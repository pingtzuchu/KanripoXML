<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>先聖大訓卷六</head> <lb/>
    <p>
<pb n="KR3a0063_WYG_006-1a"/>
欽定四庫全書<lb/>
　先聖大訓卷六<lb/>
　　　　　　　　　　　　　宋　楊簡　撰<lb/>
子路問第四十七<lb/>
子路問曰請釋古之道而行由之意可乎子曰不可昔<lb/>
東夷之子慕諸夏之禮有女而寡為内私壻終身不嫁<lb/>
嫁則不嫁矣亦非清節之義也蒼梧嬈娶妻而美讓與<lb/>
其兄讓則讓矣然非禮之讓也不慎其初而悔其後何<lb/>
<pb n="KR3a0063_WYG_006-1b"/>
嗟及矣今汝欲舍古之道行子之意庸知子意不以是<lb/>
為非以非為是乎後雖欲悔難哉曾子耘𤓰誤斬其根<lb/>
曾晳怒建大杖以擊其背曾子仆地而不知人乆之乃<lb/>
蘇欣然而起進於曾晳曰嚮也參得罪於大人大人用<lb/>
力教參得无病乎退而就房援琴而歌欲曾晳聞之知<lb/>
其體康也孔子聞之而怒告門弟子曰參來勿納曾子<lb/>
自以為無罪使人請於孔子子曰女不聞乎昔瞽瞍有<lb/>
子曰舜舜之事瞽瞍欲使之未嘗不在側索而殺之未<lb/>
<pb n="KR3a0063_WYG_006-2a"/>
嘗可得小棰則待過大杖則逃走故瞽瞍不犯不父之<lb/>
罪而舜不失烝烝之孝今參事父委身以待暴怒殪而<lb/>
不避既身死而陷父於不義其不孝孰大焉女非天子<lb/>
之民邪殺天子之民其罪奚若曾子聞之曰參罪大矣<lb/>
遂造孔子而謝過孔子在齊舍於外舘景公造焉賔主<lb/>
之辭既接而左右白曰周使適至言先王廟災景公復<lb/>
問災何王之廟也孔子曰此必釐王之廟也公曰何以<lb/>
知之孔子曰詩云皇皇上天其命不忒天之祐善必報<lb/>
<pb n="KR3a0063_WYG_006-2b"/>
其徳禍亦如之夫釐王變文武之制而作𤣥黄華麗之<lb/>
飾宫室崇峻輿馬奢侈而弗可振也<hi>言其敗壊不可振起</hi>故天□<lb/>
所宜加其廟焉以是占之為然公曰天何不殃其身而<lb/>
加罰其廟也孔子曰葢以文武故也若殃其身則文武<lb/>
之嗣無乃殄乎故當殃其廟以彰其過俄頃左右報曰<lb/>
所災者釐王廟也景公驚起再拜曰善哉聖人之智過<lb/>
人遠矣孔子見羅雀者所得皆黄口小雀夫子問之曰<lb/>
大雀獨不得何也羅者曰大雀善驚而難得黄口貪食<lb/>
<pb n="KR3a0063_WYG_006-3a"/>
而易得黄口從大雀則不得大雀從黄口亦得孔子顧<lb/>
謂弟子曰善驚以遠害利食而忘患自其心矣而獨以<lb/>
所從為禍福故君子慎其所從以長者之慮則有全身<lb/>
之階随小人之戇<hi>呼貢反又音貢</hi>而有危亡之敗也孔子讀易<lb/>
至於損益喟然而歎子夏避席問曰夫子何歎焉孔子<lb/>
曰夫自損者必有益之自益者必有決之吾是歎也<hi>是此</hi>
<hi>也</hi>子夏曰然則學者不可以益乎孔子曰非道益之謂<lb/>
也道彌益而身彌損夫學者損其自多以虚受人故能<lb/>
<pb n="KR3a0063_WYG_006-3b"/>
成其滿博也天道成而必變<lb/>
　日中則昃月盈則食暑極則涼寒極則和<lb/>
凡持滿而能乆者未嘗有也故曰自賢者天下之善言<lb/>
不得聞於耳矣昔堯居治天下之位猶允恭以持之克<lb/>
讓以接下是以千嵗而益盛迄今而愈彰夏桀昆吾自<lb/>
滿而無極亢意而不節斬刈黎民如草芥焉天下討之<lb/>
如誅匹夫是以千載而惡著迄今而不滅滿也如在輿<lb/>
遇三人則下之遇二人則式之調其盈虚不令自滿所<lb/>
<pb n="KR3a0063_WYG_006-4a"/>
以能乆也子夏曰商請志之而終身奉之子夏問曰回<lb/>
之為人奚若子曰回之信賢於丘賜之為人奚若子曰<lb/>
賜之敏賢於丘由之為人奚若子曰由之勇賢於丘師<lb/>
之為人奚若子曰師之荘賢於丘子夏避席而問曰然<lb/>
則四子何為事夫子子曰居吾語女夫回能信而不能<lb/>
反<lb/>
　孔子謂昭公知禮又背蒲盟而適衛皆不信也<lb/>
賜能敏而不能詘<lb/>
<pb n="KR3a0063_WYG_006-4b"/>
　詘者敏之反音屈<lb/>
由能勇而不能怯師能荘而不能同兼四子者之有以<lb/>
易吾弗與也<lb/>
　言大小之不等爾不以大易小以為喻爾非果弗與<lb/>
　也子曰吾無行而不與二三子者但此道可以心通<lb/>
　不可以言授<lb/>
此其所以事吾而弗貳也孔子曰回有君子之道四焉<lb/>
强於行義弱於受諫怵於待禄<lb/>
<pb n="KR3a0063_WYG_006-5a"/>
　顔子不干禄待禄之至雖將西遊於宋怵焉懼其或<lb/>
　失節<lb/>
慎於治身史鰌有君子之道三焉不仕而敬上不祀而<lb/>
敬鬼直己而曲於人曾子侍曰參昔者嘗聞夫子之三<lb/>
言而未之能行也夫子見人之一善而忘其百非是夫<lb/>
子之易事也見人之有善若己有之是夫子之不爭也<lb/>
聞善必躬行之然後道之是夫子之能勞也<lb/>
　道言也先行而後言之勤勞力行也<lb/>
<pb n="KR3a0063_WYG_006-5b"/>
學夫子之三言而未能行以自知終不及二子也孔子<lb/>
曰吾死之後則商也日益賜也日損曾子曰何謂也子<lb/>
曰商也好與賢己者處賜也好説不若己者處不知其<lb/>
子視其父不知其人視其友不知其君視其所使不知<lb/>
其地視其草木故曰與善人居如入芝蘭之室乆而不<lb/>
聞其香即與之化矣與不善人居如入鮑魚之肆乆而<lb/>
不聞其臭亦與之化矣丹之所藏者赤漆之所藏者黒<lb/>
是以君子必慎其所與處者焉孔子曰富貴而下人何<lb/>
<pb n="KR3a0063_WYG_006-6a"/>
人不以富貴而愛人何人不親發言不逆<lb/>
　人咸順聽<lb/>
可謂知言矣言而衆響之可謂知時矣<lb/>
　衆應如響甚於不逆矣徳性無二自人稱其善則有<lb/>
　知言知時之不同<lb/>
是故以富而能富人者欲貧不可得也以貴而能貴人<lb/>
者欲賤不可得也以逹而能逹人者欲窮不可得也<lb/>
　孔子此言非以利教人明天下之常理明由道之必<lb/>
<pb n="KR3a0063_WYG_006-6b"/>
　致大利聖智無所不照知如四時而一氣<lb/>
中人第四十八<lb/>
孔子曰中人之情有餘則侈不足則儉無禁則淫無度<lb/>
則逸從欲則敗是故鞭扑之子不從父之教刑戮之民<lb/>
不從君之令此言疾之難忍急之難行也故君子不急<lb/>
斷不急制使飲食有量衣服有節宫室有度畜積有數<lb/>
車器有限所以防亂之原也夫度量不可不明是中人<lb/>
所由之令<lb/>
<pb n="KR3a0063_WYG_006-7a"/>
　孔子之㫖謂制度足以防亂鞭扑刑戮不可專恃以<lb/>
　治故善治者先立制度<lb/>
孔子曰巧而好度必攻<lb/>
　工作之精治曰攻<lb/>
勇而好問必勝智而好謀必成愚者反之是以非其人<lb/>
告之弗聽非其地樹之弗生得其人如聚沙而雨之<lb/>
　言即入也<lb/>
非其人如㑹聾而鼓之夫處重擅寵專事妬賢愚者之<lb/>
<pb n="KR3a0063_WYG_006-7b"/>
情也位高則危任重則崩可立而待孔子曰舟非水不<lb/>
行水入舟則没君非民不治民犯上則傾是故君子不<lb/>
可不嚴也小人不可不整也齊高庭問曰庭不曠山不<lb/>
直地<lb/>
　直猶遠也不以山為曠遠地為直遠而來見夫子<lb/>
衣穰而提䞇<lb/>
　穰草為衣<lb/>
精氣以問事君子之道願夫子告之孔子曰貞以幹之<lb/>
<pb n="KR3a0063_WYG_006-8a"/>
　貞正為本<lb/>
敬以輔之施仁無倦<lb/>
　高庭所問淺矣而孔子亦啓之以道貞正即道也幹<lb/>
　謂本也敬亦道也慈仁亦道也仁大矣而此曰施仁<lb/>
　無倦無倦者乃慈仁之意也因高庭所曉以告之慈<lb/>
　恕亦仁心之發亦道也<lb/>
見君子則舉之見小人則退之去女惡心而忠與之效<lb/>
其行脩其禮千里之外親如兄弟行不效禮不修則對<lb/>
<pb n="KR3a0063_WYG_006-8b"/>
門不女通矣夫終日言不遺己之憂終日行不遺己之<lb/>
患唯智者能之故自脩者必恐懼以除患恭敬以避難<lb/>
終身為善一言則敗之可不慎乎詩曰迨天之未隂雨<lb/>
徹彼桑土綢繆牖户今女下民或敢侮予孔子曰能治<lb/>
國家如此雖欲侮之豈可得乎周自后稷積行累功以<lb/>
有爵土公劉重之以仁及至太王亶父敦以徳讓其樹<lb/>
根置本備豫遠矣<lb/>
　后稷公劉太王其道一也后稷見於功公劉成名於<lb/>
<pb n="KR3a0063_WYG_006-9a"/>
　仁大王見於讓推其土地以與狄人而不爭也孔子<lb/>
　欲言武庚終不能侮周由周積徳乆遠故取喻樹根<lb/>
　置本又喻豫備<lb/>
初太王都豳狄人侵之事之以皮幣不得免焉事之以<lb/>
珠玉不得免焉於是屬耆老而告曰狄人之所欲吾土<lb/>
地也吾聞之君子不以其所以養人者害人二三子何<lb/>
患乎無君我將去之遂獨與太姜去而踰梁山邑于岐<lb/>
山之下豳人曰仁人也不可失也從之者如歸市天之<lb/>
<pb n="KR3a0063_WYG_006-9b"/>
與周民之去殷乆矣武庚惡能侮<lb/>
　嗚呼夫道正而已矣不離乎日用之善心由是善而<lb/>
　行天之所祐離是善而行天之所棄禍福存亡一自<lb/>
　夫人君日用之心善惡邪正始而昧者不曉此明白<lb/>
　簡易之道乃求之他嗚呼失之矣<lb/>
孔子遊於泰山見榮聲期<lb/>
　王肅曰聲宜為啟或曰榮益期也<lb/>
行乎郕之野鹿裘帶索鼓琴而歌孔子問曰先生所以<lb/>
<pb n="KR3a0063_WYG_006-10a"/>
為樂者何也期對曰吾樂甚多而至者三天生萬物唯<lb/>
人為貴吾既得為人是一樂也男女之别男尊女卑故<lb/>
人以男為貴吾既得為男是二樂也人生有不見日月<lb/>
不免襁褓者吾既已行年九十五矣是三樂也貧者士<lb/>
之常死者人之終處常得終當何憂哉孔子曰善哉能<lb/>
自寛也<lb/>
　孔子之言可謂中矣榮叟年大長於孔子又能自得<lb/>
　其樂非惡也安得不稱善然非知道者故惟曰自寛<lb/>
<pb n="KR3a0063_WYG_006-10b"/>
　然榮叟亦異乎奔競不止者矣疑若可啟之以道而<lb/>
　孔子不啟告之者非果不啟之也云自寛亦微見其<lb/>
　未至於道之㫖而榮叟又莫之覺則孔子已矣至是<lb/>
　而又强告之則為動乎意而失道矣嗚呼孔子如天<lb/>
　矣<lb/>
季桓子穿井獲如玉缶<hi>國語玉作土</hi>其中有羊焉使使問孔<lb/>
子曰吾穿井於費而於井中得一狗何也孔子曰以丘<lb/>
之所聞羊也丘聞之木石之怪䕫蝄蜽水之怪龍罔象<lb/>
<pb n="KR3a0063_WYG_006-11a"/>
土之怪羵羊<lb/>
　韋昭曰或云罔象食人一名沐腫國語羵作墳唐云<lb/>
　墳羊雌雄不成者栁宗元云史之記地坼犬出者有<lb/>
　之矣近世京兆杜濟穿井獲土缶中有狗焉投之於<lb/>
　河化為龍宗元遂以國語為誣簡竊謂傳記之誣者<lb/>
　有矣亦安知非以古今氣類有變不可得而齊歟羊<lb/>
　亦有無角似犬者又安知非傳聞之誤耶<lb/>
吳伐越隳㑹稽<lb/>
<pb n="KR3a0063_WYG_006-11b"/>
　國語隳作墮史記越世家吳王擊越敗之夫椒越王<lb/>
　句踐以餘兵五千人保棲於㑹稽吳王進而圍之<lb/>
獲巨骨一節專車吳王使聘於魯且問之仲尼曰無以<lb/>
吾命也賔既將事乃發幣於大夫及孔子孔子爵之既<lb/>
徹俎而燕客執骨而問曰敢問骨何為大孔子曰丘聞<lb/>
昔禹致羣神於㑹稽之山防風後至禹殺而戮之<lb/>
　韋昭曰防風汪芒氏之君名也陳尸為戮<lb/>
其骨節專車此為大矣客曰敢問誰守為神孔子曰山<lb/>
<pb n="KR3a0063_WYG_006-12a"/>
川之靈足以紀綱天下者其守為神社稷之守為公侯<lb/>
山川之祀為諸侯皆屬於王<lb/>
　舉其大者言之故曰羣神<lb/>
客曰防風何守孔子曰汪芒氏之君守封嵎山者為漆<lb/>
姓在虞夏為防風氏商為汪芒氏於周為長翟氏今曰<lb/>
大人客曰人長之極幾何孔子曰僬僥氏長三尺短之<lb/>
至也長者不過十之數之極也孔子在陳陳惠公賔之<lb/>
于上舘時有隼集于陳侯之庭而死楛矢貫之石砮<lb/>
<pb n="KR3a0063_WYG_006-12b"/>
　砮石可以為矢鏃故世因名鏃曰砮<lb/>
其長尺有咫<lb/>
　八寸為咫<lb/>
惠公使人持隼如孔子舘而問焉孔子曰隼之來遠矣<lb/>
此肅慎氏之矢昔武王克商通道于九夷八蠻使各以<lb/>
其方賄來貢而無忘職業於是肅慎氏貢楛矢石砮其<lb/>
長尺有咫先王欲昭其令徳之致遠物也以示後人使<lb/>
永監焉故銘其括曰肅慎氏之貢矢以分大姬配虞胡<lb/>
<pb n="KR3a0063_WYG_006-13a"/>
公而封諸陳古者分同姓以珍玉展親也分異姓以遠<lb/>
方之職貢使無忘服也故分陳以肅慎氏之貢君若使<lb/>
有司求諸故府其可得也使求得之金櫝如之邾隱公<lb/>
朝于魯子貢觀焉邾子執玉高其容仰定公受玉卑其<lb/>
容俯子貢曰以禮觀之二君者皆有死亡焉夫禮生死<lb/>
存亡之體也將左右周旋進退俯仰於是乎取之朝祀<lb/>
喪戎於是乎觀之今正月相朝而皆不度心已亡矣嘉<lb/>
事不體何以能乆高仰驕也卑俯替也驕近亂替近疾<lb/>
<pb n="KR3a0063_WYG_006-13b"/>
君為主其先亡乎夏五月公薨又邾子出奔孔子曰賜<lb/>
不幸言而中是使賜多言者也<lb/>
　子貢學無本唯求諸外故孔子云<lb/>
晏子第四十九<lb/>
曾子從孔子于齊齊景公以下卿之禮聘曾子曾子固<lb/>
辭將行晏子送之曰吾聞遺人以財不若善言今夫蘭<lb/>
本三年湛之以鹿醯既成噉之則易之匹馬非蘭之本<lb/>
性也所以湛者美矣愿子詳其所湛者夫君子居必擇<lb/>
<pb n="KR3a0063_WYG_006-14a"/>
鄉遊必擇方仕必擇君擇君所以求仕擇方所以修道<lb/>
遷風易俗者嗜欲移性可不慎乎孔子聞之曰晏子之<lb/>
言君子哉依賢者固不困依富者固不窮馬蚿斬足而<lb/>
復行何也<hi>蚿胡㳙反</hi>以其輔之者衆孔子在陳陳侯就之燕<lb/>
焉與子遊行路之人云魯司鐸災及宗廟以告孔子孔<lb/>
子曰所及者其桓僖之廟陳侯曰何以知之子曰禮祖<lb/>
有功而宗有徳故不毁其廟焉今桓僖之親盡矣又功<lb/>
徳不足以存其廟而魯不毁是以天災加之三日魯使<lb/>
<pb n="KR3a0063_WYG_006-14b"/>
至問焉則桓僖也陳侯謂子貢曰吾乃今知聖人之可<lb/>
貴對曰君之知之可矣未若𫝊其道而行其化之善也<lb/>
陽虎既奔齊自齊奔晉適趙氏孔子聞之謂子路曰趙<lb/>
氏其世有亂乎子路曰權不在焉豈能為亂孔子曰非<lb/>
女所知夫陽虎親富而不親仁有寵於季孫又將殺之<lb/>
不克而奔求容於齊齊人囚之乃亡歸晉是齊魯二國<lb/>
已去其疾趙簡子好利而多信必溺其説而從其謀禍<lb/>
敗所終非一世可知也季康子問曰今周十二月夏之<lb/>
<pb n="KR3a0063_WYG_006-15a"/>
十月而猶有螽何也孔子曰丘聞之火伏而後蟄者畢<lb/>
今火猶西流司厯過也季康子曰所失者幾月也孔子<lb/>
曰於夏十月火既没矣今火見再失閏也吳王夫差將<lb/>
與哀公見晉侯<lb/>
　春秋魯哀公十二年夏公㑹吳于槖臯十三年夏公<lb/>
　㑹晉侯及吳子于黄池<lb/>
子服景伯對使者曰王合諸侯則伯率侯牧以見於王<lb/>
伯合諸侯則侯率子男以見於伯今諸侯㑹而君與寡<lb/>
<pb n="KR3a0063_WYG_006-15b"/>
君見晉君則晉成為伯矣且執事以伯召諸侯而以侯<lb/>
終之何利之有焉吳人乃止既而悔之遂囚景伯景伯<lb/>
謂太宰嚭曰魯將以十月上辛有事于上帝先王季辛<lb/>
而畢何也世有職焉<hi>何景伯名</hi>自襄以來未之改也<hi>魯襄公</hi>若<lb/>
其不㑹則祝宗將曰吳實然<lb/>
　杜預曰吳信鬼故以恐之<lb/>
嚭言於夫差歸之子貢聞之見於孔子曰子服氏之子<lb/>
拙於説矣以實獲囚以詐得免孔子曰吳子為夷徳可<lb/>
<pb n="KR3a0063_WYG_006-16a"/>
欺而不可以實是聽者之蔽非説者之拙也顔淵問曰<lb/>
臧文仲武仲孰賢孔子曰武仲賢哉顔淵曰武仲世稱<lb/>
聖人而身不免於罪是智不足稱也<lb/>
　武仲為季武子廢其長子公鉏而立其所愛悼子後<lb/>
　公鉏與孟氏合而譖之武仲乃出奔<lb/>
好言兵討而挫鋭於邾是智不足名也<lb/>
　魯襄公四年冬邾人莒人伐鄫臧紇救鄫伐邾敗於<lb/>
　狐駘國人誦之曰臧之狐裘敗我於狐駘我君小子<lb/>
<pb n="KR3a0063_WYG_006-16b"/>
　侏儒是使侏儒侏儒使我敗於邾武子短小故曰侏<lb/>
　儒<lb/>
文仲其身雖殁而言不朽惡有未賢孔子曰身殁言立<lb/>
所以為文仲也然有不仁者三不智者三是則不及武<lb/>
仲也顔子曰可得聞乎孔子曰下展禽<lb/>
　子曰臧文仲其竊位者歟知栁下惠之賢而不與立<lb/>
　也<lb/>
置六闗<lb/>
<pb n="KR3a0063_WYG_006-17a"/>
　王肅曰六闗闗名魯本無此闗文仲置之以税行者<lb/>
　故為不仁𫝊曰廢六闗非也<lb/>
妾織蒲<hi>蒲席</hi>三不仁設虚器<lb/>
　王肅曰居蔡蔡天子之守龜非文仲所得有故曰虚<lb/>
　器也<lb/>
縱逆祀<lb/>
　夏公弗忌為宗伯躋僖公於閔公之上文仲縱而不<lb/>
　止<lb/>
<pb n="KR3a0063_WYG_006-17b"/>
祀爰居<lb/>
　海鳥曰爰居止于魯東門文仲以為神命國人祀之<lb/>
三不智武仲在齊齊將有禍不受其田以避其難<lb/>
　武仲奔齊齊荘公将與之田武仲知荘公将有難故<lb/>
　辭之以避禍<lb/>
是智之難也有武仲之智而不容於魯抑有由焉作而<lb/>
不順施而不恕也夫夏書曰念兹在兹順事恕施也<lb/>
　廢長立少不順也己所不欲不施於人恕也使武仲<lb/>
<pb n="KR3a0063_WYG_006-18a"/>
　為公鉏則豈欲人之廢已乎<lb/>
顔子問君子孔子曰愛近仁<lb/>
　愛者仁心之發知愛則知仁矣<lb/>
度近智<lb/>
　遵先王之法度則智者也<lb/>
為己不重為人不輕<lb/>
　去其己私則大公矣<lb/>
君子也曰敢問其次子曰弗學而行弗思而得小子勉<lb/>
<pb n="KR3a0063_WYG_006-18b"/>
之<lb/>
　所問次者又欲有所進也故孔子告之以弗學而行<lb/>
　弗思而得之妙物我之私既去則本有清明之妙自<lb/>
　著自無所不通視聽言動無非變化無思無為覺者<lb/>
　自知顔子勉之及其覺也三月不違<lb/>
顔子問小人孔子曰毁人之善以為辯狡計懐詐以為<lb/>
智幸人之有過耻學而羞不能小人也<lb/>
顔子第五十<lb/>
<pb n="KR3a0063_WYG_006-19a"/>
顔子問曰小人之言有同乎君子者不可察也孔子曰<lb/>
君子以行言小人以舌言君子於為義之上相疾也退<lb/>
而相愛小人於為亂之上相愛也退而相惡<lb/>
　之上今俗語猶有此君子惟義而已矣其有不合於<lb/>
　義則相疾然而人皆有善退而相愛者愛其善也小<lb/>
　人利而已矣故於為亂相愛者茍目前之利也退而<lb/>
　相惡者實知為亂者之為小人也或以猶有不利於<lb/>
　己者也又詳於責人不思彼猶有善心故也<lb/>
<pb n="KR3a0063_WYG_006-19b"/>
顔子問朋友之際如何孔子曰君子之於朋友也心必<lb/>
有非焉而弗能謂吾不知其仁人也<lb/>
　人不能無過故心必有非焉非之則可以相規而弗<lb/>
　可於他人之前言其非仁人於他人之前言吾不知<lb/>
　其仁人也是訾之也非相規也弗能猶弗欲也<lb/>
不忘乆徳不思乆怨仁矣夫<lb/>
　朋友相親之乆其間言語過差或不能無相失不能<lb/>
　無怨是亦心必有非焉之一端也或行事有相怨乆<lb/>
<pb n="KR3a0063_WYG_006-20a"/>
　怨不思由本心純明靜止本無怨也不忘乆徳亦以<lb/>
　本心純明有感斯應而不忘也故曰仁矣夫<lb/>
顔子曰吾聞諸夫子言人之惡非所以美己言人之枉<lb/>
非所以正己故君子攻其惡無攻人之惡顔子謂子貢<lb/>
曰吾聞諸夫子身不用禮而望禮於人身不用徳而望<lb/>
徳於人亂也夫子之言不可不思也子路初見孔子子<lb/>
曰女何好樂對曰好長劒子曰吾非此之問也徒謂以<lb/>
子之所能而加之以學問豈可及乎<lb/>
<pb n="KR3a0063_WYG_006-20b"/>
　葢孔子問其於學問中何所好樂也不料子路以長<lb/>
　劒對徒猶只也子路年亞於孔子又好勇又其初見<lb/>
　故稱其能順導之<lb/>
子路曰學豈益也哉子曰夫人君而無諫臣則失正士<lb/>
而無教友則失聽<lb/>
　無相教之友則於所聞誤聽而差失矣<lb/>
御狂馬不釋䇿<lb/>
　馬狂則䇿不可釋喻狂縱者必痛改<lb/>
<pb n="KR3a0063_WYG_006-21a"/>
操弓不反檠<lb/>
　檠所以輔弓者王肅曰弓不反於檠然後可持<lb/>
木受繩則直人受諫則聖受學重問孰不順成毁仁惡<lb/>
士必近於刑<lb/>
　謗毁仁者憎惡士人<lb/>
君子不可不學子路曰南山有竹不揉自直斬而用之<lb/>
逹於犀革<lb/>
　言竹箭可以貫逹犀革<lb/>
<pb n="KR3a0063_WYG_006-21b"/>
以此言之何學之有子曰括而羽之鏃而礪之其入之<lb/>
不益深乎子路再拜敬受教子路將行辭於孔子子曰<lb/>
贈女以車乎贈女以言乎子路曰請以言子曰不强不逹<lb/>
　强力通逹因子路之强導之使力學<lb/>
不勞無功<lb/>
　勤勞乃有功亦因其强力就使之學<lb/>
不忠無親不信無復<lb/>
　忠信亦子路所自有因以明之<lb/>
<pb n="KR3a0063_WYG_006-22a"/>
不恭失禮<lb/>
　恭則子路之所闕言之於末亦不深違之<lb/>
慎此五者而已子路曰由請終身奉之敢問親交取親<lb/>
若何言寡可行若何長為善事而無犯若何子曰女所<lb/>
問包在五者中矣親交取親其忠也言寡可行其信也<lb/>
長為善事而無犯其禮也孔子為魯司寇見季康子康<lb/>
子不悦孔子又見之宰我進曰昔予也嘗聞諸夫子曰<lb/>
王公弗我聘則弗動今夫子之於司宼也日少而屈節<lb/>
<pb n="KR3a0063_WYG_006-22b"/>
數矣不可以已乎子曰然魯國以衆相陵以兵相暴之<lb/>
日乆矣而有司不治則將亂也其聘我者孰大於是哉<lb/>
　孔子所以屈節而未去者以父母之國昭公君臣相<lb/>
　攻大亂今雖小定而有司不治則將亂此其利害之<lb/>
　甚大者康子雖不悦未至於甚故權其義之大小而<lb/>
　留<lb/>
魯人聞之曰聖人將治何不先自遠刑罰自此之後國<lb/>
無爭者孔子謂宰我曰違山十里蟪蛄之聲猶在於耳<lb/>
<pb n="KR3a0063_WYG_006-23a"/>
故政事莫如應之<lb/>
　蟪蛄蟬屬又名蛁蟟以其聲名之也為政不必以刑<lb/>
　以力惟導之以徳齊之以禮而民自黙應而化亦猶<lb/>
　蟪蛄之聲雖不及十里而聲猶在耳此理甚明而自<lb/>
　漢以來君臣多莫之信吁可惜哉<lb/>
孔子侍坐於哀公公賜之桃與黍焉公曰請食孔子先<lb/>
食黍而後食桃左右皆掩口而笑公曰黍者所以雪桃<lb/>
<hi>王肅曰雪拭</hi>非為食之也孔子對曰丘知之矣然夫黍者五<lb/>
<pb n="KR3a0063_WYG_006-23b"/>
穀之長郊禮宗廟以為上盛果屬有六而桃為下祭祀<lb/>
不用不登郊廟丘聞之君子以賤雪貴不聞以貴雪賤<lb/>
今以五穀之長雪果之下者是從上雪下臣以為妨於<lb/>
教害於義故不敢公曰善哉子貢曰陳靈公宣婬於朝<lb/>
泄冶正諫而殺之是與比干諫而死同可謂仁乎子曰<lb/>
比干於紂親則諸父官則少師忠報之心在於宗廟而<lb/>
已以死爭之冀身死之後紂將悔悟其本志情在於仁<lb/>
者也泄冶之於靈公位在大夫無骨肉之親懐寵不去<lb/>
<pb n="KR3a0063_WYG_006-24a"/>
仕於亂朝以區區之一身欲正一國之婬昬死而無益<lb/>
可謂損矣詩云民之多僻無自立辟其泄治之謂乎孔<lb/>
子相魯齊人患之曰孔子為政必霸霸則吾地近焉我<lb/>
之為先并矣盍致地焉犁鉏曰請先嘗沮之沮之而不<lb/>
可則致地庸遲乎於是選齊國中女子好者八十人皆<lb/>
衣文衣而舞康樂<hi>家語康樂作容璣</hi>及文馬四十駟以遺魯君<lb/>
陳女樂文馬於魯城南高門外季桓子微服往觀再三<lb/>
將受乃語魯君為周道游往觀終日怠於政事子路曰<lb/>
<pb n="KR3a0063_WYG_006-24b"/>
夫子可以行矣子曰魯今且郊若致膰於大夫是則未<lb/>
廢其常吾猶可以止也桓子既受女樂君臣婬荒三日<lb/>
不聽國政郊又不致膰俎孔子遂行宿於郭屯師已送<lb/>
<hi>家語已作以</hi>曰夫子非罪也孔子曰吾歌可乎歌曰彼婦之<lb/>
口可以出走彼婦之謁可以死敗優哉遊哉維以卒嵗<lb/>
<hi>家語婦下有人字謁作請維作聊</hi>孔子曰里語云相馬以輿相士以居<lb/>
弗可廢矣以容取人失之子羽以辭取人失之宰予<lb/>
　史記澹臺滅明字子羽狀貌甚惡孔子以為材薄既<lb/>
<pb n="KR3a0063_WYG_006-25a"/>
　以受業退而脩行行不由徑非公事不見卿大夫南<lb/>
　游至江從弟子三百名施乎諸侯孔子聞之曰吾以<lb/>
　言取人失之宰予以貌取人失之子羽所謂貌惡非<lb/>
　謂醜陋司馬遷淺陋不識聖人之㫖當自柔懦茍簡<lb/>
　之類自是有不善之貌而知人之難自有中心之微<lb/>
　不見於外者<lb/>
孔子曰君子以其所不能畏人小人以其所不能不信<lb/>
人故君子長人之才<hi>長者上之也</hi>小人抑人而取勝焉孔蔑<lb/>
<pb n="KR3a0063_WYG_006-25b"/>
問行己之道子曰知而弗為莫如勿知親而弗信莫如<lb/>
勿親樂之方至樂而勿驕患之將至思而勿憂孔蔑曰<lb/>
行已乎<hi>心領其㫖</hi>子曰攻其所不能補其所不備毋以其所<lb/>
不能疑人毋以其所能驕人終日言無遺己之憂終日<lb/>
行無遺己之患惟智者有之<lb/>
楚昭第五十一<lb/>
楚昭王聘孔子孔子往拜禮焉路出于陳蔡陳蔡大夫<lb/>
相與謀曰孔子聖賢其所刺譏皆中諸侯之病若用於<lb/>
<pb n="KR3a0063_WYG_006-26a"/>
楚則陳蔡危矣遂使徒兵拒孔子孔子不得行絶糧七<lb/>
日從者皆病孔子絃歌不衰知弟子有愠心召子路而<lb/>
問曰詩云匪兕匪虎率彼曠野<hi>率循也</hi>吾道非乎奚為至<lb/>
於此子路愠而對曰君子無所困意者夫子未仁與人<lb/>
之弗吾信也意者夫子未智與人之弗吾行也且由也<lb/>
昔者聞諸夫子為善者天報之以福為不善者天報之<lb/>
以禍今夫子積徳懐義行之乆矣奚居之窮也子曰由<lb/>
女以仁者為必信也則伯夷叔齊不餓死首陽女以智<lb/>
<pb n="KR3a0063_WYG_006-26b"/>
者為必用也則王子比干不見剖心女以忠者為必報<lb/>
也則闗龍逢不見刑女以諫者為必聽也則伍子胥不<lb/>
見殺夫遇不遇者時也賢不肖者才也君子博學深謀<lb/>
而不遇時者衆矣何獨丘哉且芝蘭生於深林不以無<lb/>
人而不芳君子脩道立徳不為困窮而改節為之者人<lb/>
也生死者命也是以晉重耳之有霸心生於曹衛<hi>嘗困於曹</hi>
<hi>衛</hi>越王勾踐之有霸心生於㑹稽<lb/>
　勾踐為吳所敗以五千人保棲於㑹稽<lb/>
<pb n="KR3a0063_WYG_006-27a"/>
故居下而無憂者則思不逺處身而常逸者則志不廣<lb/>
庸知其終始乎<lb/>
　重耳勾踐之况盖為子路而發子路未知道故因以<lb/>
　感之使進徳若夫孔子則未嘗以困厄為憂何所損<lb/>
　益嘗詳觀孔子之言率因人而發論語所載甚簡殆<lb/>
　約其辭而記之歟此取諸家語當有此情狀<lb/>
子路出召子貢告如子路子貢曰夫子之道至大故天<lb/>
下莫能容夫子盍少貶焉子曰賜良農能稼不必能穡<lb/>
<pb n="KR3a0063_WYG_006-27b"/>
　種之為稼歛之為穡<lb/>
良工能巧不能為順<lb/>
　不能順從人意<lb/>
君子能修其道綱而紀之不必其能容今不修其道而<lb/>
求其容<lb/>
　不修其道意指子貢<lb/>
賜爾志不廣矣思不遠矣子貢出顔淵入問亦如之顔<lb/>
淵曰夫子之道至大天下莫之能容雖然夫子推而行<lb/>
<pb n="KR3a0063_WYG_006-28a"/>
之<hi>謂非隱居不出</hi>世不我用有國者之醜也不容何病不容然<lb/>
後見君子孔子欣然而笑曰有是哉顔氏之子使爾多<lb/>
財吾為爾宰於是使子貢至楚楚昭王興師迎孔子子<lb/>
路問曰君子亦有憂乎子曰無也君子之脩行也其未<lb/>
得之<hi>謂未得爵位</hi>則樂其意<lb/>
　意謂心也人心即道故舜曰道心孔子曰心之精神<lb/>
　是謂聖此心無體虚明其樂無窮<lb/>
既得之又樂其治是以有終身之樂無一日之憂小人<lb/>
<pb n="KR3a0063_WYG_006-28b"/>
則不然其未得也患弗得之既得之又恐失之是以有<lb/>
終身之憂無一日之樂也趙簡子使聘孔子孔子自衛<lb/>
將入晉至河聞趙簡子殺竇犫鳴犢及舜華<lb/>
　史記作竇鳴犢徐廣注云或作鳴鐸竇犫<lb/>
乃臨河而歎曰美哉水洋洋乎丘之不濟此命也夫子<lb/>
貢趨而進曰敢問何謂也孔子曰竇犫鳴犢舜華晉之<lb/>
賢大夫也趙簡子未得志之時須此二人而後從政及<lb/>
其已得志也而殺之丘聞之刳胎殺天則麒麟不至其<lb/>
<pb n="KR3a0063_WYG_006-29a"/>
郊竭澤而漁則蛟龍不處其淵覆巢破卵則鳯凰不翔<lb/>
其邑何則君子諱傷其類者也鳥獸之於不義尚知避<lb/>
之况於人乎遂還息於鄒作槃操以哀之<lb/>
　史記云還息乎陬鄉作為陬操以哀之其注王肅曰<lb/>
　陬操琴曲名也家語亦王肅注曰槃操琴曲名也<lb/>
曰周道衰微禮樂陵遲文武既墜吾將焉師周遊天下<lb/>
靡邦可依鳯鳥不識珍寳梟䲭眷然顧之慘焉心悲巾<lb/>
車命駕將適唐都黄河洋洋悠悠之魚臨津不濟還轅<lb/>
<pb n="KR3a0063_WYG_006-29b"/>
息鄹<lb/>
　鄒鄹通此操辭取諸孔叢子其不濟河還息鄹作操<lb/>
　家語與孔叢子同<lb/>
傷予道窮哀彼無辜翺翔于衛復我舊廬從吾所好其<lb/>
樂只且子路問曰有人於此夙興夜寐耕耘樹藝手足<lb/>
胼胝以養其親然而名不稱孝何也孔子曰意者身不<lb/>
敬與辭不順與色不悦與古之人有言曰人與己與不<lb/>
女欺<lb/>
<pb n="KR3a0063_WYG_006-30a"/>
　人與己與之言正中子路之蔽事親而不以孝稱豈<lb/>
　親之難事與葢已猶有未盡其道故爾凡百皆然志<lb/>
　曰治人不治反其智愛人不親反其仁此曰人與己<lb/>
　與言不在人而在己此語不女欺<lb/>
今盡力養親而無三者之闕何為無孝之名乎孔子曰<lb/>
由女志之吾語女雖有國士之力而不能自舉其身非<lb/>
力之少勢不可矣夫内行不脩身之罪也行修而名不<lb/>
彰友之罪也行修而名自立故君子入則篤行出則交<lb/>
<pb n="KR3a0063_WYG_006-30b"/>
賢何謂無孝名乎<lb/>
　前言三者之闕使求諸己次言行既修而名不彰者<lb/>
　友之罪使無出位而侵友之職又曰行修而名自立<lb/>
　終欲使毋求諸外君子自當篤行交賢名自随之<lb/>
孔子厄於陳蔡之間弟子餒病孔子絃歌子路入見曰<lb/>
夫子之歌禮乎孔子弗應曲終而曰由來吾語女君子<lb/>
好樂為無驕也<lb/>
　君子謂貴人在位者樂所以節其淫是無驕也<lb/>
<pb n="KR3a0063_WYG_006-31a"/>
小人好樂為無懾也<lb/>
　小人謂失位而賤者孔子自謂也雖窮厄而無懾故<lb/>
　好樂<lb/>
其誰之子不我知而從我乎<lb/>
　諷子路不知我<lb/>
子路悦援戚而舞三終而出孔子之宋匡人簡子以甲<lb/>
士圍之子路怒奮㦸將與戰孔子止之曰惡有脩仁義<lb/>
而不免俗者乎夫詩書之不講禮樂之不習是丘之過<lb/>
<pb n="KR3a0063_WYG_006-31b"/>
也若以述先王好古法而為咎者則非丘之罪也命也<lb/>
夫歌予和女子路彈琴而歌孔子和之曲三終匡人解<lb/>
甲而罷<lb/>
　史記云孔子狀類陽虎陽虎嘗暴匡人匡人遂止孔<lb/>
　子<lb/>
子貢問曰賜既為人下矣而未知為人下之道敢問之<lb/>
子曰為人下者其猶土乎汨之深則出泉樹其壤則百<lb/>
穀滋焉草木植焉禽獸育焉生則出焉死則入焉多其<lb/>
<pb n="KR3a0063_WYG_006-32a"/>
功而不意<hi>不以為意</hi>恢其志而無不容<lb/>
　子貢未知道故姑使恢之歟恢容習熟則復乎本有<lb/>
　之大矣抑記者差其㫖歟<lb/>
為人下者以此也<lb/>
　夫道一而已矣随所問随所宜因以明之<lb/>
孔子適衛路出于蒲會公叔氏以蒲叛衛而止之孔子<lb/>
弟子有公良孺者為人賢長有勇力以私車五乗從夫<lb/>
子喟然曰昔吾從夫子遇難于匡又伐樹於宋<lb/>
<pb n="KR3a0063_WYG_006-32b"/>
　王肅曰孔子與弟子行禮於大樹之下史記作習禮<lb/>
　桓魋欲殺孔子拔其樹<lb/>
今遇困於此命也夫與其見夫子仍遇於難寧我鬬死<lb/>
挺劒而合衆將與之戰蒲人懼曰茍無適衛吾則出子<lb/>
以盟孔子而出之東門孔子遂適衛子貢曰盟可負乎<lb/>
子曰要我以盟非義也<lb/>
　史記孔子曰要盟也神不聽<lb/>
衛靈公聞孔子來喜郊迎問曰蒲可伐乎對曰可哉靈<lb/>
<pb n="KR3a0063_WYG_006-33a"/>
公曰吾大夫以為蒲者衛之所以待晉楚也伐之無乃<lb/>
不可乎孔子曰其男子有死之志婦人有保西河之志<lb/>
<hi>王肅曰無戰意</hi>吾所伐不過四五人靈公曰善卒不果伐他日<lb/>
靈公問陳孔子曰俎豆之事則嘗聞之矣軍旅之事未<lb/>
之學也明日與孔子語見蜚鴈仰視之色不在孔子孔<lb/>
子遂行<lb/>
五帝第五十二<lb/>
季康子問曰舊聞五帝之名而不知其實請問何謂五<lb/>
<pb n="KR3a0063_WYG_006-33b"/>
帝孔子曰昔者丘也聞諸老耼曰天有五行水火金木<lb/>
土分時化育以成萬物<lb/>
　木春火夏金秋水冬或曰土旺於夏之季或曰土旺<lb/>
　四季或曰土徧於四時<lb/>
其神謂之五帝古之王者易代而改號取法五行五行<lb/>
更王終始相生亦象其義故其生為明王者死而配五<lb/>
行是以太皥配木炎帝配火黄帝配土少皡配金顓頊<lb/>
配水康子曰太皥氏其始之木何如孔子曰五行用事<lb/>
<pb n="KR3a0063_WYG_006-34a"/>
先起于木木東方萬物之初皆出焉是故王者則之而<lb/>
首以木徳王天下其次則以所生之行轉相承也<lb/>
　觀孔子之言則自太皥而上未有帝王出而統治天<lb/>
　下者至太皥即伏羲始作八卦造書契始脩大君之<lb/>
　政始稱木徳以配天使後世知居帝王之位者必徳<lb/>
　配天而後可<lb/>
康子曰吾聞勾芒為木正祝融為火正蓐收為金正𤣥<lb/>
㝠為水正后土為土正此五行之主而不亂稱曰帝者<lb/>
<pb n="KR3a0063_WYG_006-34b"/>
何也孔子曰凡五正者五行之官名五行<hi>是間疑闕之神二字</hi>佐<lb/>
成上帝而稱五帝太皥之屬配焉亦云帝從其號昔少<lb/>
皥氏之子有四叔曰重曰該曰修曰熙實能金木及水<lb/>
使重為勾芒該為蓐收脩及熈為𤣥㝠顓頊氏之子曰<lb/>
黎為祝融共工氏之子曰勾龍為后土此五者各以其<lb/>
所能業為官職生為上公死為貴神别稱五祀不得同<lb/>
帝康子曰如此之言帝王改號於五行之徳各所綂則<lb/>
其所以相變者皆主何事<lb/>
<pb n="KR3a0063_WYG_006-35a"/>
　王肅曰怪木家而尚赤所以問也<lb/>
孔子曰所尚則各從其所王之徳次焉<lb/>
　自所王之徳外餘皆為次焉<lb/>
夏后氏以金徳王而尚黒大事歛用昏戎事乗驪<lb/>
　鐵色馬戎事用馬多矣豈能一一皆驪其以三代時<lb/>
　用衆不多其車寡耶<lb/>
牲用𤣥<lb/>
　夏后氏不用金徳之白而尚黒者何也本徳不用其<lb/>
<pb n="KR3a0063_WYG_006-35b"/>
　先聖王特以明道即使人思而覺耶易曰無思無為<lb/>
　者此也文王不識不知者此也或者難曰本徳不可<lb/>
　用也何必專尚耶應之曰易代改號雖聖徳足以服<lb/>
　天下其間不無小人或有異志則更所尚之色以一<lb/>
　天下之心此弭亂之道聖王愛民之心也<lb/>
殷人用水徳王尚白大事歛用日中戎事乗翰<lb/>
　王肅云白色馬<lb/>
牲用白周人以木徳王尚赤大事歛用日出<lb/>
<pb n="KR3a0063_WYG_006-36a"/>
　日中白日出赤<lb/>
戎事乗騵牲用騂<lb/>
　騂赤色而周禮牧人陽祀騂牲隂祀黝牲望祀各以<lb/>
　其方之色牲外祭用厖何也非皆用騂牲尚騂牲而<lb/>
　貴之也與<lb/>
此三代之所以不同康子曰唐虞二帝其所尚者何色<lb/>
孔子曰堯以火徳王色尚黄舜以水徳王色尚青<lb/>
　王肅謂土家宜尚白土者五行之主王於四季五行<lb/>
<pb n="KR3a0063_WYG_006-36b"/>
　用事先起於木色青殷水家宜尚青而尚白者避土<lb/>
　家之尚青嗚呼王説穿鑿甚矣使古果有是説則孔<lb/>
　子宜具釋康子必請所疑今孔子不言康子不疑而<lb/>
　不問者以孔子所言明白無可疑者孔子所言各從<lb/>
　其所王之徳次焉言其餘皆為次唯王者所欲尚則<lb/>
　尚之别無義也當時語話詳明記者約其言唯曰次<lb/>
　焉致後學生疑古記多此類<lb/>
康子曰陶唐有虞夏后殷周獨不得配五帝意者徳不<lb/>
<pb n="KR3a0063_WYG_006-37a"/>
及上古耶將有限乎孔子曰古之平治水土及播殖百<lb/>
穀者衆矣唯勾龍兼食於社而棄為稷神易代奉之無<lb/>
能益者明不可與等故自太皥以降逮於顓頊其應五<lb/>
行而王數非徒五而配五帝是其徳不可以多也<lb/>
命性第五十三<lb/>
魯哀公問曰人之命與性何謂也孔子對曰分於道謂<lb/>
之命形於一謂之性化於隂陽象形而發謂之生化窮<lb/>
數盡謂之死故命者性之始也死者生之終也有始則<lb/>
<pb n="KR3a0063_WYG_006-37b"/>
必有終矣人始生而有不具者五焉目無見不能食不<lb/>
能行不能言不能化及生三月而微煦<lb/>
　煦音詡又吁句反煦烝也俗謂之變烝<lb/>
然後有見八月而生齒然後能食期而生臏然後能行<lb/>
三年顖合然後能言十有六而精通然後能化隂窮反<lb/>
陽故隂以陽變陽窮反隂故陽以隂化是以男子八月<lb/>
生齒八嵗而齓女子七月生齒七嵗而齓<lb/>
　本作齔义謹初靳二反説文云毁齒也<lb/>
<pb n="KR3a0063_WYG_006-38a"/>
十有四而化<lb/>
　少隂之數八少陽之數七二七十四<lb/>
一陽一隂竒耦相配然後道合化成性命之端形於此<lb/>
也<lb/>
　人之性命即道而未有知之者故孔子因哀公之問<lb/>
　以言之命者性之始虚名爾非有命性之二體也曰<lb/>
　分者何也道則一人則衆因人之常情而言自一而<lb/>
　散殊故曰分於道自形而言也人與道實未始分也<lb/>
<pb n="KR3a0063_WYG_006-38b"/>
　分則異矣何以曰道易曰百姓日用而不知則人之<lb/>
　用無非道者分形於至一之中謂之性故性未始不<lb/>
　一以一陽一隂竒耦相配謂之道合化成嗚呼聖人<lb/>
　之明道如此切的彼不知道與知道之未大明者安<lb/>
　知斯妙易曰歸妹天地之大義也又曰男女正天地<lb/>
　之大義也昏禮行事必用昏昕所以示隂陽之交天<lb/>
　人無二道也人惟動於意慾始邪始淫而失道矣有<lb/>
　始必有終者形氣也性命之妙有清明而無生死也<lb/>
<pb n="KR3a0063_WYG_006-39a"/>
　曰形於此者於此著明也非形氣之形也惜乎哀公<lb/>
　之不能深悟其㫖又不能致疑而發問也孔子曰清<lb/>
　明在躬又曰立則見其參於前在輿則見其倚於衡<lb/>
　曾子曰皜皜此有所見矣亦可以言形矣而實無體<lb/>
公曰男子十六精通女子十四而化是則可以生民矣<lb/>
而禮男必三十而有室女必二十而有夫也豈不晩哉<lb/>
孔子曰夫禮言其極不是過也男子二十而冠有為人<lb/>
父之端女子十五許嫁有適人之道於此而往則自婚<lb/>
<pb n="KR3a0063_WYG_006-39b"/>
矣羣生閉藏乎隂而為化育之始故聖人因時以合偶<lb/>
男女窮天數霜降而婦功成嫁娶者行焉<lb/>
　正嵗夏正九月霜降九者天數之窮又為化育之始<lb/>
　因時合偶所以配天也又况婦功是時亦成<lb/>
冰泮而農桑始婚禮而殺於此男子者任天道而長萬<lb/>
物者也<lb/>
　易曰乾道成男男即天道顧人自不知天生萬物男<lb/>
　子亦生子姓立萬事亦明天人一道<lb/>
<pb n="KR3a0063_WYG_006-40a"/>
知可為知不可為知可言知不可言知可行知不可行<lb/>
者也是故審其倫而明其别謂之知所以効匹夫之聽<lb/>
也<hi>王肅曰聽宜為徳</hi>女子者順男子之教而長其理者也<lb/>
　勞勤而任其理之所當為亦足以長益其家事<lb/>
是故無專制之義而有三從之道幼從父兄既嫁從夫<lb/>
夫死從子言無再醮之端<lb/>
　鄭康成曰酌而無酬酢曰醮冠禮醮無酬酢婚禮父<lb/>
　醴女而俟迎者不言女有酬酢故曰醮故再嫁謂之<lb/>
<pb n="KR3a0063_WYG_006-40b"/>
　再醮與<lb/>
教令不出於閨門事在供酒食而已無閫外之非儀也<lb/>
不越境而奔喪事無擅為行無獨成參知而後動可驗<lb/>
而後言晝不遊庭夜行以火所以効匹婦之徳也<lb/>
　參知謂從夫而請於舅姑與<lb/>
孔子遂言曰女有五不取逆家子者亂家子者世有刑<lb/>
人子者<lb/>
　遭刑之人有惡徳<lb/>
<pb n="KR3a0063_WYG_006-41a"/>
有惡疾子者<lb/>
　慮其氣類相𫝊<lb/>
喪父長子者<lb/>
　無父兄主之慮無檢束凡此五不取之意所以謹其<lb/>
　始故卒曰重婚姻之始也<lb/>
婦有七出三不去七出者不順父母者無子者淫僻者<lb/>
嫉妬者惡疾者多口舌者竊盗者三不去者謂有所取<lb/>
無所歸與共更三年之喪先貧賤後富貴凡此聖人所<lb/>
<pb n="KR3a0063_WYG_006-41b"/>
以順男女之際重婚姻之始也<lb/>
孔文子第五十四<lb/>
衛孔文子將攻太叔疾<lb/>
　文子使太叔出其妻而以女妻之疾誘其初妻之娣<lb/>
　為之立宫與文子女如二妻文子怒<lb/>
孔子舎蘧伯玉家就訪焉孔子曰簠簋之事則嘗學之<lb/>
矣兵甲之事未之聞也退命駕而行曰鳥則擇木木豈<lb/>
能擇鳥乎孔子之始至衛也靈公夫人南子使人謂孔<lb/>
<pb n="KR3a0063_WYG_006-42a"/>
子曰四方之君子不辱欲與寡君為兄弟者必見寡小<lb/>
君寡小君願見孔子辭謝不得已而見之夫人在絺帷<lb/>
中孔子入門北靣稽首夫人自帷中再拜環珮玉聲璆<lb/>
<hi>音求</hi>然孔子曰吾鄉為弗見見之禮答焉子路不悦孔子<lb/>
矢之曰予所不者天厭之天厭之衛出公使人問孔子<lb/>
曰寡人之任臣無大小一一自言問觀察之猶復失人<lb/>
何故答曰如君之言此乃所以失之也人既難知非言<lb/>
問所及觀察所盡且人君之慮者多多慮則意不精以<lb/>
<pb n="KR3a0063_WYG_006-42b"/>
不精之意察難知之人宜其有失也君未之聞乎昔者<lb/>
舜臣堯官才任士堯一從之左右曰人君用士當自任<lb/>
耳目而取信於人無乃不可乎堯曰吾之舉舜已耳目<lb/>
之矣今舜所舉人吾又耳目之是則耳目人終無已也<lb/>
君茍付可付則己不勞而賢才不失矣子貢問曰昔孫<lb/>
文子以衛侯哭之不哀知其將為亂不敢捨其重器而<lb/>
行盡寘諸戚而善晉大夫二十人或稱其知何如孔子<lb/>
曰吾知其為罪人未知其為知也子貢曰敢問何謂也<lb/>
<pb n="KR3a0063_WYG_006-43a"/>
子曰食其禄者必死其事孫子知衛君之將不君不念<lb/>
伏死以争而素規去就尸利攜貳非人臣也臣而有不<lb/>
臣之心明君所不赦幸哉孫子之以此免戮也衛孫文<lb/>
子得罪於獻公居戚公卒未葬文子擊鐘焉延陵季子<lb/>
適晉過戚聞之曰異哉夫子之在此猶燕之巢於幕也<lb/>
懼猶未也又何樂焉君又在殯可乎文子於是終身不<lb/>
聽琴瑟孔子聞之曰季子能以義正人文子能克己服<lb/>
義可謂善改矣齊伐魯季康子使冉求率左師禦之樊<lb/>
<pb n="KR3a0063_WYG_006-43b"/>
遲為右師入齊軍齊軍遁冉有用戈故能入焉孔子聞<lb/>
之曰義也季孫謂冉有曰子之於戰學之乎性逹之乎<lb/>
對曰學之季孫曰從事孔子惡乎學冉有曰即學之孔<lb/>
子孔子大聖無不該文武並用兼通求也適聞其戰法<lb/>
猶未之詳也季孫悦樊遲以告孔子子曰季孫可謂悦<lb/>
人之有能矣南宫説仲孫何忌既除喪而昭公在外未<lb/>
之命也定公即位乃命之辭曰先臣有遺命焉囑家老<lb/>
使二臣必事孔子而學禮以定其位公許之二子學於<lb/>
<pb n="KR3a0063_WYG_006-44a"/>
孔子孔子曰能補過者君子也詩云君子是則是傚孟<lb/>
僖子可則傚矣懲己所病以誨其嗣大雅所謂詒厥孫<lb/>
謀以燕翼子是類也夫<lb/>
　昭公如楚孟僖子為介不能相儀又不能荅郊勞故<lb/>
　懲己所病誨其嗣使學於孔子孔子前稱季孫此稱<lb/>
　孟僖子不以人之悦己崇己為嫌者聖人無己私故<lb/>
　也<lb/>
楚靈王汰侈右尹子革侍坐<hi>子革鄭丹</hi>左史倚相趨而過王<lb/>
<pb n="KR3a0063_WYG_006-44b"/>
曰是良史也子善視之是能讀三墳五典八索九丘對<lb/>
曰夫良史者記君之過揚君之善而此子以潤辭為官<lb/>
不可為良史臣又嘗聞焉昔周穆王欲肆其心將遍行<lb/>
天下使皆有車轍馬跡焉祭公謀父作祈招之詩以止<lb/>
王心王是以獲殁於祇宫<hi>春秋傳祇作祗</hi>臣問其詩而不知也<lb/>
若問遠焉其焉能知王曰子能乎對曰能其詩曰祈招<lb/>
之愔愔乎<hi>春秋𫝊無乎字</hi>式昭徳音思我王度式如玉式如金<lb/>
<hi>式者發語助辭</hi>刑民之力而無醉飽之心<lb/>
<pb n="KR3a0063_WYG_006-45a"/>
　王肅曰刑傷民力用之不節無有醉飽之心言無厭<lb/>
　足春秋𫝊刑作形<lb/>
王揖而入饋不食寢不寐數日不能自克以及於難孔<lb/>
子讀其志曰古也有志克己復禮仁也信善哉楚靈王<lb/>
若能如是豈其辱於乾谿子革之非左史所以風也稱<lb/>
詩以諫順哉叔孫穆子避難奔齊宿於庚宗之邑庚宗<lb/>
寡婦通焉而生牛穆子返魯以牛為内豎相家牛讒叔<lb/>
孫二子殺之叔孫有病牛不通其饋不食而死牛遂輔<lb/>
<pb n="KR3a0063_WYG_006-45b"/>
叔孫庻子昭而立之取東鄙三十邑以與南遺昭子既<lb/>
立朝其家衆曰豎牛禍叔孫氏使亂大從殺嫡立庶又<lb/>
披其邑以求舎罪罪莫大焉必速殺之遂殺豎牛孔子<lb/>
曰叔孫昭子之不勞<hi>不以立己為功勞</hi>不可能也周任有言曰<lb/>
為政者不賞私勞不罰私怨詩云有覺徳行四國順之<lb/>
昭子有焉<lb/>
寛猛第五十五<lb/>
鄭子産有疾謂子太叔曰我死子必為政唯有徳者能<lb/>
<pb n="KR3a0063_WYG_006-46a"/>
以寛服民其次莫如猛夫火烈民望而畏之故鮮死焉<lb/>
水懦弱民狎而翫之則多死焉故寛難疾數月而卒太<lb/>
叔為政不忍猛而寛鄭國多盗取人於萑苻之澤<hi>苻音蒲</hi>
太叔悔之曰吾早從夫子不及此興徒兵以攻萑苻之<lb/>
盗盡殺之盗少止孔子曰善哉政寛則民慢慢則紏之<lb/>
以猛猛則民殘殘則施之以寛寛以濟猛猛以濟寛政<lb/>
是以和詩云民亦勞止汔<hi>許訖反</hi>可小康惠此中國以綏<lb/>
四方施之以寛也毋從詭随以謹無良式遏宼虐慘不<lb/>
<pb n="KR3a0063_WYG_006-46b"/>
畏明糾之以猛也柔遠能邇以定我王平之以和也又<lb/>
曰不競不絿不剛不柔布政優優百禄是遒和之至也<lb/>
　孔子善子太叔能糾之以猛而言則每以寛和始終<lb/>
　首言施之以寛次言平之以和又言和之至聖人深<lb/>
　慮人之復偏於猛也<lb/>
及子産卒孔子聞之出涕曰古之遺愛也吳伐陳楚昭<lb/>
王曰吾先君與陳有盟不可以不救乃救陳師于城父<lb/>
卜戰不吉卜退不吉王曰然則死也再敗楚師不如死<lb/>
<pb n="KR3a0063_WYG_006-47a"/>
　杜預曰前已敗於柏舉今若退還亦是敗<lb/>
棄盟逃讎亦不如死死一也其死讎乎命公子申為王<lb/>
不可則命公子結亦不可則命公子啓<lb/>
　申子西結子期啓子閭皆昭王兄<lb/>
五辭而後許將戰王有疾是嵗也有雲如衆赤鳥夾日<lb/>
以飛三日昭王使問諸周太史周太史曰其當王身乎<lb/>
　杜預曰日為人君妖氣守之故以為當王身雲在楚<lb/>
　上唯楚見之故禍不及他國<lb/>
<pb n="KR3a0063_WYG_006-47b"/>
若禜之可移於令尹司馬王曰除腹心之疾而寘諸股<lb/>
肱何益不穀不有大過天其夭諸有罪受罰又焉移之<lb/>
遂弗禜及昭王有疾卜曰河為祟王弗祭大夫請祭諸<lb/>
郊王曰三代命祀祭不越望江漢睢漳楚之望也禍福<lb/>
之至不是過也不穀雖不徳河非所獲罪也遂弗祭孔<lb/>
子曰楚昭王知大道矣其不失國也宜哉夏書曰惟彼<lb/>
陶唐帥彼天常有此冀方今失其行亂其紀綱乃滅而<lb/>
亡<lb/>
<pb n="KR3a0063_WYG_006-48a"/>
　家語有作在其行作厥道滅而作底滅<lb/>
又曰允出兹在兹由已率常可矣<lb/>
　昭王無我唯道義之從略不以死亡為意故曰知大<lb/>
　道<lb/>
昭王攻大冥卒于城父子閭退曰君王舎其子而讓羣<lb/>
臣敢忘君乎從君之命順也立君之子亦順也與子西<lb/>
子期謀師閉塗逆越女之子章立之而後還衛孔文子<lb/>
之將攻太叔訪於孔子孔子曰甲兵之事未之聞也退<lb/>
<pb n="KR3a0063_WYG_006-48b"/>
命駕而行文子遽止之將止<lb/>
　聖人無意必<lb/>
魯人以幣召之乃歸季孫欲以田賦使冉有訪諸孔子<lb/>
孔子曰丘不識也三發卒曰子為國老待子而行若之<lb/>
何子之不言也孔子不對而私於冉有曰君子之行也<lb/>
度於禮施取其厚事舉其中斂從其薄如是則以丘亦<lb/>
足矣若不度於禮而貪冒無厭則雖以田賦將又不足<lb/>
　此據春秋左𫝊國語云季康子欲以田賦使冉有訪<lb/>
<pb n="KR3a0063_WYG_006-49a"/>
　諸仲尼仲尼不對私於冉有曰先王制土籍田以力<lb/>
　而砥其遠邇賦里以入而量其有無任力以夫而議<lb/>
　其老幼於是乎有鰥寡孤疾有軍旅之出則徵之無<lb/>
　則已其嵗收田一井出稯禾秉芻缶米不是過也家<lb/>
　語先載國語次載左𫝊首言季康子欲以一井田出<lb/>
　法賦焉聘禮十斗曰斛十六斗曰藪十藪曰秉今文<lb/>
　藪為逾四秉曰筥四筥曰稯國語韋昭注曰缶庾也<lb/>
　引聘禮十六斗曰庾十庾曰秉秉一百六十斛也稯<lb/>
<pb n="KR3a0063_WYG_006-49b"/>
　六百四十斛也賈侍中云田一井也周制十六井賦<lb/>
　戎馬一匹牛二頭一井之田而欲出十六井之賦昭<lb/>
　謂此數甚多似非也下雖云收田一井凡數從夫井<lb/>
　起故云井爾<lb/>
且子季孫若欲行而法則周公之典在若欲茍而行又<lb/>
何訪焉弗聽<lb/>
　春秋哀公十二年用田賦<lb/>
哀公十四年春西狩於大野叔孫氏之車子鉏<hi>即鋤字</hi>商<lb/>
<pb n="KR3a0063_WYG_006-50a"/>
獲獸如麕而肉角以為不祥以賜虞人冉有以告曰豈<lb/>
天之妖乎孔子曰今何在吾將觀焉遂往謂其御高柴<lb/>
曰若求之言其必麟乎到視之果信魯人聞之乃取之<lb/>
子游問曰飛者宗鳯走者宗麟其難致也敢問今見其<lb/>
誰應之子曰天子布徳將致太平則麟鳯龜龍先為之<lb/>
祥今周宗將滅天下無主孰為來哉遂泣曰予之於人<lb/>
猶麟之於獸也麟出而死吾道窮矣乃歌曰唐虞世兮<lb/>
麟鳯遊今非其時來何求麟兮麟兮我心憂<lb/>
<pb n="KR3a0063_WYG_006-50b"/>
　杜預謂反袂拭靣稱吾道窮非事實曰吾無取焉簡<lb/>
　則不敢𫝊記固多差訛而簡於此未見其為決然非<lb/>
　事實也以衆人而度之則曰何至於泣又曰何為以<lb/>
　麟自喻自矜也是安知聖人大公無私樂以天下憂<lb/>
　以天下無思無為寂然不動未為得道之全喜怒哀<lb/>
　樂如四時之錯行如日月之代明豈衆人之所能識<lb/>
　況語子游師弟子至情無偽非言於他人<lb/>
齊陳恒弑其君簡公于舒州孔子三日齊而請伐齊三<lb/>
<pb n="KR3a0063_WYG_006-51a"/>
哀公曰魯為齊弱乆矣子之伐之將若之何對曰陳恒<lb/>
弑其君民之不與者半以魯之衆加齊之半可克也公<lb/>
曰子告三子孔子曰以吾從大夫之後不敢不告也君<lb/>
曰告夫三子者之三子告不可孔子曰以吾從大夫之<lb/>
後不敢不告也<lb/>
　春秋左𫝊公曰子告季孫政在季孫故云論語公曰<lb/>
　告夫三子然公必曰并告二子故論語云<lb/>
衛孫桓子侵齊遇敗焉齊人乗之新築人仲叔于奚以<lb/>
<pb n="KR3a0063_WYG_006-51b"/>
其衆救桓子桓子乃免衛人以邑賞仲叔于奚于奚辭<lb/>
請曲縣之樂<lb/>
　諸侯軒縣闕其一方其形曲<lb/>
繁纓以朝<lb/>
　馬纓見禮器郊特牲謂五采交錯如樊籬歟鄭康成<lb/>
　改作鞶周禮巾車作樊<lb/>
許之書在三官<lb/>
　王肅云司徒書名司馬書服司空書勲<lb/>
<pb n="KR3a0063_WYG_006-52a"/>
子路仕衛見其故以訪孔子子曰惜也不如多與之邑<lb/>
惟噐與名不可以假人君之所司名以出信信以守器<lb/>
噐以藏禮禮以行義義以生利利以安民政之大節也<lb/>
若以假人與人政也政亡則國家從之弗可止也已樊<lb/>
遲問曰鮑牽事齊君執政不撓可謂忠矣而君刖之其<lb/>
為至闇乎孔子曰古之士國有道則盡忠以輔之無道<lb/>
則退身以避之今鮑莊子食於淫亂之朝不量主之明<lb/>
闇以受大刑是智之不如葵葵猶能衛其足<hi>葵傾向日随日以轉</hi>
<pb n="KR3a0063_WYG_006-52b"/>
子貢問曰晉文公實召天子而使諸侯朝焉夫子作春<lb/>
秋云天王狩于河陽何也孔子曰以臣召君不可以訓<lb/>
亦書其率諸侯事天子而已宰我問君子尚辭乎孔子<lb/>
曰君子以理為尚博而不要非所察也繁辭富説非所<lb/>
聽也唯知者不失理子張問曰禮三十而室昔舜三十<lb/>
徵庸而書云有鰥在下曰虞舜何謂也曩者師聞諸夫<lb/>
子曰聖人在上君子在位則内無怨女外無曠夫堯為<lb/>
天子而有鰥在下何也孔子曰夫男子二十而冠冠而<lb/>
<pb n="KR3a0063_WYG_006-53a"/>
後娶古今通義也舜父頑母嚚莫能圖室家之端焉故<lb/>
逮三十而謂之鰥也詩云娶妻如之何必告父母父母<lb/>
在則宜圖婚若已殁則己之娶必告其廟今舜之鰥乃<lb/>
父母之頑嚚也雖堯為天子其如舜何季桓子問書曰<lb/>
兹予大享于先王爾祖其從與享之何謂也孔子曰古<lb/>
之王者臣有大功死則必祀之於廟所以殊有績勸忠<lb/>
勤也盤庚舉其事以勵其世臣故稱焉桓子曰天子之<lb/>
臣有大功者則既然矣諸侯之臣有大功者可以如之<lb/>
<pb n="KR3a0063_WYG_006-53b"/>
乎孔子曰勞能定國功加於民大臣死難雖食之公廟<lb/>
可也桓子曰其位次如何孔子曰天子諸侯之臣生則<lb/>
有列於朝死則有位於廟其序一也定公問書曰維高<lb/>
宗報上甲微此何謂也孔子對曰此謂親盡廟毁有功<lb/>
而不及祖有徳而不及宗故於每嵗之大嘗而報祭焉<lb/>
所以昭其功徳也公曰先君僖公功徳前行可以與於<lb/>
報乎孔子曰丘聞昔虞夏商周以帝王行此禮者則有<lb/>
矣自此以下未之知也定公問曰周書所謂庸庸祗祗<lb/>
<pb n="KR3a0063_WYG_006-54a"/>
威威顯民何謂也孔子對曰不失其道明之於民之謂<lb/>
也<lb/>
　庸庸祗祗威威皆道<lb/>
夫能用可用則正治矣<lb/>
　正政也<lb/>
敬可敬則尚賢矣畏可畏則服刑恤矣<lb/>
　其可以威畏之者則畏之是慎於用刑是謂恤也<lb/>
君審此三者以示民而國不興未之有也孔子見齊景<lb/>
<pb n="KR3a0063_WYG_006-54b"/>
公梁丘據自外而至公曰何遲對曰陳氏戮其小臣臣<lb/>
有辭焉是故遲公笑而目孔子曰周書所謂明徳慎罰<lb/>
陳子明徳也罰人而有辭非不慎矣孔子對曰昔康叔<lb/>
封衛統三監之地命為孟侯周公以成王之命作康誥<lb/>
焉稱述文王之徳以成勑誡之文其書曰惟乃丕顯考<lb/>
文王克明徳慎罰克明徳者能顯用有徳舉而任之也<lb/>
慎罰者并心而慮之衆平然後行之致刑錯也此言其<lb/>
所任不失徳所罰不失罪不謂己徳之明也公曰寡人<lb/>
<pb n="KR3a0063_WYG_006-55a"/>
不有過言則安得聞君子之教也書曰其在祖甲不義<lb/>
惟王公西赤曰聞諸晏子湯及太甲祖乙武丁天下之<lb/>
大君夫太甲為王居喪行不義同稱大君何也孔子曰<lb/>
君子之於人計功以除過太甲即位不明居喪之禮而<lb/>
干冡宰之政伊尹放之於桐憂思三年追悔前愆起而<lb/>
復位謂之明王以此觀之雖四於三王不亦可乎季桓<lb/>
子以粟千鍾餼夫子夫子受之而不辭既而以頒門人<lb/>
之無者子貢進曰季孫以夫子貧故致粟夫子受之而<lb/>
<pb n="KR3a0063_WYG_006-55b"/>
以施人無乃非季孫之意乎子曰何也對曰季孫以為<lb/>
惠也子曰然吾得千鍾所以受而不辭者為季孫之惠<lb/>
且以為寵也夫受人之財不以成富與季孫之惠於一<lb/>
人豈若惠數百人哉秦莊子死孟武伯問於孔子曰古<lb/>
者同寮有服乎子曰然同寮有相友之義貴賤殊等不<lb/>
為同官聞諸老耼昔者虢叔閎夭太顛散宜生南宫括<lb/>
五臣同寮比徳以賛文王及虢叔死四人者為之服朋<lb/>
友之服古之逹禮者行之也公父文伯死室人有從死<lb/>
<pb n="KR3a0063_WYG_006-56a"/>
者其母怒而不哭相室諫之其母曰孔子天下之賢人<lb/>
也不用於魯退而去是子素宗之而不能随今死而内<lb/>
人從死者二人焉若此於長者薄於婦人厚也既而夫<lb/>
子聞之曰季氏之婦尚賢哉子路愀然曰夫子亦好人<lb/>
之譽已乎夫子死而不哭是不慈也何善爾子曰怒其<lb/>
子之不能随賢所以爲尚賢者吾何有焉其亦善此而<lb/>
已矣孔子適齊齊景公讓登夫子降一等景公三辭然<lb/>
後登既坐曰夫子降徳辱臨寡人寡人以為榮而降階<lb/>
<pb n="KR3a0063_WYG_006-56b"/>
以遠自絶於寡人未知所以為罪孔子對曰君惠顧外<lb/>
臣君之賜也然以匹夫敵國君非所敢行也雖君私之<lb/>
其若義何孔子使宰我使于楚楚昭王以安車象飾因<lb/>
宰我以遺孔子焉宰我曰夫子無以此為也王曰何故<lb/>
對曰自臣侍從夫子以來竊見其言不離道動不違仁<lb/>
貴義尚徳清素好儉仕而有禄不以為積不合則去退<lb/>
無吝心妻不服綵妾不衣帛車器不彫馬不食粟道行<lb/>
則樂其治不行則樂其身此所以為夫子也若夫觀目<lb/>
<pb n="KR3a0063_WYG_006-57a"/>
之靡麗窈窕之淫音夫子過之弗之視遇之弗之聽也<lb/>
故臣知夫子之無用此車也王曰然則夫子何欲而可<lb/>
對曰方今天下道徳寢息其志欲興而行之天下誠有<lb/>
欲治之君能行其道則夫子雖徒歩以朝固猶為之何<lb/>
必遠辱君之重貺乎王曰乃今而後知孔子之徳也大<lb/>
矣宰我歸以告孔子子曰二三子以予之言何如子貢<lb/>
對曰未盡夫子之美也夫子徳高則配天深則配海若<lb/>
予之言行事之實也子曰夫言貴實使人信之舎實何<lb/>
<pb n="KR3a0063_WYG_006-57b"/>
稱乎是賜之華不若予之實也顔讎善事親子路義之<lb/>
後讎以非罪執於衛將死子路請以金贖之衛人將許<lb/>
之既而二三子納金於子路以入衛或謂孔子曰受人<lb/>
之金以贖其私昵義乎子曰義而贖之貧取於友非義<lb/>
而何愛金而令不辜陷辟凡人且猶不忍況二三子於<lb/>
由之所親乎詩云如可贖兮人百其身茍出金可以生<lb/>
人雖百倍古人不以為多故二三子行其欲由也成其<lb/>
義非女之所知也孔子適衛衛將軍文子問曰吾聞魯<lb/>
<pb n="KR3a0063_WYG_006-58a"/>
公父氏不能聽獄信乎孔子曰不知其不能也夫公父<lb/>
之聽獄有罪者懼無罪者耻文子曰有罪者懼是聽之<lb/>
察刑之當也無罪者耻何乎孔子曰齊之以禮則民耻<lb/>
矣刑以止刑則民懼矣文子曰今齊之以刑猶弗勝何<lb/>
禮之齊孔子曰以禮齊民譬之於御則轡也以刑齊民<lb/>
譬之於御則鞭也執轡於此而動於彼御之良也無轡<lb/>
而用策則馬失道矣文子曰以御言之右手執轡左手<lb/>
運䇿不亦速乎若徒轡無䇿馬何懼哉孔子曰吾聞古<lb/>
<pb n="KR3a0063_WYG_006-58b"/>
之善御者執轡如組兩驂如舞非䇿之助也是以先王<lb/>
盛於禮而薄於刑故民從命今也廢禮而尚刑故民彌<lb/>
暴文子曰吳越之俗無禮而亦治何也孔子曰夫吳越<lb/>
之俗男女無别同川而浴民輕相犯故其刑重而不勝<lb/>
由無禮也中國之教為内外以别男女異噐服以殊等<lb/>
類故其民篤而法其刑輕而勝由有禮也孔子曰民之<lb/>
所以生者衣食也上不教民民匱其生飢寒切於身而<lb/>
不為非者寡矣故古之於盜惡之而不殺也今不先其<lb/>
<pb n="KR3a0063_WYG_006-59a"/>
教而一殺之是以罰行而善不反刑張而罪不眚夫赤<lb/>
子知慕其父母由審故也況乎為政興其賢而廢其不<lb/>
賢以化民乎知審此二者則上盜先息子張問曰書云<lb/>
兹殷罸有倫何謂也孔子曰不失其理之謂也今諸侯<lb/>
不同徳每君異法折獄無倫以意為限是故知法之難<lb/>
子張曰古之知法者與今之知法者異乎孔子曰古之<lb/>
知法者能遠獄今之知法者不失其罪不失其罪其於<lb/>
恕寡矣能遠於獄其於防深矣寡恕近乎濫防深治乎<lb/>
<pb n="KR3a0063_WYG_006-59b"/>
本書曰惟敬五刑以成三徳言敬刑所以為徳也書曰<lb/>
非從惟從孔子曰君子之於人也有不語也無不聽也<lb/>
況聽訟乎必盡其辭聽訟者或從其情或從其辭辭不<lb/>
可從必斷以情書曰人有小罪非眚乃惟終自作不典<lb/>
式爾有厥罪小乃不可不殺乃有大罪非終乃惟眚灾<lb/>
適爾既道極厥辜時乃不可殺曾子問聽獄之術孔子<lb/>
曰其大法有三焉治必以寛寛之之術歸於察察之之<lb/>
術歸於義是故聽而不寛是亂也寛而不察是慢也察<lb/>
<pb n="KR3a0063_WYG_006-60a"/>
而不中義是私也私而民怨故善聽者聽不越辭辭不<lb/>
越情情不越義書曰上下比罰亡僭亂辭仲弓問書曰<lb/>
哀矜折獄何謂也孔子曰古之聽訟者察貧賤哀孤獨<lb/>
及鰥寡老弱不肖而無告者雖得其情必哀矜之死者<lb/>
不可生斷者不可屬若老而刑之謂之悖弱而刑之謂<lb/>
之克不赦過謂之逆率過以小罪謂之枳<hi>音咫説文開也猶濫歟</hi>
故宥過赦小罪老弱不受刑先王之道也書曰大辟疑<lb/>
赦又曰與其殺不辜寧失不經子張問書曰若保赤子<lb/>
<pb n="KR3a0063_WYG_006-60b"/>
聽訟可以若此乎孔子曰可哉古之聽訟者惡其意不<lb/>
惡其人求所以生之不得其所以生乃刑之君必與衆<lb/>
共焉愛民而重棄之也今之聽訟者不惡其意而惡其<lb/>
人求所以殺是反古之道也孟氏之臣叛武伯問孔子<lb/>
曰如之何子曰臣人而叛天下所不容也其將自反子<lb/>
姑待之三旬果自歸孟氏武伯將執之訪於夫子子曰<lb/>
無也子之於臣禮意不至是以去子今其自反罪以反<lb/>
除又何執焉子修禮以待之則臣去子將安徃武伯乃<lb/>
<pb n="KR3a0063_WYG_006-61a"/>
止夫子閒居喟然而嘆子思再拜請曰意子孫不修將<lb/>
忝祖乎羡堯舜之道恨不及乎子曰爾孺子安知吾志<lb/>
子思對曰伋於進膳亟聞夫子之教其父析薪其子弗<lb/>
克負荷是謂不肖伋每思之所以大恐而不懈也夫子<lb/>
忻然笑曰然乎吾無憂矣世不廢業其克昌乎<lb/>
　道徳非外惟好學不懈而已矣書云后克艱臣克艱<lb/>
　政乃乂民敏徳<lb/>
子思問曰為人君者莫不知任賢之逸也而不能用賢<lb/>
<pb n="KR3a0063_WYG_006-61b"/>
何故子曰非不欲也所以官人失能者由不明也其君<lb/>
以譽為賞以毁為罰賢者不居焉子思問曰亟聞夫子<lb/>
之詔正俗化民之政莫善於禮樂也管子任法以治齊<lb/>
而天下稱仁焉是法與禮樂異用而同功也何必但禮<lb/>
樂哉子曰堯舜之化百世不輟仁義之風遠也管仲任<lb/>
法身死則法息嚴而寡恩也若管仲之知足以定法材<lb/>
非管仲而專任法終必亂成矣哀公使以幣如衛迎孔<lb/>
子而卒不能當故夫子作丘陵之歌曰登彼丘陵峛崺<lb/>
<pb n="KR3a0063_WYG_006-62a"/>
其阪<lb/>
　峛崺山卑長也或作邐迤音同<lb/>
仁道在邇求之若遠遂迷不復自嬰屯蹇喟然囘慮題<lb/>
彼泰山<lb/>
　題其<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>之訛歟視也<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>音悌<lb/>
鬱確其高梁甫囘連枳棘充路<lb/>
　言天下宵人欲用事如枳棘充路<lb/>
陟之無縁將伐無柯患兹蔓延<lb/>
<pb n="KR3a0063_WYG_006-62b"/>
　賢如晏子子西猶以私不以公而況於他乎程子華<lb/>
　故深責晏子<lb/>
惟以永嘆涕霣潺湲<hi>霣音隕説文雨也</hi>孔子弟子梁鱣字叔魚<lb/>
年三十未有子欲出其妻商瞿謂曰昔吾年三十八無<lb/>
子吾母為吾更取室夫子使吾之齊母欲請留夫子曰<lb/>
無憂也瞿過四十當有五子今果然吾恐子自晚生耳<lb/>
未必妻之過從之二年而有子叔仲㑹魯人字子期少<lb/>
孔子五十嵗與孔璇年相比執筆記事於夫子二人迭<lb/>
<pb n="KR3a0063_WYG_006-63a"/>
侍左右孟武伯見孔子曰此二孺子之幼也於學豈能<lb/>
識於壯哉孔子曰然少成則若性也習慣若自然也齊<lb/>
太史子與適魯見孔子孔子與之言道子與悦曰聞子<lb/>
之名不覩子之形乆矣乃今而後知泰山之為高淵海<lb/>
之為大惜乎夫子之不逢明王道徳不加於民而將垂<lb/>
寳以貽後世退而謂南宫敬叔曰今孔子先聖之嗣自<lb/>
弗父何以來世有徳讓天所祚也孔子生於衰周先王<lb/>
典籍錯亂無紀乃論百家之遺記考正其義祖述堯舜<lb/>
<pb n="KR3a0063_WYG_006-63b"/>
憲章文武刪詩述書定禮理樂制作春秋讃明易道垂<lb/>
後為法文徳著矣凡所教誨三千餘人或者天欲素王<lb/>
之乎夫何其盛也敬叔曰殆如吾子之言吾聞聖人之<lb/>
後而非繼世之統其必興者焉今孔子之道至矣乃將<lb/>
施之無窮雖欲辭天之祚故未得耳子貢聞之以二子<lb/>
之言告孔子子曰豈若是哉亂而治之滯而起之自吾<lb/>
志天何與焉<lb/>
　孔子明此心即道道者天人之所同而二子乃求諸<lb/>
<pb n="KR3a0063_WYG_006-64a"/>
　外<lb/>
魯哀公十有六年夏<lb/>
　左氏傳四月己丑孔子卒杜預注云四月十八日乙<lb/>
　丑無己丑己丑五月十二日然一行謂長厯多差<lb/>
孔子蚤作負手曵杖<lb/>
　曵杖則手背而向後矣故曰負<lb/>
消揺於門歌曰泰山其頽乎梁木其壊乎哲人其萎乎<lb/>
<hi>萎紆危反</hi>既歌而入當户而坐子貢聞之曰泰山其頽則吾<lb/>
<pb n="KR3a0063_WYG_006-64b"/>
將安仰梁木其壊哲人其萎則吾將安放夫子殆將病<lb/>
也遂趨而入夫子曰賜爾來何遲也夏后氏殯於東階<lb/>
之上則猶在阼也殷人殯於兩楹之間則與賔主夾之<lb/>
也周人殯於西階之上則猶賔之也而丘也殷人也予<lb/>
疇昔之夜夢坐奠於兩楹之間夫明王不興而天下其<lb/>
孰能宗予予殆將死也葢寢疾七日而没孔子之喪有<lb/>
自燕來觀者舎於子夏氏子夏曰聖人之葬人與人之<lb/>
葬聖人也子何觀焉昔者夫子言之曰吾見封之若堂<lb/>
<pb n="KR3a0063_WYG_006-65a"/>
者矣見若坊者矣見若覆夏屋者矣見若斧者矣從若<lb/>
斧者焉<lb/>
　鄭康成云封築土為壟堂形四方而高坊形旁殺乎<lb/>
　上而長夏大也鄭止謂門廡未安覆夏屋下廣而上<lb/>
　鋭斧則下不廣而上鋭夫子從若斧者取其易成而<lb/>
　難登歟其狀似馬鬛<lb/>
馬鬛封之謂也今一日而三斬板而已封尚行夫子之<lb/>
志乎哉<lb/>
<pb n="KR3a0063_WYG_006-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　先聖大訓卷六<lb/>
</p>
<p>
</p>
  </div>
</body>
</text>
</TEI>
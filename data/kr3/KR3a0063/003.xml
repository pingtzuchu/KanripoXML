<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>先聖大訓巻三</head> <lb/>
    <p>
<pb n="KR3a0063_WYG_003-1a"/>
欽定四庫全書<lb/>
　先聖大訓巻三<lb/>
　　　　　　　　　　　　　宋　楊簡　撰<lb/>
主言第十七<lb/>
孔子閒居曾子侍孔子曰參今之君子惟士與大夫之<lb/>
言之聞也其至於君子之言者甚希矣於乎吾主言其<lb/>
不出而死乎哀哉<lb/>
　此取諸大戴記家語曰吾以王言之其不出户牖而<lb/>
<pb n="KR3a0063_WYG_003-1b"/>
　化天下家語多改作翦截就文記者不知道多失聖<lb/>
　人本㫖記者唯見孔子多言王罕言主故改曰王然<lb/>
　孔子之時周室衰微諸侯盛強孔子豈不欲興周知<lb/>
　其難輔多游侯國覬其一遇主者王侯之通稱故曰主<lb/>
　言歟此孔子與門人私言其中心故云孔子言此之<lb/>
　時衰老道終不行深憫斯民之無以安全之敎養之<lb/>
　故嘆而哀之自是曾子屢請問主言孔子再不應是<lb/>
　主言未發不應先遽告以不出户牖而化天下之道<lb/>
<pb n="KR3a0063_WYG_003-2a"/>
曾子起曰敢問何謂主言孔子不應曾子懼肅然摳衣<lb/>
下席曰弟子知其不遜也得夫子之閒也難是以敢問<lb/>
也孔子不應曾子懼退負序而立孔子曰參女可語明<lb/>
主之道歟曾子曰不敢以為足也得夫子之閒也難是<lb/>
以敢問孔子曰居吾語女道者所以明徳也徳者所以<lb/>
尊道也是故非徳不尊非道不明<lb/>
　道徳非二道者通達之謂至妙不可名姑假道路以<lb/>
　明其無所不通天地人物通此一道人心之善謂之<lb/>
<pb n="KR3a0063_WYG_003-2b"/>
　徳此徳即道也茍不通達則已雖有徳而不自知故<lb/>
　曰道所以明徳非徳外復有道道外復有徳也然人<lb/>
　亦有雖明乎道而已徳猶有不善則衆志終未服故<lb/>
　孔子曰知及之仁不能守之雖得之必失之又曰不<lb/>
　在乎善而皆在於凶徳雖得之君子所不貴君子行<lb/>
　思可樂徳義可尊是以其民畏而愛之則而象之原<lb/>
　壤孔子之故人母死而歌蓋方外之士未必無道而<lb/>
　徳之不脩故人咸賤之<lb/>
<pb n="KR3a0063_WYG_003-3a"/>
雖有國馬不教不服不可以取千里雖有博地衆民不<lb/>
以其道治之不可以霸主<lb/>
　言霸則知孔子亦有志於輔諸侯以霸尊王<lb/>
是故昔者明主内脩七教外行三至七教脩可以守三<lb/>
至行可以征七教不脩雖守不固三至不行雖征不服<lb/>
是故明主之守也必折衝乎千里之外其征也袵席之<lb/>
上還師是故内脩七教而上不勞外行三至而財不費<lb/>
此之謂明主之道也曾子曰敢問不費不勞可以為明<lb/>
<pb n="KR3a0063_WYG_003-3b"/>
乎孔子愀然揚麋曰<hi>麋一作眉</hi>參女以明主為勞乎昔者舜<lb/>
左禹而右臯陶不下席而天下治夫政之不中君之過<lb/>
也政之既中令之不行職事者之罪也<lb/>
　唐虞之時猶有黜幽<lb/>
明主奚為其勞也昔者明主關譏而不征市鄽而不稅<lb/>
稅十取一使民之力歳不過三日入山澤以時有禁而<lb/>
無征<lb/>
　一作入山澤以時而不禁夫圭田無征<lb/>
<pb n="KR3a0063_WYG_003-4a"/>
此六者取財之路也明主捨其四者而節其二者明主<lb/>
焉取其費也曾子曰敢問何謂七教孔子曰上敬老則<lb/>
下益孝上順齒則下益悌<lb/>
　下民本有孝弟上有以導之則益興起<lb/>
上樂施則下益諒<lb/>
　人性本善本直諒上樂施實心愛民故下實心感服<lb/>
　無敢飾偽<lb/>
上親賢則下擇友上好徳則下隠慝<lb/>
<pb n="KR3a0063_WYG_003-4b"/>
　惡慝隠伏皆上感之<lb/>
上惡貪則下恥爭上強果則下亷恥民皆有别則貞則<lb/>
正<lb/>
　上強立果實則下亷恥有别貞正皆強果之類也家<lb/>
　語作上亷讓則下恥節雖與上文相似齊整而非孔<lb/>
　子當日實語之詳<lb/>
亦不勞矣<lb/>
　總言上脩徳而下自應是不勞<lb/>
<pb n="KR3a0063_WYG_003-5a"/>
此謂七教七教者治民之本也教定是正矣上者民之<lb/>
表也表正則何物不正是故君先立於仁則大夫忠而<lb/>
士信民敦工璞商慤女憧婦空空七者教之至也七者<lb/>
布諸天下而不窕内諸尋常之室而不塞<lb/>
　孔子於此明七者之即道學者只知七者之為教不<lb/>
　知即道道無精粗無大小無廣狹不可以思不可以<lb/>
　執道心常明曰仁仁即忠信之心無二心也孔子於<lb/>
　此破惑者之固蔽窕逺也<lb/>
<pb n="KR3a0063_WYG_003-5b"/>
是故聖人等之以禮立之以義行之以順而民棄惡也<lb/>
如灌曾子曰弟子則不足道則至矣<lb/>
　前言仁為教本此言等之以禮則及施教之詳矣孔<lb/>
　子曰治國不以禮猶無耜而耕為禮而不本於義猶<lb/>
　耕而弗種禮本於義禮義人心之所自有上之人舉<lb/>
　而導之則人心之所有者自明而況又行之以順而<lb/>
　不拂乎人性有善而無惡此心本清明無滓因物有<lb/>
　遷而動乎意故流入於惡惡非清明性中本有之物<lb/>
<pb n="KR3a0063_WYG_003-6a"/>
　也今善心興起則其非本有之惡自然消止矣<lb/>
孔子曰參姑止又有焉昔者明主之治民有法必别地<lb/>
以州之分屬以治之然後賢民無所隠㬥民無所伏使<lb/>
有司日省如時考之<hi>如而通音</hi>歳誘賢焉<lb/>
　賢者靜重無求唯以禮禮之乃就是謂誘<lb/>
則賢者親不肖者懼使之哀矜寡養孤獨恤貧窮誘孝<lb/>
悌選賢舉能此七者脩則四海之内無刑民矣上之親<lb/>
下也如腹心則下之親上也如保子之見慈母也上下<lb/>
<pb n="KR3a0063_WYG_003-6b"/>
之相親如此然後令則從施則行民懐其徳邇者服悦<lb/>
逺者來附然後布指知寸布手知尺舒肘知尋十尋而<lb/>
索百步而堵三百步而里千步而井三井而句烈三句<lb/>
烈而距<lb/>
　家語三井而埒埒三矩<lb/>
五十里而封百里而有都邑乃為畜積衣裘焉處者恤<lb/>
行者有與亡<lb/>
　自布指知寸以往言由己以達人即近而知逺雖積<lb/>
<pb n="KR3a0063_WYG_003-7a"/>
　至於甚逺皆由是以達之我欲飲食則使人必有飲<lb/>
　食我欲衣裘則使人必有衣裘我欲畜積則使人亦<lb/>
　有畜積以至於恤行者之有亡則使處者恤之舉此<lb/>
　一事而餘可以咸通矣而其幾自我分屬而治之由<lb/>
　近而達之前言其略此及其詳周官職方氏周知邦<lb/>
　國都鄙四夷八蠻七閩九貉五戎六狄人民與其財<lb/>
　用九榖六畜之數要與其利害者即孔子之意也小<lb/>
　行人以邦國及萬民利害逆順禮喪凶荒康樂和親<lb/>
<pb n="KR3a0063_WYG_003-7b"/>
　安平類而為五書者亦此意也又遺人有郊里之委<lb/>
　積以待賔客有野鄙之委積以待羈旅有縣都之委<lb/>
　積以待凶荒者亦此意也凡六官之屬其詳曲不可<lb/>
　具述皆所以養之教之古明主之治天下也如此<lb/>
是以蠻夷諸夏雖衣冠不同言語不合莫不來至朝覲<lb/>
於王故曰無市而民不乏無刑而民不違畢弋田獵之<lb/>
得不以盈宫室也徵斂於百姓非以充府庫也懮怛以<lb/>
補不足禮節以損有餘故多信而寡貌其禮可守<lb/>
<pb n="KR3a0063_WYG_003-8a"/>
　為禮不出於誠則具文而已終於廢<lb/>
其信可復其跡可履其於信也如四時春秋冬夏其博<lb/>
有萬民也如飢而食渴而飲下土之人信之若夫暑熱<lb/>
凍寒逺若邇非道邇也及其明徳也<lb/>
　人信其上如飢必食渴必飲其不疑如此又如暑則<lb/>
　逺邇皆熱凍則逺邇皆寒明民信之無逺邇之異逺<lb/>
　方非道邇也而民咸信之者明徳之所及也<lb/>
是以兵革不動而威用利不施而親此之謂明主之守<lb/>
<pb n="KR3a0063_WYG_003-8b"/>
也折衝乎千里之外此之謂也<lb/>
　世謂敵之來衝我能折之曰折衝此則不動而威其<lb/>
　折衝也逺矣<lb/>
曾子曰敢問何謂三至孔子曰至禮不讓而天下治至<lb/>
賞不費而天下之士說至樂無聲而天下之民和明主<lb/>
篤行三至故天下之君可得而知也天下之士可得而<lb/>
臣也天下之民可得而用也曾子曰敢問何謂也孔子<lb/>
曰昔者明主必盡知天下良士之名旣知其名又知其<lb/>
<pb n="KR3a0063_WYG_003-9a"/>
數<lb/>
　數謂詳也謂知其徳行才藝之詳<lb/>
旣知其數又知其所在明主因天下之爵以尊天下之<lb/>
士此之謂至禮不讓而天下治<lb/>
　風由道而行皆謂之禮此禮之大不在乎揖讓之間<lb/>
　而天下治矣<lb/>
因天下之祿以富天下之士此之謂至賞不費而天下<lb/>
之士說天下之士說則天下之名譽興此之謂至樂無<lb/>
<pb n="KR3a0063_WYG_003-9b"/>
聲而天下之民和故曰所謂天下之至仁者能合天下<lb/>
之至親者也所謂天下之至知者能用天下之至和者<lb/>
也所謂天下之至明者能選天下之至良者也此三者<lb/>
咸通然後可以征是故仁者莫大於愛人知者莫大於<lb/>
知賢政者莫大於官賢有土之君脩此三者則四海之<lb/>
内拱而俟<lb/>
　言有土之君者通稱王侯<lb/>
然後可以征明主之所征必道之所廢者也彼廢道而<lb/>
<pb n="KR3a0063_WYG_003-10a"/>
不行然後誅其君致其征弔其民而不奪其財也故曰<lb/>
明主之征也猶時雨也至則民說矣是故行施彌博得<lb/>
親彌衆此之謂袵席之上乎還師<lb/>
　行施並如字所行所施彌博則徳之感人也彌深故<lb/>
　得民之親愛彌衆故師行周還乎天下如在袵席之<lb/>
　上言雖彼被征之國其民亦仰我如父母簞食壺漿<lb/>
　以迎我師敢有敵我害我者哉茍非明主則人心未<lb/>
　咸服師行他境多罹此害用師者深以為慮孔子知<lb/>
<pb n="KR3a0063_WYG_003-10b"/>
　其情狀故於是有袵席之上還師之言<lb/>
君子第十八<lb/>
孔子曰君子之道譬則防與<lb/>
　大戴記作譬小戴記作辟<lb/>
夫禮之塞亂之所從生也猶防之塞水之所從來也故<lb/>
以舊防為無用而壊之者必有水敗以舊禮為無所用<lb/>
而去之者必有亂患故婚姻之禮廢則夫婦之道苦而<lb/>
淫辟之罪多矣鄉飲酒之禮廢則長幼之序失而爭鬬<lb/>
<pb n="KR3a0063_WYG_003-11a"/>
之獄繁矣聘射之禮廢則諸侯之行惡而盈溢之敗起<lb/>
矣喪祭之禮廢則臣子之恩薄而倍死亡生者衆矣子<lb/>
云貧而樂富而好禮衆而以寧者天下其幾矣<lb/>
　鄭云大族衆家多為亂<lb/>
子云夫禮者所以章疑别微以為民防者也子云天無<lb/>
二日土無二王家無二主尊無二上子云君不與同姓<lb/>
同車與異姓同車不同服子云君子辭貴不辭賤辭富<lb/>
不辭貧則亂益亡子云小人貧斯約富斯驕約斯盜驕<lb/>
<pb n="KR3a0063_WYG_003-11b"/>
斯亂禮者因人之情而為之節文以為民坊者也故聖<lb/>
人之制富貴也使民富不足以驕貧不至於約貴不慊<lb/>
於上故亂益亡<lb/>
　鄭云慊恨不滿之貌<lb/>
子云觴酒豆肉讓而受惡民猶犯齒袵席之上讓而坐<lb/>
下民猶犯貴朝廷之位讓而就賤民猶犯君子云君子<lb/>
貴人而賤己先人而後己則民作讓子云利禄先死者<lb/>
而後生者則民不偝先亡者後存者則民可以託子云<lb/>
<pb n="KR3a0063_WYG_003-12a"/>
有國家者貴人而賤禄則民興讓尚技而賤車則民興<lb/>
藝子云上酌民言則下天上施子云善則稱人過則稱<lb/>
已則民不爭善則稱人過則稱已則怨益亡子云善則<lb/>
稱人過則稱已則民讓善子云善則稱君過則稱已則<lb/>
民作忠子云善則稱親過則稱己則民作孝子云君子<lb/>
弛其親之過而敬其美子云睦於父母之黨可謂孝矣<lb/>
子云於父之執可以乘其車不可以衣其衣子云父子<lb/>
不同位子云父母在不稱老言孝不言慈閨門之内戲<lb/>
<pb n="KR3a0063_WYG_003-12b"/>
而不嘆子云長民者朝廷敬老則民作孝子云七日戒<lb/>
三日齊承一人焉以為尸過之者趨走子云禮之先幣<lb/>
帛也欲民之先事而後禄也子云君子不盡利以遺民<lb/>
子云夫禮坊民所淫章民之别使民無嫌以為民紀者<lb/>
也子云取妻不取同姓故買妾不知其姓則卜之子云<lb/>
禮非祭男女不交爵子云寡婦之子不有見焉則弗友<lb/>
也子云好徳如好色諸侯不下漁色故君子逺色以為<lb/>
民紀子云㛰禮壻親迎見於舅姑<lb/>
<pb n="KR3a0063_WYG_003-13a"/>
　爾雅云妻之父為外舅妻之母為外姑<lb/>
舅姑承子以授壻恐事之違也<lb/>
中庸第十九<lb/>
孔子曰君子中庸小人反中庸君子之中庸也君子而<lb/>
時中小人之中庸也小人而無忌憚也子曰中庸其至<lb/>
矣乎民鮮久矣<lb/>
　至矣乎聖人之為中庸之名也中庸者道之異名人<lb/>
　之求道率求諸高逺聖人名之以中則謂不必求諸<lb/>
<pb n="KR3a0063_WYG_003-13b"/>
　過高也又名之以庸庸常也平常也易繫辭又曰易<lb/>
　簡而天下之理得矣孔子又曰誰能出不由戸何莫<lb/>
　由斯道也舜曰道心知夫心之即道也此心無體質<lb/>
　無鄉域忽焉思天至于九霄之上則即至于九霄之<lb/>
　上忽焉思地至于九地之下則即至于九地之下其<lb/>
　無思也則無畔無際無始無終非内非外旣無體質<lb/>
　則千萬載之已往猶是也千萬載之未來亦猶是也<lb/>
　思非動無思非靜以此事親以此事長上以此事君<lb/>
<pb n="KR3a0063_WYG_003-14a"/>
　以此與妻子以此交朋友以此涖官臨民應酬萬務<lb/>
　何逺之有捨其内已之靈而乞靈於彼鉤深於外者<lb/>
　㝠㝠之徒也捨其平常而求竒於高上者甚卑者也<lb/>
　時中者無時而不中也亦猶論語時習無時而不習<lb/>
　也無時不習即無時不中是心平平何思何慮起而<lb/>
　私意始流於邪是心平平何偏何倚起而私意始倚<lb/>
　而著小人不可大受或略窺其無所不通之妙知喜<lb/>
　怒哀樂之皆妙遂流而至於無忌憚故孔子曰小人<lb/>
<pb n="KR3a0063_WYG_003-14b"/>
　不可大受知其有是患也不思孔子十五而學三十<lb/>
　而立四十不惑五十知天命六十耳順七十而從心<lb/>
　之所欲不踰矩嗚呼百姓日用此道而知者寡也雖<lb/>
　知而行者又寡也<lb/>
孔子曰道之不行也我知之矣知者過之愚者不及也<lb/>
道之不明也我知之矣賢者過之不肖者不及也人莫<lb/>
不飲食也鮮能知味也子曰道其不行也夫<lb/>
　至哉聖言其善於明徳如此於行當言賢不肖於明<lb/>
<pb n="KR3a0063_WYG_003-15a"/>
　當言知愚今也反之茍非洞達大通奚以至此所以<lb/>
　洗人心之固礙也曰道曰中庸姑假以啟人心皆所<lb/>
　以去人之礙破人之意意破礙去而吾本有清明無<lb/>
　思無為無意無我之妙昭昭矣愚不肖罔然不自明<lb/>
　固為不及賢知又加之意故又過之聖人歴觀自古<lb/>
　及今人心不失之不及即失之過故為之屢言再嘆<lb/>
　而深念之也愚不肖之不及不足多論賢知之過是<lb/>
　當辨明賢知之過皆於清明無體無思無為之中而<lb/>
<pb n="KR3a0063_WYG_003-15b"/>
　加之意或有此意或有彼意或有内意或有外意或<lb/>
　有難意或有易意或有異意或有同意或有虚意或<lb/>
　有實意或有動意或有靜意或有博意或有約意或<lb/>
　有繁意或有簡意或有精意或有粗意或有古意或<lb/>
　有今意或有可之意或有不可之意或有知之意或<lb/>
　有行之意意態萬狀不可勝窮故孔子每每止絶羣<lb/>
　弟子之意亦不一而足他日記者欲記則不勝其記<lb/>
　故總而記之曰絶四毋意毋必毋固毋我必如此必<lb/>
<pb n="KR3a0063_WYG_003-16a"/>
　不如此固滯而不通行我行坐我坐衣我衣食我食<lb/>
　塊然有我者存凡此皆意中之變態不省中虛牢執<lb/>
　血氣堅持意態守焉而不知其非固焉而不省其妄<lb/>
　雖賢雖知難以逃此顔子自知其受命之所曰仰之<lb/>
　彌高鑽之彌堅瞻之在前忽焉在後雖欲從之末由<lb/>
　也已蓋自知欲從之意去道猶逺至於三月不違仁<lb/>
　則脫此患矣黙覺寂然不動之妙何思何慮自清自<lb/>
　明何高何堅無勞鑽仰何今何曩無體無移夫如是<lb/>
<pb n="KR3a0063_WYG_003-16b"/>
　故三月而如一日莫究厥始莫窮厥終變化云為如<lb/>
　四時之錯行如日月之代明渾渾融融又如萬象畢<lb/>
　見于水鑑之中夫是之謂仁又謂之道謂之中庸此<lb/>
　道可以黙識而不可思可以略言而不可指議自覺<lb/>
　自信則終日思為而實無所動未覺未信則雖終日<lb/>
　靜黙而未嘗少閒易曰百姓日用而不知孔子於此<lb/>
　曰人莫不飲食也鮮能知味也視聴言動聖人與他<lb/>
　人同一明一不明聖人與他人異孔子雖諄誨如此<lb/>
<pb n="KR3a0063_WYG_003-17a"/>
　知心通者大難其人終非告語之所及故良久而復<lb/>
　歎曰道其不行矣夫或者終疑孔子曰知之者不如<lb/>
　好之者好之者不如樂之者是明者不如行者簡將<lb/>
　應之曰書不盡言言不盡意孔子則云孔子所謂知<lb/>
　者好者皆非言其至者至於此之所謂明則直言其<lb/>
　明道非未至者大明非思至行非為無為即無思無<lb/>
　思即無為曰明曰行皆明也非道之實也道尚不可<lb/>
　以言而況於明行之間乎於是大通則通三才貫萬<lb/>
<pb n="KR3a0063_WYG_003-17b"/>
　古舉形氣名言事交錯之紛紛非同非異非一非二<lb/>
　而尚可以置明行之意乎<lb/>
子曰舜其大知也與舜好問而好察邇言隠惡而揚善<lb/>
執其兩端用其中於民其斯以為舜乎<lb/>
　世俗以下問於人為無能無知而舜則好問孔子乃<lb/>
　稱其大知舜中心虛無我是以好問世俗率好高而<lb/>
　忽近而舜則好察平近之言知道不必求諸幽逺惟<lb/>
　至近者實甚逺事理一貫而事不可以不戒謹而忽<lb/>
<pb n="KR3a0063_WYG_003-18a"/>
　易故有問有察人心本善而無惡起而為意斯流於<lb/>
　惡舜之治每隠人之惡臨以簡御以寛而惟揚人之<lb/>
　善者知其本有之善心興起則外起之惡自不留矣<lb/>
　愚不肖之不及為邪為惡固舜之所不與其讒說殄<lb/>
　行雖高恠足以驚衆而舜亦堅執不容其縱而遏絶<lb/>
　之堯之治民匡之直之輔之翼之使自得之其以道<lb/>
　治天下與舜同<lb/>
子曰人皆曰予知驅而内諸罟擭陷阱之中而莫之知<lb/>
<pb n="KR3a0063_WYG_003-18b"/>
辟也人皆曰予知擇乎中庸而不能朞月守也子曰回<lb/>
之為人也擇乎中庸得一善則拳拳服膺而弗失之矣<lb/>
　日用逐逐縱好肆惡皆足以召禍敗取死亡是謂罟<lb/>
　擭陷阱擇乎中庸而不能朞月守此語為日至者設<lb/>
　也日至者已至乎道衆人心放意逸頃刻無定而日<lb/>
　至者終日未嘗轉移亦可謂萬中無一萬萬中無一<lb/>
　矣惟繼以怠惰故不能朞月孔子於此痛誨之顔子<lb/>
　好學故三月不違仁此心清明不動三月而不違夫<lb/>
<pb n="KR3a0063_WYG_003-19a"/>
　中庸大矣而曰得一善何也嗚呼惟深入其中者知<lb/>
　之等曰知道而知有淺深有偏全徳有大小有備不<lb/>
　備故顔子之中庸猶為一善而已宗廟之美百官之<lb/>
　富惟聖人有之如天地之無不持載無不覆燾如四<lb/>
　時之錯行如日月之代明萬物並育而不相害道並<lb/>
　行而不相悖惟孔子備之中庸之善不可能也人之<lb/>
　為道而逺而此曰拳拳服膺而弗失者何也孔子大<lb/>
　聖而曰我學不厭惟知道惟知學之不可已舊習尚<lb/>
<pb n="KR3a0063_WYG_003-19b"/>
　深應物易昏孔子曰用力於仁舜命禹曰惟精惟一<lb/>
　允執厥中學道每難於精一故戒之勉之拳拳者所<lb/>
　以用非思非為之力惟學道者自知之而未知所以<lb/>
　用力者不知也孟子謂勿忘勿助長者此也易所謂<lb/>
　黙而成之者此也孔子告子張以言忠信行篤敬立<lb/>
　則見其參於前在輿則見其倚於衡者此也忠信無<lb/>
　意說之可言篤敬亦無意說之可言孔子所以誨學<lb/>
　者至詳明易曉矣而學者肯用其力者寡也故孔子<lb/>
<pb n="KR3a0063_WYG_003-20a"/>
　謂顔子死後未聞好學者朱云罟網也擭機檻也陷<lb/>
　阱坑坎也<lb/>
孔子曰天下國家可均也爵禄可辭也白刃可蹈也中<lb/>
庸不可能也<lb/>
　論語載孔子之言曰中庸之為徳也其至矣乎民鮮<lb/>
　久矣及子思所記則曰民鮮能久矣加一能字殊為<lb/>
　失真已為起意有意則必有所倚非中庸夫事親從<lb/>
　兄事君事長上莅官從政日用萬務心思力行無非<lb/>
<pb n="KR3a0063_WYG_003-20b"/>
　中庸而曰不可能者何也是心即道故曰道心心無<lb/>
　體質無限量神用無方如日月之無所不照而非為<lb/>
　也如四時寒暑錯行而非為也如水鑑萬象具有而<lb/>
　非為也曰我能則意起矣孔子曰君子之道四丘未<lb/>
　能一焉所求乎子以事父未能也所求乎臣以事君<lb/>
　未能也所求乎弟以事兄未能也所求乎朋友先施<lb/>
　之未能也孔子非偽實心以為未能謙不敢伐人之<lb/>
　同心而況於聖人乎故謙為有道務伐無道謙則不<lb/>
<pb n="KR3a0063_WYG_003-21a"/>
　立我伐則生於我意我消盡本心常虛曰我能則失<lb/>
　之微起意則失之不起意亦失之道心如日神用獨<lb/>
　妙道心如火蚊蚋不可泊止孔子曰吾有知乎哉無<lb/>
　知也孔子猶無所知而況於能乎<lb/>
子路問强子曰南方之强與北方之强與抑而强與<hi>而爾</hi>
<hi>也</hi>寛柔以教不報無道南方之强也君子居之袵金革<lb/>
死而不厭北方之强也而強者居之<lb/>
　南方陽和之氣北方肅殺之氣先教後刑彼以無道<lb/>
<pb n="KR3a0063_WYG_003-21b"/>
　加我我不報之此道也世所罕儷是謂南方之强周<lb/>
　禮犀甲兕甲至孔子時有以金為甲袵衣也左右袵<lb/>
　勇於殺人雖已死猶未厭足<lb/>
故君子和而不流强哉矯中立而不倚强哉矯國有道<lb/>
不變塞焉强哉矯國無道至死不變强哉矯<lb/>
　子路北方之強也而能事孔子有志乎君子之道故<lb/>
　誘而進之曰抑而強與旣以寛柔以教不報無道啟<lb/>
　之此又詳明其道子路往往以和則有隨流之失故<lb/>
<pb n="KR3a0063_WYG_003-22a"/>
　自以強為是和則多流今不流豈不甚强矯者勉子<lb/>
　路矯而歸此道也有意則必有所倚著惟無意無思<lb/>
　無為斯無倚豈不甚強夫矯非無思無為用力以矯<lb/>
　去倚著之意虛明博照乃矯乃道心之變化易曰變<lb/>
　化云為此非大通者不達此妙子路以窮通為二故<lb/>
　雖徳行多虧而出仕國雖無道而亦仕道心虛明本<lb/>
　無窮通之異雖國有道可仕而已徳未脩徳雖脩而<lb/>
　上之人不我用雖義當仕而仕皆不動其心與窮塞<lb/>
<pb n="KR3a0063_WYG_003-22b"/>
　之時無變改豈不甚強孔子以季氏無道而不仕於<lb/>
　季氏仲弓徳行微虧故為季氏宰而況於子路其不<lb/>
　能不動心也固然而況於至死其心略不變改豈不<lb/>
　甚强孔子所言每每導子路矯而歸諸道道心子路<lb/>
　所自有一日覺之動靜一致有不學而能之妙<lb/>
子曰素隠行怪後世有述焉吾弗為之矣君子遵道而<lb/>
行半塗而廢吾弗能已矣君子依乎中庸遯世不見知<lb/>
而不悔惟聖者能之<lb/>
<pb n="KR3a0063_WYG_003-23a"/>
　履卦之初曰素履謂窮在下孔子謂之素王亦以道<lb/>
　不行無文明之業然孔子之出處無意無必此素隠<lb/>
　之意則必於隠處而不出非道也行怪非常舜謂之<lb/>
　殄行為絶異之行足以震驚師衆皆作意為之非道<lb/>
　也高怪驚衆故後世容有述焉而孔子弗為聖王所<lb/>
　禁此謂過之至於遵道而行半塗而廢則又不及孔<lb/>
　子亦弗為進進而弗敢已是故中庸民鮮久矣君子<lb/>
　依乎中庸亦猶論語依於仁依猶由也此心自中非<lb/>
<pb n="KR3a0063_WYG_003-23b"/>
　外依中言不盡意當通其道舉世不見知惟聖者則<lb/>
　不悔此無它聖則中虛無我固自有無窮之至樂知<lb/>
　不一常一本文於此有君子之道費而隠夫婦之愚<lb/>
　可以與知及其至也雖聖人亦有所不知云云詩云<lb/>
　鳶飛戾天魚躍于淵言其上下察云云簡深疑皆子<lb/>
　思之辭孔子曰心之精神是謂聖初無至不至之分<lb/>
　費即隠上即下何必加察此惟覺者心通非告語所<lb/>
　可及子思分喜怒哀樂之未發為中為大本發而皆<lb/>
<pb n="KR3a0063_WYG_003-24a"/>
　中節為和為達道夫子未嘗如此分裂曾子謂夫子<lb/>
　之道忠恕而子思曰忠恕違道不逺末又特指無聲<lb/>
　無臭為至不知孔子言哀樂相生明目不可見傾耳<lb/>
　不可聞即喜怒哀樂未嘗不至何必特指無聲臭為<lb/>
　至故此疑皆子思之言豈子思以意會而誤記歟或<lb/>
　自為之歟疑故闕亦深恐誤後學<lb/>
子曰道不逺人人之為道而逺人不可以為道詩云伐<lb/>
柯伐柯其則不逺執柯以伐柯睨而視之猶以為逺故<lb/>
<pb n="KR3a0063_WYG_003-24b"/>
君子以人治人改而止<lb/>
　至哉聖言破萬世學者心術之蔽可謂切中矣人心<lb/>
　即道學者自以為逺易曰百姓日用而不知惟其不<lb/>
　知故以道為逺反求道於心外求則為此心即道而<lb/>
　求諸彼道不俟於為而求諸為夫是以愈求愈逺愈<lb/>
　為愈逺此萬世學者之通患也孔子曰心之精神是<lb/>
　謂聖易又曰百姓日用奚俟復為棄心而他求棄道<lb/>
　而生意意慮紛然作為雜然而益昏益妄矣是謂日<lb/>
<pb n="KR3a0063_WYG_003-25a"/>
　用而不知是終日懐玉而告人以窶終日飲食而自<lb/>
　謂飢渴也至近而自以為逺自有而自不認其有吾<lb/>
　心清明無體廣大無際神用無方加之意則如雲氣<lb/>
　之翳太虛矣如塵之積鑑矣意生為為生逺為之害<lb/>
　道也如此為道如執柯伐柯終於與道為二然而有<lb/>
　過不可不改過改即止無庸他求如有病斯用藥病<lb/>
　去則藥可止然而為過失者此人也治其過失而改<lb/>
　者亦此人也人則一改過乃變化亦無二茍過已改<lb/>
<pb n="KR3a0063_WYG_003-25b"/>
　而猶不止則反亂其心孟子亦謂必有事焉而勿正<lb/>
　心縱有揠苗耘苗之喻有事耘苗勿正心不可揠苗<lb/>
　助長孟子又曰天下之不助苗長者寡矣以為無益<lb/>
　而舍之者不耘苗者也助之長者揠苗者也非徒無<lb/>
　益而又害之<lb/>
子曰君子之道四丘未能一焉所求乎子以事父未能<lb/>
也所求乎臣以事君未能也所求乎弟以事兄未能也<lb/>
所求乎朋友先施之未能也<lb/>
<pb n="KR3a0063_WYG_003-26a"/>
　事父事君事兄先施朋友人皆以為己能而聖人自<lb/>
　謂未能非真不能也謙徳由中而發實不敢自以為<lb/>
　能也中庸不可能而曰我能者皆己私也非道也孔<lb/>
　子曰吾有知乎哉無知也知尚不可有而況於能乎<lb/>
　能生於意意生如霧之興矣<lb/>
庸徳之行庸言之謹有所不足不敢不勉有餘不敢盡<lb/>
言顧行行顧言君子胡不慥慥爾<lb/>
　道不外乎庸常特百姓日用而不知孔子自謂為之<lb/>
<pb n="KR3a0063_WYG_003-26b"/>
　不厭為行也南容三復白圭孔子取焉又曰君子謹<lb/>
　言學者多不知中庸即道而求之空虛寂滅故去道<lb/>
　愈逺而自道心已明者觀之即日用庸常其行其謹<lb/>
　皆變化云為乃道心之神用不可度思矧可射思此<lb/>
　惟洞達大道者自知自信有餘不敢盡亦慮不可以<lb/>
　傳於後言之必可行可行必可言言行相顧人自謂<lb/>
　有思有為實非思非為皆大道之變化君子胡不即<lb/>
　此庸常慥慥而行<lb/>
<pb n="KR3a0063_WYG_003-27a"/>
君子素其位而行不願乎其外素富貴行乎富貴素貧<lb/>
賤行乎貧賤素夷狄行乎夷狄素患難行乎患難君子<lb/>
無入而不自得焉<lb/>
　素質也本也位者我所居之處也願乎外則為動心<lb/>
　放逸違天言及夷狄則天下事理盡包括矣道一而<lb/>
　已無入而不自得者虚明變化其樂不可言也<lb/>
在上位不陵下在下位不援上正已而不求於人則無<lb/>
怨上不怨天下不尤人故君子居易以俟命小人行險<lb/>
<pb n="KR3a0063_WYG_003-27b"/>
以徼幸<lb/>
　陵下援上求人怨尤皆動乎意意不動則平易小人<lb/>
　設術徼幸至於行險傾危君子反之惟平易安於天<lb/>
　命<lb/>
子曰射有似乎君子失諸正鵠反求諸其身君子之道<lb/>
譬如行逺必自邇譬如登高必自卑詩曰妻子好合如<lb/>
鼔瑟琴兄弟旣翕和樂且湛宜爾室家樂爾妻孥子曰<lb/>
父母其順矣乎<lb/>
<pb n="KR3a0063_WYG_003-28a"/>
　射而不中反求諸己已盡射之道則發無不中矣君<lb/>
　子行而不中節亦反求諸己已盡其道則行無不中<lb/>
　節矣道不必求諸逺求諸身足矣求諸閨門之内足<lb/>
　矣蓋邇者逺之始孔子引妻子好合兄弟和樂曰父<lb/>
　母其順矣乎明其道一也<lb/>
子曰鬼神之為徳其盛矣乎視之而弗見聽之而弗聞<lb/>
體物而不可遺使天下之人齊明盛服以承祭祀洋洋<lb/>
乎如在其上如在其左右詩曰神之格思不可度思矧<lb/>
<pb n="KR3a0063_WYG_003-28b"/>
可射思夫微之顯誠之不可揜如此夫<lb/>
　生則為人死則為鬼神孔子言鬼神之徳如此其盛<lb/>
　所以明人心之神其盛徳亦若是初無死生之殊初<lb/>
　無幽明之間人心出入無時莫知其鄉心無體質則<lb/>
　亦不可見不可聞無體無方之神萬物以此發育四<lb/>
　時以此運行非體物而不可遺乎洋洋乎如在其上<lb/>
　如在其左右以明有無莫測之妙而人心出入應用<lb/>
　之神其有無莫測之妙一致詩曰神之格思不可度<lb/>
<pb n="KR3a0063_WYG_003-29a"/>
　思矧可射思人之心神亦然忽焉而視忽焉而聽又<lb/>
　忽焉而言忽焉而動莫究厥始莫窮厥終莫執厥中<lb/>
　非不可度不可射乎思語助此言鬼神而曰誠者誠<lb/>
　即鬼神誠亦視不見聽不聞體物即誠之顯一以貫<lb/>
　之<lb/>
子曰舜其大孝也與徳為聖人尊為天子富有四海之<lb/>
内宗廟饗之子孫保之<lb/>
　言福禄之盛大以驗其徳之大<lb/>
<pb n="KR3a0063_WYG_003-29b"/>
故大徳必得其位必得其禄必得其名必得其夀故天<lb/>
之生物必因其材而篤焉故栽者培之傾者覆之詩曰<lb/>
嘉樂君子顯顯令徳宜民宜人受禄于天保佑命之自<lb/>
天申之故大徳者必受命<lb/>
　材質也其質善固培之保佑命之宜民宜人即大徳<lb/>
　故舜得位得禄得名得夀周公位冢宰名垂萬世孔<lb/>
　子稱王萬世祀之名垂無窮<lb/>
子曰無憂者其唯文王乎以王季為父以武王為子父<lb/>
<pb n="KR3a0063_WYG_003-30a"/>
作之子述之<lb/>
　舜禹則不能無憂矣舜父瞽母嚚弟象傲禹之父鯀<lb/>
　孔子無他意<lb/>
武王纘太王王季文王之緒壹戎衣而有天下身不失<lb/>
天下之顯名尊為天子富有四海之内宗廟享之子孫<lb/>
保之武王末受命周公成文武之徳追王太王王季上<lb/>
祀先公以天子之禮斯禮也達乎諸侯大夫及士庶人<lb/>
父為大夫子為士葬以大夫祭以士父為士子為大夫<lb/>
<pb n="KR3a0063_WYG_003-30b"/>
葬以士祭以大夫期之喪達乎大夫三年之喪達乎天<lb/>
子父母之喪無貴賤一也<lb/>
　因言祭之達禮遂及喪之達禮期之喪達乎大夫此<lb/>
　據周禮而言未必孔子深以為然古者不降上下各<lb/>
　以其親<lb/>
子曰武王周公其達孝矣乎<lb/>
　文王事殷武王伐之周公誅管蔡達孝之道故通變<lb/>
　如此天下後世皆以武王周公為聖人信其大公無<lb/>
<pb n="KR3a0063_WYG_003-31a"/>
　私之誠也<lb/>
夫孝者善繼人之志善述人之事者也春秋脩其祖廟<lb/>
陳其宗器設其裳衣薦其時食宗廟之禮所以序昭穆<lb/>
也<lb/>
　三昭三穆父為昭則子為穆子為昭則父為穆面南<lb/>
　曰昭面北曰穆以太祖居奥面東而坐左昭右穆<lb/>
序爵所以辨貴賤也序事所以辨賢也<lb/>
　以其賢可任以職事<lb/>
<pb n="KR3a0063_WYG_003-31b"/>
旅酬下為上所以逮賤也<lb/>
　旅酬於下下亦得獻於上<lb/>
燕毛所以序齒也<lb/>
　旣祭而燕乃序齒尊老毛髪白位于上<lb/>
踐其位行其禮奏其樂敬其所尊愛其所親事死如事<lb/>
生事亡如事存孝之至也<lb/>
　備盡衆義皆大道之妙用不可度思惟達之者寡<lb/>
郊社之禮所以事上帝也宗廟之禮所以祀乎其先也<lb/>
<pb n="KR3a0063_WYG_003-32a"/>
明乎郊社之禮禘嘗之義治國其如示諸掌乎<lb/>
　郊社之禮禘嘗之義即治國之道一也至易至簡如<lb/>
　示諸掌<lb/>
子曰愚而好自用賤而好自專生乎今之世反古之道<lb/>
如此者烖及其身者也<lb/>
　生乎亂世雖善猶恐不免況反古道乎<lb/>
非天子不議禮不制度不考文今天下車同軌書同文<lb/>
行同倫<lb/>
<pb n="KR3a0063_WYG_003-32b"/>
　言上下無别<lb/>
雖有其位茍無其徳不敢作禮樂焉<lb/>
　孔子曰古之治天下者必聖人後世無其徳則必求<lb/>
　盛徳之士而作禮樂<lb/>
雖有其徳茍無其位亦不敢作禮樂焉子曰吾說夏禮<lb/>
杞不足徵也吾學殷禮有宋存焉<lb/>
　語云宋不足徴恐傳之差孔子殷人當隠<lb/>
吾學周禮今用之吾從周王天下有三重焉其寡過矣<lb/>
<pb n="KR3a0063_WYG_003-33a"/>
乎<lb/>
　謂三王<lb/>
上焉者雖善無徴無徴不信不信民弗從<lb/>
　謂五帝文籍罕存無徴驗<lb/>
下焉者雖善不尊不尊不信不信民弗從<lb/>
　謂五霸<lb/>
故君子之道本諸身徴諸庶民<lb/>
　民之所欲天必從之民言可徴<lb/>
<pb n="KR3a0063_WYG_003-33b"/>
考諸三王而不繆建諸天地而不悖<lb/>
　凡所建立不悖天地<lb/>
質諸鬼神而無疑百世以俟聖人而不惑質諸鬼神而<lb/>
無疑知天也百世以俟聖人而不惑知人也是故君子<lb/>
動而世為天下道行而世為天下法言而世為天下則<lb/>
逺之則有望近之則不厭詩曰在彼無惡在此無射庶<lb/>
幾夙夜以永終譽君子未有不如此而蚤有譽於天下<lb/>
者也詩云予懐明徳不大聲以色子曰聲色之於以化<lb/>
<pb n="KR3a0063_WYG_003-34a"/>
民末也<lb/>
　子曰為政以徳譬如北辰居其所而衆星拱之又曰<lb/>
　徳之流行速於置郵而傳命又曰君子之徳風小人<lb/>
　之徳草草上之風必偃其繫易曰聖人以神道設教而<lb/>
　天下服此心之神無所不通其應也如響蓋三才同<lb/>
　此一道舉天下之人同此一心此心即道故曰道心<lb/>
　君由道心以行而下民之道心靡不畢應矣斯道之<lb/>
　神自然若此禮樂刑政所以行君心之徳使禮樂刑<lb/>
<pb n="KR3a0063_WYG_003-34b"/>
　政具備而君失其道民亦不化故聲色之可聞見皆<lb/>
　末也道徳為本<lb/>
隠而第二十<lb/>
孔子曰君子隠而顯不矜而莊不厲而威不言而信<lb/>
　矜與厲道心所無動乎意則有之吾心虚明意慮不<lb/>
　作唯有自然之莊敬自然之徳威雖無所思為至隠<lb/>
　矣而有自然之光自然之文顯著于外故不言而人<lb/>
　自信彼中心之放逸者雖諄諄告人曰我善我誠人<lb/>
<pb n="KR3a0063_WYG_003-35a"/>
　終不信<lb/>
子曰君子不失足於人不失色於人不失口於人<lb/>
　君子至於此則純矣以曾子之戰戰兢兢終其身而<lb/>
　猶失口於出祖失口於裼裘而弔而況不逮於曾子<lb/>
　者乎必進於舜之精一文王之純而後能每每無所<lb/>
　失此心神明如日月自無所不照自無所失其有失<lb/>
　者皆因乎舊習未之消意欲之或起故本明之或虧<lb/>
　必也又進乎顔子之三月不違仁至於百年如一日<lb/>
<pb n="KR3a0063_WYG_003-35b"/>
　融融純純神光四達靡不照矣<lb/>
孔子曰事君不下達不尚辭非其人弗自子曰事君欲<lb/>
諫不欲陳<lb/>
　鄭云陳其過於外<lb/>
詩云心乎愛矣瑕不謂矣中心藏之何日忘之子曰事<lb/>
君難進而易退則位有序<lb/>
　自可循序而進不至無位<lb/>
易進而難退則亂也故君子三揖而進一辭而退以逺<lb/>
<pb n="KR3a0063_WYG_003-36a"/>
亂也子曰事君三違而不出竟則利禄也子曰事君可<lb/>
貴可賤可富可貧而不可使為亂子曰事君軍旅不辟<lb/>
難朝廷不辭賤處其位而不履其事則亂也故君使其<lb/>
臣得志則慎慮而從之否則孰慮而從之終事而退臣<lb/>
之厚也易曰不事王侯高尚其事子曰君子不以辭盡<lb/>
人<lb/>
　彼辭有所隠不可窮盡其言<lb/>
故天下有道則行有枝葉天下無道則辭有枝葉<lb/>
<pb n="KR3a0063_WYG_003-36b"/>
　言致曲不敢太直而隠<lb/>
是故君子於有喪者之側不能賻焉則不問其所費於<lb/>
有病者之側不能饋焉則不問其所欲有客不能館則<lb/>
不問其所舍故君子之接如水小人之接如醴君子淡<lb/>
以成小人甘以壞小雅曰盜言孔甘亂是用餤<lb/>
　鄭註餤進也<lb/>
子曰君子不以口譽人則民作忠子曰口惠而實不至<lb/>
怨菑及其身是故君子與其有諾責也寧有己怨<lb/>
<pb n="KR3a0063_WYG_003-37a"/>
　鄭註己不許也<lb/>
子曰君子不以色親人情疏而貌親在小人則穿窬之<lb/>
盜也與子曰情欲信辭欲巧子言之昔三代明王皆事<lb/>
天地之神明無非卜筮之用不敢以其私褻事上帝是<lb/>
故不犯日月不違卜筮卜筮不相襲也<lb/>
　鄭註襲因也大事則卜小事則筮<lb/>
大事有時日小事無時日有筮外事用剛日内事用柔<lb/>
日子曰君子敬則用祭器上不瀆於民下不褻於上<lb/>
<pb n="KR3a0063_WYG_003-37b"/>
　已上皆出表記皆稱子所言其可疑者多今録如前<lb/>
　其害道之甚著人皆可曉知斷非孔子之言者如曰<lb/>
　仁天下之表夫仁不可得而言也仁覺也醫書謂四<lb/>
　體不仁不知覺也孔子欲言仁者之所樂不可得而<lb/>
　言姑取象於山使人黙覺而可以表言乎覺非思慮<lb/>
　之所及故門弟子問仁者不一而孔子答之每不同<lb/>
　以仁即人心人心自仁唯動意生過故昏今隨羣弟<lb/>
　子動意生過而啟之使過消則心自明實無可言者<lb/>
<pb n="KR3a0063_WYG_003-38a"/>
　不可生微意奚可言表又曰畏罪者強仁仁豈可強<lb/>
　為也又曰仁者右也道者左也仁言覺道言通名殊<lb/>
　而實一豈可分仁有用道無為裂而為二又曰以徳<lb/>
　報怨寛身之仁也夫仁不可思不可言不可知而可<lb/>
　以寛身言哉以徳報怨孔子不取而謂子言之乎誣<lb/>
　聖人太甚又曰以怨報怨則民有所懲孔子曰以直<lb/>
　報怨聖言奚可改以怨報怨小人之亂也而以誣聖<lb/>
　人乎餘不甚明著姑置不備論<lb/>
<pb n="KR3a0063_WYG_003-38b"/>
入官第二十一<lb/>
子張問入官於孔子<lb/>
　論語曰子張學干禄蓋鄙之之辭此言入官子張自<lb/>
　言故其辭婉孔子答以政從矣其情可睹<lb/>
孔子曰安身取譽為難也<lb/>
　子張所以未能入官者譽之不善也安身明其未免<lb/>
　於獄<lb/>
子張曰安身取譽如何孔子曰有善勿專<lb/>
<pb n="KR3a0063_WYG_003-39a"/>
　子張有專善於己之失聖人設教因人而啟之<lb/>
教不能勿搢<lb/>
　搢進也搢亦進之使入也故通用家語搢作怠者家<lb/>
　語多以疑而輙改勿搢勿強進也<lb/>
己過勿發<lb/>
　人旣已有過勿復發之<lb/>
失言勿踦<lb/>
　王肅云有人失言勿掎角之<lb/>
<pb n="KR3a0063_WYG_003-39b"/>
不善辭勿遂<lb/>
　人有言辭不善勿遂之遂謂成之也彼辭不善猶未<lb/>
　十分明著不可又從而發明之使無隠此意成人之<lb/>
　惡也<lb/>
行事勿留<lb/>
　子張有怠惰稽留之失已上六者皆子張之過故致<lb/>
　毁而無譽衆多不樂之則身亦將不得安矣而況於<lb/>
　政乎<lb/>
<pb n="KR3a0063_WYG_003-40a"/>
君子入官自行此六路者則身安譽至而政從矣<lb/>
　六者亦人之通患故泛言君子入官之道特亦黙中<lb/>
　子張之心過<lb/>
且夫忿數者獄之所由生也距諫者慮之所以塞也慢<lb/>
易者禮之所以失也怠惰者時之所以後也奢侈者財<lb/>
之所以不足也專者事之所以不成也歴者獄之所由<lb/>
生也君子入官除七路者則身安譽至而政從矣<lb/>
　此篇始畧指六路今切指七路皆使子張求諸己季<lb/>
<pb n="KR3a0063_WYG_003-40b"/>
　康子問從政唯及子路子貢冉求得非子張有前所<lb/>
　陳之過失譽故與孔子言不虚施皆有所啟門人問<lb/>
　同所答輙異因隨其蔽而啟之故異與子張忿厲繁<lb/>
　數故縲絏於獄距諫不受故知慮蔽塞逺想子張堂<lb/>
　堂之容則慢易距諫往往有之怠惰人之通患堂堂<lb/>
　者多專不肯諮謀自任故多失事多不成歴者獄事<lb/>
　之經歴戒其凡百於事宜務省約子張以多事致獄<lb/>
　辭所經歴故戒之若夫公冶長則無俟乎致戒矣<lb/>
<pb n="KR3a0063_WYG_003-41a"/>
故君子南面臨官<lb/>
　因問入官故此始言臨官之道<lb/>
大城而公治之<lb/>
　家語作臨官大城之中家語多以疑而改作殊未安<lb/>
　城者殆誠字之訛與孔子誨子張多曰忠信蓋其所<lb/>
　少焉<lb/>
精知而略行之<lb/>
　孔子知子張以太察失民譽故教之以知察精詳無<lb/>
<pb n="KR3a0063_WYG_003-41b"/>
　害唯當略行之行之不可詳<lb/>
合是忠信考是大倫存是美惡進是利而除是害而無<lb/>
求其報焉而民情可得也<lb/>
　脩己主於忠信臨民亦當由忠信行之凡萬事悉當<lb/>
　由忠信以行之總合盡由忠信其考察唯當及其大<lb/>
　倫類不亂辨其美惡大槩而興利除害足矣不必責<lb/>
　其詳不必責其報寛裕而民情斯得矣<lb/>
故臨之無抗民之志勝之無犯民之言<lb/>
<pb n="KR3a0063_WYG_003-42a"/>
　民吾之赤子不可有抗拒之意今以忠信寛裕行之<lb/>
　則無抗民之志矣蓋官與民交貢賦征役爭辨鬬訟<lb/>
　之間不能一一皆順聴故或有抗民之志卒於民理<lb/>
　屈而服是謂勝之勝之而又自矜而有犯民之言則<lb/>
　失民情矣今以忠信寛裕行之則無是失矣是皆求<lb/>
　子張之過也<lb/>
量之無狡民之辭<lb/>
　民未從服唯大體量度之不復以狡譎之辭取其服<lb/>
<pb n="KR3a0063_WYG_003-42b"/>
　大抵好察者或未得民之情往往或施狡之術此亦<lb/>
　中子張之隠與<lb/>
養之無擾於時<lb/>
　忿數者急躁往往使民多非其時<lb/>
愛之勿寛於刑<lb/>
　子張雖忿數至於當刑又或寛縱大抵人欲用事不<lb/>
　失之猛則失之寛<lb/>
言此則身安譽至而民自得也<lb/>
<pb n="KR3a0063_WYG_003-43a"/>
　言其如此則身安譽至而民心自得矣<lb/>
故君子南面臨官所見邇故明不可蔽也<lb/>
　家語作蔽大戴作弊邇者逺之始書曰邇可逺在兹<lb/>
　孔子所告子張之言皆使子張求諸己是謂邇所見<lb/>
　邇則明白易見求諸逺則𣺌茫難明矣<lb/>
所求邇故不勞而得也所以治者約故不用衆而譽至<lb/>
也<lb/>
　約亦邇之意求諸己唯治己之過豈不甚約故行不<lb/>
<pb n="KR3a0063_WYG_003-43b"/>
　用多端而譽自至矣<lb/>
法象在内故不逺<lb/>
　周禮曰乃縣治象之法昧者求治於外唯明者知法<lb/>
　象在内而不在外民唯從上之心上心不善雖有法<lb/>
　象民弗從也<lb/>
源泉不竭故天下積也<lb/>
　源泉亦在内之意謂吾之道心也心動乎意則為人<lb/>
　欲則有竭則不常唯不動乎意無諸過失是為道心<lb/>
<pb n="KR3a0063_WYG_003-44a"/>
　故常故不竭亦猶源泉不竭則天下積水甚廣且深<lb/>
　道心不動乎意故應用不竭此心常一布諸事業無<lb/>
　不咸善<lb/>
而木不寡短長人得其量<lb/>
　而繼辭也又為之喻也亦猶木材不寡則或短或長<lb/>
　人皆得而用之滿足其意量有大小隨其量之所容<lb/>
　而滿足之曰得其量不寡猶不竭稱物而施大小多<lb/>
　寡輕重人心咸得而悦矣<lb/>
<pb n="KR3a0063_WYG_003-44b"/>
故治而不亂故六者貫乎心藏乎志<lb/>
　六者六言云爾亦猶孔子閒居五至三無五起其實<lb/>
　一也志猶心也貫通也旣曰貫乎心又曰藏乎志非<lb/>
　有二也暢而明之故重複也今人之常言亦多此類<lb/>
形乎色發乎聲<lb/>
　言自心志而發誠而非偽<lb/>
若此則身安而譽至而民自得也故君子南面臨官不<lb/>
治則亂至亂至則爭爭之至又反於亂<lb/>
<pb n="KR3a0063_WYG_003-45a"/>
　前言故治而不亂謂如孔子之言則有道則治而不<lb/>
　亂若臨官不治則亂至矣亂至則爭者以行事不合<lb/>
　乎民情民不從故辨而爭前言勝之無犯民之言者<lb/>
　謂與民辨而勝之也後言民不辨法謂民聴而不爭<lb/>
　也爭之至甚將以辨其理直而治之也而民愈不從<lb/>
　反亂<lb/>
是故寛裕以容其民慈愛以優柔之而民自得也己故<lb/>
躬行者政之始也<lb/>
<pb n="KR3a0063_WYG_003-45b"/>
　前所言皆教子張躬行也政本於躬行不必求諸後<lb/>
調說者情之道也<lb/>
　和調說豫者人情之道也不可忿數爭辨<lb/>
善政行易則民不怨<lb/>
　易者平易和樂<lb/>
言調說則民不辨法<lb/>
　爭辨多因於激言辭調說則民自順聴不復辨矣<lb/>
仁在身則民顯以佚之也<lb/>
<pb n="KR3a0063_WYG_003-46a"/>
　仁者躬行調說之道顯者民咸譽之尊之故榮顯也<lb/>
　佚者政簡民說不爭辨故佚也<lb/>
財利之生微矣貪以不得善政必簡矣茍以亂之善言<lb/>
必不聴矣詳以納之<lb/>
　財利之生微矣憫民之貧也子張奢侈則財不足將<lb/>
　貪而取於民曰不得者戒之也善政必簡知子張茍<lb/>
　然亂之矣善言民必聴子張必徒詳言而民不聴以<lb/>
　子張未明在我之道心而動於人欲求諸外求諸詳<lb/>
<pb n="KR3a0063_WYG_003-46b"/>
　也前言奢侈者財之所以不足又言略行之于以知<lb/>
　子張奢侈又失之太詳大抵本心未明多有此患家<lb/>
　語多好改作乃供已而不節財則財利之生者微矣<lb/>
　貪以不得則善政必簡矣茍以亂之則善言必不聴<lb/>
　也詳以納之則規諫日至屢見家語於辭旨稍疑輙<lb/>
　以意改作此類甚多<lb/>
規諫日至煩以不聴矣<lb/>
　規諫日至顧煩躁不聴而遂已矣者遂己之辭言其<lb/>
<pb n="KR3a0063_WYG_003-47a"/>
　不復諮問<lb/>
言之善者在所日聞行之善者在所能為<lb/>
　勉子張以聴善言行善行以改過<lb/>
故上者民之儀也有司執政者民之表也邇臣便辟者<lb/>
羣臣僕之倫也<lb/>
　便者近便也辟者側也謂近便辟側左右之臣也<lb/>
故儀不正則民失誓表弊則百姓亂邇臣便辟不正亷<lb/>
而羣臣服汚矣<lb/>
<pb n="KR3a0063_WYG_003-47b"/>
　誓戒勑之也上不正則不能誓民雖誓之民亦不從<lb/>
　是謂失誓服事也邇臣不正亷則羣臣咸從事乎汙<lb/>
　下矣蓋邇治則逺治源清則流清<lb/>
故不可不慎乎三倫矣故君子脩身反道察說而邇道<lb/>
之服存焉<lb/>
　脩身也反道也察說也是謂三倫脩身言其大略反<lb/>
　道言其精至脩身而未反乎道雖善而未至亦未能<lb/>
　以感化下民雖脩身雖反道而不能察言說知人則<lb/>
<pb n="KR3a0063_WYG_003-48a"/>
　雖有善道為小人所障蔽不得下達矣道者人心之<lb/>
　所自有此心即道故曰反言其非外也三倫皆在我<lb/>
　者為邇近之道服事也三倫備而邇道之事存矣存<lb/>
　謂不失也<lb/>
是故夫工女必自擇絲麻良士必自擇齎財<lb/>
　齎謂資也<lb/>
賢君良上必自擇左右始故佚諸取人勞於治事勞於<lb/>
取人佚於治事故君子欲譽則謹其所便<lb/>
<pb n="KR3a0063_WYG_003-48b"/>
　順便適意之處易於迷惑而失<lb/>
欲名則謹於左右故上者辟如縁木者務高而畏下者<lb/>
滋甚六馬之離必於四面之衢民之離道必於上之佚<lb/>
政也故上者尊嚴而絶百姓者卑賤而神民而愛之則<lb/>
存惡之則亡也<hi>亡謂逃去</hi>故君子南面臨官貴而不驕富而<lb/>
能恭有本能圖<lb/>
　不驕不侈富恭敬一道也記者不善為辭而不明白<lb/>
　歟抑有闕文歟不驕不侈富恭敬唯有本者能圖之<lb/>
<pb n="KR3a0063_WYG_003-49a"/>
　本者道也<lb/>
脩業居久而譚<lb/>
　譚者覃字之訛歟日用云為皆事也業也不驕不侈<lb/>
　富恭敬皆業也脩業居久則誠純浸深廣而及逺矣<lb/>
情邇暢而及乎逺察一而關乎多一物治而萬物不亂<lb/>
者以身為本者也<lb/>
　脩身邇道也本乎心故曰情一者本也即身也即所<lb/>
　謂一物治者也<lb/>
<pb n="KR3a0063_WYG_003-49b"/>
故君子莅民不可以不知民之性達諸民之情旣知其<lb/>
以生有習然後民特從命也<lb/>
　民生有血氣目視耳聴口之於味鼻之於臭四肢之<lb/>
　於安佚有喜有怒有哀有懼有愛有惡有欲有習於<lb/>
　善習於惡習於俗習於學有習於正有習於怪有習<lb/>
　於富貴有習於貧賤紛紜萬狀不可殫述必咸知其<lb/>
　性情順以導之故民從命也特有甚義<lb/>
故世舉則民親之<lb/>
<pb n="KR3a0063_WYG_003-50a"/>
　謂舉世之民親之言辭有如此者<lb/>
政均則民無怨故君子莅民不臨以高不道以逺不責<lb/>
民之所不能今臨之明王之成功則民嚴而不迎也<lb/>
　子張堂堂故孔子告之以恭敬以不驕戒其尊嚴而<lb/>
　絶此又曰不臨以高逺者邇之反前屢言邇此又曰<lb/>
　不道以逺子張不寛周衰世亂俗壞遽欲責民如明<lb/>
　王已成功之時不以漸圖之故民嚴憚而不迎承也<lb/>
　迎順也<lb/>
<pb n="KR3a0063_WYG_003-50b"/>
道以數年之業則民疾<lb/>
　數年而後可成之業今遽導之使即成則民疾怨<lb/>
疾則辟矣<lb/>
　疾其上則亂其心邪辟矣<lb/>
故古者冕而前旒所以蔽明也紘紞塞耳所以弇聰也<lb/>
故水至清則無魚人至察則無徒故枉而直之使自得<lb/>
之優而柔之使自求之揆而度之使自索之<lb/>
　民枉矣固當直之然未可遽絶其枉唯當隨其所枉<lb/>
<pb n="KR3a0063_WYG_003-51a"/>
　而直之使民自得之優而柔之優裕也寛也柔者不<lb/>
　加之以嚴也臨官者固當揆度人情事理必使民自<lb/>
　索之索猶求也書曰御衆以寛<lb/>
民有小罪必以其善以赦其過<lb/>
　旣有罪雖小亦不可徒赦也必以其有善補其過而<lb/>
　赦之<lb/>
如死使之生其善也<lb/>
　如殺人罪當死然其情有出於誤殺偶然而非其本<lb/>
<pb n="KR3a0063_WYG_003-51b"/>
　情者則不可置之死是謂宥過是亦小罪其有如此<lb/>
　類則甚善也善猶美也<lb/>
是以上下親而不離故惠者政之始也政不正則不可<lb/>
教也不習則民不可使也<lb/>
　子張嚴而不惠故孔子告以惠子張於修身反道有<lb/>
　未至焉其於政則有不正不正則民不服不可教矣<lb/>
　民情不相親不相習則難使<lb/>
故君子欲言之見信也者莫若先虚其内也欲政之速<lb/>
<pb n="KR3a0063_WYG_003-52a"/>
行也者莫若以身先之也欲民之速服也者莫若以道<lb/>
御之也<lb/>
　言之不見信於民由立己私而不虚也虛其内而後<lb/>
　能脩身以先民是謂道<lb/>
故不先以身雖行必僯矣<lb/>
　說文僯行難也引易曰以往遴僯音吝<lb/>
不以道御之雖服必強矣故非忠信則無可以取親於<lb/>
百姓矣外内不相應則無可以取信者矣四者治民之<lb/>
<pb n="KR3a0063_WYG_003-52b"/>
統也<lb/>
　此言四者亦猶前言六者言雖有四其道實一欲暢<lb/>
　而明之故重復而言之子張堂堂用志多外故外内<lb/>
　不相應故多過尤故未得道故民多不信服<lb/>
定公問郊第二十二<lb/>
定公問於孔子曰古之帝王必郊祀其祖以配天何也<lb/>
孔子對曰萬物本於天人本乎祖郊之祭也大報本反<lb/>
始也故以配上帝天垂象聖人則之郊所以明天道也<lb/>
<pb n="KR3a0063_WYG_003-53a"/>
公曰寡人聞郊而莫同何也孔子曰郊之祭也迎長日<lb/>
之至也<lb/>
　冬至而日漸長<lb/>
大報天而主日配以月<lb/>
　祭義亦云郊之祭大報天而主日配以月郊特牲唯<lb/>
　言郊之祭大報天而主日不言配以月<lb/>
故周之始郊其月以日至其日用上辛至於啟蟄之月<lb/>
則又祈榖于上帝此二者天子之禮也魯無冬至大郊<lb/>
<pb n="KR3a0063_WYG_003-53b"/>
之事降殺於天子是以不同也公曰其言郊何也孔子<lb/>
曰兆丘於南所以就陽位也於郊故謂之郊焉曰其牲<lb/>
器何如孔子曰上帝之牛角繭栗必在滌三月<lb/>
　在者觀察也滌者洗濯之<lb/>
后稷之牛唯具<lb/>
　有牛足以具禮斯已矣不必繭栗也具猶備也今人<lb/>
　有曰備禮足矣亦有降殺之意<lb/>
所以别事天神與人鬼也牲用騂尚赤也<lb/>
<pb n="KR3a0063_WYG_003-54a"/>
　周禮牧人職云凡陽祀用騂牲毛之隂祀用黝牲毛<lb/>
　之望祀各以其方之色牲毛之郊陽祀尚赤故用騂<lb/>
用犢貴誠也掃地而祭於其質也器用陶匏以象天地<lb/>
之性也萬物無可稱之者故因其自然之體也<lb/>
　誠者如斯而已一無所知犢似之質猶誠也不文之<lb/>
　謂也古者質而已矣陶亦質以匏𤓰為器亦質而又<lb/>
　因其自然而非人為之器於掃地而祭已明其質故<lb/>
　於此不復再言而發其自然之旨自然猶質也天地<lb/>
<pb n="KR3a0063_WYG_003-54b"/>
　之性道之異名也此郊天而并言地者因以明天地<lb/>
　無二性也曰誠曰質曰自然一也皆所以明道也夫<lb/>
　道一而已矣人之所以違道者以失其本然誠實之<lb/>
　性而起意也起意則支則離則變詐則浮外趨文而<lb/>
　失其質君子之文質彬彬者由質而生文非逐外也<lb/>
　起乎意則作則為非自然也不起乎意雖視聴言動<lb/>
　如日月之照臨如四時之錯行如水鑑中之萬象交<lb/>
　錯而非思也非為也是謂自然又謂之誠謂之質天<lb/>
<pb n="KR3a0063_WYG_003-55a"/>
　以此健行地以此發生日月以此明四時以此行故<lb/>
　亦謂之天地之性三才同此一道君以此尊臣以此<lb/>
　卑父以此慈子以此孝夫婦以此别朋友以此信一<lb/>
　也今將以祭天而不以天道行之安能格天陽位尚<lb/>
　赤蓋因古始<lb/>
公曰天子之郊其禮儀可得聞乎孔子對曰臣聞天子<lb/>
卜郊則受命于祖廟而作龜於禰宫尊祖親考之義也<lb/>
卜之日王親立于澤宫以聴誓命受教諫之義也<lb/>
<pb n="KR3a0063_WYG_003-55b"/>
　射義云天子將祭必先習射於澤澤者所以擇士也<lb/>
　已射於澤而后射於射宫射中者得與於祭不中者<lb/>
　不得與於祭<lb/>
旣卜獻命庫門之内所以誠百官也<lb/>
　小戴記郊特牲不言定公孔子問答無此旣卜之文<lb/>
　誠作戒戒百官也之下又曰太廟之命戒百姓也孔<lb/>
　疏云有司獻王所以命百官之事百姓王之親屬孔<lb/>
　子不言射以擇士豈略之耶抑孔不欲以中不中擇<lb/>
<pb n="KR3a0063_WYG_003-56a"/>
　士耶孔子嘗曰射不主皮為力不同科古之道也孔<lb/>
　子於禮亦有所變有所略孔子之時周衰王政不行<lb/>
　故孔子得以申其本志以明道與<lb/>
將郊則天子皮弁以聴報示民嚴上也<lb/>
　郊特牲將郊作祭之日<lb/>
郊之日喪者不敢哭凶服者不入國門汜掃清路行者<lb/>
畢止弗命而民聴敬之至也<lb/>
　郊特牲無郊之日三字掃作埽清作反無行者畢止<lb/>
<pb n="KR3a0063_WYG_003-56b"/>
　四字而有鄉為田燭四字鄭云田首為燭聴下有上<lb/>
　字無敬之至也四字<lb/>
天子大裘以黼之被裘象天乘素車貴其質也旂十有<lb/>
二旈龍章而設以日月所以法天也旣至泰壇王脫裘<lb/>
矣服衮以臨燔柴戴冕藻十有二旒則天數也<lb/>
　郊特牲作王被衮以象天無天子大裘以黼之七字<lb/>
　而繼曰戴冕璪十有二旒則天數也乘素車貴其質<lb/>
　也旂十有二旒龍章而設日月以象天也天埀象聖<lb/>
<pb n="KR3a0063_WYG_003-57a"/>
　人則之郊所以明天道也無旣至泰壇王脫裘矣服<lb/>
　衮以臨燔柴之文按周官司服王之吉服祀昊天上<lb/>
　帝則服大裘而冕祭五帝亦如之享先王則衮冕夫<lb/>
　周官周公所作之書道明義詳非他人所能為而與<lb/>
　此所記孔子之言不合何耶燔柴正所以祀上帝而<lb/>
　不以大裘至泰壇而脫裘服衮竊有疑焉詳考家語<lb/>
　諸書所記至疑阻則輒以意改作以大戴記參驗則<lb/>
　家語多人改為今唯存疑以俟聖哲王肅注云大裘<lb/>
<pb n="KR3a0063_WYG_003-57b"/>
　為黼文也簡觀以黼之之文知大裘本無黼然則黼<lb/>
　之者謂裳黼者白與黑之文西白北黑西北乾之次<lb/>
　其明天道歟大裘無文正合天道而王肅曰大裘其<lb/>
　有象天之文殊未安<lb/>
臣聞之誦詩三百不足以一獻一獻之禮不足以大饗<lb/>
大饗之禮不足以大旅大旅具矣不足以饗帝是以君<lb/>
子無敢輕議於禮也<lb/>
　自誦詩以下亦見於禮器首孔子曰夫道一而已矣<lb/>
<pb n="KR3a0063_WYG_003-58a"/>
　而等級有若是不同者何也道則一而人自不一人<lb/>
　心即道故曰道心因物有遷起而為意始蔽其本心<lb/>
　所蔽寡者則於道所失亦寡所蔽多者則於道所失<lb/>
　亦多故衆人不如賢人小賢不如大賢大賢不如聖<lb/>
　人鬼神若是不同唯道同而後可祭人君之道未與<lb/>
　上帝同則亦安能饗上帝祭義曰惟聖人為能饗帝<lb/>
　孝子為能饗親是亦孔子之旨孔子自言我祭則受<lb/>
　福蓋自知其道大無所不通故知必受福<lb/>
<pb n="KR3a0063_WYG_003-58b"/>
喪禮第二十三<lb/>
孔子曰禮之所以象五行也其義四時也故喪禮有舉<lb/>
焉有恩有理有節有權取之人情也恩者仁也理者義<lb/>
也節者禮也權者知也仁義禮知人道具矣其恩厚者<lb/>
其服重故為父母斬衰三年以恩制者也門内之治恩<lb/>
掩義門外之治義掩恩<lb/>
　小戴記載諸喪服四制無孔子曰作義斷恩<lb/>
資於事父以事君而敬同貴貴尊尊義之大也故為君<lb/>
<pb n="KR3a0063_WYG_003-59a"/>
亦斬衰三年以義制者也三日而食三月而沐期而練<lb/>
毁不滅性不以死傷生也喪不過三年苴衰不補墳墓<lb/>
不脩除服之日鼔素琴示民有終也凡此以節制者也<lb/>
資於事父以事母而愛同天無二日國無二君家無二<lb/>
尊以一治之故父在為母齊衰朞者見無二尊也百官<lb/>
備百物具不言而事行者扶而起言而後事行者杖而<lb/>
起身自執事而後行者面垢而已此以權制者也親始<lb/>
死三日不怠三月不懈朞悲哀<hi>哀或作號</hi>三年憂哀之殺也<lb/>
<pb n="KR3a0063_WYG_003-59b"/>
聖人因殺以制節也<lb/>
　喪服四制於百官備之上有曰杖者何也爵也三日<lb/>
　授子杖五日授大夫杖七日授士杖或曰擔主或曰<lb/>
　喪服篇而喪大記曰君之喪三日子夫人杖五日旣<lb/>
　殯授大夫世婦杖大夫之喪三日之朝旣殯主人主<lb/>
　婦老皆杖士之喪二日而殯三日之朝主人杖婦人<lb/>
　皆杖由是觀之則與四制及喪服異禮四制及喪服<lb/>
　其衰世之禮歟二篇皆無孔子曰非孔子言歟孔子<lb/>
<pb n="KR3a0063_WYG_003-60a"/>
　曰杖而起者輔病也而曰爵者非人子之情也<lb/>
顔淵死魯定公弔焉使人訪於孔子孔子對曰凡在封<lb/>
内皆臣子也禮君弔其臣升自東階向尸而哭其恩賜<lb/>
之施不有筭也公西華問曰大夫以罪免其葬也如之<lb/>
何孔子曰大夫廢其事終身不仕死則葬之以士禮老<lb/>
而致仕者死則從其列子罕問曰始死之設重也何為<lb/>
孔子曰重主道也殷主綴重焉周人徹重焉<lb/>
　祔而作主殷練而祔神之依重也久矣故雖作主而<lb/>
<pb n="KR3a0063_WYG_003-60b"/>
　綴重周卒哭而祔神之依重也未久故作主而遂徹<lb/>
　重神即依主不患其猶戀重也<lb/>
問喪朝子曰喪之朝也順死者之孝心故至於祖考廟<lb/>
而後行殷朝而殯於祖周朝而遂葬子路問曰魯大夫<lb/>
練而杖禮與孔子曰吾不知也子路出謂子貢曰吾以<lb/>
為夫子無所不知夫子亦有所不知也子貢曰子所問<lb/>
何哉子路言之子貢曰止吾將為子問之<hi>止子路以待</hi>遂趨<lb/>
而庭曰練而杖禮與孔子曰非禮也子貢出謂子路曰<lb/>
<pb n="KR3a0063_WYG_003-61a"/>
子謂夫子而弗知之乎子問非也禮居是邦則不非其<lb/>
大夫叔孫武叔之母死旣小斂舉尸者出户武叔從之<lb/>
出户乃袒投其冠而括髪子路嘆之而問孔子孔子曰<lb/>
是禮也子路曰將小斂則變服今乃出户而夫子以為<lb/>
知禮何也子曰由女問非也君子不舉人以質事齊晏<lb/>
桓子卒平仲麤衰斬苴絰帶杖菅屨食粥居倚廬寢苫<lb/>
枕草其老曰非大夫喪父之禮也<lb/>
　當時大夫廢禮者多老習見以為常故謂平仲非大<lb/>
<pb n="KR3a0063_WYG_003-61b"/>
　夫喪父之禮<lb/>
晏子曰唯卿大夫<lb/>
　其意謂唯卿大夫故當如此盡禮無禮何以為卿大<lb/>
　夫而其言婉而隠<lb/>
曽子以問孔子子曰晏平仲可謂能逺害矣不以己之<lb/>
是較人之非遜辭以避咎義也夫季平子卒將以君之<lb/>
璵璠斂贈以珠玉孔子初為中都宰聞之歴級而救焉<lb/>
曰送死而以寳玉是猶㬥尸於中原也其示民以姦利<lb/>
<pb n="KR3a0063_WYG_003-62a"/>
之端而有害於死者安用之且孝子不順情以危親忠<lb/>
臣不兆姦以陷君乃止孔子之弟子琴張與宗魯友衛<lb/>
齊豹見宗魯於公子孟縶孟縶以為參乘焉及齊豹將<lb/>
殺孟縶告宗魯使行宗魯曰吾由子而事之今聞難而<lb/>
逃是僭子也<lb/>
　僭差也使子言差失<lb/>
子行事乎吾將死之以周事子而歸死於公孟其可也<lb/>
齊氏用戈擊公孟宗魯以背蔽之斷肱中公孟皆死琴<lb/>
<pb n="KR3a0063_WYG_003-62b"/>
張聞宗魯死將往弔之孔子曰齊豹之盜而孟縶之賊<lb/>
也<lb/>
　於齊豹之盜宗魯實為孟縶之賊罪其不忠告公孟<lb/>
　雖以背蔽而死之實通謀共殺之故曰賊公孟即縶<lb/>
女何弔焉君子不食姦<lb/>
　宗魯自言公孟雖不善以利故不能去是吾過也<lb/>
不受亂不為利疚於回<lb/>
　家語疚作病夫齊豹之殺公孟是回邪也宗魯聞其<lb/>
<pb n="KR3a0063_WYG_003-63a"/>
　謀而不忠告公孟是又回邪也大體在回邪之中尚<lb/>
　何謀利謀害為哉疚病害也<lb/>
不以回待人<lb/>
　知公孟不善而不諫知齊豹之不善而以事周之皆<lb/>
　待人以回邪不救<lb/>
不蓋不義<lb/>
　齊豹怨孟縶奪司寇與鄄有役則反之無則取之不<lb/>
　能去而為亂是不義宗魯蓋之不諫豹又不告公孟<lb/>
<pb n="KR3a0063_WYG_003-63b"/>
　如公孟不善不諫而蓋之旣已事公孟而與齊豹通<lb/>
　謀而共殺之是大不義又盖覆之不明告<lb/>
不犯非禮女何弔焉琴張乃止魯昭公夫人吴孟子卒<lb/>
不赴于諸侯孔子旣致仕而往弔焉適于季氏不絰孔<lb/>
子投絰而不拜子游問禮與孔子曰主人未成服則弔<lb/>
者不絰焉禮也孔子在衛司徒敬子卒夫子弔焉主人<lb/>
不哀夫子哭不盡聲而退蘧伯玉請曰衛鄙俗不習喪<lb/>
禮煩吾子辱相焉孔子許之掘中霤而浴毁竈而綴足<lb/>
<pb n="KR3a0063_WYG_003-64a"/>
襲於牀及葬毁宗而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>行出于大門及墓男子西面婦<lb/>
人東面旣封而歸<lb/>
　本於是有殷道也孔子行之簡謂非孔子之志故不<lb/>
　敢書孔子不私於殷<lb/>
子游問曰君子行禮不求變俗夫子變之矣孔子曰非<lb/>
此之謂也喪事則從其質而已矣<lb/>
　禮非自外至人心之所自有也喪事從其質者生乎<lb/>
　人之哀也綴足欲今不僻戾也毁宗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>行者已飾柩<lb/>
<pb n="KR3a0063_WYG_003-64b"/>
　設披屬引毁宗則寛便專於死者祭猶廢之則宗可<lb/>
　毁也所毁其宗廟之墻垣歟周衰有婦人從男子皆<lb/>
　西向之俗時禮四十待盈坎則主人不待封之旣而<lb/>
　歸孔子葬母雖曰先反然已旣封矣以旣封故謂門<lb/>
　人曰女來何遲也<lb/>
季桓子之喪康子練而無衰子㳺問於孔子曰既練服<lb/>
可以除衰乎孔子曰無衰衣者不以見賔何以除焉邾<lb/>
人以同母異父之昆弟死將為之服因顔克而問禮於<lb/>
<pb n="KR3a0063_WYG_003-65a"/>
孔子曰繼父同居者則異父昆弟從為之服不同居繼<lb/>
父且猶不服況其子乎子路問曰臧武仲率師與邾人<lb/>
戰于狐鮐遇敗焉師人多喪而無罰古之道然與孔子<lb/>
曰謀人之軍師敗則死之謀人之邦邑危則亡之古之<lb/>
正也其君在焉者有詔則無討<lb/>
問康子疾第二十四<lb/>
孔子適季氏康子晝居内寢孔子問其所疾康子出見<lb/>
之言終孔子退子貢問曰季孫不疾而問其疾禮與孔<lb/>
<pb n="KR3a0063_WYG_003-65b"/>
子曰禮君子不有大故則不宿於外非致齊也非疾也<lb/>
則不晝處於内是故夜居外雖弔之可也晝居於内雖<lb/>
問其疾可也衛公使其大夫求婚於季氏桓子問禮於<lb/>
孔子子曰同姓為宗有合族之義故繫之以姓而弗别<lb/>
綴之以食而弗殊雖百世婚姻不得通周道然也桓子<lb/>
曰魯衛之先雖寡兄弟<lb/>
　寡者謙辭也王侯自稱孤寡不榖<lb/>
今已絶逺矣可乎孔子曰固非禮也夫上治祖禰以尊<lb/>
<pb n="KR3a0063_WYG_003-66a"/>
尊之下治子孫以親親之旁治昆弟所以敦睦也此先<lb/>
王不易之教也有若問曰國君之於同姓如之何孔子<lb/>
曰皆有宗道焉故雖國君之尊猶百世不廢其親所以<lb/>
崇愛也雖族人之親而不敢戚君所以謙也<lb/>
　戚親也不敢親者君自卑謙而尊君不敢盡如其親<lb/>
　也<lb/>
公父文伯之母季康子之從祖母康子往焉側身而與<lb/>
之言曰皆不踰閾<lb/>
<pb n="KR3a0063_WYG_003-66b"/>
　婦人不可專故立門之側國語則作䦱闢也音蒍慮<lb/>
　康子不知禮或踰門限故曰皆不踰閾庸情於此往<lb/>
　往不敢如此言恐忤康子然皆者彼此之辭矧敬言<lb/>
　之宜無怨<lb/>
文伯祭其祖悼子康子與焉進爼而不授<lb/>
　王肅云進爼康子而不親授<lb/>
徹俎而不與燕宗老不具則不繹<lb/>
　王肅云不具不在也繹又祭也<lb/>
<pb n="KR3a0063_WYG_003-67a"/>
繹不盡飫而退<lb/>
　國語韋昭解曰立曰飫坐曰宴繹畢而飲不盡飫而<lb/>
　退王肅曰飫厭神其義未安<lb/>
孔子聞之曰男女之别禮之大經公父氏之婦動中徳<lb/>
趣度於禮矣季康子朝服以縞曾子問於孔子曰禮乎<lb/>
子曰諸侯皮弁以告朔然後服之以視朝若此禮者也<lb/>
　皮弁色素其服亦素孔子隠之恐傷康子諸侯服以<lb/>
　視朝則卿大夫朝服不可以縞明矣云若此禮者為<lb/>
<pb n="KR3a0063_WYG_003-67b"/>
　辭甚婉矣<lb/>
孔子為大司寇國廏焚子退朝而之火所鄉人有自為<lb/>
火來者則拜之士一大夫再子貢曰敢問何也子曰其<lb/>
來者亦相弔之道也吾為有司故拜之孔子在宋見桓<lb/>
魋自為石椁三年而不成工匠皆病夫子愀然曰若是<lb/>
其靡也死不如速朽之愈冉子僕曰禮凶事不豫此何<lb/>
謂也乎夫子曰旣死而議諡諡定而卜葬旣葬而立廟<lb/>
皆臣子之事非所豫屬也況自為之哉南宫敬叔以富<lb/>
<pb n="KR3a0063_WYG_003-68a"/>
得罪於定公奔衛衛侯請復之載其寳以朝夫子聞之<lb/>
曰若是其貨也喪不如速貧之愈子游侍曰敢問何謂<lb/>
如此孔子曰富而不好禮殃也敬叔以富喪矣而又弗<lb/>
改吾懼其將有後患也敬叔聞之驟如孔氏而後循禮<lb/>
施散焉孔子適季孫季孫之宰謁曰君使求假於田將<lb/>
與之乎季孫未言孔子曰吾聞之君取於臣謂之取與<lb/>
於臣謂之賜臣取於君謂之假與於君謂之獻季孫色<lb/>
然悟曰吾誠未達此義遂命其宰曰自今以往君有取<lb/>
<pb n="KR3a0063_WYG_003-68b"/>
一切不得復言假也<lb/>
子産第二十五<lb/>
子游問曰夫子極言子産之惠也可得聞乎孔子曰惠<lb/>
在愛民而已矣子游曰愛民謂之徳教何翅施惠哉<lb/>
　子游在孔門猶未知愛與徳教之異<lb/>
子曰夫子産猶衆人之母也能食之弗能教也子游曰<lb/>
其事可言乎子曰子産以所乘之車濟冬涉是愛而無<lb/>
教也<lb/>
<pb n="KR3a0063_WYG_003-69a"/>
　遵道而行則無非徳教子産愛民如此知其未得道<lb/>
　故知其無徳教況使庶人而用大夫之車非正是教<lb/>
　之為不正也<lb/>
公父文伯退朝朝其母其母方績文伯曰以歜之家而<lb/>
主猶績懼干季孫之怒也其以歜為不能事主乎其母<lb/>
嘆曰魯其亡乎使童子備官而未之聞邪<hi>而爾也見洪範</hi>居吾<lb/>
語女昔聖王之處民也擇瘠土而處之勞其民而用之<lb/>
故長王天下夫民勞則思思則善心生佚則淫淫則忘<lb/>
<pb n="KR3a0063_WYG_003-69b"/>
善忘善則惡心生沃土之民不材淫也瘠土之民莫不<lb/>
嚮義勞也是故天子大采朝日<lb/>
　周禮典瑞王搢大圭執鎮圭繅藉五采五就以朝日<lb/>
與三公九卿祖識地徳<lb/>
　陽為徳隂為刑故日食脩徳從其氣類也此宜曰天<lb/>
　徳而曰地徳何也天地之徳一也知天而不知地則<lb/>
　不特不知地亦不知天矣故此特曰地徳祖者本也<lb/>
　徇末者不足以識地徳孔子曰古之治天下者必聖<lb/>
<pb n="KR3a0063_WYG_003-70a"/>
　人三公論道經邦燮理隂陽其朝日也所以行順天<lb/>
　之禮使民之敬也茍不知天地日月一貫之妙徒日<lb/>
　朝其至陽之精則實不知朝日之道亦不識天地之<lb/>
　徳也<lb/>
日中考政與百官之政事師尹惟旅牧相宣序民事<lb/>
　旅衆也師尹則甚衆矣謂考政亦有下關師尹之事<lb/>
　牧州牧也相凡輔相之官也其職亦大凡卿大夫任<lb/>
　其職者為相歟以其大故復異其辭<lb/>
<pb n="KR3a0063_WYG_003-70b"/>
少采夕月<lb/>
　韋昭曰少采其三采也<lb/>
與太史司載糾䖍天刑<lb/>
　月食脩刑刑隂類太史掌六典掌法掌則凡辨法者<lb/>
　攷焉不信者刑之凡邦國都鄙及萬民之有約劑者<lb/>
　藏焉以貳六官之所登若約劑亂則辟法不信者刑<lb/>
　之司載謂司盟載之官周官司盟掌盟載之法邦國<lb/>
　有疑會同則掌其盟約之載凡民之有約劑者其貳<lb/>
<pb n="KR3a0063_WYG_003-71a"/>
　在司盟有獄訟者則使之盟詛司約掌邦國及萬民<lb/>
　之約劑治神之約為上治民之約次之治地之約次<lb/>
　之治功之約次之治器之約次之治摯之約次之凡<lb/>
　大約劑書於宗彜小約劑書於丹圖若有訟者則珥<lb/>
　而辟藏其不信者服墨刑若大亂則六官辟藏其不<lb/>
　信者殺鄭康成註云珥讀曰衅謂殺雞取血釁其户<lb/>
　司約司盟總謂之司載<lb/>
日入監九御使潔奉禘郊之粢盛<lb/>
<pb n="KR3a0063_WYG_003-71b"/>
　九御即九嬪周禮九嬪凡祭祀贊玉齍世婦帥女官<lb/>
　而濯摡為齍盛然則九嬪使世婦以下為之歟摡許<lb/>
　旣反取也一曰拭也<lb/>
而後即安諸侯朝脩天子之業命晝考其國職夕省其<lb/>
典刑夜儆百工使無慆淫而後即安卿大夫朝考其職<lb/>
晝講其庶政夕序其業夜庀其家事而後即安士朝而<lb/>
受業晝而講貫夕而習復夜而計過無憾而後即安自<lb/>
庶人以下明而動晦而休無日以怠王后親織𤣥紞<lb/>
<pb n="KR3a0063_WYG_003-72a"/>
　說云紞冠之垂前後者韋昭謂紞所以縣瑱當耳者<lb/>
　王肅云紞冠垂者<lb/>
公侯之夫人加之以紘綖<lb/>
　韋昭曰冕曰紘紘纓之無緌者也從下而上綖冕上<lb/>
　之覆也<lb/>
卿之内子為大帶<lb/>
　韋云卿之適妻曰内子大帶緇帶也<lb/>
命婦成祭服<lb/>
<pb n="KR3a0063_WYG_003-72b"/>
　韋云命婦大夫之妻也祭服𤣥衣纁裳<lb/>
列士之妻加之以朝服<lb/>
　韋云列士元士也朝服天子之士皮弁素積諸侯之<lb/>
　士𤣥端委貌司服士之服自皮弁而下<lb/>
自庶士以下皆衣其夫社而賦事烝而獻功男女效績<lb/>
愆則有辟古之制也君子勞心小人勞力先王之訓也<lb/>
自上以下誰敢淫心舍力今我寡也爾又在下位朝夕<lb/>
處事猶恐忘先人之業況有怠惰其何以避辟吾冀而<lb/>
<pb n="KR3a0063_WYG_003-73a"/>
朝夕脩我曰必無廢先人爾今曰胡不自安以是承君<lb/>
之官余懼穆伯之絶祀也孔子聞之曰弟子志之季氏<lb/>
之婦不淫矣<hi>國語作仲尼</hi>郯子朝魯昭公與之宴昭子問焉<lb/>
曰少皥氏以鳥名官何故也郯子曰吾祖也我知之昔<lb/>
者黄帝氏以雲紀故為雲師而雲名炎帝氏以火紀故<lb/>
為火師而火名共工氏以水紀故為水師而水名太皥<lb/>
氏以龍紀故為龍師而龍名我高祖少皥摯之立也鳳<lb/>
鳥適至故紀於鳥為鳥師而鳥名鳳鳥氏厯正也<hi>杜預云鳯</hi>
<pb n="KR3a0063_WYG_003-73b"/>
<hi>鳥知天時</hi>𤣥鳥氏司分者也<hi>杜云𤣥鳥燕也以春分來秋分去</hi>伯趙氏司至<lb/>
者也<hi>杜云伯趙伯勞也以夏至鳴冬至止</hi>青鳥氏司啟者也<hi>青鳥倉庚也以立春鳴立</hi>
<hi>夏止</hi>丹鳥氏司閉者也<hi>杜云丹鳥鷩雉也以立秋來立冬去上皆厯正之屬官</hi>祝鳩<lb/>
氏司徒也<lb/>
　爾雅釋某氏引此鳲鳩氏司徒鳲鳩即鵻其夫不者<lb/>
　故為司徒也郭璞云今䳕鳩詩曰翩翩者鵻毛傳云<lb/>
　鵻夫不也一宿之鳥陸璣云今小鳩也幽州人或謂<lb/>
　之瞗䳨梁宋之間謂之佳揚州亦然杜云祝鳩鷦鳩<lb/>
<pb n="KR3a0063_WYG_003-74a"/>
　也鷦鳩孝故為司徒主教民<lb/>
雎鳩氏司馬也<lb/>
　鷙而有别故為司馬主兵兵法嚴而有别詩雎鳩在<lb/>
　河洲<lb/>
鳲鳩氏司空也<lb/>
　爾雅鳲鳩鴶鵴郭璞謂布榖非也杜云鳲鳩平均司<lb/>
　空平水土<lb/>
爽鳩氏司寇也<lb/>
<pb n="KR3a0063_WYG_003-74b"/>
　杜云爽鳩鷹也鷙故為司寇謂鷹能逺視取小物甚<lb/>
　精故曰爽歟用刑宜明<lb/>
鶻鳩氏司事也<lb/>
　杜云鶻鳩鶻鵰也春來冬去故為司事爾雅鶌鳩鶻<lb/>
　鵃郭云多聲似山鵲而小短尾青黑色簡謂鶌音始<lb/>
　長而緩終急音似鶻鵰事必緩審無失卒不可不敏<lb/>
　爾雅邢疏謂舊說及廣雅皆云班鳩也非某見班鳩<lb/>
　色褐頸班非青黑又不為小<lb/>
<pb n="KR3a0063_WYG_003-75a"/>
五鳩鳩民者也五雉為五工正<lb/>
　爾雅雉南方曰<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>東方曰鶅北方曰鵗西方曰鷷杜<lb/>
　預并取爾雅伊洛而南素質五采皆備成章曰翬為<lb/>
　五雉<lb/>
利器用正度量夷民者也九扈為九農正<lb/>
　爾雅春鳸鳻鶞夏鳸竊𤣥秋鳸竊藍冬鳸竊黄桑鳸<lb/>
　竊脂棘鳸竊丹行鳸唶唶宵鳸嘖嘖郭云諸鳸皆因<lb/>
　其毛聲色以為名竊藍青色杜預以此八鳸并上鳸<lb/>
<pb n="KR3a0063_WYG_003-75b"/>
　鷃為九鳸鳸作扈郭謂諸鳸皆因其毛色聲音以為<lb/>
　名謂竊藍青色而注竊脂又謂之青雀邢疏云諸儒<lb/>
　說竊脂皆謂盜人脂膏下云竊𤣥竊黄者豈復盜竊<lb/>
　𤣥黄乎案下篇釋獸云虎竊毛謂之虦猫魋如小熊<lb/>
　竊毛而黄竊毛皆謂淺毛竊即古之淺字但此鳥其<lb/>
　色不純竊𤣥淺黑也竊藍淺青也竊黄淺黄也四色<lb/>
　皆具則竊脂淺白也爾雅鶨䳢老鳸鷃也舍人李巡<lb/>
　孫炎郭氏皆斷老上屬鳸下屬唯樊光斷鶨䳢為句<lb/>
<pb n="KR3a0063_WYG_003-76a"/>
　以老下屬賈逵云春鳸分五相五土之宜趣民耕種<lb/>
　者也夏鳸竊𤣥趣民耘苗者也秋鳸竊藍趣民收斂<lb/>
　者也冬鳸竊黄趣民蓋藏者也棘鳸竊丹為果驅鳥<lb/>
　者也行鳸唶唶晝為民驅鳥者也宵鳸嘖嘖夜為農<lb/>
　驅獸者也桑鳸竊脂為蠶驅雀者也老鳸鷃鷃趣民<lb/>
　收麥令不得晏起者也舍人樊光注爾雅其言亦與<lb/>
　賈同夫農官相五土之宜非每春為之者賈此言未<lb/>
　安邢疏以郭杜皆不用賈說故盡謂賈說為非又太<lb/>
<pb n="KR3a0063_WYG_003-76b"/>
　過亦不詳觀賈旨郭杜以疑故不載其說未必全非<lb/>
　之簡謂竊者淺音之輕急者爾亦猶忌者居音之重<lb/>
　輕音之重者止又截音節則音曾<lb/>
扈民無淫者也自顓頊以來不能紀逺乃紀於近為民<lb/>
師而命以民事則不能故也孔子聞之見於郯子而學<lb/>
之<lb/>
　攷史記及左傳是年孔子年二十七蓋以世家言孔<lb/>
　子七十三而終年表魯襄公二十二年孔子生推之<lb/>
<pb n="KR3a0063_WYG_003-77a"/>
　世攷孔子家語終記則謂孔子終而言七十二矣審<lb/>
　如終記則孔子於是年二十六而杜預謂年二十八<lb/>
旣而告人曰吾聞之天子失官學在四夷猶信晉治兵<lb/>
于邾南甲車四十乘遂合諸侯于平丘及盟子産爭承<lb/>
曰昔天子班貢輕重以列列尊貢重周之制也卑而貢<lb/>
重者甸服也鄭伯男也而使從公侯之貢<hi>杜云言鄭在甸服外</hi>懼<lb/>
弗給也敢以為請諸侯靖兵好以為事行理之命<hi>杜云行理</hi>
<hi>使人通聘問者也</hi>無月不至貢之無藝小國有闕所以得罪也<lb/>
<pb n="KR3a0063_WYG_003-77b"/>
諸侯脩盟存小國也貢獻無極亡可待也存亡之制將<lb/>
在今矣自日中爭至于昏晉人許之旣盟子太叔咎之<lb/>
曰諸侯若討其可瀆乎子産曰晉政多門貳偷之不暇<lb/>
何暇討國不競亦陵何國之為<lb/>
　詩云無競維人競強意也以強者好爭競故世以競<lb/>
　為強此亦強立無懦云爾<lb/>
孔子謂子産於是行也足以為國基矣詩曰樂只君子<lb/>
邦家之基子産君子之求樂者也且曰合諸侯藝貢事<lb/>
<pb n="KR3a0063_WYG_003-78a"/>
禮也<lb/>
　子産不茍於承貢而爭懼國不給而亡不亡則樂矣<lb/>
　子産求是樂也孔子因是言晉合諸侯制貢事於王<lb/>
　禮也時晉奉王人劉子為㑹<lb/>
齊景公第二十六<lb/>
齊景公田于沛<hi>杜預云沛澤名</hi>招虞人以弓不進公使執之辭<lb/>
曰昔我先君之田也旃以招大夫弓以招士皮冠以招<lb/>
虞人臣不見皮冠故不敢進乃舍之<lb/>
<pb n="KR3a0063_WYG_003-78b"/>
　孟子及孔子家語皆作招虞人以旌不至唯左氏傳<lb/>
　旌作弓簡思齊景公雖未為賢然能用晏子能釋虞<lb/>
　人則亦未為甚昏何至以大夫之招招虞人左氏傳<lb/>
　春秋乃據諸國史而孟子家語或得之世傳而失實<lb/>
　邪嘗詳驗家語所記多失實而孟子言禹排淮泗而<lb/>
　注之江與禹貢不同亦非實<lb/>
孔子聞之曰善哉守道不如守官君子韙之<lb/>
　觀書當觀其旨夫道一而已矣守官即守道而夫子<lb/>
<pb n="KR3a0063_WYG_003-79a"/>
　别而言之何也道有善其大體者有隨事而言者此<lb/>
　隨事而言君命召即往此道也然齊景公先失其道<lb/>
　使虞人遂從其失道之招是上下相與為亂故孔子<lb/>
　取虞人之不往<lb/>
晉魏獻子為政<hi>魏舒</hi>分祁氏之田以為七縣<hi>鄥祁平陵梗陽塗水馬首</hi>
<hi>盂</hi>分羊舌氏之田以為三縣<hi>銅鞮平陽楊氏</hi>司馬彌牟為鄔大<lb/>
夫<hi>太原鄔縣</hi>賈辛為祁大夫<hi>太原祁縣</hi>司馬烏為平陵大夫魏戊<lb/>
為梗陽大夫<hi>戊魏舒庶子梗陽在太原晉陽縣南</hi>知徐吾為塗水大夫<hi>塗水</hi>
<pb n="KR3a0063_WYG_003-79b"/>
<hi>太原榆次縣</hi>韓固為馬首大夫孟丙為盂大夫<hi>太原盂縣</hi>樂霄為<lb/>
銅鞮大夫<hi>上黨銅鞮縣</hi>趙朝為平陽大夫僚安為楊氏大夫<lb/>
<hi>平陽楊氏縣</hi>謂賈辛司馬烏為有力於王室<hi>辛烏帥師納敬王</hi>故舉<lb/>
之謂知徐吾趙朝韓固魏戊餘子之不失職能守業者<lb/>
也<hi>非適子曰餘子</hi>其四人者皆受縣而後見於魏子以賢舉也<lb/>
賈辛將適其縣見於魏子魏子曰辛來昔叔向適鄭鬷<lb/>
蔑<hi>鬷子紅反</hi>惡<hi>惡貌醜</hi>欲觀叔向從使之收器者而往立於堂<lb/>
下一言而善叔向將飲酒聞之曰必鬷明也下執其手<lb/>
<pb n="KR3a0063_WYG_003-80a"/>
以上曰昔賈大夫惡娶妻而美三年不言不笑御以如<lb/>
臯射雉獲之其妻始笑而言賈大夫曰才之不可以已<lb/>
我不能射女遂不言不笑夫今子少不颺子若無言吾<lb/>
幾失子矣言之不可以已也如是遂如故知今女有力<lb/>
於王室吾是以舉女行乎敬之哉毋墮乃力孔子聞魏<lb/>
子之舉也以為義曰近不失親逺不失舉可謂義矣又<lb/>
聞其命賈辛也以為忠詩曰永言配命自求多福忠也<lb/>
魏子之舉也義其命也忠其長有後於晉國乎晉趙鞅<lb/>
<pb n="KR3a0063_WYG_003-80b"/>
荀寅帥師城汝濵遂賦晉國一鼓鐵以鑄刑鼎著范宣<lb/>
子所為刑書焉孔子曰晉其亡乎失其度矣夫晉國將<lb/>
守唐叔之所受法度以經緯其民卿大夫以序守之民<lb/>
是以能尊其貴貴是以能守其業貴賤不愆所謂度也<lb/>
文公是以作執秩之官為被廬之法以為盟主今棄是<lb/>
度也而為刑鼎民在鼎矣何以尊貴貴何業之守貴賤<lb/>
無序何以為國且夫宣子之刑夷之蒐也晉國之亂制<lb/>
也若之何以為法<lb/>
<pb n="KR3a0063_WYG_003-81a"/>
　被廬之法旣正矣而又易之非正則亂矣趙盾雖有<lb/>
　善而未盡正道故終亂<lb/>
中都宰第二十七<lb/>
孔子初仕為中都宰制為養生送死之節長幼異食強<lb/>
弱異任男女别塗路無拾遺器不雕偽為四寸之棺五<lb/>
寸之槨因丘陵為墳不封不樹行之一年而四方之諸<lb/>
侯則焉定公謂孔子曰學子此法以治魯國何如孔子<lb/>
對曰雖天下可乎何但魯國而已哉於是二年定公以<lb/>
<pb n="KR3a0063_WYG_003-81b"/>
為司空乃别五土之性<lb/>
　周官大司徒辨五地之物生一曰山林二曰川澤三<lb/>
　曰丘陵四曰墳衍五曰原隰<lb/>
而物各得其所生之宜先時季氏葬昭公于墓道之南<lb/>
至是孔子溝而合諸墓焉謂季桓子曰貶君以彰己罪<lb/>
非禮也今合之所以掩夫子之不臣<lb/>
　貶君者季平子至是已卒六年矣季氏益衰政在陽<lb/>
　虎<lb/>
<pb n="KR3a0063_WYG_003-82a"/>
由司空為司寇設法而不用無姦民定公與齊景公會<lb/>
于夾谷<hi>地名</hi>孔子攝相事曰臣聞有文事者必有武備有<lb/>
武事者必有文備古者諸侯出疆必具官以從請具左<lb/>
右司馬定公從之至會所為壇位土階三等以遇禮相<lb/>
見犂彌言於齊侯曰孔丘知禮而無勇若使萊人以兵<lb/>
刼魯侯必得志焉齊侯從之使萊人以兵鼔謲刼定公<lb/>
孔子歴階而進以公退曰士兵之<lb/>
　王肅曰雷鼓曰謲史記孔子歴階而進不盡一等舉<lb/>
<pb n="KR3a0063_WYG_003-82b"/>
　袂而言無以公退士以兵之之文此據家語所謂以<lb/>
　兵之者以兵禦之歟<lb/>
吾兩君為好裔夷之俘敢以兵亂之非齊君所以命諸<lb/>
侯也裔不謀夏夷不亂華俘不干盟兵不偪好於神為<lb/>
不祥於徳為愆義於人為失禮君必不然齊侯心怍麾<lb/>
而辟之<hi>家語辟作避</hi>將盟齊人加於載書曰齊師出境而不<lb/>
以甲車三百乘從我者有如此盟孔子使兹無還揖對<lb/>
曰而不反我汶陽之田吾以共命者亦如之齊侯將設<lb/>
<pb n="KR3a0063_WYG_003-83a"/>
享禮孔子謂梁丘據曰齊魯之故吾子何不聞焉事旣<lb/>
成矣而又享之是勤執事也且犧象不出門嘉樂不野<lb/>
合享而旣具是棄禮也若其不具用秕稗也用秕稗君<lb/>
辱棄禮名惡子盍圖之夫享所以昭徳也不昭不如其<lb/>
己乃不果享齊侯歸責其羣臣曰魯以君子之道輔其<lb/>
君而子獨以夷狄之道教寡人使得罪於魯為之奈何<lb/>
有司進曰君子有過則謝以質小人有過則謝以文君<lb/>
若憚之則謝以質於是齊侯乃歸鄆讙龜隂之田孔子<lb/>
<pb n="KR3a0063_WYG_003-83b"/>
言於定公曰家不藏甲大夫無百雉之城<lb/>
　王肅曰高丈長丈曰堵三堵曰雉杜預同又云雉長<lb/>
　三丈<lb/>
古之制也今三家過制請皆損之乃使季氏宰仲由墮<lb/>
三都於是叔孫州仇帥師墮郈<lb/>
　侯犯以郈叛叔孫州仇仲孫何忌再圍郈左傳云武<lb/>
　叔懿子圍郈弗克秋二子反齊師復圍郈弗克至是<lb/>
　墮郈孔子蓋因其情<lb/>
<pb n="KR3a0063_WYG_003-84a"/>
季孫斯仲孫何忌帥師墮費<lb/>
　史記及家語皆云公山弗擾或作不狃叔孫輙率費<lb/>
　人襲魯孔子以公與季孫叔孫孟孫入于季氏宫登<lb/>
　武子之臺費人及臺側孔子命申句須樂頎勒士衆<lb/>
　下伐之費人北遂墮費而論語公山弗擾以費畔召<lb/>
　子欲往與此事情矛盾史記載公山不狃以費畔召<lb/>
　子時夫子未為中都宰<lb/>
將墮成公斂處父謂孟孫墮成齊人必至於北門且成<lb/>
<pb n="KR3a0063_WYG_003-84b"/>
孟氏之保障也無成是無孟氏也子偽不知我將不墮<lb/>
公圍成弗克初魯有沈猶氐者常朝飲其羊以詐市人<lb/>
有公慎氏者妻淫不制有慎潰氏者奢侈踰法鬻六畜<lb/>
者飾之以儲價及孔子之為政也則沈猶氏不敢朝飲<lb/>
其羊公慎氏出其淫妻慎潰氏越境而徙三月則鬻牛<lb/>
馬者不儲價賣羔豚者不加飾男女行者别於塗塗不<lb/>
拾遺男忠信女貞順四方客至於邑者不求有司皆如<lb/>
歸焉<lb/>
<pb n="KR3a0063_WYG_003-85a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0063_WYG_003-85b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　先聖大訓卷三<lb/>
</p>
<p>
</p>
  </div>
</body>
</text>
</TEI>
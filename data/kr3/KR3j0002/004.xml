<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>墨子卷四</head> <lb/>
    <p>
<pb n="KR3j0002_WYG_004-1a"/>
欽定四庫全書<lb/>
　墨子卷四<lb/>
　　兼愛上第十四<lb/>
聖人以治天下為事者也必知亂之所自起焉能治之<lb/>
不知亂之所自起則不能治譬之如醫之攻人之疾者<lb/>
然必知疾之所自起焉能攻之不知疾之所自起則弗<lb/>
能攻治亂者何獨不然必知亂之所自起焉能治之不<lb/>
知亂之所自起則弗能治聖人以治天下為事者也不<lb/>
<pb n="KR3j0002_WYG_004-1b"/>
可不察亂之所自起當察亂何自起起不相愛臣子之<lb/>
不孝君父所謂亂也子自愛不愛父故虧父而自利弟<lb/>
自愛不愛兄故虧兄而自利臣自愛不愛君故虧君而<lb/>
自利此所謂亂也雖父之不慈子兄之不慈弟君之不<lb/>
慈臣此亦天下之所謂亂也父自愛也不愛子故虧子<lb/>
而自利兄自愛也不愛弟故虧弟而自利君自愛也不<lb/>
愛臣故虧臣而自利是何也皆起不相愛雖至天下之<lb/>
為盜賊者亦然盜愛其室不愛其異室故竊異室以利<lb/>
<pb n="KR3j0002_WYG_004-2a"/>
其室賊愛其身不愛人故賊人以利其身此何也皆起<lb/>
不相愛雖至大夫之相亂家諸侯之相攻國者亦然大<lb/>
夫各愛家不愛異家故亂異家以利家諸侯各愛其國<lb/>
不愛異國故攻異國以利其國天下之亂物具此而已<lb/>
矣察此何自起皆起不相愛若使天下兼相愛人若愛<lb/>
其身惡施不孝猶有不慈者乎視子弟與臣若其身惡<lb/>
施不慈不慈不孝亡猶有盜賊乎故視人之室若其室誰竊<lb/>
視人身若其身誰賊故盜賊有亡猶有大夫之相亂家<lb/>
<pb n="KR3j0002_WYG_004-2b"/>
諸侯之相攻國者乎視人家若其家誰亂視人國若其<lb/>
國誰攻故大夫之相亂家諸侯之相攻國者有亡若使<lb/>
天下兼相愛國與國不相攻家與家不相亂盜賊無有<lb/>
君臣父子皆能孝慈若此則天下治故聖人以治天下<lb/>
為事者惡得不禁惡而勸愛故天下兼相愛則治相惡<lb/>
則亂故子墨子曰不可以不勸愛人者此也<lb/>
　　兼愛中第十五<lb/>
子墨子言曰仁人之所以為事者必興天下之利除去<lb/>
<pb n="KR3j0002_WYG_004-3a"/>
天下之害以此為事者也然則天下之利何也天下之<lb/>
害何也子墨子言曰今若國之與國之相攻家之與家<lb/>
之相簒人之與人之相賊君臣不惠忠父子不慈孝兄<lb/>
弟不和調則此天下之害也然則崇此害亦何用生哉<lb/>
以不相愛生邪子墨子言以不相愛生今諸侯獨知愛<lb/>
其國不愛人之國是以不憚舉其國以攻人之國今家<lb/>
主獨知愛其家而不愛人之家是以不憚舉其家以簒<lb/>
人之家今人獨知愛其身不愛人之身是以不憚舉其<lb/>
<pb n="KR3j0002_WYG_004-3b"/>
身以賊人之身是故諸侯不相愛則必野戰家主不相<lb/>
愛則必相簒人與人不相愛則必相賊君臣不相愛則<lb/>
不惠忠父子不相愛則不慈孝兄弟不相愛則不和調<lb/>
天下之人皆不相愛强必執弱富必侮貧貴必傲賤詐<lb/>
必欺愚凡天下禍簒怨恨其所以起者以不相愛生也<lb/>
是以仁者非之既以非之何以易之子墨子言曰以兼<lb/>
相愛交相利之法易之然則兼相愛交相利之法將奈<lb/>
何哉子墨子言視人之國若視其國視人之家若視其<lb/>
<pb n="KR3j0002_WYG_004-4a"/>
家視人之身若視其身是故諸侯相愛則不野戰家主<lb/>
相愛則不相簒人與人相愛則不相賊貴不傲賤詐不<lb/>
欺愚凡天下禍簒怨恨可使毋起者以仁者譽之然而<lb/>
今天下之士君臣相愛則惠忠父子相愛則慈孝兄弟<lb/>
相愛則和調天下之人皆相愛强不執弱衆不劫寡富<lb/>
不侮貧子墨子曰然乃若兼則善矣雖然天下之難物<lb/>
於故也子墨子言曰天下之士君子特不識其利辯其<lb/>
故也今若夫攻城野戰殺身為名此天下百姓之所皆<lb/>
<pb n="KR3j0002_WYG_004-4b"/>
難也茍君説之則士衆能為之况於兼相愛交相利則<lb/>
與此異夫愛人者人必從而愛之利人者人必從而利<lb/>
之惡人者人必從而惡之害人者人必從而害之此何<lb/>
難之有特上弗以為政士不以為行故也昔者晉文公<lb/>
好士之惡衣故文公之臣皆䍧羊之裘帯以褊韋練帛<lb/>
之冠入以見於君出以踐於朝其故何也君説之故臣<lb/>
為之也昔者楚靈王好士細腰故靈王之臣皆以一飯<lb/>
為節據肱然後興扶牆然後起比期年朝有黧黑之危<lb/>
<pb n="KR3j0002_WYG_004-5a"/>
是其故何也君説之故臣能之也昔越王句踐好士之<lb/>
勇教馴其臣和合之焚舟失火試其士曰越國之寳盡<lb/>
在此越王親自鼔其士而進之其士聞鼓音破碎亂行<lb/>
蹈火而死者左右百人有餘越王擊金而退之是故子<lb/>
墨子言曰乃若夫少食惡衣殺身而為名此天下百姓<lb/>
之所皆難也若茍君説之則衆能為之况兼相愛交相<lb/>
利與此異矣夫愛人者人亦從而愛之利人者人亦從<lb/>
而利之惡人者人亦從而惡之害人者人亦從而害之<lb/>
<pb n="KR3j0002_WYG_004-5b"/>
此何難之有焉特上不以為政而士不以為行故也然<lb/>
而今天下之士君子曰然乃若兼則善矣雖然不可行<lb/>
之物也譬若挈泰山越河濟也子墨子言是非其譬也<lb/>
夫挈泰山而越河濟可謂勇健有力矣自古及今未有<lb/>
能行之者也况乎兼相愛交相利則與此異古者聖王<lb/>
行之何以知其然古者禹治天下西為西河漁竇以泄<lb/>
渠孫皇之水北為防原𣲖注后之邸嘑池之竇洒為底<lb/>
柱鑿為龍門以利燕代胡貉與西河之民東為漏之陸<lb/>
<pb n="KR3j0002_WYG_004-6a"/>
防盖諸之澤灑為九澮以楗東土之水以利冀州之民<lb/>
南為江漢淮汝東流之注五湖之處以利楚荆越與南<lb/>
夷之民此言禹之事吾今行兼矣昔者文王之治西土<lb/>
若日若月乍光於四方于西土不為大國侮小國不為<lb/>
衆庶侮鰥寡不為暴勢奪穡人黍稷狗彘天屑臨文王<lb/>
慈是以老而無子者有所得終其夀運獨無兄弟者有<lb/>
所雜於生人之間少失其父母者有所放依而長此文<lb/>
王之事則吾今行兼矣昔者武王將事泰山隧傳曰泰<lb/>
<pb n="KR3j0002_WYG_004-6b"/>
山有道曽孫周王有事大事既獲仁人尚作以祗商夏<lb/>
蠻夷醜貉雖有周親不若仁人萬方有罪維予一人此<lb/>
言武王之事吾今行兼矣是故子墨子言曰今天下之<lb/>
君子中實欲天下之士富而惡其貧欲天下之治而惡<lb/>
其亂當兼相愛交相利此聖王之法天下之治道也不<lb/>
可不務為也<lb/>
　　兼愛下第十六<lb/>
子墨子言曰仁人之事者必務求興天下之利除天下<lb/>
<pb n="KR3j0002_WYG_004-7a"/>
之害然當今之時天下之害孰為大曰若大國之攻小<lb/>
國也大家之亂小家也强之劫弱衆之暴寡詐之謀愚<lb/>
貴之傲賤此天下之害也又與為人君者之不惠也臣<lb/>
者之不忠也父者之不慈也子者之不孝也此又天下<lb/>
之害也又與今人之賤人執其兵刃毒藥水火以交相<lb/>
虧賊此又天下之害也姑嘗本原若衆害之所自此胡<lb/>
自生此自愛人利人生與即必曰非然也必曰從惡人<lb/>
賊人生分名乎天下惡人而賊人者兼與别與即必别<lb/>
<pb n="KR3j0002_WYG_004-7b"/>
也然即之交别者果生天下之大害者與是故别非也<lb/>
子墨子曰非人者必有以易之若非人而無以易之譬<lb/>
之猶以火救水也其説將必無可焉是故子墨子曰兼<lb/>
以易别然即兼之可以易别之故何也曰藉為人之國<lb/>
若為其國夫誰獨舉其國以攻人之國者哉為彼者由<lb/>
為巳也為人之都若為其都夫誰獨舉其都以伐人之<lb/>
都者哉為彼猶為巳也為人之家若為其家夫誰獨舉<lb/>
其家以亂人之家者哉為彼猶為巳也然即國都不相<lb/>
<pb n="KR3j0002_WYG_004-8a"/>
攻伐人家不相亂賊此天下之害與天下之利與即必<lb/>
曰天下之利也姑嘗本原若衆利之所自生此胡自生<lb/>
此自惡人賊人生與即必曰非然也必曰從愛人利人<lb/>
生分名乎天下愛人而利人者别與兼與即必曰兼也<lb/>
然即之交兼者果生天下之大利者與是故子墨子曰<lb/>
兼是也且鄉吾本言曰仁人之事者必務求興天下之<lb/>
利除天下之害今吾本原兼之所生天下之大利者也<lb/>
吾本原别之所生天下之大害者也是故子墨子曰别<lb/>
<pb n="KR3j0002_WYG_004-8b"/>
非而兼是者出乎若方也今吾將正求興天下之利而<lb/>
取之以兼為正是以聰耳明目相為視聴乎是以股肱<lb/>
勇强相為動宰乎而有道肆相教誨是以老而無妻<lb/>
子者有所侍養以終其夀幼弱孤童之無父母者有所<lb/>
放依以長其身今唯毋以兼為正即若其利也不識天<lb/>
下之士所以皆聞兼而非者其故何也然而天下之士<lb/>
非兼者之言猶未止也曰即善矣雖然豈可用哉子墨<lb/>
子曰用而不可者亦將非之且焉有善而不可用者<lb/>
<pb n="KR3j0002_WYG_004-9a"/>
姑嘗兩而進之誰以為二士使其一士者執别使其一<lb/>
士者執兼是故别士之言曰吾豈能為吾友之身若為<lb/>
吾身為吾友之親若為吾親是故退睹其友飢即不食<lb/>
寒即不衣疾病不侍養死喪不葬埋别士之言若此行<lb/>
若此兼士之言不然行亦不然曰吾聞為髙士於天下<lb/>
者必為其友之身若為其身為其友之親若為其親然<lb/>
後可以為髙士於天下是故退睹其友饑則食之寒則衣<lb/>
之疾病侍養之死喪葬埋之兼士之言若此行若此若<lb/>
<pb n="KR3j0002_WYG_004-9b"/>
之二者言相非而行相反與常使若二士者言必信行<lb/>
必果使言行之合猶合符節也無言而不行也然即敢<lb/>
問今有平原廣野於此被甲嬰胄將往戰死生之權未<lb/>
可識也又有君大夫之逺使於巴越齊荆往來及否未<lb/>
及否未可識也然即將家室奉承親戚提挈妻子<lb/>
而寄託之不識於兼之有是乎於别之有是乎哉<lb/>
以為當其於此也天下無愚夫愚婦雖非兼之<lb/>
人必寄託之於兼之有是也言而非兼擇即此<lb/>
<pb n="KR3j0002_WYG_004-10a"/>
言行拂也不識天下之士所以皆聞兼而非之者其故<lb/>
何也然而天下之士非兼者之言猶未止也曰意可以<lb/>
擇士而不可以擇君子姑嘗兩而進之誰以為二君使<lb/>
其一君者執兼使其一君者執别是故别君之言曰吾<lb/>
惡能為吾萬民之身若為吾身此泰非天下之情也人<lb/>
之生乎地上之無㡬何也譬之猶馳駟而過隙也是故<lb/>
退睹其萬民饑即不食寒即不衣疾病不侍養死喪不<lb/>
葬埋别君之言若此行若此兼君之言不然行亦不然<lb/>
<pb n="KR3j0002_WYG_004-10b"/>
曰吾聞為明君於天下者必先萬民之身後為其身然<lb/>
後可以為明君於天下是故退睹萬民饑即食之寒即<lb/>
衣之疾病侍養之死喪葬埋之兼君之言若此行若此<lb/>
然即交若之二君者言相非而行相反與當使若二君<lb/>
者言必信行必果使言行之合猶合符節也無言而不<lb/>
行也然即敢問今嵗有癘疫萬民多有勤苦凍餒轉死<lb/>
溝壑中者既已衆矣不識將擇之二君者將何從也我<lb/>
以為當其於此也天下無愚夫愚婦雖非兼君必從兼<lb/>
<pb n="KR3j0002_WYG_004-11a"/>
君是也言而非兼擇即此言行拂也不識天下所以皆<lb/>
聞兼而非之者其故何也然而天下之士非兼者之言<lb/>
也猶未止也曰兼即仁矣義矣雖然豈可為哉吾譬兼<lb/>
之不可為也猶挈泰山以超江河也故兼者直願之也<lb/>
夫豈可為之物哉子墨子曰夫挈泰山以超江河自古<lb/>
及今生民而來未嘗有也今若夫兼相愛交相利此<lb/>
自先聖六王者親行之何知先聖六王之親行之也子<lb/>
墨子曰吾非與之並世同時親聞其聲見其色也以其<lb/>
<pb n="KR3j0002_WYG_004-11b"/>
所書於竹帛鏤于金石琢於槃盂傳遺後世子孫者知<lb/>
之泰誓曰文王若日若月乍照光于四方于西土即此<lb/>
言文王之兼愛天下之博大也譬之日月兼照天下之<lb/>
無有私也即此文王兼也雖子墨子之所謂兼者於文<lb/>
王取法焉且不惟泰誓為然雖禹誓即亦猶是也禹曰<lb/>
濟濟有衆咸聴朕言非惟小子敢行稱亂蠢兹有苗用<lb/>
天之罰若予既率爾羣對諸羣以征有苗禹之征有苗<lb/>
也非以求重富貴干福禄樂耳目也以求興天下之<lb/>
<pb n="KR3j0002_WYG_004-12a"/>
利除天下之害即此禹兼也雖子墨子之所謂兼者於<lb/>
禹求焉且不惟禹誓為然雖湯説即亦猶是也湯曰惟<lb/>
予小子履敢用𤣥牡告于上天后曰今天大旱即當朕<lb/>
身履未知得罪于上下有善不敢蔽有罪不敢赦簡在<lb/>
帝心萬方有罪即當朕身朕身有罪無及萬方即此言<lb/>
湯貴為天子富有天下然且不憚以身為犧牲以祠説<lb/>
于上帝鬼神即此湯兼也雖子墨子之所謂兼者於湯<lb/>
取法焉且不唯誓命與湯説為然周詩即亦猶是也周<lb/>
<pb n="KR3j0002_WYG_004-12b"/>
詩曰王道蕩蕩不偏不黨王道平平不黨不偏其直若<lb/>
矢其易若底君子之所履小人之所視若吾言非語道<lb/>
之謂也古者文武為政均分賞賢罰暴勿有親戚弟兄<lb/>
之所阿即此文武兼也雖子墨子之所謂兼者於文武<lb/>
取法焉不識天下之人所以皆聞兼而非之者其故何<lb/>
也然而天下之非兼者之言猶未止曰意不忠親之利<lb/>
而害為孝乎子墨子曰姑嘗本原之孝子之為親度者<lb/>
吾不識孝子之為親度者亦欲人愛利其親與意欲人<lb/>
<pb n="KR3j0002_WYG_004-13a"/>
之惡賊其親與以説觀之即欲人之愛利其親也然即<lb/>
吾惡先從事即得此若我先從事乎愛利人之親然後<lb/>
人報我愛利吾親乎意我先從事乎惡賊人之親然後人<lb/>
報我以愛利吾親乎即必吾先從事乎愛利人之親然<lb/>
後人報我以愛利吾親也然即之效孝子者果不得已<lb/>
乎毋先從事愛利人之親者與意以天下之孝子為偶<lb/>
而不足以為正乎姑嘗本原之先王之所書大雅之所<lb/>
道曰無言而不讐無徳而不報投我以桃報之以李即<lb/>
<pb n="KR3j0002_WYG_004-13b"/>
此言愛人者必見愛也而惡人者必見惡也不識天下<lb/>
之士所以皆聞兼而非之者其故何也意以為難而不<lb/>
可為耶嘗有難此而可為者昔荆靈王好小腰當靈王<lb/>
之身荆國之士飯不踰乎一握據而後興扶垣而後行<lb/>
故約食為其難者也然後為而靈王説之未踰於世而<lb/>
民可移也即求以鄉其上也昔者越王句踐好勇教其<lb/>
士臣三年以其知為未足以知之也焚舟失火鼔而進<lb/>
之其士偃前列伏水火而死者不可勝數也當此之時<lb/>
<pb n="KR3j0002_WYG_004-14a"/>
不鼔而退也越國之士可謂顫矣故焚身為其難為也<lb/>
然後為而越王説之未踰於世而民可移也即求以鄉其<lb/>
上也昔者晉文公好苴服當文公之時晉國之士大布<lb/>
之衣䍧羊之裘練帛之冠蒯苴之屨入見文公出以踐<lb/>
之朝故苴服為其難為也然後為而文公説之未踰於<lb/>
世而民可移也即求以鄉其上也是故約食焚舟苴服<lb/>
此天下之至難為也然後為而上説之未踰於世而民<lb/>
可移也何故也即求以鄉其上也今若夫兼相利此其<lb/>
<pb n="KR3j0002_WYG_004-14b"/>
有利且易為也不可勝計也我以為則無有上説之者<lb/>
而已矣茍有上説之者勸之以賞譽威之以刑罰我以<lb/>
為人之於就兼相愛交相利也譬之猶火之就上水之<lb/>
就下也不可防止於天下故兼者聖王之道也王公大<lb/>
人之所以安也萬民衣食之所以足也故君子莫若審<lb/>
兼而務行之為人君必惠為人臣必忠為人父必慈為<lb/>
人子必孝為人兄必友為人弟必悌故君子莫若欲為<lb/>
惠君忠臣慈父孝子友兄悌弟當若兼之不可不行也<lb/>
<pb n="KR3j0002_WYG_004-15a"/>
此聖王之道而萬民之大利也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0002_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨子卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>墨子卷二</head> <lb/>
    <p>
<pb n="KR3j0002_WYG_002-1a"/>
欽定四庫全書<lb/>
　墨子卷二<lb/>
　　尚賢上第八<lb/>
子墨子言曰古者王公大人為政於國家者皆欲國家<lb/>
之富人民之衆刑政之治然而不得富而得貧不得衆<lb/>
而得寡不得治而得亂則是本失其所欲得其所惡是<lb/>
其故何也子墨子言曰是在王公大人為政於國家者<lb/>
不能以尚賢事能為政也是故國有賢良之士衆則國<lb/>
<pb n="KR3j0002_WYG_002-1b"/>
家之治厚賢良之士寡則國家之治薄故大人之務將<lb/>
在於衆賢而已曰然則衆賢之術將奈何哉子墨子言<lb/>
曰譬若欲衆其國之善射御之士者必將富之貴之敬<lb/>
之譽之然後國之善射御之士將可得而衆也况又有<lb/>
賢良之士厚乎徳行辯乎言談博乎道術者乎此固國<lb/>
家之珍而社稷之佐也亦必且富之貴之敬之譽之然<lb/>
後國之良士亦將可得而衆也是故古者聖王之為政<lb/>
言曰不義不富不義不貴不義不親不義不近是以國<lb/>
<pb n="KR3j0002_WYG_002-2a"/>
之富貴人聞之皆退而謀曰始我所恃者富貴也今上<lb/>
舉義不辟貧賤然則我不可不為義親者聞之亦退而<lb/>
謀曰始我所恃者親也今上舉義不辟親疎然則我不<lb/>
可不為義近者聞之亦退而謀曰始我所恃者近也今<lb/>
上舉義不辟近然則我不可不為義逺者聞之亦退而<lb/>
謀曰始我以逺為無恃今上舉義不辟逺然則我不可<lb/>
不為義逮至逺鄙郊外之臣門庭庶子國中之衆四鄙<lb/>
之氓人聞之皆競為義是其故何也曰上之所以使下<lb/>
<pb n="KR3j0002_WYG_002-2b"/>
者一物也下之所以事上者一術也譬之富者有髙牆<lb/>
深宫牆立既謹上為鑿一門有盜人入闔其自入而求<lb/>
之盜其無自出是其故何也則上得要也故古者聖王<lb/>
之為政别徳而尚賢雖在農與工肆之人有能則舉之<lb/>
髙予之爵重予之祿任之以事斷予之令曰爵位不髙<lb/>
則民弗敬蓄祿不厚則民不信政令不斷則民不畏舉<lb/>
三者授之賢者非為賢賜也欲其事之成故當是時以<lb/>
徳就列以官服事以勞殿賞量功而分祿故官無常貴<lb/>
<pb n="KR3j0002_WYG_002-3a"/>
而民無終賤有能則舉之無能則下之舉公義辟私怨<lb/>
此若言之謂也故古者堯舉舜於服澤之陽授之政天<lb/>
下平禹舉益於隂方之中授之政九州成湯舉伊尹於<lb/>
庖厨之中授之政其謀得文王舉閎夭泰顛於罝罔之<lb/>
中授之政西土服故當是時雖在於厚祿尊位之臣莫<lb/>
不敬懼而施雖在農與工肆之人莫不競勸而尚意故<lb/>
士者所以為輔相承嗣也故得士則謀不困體不勞名<lb/>
立而功業彰而惡不生則由得士也是故子墨子言曰<lb/>
<pb n="KR3j0002_WYG_002-3b"/>
得意賢士不可不舉不得意賢士不可不舉尚欲祖述<lb/>
堯舜禹湯之道將不可不以尚賢夫尚賢者政之本也<lb/>
　　尚賢中第九<lb/>
子墨子言曰今王公大人之君人民主社稷治國家欲<lb/>
脩保而勿失胡不察尚賢為政之本也何以知尚賢之<lb/>
為政本也曰用貴且智者為政乎愚且賤者則治用愚<lb/>
且賤者為政乎貴且智者則亂是以知尚賢之為政本<lb/>
也故古者聖王甚尊尚賢而任使能不黨父兄不偏貴<lb/>
<pb n="KR3j0002_WYG_002-4a"/>
富不嬖顔色賢者舉而上之富而貴之以為官長不肖<lb/>
者抑而廢之貧而賤之以為徒役是以民皆勸其賞畏<lb/>
其罰相率而為賢者以賢者衆而不肖者寡此謂進賢<lb/>
然後聖人聴其言迹其行察其所能而慎予官此謂事<lb/>
能故可使治國者使治國可使長官者使長官可使治<lb/>
邑者使治邑凡所使治國家官府邑里此皆國之賢者<lb/>
也賢者之治國家也蚤朝晏退聴獄治政是以國家治<lb/>
而刑法正賢者之長官也夜寢夙興收斂關市山林澤<lb/>
<pb n="KR3j0002_WYG_002-4b"/>
梁之利以實官府是以官府實而財不散賢者之治邑<lb/>
也蚤出莫入耕稼樹藝聚菽粟是以菽粟多而民足乎<lb/>
食故國家治則刑法正官府實則萬民富上有以潔為<lb/>
酒醴粢盛以祭祀天鬼外有以為皮幣與四鄰諸侯交<lb/>
接内有以食饑息勞將養其萬民外有以懷天下之賢<lb/>
人是故上者天鬼富之外者諸侯與之内者萬民親之<lb/>
賢人歸之以此謀事則得舉事則成入守則固出誅則<lb/>
彊故唯昔三代聖王堯舜禹湯文武之所以王天下正<lb/>
<pb n="KR3j0002_WYG_002-5a"/>
諸侯者此亦其法已既曰若法未知所以行之術則事<lb/>
猶若未成是以必為置三本何謂三本曰爵位不髙則<lb/>
民不敬也蓄祿不厚則民不信也政令不斷則民不畏<lb/>
也故古聖王髙予之爵重予之祿任之以事斷予之令<lb/>
夫豈為其臣賜哉欲其事之成也詩曰告女憂䘏誨女<lb/>
序爵孰能執熱鮮不用濯則此語古者國君諸侯之不<lb/>
可以不執善承嗣輔佐也譬之猶執熱之有濯也將休<lb/>
其手焉古者聖王唯毋得賢人而使之班爵以貴之裂<lb/>
<pb n="KR3j0002_WYG_002-5b"/>
地以封之終身不厭賢人唯毋得明君而事之竭四肢<lb/>
之力以任君之事終身不倦若有美善則歸之上是以<lb/>
美善在上而所怨謗在下寧樂在君憂慼在臣故古者<lb/>
聖王之為政若此今王公大人亦欲效人以尚賢使能<lb/>
為政髙予之爵而祿不從也夫髙爵而無祿民不信也<lb/>
曰此非中實愛我也假藉而用我也夫假藉之民將豈<lb/>
能親其上哉故先王言曰貪於政者不能分人以事厚<lb/>
於貨者不能分人以祿事則不與祿則不分請問天下<lb/>
<pb n="KR3j0002_WYG_002-6a"/>
之賢人將何自至乎王公大人之側哉若茍賢者不至<lb/>
乎王公大人之側則此不肖者在左右也不肖者在左<lb/>
右則其所譽不當賢而所罰不當暴王公大人尊此以<lb/>
為政乎國家則賞亦必不當賢而罰亦必不當暴若茍<lb/>
賞不當賢而罰不當暴則是為賢者不勸而為暴者不<lb/>
沮矣是以入則不慈孝父母出則不長弟鄉里居處無<lb/>
節出入無度男女無别使治官府則盜竊守城則倍畔<lb/>
君有難則不死出亡則不從使斷獄則不中分財則不<lb/>
<pb n="KR3j0002_WYG_002-6b"/>
均與謀事不得舉事不成入守不固出誅不彊故雖昔<lb/>
者三代暴王桀紂幽厲之所以失措其國家傾覆其社<lb/>
稷者以此故也何則皆以明小物而不明大物也今王<lb/>
公大人有一衣裳不能制也必藉良工有一牛羊不能<lb/>
殺也必藉良宰故當若之二物者王公大人未知以尚<lb/>
賢使能為政也逮至其國家之亂社稷之危則不知使<lb/>
能以治之親戚則使之無故富貴面目佼好則使之夫<lb/>
無故富貴面目佼好則使之豈必智且有慧哉若使之<lb/>
<pb n="KR3j0002_WYG_002-7a"/>
治國家則是使不智慧者治國家也國家之亂既可得<lb/>
而知己且夫王公大人有所愛其色而使其人不察其<lb/>
知而與其愛是故不能治百人者使處乎千人之官不<lb/>
能治千人者使處乎萬人之官此其故何也曰若處官<lb/>
者爵髙而祿厚故愛其色而使之焉夫不能治千人者<lb/>
使處乎萬人之官則此官什倍也夫治之法將日至者<lb/>
也日以治之日不什脩知以治之知不什益而予官什<lb/>
倍則此治一而棄其九矣雖日夜相接以治若官官猶<lb/>
<pb n="KR3j0002_WYG_002-7b"/>
若不治此其故何也則王公大人不明乎以尚賢使能<lb/>
為政也故以尚賢使能為政而治者夫若言之謂也以<lb/>
下賢為政而亂者若吾言之謂也今王公大人中實將<lb/>
欲治其國家欲脩保而勿失胡不察尚賢為政之本也<lb/>
且以尚賢為政之本者亦豈獨子墨子之言哉此聖王<lb/>
之道先王之書豎年之言也傳曰求聖君哲人以禆輔<lb/>
而身湯誓曰聿求元聖與之戮力同心以治天下則此<lb/>
言聖之不失以尚賢使能為政也故古者聖王唯能審<lb/>
<pb n="KR3j0002_WYG_002-8a"/>
以尚賢使能為政無異物雜焉天下皆得其列古者舜<lb/>
耕歴山陶河濵漁雷澤堯得之服澤之陽舉以為天子<lb/>
與接天下之政治天下之民伊摯有莘氏女之私臣親<lb/>
為庖人湯得之舉以為己相與接天下之政治天下之<lb/>
民傅説被褐帯索庸築乎傅巖武丁得之舉以為三公<lb/>
與接天下之政治天下之民此何故始賤卒而貴始貧<lb/>
卒而富則王公大人明乎以尚賢使能為政是以民無<lb/>
饑而不得食寒而不得衣勞而不得息亂而不得治者<lb/>
<pb n="KR3j0002_WYG_002-8b"/>
故古聖王審以尚賢使能為政而取法于天雖天亦<lb/>
不辯貧富貴賤逺邇親疎賢者舉而尚之不肖者抑而<lb/>
廢之然則富貴為賢以得其賞者誰也曰若昔者三代<lb/>
聖王堯舜禹湯文武者是也所以得其賞何也曰其為<lb/>
政乎天下也兼而愛之從而利之又率天下之萬民以<lb/>
尚尊天事鬼愛利萬民是故天鬼賞之立為天子以為<lb/>
民父母萬民從而譽之曰聖王至今不已則此富貴為<lb/>
賢以得其賞者也然則富貴為暴以得其罰者誰也曰<lb/>
<pb n="KR3j0002_WYG_002-9a"/>
若昔者三代暴王桀紂幽厲者是也何以知其然也曰<lb/>
其為政乎天下也兼而憎之從而賤之又率天下之民<lb/>
以詬天侮鬼賤傲萬民是故天鬼罰之使身死而為刑<lb/>
戮子孫離散室家喪滅絶無後嗣萬民從而非之曰暴<lb/>
王至今不已則此富貴為暴而以得其罰者也然則親<lb/>
而不善以得其罰者誰也曰若昔者伯鯀帝之元子廢<lb/>
帝之徳庸既乃刑之于羽之郊乃熱照無有及也帝亦<lb/>
不愛則此親而不善以得其罰者也然則天之所使能<lb/>
<pb n="KR3j0002_WYG_002-9b"/>
者誰也曰若昔者禹稷臯陶是也何以知其然也先王<lb/>
之書吕刑道之曰皇帝清問下民有辭于苖曰羣后之<lb/>
逮在下明明棐常鰥寡無盖徳威維威徳明維明乃命<lb/>
三后恤功於民伯夷降典折民維刑禹平水土主名山<lb/>
川稷降播種農殖嘉榖三后成功維殷於民則此言三<lb/>
聖人者謹其言慎其行精其思慮索天下之隠事遺利<lb/>
以上事天則天鄉其徳下施之萬民萬民被其利終身<lb/>
無巳故先王之言曰此道也大用之天下則不窕小用<lb/>
<pb n="KR3j0002_WYG_002-10a"/>
之則不困脩用之則萬民被其利終身無巳周頌道之<lb/>
曰聖人之徳若天之髙若地之普其有昭於天下也若<lb/>
地之固若山之承不坼不崩若日之光若月之明與天<lb/>
地同常則此言聖人之徳章明博大埴固以脩久也故<lb/>
聖人之徳盖總乎天地者也今王公大人欲王天下正<lb/>
諸侯夫無徳義將何以哉其説將必挾震威彊今王公<lb/>
大人將焉取挾震威彊哉傾者民之死也民生為甚欲<lb/>
死為甚憎所欲不得而所憎屢至自古及今未嘗能有<lb/>
<pb n="KR3j0002_WYG_002-10b"/>
以此王天下正諸侯者也今大人欲王天下正諸侯將<lb/>
欲使意得乎天下名成乎後世故必察尚賢政之本也<lb/>
此聖人之厚行也<lb/>
　　尚賢下第十<lb/>
子墨子言曰天下之王公大人皆欲其國家之富也人<lb/>
民之衆也刑法之治也然而不識以尚賢為政治其國家<lb/>
百姓王公大人本失尚賢為政之本也若茍王公大人<lb/>
本失尚賢為政之本也則不能毋舉物示之乎今若有<lb/>
<pb n="KR3j0002_WYG_002-11a"/>
一諸侯於此為政於國家也曰凡我國能射御之士我<lb/>
將賞貴之不能射御之士我將罪賤之問於若國之士<lb/>
孰喜孰懼我以為必能射御之士喜不能射御之士懼<lb/>
我賞因而誘之矣曰凡我國之忠信之士我將賞貴之<lb/>
不忠信之士我將罪賤之問于若國之士孰喜孰懼我<lb/>
以為必忠信之士喜不忠不信之士懼今唯毋以尚賢<lb/>
為政其國家百姓使國為善者勸為暴者沮夫以為政<lb/>
于天下使天下之為善者勸為暴者沮然昔吾所以貴<lb/>
<pb n="KR3j0002_WYG_002-11b"/>
堯舜禹湯文武之道者何故以哉以其唯毋臨衆發政<lb/>
而治民使天下之為善者可得而勸也為暴者可得而沮也<lb/>
然則此尚賢者也與堯舜禹湯文武之道同矣而今天<lb/>
下之士君子處居言語皆尚賢逮至其臨衆發政而治<lb/>
民莫知尚賢而使能我以此知天下之士君子明小而<lb/>
不明於大也何以知其然乎今王公大人有一牛羊之<lb/>
財不能殺必索良宰有一衣裳之財不能制必索良工<lb/>
當王公大人之於此也雖有骨肉之親無故富貴面目<lb/>
<pb n="KR3j0002_WYG_002-12a"/>
美好者實知其不能也不使之也是何故恐其敗財也<lb/>
當王公大人之於此也則不失尚賢而使能王公大人<lb/>
有一罷馬不能治必索良醫有一危弓不能張必索良<lb/>
工當王公大人之於此也雖有骨肉之親無故富貴面<lb/>
目美好者實知其不能也必不使也是何故恐其敗財也<lb/>
當王公大人之於此也則不失尚賢而使能逮至其國<lb/>
家則不然王公大人骨肉之親無故富貴面目美好者<lb/>
則舉之則王公大人之親其國家也不若其親一危弓<lb/>
<pb n="KR3j0002_WYG_002-12b"/>
罷馬衣裳牛羊之財與我以此知天下之士君子皆明<lb/>
於小而不明於大也此譬猶瘖者而使為行人聾者而<lb/>
使為樂師是故古之聖王之治天下也其所富其所貴<lb/>
未必王公大人骨肉之親無故富貴面目美好者也是<lb/>
故昔者舜耕於歴山陶於河瀕漁於雷澤灰於常陽堯<lb/>
得之服澤之陽立為天子使接天下之政而治天下之<lb/>
民昔伊尹為莘氏女師僕使為庖人湯得而舉之立為<lb/>
三公使接天下之政治天下之民昔者傅説居北海之<lb/>
<pb n="KR3j0002_WYG_002-13a"/>
洲圜土之上衣褐帯索庸築于傅巖之城武丁得而舉<lb/>
之立為三公使之接天下之政而治天下之民是故昔<lb/>
者堯之舉舜也湯之舉伊尹也武丁之舉傅説也豈以<lb/>
為骨肉之親無故富貴面目美好者哉唯法其言用其<lb/>
謀行其道上可以利天中可以利鬼下可以利人是故<lb/>
推而上之古者聖王既審尚賢欲以為政故書之竹帛<lb/>
琢之槃盂傳以遺後世子孫於先王之書吕刑之書然<lb/>
王曰於來有國有土告女訟刑在今而安百姓女何擇<lb/>
<pb n="KR3j0002_WYG_002-13b"/>
言人何敬不刑何度不及能擇人而敬為刑堯舜禹湯<lb/>
文武之道可及也是何也則以尚賢及之於先王之書<lb/>
豎年之言然曰晞夫聖武知人以屏輔而身此言先王<lb/>
之治天下也必選擇賢者以為其羣屬輔佐曰今也天<lb/>
下言士君子皆欲富貴而惡貧賤曰然女何為而得富<lb/>
貴而辟貧賤莫若為賢為賢之道將奈何曰有力者疾<lb/>
以助人有財者勉以分人有道者勸以教人若此則飢<lb/>
者得食寒者得衣亂者得治若飢則得食寒則得衣亂<lb/>
<pb n="KR3j0002_WYG_002-14a"/>
則得治此安生生今王公大人其所富其所貴皆王公<lb/>
大人骨肉之親無故富貴面目美好者也今王公大人<lb/>
骨肉之親無故富貴面目美好者焉故必知哉若不知<lb/>
使治其國家則其國家之亂可得而知也今天下之士<lb/>
君子皆欲富貴而惡貧賤然女何為而得富貴而辟貧<lb/>
賤哉曰莫若為王公大人骨肉之親無王公大人骨肉<lb/>
之親無故富貴面目美好者此非可學能者也使不知<lb/>
辯徳行之厚若禹湯文武不加得也王公大人骨肉之<lb/>
<pb n="KR3j0002_WYG_002-14b"/>
親蹙瘖聾暴為桀紂不加失也是故以賞不當賢罰不<lb/>
當暴其所賞者已無故矣其所罰者亦無罪是以使百<lb/>
姓皆攸心解體沮以為善隳其股肱之力而不相勞來<lb/>
也腐臭餘財而不相分資也隠匿良道而不相教誨也<lb/>
若此則飢者不推而上之以是故昔者堯有舜舜有禹<lb/>
禹有臯陶湯有小臣武王有閎夭泰顛南宫括散宜生<lb/>
得此不勸譽且今天下之王公大人士君子中實將欲<lb/>
為仁義求為士上欲中聖王之道下欲中國家百姓之<lb/>
<pb n="KR3j0002_WYG_002-15a"/>
利而天下和庶民阜是以近者安之逺者歸之日月之<lb/>
所照舟車之所及雨露之所漸粒食之所養故尚賢之<lb/>
為説而不可不察此者也尚賢者天鬼百姓之利而政<lb/>
事之本也<lb/>
　<lb/>
　<lb/>
　<lb/>
　<lb/>
<pb n="KR3j0002_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨子卷二<lb/>
</p>
<p>
</p>
  </div>
</body>
</text>
</TEI>
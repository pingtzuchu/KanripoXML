<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>墨子卷七</head> <lb/>
    <p>
<pb n="KR3j0002_WYG_007-1a"/>
欽定四庫全書<lb/>
　墨子卷七<lb/>
　　天志上第二十六<lb/>
子墨子言曰今天下之士君子知小而不知大何以知<lb/>
之以其處家者知之若處家而得罪於家長猶有隣家<lb/>
所避逃之然且親戚兄弟所知識共相儆戒皆曰不可<lb/>
不戒矣不可不慎矣惡有處家得罪於家長而可為也<lb/>
非獨處家者為然雖處國亦然處國得罪於國君猶有<lb/>
<pb n="KR3j0002_WYG_007-1b"/>
鄰國所避逃之然且親戚兄弟所知識共相儆戒皆曰<lb/>
不可不戒矣不可不慎矣誰亦有處國得罪於國君而<lb/>
可為也此有所避逃之者也相儆戒猶若此其厚况無<lb/>
所避逃之者相儆戒豈不愈厚然後可哉且語言有之<lb/>
曰焉而晏曰焉而得罪將惡避逃之曰無所避逃之夫<lb/>
天不可為林谷幽門無人明必見之然而天下之君子<lb/>
天也忽然不知以相儆戒此我所以知天下士君子知<lb/>
小而不知大也然則天亦何欲何惡天欲義而惡不義<lb/>
<pb n="KR3j0002_WYG_007-2a"/>
然則率天下之百姓以從事於義則我乃為天之所欲<lb/>
也我為天之所欲天亦為我所欲然則我何欲何惡我欲<lb/>
福祿而惡禍祟然則我率天下之百姓以從事於禍祟<lb/>
中也然則何知天之欲義而惡不義曰天下有義則生<lb/>
無義則死有義則富無義則貧有義則治無義則亂然<lb/>
則天欲其生而惡其死欲其富而惡其貧欲其治而惡<lb/>
其亂此我所以知天欲義而惡不義也曰且夫義者政<lb/>
也無從下之政上必從上之政下是故庶人竭力從事<lb/>
<pb n="KR3j0002_WYG_007-2b"/>
未得恣已而為政有士政之士竭力從事未得恣已而<lb/>
為政有將軍大夫政之將軍大夫竭力從事未得恣已<lb/>
而為政有三公諸侯政之三公諸侯竭力聴治未得恣<lb/>
已而為政有天子政之天子未得恣已而為政有天政<lb/>
之天子為政於三公諸侯士庶人天下之士君子固明<lb/>
知天之為政於天子天下百姓未得之明知也故昔三<lb/>
代聖王禹湯文武欲以天之為政於天子明説天下之<lb/>
百姓故莫不犓牛羊豢犬彘潔盛酒醴以祭祀上帝鬼<lb/>
<pb n="KR3j0002_WYG_007-3a"/>
神而求祈福於天我未嘗聞天下之所求祈福於天子<lb/>
者也我所以知天之為政於天子者也故天子者天下<lb/>
之窮貴也天下之窮富也故欲富且貴者當天意而不<lb/>
可不慎順天意者兼相愛交相利必得賞反天意者别<lb/>
相惡交相賊必得罰然則是誰順天意而得賞者誰反<lb/>
天意而得罰者子墨子言曰昔三代聖王禹湯文武此<lb/>
順天意而得賞也昔三代之暴王桀紂幽厲此反天意<lb/>
而得罰者也然則禹湯文武其得賞何以也子墨子言<lb/>
<pb n="KR3j0002_WYG_007-3b"/>
曰其事上尊天中事鬼神下愛人故天意曰此之我所<lb/>
愛兼而愛之我所利兼而利之愛人者此為博焉利人<lb/>
者此為厚焉故使貴為天子富有天下業萬世子孫傳<lb/>
稱其善方施天下至今稱之謂之聖王然則桀紂幽厲<lb/>
得其罰何以也子墨子言曰其事上詬天中誣鬼下賤<lb/>
人故天意曰此之我所愛别而惡之我所利交而賊之<lb/>
惡人者此為之博也賊人者此為之厚也故使不得終<lb/>
其夀不殁其世至今毁之謂之暴王然則何以知天之<lb/>
<pb n="KR3j0002_WYG_007-4a"/>
愛天下之百姓以其兼而明之何以知其兼而明之以<lb/>
其兼而有之何以知其兼而有之以其兼而食焉何以<lb/>
知其兼而食焉曰四海之内粒食之民莫不犓牛羊豢<lb/>
犬彘潔為粢盛酒醴以祭祀於上帝鬼神天有兼食何<lb/>
用弗愛也且吾言殺一不辜者必有一不祥殺不辜者<lb/>
誰也則人也予之不祥者誰也則天也若以天為不愛<lb/>
天下之百姓則何故以人與人相殺而天予之不祥此<lb/>
我所以知天之愛天下之百姓也順天意者義政也反<lb/>
<pb n="KR3j0002_WYG_007-4b"/>
天意者力政也然義政將奈何哉子墨子言曰處大國不<lb/>
攻小國處大家不簒小家强者不劫弱貴者不傲賤多<lb/>
詐者不欺愚此必上利於天中利於鬼下利於人三利<lb/>
無所不利故舉天下美名加之謂之聖王力政者則與<lb/>
此異言非此行反此猶偝馳也處大國攻小國處大家<lb/>
簒小家强者劫弱貴者傲賤多詐欺愚此上不利於天<lb/>
中不利於鬼下不利於人三不利無所利故舉天下惡<lb/>
名加之謂之暴王子墨子言曰我有天志譬若輪人之<lb/>
<pb n="KR3j0002_WYG_007-5a"/>
有規匠人之有矩輪匠執其規矩以度天下之方圜曰<lb/>
中者是也不中者非也今天下之士君子之書不可勝<lb/>
載言語不可盡計上説諸侯下説列士其於仁義則大<lb/>
相逺也何以知之曰我得天下之明法以度之<lb/>
　　天志中第二十七<lb/>
子墨子言曰今天下之君子之欲為仁義者則不可不<lb/>
察義之所從出既曰不可以不察義之所從出然則義<lb/>
何從出子墨子曰義不從愚且賤者出必自貴且知者<lb/>
<pb n="KR3j0002_WYG_007-5b"/>
出何以知義之不從愚且賤者出而必自貴且知者出<lb/>
也曰義者善政也何以知義之善政也曰天下有義則<lb/>
治無義則亂是以知義之善政也夫愚且賤者不得為<lb/>
政乎貴且知者然後得為政乎愚且賤者此吾所以知<lb/>
義之不從愚且賤者出而必自貴且知者出也然則孰<lb/>
為貴孰為知曰天為貴天為知而已矣然則義果自天<lb/>
出矣今天下之人曰當若天子之貴諸侯諸侯之貴大<lb/>
夫髙明知之然吾未知天之貴且知於天子也子墨子<lb/>
<pb n="KR3j0002_WYG_007-6a"/>
曰吾所以知天之貴且知於天子者有矣曰天子為善<lb/>
天能賞之天子為暴天能罰之天子有疾病禍祟必齋<lb/>
戒沐浴潔為酒醴粢盛以祭祀天鬼則天能除去之然<lb/>
吾未知天之祈福於天子也此吾所以知天之貴且知<lb/>
於天子者不止此而已矣又以先王之書訓天明不解<lb/>
之道也知之曰明哲維天臨君下出則此語天之貴且<lb/>
知於天子不知亦有貴知夫天者乎曰天為貴天為知<lb/>
而已矣然則義果自天出矣是故子墨子曰今天下之<lb/>
<pb n="KR3j0002_WYG_007-6b"/>
君子中實將欲遵道利民本察仁義之本天之意不可<lb/>
不慎也既以天之意以為不可不慎已然則天之將何<lb/>
欲何憎子墨子曰天之意不欲大國之攻小國也大家<lb/>
之亂小家也强之暴寡詐之謀愚貴之傲賤此天之所<lb/>
不欲也止此而已欲人之有力相營有道相教有財相<lb/>
分也又欲上之强聴治也下之强從事也上强聴治則<lb/>
國家治矣下强從事則財用足矣若國家治用足則内<lb/>
有以潔為酒醴粢盛以祭祀天鬼外有以為環璧珠玉<lb/>
<pb n="KR3j0002_WYG_007-7a"/>
以聘交四隣諸侯之寃不興矣邊境兵甲不作矣内有<lb/>
以食饑息勞持養其萬民則君臣上下惠忠父子弟兄<lb/>
慈孝故惟毋明乎順天之意奉而光施之天下則刑政<lb/>
治萬民和國家富財用足百姓皆得煖衣飽食使寧無<lb/>
憂是故子墨子曰今天下之君子中實將欲遵道利民<lb/>
本察仁義之本天之意不可不慎也且夫天子之有天<lb/>
下也辟之無以異乎國君諸侯之有四境之内也今國<lb/>
君諸侯之有四境之内也夫豈欲其臣國萬民之相為<lb/>
<pb n="KR3j0002_WYG_007-7b"/>
不利哉今若處大國則攻小國處大家則亂小家欲以<lb/>
此求賞譽終不可得誅罰必至矣夫天子之有天下也將<lb/>
無已異此今若處大國攻小國處大都則伐小都欲以<lb/>
此求福祿於天福祿終不得而禍祟必至矣然有所不<lb/>
為天之所欲而為天之所不欲則夫天亦且不為人之<lb/>
所欲而為人之所不欲矣人之所不欲者何也曰病疾<lb/>
祟也若已不為天之所欲而為天之所不欲是率天下<lb/>
之萬民以從事乎禍祟之中也故古者聖王明知天鬼<lb/>
<pb n="KR3j0002_WYG_007-8a"/>
之所福而辟天鬼之所憎以求興天下之利而除天下<lb/>
之害是以天之為寒熱也節四時調隂陽雨露也時五<lb/>
榖熟六畜遂疾菑戾疫凶飢則不至是故子墨子曰今<lb/>
天下之君子中實將欲遵道利民本察仁義之本天意不<lb/>
可不慎也且夫天下盖有不仁不祥者曰當若子之不<lb/>
事父弟之不事兄臣之不事君也故天下之君子舉謂<lb/>
之不祥者今夫天兼天下而愛之撽遂萬物以利之若<lb/>
豪之末非天之所為也而民得而利之則可謂否矣然<lb/>
<pb n="KR3j0002_WYG_007-8b"/>
獨無報夫天而不知其為不仁不祥也此吾所謂君子<lb/>
明細而不明大也且吾所以知天之愛民之厚者有矣<lb/>
曰以磨為日月星辰以昭道之制為四時春秋冬夏以<lb/>
紀綱之降雷雪霜雨露以長遂五榖麻絲使民得而財<lb/>
利之列為山川谿谷播賦百事以臨司民之善否為王<lb/>
公侯伯使之賞賢而罰暴賊金木鳥獸從事乎五榖麻<lb/>
絲以為民衣食之財自古及今未嘗不有此也今有人<lb/>
於此驩若愛其子竭力單務以利之其子長而無報子<lb/>
<pb n="KR3j0002_WYG_007-9a"/>
求父故天下之君子舉謂之不仁不祥今夫天兼天下<lb/>
而愛之撽遂萬物以利之若豪之末非天之所為而民<lb/>
得而利之則可謂否矣然獨無報夫天而不知其為不<lb/>
仁不祥也此吾所謂君子明細而不明大也且吾所以<lb/>
知天愛民之厚者不止此而足矣曰殺不辜者天予不<lb/>
祥不辜者誰也曰人也予之不祥者誰也曰天也若天<lb/>
不愛民之厚天胡説人殺不辜而天予之不祥哉此吾<lb/>
以知天之愛民之厚也且吾所以知天之愛民之厚者<lb/>
<pb n="KR3j0002_WYG_007-9b"/>
不止此而已矣曰愛人利人順天之意得天之賞者有<lb/>
矣憎人賊人反天之意得天之罰者亦有矣夫愛人利人順<lb/>
天之意得天之賞者誰也曰若昔三代聖王堯舜禹湯<lb/>
文武者是也堯舜禹湯文武焉所從事曰從事兼不從<lb/>
事别兼者處大國不攻小國大家不亂小家强不劫弱<lb/>
衆不暴寡詐不謀愚貴不傲賤觀其事上利乎天中利<lb/>
乎鬼下利乎人三利無所不利是謂天徳聚斂天下之<lb/>
美名而加之焉曰此仁也義也愛人利人順天之意得<lb/>
<pb n="KR3j0002_WYG_007-10a"/>
天之賞者也不止此而已書於竹帛鏤之金石琢之槃<lb/>
盂傳遺後世子孫曰將何以為將以識夫愛人利人順<lb/>
天之意得天之賞者也皇矣道之曰帝謂文王予懷明<lb/>
徳不大聲以色不長夏以革不識不知順帝之則帝善<lb/>
其順法則也故舉殷以賞之使貴為天子富有天下名<lb/>
譽至今不息故夫愛人利人順天之意得天之賞者既<lb/>
可得留而已夫憎人賊人反天之意得天之罰者誰也<lb/>
曰若昔者三代暴王桀紂幽厲者是也桀紂幽厲焉所<lb/>
<pb n="KR3j0002_WYG_007-10b"/>
從事曰從事别不從事兼别者處大國則攻小國處大<lb/>
家則亂小家强劫弱衆暴寡詐謀愚貴傲賤觀其事上<lb/>
不利乎天中不利乎鬼下不利乎人三不利無所利是<lb/>
謂天賊聚斂天下之醜名而加之焉曰此非仁也非義<lb/>
也憎人賊人反天之意得天之罰者也不止此而已又<lb/>
書其事於竹帛鏤之金石琢之槃盂傳遺後世子孫曰<lb/>
將何以為將以識夫憎人賊人反天之意得天之罰者<lb/>
也大明道之曰紂越厥夷居不肯事上帝棄厥先神<lb/>
<pb n="KR3j0002_WYG_007-11a"/>
祗不祀乃曰吾有命無廖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>務天下天亦縱棄紂而不<lb/>
葆察天之縱棄紂而不葆者反天之意也故夫憎人賊<lb/>
人反天之意得天之罰者既可謂而知也是故子墨子<lb/>
曰有天志辟人無以異乎輪人之有規匠人之有矩也<lb/>
今夫輪人操其規將以量度天下之圜與不圜也曰中<lb/>
吾規者謂之圜不中吾規者謂之不圜是以圜與不圜<lb/>
皆可得而知也此其故何則圜法明也匠人亦操其矩<lb/>
將以量度天下之方與不方也曰中吾矩者謂之方不<lb/>
<pb n="KR3j0002_WYG_007-11b"/>
中吾矩者謂之不方是以方與不方皆可得而知之此<lb/>
其故何則方法明也故子墨子之有天之意也上將以<lb/>
度天下之王公大人之為刑政也下將以量天下之萬<lb/>
民為文學出言談也觀其行順天之意謂之善意行反<lb/>
天之意謂之不善意非觀其言談順天意謂之善言談<lb/>
反天之意謂之不善言談觀其刑政順天之意謂之善<lb/>
刑政反天之意謂之不善刑政故置此以為法立此以<lb/>
為儀將以量度天下之王公大人卿大夫之仁與不仁<lb/>
<pb n="KR3j0002_WYG_007-12a"/>
譬之猶分黒白也是故子墨子曰今天下之王公大人<lb/>
士君子中實將欲遵道利民本察仁義之本天之意不<lb/>
可不順也順天之意者義之法也<lb/>
　　天志下第二十八<lb/>
子墨子言曰天下之所以亂者其説將何哉則是天下<lb/>
士君子皆明於小而不明於大何以知其明於小不明<lb/>
於大也以其不明於天之意也何以知其不明於天之<lb/>
意也以處人之家者知之今人處若家得罪將猶有異<lb/>
<pb n="KR3j0002_WYG_007-12b"/>
家所以避逃之者然且父以戒子兄以戒弟曰戒之慎<lb/>
之處人之家不戒之慎之而有處人之國者乎今人處<lb/>
若國得罪將猶有異國所以避逃之者矣然且父以戒<lb/>
子兄以戒弟曰戒之慎之處人之國者不可不戒慎也<lb/>
今人皆處天下而事天得罪於天將無所以避逃之者<lb/>
矣然而莫知以相極戒也吾以此知大物則不知者也<lb/>
是故子墨子言曰戒之慎之必為天之所欲而去天之<lb/>
所惡曰天之所欲者何也所惡者何也天欲義而惡其<lb/>
<pb n="KR3j0002_WYG_007-13a"/>
不義者也何以知其然也曰義者正也何以知義之為<lb/>
正也天下有義則治無義則亂我以此知義之為正也<lb/>
然而正者無自下正上者必自上正下是故庶人不得<lb/>
恣已而為正有士正之士不得恣已而為正有大夫正<lb/>
之大夫不得恣已而為正有諸侯正之諸侯不得恣已<lb/>
而為正有三公正之三公不得恣已而為正有天子正<lb/>
之天子不得恣已而為正有天正之今天下之士君子<lb/>
皆明於天子之正天下也而不明於天正也是故古者<lb/>
<pb n="KR3j0002_WYG_007-13b"/>
聖人明以此説人曰天子有善天能賞之天子有過天<lb/>
能罰之天子賞罰不當聴獄不中天下疾病禍祟霜露<lb/>
不時天子必且犓豢其牛羊犬彘潔為粢盛酒醴以禱<lb/>
祠祈福於天我未嘗聞天之禱祈福於天子也吾以此<lb/>
知天之重且貴於天子也是故義者不自愚且賤者出<lb/>
必自貴且知者出曰誰為知天為知然則義果自天出<lb/>
也今天下之士君子之欲為義者則不可不順天之意<lb/>
矣曰順天之意何若曰兼愛天下之人何以知兼愛天<lb/>
<pb n="KR3j0002_WYG_007-14a"/>
下之人也以兼而食之也何以知其兼而食之也自古<lb/>
及今無有逺靈孤夷之國皆犓豢其牛羊犬彘潔為粢<lb/>
盛酒醴以敬祭祀上帝山川鬼神以此知兼而食之也<lb/>
茍兼而食焉必兼而愛之譬之若楚越之君今是楚王<lb/>
食於楚之四境之内故不愛越之人今天兼天下而食焉<lb/>
我以此知其兼愛天下之人也且天之愛百姓也不盡<lb/>
物而止矣今天下之國粒食之民國殺一不辜不祥曰誰殺<lb/>
不辜曰人也孰予之不祥曰天也若天之中實不愛此<lb/>
<pb n="KR3j0002_WYG_007-14b"/>
民也何故而人有殺不辜而天予之不祥哉且天之愛<lb/>
百姓厚矣天之愛百姓别矣既可得而知也何以知天<lb/>
之愛百姓也吾以賢者之必賞善罰暴也何以知賢者<lb/>
之必賞善罰暴也吾以昔者三代之聖王知之故昔也<lb/>
三代之聖王堯舜禹湯文武之兼愛天下也從而利之<lb/>
移其百姓之意焉率以敬上帝山川鬼神天以為從其<lb/>
所愛而愛之從其所利而利之於是加其賞焉使之處<lb/>
上位立為天子以法也名之曰聖人以此知其賞善之證<lb/>
<pb n="KR3j0002_WYG_007-15a"/>
是故昔也三代之暴王桀紂幽厲之兼惡天下也從而<lb/>
賊之移其百姓之意焉率以詬侮上帝山川鬼神天以<lb/>
為不從其所愛而惡之不從其所利而賊之於是加其<lb/>
罰焉使之父子離散國家滅亡隕失社稷憂以及其身<lb/>
是以天下之庶民屬而毁之業萬世子孫繼嗣毁之賁<lb/>
不之廢也名之曰失王以此知其罰暴之證今天下之<lb/>
士君子欲為義者則不可不順天之意矣曰順天之意<lb/>
者兼也反天之意者别也兼之為道也義正别之為道<lb/>
<pb n="KR3j0002_WYG_007-15b"/>
也力正曰義正者何若曰大不攻小也强不侮弱也衆<lb/>
不賊寡也詐不欺愚也貴不傲賤也富不驕貧也壯不<lb/>
奪老也是以天下之庶國莫以水火毒藥兵刃以相害<lb/>
也若事上利天中利鬼下利人三利而無所不利是謂<lb/>
天徳故凡從事此者聖知也仁義也忠惠也慈孝也是<lb/>
故聚斂天下之善名而加之是其故何也則順天之意<lb/>
也曰力正者何若曰大則攻小也强則侮弱也衆則賊<lb/>
寡也詐則欺愚也貴則傲賤也富則驕貧也壯則奪老<lb/>
<pb n="KR3j0002_WYG_007-16a"/>
也是以天下之庶國方以水火毒藥兵刃以相賊害也<lb/>
若事上不利天中不利鬼下不利人三不利而無所利<lb/>
是謂天賊故凡從事此者冦亂也盜賊也不仁不義不<lb/>
忠不惠不慈不孝也是故聚斂天下之惡名而加之是其<lb/>
故何也則反天之意也故子墨子置立天志以為儀法<lb/>
若輪人之有規匠人之有矩也今輪人以規匠人以矩<lb/>
以此方圜之别矣是故子墨子置立天志以為儀法吾<lb/>
以此知天下之士君子之去義之逺也何以知天下之<lb/>
<pb n="KR3j0002_WYG_007-16b"/>
士君子之去義逺也今之為大國之君寛然者曰吾處<lb/>
大國而不攻小國吾何以為大哉是以差論爪牙之士<lb/>
比列其舟車之卒以攻伐無罪之國入其溝境刈其禾<lb/>
稼斬其樹木殘其城郭以汙其溝池焚燒其祖廟攘殺<lb/>
其犧牷民之格者則勁拔之不格者則繫操而歸大夫<lb/>
以為僕圉胥靡婦人以為舂酋則夫好攻伐之君不知<lb/>
此為不仁義以告四隣諸侯曰吾攻國覆軍殺將若干<lb/>
人矣其隣國之君亦不知此為不仁義也有具其皮幣<lb/>
<pb n="KR3j0002_WYG_007-17a"/>
發其綛處使人饗賀焉則夫好攻伐之君有重不知此<lb/>
為不仁不義也有書之竹帛蔵之府庫為人後子者必<lb/>
且欲順其先君之行曰何不當發吾庫視吾先君之法<lb/>
未必不曰文武之為政者若此矣曰吾攻國覆軍<lb/>
殺將若干人矣則夫好攻伐之君不知此為不仁不義<lb/>
也其隣國之君不知此為不仁不義也是以攻伐世世<lb/>
而不已者此吾所謂大物則不知也所謂小物則知之<lb/>
者何若今有人於此入人之場園取人之桃李𤓰薑者<lb/>
<pb n="KR3j0002_WYG_007-17b"/>
上得且罰之衆聞則非之是何也曰不與其勞獲其實<lb/>
已非其所有取之故而况有踰於人之牆垣抯格人之<lb/>
子女者乎與角人之府庫竊人之金玉蚤絫者乎與踰<lb/>
人之欄牢竊人之牛馬者乎而况有殺一不辜人乎今<lb/>
王公大人之為政也自殺一不辜人者踰人之牆垣抯<lb/>
格人之子女者與角人之府庫竊人之金玉蚤絫者<lb/>
與踰人之欄牢竊人牛馬桃李𤓰薑者今王公大人之<lb/>
加罰此也雖古之堯舜禹湯文武之為政亦無以異此<lb/>
<pb n="KR3j0002_WYG_007-18a"/>
矣今天下之諸侯將猶皆侵凌攻伐兼幷此為殺一不<lb/>
辜人者數千萬矣此為踰人之牆垣格人之子女者與<lb/>
角人府庫竊人金玉蚤絫者數千萬矣踰人之欄牢竊<lb/>
人之牛馬者與入人之塲園竊人之桃李𤓰薑者數千<lb/>
萬矣而自曰義也故子墨子言曰是蕡我者則豈有以<lb/>
異是蕡黒白甘苦之辨者哉今有人於此少而示之黒<lb/>
謂之黒多示之黒謂白必曰吾目亂不知黒白之别今<lb/>
有人於此能少嘗之甘謂甘多嘗謂苦必曰吾口亂不<lb/>
<pb n="KR3j0002_WYG_007-18b"/>
知其甘苦之味今王公大人之政也或殺人其國家禁<lb/>
之此蚤越有能多殺其隣國之人因以為文義此豈有<lb/>
異蕡白黒甘苦之别者哉故子墨子置天志以為儀法<lb/>
非獨子墨子以天之志為法也於先王之書大夏道之<lb/>
之然帝謂文王予懷而明徳毋大聲以色毋長夏以革<lb/>
不識不知順帝之則此謂文王之以天志為法也而順<lb/>
帝之則也且今天下之士君子中實將欲為仁義求為<lb/>
上士上欲中聖王之道下欲中國家百姓之利者當天<lb/>
<pb n="KR3j0002_WYG_007-19a"/>
之志而不可不察也天之志者義之經也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0002_WYG_007-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨子卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>墨子卷一</head> <lb/>
    <p>
<pb n="KR3j0002_WYG_001-1a"/>
欽定四庫全書<lb/>
　墨子卷一<lb/>
　　親士第一<lb/>
入國而不存其士則亡國矣見賢而不急則緩其君矣<lb/>
非賢無急非士無與慮國緩賢忘士而能以其國存者<lb/>
未曽有也昔者文公出走而正天下桓公去國而霸諸<lb/>
侯越王句踐遜吳王之仇而尚攝中國之賢君三子之<lb/>
能達名成功於天下也皆於其國抑而大醜也太上無<lb/>
<pb n="KR3j0002_WYG_001-1b"/>
敗其次敗而有以成此之謂用民吾聞之曰非無安居<lb/>
也我無安心也非無足財也我無足心也是故君子自<lb/>
難而易彼衆人自易而難彼君子進不敗其志内究其<lb/>
情雖雜庸民終無怨心彼有自信者也是故為其所難<lb/>
者必得其所欲焉未聞為其所欲而免其所惡者也是<lb/>
故偪臣傷君諂下傷上君必有弗弗之臣上必有詻詻<lb/>
之下分議者延延而支輔者詻詻焉可以長生保國臣<lb/>
下重其爵位而不言近臣則喑逺臣則唫怨結於民心<lb/>
<pb n="KR3j0002_WYG_001-2a"/>
諂䛕在側善議障塞則國危矣桀紂不以其無天下之<lb/>
士邪殺其身而喪天下故曰歸國寳不若獻賢而進士<lb/>
今有五錐此其銛銛者必先挫有五刀此其錯錯者必<lb/>
先靡是以甘井近竭喬木近伐靈龜近灼神蛇近暴是<lb/>
故比干之殪其抗也孟賁之殺其勇也西施之沈其美<lb/>
也吳起之裂其事也故彼人者寡不死其所長故曰太<lb/>
盛難守也故雖有賢君不愛無功之臣雖有慈父不愛<lb/>
無益之子是故不勝其任而處其位非此位之人也不<lb/>
<pb n="KR3j0002_WYG_001-2b"/>
勝其爵而處其祿非此祿之主也良弓難張然可以及<lb/>
髙入深良馬難乗然可以任重致逺良才難令然可以<lb/>
致君見尊是故江河不惡小谷之滿已也故能大聖人<lb/>
者事無辭也物無違也故能為天下器是故江河之水<lb/>
非一源也千鎰之裘非一狐之白也夫惡有同方取不<lb/>
取同而已者乎盖非兼王之道也是故天地不昭昭大<lb/>
水不潦潦大火不燎燎王徳不堯堯者乃千人之長也<lb/>
其直如矢其平如砥不足以覆萬物是故谿狹者速涸<lb/>
<pb n="KR3j0002_WYG_001-3a"/>
逝淺者速竭墝埆者其地不育王者淳澤不出宫中則<lb/>
不能流國矣<lb/>
　　修身第二<lb/>
君子戰雖有陳而勇為本焉喪雖有禮而哀為本焉士<lb/>
雖有學而行為本焉是故置本不安者無務豐末近者<lb/>
不親無務來逺親戚不附無務外交事無始終無務多<lb/>
業舉物而闇無務博聞是故先王之治天下也必察邇<lb/>
來逺君子察邇而邇修者也見不脩行見毁而反之身<lb/>
<pb n="KR3j0002_WYG_001-3b"/>
者也此以怨省而行修矣譖慝之言無入之耳批扞之<lb/>
聲無出之口殺傷人之孩無存之心雖有詆訐之民無<lb/>
所依矣故君子力事日彊願欲日逾設壯日盛君子之<lb/>
道也貧則見亷富則見義生則見愛死則見哀四行者<lb/>
不可虚假反之身者也蔵于心者無以竭愛動於身者<lb/>
無以竭恭出於口者無以竭馴暢之四支接之肌膚華<lb/>
髮隳巔而猶弗舎者其唯聖人乎志不彊者智不達言<lb/>
不信者行不果據財不能以分人者不足與友守道不<lb/>
<pb n="KR3j0002_WYG_001-4a"/>
篤徧物不博辯是非不察者不足與遊本不固者末必<lb/>
㡬雄而不脩者其後必惰源濁者流不清行不信者名<lb/>
必耗名不徒生而譽不自長功成名遂名譽不可虚假<lb/>
反之身者也務言而繁行雖辯必不聴多力而伐功雖<lb/>
勞必不圖慧者心辯而不繁説多力而不伐功此以名<lb/>
譽揚天下言無務為多而務為智無務為文而務為察<lb/>
故彼智無察在身而情反其路者也善無主於心者<lb/>
不留行莫辯於身者不立名不可簡而成也譽不可巧<lb/>
<pb n="KR3j0002_WYG_001-4b"/>
而立也君子以身戴行者也思利尋焉忘名忽焉可以<lb/>
為士於天下者未嘗有也<lb/>
　　所染第三<lb/>
子墨子言見染絲者而歎曰染於蒼則蒼染於黄則黄<lb/>
所入者變其色亦變五入而已為五色矣故染不<lb/>
可不慎也非獨染絲然也國亦有染舜染於許由伯陽<lb/>
禹染於臯陶伯益湯染於伊尹仲虺武王染於太公周<lb/>
公此四王者所染當故王天下立為天子功名蔽天地<lb/>
<pb n="KR3j0002_WYG_001-5a"/>
舉天下之仁義顯人必稱此四王者夏桀染於干辛推<lb/>
哆殷紂染於崇侯惡來厲王染於厲公長父榮夷終幽<lb/>
王染于傅公夷祭公榖此四王者所染不當故國殘身<lb/>
死為天下僇舉天下不義辱人必稱此四王者齊桓染<lb/>
於管仲鮑叔晉文染於舅犯髙偃楚莊染於孫叔沈尹<lb/>
吳闔閭染於伍員文義越句踐染於范蠡大夫種此五<lb/>
君所染當故霸諸侯功名傳於後世范吉射染於長栁<lb/>
朔王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>中行寅染於籍秦髙彊吳夫差染於王孫雒太<lb/>
<pb n="KR3j0002_WYG_001-5b"/>
宰嚭知伯瑶染於智國張武中山尚染於魏義偃長宋<lb/>
康染於唐鞅伷不禮此六君者所染不當故國家殘亡<lb/>
身為刑戮宗廟破滅絶無後類君臣離散民人流亡舉<lb/>
天下之貪暴苛擾者必稱此六君也凡君之所以安者<lb/>
何也以其行理也行理生於染當故善為君者勞於論<lb/>
人而佚于治官不能為君者傷形費神愁心勞意然國<lb/>
逾危身逾辱此六君者非不重其國愛其身也以不知<lb/>
要故也不知要者所染不當也非獨國有染也士亦有<lb/>
<pb n="KR3j0002_WYG_001-6a"/>
染其友皆好仁義淳謹畏令則家日益身日安名日榮<lb/>
處官得其理矣則段干木禽子傅説之徒是也其友皆<lb/>
好矜奮創作比周則家日損身日危名日辱處官失其<lb/>
理矣則子西易牙豎刁之徒是也詩曰必擇其所堪必<lb/>
謹所堪者此之謂也<lb/>
　　法儀第四<lb/>
子墨子曰天下從事者不可以無法儀無法儀而其事<lb/>
能成者無有雖至士之為將相者皆有法雖至百工從<lb/>
<pb n="KR3j0002_WYG_001-6b"/>
事者亦皆有法百工為方以矩為圜以規直以繩正以<lb/>
懸無巧工不巧工皆以此四者為法巧者能中之不巧<lb/>
者雖不能中放依以從事猶逾已故百工從事皆有法<lb/>
度今大者治天下其次治大國而無法度此不若<lb/>
百工辯也然則奚以為治法而可當皆法其父母奚若<lb/>
天下之為父母者衆而仁者寡若皆法其父母此法不<lb/>
仁也法不仁不可以為法當皆法其學奚若天下為學<lb/>
者衆而仁者寡若皆法其學此法不仁也法不仁不可<lb/>
<pb n="KR3j0002_WYG_001-7a"/>
以為法當皆法其君奚若天下之為君者衆而仁者寡<lb/>
若皆法其君此法不仁也法不仁不可以為法故父母<lb/>
學君三者莫可以為治法然則奚以為治法而可<lb/>
故曰莫若法天天之行廣而無私其施厚而不徳其明<lb/>
久而不衰故聖王法之既以天為法動作有為必度於<lb/>
天天之所欲則為之天所不欲則止然而天何欲何惡<lb/>
者也天必欲人之相愛相利而不欲人之相惡相賊也<lb/>
奚以知天之欲人之相愛相利而不欲人之相惡相賊<lb/>
<pb n="KR3j0002_WYG_001-7b"/>
也以其兼而愛之兼而利之也奚以知天兼而愛之兼<lb/>
而利之也以其兼而有之兼而食之也今天下無小大<lb/>
國皆天之邑也人無幼長貴賤皆天之臣也此以莫不<lb/>
芻牛羊豢犬豬潔為酒醴粢盛以敬事天此不為兼而有<lb/>
之兼而食之邪天茍兼而有食之夫奚為其不欲人之<lb/>
相愛相利也故曰愛人利人者天必福之惡人賊人者<lb/>
天必禍之日殺不辜者得不祥焉夫豈不以人之相殺<lb/>
而天與禍乎是以天欲人相愛相利而不欲人相惡相<lb/>
<pb n="KR3j0002_WYG_001-8a"/>
賊也昔之聖王禹湯文武兼愛天下之百姓率以尊天事<lb/>
鬼其利人多故天福之使立為天子天下諸侯皆賓事<lb/>
之暴王桀紂幽厲兼惡天下之百姓率以詬天侮鬼其<lb/>
賊人多故天禍之使遂失其國家身死為僇於天下後<lb/>
世子孫毁之至今不息故為不善以得禍者桀紂幽厲<lb/>
是也愛人利人以得福者禹湯文武是也愛人利人以<lb/>
得福者有矣惡人賊人以得禍者亦有矣<lb/>
　　七患第五<lb/>
<pb n="KR3j0002_WYG_001-8b"/>
子墨子曰國有七患七患者何城郭溝池不可守而治<lb/>
宫室一患也邊寇至境四鄰莫救二患也先盡民力於無<lb/>
用之功賞賜無能之人民力盡於無用財寳虚於侍客<lb/>
三患也仕者待祿游者思反君脩法討臣臣懾而不敢<lb/>
拂四患也君自以為聖智而不問事自以為安彊而無<lb/>
守備四鄰謀之不知戒五患也所言不忠所忠不信六<lb/>
患也畜種菽粟不足以食之大臣不足治事賞賜不能<lb/>
喜誅罰不能威七患也以七患居國必無社稷以七患<lb/>
<pb n="KR3j0002_WYG_001-9a"/>
守城敵至國傾七患之所當國必有殃凡五榖者民之<lb/>
所仰也君之所以為養也故民無仰則君無養民無食<lb/>
則不可治故食不可不務也地不可不力也用不可不<lb/>
節也五榖盡收則五味盡御於主不盡收則不盡御一<lb/>
榖不收謂之饉二榖不收謂之旱三榖不收謂之凶四<lb/>
榖不收謂之餽五榖不收謂之饑嵗饉則仕者大夫以<lb/>
下皆損祿五分之一旱則損五分之二凶則損五分之<lb/>
三餽則損五分之四饑則盡無祿禀食而已矣故凶饑<lb/>
<pb n="KR3j0002_WYG_001-9b"/>
存乎國人君徹鼎食五分之五大夫徹縣士不入學君<lb/>
朝之衣不革制諸侯之客四隣之使饔食而不盛徹驂<lb/>
騑塗不芸馬不食粟婢妾不衣帛此告不足之至也今<lb/>
有負其子而汲者隊其子於井中其母必従而拯之今<lb/>
嵗凶民饑道餓此其疚重於隊子其可無察邪故時年<lb/>
嵗善則民仁且良時年嵗凶則民吝且惡夫民何常<lb/>
之有為者寡食者衆則嵗無豐故曰財不足則反之時<lb/>
食不足則反之用故先民以時生財固本而用財則財<lb/>
<pb n="KR3j0002_WYG_001-10a"/>
足故雖上世之聖王豈能使五榖常收而旱水不至哉<lb/>
然而無凍餓之民者何也其力時急而自養儉也故夏<lb/>
書曰禹七年水殷書曰湯五年旱此其離凶餓甚矣然<lb/>
而民不凍餓者何也其生財密其用之節也故食無備<lb/>
粟不可以待凶饑庫無備兵雖有義不能征無義城郭<lb/>
不備全不可以自守心無備慮不可以應卒是故慶忌<lb/>
無去之心不能輕出夫桀無待湯之備故放紂無待武<lb/>
王之備故殺桀紂貴為天子富有天下然而皆滅亡於<lb/>
<pb n="KR3j0002_WYG_001-10b"/>
百里之君者何也有富貴而不為備也故備者國之重<lb/>
也食者國之寳也兵者國之爪也城者所以自守也此<lb/>
三者國之具也故曰以其極賞以賜無功虚其府庫以<lb/>
備車馬衣裘竒怪苦其役徒以治宫室臺觀死又厚為<lb/>
棺槨多為衣裘生時治臺榭死又脩墳墓故民苦於外<lb/>
府庫單於内上不厭其樂下不堪其苦故國離冦敵則<lb/>
傷民見凶饑則亡此皆備不具之罪也且夫食者聖人<lb/>
之所寳也故周書曰國無三年之食者國非其國也家<lb/>
<pb n="KR3j0002_WYG_001-11a"/>
無三年之食者子非其子也此之謂國備<lb/>
　　辭過第六<lb/>
子墨子曰古之民未知為宫時就陵阜以居穴而處下<lb/>
潤濕傷民故聖王作為宫室為宫室之法曰髙足以辟<lb/>
潤濕邊足以圉風寒上足以待雪霜雨露宫牆之髙足<lb/>
以别男女之禮謹此則止費財勞力不加利者不為也<lb/>
是故聖王作為宫室使於生不以為觀樂也作為衣服<lb/>
帯履便於身不以為辟怪也故節於身誨於民是以天<lb/>
<pb n="KR3j0002_WYG_001-11b"/>
下之民可得而治財用可得而足當今之主其為宫室<lb/>
則與此異矣必厚作斂於百姓暴奪民衣食之財以為<lb/>
宫室臺榭曲直之望青黄刻鏤之飾為宫室若此故左<lb/>
右皆法象之是以其財不足以待凶饑賑孤寡故國貧<lb/>
而民難治也君實欲天下之治而惡其亂也當為宫室<lb/>
不可不節古之民未知為衣服時衣皮帶茭冬則不輕<lb/>
而温夏則不輕而凊聖王以為不中人之情故作誨婦<lb/>
人治役修絲麻捆布絹以為民衣為衣服之法冬<lb/>
<pb n="KR3j0002_WYG_001-12a"/>
夏則練帛之飾足以為温且清謹此則止故聖人為<lb/>
衣服適身體和肌膚而足矣非榮耳目而觀愚民<lb/>
也當是之時堅車良馬不知貴也刻鏤文采不知<lb/>
喜也何則其所道使然故民衣食之財家足以待<lb/>
旱水凶饑者何也得其所以自養之情而不感於<lb/>
外也是以其民儉而易治其君用財節而易贍也<lb/>
府庫實滿足以待不然兵革不頓士民不勞足以<lb/>
以征不服故霸王之業可行於天下矣當今之王<lb/>
<pb n="KR3j0002_WYG_001-12b"/>
其為衣服則與此異矣冬則輕煗夏則輕凊皆<lb/>
已具矣必厚作斂於百姓暴奪民衣食之財以<lb/>
為錦繡文采靡曼之衣鑄金以為鈎珠玉以為珮<lb/>
女工作文采男工作刻鏤以為身服此非云益煗<lb/>
之情也單財勞力畢歸之於無用以此觀之其為<lb/>
衣服非為身體皆為觀好是以其民淫僻而難治<lb/>
其君奢侈而難諫也夫以奢侈之君御好淫僻之<lb/>
民欲用無亂不可得也君實欲天下之治而惡其<lb/>
<pb n="KR3j0002_WYG_001-13a"/>
亂當為衣服不可不節古之民未知為飲食時素食而<lb/>
分處故聖人作誨男耕稼樹藝以為民食其為食也足<lb/>
以増氣充虚彊體適腹而已矣故其用財節其自養儉<lb/>
民富國治今則不然厚作斂於百姓以為美食芻豢蒸<lb/>
炙魚鼈大國累百器小國累十器前方丈目不能徧視<lb/>
手不能徧操口不能徧味夏則設冰冬則飾饐人君為<lb/>
飲食如此故左右象之是以富貴者奢侈孤寡者凍餒<lb/>
欲無亂不可得也君實欲天下治而惡其亂當為飲食<lb/>
<pb n="KR3j0002_WYG_001-13b"/>
不可不節古之民未知為舟車時重任不移逺道不至<lb/>
故聖王作為舟車以便民之事其為舟車也全固輕利<lb/>
可以任重致逺其為用財少而為利多是以民樂而利<lb/>
之故法令不急而行民不勞而上足用故民歸之當今<lb/>
之王其為舟車與此異矣全固輕利皆已具必厚作斂<lb/>
於百姓以飾舟車飾車以文采飾舟以刻鏤女子廢其<lb/>
紡織而脩文采故民寒男子離其耕稼而脩刻鏤故民<lb/>
饑人君為舟車若此故左右象之是以其民饑寒並至<lb/>
<pb n="KR3j0002_WYG_001-14a"/>
故為姦衺多則刑罰深刑罰深則國亂君實欲天下之<lb/>
治而惡其亂當為舟車不可不節凡周於天地之間包<lb/>
於四海之内天壤之情隂陽之和莫不有也雖至聖不<lb/>
能更也何以知其然聖人有傳天地也則曰上下四時<lb/>
也則曰隂陽人情也則曰男女禽獸也則曰牝牡雄雌<lb/>
也真天壤之情雖有先王不能更也雖上世至聖必蓄<lb/>
私不以傷行故民無怨宫無拘女故天下無寡夫内無<lb/>
拘女外無寡夫故天下之民衆當今之君其蓄私也大<lb/>
<pb n="KR3j0002_WYG_001-14b"/>
國拘女累千小國累百是以天下之男多寡無妻女多<lb/>
拘無夫男子失時故民少君實欲民之衆而惡其寡當<lb/>
蓄私不可不節凡此五者聖人之所儉節也小人之所<lb/>
淫佚也節儉則昌淫佚則亡此五者不可不節夫婦節<lb/>
而天地和風雨節而五榖熟衣服節而肌膚和<lb/>
　　三辯第七<lb/>
程繁問於子墨子曰聖王不為樂昔諸侯倦於聴治息<lb/>
於鍾鼔之樂士大夫倦於聴治息於竽瑟之樂農夫春<lb/>
<pb n="KR3j0002_WYG_001-15a"/>
耕夏耘秋斂冬蔵息於聆缶之樂今夫子曰聖王不為<lb/>
樂此譬之猶馬駕而不稅弓張而不弛無乃非有血氣<lb/>
者之所不能至邪子墨子曰昔者堯舜有第期者且以<lb/>
為禮且以為樂湯放桀於大水環天下自立以為王事<lb/>
成功立無大後患自作樂命曰九招武王勝殷殺紂環<lb/>
天下自立以為王事成功立無大後患因先王之樂又<lb/>
自作樂命曰象周成王因先王之樂命曰騶虞周成王<lb/>
之治天下也不若武王武王之治天下也不若成湯成<lb/>
<pb n="KR3j0002_WYG_001-15b"/>
湯之治天下也不若堯舜故其樂逾繁者其治逾寡自<lb/>
此觀之樂非所以治天下也程繁曰子曰聖王無樂此<lb/>
亦樂已若之何其謂聖王無樂也子墨子曰聖王之命<lb/>
也多寡之食之利也以知饑而食之者智也因為無知<lb/>
矣今聖有樂而少此亦無也<lb/>
　<lb/>
　<lb/>
　墨子卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鍼灸資生經</head>
    <p>
<pb n="KR3e0037_WYG_000-1a"/>
欽定四庫全書　　　　　子部五<lb/>
　鍼灸資生經　　　　　　醫家類<lb/>
　　提要<lb/>
　　　　<hi>臣</hi>等謹案鍼灸資生經七卷舊本題葉氏廣<lb/>
　　　　勤堂新刋葢麻沙本也不著撰人名氏前有<lb/>
　　　　嘉定庚辰徐正卿初刋序稱東嘉王叔權作<lb/>
　　　　又有紹定四年趙綸重刋序稱澧陽郡博士<lb/>
　　　　王執中作而疑叔權為執中字以字義推之<lb/>
<pb n="KR3e0037_WYG_000-1b"/>
　　　　其說或是也其書第一卷總載諸穴二卷至<lb/>
　　　　末分論諸症經緯相資各有條理頗為明白<lb/>
　　　　易曉舊本冠以徽宗崇寧中陳承裴宗元陳<lb/>
　　　　師文等校奏醫書一表與序興書皆不相應<lb/>
　　　　考裴宗元陳師文等即校正太平惠民和劑<lb/>
　　　　局方之人殆書賈移他書進表置之卷端欲<lb/>
　　　　以官書取重歟然宋代官書自有王維徳銅<lb/>
　　　　人鍼灸經曷可誣也乾隆四十六年十月恭<lb/>
<pb n="KR3e0037_WYG_000-2a"/>
　　　　　校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR3e0037_WYG_000-3a"/>
鍼灸資生經原表<lb/>
昔神農嘗百草之味以救萬民之疾周官設疾醫之政<lb/>
以掌萬民之病著在簡編為萬世法我宋勃興神聖相<lb/>
授咸以至仁厚徳涵養生類且謂札瘥薦臻四時代有<lb/>
救恤之術莫先方書故自開寶以來蚤敕近臣讎校本<lb/>
草厥後纂次神醫普救刋行太平聖惠重定鍼艾俞穴<lb/>
校正千金外臺又作慶厯善救簡要濟衆等方以惠天<lb/>
下或範金掲石或鏤板聨編是雖神農之用心成周之<lb/>
<pb n="KR3e0037_WYG_000-3b"/>
致治無以過也天錫神考睿聖承統其好生之徳不特<lb/>
見於方論而已又設太醫局熟藥所於京師其恤民瘼<lb/>
可謂勤矣主上天縱深仁孝述前列爰自崇寧增置七<lb/>
局掲以和劑惠民之名俾夫修製給賣各有攸司又設<lb/>
收買藥材所以革偽濫之弊比詔會府咸置藥局所以<lb/>
推廣祖考之徳澤可謂曲盡然自創局以來所有之方<lb/>
或取於鬻藥之家或得於陳獻之士未經叅訂不無舛<lb/>
訛雖嘗鏤板頒行未免傳疑承誤故有藥味脱漏銖兩<lb/>
<pb n="KR3e0037_WYG_000-4a"/>
過差製作多不依經祖襲間有偽妄至於貼牓謬戾尤<lb/>
多殆不可以一二舉也頃因條具上達朝廷繼而被命<lb/>
遴選通醫俾之刋正於是請書監之秘文採名賢之别<lb/>
録公私衆本搜獵靡遺事闕所從無不研核或端本以<lb/>
正末或泝流以尋源訂其訛謬折其淆亂遺佚者補之<lb/>
重複者削之未閲歲而書成繕寫甫畢謹獻于朝將見<lb/>
合和者得十全之效飲餌者無纎芥之疑頒此成書惠<lb/>
及區宇遂使熙豐惠民之美意崇觀述事之洪規本末<lb/>
<pb n="KR3e0037_WYG_000-4b"/>
巨細無不畢陳納斯民於壽康召和氣於穹壤億萬斯<lb/>
年傳之無極豈不韙歟<lb/>
<pb n="KR3e0037_WYG_000-5a"/>
鍼灸資生經序<lb/>
銅人明堂黄帝岐伯鬼臾區留以活天下後世自隔體<lb/>
透膚之妙無傳乃謂是能筋脉傷血肉至望而畏之有<lb/>
疾則歸心於庸醫百藥之俱試不知病在巔者必灸風<lb/>
池風病非桂枝輩所能攻病在膺者必灸刺郄門雖枳<lb/>
實輩不能下遂至於束手無䇿豈不哀哉近世朱紘龎<lb/>
安常俱有□法涂知西亦謂病當以刺愈三衞鄒握虎<lb/>
以諸法為歌訣該括行去聖賢活人之意賴以復傳今<lb/>
<pb n="KR3e0037_WYG_000-5b"/>
東嘉王叔權又取三百六十穴簡編巔末行分類别以<lb/>
穴對病凡百氏之説切於理及已之見得於心者悉疏<lb/>
於下箴灸之書至是始略備古聖賢活人之意至是始<lb/>
無遺憾傳謂為人子者不可不學醫予親年八十精力<lb/>
強健非頼此書耶因併醫衡世傑訂證不傳見者十有<lb/>
八條鋟木庾司以補惠民之籍時嘉定庚辰孟夏朔承<lb/>
議郎提舉淮南東路常平茶鹽公事徐正卿序<lb/>
<pb n="KR3e0037_WYG_000-6a"/>
鍼灸資生經序<lb/>
予得倅澧陽吏以圖經來迓暇日閲之見文籍之目有<lb/>
灸經焉意其非明堂即銅人也祗役以來親故惠書及<lb/>
士夫之經從者多以印置此書為託扣其所以乃前郡<lb/>
博士王君執中之所編著也求其版則亡之矣豈好事<lb/>
者擕之以去或守藏者不謹而散逸之邪然是經流傳<lb/>
既久豈無存者㝠加搜訪竟未得之憶篋中有淮東庾<lb/>
使徐君正卿所刋鍼灸資生經取而視之其序引厯述<lb/>
<pb n="KR3e0037_WYG_000-6b"/>
東嘉王叔權發明編類之功且謂鍼灸之書至是始畧<lb/>
備古聖賢活人之意至是始無遺憾則知王君之用心<lb/>
亦仁且至矣所謂叔權者其王君之字歟一日出示醫<lb/>
諭劉澐劉一見驚且喜曰王君所刋正此書也今之刻<lb/>
畫精緻視昔有加究所繇來盖徐君嘗主民曹於是邦<lb/>
得此書歸而刋之耳吁是經也王君首刋之澧陽今不<lb/>
復存徐君繼刻之海陵其存與否又未可知版之不存<lb/>
則二君之志將遂湮微豈不惜哉予負丞于此適擕以<lb/>
<pb n="KR3e0037_WYG_000-7a"/>
偕殆非偶然者亟命工鋟梓以廣其傳使是書得不泯<lb/>
絶其於衛生豈曰小補紹定四年四月望朝散郎澧陽<lb/>
郡丞趙綸序<lb/>
</p>
<p>
</p>
  </div>
</body>
</text>
</TEI>
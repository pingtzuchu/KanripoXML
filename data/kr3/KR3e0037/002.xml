<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鍼灸資生經卷二</head> <lb/>
    <p>
<pb n="KR3e0037_WYG_002-1a"/>
欽定四庫全書<lb/>
　鍼灸資生經卷二<lb/>
　　　鍼灸須藥<lb/>
　千金云病有須鍼者即鍼刺以補瀉之不宜鍼者直<lb/>
　爾灸之然灸之大法其孔穴與鍼無忌即下白鍼或<lb/>
　温鍼訖乃灸之此為良醫其脚氣一病最宜鍼若鍼<lb/>
　而不灸灸而不鍼非良醫也鍼灸而藥藥不鍼灸亦<lb/>
　非良醫也但恨下里間知鍼者鮮爾所以學者須解<lb/>
<pb n="KR3e0037_WYG_002-1b"/>
　用鍼燔鍼白鍼皆須妙解知鍼知藥固是良醫此言<lb/>
　鍼灸與藥之相須也今人或但知鍼而不灸灸而不<lb/>
　鍼或惟用藥而不知鍼灸者皆犯孫真人所戒也而<lb/>
　世所謂醫者則但知有藥而已鍼灸則未嘗過而問<lb/>
　焉人或詰之則曰是外科也業貴精不貴雜也否則<lb/>
　曰富貴之家未必肯鍼灸也皆自文其過爾吾故詳<lb/>
　著千金之説以示人云<lb/>
　　　鍼忌<lb/>
<pb n="KR3e0037_WYG_002-2a"/>
　千金云夫用鍼者先明其孔穴補虚瀉實而失其理<lb/>
　鍼毛皮腠理勿傷肌肉鍼肌肉勿傷筋脉鍼筋脉勿<lb/>
　傷骨髓鍼骨髓勿傷諸絡傷筋膜者愕視失魂傷血<lb/>
　脉者煩亂失神傷皮毛者上氣失魄傷骨髓者呻吟<lb/>
　失志傷肌肉者四支不收失智此為五亂因鍼所生<lb/>
　若更失度有死之憂也　素問亦云刺骨無傷筋刺<lb/>
　筋無傷肉刺肉無傷脉刺脉無傷皮刺皮無傷肉刺<lb/>
　肉無傷筋刺筋無傷骨刺中心一日死中肝五日死<lb/>
<pb n="KR3e0037_WYG_002-2b"/>
　中腎六日死中肺三日死中脾十日死中膽一日半<lb/>
　死刺跗上中大脉血出不止死刺頭中腦户入腦立<lb/>
　死<hi>又無刺大醉大怒大勞大飢大渴大驚新飽云云詳見素問</hi>
　　　孔穴相去<lb/>
　甲乙經云自大椎下至尾<graphic n="KR2465" url="https://raw.githubusercontent.com/kanripo/KR-Gaiji/master/images/KR2465.png" mimeType="image/png"/>骨二十一椎長三尺折<lb/>
　量取俞穴或云第一椎上更有大椎在宛宛陷中非<lb/>
　有骨也有骨處即是第一椎若以大椎至尾骶二十<lb/>
　一椎長三尺法校之則上節云椎每傾一寸四分惟<lb/>
<pb n="KR3e0037_WYG_002-3a"/>
　第七椎下至於膂骨多分之七故上七節共九寸八<lb/>
　分分之七下節十四椎每椎一寸四分分之五有竒<lb/>
　故下七節共二尺一分分之三此亦是一説也但第<lb/>
　一椎有骨乃骨節之收大椎雖無骨實是穴名既曰<lb/>
　自大椎下至十一椎豈可不量大椎以下或者之説<lb/>
　於是不通矣<lb/>
　自蔽骨下至臍八寸而中管居其中<hi>上下各四十</hi>氣穴論<lb/>
　注云中管居心蔽骨與臍之中是也按明堂下經云<lb/>
<pb n="KR3e0037_WYG_002-3b"/>
　鳩尾在臆前蔽骨下五分人無蔽骨者從岐骨際下<lb/>
　行一寸則是欲定中管之中又當詳有蔽骨無蔽骨<lb/>
　也<hi>當準人長短肥瘠量</hi>自臍下寸半為氣海三寸為丹田至屈<lb/>
　骨凡五寸千金云屈骨在臍下五寸明堂下經亦云<lb/>
　屈骨在横骨上中極下一寸當準人長短肥瘠量之<lb/>
　銅人云幽門夾巨闕旁各五分肓俞夾臍各五分<hi>明堂</hi>
　<hi>云在巨闕旁各寸半通谷夾上管旁相去三寸</hi>不容在幽門旁各寸半天樞<lb/>
　去肓俞寸半夾臍期門在不容旁寸半大横直臍旁<lb/>
<pb n="KR3e0037_WYG_002-4a"/>
　<hi>不容天樞期門既各寸半則幽門育俞各五分誤矣</hi>銅人云腎俞在十四椎下<lb/>
　兩旁各寸半與臍平肓門在十三椎下相去各三寸<lb/>
　與鳩尾相直腎俞既與臍平肓門乃與鳩尾相直亦<lb/>
　可疑也<lb/>
　甲乙經云人有長七尺五寸者髪以下至頤一尺結<lb/>
　喉至<graphic n="KR1075" url="https://raw.githubusercontent.com/kanripo/KR-Gaiji/master/images/KR1075.png" mimeType="image/png"/>骭<hi>鳩尾也</hi>一尺三寸<graphic n="KR1075" url="https://raw.githubusercontent.com/kanripo/KR-Gaiji/master/images/KR1075.png" mimeType="image/png"/>骭至天樞八寸天樞至<lb/>
　横骨六寸半横骨至内輔上廉一尺八寸内輔上廉<lb/>
　至下亷三寸半内輔下廉至内踝一尺三寸内踝至<lb/>
<pb n="KR3e0037_WYG_002-4b"/>
　地三寸又膝膕至跗屬一尺六寸跗屬至地三寸又<lb/>
　肩至肘一尺七寸肘至腕一尺二寸半腕至中指本<lb/>
　節四寸本節至末四寸半<lb/>
　　　定髪際<lb/>
　明堂上經云如後髪際亦有項脚長者其毛直至骨<lb/>
　頭亦有無項脚者毛齊至天牖穴即無毛根如何取<lb/>
　穴答曰其毛不可輒定大約如此若的的定中府正<lb/>
　相當即是側相去各二寸此為定穴<hi>下云兩眉中直上三寸為髪際</hi>
<pb n="KR3e0037_WYG_002-5a"/>
　<hi>後大椎直上三寸為髪際</hi>
　　　論同身寸<lb/>
　下經曰岐伯以八分為一寸縁人有長短肥瘠不同<lb/>
　取穴不凖扁鵲以手中指第一節為一寸縁人有身<lb/>
　長手短身短手長取穴亦不準孫真人取大拇指節<lb/>
　横文為一寸亦有差互今取男左女右手中指第二<lb/>
　節内庭兩横文相去為一寸<hi>若屈指即旁取指則中節上下兩文角角相去</hi>
　<hi>逺近為一寸謂同身寸</hi>自依此寸法與人著灸療病多愈今以<lb/>
<pb n="KR3e0037_WYG_002-5b"/>
　為準銅人亦曰取中指内文為一寸素問云同身寸<lb/>
　是也又多用繩度量繩多出縮不準今以薄竹片㸃<lb/>
　量分寸療病凖的亦有用蠟紙條量者但薄篾易折<lb/>
　蠟紙亦粘手難取稻稈心量却易為勝於用繩之信<lb/>
　縮也<lb/>
　　　審方書<lb/>
　經云爪甲與爪甲角内與外間内側與外側與夫陷<lb/>
　中宛宛中要精審如某穴去某處幾寸與其穴去處<lb/>
<pb n="KR3e0037_WYG_002-6a"/>
　同者自各有經絡<lb/>
　灸膏肓云其間當有四肋三閒灸中間者謂四肋必<lb/>
　有三閒當中間灸不灸邊兩間也<lb/>
　千金曰經云横三閒寸者則是三灸兩閒一寸有三<lb/>
　灸灸有三分三壮之處即為一寸也<lb/>
　又曰凡量一夫之法覆手并舒四指對度四指上下<lb/>
　節横過為一夫夫有兩種有三指為一夫者若灸脚<lb/>
　弱以四指為一夫也<hi>見脚氣</hi>
<pb n="KR3e0037_WYG_002-6b"/>
　　　穴名同異<lb/>
　手有三里五里足亦有三里五里手有上廉下亷足<lb/>
　亦有上亷下亷側頭部有竅隂足少陽亦有竅隂偃<lb/>
　伏部有臨泣足少陽亦有臨泣既有五里矣勞宮亦<lb/>
　名五里既有光明矣攢竹亦名光明肩有肩井又有<lb/>
　所謂中肩井足有崑崙又有所謂下崑崙太淵太泉<lb/>
　之名或殊天鼎天頂之字有異丹田初非石門和窌<lb/>
　<hi>明堂上經誤作和字</hi>亦非禾髎陽蹻實為申䏞本非附陽隂蹻<lb/>
<pb n="KR3e0037_WYG_002-7a"/>
　實為照海本非交信有髃之名扁骨見於外臺懸鍾<lb/>
　之名絶骨童子髎之名前闗見於千金注如此者衆<lb/>
　可不審處而鍼灸耶茍不審處則差之毫釐有尋丈<lb/>
　之謬矣於是舉其畧以示世醫俾之謹於求穴云<lb/>
　　　㸃穴<lb/>
　千金云人有老少體有長短膚有肥瘦皆須精思商<lb/>
　量準而折之又以肌肉文理節解縫會宛陷之中及<lb/>
　以手按之病者快然如此子細安詳用心者乃能得<lb/>
<pb n="KR3e0037_WYG_002-7b"/>
　之耳許希亦云或身短而手長或手長而身短或胷<lb/>
　腹短或胷腹長或瘠或肥又不可以一槩論也<lb/>
　千金云凡㸃灸法皆須平直四體無使傾側灸時恐<lb/>
　穴不正徒破好肉爾<hi>明堂云須得身體平直四支無令拳縮坐㸃無令俛仰立㸃無</hi>
　<hi>令傾側</hi>若坐㸃則坐灸卧㸃則卧灸立㸃則立灸反此<lb/>
　則不得其穴<lb/>
　千金云凡灸當先陽後隂言從頭向左而漸下次後<lb/>
　從頭向右而漸下先上後下<lb/>
<pb n="KR3e0037_WYG_002-8a"/>
　明堂下云先灸於上後灸於下先灸於少後灸於多<lb/>
　皆宜審之<lb/>
　　　論壮數多<lb/>
　千金云凡言壮數者若丁壮病根深篤可倍於方數<lb/>
　老少羸弱可减半<hi>又云小兒七日以上周年以還不過七壮炷如雀屎</hi>扁鵲灸<lb/>
　法有至五百壮千壮曹氏灸法有百壮有五十壮小<lb/>
　品諸方亦然惟明堂本經多云鍼入六分灸三壮更<lb/>
　無餘論故後人不準惟以病之輕重而增損之凡灸<lb/>
<pb n="KR3e0037_WYG_002-8b"/>
　頭頂止於七壮積至七七壮止<hi>銅人</hi>若治風則灸上星<lb/>
　前頂百會皆至二百壮腹背宜灸五百壮若鳩尾巨<lb/>
　闕亦不宜多四支但去風邪不宜多灸灸多則四支<lb/>
　細而無力<hi>明上</hi>而千金於足三里穴乃云多至三二百<lb/>
　壮心俞禁灸若中風則急灸至百壮皆視其病之輕<lb/>
　重而用之不可泥一説而又不知其有一説也下經<lb/>
　只云若是禁穴明堂亦許灸一壮至三壮恐未盡也<lb/>
　千金云凡官遊呉蜀體上常須三兩處灸之切令瘡<lb/>
<pb n="KR3e0037_WYG_002-9a"/>
　暫差則瘴癘温瘧毒氣不能著人故呉蜀多行灸法<lb/>
　有阿是之法言人有病即令揑其上若裏當其處不<lb/>
　問孔穴即得便快成痛處即云阿是灸刺皆驗故曰<lb/>
　阿是穴<lb/>
　　　艾炷大小<lb/>
　千金云黄帝曰灸不三分是謂徒寃炷務大也小弱<lb/>
　乃小作之<hi>又云小兒七日以上周年以還不過七壮炷如雀糞</hi>明堂下經云凡<lb/>
　灸欲艾炷根下廣三分若不三分即火氣不能逺達<lb/>
<pb n="KR3e0037_WYG_002-9b"/>
　病未能愈則是艾炷欲其大惟頭與四支欲小爾至<lb/>
　明堂上經乃云艾炷依小竹筯頭作其病脉麄細状<lb/>
　如細線但令當脉灸之雀糞大炷亦能愈疾又有一<lb/>
　途如腹内疝瘕痃癖塊伏梁氣等惟須大艾炷故小<lb/>
　品曰腹背爛燒四支則但去風邪而已如巨闕鳩尾<lb/>
　雖是胷腹穴灸之不過四七炷祇依竹筯頭大但令<lb/>
　正當脉灸之艾炷若大復灸多其人永無心力如頭<lb/>
　上灸多令人失精神臂脚灸多令人血脉枯渴四支<lb/>
<pb n="KR3e0037_WYG_002-10a"/>
　細而無力既失精神又加於細即令人短夀<hi>見承漿穴</hi>此<lb/>
　論甚當故備著之<lb/>
　　　㸃艾火<lb/>
　下經云古來灸病忌松栢枳橘榆棗桑竹八木切宜<lb/>
　避之有火珠曜日以艾承之得火次有火鏡耀日亦<lb/>
　以艾引得火此火皆良諸蕃部落用鑌鐵擊䃈石得<lb/>
　火出以艾引之凡人卒難備即不如無木火清麻油<lb/>
　㸃燈燈上燒艾莖㸃灸是也兼滋潤灸瘡至愈不疼<lb/>
<pb n="KR3e0037_WYG_002-10b"/>
　痛用蠟燭更佳<lb/>
　良方云凡取火者宜敲石取火<hi>今舟行人以鐵鈍刀擊石穴以紙灰為火</hi>
　<hi>丸在下承之亦得火</hi>或水精鏡於日得太陽火為妙天隂則以<lb/>
　槐木取火<lb/>
　　　治灸瘡<lb/>
　下經云凡著艾得瘡發所患即差不得瘡發其疾不<lb/>
　愈甲乙經云灸瘡不發者用故履底灸令熱熨之三<lb/>
　日即發今用赤皮葱三五莖去青於煻火中煨熟拍<lb/>
<pb n="KR3e0037_WYG_002-11a"/>
　破熱熨瘡十餘遍其瘡三日自發予見人灸不發者<lb/>
　頻用生麻油清之而發亦有用皂角煎湯候冷頻㸃<lb/>
　之而發亦有恐氣血衰不發於灸前後煎四物湯服<lb/>
　以此湯滋養氣血故也葢不可一槩論也予嘗灸三<lb/>
　里各七壮數日過不發再各灸兩壮右足發左足不<lb/>
　發更灸左足一壮遂發兩月亦在人以知取之若任<lb/>
　其自然則終不發矣此人事所以當盡也<lb/>
　凡著灸住火便用赤皮葱薄荷煎湯温洗瘡周回約<lb/>
<pb n="KR3e0037_WYG_002-11b"/>
　一二尺令驅逐風氣於瘡口出兼令經脉往來不滯<lb/>
　自然瘡壊疾愈<hi>今人亦有恐水殺人不用湯淋</hi>若灸瘡退火痂後用<lb/>
　東南桃枝青嫩柳皮煎湯温洗能䕶瘡中諸風若瘡<lb/>
　内黑爛加胡荽煎若瘡疼不可忍多時不效加黄連<lb/>
　煎神效<lb/>
　凡貼灸瘡春用栁絮夏用竹膜秋用新綿冬用兎腹<lb/>
　上白細毛猫兒腹毛更佳今人多以膏藥貼之日三<lb/>
　兩易全不疼但以膏藥貼則易乾爾若要膿出多而<lb/>
<pb n="KR3e0037_WYG_002-12a"/>
　疾除不貼膏藥尤佳<lb/>
　　　忌食物<lb/>
　既灸忌猪魚熱麵生酒動風冷物雞肉最毒而房勞<lb/>
　尤當忌也<lb/>
　下經云灸時不得傷飽大飢飲酒食生硬物兼忌思<lb/>
　慮憂愁恚怒呼罵呼嗟歎息等<hi>今下里人灸後亦忌飲水将水濯手足</hi>
　　　避人神等<lb/>
　千金云欲行鍼灸先知行年宜忌及人神所在不與<lb/>
<pb n="KR3e0037_WYG_002-12b"/>
　禁忌相應即可故男忌除女忌破男忌戊女忌已有<lb/>
　日神忌有每月忌有十二時忌有四季人神有十二<lb/>
　部人神有十二部年人神有九部旁通人神有雜忌<lb/>
　旁通又有所謂血支血忌之類凡醫者不能知此避<lb/>
　忌若逢病人厄會男女氣怯下手至困通人達士豈<lb/>
　拘此哉若遇急卒暴患不拘此法許希亦云若人病<lb/>
　卒暴宜急療亦不拘此故後之醫者亦云卒暴之疾<lb/>
　須速灸療一日之間止忌一時是也<lb/>
<pb n="KR3e0037_WYG_002-13a"/>
　千金云癰疽丁腫喉痺客忤尤為急凡作湯藥不可<lb/>
　避凶日覺病須臾即宜便治又曰凡人卒暴得風或<lb/>
　中時氣凡百所苦須急救療漸久後皆難愈此論甚<lb/>
　當夫急難之際命在須臾必待吉日後治已淪於鬼<lb/>
　録矣此所以不可拘避忌也惟平居治病於未形選<lb/>
　天德月德等日服藥鍼灸可也<lb/>
　　　相天時<lb/>
　千金云日正午以後乃可灸謂隂氣未至灸無不著<lb/>
<pb n="KR3e0037_WYG_002-13b"/>
　午前平旦榖氣虚令人癲眩不可鍼灸卒急者不用<lb/>
　此例<lb/>
　下經云灸時若遇隂霧大風雪猛雨炎暑雷電虹霓<lb/>
　暫停候晴明即再灸急難亦不拘此<lb/>
　<lb/>
　<lb/>
　<lb/>
　鍼灸資生經卷二<lb/>
</p>
<p>
</p>
  </div>
</body>
</text>
</TEI>
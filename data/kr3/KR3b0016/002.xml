<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武編前集卷二</head> <lb/>
    <p>
<pb n="KR3b0016_WYG_002-1a"/>
欽定四庫全書<lb/>
　武編前集卷二<lb/>
　　　　　　　　　　　　　明　唐順之　撰<lb/>
　　戰<lb/>
武經曰所謂能而示之不能者匈奴羸師以誘漢祖圍於<lb/>
白登是也所謂用而示之不用者李牧按兵雲中大敗林<lb/>
胡是也所謂逺而示之近者韓信陳船臨晋而渡夏陽是<lb/>
也所謂近而示之逺者晋侯伐虢假道於虞是也所謂利而<lb/>
<pb n="KR3b0016_WYG_002-1b"/>
誘之者赤睂委輜重而餌鄧洪是也所謂亂而取之者李靖<lb/>
乗輕舟而破蕭銑是也所謂實而備之者關羽討樊多留兵<lb/>
備公安南郡是也所謂强而避之者隋季良無與楚君遇是<lb/>
也所謂怒而撓之者漢兵擊曹無咎於汜水是也所謂卑而<lb/>
驕之者石勒奉戴王浚是也所謂佚而勞之者吳子亟肄以<lb/>
疲楚軍是也所謂親而離之者漢王慢楚使而疑范増是也<lb/>
所謂飽而饑之者晋文困諸葛誕而拔壽春是也所謂安而<lb/>
動之者齊軍走大梁而退魏師是也所謂攻其無備者制人<lb/>
<pb n="KR3b0016_WYG_002-2a"/>
以不虞而敗南燕是也所謂出其不意者鄧艾由隂平<lb/>
而趨劒閣是也此十有六者皆前世已然之效也<lb/>
許洞曰兵者詭道也詭可使為實遠示之近近示之遠<lb/>
故遠近之用其術有六夫將取敵者志於要而攻不急<lb/>
攻其不備聲之以必取潛緩所得生口俾敵知之此急<lb/>
彼守必緩隂以兵卒黙乘之其術一也所臨之境界於<lb/>
洪淵大壑不可卒濟即駐兵築壘鑿林刳木廣為舟航<lb/>
示以必濟如未可卒辦之則僉伎備此行我則不然也<lb/>
<pb n="KR3b0016_WYG_002-2b"/>
夜隂令精兵銜枚於他處舉筏而渡擊沿流之守俟彼<lb/>
衆亂大兵筏而隨之其術二也加兵之地抵斷絶之路<lb/>
大軍倒回以詭敵敵聞焉姑以為然所備必緩即隂令<lb/>
輕捷者傍間道以懸梯竹索續接以亟渡出其不意我<lb/>
即回大軍以應之其術三也兩陣有向敵人鼓譟挑戰<lb/>
勿即應久之則徐徐引退敵來薄陣且動即亟岀突騎<lb/>
衝其心後軍張翼而從之其術四也交戰既酣隂以奇<lb/>
兵分左右翼自陣後而四岀擊之使外潰而内駭焉其<lb/>
<pb n="KR3b0016_WYG_002-3a"/>
術五也敵戰時於大陣後以精兵伏之不施旗鼓弓箭<lb/>
惟以强弩劒楯戈鋋而已俟前陣大戰士伍困則麾開<lb/>
前陣令後伏兵先出强弩射之復麾前陣兩向兵徐逼<lb/>
敵陣攻之稍動則撲之其術六也此六者皆示以近而<lb/>
取勝在逺也如是者奇正之謀也孫子曰兵以正合以<lb/>
奇勝此之謂也<lb/>
舉兵用武率以古法為用執之與膠柱鼓瑟無異爾未<lb/>
見決中者也兵家之利利在變通之機觀順逆爾夫興<lb/>
<pb n="KR3b0016_WYG_002-3b"/>
師之際當先探敵將才不才設若敵將不能以兵法使<lb/>
衆惟以勇敢為己任我則順用古法以待之也或敵將<lb/>
善用古法我則逆用古法待之也夫用兵之奇莫奇於<lb/>
設伏設伏之奇莫奇於新智新智者非不師古也因古<lb/>
而反之爾古人料敵以其始來戰陣未合先以賤而勇<lb/>
者挑之觀其號令旗鼓之整與亂士馬之强弱營陣之<lb/>
偏正行伍之齊肅散亂言語之諠譁緘嘿以定勝負焉<lb/>
是以古法曰若其衆諠譁亂其卒自行自止其兵或縱<lb/>
<pb n="KR3b0016_WYG_002-4a"/>
或横其追兵恐不及見利恐不得如此者將必無謀雖<lb/>
衆可獲矣許洞曰如古人以此助功茍敵人料我當順<lb/>
其所料伏兵待之以詐示之俟彼出師則發伏收之古<lb/>
法杖而立者饑也汲而飲者渇也見利不進者勞也軍<lb/>
擾者將不重也旗動者亂也吏怨者倦也懸缶不反其<lb/>
舎者窮冦也諄諄翕翕徐與人言者失其衆也數顧者<lb/>
失其羣也來委謝者欲休息也許洞曰如古人以此料<lb/>
敵今則不然固當擇精鋭吏士外而伏於要衝使其老<lb/>
<pb n="KR3b0016_WYG_002-4b"/>
倦傷殘者如饑渇失羣之狀或數搖動其旗或數驚擾<lb/>
其衆使吏士諠譁應敵人茍出師襲我則潛發所伏出<lb/>
其不意擊之古法曰敵始來到行陣未定可擊也涉長<lb/>
道後行未息可擊也行坂涉險半隠半出可擊也涉水<lb/>
半渡可擊也險道狹路可擊也旌旗亂動可擊也陣數<lb/>
動移可擊也許洞曰在我則不然如以行陣未定四面<lb/>
可設伏也長道後行未息中可設伏也山坡半隠半出<lb/>
長林大谷可設伏也涉水半渡則崖岸坡坂可設伏也<lb/>
<pb n="KR3b0016_WYG_002-5a"/>
狹路險道前後可設伏也旌旗亂動陣數動移後可設<lb/>
伏也如或敵人敗走我師未敢逐之者古法曰鳥起者<lb/>
伏也衆樹動者來也如此未必伏與來也慮為疑兵也<lb/>
兵已奔遁多令老弱者動其衆樹及驚鳥之類也又曰<lb/>
無約請和者謀也半進半退者誘也此亦大兵已潛遁<lb/>
恐後人逐者設此疑也許洞曰料敵以事者多慮為反<lb/>
古之事也是以兵法如車載其物則車也及有車之用<lb/>
則東西南北者由人也故兵法不可執而用之也明矣<lb/>
<pb n="KR3b0016_WYG_002-5b"/>
兵有三勢一曰氣勢二曰地勢三曰因勢若將勇輕敵<lb/>
士卒樂戰三軍之衆志厲青雲氣等飄風聲如雷霆此<lb/>
所謂氣勢也若闗山狹隘大阜深澗龍蛇盤隂羊腸狗<lb/>
門一夫守險千人不過此所謂地勢也若因敵怠慢勞<lb/>
役饑渇風波驚擾將吏縱横前營未舎後軍半濟此所<lb/>
謂因勢也若遇此勢當潛我形出其不意用奇設伏乃<lb/>
取之矣是以良將用兵審其機勢而用其氣仍須鼔而<lb/>
怒之感而勇之賞而勸之激而揚之若鷙鳥之攫猛獸<lb/>
<pb n="KR3b0016_WYG_002-6a"/>
之搏必修其牙距度力而下逺則氣衰不及近則形見<lb/>
而不得故良將之戰必整其三軍礪其鋒甲設其奇伏<lb/>
量其形勢逺則力病而不及近則敵知而不能應若不<lb/>
通此機乃智不及於鳥獸亦何能取勝於勍冦乎乃須<lb/>
怒士勵衆使之奮勇故能無强陣於前無堂陣於外以<lb/>
弱勝强必因勢也許洞曰兵之勝敗非人之勇怯也勇<lb/>
者不可必勝怯者不可必敗率有勢焉耳勢之勝者有<lb/>
五一曰乘勢二曰氣勢三曰假勢四曰隨勢五曰地勢<lb/>
<pb n="KR3b0016_WYG_002-6b"/>
勢之敗者有三焉一曰挫勢二曰支勢三曰輕勢凡新<lb/>
破大敵將士樂戰威名隆震聞者駭懼迴其勢而擊人<lb/>
者此之謂乘勢者也將有威徳部伍嚴整士有餘勇名<lb/>
譽所加慴如雷霆此之謂氣勢者也士卒寡少盛其鼓<lb/>
旗張為疑兵使敵人震懼此之謂假勢者也因敵疲倦<lb/>
懈怠襲擊之此之謂隨勢者也合戰之地便其干戈利<lb/>
其步騎左右前後無有陷隠此之謂地勢者也用兵者<lb/>
乘此五勢未有不能追亡逐北以建大功者也又若累<lb/>
<pb n="KR3b0016_WYG_002-7a"/>
戰累北吏士畏於敵戰此之謂挫勢者也將無威徳謀<lb/>
慮賞罰不當吏士之心率多離散此之謂支勢者也吏<lb/>
士諠譁不循禁令部伍不肅此之謂輕勢者也凡用兵<lb/>
有此三者未有不敗軍殺將者焉是故其勝勢在我可<lb/>
以指揮賊矣勝勢在敵我當有道反能擊之若夫敵有<lb/>
乘勢而到者未可與戰堅壁清野待之曠日持久敵心<lb/>
必慢於始到矣候其攻無所拔掠無所得敵之衆心益<lb/>
以慢矣當於中夜潛聴呼更號之聲小有失則隂出精<lb/>
<pb n="KR3b0016_WYG_002-7b"/>
兵兩道擊之<hi>地勢便則兩道出不便則一道出</hi>壁中鼓譟應之如此則<lb/>
可以破其乘勢者矣敵有恃氣勢而到者可以後潛精<lb/>
兵偽示以老弱敵進攻則發伏兵擊之必勝矣何謂也<lb/>
許洞曰以氣勢加人者止用勇敢疾速為務鮮能精謀<lb/>
深慮彼見老弱必輕進凌轢之堅陣以俟一鼔不勝鋒<lb/>
必挫反為我乘矣敵有以假勢而到者旗鼓之盛壒埃<lb/>
之多<hi>旗鼓或虚衆埃壒或曳薪</hi>豫料敵國兵如敵有十萬之衆侵伐<lb/>
之地不及五萬之師矣降之不溢三萬矣國有百萬之<lb/>
<pb n="KR3b0016_WYG_002-8a"/>
衆侵伐之地不及五十萬之師矣降之不溢三十萬矣<lb/>
<hi>謂其各有分屯防援之地及散亡之所減故兵不能盡到侵伐之地</hi>以此料之百萬之國<lb/>
其衆來者有百萬六十七十八十九十萬之旗鼓與號<lb/>
令者必不溢四十萬矣餘皆疑兵十萬之國其衆來者<lb/>
有四萬五萬之旗鼓與號令者此為不溢三萬矣餘皆<lb/>
疑兵也<hi>敵國大小敵衆多寡皆以此類數知之也</hi>是以知旗鼓多者其兵少<lb/>
矣不可怖但以精兵出其不意必敗矣或敵探我動靜<lb/>
者為我所知即佯示以疲倦懈怠使知之敵必隨勢而<lb/>
<pb n="KR3b0016_WYG_002-8b"/>
來豫於諸道及通衢隂伏鋭兵以俟之<hi>先令細人宻探敵人舉兵之所</hi>
<hi>然後伏設以待亦可</hi>過半則邀擊之敵先得地勢以薄我未可與<lb/>
戰堅壁觀之持久則衆心怠矣得便地者心多恃之持<lb/>
久必緩故可以俟而擊之也是皆反用五勢之法也敵<lb/>
有挫勢者可以自外擊之敵有支勢者可以自内擊之<lb/>
<hi>内攻為用間怠其敵心然後擊之</hi>敵有輕勢者可以突之<hi>掩不備也</hi>此隨敵<lb/>
三敗勢攻之也以此言之是故多勝者非强也多敗者<lb/>
非弱也率由勢爾夫水之柔弱方圓任性而能蹶隄漂<lb/>
<pb n="KR3b0016_WYG_002-9a"/>
石者勢之至也火之剛炎亘天而起者火之勢也薪木<lb/>
既灰而滅影者勢之去也故用兵之道能知水火之王<lb/>
敗則盡於勢之用矣<lb/>
李筌曰夫兵有神有形旗幟金革依於形智計計事依<lb/>
於神戰勝攻取形之事而用在神虚實變化神之功而<lb/>
用在形形粗而神細形無物而不鑒神無物而不察形<lb/>
往而惑事其外神密而圓事其内觀其形不見其神見<lb/>
其神不見其事以是參之曳柴揚塵形其衆也減竈滅<lb/>
<pb n="KR3b0016_WYG_002-9b"/>
火形其寡也勇而無剛嘗敵而速去之形其退也斥山<lb/>
澤之險無所不至形其進也油幕冠樹形其强也偃旗<lb/>
卧鼔寂若無人形其弱也故曰兵象陶人之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>土鳬氏<lb/>
之冶金為方為圓或鼎或鐘金土無常性因功以為名<lb/>
戰陣無常勢因敵以為形故兵之極至於無形無形則<lb/>
間諜不能窺智略不能謀因形而措勝於衆衆不能知<lb/>
形不因神不能為變化神不因敵不能為智謀水因地<lb/>
而制形兵因敵而制勝也許洞曰太公曰智與衆同非<lb/>
<pb n="KR3b0016_WYG_002-10a"/>
人師也伎與衆同非國工也動莫神於不意勝莫大於<lb/>
不識孫子曰善戰者其勢險其節短率謂異諸也是以<lb/>
善用兵者其異有五一曰險二曰輕三曰危四曰愚五<lb/>
曰畏窮途邃谷死絶之地敗壘夷塹馳突之所衆以險<lb/>
也去焉我當内固軍陣外若不整以誘敵内嚴部伍外<lb/>
若不嚴以驕敵彼既不識隠之以變衡之以卒此用險<lb/>
之道也彼衆我寡力殫糧絶勝勢在彼敗勢在我當飲<lb/>
血誓士嚴令厚賞進以必死提寡少之兵突强禦之衆<lb/>
<pb n="KR3b0016_WYG_002-10b"/>
以我為輕也當有輕之用由窮地而闢生門反輕而決<lb/>
焉此用輕之道也敵强攻急師人大震衆以為急我不<lb/>
以急遽自亂當有危之用嚴號密備以天命慰撫吏士<lb/>
外閑其貎内潛速其機以奇出兵此用危之道也敵人<lb/>
以間來間我佯不知而受之敵人以探來探我佯無備<lb/>
而設伏待之敵謂我愚當有愚之用反而智焉此用愚<lb/>
之道也望敵之兵來退縮守壁見敵之使來卑辭下氣<lb/>
如欲和解衆以我為畏也當有畏之用退縮則設伏而<lb/>
<pb n="KR3b0016_WYG_002-11a"/>
攻之出奇衝之欲和解則以利動之以單騎挑之此用<lb/>
畏之道也是五者反衆之為也衆以我為險者我用其<lb/>
利也衆以我為輕者我閉其決也衆以我為危者我用<lb/>
其安也衆以我為愚者我用其智也衆以我為畏者我<lb/>
用其勇也故太公曰不能推移不可語奇此之謂也用<lb/>
兵之術戰勝不可以專勝勝必有反敗之理勢敗不可<lb/>
以專敗敗必有反勝之道戰勝而敗者有五急難定謀<lb/>
狐疑不決一敗也機巧萬端失於遲後二敗也機事不<lb/>
<pb n="KR3b0016_WYG_002-11b"/>
密三敗也似勇非勇似怯非怯四敗也主將不一五敗<lb/>
也此五者皆戰勝而必反敗也戰勝而欲必勝者定謀<lb/>
貴決機巧貴速機事貴密進退貴必兵權貴一也勢敗<lb/>
而反勝者有四吏士饑割所愛啗之<hi>割所愛者謂在急難之中所乘駿馬</hi>
<hi>及愛妾以啗吏士也</hi>衆有憤之用矣吏士恐奮身先之衆有勇之<lb/>
用矣期應不到殺其所暱<hi>所暱者謂所嬖幸或子弟諸姻同在軍合有定守者犯令</hi>
<hi>則先殺之</hi>衆有懼之用矣人心疑惑隂為鬼詐<hi>鬼詐者詐為狐鳴謂叢祠</hi>
<hi>中之類也或假託卜筮者百端不一</hi>有天之用矣<hi>天謂天所授也</hi>如是者以敗為<lb/>
<pb n="KR3b0016_WYG_002-12a"/>
勝也勝敗之術非勇神決智安能行之耶<lb/>
蘇氏曰知有所甚愛有所不足愛可以用兵矣故夫善<lb/>
將者以其所不足愛者養其所甚愛者士之不能皆鋭<lb/>
馬之不能皆良器械之不能皆利固也處之而已矣兵<lb/>
之有上中下也是兵之有三權也孫臏有言曰以君下<lb/>
駟與彼上駟取君上駟與彼中駟取君中駟與彼下駟<lb/>
此兵説也非馬説也下之不足以與其上也吾既知之<lb/>
矣吾既棄之矣中之不足以與吾上下之不足以與吾<lb/>
<pb n="KR3b0016_WYG_002-12b"/>
中吾不既再勝矣乎得之多於棄也吾斯從之矣彼其<lb/>
上之不得其中下之援也乃能獨完耶故曰兵之有上<lb/>
中下也是兵之有三權也權也者以一致三者也管仲<lb/>
曰攻堅則瑕者堅攻瑕則堅者瑕嗚呼不從其瑕而攻<lb/>
之天下皆强敵也漢髙之憂在項籍耳然親以其兵而<lb/>
與之角者蓋無幾也隋何取九江韓信取魏取代取趙<lb/>
取齊然後髙帝起而取項籍夫不汲汲於其憂之所在<lb/>
而徬徨乎其不足卹之地彼蓋所以孤項氏也秦之憂<lb/>
<pb n="KR3b0016_WYG_002-13a"/>
在六國蜀最僻最小最先取楚最强最後取非其憂在<lb/>
蜀也諸葛孔明一出其兵乃與魏氏角其亡宜也取天<lb/>
下取一國取一陣皆如是也范蠡曰凡陣之道益左以<lb/>
為牡右以為牝春秋時楚伐隋季梁曰楚人上左君必<lb/>
左無與王遇且攻其右右無良焉必敗偏敗衆乃攜蓋<lb/>
一陣之間必有牡牝左右要當以吾强攻其弱耳唐太<lb/>
宗曰吾自興兵習觀行陣每戰視敵强其左吾亦强其<lb/>
左弱其右吾亦弱其右使弱常遇强强常遇弱敵犯吾<lb/>
<pb n="KR3b0016_WYG_002-13b"/>
弱追奔不過數十百步吾擊敵弱常突出自背反攻之<lb/>
以是必勝後之戎將既不能處其强弱以敗而又曰吾<lb/>
兵有老弱雜其間非舉軍精鋭以故不能勝不知老弱<lb/>
之兵兵家固亦不可無無之是無以耗敵之强兵而全<lb/>
吾之鋭鋒敗可俟矣故智者輕棄吾弱而使敵輕用其<lb/>
强忘其小喪而志於大得夫固要其終而已矣<lb/>
李靖曰兵用上神戰貴其速練士卒申明號令曉其目<lb/>
以麾幟習其耳以鼓金嚴刑罰以誠之重芻豢以養之<lb/>
<pb n="KR3b0016_WYG_002-14a"/>
浚溝塹以防之指山川以導之召才能以任之述奇正<lb/>
以敎之如此則雖敵人有雷電之疾而我亦有所恃若<lb/>
兵無先備則不應卒卒不應則失於機失於機則後於<lb/>
事則不制勝而軍覆故呂氏春秋凡兵者欲爭以一決<lb/>
取勝不可久而用之矣或曰兵之情雖主速乘人之不<lb/>
及然敵將多謀戎卒輯睦令行禁止兵利甲堅氣鋭而<lb/>
嚴力全而勁其可速而犯之耶答曰若此則當卷迹藏<lb/>
聲蓄盈待靖避其鋒勢與其持久安可犯之哉廉頗之<lb/>
<pb n="KR3b0016_WYG_002-14b"/>
拒白起守而不戰宣王之稽武侯抑而不進是也<lb/>
將戰必審知其將之賢愚與賢將戰則持之與愚將戰<lb/>
則乘之持之則容有所伺而為之謀乘之則一舉而奪<lb/>
其氣雖然非愚將勿乘之乘之不動其禍在我分兵迭<lb/>
進所以持之也并力而一戰所以乘之也<lb/>
兵有長短敵我一也敢問吾之所長吾出而用之彼將<lb/>
不與吾校吾之所短吾蔽而置之彼將强與吾角奈何<lb/>
曰吾之所短吾抗而暴之使之疑而却吾之所長吾隂<lb/>
<pb n="KR3b0016_WYG_002-15a"/>
而養之使之狎而墮其中此用長短之術也善用兵者<lb/>
使之無所顧有所恃無所顧則知死之不足惜有所恃<lb/>
則知不至於必敗李綱曰昔之用兵者有以少擊衆若<lb/>
昆陽之破尋邑淝水之敗苻堅是也有以多勝敵若王<lb/>
翦之伐荆韓信之定燕趙是也有以速為䇿若岑彭之<lb/>
攻公孫述李靖之擒蕭銑是也有以遲為䇿若亞夫之<lb/>
破七國趙充國之討先零是也夫以少擊衆者必將因<lb/>
便乘勢而躪蹙之其機在少譬猶蹙巨石于千仞之山<lb/>
<pb n="KR3b0016_WYG_002-15b"/>
而不假於多力故昆陽之戰尋邑擁百萬之衆驅虎豹<lb/>
犀象以助其威獨傲然有輕漢之志而光武得以投其<lb/>
間與敢死之士三千人衝其中堅城中亦鼓譟而出聲<lb/>
震天地莽兵遂以大潰淝水之戰苻堅將百萬之師以<lb/>
臨江漢慨然吞東晉之心而謝𤣥帥偏師八千以禦之<lb/>
乘其軍却衆亂追奔逐北而堅之師遂以敗散聞風聲<lb/>
鶴唳皆以為王師將至然則以少擊衆而能成功者豈<lb/>
非其機在少因便乘勢而躪蹙之不假於多力乎以多<lb/>
<pb n="KR3b0016_WYG_002-16a"/>
勝敵者必將以殄滅為期而不再舉其機在多譬猶拔<lb/>
大木之本根而役不再籍非衆其力則不可故秦欲伐<lb/>
荆而王翦亦為非六十萬不可卒如其數以與之遂破<lb/>
荆軍而平其地以為郡縣韓信既將兵虜魏王豹而定<lb/>
魏地請益兵三萬人願以北舉燕趙東擊齊南絶楚之<lb/>
糧道漢王與之而皆如其言然則以多勝敵而成功者<lb/>
豈非其機在多以殄滅為期而不再舉非衆其力則不<lb/>
可乎兵之以速為䇿者其機在速譬猶獵者之逐獸兔<lb/>
<pb n="KR3b0016_WYG_002-16b"/>
起鶻落少縱則失之岑彭之攻公孫述也襲破侯丹因<lb/>
晨夜倍道兼行二千餘里徑拔武陽使精騎馳廣都去<lb/>
成都數十里勢若風雨所至奔敗述大驚以杖擊地曰<lb/>
是何神也而述遂亡李靖之攻蕭銑也大閲兵雲安秋<lb/>
潦濤瀨漲惡諸將請江平乃進靖曰兵機事以速為神<lb/>
今士始集銑不及知若乘水傳壘是震霆不及塞耳安<lb/>
能倉卒召兵以禦我此必擒也諸將從之而銑果擒然<lb/>
則以速為䇿者豈非其機在速而少縱則失之乎兵之<lb/>
<pb n="KR3b0016_WYG_002-17a"/>
以遲為䇿者其機在遲譬猶獵者之檻虎候其困而搏<lb/>
之則不為其所傷周亞夫之擊七國也以謂楚人剽輕<lb/>
利於速戰難與爭鋒故以梁委之而堅壁不與之爭而<lb/>
絶其饟道待其饑而一舉破之趙充國之討先零也以<lb/>
謂强結之則合緩之則散大兵久留其費不貲故上屯<lb/>
田之䇿班師罷兵以萬人留田待弊而一舉滅之然則<lb/>
以遲為策者豈非其機在遲候其困而搏之則不為其<lb/>
所傷也乎夫兵之多少遲速皆機也善用其機皆足成<lb/>
<pb n="KR3b0016_WYG_002-17b"/>
功而不善用之則以少而殱若陳黶之嘗秦軍以多為<lb/>
累若趙括之敗長平以速而趨利如龎涓之死馬陵以<lb/>
遲而養冦如劉繇之失江東者多矣可不察哉<lb/>
總要曰兩敵未交以數相持敵若執數我先動則以陽<lb/>
就隂以虛應實必為之擒譬如虎豹不動不入檻穽麋<lb/>
鹿不動不罹網羅凡物未有不以先動而受制於人也<lb/>
雖然若後動者不能觀敵而利計則禍愈於先動曰先<lb/>
則弊後則懾也又曰先人有奪其心後人有待其衰也<lb/>
<pb n="KR3b0016_WYG_002-18a"/>
夫軍中聲望莫重捉生雖殺千兵不如生擒一將非奇<lb/>
計安能致之須揀馬疾走者揀人身手相副者專敎習<lb/>
刀鎗弓射撩鈎搭索皆令便熟臨時任成兵事若賊出<lb/>
小陣其將例多驍勇小為利誘必貪其功令捉生馬三<lb/>
百疋分為三隊以一隊逐便埋伏以一隊直衝以一隊<lb/>
駐隊直衝隊緩則攪刺急則走駐隊候直衝隊走過便<lb/>
向前路支敵亦引走賊見兩隊全走又無傍救必速追<lb/>
犇引過埋伏隊起背後殺之即兩隊囘旗應接自成擒<lb/>
<pb n="KR3b0016_WYG_002-18b"/>
矣若夫列大陣之時即以馬軍三百騎全以直衝陣疎<lb/>
處須突過取背捉賊將軍縱使不獲亦須奔走撓賊撩<lb/>
亂豈能堅鬭凡陣無大小須擒振時之威勢也<lb/>
總要曰凡隊伍被賊攻迫衆寡不敵鄰近隊伍并須齊<lb/>
進救援之凡以十人敵一則圍之五人敵一則三人攻<lb/>
之二人為奇伏凡兵方戰其跳盪奇兵馬軍等隊即須<lb/>
量抽人馬當之仍於隊内抽捉人馬凡彼我相敵以地<lb/>
利阻之不得地利以隂伏阻之又不得則併力偏攻凡<lb/>
<pb n="KR3b0016_WYG_002-19a"/>
料敵戰地若便利則守不利則去若未得戰地雖見利<lb/>
不可就之凡背山戰宜藏軍少誘之伏攻之凡背水戰<lb/>
步軍當衝馬軍為翼步軍後排營有利則前戰無利淺<lb/>
進凡軍前有水陷我則據髙以無激其怒賊既衆又且<lb/>
日久伺其懈怠或方食時可急擊也凡兵士當戰不得<lb/>
離隊獻功恐為所乘<lb/>
賊中事體左右作變以危其將多施巧説以怠其師用<lb/>
得其權攻取之謀必矣又我軍蓄藏精鋭示以虚羸使<lb/>
<pb n="KR3b0016_WYG_002-19b"/>
彼莫有鬭心不為固守偏師游突逢鬭詐逃料彼軍情<lb/>
必然懈怠候其不備襲之可潰又揀能行二百里三百<lb/>
人馬軍三百騎各分為三隊或即為馬步分為三道晝<lb/>
則抄掠人畜夜則擾賊營或斷絶津防或燒刼村野或<lb/>
左出右入或前衝後攻或殺採樵或擒遊奕彼則不勝<lb/>
其忿必出衆追奔我則疾走歸營不令接鬭不三五度<lb/>
人亦懈怠審其可引設伏取之若彼衆我寡力未可加<lb/>
賊欲待將来再計必退讓無令怒賊既停兵日久資用<lb/>
<pb n="KR3b0016_WYG_002-20a"/>
費多必分人諸處採取候乘風雨或因火之便<lb/>
凡與敵戰若我衆强可為示怯弱以誘之敵必輕來與<lb/>
我戰吾以鋭卒擊之其軍必敗法曰能而視之不能凡<lb/>
戰若敵衆我寡敵强我弱須多設旌旗倍増火竈示强<lb/>
於敵使彼莫能測我衆寡强弱之勢則敵必不輕與我<lb/>
戰我可速去則全軍遠害法曰强弱形也凡出師征討<lb/>
行則備其邀截止則禦其掩襲營則防其偷盜風則恐<lb/>
其火攻若此設備有勝而無敗法曰有備不敗凡戰所<lb/>
<pb n="KR3b0016_WYG_002-20b"/>
謂奇者攻其無備出其不意也交戰之際驚前掩後衝<lb/>
東擊西使敵莫知所備如此法曰敵虚則我必為奇凡<lb/>
敵人强勝未肯用命須置之死地告令三軍示不獲已<lb/>
殺牛燔車以享戰士燒棄糧食填夷井竈焚舟破釜絶<lb/>
去其生慮則必勝法曰必死則生凡興師深入敵境若<lb/>
彼堅壁不與戰欲老我師當攻其軍主搗其巢穴截其<lb/>
歸路斷其糧草彼必不得已而須戰我以鋭卒擊之可<lb/>
敗法曰我欲戰敵雖髙壘不得不與我戰者攻其所必<lb/>
<pb n="KR3b0016_WYG_002-21a"/>
救也凡與敵戰必先遣使約和敵雖許諾言語不一因<lb/>
其懈怠選鋭卒擊之其軍可敗法曰無約而請和者謀<lb/>
也凡戰若敵衆我寡暴來圍我須相察衆寡虚實之形<lb/>
不可輕易遁去恐為尾擊當圓陣外而受敵之圍雖有<lb/>
缺處我自塞之以堅士卒心四面奮擊必獲其利法曰<lb/>
敵若衆則相衆而敵受裹凡與敵戰若我軍曽經錯衂<lb/>
須審察士卒之氣盛則激勵再戰氣衰則且養鋭待可<lb/>
用而使之法曰謹養勿勞併氣積力<lb/>
<pb n="KR3b0016_WYG_002-21b"/>
　　攻守<lb/>
李筌曰地所以養人城所以守地戰所以守城守不足<lb/>
攻有餘力不足者守力有餘者攻攻人之法先絶其援<lb/>
使無外救料城中之粟計人日之費糧多人少攻而勿<lb/>
圍糧少人多圍而勿攻力未屈粟未盡城尚固而拔者<lb/>
攻之至也力屈粟殫城壊而不拔者守之至也夫守城<lb/>
之法以城中壯男為一軍壯女為一軍老弱為一軍三<lb/>
軍無使相遇壯男遇壯女則費力而奸生一云志散而<lb/>
<pb n="KR3b0016_WYG_002-22a"/>
力不專强壯遇老弱則老使壯者悲弱使强者憐悲憐<lb/>
在心則使勇人更慮壯夫不戰故善攻者敵不知所守<lb/>
善守者敵不知所攻<lb/>
古之善攻者不盡兵以攻堅城善守者不盡兵以守敵<lb/>
衝盡兵以攻堅城則鈍兵費糧而緩於成功盡兵以守<lb/>
敵衝則兵不分而彼間行襲我無備故攻敵所不守守<lb/>
敵所不攻攻者有三道焉守者有三道焉三道一曰正<lb/>
二曰奇三曰伏坦坦之路車轂擊人肩摩出亦此入亦<lb/>
<pb n="KR3b0016_WYG_002-22b"/>
此我所必攻彼所必守者曰正道大兵攻其南鋭兵攻<lb/>
其北大兵攻其東鋭兵出其西者曰奇道大山浚谷中<lb/>
盤絶徑潛師其間不鳴金不撾鼓突出乎平川以衝敵<lb/>
人腹心者曰伏道故兵出於正道勝敗未可知也出於<lb/>
奇道十出而五勝矣出於伏道十出而十勝矣何則正<lb/>
道之城堅城也正道之兵精兵也奇道之城不必堅也<lb/>
奇道之兵不必精也伏道則無城也無兵也攻正道而<lb/>
不知奇道伏道焉者其將木偶人也守正道而不知奇<lb/>
<pb n="KR3b0016_WYG_002-23a"/>
道與伏道焉者其將亦木偶人是也今夫盜之於人抉<lb/>
門斬闗而入者有焉他戸之不扃鍵而入者有焉乘壊<lb/>
垣坎牆趾而入者有焉抉門斬闗而主人不知察幾希<lb/>
矣他戸之不扃鍵而主人不知察大半矣乘壊垣坎牆<lb/>
趾而主人不知察皆是矣為主人者宜無曰門之固而<lb/>
他户牆隙之不卹焉夫正道之兵抉門之道也奇道之<lb/>
兵他户之道也伏道之兵乘垣之道也所謂正道者若<lb/>
秦之函谷呉之長江蜀之劒閣是也昔者六國嘗攻函<lb/>
<pb n="KR3b0016_WYG_002-23b"/>
谷矣而秦將敗之曹操嘗攻長江矣而周瑜敗之鍾㑹<lb/>
嘗攻劒閣矣而姜維拒之何則其為之守備者素也劉<lb/>
濞反攻大梁田祿伯請以五萬人别循江淮收淮南長<lb/>
沙以與濞㑹武閣岑彭攻公孫述自江州泝都江破侯<lb/>
丹兵徑拔武陽遶出延岑軍後疾以精騎赴廣都拒成<lb/>
都不數十里李愬攻蔡蔡悉精兵以抗李光顏而不備<lb/>
愬愬自文城破張柴疾馳二百里夜半到蔡黎明擒元<lb/>
濟此用奇道也漢武攻南越唐䝉請發夜郎兵浮船牂<lb/>
<pb n="KR3b0016_WYG_002-24a"/>
牁道番禺城下以出越人不意鄧艾攻蜀自隂平由景<lb/>
谷攀木緣磴魚貫而進至油江而降馬邈至緜竹而斬<lb/>
諸葛瞻遂降劉禪田令孜守潼闗闗之左有谷曰禁而<lb/>
不之備林言尚讓入之夾攻闗而闗兵潰此用伏道也<lb/>
吾觀古之善用兵者一陣之間尚猶有正兵奇兵伏兵<lb/>
三者以取勝况守一國攻一國而社稷之安危繫焉者<lb/>
其可以不知此三道而欲使之將耶<lb/>
　　攻<lb/>
<pb n="KR3b0016_WYG_002-24b"/>
兵法云用兵之法全國為上破國次之全卒為上破卒<lb/>
次之皆謂用謀以降敵必不得已始修車櫓具器械三<lb/>
月而後成踊土距閸又三月而後已恐傷人之盛也故<lb/>
曰攻城為下然攻亦有道必在乎審彼之强弱量我之<lb/>
衆寡或攻而不圍或圍而不攻知此之道則能勝矣攻<lb/>
之者大要攻其所必守與其所必救故城有宜急而取<lb/>
之者有宜緩而克之者若彼我勢均外有强援慮腹背<lb/>
之患者須急攻之以速其利如我强彼弱外無救援力<lb/>
<pb n="KR3b0016_WYG_002-25a"/>
足以制者當羈縻守之以待其弊是謂不以兵攻以計<lb/>
困之令其自拔令其自毁若城堅兵衆欲留我師外援<lb/>
且至則表裏受敵拔之未足為利不拔足以挫威若是<lb/>
而將有不勝其忿而蟻附之士卒被傷城終不拔者乃<lb/>
攻之災此所謂不審彼之强弱者也法曰十則圍之五<lb/>
則攻之兵少則不可久圍環而鬭之離而合之此所謂<lb/>
量我之衆寡者也又城有所必攻者有所不攻者故兵<lb/>
向城必先使諜者求知城中之糧數計人為費糧多而<lb/>
<pb n="KR3b0016_WYG_002-25b"/>
人少則攻而勿圍糧少而人多則圍而勿攻也此所謂<lb/>
或攻或圍者凡欲攻城備攻具然後行之得主地然後<lb/>
臨之趨其所邑謂其攻軍主之所在絶其所恃謂斷其<lb/>
糧道而守其歸路使外交不得相救也圍兵必去城三<lb/>
百步外則弓矢不及姦偽不通賊出突圍勢力已困欲<lb/>
攻其一面則四面撓之使敵不知所備此兵謀也不發<lb/>
掘墳墓不殺老幼婦女不焚廬舎不汚井竈不毁神祠<lb/>
佛像恐怒敵也破城鼓聲未絶不許散掠俘虜俘虜須<lb/>
<pb n="KR3b0016_WYG_002-26a"/>
限以時及時擊鼓三通軍人便須歸營若捉獲有婦女<lb/>
者三日外不許留置在營此軍禮也得賊城堡非有要<lb/>
害可恃者不分兵鎮守得賊城近境者則固守以積糧<lb/>
儲薪芻中備之物所以免轉輸之勞也<lb/>
頭車攻城器也身長闊七尺前髙七尺後髙八尺以兩<lb/>
巨木為地栿前後梯桄各一前桄尤要壯大上植四柱<lb/>
柱頭設涎衣梁上鋪散子木為蓋中留方竅度二尺容<lb/>
人上下蓋上鋪皮笆一重<hi>皮笆以竹片編成以生牛皮縵</hi>笆上鋪穰藁<lb/>
<pb n="KR3b0016_WYG_002-26b"/>
厚尺餘穰藁上又施皮笆所以禦礟石也車三面皆設<lb/>
約竿<hi>如今坐檻上欄干</hi>頭牌木毎牌長九尺闊五寸厚六寸牌<lb/>
首有小竅以皮繩繫著車蓋垂在約竿外木無定數但<lb/>
取遮密三面牌外又垂皮笆亦以禦砲方竅下置梯以<lb/>
升蓋上前施屏風笆一笆中開箭窓倚以木馬令人於<lb/>
笆内射外凡攻城鑿池道以車蔽人先於百步内以矢<lb/>
石擊當面守城人使不能立乃自壕外進車用大木二<lb/>
條各長一丈八尺謂之掲竿首插前桄下稍壓後桄出<lb/>
<pb n="KR3b0016_WYG_002-27a"/>
以土囊壓竿稍令掲車首昂起車毎進便設緒棚續車<lb/>
後遇壕則運土雜芻藁填之運者皆自車中及緒篷下<lb/>
往來矢石不能及又以千金大麻繩繫車前桄引向後<lb/>
出以絞車自後急絞以助竿力令車首常去地尺餘兩<lb/>
面約竿牌木下分用三十人推挽梯桄下又以木撅鐡<lb/>
挺斡跳使進抵城下頭車舊木無輪今添入兩旁十輪<lb/>
攻城戰具作四輪車上以繩為脊生牛皮䝉之下可藏<lb/>
十人填隍推之直抵城下可以攻掘金火木石所不能<lb/>
<pb n="KR3b0016_WYG_002-27b"/>
敗謂之轒輼車<lb/>
以大木為牀下安四輪上建雙䏶䏶間横檢中立獨竿<lb/>
首如桔槔狀其竿髙下長短大小以城為凖首以窠盛<lb/>
石大小多少隨竿力所制人挽其端而投之其車推轉<lb/>
逐便而用之若理脚著地其旋風四脚亦可逐便而用<lb/>
謂之礟車<lb/>
作軸轉車車上安十二石弩弓以鐡鈎繩連車行軸轉<lb/>
引弩弓持滿弦牙上弩為七衢中衢大箭一鏃刃長七<lb/>
<pb n="KR3b0016_WYG_002-28a"/>
寸廣五寸箭簳長三尺圍五寸以鐡葉為羽左右各三<lb/>
箭次小於中箭其牙一發諸箭齊起及七百步所中城<lb/>
壘無不摧隕樓櫓亦顛墜謂之車弩<lb/>
以八輪車上樹髙竿竿上安轆轤以繩挽板屋上竿首<lb/>
以窺城中板屋方四尺髙五尺有十二孔四面别布車<lb/>
可進退圜城而行於營中逺視亦謂之巢車如鳥之巢<lb/>
即今之板屋也<lb/>
　　守<lb/>
<pb n="KR3b0016_WYG_002-28b"/>
宋陳規沂州人以明法補官靖康初知徳安府之安陸<lb/>
縣金人陷都規率兵數萬勤王半道兵潰而反㑹郡守<lb/>
及僚屬棄城出奔惟規獨留不去衆遂推規攝府事規<lb/>
乃聚兵積糧修城以守賊相繼來冦皆敗而去范宗尹<lb/>
為相分鎮以為徳安府漢陽軍鎮撫使兼知徳安府召<lb/>
赴行在在州八年累破賊衆中原郡縣皆失守惟徳安<lb/>
一城獨存識者偉其能然嚴刑重斂頗失民心規有朝<lb/>
野僉言後序曰規守順昌日得靖康朝野僉言具載金<lb/>
<pb n="KR3b0016_WYG_002-29a"/>
人攻城始末反覆熟讀痛心疾首不覺涕落嗟我國家<lb/>
不幸有如此悲夫世之治亂國之强弱雖曰在天有數<lb/>
未有不因人事得失之所致也揚雄所謂天非人不因<lb/>
人非天不成靖康京城之難若非人事之失則天亦不<lb/>
得而為災若非天欲降災則人事亦無此失規不揆至<lb/>
愚竊觀金人攻陷京城朝廷大臣守禦大帥施設應敵<lb/>
扞禦攻城之失與夫管見却敵之䇿論列而序言之朝<lb/>
廷再援太原大臣以謂中國勢弱敵勢方强用兵無益<lb/>
<pb n="KR3b0016_WYG_002-29b"/>
宜割三鎮以賂之殊不知勢之强弱在人為我之計勝<lb/>
彼則强不勝彼則弱强弱之勢自古無定惟在用兵之<lb/>
何如耳河東安撫使綂兵十七萬以援太原又招河東<lb/>
義勇禁兵五萬共兵二十二萬尋皆敗績致太原陷於<lb/>
敵非兵不多蓋用兵之失也其所以失者兵二十二萬<lb/>
直前而行先鋒禦敵者有幾一不勝而却自後者大敗<lb/>
皆走宜乎不能援也有識者觀之不待已敗而後知其<lb/>
不能援也豈不知攻城者分攻城兵備戰兵運糧兵扼<lb/>
<pb n="KR3b0016_WYG_002-30a"/>
援兵若兵不多必不久而速退又不待其援也假使當<lb/>
時往援者將良得計雖無兵二十萬只十萬亦可必援<lb/>
又無十萬只五萬亦可必為之援也且以五萬兵為率<lb/>
若止分為五十將留十將䕶衛大軍兼備䇿應内分三<lb/>
兩隊作諸鎮援兵前廣張兵勢牽制扼援之兵以二十<lb/>
將分地深入敵境綿亘可布三五十里不知敵兵多少<lb/>
便能盡害以二十將周圍行偏僻小路尋鄉𨗳多遣遠<lb/>
探向前設伏伺望敵人打糧出兵多則退之少則擒之<lb/>
<pb n="KR3b0016_WYG_002-30b"/>
但絶其糧道不必深入直抵城下其師自退又且兵既<lb/>
分遣則人力並用假令數將失利則大兵必不致於一<lb/>
齊敗衂潰散為盜京城之難其原在於援太原之失利<lb/>
也尼雅滿攻太原之壽陽城小而百姓死守凡三攻殘敵<lb/>
之衆萬人而竟不拔此必城中有善為守禦之䇿者僉<lb/>
言以為城小而百姓死守者非也攻城者有生有死而<lb/>
善守者有生無死壽陽之人可謂善守而不得謂之死<lb/>
守又云城小而堅者亦非也若謂城小矢石交通善守<lb/>
<pb n="KR3b0016_WYG_002-31a"/>
者亦難以設險施䇿規以為城愈大而守愈易分段數<lb/>
作限隔則易守若已守先䇿定險設伏使敵欲登城縱<lb/>
令登城已登即死賊欲入城引之入城入城即死今夫<lb/>
百里之城有數賊登之守城之人便自甘心乞命於賊<lb/>
者非攻之善乃守之不善也九月按礮於封丘門外大<lb/>
礮數百座皆在門外敵至不收遂為金人所得咸為攻<lb/>
城之具規以為城破亦不在此有善守者假使更資礮<lb/>
數百座亦必無害在於禦礮之術善不善也綂制官辛<lb/>
<pb n="KR3b0016_WYG_002-31b"/>
康宗以敵去城逺止兵不得放箭此善言也百姓鼓衆<lb/>
擊死已見其因亂制治之術失也敵先採濕木編洞屋<lb/>
以生牛皮蓋其上載之令人運土木填壕以進攻械守<lb/>
城人若得計則城内先施礮碎之亦可用單稍礮放遠<lb/>
至二百七十步下等二百五十步不知京城當時倉<lb/>
卒之際用與不用此格若人不究心則下等二百五十<lb/>
步亦莫能及若能究心則二百七十步過之甚易又有<lb/>
小礮禦近衆其小礮毎十人已上不過十五人可致一<lb/>
<pb n="KR3b0016_WYG_002-32a"/>
座亦可以到數十步外不謂小礮不能害物人中四肢<lb/>
則四肢必傷中腰已上則人必死中馬亦然又况大礮<lb/>
每放一礟小礮可放數礮兼小礮不必用石以重三四斤<lb/>
泥丸為之泥丸之利亦博不獨放時易得無窮放去中人<lb/>
人必傷死若要摧毁攻械則須用大礮及石金人攻守<lb/>
用大礮蓋欲摧毁城樓守城欲摧毁敵人攻械大礮與<lb/>
小礮遠礮齊用縱敵在城外伐木為對樓雲梯火車等<lb/>
攻械可以破盡金人廣列<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>石礮座㝷碑石磨蓋石羊虎<lb/>
<pb n="KR3b0016_WYG_002-32b"/>
為礮欲攻之所列礮座百餘飛石如雨擊守城之卒死<lb/>
傷日亦不下一二十人此非攻城之能蓋守禦官一時<lb/>
之失計耳茍守禦官得計止令卒迎女頭牆坐城外礮<lb/>
來髙則於女頭牆上過低則打中女頭礮擊在外無緣<lb/>
中人一卒不至於死傷又豈有死傷日不下一二十人<lb/>
者惟女頭牆稍加髙厚則全安堵矣又須用造髙木長<lb/>
一丈闊一丈一丈上下外直裏斜外密裏希洞子外密<lb/>
處以大麻繩横編如竹笆相似以備礮石衆多攻壊女<lb/>
<pb n="KR3b0016_WYG_002-33a"/>
頭即於兩邊連進洞子向前以代女頭若此則礮石縱<lb/>
大至多亦無損壊間有損者即逐旋抽換假令止如此<lb/>
捍禦則礮石亦何能害人己可必得無虞也敵以雲梯<lb/>
對樓攻東水門其間捍禦有設重樓獲勝者固甚善也<lb/>
又恐人在髙樓之上愈招矢石矣又聞宋門守禦官亦<lb/>
以禦對樓雲梯至毎以木衝倒仆死者無數此亦奇䇿<lb/>
然持撞木人與對樓上人相對不免互相殺亦非全勝<lb/>
金人填壕成五對樓過壕攻城下列礮二百餘所七稍<lb/>
<pb n="KR3b0016_WYG_002-33b"/>
礮可施五十斤石散星礮每座可施䖏<hi>闕</hi>　以理度之自<lb/>
是敵必不容矢石必倍守禦官若能令人依前説造洞<lb/>
子於闕樓子處兩頭連珠並進不終日決可築合代女<lb/>
頭以隔矢石矢石雖愈倍於前亦必無害次於燒了城<lb/>
樓子兩頭措置深埋排扠木以防敵急急登城上分兵<lb/>
兩向次於城裏從下斜築向上至城面外垠向下陡峻<lb/>
次於城裏脚下取土為深壕三五丈築月城圍之使敵<lb/>
乘對樓到城如不下對樓上城却囘則已若上城必自<lb/>
<pb n="KR3b0016_WYG_002-34a"/>
立不得到内壕内無不死者如此一到必當罷攻退兵<lb/>
不期守禦之人於此一失以致城陷重念國家之難豈<lb/>
不痛哉攻守之械害物是重其勢可畏者莫甚於礮然<lb/>
亦全在人用若攻城人能用而守城人不能禦之則攻<lb/>
城人可以施其能若守城人能用則攻城人能者亦難<lb/>
施設竊聞金人用礮攻京城守禦人亦嘗用礮城闕内<lb/>
必然難安大礮亦難容數多雖有礮臺而臺地步亦不<lb/>
甚廣又礮才欲施放敵人在外先見必須以衆礮來擊<lb/>
<pb n="KR3b0016_WYG_002-34b"/>
又城上礮亦在髙處自然招城外敵人用礮可以直指<lb/>
而擊之以此觀之守禦之人可謂不能用礮也明矣假<lb/>
令當時於城裏脚下立礮仍毎座礮前埋立木為衣敵<lb/>
人在外不見立礮所在雖有善用礮者何能施設或人<lb/>
以謂礮在城裏礮手不能得見城外事無由取的毎座<lb/>
礮别用一人於城上專管裏礮稍與外物相對即令設<lb/>
施少偏却令礮手少那脚上大偏則就令拽礮人擡轉<lb/>
礮座照料得一礮打中得礮少有不中又城裏立礮可<lb/>
<pb n="KR3b0016_WYG_002-35a"/>
置數多守禦人用礮若止能如此雖敵用礮何能為也<lb/>
築城之計城面上必作女頭中間立狗脚木一條毎女<lb/>
頭中掛搭箆籬惟可以隔遮弓箭弩於礮石則難以遮<lb/>
隔若改作平頭牆不用箆籬只於近下留品字方眼與<lb/>
女頭相似亦甚濟用或問何以備禦城外脚下自有馬<lb/>
面牆兩邊皆見城外脚下于牆上頭墜下害敵之物敵<lb/>
人初到城下觀其攻械勢恐難遏宜便於城裏脚下取<lb/>
土深闊裡壕壕外去壕數丈再築重城一重對舊城門<lb/>
<pb n="KR3b0016_WYG_002-35b"/>
更不作門却於新築城下緣裡壕又二三里地新城上<lb/>
開門使人入得大城直行不得須於裡壕垠上新城脚<lb/>
下繞繚三二里地方始入門若此則假使賊善填壕止<lb/>
不過填外壕必不能填得裏壕賊若由門入城須行新<lb/>
城脚下裡壕垠上新城上人直下臨敵何物不可施用<lb/>
正是敵死地必不敢入既由正門入城尚不敢豈肯用<lb/>
命打城且只如此為備敵兵至多攻城百種試可談笑<lb/>
以待之又况京都舊城亦自可守若遂措置便可使勢<lb/>
<pb n="KR3b0016_WYG_002-36a"/>
如金湯有不可犯之理兼京城内之軍百姓金銀粟帛<lb/>
計以億兆之數亦莫能盡若能竭力修作不特添此一<lb/>
城一壕可不日而成假使添築城壕數重人亦不勞而<lb/>
辦重城既備然後招敵使入城議事彼若見之必不攻<lb/>
而自退俗諺云求人不求己古人云上䇿莫如自治又<lb/>
事貴制人不貴制於人皆此之謂也京城周圍地約一<lb/>
百二十里聞當時敵在城外諸門多閉有以土塞者止<lb/>
開兩三門通人出入如此乃是自塞生路而為敵生路<lb/>
<pb n="KR3b0016_WYG_002-36b"/>
也及為守之計不獨大起諸門仍於兩門之間更開三<lb/>
兩門使周圍門有數十座齊於城内運土木出外填壕<lb/>
作路使戰兵出入無至自礙城上觀望敵人嘹哨乘便<lb/>
處即遣兵擊殺或夜出兵使敵在外所備處多晝夜備<lb/>
戰無有休息彼自不能久攻兼既城内剙開城門自運<lb/>
土填壕欲為入計不攻自敗所以敢自剙開城門出填<lb/>
壕者非謂其敵兵可欺蓋恃其自於城内設除已備敵<lb/>
入城而死耳晉王浚遣都䕶王昌及鮮卑段就六春末<lb/>
<pb n="KR3b0016_WYG_002-37a"/>
杯等部五萬之衆以討石勒諸將皆勸勒固守以疲冦<lb/>
獨張賓孔萇以謂可速鑿北壘為突門二十餘道勒即<lb/>
以萇為攻戰都督造突門於北城鮮卑入城北壘勒俟<lb/>
其未陣躬率將士鼓譟於城上㑹孔萇督諸門伏兵俱<lb/>
出擊之生擒末柸等衆皆奔散萇乘勝追擊滿尸三十<lb/>
餘里獲鎧甲五十疋此乃守中有攻可謂善守城法也<lb/>
後之守城者何憚而不法歟州郡城池之制人皆以為<lb/>
盡善城有敵樓而敵人用火礮擊樓城外有壕而敵人<lb/>
<pb n="KR3b0016_WYG_002-37b"/>
用洞子壘填城髙數丈敵人用天橋鵞車對樓慢道雲<lb/>
梯等攻具登城據其城池之制可以自謂堅固前所未<lb/>
有奈何敵人攻械雄傑亦前古所未有故事貴乎仍舊<lb/>
而人憚於改作皆不可必者古人所謂利不百者不變<lb/>
法功不十者不易器以今城池之制觀之雖然利不至<lb/>
於百而功不至於十其間有須臾改者不可不更改也<lb/>
自古聖人之法未嘗有一定之制可則因否則革也為<lb/>
今之計如敵樓者不可仍舊制也宜於馬面上築髙厚<lb/>
<pb n="KR3b0016_WYG_002-38a"/>
牆下留品字方徑及尺空眼以備覘望及施設槍路牆<lb/>
裏近下以細木蓋一兩架瓦棚可令守禦避寒暑風雨<lb/>
屋牆裏牆皆低下則礮雖在外數多悉不能及又壕上<lb/>
作橋橋中作弔橋時暫隔敵則可若出兵則不能無礙<lb/>
宜為實橋兵出入俱利城門宜迂回曲折移向裏百餘<lb/>
步置不獨敵矢石不及其舊作門樓處行入一步向裏<lb/>
便是敵陷穽蓋百步内兩壁城上下臨敵人應殺敵之<lb/>
具皆可設施舊門前横築䕶門牆髙丈餘兩頭遮過門<lb/>
<pb n="KR3b0016_WYG_002-38b"/>
三二丈城門啓閉人馬出入壕外人皆不見孰敢窺伺<lb/>
城外脚下去城二丈臨壕垠上宜築髙厚羊馬牆髙及<lb/>
一丈厚及六尺牆内脚下亦築雀臺髙二三尺闊四尺<lb/>
雀臺上於羊馬牆上亦留品字空眼以備覘望及通槍<lb/>
路一如大城上女牆頭牆牆重疊雀臺上埋排扠木以<lb/>
備敵填平壕塹及破羊馬牆至城脚下則敵於羊馬牆<lb/>
内兩邊受敵雀臺上與大牆向下所施矢石即是敵當<lb/>
一面而守城人三面禦之羊馬牆内兵賴羊馬牆遮隔<lb/>
<pb n="KR3b0016_WYG_002-39a"/>
壕外矢石是羊馬牆與大城係是兩城相乘濟用使敵<lb/>
人雖破羊馬牆無敢入者故羊馬牆比大牆雖甚低薄<lb/>
其捍禦堅守之効不在大城之下又羊馬牆内所置之<lb/>
兵正是依城下塞以留伏兵不知敵人以何術可解若<lb/>
此既有羊馬牆其鹿角可以不用仍於大城上多設暗<lb/>
門以備遣兵於羊馬牆内出入又羊馬牆去大城脚止<lb/>
二丈不可令太逺者慮大城上抛擲磚石難過牆内反<lb/>
害牆内人又不令太近者慮其太窄難以囘轉長槍又<lb/>
<pb n="KR3b0016_WYG_002-39b"/>
於大城脚下作深闊裏壕壕向上裏度地五七丈可作<lb/>
來往路外築裡城排扠木但多備下敵冦城應敵處用<lb/>
此設備雖使敵人善攻不足畏也墨子宋大夫善守禦<lb/>
公輸般為雲梯之械將攻宋墨子見之乃解帶圍城以<lb/>
械為牒九設攻械之機墨子九拒之公輸般攻械盡墨<lb/>
子守有餘公輸屈曰吾知所以拒我者以見此攻城者<lb/>
宜乎古人以為䇿之下也夫守城者毎見敵人設為一<lb/>
攻機而無䇿以應之者未有思也規嘗謂孫子曰兵者<lb/>
<pb n="KR3b0016_WYG_002-40a"/>
國之大事死生之地存亡之道不可不察也又以謂兵<lb/>
者詭也用意中形詭詐為道是以善守者藏於九地之<lb/>
下使敵不知其所攻今夫備禦之䇿宜乎藏之於身待<lb/>
敵而用不可以先𫝊之然而有𫝊之於衆而達之于遠<lb/>
有利而無害有得而無失不可不先𫝊也嗟乎靖康丙<lb/>
午金人以兒戲之具攻打京城守禦者不以時設計遂<lb/>
致城拔迄今一紀有餘而金人不思當時幸勝尚以驕<lb/>
氣相矜在規未知敵人攻京城械器施設之前則毎聞<lb/>
<pb n="KR3b0016_WYG_002-40b"/>
人云金人攻城大礮對樓勢不可當貴顯言之則快然<lb/>
而不敢辨衆人言之則亦不敢痛折今既知其詳則豈<lb/>
可不盡剖其所見而言之規竊嘗聞國之利器不可以<lb/>
示人又機事不密則害成然而用兵之道以正合以奇<lb/>
勝善出奇者無窮如天地不竭如江海千變萬化孰能<lb/>
窮之今止據其金人拔京城當時攻械施設略舉其捍<lb/>
禦之䇿大槩言之至於盡精微致敵之方有不可得而<lb/>
𫝊之者矣惟在乎守城之人於敵未至前精加思索應<lb/>
<pb n="KR3b0016_WYG_002-41a"/>
變之術預為之備耳區區管見不能自揆輒序於僉言<lb/>
之後<lb/>
王稟守太原尼雅滿攻城之具曰礮石洞子鵞車偏橋雲<lb/>
梯火梯凡有數千毎攻城先列克列礮三十座凡舉一<lb/>
礮聴鼓聲齊發礮石入城者大之於斗樓櫓中礮無不<lb/>
壊者賴總管王稟先設虚柵下又置糠布袋在樓櫓上<lb/>
雖為所壊即時復成尼雅滿填壕之法先用洞子下置車<lb/>
轉輪上安居木狀如屋形以生牛皮縵上又以鐡葉裹<lb/>
<pb n="KR3b0016_WYG_002-41b"/>
之人在其内推而行之節次相續凡五十餘兩人運土<lb/>
木柴薪於中尼雅滿填壕先用大板薪次以薦覆然後置<lb/>
土在上増覆如初王稟毎見填即先穿壁為竅致火鞲<lb/>
在内俟其薪多即便放燈于水中其燈下水尋木能燃<lb/>
濕薪火既漸盛令人鼓鞲其焰亘天至能不令填壕其<lb/>
鵞車一如鵞形下亦用車輪冠之以皮鐡使數十百人<lb/>
推行欲上城樓王稟於城中亦設跳樓亦如鵞形使人<lb/>
在内迎敵亦先以索結巨石置彼鵞車上又令人在下<lb/>
<pb n="KR3b0016_WYG_002-42a"/>
以搭鈎及繩拽之其車前倒又不能進其雲梯火梯悉<lb/>
用車輪其髙一如城樓悉如王稟隨機應變終不能攻<lb/>
又嘗内起重城慮外壁之壊<lb/>
我師為敵所圍可以力守者三外有援兵一可守也人<lb/>
士勁勇芻粟豐備二可守也池城完固民人富實三可<lb/>
守也可以決戰者三外無援兵一可戰也人勁馬壯兵<lb/>
甲堅利儲蓄不備二可戰也城池不完士民窮匱三可<lb/>
戰也守可以必守戰可以即戰何謂必守許洞曰盡我<lb/>
<pb n="KR3b0016_WYG_002-42b"/>
力焉援兵不到即俟敵懈出奇以戰如光武昆陽水上<lb/>
鼓譟而出如田單即墨火牛之類是也何謂即戰許洞<lb/>
曰既圍即戰謀未備也圍久則固焉被圍之師不可出<lb/>
者三敵無故開圍一角者有伏也退圍數里者謀也示<lb/>
以弱者誘也可以急備者二敵攻其西謹備其東敵示<lb/>
以閒暇者此必緩我而欲乘懈隂將衝突也夫被圍者<lb/>
當先安其内而後及其外可也<lb/>
兵法曰守城之道無恃其不來恃吾有以待之無恃其<lb/>
<pb n="KR3b0016_WYG_002-43a"/>
不攻恃吾有所不可攻故善守者敵不知所攻非獨為<lb/>
城髙池深卒彊糧足而已必在乎慮智周密計謀百變<lb/>
或彼不來攻而我守或彼不挑戰而我擊或多方以謀<lb/>
彼師或屢出以疲彼師或彼求鬭而我不出或彼欲去<lb/>
而懼我襲若此者皆古人所以坐而役敵國之道也此<lb/>
雖得禦攻之計然又要先審可守之利害凡守城之道<lb/>
有五敗一曰壯夫寡小弱衆二曰城大而人少三曰糧<lb/>
寡而人衆四曰蓄貨積於外五曰豪强不用命加之外<lb/>
<pb n="KR3b0016_WYG_002-43b"/>
水髙而城内低土脈疎而池隍淺守具未足薪水不供<lb/>
雖有髙城宜棄勿守亦守有五全一曰城隍修二曰器<lb/>
械具三曰人少粟多四曰上下相親五曰刑嚴賞重加<lb/>
之得大山之下廣川之上髙不近旱而水用足下不近<lb/>
水而溝防省因天財就地利土堅水流險阻可恃兼此<lb/>
形勢守則有餘故兵法曰城有不可攻又曰善守者藏<lb/>
于九地之下皆謂此也凡守之道敵來逼城靜黙而待<lb/>
無輒出拒候其矢石可及則以術破之若遇主將自度<lb/>
<pb n="KR3b0016_WYG_002-44a"/>
其便利以彊弩叢射飛石併擊斃之則軍聲阻喪其勢<lb/>
必遁若得敵人稱降及和切勿弛備當益加守禦防其<lb/>
詐我若敵攻已久不拔而去此為疲師可躡而襲之必<lb/>
破此又寄之明哲見利而行不可羈以常格也古法曰<lb/>
三里之城萬家守之足矣今若遇敵逼近人力不暇者<lb/>
即且約容一軍人馬如築於閒時須稍寛闊守城之法<lb/>
凡冦賊將至於城外五百步内悉伐木斷橋焚棄宿草<lb/>
撤屋堙井有水泉皆投毒藥木石磚瓦茭芻餱糧畜牧<lb/>
<pb n="KR3b0016_WYG_002-44b"/>
與居民什器盡徙入城内徙不逮者焚之主將閲視守<lb/>
禦器械各令牢具又預穿井無數惟井無近城又備糧<lb/>
<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>布帛芻草蘆葦茅荻石灰沙土鐡炭松樺蒿艾膏油<lb/>
麻皮氊荆棘箆籬釜鑊甕盆桶缶水石磚竹鍬钁鑱斧<lb/>
錐鑿梯索之類凡委積及樓棚門扇門棧但火攻可及<lb/>
之處悉皆氊覆泥塗棚樓下隨處積檑木檑石鎗斧及<lb/>
他短兵外立弩彈礮架棚樓女牆上加箆籬竹笆城中<lb/>
立望樓籍民中壯男為一軍以充防人壯女為一軍以<lb/>
<pb n="KR3b0016_WYG_002-45a"/>
𨽻雜役老弱為一軍以供飲飼放牧樵採三軍無得相<lb/>
過主將延問軍中奇謀勇力機㨗跅弛精伎辯口之士<lb/>
如雞鳴狗盜之類無不加禮以備防用城上毎將各立<lb/>
一典掌呼索百用先作小旗數十枚有呼索即大書物<lb/>
名貼旗上上舉以示城下仍預檢校備用之物各為部<lb/>
分使吏主當謹伺見降旗則應送城上城下百步給雜<lb/>
役三五十人掌負挈所須索物仍各授一官督領衢巷<lb/>
通夜張燈燭察姦人出入與軍士之私相過從者量城<lb/>
<pb n="KR3b0016_WYG_002-45b"/>
上一步置一甲士十步増五人防非時抽易五步有五<lb/>
長十步有十長百步有將别令虞候領戰隊作雌雄契<lb/>
持以巡城所至與守隊勘同乃過若賊勢外振士心内<lb/>
貳則或轉左隊以為右易前軍以置後或一日數易或<lb/>
數日不移又間使人持偽契巡行以驗試將士毎將各<lb/>
設四表賊來近則舉一表賊至城則舉二表賊登城則<lb/>
舉三表賊攀女牆則舉四表夜則加燭於表上虞候戰<lb/>
隊視舉表處急援如賊已向城乘城將士皆援立牌以<lb/>
<pb n="KR3b0016_WYG_002-46a"/>
自障城及弩臺上並度視逺近施放矢石火毬火鷂鞭<lb/>
箭賊在城下則抛飛鈎賊若填壕則為火藥鞭箭以射<lb/>
焚其芻藁橋械賊傅城欲上則隨其處下擂木擂石以<lb/>
擊之投飛炬以燒其攻器下火牀及以行罏鎔鐡洒灼<lb/>
敵人颺石灰糠麩眯害其目樓棚踏空版内雜短兵下<lb/>
刺登城者若登者漸多則禦以狼牙鐡拍手漸攀城則<lb/>
以連枷捧擊之剉手斧斷之賊以衝車等進則穿以鐡<lb/>
鐶木環放猛火油賊雲梯倚城則引文竿推撞車賊木<lb/>
<pb n="KR3b0016_WYG_002-46b"/>
驢穴城則用絞車鐡撞燕尾炬壊之賊飛礮石則張布<lb/>
幔繩過其賊為地道來攻則為地聴候其來方穿井邀<lb/>
之霹靂火毬烟毬等害之賊附髙穴城則縋遊火箱灼<lb/>
之賊築土堙傍城欲上則穿地道至堙下引取其土賊<lb/>
堙自壊或城内薄城起堙相對盛兵抵禦賊以火攻城<lb/>
則城上應救火之具有托义火鈎火鐮栁灑子栁罐鐡<lb/>
手貓唧筒尋常之所預備者若攻具猛至則為水袋水<lb/>
囊以投沃之應棚樓器械雖已塗覆亦頻舉麻搭潤䕶<lb/>
<pb n="KR3b0016_WYG_002-47a"/>
若賊為火車燒城門則下濕沙滅之切勿以水水加則<lb/>
油焰愈熾賊若縱烟向城則列甕缶以醋漿水各實五<lb/>
分人覆面於上其烟不能犯鼻目賊夜圍城則毎五十<lb/>
步以二人繫城下置食其前城上聞犬吠則縋火下照<lb/>
舉表加備又於城半腹毎十步繫一燈籠又束蘆葦為<lb/>
插以松明樺皮可用照賊或攻摧女牆則以木女牆代<lb/>
之或攻壊城門則以刀車塞之<lb/>
凡賊諸攻不利必引水灌城我則壅塞諸門察視城中<lb/>
<pb n="KR3b0016_WYG_002-47b"/>
陷穴之處悉加傅築城内促圍望外水髙下别築闊牆<lb/>
牆外取土可深一丈兵隊備城如故周視地勢有可洩<lb/>
水處十數步開一井井内各相通以洩疏之若水已入<lb/>
城則於新築牆外作船二十隻選勇士毎船三十人質<lb/>
其父母妻子各授弓弩短兵鍬钁遣暝夜從門銜枚並<lb/>
出決賊堤堰破賊營砦所選之士須預習水戰度力不<lb/>
足則加船以進或賊已覺則城上鼔譟為助<lb/>
凡賊有勇悍之卒必使來突我城門我當偽為不知開<lb/>
<pb n="KR3b0016_WYG_002-48a"/>
門以待於道路設陷馬坑機橋於重牆曲巷内出奇伏<lb/>
兵掩擊逼陷之或約其過一二百人即下重門插板使<lb/>
其前敗後絶<lb/>
凡城内器械已備守禦已得當出奇用詐以戰代守以<lb/>
擊解圍先為暗門或因賊初至營陣未整或暮夜乘賊<lb/>
不覺或賊攻城初息或賊圍久已怠潛出精騎銜枚擊<lb/>
之擊敗亦不逺襲或我兵已出賊突門而入則自城上<lb/>
向裏連下巨石擊壓以斷其入<lb/>
<pb n="KR3b0016_WYG_002-48b"/>
凡城中日給百用至於水漿皆有限量令民竈為天井<lb/>
髙突防火仍預下令凡失火者斬杜姦人也或城内有<lb/>
火發只令本坊官吏領丁徒赴救仍急赴主將主將遣<lb/>
左右親信人促往<lb/>
凡城中失火及非常警動者主將命擊鼓五通城上吏<lb/>
卒聞鼓不得輒離職掌民不得奔走街巷凡賊至城外<lb/>
禁城中不得妄舉髙物如竿表之類及吹擊樂器恐賊<lb/>
内應凡城中有使至門者徑導詣主將裨校民吏不得<lb/>
<pb n="KR3b0016_WYG_002-49a"/>
輒見如得城中飛書不得輒讀持送本營將衆封送主<lb/>
將凡有曉星氣數術人悉收𨽻官府不得與他人竊語<lb/>
及禁論説怪異以惑衆心凡號令一出主將并副將以<lb/>
下不得專異指揮餘依行軍約束條件<lb/>
羅拱辰一守議各城雖有濠河之險必須附城壕邊就<lb/>
以挑起淤土離城脚丈餘不等臨隄圍築五尺髙牆使<lb/>
賊雖或渡濠亦難輒抵城下况不時出奇兵數十人於<lb/>
城下得此牆遮蔽可以藏伏窺視如賊近對壕我兵即<lb/>
<pb n="KR3b0016_WYG_002-49b"/>
於牆内潛發長器不露形體使彼不知我兵多寡有兵<lb/>
在城下時賊以為有無兵在城下時賊亦不知其無也<lb/>
所謂有有無無虚虚實實者此也且四鄉逃難男婦又<lb/>
得此牆暫容其身若賊來不必就先扯去弔橋恐奔來<lb/>
逃難男婦未能盡過不免立以待斃是可哀也既有此<lb/>
牆若果賊將來只須謹閉城門俟其到城方去弔橋亦<lb/>
不為遲况賊畏城上銃礮決不敢近我城下其城無敵<lb/>
臺則不能眺逺顧下何以言守必要貼城築出敵臺毎<lb/>
<pb n="KR3b0016_WYG_002-50a"/>
座相去或五六百步或七八百步或二三百步各隨城<lb/>
勢之曲直囘折以為逺近其守之之法最要靜治嚴禁<lb/>
諠譁庶臨敵不亂兵疲倦必要更番休養又恐乘怠而<lb/>
入須於垜外蓋出浮棚毎扇約闊三四尺或長六七八<lb/>
尺不拘環城接連駕設之法或用小木或竹毎根比棚<lb/>
闊三四尺以一半伸出垜外一半放入垜内其外閤浮<lb/>
棚棚上壓以磚石天晴加置石灰數包於上其内用繩<lb/>
縛墜石虚懸若賊加梯棚上則棚軟不乘其梯其磚石<lb/>
<pb n="KR3b0016_WYG_002-50b"/>
墜擊城下而内懸木石墜落牆内守垜者且自警覺若<lb/>
賊置梯棚下而上登其棚觸首一移動而亂石又墜矣<lb/>
若再加嚴固沿城周圍垜牆之上豎架奈何木其製堅<lb/>
立架木二根機闗横挑木各一根上閤一木謂之奈何<lb/>
木木上錯綜釘以竹簽其木之輕重與挑木相稱賊來<lb/>
攀援則其勢自然下擊而傷人既不能扳駕又不能取<lb/>
脱故名奈何木也敵至城下我兵輕動其木墜下又可<lb/>
擊之况此棚木易於成造且所費不多今各縣城低難<lb/>
<pb n="KR3b0016_WYG_002-51a"/>
守相應速製至於夜間守城用燈燭所費甚多且皆髙<lb/>
懸於垜上是使賊得以視我我不便視賊其利在彼矣<lb/>
甚非所宜為今之計應造鐡火毬中燃柴木則柴木之<lb/>
價比桕燭相去倍蓰况火光散闊及逺比燈火相去千<lb/>
萬毎垜口二十箇三十個止該用火毬一枚挑出垜外<lb/>
墜於城半則火光在下我視在上不悖其光我得以見<lb/>
賊而賊不能見我其利在我矣倘或城中一時火發恐<lb/>
是奸細在城中為裡應或居民失謹慎其守城兵夫未<lb/>
<pb n="KR3b0016_WYG_002-51b"/>
免驚疑且往救家宅必至棄其所守請先出示禁諭庶<lb/>
不疎虞<lb/>
　　　守城鄙見<lb/>
一壹城居民各於平居之時就方隅與城相近有司預<lb/>
派垜夫必須一垜一夫庶事有責成不許二夫三垜恐<lb/>
成躭閣各令備鋒利器械一件或鎗或刀或扒或弓矢<lb/>
各須精緻皆適實用平居出示曉諭聞礮即登城預將<lb/>
垜頭粉白一處上書垜夫某人係保長某人甲長某人<lb/>
<pb n="KR3b0016_WYG_002-52a"/>
下始不敢推託誤事<lb/>
一賊泊城下晝夜攻圍交戰之時垜夫一名不許下城<lb/>
賊退之後垜夫輪班喫飯夜衛約定申時上城夘時始<lb/>
下各令分定信地該管官員逐名㸃查夜間長號擊柝<lb/>
凝神各於分垜向下向壕專視或見賊渡河或至城下<lb/>
安梯或聞水響或在壕外結衆聚望或射箭打礮急喊<lb/>
臨垜之夫及兵官知之用磚石星飛抛擊<lb/>
一垜夫夜間切不可睡蓋一垜之夫睡熟則一垜無人<lb/>
<pb n="KR3b0016_WYG_002-52b"/>
照顧<lb/>
一垜夫止於守禦若黠冦聚衆晝夜攻擊又非此輩可<lb/>
當須以兵力勝之兵技第一大佛郎機其次鳥嘴銃又<lb/>
其次弓矢如事急人人能舉用之不竭無如磚石也須<lb/>
多多積備陸續接濟可也<lb/>
一毎垜頭必用斗許大石一塊大約一人之力能舉者<lb/>
預布垜頭賊有頂門下梯者就將此石向頭推打一石<lb/>
不中又借鄰垜一石擊之不中又借一石擊之必擊之<lb/>
<pb n="KR3b0016_WYG_002-53a"/>
冦退而後已排難解紛無如此技也<lb/>
一四圍之城大勢四門各四官四隅又分四官綂領一<lb/>
臺至一臺又分一頭目管領各强弱搭配兵若干名分<lb/>
定信地庶事有責成毎分地須用一條鞭銃數管大佛<lb/>
郎機一架蓋鞭銃止能擊無遮牌之賊而有被有牌之<lb/>
冦非郎機不能制也<lb/>
一城除定兵之外毎於一面又當備遊兵一枝擇將士<lb/>
最强者為之毎遇事急即遣此兵輔之始保無虞<lb/>
<pb n="KR3b0016_WYG_002-53b"/>
一專委一員官將銀包三錢五錢一兩二兩至十兩者<lb/>
及花紅之類咸備一遇官兵垜夫或能擊賊或能退賊<lb/>
或能報賊渡水或能報賊取梯即時量功大小對衆賞<lb/>
之庶人心感戴爭相防守矣<lb/>
一毎敵臺用竈燒滚湯數鍋備長柄澆杓數把賊有登<lb/>
梯上城及登城者即以澆杓當頂澆之蓋秃頭畏滚湯<lb/>
也<lb/>
一近來賊鉛銃甚多須要付傍牌遮蔽一垜一牌更妙<lb/>
<pb n="KR3b0016_WYG_002-54a"/>
力不能及數垜一牌亦可人家鍋蓋垜夫執之亦能却<lb/>
矢毒也<lb/>
一藥線鉛子火藥皆當預多備<lb/>
一晝夜皆當周巡分地一官往來一官之地一面分官<lb/>
往來巡一面之地四面總委周巡四面之地各官皆須<lb/>
盔甲以防流矢鉛彈<lb/>
一賊船泊城下借鄰近大佛郎機并力攻之必使離城<lb/>
而後已<lb/>
<pb n="KR3b0016_WYG_002-54b"/>
一城中專委一官執牌往來巡視恐有他盜乘機竊發<lb/>
一各門用石嚴砌以防他虞<lb/>
一水門及木橋多用水甕以防不虞<lb/>
一毎垜一燈三垜懸一燈落地始能照見城下之賊然<lb/>
懸索宜細止勝一燈庶賊不能攀躋也<lb/>
一城頭牌巡不許訛言不許驚恐及引頸出垜外望最<lb/>
誤事也<lb/>
一各敵臺各備起火流星一二十枚某臺事急不能堵<lb/>
<pb n="KR3b0016_WYG_002-55a"/>
當急燃起火則本面遊兵應之<lb/>
一預令有司多備油燭以防久困至若竹纜草把各鋪<lb/>
皆當積備令人掌之以防夜戰也<lb/>
一賊攻圍須掣去橋梁若城外男女居民有欲進城者<lb/>
須窺賊稍逺先放入甕城待盤詰的當而後放入内城<lb/>
一城上用快馬𫝊報消息<lb/>
一分付各兵不許先存恐懼蓋我在城上彼在城下用<lb/>
上擊下易為力也<lb/>
<pb n="KR3b0016_WYG_002-55b"/>
　　地<lb/>
許洞曰古法曰散地無戰散地者境内地也士卒顧家<lb/>
其意未專不可戰也輕地無止者入敵地尚淺士卒意<lb/>
未堅不可以遽戰當自堅其心也争地則無攻山谷隘<lb/>
險之口以弱勝强以少擊衆之地也交地則無絶俱可<lb/>
進退之地不可以兵絶之也衢地則合交有路往來我<lb/>
可以結交於諸侯也重地則掠深入敵境士卒意已堅<lb/>
固可以掠取財物也圍地則謀士卒困於險隘鬭則兵<lb/>
<pb n="KR3b0016_WYG_002-56a"/>
弱持久則糧食絶乏則當用謀以免難死地則戰前有<lb/>
髙山後有大水糧食乏絶進退守備皆無所利當即日<lb/>
死戰也許洞曰此八者古人用地之法也若地協於用<lb/>
則用之不協於用則反之反之謂何曰古人用地之法<lb/>
若敵衆深入吾境壁壘不完芻糧寡少守且不利詎可<lb/>
以散地而不戰乎在我當以必戰為約怯退示以必死<lb/>
擒獲示以必賞令立告諸吏士將戰之際後顧者斬之<lb/>
相視而目動者斬之遺弓刀器械者斬之金鼓不應節<lb/>
<pb n="KR3b0016_WYG_002-56b"/>
者斬之獲一首級者亦厚賞之如是則有散地之法也<lb/>
入敵地尚淺險則據而挑夷則守慮士卒心不固當擇<lb/>
左右前後負背險絶斷其生路肅部伍嚴節制使人人<lb/>
自戰勢我當屯師為大營廣陣務攻具露其機狀如不<lb/>
密俾敵見之欲敵人備在前隂出精鋭敢死者循間道<lb/>
或扼其糧運或擣絶其後凡間道必多險阻或有巖岸<lb/>
峭壁之地則為懸梯竹索以陟降之或有深澗闊壑則<lb/>
為木桶瓦缶之類渡之覺敵内撓則自營陣中出精兵<lb/>
<pb n="KR3b0016_WYG_002-57a"/>
為應内外夾攻有爭地之用矣道路相錯我可以往彼<lb/>
可以來利設伏進戰戰佯北俟逐兵過半則舉號發伏<lb/>
衝擊之反佯北之師以應有交地之用矣頓泊之地徑<lb/>
達四面當選腹心勁勇者各將步騎以扼四衝人數多<lb/>
少隨用之雖無交應有衢地之用矣致兵敵境凡屬守<lb/>
備者順則安之否則夷之資食所獲必副吏士内以悦<lb/>
師人外絶敵所恃豈直深入然後用掠乎如是則用掠<lb/>
非止重地之用矣大兵將動先料其强弱觀其雲氣察<lb/>
<pb n="KR3b0016_WYG_002-57b"/>
地勢順逆審人心向背而後舉焉兵法曰䇿之而知得<lb/>
失之計候之而知動靜之理故得失之道利先知謀勝<lb/>
於未勝決失於未失者善也有死地之圍始謀於軍者<lb/>
必有後機之困矣設能及後機而達先知必無圍敵之<lb/>
患矣髙山大澤險峭沮洳溪徑斷絶無以生遁此乃志<lb/>
士用謀之利也當宜用奇兵出其不意以衝冦敵而後<lb/>
擊之也出奇奔衝或利用燧馬燧牛如田單陽班之類<lb/>
是也或候夜昏詐為號直奔衝敵師混服飾軍伍使不<lb/>
<pb n="KR3b0016_WYG_002-58a"/>
辨認之類是也如止以死戰為期茍敵兵益壯我援不<lb/>
到則李陵有弓折矢盡之困矣戰極力斃當自隕陷能<lb/>
竭智用謀萬變不極則無死地之憂矣然則地利者不<lb/>
可一槩用也但臨時觀其用何如耳兵貴設變不能以<lb/>
變用兵雖得地利無益也軍志云失地之利士卒迷惑<lb/>
三軍困敗饑飽勞逸地利為寶不其然矣是以彼此俱<lb/>
利之地則讓而設伏趨其所愛而傍襲之彼此不利之<lb/>
地則引而佯去待其出而邀擊之平易之所則率騎而<lb/>
<pb n="KR3b0016_WYG_002-58b"/>
與陣險隘之處則勵步以及徒往易歸難左險右阻沮<lb/>
洳幽穢垣埳溝瀆此車之敗地也候視相及限壑分川<lb/>
斯可以縱弓弩聲塵既接深林盛薄斯可以奮矛鋋蘆<lb/>
葦深草則必用風火蔣蒲翳薈則必索其伏平坦則方<lb/>
布汚敘則圓形左右俱髙則張翼後髙前下則設衝凡<lb/>
戰之道以形地為主虚實為佐變化為輔不可專守險<lb/>
以求勝也仍須節之以金鼔變之以權宜用逸待勞掩<lb/>
遲為疾不明地利其敗不旋踵矣或有進師行軍不因<lb/>
<pb n="KR3b0016_WYG_002-59a"/>
鄉導陷于危敗為敵所制左谷右山束馬懸車之徑前<lb/>
窮後絶雁行魚貫之巖兵陣未整而强敵忽臨進無所<lb/>
憑退無所固求戰不得自守莫安住則日月稽留動則<lb/>
首尾受敵野無水草軍乏資糧馬困人疲智窮力極一<lb/>
夫守隘萬夫莫向如彼要害敵先據之如此之利我已<lb/>
失守縱有驍兵利器亦何以施其用事至於此可不慎<lb/>
之哉若此地疾戰則存不戰則亡當須上下同心併氣<lb/>
一力抽腸濺血一死上前因敗為功而轉禍為福矣<lb/>
<pb n="KR3b0016_WYG_002-59b"/>
晁錯論兵法曰丈五之溝漸車之水山林積石經川丘<lb/>
阜山木所在此步兵之地也車騎二不當一土山丘陵<lb/>
漫衍相屬平原廣野此車騎之地也步兵十不當一平<lb/>
陵相逺川谷居間仰高臨下此弓弩之地也短兵百不<lb/>
當一兩陣相近平地淺山可前可後此長㦸之地也劒<lb/>
楯三不當一<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦竹蕭草木蒙蘢枝葉茂接此矛鋋之<lb/>
地也長㦸二不當一曲道相伏險阸相薄此劒楯之地<lb/>
也弩弓三不當一<lb/>
<pb n="KR3b0016_WYG_002-60a"/>
武經曰詳諸兵書安營之法相視地形各有所宜今大<lb/>
河之北至於右北平千餘里三闗南北幽燕恩冀之間<lb/>
地平如掌頓軍置營方圓自取其便惟深溝髙壘大車<lb/>
為固今西北銀夏麟府鄜延環慶涇原秦鳯地接隴蜀<lb/>
南北數千里地無百里之平置營多在廣原大隴髙坂<lb/>
之地或尖斜或屈曲或披大山或臨深澗就其地形坡<lb/>
坂遞互相掩人馬咫尺不相見可以登髙視之逺見人<lb/>
馬易為設備今二廣之地自荆湖之南桂嶺至邕廣之<lb/>
<pb n="KR3b0016_WYG_002-60b"/>
地山水重複雖有平原盡為水田少有平陸江山雖固<lb/>
安營亦多占髙原平曠之地可以固守近者儂智髙亦<lb/>
使丁壯沿山穿道中夜斫亂營寨潰散人馬又西南巴<lb/>
蜀之界地接蠻夷昔樊綽蠻書云髙山峭壁萬仞連天<lb/>
深澗有底莫測其原昔武侯屯兵舊迹亦隨巖穴磵道<lb/>
屈曲坡坂之中凡置營陣之法但求其地形穏便臨時<lb/>
相度人馬多寡有無出入通糧之路四面無髙岡大隴<lb/>
視下之勢者可置營寨亦不離九地之法也意欲揚威<lb/>
<pb n="KR3b0016_WYG_002-61a"/>
示人則虚列廣張旗幟勢弱減竈卧旗伏戈詳在主將<lb/>
目視心生隨四方山川水陸形勢應時之變也<lb/>
士卒恃近懐戀妻子急則散走是為散地一曰地無闗<lb/>
鍵士卒易散走居此地者不可數戰又曰地逺四平更<lb/>
無要害士卒不堅意而易離散故曰散地也兵法曰諸<lb/>
侯自戰其地為散地是故散地無戰又曰散地吾將一<lb/>
其志吳子問孫武曰散地士卒顧家不可與戰則必固<lb/>
守不出敵攻我城壘掠我野田禁吾樵採塞吾要道待<lb/>
<pb n="KR3b0016_WYG_002-61b"/>
吾空虚而急攻則如之何武曰敵人深入吾都多背城<lb/>
邑士卒以軍為家專志輕敵吾兵在國安土懐生以陣<lb/>
則不堅以鬭則不勝當集人衆聚穀蓄帛保城避險遣<lb/>
輕兵絶其糧道彼戰挑不得轉輸不至野無所掠三軍<lb/>
困餒因而誘之可以有功若欲野戰則必因勢依險設<lb/>
伏地無險則隠於天氣隂暗昏霧出其不意襲其懈怠<lb/>
可以有功<lb/>
入敵境未深往返輕易不可止息將不得數動勞人兵<lb/>
<pb n="KR3b0016_WYG_002-62a"/>
法曰入人之地而不深為輕地則無止又曰輕地吾將<lb/>
使之屬吳子問孫武曰吾至輕地始入敵境士卒思還<lb/>
難進易退未間險阻三軍恐懼大將欲進士卒欲退上<lb/>
下異心敵守其城壘整其車騎或當吾前或擊吾後如<lb/>
之何武曰軍至輕地士卒未專以入為務無以戰為故<lb/>
無近其名城無由其通路設疑佯惑示若將去迺選驍<lb/>
騎御以先入掠其牛馬六畜三軍見得進乃不懼分吾<lb/>
良卒密有所伏敵人若來擊之勿疑若其不至捨之而<lb/>
<pb n="KR3b0016_WYG_002-62b"/>
去又曰軍人入敵境敵人固壘不戰士卒思歸欲退且<lb/>
難謂之輕地當選驍兵伏要路我退敵追來則擊之<lb/>
便利之地先居者勝是為爭地兵法曰我得亦利彼得<lb/>
亦利為爭地又曰爭地則無攻吾將趨其後呉子問孫<lb/>
武曰敵若先至據要保利簡兵練卒或出或守或偏或<lb/>
奇則如之何武曰爭地之法先據為利敵得其處慎勿<lb/>
攻之引而佯走建旗鳴鼓趨其所愛曳柴揚塵惑其耳<lb/>
目分吾良卒密有所伏敵必出救人欲我與人棄我取<lb/>
<pb n="KR3b0016_WYG_002-63a"/>
此爭先之道若我先至而敵用此術則選吾鋭卒固守<lb/>
其所輕兵外伏於險阻敵人還圍伏兵傍起此全勝之<lb/>
道也<lb/>
謂之交地平廣卒通兵法曰我可以往彼可以來為交<lb/>
地又曰交地則無絶吾將謹其守吳子問孫武曰交地<lb/>
吾將絶敵令不得來必全吾邊城修其守備絶深道路<lb/>
固其隘塞若不先圖之敵人已備彼可得而來吾不得<lb/>
而往衆寡又均則如之何武曰既我可以往彼可以來<lb/>
<pb n="KR3b0016_WYG_002-63b"/>
吾分卒匿之守而勿怠示其不能敵人必至設伏隠廬<lb/>
出其不意可以有功<lb/>
地居要衝控帶數道為衝地先據此地衆必從之故得<lb/>
之則安失之則危也兵法曰諸侯之地三屬先至而得<lb/>
天下之衆者為衢地衢地則合交又曰吾將固其結吳<lb/>
子問孫武曰衢地必先若吾道逺發後雖馳車驟馬至<lb/>
不能先則如之何武曰諸侯參屬其道四通我與敵相<lb/>
當而傍有他國所謂先者必先重幣帛使約和旁國交<lb/>
<pb n="KR3b0016_WYG_002-64a"/>
親結恩兵雖後至衆已屬矣我有衆助彼失其黨與諸<lb/>
國掎角震鼓齊攻敵人驚恐莫知所當<lb/>
入敵已深國糧難應資給將亡不挾何取為重地兵法<lb/>
曰入人之地深而難返背城邑多者為重地重地則掠<lb/>
吾將繼其食又曰凡為客之道入深則專主人不剋掠<lb/>
於饒野三軍足食謹養而勿勞併氣積力運兵計謀為<lb/>
不可測吳子問孫武曰吾引兵深入重地多所踰越糧<lb/>
道絶塞設欲歸還勢不可過欲食于敵持兵不失則如<lb/>
<pb n="KR3b0016_WYG_002-64b"/>
之何武曰凡居重地士卒輕勇轉輸不通則掠以繼食<lb/>
下得粟帛皆貢於上多者有賞士卒無歸意若欲還出<lb/>
即為戒備深溝髙壘示敵且久敵疑通途私除要害之<lb/>
道乃令輕車銜枚而行以牛馬為餌敵人若出鳴鼓隨<lb/>
之隂伏吾士與之中期内外相應其敗可知<lb/>
少固之地為圮地不可為域壘溝隍宜速去之兵法曰<lb/>
行山林阻險沮澤難行之道者為圮地圮地吾將進其<lb/>
塗吳子問孫子曰吾入圮地山川險阻難從之道行久<lb/>
<pb n="KR3b0016_WYG_002-65a"/>
卒勞敵在吾前而復吾後營吾左而守吾右良車驍騎<lb/>
要吾隘道則如之何武曰先進輕車去軍十里與敵相<lb/>
候接期險阻或分而左或分而右大將四觀擇空而取<lb/>
皆㑹同道倦而乃止也<lb/>
入則隘險歸則迂迴為圍地進退無從雖衆何用能為<lb/>
奇變此地可由兵法曰所由入者隘所從歸者迂彼寡<lb/>
可以擊吾衆者為圍地又曰背固前隘者圍地也圍地<lb/>
則謀吾將塞其闕呉子問孫武曰吾入圍地前有强敵<lb/>
<pb n="KR3b0016_WYG_002-65b"/>
後有險阻隘路敵絶我糧道利我走勢鼓譟不進以觀<lb/>
吾能則如之何武曰圍地之宜必塞其闕示無所往則<lb/>
以軍為家萬人同心三軍齊力并炊數日無見火煙故<lb/>
為毁亂寡弱之形敵人見我備之必輕則告勵士卒令<lb/>
其奮怒陳伏良卒左右險阻擊鼓而出敵人若疾擊我<lb/>
則前鬭後拓左右掎角也又曰敵在吾圍伏而深謀示<lb/>
我以利索我以旗分塞要亂不知所之奈何武曰千人<lb/>
操旗紛紜若道輕兵進挑陣而勿搏交而勿去此敗謀<lb/>
<pb n="KR3b0016_WYG_002-66a"/>
之法<lb/>
力戰或生守隅則死為死地兵法曰疾戰則存不戰則<lb/>
亡為死地死地吾將示之以不活又曰死地則戰投之<lb/>
亡地然後存陷于死地然後生衆陷于害然後能為勝<lb/>
敗吳子問孫武曰吾師出境軍於敵人之地敵人大至<lb/>
圍我數重衆欲突以出四塞不通欲勵士激衆使人投<lb/>
命潰圍則如之何武曰深溝髙壘示為守備安靜勿動<lb/>
以隠吾能告令三軍示不得已殺牛燔車以饗吾士燒<lb/>
<pb n="KR3b0016_WYG_002-66b"/>
盡糧食填夷井竈割髮捐冠絶士生慮將無餘謀士有<lb/>
死志於是砥甲勵刃并氣一力或攻兩旁震鼓疾譟敵<lb/>
人亦懼莫知所當鋭卒分行疾攻其後此是失道而求<lb/>
生故曰困而不謀者敗窮而不戰者亡呉子曰若吾圍<lb/>
敵則如之何武曰山髙谷險難以踰越謂之窮冦擊之<lb/>
之法伏卒隠廬開其去道示其走路求生透出必無鬭<lb/>
意困而擊之雖衆必敗兵法又曰若敵人在死地士卒<lb/>
勇氣欲擊之法順而勿抗隂守其隙則必開去道以精<lb/>
<pb n="KR3b0016_WYG_002-67a"/>
騎分塞要路輕兵進而誘之陣而勿戰敗謀之法也<lb/>
通形可以先先之以待敵兵法曰我可以往彼可以來<lb/>
曰通居通地先居髙陽利糧道以戰則勝兵法寧致人<lb/>
無致於人通者四戰之地須先據髙陽之處勿使敵先<lb/>
得而我後至也利糧道者或毎於控扼之要衝築壘城<lb/>
或作甬道以䕶之又曰通地雖有髙陽而無要害故兩<lb/>
通往來處髙陽候望向陽示生糧道便人轉運所以利<lb/>
於戰也<lb/>
<pb n="KR3b0016_WYG_002-67b"/>
挂形出不勝返亦難也兵法我可以往難可以退曰挂<lb/>
形敵無備出而勝之敵若有備出而不勝難以返不利<lb/>
也挂者險阻之地與敵地犬牙相錯動有挂礙也往攻<lb/>
敵敵若無備攻之必勝則雖與敵險阻相錯敵人已敗<lb/>
不能邀我歸路矣若我能往而敵人有備則不能勝必<lb/>
為敵人守險邀我歸路難以返矣一或不得已陷此地<lb/>
須為持久之計掠取敵人之糧以伺利便擊之也<lb/>
支形者隔隘可以相要截支持故不利先出也兵法曰<lb/>
<pb n="KR3b0016_WYG_002-68a"/>
我出而不利彼出而不利曰支敵雖邀我我無出引而<lb/>
去之令敵半出而擊之利支者如我與敵人各守髙險<lb/>
中有平地狹而且長出軍則不能成陣攻敵則自下禦<lb/>
上如此之類皆彼我不利宜堂堂引去伏卒待之敵若<lb/>
躡我候之半出險中發伏擊之則無不利敵先去以誘<lb/>
我我不可出也<lb/>
隘形者敵先守隘我去之若無守我從之兵法曰隘形<lb/>
者我先居之必盈之以待敵若敵先居之盈而勿從不<lb/>
<pb n="KR3b0016_WYG_002-68b"/>
盈而從之盈滿也言遇兩山之間中有通谷則須當山<lb/>
口為營與兩山口齊如水之器與口齊也如此則平易<lb/>
險阻皆制在我而得以出奇也若敵人在處隘之半不<lb/>
知齊口盈滿之術我則入隘以從之若敵人在隘我亦<lb/>
在隘俱得地形勝敗在兵不在地形夫齊口盈滿之術<lb/>
非惟隘形獨能有口譬如平陵迫澤車馬不通舟楫不<lb/>
勝中有逕亦須據其路口使敵不得進也諸可知之<lb/>
險形者居險阻之地不可後於人也兵法曰險形我先<lb/>
<pb n="KR3b0016_WYG_002-69a"/>
居之必居髙陽待敵若敵先居之引而去之勿從也凡<lb/>
地隘險者尤不可致於人也險者山險谷深非人力所<lb/>
能作為必居髙陽以待敵敵若先據之必不可與爭則<lb/>
當引去陽者向南地恐與敵人持久居隂而生疾也今<lb/>
若於崤澠相遇須先據北山此乃面陽而背隂也髙與<lb/>
陽二者寧捨陽而就髙不可捨髙而就陽經乃統而言<lb/>
之也<lb/>
逺形者力敵而戰勝敗未可知也兵法曰夫逺形勢均<lb/>
<pb n="KR3b0016_WYG_002-69b"/>
難以挑戰則不利譬如我與敵對壘相去三十里若我<lb/>
來就敵壘而挑戰者我困敵逸故戰不利敵若來就我<lb/>
壘是我逸敵困亦不利故言勢均然則如之何曰必欲<lb/>
戰者則移壘而相近也<lb/>
大凡兵之體用好髙而惡下貴陽而賤隂養生而處實<lb/>
生為陽養于陽則氣勝實為髙處於髙則逺絶卑濕有<lb/>
疾不起人安於用此兵之利而地之助也兵法曰絶澗<lb/>
天井天牢天羅天陷天郤六者謂之六害遇之者速去<lb/>
<pb n="KR3b0016_WYG_002-70a"/>
不可近也所謂絶澗者山水深大之地也天井者地形<lb/>
窪下大水可及之地也天羅者山澗迫狹可羅絶人之<lb/>
地也天牢者林木隠蔽葭葦深廣之地也天陷者道路<lb/>
泥淖人馬不通之地也天郤者土多溝坑坎陷水石之<lb/>
地也常令吾逺之敵近之吾迎之敵背之軍行有險阻<lb/>
潢池并生葭葦山林翳薈者必謹覆索之此伏奸之所<lb/>
也故兵行途有所不攻地有所不爭者諸此類也夫出<lb/>
師有主客用兵有步騎所有既殊則地亦不能兼利故<lb/>
<pb n="KR3b0016_WYG_002-70b"/>
晁錯曰丈五之溝漸車之水草木所在此步兵之地也<lb/>
車騎二不當一土山丘陵曼衍相屬平原廣野此車騎<lb/>
之地也步兵十不當一平陵相逺川谷居間仰髙臨下<lb/>
此弓弩之地也短兵百不當一兩軍相近平地淺草可<lb/>
前可後此長㦸之地也劒楯三不當一薍葦竹蕭草木<lb/>
朦籠枝葉茂接此矛鋋之地也長㦸二不當一曲道相<lb/>
伏險阨相薄此劒楯之地也弓弩三不當一兵法曰候<lb/>
望所及阻壑分川可以縱弓矢深葦奥草可以施風火<lb/>
<pb n="KR3b0016_WYG_002-71a"/>
左右俱髙則張翼而進後髙前下則鋭衝而進厯漸澤<lb/>
則整隊而亟過居平陸則前死而後生丘陵則必處於<lb/>
陽而右背之隄防則必據其隂而左向之若此皆須大<lb/>
將察理而喻於心先計而施於用一不中式則勝負隨<lb/>
至故陳豨不守漳水而髙祖平之龎涓失計於馬陵而<lb/>
孫臏破之成安君不保井陘終擒於韓信慕容超不固<lb/>
大觀卒敗於劉裕趙奢之登北山秦兵雖强而莫上李<lb/>
弼之據委曲齊師雖衆而勿利得失之鑒較然如斯可<lb/>
<pb n="KR3b0016_WYG_002-71b"/>
不務哉<lb/>
一賊若據險我以利餌之或退師以致之從其計則遣<lb/>
精兵潛出其背以奪之不從其計則引而去之一賊入<lb/>
境内初來氣鋭不可當頭截殺俟其四散搶掠其衆必<lb/>
分我當潛兵於鄉村擊之或待其將歸預為分兵伏於<lb/>
歸路從三分之二以邀攻之則勝一我軍入賊境未深<lb/>
士卒思家難進易退兵法所謂輕地經曰輕地勿止當<lb/>
以速進深入為務敵人必將固守以老我師我欲戰則<lb/>
<pb n="KR3b0016_WYG_002-72a"/>
攻其所必救以致之我欲退必選鋭設伏然後退待賊<lb/>
來追後則伏兵奮起前則返旗回攻勝之道也一戰地<lb/>
先居者勝兵法所謂爭地也敵先至慎勿與爭引兵而<lb/>
退或攻其所必救或以利而誘之敵若從之我則潛發<lb/>
精兵出其背而奪之敵若不從則引而去之我先至而<lb/>
敵若用此術則選吾鋭卒固守其所仍以輕兵外伏於<lb/>
險阻敵人來鬭伏兵傍起全勝之道也一戰地平原四<lb/>
達我可以往彼可以來兵家謂之交地我當為車營或<lb/>
<pb n="KR3b0016_WYG_002-72b"/>
拒馬營嚴加固守先為不可勝敵必輕我則其志必怠<lb/>
伺其來攻我當機應而變乘其不意不備之處奮擊之<lb/>
勝一軍行山峽之間卒然與賊相遇道路窄狹雖衆難<lb/>
用當令冒刃勇力之士先鳴鼓大譟而乘之以短兵接<lb/>
戰再遣健步精兵潛登岩崖險阻夾攻古人以此為谷<lb/>
戰譬如兩虎鬭於穴中猛者必勝一與敵遇於深林之<lb/>
内當視林木疎密疎處則布騎兵雜於鎗牌密處則布<lb/>
短兵各以奇正更戰更息此謂林戰之法也<lb/>
<pb n="KR3b0016_WYG_002-73a"/>
蜀諸葛亮兵法曰山陵之戰不仰其髙水上之戰不逆<lb/>
其流草上之戰不涉其深平地之戰不逆其虚此兵之<lb/>
利也故戰鬭之利唯氣與形也<lb/>
奇法曰凡與敵戰於江湖之間必有舟楫須居上風上<lb/>
流上風者順風火以焚之上流者隨勢使戰艦以衝之<lb/>
則戰無不勝法曰欲戰者無迎水流凡遇敵戰或岸邊<lb/>
為陣或水上泊舟皆謂之水戰若近水為戰須去水稍<lb/>
逺一則誘敵使渡一則示敵無疑我欲必戰勿近水迎<lb/>
<pb n="KR3b0016_WYG_002-73b"/>
敵恐其不得渡我欲不戰則拒水阻之使敵不能濟若<lb/>
敵率兵渡水來戰可于邊水伺其半濟而擊之則利法<lb/>
曰涉水半渡可擊凡出軍行師或遇沮澤圮毁之地宜<lb/>
倍道兼行速過不可稽留也若不得已與不能出其地<lb/>
道逺日暮宿師於中必就地形之環龜者中髙四下為<lb/>
圓營四面受敵一則防水潦之厄一則備四圍之冦法<lb/>
曰厯沛圮堅舎環龜一軍行前有深草我即緩行以待<lb/>
之候賊入草焚之賊若守而不進我則迂路攻之一軍<lb/>
<pb n="KR3b0016_WYG_002-74a"/>
行前有水陷我即据髙以待之候賊至陷中擊之賊若<lb/>
不來我則設伏退軍以誘之一軍行前有深林謹須搜<lb/>
索賊若固守順風草上焚之一軍行前有險阻賊兵固<lb/>
守即利而誘之候敵出潛令奪之<lb/>
北攻録曰爭山不得上則利在趙而不在秦爭水不得<lb/>
渡則利在漢而不在楚兩軍相遇不據利地以抗之詎<lb/>
能扼敵人於倉卒之際哉此據利之法不可不講也然<lb/>
其法有三一曰據山謂三軍遇敵既無城邑又無溝壘<lb/>
<pb n="KR3b0016_WYG_002-74b"/>
即於近便有山不拘髙低據以為險靜以待敵登髙望<lb/>
逺可見虚實而施吾破賊之謀發石斷木可避鋒鋭而<lb/>
扼其逼我之勢二曰據水謂三軍遇敵進無可依退無<lb/>
可保即於近便有水不拘淺深急據為險靜以待敵敵<lb/>
渡則俟其半涉而擊其濟薄之師敵逼則誓衆以死而<lb/>
激其背水之戰三曰據林謂三軍遇敵既無山阜可依<lb/>
復無川澤可據即於近便有林木掩映急據以為待敵<lb/>
之所敵將而愚則依林設伏而敵不及備敵將而智則<lb/>
<pb n="KR3b0016_WYG_002-75a"/>
緣林發矢而敵不可入林燥則畏焚而敵兵不可搜林<lb/>
密則畏絆而敵騎不敢逼然後張翼偽遁而反擊之是<lb/>
謂急據<lb/>
勢不兩立術不兩全處已於順則在彼皆逆處已於逆<lb/>
則在彼皆順故爭山不得魏兵以敗拒水上流蜀軍以<lb/>
勝順風揚塵賊軍以潰皆古人就順之驗也兵家未嘗<lb/>
明言之近者諸將失紫金山而花靨受敵失故鎮河而<lb/>
苻離受閉夏風多南冬風多北不諳風勢而淮北之師<lb/>
<pb n="KR3b0016_WYG_002-75b"/>
敗於暴風霰雹之所震鼓者屢矣此順就之法不可不<lb/>
講也一曰順山必使吾軍先居髙險則賊自陷於低下<lb/>
故矢石擊發我逺彼近人馬馳逐我逸彼勞我則前峻<lb/>
後險而無向不濟彼則内卑外髙而數面受敵二曰順<lb/>
水必使吾軍先占上游則賊自墮於下流故順水行舟<lb/>
順流濟兵而利害之勢已分拒水為營背水為陣而難<lb/>
易之形已判自上而下在我有摧枯折朽之易自下而<lb/>
上在彼有登髙陟險之難三曰順風毎遇戰鬭風起必<lb/>
<pb n="KR3b0016_WYG_002-76a"/>
使吾軍先背上風則賊自不能免於風故曳柴揚塵而<lb/>
敵軍莫知吾之虚實吹沙走石而敵軍莫當吾之衝突<lb/>
順風揚藥而敵之口鼻可以受毒因風縱火而敵之營<lb/>
壁可以延燒是謂就順<lb/>
筆談曰唐六典述五行有禄命驛馬湴河之目人多不<lb/>
曉湴河之義予在鄜延見安南行營諸將閲兵馬籍有<lb/>
稱過范河損失問其何謂范河乃越人謂淖沙為范河<lb/>
北人謂之活沙予嘗過無定河渡活沙人馬履之百步<lb/>
<pb n="KR3b0016_WYG_002-76b"/>
之外皆動澒澒然如人行幕上其下足處雖甚堅若遇<lb/>
其一陷則人馬馳車應時皆没至有數百人平陷無孑<lb/>
遺者或謂此即流沙也又謂沙隨風流謂之沙流湴字<lb/>
書亦作埿按古文埿深泥也術書有湴河者蓋謂陷運<lb/>
如今之空亡也<lb/>
　　水<lb/>
許洞曰兵法曰以水佐攻者强用水者其道有四焉一<lb/>
曰因二曰逆三曰賊四曰絶因水之用其道有二或敵<lb/>
<pb n="KR3b0016_WYG_002-77a"/>
絶中流而柵我得上游因風之利可以鼓棹縱火順流<lb/>
衝之柵絶而過風轉則止又若敵在下流士馬賴是水<lb/>
我得上游可以毒之此二者所謂因者也逆水之用則<lb/>
為崇隄以障其下注溢於内然後引之以灌所謂逆者<lb/>
也賊水之用敵所賴者水也當潛以水工審地理隂為<lb/>
畎澮導之他處竭其所賴所謂賊者也絶水之用或以<lb/>
薪衣土以石實舟沈之于上别為長梁泄之或沙囊於<lb/>
上流以壅其水欲水行則決囊所謂絶者也用水之道<lb/>
<pb n="KR3b0016_WYG_002-77b"/>
有其地非所用而必用反為所害順則善矣<lb/>
武經夫水攻者乃所以絶敵之道沈敵之城漂敵之廬<lb/>
舎壊敵之積聚百萬之衆可使為魚害之輕者猶使緣<lb/>
木而居縣釜而炊故曰汾水可以灌平陽濟水可以灌<lb/>
安邑河水灌大梁洧水灌潁川韓信夾濰水決沙囊而<lb/>
斬龍沮曹公引沂泗注下邳而克呂布皆控帶山阜得<lb/>
地形之利也若平陸引水勞力費工利害相半智伯以<lb/>
水攻而亡此又水攻者之宜戒也今存其法焉故兵法<lb/>
<pb n="KR3b0016_WYG_002-78a"/>
曰以水佐攻者彊凡水因地而成勢謂源髙於城本髙<lb/>
於末則可以遏而止可以決而流或引而絶路或堰以<lb/>
灌城或注毒於上流或決壅於半濟其道非一須先設<lb/>
水平測度髙下始可用之也<lb/>
　　水平及水戰全付<lb/>
木檀長二尺四寸兩頭中間鑿為三池池横闊一寸分<lb/>
縱闊一寸深二寸一寸三分池間相去一尺五分間有<lb/>
通水渠闊二分深一寸二分三池各置浮木木闊狹微<lb/>
<pb n="KR3b0016_WYG_002-78b"/>
小於池筐厚三分上建立齒髙八分闊一寸七分厚一<lb/>
分槽下為轉脚下髙與眼等以水注之三池浮木齊起<lb/>
眇目視之三齒齊平則為天下準或十步或一里乃到<lb/>
數十里目力所及置照板度竿以勾繩計其尺寸則髙<lb/>
下丈尺分寸可照板形如方扇長四尺下二尺上二尺<lb/>
面闊三尺柄長一尺大可握度竿長二丈尅作二百寸<lb/>
二千分毎寸内小尅隨所向逺近髙下置竿以照板應<lb/>
之眇目視之三浮木齒及照板以度竿上尺寸為髙下<lb/>
<pb n="KR3b0016_WYG_002-79a"/>
遞而往來尺寸相乘則山淵水源髙下淺深可以分寸<lb/>
度矣<lb/>
我城若居卑下之地敵人擁水灌城速築牆壁壅諸門<lb/>
及陷處更於城内促圍周匝視水髙下而闊築牆外取<lb/>
上髙一丈以上城立於牆内取上而薄築之精兵備伏<lb/>
守不得離也如有洩水之處則十步為一井井内潛通<lb/>
外洩漏城中速造船一二十隻募解舟檝者載以弓弩<lb/>
鍬鑊毎舟三十人自開暗穴銜枚而出斫營敵覺即急<lb/>
<pb n="KR3b0016_WYG_002-79b"/>
於城上鼔譟決其隄堰以精鋭急出助之<lb/>
開寶初車駕親征偽漢引汾水灌太原城時盛夏藝祖<lb/>
露臂跣足亦不裹頭手持刀坐黄蓋下督兵吏運土築<lb/>
堤以堰汾河城上望見矢石雨坌不避也水浸城者餘<lb/>
數版而已又命水軍乘舟焚其譙門幾陷㑹班師獲免<lb/>
其後敵有使於偽漢者見水退而城始大圮乃笑曰南<lb/>
朝知壅水灌城之利且不知灌而決之則無太原矣<lb/>
問遇敵劄立髙阜我軍卑下如何結營各項火器如何<lb/>
<pb n="KR3b0016_WYG_002-80a"/>
安置擊打答曰兵家好髙而惡下貴陽而賤隂大凡行<lb/>
軍必須逺為哨探如遇天井天牢天陷天隙必亟去之<lb/>
無疑也萬一卒然遇虜劄立髙阜我軍亦必相其髙處<lb/>
趨而赴之不得處於卑下奇兵弓箭手各帶小神鎗與<lb/>
二連珠礮手相兼擺列當先衝陣䕶營軍依法布立牌<lb/>
架軍隨即裝釘牌架樁撅就於脚下按圖結營以防衝<lb/>
突賊勢稍緩移營五六百步以防流矢且將奇兵收回<lb/>
營内隨將釘板品字安置堅其營壘以待大段地利未<lb/>
<pb n="KR3b0016_WYG_002-80b"/>
得宜守而不宜攻若賊持久不退其手把銃小神鎗專<lb/>
守營架礮裝勿放但盞口將軍大連珠相兼安置盞口<lb/>
將軍就地大連珠後掏一渠前枕木枕昂頭髙四五寸<lb/>
各裝枕在地齊向敵營攻打如法裝換敵必遁去仍須<lb/>
差人哨探的確方可回營以防佯北之詐如敵就衝來<lb/>
照依前法攻打<lb/>
問我軍占劄髙處賊立低淺又該如何結營各項火器<lb/>
如何安置擊打答曰兵法云視生處髙戰隆無登此處<lb/>
<pb n="KR3b0016_WYG_002-81a"/>
山之軍也我軍占劄髙處賊立低淺地利得矣敵人必<lb/>
不敢近其下相去亦必四五百步既爾據險然且不必<lb/>
結營但隨其山勢方圓按圖劄立即分遣奇兵於要衝<lb/>
以防掩襲其手把銃小神鎗亦裝勿放先將盞口將軍<lb/>
及大連珠各相兼安置於牌架手把銃之前盞口將軍<lb/>
就地大連珠前面亦就地但後掏一渠昻頭平放各向<lb/>
賊營擊打賊或遣客騎來攻誘我飛礮鉛子須號令官<lb/>
軍慎勿妄發如果逼近我兵其盞口將軍大連珠勢髙<lb/>
<pb n="KR3b0016_WYG_002-81b"/>
必逺不可輕放却令牌架手把銃間道而出於前再出<lb/>
奇兵手把銃列於前兩班輪番裝放及出弓箭小神鎗<lb/>
齊力擊打賊必潰亂乘勝出奇追斬滴水匡之戰是也<lb/>
問賊與我軍彼此俱在山坡平漫地相敵四圍撲衝如<lb/>
何戰守火器攻放如賊旋轉左右來攻火器如何放打<lb/>
答曰夫山坡者髙下之間也賊與我軍一遇於此雖地<lb/>
形兩得亦必隨其髙下按圖劄立隨分遣奇兵占立山<lb/>
頂勢緩方可結營攻戰如賊占山頂上下夾攻倉卒不<lb/>
<pb n="KR3b0016_WYG_002-82a"/>
能結營但火器利上弓矢利下須急令奇兵手把銃以<lb/>
攻上坡弓箭手各帶小神鎗以攻下坡及出牌架手把<lb/>
銃輪番放打庶能取勝小蒜澗之地形是也或遇平漫<lb/>
地上雖勢均力敵須令奇兵衝陣當先䕶營軍如法布<lb/>
立牌架軍按圖結營如賊勢重大急收奇兵回營舉放<lb/>
盞口將軍大連珠依法裝換隨將釘板安置以固營陣<lb/>
如四圍撲衝則出牌架手把銃於䕶營軍稍前如賊旋<lb/>
轉或左右來攻則出奇兵手把銃於牌架手把銃又前<lb/>
<pb n="KR3b0016_WYG_002-82b"/>
輪番裝放及出弓箭手小神鎗齊力射打賊必遁去大<lb/>
段輪班裝放宜進而不宜退雖曰稍退數步難免紊亂<lb/>
倉荒若賊乘隙衝撲不無僨事二姑原之戰是已必須<lb/>
更番漸進俟賊稍退方可緩回原立地方<lb/>
問如賊離營百步内外或二三百步盞口連珠手把等<lb/>
礮銃用藥若干安子若干礮銃昻頭髙下鉛子平擊多<lb/>
寡或逺或近有力無力俱期増減停當百發百中彼此<lb/>
不差答曰賊離營百步盞口將軍用藥七兩力大髙逺<lb/>
<pb n="KR3b0016_WYG_002-83a"/>
若平置則後縮難放其大連珠礮毎出用快藥一兩七<lb/>
錢安鉛子三箇毎箇亦重一兩七錢裝置在地昻頭髙<lb/>
一寸許鉛子第一箇可及三百步第二箇可二百步第<lb/>
三箇可一百步手把銃毎出用快藥八錢安鉛子二箇<lb/>
毎箇重一兩三錢脚立在地打放鉛子第一箇可及二<lb/>
百步第二箇可一百步如大連珠昻頭髙三寸鉛子第<lb/>
一箇可五百步第二箇可三百五十步第三箇可二百<lb/>
步手把銃執把在手昻頭平擊第一箇可三百步第二<lb/>
<pb n="KR3b0016_WYG_002-83b"/>
箇可二百步如大連珠向髙阜去處打放止裝鉛子二<lb/>
箇昻頭髙四五寸第一箇可五百步第二箇可三百步<lb/>
手把銃止裝鉛子一箇昻頭執把稍髙亦可及五百步<lb/>
然用藥雖同鉛子則異但先出者其力大後出者其力<lb/>
小其盞口將軍聲勢勝大昻頭少差釐毫逺近卒難度<lb/>
量<lb/>
　　凡火器手合用方<lb/>
婦人月水解毒箭并女勞復又方治聚血兼箭鏃在胸<lb/>
<pb n="KR3b0016_WYG_002-84a"/>
喉燒婦人月經衣酒服浣褌汁解毒箭并女勞復亦善<lb/>
扶南國舊有奇術能令刃斫不入惟以月水塗刀便死<lb/>
此是汚穢壊神氣也人合藥所以忌觸之<lb/>
治金瘡出血不止以精塗之<lb/>
　　營<lb/>
李靖兵法曰諸逢平原廣澤無險可恃即作方營兵既<lb/>
有二萬人已分為七軍中軍四千人左右四軍各二千<lb/>
六百人虞候兩軍各二千八百人左右軍及左右虞候<lb/>
<pb n="KR3b0016_WYG_002-84b"/>
軍别三營六軍都當十八營中軍作一大營如其無賊<lb/>
田土寛平毎營中間使容一營如地狹不得使容一營<lb/>
中軍在中央六軍總營在四畔象六出花軍出日右虞<lb/>
候引前其營在中營前右廂向南左虞候押後在中營<lb/>
後左廂近北結角兩虞候相當狀同丑未若左虞候在<lb/>
前即右虞候在後諸軍並却轉其左右兩廂營在四面<lb/>
各令依近本軍卓幕得相綂攝緩急須有救援若欲得<lb/>
放馬其營幕即狹長卓務取營裹寛廣不使街巷窄狹<lb/>
<pb n="KR3b0016_WYG_002-85a"/>
如其招隊兵少量抽不戰隊相助如兵有多少准數臨<lb/>
時加減其隊去幕二十步布列使均或地帶半險須作<lb/>
月營其營單列面平背險兩翅向險如月初生其營相<lb/>
去中間亦令容一營如逼賊庭不得使容一營若有警<lb/>
急畜牧并於營後安置其隊依前於營外去幕二十步<lb/>
均列布之<lb/>
　　行<lb/>
道狹不可并行者即第一戰鋒隊為首其次右戰隊次<lb/>
<pb n="KR3b0016_WYG_002-85b"/>
之其次左戰隊次之其次右駐隊次之其次左駐隊次<lb/>
之若道平川闊可得并行者宜作綂行法其綂法毎綂<lb/>
戰鋒隊居前兩戰隊并行次之又兩駐隊并行次之餘<lb/>
綂准此若更堪齊頭行者毎綂五隊横列齊行後綂次<lb/>
之加毎綂三百人簡取二百五十人分為五隊第一隊<lb/>
為戰鋒隊第二隊三隊為戰隊第四第五隊為駐隊毎<lb/>
隊隊頭一人副隊頭一人其下等五十人為輜重隊别<lb/>
著隊頭一人副隊頭一人擬戰日押輜重遙為聲援若<lb/>
<pb n="KR3b0016_WYG_002-86a"/>
兵數更多皆此類諸軍當軍折衝果毅必須排定隊伍<lb/>
毎行引發營須依次第戰右有罪須罰有功須賞依名<lb/>
排次甚為省易不然<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>逐稍難爭競不定諸軍討伐列<lb/>
其數營發引逢賊首尾難救行引之時須先為方陣應<lb/>
行之兵分為四分輜重為兩道引戰鋒等隊亦為兩道<lb/>
引其第一分初發輜重及戰鋒分為四道行兩行輜重<lb/>
在中心雙引兩行戰鋒隊并各在輜重外左右夾雙引<lb/>
其次一分戰鋒隊與前班左右行戰鋒隊相當輜重隊<lb/>
<pb n="KR3b0016_WYG_002-86b"/>
與前行輜重相當又其次一分准上最後一分亦准上<lb/>
初發第一分引戰鋒輜重相當如其逢賊前後分四行<lb/>
兩行輜重抽縮兩行戰鋒横引作前面甚易其次兩分<lb/>
先作四行長引其戰鋒即在外便充兩面甚易其次兩<lb/>
分後分亦先作四行其輜重進前戰鋒隊横列相接便<lb/>
充後面亦易其方陣立即可成如此發引縱使狹路急<lb/>
緩亦得成陣毎軍戰鋒等隊須過本軍輜重稠行戰鋒<lb/>
等隊稠引常令輜重併近前頭戰鋒隊相去十步下一<lb/>
<pb n="KR3b0016_WYG_002-87a"/>
隊輜重隊相去兩步下一隊如此行即須裹得若逢川<lb/>
陸平坦彌加穏便其戰鋒輜重等隊分布使均諸軍馬<lb/>
行動須知次第出先右虞候馬軍為首次右虞候步軍<lb/>
次右軍馬軍次右軍步軍次前軍馬軍次前軍步軍次中<lb/>
軍馬軍次中軍步軍次後軍馬軍次後軍步軍次左軍<lb/>
馬軍次左軍步軍其次左虞候馬軍次左虞候步軍其<lb/>
馬軍去步軍兵一二里外行毎有髙處即令三五騎于<lb/>
馬上立四顧以候不虞以後餘軍維前立馬四顧右虞<lb/>
<pb n="KR3b0016_WYG_002-87b"/>
候既先發安營踏行道路修理泥濘橋津檢行水草左<lb/>
虞候排窄路橋津捍後收拾<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>遺排比隊伏整齊軍次<lb/>
使不交雜若軍迴入先左虞候馬軍次左虞候步軍次<lb/>
左馬軍次左步軍其次第准前却轉其虞候軍職掌准<lb/>
初發交換諸軍營各量置虞候子并使排比依軍次行<lb/>
如此發引卒逢冦賊部伍甚易若令重疊散行牽率難<lb/>
就萬一賊至并非所營諸軍馬發引或遇泥濘或阻山<lb/>
河其路有須填補有須開拓左右虞候軍兵先多于諸<lb/>
<pb n="KR3b0016_WYG_002-88a"/>
軍取充虞候子右虞候先將此兵修橋梁泥滓開拓窄<lb/>
路左虞候排窄路捍後收拾闌遺諸軍營將發之時當<lb/>
營挑盪奇兵馬軍去營二三里外當面布列戰鋒隊駐<lb/>
隊各持仗依營四面去擬撒幕處二十步布列隊伍一<lb/>
如臨陣法待營中裝束輜重訖其步兵輜重隊二十步<lb/>
引馬軍去步軍二里外行引諸毎隊給一旗行則引隊<lb/>
駐則立於隊前其大總管及副總管則立十旗以上子<lb/>
總管則立四旗以上行則前引駐則立於帳側綂頭亦<lb/>
<pb n="KR3b0016_WYG_002-88b"/>
别給異色旗凝臨陣之時辨其進退駐隊等旗别様别<lb/>
造軍引輜重各令本軍營隊識認此旗諸軍相去既逺<lb/>
語聲難徹走馬報又勞煩故建旗幟用為節度其方面<lb/>
旗舉當方面兵急須裝束旗向前亞方面兵急須進旗<lb/>
正豎即駐旗卧即迴審細看大將所舉之旗<hi>大將方面旗東方碧</hi>
<hi>南方赤西方白北方黒專看方色旗亞處即是旗方賊來便須捍禦攻擊</hi>諸兵馬既逼賊庭<lb/>
探候事須明審諸營住及營行前後及左右廂肋上五<lb/>
里著馬兩騎十里更加兩騎十里更加兩騎至三十里<lb/>
<pb n="KR3b0016_WYG_002-89a"/>
一道用人馬十二騎若兵多發引稍長助上即更量加<lb/>
一兩道使令相見其乘馬人毎令遙相見常接髙行各<lb/>
執一方面異旗無賊此旗常卷見賊即須速展軍營見<lb/>
旗展即知賊至須覓穏處既先知賊來得設機伏整齊<lb/>
部伍迎前出戰其最逺及以次逺人須與好馬乘騎不<lb/>
然被賊捉將諸軍馬擬停三五日即須去軍一二百里<lb/>
以來安置爟烽知有動靜舉烽相報其烽并於賊路左<lb/>
側逐要置毎二十里置一烽應接今遣到軍其游奕馬<lb/>
<pb n="KR3b0016_WYG_002-89b"/>
騎晝日游奕候視至暮速作食喫訖即移十里外止宿<lb/>
慮防賊徒暮間見烟火夜深掩襲捉將其賊路左右草<lb/>
中著人止宿以聴賊徒如覺來報烽烟皆舉烽遞報軍<lb/>
司如覺十騎以上五十騎以下即放一炬火前烽應訖<lb/>
即滅火若一百騎以上二百騎以下即放兩炬火准前<lb/>
應滅賊若五百騎以上五千騎同即放三炬火准前應<lb/>
滅前烽應訖即赴軍若慮走不到即且投山谷逐空方<lb/>
可赴軍如以次烽候視不覺其舉火之烽即須差人急<lb/>
<pb n="KR3b0016_WYG_002-90a"/>
走告知賊路既置爟烽軍内即須應接又置一都烽應<lb/>
接四山諸烽其都烽如見烟火急報大總管云某道烟<lb/>
火起大總管當須嚴備收拾畜生遣人逺探毎烽令别<lb/>
奏一人押一道烽令折衝果毅一人都押諸大將置鼓<lb/>
四十面子總管給十面營别給鼓一面行即負隨纛下<lb/>
晝夜及在道有警急擊之𫝊嚮令諸軍嚴警兼用防備<lb/>
賊侵逼如軍行引之時先軍卒逢賊冦先軍即急擊之<lb/>
中腰及後軍聞聲急須向前相救中腰聞賊即須擊鼓<lb/>
<pb n="KR3b0016_WYG_002-90b"/>
前軍聞聲便住後軍聞聲須急向前赴救後頭逢賊即<lb/>
擊鼓前頭中腰聞聲即須住并量抽兵相救如發引稍<lb/>
長鼓聲不徹中腰更須置鼓𫝊響使前後得聞其諸營<lb/>
自須著鼓一面用防夜中有賊犯營即急擊令諸軍有<lb/>
警備諸行軍立營數則多討或途泥濘或阻山河同聴<lb/>
角聲俱共齊發路狹難進喂飼馬驢第一角聲絶右虞<lb/>
候捉馬驢第二角聲絶即被駕右一軍捉馬驢第三角<lb/>
聲絶右虞候即發引右一軍被駕右二軍捉馬驢第四<lb/>
<pb n="KR3b0016_WYG_002-91a"/>
角聲絶右一軍即發引右二軍被駕以後諸軍毎聴角<lb/>
聲裝束被駕准此毎營各出一戰隊令取虞候進止防<lb/>
有賊至便用滕擊前有賊前頭用後有賊迴捍後如其<lb/>
路更細小即須更加角聲乃令虞候及當營官人虞候<lb/>
子排比催督急過不得停擁過訖以後軍准前排比催<lb/>
迫急過<lb/>
　　止<lb/>
諸軍營將下之時當營跳盪奇兵馬軍并戰鋒隊駐隊<lb/>
<pb n="KR3b0016_WYG_002-91b"/>
各令嚴備持仗待當營卓幕訖方可立隊釋仗於本隊<lb/>
下安置若有警急隨方禦捍馬軍下營訖取總營進止<lb/>
其馬令羣牧放諸兵士毎下營訖先令兩隊共掘一厠<lb/>
諸行軍出師兵士不得浪費衣資廣為喫用又不得近<lb/>
田苗及城中下營須去城十里外要有市買入城營司<lb/>
判官差人押領不許輒入城郭必免酗酒鬭打偷盜奸<lb/>
非亦不損暴田苗也諸馬兵毎下營訖營主即勾當四<lb/>
司官與司兵及佐分頭巡隊問兵士到否如有卒忽未<lb/>
<pb n="KR3b0016_WYG_002-92a"/>
到即差本隊本火主將畜生及水食却迎取如其地走<lb/>
逺差人捕捉諸軍下營訖司騎及佐分頭巡隊檢驗驢<lb/>
馬羣先有脊破即令剪毛洗瘡傅藥療救不許連絆如<lb/>
新打破作瘡腫并有繫絆即將所由人領過營主量事<lb/>
決罰司胄及佐下營訖即巡隊檢校兵甲等色如有破<lb/>
綻損汚須即修葺磨礪如其棄失申上所由便為案記<lb/>
准法科結司倉及佐捉搦兵士糧食封署㸃檢勿令廣<lb/>
費<lb/>
<pb n="KR3b0016_WYG_002-92b"/>
　　宿<lb/>
諸軍營下定事須防禦於營外去幕二十步列隊仗如<lb/>
臨陣對冦法晝夜嚴警縱逢雨雪列隊并押隊官并不<lb/>
得離隊毎營留五匹馬并鞍轡放飼防有警急即令馳<lb/>
告至夜毎陣前百步外各著聴子二人一更一替以聴<lb/>
不虞仍令探聴子勿令眼睡其晝日諸軍前各亦逐髙<lb/>
要處安置斥候以示動靜諸軍營隊伍毎夜分更令人<lb/>
巡探人不得髙聲唱號行者敲弓一下坐者扣稍三下<lb/>
<pb n="KR3b0016_WYG_002-93a"/>
方擲軍號以相應㑹營界探周而復始擲號錯失便即<lb/>
決罰當軍折衝果毅并押舖宿盡更巡遞相分付虞候<lb/>
及中軍官人通探都巡諸軍營常須慮有卒急要設外<lb/>
舗毎夜軍别量抽三五人於當軍前或於軍側三五里<lb/>
外穏便要害之處安置外舗仍令各將一兩面鼓自隨<lb/>
如夜中有賊犯大營其外舗看賊與大營交戰即從鳴<lb/>
鼓大叫以擊賊後乘得機便必當克捷諸軍營下定毎<lb/>
營夜别置外探毎營折衝果毅相知作次毎夜面别四<lb/>
<pb n="KR3b0016_WYG_002-93b"/>
人各領五騎馬於營四面去營十里外遊奕以備非<lb/>
常<lb/>
　　警<lb/>
如有警急奔馳報諸軍晝日有賊犯營被犯之營即擊鼓<lb/>
諸營亦擊鼓相應訖無賊之營即止唯所犯之營非賊散鼓<lb/>
聲不得輒止諸軍各著衣甲持仗看大將五方旗所指<lb/>
之方即是賊來之路裝束兵馬出前布陣諸軍嚴警如<lb/>
須兵救一聴大總管進止不得輒動諸夜有賊犯軍營<lb/>
<pb n="KR3b0016_WYG_002-94a"/>
被犯之營擊鼓𫝊警一如晝日非賊去不得輒止仍須<lb/>
盡力禦捍百方防備諸軍繫鼓𫝊警訖鼓音即止各自<lb/>
防備不得輒動被犯之營賊侵逼急即令告中軍大總<lb/>
管自將兵救餘軍各准常法於營前後出隊布陣以聴<lb/>
進止諸狂賊夜來犯被犯之營但擊鼓拒戰不得叫喚<lb/>
諸營擊鼓𫝊警訖鼓音即止當頭著衣甲防備被犯之<lb/>
營既鼓聲不止大總管身將兵救先與諸將平章兵士<lb/>
或隨身將胡桃鈴為標記不然打鼓從内面外以相救<lb/>
<pb n="KR3b0016_WYG_002-94b"/>
助其被犯之營聞鼓鐸之聲即知大總管兵至其<lb/>
兵内節度大總管臨時改變處分每晨朝即共諸<lb/>
軍將論一日事至暮即共論一夜事若先為久長<lb/>
定法則恐有漏洩狂賊萬一得知翻輸機便<hi>其胡桃鈴</hi>
<hi>或鐸之類皆不可先定恐賊知誤人也</hi>諸營暮作食事須及早天暗<lb/>
以後即須滅火如有夜文牒須讀及抄冩者須先<lb/>
狀上營主附行軍須知曰軍行舍信各以校部前<lb/>
後為次失位及樵蘇取水出表者違律野營日暮<lb/>
<pb n="KR3b0016_WYG_002-95a"/>
差出伏路人馬已出營門其有事囘報即隔門𫝊<lb/>
報先辯軍號及辯語音識認是自家軍人方可向<lb/>
前問得事宜次第報知不可開門伏路人馬在外<lb/>
多恐被賊軍捉了於夜黑監放來詐作有事故報<lb/>
覆寨中及賊施計謀欲陷我軍者須是隔門仔細<lb/>
辯認野營中夜後伏路人去先放其號與之則營<lb/>
中别令放號不得令伏路知之恐被賊捉了偷號<lb/>
亂營營中專令人主管夜號簿籍放號不許重疊<lb/>
<pb n="KR3b0016_WYG_002-95b"/>
恐有交錯其號須是主將臨夜親行發放不得預<lb/>
定野營中遇夜透入奸細在營内但得令士衆不得<lb/>
動身呌喚肅静禁聲諸隊安坐則細作自然不敢興動<lb/>
候天明認識如身動者即賊也野營賊疊相近不鳴更<lb/>
鼓多是暗坐五更若要知更數須是於營裏外周圍數<lb/>
里傳箭為準如令夜初更至曉𫝊得五十轉則每更得<lb/>
十轉以此為約令置簿記定何年月日夜營圍里數看<lb/>
四時晝夜長短臨期增減為約如賊相近故要鳴更號<lb/>
<pb n="KR3b0016_WYG_002-96a"/>
則不然也計在臨期變通安營日久軍士不得眠睡人<lb/>
多困倦精神不爽懈怠無力鋭氣漸衰須令逐隊圍子<lb/>
隔一人坐更一人睡分前後半夜為定庶幾人得眠睡<lb/>
精神不疲黒韃遺事曰其營必擇髙阜主將駐帳必向<lb/>
東南前置邏騎韃語托落赤分番警地<hi>惟前面無軍營</hi>帳之左<lb/>
右與夫帳後諸部軍馬各歸頭項以序而營營又貴分<lb/>
務令疎曠以便芻秣營留二馬夜不解鞍以防不測營<lb/>
主之名即是夜號一營有警則旁營備馬以待追襲餘<lb/>
<pb n="KR3b0016_WYG_002-96b"/>
營則整整不動也惟哨馬之營則異於是主者中據環<lb/>
兵四表𫝊木刻以代夜邏<hi>即漢軍𫝊箭法</hi>秣馬營裏使無奔逸<lb/>
未暮而營具火謂之火舗及夜則遷於人所不見之地<lb/>
以防夜刼而火舗則仍在於初營之所達曉不動也霆<lb/>
見其多用徇舗其下營直是日早要審觀左右形勢<lb/>
　　戰<lb/>
李靖法曰諸軍以二萬人為率用一萬四千人戰計二<lb/>
百八十隊有賊將出戰布陣先從右虞候軍引出即次<lb/>
<pb n="KR3b0016_WYG_002-97a"/>
右軍即次前軍即次中軍即次後軍即次左軍即次左<lb/>
虞候除馬軍八十隊其步軍有二百隊其中軍三十六<lb/>
隊左右虞候兩軍各二十八隊共五十六隊其左右廂<lb/>
四軍各二十七隊共一百隊須造大隊以三隊合為一<lb/>
隊慮防賊徒併兵衝突其隊居當軍中心安置使均其<lb/>
大隊一十五隊中軍三隊餘六軍各二隊通十五大隊<lb/>
合有一百七十隊為戰駐等隊隊别通隊及街間空處<lb/>
據地二十步十隊當二百步以八十五隊為戰隊據地<lb/>
<pb n="KR3b0016_WYG_002-97b"/>
計一千七百步其八十五隊為騎隊塞空處其馬軍當<lb/>
戰隊後駐軍左右下馬立布陣訖鼓發其弩手去賊一<lb/>
百五十步即發箭弓手去賊六十步即發箭若賊至三<lb/>
十步内即射手弩手俱手弓弩令駐隊人收其弓弩手<lb/>
先絡膊將刀棒自隨即與戰鋒隊齊入奮擊其馬軍跳<lb/>
盪奇兵亦不得輒動若步兵被賊蹙迴其跳盪奇兵馬<lb/>
軍即迎前奮擊步兵即須却迴整頓向前若跳盪及奇<lb/>
兵馬軍被賊排退戰鋒等隊須即齊進奮擊其賊却退<lb/>
<pb n="KR3b0016_WYG_002-98a"/>
奇兵及馬軍亦不得逺邇審知賊驚怖散亂然後可乘<lb/>
馬追趂其駐隊不得輒動前却打賊退敗收軍舉槍卷<lb/>
幡一依敎法如營不牢固無險可恃即軍别量抽一兩<lb/>
隊充駐隊使堅營壘如其輜重牢固不要防守駐隊亦<lb/>
須出戰也諸逢賊布陣須有次第先右虞候為首其次<lb/>
右軍其次前軍其次中軍其次後軍其次左軍其次左<lb/>
虞候其諸軍跳盪奇兵馬軍各隨本軍以次行至戰前<lb/>
并於本戰鋒隊駐隊前布列待諸方旗節度如戰鋒等<lb/>
<pb n="KR3b0016_WYG_002-98b"/>
隊打賊不入其跳盪奇兵排後即入毎入山谷林木䝉<lb/>
密之處并渡水狹路及下營戰處百里以來總須搜踏<lb/>
清淨不然兵引過半臨戰下營伏兵起發致損軍旅其<lb/>
收軍還營却抽左虞候先入即左軍後軍中軍前軍右<lb/>
軍右虞候諸軍將戰毎營跳盪隊馬軍隊奇兵隊戰鋒<lb/>
駐隊等分折為五等當軍等别各令一官押領出戰之<lb/>
時先用某等兵戰鬭如更須兵以次更取某等兵用盡<lb/>
當營輜重隊不得輒用亦各一官押領使堅營壘各令<lb/>
<pb n="KR3b0016_WYG_002-99a"/>
知其部伍不使紛雜自餘節度一依横陣諸賊徒恃險<lb/>
因山布陣不得横列兵士分立宜為堅陣其陣法弩手<lb/>
弓手與戰鋒隊相間引前兩駐隊兩邊相翊布列即定<lb/>
諸軍即聴角聲其角聲節度一准前看黄旗向賊亞聞<lb/>
鼓聲發諸軍弩手弓手及戰鋒隊各令人捉馬一時籠<lb/>
槍大叫齊入若弩手弓手戰鋒等隊引退跳盪奇兵隊<lb/>
一時齊入戰鋒等隊排比迴還與奇兵同入如見黄旗<lb/>
却立不亞及聞金鉦聲乃止膊上架槍引還各於舊處<lb/>
<pb n="KR3b0016_WYG_002-99b"/>
准前聴角聲卷幡簇隊一准前如便放散即更聴一㑹<lb/>
角聲依軍次發引諸方陣既成逢賊鬭戰或打頭或打<lb/>
尾頭行不停其陣中間多有斷絶須面别各定總管都<lb/>
押勾當勿令斷絶諸毎隊布立第一立隊頭居前引戰<lb/>
第二立執旗一人以次立左傔旗在左次立右傔旗在<lb/>
右次立奇兵分作五行傔旗後左右均立第一行戰鋒<lb/>
七人次立第二行戰鋒八人次立第三行戰鋒九人次<lb/>
立第四行戰鋒十人次立第五行戰鋒十一人次立并<lb/>
<pb n="KR3b0016_WYG_002-100a"/>
横列鼎足分布為隊隊副一人兵後立執陌刀觀兵士<lb/>
不入者便斬果毅領傔人又居後立督戰觀不入便斬<lb/>
并須先知左肩右膊行立依次諸隊頭共賊相殺左右<lb/>
傔旗急須前進相救若左右傔被賊纏繞以次行人參<lb/>
前急須進救其前行人被賊殺後行不救者仰押官及<lb/>
隊副使便斬但有隊被賊纒繞此隊亦須速救臨陣不<lb/>
救者皆斬凡將須使兵士簡靜處分有序將百萬之衆<lb/>
如領一人毎軍定一官知高聲營别有虞候差主師一<lb/>
<pb n="KR3b0016_WYG_002-100b"/>
人知高聲營四面各差一人知高聲隊别亦定一人知<lb/>
高聲諸見賊聲髙喧問者仰押隊官及隊頭便斬押隊<lb/>
官隊頭不斬即斬押隊官及隊頭諸軍將或在前或在<lb/>
後須𫝊聲喚隊及人者仰押隊官自𫝊兵士不得輒𫝊<lb/>
諸毎隊戰鋒五十人重行在戰隊前布陣立隊訖聞鼓<lb/>
聲發戰鋒隊即入其兩戰隊亦排後即入若戰隊等有<lb/>
人不同入同隊人能斬其首者賞物五十段别隊見不<lb/>
入人能斬其首者准前賞物唯駐隊人不得輒動凡與<lb/>
<pb n="KR3b0016_WYG_002-101a"/>
敵鬭其跳盪奇兵馬軍等隊即須量抽人下馬當之隊<lb/>
别量抽捉馬人先定名字若臨鬭時捉馬人有前却及<lb/>
應捉撩亂失次第致失鞍馬者斬若其賊退步趂不得<lb/>
過三十步亦不得即乘馬起審知賊退撩亂驚怖可騎<lb/>
馬逐北約與諸隊齊進其折衝果毅當鬭之時雖蹔下<lb/>
馬賊徒敗走以後即任騎馬檢校騰逐諸軍弩手隨多<lb/>
少布列五十人為一隊人持弩一具箭五十隻人各絡<lb/>
膊將陌刀棒一具各於本軍戰隊前雁行分立調弩上<lb/>
<pb n="KR3b0016_WYG_002-101b"/>
牙去賊一百五十步内戰齊發弩箭賊若來逼相去二<lb/>
十步即停弩持刀棒從戰鋒等隊過前奮擊違者斬如<lb/>
其共賊相持守捉城邑其弩手等即依弩式看旗發用<lb/>
諸兵馬被賊圍遶抽拔須設方計一時齊拔賊即遂背<lb/>
揮戈因此必敗其兵共賊相持事須抽拔即須隔一隊<lb/>
抽一隊所抽之隊去舊隊百步以下遂便立隊令持戈<lb/>
槍刀棒并弓弩等張施待賊張施了即抽前隊如賊來<lb/>
逼所張弓弩等人便即放箭奮擊如其賊止不來其所<lb/>
<pb n="KR3b0016_WYG_002-102a"/>
抽隊便過向前百步以下遂便准前立隊張施弓弩等<lb/>
待賊既張施訖准前抽前隊隔次立陣即免被賊奔蹙<lb/>
其被抽之隊不得急走須徐緩而行如賊相逼即須迴<lb/>
拒戰其隊頭押官押後副隊頭引前如有走者仰押官<lb/>
隊頭便斬違失節度者斬全隊<lb/>
　　營制<lb/>
武經軍志曰止則為營行則為陣言營陣同制也法云<lb/>
陣中容陣謂隊伍布列為廣狹之制欲其回轉離合無<lb/>
<pb n="KR3b0016_WYG_002-102b"/>
相奪倫營中有營謂部分次序有密與疎之法欲其左<lb/>
右救援不相奸亂卒有外冦侵軼皆堅整全備莫得而<lb/>
動也茍非規摹素定其孰能與於此乎故司馬宣王觀<lb/>
武侯營壘處所而歎曰天下奇才美其法制精妙也昔<lb/>
衛青出塞以武剛自環蓋今之車營也充國屯田則校<lb/>
聮不絶蓋今之木柵營也其來尚矣櫳槍營凡櫳槍為<lb/>
營者其槍如鴉巢櫳幕外七尺櫳槍之外造土壕一重<lb/>
槍去幕七步衣甲器械毎人一堆如有警急易著衣甲<lb/>
<pb n="KR3b0016_WYG_002-103a"/>
車牛在旁横排<lb/>
立槍營凡軍不久駐可立槍為營槍頭間架令均密擂<lb/>
鼓各著擂槍聲絶槍立訖兵士更不得出白繩便斷烟<lb/>
火營外置約舗其外更著一人伏聴營有警當領不得<lb/>
髙聲敲槍𫝊過四面既知有警預作阻防車營凡車毎<lb/>
五十步乘毎百步取一乘為戰車車中出戰隊其車子<lb/>
營及外營横排牛在當中拒馬槍在外仍車轅為左右<lb/>
廂和門拒馬營毎人配鹿角馬槍兩枝去前槍城三步<lb/>
<pb n="KR3b0016_WYG_002-103b"/>
布置須首尾相繫魚鱗布之則牢固矣<lb/>
柴營凡柴營其柴須密排不通天人過其間釘橛仍著<lb/>
木壓之其車横排須間架均急疾轉車便可為城若久<lb/>
駐營中置望竿<lb/>
掘壕營凡掘壕立槍則白繩取定其壕底闊一丈二尺<lb/>
深一丈口闊一丈五尺工向裏拍作土岸高四尺五寸<lb/>
令實勿至摧塌裏面削成其上通人行立濠門掘徹即<lb/>
權施浮橋急疾拆去當界二十步置一戰樓以門扇及<lb/>
<pb n="KR3b0016_WYG_002-104a"/>
他板木權造壕唇外掘陷馬坑一重闊二十五步毎坑<lb/>
鹿角槍三根尖頭入令堅近壕布棘城一重闊二十五<lb/>
步凡布棘令堅為營其棘須魚鱗布之令棘頭平闊三<lb/>
十尺<lb/>
城營凡築城為營其城身髙五尺闊八尺牆高四尺女<lb/>
牆髙四尺闊二尺毎百步置一戰樓五十步置旋風礮<lb/>
一具毎二尺置連枷棒一具毎舗更板并架城内去重<lb/>
其外掘壕一重闊三步立木柵一重柵外更有棘外陷<lb/>
<pb n="KR3b0016_WYG_002-104b"/>
馬坑一重木柵營凡木柵因敵所逼不及築城壘或因<lb/>
山河險勢多石少土不任板築乃建木為柵方圓高下<lb/>
隨宜深埋木根重復彌縫其闕内重短為閤道外住一<lb/>
重長出四尺為女牆皆泥塗之柵外掘壕一重闊二丈<lb/>
深一丈木柵裏毎百步造戰樓一具中致<lb/>
繩營凡繩營所以援馬若入敵境芻秣不給即須乘擇<lb/>
水草放牧毎人給刀䏍馬索連絆相續馬居營中布宮<lb/>
健更鼓為備内外軍士各守本界不得過從交雜即姦<lb/>
<pb n="KR3b0016_WYG_002-105a"/>
人無便以入凡周營須設界限立藩蔽以扞外冦　牌<lb/>
皮幕　氊幕　布幕　命籠<lb/>
茅竹弩營細篾䉡毎三寸插茅竹籖一根長三尺周圍<lb/>
繞營<lb/>
舊法有九種大約軍不久駐則為立槍櫳車營拒馬之<lb/>
類若兵久駐則用柴營掘壕城營木柵之類符彥卿曰<lb/>
在賊境宿用槍營行用方陣<lb/>
下營法不居大山之端防後有人馬沿山而來破我營<lb/>
<pb n="KR3b0016_WYG_002-105b"/>
寨前臨險阻被賊堅守我無出入之路名曰龍首之地<lb/>
是也不居死地謂安營不臨墓塚之地人馬多夜驚久<lb/>
居士卒必為疾病不居地柱謂四下中高其地四面廣<lb/>
平中間有岡如覆釡之形若安營其上八面招風周匝<lb/>
受敵不居地獄謂四髙中下其地廣衍平原中有地形<lb/>
如仰盆之象者若安營其中被賊四面乘髙攻我必敗<lb/>
其中也不居山林草木䝉密之地春夏枝葉茂盛不見<lb/>
人馬恐賊穿生路而來驚我營寨秋冬草木枯敗恐被<lb/>
<pb n="KR3b0016_WYG_002-106a"/>
上風放火因而刼我難以退避應敵不居江河溝澗灣<lb/>
曲之地恐被賊於要害處堅守則我無進退之路外無<lb/>
交接卒難相救不居大江險絶掩抱之中被賊守定隘<lb/>
阨若救軍不至我無進退應敵之路不居江河之岸大<lb/>
山之側三面受敵最惡後無進退之路若中有舟楫船<lb/>
抵傍岸又有通糧之道上流有救應之兵乃可安營若<lb/>
居江河夾岸連水下營須防上流火船及水賊鑿船沈<lb/>
溺之患不居四面長川四達之境四面賊來攻擊外無<lb/>
<pb n="KR3b0016_WYG_002-106b"/>
救援受敵最多<lb/>
通典曰凡軍不欲飲死水不欲居死地死水者不流之<lb/>
水死地者丘墓之間也<lb/>
　　下營算法<lb/>
方營法置積數為實别置一算為下法從末常超一位<lb/>
定實實上商置第一位得數下法亦置上商名曰方法<lb/>
乃命上商除積至盡而止不盡乃倍方法為廉於上商<lb/>
之次續商第二位得數廉法之次照上商置隅以廉隅<lb/>
<pb n="KR3b0016_WYG_002-107a"/>
二法命上商除積得盡而止不盡乃倍隅法併為廉又<lb/>
於上商置第三位得數廉法之次照上置隅以廉隅二<lb/>
法皆命上商除積至盡而止不盡如法命之若欲為三<lb/>
角營則取方營積數倍之得三角營得積數布算如方<lb/>
營法得三角營一面之數凡三角得方二而一若欲為<lb/>
直營凡直積數如方則從横相當直則從羨而横減其<lb/>
所羨與所減亦相當也既得積數如準從也以為上商<lb/>
而消息其衡之步以為下法如準衡也以為上商而消<lb/>
<pb n="KR3b0016_WYG_002-107b"/>
息其從之數以為下法其布算大略如方營而上下法<lb/>
不齊為異若欲為鋭營則取直營積數倍之如三角營<lb/>
取方營之數也既得積數布算如直營法凡鋭得直二<lb/>
而一若欲為圓營則取方營之積四乘而三歸之得圓<lb/>
營積數布算如方營法得圓營徑三之得其圍凡圓得<lb/>
方四而三六花營如圓營法若欲為偃月營則取圓營<lb/>
積數倍之或取方營積數八乘而三歸之得偃月營積<lb/>
數布算如方營法得偃月弦徑半之得偃月矢徑凡偃<lb/>
<pb n="KR3b0016_WYG_002-108a"/>
月得圓二而一得方八而三凡營因地以立營遂以起<lb/>
數所謂地生量量生數數生稱稱生勝也如軍以萬七<lb/>
千九百五十六人為率毎一人從横占地四步總之七<lb/>
萬一千八百二十四步是為方營之積方徑二百六十<lb/>
八步直營之積如之直廣徑百步則其從七百一十八<lb/>
步有奇其從徑七百一十八步則其廣百步有奇從與<lb/>
廣率相消息也四方積而三之得九萬五千七百六十<lb/>
三步三分步之一是為圓與六花之積其徑三百八十<lb/>
<pb n="KR3b0016_WYG_002-108b"/>
四步餘積十九步七分不盡其圍一千一百四十二步<lb/>
有奇八方積而三之得十九萬一千五百二十六是為<lb/>
偃月之積其弦徑四百二十九步有奇半之得矢借方<lb/>
積得十四萬三千六百四十八是為三角與鋭之積三<lb/>
角徑三百七十九步强鋭徑底百步則鋭長千四百三<lb/>
十六步有奇鋭長千四百三十六步則底百步有奇鋭<lb/>
與底率相消息也方營法其術置積數七萬一千八百<lb/>
二十四步為實别置一竿為下法從末常超一位約實<lb/>
<pb n="KR3b0016_WYG_002-109a"/>
百下約一萬約百實上商置第一位得數二百下法之<lb/>
上亦置上商二百名曰方法乃命上商除實二三而四<lb/>
除實四萬餘三萬一千八百二十四二乘方法得四百<lb/>
步為廉於上商之次續商第二位得數六十共為二百<lb/>
六十廉法之次照上商置隅六十以廉隅二法共四十<lb/>
六命上商除實四六二十四六六三十六除實二萬七<lb/>
千六百餘四千二百二十四二乘隅法併為廉得五百<lb/>
二十又於上啇置第三位得數二百六十之次商置八<lb/>
<pb n="KR3b0016_WYG_002-109b"/>
下法之上亦置八為隅以廉隅二法共五百二十八命<lb/>
上商除實五八四十二八十六八八六十四除實四千<lb/>
二百四十四適盡得方營面數除營布算皆準此而消<lb/>
息則視其積云<lb/>
總要司馬穰苴曰五人為伍十伍為隊一軍凡二百五<lb/>
十隊餘奇為握奇故一軍以三千七百五十人為奇兵<lb/>
隊七十五以為中壘守地六千尺積尺得四里以中壘<lb/>
四面乘之一面得地三百步壘内有地三頃餘百八十<lb/>
<pb n="KR3b0016_WYG_002-110a"/>
步正門為握奇大將軍居之六纛五麾金鼓府藏輜積<lb/>
皆在中壘外餘八千七百五十人隊百七十五分為八<lb/>
陳八陳各有千九十四人八陳各減一人以為一陳之<lb/>
部署舉一軍則千軍可知李靖兵法曰諸大將出征且<lb/>
約授兵二萬人即分為七軍中軍四千人内取戰兵二<lb/>
千八百人計五十六隊戰兵内弩手四百人弓手四百<lb/>
人馬軍千人跳盪五百人步奇兵五百人步左右虞候<lb/>
各一軍毎軍各二千人百人内各取戰兵千九百人戰<lb/>
<pb n="KR3b0016_WYG_002-110b"/>
兵内毎軍弩手三百人弓手三百人馬軍五百人跳盪<lb/>
四百人奇兵四百人左右廂各二軍軍各有二千六百<lb/>
人各取戰兵千八百五十人戰兵内毎軍弩手二百五<lb/>
十人馬軍五百人跳盪四百人奇兵四百人馬步通計<lb/>
總當萬四千共二百八十隊當戰餘六千人守輜重諸<lb/>
圍三徑一尺寸共知復造幕尺丈已定毎十人共一幕<lb/>
且以二萬人為軍四千人為營在中心左右虞候左右<lb/>
廂四軍共六總管各一千人為營兵多外面逐長二十<lb/>
<pb n="KR3b0016_WYG_002-111a"/>
七口幕横列十八口幕六面援中軍六總管下各更有<lb/>
兩營其虞候兩營兵多外面逐長二十七口幕横列十<lb/>
八口幕四總管營外面逐長二十二口幕横列各十八<lb/>
口幕四部下計當千一百三十六步又有十二營街各<lb/>
别闊十五步計當一百八十步通前當千三百十六步<lb/>
以圍三徑一取中心堅徑當四百二十九步以下下營<lb/>
之時先定中心即向南北東西各步二百四十步竝令<lb/>
南北東西及中心標端四面既定即斜角更安四標準<lb/>
<pb n="KR3b0016_WYG_002-111b"/>
南北令端從此以後分擘配營極易計二萬兵除守輜<lb/>
重六千人馬軍四千人步兵令當二百隊别取六步三<lb/>
尺二寸地併衝塞總盡若地土寛廣不在城郭即五步<lb/>
以上下幕准算折若地狹安置不得即須逐角長斜算<lb/>
計尺寸一依下營法<lb/>
　<lb/>
　<lb/>
　武編前集卷二<lb/>
</p>
<p>
</p>
  </div>
</body>
</text>
</TEI>
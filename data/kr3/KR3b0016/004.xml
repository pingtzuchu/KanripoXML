<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武編前集卷四</head> <lb/>
    <p>
<pb n="KR3b0016_WYG_004-1a"/>
欽定四庫全書<lb/>
　武編前集卷四<lb/>
　　　　　　　　　　　　　明　唐順之　撰<lb/>
　　陣<lb/>
　　　積卒陣記<lb/>
積卒之象天之陣也在房度西南共星十二㸃布為内外三<lb/>
重外圍以八八營也内握以四中壘也合内外而為九九軍<lb/>
也各三星品連而相統以為左右前後四獸之陣向於前者<lb/>
<pb n="KR3b0016_WYG_004-1b"/>
□前拒之為鳥陣也向於後者□後拒之為蛇陣也向於左<lb/>
者□左角之為龍陣也向於右者□右角之為虎陣也又外<lb/>
體圓□天陣布也内體方□地陣布也外四隅各一□風雲<lb/>
起四維也東西各二□天衝居左右也内二縱相對□天衡<lb/>
居前後也二横相對□地軸貫中央也又外四位之相間各<lb/>
離二星之廣□内四星之相去各離一星之廣□陣間容陣<lb/>
隊間容隊也前參連後參連□左參連右參連□以前為後<lb/>
以後為前四面如一觸處為首也合有五營□散有八陣<lb/>
<pb n="KR3b0016_WYG_004-2a"/>
□數起於五而終于八也以内之四統外之八四竒傳<lb/>
命於八正八正取稟於四竒也其法咸備如此豈非自<lb/>
然之理乎葢民物有治亂夷夏有盛衰帝王有興替盜<lb/>
賊有熾滅冥冥之中天所隂制而黙調者葢用以此其<lb/>
陣至簡而備至約而要至整而固聖人雖智其何能加<lb/>
於此<lb/>
宋史天文志積卒十二星在房西南<hi>步天歌屬心</hi>五營軍士<lb/>
之象主衛士掃除不祥星小為吉明則有兵一星亾兵<lb/>
<pb n="KR3b0016_WYG_004-2b"/>
少出二星亾兵半出三星亾兵盡出五星守之兵起不<lb/>
測近臣誅彗星守之禁兵大出天子自將風雲犯之青<lb/>
赤為大臣持政欲論兵事<lb/>
黄帝握竒經曰<hi>風后所作</hi>縱步二天二天次之縱布四地次<lb/>
於天後縱布四風挾天地之左右縱布四雲起天地之<lb/>
四維縱布天衝居其左右縱布天衡居其前後縱布地<lb/>
軸居其中央<lb/>
　右古經文凡六十字所以記陣之名數及布列之次<lb/>
<pb n="KR3b0016_WYG_004-3a"/>
　序約而極備真聖人之筆也後世握竒經一本有范<lb/>
　蠡樂毅韓信等注相雜葢范蠡樂毅乃古人傳注之<lb/>
　法約其義為傳以係於經文之注至韓信張良次序<lb/>
　兵法又釋范樂之傳猶大傳之少傳也後錯而為一<lb/>
　經傳不分辭義不明公孫𢎞徒於難道之處増字發<lb/>
　明則雜亂愈甚矣今略辯别而分析之如左云<lb/>
握竒經傳義　大傳范蠡樂毅之文傳下小注韓信之<lb/>
　文圏外小注即公孫𢎞増字發明之文也<lb/>
<pb n="KR3b0016_WYG_004-3b"/>
縱者直陣龍象也三十二隊陽　十六隊天衡八隊天<lb/>
衝八隊風三十二隊隂　十二隊地軸十二隊地衝八<lb/>
隊雲　天地之前衝為虎翼天地之後衝為飛龍風為<lb/>
蛇蟠上為鳥翔天地以下八重以列或曰握竒望敵即<lb/>
引其後竒兵以掎角重列不動<lb/>
或分而為八或合而為一分合各隨人之多少觸類而<lb/>
長天圓布前為左後為右天地四望是也　天衡居兩<lb/>
端其次雲其次風左右相向是也　公孫𢎞曰此為動<lb/>
<pb n="KR3b0016_WYG_004-4a"/>
地方布風雲各在前後衝之前其次地居中間兩地為<lb/>
比是也　公孫𢎞曰此為靜　經曰縱布二天二天次之<lb/>
縱布四地次於天後縱布四風挾天地之左右縱布四<lb/>
雲起天地之四維縱布天衝居其左右縱布天衡居其<lb/>
前後虛實二壘是也天前衝居其左天後衝居其右雲<lb/>
居四端縱布地軸居其中間<lb/>
　公孫𢎞曰人多傳韓信釋注天員布以下以此微有<lb/>
　差異而范蠡樂毅相雜今亦錯綜於中其步隊或三<lb/>
<pb n="KR3b0016_WYG_004-4b"/>
　十或五十變通之理寄之明哲不復備載千古以來<lb/>
　其文不滿多憑口訣以相傳授今于難解處増字發<lb/>
　明之耳<lb/>
正義<hi>俗傳為握機經</hi>漢三分天下有諸葛孔明者以區區之蜀<lb/>
爭衡三國之間八陣之法亦嘗考之矣四為正四為竒<lb/>
餘竒為握機或總稱之先出遊兵定兩端天有衡地有<lb/>
軸前後有衝風附於天雲附於地衡重列各四隊前後<lb/>
之衝<hi>天衝</hi>各四隊風居四維故有圓軸單列各三隊前後<lb/>
<pb n="KR3b0016_WYG_004-5a"/>
之衝<hi>地衝</hi>各三隊雲居四角故有方天居兩端<hi>天衡天衝</hi>地居<lb/>
中間<hi>地衝地軸</hi>總為八陣陣訖遊兵從背躡敵或驚其左或<lb/>
驚其右聽音望麾以出四竒天地之前衝為虎翼風為<lb/>
蛇蟠圍繞之義也虎居中間張翼以進蛇居兩端向敵<lb/>
而蟠以應之天地之後衝為飛龍雲為鳥翔突擊之義<lb/>
也龍居於中張翼以進鳥掖兩端向敵而翔以應之虚<lb/>
實二壘皆逐天文氣候山川向背利害隨時而行以正<lb/>
合以竒勝今魚腹江中平沙上有土石焉其八陣遺蹤<lb/>
<pb n="KR3b0016_WYG_004-5b"/>
尚可想也隅落鈎連曲折相對出入變化莫如其終是<lb/>
殆黄帝太公管仲之遺制與<hi>此篇不知誰氏之作葢推演孔明陣法而托名為風</hi>
　<hi>后握竒經也</hi>
風后握竒經<hi>此俗傳握竒經也自三十二隊天句起増字發明之耳句止經傳錯雜自角音五句</hi>
　<hi>起師并旋句止孔明之法附會其中</hi>
角音二初警衆末收衆革音五一誓兵二結陣三行四<lb/>
鬭五急鬭金音五一緩二止三退四背五急背麾五一<lb/>
𤣥二黄三白四赤五青旗法八一天𤣥二地黄三風青<lb/>
<pb n="KR3b0016_WYG_004-6a"/>
四雲白五天前衝上𤣥下赤六天後衝上𤣥下白七地<lb/>
前衝上黄下青八地後衝上黄下赤二革二金為天三<lb/>
革三金為地二革三金為風三革二金為雲四革三金<lb/>
為龍三革四金為虎四革五金為鳥五革四金為蛇此<lb/>
八陣各用金鼓之制也其金革之間加一角音者在天<lb/>
為兼風在地為兼雲在龍為兼鳥在虎為兼蛇加二角<lb/>
音者全師進東加三角音者全師進西加四角音者全<lb/>
師進南加五角音者全師進北鞉音不止者師不整金<lb/>
<pb n="KR3b0016_WYG_004-6b"/>
革既息而角音不止者師并旋三十二隊天十六隊天<lb/>
衡八隊天前後衝八隊風三十二隊地十二隊地軸十<lb/>
二隊地前後衝八隊雲以天地前衝為虎翼天地後衝<lb/>
為飛龍風為蛇蟠雲為鳥翔天地以下八重以列或曰<lb/>
握機望敵即引其後遊兵以掎角重列不動或合而為<lb/>
一或離而為八分合各隨人之多少觸類而長天或圓<lb/>
布前為右後為左天地四望之屬是也天居兩端其次<lb/>
風其次雲左右相向是也<hi>公孫𢎞曰此為靜</hi>地方布風雲各在<lb/>
<pb n="KR3b0016_WYG_004-7a"/>
前後衝之前天居兩端其次地居中間兩地為軸是也<lb/>
<hi>公孫𢎞曰此為動</hi>縱布二天三天次之縱布四地次於天後縱<lb/>
布四風挾天地之左右天前衝居其右後衝居其左雲<lb/>
居四端虛實二壘則此是也<hi>公孫𢎞曰人多傳韓信注釋天或圓布以下於此㣲</hi>
<hi>有差異而范蠡樂毅之説相雜今亦錯綜於中其部隊或三十或五十陣圗如此變通由人○一本自五十以</hi>
<hi>下云變通之理寄之明哲不復備載千古以來其文不滿多慿口訣以相傳授于今於難解處増字發明之耳</hi>
　　　第一章<lb/>
猷按先師論著軒轅握竒陣及孔明八陣者夫天地定<lb/>
<pb n="KR3b0016_WYG_004-7b"/>
位山澤通氣雷風相薄水火不相射伏羲先天之圓圖<lb/>
也黄帝則之是為圓陣故首布乾而坤次布兌而艮次<lb/>
布㢲而震次布離而坎帝出乎震齊乎㢲相見乎離致<lb/>
役于坤説言乎兌戰乎乾勞乎坎成言乎艮文王後天<lb/>
之方圖也諸葛亮則之是為方陣故首布乾坎坤次㢲<lb/>
次艮次震次兌次離次坎黄帝之陣有七以象而取之<lb/>
陣於外為天陣於内為地陣於天地之間變化不測為<lb/>
風雲<lb/>
<pb n="KR3b0016_WYG_004-8a"/>
上下不動為衡兩端不動為軸卯酉相當為衝竒正之<lb/>
法在其中矣諸葛亮之陣其名有八以方位而取之陣<lb/>
於乾為天陣於坤為地陣於巽為風陣於艮為雲陣於<lb/>
震為龍陣於兌為虎陣於離為鳥陣於坎為蛇陣旌旗隊<lb/>
伍之制在其中矣河圖之於數一二三四五為竒六七<lb/>
八九十為正一與六同宗而居乎北二與七同朋而居<lb/>
乎南三與八同道而居乎東四與九為友而居乎西五<lb/>
與十相守而居乎中五竒居内五正居外各一正包一<lb/>
<pb n="KR3b0016_WYG_004-8b"/>
竒焉黄帝之陣天也衝也風也雲也各居外地也衡也<lb/>
軸也各居内亦各以一奇而包於一正洛書之於數二<lb/>
四六八為奇一三五七九為正一居北而六居北之西<lb/>
隅以宗之七居西而二居西之南隅以共之九居南而<lb/>
四居南之東隅以同之三居東而八居東之北隅以友<lb/>
之四隅為正四方為奇各一奇而間一正焉諸葛亮之<lb/>
陣四隅為正四方為奇亦各以一正而間一竒夫聖賢<lb/>
制陣之理與河圖洛書相為表裏與八卦九章相為經<lb/>
<pb n="KR3b0016_WYG_004-9a"/>
緯此其所以妙也<lb/>
　　　第二章<lb/>
猷按先師論著九軍制陣與夫竒正相生之法者夫天<lb/>
有九天星有九野地有九泉數之所自出者如此故洛<lb/>
書之數四隅四正以合中衍而為九河圖之數四虚四<lb/>
實以合中衍亦為九聖人則之制器尚象以九方而作<lb/>
卦位以九類而作洪範以九宫而作厯數以九府而作<lb/>
圜法以九州而作封建以九區而作貢賦以九室而作<lb/>
<pb n="KR3b0016_WYG_004-9b"/>
明堂以九軍而作陣法無非用九一何各得其妙哉九<lb/>
軍八陣之法孔明實得之孫子孫子實得之太公太公<lb/>
實得之黄帝黄帝實得之伏羲㐲羲實得之積卒之宿<lb/>
是與河之圖洛之書同出天地理數之源也是與羲之<lb/>
易禹之範大撓之厯同出聖人心法之推也是與文武<lb/>
吕旦之貨泉封建明堂井田相闗並行而不悖者也夫<lb/>
易止於六爻之位而已極其變也陽徃居隂隂往居陽<lb/>
變動不居周流六虚而神明生焉伏羲之陣内險而外<lb/>
<pb n="KR3b0016_WYG_004-10a"/>
順順所以為正而險所以為竒黄帝之陣内靜而外動<lb/>
靜所以為正而動所以為竒太公之陣五行為正三才<lb/>
為奇周公之陣三軍為正游闕親戎為竒象棋之陣象<lb/>
士卒為正車馬礟為竒韓信之陣右中後為正前左為<lb/>
竒孔明之陣四隅為正四方為竒太白隂經之陣四方<lb/>
為正四隅為竒曹操之陣先出合戰為正後出旁擊為<lb/>
竒李靖之陣車徒居前為正馬軍跳盪居後為竒及乎<lb/>
臨機制敵之變化無常竒亦為正之正正亦為竒之竒<lb/>
<pb n="KR3b0016_WYG_004-10b"/>
竒正之變如循環之無端是與易爻同一屈伸盈虛消<lb/>
長往來之機也所以然者有一定之數斯有一定之理<lb/>
有一定之理斯有一定之勢為勢而不本乎理數之自<lb/>
然則逆而且敗矣聖人豈有意于強合以為竒哉亦豈<lb/>
無意而姑取之以為凖則哉<lb/>
　　　第三章<lb/>
猷按先師論著陣法多本易卦及布師卦為八陣圗者<lb/>
夫兵為隂坤者隂之卦為兵之象文王周公作易而著<lb/>
<pb n="KR3b0016_WYG_004-11a"/>
行兵用衆之占凡十有五繫皆有坤之卦如坎貞坤悔<lb/>
為師也初六曰師出以律否臧凶九二曰在師中吉无<lb/>
咎王三錫命六三曰師或輿尸凶六四曰師左次无咎<lb/>
六五曰田有禽利執言无咎長子帥師弟子輿尸貞凶<lb/>
上六曰大君有命開國承家小人勿用坤貞坎悔為比<lb/>
也六五曰顯比王用三驅失前禽邑人不誡吉艮貞坤<lb/>
悔為謙也六五曰不富以其隣利用侵伐無不利上六<lb/>
曰鳴謙利用行師征邑國坤貞震悔為豫也卦詞利建<lb/>
<pb n="KR3b0016_WYG_004-11b"/>
侯行師震貞坤悔為復也上六曰用行師終有大敗以<lb/>
其國君凶至于十年不克征坤貞離悔為晉也上九曰<lb/>
維用侵伐厲吉无咎坤貞兌悔為萃也象曰君子以除<lb/>
戎器戒不虞純坤為坤也上六曰龍戰于野其血𤣥黄<lb/>
夫聖人遇坤之卦輒著象占以示人用兵之道如此聖<lb/>
人之重兵可知矣坤卦三畫皆隂大衆之象坎卦二隂<lb/>
居上下小衆之象一陽居二隂之間為將握兵之象大<lb/>
衆居外小衆居内大小相容營衛相包大陣之象伏羲<lb/>
<pb n="KR3b0016_WYG_004-12a"/>
故名之曰師陣於後為拒陣於中為中壘後囂則不整<lb/>
中擾則虚初當其後三當其中不宜於動者周公繫辭<lb/>
而其辭皆凶所以欲人敦陳而整旅也中當軍之前為<lb/>
駐隊駐隊以拒禦為主非濱於危不用之四當其位可<lb/>
以動可以無動而其辭不責其左次所以欲人持重而<lb/>
自守也駐隊之前為前陣前陣之前為先鋒二者兵之<lb/>
先陣之首折衝之竒也五當其前六當其先其動宜矣<lb/>
而其辭皆吉所以欲人交發而并至也夫聖人之善兵<lb/>
<pb n="KR3b0016_WYG_004-12b"/>
可知矣夫聖人在位消之於微剪之於著既善於兵而<lb/>
又必鄭重用之故治日多而亂日少也<lb/>
　　　第四章<lb/>
猷按先師論著聖人制陣有竒有正有分有合一本於<lb/>
化造圗書之數者夫天地一動一靜焉山澤一流一峙<lb/>
焉日月一盈一虧焉星辰一經一緯焉動者流者虧者<lb/>
緯者變化之著也靜者峙者盈者經者變化之根也皆<lb/>
動則傾皆靜則墜皆流則䧟皆峙則竭皆虧則幽皆盈<lb/>
<pb n="KR3b0016_WYG_004-13a"/>
則亢皆緯則錯皆經則繫矣聖人制陣一竒一正之相<lb/>
參其正也不動如山其徐如林難知如隂其奇也侵掠<lb/>
如火其疾如風動如雷震豈出於私智彊為哉河圗之<lb/>
數六八七九相連而為外層一三二四相連而為第二<lb/>
層十相連而為第三層五相連而為裏層合而為一者<lb/>
也洛書之數一居北六轉而居西北三居東八轉而居<lb/>
東北七居西二轉而居西南九居南四轉而居東南五<lb/>
居中分而為九矣而伏羲方圗之卦乾坤否泰相對而<lb/>
<pb n="KR3b0016_WYG_004-13b"/>
為外層兌艮咸損相對而為第二層坎離既未濟相對<lb/>
而為第三層㢲震恒益相對而為裏層亦合而為一者<lb/>
也圓圖之卦折自乾以之泰八卦而轉居於午折自否<lb/>
以之坤八卦而轉居於子折自履以之臨八卦而轉居<lb/>
於東北折自遯以之謙八卦而轉居於西北折自同人<lb/>
以之明夷八卦而轉居於卯折自訟以之師八卦而轉<lb/>
居於西折自无妄以之復八卦而轉居於東北折自姤<lb/>
以之升八卦而轉居於西南太極居中亦分而為九矣<lb/>
<pb n="KR3b0016_WYG_004-14a"/>
故聖人制陣一分一合之相仍其合也無不内外四層<lb/>
大小相包如城如郭如衛如營周迴完密深固而不可<lb/>
敗焉其分也無不離為八向握竒居中有首有尾有手<lb/>
有足有翼有身焉豈出於私智彊為哉法曰以正合以<lb/>
奇勝又曰大陣包小陣大營包小營又曰分不分為靡<lb/>
軍聚不聚為孤旅是知當然而已耳知其所以然非聖<lb/>
人吾與誰歸<lb/>
　　　穰苴握奇營辯<lb/>
<pb n="KR3b0016_WYG_004-14b"/>
虎鈐經穰苴握竒營圗一首元許洞之所演也杜佑通<lb/>
典其穰苴法以一萬二千五百人為軍十之三布之中<lb/>
壘十之七布之外營許洞演為營法配孔明八陣之名<lb/>
天地風雲龍虎鳥蛇布為内外二重方如斗底四隅有<lb/>
鋪四方有門守地有步尺之數何辨之葢自古營陣同<lb/>
制大小相包廣狹相容以利固守便救應不可失也黄<lb/>
帝之時遷徙無常處城郭宫室未備每止舍輒以兵師<lb/>
為營衛八衛而包八營八營而包握竒其收如街陌相<lb/>
<pb n="KR3b0016_WYG_004-15a"/>
通此則握竒營之舊制也諸葛孔明以六十四陣四而<lb/>
分之為二百五十六陣布為下營陣法名曰滿天星以<lb/>
八卦而包九宫以八宫而包中黄斯得風后之遺法也<lb/>
許洞以平列布為内外二重失其制矣豈得為穰苴法<lb/>
耶田穰苴司馬法自古無傳通典葢杜佑私意所撰而<lb/>
握竒營又許洞之臆見固無足取惟四時教閱以習坐<lb/>
作進退之節則此圗不能外也古人敎閱平時敎人以<lb/>
金鼓旗幟號令之辨不敢敎人以陣在營教人以正不<lb/>
<pb n="KR3b0016_WYG_004-15b"/>
敢教人以竒故孔明殁而悍將魏延不能竊其風李靖<lb/>
殁畨將薛萬徹等終無能為邊患皆知正而不知竒故<lb/>
也斯圗所以不行於世者以此<lb/>
辯之甚是但平列二字義欠明白不如改平列為單列<lb/>
許洞虎鈐經　外壘一軍一萬二千五百人以十人為<lb/>
火一千二百五十火幕數亦如是幕長一丈六尺舍五<lb/>
每一人守地一尺六寸十以三為竒以三千七百五十<lb/>
人為竒數以餘八千七百五十人分為八陣陣有一千<lb/>
<pb n="KR3b0016_WYG_004-16a"/>
九十三人七分五銖守地一千七百五十尺八陣積尺<lb/>
守地一萬四千尺積步二千三百三十三步餘二尺積<lb/>
里六里餘一百七十三步二尺以壘四面乘之得地一<lb/>
里餘二百二十三步壘内得地一十四頃一十七畆餘<lb/>
一百九十步四尺五寸六分以為外壘天陣居乾為天<lb/>
門地陣居坤為地門風陣居㢲為風門雲陣居艮為雲<lb/>
門龍陣居震為飛龍門虎陣居兌為虎翼門鳥陣居離<lb/>
為鳥翔門蛇陣居坎為蛇蟠門天地風雲為四正龍虎<lb/>
<pb n="KR3b0016_WYG_004-16b"/>
鳥蛇為四竒乾坤艮㢲為闔門坎離震兌為開門門有<lb/>
牙旗遊隊左右偏將軍居壘門禁出入外有遊軍定兩<lb/>
端前有衝後有軸四隅有鋪中壘以奇兵三千七百五<lb/>
十人為中壘守地六千尺積得二里餘二百八十步以<lb/>
壘四面乗之一面二百五十步壘内地二頃六十畆餘<lb/>
一百步六纛五麾金鼔府藏在中壘<lb/>
此許洞襲李筌之誤只是營法不可兼陣法<lb/>
營法亦未是無單作兩列之理<lb/>
<pb n="KR3b0016_WYG_004-17a"/>
　　　孫武子八陣辯<lb/>
武經總要孫武子八陣圗八首唐裴緒之所演也以步<lb/>
兵五部十曲為前後左右中騎兵八陣為揚奇備伏揚<lb/>
兵前出竒兵中應備伏後援十干分合逓變為方圓牝<lb/>
牡衝方車輪罘罝鴈行等八形以陣形配五行五音八<lb/>
卦以定尅勝之法何辯之葢制陣之法握竒為本八陣<lb/>
為宗有動有靜體用乃立有體有用奇正乃生正多而<lb/>
無竒則重而無功竒多而無正則輕而不固故氤氲變<lb/>
<pb n="KR3b0016_WYG_004-17b"/>
化者四方交互而出遊廣更迭而至而中軍四隅之陣<lb/>
未嘗敢動也四隅兵動則四方轉而為正四方之陣未<lb/>
嘗敢動也裴緒以十曲變化則舉陣皆動矣變多則煩<lb/>
動多則亂兵之至危莫甚於此至若步騎之用有衆寡<lb/>
分合有逺近行陣有疏密竒正有先後前却遲急則因<lb/>
地形之險易廣狹髙下斜正臨時相敵以為之節觀武<lb/>
侯街亭之戰命馬謖以大兵據城趙雲以歩兵據箕谷<lb/>
李平領兵千餘去大兵之外以為援馬謖不違制則趙<lb/>
<pb n="KR3b0016_WYG_004-18a"/>
雲李平之兵皆有用也此所謂因地制形如此而已裴<lb/>
緒以一地而變一陣一陣有一形一形有一剋制之理<lb/>
此兒童之戲巫覡之妖耳何可從哉其以太公孫呉諸<lb/>
葛而假名者皆誣也<lb/>
辯得最無逃躱處然亦不必辯也<lb/>
　　　孫武子常山蛇陣辯<lb/>
武經總要常山蛇陣圗一首唐裴緒之所演孫子九地<lb/>
篇有云善用兵者譬如率然率然者常山之蛇也擊其<lb/>
<pb n="KR3b0016_WYG_004-18b"/>
首則尾至擊其尾則首至裴緒演而為蛇陣一軍六千<lb/>
人四千為步兵布為左右前後中二千為騎兵布為揚<lb/>
奇備伏形如蛇之蟠曲何辨之葢軍有前後左右自古<lb/>
之制也其法不方則圓中軍居中前後左右環而繞之<lb/>
此奇正之所由出裴緒以前後左右中布為直陣已失<lb/>
其制矣况孫子所謂率然者謂士卒深入死地其情不<lb/>
得不相救在法而不在形其形如蛇一攻可貫欲首尾<lb/>
相救其可得乎魚腹浦中孔明以石縱横布為六十四<lb/>
<pb n="KR3b0016_WYG_004-19a"/>
壘其形正方桓温見而嘆曰此常山蛇勢也葢孔明八<lb/>
陣法以前為後以後為前四頭八尾觸處為首敵衝其<lb/>
中兩頭皆救桓温知孔明之法故云然也孫武之陣名<lb/>
曰乗之八陣出孔明魚腹之八陣是其舊制後世未之<lb/>
考耳武子兵書自古十三篇漢藝文志乃有武子八十<lb/>
二篇陣圖九卷皆春秋戰國之士所増假名孫子者也<lb/>
自吕后之世已失無傳裴緒附會九卷之説妄撰方圓<lb/>
牝牡衝輪罘罝雁行併常山蛇共為九陣以迎合其數<lb/>
<pb n="KR3b0016_WYG_004-19b"/>
則偽而又偽何足以為法也<lb/>
　　　諸葛亮八陣記<lb/>
八陣之陣漢丞相諸葛亮經略中原之所作也壘石為<lb/>
之其迹在夔州魚腹灘自古相傳乗之六十四陣而已<lb/>
易卦為之宗握竒為之原其孰能推之哉孔明乃則河<lb/>
圗之圓而分為四層則洛書之方而分為九軍則井田<lb/>
公私之制而分為中外之營則文王後天卦位而定四<lb/>
竒四正之名西北乾卦也曰天陣西南坤卦也曰地陣<lb/>
<pb n="KR3b0016_WYG_004-20a"/>
東南㢲卦也曰風陣東北艮卦也曰雲陣取艮為霧也<lb/>
東方青龍之獸也曰龍陣西方白虎之獸也曰虎陣南<lb/>
方朱鳥之獸也曰鳥陣北方𤣥武之獸也曰蛇陣中為<lb/>
中軍陣太極之位也中軍四象為正四獸為奇四象四<lb/>
獸各以六陣相從或四象七陣四獸五陣中軍大將所<lb/>
居中中四陣為餘奇大將所握别為游騎二十四陣以<lb/>
繫八陣之後陣有八門開闢出入以為變化南正手北<lb/>
正足中立身前竒首後竒尾左右竒翼遊騎爪牙首尾<lb/>
<pb n="KR3b0016_WYG_004-20b"/>
伸縮以為節也兩翼翕張以為權也爪牙往來以為勢<lb/>
也身體手足鵠立鼇據以為主也氤氲變化為方為圓<lb/>
為曲為直為鋭其變無窮不外八陣分合而已後世有<lb/>
以天地衡軸衝分配者有演為天覆地載風揚雲垂龍<lb/>
飛虎翼鳥翔蛇蟠八形者又為三百六十四變合天度<lb/>
之數者不足信也<lb/>
唐太宗問曰陣數有九中心零者大將握之四面八向<lb/>
皆取凖焉陣間容陣隊間容隊以前為後以後為前進<lb/>
<pb n="KR3b0016_WYG_004-21a"/>
無速奔退無遽走四頭八尾觸處為首敵衝其中兩頭<lb/>
皆救數起於五而終於八何謂也李靖對曰諸葛亮以<lb/>
石縱横布為八行方陣之法即此圗也太乙統宗曰四<lb/>
維為正四方為奇乾之天坤之地㢲之風艮之雲四正<lb/>
陣也震之龍兌之虎離之鳥坎之蛇四奇陣也中間奇<lb/>
零握竒陣也四正四竒所以分布陣之用握竒所以立陣<lb/>
之體也　草木子曰八陣圖出于井田公田即中軍也<lb/>
私田八家即八陣也瞿塘魚腹江前六十四魁其體方<lb/>
<pb n="KR3b0016_WYG_004-21b"/>
後遊騎二十四魁形如却月共八十八陣也奇兵分為<lb/>
四衡衡各六陣以配大陣四正四竒中軍之用所謂四<lb/>
頭八尾者是其制也行則騎兵居先止則竒兵居後戰<lb/>
則奇兵變化如牙如爪其用不窮孔明總平列而為兩<lb/>
行寄於六十四魁之後人不測其故以為殿後之兵云<lb/>
　　　風后握竒陣辯<lb/>
武經總要風后握竒陣圖一首宋朝士之所演也宋神<lb/>
宗詔朝士討古陣法有以此圗進者以前為外後而為<lb/>
<pb n="KR3b0016_WYG_004-22a"/>
内衡陣在外圓布以象天軸陣在内方布以象地風陣<lb/>
當衡陣之四面雲陣夾軸陣之兩旁虎蛇向敵於前鳥<lb/>
龍上下於後衡陣十有四軸陣九風雲陣各四龍虎鳥<lb/>
蛇陣各二合陣三十有九而為大陣何辯之葢風后制<lb/>
陣天地居前後天衡居兩端風雲居四隅地軸居中央<lb/>
正兵主守不動為義故名衡軸奇兵主戰變動為義故<lb/>
名風雲衝陣數有九中軍零者大將握之故名握竒此<lb/>
古文握竒經然也後世謂孔明之八陣即風后之握竒<lb/>
<pb n="KR3b0016_WYG_004-22b"/>
遂有天地前後冲變為龍虎鳥蛇之説握奇八陣交相<lb/>
混雜故唐客韜鈐獨孤及目為風后握奇而為之記及<lb/>
去天陣地陣天衝陣三陣之名更於龍虎鳥蛇凑衡軸<lb/>
風雲為八陣不本握竒古文而别為之圖亦相襲混雜<lb/>
之誤也然古人制陣之要所貴有竒正有分合利於相<lb/>
救便於攻守紛紜而不亂如此而已獨孤及記陣名雖<lb/>
不合於經而定位備物致用之者疑兵游兵二廣四竒<lb/>
之稱竒正分合可以意㑹心韜鈐之圖規模形勢曲盡<lb/>
<pb n="KR3b0016_WYG_004-23a"/>
其妙而及之文足以發之也總要所繪圖其陣名布置<lb/>
實按獨孤及之記之文其形勢方不成八圓不成六竒<lb/>
正分合一無可觀何哉葢握竒經文藴奥難曉韜鈐風<lb/>
后握竒八陣又湮沒無考朝之文士姑以獨孤及之記<lb/>
為據妄自揣度而為之耳殊不知陣無多寡不越六十<lb/>
四陣然後七軍九軍之法其焉豈有三十九陣而可以<lb/>
為陣哉徒知握竒之名而失握竒之義於制陣烏乎可<lb/>
獨孤及風后八陣圖記　物不終靜必受之以動當純<lb/>
<pb n="KR3b0016_WYG_004-23b"/>
坤用事隂凝於陽則飛龍戰大朴已散聖盜并起故戎<lb/>
馬生乃有力吞八荒爭截九有大者天柱折地維絶小<lb/>
者作慝廬山負阻中冀上帝慿怒下民是恤乃眷武徳<lb/>
黄帝受之始順殺氣以作兵法文昌以命將於是乎征<lb/>
不服討不庭其誰佐命曰元老風后葢旌諸圖側以為<lb/>
三皇之故事六藝之餘伎云<lb/>
師律提綱用陣法邇來諸將皆謂可戰則戰奚以陣為<lb/>
殊不知用陣以束部伍用衆如用一人使其勇者不得<lb/>
<pb n="KR3b0016_WYG_004-24a"/>
獨進怯者不得獨退以求萬全之義也昔諸葛亮推演<lb/>
八陣以巴蜀弱卒數萬屯渭水伐魏司馬懿以十萬之<lb/>
衆不敢與戰馬隆步卒三千按八陣圖破樹機能數萬<lb/>
以復涼州今為將者統兵數萬果可不用陣乎如無陣<lb/>
法則衆為一簇左右不能相應首尾不得相援豈得不<lb/>
敗故廢陣形而用兵者敗將也執陣形而求勝者愚將<lb/>
也其用之法如敵攻吾右以天衡八隊敵之次出天前<lb/>
後衝八隊張兩翼而攻之是為鳥翔陣如勝未决再出<lb/>
<pb n="KR3b0016_WYG_004-24b"/>
西南西北二隅風雲八隊夾擊之是為虎翼陣勝負未<lb/>
决以東南東北二隅風雲八隊邀其後或圍繞之是為<lb/>
蛇蟠陣如兩陣相當而敵未動者或先出西南西北二<lb/>
隅兵往來敵傍撓之伺敵空虛之處而奮衝之是為風<lb/>
揚陣大將列中軍以待敵或伏兵四隅候敵來戰起而<lb/>
聚擊是為雲垂陣又有游兵二十四隊或遮敵援兵或<lb/>
夾擊左右或擊其背或絶敵糧道或邀敵歸路而取勝<lb/>
也故陣有八向舉此一向以例其餘八陣之位初無定<lb/>
<pb n="KR3b0016_WYG_004-25a"/>
位皆臨時制宜隨地而設故地有廣狹尖斜之形陣有<lb/>
方圓曲直之勢錯綜八卦實河圖十五之圖井字開方<lb/>
之義大將居中諸部連繞四頭八尾觸處為首敵衝其<lb/>
中兩頭皆救如兩手之捍頭目也<lb/>
　　　諸葛亮瞿塘方陣辯<lb/>
通鑑夔州瞿塘永安宫南一里魚腹灘中孔明壘石六<lb/>
十四魁各髙五丈布為方陣即其圖也後之演者不同<lb/>
正義<hi>俗呼握竒經</hi>以前後外十六魁為天衡陣左右外八魁<lb/>
<pb n="KR3b0016_WYG_004-25b"/>
為地衡陣通鑑王氏以前後外八魁為天衡陣左右外<lb/>
十六魁為地衡陣太乙統宗寳鑑以前後外四魁鈎連<lb/>
内二魁為地衡陣左右外八魁為天衡陣天衡地軸各<lb/>
易位而居内風雲十六陣同居四隅其説不一何辯之<lb/>
夫黄帝握竒陣圓也圓者分表裏孔明八陣方也方者<lb/>
定八向圓陣以裏為正表為竒故名内陣曰地曰軸曰<lb/>
衡取靜之義也名外陣曰天曰衝曰風雲取動之義也<lb/>
方陣以四隅為正四方為竒名四正為天地風雲者乾<lb/>
<pb n="KR3b0016_WYG_004-26a"/>
坤㢲艮之位也名四奇為龍虎鳥蛇者震兌離坎之位<lb/>
也是則孔明之天地風雲非軒轅之天地風雲軒轅之<lb/>
衡軸衝非孔明之龍虎鳥蛇亦猶伏羲文王之易先天<lb/>
後天各隨所取爾欲論握竒只求其法於内外勿雜以<lb/>
龍虎鳥蛇之稱欲論八陣只求其法於八向勿混以衡<lb/>
軸衝之號斯兩得之按此三家之説其於制陣内外相<lb/>
包之理竒正分布之要無一知之徒各以己意牽合握<lb/>
奇經又彊比而同其謬甚矣吁孔明八陣之義唐太宗<lb/>
<pb n="KR3b0016_WYG_004-26b"/>
以問于李靖則太宗未之了了可知李靖以旛名隊號<lb/>
為答則李靖之粗略可見况乎方士俗儒而可怪之耶<lb/>
　　　諸葛亮八陣八形辯<lb/>
太白隂經諸葛亮八陣圖八首唐李筌之所演也以六<lb/>
十四陣内外前後左右四隅分柝而為陣天覆地載内<lb/>
外之第一變風揚雲垂前後之第二變龍飛虎翼左右<lb/>
之第三變鳥翔蛇蟠四隅之第四變毎三十二陣為一<lb/>
陣陣各以其名而為形何辯之葢自古先王制陣惟有<lb/>
<pb n="KR3b0016_WYG_004-27a"/>
法度與歩數而已至孫子始以虛實論形以險短論勢<lb/>
二篇之外别無餘法後世權詐之士内循先王之法度<lb/>
外假形勢以變人之耳目雖有鵞陣鸛陣魚麗車箱偃<lb/>
月等陣之名而形勢實在法度之内焉孔明八陣所向<lb/>
八方乾坤㢲艮之位而名為天地風雲子午卯酉之位<lb/>
而名為龍虎鳥蛇四正自四隅而立四竒自四方而出<lb/>
合乎先王制陣之法度也區區形勢肖像之説何與之<lb/>
有李筌之圖求形勢于法度之外其誣武侯多矣宋神<lb/>
<pb n="KR3b0016_WYG_004-27b"/>
宗曰今之論兵者皆以李筌隂經陣圖為法妄相眩惑<lb/>
無一可取如其説須兩敵相遇遣使預約戰日得一寛<lb/>
平之野夷阜塞壑伐草誅茆如射圃教場方可盡其言<lb/>
耳神宗之論兵舉朝之士未有能過者也惜所未聞者<lb/>
先王制節之法也<lb/>
　　　諸葛亮八陣八形新變辯<lb/>
太乙統宗寳鑑孔明八陣新變圖八首張煜之所演也<lb/>
以陣内外前後左右四隅八變而成天覆地載第一變<lb/>
<pb n="KR3b0016_WYG_004-28a"/>
與李筌同其餘六陣形其巧過之何辯之葢李筌好竒<lb/>
造偽宋神宗皇帝斥之其説不行矣世猶存者一則教<lb/>
場操練虛習分合之容無叛軍難制之患二則草莽之<lb/>
中奸妖倡亂用此塗塞耳目自娯其計李靖曰存之所<lb/>
以廢之是也張煜怪誕之士屢變屢下求巧反拙神宗<lb/>
明論漠然而未之聞惑歟誤哉雖然太宗問李靖曰孔<lb/>
明斯八陣何義也靖對曰天地者本乎旗號風雲者本<lb/>
乎旛名龍虎鳥蛇本乎隊伍之别李靖名將尚失其㫖<lb/>
<pb n="KR3b0016_WYG_004-28b"/>
况何議於煜耶夫必知天地風雲衝軸衡之名之義然<lb/>
後可與論風后之握竒必知天地風雲龍虎鳥蛇之名<lb/>
之義然後可與論孔明之八陣不知其義而求其法也<lb/>
難矣<lb/>
　　　諸葛亮六陣辯<lb/>
太乙統宗寳鑑諸葛亮六陣圖一首六變六形陣圖六<lb/>
首皆張煜之所演也六陣圖其隊三十六竒正各三有<lb/>
天地風雲前後衝而無天衡地軸六形陣圖有風揚雲<lb/>
<pb n="KR3b0016_WYG_004-29a"/>
垂龍飛虎翼鳥翔蛇蟠而無天覆地載裁八為六本李<lb/>
靖問答六形襲李筌隂經何辯之葢孔明八陣之制内<lb/>
外四層四陣為握竒十二陣為中軍四十八陣鈎連六<lb/>
隊相從以為四竒四正李以方陣變為六花則握竒中<lb/>
軍不動惟以外營四十八隊鈎連八隊相從為六廂故<lb/>
李靖曰八陣為六武侯之舊法也謂孔明斜谷路狹裁<lb/>
為六陣者妄説也凡布陣狹隘之地及過險出隘自有<lb/>
約隊之法武侯伐魏八陣常用八萬人若裁為六一陣<lb/>
<pb n="KR3b0016_WYG_004-29b"/>
反有一萬三千人矣安謂約隊故不足信李筌八陣之<lb/>
形既誤而張煜蹈襲更為六陣之形則誤而又誤者也<lb/>
不待重為之贅<lb/>
　　　諸葛亮五行陣辯<lb/>
太乙統宗諸葛五行陣圖五首張煜之所演也或云雜<lb/>
兵書有之以天地風雲龍虎鳥蛇各自為一陣更迭變<lb/>
化陣隊多寡不同何辯之葢先王之兵四時有教不過<lb/>
乎列行陣以教聲容與號令而已不教民以分合變化<lb/>
<pb n="KR3b0016_WYG_004-30a"/>
之節也其防㣲杜漸如此李唐之初畨漢雜處塞内李<lb/>
靖兼領其將卒不得不教姑設為詭道以愚其耳目分<lb/>
六花陣為六陣以一為營以五為方圓曲直鋭之形每<lb/>
教閲一陣各五變凡二十五變而止雖知分合變化之<lb/>
節特為花步耳於臨敵無所用之臨敵之時相視地形<lb/>
或丘阜林壑平陸斥澤之用不同或髙下險易廣狹死<lb/>
生支掛之不一而因以制夫步騎多寡疏密輕重分合<lb/>
竒正之所宜而已非真有方圓曲直鋭之地形真有方<lb/>
<pb n="KR3b0016_WYG_004-30b"/>
圓曲直鋭之陣勢也黄帝之陣前後左右中五軍分五<lb/>
方而布之號為五行者乃俗人不知其理而加之名耳<lb/>
黄帝未嘗有形也張煜之為此陣葢本於此其失不待<lb/>
言矣<lb/>
　　　諸葛亮八陣六陣鈎連蟠曲辯<lb/>
太乙統宗寳鑑諸葛亮八陣鈎連蟠曲圖一首六陣鈎<lb/>
連蟠曲圖一首張煜之所演也唐太宗問李靖曰卿六<lb/>
花陣法出何術乎李靖曰臣所本諸葛亮八陣法也大<lb/>
<pb n="KR3b0016_WYG_004-31a"/>
陣包小陣大營包小營隅落鈎連曲直相對古制如此<lb/>
臣為圖因之故外畫之方内環之圓是成六花張煜誤<lb/>
以八陣六陣皆孔明舊法而各編𨽻四竒四正三竒三<lb/>
正之圖矣猶以為未及鈎連蟠曲之勢故復為圖配以<lb/>
成周丘乗之數自云㕘古法而行己意也何辯之葢周<lb/>
制車一乗用卒百人三人為甲士在車上餘分為四隊<lb/>
隊各二十四人分布車下前後左右挾轅以為戰此一<lb/>
乗法也五車為隊二十五乗為偏五偏車一百二十五<lb/>
<pb n="KR3b0016_WYG_004-31b"/>
乗卒一萬二千五百人前後左右中布而為軍此一軍<lb/>
法也大國三軍上軍下軍大夫將之中軍諸侯將之鼎<lb/>
足而立其陣方其勢簡易一鼔一麾而列成再鼓再麾<lb/>
而出戰呼吸之間開闔變化如臂使指若驅車策馬以<lb/>
為蟠曲之勢則不勝其煩且亂矣其畫為鈎連者圖也<lb/>
孔明陣圖八八相乗混然無别觀者以筆鈎而連之以<lb/>
定九軍之所中心四隊相連為握竒十二隊相連為中<lb/>
軍四隅四方各以六隊相連而為竒正八陣故隅落有<lb/>
<pb n="KR3b0016_WYG_004-32a"/>
曲折相對之勢使觀者而知陣隊之别而已臨敵交戰<lb/>
則以神速為貴何取於蟠曲之巧耶李筌張煜漫不知<lb/>
兵徒泥合古文私意杜撰其實難哉<lb/>
　　　諸葛亮十二將兵陣辯<lb/>
太乙統宗寳鑑諸葛亮十二將兵陣圖一首張煜之所<lb/>
演也李靖脱變八陣為七軍名之六花陣再變八陣為<lb/>
十三軍名之十二將兵陣唐司空杜佑推演布列之法<lb/>
初鼓而陣再鼓而布旗三鼓而就列張煜依杜佑布列<lb/>
<pb n="KR3b0016_WYG_004-32b"/>
竒正之法配以周井田丘乗之制以施於孔明之八陣<lb/>
外營八陣陣八隊隊一百二十五人兵一萬二千五百<lb/>
人用車一百二十五乗戰馬三百七十五騎以當甲士<lb/>
三人之數謂孔明之舊法然也何辯之葢李靖十三軍<lb/>
者中軍一陣十六隊外營四十八隊各以四鈎連而為<lb/>
十二陣四為竒八為正竒用騎正用步竒居四隅正居<lb/>
四方四竒者前竒後竒左竒右竒也八正者左角右角<lb/>
左爪右爪左牙右牙先鋒後軍也四竒取稟於大將八<lb/>
<pb n="KR3b0016_WYG_004-33a"/>
正取禀於四竒此李靖法也張煜之圖有十二將之名<lb/>
無四奇之陣失其制矣孔明八陣中軍自在其中張煜<lb/>
凡演八陣之外别有八陣以為中軍此又煩矣古人所<lb/>
謂三軍謂上中下三陣也晉之三軍恒用十餘萬人齊<lb/>
之三軍别有先驅申驅啓胠遊闕等陣之號何嘗拘以<lb/>
井田丘乗之制故凡論節制而以田賦為據者皆惑也<lb/>
風后之握奇孔明之八陣周制之農兵各自為法張煜<lb/>
定以風后天地風雲衡軸之陣名配以萬二千五百之<lb/>
<pb n="KR3b0016_WYG_004-33b"/>
車徒欲強而合之其可得乎<lb/>
　　　諸葛亮當頭陣辯<lb/>
太乙統宗寳鑑當頭陣圖一首張煜之所演也孔明壘<lb/>
石為陣凡三處一在瞿塘魚腹江者至今猶存一在成<lb/>
都府新都縣之彌牟鎮一在漢中府沔縣之定軍山其<lb/>
迹皆已泯滅無傳張煜用其己意以六十四陣兩而倍<lb/>
之為一百二十八陣以步兵三十二小陣分為四坤四<lb/>
㢲八天衝十六天衡于前三十二小陣布為四乾四艮<lb/>
<pb n="KR3b0016_WYG_004-34a"/>
十二地衝十二地軸於後三十二小陣布為握竒於中<lb/>
以騎兵三十二小陣布為四先鋒七斗樞八翼候十二<lb/>
遊兵於前後左右之間謂孔明彌牟鎮當頭陣如此也<lb/>
何辯之葢古人制兵置左右二陣謂之二拒其用如左<lb/>
右手其勢不得不重四竒迭用乍進乍退其勢不得不<lb/>
輕燁以四坤四㢲為二拒而先鋒斗樞翼候反倍之非<lb/>
奇正之制矣至於天衡地軸各以重兵居内將安用之<lb/>
此尤為奇巧煩碎之甚者也不假辯以發之將何以為<lb/>
<pb n="KR3b0016_WYG_004-34b"/>
戡亂之法耶<lb/>
　　　諸葛亮滿天星陣辯<lb/>
太乙統宗寳鑑諸葛亮滿天星陣圖一首張煜之所演<lb/>
也以六十四陣四而倍之而為二百五十六隊以六十<lb/>
四小陣為中軍以七十二小陣包中軍為内營以六十<lb/>
四小陣重包之為外營以十二騎陣䕶四角為拓隊以<lb/>
四大隊重䕶拓隊為鋪為樓謂孔明定軍山滿天星下<lb/>
營法如此也何辯之葢通書所載九宫體用天地盤數<lb/>
<pb n="KR3b0016_WYG_004-35a"/>
九宫居中八卦五星居外力士蠶室奏書博士居四隅<lb/>
張煜好神其法葢布為滿天星陣實凖天地盤數之格<lb/>
也殊不知古人陣營本同一法下營尤以簡便為貴善<lb/>
用兵者陣一止即為營營一分即為陣當就脚下可以<lb/>
立成豈有更分二百五十六陣之理即多分多合愈煩<lb/>
愈亂節制之道决不為如此也<lb/>
　　　諸葛亮八翼陣辯<lb/>
太乙統宗寳鑑八翼陣圖一首張煜之所演也孔明陣<lb/>
<pb n="KR3b0016_WYG_004-35b"/>
無有八翼之名者煜以步卒一十六陣為前後二廂以<lb/>
騎兵三十二陣為左右翼候正兵之後無竒竒兵之後<lb/>
無正何辯之葢孔明六十四陣皆古之車制無非正兵<lb/>
别以二十四陣為游兵則孔明㕘用騎兵之法也瞿塘<lb/>
石陣八八成列騎兵環繞於後非特為殿後耳接戰之<lb/>
時或居先或居左右為翼為候為衝為突為揚為伏無<lb/>
定名也張煜推演陣圖動以六十四陣居外實不知孔<lb/>
明游兵之用也大率制兵當知伍法中軍如身前軍右<lb/>
<pb n="KR3b0016_WYG_004-36a"/>
軍如兩手左軍後軍如兩足皆為正兵四奇迭出於前<lb/>
後左右之間者則如爪如牙如嘴如角如羽如翼無正<lb/>
形無定位以此而識輕重之權以此而求動靜之理然<lb/>
後可以與追議孔明之兵法<lb/>
　　　李靖六花陣記<lb/>
六花之陣唐衛公李靖開國之所作也本孔明八陣圖<lb/>
而變之其中心一二層有十六㸃為中軍此不易者惟<lb/>
以外三四層四十八㸃鈎連而有六陣左右總管各二<lb/>
<pb n="KR3b0016_WYG_004-36b"/>
陣左右虞侯各一陣各皆八㸃以相從所謂八陣為六<lb/>
孔明之舊法即此圖也李靖因之内方環之為圓外直<lb/>
畫之為方疏而開之其形六岀故號為六花中一如花<lb/>
心外六為花瓣去其隊數參用古法步騎與車三者相<lb/>
兼而間立步隊百人為率騎隊二十五人為率車隊七<lb/>
十五人為率車曰駐隊步曰戰鋒隊為正居前騎曰戰<lb/>
隊曰跳盪隊為竒居後中外凡七軍杜佑通典因述為<lb/>
七軍陣正六花之别名也其教閲恒用三萬人分左右<lb/>
<pb n="KR3b0016_WYG_004-37a"/>
六廂一廂為營法五廂為方圓曲直鋭之形安營布陣<lb/>
以六花為正中軍為竒斯陣也以開唐家之運制服夷<lb/>
狄其功偉矣若以為盡孔明之閫奥則猶有間也<lb/>
　　　四門斗底陣記<lb/>
四門斗底之陣唐衛公李靖開國之所作也隋大業中<lb/>
征遼東制每軍一萬二千人百人為隊騎兵四十隊步<lb/>
兵八十隊各分為四團將發步兵第一團出營東門東<lb/>
向陣第二團出營南門南向陣第三團出營西門西向<lb/>
<pb n="KR3b0016_WYG_004-37b"/>
陣第四團出營北門北向陣輜重乃出第一輜重出收<lb/>
東面陣分為兩道夾以行第二團輜重出收南面陣夾<lb/>
以行第三團輜重出收西面陣夾以行第四團輜重岀<lb/>
收北面陣夾以行至營第一團騎兵陣於東第二團騎<lb/>
兵陣於南第三團騎兵陣於西第四團騎兵陣於北合<lb/>
為方陣四面外向䕶以車乗亦如之步兵各以其輜重<lb/>
入于陣内以次安營此葢隋髙祖楊堅之成法也李靖<lb/>
六花七軍之陣消息其法一軍三萬人五十人為隊騎<lb/>
<pb n="KR3b0016_WYG_004-38a"/>
兵八十隊步兵四十隊輜重兵一百二十隊亦各分為<lb/>
四分引行止舍一以為則焉斯陣也取其簡便易成變<lb/>
化不滯而已李靖六花用之善矣茍制陣無奇正分合<lb/>
之勢徒方陣以當敵則騎兵見蹙於前者有妨於退步<lb/>
兵欲救於後者不便於進出入相蹂行列難行雖將如<lb/>
劉錡尚無壘陣之善䇿况其他乎<lb/>
　　　十二將兵陣記<lb/>
十二將兵之陣唐衛公李靖定邊之所作也以乗之陣<lb/>
<pb n="KR3b0016_WYG_004-38b"/>
外兩層四十八陣各四分之為十二小陣四隅四陣為<lb/>
竒四方八陣為正竒兵用騎正兵用步兵一將各一人<lb/>
中騎兵十有六陣為中軍大將主之大將統乎四竒之<lb/>
將四竒統乎八正之員首尾有相因之勢行止有相隨<lb/>
之分竒正有同力之義故名為十二將兵之陣是時突<lb/>
厥寇掠敵騎奔衝復變六花而為此也唐太宗葢用其<lb/>
法太宗為秦王破劉武周軍中作破陣樂武舞前出四<lb/>
表者非象四竒乎後綴八旛者非象八正乎用一百二<lb/>
<pb n="KR3b0016_WYG_004-39a"/>
十八人者以六十四陣為總陣八正之員各領八陣别<lb/>
有六十四小陣以為中軍一人所以象一陣也其原同<lb/>
出於武侯而各隨所變杜佑推演孔明布列之序直以<lb/>
太宗李靖之法以為之法夫豈無所本哉<lb/>
　　　十二辰陣記<lb/>
十二辰之陣亦唐衛公李靖定邊之所作也唐太宗初<lb/>
四夷内附畨漢之兵雜處而并用之畨長于騎漢長於<lb/>
步靖因其勢一變八陣而為六花凡外營六軍各車步<lb/>
<pb n="KR3b0016_WYG_004-39b"/>
當前騎兵當後車步為拒騎兵從背出此一法也再變<lb/>
六花為十二將兵凡騎分為四步分為八騎居四維為<lb/>
竒為首步居四方為正為尾一竒各當二正二正各向<lb/>
一竒一面受敵首尾相應又一法也三變十二將兵為<lb/>
十二辰混步騎而為一凡外營周圍十二陣皆步而騎<lb/>
各包步之中一竒各當一正一正不離一奇一陣受敵<lb/>
各自為戰竒正相混無不是正無不是竒敵意其正則<lb/>
步開騎出而擊之以奇敵意其奇則騎入步合而擊之<lb/>
<pb n="KR3b0016_WYG_004-40a"/>
以正敵不知吾正之所在不測吾竒之所出經所謂奇<lb/>
正之變而循環之無端至此而後見矣是再又一法也<lb/>
夫是時用兵既久畨將薛萬徹阿史那執失思力之徒<lb/>
皆黠桀之資茍騎兵别聚為一陣敎之知奇正之方則<lb/>
誰可得而制者靖以步而參之騎以騎而𨽻之步或分<lb/>
之使居四隅或折之使隨各陣屢變其名換其勢何莫<lb/>
而非顛倒駕馭之微權也哉他日侯君集謂太宗曰陛<lb/>
下使李靖敎臣兵法靖匿其精者是李靖欲反也靖曰<lb/>
<pb n="KR3b0016_WYG_004-40b"/>
得臣之粗者足以服四夷更欲得臣之精是君集欲反<lb/>
也後君集果以逆誅靖之逺慮葢如此<lb/>
　　　李靖六花陣辯<lb/>
太乙統宗寳鑑李靖六花陣圖一首張煜之所演也李<lb/>
靖因八陣為六花者以中軍變方而為圓以外營變直<lb/>
而為方中軍如花心外六陣如花瓣張煜之圖八陣具<lb/>
在但以地軸地衝轉居於外以天衝天衡轉居于内謂之<lb/>
六花何辯之葢兵之有陣猶碁之有畫路也陣之有方<lb/>
<pb n="KR3b0016_WYG_004-41a"/>
圓所以記度量多寡之數定逺近之限制險短之節也<lb/>
方計其步圓計其奇奇者徑一圍三之謂也六花中一<lb/>
廂前二廂後二廂左右一廂每一廂步騎相間而立成<lb/>
相去十步或三十步或五十步前奇後正觀敵何如再<lb/>
鼓之前正後奇其出以五十步為節離而不絶却而不<lb/>
散皆由方圓度量而起數是則外畫之方内環之圓者<lb/>
節制之所在非如裴緒李筌五行生尅之説矣大抵李<lb/>
靖六花之制步兵在前馬軍在諸陣之後得之於左𫝊<lb/>
<pb n="KR3b0016_WYG_004-41b"/>
車戰之法先偏後伍是也其變化出入不與孔明同所<lb/>
謂天地軸風雲龍虎鳥蛇之義不惟無其陣而且異其<lb/>
法張煜拘以地軸天衡内外轉移之末而求六花之理<lb/>
不亦迷且惑哉<lb/>
　　　李靖五花陣變為六花陣辯<lb/>
雜兵書李靖六花陣圖一首作無名氏以前後左右中<lb/>
五陣號為仁義禮智信謂之曰五花以一十七陣交五<lb/>
為六陣謂之曰六花何辯之葢制軍以伍法為要列之<lb/>
<pb n="KR3b0016_WYG_004-42a"/>
五人為伍自一乘言之甲士居中步卒分為四隊居前<lb/>
後左右自一偏言之二十五車也大而列之五偏為一<lb/>
陣也然數起於五而終於八然後竒正備焉李靖六花<lb/>
陣自孔明八陣而變孔明九軍中軍十六陣外營八軍<lb/>
每軍六陣李靖七軍中軍一十六陣外營六軍每軍八<lb/>
陣六陣居外如六出之花故以為名李靖兵書未有五<lb/>
花之陣之説也學兵不讀左傳不攷衛公問答譬如棋<lb/>
無畫路而一步不可行也為此圖者妄指為六花陣葢<lb/>
<pb n="KR3b0016_WYG_004-42b"/>
于左傳及問答平生未嘗觀也行之於世誤殺將不為<lb/>
毒且烈哉<lb/>
　　　平戎萬全陣記<lb/>
平戎萬全之陣宋太宗皇帝備遼之所作也車四千三<lb/>
百二十乘騎三萬六百匹兵士一十四萬九百三十人<lb/>
布為前後左右中五軍之大陣前後左右各以二行相<lb/>
從為表裏中以三陣相從為輔弼故五軍而有七陣也<lb/>
中陣以車一千四百四十乗方布如城郭每乘卒二十<lb/>
<pb n="KR3b0016_WYG_004-43a"/>
二人為戰備陣中置拒馬五千具别用戎行之不修則<lb/>
師律用爽隂謀之不作則凶器何恃故天命聖者以廣<lb/>
戰術俾懸衡於未然察變於倚數握機制勝作為陣圖<lb/>
夫八宫之位正則數不愆神不忒故八其陣所以定其<lb/>
位也衡抗於外軸布于内風雲附其四維所以備物也<lb/>
虎張翼以進蛇向敵而蟠飛龍翔鳥上下其勢而致用<lb/>
也至若疑兵以固其餘地游兵以按其後列門具將發<lb/>
然後合戰弛張則二廣迭舉掎角則四竒皆出必使陷<lb/>
<pb n="KR3b0016_WYG_004-43b"/>
堅陣拔深壘若星馳天旋雷動山破魏之觀列鄭之魚<lb/>
麗成周之熊羆昆陽之虎豹出匪以律我異於是既而<lb/>
圖成俎豆帝用經略北逐獯鬻平蚩尤戡黎于阪泉省<lb/>
方於崆峒底定萬國旁羅七曜鼎成龍至去而上遷於<lb/>
是遺風冥冥時亡而圖存焉於戲聖迹長往神機未昧<lb/>
酌其流者猶足以决勝三軍禦侮萬里故項籍得之以<lb/>
霸西楚黥布得之以奄有九江漢孝武得之攘匈奴服<lb/>
甌越東收濊貊西拓大夏然則聖圖幽贊未始有涯天<lb/>
<pb n="KR3b0016_WYG_004-44a"/>
寳中客為韜鈐者得其遺制於黄帝書之外篇装素而<lb/>
圖之勝敗之朕在我股掌天地之心見于毫末議欲獻<lb/>
諸䇿府廣武事㑹天子以不戰為師無為為寳則是圖<lb/>
也興於多難廢于昇平湮淪不書盛徳其没乃五千人<lb/>
守之四角置望樓八座别用八千人守之凡中三陣計<lb/>
用步兵一十一萬二百八十人也前為正前陣後陣之<lb/>
前行各三千一百騎隊五十人前陣後陣之後行各一<lb/>
千九百騎隊三十人東稍西稍之前行各二千六百五<lb/>
<pb n="KR3b0016_WYG_004-44b"/>
十騎隊五十人東稍西稍之後行各三千七百五十騎<lb/>
隊三十人餘六百五十騎隊三十人分為各隊探報之<lb/>
卒凡前後左右等陣計用騎兵三萬五千人也皆為竒<lb/>
葢雍熈之時契丹内侵太宗制此陣以禦敵騎奔突故<lb/>
曰平戎萬全之陣夫宋不自征伐有天下莫知古人制<lb/>
陣之法務以輕鋭為戒持重為主如此則其勢之弱實<lb/>
由兹而起矣<lb/>
　　　宋神宗皇帝九軍新陣辯<lb/>
<pb n="KR3b0016_WYG_004-45a"/>
武經總要九軍新陣圖七首宋神宗皇帝之所演也宋<lb/>
有契丹西夏之禍太宗製平戎萬全陣真宗製常陣皆<lb/>
不勝元豐五年神宗更大稽古制别為九軍陣用李靖<lb/>
陣為七將用裴緒新令為牝牡衝方罘罝車輪雁行之<lb/>
形牝取其廣牡取其鋭車輪取其圓罘罝取其包絡雁<lb/>
翼取其張舒以形相制治而為法出於神宗之宸㫁者<lb/>
何辯之葢黄帝孔明之陣四竒四正併中軍而為九大<lb/>
將之將得四之一八陣之衆得四之三謂之握奇開闔<lb/>
<pb n="KR3b0016_WYG_004-45b"/>
出入千變萬化其道無窮何形勢之有神宗為九軍似<lb/>
矣惜乎中外無等竒正不分泥于形勢知為九軍而不<lb/>
知所以用之况李靖六花陣軍七故將亦七九軍置四<lb/>
將可知操縱開闔進退出入决善政也積弱累敗至於<lb/>
䘮亡宜哉或曰孰與平戎常陣為優劣耶曰陣起於五<lb/>
而終於八起於五者前後左右中五正也不及四竒終<lb/>
於八者四奇四正也而不及中此萬世不易之法平戎<lb/>
常陣雖知五軍而布其所失過于固守怯於進取均為<lb/>
<pb n="KR3b0016_WYG_004-46a"/>
敗陣惟不泥於形勢庶幾不類于兒戲耳<lb/>
　　　元四陣圖辯<lb/>
虎鈐經陣圖四首元許洞之所演也例十萬卒以七為<lb/>
步為正三為騎為竒曰飛鶚者摶擊勢重霞者氤氲勢<lb/>
長虹者彎抱勢八卦者四應勢逓相變化以為法何辯<lb/>
之葢握竒伍法二者製陣之大要握竒所以立陣之體<lb/>
也體立則四支為之用而守固伍法所以定布置之所<lb/>
也布置有方則進退出入開闔竒立整而不亂寡可以<lb/>
<pb n="KR3b0016_WYG_004-46b"/>
為衆弱可以為彊兹洞四陣皆以一面為勢中校平列<lb/>
一字為中軍是無握竒矣四隅無兵以首項身尾為次<lb/>
序是無伍法矣茍處軍平曠之地敵出以竒驚其左右<lb/>
則中軍自擾前後不相救夾而攻之則㫁而為二為三<lb/>
聚攻其一處其背可透小挫兵遂大亂其患殆非止一<lb/>
端也烏得為節制之理哉雖著論紛然要人必信稍識<lb/>
虛實者皆笑其為謬戾夫厭李筌形勢之偏卒不能自<lb/>
既於形勢之累一弊流源千萬載而不悟至於如此也<lb/>
<pb n="KR3b0016_WYG_004-47a"/>
耶<lb/>
第一分陣隊者衝兵未布於陣中無事於衝突故以竒<lb/>
　哨相錯綜而蔽䕶中軍此屯營時也即八陣遊兵置<lb/>
　後圖之意<lb/>
第二陣分將校以統之<lb/>
第三發行則以次而不亂結陣即擡營之意行時亦成<lb/>
　營陣敵伏兵不得衝之所以衝盡在四面也<lb/>
第四營栅<lb/>
<pb n="KR3b0016_WYG_004-47b"/>
第五初布陣始以衝兵分屬于各隊此則列于陣外矣<lb/>
　葢每一隊竒哨該有一隊衝兵竒哨各為方陣而不<lb/>
　為前之錯綜者正以利于衝兵之出入也<lb/>
第六斂衝待敵不駐衝于各隊之外者示之弱也而駐<lb/>
　衝切近于各隊之内者暗防敵之衝也此所<hi>闕</hi>不為<lb/>
　第十六陣之藏于竒哨隊中也是時尚未定賊之來<lb/>
　路也<lb/>
第七嚴陣挑戰葢因示之以弱而敵不至則必出以挑<lb/>
<pb n="KR3b0016_WYG_004-48a"/>
　之是時賊在前故於四竒之中各撤一隊以歸之前<lb/>
　右哨止留一隊衝兵以防後前右二哨既借四竒而<lb/>
　又各駐衝兵一隊于旁以自固者正所謂嚴陣也使<lb/>
　賊見二哨兵之多必由挑戰之處而來若賊來又不<lb/>
　以衝兵與戰而以前竒與戰衝兵似宜閃開兩邊將<lb/>
　以前竒誘之使入則伏兵起而攻其左右前校與所<lb/>
　駐中軍衝兵當其前挑戰之兵要其後然前後皆有<lb/>
　重兵恐兩旁之一隊衝兵不足以當之故以左右竒<lb/>
<pb n="KR3b0016_WYG_004-48b"/>
　聽招將視其勢之彊弱以進止也<lb/>
第八先鋒應敵則全軍皆動獨左後二哨不動前右二<lb/>
　哨自固如前然前以衝兵駐于二哨之傍今以之駐<lb/>
　于二哨之前者葢以初有三隊衝兵在前挑戰與揚<lb/>
　兵今止一隊故也以當先一隊與之戰而以兩隊衝<lb/>
　兵藏于傍以為兩翼伏二隊於後葢敵至則如前之<lb/>
　夾攻不則亦可以隨衝而出也初以左右竒聽招今<lb/>
　即以之備伏故以後竒聽招而向前後竒既向前則<lb/>
<pb n="KR3b0016_WYG_004-49a"/>
　疑于後之疎也故以衝兵一隊分駐之于後葢此進<lb/>
　兵時也故兩腋亦須防賊之伏兵是以不以兩竒之<lb/>
　兵聽招而以之備伏又駐衝兵二隊以為備葢左右<lb/>
　有急則應左右前有急則應前此其駐衝兵之妙也<lb/>
第九前哨受敵則右哨之自固如前而前竒駐以衝兵<lb/>
　二隊以其近于賊之來處亦當自固也然左奇有三<lb/>
　旗兩衝處置與三面不同正以待戰也前竒自固衝<lb/>
　在後左哨自固衝在傍在後二哨則衝亦無之皆與<lb/>
<pb n="KR3b0016_WYG_004-49b"/>
　左竒制陣不同此待戰與自守之别也然後右亦未<lb/>
　嘗不分衝兵以駐之又移中軍以向前哨他陣前奇<lb/>
　交戰則有衝兵在前而此無之者以前奇止是五隊<lb/>
　前哨是八隊故即以本隊兵與之戰也八隊内原借<lb/>
　前竒一隊在内今還之而又借右竒一隊補之葢以<lb/>
　右遠而前近也右哨受敵可知矣<lb/>
第十前右二哨俱受敵則前竒左竒右竒俱逼近賊矣<lb/>
　故本竒自有五隊而又各駐以衝兵因兩處受敵而<lb/>
<pb n="KR3b0016_WYG_004-50a"/>
　衝兵不足故不得已撤中軍左右校以備之中軍左<lb/>
　右校既撤仍懼左右腋之勢孤故揚衝兵於外以張<lb/>
　其勢前奇駐以衝兵兩隊而左右只是一隊者以前<lb/>
　竒夾在二哨中則兩面須備敵而左右奇只是一面<lb/>
　也<lb/>
第十一迭右竒者以前竒戰乏故以右竒迭之又以左<lb/>
　奇聽招以待右竒之乏然兩腋疑於疎矣故以衝兵<lb/>
　一隊待之復移前右二哨之衝兵于兩旁者正以近<lb/>
<pb n="KR3b0016_WYG_004-50b"/>
　左右二腋而便于䇿應也<lb/>
第十二迭左竒意亦如前然以右竒整於前而以前竒<lb/>
　列於右者以其從後而退便抽換也<lb/>
第十三迭前校意亦如前然不用後竒而用前校者葢<lb/>
　以漸次向前便於進也他陣以一隊衝兵助奇兵戰<lb/>
　而此以兩隊助之者以各竒有五隊而前校止是四<lb/>
　隊也分左竒於兩腋者以當前隊出敵之時則左竒<lb/>
　從中分自兩旁而退且欲收前右二奇於中也所以<lb/>
<pb n="KR3b0016_WYG_004-51a"/>
　收前右二竒于中者以他陣俱有衝兵在内今衝兵<lb/>
　向外故以竒代之又二竒休息已久將可再出衝兵<lb/>
　交戰已久將欲收入故列於此待衝入而直出也藏<lb/>
　二衝兵于二哨之中者欲示之弱以分其勢使不專<lb/>
　于前也<lb/>
第十四三軍大戰以他陣竒校相更而衝兵則未嘗更<lb/>
　至此則衝兵亦欲更矣故收衝兵以待逐敵之用既<lb/>
　無衝兵於外則不得不合三竒之兵以對敵左右竒<lb/>
<pb n="KR3b0016_WYG_004-51b"/>
　既出而兵又乏故暫移左後二哨以為腋以前陣在<lb/>
　腋之衝兵補其空<lb/>
第十五戰勝追逐則竒校俱入陣而以輕兵追賊一得<lb/>
　以更迭休息一則按其行伍勝而不至于亂<lb/>
第十六收陣整兵故分布衝兵于各隊常以衝兵䕶竒<lb/>
　哨此以竒哨䕶衝兵人馬解鞍卸甲俱在營中矣追<lb/>
　逐歸後疲倦之餘<hi>闕</hi>
第十七據險阻敵他處皆十二隊衝兵而此獨倍之者<lb/>
<pb n="KR3b0016_WYG_004-52a"/>
　葢於險處則設疑兵之似衝兵者以懼敵也<lb/>
第十八迴軍轉戰則敵在我後故衝兵皆駐于後葢衝<lb/>
　兵原以隨處禦敵也<lb/>
此陣于受敵處固駐以重兵而子細防之而不受敵處<lb/>
亦未嘗疎則敵之聲東擊西者無患矣四面固有衝兵<lb/>
來往以防守而中軍亦未嘗無衝兵一則以固本根一<lb/>
則以隨時應用屯營則竒哨在外行營則衝兵在外或<lb/>
虛而張其威則衝兵在外或實而示之弱則衝兵居中<lb/>
<pb n="KR3b0016_WYG_004-52b"/>
細觀其作用衝兵最勁竒校兵次之哨兵又次之其陣<lb/>
常定而隨敵可以應之以駐衝兵之得宜也不言三迭<lb/>
陣而迭陣在其中矣合來則十八陣總是一陣分之則<lb/>
變化無窮此其所以為妙也<lb/>
　　　秘戰第七<lb/>
一秘戰者即新名鴛鴦陣之謂也每衝鋒五人為伍用<lb/>
長挨牌一面伍長選身長力大者一名在前執牌面左<lb/>
止許顧左不許顧右後身第二名執狼筅面右以筅出<lb/>
<pb n="KR3b0016_WYG_004-53a"/>
牌右五尺𦂳𦂳靠牌其鎗手在筅之後三步平執鎗伍<lb/>
長執牌徑進餘各𦂳𦂳依法隨行敵决不敢以鎗戳牌<lb/>
如將鎗由牌頂戳來伍長用牌一起即將鎗髙閣急待<lb/>
收鎗我之鎗兵出而戳敵矣如左面戳來必欲中傷執<lb/>
狼筅兵之後脊鎗須由牌兵面前過三尺餘牌兵可以<lb/>
手握其鎗後之鎗手出矣如敵兵將鎗由右來欲傷牌<lb/>
兵之臀筅兵以用筅按其鎗鋒而後行鎗手又出矣如<lb/>
賊用鎗由牌下戳牌兵之足牌兵用牌一坐下壓其鎗<lb/>
<pb n="KR3b0016_WYG_004-53b"/>
而後之鎗手又出矣至于賊之短兵刀鈎等項必不能<lb/>
近惟牌兵專視一面而既䕶筅兵之脊筅兵亦專一面<lb/>
而䕶牌兵之後鎗射銃手俱立牌後六七尺則正面矢<lb/>
石已不能及而復左右皆救矣再如賊衆道平我則通<lb/>
將牌齊列雖有萬賊進不能與我相交刃退後有所逼<lb/>
而不敢心生延望相持稍久而我之竒伏相機遣出又<lb/>
張聲勢兩翼漸逼賊必分兵四禦我則開牌縫而出甲<lb/>
士麾之賊計窮矣夫浙兵之不敢戰謂其以赤身生命<lb/>
<pb n="KR3b0016_WYG_004-54a"/>
抗死冦無自衛之䇿也鴛鴦陣之法最妙者取其敵之<lb/>
鋒刀不能及兵身庶兵之膽可恃以無恐而敢進且退<lb/>
則有蔽於後進則如載堵牆而前百戰不殆此也振勇<lb/>
破堅此也直擣巢險此也再如賊在山上有擂木滚石<lb/>
我欲山下仰攻而上賊將木石下抛則毎牌下止用三<lb/>
人執牌于前而上遇有木石下擲以目看正各兵伏身<lb/>
其下以此牌遮其身上牌下根附山髙土坡牌頭下垂<lb/>
則木石遇之而直行無礙順勢滚下我再舉牌復登破<lb/>
<pb n="KR3b0016_WYG_004-54b"/>
險上山尤要器也但牌身如用銃打透諸計皆㒺矣革<lb/>
銃新牌之功用何如哉<lb/>
天陣或數十人或百人列為前陣衝突官兵營壘地陣<lb/>
或數十人或百人列為後衝專恃隠伏邀擊人陣居中<lb/>
或為應兵或為遊變或為牙爪也天陣先出三人為宗<lb/>
各相依背面外而立或隠伏草莽或出沒空舍崖岸如<lb/>
鷹隼鳶鶻使官兵莫能測五人為伍前二人後三人能<lb/>
使飛刀者直衝官兵之前能使鎗鐮次而進如官軍直<lb/>
<pb n="KR3b0016_WYG_004-55a"/>
衝羣擊而前我當分伏夾道無恙尾令士卒羣聚蹲踞<lb/>
咆哮而前各執短刀分兩翼横跳而進則後陣自潰前<lb/>
中皆奪散矣可收兵歸營不可深追参彼兵臨我我兵<lb/>
執紙葢而直衝其前彼若不解破法我用率然之勢首<lb/>
尾包絡彼兵即敗箕令士卒羣蹲踞滚刀而前角我兵<lb/>
戴一角披髪而突入其陣彼不知破我兵可先斬其馬<lb/>
次及前衝則彼皆自潰矣斗令士卒分五陣四面而進<lb/>
亢彼兵臨我我用兩卒口銜刀手執白紙幡向兩路夾<lb/>
<pb n="KR3b0016_WYG_004-55b"/>
攻陣中彼不曉破我用羣刀手大噪而進彼兵盡為我<lb/>
挫矣并所至處先令人放火使烟焰衝天然後埋伏草<lb/>
野以次而進無不勝者翼彼兵臨我我兵頂一方板手<lb/>
執長蛇以進彼不知解我兵先横跳而進之矣此謂之<lb/>
倒戈陣也奎令士卒伏地而來先截尾陣次及先鋒其<lb/>
勢如山畢彼兵臨我我兵口銜短刀兩手如翼向後後<lb/>
兵呐喊而進彼不知解我得大嬴此陣能潰圍觜先令<lb/>
人登髙樹屋望之次四野伏殺婁令軍二十人手足抵<lb/>
<pb n="KR3b0016_WYG_004-56a"/>
地作犬聲而進星令士卒跑跳哮叫而進一衝前陣其<lb/>
勢如劈竹栁先令士卒手執鋒刀三尖刀一跳十數步<lb/>
横奔而來昴主將即向前令兵兩手如飛鳥相似張翼<lb/>
前進各執大刀呐喊殺來張以頭觸物而進令士卒羣<lb/>
聚殺殺勇不可當虚天陣如飛鷹捉兎乃為天鼠三軍<lb/>
大刀大斧飛奔前進地陣如穿山甲入山掃地而往各<lb/>
持短刀喊叫滚在地上向前名為地鼠攛穴人陣如狼<lb/>
迷人飛槌抛打飛刀飛鎗齊進三陣一時同發名為日<lb/>
<pb n="KR3b0016_WYG_004-56b"/>
鼠飛躍心令三軍喊呼向前各執長鎗三尖利刀牛令<lb/>
士卒各執大刀大斧口作牛聲而進鬼令士卒以頭向<lb/>
敵各執短刀短鎗如風齊進勢不可當室令士卒各執<lb/>
飛刀捲地而入壁令士卒各用三尖大刀月斧而進胃<lb/>
令士卒手執三尖刀三股义齊聲呐喊大叫殺入房令<lb/>
士卒喊呼殺殺手執大斧齊進危令士卒各執雙刀如<lb/>
鳥翅飛開殺聲不住一躍前進氐軫令士卒分兩邊各<lb/>
執短刀一路長鎗一路迅速齊到勢不可止殺人最快<lb/>
<pb n="KR3b0016_WYG_004-57a"/>
交鋒時角木蛟用扇拍拍所領軍五人為伍前二人後<lb/>
三人彼此背後相靠見扇拍時一躍丈餘殺至彼營尚<lb/>
不知也少時中陣尾火虎埋伏在草莽或山岩空谷之<lb/>
中見敵人迎來陡起來殺變為虎陣乃人陣法也專恃<lb/>
隠伏邀擊一變為女土蝠陣乃地陣法也或為天陣遊<lb/>
奕或為人陣牙兵不拘常也或挾飛刀向前鎗在後或<lb/>
飛鎗在前藥箭在後出沒隠伏交鋒迎敵更難測度此<lb/>
乃日日演習照二十八宿交戰法行之此法訓練百日<lb/>
<pb n="KR3b0016_WYG_004-57b"/>
務要熟閑然後用二十八人胷前懐之立制營壘用人<lb/>
操練仍照前法一一施行又練百日俟人成熟慣戰方<lb/>
取用之凡人操練亦用装敵人對壘交鋒如是方得精<lb/>
也<lb/>
　　　演禽戰法<hi>凡稱我者倭自謂也稱彼者謂官軍也以此推之章章自明矣</hi>
此法自晉孫恩海上作亂樓船千艘賊兵萬數然出敵<lb/>
不過數十人屯聚不滿一二百而專恃此法人號長生<lb/>
自誇神筭天厭其亂能破其術者有劉牢之也大戰海<lb/>
<pb n="KR3b0016_WYG_004-58a"/>
洋賊衆覆敗孫恩溺死盧循繼反劉牢之復破而滅之<lb/>
此法傳自榜葛剌彭亨倭奴諸島者至今兩廣猺獞苗<lb/>
寇皆效之也<lb/>
此法不擇日不擇門不避孤虛惟用棗木刻二十八宿<lb/>
真形行則佩之立營隨方供之<lb/>
陣法分天地人陣天陣前衝<hi>天陣或數十人或百人列為前陣衝突官兵營壘地</hi>
<hi>陣或數十人或百人為後衝專恃隠伏邀擊人陣居中或為應兵或分游變或為牙爪也</hi>天陣先出<lb/>
三人為宗各相背立隠伏出沒如隼如鶻<hi>各相依背靣外而立或隠</hi>
<pb n="KR3b0016_WYG_004-58b"/>
<hi>伏草莽或出没空舍崖岸如鷹隼鳶鶻使官兵莫能測也</hi>五人為伍前二後三飛刀<lb/>
直前鎗䥥次也<hi>前二人後三人能使飛刀者直冲官兵之前能使鎗䥥者次而進</hi>
先出者潑扇鼔譟一進<hi>先出者俯白扇向前對官兵而潑之衆皆鼓譟而進也</hi>
彼知破法亦潑扇而裂之踏足下令軍士用牯牛釵直<lb/>
衝羣擊而前<hi>官兵能知破法亦用白扇破而裂之收踏足下令軍士用紅布纒頭左右各挿竹枝</hi>
<hi>一根手執細梢竹一根向賊陣羣擊之賊人必敗矣蝠夜飛人常以細竹急速揺擊則蝠必自觸于竹而死官</hi>
<hi>兵既用牯牛釵破賊之法賊人受破難敵也</hi>我當分伏夾道無恙不然彼有<lb/>
大斧長鎗執彩扇面匈前拍拍而來則我兵大危矣<hi>賊被</hi>
<pb n="KR3b0016_WYG_004-59a"/>
<hi>破必分夾道而伏以避之無害矣若官兵再有大斧長鎗執彩扇胷前拍拍而來賊兵大厄矣</hi>　此第<lb/>
一指法也　名女土蝠<lb/>
主將臨陣黙念唵吽吽咍咍咍叱叱叱　一變為尾火<lb/>
虎陣令士卒羣聚踞咆哮而前各執短刀主者裂白扇<lb/>
棄地或水中分兩翼横跳而進則後陣自潰前中皆奔<lb/>
散矣可收兵歸營不可深追若彼知破令軍士羣棄草<lb/>
鞋一隻投陣中鑼聲大震而進主將披髪直前衆兵自<lb/>
走矣<hi>賊行蝠陣被破賊首念咒作髪必變尾火虎陣賊令卒屯聚咆哮以向官兵各執短刀賊首裂白扇</hi>
<pb n="KR3b0016_WYG_004-59b"/>
<hi>棄地或水中分兩邊横上官兵後陣必自潰前陣中陣皆奔散矣自收兵歸寨不敢深追若官兵知破令軍士</hi>
<hi>脱所穿草鞋一隻投賊陣中令各隊鑼聲不絶大將披髪直突賊陣之前賊兵自然迷惑束手就擒矣譬如虎</hi>
<hi>行杖落必有虎長導引擒虎者必棄所穿草鞋一隻于山麓倀得之必猶豫不進虎即為獵者所獲矣</hi>彼<lb/>
兵臨我我兵執紙葢而直衝其前彼若不解破法我用率<lb/>
然之勢首尾句招彼兵即敗使彼用此我能破之人執<lb/>
白棒於前鎗斧居次先斬執葢次斬先鋒令婦裸體用<lb/>
簸箕扇之然後旗指戈向則勢如壓卵矣<hi>官兵出陣臨賊賊人執紙</hi>
<hi>傘直突官兵前若官兵不知破法賊人用率然之勢率然者常山之蛇也擊首則尾應擊尾則首應擊中則首</hi>
<pb n="KR3b0016_WYG_004-60a"/>
<hi>尾皆應而官兵必敗矣若官兵用前法臨陣賊令白棒向前鎗斧居次先斬執葢次斬先鋒如不能斬執葢先</hi>
<hi>鋒賊必䧟斬就令婦人祼體用簸箕向官兵扇之而旗指各向之處勢如壓卵矣官兵彼時知破用箒颩溺洒</hi>
<hi>之簸帚即昏賊首可獲也</hi>　此第二摺法也　名參水猿<lb/>
臨陣主將黙念唵咖囉唦九遍用劍横畫地上直躍而<lb/>
前　一變為箕水豹陣令士卒羣蹲踞滚刀而前狎者<lb/>
用扇向匈前拍之彼不知解即以扇向前招揺之口念<lb/>
唵吽吽嚙□<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>九遍用劍直指須臾隠隠迷霧衆兵皆<lb/>
為我傷矣彼知破法用叠陣破之槌斧長鎗居前中勁<lb/>
<pb n="KR3b0016_WYG_004-60b"/>
弩在後以次而進主將用扇横分左右扇之收踏脚下<lb/>
雖勇猛亦為所困也<hi>賊行猿陣被破賊首念咒作法伏劍横畫地上直躍官兵之前變為</hi>
<hi>箕水豹陣令賊衆蹲踞滚地使刀而前押陣者即用扇向前招揺之口念咒作法用劍直向官兵前指之頃刻</hi>
<hi>迷霧隠隠官兵受傷使官兵知破法用大斧長鎗強弓勁弩挨陣而進大將用扇横分左右扇之抆足下踏之</hi>
<hi>雖有賁育在内亦為所困矣</hi>彼兵臨我我兵戴一角披髮而突入其<lb/>
陣彼不知破我兵可先斬其馬次及前衝則彼皆自潰<lb/>
矣使彼用此臨我兵夏月用斬蛇以投陣内冬月用草<lb/>
編為草蛇以待之既斬蛇投陣内然後兵再用笓籬蔽<lb/>
<pb n="KR3b0016_WYG_004-61a"/>
前勁弩後發兵士務去襦袴方勝<hi>官兵臨賊陣賊兵戴一牛角披髮纒紅巾</hi>
<hi>直突衝官兵之陣官兵不知破賊人必先斬官兵馬足次及前衝官兵必敗官兵知破夏月斬蛇投賊陣冬月</hi>
<hi>編草蛇以替之既斷蛇投賊陣再用笓籬蔽前笓籬竹挨牌也勁弩隨後而發官兵居前陣者務去𥜗袴則大</hi>
<hi>勝矣葢蛟者乃蜃蛇所化斷蛇則蛟傷真形也</hi>　此第三摺法也　名角木蛟<lb/>
主將臨陣黙念唵吽吽叱叱叱<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>九遍　一變為<lb/>
斗木獬令士卒分五陣四面而進主將用扇向前頭上<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之聲如招人狀其兵俱斂手受刃也使知解法用<lb/>
米撒陣内去下袴羣執重器火砲中半邀殺無不勝也<lb/>
<pb n="KR3b0016_WYG_004-61b"/>
<hi>賊行蛟陣被破賊首念咒作法變為斗木豸陣令士卒分五陣四面環繞而進賊首用扇向頭頂上口中作㗖</hi>
<hi>㗖聲如招人狀官兵則束手無措官兵知破用白米亂撒賊陣中軍士去下𥜗袴羣執重器火砲或中渡或半</hi>
<hi>道邀擊大取其勝也</hi>彼兵臨我我用兩卒口銜刀手執白紙幡而<lb/>
夾攻陣中彼不曉破我用羣刀手大譟而進彼兵盡為<lb/>
我挫矣使彼兵用此法加我得風則燒其幡無風用竹<lb/>
篠令軍士羣擊之幡斷陣破主將可擒<hi>官兵臨賊賊人令兩卒口中銜</hi>
<hi>刀手執白帋幡令賊衆兩路夾攻官兵不知破賊人用羣刀手齊鼓噪而進官兵受其挫矣假使官兵知破此</hi>
<hi>法得上風則令軍士燒其幡無風用哨竹羣擊突陣内幡斷陣潰賊首就擒矣</hi>　此第四摺法<lb/>
<pb n="KR3b0016_WYG_004-62a"/>
也　名亢金龍<lb/>
主將臨陣黙念唵嚙嚙嚙嚙囉唦攝九遍用劍指尖直<lb/>
揮而退　一變為井木犴此宿入山擒猛虎入海啖龍<lb/>
蛟所至處先令人放火使煙熖衝天然後埋㐲草野以<lb/>
次而進無不勝者如彼知破令軍士各執五指釵而進<lb/>
如無用魚义亦好<hi>賊行龍陣被破賊首念咒作法變為井木犴陣遇官兵先令人放火使烟</hi>
<hi>熖漫天然後分投各處三伏草野挨次而進攻無有不勝者官兵知破令軍士執五指釵而進如無魚叉亦可</hi>
<hi>犴獸性猛入山擒虎豹下水啖蛟龍原其真形乃大魚所化五指釵獺之真形也魚叉亦所畏之器也</hi>彼<lb/>
<pb n="KR3b0016_WYG_004-62b"/>
兵臨我我兵頂一方板手執長蛇以進彼不知解我兵<lb/>
先横跳而進之矣此謂之倒戈陣也彼使用此加我必<lb/>
先用大礟居前或鼓哨披髪斜行大斧直向先斬先鋒<lb/>
次擒上將也<hi>官兵臨賊賊人頂方板一片手執長蛇以次而進攻官兵不能破之賊兵必令前陣</hi>
<hi>横跳而入官兵必輸官兵暁破先用發煩居前衝令頭目數十人鼔哨披髪斜行大斧直前向賊陣先鋒賊首</hi>
<hi>必就擒矣蛇蟄䖝也發煩聲震其物斂藏</hi>　此第五摺法也　名翼火蛇<lb/>
主將臨敵黙念唵<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>囉哪囉煞用劍虛刺而進　一變<lb/>
為奎木狼令士卒伏地而來先截尾陣次及先鋒其勢<lb/>
<pb n="KR3b0016_WYG_004-63a"/>
如山彼知解法惟以槌鞭斧簡羣向前而進攻之然後<lb/>
令士卒務以圓尖二陣行之無不破矣若視以㝷常必<lb/>
受其害<hi>賊行蛇陣被破賊首念咒作法用劍望空虛刺而進變為奎木狼陣令卒伏地而犯官兵先截</hi>
<hi>尾陣次及先鋒其勢重如山官兵知破專用大槌大斧鐡鞭長簡羣聚而進攻務擺圓尖二陣賊人必敗矣若</hi>
<hi>視以㝷常玩怠必受大害</hi>彼兵臨我我兵口銜短刀兩手如翼向後<lb/>
後兵呐喊而進彼不知解我得大嬴此陣能潰圍如彼<lb/>
用此襲我兵先令執紙葢而直衝之先斬後陣前中自<lb/>
散<hi>官兵臨賊賊人令卒口銜短刀兩手如鳥張翼向後後衆賊齊呐喊而進攻官兵不知破法賊人大勝此</hi>
<pb n="KR3b0016_WYG_004-63b"/>
<hi>陣能潰圍官兵知破令一卒執一紙傘而突入賊陣先斬後陣則前陣中陣自然離散官兵大獲全勝也</hi>
此第六摺法也　名畢月烏<lb/>
主將臨陣黙念天轉地轉唦囉<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>　一變為觜火猴先<lb/>
令人登髙樹屋望之次四野伏殺仍執紙葢短幡直衝<lb/>
斬栁枝投陣内大勝彼知破法務以火鎗方勝<hi>賊行烏陣被破</hi>
<hi>賊首念咒作法變為觜火猴陣先令人登髙樹或髙屋逺望次伏四野截殺仍執紙傘短幡直衝再斬栁枝投</hi>
<hi>官兵陣内取勝官兵知破務用火龍鎗直倒賊陣賊兵大敗猴性輕佻惟火能制</hi>賊見破了觜<lb/>
火猴陣主將用扇拍拍而來前念咒曰吒利利那囉囉<lb/>
<pb n="KR3b0016_WYG_004-64a"/>
　一變而為婁金狗令軍二十人手足<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>地作犬聲而<lb/>
進隨用大斧長鎗殺來我軍被殺不知破法大敗而歸<lb/>
官軍知是狗陣各軍頭扎虎頭形盔㡌作虎聲向前手<lb/>
執肉十數塊抛入彼陣鼓翼而進賊必大敗<hi>賊若變為婁金狗我</hi>
<hi>這裏知是狗陣即用肉或牛羊骨頭上抛進以制之葢狗性喜肉彼見之顧食不進入又見虎豹在前畏懼退</hi>
<hi>縮也</hi>　此第七摺陣法也　名婁金狗<lb/>
主將臨陣黙念咒曰變移移星神聽令可劒一指　一<lb/>
變為星日馬令士卒跑踘哮叫而進一衝前陣其勢如<lb/>
<pb n="KR3b0016_WYG_004-64b"/>
劈竹彼知破法各以鞭槌叉棍向前料豆亂撒地下賊<lb/>
兵返囘自傷害矣<hi>賊見破了狗陣主將念咒作法變為星日馬咆哮冲來若不知破法官軍</hi>
<hi>受傷矣馬性懼縳喜料彼見鞭繩豆榖即退陣矣</hi>　此第八摺陣法也　名栁<lb/>
土獐<lb/>
主將見破遂執黒旗在手左旋不住黙念速速來摩囉<lb/>
摩囉　即變為栁土獐陣先令士卒手執鋒刃三尖刀<lb/>
一跳十數步横奔而來彼知破法各軍三股义藥弩箭<lb/>
向前口作大聲方勝<hi>獐性跳躍怕大叉若不知破法官軍被其殘害獐見索網大义自退</hi>
<pb n="KR3b0016_WYG_004-65a"/>
<hi>縮矣</hi>　此第九摺陣法也　名昴日雞<lb/>
主將即向前令兵兩手如飛鳥粗似張翼前進各執大<lb/>
刀呐喊殺來官兵不知解法賊人大勝若知破法即用<lb/>
米榖撒去手執竹棒打去飛槌殺入即解主將見解即<lb/>
變為張月鹿陣以頭結物而進作法持咒手執黄旗旋<lb/>
轉黙念黄由由頭角崢嶸速速唵唵令士卒羣聚殺殺<lb/>
勇不可當官軍不知破法被賊沖擊受害奔走若知破<lb/>
法各兵口作犬聲以三股魚叉藥弩網索齊進賊反受<lb/>
<pb n="KR3b0016_WYG_004-65b"/>
害矣<lb/>
主將見破即念咒作法手握皂旗披髮口噴淨水按上<lb/>
中下口念呪云唵嚙呤呤鼠即情一變為虚日鼠陣此<lb/>
陣最惡天陣如飛鷹捉兔乃為天鼠三軍大刀大斧飛<lb/>
奔前進地陣如川山甲入山掃地而往各持短刀喊叫<lb/>
滚在地上向前名為地鼠攛穴人陣如狼迷人飛槌抛<lb/>
打飛刀飛鎗齊進三陣一時同發名為日鼠飛躍主將<lb/>
先用軫扇拍拍不住諸軍見扇拍拍不住一當百官兵<lb/>
<pb n="KR3b0016_WYG_004-66a"/>
不知破法無一人得存盡被殺死若知破法令三軍手<lb/>
執竹葉長竹口作猫聲以破矢鼠手執團牌短刀齊隔<lb/>
飛槌飛刀飛鎗牌下短刀砍賊脚口亦作猫聲前進以<lb/>
破人地二陣無不勝也<lb/>
主將見破即令三軍喊呼向前各執長鎗三尖利刀作<lb/>
法黙念狐精救我三軍唵吒吒摩哩哩即變為心月狐<lb/>
陣殺入狐性喜變婦女怕網索猫犬官軍口作犬聲頭<lb/>
上畫婦人美色墨包賊陣噠哩哩殺殺即變為牛金牛<lb/>
<pb n="KR3b0016_WYG_004-66b"/>
令士卒各執大刀大斧口作牛聲而進不知破法受其<lb/>
害矣若知破法令三軍各執長鞭口中念啼<hi>即拂也</hi>大喊<lb/>
齊進賊反受攻主將見破作法黙念魍魎魍魎助我真<lb/>
常吒吒囉囉速速疾即變為鬼金羊令士卒以頭向敵<lb/>
各執短刀短鎗如風齊進勢不可當若知破法令軍頭<lb/>
頂虎頭狼面作虎聲喊大刀尖刀殺入而解賊見法破<lb/>
即行作法黙念呪曰鐡脚田王速速當當飛揚飛揚即<lb/>
變為室火猪令士卒各執飛刀捲地而入若知破法即<lb/>
<pb n="KR3b0016_WYG_004-67a"/>
令三軍抛糟入陣尖刀相迎手執長索鐐鈎齊抵相戰<lb/>
主將見破即行作法黙念大悲龍神救我兵人速疾疾<lb/>
唵吽吽吒吒即變為璧水㺄陣令士卒各用三尖大刀<lb/>
大斧而進若知破法令軍口作犬聲手執三股魚叉迎<lb/>
敵賊見法破即作法念呪云吒吒那那飛飛殺殺即變<lb/>
為胃土雉陣令士卒手執三尖刀三股叉齊聲呐喊大<lb/>
叫殺入官軍以網羅長繩大刀頭上挿茅草栁枝敵住<lb/>
賊見法破即又作法呼曰三陽三陽速來軍旁水䕶水<lb/>
<pb n="KR3b0016_WYG_004-67b"/>
䕶勿悮勿悮即變為房日兔此兔陣照耀四方為三軍<lb/>
頭著令士卒呼喊殺殺手執大斧齊進官軍頭帶虎狼<lb/>
巾口作犬聲敵住賊見法破即行作法將皂旗旋轉黙<lb/>
念悉怛怛社公公速至至即變為危月燕陣令士卒各<lb/>
執雙刀如鳥翅飛開殺聲不住一躍前進官兵不知破<lb/>
法被賊跳入殺傷若知破法令各軍手執竹桿望空不<lb/>
住打下長鎗隨後迎敵或黙火把燒去即解賊兵返囘<lb/>
盡被官軍殺害賊見法破又行作法用淨水三口噴去<lb/>
<pb n="KR3b0016_WYG_004-68a"/>
大聲喝云土神水神逺至逺至唵哩唵哩殺殺殺即變為<lb/>
氐土貉軫水蚓二陣令士卒分兩邊各執短刀一路長<lb/>
鎗一路迅速齊到勢不可止殺人最快敵不見軍官兵<lb/>
以鋤頭大刀破入鑼聲不絶口作猫犬聲齊進無不勝<lb/>
矣<lb/>
凡遇作法必主將披髪執旗先念天轉地轉人轉天旋<lb/>
地旋人旋三遍喝聲疾疾此作法也<lb/>
凡遇破陣法必行後處破陣中咒語作法依之行之無<lb/>
<pb n="KR3b0016_WYG_004-68b"/>
不破了敵人陣也<lb/>
凡遇變陣即行後面的藏身法每令各軍依藏身法遮<lb/>
隔前進賊兵飛躍至前官軍亦不見矣知賊變法預為<lb/>
解釋方得解破如草鞋草蛇火把竹葉長竹簸箒米糠<lb/>
笓篱紙畫龍蛇虎豹美人一應破法無不備具方為完<lb/>
足應敵無不取勝<lb/>
凡交戰出征領兵頭目手中花扇白扇紅扇各色扇各<lb/>
備十數把以備號令以破陣法中用以毁壊脚踏作法<lb/>
<pb n="KR3b0016_WYG_004-69a"/>
用之如白紙幡紅布巾細竹竹篠牛角俱預備三股魚<lb/>
叉箝鈎網索紙紋花茅草紅草蘆葉生鐡等件先要備<lb/>
用前此陣法雖列但二十八宿隨時列陣遇春决是蛟<lb/>
龍蛇蚓等得令先行此陣也餘倣此<lb/>
凡二十八宿看何宿直日如角木蛟的日辰即令各軍<lb/>
布角木蛟陣為先後看日辰及來軍之勢利何如耳變<lb/>
化相刑相剋禽陣也二十八宿依此為例<lb/>
又二十八宿主管統帥紫微天皇星貪巨禄文廉武破<lb/>
<pb n="KR3b0016_WYG_004-69b"/>
七星為輔佐天罡為先鋒棗木刻為聖像或寫立牌位<lb/>
照後行禽操練之法<lb/>
　　　二十八宿操練之法<lb/>
角木蛟蛇頭人身着五采袍手持三尖兩刃刀率領蛇<lb/>
廂等兵交鋒一變尾火虎或變室火猪各領部下兵交<lb/>
戰日在於卓上操演行法人口念咒炫烈<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>熒子宛𤣥<lb/>
燒符三道<lb/>
其法擇六甲日中遇角木蛟直日起手行法先于甲子<lb/>
<pb n="KR3b0016_WYG_004-70a"/>
庚申丙午癸亥四日用棗木九寸長刻二十八宿真形<lb/>
照後搽漆顔色器械衣裝按四方日刻如甲子日屬木<lb/>
刻角木蛟四宿也其三方照此刻太陽太隂八日于朔<lb/>
日刻房日兔也朢日刻心月狐也裝㸃顔色亦依此行<lb/>
之不可違此恐有疎失不靈凡操練之時先立壇場祭<lb/>
告北斗天皇五星等神寫立牌位排設金水五星亦刻<lb/>
形像祭練之日五星率所屬聽令告畢第二日方行操<lb/>
練先立營星淨室中鋪席在地先是金星在前亢金龍<lb/>
<pb n="KR3b0016_WYG_004-70b"/>
四宿在後木星在前角木蛟四宿在後餘倣此操練三<lb/>
日後五星供養在上止用二十八宿操練先立天陣在<lb/>
前如角木蛟領兵先進一躍即至敵所與敵交鋒先於<lb/>
二日扎草人二三十人俱長七八寸俱用紙衣紙甲顔<lb/>
色籹成竹木雕造刀鎗器械聽用交戰畢俱行燒毁要<lb/>
行再做<lb/>
交鋒時角木蛟用扇拍拍所領軍五人為伍前二人後<lb/>
三人彼此背後相靠見扇拍時一跳丈餘殺至彼營尚<lb/>
<pb n="KR3b0016_WYG_004-71a"/>
不知也少時中陣尾火虎埋伏在草莽或山岩空谷之<lb/>
中見敵人迎來陡起來殺變為虎陣乃人陣法也專恃<lb/>
隠伏邀擊一變為女土蝠陣乃地陣法也或為天陣遊<lb/>
奕或為人陣牙兵不拘常也或伏飛刀向前鎗在後或<lb/>
飛鎗在前藥弩在後出沒隠伏交鋒迎敵更難測度此<lb/>
乃日日演習照二十八宿交戰法行之此法訓練百日<lb/>
務要閑熟然後用二十八人匈前懐之立制營壘用人<lb/>
操練仍照前法一一施行又練百日俟人成熟慣戰方<lb/>
<pb n="KR3b0016_WYG_004-71b"/>
敢用之凡人操練亦用装敵人對壘交鋒如是方得精<lb/>
也此三陣須習操練之法非人勿示慎之慎之<lb/>
　所用祭禮　鹿脯<hi>五盤</hi>　兔脯<hi>五盤/</hi>　獐肉<hi>五塊</hi>
　羊首<hi>二枚</hi>　果品<hi>五色/</hi>　麵食<hi>五様/</hi>　方酒<hi>五盞</hi>
　醴酒<hi>五盞</hi>　明燈<hi>五盞</hi>
設八方位按乾坎艮震㢲離坤兌八卦排土座様式五<lb/>
色彩帛掛五方燒帛五段所設劍鏡牌印金銀紙錠燭<lb/>
炬列五方紙旗令英勇五人執掌行法人被髮黙念請<lb/>
<pb n="KR3b0016_WYG_004-72a"/>
神咒乞降此壇聽令其行法時符咒俱用後面的每次<lb/>
燒符三道除後咒先念炫烈<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>熒于宛𤣥燒符一道念<lb/>
本宿咒燒符一道又呪云天神天神假汝之靈助我軍<lb/>
行𠞰除惡敵輔翼聖君急急如紫微天皇帝君律令勅<lb/>
燒符一道又云天罡星君貪巨禄文廉武破七位星君<lb/>
助吾行法遣將出軍聽吾法令不得留停吾得成功奏<lb/>
請天庭吾奉<lb/>
太上老君律令勅用令牌急打三下步九尾鳯罡左手<lb/>
<pb n="KR3b0016_WYG_004-72b"/>
持劍右手執水盞天門上噀水一口吸祖炁三口大喝<lb/>
一聲疾如此三次行法不可忽也若<lb/>
天神下降露出真形不可畏懼但言呪曰請神歸位土<lb/>
座受吾供養䙝慢神明聽吾法令輔國安民望<lb/>
神哀憫宥罪安寜不勝欣慶祝畢淨手焚香再告心事<lb/>
祝文唱讀<lb/>
　　　煉飛刀法<lb/>
其法取庚申日煉淨好瓜鐡十二斤三人打渾鋼如斬<lb/>
<pb n="KR3b0016_WYG_004-73a"/>
人刀様者六口先于丙丁日砌罏朝西方打鐡人俱齋<lb/>
戒入淨室中起手打雌雄六把陽日打雄隂日打雌打<lb/>
畢供養在老君之位三七日日祭祀每日持咒牲血洒<lb/>
刀上祭雄刀咒曰莫耶莫耶老君煉成你為天主三陽<lb/>
之精令你斬人不得留停太上老君急急如律令勅<lb/>
祭雌刀咒曰干將干將老君持杖渾鐡打成三隂之象<lb/>
令你殺人如風掃蕩太上老君急急如律令<lb/>
破飛刀法用重喪袋一條一抛而去口噙血水噴去喝<lb/>
<pb n="KR3b0016_WYG_004-73b"/>
一聲落咒曰飛刀飛刀返歸殺毛主人忮你殺主不饒<lb/>
殺殺殺殺<lb/>
　　　錬飛鎗法<lb/>
其法打鎗亦同但放雄留雌放雌留雄取敵人首如探<lb/>
囊取物之易也行法人齋戒謹慎公心正直一有不戒<lb/>
不獨不靈反自傷身不可忽之至囑至囑<lb/>
太陽所管　房日兔　虚日鼠　昴日雞　星日馬<lb/>
太隂所管　心月狐　危月燕　畢月烏　張月鹿<lb/>
<pb n="KR3b0016_WYG_004-74a"/>
金星所屬　亢金龍　牛金牛　婁金狗　鬼金羊<lb/>
木星所屬　角木蛟　斗木獬　奎木狼　井木犴<lb/>
水星所屬　箕水豹　璧水㺄　參水猿　軫水蚓<lb/>
火星所屬　尾火虎　室火猪　觜火猴　翼火蛇<lb/>
土星所屬　氐土貉　女土蝠　胃土雉　栁土獐<lb/>
右凡交戰出軍金星執白旗向前四禽星火後止此五<lb/>
人出去交鋒一人當百人不敢當也其旗隨變色如大<lb/>
紅旗也<lb/>
<pb n="KR3b0016_WYG_004-74b"/>
　　　二十八宿形像<lb/>
角木蛟蛟頭人身長一丈面色赤着紅錦袍緑弔敦嵌<lb/>
金青頭巾繫金帶烏油履跨長劍<lb/>
亢金龍龍頭人身長一丈面色青額上有雙角着青袍<lb/>
烏弔敦繫玉帶手執鐡棒<lb/>
氐土貉貉頭人身長八尺面黄色着蒼色嵌黄戰袍腰<lb/>
跨寳彫弓手執箭一根<lb/>
房日兎兎頭人身長六尺五寸面黄白淨色二目放光<lb/>
<pb n="KR3b0016_WYG_004-75a"/>
金色着大青錦文戰袍黄金比甲烏油金線戰靴手執<lb/>
三股叉<lb/>
心月狐狐頭人身長六尺五寸面粉紅色着花邊紅戰<lb/>
袍嵌金緑頭巾烏油靴跨紫金鞭<lb/>
尾火虎虎頭人身長一丈面黄色雙目金灼着花錦戰<lb/>
袍嵌金紅頭巾手執大刀<lb/>
箕水豹豹頭人身長一丈面紅黄色雙目光耀着金錢<lb/>
黄戰袍黄頭巾烏油履跨太桿刀<lb/>
<pb n="KR3b0016_WYG_004-75b"/>
斗木獬獬頭人身長一丈一尺面青色兩目金色光耀<lb/>
着大紅袍烏油履手執三尖刀<lb/>
牛金牛牛頭人身長一丈二尺面黄黒色額上生雙肉<lb/>
角着黒甲戰袍金頭巾上有黄字手執大刀<lb/>
女土蝠蝠頭人身長五尺五寸面土黄色着黄邊綠戰<lb/>
袍戴赤巾手執金簡<lb/>
虚日鼠鼠頭人身長四尺五寸面黑黧色着鐵青袍黄<lb/>
包巾手執大刀<lb/>
<pb n="KR3b0016_WYG_004-76a"/>
危月燕燕頭人身長一丈面花青色着黄袍繫金帶青<lb/>
金比甲烏油靴跨長青鋒劍<lb/>
室火猪猪頭人身長六尺五寸面𤣥色着油黒戰袍綠<lb/>
弔敦紅包巾跨鐵簡<lb/>
璧水㺄㺄頭人身長四尺五寸面黒色着土黄戰袍白<lb/>
布金嵌弔敦跨短刀<lb/>
奎木狼狼頭人身長五尺面蒼黒色着皂絹袍金花黄<lb/>
布比甲烏油履手執兩刃刀<lb/>
<pb n="KR3b0016_WYG_004-76b"/>
婁金狗狗頭人身長四尺五寸面黄黒色着青戰袍金<lb/>
花布比甲黄皮靴跨弓一把箭一枝<lb/>
胃土雉雉頭人身長四尺面紫棠色着金花黄布袍白<lb/>
金弔敦烏油履手執三尖刀<lb/>
昴日雞雞頭人身長九尺面紫色着紅錦戰袍烏油比<lb/>
甲青皮靴手執三股叉<lb/>
畢月烏烏頭人身長八尺面黒色着皂戰袍嵌金黄比<lb/>
甲烏油靴跨青鋒劔<lb/>
<pb n="KR3b0016_WYG_004-77a"/>
觜火猴猴頭人身長四尺五寸面紅色着青金戰袍黄<lb/>
嵌緑比甲白皮履跨劔一口<lb/>
參水猿猿頭人身長五尺面蒼色着花紅布袍黄嵌金<lb/>
弔敦烏油履手執長鎗<lb/>
井木犴犴頭人身長一丈面黒色雙目金灼如鬼形着<lb/>
大紅袍紫皮弔敦烏油靴手執青鋒劍<lb/>
鬼金羊羊頭人身長七尺面紅白色雙目金色光灼着<lb/>
皂戰袍烏油履跨長柄腰刀<lb/>
<pb n="KR3b0016_WYG_004-77b"/>
栁土獐獐頭人身長六尺五寸面黄色着栁黄戰袍青<lb/>
黒色弔敦執紅纓長鎗<lb/>
星日馬馬頭人身長一丈面紫赤色着大紅袍金箱邊<lb/>
黄比甲烏油靴跨寳刀<lb/>
張月鹿鹿頭人身長一丈面紅白色着花錦戰袍紅黄<lb/>
色弔敦執三尖刀<lb/>
翼火蛇蛇頭人身長七尺面赤色着青袍栁黄比甲白<lb/>
皮靴手執大桿刀<lb/>
<pb n="KR3b0016_WYG_004-78a"/>
軫水蚓蚓頭人身長九尺面紫棠色着白袍青比甲跨<lb/>
劍一口<lb/>
　　　二十八宿遁藏身法<lb/>
角木蛟藏身用水一大盆行法人將水用竹一根攪水<lb/>
咒曰水流水流洒我軍頭敵人相遇一鼔而休俟水定<lb/>
用竹葉以水每軍浣面目手足畢持竹洒軍身上方出<lb/>
交鋒無不勝也<lb/>
亢金龍藏身亦用水一盆以手揚之咒曰水神水神變<lb/>
<pb n="KR3b0016_WYG_004-78b"/>
化過靈與敵交鋒不見身形令各軍用水溼手作雷聲<lb/>
隨聲齊出應敵無人敢當<lb/>
氐土貉藏身用青竹葉包裹頭舉挿一枝在頂中咒曰<lb/>
竹葉挿頭殺人最毒百萬敵兵一陣而伏令各軍口呼<lb/>
殺殺大吉<lb/>
房日兎藏身用茅草挿頭上或用黄紙畫一五綵圓月<lb/>
光安頭上咒曰月光月光玉兎深藏敵兵遇我一陣而<lb/>
亡令軍士奔走喊呼而出大利<lb/>
<pb n="KR3b0016_WYG_004-79a"/>
心月狐藏身用茅草札成三五把桐樹大葉裹身上手<lb/>
撚石塊子打出各軍齊喊打打打數聲不絶行法人念<lb/>
咒曰唵唵茅草遮身木葉安敵兵見我舉足眠殺殺殺<lb/>
尾火虎藏身用大木葉挿頭上將花黄紙畫佛字王字<lb/>
扎額上行法人大呼咒曰佛王山王勇猛誰當千軍萬<lb/>
將一吼歸䧏即令各軍口作勇烈聲向前敵人懼怕犇潰<lb/>
箕水豹藏身用蘆花竹葉木葉挿頭背後用黄布畫金<lb/>
錢一幅披身行法人咒曰羅命尾曲連念九遍令軍作<lb/>
<pb n="KR3b0016_WYG_004-79b"/>
虎聲前進<lb/>
斗木獬藏身用水一盆令各軍洗面目手足横跳而去<lb/>
行法人持碗搯水潑揚咒曰水揚水揚神水到處無人<lb/>
敢當<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>令軍士横跳前進<lb/>
牛金牛藏身用草挿頭上頂角行出口作牛聲行法人<lb/>
咒曰唵先羅羅于呵呵打打令軍士齊奔<lb/>
女土蝠藏身用瓦頂頭上手撚瓦一片行法人咒曰宛<lb/>
𤣥靈陀元爾聿殺殺令軍呐喊如風而進<lb/>
<pb n="KR3b0016_WYG_004-80a"/>
虚日鼠藏身用土一包裹頭上手撚茅草口中呷呷而出<lb/>
行法人咒曰天鼠鼠不怕泰山土垤一衝而透進進進<lb/>
危月燕藏身用茅草一團扎頭上手撚土一窩口中支<lb/>
支而出行法人念咒唵唵支支摩阿阿殺殺<lb/>
室火猪藏身用紙畫山若石洞安頭上手撚土一包撥<lb/>
土而進行法人口念吒吒殺殺呵呵<lb/>
璧水㺄藏身用水一盆行法人持栁棒繳云寇師欝單<lb/>
七遍令軍洗面目手足挿草頭上念前咒不絶<lb/>
<pb n="KR3b0016_WYG_004-80b"/>
奎木狼藏身令軍各用木葉挿頭上口中吐氣唾不絶<lb/>
行法人念呪雋去命元隠隠隠<lb/>
婁金狗藏身令軍士頭裹亂草手撚亂草桿口作犬聲<lb/>
行法人念䕫盧旋云<lb/>
胃土雉藏身令各軍士頭挿栁葉枝手撚茅草出口中<lb/>
叱叱不絶行法念尸原巨光光<lb/>
昴日雞藏身令軍士頭裹茅草手撚茅草出行法人念<lb/>
火羽亥四四殺殺<lb/>
<pb n="KR3b0016_WYG_004-81a"/>
畢月烏藏身令軍士頭挿木葉手撚樹枝出行法人念<lb/>
法律勿靈啄啄<lb/>
嘴火猴藏身令軍士頭裹草手撚栁枝出行法念咒陵<lb/>
十巨炎炎<lb/>
參水猿藏身同前<lb/>
井木犴藏身用布畫五待安上寫雲字令軍戴頭上頭<lb/>
内裹蘆荻葉而出行法人念震沱天子叱叱叱<lb/>
鬼金羊藏身用竹葉為㡌令軍戴頭上出行法人念演<lb/>
<pb n="KR3b0016_WYG_004-81b"/>
羅蔚聿進進<lb/>
栁土獐藏身用木葉為㡌戴頭上手撚石子一塊出行<lb/>
法人念氣煴六四四摩呵呵呵<lb/>
星日馬藏身用紙畫鞍令軍戴頭上口中作馬聲跑出<lb/>
行法人念勿它竜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>台<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>台<lb/>
張月鹿藏身用草裹頭上口銜花枝木葉出行法人念<lb/>
宛黄由蛤蛤趕<lb/>
翼火蛇藏身用紙畫龍為㡌草裹在頭上戴前㡌出行<lb/>
<pb n="KR3b0016_WYG_004-82a"/>
法人念毒龍聿起起呵呵<lb/>
軫水蚓藏身茅草為巾令軍裹頭手撚土一塊出行法<lb/>
人念戌巳唵那那殺殺<lb/>
　　　二十八宿破陣法<lb/>
角木蛟陣我軍一見知是此陣令各軍將生鐵一包或<lb/>
一片抛入彼陣内或犁頭鐵一騎馬奔入打去彼陣彼<lb/>
蛟見鐵即懼而退與之交兵彼敗我勝矣行法人手執<lb/>
黑旗念咒唵唵吒吒割你頭角殺殺殺<lb/>
<pb n="KR3b0016_WYG_004-82b"/>
亢金龍陣令各軍口念唵唵數聲不絶將生鐵大塊齊<lb/>
抛入陣行法人手執三星青旗念咒云唵吒斬你頭割<lb/>
你角令各執長鎗大斧喊呌而進<lb/>
氐土貉陣將黄紙畫青雲抛入陣内各軍齊聲喊呼如<lb/>
犬猫聲大刀斫入打鑼不絶行法人手執杏黄旗咒曰<lb/>
唵吽吽網羅羅捉捉捉大勝而歸<lb/>
房日兔陣將紙畫虎面或犬面扎頭上口作虎聲或犬<lb/>
聲奔入彼陣手執料豆抛之一軍持綑索以進行法人手<lb/>
<pb n="KR3b0016_WYG_004-83a"/>
執青旗旗心一日呪曰唵唵囉囉摩那那三軍齊持大<lb/>
斧砍刀噪入<lb/>
心月狐陣將紙畫一婦人各軍掛在頸項上手執破網<lb/>
長索打入各手執大刀一湧而進口作犬聲不住行法<lb/>
人手執青旗旗四道月呪曰鬱草子羅度路殺殺進進<lb/>
尾火虎陣用金鑼不住或<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>弓弩紙畫獅子掛頭項上<lb/>
大啄而進抛入陣中先抛猪羊肉剉之各軍手執劍又<lb/>
乘虎馬又或用草扎獅子一個外用皮裹抛入彼陣行<lb/>
<pb n="KR3b0016_WYG_004-83b"/>
法人手執紅旗一面念呪曰圗龍圖龍赤易訶訶<lb/>
箕水豹陣與尾火虎陣破法同<lb/>
斗木獬陣將亂石打入口中作鴉聲不住各軍執長鎗<lb/>
三股叉齊進行法人手執青旗咒曰先羅之之唵咤咤<lb/>
牛金牛陣各軍手執長鞭口作虎聲不住先用鹽塗手<lb/>
足各軍大斧斬刀而進行法人手執白旗咒曰囉命命<lb/>
尼曲曲唵摩摩<lb/>
女土蝠陣令各軍手執扇打入先用油浸燈心抛入彼<lb/>
<pb n="KR3b0016_WYG_004-84a"/>
陣中以制之用手網一層大刀一層殺進行法人手執<lb/>
黄旗一面念咒曰宛亥㚖陀衣子聿殺殺殺訶訶訶<lb/>
虛日鼠陣令軍各包米榖抛入彼陣以制之三軍作猫<lb/>
聲砍刀一湧而上行法人手執五采旗旗心一日咒曰<lb/>
唵唵訶訶摩尼尼蓤呵呵<lb/>
危月燕陣令各軍執火把大<hi>闕</hi>一柄抛入彼陣中各軍<lb/>
手執長竹打入長鎗後隨行法人手執太隂青旗呪曰<lb/>
巨完阜炎阜炎<lb/>
<pb n="KR3b0016_WYG_004-84b"/>
室火猪陣令軍作虎聲各包糟一團抛入彼陣隨用鎗<lb/>
鈎長劍齊入口叫殺殺行法人手執紅旗揮入念咒曰<lb/>
熒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>熒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吒吒尼尼<lb/>
璧水㺄陣令各軍作犬聲手執繒網抛入彼陣大刀齊<lb/>
斫行法人呪曰阿互車陁呪呪<lb/>
奎木狼陣用鑼鼔齊鳴各軍持石子打入陣中行法人<lb/>
手執青旗咒曰唵唵摩尼尼令兵砍刀湧入口中殺殺<lb/>
不絶<lb/>
<pb n="KR3b0016_WYG_004-85a"/>
婁金狗陣令各軍作虎聲手執滚湯先潑入陣後用拄<lb/>
口繩索而進大斧砍刀齊入行法人手執白旗旋遶咒<lb/>
曰神獒神獒吒吒訶訶<lb/>
胃土雉陣令各軍頭挿栁枝手執長繩網羅三股叉大<lb/>
刀弓弩齊進行法人手執黄旗咒曰唵唵中尖囉吪吪<lb/>
殺殺呵麽麽<lb/>
昴日雞陣令各軍作鴉聲先抛米榖以制之後用砍刀<lb/>
殺入行法人手執太陽青旗咒曰太陽太陽烏烏殺殺<lb/>
<pb n="KR3b0016_WYG_004-85b"/>
畢月烏陣令各軍用紙四拽弓搭箭射之出頭上將死<lb/>
雞抛入以制之行法人念呪曰火光火光神鴉鴉吒吒<lb/>
嘴火猴陣令各軍作犬聲先抛鮮棗桃子後用紙畫弓<lb/>
箭抛入彼陣各軍手執繩索一層火把一層大刀長鎗<lb/>
齊進口中大呼火來了行法人念呪曰唵唵山神神摩<lb/>
呵呵<lb/>
參水猿陣破法同前<lb/>
井木犴陣令各軍士手執繒網火把而進大刀長鎗隨<lb/>
<pb n="KR3b0016_WYG_004-86a"/>
後口中大叫魔王魔王行法人手執青旗咒曰天魔魔<lb/>
速殺殺<lb/>
鬼金羊陣令各軍作犬聲虎聲紙畫虎頭狼面扎頭上<lb/>
大石打入彼陣行法人手執白旗呪曰唵宛延豆厲殺<lb/>
殺<lb/>
桞土獐陣令各軍作犬聲紙面弓箭抛入陣中各軍執<lb/>
繩索大刀而進行法人手執黄旗念呪曰原蛤震山訶<lb/>
訶<lb/>
<pb n="KR3b0016_WYG_004-86b"/>
星日馬陣令各軍手撒料豆及繩索抛入陣内手執鞭<lb/>
子大刀大斧殺進行法人手執太陽紅旗旋繞口中念<lb/>
呪宗氣赤晶趕趕趕<lb/>
張月鹿陣令各軍作犬聲以花抛入陣中手執鋼义口<lb/>
中大喊殺而進行法人手執太隂黒旗揮進口念咒曰<lb/>
聿侖允川進進<lb/>
翼火蛇陣令各軍作鴉聲手執蝦蟇抛入陣内大刀殺<lb/>
進行法人手執紅旗揮入口中念呪曰神羅火兵摩摩<lb/>
<pb n="KR3b0016_WYG_004-87a"/>
摩<lb/>
軫水蚓陣令各軍作鴉聲手執鐵鋤抛入陣中長鎗砍<lb/>
刀殺入行法人手執皂旗揮進口中念摩訶訶咤哩哩<lb/>
殺<lb/>
　　　二十八宿藏身破陣之法<lb/>
角木蛟藏身水洗面目手足方出<lb/>
　破陣用犁頭鐵抛入陣勝<lb/>
亢金龍藏身用水溼手作雷聲方岀<lb/>
<pb n="KR3b0016_WYG_004-87b"/>
　破陣口念唵數聲或犁頭鐵打入陣中<lb/>
氐土貉藏身用竹葉挿頭吉<lb/>
　破陣口作犬聲或紙畫雲抛入陣<lb/>
房日兔藏身用茅草挿頭或紙畫月安頭上<lb/>
　破陣口作犬聲或虎聲抛豆制之<lb/>
心月狐藏身三五莖草或木葉手撚石頭出<lb/>
　破陣作犬聲紙畫一婦人用破網打入陣勝<lb/>
尾火虎藏身用木葉挿頭上或紙畫佛字戴頭上<lb/>
<pb n="KR3b0016_WYG_004-88a"/>
　破陣用鑼或弓箭紙畫獅子大喊入陣抛肉制之<lb/>
箕水豹藏身用蘆花竹葉木葉挿頭<lb/>
　破陣與尾火虎同又用肉一塊抛入陣制之<lb/>
斗木獬藏身用水洗手足面目横行而去<lb/>
　破陣各人將亂石打去後作鴉聲入陣<lb/>
牛金牛藏身用草挿頭上生頂角而行<lb/>
　破陣作虎聲入陣先用鹽塗手足<lb/>
女土蝠藏身手撚瓦行吉<lb/>
<pb n="KR3b0016_WYG_004-88b"/>
　破陣用破扇打入先用油浸燈心制之<lb/>
虚日鼠藏身手撚茅草出吉<lb/>
　破陣作猫聲而入先抛米榖制之<lb/>
危月燕藏身手撚土一撮出吉<lb/>
　破陣用扇一把抛火入陣<lb/>
室火猪藏身用紙冩山字安頭上吉<lb/>
　破陣作虎聲先抛糟糠入次用鐐鈎抛入<lb/>
璧水㺄藏身用水洗面目手足挿草頭上吉<lb/>
<pb n="KR3b0016_WYG_004-89a"/>
　破陣作犬聲及繒網入<lb/>
奎木狼藏身用木葉挿頭上吉<lb/>
　破陣用鑼鼓及打石入陣<lb/>
婁金狗藏身手撚亂茅桿方出<lb/>
　破陣作虎聲用湯先潑入陣<lb/>
胃土雉藏身頭挿木葉出<lb/>
　破陣作鴉聲用繒網抛入先以米榖制之<lb/>
昴日雞藏身手撚茅草吉<lb/>
<pb n="KR3b0016_WYG_004-89b"/>
　破陣作鴉聲先抛米榖制之<lb/>
畢月烏藏身用手撚亂茅草頭挿木葉出吉<lb/>
　破陣用紙畫月弓箭射入先抛死雞制之<lb/>
嘴火猴藏身手撚楊枝出<lb/>
　破陣作犬聲入或用弓箭先抛果子制之<lb/>
參水猿藏身與前同<lb/>
　破陣作鴉聲虎聲或用弓箭鎗果子制之<lb/>
井水犴藏身用紙畫雲字或蘆荻戴頭上<lb/>
<pb n="KR3b0016_WYG_004-90a"/>
　破用繒網火把抛入陣中<lb/>
鬼金羊藏身用竹葉挿頭上吉<lb/>
　破陣作虎犬之聲入<lb/>
栁土獐藏身頭挿木葉手撚石出<lb/>
　破陣作犬聲或弓箭射入<lb/>
星日馬藏身用紙畫鞍戴頭上吉<lb/>
　破陣用料豆及鐵索繩抛入<lb/>
張月鹿藏身口銜花木葉吉<lb/>
<pb n="KR3b0016_WYG_004-90b"/>
　破陣作犬聲及花抛入或弓弩射入<lb/>
翼火蛇藏身用紙畫龍或土草戴頭上<lb/>
　破陣作鴉聲先抛蝦蟇制之<lb/>
軫水蚓藏身手撚土一堆出吉<lb/>
　破陣作鴉聲用鍬鋤先抛之<lb/>
金威符　此符用白絹長四寸闊三寸庚申日墨書辛<lb/>
酉日佩之能避箭欲試此符取雞十隻籠十步之外一<lb/>
雞佩符九雞不佩令箭手射之九雞皆傷一雞有符者<lb/>
<pb n="KR3b0016_WYG_004-91a"/>
無恙人佩衣領近小襟<lb/>
　<lb/>
　<lb/>
書符時澄心黙念咒曰　金水相生相尅以成隂陽二<lb/>
十八宿太白𤣥光鎮星奎畢以成紀綱三尺布中可以<lb/>
包藏急急如律令<lb/>
書符作用　泥丸久息氣如霾<hi>泥丸宫百㑹穴也人端坐久閉息聚氣貫頂後</hi>
<hi>呵于筆上</hi>鼻引清風口難開<hi>鼻肺竅也引西方金氣吹筆上開口息氣</hi>電肺猛風<lb/>
<pb n="KR3b0016_WYG_004-91b"/>
吹日月<hi>電肺金屬也鼔金氣吹于白絹上閉兩目良久</hi>電光飛火透心來<hi>火本制金</hi>
<hi>金反與火相合</hi>肺部陣雲天地暗<hi>肺氣氤氲如隂霾状</hi>脾位雷霆兩入懐<lb/>
<hi>土相金旺其津直注</hi>腎過尾閭霜露斷斷橋山下玉霄臺<hi>腎水經尾閭過</hi>
<hi>夾脊直貫泥丸</hi>玉京有道終須到精神搬運老松材<hi>玉京即重樓絳宫能</hi>
<hi>運動有路可到再鼓舞周身之氣如喬木挺挺也</hi>
審得倭賊陣法第一真武陣將刀横掠我兵亦要將刀<lb/>
横掠就將刀打斷以破其陣第二傘陣他將傘撐開我<lb/>
兵亦將傘撐開即便打壊他便退陣去了第三扇陣即<lb/>
<pb n="KR3b0016_WYG_004-92a"/>
蝴蝶陣他將扇扇幾扇我兵亦將扇扇幾扇就扯破第<lb/>
四風陣他將布裙一掀我兵亦將布裙一掀解壊第五<lb/>
羊陣他先將羊一隻放將來我就將羊放之第六女陣<lb/>
他就將虜去之婦女放來言稱逃難我這裡即殺之第<lb/>
七亂風陣他將自己頭髮鬆亂我亦將自己頭鬆亂扯<lb/>
一路用手蹉之已上七陣俱效他即破陣等情<lb/>
　　　行持祖氣法<lb/>
行法人先要戒五葷三厭持齋戒酒不近女色終日危<lb/>
<pb n="KR3b0016_WYG_004-92b"/>
坐收心十四日然後行功趺坐子前午後黙朝上帝履<lb/>
踐天光囘風混合出入𤣥牝練得純熟求其效驗兩腎<lb/>
如火黄庭如湯熱先天一㸃真陽生於元海作法之時<lb/>
大喝一聲先天祖炁嘘入符水中所奉神將隨聲聽令<lb/>
方得書符咒水靈異訓練百日方得功靈行法務要如<lb/>
前行持方驗慎之慎之尚有内外天罡相合行持尤妙<lb/>
　二十八宿符式　後符天罡祖氣加諱字倣此<lb/>
<pb n="KR3b0016_WYG_004-93a"/>
</p>
<p>
<pb n="KR3b0016_WYG_004-94a"/>
</p>
<p>
<pb n="KR3b0016_WYG_004-95a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0016_WYG_004-95b"/>
　<lb/>
一日干徳<lb/>
二日支徳<lb/>
三日生氣月徳<lb/>
四日奇神<lb/>
五日儀神<lb/>
六天徳<lb/>
七解神<lb/>
<pb n="KR3b0016_WYG_004-96a"/>
一日鬼<lb/>
二辰鬼<lb/>
三月破<hi>弔虎破氣纒繞同</hi>
四孤寡<hi>伏連大殺</hi>
五光怪<hi>血支血忌</hi>
六信殺<hi>飛䰟㑹神</hi>
哭神<hi>春辰夏戌秋丑冬未</hi>
憂神<hi>春丑夏子秋戌冬亥</hi>
<pb n="KR3b0016_WYG_004-96b"/>
地火<hi>正月戌逆行四季</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0016_WYG_004-96b"/>
　武編前集卷四<lb/>
</p>
<p>
</p>
  </div>
</body>
</text>
</TEI>
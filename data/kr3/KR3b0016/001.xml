<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武編前集卷一</head> <lb/>
    <p>
<pb n="KR3b0016_WYG_001-1a"/>
欽定四庫全書<lb/>
　武編前集卷一<lb/>
　　　　　　　　　　　　明　唐順之　撰<lb/>
　　將<lb/>
許洞曰國家行師授生殺之柄大將所主將者國之腹<lb/>
心三軍之司命也可不愼於選乎茍欲命將豫以精誠<lb/>
辨其可否者有四一曰貎二曰言語三曰舉動四曰行<lb/>
事其一曰貌凡睂上雙骨横起而隆巘者語言而不相<lb/>
<pb n="KR3b0016_WYG_001-1b"/>
合者目如鷹仰視者方坐内多虚驚者行而瞠乎必照<lb/>
後者目睛白多而有赤熖瞻視不端者此六者人有其<lb/>
一斯人常藴不臣之心不可使之也豐下鋭上神氣安<lb/>
詳者重德而善安衆人也目黑多白少㸃睛深而神氣<lb/>
與形相副者機度沉厚不可以詐動人也圓睛瑩朗五<lb/>
嶽相照者燕頷虎頭者心機疾速勇而有斷人也龜背<lb/>
虎臆㸃睛深而朗徹瞻視詳諦而神骨聳峭者雄壯有<lb/>
慮人也是五者人有其一可使之也至若神氣重濁骨<lb/>
<pb n="KR3b0016_WYG_001-2a"/>
相不正頭薄面淺頸大腹細目睛昏瞢㸃睛近上視顧<lb/>
不正此皆志氣淺劣智識庸鄙人也其二曰言語人有<lb/>
言肆而目駭視者心懐異圖也言枝蔓而不徑者心有<lb/>
隱也矜大人善惟恐不至者黨人也言錯綜而無所歸<lb/>
者心躁競也方言而他視者心不誠也言平而色下者<lb/>
心有所屈也方言頻四顧者其辭妄也言人之短而視<lb/>
不定者誣搆人也言多以私事為憂者顧妻子之人也<lb/>
言大而理不精者其學虚也色悦而徐徐順人意者佞<lb/>
<pb n="KR3b0016_WYG_001-2b"/>
媚人也矜已善而訐人不善者崛强人也言欲發而却<lb/>
縮者含蓄人也言無公利必及利者貪人也色卑而言<lb/>
多求者志下劣人也事曲而言直氣悖而言順色鄙而<lb/>
言大事不詳而强能理矯而强正此皆姦詐人也是十<lb/>
有六者人有其一不可使也言大而意精至者有識度<lb/>
人也言希而出必中者志節人也言動而必及國家者<lb/>
忠孝人也言奮而不迂者壯直人也辭寡而意懇者至<lb/>
公人也言多及軍吏之私者善拊恤人也言及陣敵喜<lb/>
<pb n="KR3b0016_WYG_001-3a"/>
動於色者好勇人也言及細㣲而能剖析是非者有智<lb/>
人也言迂濶而卒近于理者識深見逺人也言少而事<lb/>
詳者大度人也語氣和而神氣相稱者善納衆人也言<lb/>
徐徐而事備者性緩而有德人也言速而事當性急而<lb/>
不暴有識人也是十三者人有其一皆可使之也其三<lb/>
曰舉動行有狼顧者行與坐忽如驚恐者非時言語而<lb/>
手足紛挐者方食而不覺棄匕筯者方坐而首偏口目<lb/>
輙斜動者行而惟恐有人逐者欲坐而頻四顧如有所<lb/>
<pb n="KR3b0016_WYG_001-3b"/>
駭者方行而勃氣上騰神色自得者待下多卑恭而不<lb/>
實者觀事覺已如不知而目他視者十者人有其一此<lb/>
皆心不誠實多蓄異圖人也不可使之也行欲如大輅<lb/>
足動而身不揺也坐欲如山嶽形神俱定也卧欲如覆<lb/>
舟神氣安詳也此皆志度深沉大節崇德人也是三者<lb/>
人有其一可使之也其四曰行事有先己後人者好私<lb/>
人也事繁多而用不當者無智人也作事不急於用者<lb/>
無益人也作事有首無尾者偽人也先急而後慢者卒<lb/>
<pb n="KR3b0016_WYG_001-4a"/>
暴人也事不求詳而輙為者粗疎人也巧玅而無禆急<lb/>
用者浮艷人也舉措魯鈍而不適用者愚人也利害章<lb/>
章而不能折之者無識人也臨事而懼者懦弱人也進<lb/>
退不决者無斷人也記一而忘二者神昧人也事虚而<lb/>
搆架廣文以善為惡以惡為善者姦人也善伺人之顔<lb/>
色隨所欲而言者佞人也是十四者人有其一不可使<lb/>
之也有事簡而用當者有喜怒之事不露於色者臨大<lb/>
事而神氣自若者此謂神有餘人也有㣲而不棄大而<lb/>
<pb n="KR3b0016_WYG_001-4b"/>
不煩者㓙事不懼美事不喜者事有衆惑而獨斷之者<lb/>
事有衆危而獨安之者事有難動而動者事有難安而<lb/>
能安者此謂志有餘人也是十者人有其一皆可使之<lb/>
也是以知貌也者神之聚也言語也者神之照也舉動<lb/>
也者神之用也行事也者神之本也察其神明盡其為<lb/>
人之道矣况國之命將可不審於此乎帥有十過勇而<lb/>
輕死可暴貪而好利可遣仁而不忍可勞知而心怯可<lb/>
窘信而喜信人可誑亷潔而愛人可侮慢而心緩可襲<lb/>
<pb n="KR3b0016_WYG_001-5a"/>
剛愎自用可誘懦志多疑可惑急而心速可久<lb/>
孫子註曰必死可殺勇而無謀期必於死鬬者則可以<lb/>
設竒伏誘而殺之如梁成輕進為劉牢之所殺是也必<lb/>
生可虜臨陣畏怯期必於生全者則可以襲而虜之如<lb/>
晉與楚戰趙嬰齊具舟於河欲敗而先濟此等豈不可<lb/>
襲而虜之乎忿速可侮性之剛忿急速者則可以陵侮<lb/>
而致之來以敗之如楚將子玉剛忿晉人執其使者以<lb/>
怒之子玉果從晉師遂為所敗是也亷潔可辱性之亷<lb/>
<pb n="KR3b0016_WYG_001-5b"/>
潔者可設計詬辱之辱之必致其怒而輕出則當因而<lb/>
撃之若呉起節亷而中公叔仲之計是也愛民可煩性<lb/>
之仁慈愛人者惟恐殺傷士衆可出竒煩而擾之也若<lb/>
蜀先主戀民而幾為曹操追及是也<lb/>
李筌曰夫人柔順安恕失於决斷可與循節難與權宜<lb/>
强悍强猛失於猜忌可與涉難難與持盈眞良畏愼失<lb/>
於狐疑可與樂成難與始謀清介亷潔失於局執可與<lb/>
立節難與通變韜晦沉靜失於遲廻可與深慮難與應<lb/>
<pb n="KR3b0016_WYG_001-6a"/>
㨗夫聰明秀出謂之英膽氣過人謂之雄英者智也雄<lb/>
者力也英不能果敢雄不能智謀故英得雄而行雄得<lb/>
英而成<lb/>
北征録曰人之身所以能自立於天地之間者忠與義<lb/>
而已殺身成仁君子不恤首陽汨羅之士皆以一死見<lb/>
稱於千萬世之下至於忠臣義士每以所欠一死為恨<lb/>
是知見危致命乃古人耿耿之節而全身遠害誠趨利<lb/>
避害者之為耳茍無媿於忠義則死奚足靳也至於將<lb/>
<pb n="KR3b0016_WYG_001-6b"/>
帥則不然操兩國之死生司三軍之性命吾之安危係<lb/>
社禝之存亡吾之憂樂係生靈之休戚别將遠征恐敗<lb/>
於無援漢武所以戒李廣孤軍深入慮有圍困後世所<lb/>
以議鄧艾至於國之根本竟成一俘者皆基於龎涓之<lb/>
一死趙括不恤乃躬直出摶戰巳日上黨虎牢太原諸<lb/>
郡皆為秦土徒成武安之名者由其不能自保厥生遂<lb/>
致身隕國辱為萬世笑今之為將帥者每有委命不曰<lb/>
死節則曰死敵不曰願効一死報答國家則曰願以一<lb/>
<pb n="KR3b0016_WYG_001-7a"/>
死上報君父吁有死之榮無生之辱兵家固有貴死賤<lb/>
生之説矣然言士卒而不言將帥也奮死則生倖生則<lb/>
死兵家固有好死惡生之説矣然論士卒而不論將帥<lb/>
也嘗聞士卒用命矣未聞將帥用命也嘗聞士卒不愛<lb/>
死矣未聞將帥之不愛死也以是觀之忘命輕死者士<lb/>
卒之事也重命恤死者將帥之事也自今宜令戒飭將<lb/>
帥無輕生而深入無易敵而挑戰以沉厚不撓為法以<lb/>
玩忽輕舉為戒庶使將帥士卒之事不至倒用雖然死<lb/>
<pb n="KR3b0016_WYG_001-7b"/>
一也有愛者焉有畏者焉願與將軍决死戰此愛死也<lb/>
冦將率其衆來降此畏死也愛死者足以死人畏死者<lb/>
足以死身兵勢不敵墮於重圍廟算莫施䧟於重地當<lb/>
是之時將束手以就擒耶將忘命以死戰耶吁郭倬不<lb/>
死於苻離而死於市朝之戮皇甫斌不死於下蔡而死<lb/>
於南郡之囹圄是皆不死其所當死終或死其所不當<lb/>
死抑又可為將帥倖生者之戒<lb/>
兵家之法戰則敗不戰則勝兵家之秘有戰則有敗不<lb/>
<pb n="KR3b0016_WYG_001-8a"/>
戰則無敗兵非果不事夫戰也戰則勝負勢均矣兵危<lb/>
事也戰死道也勝負可聽於自然耶夫鬭勝負於死生<lb/>
之場者謂之戰知其必勝而後戰者謂之謀伐謀者孫<lb/>
子謂之上兵而攻城伐兵之䇿皆為次下故齊人之得<lb/>
舒不曰戰而曰取魯人之於蔡不曰戰而曰入齊人之<lb/>
於紀不曰戰而曰如韓信之於安邑不曰戰而曰襲曹<lb/>
公之於江陵不曰戰而曰下皆不戰也夫邀整整之旗<lb/>
擊堂堂之陣者戰也士卒之事也立於不敗之地而不<lb/>
<pb n="KR3b0016_WYG_001-8b"/>
失敵之敗者不戰也將帥之事也以將帥之事而責士<lb/>
卒固不可况以士卒之事而責將帥哉今之將帥所以<lb/>
動輒敗衂者皆專學戰而未得夫不戰之玅也學戰易<lb/>
學不戰難司馬法論國雖大好戰必亡孫子以不戰而<lb/>
屈人之兵為善之善舍是之外雖百戰百勝亦所不取<lb/>
不得已則鬭未有得已而鬬者也欲望嚴飭諸軍將帥<lb/>
招致謀夫䇿士講求不戰之一法若夫鬬智角力於勝<lb/>
負未分之地臣所不取<lb/>
<pb n="KR3b0016_WYG_001-9a"/>
李綱曰古之受命為將者付任未專威信未著則必有<lb/>
所假借以立威然後士卒可用而功名可成至於付任<lb/>
己專威信已著則不必如此故齊景公欲用田穰苴為<lb/>
將以捍燕晉之師穰苴曰臣素卑賤君擢之閭伍之中<lb/>
加之大夫之上士卒未附百姓不信人㣲權輕願得君<lb/>
之寵臣國之所尊以監軍乃可於是景公使莊賈往而<lb/>
穰苴因其後期不至而斬之又戮使者之僕車之左駙<lb/>
馬之左驂以狥而三軍之士皆振慄燕晉之師聞之解<lb/>
<pb n="KR3b0016_WYG_001-9b"/>
去追擊之盡取所亡之地振旅以歸此付任未專威信<lb/>
未著而有所假借以立威者也衛青將六將軍兵出定<lb/>
襄以撃匈奴左將軍蘇建盡亡其軍獨以身自歸青問<lb/>
其罪議郎周霸曰自大將軍出未嘗斬禆將今建棄軍<lb/>
可斬以明將軍之威青曰青幸得肺腑待罪行間不患<lb/>
無威而霸説我以明威甚失臣意以臣之尊寵而不敢<lb/>
自擅專誅於境外其歸天子自裁之於以風為人臣不<lb/>
敢專權不亦可乎軍吏皆曰善此付任己專威信已著<lb/>
<pb n="KR3b0016_WYG_001-10a"/>
而不必如此者也後之為將者起冗散而威令未行當<lb/>
以穰苴為法藉貴寵而威令已行當以衞青為法夫豈<lb/>
不同惟度其時勢使各有所當則善矣<lb/>
　　士<lb/>
李筌曰勇怯者性强弱者地秦人勁晉人剛呉人怯蜀<lb/>
人懦楚人輕齊人詐越人澆薄海岱之人壯崆峒之人<lb/>
武燕趙之人鋭凉隴之人厚地氣所生人氣所受勇怯<lb/>
然也且勇怯在謀强弱在勢謀能勢成則怯者勇謀奪<lb/>
<pb n="KR3b0016_WYG_001-10b"/>
勢失則勇者怯既言秦人勁申屠之子在於嶢關杜洪<lb/>
之將在於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水則秦人何得而稱勁呉人怯呉王夫差<lb/>
兵無敵於天下敗齊於長勺陵晉於黄池則呉人何得<lb/>
而稱怯蜀人懦諸葛孔明撮巴蜀之衆窺兵中原身為<lb/>
偃屍而威加魏將則蜀人何得而稱懦楚人輕項羽破<lb/>
强秦虜王離殺趙角威加四海諸侯俯伏莫敢仰視則<lb/>
楚人何得而稱輕齊人詐田横五百死士東奔海島聞<lb/>
横死同日伏劒則齊人何得而稱詐越人澆薄越王勾<lb/>
<pb n="KR3b0016_WYG_001-11a"/>
踐以殘亡之國恤孤寡之衆九年滅呉以弱攻强以小<lb/>
取大則越人何得而稱澆薄燕趙之人鋭蚩尤敗於涿<lb/>
鹿燕丹死於易水王浚縳於薊門公孫戮於上谷則燕<lb/>
趙之人何得而稱鋭凉隴之人勇所為勇怯在乎法成<lb/>
敗在乎智怯人使之以刑則死勇人使之以賞則死能<lb/>
移人之怯變人之心者在刑賞之門勇之與怯於人何<lb/>
有哉<lb/>
北征録曰聚天下之材者在乎財散天下之財者在乎<lb/>
<pb n="KR3b0016_WYG_001-11b"/>
材相為盛衰而不容兩立也夫子論何以聚人曰財志<lb/>
食貨者亦以財為役天下之具古人間人之君臣報人<lb/>
之仇怨未嘗不以此為首謀至於受千金之恩而甘心<lb/>
於圖窮之誅者將不止於荆軻一人而已也何者壯士<lb/>
之顔色不在乎血氣之剛衰而在乎牀頭之有無通神<lb/>
明役鬼神亦係於所積之多寡故古人一則曰輕利好<lb/>
施二則曰盡將家資散施鄉里朋舊三則曰不事家人<lb/>
生産作業是皆輕天下之財重天下之材而英雄豪傑<lb/>
<pb n="KR3b0016_WYG_001-12a"/>
之士感其解衣推食之恩蒙其得利則均之惠他日可<lb/>
卜其不我鄙而樂為之用雖赴湯蹈火不恤也故壯勇<lb/>
之士則曰募以財而募之也巖穴之士則曰聘以財而<lb/>
聘之也三軍之衆十萬之師棄性命如草芥赴鋒鏑如<lb/>
袵席買間諜以破其腹心之謀求鄉導以乘其藩墻之<lb/>
隙非有賞賚以維其心非有金帛以壯其氣彼安能樂<lb/>
為我用哉是謂之財材相用<lb/>
北征録曰孫子論間之一篇有曰殷之興也伊摰在夏<lb/>
<pb n="KR3b0016_WYG_001-12b"/>
周之興也吕牙在殷夫殷周之王固天命之所攸屬何<lb/>
伊摰吕牙之能為興亡也哉葢天命之去畱係豪傑之<lb/>
去就羅其英雄則敵國自下秦實無人始為可圖季梁<lb/>
猶在則腹心之憂未去故用間之法不以人材之未附<lb/>
為國家之急而以人材之外附為國家之大患五就湯<lb/>
五就桀者所以為造邦之臣去虞而虞亡之秦而秦伯<lb/>
者所以為伯者之臣韓信不用於楚而用於漢此髙祖<lb/>
之所以得天下樊若水不官於南唐而官扵宋此藝祖<lb/>
<pb n="KR3b0016_WYG_001-13a"/>
之所以得江南葢豪傑之士致之於朝廷用之於幕府<lb/>
則可以為忠臣為義士遺之於郊野棄之於山林則可<lb/>
以為亂臣為賊子得之於我則可以成帝王之功棄之<lb/>
於敵則適以資姦宄之䇿古之聖賢務攬英雄之心如<lb/>
黄石之著三略延攬英雄如鄧禹之告光武解衣推食<lb/>
以固其樂為我用之心吐哺握髪以啓其無鄙我之意<lb/>
斯為善耳不然則楊朱之岐多於南北孟軻之水决於<lb/>
東西天之所以資我者將轉而為資彼之具矣夏雖未<lb/>
<pb n="KR3b0016_WYG_001-13b"/>
亡而摰去則亡周雖未興而望至則興豈不畏哉豈不<lb/>
畏哉自今宜廣行招致幕府將帥精加延攬使無遺於<lb/>
草萊使無逸於郊野取之不拘於勢分用之不嫌於細<lb/>
㣲將見襄淮之翹楚江湖之豪放荆楚劒客煙波釣徒<lb/>
風聞霧集臂奮鬛鼓求備吾之採擇矣是謂豪傑為間<lb/>
人事軍律曰軍中才藝片善莫遺臨事有闕如何卒救<lb/>
或施小計以獲大功設一計而獲萬全或致死擒生或<lb/>
知情識變若多藝而無行則擇藝而棄行能謀而怯鬬<lb/>
<pb n="KR3b0016_WYG_001-14a"/>
則捨怯而用謀各有所長難為求備亦有雞鳴狗盗孟<lb/>
嘗得以脱身夷門屠夫信陵納之全國選士之時宜多<lb/>
採究<lb/>
北征錄曰髙祖以販繒屠狗之徒而得天下田文以雞<lb/>
鳴狗盗之徒而保其軀韓信驅市人而破趙王霸募市<lb/>
中人而敗王郎是皆招軍取士不拘於一門兼收並蓄<lb/>
不狥於一節故隨所寓以用人隨所用以成事使在彼<lb/>
無棄材在我無遺用也近年以來國家招軍立為定法<lb/>
<pb n="KR3b0016_WYG_001-14b"/>
及等仗者方為招収而身材矮短所欠毫末則雖勇如<lb/>
關張亦所不招無殘疾者方為刺補而指斷目眇略有<lb/>
小疵則雖智如良平亦所不刺自侍衛三司至江上諸<lb/>
軍例皆扼以等仗扼以年齒更扼以犯徒刺環而未嘗<lb/>
破格收刺一人豈知及等仗者未必皆可用之士有殘<lb/>
疾者未必皆可棄之材雖年未十六年逾六十而武藝<lb/>
過人雖脊嘗犯徒項嘗刺環而材武無敵豈可拘於定<lb/>
制竝行棄逐使居山林伺生他變是必廣行招致隨材<lb/>
<pb n="KR3b0016_WYG_001-15a"/>
任用故自正兵之外復收諸色材技分為二十八將各<lb/>
置隊伍教以本色材技兼習武藝戰鬭則普天之下無<lb/>
非可招之軍四海之内無非可用之卒三司五駐與夫<lb/>
沿邊諸屯戍自無兵少之慮矣是謂廣士<lb/>
李綱曰世之危亂民之失業與夫兵之潰散者多聚而<lb/>
為盗賊誅之則不可勝誅而力有所不給惟因而招納<lb/>
之以為我用其利有五以弭内患一也以禦外敵二也<lb/>
善良脅從者可散而歸田畝三也强猾勇敢者可藉以<lb/>
<pb n="KR3b0016_WYG_001-15b"/>
備行陣四也以盗賊攻冦讐勝則享其功敗則不足惜<lb/>
五也昔者光武用綠林下江銅馬諸軍而致中興曹操<lb/>
用黄巾而破紹術太宗起於晉陽取關中以定海内亦<lb/>
多招徠羣盗而用之然自非推赤心以置其腹中恩足<lb/>
以結其心威足以讋其氣使遵我之紀律而聽我之驅<lb/>
䇿則用賊盗有五難已嘗放肆而欲收其憤戾之心一<lb/>
難也已嘗虜掠而欲窒其貪婪之志二難也易置將帥<lb/>
則懐疑三難也畀之部曲則易叛四難也恩過則驕威<lb/>
<pb n="KR3b0016_WYG_001-16a"/>
勝則怨而反以為患五難也惟善駕馭者恩威得所寛<lb/>
猛得中内得其心外得其力使之視殺敵如仇人取敵<lb/>
資如虜掠雖易將帥而不疑雖畀部曲而不叛與正軍<lb/>
相為表裏而無驕怨之患則其難也將轉而為易昔者<lb/>
光武太宗曹操嘗從事於斯術矣<lb/>
李筌曰有深沉謀慮出人意表者名曰智囊之士有辭<lb/>
縱理横飛箱捭闔能移人之性奪人之心者名曰辯説<lb/>
之士有得敵國君臣門閭請謁之術者名曰間諜之士<lb/>
<pb n="KR3b0016_WYG_001-16b"/>
有知山泉水井次舍道路迂直者名曰鄉導之士有制<lb/>
造五兵攻守利器竒變譎詭者名曰伎巧之士有引五<lb/>
石之弓矢貫重鎧戈矛劒鉞便於利用陸摶犀兕水攫<lb/>
黿鼉挑身捕虜搴旗摭鼓者名曰猛毅之士有立乘奔<lb/>
馬左右超忽踰越城堡出入廬舍而無形迹者名曰趫<lb/>
㨗之士有往返三百里不及夕者名曰疾足之士有力<lb/>
負三百六十斤行五十步者名曰巨力之士有步五行<lb/>
運三式多言天道譎説隂陽者名曰伎術之士<lb/>
<pb n="KR3b0016_WYG_001-17a"/>
　　　謀士　　　辯士　　　壯士<lb/>
　　　死士　<hi>諳知山川道路之人</hi>　<hi>久從軍老將</hi>
　　　能水　　姦人　　能盗　　<hi>能作鳥獸聲者</hi>
　　　死囚　　<hi>賊軍讐人</hi>　　<hi>賊軍主權者親戚</hi>
　　　獸醫　　獵戸　　善算　　善書寫<lb/>
　　　畫工　　<hi>雕刻匠人</hi>　　木匠　　鐵匠<lb/>
一辭説將<hi>招善游談辯説者充</hi>一間諜將<hi>招善聽探事務者充</hi>
一鄉導將<hi>招曾歴内外道路者充</hi>一伏兵將<hi>招善搜伏隠路者充</hi>
<pb n="KR3b0016_WYG_001-17b"/>
一營寨將<hi>招善辨形驗勢者充</hi>一聽望將<hi>招耳聾目瞽者充</hi>
一偷劫將<hi>招善攻營襲寨者充</hi>一潛身將<hi>招善無火夜行者充</hi>
一輕㨗將<hi>招善上竿立索者充</hi>一樓閣將<hi>招善緣墻上壁者充</hi>
一窟穴將<hi>招善穿窟穴者充</hi>一煙火將<hi>招善飛煙走炮者充</hi>
一毒藥將<hi>招善修合藥餌者充</hi>一醫人將<hi>招善醫人者充</hi>
一醫馬將<hi>招善醫馬病者充</hi>一波濤將<hi>招善弄潮泛水者充</hi>
一洋海將<hi>招識海道者充</hi>一風雲將<hi>招善辨風驗雲者充</hi>
一孤虗將<hi>招善灼龜揲易六壬太乙者充</hi>一游獵將<hi>招善羅弋禽獸籠檻教使者充</hi>
<pb n="KR3b0016_WYG_001-18a"/>
一鋒刃將<hi>招善鍊鋼團鐵者充</hi>一筋角將<hi>招善製弓弩者充</hi>
一皮革將<hi>招善熏皮雙線者充</hi>一樓櫓將<hi>招善斤斧繩墨者充</hi>
一油漆將<hi>招善煎油髹漆者充</hi>一機杼將<hi>招善機織錦羅者充</hi>
一丹青將<hi>招善揮染繪畵者充</hi>一機巧將<hi>招雕鐫裝塑者充</hi>
北征録曰今日招軍之資用有三曰鬻爵曰獻粟曰度<lb/>
牒皆所以調招軍之費也然鬻爵之文布滿墻壁而爵<lb/>
未盡鬻獻粟之諭徧下州縣而粟未聞有多獻者葢買<lb/>
官獻粟素係襍流人皆知其不能遠到雖優之以免詮<lb/>
<pb n="KR3b0016_WYG_001-18b"/>
比之以奏薦而民間終不願售者以紹興之間皆以此<lb/>
誘天下至承平則又以流外官待之矣此所以終不見<lb/>
信於天下也魏公張浚嘗得此濟時之䇿曉諭民間招<lb/>
軍一百人與補下班祗應招軍二百人與補進武校尉<lb/>
招軍三百人與補承信郎已上各有差等令不兩月軍<lb/>
致數萬此其為效速若影響其招軍之家自備錢糧部<lb/>
轄起發至樞密院及兩宣司者比類與補文資竝依軍<lb/>
功轉行立為定制畫一加詳昭告天下至於度牒則招<lb/>
<pb n="KR3b0016_WYG_001-19a"/>
軍五十人與剃一僧招軍一百人與剃兩僧如此則招<lb/>
軍之費不繁而招軍之門自廣是謂勸募<lb/>
蘇氏曰夫惟義可以怒士士以義怒可以百戰凡戰之<lb/>
道未戰養其財將戰養其力既戰養其氣既勝養其心<lb/>
謹烽燧嚴斥堠使耕者無所顧忌所以養其財豐犒而<lb/>
優游之所以養其力小勝益急小挫益厲所以養其氣<lb/>
用人不盡其所欲為所以養其心故士常蓄其怒懷其<lb/>
欲而不盡怒不盡則有餘勇欲不盡則有餘貪故雖并<lb/>
<pb n="KR3b0016_WYG_001-19b"/>
天下而士不厭兵此黄帝之所以七十戰而兵不殆也<lb/>
不養其心一戰而勝不可用也矣凡將欲智而嚴凡士<lb/>
欲愚智則不可測嚴則不可犯故士皆委己而聽命夫<lb/>
安得不愚夫惟士愚而後可與之皆死<lb/>
古之善軍者以刑使人以賞使人以怒使人而其中必<lb/>
有以義附者焉不以戰不以掠而以備急難故越有君<lb/>
子六千人韓之戰秦之鬬士倍於晉而出穆公於淖者<lb/>
赦食馬者也<lb/>
<pb n="KR3b0016_WYG_001-20a"/>
　　制<lb/>
班固曰春秋之後滅弱吞小竝為戰國稍增講武之禮<lb/>
以為戲樂用相夸視而秦更名角抵先王之禮没於淫<lb/>
樂中矣椎桀之士因勢輔時作為權詐以相傾覆呉有<lb/>
孫武齊有孫臏魏有呉起秦有商鞅皆禽敵立勝垂著<lb/>
篇籍當此之時合從連衡轉相攻伐代為雌雄齊愍以<lb/>
技撃强魏惠以武卒奮秦昭以鋭士勝世方爭於功利<lb/>
而馳説者以孫呉為宗時惟荀卿明於王道而非之曰<lb/>
<pb n="KR3b0016_WYG_001-20b"/>
彼孫呉者上勢利而貴變詐施於暴亂昏嫚之國君臣<lb/>
有間上下離心政謀不良故可變而詐也夫仁人在上<lb/>
為下所仰猶子弟之衛父兄若手足之扞頭目何可當<lb/>
也鄰國望我歡若親戚芬若椒蘭顧視其上猶焚灼仇<lb/>
讐人情豈肯為其所惡而攻其所好哉故以桀攻桀猶<lb/>
有巧拙以桀詐堯若卵投石夫何幸之有詩曰武王載<lb/>
斾有䖍秉鉞如火烈烈則莫我敢遏言以仁義綏民者<lb/>
無敵於天下也若齊之技擊得一首則受賜金事小敵<lb/>
<pb n="KR3b0016_WYG_001-21a"/>
脆則偷可用也事鉅敵堅則涣然離矣是亡國之兵也<lb/>
魏士武卒衣三屬之甲操十二石之弩負矢五十箇置<lb/>
戈其上冠胄帶劒贏三日之糧日中而趨百里中試則<lb/>
復其戸利其田宅如此則其地雖廣其税必寡其氣力<lb/>
數年而衰是危國之兵也秦人其生民也陿阸其使民<lb/>
也酷烈刼之以勢隱之以阸狃之以賞慶導之以刑罰<lb/>
使民所以要利於上者非戰無由也巧賞相長五甲首<lb/>
而𨽻五家是㝡為有數故能四世有勝於天下然皆干<lb/>
<pb n="KR3b0016_WYG_001-21b"/>
賞蹈利之兵庸能鬻賣之道耳未有安制矜節之理也<lb/>
故雖地廣兵强鰓鰓常恐天下之一合而共軋已也至<lb/>
於齊桓晉文之兵可謂入其域而有節制矣然猶未本<lb/>
仁義之統也故齊之技擊不可以遇魏之武卒魏之武<lb/>
卒不可以直秦之鋭士秦之鋭士不可以當桓文之節<lb/>
制桓文之節制不可以敵湯武之仁義故曰善師者不<lb/>
陳善陳者不戰善戰者不敗善敗者不亡若夫舜修百<lb/>
僚咎繇作士命以蠻夷猾夏冦賊姦宄而刑無所用所<lb/>
<pb n="KR3b0016_WYG_001-22a"/>
謂善師不陳者也湯武征伐陳師誓衆而放禽桀紂所<lb/>
謂善陳不戰者也齊桓南服強楚使貢周室北伐山戎<lb/>
為燕開路存亡繼絶功為伯首所謂善戰不敗者也楚<lb/>
昭王遭闔廬之禍國絶出亡父老送之王曰父老返矣<lb/>
何患無君父老曰有君如是其賢也相與從之或奔走<lb/>
赴秦號哭請救秦人為之岀兵二國并力遂走呉師昭<lb/>
王返國所謂善敗不亡者也若秦因四世之勝據山河<lb/>
之阻任用白起王翦豺狼之徒奮其爪牙禽獵六國以<lb/>
<pb n="KR3b0016_WYG_001-22b"/>
并天下窮武極詐士民不附卒隷之徒還為敵讐猋起雲<lb/>
合果共軋之斯為下矣凡兵所以存亡繼絶救亂除害也故<lb/>
伊吕之將子孫有國與商周竝至於末世茍任詐力以快<lb/>
貪殘爭城殺人盈城爭地殺人滿野孫呉商白之徒皆身<lb/>
誅戮於前而國滅亡於後報應之勢各以類至其道然矣<lb/>
周制萬二千五百人為軍將皆命卿二千五百人為師師<lb/>
帥皆衆大夫五百人為旅旅帥皆下大夫百人為卒卒長<lb/>
皆上士二十五人為兩兩司馬皆中士五人為伍伍皆有<lb/>
<pb n="KR3b0016_WYG_001-23a"/>
長齊管子言於齊桓公曰欲正卒伍修甲兵則大國亦將<lb/>
為之君有征戰之事則小國有守圉之備矣公欲速得意<lb/>
於天下諸侯則事有所隱而政有所寓乃作内政而寓軍<lb/>
令焉三分齊國為髙子之里為國子之里為公之里以為<lb/>
三軍擇其賢人使為里君鄉有行伍卒長則有制令且以<lb/>
田獵因以賞罰百姓通於軍事矣於是乃制五家以為軌<lb/>
軌為之長十軌為里里有司四里為連連為之長十連為<lb/>
鄉鄉有良人以為軍令是故五家為軌故五人為伍軌長<lb/>
<pb n="KR3b0016_WYG_001-23b"/>
率之十軌為里故五十人為小戎里有司率之四里為連<lb/>
故二百人為卒連長率之十連為鄉故二千人為旅鄉良<lb/>
人率之五鄉一帥故萬人為一軍五鄉之帥率之三軍故<lb/>
有中軍之鼓有高子之鼓有國子之鼔春以田曰蒐振旅<lb/>
秋以田曰獮治兵是故卒伍定於里軍政定於郊内教既<lb/>
成令不得遷徙故伍之人人與人相保家與家相愛少同<lb/>
居長同游祭祀同福死䘮相恤禍患同憂居處同樂行作<lb/>
同和哭泣同哀是故夜戰其聲相聞足以無亂晝戰其目<lb/>
<pb n="KR3b0016_WYG_001-24a"/>
相見足以相識歡欣足以相死是故以守則固以戰則勝<lb/>
君一有此教士三萬人可横行於天下<lb/>
凡以五十人為隊其隊内兵士須結其心每三人自相得<lb/>
意者結為一小隊又合三小隊得意者結為一中隊又合<lb/>
五中隊為一隊餘次五人押官一人隊頭一人執旗副隊<lb/>
頭一人左右傔旗二人即克五十至於行立前却當隊竝<lb/>
須自相依附如三人隊失一人者九人隊失小隊二人者<lb/>
臨陣日仰押官隊頭便斬不救人陣散計會隊内少者勘<lb/>
<pb n="KR3b0016_WYG_001-24b"/>
不救所由斬唐制每軍六分支甲四分弓箭四分矛㦸二<lb/>
分盾一分支戈三分支旗排八分佩刀<lb/>
每隊驢六頭幕五口每火鍋一口乾糧麵袋以皮為之馬<lb/>
盂刀子錯子鉗子鑽子藥袋火石袋鹽袋用夾帛解結錐<lb/>
挎奴抹額大帶帽子氊冒子攤子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鋸鑿各分䥥四分<lb/>
切草刀二分行布槽一分大小瓢二分馬軍鞍轡革帶披<lb/>
氊披馬氊皆二絆揷揵每馬一疋韋布條各皆三絆<lb/>
北直隷長箭手眞保達兵山西白棒手河南嵩山礦徒<lb/>
<pb n="KR3b0016_WYG_001-25a"/>
毛葫蘆兵少林僧兵徐邳鹽徒青州長鎗手沂州沙家<lb/>
兵竿子手廣東籐甲軍處州坑兵漳州海倉兵上杭頼<lb/>
家兵廣西狼兵湖廣土兵<lb/>
　　練<lb/>
李靖兵法曰諸軍將伍旗各准方色赤南方火白西方<lb/>
金皁北方水碧東方木黄中央土土既不動用為四旗<lb/>
之主而大將行動持此黄旗於前立如東西南北有賊<lb/>
各隨方色舉旗當方靣兵急須裝束旗向前亞方靣兵<lb/>
<pb n="KR3b0016_WYG_001-25b"/>
急須進旗正䜿即往卧即廻審細看大將軍所舉之旗<lb/>
須依節度使諸每隊給一旗行則引隊住則立於隊前<lb/>
其大總管及副總管則立十旗以上子總管則立四旗<lb/>
以上行則在前住則立於帳側統頭亦别給異色旗擬<lb/>
臨陳之時則辨其進退駐隊等旗别様别造令引輕重<lb/>
各令本軍營隊識認其旗如兵數較多軍營復衆若以<lb/>
異色認旗遠看難辨即每營各别畵禽獸自為標記亦<lb/>
得不然旗身旗腳但取五方色廻互為之則更易辨惟<lb/>
<pb n="KR3b0016_WYG_001-26a"/>
須營營自别務使指麾分明諸敎戰陳每五十人為隊<lb/>
從營纒槍幡至教場左右廂各依隊次解幡立隊隊别<lb/>
相去各十步其隊方十步分布使均其駐隊塞空去前<lb/>
隊二十步列布訖諸營十將一時即向大將處受處分<lb/>
每隔一隊伍一戰隊即出向前各進五十步聽角聲第<lb/>
一聲絶諸隊即一時散立第二聲絶諸隊一時捺槍卷<lb/>
幡張弓抜刀第三聲絶諸隊一時舉槍第四聲絶諸隊<lb/>
一時籠槍跪膝坐目看大總管處大黄旗耳聽鼓聲黄<lb/>
<pb n="KR3b0016_WYG_001-26b"/>
旗向前亞鼓聲唱嗚呼嗚呼齊向前至中界一時齊鬭<lb/>
唱殺齊入敵退敗訖可趂行三十步審知賊徒喪敗馬<lb/>
軍從背逐北聞金鉦動即須息呌却行膞上架槍側行<lb/>
廻身向本處散立第一聲絶一時簇隊一看大總管處<lb/>
兩旗交即五隊合一隊即是二百五十人為一隊其隊<lb/>
法及卷幡舉槍簇隊鬬戰一依前法一看大總管處五<lb/>
旗交即十隊合為一隊即是五百人為一隊法及卷幡<lb/>
舉槍簇隊鬬戰法竝依前聽第一聲角絶即散二百五<lb/>
<pb n="KR3b0016_WYG_001-27a"/>
十人為一隊第二聲角絶即散五十人為一隊如此凡<lb/>
三度即敎畢諸十將一時取大軍賞罰進止第三聲角<lb/>
絶即從頭卷引還軍又云敎戰練兵中間隊須加減審<lb/>
看大總管處白碧兩旗交跳盪隊戰鋒隊駐隊每色三<lb/>
隊合為一隊添入中隊計會使稀稠均即是一百五十<lb/>
人為隊如不須更合隊便即交戰一准前捺槍解幡如<lb/>
須加兵合隊即看大總管處赤皁兩旗交諸隊各依本<lb/>
色又三隊合為一隊准前添入中隊使稀稠均即是四<lb/>
<pb n="KR3b0016_WYG_001-27b"/>
百五十人為一隊如須交戰卷幡舉槍簇隊竝依前教<lb/>
戰了欲散還營看大總管處兩旗卧即分散却為一百<lb/>
五十人隊各依舊立又兩旗卧即散五十人為一隊還依<lb/>
舊初立聽角聲第一聲絶一時捺槍便解幡第二聲絶<lb/>
一時舉槍第三聲絶一時簇隊聽還營進止如放散更<lb/>
聽一會角聲即依軍伍次發引還營其應前進而不進<lb/>
應卻退而不退應坐而不坐應起而不起應簇而不簇<lb/>
應散而不散應捺而不捺應卷而不卷應合隊而不合<lb/>
<pb n="KR3b0016_WYG_001-28a"/>
應擘而錯擘入他隊言語讙譁不聞鼓聲旌旗分擾疎<lb/>
密失所竝節級科罰其敎法各令子總管以下録一本<lb/>
敎依兵士敎旗法一云凡教旗於平原曠野登高遠視<lb/>
處大將居其上南向左右各置鼓十二面角十二具左<lb/>
右各對五色旗六纛居前列旗次之左右牙官駐隊如<lb/>
偃月形為後騎下臨平野使士卒目見旌旗耳聞鼓角<lb/>
心存號令乃命諸將分為左右皆要兵刃精新甲胄幡<lb/>
幟分為左右廂各以兵馬使長班布其次陳間容陳隊<lb/>
<pb n="KR3b0016_WYG_001-28b"/>
間容隊曲間容曲以長參短以短參長囘軍轉陳以後<lb/>
為前以前為後進無奔迸退無趨走以正合以竒勝聽<lb/>
音覩麾乍合乍離於是三令五申白旗㸃鼓音動則左<lb/>
右廂齊合朱旗㸃角聲動則左右廂齊離合之與離皆<lb/>
不離中央之地左廂陽向而旋右右廂隂向而旋左左<lb/>
右各復本初白旗掉鼓音動左右各雲蒸鳥散彌川絡<lb/>
野然而不失部隊之疎密朱旗掉角音動左右各復本<lb/>
初前後左右無差尺寸散則法天聚則法地如此則三<lb/>
<pb n="KR3b0016_WYG_001-29a"/>
合而三離三聚而三散不如法者吏士罪之務從軍令<lb/>
於是大將出五綵旗十二口各樹於左右廂陳前每旗<lb/>
命壯勇士五十人奪旗左廂奪右廂右廂奪左廂鼓音<lb/>
動而奪角音動而止得旗者勝失旗者負勝賞而負罰<lb/>
離合之勢聚散之形勝負之理賞罰之信因是而殺之<lb/>
總要曰仲冬之月前期十有一日所司請講武遂申命<lb/>
將帥選閲軍士所司先於都門外芟萊險地為場方一<lb/>
千二百步四出為和門於其中墠地為步騎六軍營坪<lb/>
<pb n="KR3b0016_WYG_001-29b"/>
之處左右廂合為三軍上軍在北中軍次之下軍在南<lb/>
東西相合中間相去容三百步五十步立表一行凡立<lb/>
五行表間前後各容五十步為三軍進止之節前一日<lb/>
將帥及士卒集於墠地所禁喧譁依色建旗為和門於<lb/>
都墠之中四角皆建五采牙旗金鼓甲仗威儀習備大<lb/>
將以下各有統率如常武步軍大將被甲胄乘馬敎習<lb/>
士衆為戰陣法是日未明十刻士衆嚴備五刻士皆擐<lb/>
甲各為直陣以候將軍儀帳備物大將各處於中立於<lb/>
<pb n="KR3b0016_WYG_001-30a"/>
旗鼓之下立定吹大角三通中軍大將各以鞞合鼓二<lb/>
軍俱擊三鼓有司偃旗步士皆跪二軍諸帥果毅已上<lb/>
各疾趨集於中軍旗鼓之下左廂中軍大將立於旗鼓<lb/>
之東西靣諸軍大將立於旗鼓之南北靣西上以聽誓<lb/>
大將軍曰今講武以敎人戰進退左右一如軍法用命<lb/>
有常賞不用命有常刑可不勉之誓訖左右三軍别長<lb/>
史二人振鐸分循以警衆果毅各以告其所部遂擊鼓<lb/>
有司舉旗士衆皆起騎徒皆行及表撃鉦騎徒乃止又<lb/>
<pb n="KR3b0016_WYG_001-30b"/>
三鼓有司偃旗士衆皆跪又擊鼓有司舉旗士衆皆起<lb/>
騎驟徒趨及表乃止整列位定東軍一鼓而舉青旗為<lb/>
直陣西軍一鼓而舉白旗為方陣以應之次西軍一鼓<lb/>
而舉赤旗為鋭陣次東軍一鼓而舉黑旗為曲陣以應<lb/>
之次東軍鼓而舉黄旗為圓陣西軍亦鼓而舉青旗為<lb/>
直陣以應之次西軍鼓而舉白旗為方陣東軍亦鼓而<lb/>
舉赤旗為銳陣以應之次東軍鼓而舉黒旗為曲陣西軍亦<lb/>
鼓而舉黄旗為圓陣以應之凡陣逓為客主先舉者為主以<lb/>
<pb n="KR3b0016_WYG_001-31a"/>
五行相勝之法為陣以應之每變陣二軍各選刀楯五十挑<lb/>
戰於大軍之前第一第二挑戰迭為勇怯之狀第三為敵軍<lb/>
之勢第四第五為勝敗之形每將變陣先鼓而為直陣然後<lb/>
變為餘陣之法五陣畢兩軍集俱為直陣又擊三鼓有<lb/>
司偃旗士衆皆跪又擊鼓舉旗士衆皆起騎馳徒走左<lb/>
右軍俱至中表相擬擊而還每退行止一表跪起如前<lb/>
遂復本列仍講其軍二軍吹角擊鼓士衆俱進及表乃<lb/>
止皆如步軍<hi>闕</hi>無跪起騎軍東西迭為賓主為五變之<lb/>
<pb n="KR3b0016_WYG_001-31b"/>
陣皆如步法每陣八騎挑戰於兩陣之間五陣畢俱待<lb/>
擊而前盤馬相擬而罷遂振旅徒還<lb/>
校獵一人守圍地三尺量人多少以左右兩將為交頭<lb/>
其次左右將各主士伍為行列皆以金鼓旗為節制其<lb/>
初起圍張翼隨山林地勢無遠近部分其合圍地虞候<lb/>
先擇定訖以善弧矢者為圍中騎其步卒槍幡守圍有<lb/>
漏獸坐守圍吏大獸公之小獸私之以觀進止斯亦敎<lb/>
戰一端也<lb/>
<pb n="KR3b0016_WYG_001-32a"/>
　　令<lb/>
李筌曰夫國有亂軍者士卒怯弱器械朽鈍政令不一<lb/>
賞罰不明不預焉所謂亂軍者豪家權臣閽寺嬖妃為<lb/>
之軍吏權軍之勢擅將之威公政私門公謁上廢謀下<lb/>
阻議上令不申下令不行猛如虎狠如狼貪如羊不可<lb/>
制也是為亂軍皆可誅也孔子誅少正卯於兩觀而魯<lb/>
國清田穰苴斬莊賈於表下而軍容肅魏絳戮揚干而<lb/>
諸侯服項籍斬宋義而天下怖夫誅豪者益其威戮强<lb/>
<pb n="KR3b0016_WYG_001-32b"/>
者增其權在於豪强之身而不在於士卒之庸豪强有<lb/>
材者駕而馭之教而導之如畜鷙鳥如養猛虎必節其<lb/>
饑渴剪其爪牙絆其足禦其舌呼之則隨嗾之則走牢<lb/>
籠其心使馴吾之左右豪强無材則長其惡積其㓙從<lb/>
其心横其志使禍盈於三軍怨結於萬人然後誅之以<lb/>
壯吾氣故曰不善人者善人之資為將帥為國不誅豪<lb/>
强何以成軍之威也<lb/>
許洞曰大將既授命總專征之柄犒師于野畢而下令<lb/>
<pb n="KR3b0016_WYG_001-33a"/>
焉夫聞鼓不進聞金不止旗舉不起旗低不伏此謂悖<lb/>
軍如是者斬之呼名不應㸃之不到往復愆期動違師<lb/>
律此謂慢軍如是者斬之多出怒言怨其不賞主將所<lb/>
用屈强難治此謂横軍如是者斬之揚聲歎語若無其<lb/>
上禁約不止此謂輕軍如是者斬之所學器械弓弩絶<lb/>
弦箭無羽鏃劒㦸澁鏽旗纛凋敝此謂欺軍如是者斬<lb/>
之妖言詭辭撰造鬼神詭憑夢寐以流邪説恐惑吏士<lb/>
此謂妖軍如是者斬之奸舌利嘴鬬是攅非搆怨吏士<lb/>
<pb n="KR3b0016_WYG_001-33b"/>
令其不悦此謂謗軍如是者斬之所到之地凌侮其民<lb/>
逼其婦女此謂姦軍如是者斬之竊人財貨以為己利<lb/>
奪人首級以為己功此謂盗軍如是者斬之將軍聚謀<lb/>
逼帳矚垣竊聽其事此謂探軍如是者斬之或聞所謀<lb/>
及軍中號令揚聲於外使敵聞知此謂背軍如是者斬<lb/>
之使用之時結舌不應低眉俯首而有難色此謂狠軍<lb/>
如是者斬之出越行伍爭前亂後行列喧譁不馴號令<lb/>
此謂亂軍如是者斬之託傷詭病以避艱難甚或佯死<lb/>
<pb n="KR3b0016_WYG_001-34a"/>
因而遯避是謂詐軍如是者斬之主掌財帛給賞之際<lb/>
阿私所親使吏士結怨此謂黨軍如是者斬之觀冦不<lb/>
審探冦不詳到而言不到不到而言到多而言少少而<lb/>
言多此謂誤軍如是者斬之營壁之間既非犒勞無故<lb/>
飲酒此謂狂軍如是者斬之此令既立吏士有犯之者<lb/>
當斬斷之者大將以問諸將曰罪當斬遂令吏士挾於<lb/>
外斬之斬斷之後使傳令告諸吏士曰某人犯某罪與<lb/>
諸將議當斬已處斷訖公等宜觀此以自戒是大將以<lb/>
<pb n="KR3b0016_WYG_001-34b"/>
禮行罰使卒無寃死衆有畏心矣故軍者將之大柄也<lb/>
可不重乎是以吕䝉涕泣而斬鄉人穰苴立表而誅莊<lb/>
賈此皆先尊法令後收功名者也<lb/>
李靖曰古之善為將者必能十卒而殺其三次者十殺<lb/>
其一三者威振於敵國一者令行於三軍是知畏我者<lb/>
不畏敵畏敵者不畏我如曰盡忠益時輕利重節者雖<lb/>
讐必賞犯法怠惰敗事貪財者雖親必罰服罪輸情質<lb/>
直敦素者雖重必捨游辭巧説飾偽狡詐者雖輕必戮<lb/>
<pb n="KR3b0016_WYG_001-35a"/>
善無微而不贊惡無纖而不貶斯乃勵衆勸功之要術<lb/>
昔馬謖軍敗諸葛亮對泣而行誅鄉人盗笠吕䝉先涕<lb/>
而後斬馬逸犯麥曹公割髪而自刑兩掾辭屈黄葢詰<lb/>
問而俱戮故知威克其愛雖小必濟愛勝其威雖多必<lb/>
散葢賞罰不在重在必行不在數在必當故尉繚子曰<lb/>
呉起與秦人戰戰而未合有一夫不勝其勇乃怒而前<lb/>
獲首而返呉起斬之吏曰此壯士也不可斬呉子曰雖<lb/>
壯士然不從令者必斬之故須勸之以重賞威之以嚴<lb/>
<pb n="KR3b0016_WYG_001-35b"/>
刑隨時而與之移因機而與之施可謂不濫矣凡人耳<lb/>
目不可以視千里之外因人耳目而視聽之既無善不<lb/>
聞無惡不見故目貴明耳貴聰心貴知三者竝進則明<lb/>
不可蔽如能賞罰不欺明於察聽則千里之外隱微之<lb/>
事莫不隂變而為忠信若賞罰在於耳目之前而不聞<lb/>
見者誰肯用命哉故上無疑令則下不二聽動無疑事<lb/>
則衆不二志由是言之則將軍之急務莫大於賞罰矣<lb/>
諸有功合賞不得踰時有罪合罰限三日内遇非時賜<lb/>
<pb n="KR3b0016_WYG_001-36a"/>
賞及諸受獲隨時支散不得過時及減落不如元數改<lb/>
换色額散而不均必有怨生兵書曰賞不踰時是也士<lb/>
卒有罪犯情理别無切害或誤犯者捨之情理重即時<lb/>
處分若移時恐有變大㨗不賞大敗不誅一軍俱同偏<lb/>
黨生怨飲酒不可飲醉醉後不可行刑慮有所失行軍<lb/>
在外未經戰陣吏卒有過輕則捨之重則囚禁送於别<lb/>
司處分未可刑責抑且行軍不利又恐軍心不樂矣主<lb/>
將常自和顔悦色謙恭而下士士卒有病將必親行撫<lb/>
<pb n="KR3b0016_WYG_001-36b"/>
問醫藥則士卒盡死力戰古人云含蓼問疾越王霸於<lb/>
諸侯兵將纔聚人馬未相諳識不可興師攻討謂將不<lb/>
識兵兵不識將將雖法令嚴明人心未相依附主將須<lb/>
親行詢問材伎勇怯强弱髙下選揀堪可作何任使曉<lb/>
諭賞罰立定信義犒勞激勵使士卒知將之智勇將知<lb/>
士卒之熟練然後料敵興師戰無不㨗發號施令預先<lb/>
决定不可臨時反覆進退不定使三軍惑亂進戰無功<lb/>
採訪到事聞善不喜聞惡不怒在其再三斟酌可也三<lb/>
<pb n="KR3b0016_WYG_001-37a"/>
略曰仁賢之智聖明之慮負薪之言廟廊之謀興衰之<lb/>
事將所宜問不可不詳軍中士卒多惑妄言軍馬事端<lb/>
故人心惑旌旗折帳幄動六畜為怪一切不常異事主<lb/>
將再三詳察慮於未萌則大禍不生矣遇天子有制詔<lb/>
或興三軍時下不便於事者不得漏泄於外即時囘奏<lb/>
謂大戰勝負未知賞罰未定<hi>闕</hi>遏軍興或彼軍未退欲<lb/>
擬抽軍狐疑士衆或改差將吏人情未便之類兵法曰<lb/>
君命有所不受謂不便於事是也主將在内統兵偏禆<lb/>
<pb n="KR3b0016_WYG_001-37b"/>
領兵出戰在外凡軍前有所缺用及賊兵事宜變動若<lb/>
用公文往來告報被奸人於路接之或賊軍捉去即漏<lb/>
泄事機反遭其害合將遞書題内於月日下書號即知<lb/>
所言事宜若被搜捉了無知號故置簿兩相符合配字<lb/>
定號主帥統將各收一本隨身如字號用古詩或千字<lb/>
文假令配定天字號弓箭地字號添步兵如統將軍前<lb/>
要弓箭即書天字號軍前動靜可知應報若神庶免漏<lb/>
泄軍機反遭所害違主將一時之令者斬吏士承受到<lb/>
<pb n="KR3b0016_WYG_001-38a"/>
軍令合行曉諭衆人知者不得妄有增減言語或動揺<lb/>
衆情别生利害承受到應係所屬官司告報文字合行<lb/>
告報曉諭衆人知之即不移時須當分明一名名盡知<lb/>
不得轉託他人附語告報事不審實致有錯誤設或文<lb/>
字合有關報申舉不得時刻遲滯如係常程文字别有<lb/>
疎虞則罪有所歸如誤軍期急速文字者斬賊壘相近<lb/>
事有招呼不許高聲呌喚恐賊聞知凡主將有令指揮<lb/>
事理須是令惺惺人當靣一隊一隊告報押隊人員須<lb/>
<pb n="KR3b0016_WYG_001-38b"/>
逐名曉諭令兵士會得事意或勾動押隊人員主將當<lb/>
靣指揮如兩軍對壘即不得勾動押隊人員須是使偏<lb/>
將親行告諭各各會意則臨事不誤也漏洩軍事斬承<lb/>
受到軍期宻號令及關報賊情聲息事宜文字只令長<lb/>
吏自知常作隄備不許漏泄令衆知之如漏泄致賊變<lb/>
生者斬之士衆有聞自家軍中變動或聞賊軍消息來<lb/>
報主吏不拘晝夜即時引報主將不得時刻遲滯報而<lb/>
不實者罪之凡有見竒異禽獸蟲蛇雜類詭怪之狀或<lb/>
<pb n="KR3b0016_WYG_001-39a"/>
近軍伍或入營壘當時報本將領見總帥輙有傳説者<lb/>
違律吏士在行營切防為人䧟誘如有親故贈遺書信<lb/>
使人往來即領見本將詰辨眞偽或射擲遺書獲者不<lb/>
得輙開宻封送總帥違者違律與敵私交通斬之<hi>言語書疏</hi>
<hi>竝同</hi>有吉得與敵通情者其妻妾僕馬資産悉以賞之擒<lb/>
獲敵人或有來降者直命見總帥不得訪問敵中事若<lb/>
違因而漏泄者斬之或説道釋祈禱鬼神隂陽卜筮災<lb/>
祥訛言以動衆心與其人往還言議斬之無故驚軍呌<lb/>
<pb n="KR3b0016_WYG_001-39b"/>
呼奔走謬言烟塵斬之凡言覘候或更相推託謬説事<lb/>
宜兼復漏洩者斬之軍中不許採撰風言及飛章論人<lb/>
是非恐有賊謀枉害良善也亦防用間之義軍中不許<lb/>
妖言歌謡恐有惑衆犯者同軍法軍中不得吟諷古詩<lb/>
動輙懈怠軍士怠軍者罪同軍法凡有私仇須先言狀<lb/>
令其避仇若不言因戰陳報復者斬之姦人妻女及將<lb/>
婦女入營斬之攻城邑收得婦女三日外不許安置營<lb/>
中有傷鋭氣軍陣古法有女子之忌律諸應請甲葉數<lb/>
<pb n="KR3b0016_WYG_001-40a"/>
行數於甲襟上抄記其袍秤知斤兩於袍背上具注斤<lb/>
兩並槍量長短尺丈軍司竝立為文案如事了却納取<lb/>
案勘數長短斤兩同即納如有欠少隨即科决徵備其<lb/>
軍器常湏磨礪修補亦不得毁棄諸兵士隨軍皮袋上<lb/>
具注衣服物數并衣資弓箭鞍轡器仗並令具題本軍<lb/>
營州縣府備及己姓名仍令營官視撿押署營司抄取<lb/>
一本立為文案如有破用隊頭火長須知用處即抄為<lb/>
文記五日一申報營司如其勘撿衣資與簿不同物有<lb/>
<pb n="KR3b0016_WYG_001-40b"/>
勝數即是偷來並仰當火隊見有他物即須看當狀送<lb/>
營司其衣資不上文厯縱使遺失官不為理亦不得遽<lb/>
相寄附即是盗未受寄物人並釋罪諸拾得闌遺物當<lb/>
日送納虞候者五分賞一如緣軍須者不在外賞之限<lb/>
三日内不送納官者後殿見而不收者收而不申軍司<lb/>
者並重罪三日外者斬諸有人拾得闌物隠不送虞候旁<lb/>
人能糺告者賞物二十叚知而不糺告者杖六十其隱<lb/>
物人斬<hi>李</hi>諸軍内行偽無首從同罪買財没官害典取<lb/>
<pb n="KR3b0016_WYG_001-41a"/>
兵士十錢以上絹一尺以上重罪盗軍資雜物并被賊<lb/>
偷賂一錢以上無首從同罪如貨易官物計滿一疋無<lb/>
首從同罪應減截兵馬糧料一升以上無首從同罪棄<lb/>
擲軍糧二升以上無首從行盗一疋以上無首從並同<lb/>
罪諸軍中有樗蒲博戲賭一錢以上同坐所賭之物没<lb/>
官<hi>李</hi>有告主者欺隱應所給比常倍賞之諸軍馬聚會<lb/>
其數既衆應行六畜並仰明為軍印仍須别為營印防<lb/>
閑走失擬憑理認<hi>李</hi>諸營兵發以後拾得闌遺畜生亦<lb/>
<pb n="KR3b0016_WYG_001-41b"/>
有兵士失却驢馬衣服䭾運不能勝舉并仰於捍後虞<lb/>
候處取闌遺畜生䭾至前營不經虞候擅取者及借不<lb/>
送還并翦破印及毛尾者斬諸六畜隨軍如有死者須<lb/>
諸所部官陳牒檢驗是當營六畜驗印記同然後許令<lb/>
剝皮如印不是本營印即是盗人六畜殺<hi>李</hi>借貸賖買<lb/>
貨物依市交還錢物不許遠約常備隨身器械整齊合<lb/>
用相須之物不可缺一若有弓弩無弦箭無羽鏃或有<lb/>
而不牢及有弩牙器械不利施放不行主將必用心㸃<lb/>
<pb n="KR3b0016_WYG_001-42a"/>
檢備敵之用<hi>經</hi>隨身衣甲器械不得容私脱換如有損<lb/>
折或不便使用者即别請給如善弓弩鎗刀之類者從<lb/>
士卒之便<hi>經</hi>諸隊設旗不許與主將旗號相犯諸將三<lb/>
日一廵本部吏士營幕閲其食飲之麤精均勞逸卹疾<lb/>
苦視醫藥有死即上陳以禮祭葬優給家室有死于行<lb/>
陣同火收其屍及因敵傷致斃並本將校具陳其狀亦<lb/>
以禮祭葬弔贈如但為敵所損即隨輕重優賞諸每營<lb/>
病兒各定一官人令檢校煑羔粥食飼及領將行其初<lb/>
<pb n="KR3b0016_WYG_001-42b"/>
得病及病損人每朝通狀報總管令醫人廵營將藥救<lb/>
療如法仰營主共檢校病兒官量病兒氣力能行者給<lb/>
傔一人如重不能行者加給驢一頭如不能乘騎畜生<lb/>
通前給驢二頭傔二人縳轝將行如棄擲病兒不収拾<lb/>
者不養飼者檢校病兒官及病兒傔人各杖一百未死<lb/>
而埋者斬諸兵士死亡祭埋之禮雖不必備以棺槨務<lb/>
令權宜輕重折𠂻如賊境死者單酌祭酹墓深四尺主<lb/>
將使人臨穴内地非賊庭死者准前祭哭遞送本貫背<lb/>
<pb n="KR3b0016_WYG_001-43a"/>
軍逃走斬之後期斬之<hi>有故不坐</hi>行列不齊旌旗不正金革<lb/>
不明斬之配定隊伍次第而行雖遇急速路逢險阻後<lb/>
隊不得攙過前隊先鋒遊奕捉生入他境不得先放烟<lb/>
火恐驚自家人馬及賊見預備配定諸隊旗號不得雜<lb/>
亂若過換交加如有不便即上請軍發欲有征伐但令<lb/>
收拾行裝不可令知往何處恐有姦人探候致賊先設<lb/>
備來邀截我軍我可愼防之軍發欲往東南襲敵佯言<lb/>
西北使敵人不具備攻其不意入他境不得令入賊界<lb/>
<pb n="KR3b0016_WYG_001-43b"/>
取河井水飲之恐放毒藥在内行軍遇水并汲水喫飲<lb/>
可先令死罪人或孶畜試嘗其水恐有人施毒在内人<lb/>
馬飲之枉遭其害渡水亦然渡泥途先令人探過恐安<lb/>
放簽刺於泥中及作䧟坑或上流壅决之類昔蠻儂智<lb/>
高安刺泥中韓信决壅流而斬龍且入他境不許欺凌<lb/>
婦女殺害老小毁拆墳墓燒燬民屋倉庫砍伐林木入<lb/>
他境不奉令不得擅掘水塘放火延燒積聚軍中病人<lb/>
被傷損稍重並須移歸近便州縣將養以防急病遺棄<lb/>
<pb n="KR3b0016_WYG_001-44a"/>
被賊收擒説其事機漏泄軍務山中狐兔野獸奔走出<lb/>
林及衆禽飛鳴喧噪必有賊兵衆來也宜備禦之賊人<lb/>
下營日久非時廣設烟火妄生機變者此必棄虜營而<lb/>
欲往别處攻擊故特示虚詐行此事意欲退軍恐我追<lb/>
逐故特示虚張詐意此可急使鋭兵伏於要路邀擊之<lb/>
賊若以寡兵而廣列營壘虚張軍勢誘我人馬詐來相<lb/>
拒彼必别分人馬於他路攻我不意之處昔西戎犯境<lb/>
列虚營於鄜延欲以大衆至涇原大破我師若大衆卒<lb/>
<pb n="KR3b0016_WYG_001-44b"/>
至而我兵寡少難為應敵不可當頭迎遏衆寡不敵可<lb/>
於要害待其半濟大兵已行邀其中道或截粮草賊欲<lb/>
合圍我兵速退占高順勢往來擊之可勝賊若廣張旗<lb/>
幟於高山大隴揚兵而行者必别有精騎伏於間道潜<lb/>
進攻我營寨於不意之處我亦當髙置望樓探望或有<lb/>
塵飛鳥翔之處選精兵迅騎先往探取果有賊兵分軍<lb/>
於要害處邀之賊有晝伏夜行者必有謀也謹備之賊<lb/>
入我境廣張人馬虜掠驅駕車乘搬載積聚擁生口欲<lb/>
<pb n="KR3b0016_WYG_001-45a"/>
歸者不可使人馬當路衝撃彼衆我寡難以應敵但發<lb/>
人馬别路數道料賊囘程於要害之處多設竒伏分兵<lb/>
左右即以鋭騎一進一退一出一入使賊欲進不得欲<lb/>
往不安或攻其首或撃其尾或邀其中又使勇壯之士<lb/>
專逐其主將無令刼掠而歸彼既主管不定必棄其輜<lb/>
重遁去一夜聞賊營馬嘶必有偏師攻刼宜在審候急<lb/>
備之也一不戰而降敵没其家布陣旗亂吏士驚惶罪<lb/>
在旗頭斬之搴旗斬將䧟陣摧鋒上賞陣定或輙進退<lb/>
<pb n="KR3b0016_WYG_001-45b"/>
或輙先取敵致亂行者前後左右所干之行斬之或有<lb/>
弓弩已注矢而廻顧者或干行失位後行斬前行不動<lb/>
行干失之行守圍不固一火及主吏並斬之遇敵攻圍<lb/>
危急若前後左右部隊不救致䧟者全部隊皆斬之設<lb/>
竒伏掩襲務應機速㨗前將先合後將即副進退應接<lb/>
乖者並斬之為敵所乘失旗鼓節鉞者全隊斬之與敵<lb/>
鬭旗頭被傷救得者重賞戰敵旗頭被敵殺爭得屍首<lb/>
者免坐不得者一旗皆斬之凡戰敵失主將隨從皆斬<lb/>
<pb n="KR3b0016_WYG_001-46a"/>
之失旌旗節鉞者全隊斬之戰鬭失關河險隘之處者<lb/>
斬之將禦敵裨將以下不等差往率不齊力同戰更相<lb/>
救助者伏法斬之不許文儒雅吏傍陣恐忽爾驚亂誤<lb/>
軍合戰時不許收賊器械恐軍號潛亂合戰不許脱剝<lb/>
衣等自致損傷吏士雖破敵濫行殺戮發塜墓焚廬室<lb/>
踐稼穡伐樹木者皆斬之破敵先虜掠者斬之<hi>入敵境同</hi>破<lb/>
敵所得資物僕馬等竝給戰士每收陣之後禆將虞候<lb/>
收斂對總帥均分凡隱欺破虜所收獲及吏士身死有<lb/>
<pb n="KR3b0016_WYG_001-46b"/>
隱欺其資物兼違令不收卹者斬之<lb/>
永樂十二年令凡交鋒之際突入賊陣透出其背殺敗<lb/>
賊衆者勇敢入陣斬將搴旗者本隊已敗賊衆别隊勝<lb/>
負未决而能救援克敵者受命能任其事出竒破賊成<lb/>
功者皆為竒功齊力進前者首先敗賊者前隊交鋒未<lb/>
决後隊向前殺敗賊衆者皆為頭功凡建立竒功頭功<lb/>
者其親管頭目即為報知妄報者治以重罪行營及下<lb/>
營之時擒獲奸細者陞賞准頭功哨馬生擒虜賊一人<lb/>
<pb n="KR3b0016_WYG_001-47a"/>
賞銀三十兩斬首一級者二十兩凡行營之時遇有鞍<lb/>
馬衣服器械不同者衣甲器械相同而喝問答號不同<lb/>
者皆即擒之來降虜賊所携人口財畜分毫不許侵犯<lb/>
即時來報凡與賊對陣須齊力殺賊不許聚為一處制<lb/>
拽空缺如力不能支不能决勝無勇無謀及不盡力殺<lb/>
賊者全伍皆斬凡隊伍已定不許馬軍入步隊步軍入<lb/>
馬隊違者重罪如臨陣混戰失其本隊揷入别隊者不<lb/>
拘凡殺敗虜須盡力進勦不許搶掠人畜財物違者重<lb/>
<pb n="KR3b0016_WYG_001-47b"/>
罪如所乘馬困乏許以所擒賊馬換乘凡對敵之際一<lb/>
隊遞看一隊有不齊力前進者戰勝之後許連隊之人<lb/>
首告治以重罪容情不首者罪同凡管軍頭目須恤愛<lb/>
軍士軍士聽令不許怠慢如伍中有一人不在小旗報<lb/>
總旗總旗報百戸以次報至總兵官總兵官奏知從征<lb/>
官軍有在逃者斬該管頭目不報者重罪凡軍士須人<lb/>
馬相應不許以軟弱不堪者揷入隊伍如人壯馬弱或<lb/>
馬壯人弱者許弱者以馬易與壮者若自己有馬臨陣之<lb/>
<pb n="KR3b0016_WYG_001-48a"/>
際能借與驍勇者殺賊有功許借馬人分賞不願分者<lb/>
聽其戰馬臨敵許騎無事騎者治罪各營馬驢須愛惜<lb/>
䭾載該管官時常㸃閲有違及將軍器抛失或盗賣者<lb/>
俱重罪凡軍士行糧該管旗時行㸃閲有過用及遺棄<lb/>
者并該管頭目皆斬凡軍行及下營之時須各認隊伍<lb/>
不許擅離及襍入别營違者并該管頭目俱重罪凡夜<lb/>
行相遇即喝問有答號不得者擒送辨驗果是奸細照<lb/>
例陞賞故不答號及見而不擒者事覺俱治以重罪凡<lb/>
<pb n="KR3b0016_WYG_001-48b"/>
軍中遇夜以各様大小銅角笛聲為號不許聲音相同<lb/>
各聽號聲識認隊伍不許呌營違者論罪但夜間有諠<lb/>
譁者即問所起之處及左右應聲之人與該管頭目皆<lb/>
治以重罪凡行營須待大營旗纛起行或聽駕前銅角<lb/>
聲各營方許起行每日下營量撥步軍或五隊十隊馬<lb/>
軍五隊或三四隊步軍披甲馬軍不摘鞍伺候長圍及<lb/>
架砲者布列已定方許入營休息有盗人衣糧諸物及<lb/>
盗驢馬宰殺并撿括隱藏人遺失物者俱斬知情首實<lb/>
<pb n="KR3b0016_WYG_001-49a"/>
者給賞知而不首者同罪若收得馬驢騾垜者即送該<lb/>
軍轉送大營召人識認如有遺失被後哨官軍收獲者<lb/>
收後官治以重罪凡各營有失火者即是與賊遞送消<lb/>
息并該營頭目俱重罪其每日行營不許在途炊飯違<lb/>
者并本營頭目皆斬下營掘井必令人堅守不許作踐<lb/>
及占藏自用凡軍中有病者管隊官旗即令醫療掌藥<lb/>
料官及醫士常加廵視不許勒取財物違者重罪凡長<lb/>
圍及坐冷者須晝夜關防各營架砲者務依方瞭望有<lb/>
<pb n="KR3b0016_WYG_001-49b"/>
灰塵揚起人馬往來若聞哨馬營及四靣砲響即時傳<lb/>
報其管事官遇有事隨即飛報不許頃刻遲慢凡掠陣<lb/>
官臨敵時視有畏避退後者即斬之紀功過官遇有功<lb/>
者即紀之有過者即録之以憑賞罰凡臨陣令内官持<lb/>
象牙牌視有勇敢當先殺賊能立竒功頭功者即與牙<lb/>
牌收執徑赴大營給與勘合以憑陞賞凡軍中有妄談<lb/>
災異及妖言或漏泄軍機者皆斬知情不首者罪同首<lb/>
實者重賞凡見鹿及野馬黄羊諸物驚走突入營伍及<lb/>
<pb n="KR3b0016_WYG_001-50a"/>
望見塵起或旋風揚沙野獸騰踏及見死馬牛羊與牛<lb/>
羊䭾馬遺穢踪跡或拾得一應物件若男女衣服首飾<lb/>
并文字等項不論久近隨即報知凡軍行在道不許圍<lb/>
獵或遠望似馬非馬似鹿非鹿似人非人白日見烟入<lb/>
夜見火不論是非即報凡功次務須實報有虚誑者重<lb/>
罪所報實者給與勘合無勘合者不准陞賞凡號令總<lb/>
兵官告都指揮都指揮告指揮指揮告千戸千戸告百<lb/>
户百户告總旗總旗告小旗小旗告軍士務令遵守十<lb/>
<pb n="KR3b0016_WYG_001-50b"/>
四年令每隊中立公正掌令官二人務令頭目軍士死<lb/>
生相顧臨陣有進無退若頭目軍士先自退怯者掌令<lb/>
官即斬其首别選頭目代之若軍士不顧頭目先自退<lb/>
怯者許後隊斬前隊准常功陞賞軍士不勇不進致頭<lb/>
目失䧟者斬其前隊頭目不勇不進致軍士失䧟十人<lb/>
者斬首至二十人者斬首不與承襲至三十人及全隊<lb/>
者斬首籍没其家凡軍士頭目應斬而有竒功量與贖<lb/>
免其總兵官申令不明不嚴致十隊退怯者罰俸一年<lb/>
<pb n="KR3b0016_WYG_001-51a"/>
至三十隊者降一級至五十隊以上者罷職全軍退怯<lb/>
者斬但降敵者全家斬首籍没財産行軍之際有敢搶<lb/>
擄民財至十貫以上者斬首示衆頭目縱容軍士搶掠<lb/>
至十人者罷職充軍二十人以上至全隊者梟首營門<lb/>
軍士竝皆處死軍中及召募新來之人不知軍法敢有<lb/>
造言惑亂人心沮撓號令致壞事機者凌遲處死籍没<lb/>
其家臨陣在逃及不聽總兵號令者斬成化元年令總<lb/>
兵官出師臨敵軍中有違犯號令者聽以軍法從事尋<lb/>
<pb n="KR3b0016_WYG_001-51b"/>
常出哨等項不計<lb/>
　　料<lb/>
管子曰天時地利其數多少其要必出於計數故凡攻<lb/>
伐之為道也計必定於内然後兵出乎境計未定而出<lb/>
兵是則戰之自毁也故不明敵人之攻不能加也未可<lb/>
加兵不明敵人之積不能約也未可約誓不明敵人之<lb/>
將不先軍不明敵人之士不先陣是故以衆擊寡以治<lb/>
擊亂以富擊貧以能擊不能以敎卒練士擊毆衆白徒<lb/>
<pb n="KR3b0016_WYG_001-52a"/>
故百戰百勝也又曰善攻者料衆以攻衆量吾衆寡彼<lb/>
衆寡然後攻餘倣此料食以攻食料備以攻備以衆攻<lb/>
衆衆存不攻彼衆存則我不能亡之也故不攻以食攻<lb/>
食食存不攻以備攻備備存不攻釋實而攻虚知其實<lb/>
宜避之釋堅而攻毳釋難而攻易夫國摶不在敦古在<lb/>
於合今時宜摶聚也治世不在善政在於權宜霸王不<lb/>
在曲成在於全大體<lb/>
李靖曰凡與敵相逢持軍相守欲知彼算將揣其謀則<lb/>
<pb n="KR3b0016_WYG_001-52b"/>
如之何對曰士馬驍雄示我以羸弱陣伍齊肅示我以<lb/>
不戰見小利佯為不敢爭伏竒兵故誘以奔北内實嚴<lb/>
警外為弛慢恣行間諜託以忠告或執使以相忿或厚<lb/>
賂以相悦移師則減竈合營則偃旗智足以及謀勇足<lb/>
以及怒非得地而不舍非全事而不侵以多擊少必取<lb/>
於晨朝以寡撃衆必候於日暮如此則兵多詭伏將有<lb/>
深謀理須曲為防愼不可入其規畫故傳曰見可而進<lb/>
知難而退軍之善政也但敵故固無小蜂蠆有毒且鳥<lb/>
<pb n="KR3b0016_WYG_001-53a"/>
窮則喙獸窮猶觸者皆自衛生命而求免於禍難也若<lb/>
困而不鬭乃智不逮鳥獸其能將乎必須料敵制勝誡<lb/>
於小利然後可立大功矣所謂料敵者料其彼我之形<lb/>
定乎得失之計始可出兵而决於勝負矣當料彼將吏<lb/>
孰與己和主客孰與己逸排甲孰與己堅器械孰與己<lb/>
利敎練孰與己明地勢孰與己險城池孰與己固騎畜<lb/>
孰與己多糧儲孰與己廣工巧孰與己能秣飼孰與己<lb/>
豐資貨孰與己富以此揣而料之焉有不保其勝哉夫<lb/>
<pb n="KR3b0016_WYG_001-53b"/>
軍無小聽聽必審也戰無小利利必大也審聽之道詐<lb/>
亦受之實亦受之巧亦受之拙亦受之其詐而似實亦<lb/>
受之其實而似詐亦受之但當明聽其實叅會衆情徐<lb/>
思其驗鍜鍊而用不得逆詐自用挫折愚人之詞又不<lb/>
得聽庸人之説稱敵寡弱輕侮衆心而不料其實又不<lb/>
得受敵人以小利餌我勇士輙掠財畜獲其首級將闇<lb/>
不斷而重賞之忽敵無備必為所敗揣敵之術亦易知<lb/>
矣若辭怒而不戰者待其援也杖而立汲而先飲者倍<lb/>
<pb n="KR3b0016_WYG_001-54a"/>
程廹速渴之兼也夫欲行無窮之勢圖不測之利其事<lb/>
繁多略陳梗槩而已若遇小冦而有不可擊者為其將<lb/>
智而謀深士勇而軍整鋒甲堅鋭而地險騎畜肥逸而<lb/>
令行如此則士畜必死之心將懷擒敵之計此當固而<lb/>
待之未得輕而犯也如逢大敵而必<hi>闕</hi>
　　　　　　　　多而衆心<hi>闕</hi>
　　　　　　糧運不繼幸無<hi>闕</hi>
　　　　取之抑又聞之統戎<hi>闕</hi>
<pb n="KR3b0016_WYG_001-54b"/>
　　　縱兵夫為將能識此之機變知彼之物情亦何<lb/>
慮功不建鬬不勝哉<lb/>
李綱曰善用兵以料敵為巧非謂料其强弱虚實而已<lb/>
能料敵之情而勢必至於此之為巧也孫臏為齊救趙<lb/>
而引兵以趨大梁知魏之數輕齊也故減竈以誘之魏<lb/>
將龎涓果棄其大軍與輕鋭併倍日并行以逐臏此未<lb/>
為巧而能度其行暮當至馬陵伏萬弩夾道期見火舉<lb/>
俱發而破魏軍遂殺龎涓此為至巧韓信擊趙引兵東<lb/>
<pb n="KR3b0016_WYG_001-55a"/>
下井陘知趙軍未見大將旗鼓未肯戰也故使萬人先<lb/>
行背水陣而棄旗鼓趨水上軍以誘之趙軍果爭漢旗<lb/>
鼓而逐信此未為巧而能度其空壁逐利先出竒兵二<lb/>
千騎狙伺馳入趙壁拔趙旗幟立漢赤幟而破趙軍遂<lb/>
斬成安君汦水上此為至巧冦恂之降高峻遣軍師皇<lb/>
甫文出謁辭禮不屈恂怒將誅文諸將諫以為不可恂<lb/>
不聽遂斬之而遣其副歸報曰軍師無禮已戮之矣欲<lb/>
降急降不欲固守峻惶恐即日開城降諸將皆賀因曰<lb/>
<pb n="KR3b0016_WYG_001-55b"/>
敢問殺其使而降其城何也恂曰皇甫文峻之腹心其<lb/>
所取計者也今來辭意不屈必無降心全之則文得其<lb/>
計殺之則峻亡其膽是以降若恂者其料敵可謂巧矣<lb/>
李光弼之降高暉李日越也逐史思明壁野水度至夕<lb/>
還師留牙將雍希顥守曰賊將髙暉李日越萬人敵也<lb/>
賊必使刼我爾留此賊至勿與戰若降與偕來左右竊<lb/>
怪語無倫是日思明果召日越使以鐵騎刼取光弼不<lb/>
然無歸日越至光弼已去遂請降希顥與俱至厚待之<lb/>
<pb n="KR3b0016_WYG_001-56a"/>
高暉聞亦降或問公降二將何易也光弼曰思明再敗<lb/>
聞我野次命將來襲必許之以死希顥無名不足以為<lb/>
功日越懼死不降何待降者見遇貳者得不思奮乎若<lb/>
光弼者其料敵可謂巧矣惟其料敵之巧如此故足以<lb/>
立竒功兩軍相持不能料其强弱虚實者未有能制勝<lb/>
者也戰功曰多以多算勝而少算不勝然則不計强弱<lb/>
虚實而浪戰者欲無敗難矣况能立竒功哉<lb/>
　　覘<lb/>
<pb n="KR3b0016_WYG_001-56b"/>
北征録曰臣聞兵家論正正之旗則曰無邀堂堂之陣<lb/>
則曰勿擊何畏寧爾也葢善用兵者惟因其釁而已釁<lb/>
之未至雖卧薪嘗膽十有八年不以為緩釁之既至雖<lb/>
一日一夜去閼與九十里不以為速夫釁應於我者謂<lb/>
之機見於彼者謂之隙决在我之機投在彼之隙敵誠<lb/>
智者將敗亡之不繼矣然釁之在人其别有二有天釁<lb/>
有人釁故釁出於天良將乘之惟恐其失敵也釁出於<lb/>
人良將審之唯恐其詐我也所謂天釁者一曰淫雨謂<lb/>
<pb n="KR3b0016_WYG_001-57a"/>
隂雨連作營壘卑濕人馬泥濘筋角解脱二曰久雪謂<lb/>
積雪尋丈草木氷結居乏樵㸑行迷道路三曰暴風謂<lb/>
旌旗卷折廬舍摧倒塵埃四興行陣不分四曰大雹謂<lb/>
霰雹亂擲人馬驚擊帷幕破傷坑塹塡没五曰星變謂<lb/>
天狗日飛天鼓夜擊星流彗掃墜泊其營六曰妖祥謂<lb/>
鼎釡自鳴戈甲自動瓦缶有聲屋舍搖撼七曰暴水謂<lb/>
江漲河决潮作泉湧漂蕩寨伍淹没人馬八曰火災謂<lb/>
延燒城邑自燔積聚或火晝發而行陣驚亂或火夜焚<lb/>
<pb n="KR3b0016_WYG_001-57b"/>
而披帶不及九曰雷擊謂烈風雷電震擊營壁燎灼林<lb/>
木霹靂泉石十曰旱魃謂天時亢旱赤地千里河枯井<lb/>
竭人馬煩渴十一曰人疫謂久負苦役士多病患次舍<lb/>
卑濕士多疾疫逓相傳染不容醫療十二曰馬瘟謂風<lb/>
土不伏水草不甘蒭杸不時勞佚不節一馬受病百槽<lb/>
傳毒是謂天釁凡兩軍相持釁見於我急宜厭避釁見<lb/>
於敵急宜乘擊所謂人釁者一曰移營謂舊營未徹新<lb/>
營未安空便未知行陣未定二曰涉水謂道遇溪澗急<lb/>
<pb n="KR3b0016_WYG_001-58a"/>
涉未得城有壕塹急攻不利士卒泥濘人馬勞瘏三曰<lb/>
分兵謂將佐或去或留士卒或行或止未安厥居未及<lb/>
所至四曰易將謂君臣疑貳而廢置不平長貳離間而<lb/>
去守不一士卒不服號令未孚五曰絶糧謂糧食不通<lb/>
三軍外掠漕運不繼將士饑餒六曰未合扺暮入營行<lb/>
陣未設逹旦出隊擺布未定七曰陣亂鼓不知進金不<lb/>
知止旗不隨將卒不隨隊八曰兵疲涉險千里士不去<lb/>
甲勞師數月馬不解鞍九曰令雜將帥離心而士卒無<lb/>
<pb n="KR3b0016_WYG_001-58b"/>
所適從朝夕異令而緩急無所聽信十曰主疑謂將帥<lb/>
有功而忌疾易生屯戍無功而間諜易入十一曰驚畏<lb/>
謂士不諳戰鬬而遇敵驚惶將不經行陣而陳師怯懦<lb/>
行伍夜呼而將不能禁行陣相結而令不肯前十二曰<lb/>
將驕謂恃勝而將佐驕矜屢捷而師徒無備十三曰得<lb/>
間謂間諜得實而營壘可破十四曰下離謂士卒離心<lb/>
而號令不行十五曰内變謂國家多難災變屢興十六<lb/>
曰失險謂賊方恃山為固而忽移營於四逹之衢拒水<lb/>
<pb n="KR3b0016_WYG_001-59a"/>
自安而忽移屯於圯䧟之地是謂人釁凡兩陣相持釁<lb/>
生於我則急便秘避釁生於敵則急令訪察古人之用<lb/>
兵所以為是進退攻守之計者一任乎釁而已故勝兵<lb/>
先勝而後戰不於己戰之後而始求其所謂勝合於利<lb/>
而動不於己動之後而始求其所謂利觀釁之法深溝<lb/>
高壘觀釁而後動鋭兵利器待釁而後發多設間諜厚<lb/>
賂採探有釁可攻則戰如風發攻如河决無釁可乘則<lb/>
外閉其營内休其士庶無輕舉妄動之失是謂觀釁<lb/>
<pb n="KR3b0016_WYG_001-59b"/>
兵法又當視敵鼓角人馬隊伍諠靜以避之凡金鐸之<lb/>
聲下以濁鼓鼙之音濕如沐旗幟皆重而自垂曵如霑<lb/>
霧此衰敗之兆也戎馬驚奔士卒恐懼妖言相惑或以<lb/>
耳屬此潰散之象也隊伍擾亂行陣不定或坐或起言<lb/>
語諠譟此軍亂之象也皆可乘而掩取也雖然見敵之<lb/>
意可擊如此又當反慮敵人矯計誘我所謂兵怒而相<lb/>
迎持久而不合又不相去半進半退之類宜宻察之此<lb/>
必有竒伏之變雖云鳥起者下有伏兵其或大兵之上<lb/>
<pb n="KR3b0016_WYG_001-60a"/>
譎為棲鳥安立不動或來人立於草木之中時執彈以<lb/>
袪飛鳥令人疑之之類則察者又須以他事叅之<lb/>
　　間<lb/>
李筌曰古者鄰國烽烟相望雞犬相聞而足跡不接諸<lb/>
侯之境車軌不結于千里之外以道存生以德安形人<lb/>
樂其居後世澆風起而淳朴散權智用而謀詐生鄰國<lb/>
往來用間謀縱横之事用隱括之人矣徐守仁義社稷<lb/>
丘墟魯道儒墨宗廟泯滅非逹與智惠不能禦侵伐不<lb/>
<pb n="KR3b0016_WYG_001-60b"/>
勞心苦志不能原事不悉情偽不能成名材智不明不<lb/>
能用兵不忠實不能知人是以鬼谷先生述捭闔揣摩飛<lb/>
箝抵巇之篇以敎蘇秦張儀遊説諸侯之國而探諸侯<lb/>
之心於是術行焉夫用探心之數者先以道德仁義禮<lb/>
樂忠信詩書經傳子史計謀成敗渾而雜説包而羅之<lb/>
澄其心净其志伺人之心情有所愛惡去就欲從而攻<lb/>
之隂慮而陽發必虚往而實來此虚言而往彼實心而<lb/>
來卜其心察其容聽其聲考其辭言不合者反而求之<lb/>
<pb n="KR3b0016_WYG_001-61a"/>
其應必出既得其心反射其意符應不失契合無二膠<lb/>
而漆之無使反覆如養由之操弓逄䝉之挾矢百發無<lb/>
不中者設罝罦以羅魚兔張其㑹截其腰脇其虚必衝<lb/>
網其掛目亦奚有孑遺夫探仁人之心必以信勿以財<lb/>
探勇士之心必以義勿以懼探智士之心必以忠勿以<lb/>
欺探愚人之心必以蔽勿以明探不肖之心必以懼勿<lb/>
以常探好財之心必以財勿以亷夫與智者言依于博<lb/>
博無窮而智有涯則智不可以測博與博者言依于辯<lb/>
<pb n="KR3b0016_WYG_001-61b"/>
博師古而辯應今則博不可以應今與貴者言與富者言<lb/>
依于位富積財而位可寶則財不足以易寳與貧者言依<lb/>
於利貧匱乏而利豐贍則乏不可以賙豐與賤者言依<lb/>
於謙賤人微而謙降下則賤不可以敵謙與勇者言依於<lb/>
敢勇不懼而敢剛毅則勇不敢以懾剛與愚者言依於<lb/>
鋭愚質朴而鋭聰明則朴不可以察聰此八言者皆本<lb/>
同其道而末異其表同其道人所欲聽而異其表人所<lb/>
不曉如此則不測淺深吾得出無間而無朕獨往而獨<lb/>
<pb n="KR3b0016_WYG_001-62a"/>
來或縱而横如偃枯草使東而東使西而西如引渟水<lb/>
决之則流壅之則止謀何患乎不從哉夫道貴制人不<lb/>
貴制於人制人者握權也制於人者尊命也制人之術<lb/>
避人之長攻人之短見己之所長蔽己之所短故獸之<lb/>
動必先爪牙禽之動必先嘴脰螫蟲之動必以毒介蟲<lb/>
之動必以甲夫禽獸蟲豸尚用所長以制物况其大者<lb/>
乎夫好言道德者必以仁義折之好言儒墨者必以縱<lb/>
横禦之好談法律者必以權術挫之必乖其始合其終<lb/>
<pb n="KR3b0016_WYG_001-62b"/>
摧其牙落其角無使出吾之右徐以慶弔言之憂喜其<lb/>
心使其神不得為心之主長生安樂富貴尊榮聲色喜<lb/>
悦慶言也死亡憂患貧賤苦辱刑戮誅罰弔言也與貴<lb/>
者言談弔則悲與賤者言談慶則悦將其心迎其意或<lb/>
慶或弔以惑其志情變於内形變於外常以所見而觀<lb/>
其所隱所謂測隱探心之數也雖有先王之道聖智之<lb/>
術而無此心不足以成霸王之業也<lb/>
李靖兵法曰大戰之取勝此豈求之於天地在乎因人<lb/>
<pb n="KR3b0016_WYG_001-63a"/>
以成之歴觀古人之用間其妙非一即有間其君者有<lb/>
間其親者有間其賢者有間其能者有間其助者有間<lb/>
其鄰好者有間其左右者有間其縱横者故子貢史廖<lb/>
陳軫蘇秦張儀范睢等皆憑此術而成功也且間之道<lb/>
其有五焉有因其邑人使潛伺察而致詞焉有因其仕<lb/>
子故洩虚假令告示焉有因敵之使矯其事而返之焉<lb/>
有審擇賢能使覘彼向背虚實而歸説之焉有佯緩罪<lb/>
戾漏我偽情浮計使亡報之焉凡在五間皆須隱秘重<lb/>
<pb n="KR3b0016_WYG_001-63b"/>
之以賞宻之又宻始可行焉若敵有寵嬖任以腹心者<lb/>
我當使間遺其珍玩恣其所欲順而傍誘之敵有重臣<lb/>
失勢不滿其志者我則㗖以厚利詭相親附採其情實<lb/>
而致之敵有親貴左右多詞夸誕好論利害者我則使<lb/>
間欲曲情尊奉厚遺珍寶揣其所間而反間之敵若使<lb/>
聘於我我則稽留其使令人與之共處矯致殷勤偽相<lb/>
親暱朝夕慰諭倍供珍味觀其辭色而察之仍朝暮令<lb/>
使獨與己伴居我遣聰明者潛於複壁中聽其所言使<lb/>
<pb n="KR3b0016_WYG_001-64a"/>
既遲違恐彼責怪必是竊論心事我知計遣而用之且<lb/>
夫用間以間人人亦用間以間己彼以宻來理須獨察<lb/>
於心叅會於事則不失矣若敵使人來欲候我虚實察<lb/>
我動靜覘知事計而行其間者我當佯為不覺舍其厚<lb/>
利而善㗖之㣲以我偽言誑事示以前却期會即我之<lb/>
所須為彼之所失者因其有間而反間之彼若將我虚<lb/>
而以為實我即乘其敝而得其志矣夫水所以能濟舟<lb/>
亦有因水而覆沒者間所以能成功亦有憑間而傾敗<lb/>
<pb n="KR3b0016_WYG_001-64b"/>
者若束髪事主當朝正色忠以盡節信以竭誠不詭伏<lb/>
以自容不權宜以為利雖有善間其可用乎<lb/>
武經曰因間者因敵鄉國之人而厚撫之使為間也内<lb/>
間者敵之官人有賢而失職者有無過而被刑者有寵<lb/>
嬖而貪財者有屈在下位而不得任使者有欲求展己<lb/>
之才能者有翻覆變詐常持兩端之心者如此之官皆<lb/>
可以潛通問遺厚貺金帛而結之因求其國中之情察<lb/>
其謀我之事復間其君臣使不和同也反間者敵有間<lb/>
<pb n="KR3b0016_WYG_001-65a"/>
來窺我我必先知之或以厚貺誘之反為我用之或佯<lb/>
為不覺示其偽情而縱之則敵人之間反為我用死間<lb/>
者外詐立事跡令吾間憑其詐跡以輸誠於敵而得敵<lb/>
信若我進取與詐跡不同間者不能脫則為敵所殺生<lb/>
間者取内明外愚形劣心壯嫻於鄙事能忍饑寒詬恥<lb/>
者往來通報也此五者皆當謹察其人而任之否則不<lb/>
能成務而自屠其身漏吾軍事也故曰三軍之士莫親<lb/>
於間賞莫厚於間事莫宻於間謂先量間者之性誠實<lb/>
<pb n="KR3b0016_WYG_001-65b"/>
多智乃可用之然則間亦有利於財貨不得敵之情實<lb/>
但將虚詞以赴我約此非用心㣲妙不能酌其情偽<lb/>
李筌曰古之善用兵者必重天下之權而研諸侯之慮<lb/>
權衡不審不知輕重强弱之髙下揣情不審不知隱匿<lb/>
變化之動靜量莫難於周知揣莫難於悉舉事莫難於<lb/>
必成此三者聖人任之故兵有百戰百勝之術非善之<lb/>
善者也不如不戰而屈人之兵善之善者也夫太上用<lb/>
計謀其次用人事其下用戰伐用計謀者熒惑敵國之<lb/>
<pb n="KR3b0016_WYG_001-66a"/>
主隂移謟臣以事佐之惑以巫覡使其尊鬼事神重其<lb/>
彩色文繡使賤其菽粟令空其倉廪遺之美好使熒其<lb/>
志道以巧匠使起宫室髙臺以竭其財役其力易其性<lb/>
使化為淫俗奢暴驕恣賢人結舌莫肯匡助濫賞淫刑<lb/>
任其喜怒政令不行信卜祠鬼逆忠進謟請謁公行而<lb/>
無聖人之政愛而與官無功而爵未勞而賞喜則赦怒<lb/>
則殺法屈而自順令出而不行信蓍龜卜筮鬼神禱祠<lb/>
讒謟諛佞竒技貨財行於門户其所謂是者皆非離君<lb/>
<pb n="KR3b0016_WYG_001-66b"/>
臣之際塞忠讜之路然後淫之以色攻之以利娯之以<lb/>
樂養之以味以信為欺以欺為信以忠為叛以叛為忠<lb/>
忠諫者死謟諛者賞君子在野小人在位急令暴刑民<lb/>
不堪命所謂未戰以隂謀傾之其國素已破矣以兵從<lb/>
事其君可虜其城可抜其衆可潰故湯用此法而夏桀<lb/>
放周用此法而殷紂殺越用此而呉國墟楚用此而陳<lb/>
蔡舉三家用此而魯滅韓魏用此而東周分儒生之言<lb/>
兵强大者勝小弱者必亡是則小國之君無霸王之業<lb/>
<pb n="KR3b0016_WYG_001-67a"/>
萬乘之主無破亡之兆昔夏廣而商狹殷大而周小越<lb/>
弱而呉强所謂不戰而勝者隂傾之術夜行之道文武<lb/>
之數聖人超然獨見欣然獨樂其在兹乎<lb/>
許洞曰周禮廵國諜謂反間也用間之道聖人以來尚<lb/>
之矣夫用兵决勝不可不用間用間决中不可不宻茍<lb/>
非大智孰能臻於是乎故間之行也觀事而舉其術有<lb/>
八焉其一曰兩國相拒兵抗其境詐為疲困畏懼潛漏<lb/>
其言厚貨㗖敵所愛倖因以所求中之次使使者致玉<lb/>
<pb n="KR3b0016_WYG_001-67b"/>
帛子女輿馬之飾以求和解覺其驕慢隂選精兵分道<lb/>
星夜兼進以乘不備此以使者為間者也其二曰獲敵<lb/>
生口以所謀漏洩俾得聞焉<hi>謀皆虛也</hi>隂緩使遁去令敵得<lb/>
所謀而信之我行則不然也此以敵人為間者也其三<lb/>
曰敵來間我詐為不知也反事示之敵得偽事我則出<lb/>
不意而擊之此反以來言為間者也其四曰敵以間來<lb/>
厚賂之令反其言以間敵此反以來人為間者也其五<lb/>
曰與敵人戰佯為小敗亟引兵深避以示懼色乃選調<lb/>
<pb n="KR3b0016_WYG_001-68a"/>
言語鄙鈍無智慮者使於敵令其張皇我師之强盛俾<lb/>
敵之為其間者必以我為懼以强詞來間也既行即舉<lb/>
竒兵隨而襲擊之此以明間而為間者也其六曰敵有<lb/>
内寵令心腹者以金寶饋其家使潛購敵情此以内嬖<lb/>
為間者也其七曰敵有謀臣則潛行金貨賂敵親信搆<lb/>
讒於内外以事應讒者言使君臣相疑自相殘害此反<lb/>
以讒人為間也其八曰求敵所委信者副其所欲隂求<lb/>
其動靜言語此以鄉人為間者也是以知間者兵家之<lb/>
<pb n="KR3b0016_WYG_001-68b"/>
要妙也茍非智賢莫能用之故用間之道在乎㣲宻潛<lb/>
成此良將之所注意也<lb/>
兵者詭道也卷舒萬變雖天地鬼神不可使測之是故<lb/>
詭敵之道其幽深有二敵使到以權臣私之豐寶貨露<lb/>
誠欵偽結使者反亦隂期到則益於前所以憤<hi>一作急</hi>惑<lb/>
之復以國家事泄之<hi>皆以國家虚實似是而非者</hi>既宻與反搆敵意<lb/>
料不以我為疑即以通情於敵君示舉兵期與地以内<lb/>
應之得期則以精兵出不意擣其虚我外通之其術一<lb/>
<pb n="KR3b0016_WYG_001-69a"/>
也<hi>内應號皆虚號也示為我兵之害</hi>募勇敢者以為待一旦佯怒笞之<lb/>
見血即潛使竄敵復囚其妻子俾知之而偽怨我以宻<lb/>
事告或以某時當加兵於某處我潛應其言及期果與<lb/>
言合乃隂出鋭兵攻其不意其術二也此皆以竒為勝<lb/>
者兵之要道不可不詳於此也<lb/>
敵使來目數動色數異言肆者刺客也敵未困而請和<lb/>
者謀也敵卑辭厚幣者驕我也使雖頻來為冦不止侮<lb/>
我也厚貨㗖我左右欲搆我宻謀也使來言語辨利欲<lb/>
<pb n="KR3b0016_WYG_001-69b"/>
兩國休解者將掩我不備也使言屈强者欺我也敵使<lb/>
有此七者宜細詳之將為刺客者挾之<hi>謂謁見之時以操刃者挾輔而</hi>
<hi>見</hi>謀者反其謀<hi>謂詐許之却/掩其不備也</hi>驕者反其驕<hi>倨其詞薄其幣使敵人信</hi>
<hi>我為驕也</hi>侮者凌之<hi>舉兵責/其無禮</hi>搆者示之<hi>佯不知而反之以虚事也</hi>將掩其<lb/>
不備者復之<hi>佯聽其説反掩其不備也</hi>欺者誅之誅無禮以威敵留<lb/>
使者不可久久則知我㣲不如殺之是以知奸之道兵<lb/>
之本也不可不審<lb/>
李靖兵法曰凡是賊徒好相掩襲須擇勇敢之夫選明<lb/>
<pb n="KR3b0016_WYG_001-70a"/>
察之士兼使鄉導潛歴山原宻其聲晦其迹或刻為獸<lb/>
足而印履於中途或上冠微禽而幽伏於叢薄然後傾<lb/>
耳以遥聽竦目而深視專智以度事機注心而候氣色<lb/>
見水㾗則可以測敵濟之早晚觀樹動則可以辨來冦<lb/>
之驅馳也故烟火莫若謹而審旌旗莫若齊而一爵賞<lb/>
必重而不欺刑戮必嚴而不捨敵之動靜而我必有其<lb/>
備彼之去就而我豈不得保其全哉必須先覘敵國道<lb/>
路遠近山川谿谷險阨城邑大小溝渠淺深畜積多少<lb/>
<pb n="KR3b0016_WYG_001-70b"/>
兵革利鈍豪傑姓名審而知之用兵之要也<lb/>
蘇氏曰孫武子既言五間則又曰商之興也伊摰在夏<lb/>
周之興也吕牙在商故明君賢將能以上智為間者必<lb/>
成大功此兵之要三軍所恃而動也按書伊尹適夏醜<lb/>
夏歸亳史太公常事紂去之歸周所謂在夏在商誠矣<lb/>
然以為間何也湯文王固使人間夏商而伊吕固與人<lb/>
為間耶桀紂固待間而後可伐耶是雖甚庸亦知不然<lb/>
矣然則吾以天下存亡寄於一人伊尹之在夏也湯必<lb/>
<pb n="KR3b0016_WYG_001-71a"/>
曰桀雖暴一旦用伊尹則民心復安吾何病焉及其歸<lb/>
亳也湯必曰桀得伊尹不能用必亡矣吾不可以安視<lb/>
民病遂與天下共亡之吕牙之在商也文王必曰紂雖<lb/>
虐一旦用吕牙則天祿必復吾何憂焉及其歸周也文<lb/>
王必曰紂得吕牙不能用必亡矣吾不可以久遏天命<lb/>
遂命武王與天下共亡之然則夏商之存亡待伊吕用<lb/>
否而决今夫問將賢者必曰能逆知敵國之勝敗問其<lb/>
所以知之之道必曰不愛千金故能使人為之出萬死<lb/>
<pb n="KR3b0016_WYG_001-71b"/>
以間敵國或曰能因敵國之使而探其隂計嗚呼其亦<lb/>
勞矣伊吕一歸而夏商之國為决亡使湯武無用間之<lb/>
名與用間之勞而得用間之實此非上智其誰能之夫<lb/>
兵雖詭道而本於正者終亦必勝今五間之用其歸於<lb/>
詐成則為利敗則為禍且與人為詐人亦將為詐我故<lb/>
能以間勝者亦或以間敗吾間不忠反為敵用一敗也<lb/>
不得敵之實而得敵之所偽示者以為信二敗也受吾<lb/>
財而不能得敵之隂計懼而以偽告我三敗也夫用心<lb/>
<pb n="KR3b0016_WYG_001-72a"/>
於正一舉而羣網舉用心於詐百補而千穴敗智於此<lb/>
不足恃也故五間者非明君賢將之所上明君賢將之<lb/>
所上者上智之間也是以淮隂曲逆義不事楚而高帝<lb/>
擒籍之計定左車周叔不用於趙魏而淮隂進兵之謀<lb/>
决嗚呼是亦間也幣重而言甘誘我也使者目動而言<lb/>
肆懼我也<lb/>
　　明<lb/>
蜀諸葛亮兵要云軍已近敵羅落常平明以先發絶軍<lb/>
<pb n="KR3b0016_WYG_001-72b"/>
前十里内各按左右下道亦十里之内數里之外五人<lb/>
為部人持一白幡登髙外向明看隱蔽之處軍至轉尋<lb/>
髙而前第一見賊轉語後第二第二詣主者白之凡候<lb/>
見賊百人以下但舉幡指百人以上便舉幡大呼主者<lb/>
遣疾馬往視察之<lb/>
北征録曰兵家之有採探猶人身之有耳目也耳目不<lb/>
具則為廢人採探不設則為廢軍故古人以峰山卓望<lb/>
為軍目以游騎採探為軍耳一身之聾瞽徒能廢吾之<lb/>
<pb n="KR3b0016_WYG_001-73a"/>
四體而三軍聾瞽則其所廢者可勝計哉故候吏不嚴<lb/>
君子以為無耳目之軍杜預設絳白之旗而見敵有辨<lb/>
馬成設烟火之燧而事皆預知趙充國之破先零得高<lb/>
山逺望之便吕䝉之襲關羽必先縛其屯候使不聞知<lb/>
而降其二將渾瑊之討義武知其邊備不設故能深入<lb/>
城境而大敗其師李愬之入蔡州乘其候吏不知故能<lb/>
直入賊營而生擒元濟兵家惟其先人故能有奪人之<lb/>
心關中之王在於先入北山之勝在於先據彼有賊至<lb/>
<pb n="KR3b0016_WYG_001-73b"/>
帳中軍吏未覺至城内簫鼓未絶皆由其無採探也國<lb/>
家承平以來廟堂惡聞邊備將帥不買間諜無事而修<lb/>
邊防則謂之引惹邊事有事而論形勢則謂之泄漏兵<lb/>
機所謂夾山之張合肥之魏磨盤之王正陽之邊塗山<lb/>
之石花靨之解安豐之倪小王衝之張蘆塘之朱桐木<lb/>
之周九里關之胡石門之王桐栢之呉界山之江故家<lb/>
遺俗世相傳襲其所謂子弟非過淮盗馬則越漢運鹽<lb/>
其所謂牙爪非私販銅錢則私通𣙜貨河洛之地如其<lb/>
<pb n="KR3b0016_WYG_001-74a"/>
室家商虢之間即其堂閫紹興年間如張劉諸臣皆廣<lb/>
行招致以備緩急近年以來諸將例皆庸駑不材之士<lb/>
上自宣招三司帥臣下而江上諸軍將帥未聞有一人<lb/>
能搜訪間諜收拾遺逸以資聽聞者所謂採探之法視<lb/>
為何物甚至邊候不嚴邊鋪不設無賞賚以維人心無<lb/>
金帛以壯士氣得事者無功誤事者無罪故士不出境<lb/>
探不入賊盱眙山陽之於漣海安豐花靨之於壽春桐<lb/>
柏唐城之於褒信招信濠梁之於汴泗相隔一水相望<lb/>
<pb n="KR3b0016_WYG_001-74b"/>
一舍烟火之氣騰空相接而莫知屯兵之多寡鷄犬之<lb/>
聲朝昏相聞而不知敵國之虚實所謂賊將之姓名賊<lb/>
技之能否賊勢之進退賊情之勇怯葢殆若異世之事<lb/>
耳敢望得其萬一哉此無怪其䘮敗也惟能依此置鋪<lb/>
召募間諜明逺斥堠則屯邊無事得以休息有事不知<lb/>
窘束是謂採探<lb/>
兵法視不相見故為之旌旗聽不相聞故為之金鼓所<lb/>
以傳遞相報瞬息百里而非人力所能及也然舊法日<lb/>
<pb n="KR3b0016_WYG_001-75a"/>
用烽烟謂如燒一烟則賊不至燒二烟則賊塵起燒三<lb/>
烟則賊步至之類是也然其患有四一則烟霧罩占二<lb/>
則暴風吹鼓三則雪雨昏暗四則塵埃遮蔽此烽烟之<lb/>
不足恃也舊法夜用烽火謂如舉一火則賊不至舉二<lb/>
火則賊騎至舉三火則賊步至之類是也然其患有三<lb/>
一則烽火以雙隻而見賊之遠近隂雨晦㝠則雙隻不<lb/>
分二則烽火以縱横而見賊之東西遇烟霧則縱横不<lb/>
辨三則烽火以巨細而見賊之多寡遇塵埃則巨細不<lb/>
<pb n="KR3b0016_WYG_001-75b"/>
測此烽火之不足恃也新法日用旗號謂舉青旗則賊<lb/>
不至舉白旗則賊塵起舉黄旗則賊騎至赤旗賊步至<lb/>
之類是也然其患亦有三一則隂雨而不辨其高低二<lb/>
則烟霧而不辨其青黄三則塵埃而不辨其遠近此旗<lb/>
號之不足恃也新法夜用金鼔謂如一金一鼓則四顧<lb/>
平安二金二鼓則兵發動有金無鼔則賊步起有鼓無<lb/>
金則賊騎至之類是也然其患亦有五一則相去太遠<lb/>
聲音不聞二則風勢不順聲音不接三則暴雨擊剝聲<lb/>
<pb n="KR3b0016_WYG_001-76a"/>
音不辨四則賊振金鼓聲音混亂五則溪澗湍急聲音<lb/>
交雜此金鼓之不足恃也四者之法良所以濟四者之<lb/>
不及也然此四法行軍用師不可時刻廢廢則為人掩<lb/>
襲是謂候望<lb/>
獨力所勝不如兼力之輕假目於人不如親見之為審<lb/>
事之出於獨力之所成就者有不若兼聽集視之為易<lb/>
得其眞至於事不切於其身利害不係於其心者往往<lb/>
失於不知緩急之變採探之法尤患於此况夫採探之<lb/>
<pb n="KR3b0016_WYG_001-76b"/>
遲速係乎三軍之勞逸採探之得失係乎三軍之勝負<lb/>
採探之吏乃萬人之司命一將之權輿也故古人於先<lb/>
鋒立將白旗立隊劄探立鋪皆所以重採探專候望也<lb/>
然舊法惟令安豐有警則特令安豐之兵傳報花靨霍<lb/>
兵等處盱眙有警則特令盱眙之兵傳報招信淮隂等<lb/>
處不知安豐之人視霍兵花靨外戍為不足恤兼安豐<lb/>
受敵方自顧不及奚暇恤其所謂花靨霍兵之事盱眙<lb/>
之人視招信淮隂别軍為不切之務兼盱眙受敵方自<lb/>
<pb n="KR3b0016_WYG_001-77a"/>
顧不暇奚問其所謂招信淮隂之事此斷遞之患每見<lb/>
於邊鋪死鋪之患每聞於邊探也况入探不遠方見塵<lb/>
埃賊已臨境急報本戍已為稽緩復何責其能報他所<lb/>
之營壁是皆立治不良為謀不審臨敵之際多至誤事<lb/>
今日聚探盡革前弊謂如沿邊十五鋪每鋪三十人每<lb/>
屯各三人或遇有故則甲探報甲乙探報乙彼此互見<lb/>
而不至於隔越遠近交通而不至於斷絶是謂聚探<lb/>
立法之不詳故臨事而多闕人力之所不及事皆可以<lb/>
<pb n="KR3b0016_WYG_001-77b"/>
言天而兵家獨不敢以言天故烽候之相遠利害不得<lb/>
而周知採訪之不宻動靜不容於偏覺而後有硬探遊<lb/>
奕小探之制皆所以濟數者之不及也硬探謂遴募膽<lb/>
勇材士遠出賊境必要探知賊之虚實謂如安豐硬探<lb/>
直至龍灣潁口等處盱𣅿硬探直至臨壁青陽等處遊<lb/>
奕小探謂揀募輕㨗驍勇馬軍往來於邊鋪空闕去處<lb/>
必要探知賊人消息謂如安豐遊奕小探常出没於花<lb/>
靨渒河夾淮等處盱眙遊奕小探常往來於龜山柵口<lb/>
<pb n="KR3b0016_WYG_001-78a"/>
夾淮等處硬探則差出之日重借資賞日幇五劵合干<lb/>
頭目人又加倍支候其探伺得實即令正補仍令添支<lb/>
錢銀買覔間諜招募姦細其有賊將至而不知姓名賊<lb/>
軍至而不知多寡並依軍令遊奕小探則差出之日亦<lb/>
借資賞日幇三劵頭目合干人又加倍支候其採探得<lb/>
實即令正補亦令添支錢銀以助其用其有誤事並依<lb/>
軍令如此召土豪則有其資買間諜則有其具被邀刼<lb/>
則可以贖軀遇關河則可以逃命是謂關遞<lb/>
<pb n="KR3b0016_WYG_001-78b"/>
有間可乘不可謂良謀有弊可指不可謂良法候望之<lb/>
法固足以測敵人之遠近而其弊患所在世將皆未之<lb/>
曉也故候望之弊有二其一曰掠候謂烟火則蹂踐而<lb/>
不令燃炙烽火則漂洒而不令㸃舉旗號則抜去而不<lb/>
令展布金鼓則掠去而不令鳴擊此掠候也吾則有聚<lb/>
探關遞之法二曰誤候謂烟燧則易一烟為二烟三烟<lb/>
而使吾軍之不知其情易一火為二火三火而使吾軍<lb/>
之不諭其事旗號則易青為白而使吾軍之不辨其色<lb/>
<pb n="KR3b0016_WYG_001-79a"/>
金鼓則易金為鼓而使吾軍之不得其實此誤候也吾<lb/>
則有暗辨之法烟火則三隱三見三聚三散敵不知其<lb/>
數目旗號則三高三低三展三卷敵不知其節奏金鼔<lb/>
則三擊三止三急三緩敵不得以例學是謂宻辨<lb/>
天下之事耳之所聞目之所見者皆可以預備耳目之<lb/>
所不聞見則預備之術何自而施聲音不相接顔色不<lb/>
相覩雖欲巧而致之詎可得耶兵家攻其所不戒者皆<lb/>
伏兵説也孫呉之書韓曹之術皆有出竒設伏之名而<lb/>
<pb n="KR3b0016_WYG_001-79b"/>
不及九伏十一伏之法雖遺逸之士言其大槩而得其<lb/>
傳者類皆粗略故其所傳惟九伏而已一曰山伏謂山<lb/>
巖﨑曲關隘險阻二曰土伏枯壕堤㟁古城舊壘三曰<lb/>
草伏草蒿蓊欝茅葦掩映四曰林伏蒹葭荆棘茂林修<lb/>
竹五曰夜伏天色昏暗夜氣晦㝠六曰烟伏山嵐氣霧<lb/>
罩占郊野七曰水伏束葦流身覆荷葢靣八曰津伏橋<lb/>
梁枯涸屋舍幽暗九曰偽伏我欲設伏而窘於無兵欲<lb/>
不設伏而恐其襲我故就險阻之處偽為塵埃旗幟如<lb/>
<pb n="KR3b0016_WYG_001-80a"/>
設伏之狀使賊疑而遁以是九者出軍之日先選機巧<lb/>
合千人名為伏兵將應行軍下營專一揀擇形勢多設<lb/>
竒伏以備盗刼故伏兵之<hi>闕</hi>一人不知萬人不期一夫<lb/>
不睹萬騎失措至於曵柴揚塵而中有突騎斷木成菴<lb/>
而後有伏弩皆所謂流伏是也善伏兵者藏於九地之<lb/>
下善發伏者動於九天之上鬼神有所不能測雷電有<lb/>
所不能及微乎微乎至於無聲神乎神乎至於無形伏<lb/>
而至此詎容以言盡耶葢伏生於竒竒生於機機生於<lb/>
<pb n="KR3b0016_WYG_001-80b"/>
正竒正發於無窮之源非神機之君子安能與於此哉<lb/>
然善於設伏而不善於搜伏恐我之伏以䧟彼者將轉<lb/>
而為䧟我之具矣故搜伏之法遠入敵地營壘生疎道<lb/>
路險隘恐其設伏尤當先發發伏兵將縱横搜索斯無<lb/>
踈失故草中走獸突出則伏必在草林中飛鳥鳴噪則<lb/>
伏必在林無風而竹葦自動則伏必在山無雨而灘磧<lb/>
自濕則伏必在水溪澗渾濁則伏必流凹塢昏暗則伏<lb/>
必僻野無起塵則伏必未定未曉鷄鳴則伏必夜動故<lb/>
<pb n="KR3b0016_WYG_001-81a"/>
善搜伏者必依四搜之法炬木絙竹擊石連弩搜生而<lb/>
縱死搜向而縱背縱火於東而靜搜於西發弩於左而<lb/>
靜搜其右是謂搜伏<lb/>
涉水為兵家之至險半渡可撃見於書半濟而擊詳於<lb/>
法故分兵而涉則過路多而敵無禦我之謀合兵而渡<lb/>
則過路少而我無絶敵之䇿此分渡之法不可不講也<lb/>
然其妙有二兵多地廣分一為十使對敵一軍先至水<lb/>
次而不得渡敵軍必相持於水岸而不容吾軍急涉即<lb/>
<pb n="KR3b0016_WYG_001-81b"/>
佯與交鋒於水之兩傍使其餘去敵差遠九軍即涉彼<lb/>
岸直衝敵軍之後與敵邀戰待其反顧而拒我九軍則<lb/>
吾對敵之軍可不戰而自涉矣兵少地狹分一為五使<lb/>
對敵一軍先逼水岸而不得渡敵軍必相持於水岸而<lb/>
不容吾軍急涉即佯與交鋒於水之兩傍使其餘去敵<lb/>
差遠四軍急涉彼岸直衝敵軍之後與敵邀戰其顧而<lb/>
扼我四軍則吾對敵之軍可不勝而自涉矣故分渡之<lb/>
妙後涉之兵先發先涉之兵後發彼誠能拒我之二三<lb/>
<pb n="KR3b0016_WYG_001-82a"/>
則我之已涉者葢已八九彼誠能拒我之一二則吾之<lb/>
已涉者葢已三四是謂分渡<lb/>
隂陵之失項羽之勇無所逃霸陵之失李廣之智不能<lb/>
免吾騎遠出吾軍遠探或雪迷路逕而士卒易忘或烟<lb/>
暗山川而士卒莫辨或塵埃草莽而難認形勢或風雨<lb/>
晦㝠而不見山坂或星昏月黑而夜入他道或人疑馬<lb/>
惑而誤行别徑是謂軍迷最為惡證在我有自認之法<lb/>
一則採探馬軍及吾軍將士常帶五色花紙錢替代數<lb/>
<pb n="KR3b0016_WYG_001-82b"/>
畨及造小布袋一枚内貯石灰令滿安在搭袋之内遇<lb/>
白晝兼程星夜潛發路無辨認野無踪跡雪則用五色<lb/>
花紙錢替代之屬繫掛於茅葦草木之上仍以數之多<lb/>
寡而辨其遠近次序則積雪之中不致迷道雨則用石<lb/>
灰布袋之屬印灰㸃於地靣之上仍以㸃之多寡而寓<lb/>
其遠近先後之别前隊先囘則添紙錢增灰㸃而使後<lb/>
隊之不相失後隊先回則又減紙錢亂灰㸃而使前隊<lb/>
之不相誤紙錢則青黄赤白黑五色以表遠近灰㸃則<lb/>
<pb n="KR3b0016_WYG_001-83a"/>
以一二三四五數目以表往來紙錢則收以便袋腰複<lb/>
而以備緩急灰㸃則曵以鞭弰而用以印㸃賊人見之<lb/>
將謂村民祈福之具獵人捕獸之跡而不知吾軍用為<lb/>
鄉導後軍欲尋前軍則望此趨向前軍欲追後軍則得<lb/>
此認記是謂自認<lb/>
黑韃遺事曰盲骨在契丹時謂之朦骨國其人長八尺<lb/>
捕生麋鹿食之其目能視數十里秋毫皆見葢不食烟<lb/>
火故眼明與金隔一江嘗渡江之南為冦禦之則返無<lb/>
<pb n="KR3b0016_WYG_001-83b"/>
如之何其行軍常恐衡伏雖偏師亦必先發精騎四散<lb/>
而出登髙眺遠深哨一二百里間掩捕居者行者以審<lb/>
左右前後之虚實如某道可進某城可攻某地可戰某<lb/>
處可營某方有敵兵某所有粮草皆責辨於哨馬回報<lb/>
如大勢軍馬併力蝟集則力燒琵琶决擇一人以統諸<lb/>
部霆見韃人未嘗屯重兵於城内所過河南北郡縣城<lb/>
内並無一兵只城外村落有哨馬星擺棊布忽遇風塵<lb/>
之警哨馬響應四向探刺如得其實急報頭目及大勢<lb/>
<pb n="KR3b0016_WYG_001-84a"/>
人馬也<lb/>
烟尋泉入山遠道及砂磧之處乏水者掘一穴容一二<lb/>
石許用濕蓬艾滿中燒之火猛而閉留一小穴相通四<lb/>
望之但見烟出之處不論遠近掘之得泉肺也妙哉石<lb/>
山中即近石掘之如土山即草木掘之砂磧擇髙處掘<lb/>
之此能救急但煙出多水惟深更妙亦但尋烟出處皆有<lb/>
水一食頃烟未出者再開一穴求之無不得泉肺也角<lb/>
烟怖虎凡人入山持牛羊等角於上風燒之則虎山精<lb/>
<pb n="KR3b0016_WYG_001-84b"/>
迅速避不敢見形蛇虺絶跡井泉陂塘内多生蟲蛙為<lb/>
害投馬骨於中則絶跡<lb/>
總要曰趨而爭利者不可舉軍皆進又不可棄軍實而<lb/>
往故曰舉軍而爭利則不及委軍而爭利則輜重捐其<lb/>
法若在百里之外則千人中擇百人最勇者先往次勇<lb/>
者數百人繼往罷軟者後往令相續而至也故曰卷甲<lb/>
而趨日夜不處倍道兼行百里而爭利擒三軍將勁者<lb/>
先罷者後其法什一而至是也在五十里外千人中擇<lb/>
<pb n="KR3b0016_WYG_001-85a"/>
勇者五百人先往罷者繼往故曰五十里而爭利者其<lb/>
法半至是也若三十里外爭利者則十人中擇七人先<lb/>
往以其道近人所易至故可去者多亦少敗亡故曰三<lb/>
十里而爭利三分之二至是也所以常不失也<lb/>
　　疑<lb/>
北征録曰反泄我秘敵泄則勝常在敵敵秘我泄則勝<lb/>
常在我近日邊政正墮乎此故自由俊邁擒而敵人出<lb/>
我潁河安豐之兵盡用吾軍之旗幟而吾軍每敗於辨<lb/>
<pb n="KR3b0016_WYG_001-85b"/>
認不真自呉曦叛而敵人入我安復荆襄之兵盡識吾<lb/>
軍之隊伍而吾軍每泄於機械之不宻此兵家反泄之<lb/>
法葢不可不講也然反泄之法有四一曰號召謂昔以<lb/>
青旗而招將佐今以青旗而招士卒昔以白旗而招統<lb/>
制官今以白旗而招隊部將二曰旗幟謂昔以青為左<lb/>
白為右今則以青為白使敵人不得以知吾左右之名<lb/>
昔以青為直黑為曲今則以黑為青使敵人不得以知<lb/>
吾曲直之勢三曰金鼓謂昔聞鼓而進今則聞鼔而反<lb/>
<pb n="KR3b0016_WYG_001-86a"/>
止昔聞金而止今則聞金而反進四曰烽燧謂昔以一<lb/>
燧為遇冦二燧而索救今則反以一燧而為索救之號<lb/>
無烟為無事有烟為有警今則反以有烟而為無事之<lb/>
驗是謂反泄<lb/>
暗認晋師偽斾曵柴而司馬得脱升卿易衣入質而戎<lb/>
虜果信曹公偽為袁氏之旗而焚袁氏之輜重于仲文<lb/>
偽建尉遲之幟而襲尉遲之守將皆吾軍詐以誘敵而<lb/>
致其師也况使敵人詐以致我哉此暗認之法不可不<lb/>
<pb n="KR3b0016_WYG_001-86b"/>
講也一曰旗號謂恐敵軍詐為吾軍合於相遇之際先<lb/>
將逐旗幟三伏三起盡行捲軸復將旗桿三伏三起盡<lb/>
行舒展若彼軍起伏皆如我法然後合陣否則畨軍即<lb/>
時掩殺二曰金鼓謂恐賊軍詐吾號令即令諸軍於相<lb/>
見之際一鼓一金次二鼓二金次三鼓三金彼既同此<lb/>
相見應即是吾軍然後合陣否則畨軍即時掩殺三曰<lb/>
陣法謂恐賊軍詐吾軍陣令諸軍於相遇之際各以人<lb/>
馬多寡分為兩隊左隊左旋右隊右旋至一周遭而止<lb/>
<pb n="KR3b0016_WYG_001-87a"/>
彼既同此相應乃令諸軍急合而為一陣雙日左旋隻<lb/>
日右旋至一周遭而止彼又同此相應即是吾軍然後<lb/>
合陣否則畨軍即時掩殺是謂暗認<lb/>
潜易以將聞於天下者易將不易兵以兵聞於天下者<lb/>
易兵不易將吾之能將素為三軍倚重一旦他出别營<lb/>
則賊軍必見吾間吾之精兵素為敵國震服一旦改發<lb/>
他道則賊軍必伺吾隙故兵家之秘易將則兵不隨行<lb/>
所以使兩軍之皆重易兵則將不同往所以使彼此之<lb/>
<pb n="KR3b0016_WYG_001-87b"/>
兼全兵發之日去藉徹㸑而宿無蹤曉出夜行而塵不<lb/>
起將發之日不徹儀仗以愚敵軍不落號帶以安我士<lb/>
故易將而兵無失將之憂易兵而將無失兵之慮是謂<lb/>
潛易<lb/>
　　詭<lb/>
凡戰軍三千一字排開紅戰服如不勝旗揺陣亂又排<lb/>
開乃黄戰服若不勝又排開乃青戰服元數三千乃變<lb/>
九千陣中倒變服戰中顯軍象上紅以紙為之中黄以<lb/>
<pb n="KR3b0016_WYG_001-88a"/>
衣為之下青以衷為之己勝變服廣兵多以敗乃變徹<lb/>
兵之勝不能救要詳察<lb/>
凡戰將交兵以顯青旗若敗被追却顯白旗乃觀生兵<lb/>
使彼兵懼不敢追假令陣戰顯紅旗五十靣旗揺不見<lb/>
紅旗却見皂旗五十靣元旗數旌竿五十靣却顯一百<lb/>
五十靣乃是變法一靣紅旗以紙為之後一靣皂旗以<lb/>
絹為之中靣黄旗竿去乃紅紙旗原開却是皂旗捲皂<lb/>
旗却是黄旗正數五十靣變一百五十靣從將使令何<lb/>
<pb n="KR3b0016_WYG_001-88b"/>
可不詳察<lb/>
假令排軍布陣陣定而後出戰交兵時殺人眼紅不認<lb/>
人使精兵能戰用靣鬼子猙獰之相帶於靣上又䕶了<lb/>
顔使彼兵懼怕未交兵時各藏不要顯出將臨陣帶之<lb/>
威風人懼但見陣以眞先顯是誰後乃用靣鬼子殺兵<lb/>
如變神像宋狄青亦然<lb/>
假令排兵交戰時鼓響已若敗棄大鼓數十靣若彼不<lb/>
將去小可若將去到營城之間夜間呼號鑼鼔乃變人<lb/>
<pb n="KR3b0016_WYG_001-89a"/>
也投燒糧草後間營城裏合外應鼓腔四尺二寸闊五<lb/>
尺五寸乃是挑鼓以腔中使人潛于中以板攀閣充饑<lb/>
藥三丸留出氣眼不可不詳察<lb/>
假令攻城日久不破裏無糧草外無兵上司賞攻城兵<lb/>
數百之羊日西之間自亂自殺數十里棄羊而走去城<lb/>
中人開門趕入城隨入城之間乃變人也已兵䕶圍攻<lb/>
城裏應外合乃用兵手足並行熟古言匍匐是也<lb/>
假令己用糧車於彼兵邊過若彼兵接糧草拖車人棄<lb/>
<pb n="KR3b0016_WYG_001-89b"/>
車而走彼兵若將趕車至營城以信砲為號車乃變軍<lb/>
裏應外合用夾箱車每一車軍三五名<lb/>
絆馬索法凡彼兵營兩邊如相䕶遮於營邊安索於此<lb/>
伏兵埋藏然後刼那一營此營若救先動必中此索之<lb/>
計伏兵兩勒習射乃是法奪馬損軍安索要詳細假令<lb/>
安下索用樁不可夜響恐驚營裏樁數十條離地四尺<lb/>
五寸可安五七道如彼兵到索邊埋伏後追殺驚走<lb/>
刼營法假令刼營西靣入去先使兵東靣大號鼔響彼<lb/>
<pb n="KR3b0016_WYG_001-90a"/>
聚兵衆准防東靣之兵不防西靣猛入殺戰彼後不能<lb/>
防名曰眼前之驚腦後之患此是先詐而後鬼通取詳<lb/>
哉似王陵驚楚<lb/>
假令黄昏間去彼兵營約二里之地燈籠一盞寫牌一<lb/>
靣名曰衆軍將至半夜於此處刼營不到者决斬彼見<lb/>
明必遣使覷知此牌之意彼必此准備此以一盞燈使<lb/>
彼兵一夜不寧息至天明交戰使不得而食至於晩彼<lb/>
兵營數十里埋柱架五七條釣羊前足以後於鼓上名<lb/>
<pb n="KR3b0016_WYG_001-90b"/>
曰懸羊擂鼓至天明交戰至晩精兵刼寨至三更之後<lb/>
信雷忽發悶耳不及先以燈刼營後以鼓閙寨三以兵<lb/>
入乃是先詐後鬼而變眞成<lb/>
假令知彼寨用卒數十箇每一卒牽馬數十匹上䭾草<lb/>
人卒掛鐵甲於營邊相遶彼兵必射行三五遭箭滿可<lb/>
歸又可再刼營彼出若放火燒草人馬見火必走又驚<lb/>
營慌惚不可不詳<lb/>
　武編前集卷一<lb/>
</p>
<p>
</p>
  </div>
</body>
</text>
</TEI>
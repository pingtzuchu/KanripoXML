<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武編後集卷三</head> <lb/>
    <p>
<pb n="KR3b0016_WYG_009-1a"/>
欽定四庫全書<lb/>
　武編後集卷三<lb/>
　　　　　　　　　　　　明　唐順之　撰<lb/>
　　示弱<lb/>
春秋時楚武王侵隨使薳章求成焉軍於瑕以待之隨<lb/>
人使少師董成鬭伯比言於楚子曰吾不得志於漢東<lb/>
也我則使然我張吾三軍而被吾甲兵以武臨之彼則<lb/>
懼而協以謀我故難間也漢東之國隨為大隨張必棄<lb/>
<pb n="KR3b0016_WYG_009-1b"/>
小國小國離楚之利也少師侈請羸師以張之王毁軍<lb/>
而納少師少師歸請追楚師隨侯將許之季梁止之曰<lb/>
天方授楚楚之羸其誘我也君何急焉君姑脩政而親<lb/>
兄弟之國庶免於難隨侯懼而脩政楚不敢伐<lb/>
前漢韓王信反亡走匈奴與匈奴謀攻漢髙帝自徃擊<lb/>
之至晉陽使人覘匈奴冐頓匿其壯士肥馬牛但見老<lb/>
弱及羸畜使者十輩來皆言匈奴可擊帝使劉敬復徃<lb/>
使匈奴還報曰兩國相擊此宜誇矜見所長今臣徃徒<lb/>
<pb n="KR3b0016_WYG_009-2a"/>
見羸胔老弱此必欲見短伏竒兵以爭利愚以為匈奴<lb/>
不可擊也是時漢兵已踰句注三十餘萬衆兵已行帝<lb/>
怒以為沮吾軍械繫敬廣武遂徃至平城匈奴果出竒<lb/>
兵圍髙帝白登七日然後得解<lb/>
晉末妖賊孫恩作亂出海鹽劉裕築城於故海鹽賊日<lb/>
來攻城内兵少裕乃選敢死士擊走之時雖連勝裕深<lb/>
慮衆寡不敵乃一夜偃旗示以羸弱觀其懈乃奮擊大<lb/>
破之<lb/>
<pb n="KR3b0016_WYG_009-2b"/>
後周末楊堅作相尉遲逈拒命堅遣將于仲文率兵定<lb/>
闗東次蓼堤逈將檀讓擁衆數萬人仲文以羸師出戰<lb/>
讓悉衆來拒仲文偽北讓軍頗驕於是遣精兵左右翼<lb/>
擊之大敗讓軍進攻梁郡逈守將劉子寛棄城遁走<lb/>
後唐伐蜀班師副招討使任圜至利州㑹康延孝叛據<lb/>
莫州掌書記張礪獻策於圜請伏精兵於後先以羸師<lb/>
誘之圜深以為然延孝驍將也任圜儒生也延孝覩其<lb/>
羸師殊不介意及戰酣圜發精兵擊之遂擒延孝<lb/>
<pb n="KR3b0016_WYG_009-3a"/>
五代周世宗伐江南大將張永德請行效命師至夀春<lb/>
劉仁贍堅壁不下永德出疲兵居前誘之伏精兵於便<lb/>
地每戰佯不利北退三十里伏兵悉起前後夾攻大敗<lb/>
之仁贍僅免<lb/>
宋至道中折御卿授府州節度使而兵不滿數千太宗<lb/>
戒之曰北人嘗以西戎為小蕃必輕敵而深入或引衆<lb/>
入境爾可先令近下蕃族以羸師誘之伏精兵以擊之<lb/>
必在吾掌中矣御卿果成充捷<lb/>
<pb n="KR3b0016_WYG_009-3b"/>
韓魏相攻齊相田忌率兵伐魏魏將龎涓聞之釋韓而<lb/>
歸齊孫子謂田忌曰彼三晉之兵素皆悍勇而輕齊齊<lb/>
號為怯善戰者因其勢而利導之兵法百里趨利者蹶<lb/>
上將五十里趨利者半至乃使齊軍入魏地為十萬竈<lb/>
明日為五萬竈又明日為三萬竈龎涓行三日大喜曰<lb/>
我固知齊卒怯入吾地三日士卒亡者過半矣乃棄其<lb/>
步兵與其輕銳倍日併行逐之孫子度其行暮當至馬<lb/>
陵馬陵道狹而旁多阻隘可伏兵乃斫大樹白而書之<lb/>
<pb n="KR3b0016_WYG_009-4a"/>
曰龎涓死此樹下於是令萬弩夾道而伏期日暮見火<lb/>
舉而俱發龎涓夜至斫樹下見白書乃舉火燭之讀書<lb/>
未畢齊軍萬弩俱發軍大亂龎涓乃自刎<lb/>
戰國趙將李牧常居代郡鴈門備匈奴以便宜置吏市<lb/>
租皆輸入幕府為士卒費日擊數牛饗士習騎射謹烽<lb/>
火多設間諜厚遇戰士為約曰單于為盜急入堡有敢<lb/>
捕虜者斬匈奴每入烽火謹輙入堡不敢戰如是數嵗<lb/>
亦不亡失然匈奴謂牧為怯趙王讓牧牧如故王怒使<lb/>
<pb n="KR3b0016_WYG_009-4b"/>
人代將嵗餘匈奴每來出戰數不利失亡多復遣牧牧<lb/>
至如故約匈奴數嵗無所得終以為怯邊士日得賞賜<lb/>
皆願一戰於是乃且選兵車得千三百乘騎萬三千匹<lb/>
百金之士五萬人控弓弩者十萬人悉勒習戰大縱畜<lb/>
牧人衆滿野匈奴小入佯走不勝以數千人委之單于<lb/>
聞之大喜率衆而來牧多為竒陣張左右翼擊之破殺<lb/>
匈奴十餘萬騎單于奔走十餘歲不敢近邊<lb/>
後漢末孫策攻陳登於匡琦城策初到旌甲覆水羣下<lb/>
<pb n="KR3b0016_WYG_009-5a"/>
咸欲引軍避之登乃閉門自守示弱不戰將士銜枚寂<lb/>
若無人登城觀形勢知其可擊乃申命士衆宿整兵器<lb/>
昧爽開南門引軍指賊營步騎抄其後策周章方結陣<lb/>
不得還船登縱兵乘之遂大敗<lb/>
陳霸先討杜龕以侯安都居守齊軍乘虛入據石頭遊<lb/>
騎至闗下安都閉門偃旗幟示之以弱且令城中曰有<lb/>
登陴看賊者斬及夕賊收軍還石頭安都夜令士卒密<lb/>
營禦敵之具明晨賊騎又至安都率甲士三百人開東<lb/>
<pb n="KR3b0016_WYG_009-5b"/>
西掖門與戰大敗之賊乃退不敢逼臺城<lb/>
楚師次于句澨使廬戢黎侵庸及庸方城庸人逐之囚<lb/>
子揚窻三宿而逸曰庸師衆羣蠻聚焉不如復大師且<lb/>
起王卒合而後進師叔曰不可姑又與之遇以驕之彼<lb/>
驕我怒而後可克先君蚡冒所以服陘隰也又與之遇<lb/>
七遇皆北惟禆儵魚人逐之庸人曰楚不足與戰矣遂<lb/>
不設備楚子乘驛㑹師于臨品分為二隊子越自石溪<lb/>
子貝自仞以伐庸秦人巴人從楚師羣蠻從楚子盟遂<lb/>
<pb n="KR3b0016_WYG_009-6a"/>
滅庸<lb/>
狄青為將党項犯塞時新募萬勝軍未習戰陣遇冦多<lb/>
北青為將一日盡取萬勝旗付虎翼軍使之出戰虜望<lb/>
其旗易之全軍徑趨為虎翼所破殆無遺類累功至招<lb/>
討副使青在涇原常以寡當衆度必以竒勝預戒軍中<lb/>
盡捨弓弩皆執短兵密令軍中聞鉦一聲則止再鉦聲<lb/>
則嚴陣而陽却鉦聲止則大呼而突之士卒皆如其教<lb/>
纔遇敵未接戰遽聲鉦士卒皆止再聲皆却虜人大笑<lb/>
<pb n="KR3b0016_WYG_009-6b"/>
相謂曰孰謂天使勇時虜人謂青為天使鉦聲止忽前<lb/>
突之虜兵大亂相蹂踐死者不可勝紀<lb/>
董摶霄還軍守於潛而賊兵大至焚倚郭廬舍摶霄按<lb/>
軍不動左右請出兵摶霄曰未也遣人執白旗登山望<lb/>
賊約曰賊以我為怯必少懈伺其有間則麾所執旗又<lb/>
伏兵城外皆授以火礟復約曰見旗動礮即發已而旗<lb/>
動礮發兵乃盡出斬首數千級<lb/>
隋末賊帥孟讓衆十餘萬屯旴眙煬帝遣王世充拒之<lb/>
<pb n="KR3b0016_WYG_009-7a"/>
世充保都梁山久不與戰乃宣言士卒亡叛使賊中聞<lb/>
之讓果大笑曰王世充文法吏何能為將吾當生縳之<lb/>
於是進攻其柵世充與戰佯不勝譲益輕之乃分兵虜<lb/>
掠世充知其可擊令軍中夷竈撒幕設方陣四面出戰<lb/>
大破之虜男女十萬餘口讓僅以身免<lb/>
　　示强<lb/>
春秋楚將子元以車六百乘伐鄭師於桔柣之門入自<lb/>
純門及逵市縣門不發楚言而出子元曰鄭有人焉諸<lb/>
<pb n="KR3b0016_WYG_009-7b"/>
侯救鄭楚師夜遁鄭人將奔桐丘諜告曰楚幕有烏乃<lb/>
止<lb/>
楚大饑戎伐其西南庸人帥羣蠻以叛楚麇人率百濮<lb/>
將以伐楚於是申息之北門不啟楚人謀徙於阪高蒍<lb/>
賈曰不可我能徃冦亦能徃不如伐庸夫麇與百濮為<lb/>
我饑不能師故伐我也若我出師必懼百濮離居將各<lb/>
走其邑誰暇謀人乃出師旬有五日百濮乃罷自廬以<lb/>
徃振廪同食<lb/>
<pb n="KR3b0016_WYG_009-8a"/>
後漢虞詡為武都太守以討叛羌羌乃率衆數千遮詡<lb/>
於陳倉崤谷詡即停車不進而上書請兵羌聞之乃分<lb/>
鈔旁縣詡因其兵散日夜倍道兼行百餘里令吏士各<lb/>
作兩竈日増倍之羌不敢逼或問孫臏減竈而君増之兵<lb/>
法日行不過三十里以戒不虞而今日且二百里何也<lb/>
詡曰虜衆多吾兵少徐行則易為所及速進則彼所不<lb/>
測虜見吾竈日増必謂羣兵來迎衆多行速必憚追我<lb/>
孫子見弱吾今示强勢不同故也到郡兵不滿三千而<lb/>
<pb n="KR3b0016_WYG_009-8b"/>
羌衆萬餘攻圍赤亭數十日詡乃令軍中使强弩勿發<lb/>
而潛發小弩羌以為矢力弱不能至併兵急攻詡於是<lb/>
使二十强弩共射一人發無不中羌大震退詡因出城<lb/>
奮擊多所殺傷明日悉陳其衆令從東郭門出北郭門<lb/>
入變易衣服迴轉數周羌不知其數便相恐動詡計賊<lb/>
當退乃潛遣五百餘人於淺水設伏候其走路虜果奔<lb/>
因掩擊大破之<lb/>
　　示逺<lb/>
<pb n="KR3b0016_WYG_009-9a"/>
秦伐韓趙令趙奢將救之去邯鄲三十里而令軍中曰<lb/>
有以軍事諫者死秦軍鼔譟勒兵武安屋瓦盡震軍中<lb/>
候有一人言急救武安奢立斬之堅壁留二十八日不<lb/>
行復益増壘秦間來奢善食遣之間以報秦將秦將大<lb/>
喜曰夫去國三十里而軍不行乃増壘閼與非趙地也<lb/>
趙奢既已遣秦間乃卷甲而趨之一日一夜至令善射<lb/>
者去閼與五十里而軍軍壘成秦人聞之悉甲而至奢<lb/>
縱兵擊破之遂解閼與之圍<lb/>
<pb n="KR3b0016_WYG_009-9b"/>
後魏万侯醜奴稱亂闗右魏將賀拔岳討之軍於汧渭<lb/>
之間宣言逺近曰今氣候漸熱非征討之時待至秋涼<lb/>
更圖進取醜奴聞之遂以為實分遣諸軍散營農於岐<lb/>
山之北百里細川使太尉侯元進領兵五千據險立柵<lb/>
其千人以下為柵者亦有數處且田且守岳知其勢分<lb/>
乃密嚴備晡時潛遣輕騎先行㫁諸路然後諸軍盡發<lb/>
昧朝攻圍元進栅拔之諸所俘執者放之自餘栅悉降<lb/>
岳星夜徑趨涇州其刺史侯長貴亦以城降醜奴乃棄<lb/>
<pb n="KR3b0016_WYG_009-10a"/>
平停而走<lb/>
唐吐蕃都支及遮匐二部叛詔裴行儉為洮州道總管<lb/>
行儉建議曰吐蕃背叛干戈未息敬𤣥審禮失律喪元<lb/>
安可更為西方生事今波斯王身殁其子泥涅帥師充<lb/>
質在京望差使徃波斯册立即路由二蕃部落便宜從<lb/>
事必可有功髙祖從之因命行儉冊送波斯王仍為安<lb/>
撫大食使行至西州人吏郊迎行儉召其豪傑子弟千<lb/>
餘人隨己而西乃揚言紿其下曰天時方熱未可涉逺<lb/>
<pb n="KR3b0016_WYG_009-10b"/>
須涼秋之後方可漸行都支覘知之遂不設備行儉仍<lb/>
召四鎮諸蕃酋長豪傑謂曰憶昔此遊未嘗厭倦雖還<lb/>
京輦無時暫忘今因是行欲㝷舊賞誰能從吾獵也蕃<lb/>
酋子弟請從者僅萬人行儉陽為略遊獵教試部伍數<lb/>
日遂倍道而進去都支部落十餘里先遣都支所親問<lb/>
其安否外示閒暇似非討襲續使人趣召相見都支先<lb/>
與遮匐通謀秋中擬拒漢使卒聞軍到計無所出自率<lb/>
兒姪首領等五百餘騎就營來謁遂擒之是日傳其契<lb/>
<pb n="KR3b0016_WYG_009-11a"/>
箭諸部酋長悉來請命並執送碎葉城簡其精騎輕齎<lb/>
曉夜前進將到遮匐途中果獲都支還使與遮匐使同<lb/>
來行儉釋遮匐使者令先徃曉諭其主兼述都支已擒<lb/>
遮匐㝷復來降<lb/>
　　示近<lb/>
春秋楚囊瓦伐吳師於豫章吳人見舟於豫章而潛師<lb/>
於巢冬十月吳軍楚師戰於豫章敗之遂圍巢克之獲<lb/>
楚公子繁<lb/>
<pb n="KR3b0016_WYG_009-11b"/>
後漢耿弇攻張步於劇步遣弟藍將精兵二萬屯西安<lb/>
分諸將萬餘人守臨淄相去四十里弇進軍畫中居二<lb/>
城之間弇視西安城小而堅藍兵又精臨淄名雖大而<lb/>
實易攻乃勑諸校曰後五日攻西安藍聞之晨夜儆守<lb/>
至期夜半弇勑諸將皆蓐食㑹明至臨淄城荀梁等爭<lb/>
之以為宜速攻西安弇曰西安聞吾欲攻之日夜為備<lb/>
臨淄出不意至必驚擾吾攻之一日必拔臨淄即下西<lb/>
安孤張藍與步隔絶必復亡去兵法所謂擊一而得二<lb/>
<pb n="KR3b0016_WYG_009-12a"/>
者也若攻西安卒不能拔百人屯兵堅城死傷必多縱<lb/>
能拔之張藍引軍還奔臨淄并兵合勢觀人虛實吾深<lb/>
入敵境後絶轉輸敵制吾敝遂攻臨淄半日而拔藍棄<lb/>
西安而遁<lb/>
岑彭將兵三萬餘人南擊秦豐拔黄郵豐拒彭等於鄧<lb/>
數月不得進彭夜勒兵馬申令軍中使明早西撃山都<lb/>
乃縱所獲虜令得逃亡歸以告豐即悉其軍西邀彭彭<lb/>
乃潛兵渡沔水撃其軍於河頭山大破之縱山谷間伐<lb/>
<pb n="KR3b0016_WYG_009-12b"/>
木開道直襲黎丘擊破諸屯兵豐聞大驚馳歸救之彭<lb/>
依東山為營豐夜攻彭彭先為之備出兵逆撃之豐敗<lb/>
走<lb/>
後漢將吳漢岑彭討公孫述述使其將延岑等悉兵拒<lb/>
廣漢及資中又遣將侯丹率二萬餘人拒黄石彭乃多<lb/>
張疑兵使䕶軍楊翕與臧宫拒延岑自分兵浮江下還<lb/>
江州泝都江而上襲撃侯丹大破之因晨夜倍道兼行<lb/>
二千餘里徑拔武陽使精騎馳廣都去成都數十里勢<lb/>
<pb n="KR3b0016_WYG_009-13a"/>
若風雨所至皆奔散初述聞漢軍在平曲故遣大兵逆<lb/>
之及彭至武陽繞出延岑軍後蜀地震駭<lb/>
曹公與袁紹相持官渡紹遣將郭圖淳于瓊顔良等攻<lb/>
東郡太守劉延於白馬紹引兵至黎陽將渡河公北救<lb/>
延荀攸説曰今兵少不敵分其勢乃可公到延津若將<lb/>
渡兵向其後紹必西應之然後輕兵襲白馬掩其不備<lb/>
顔良可擒也公從之紹聞兵渡即分兵西應公乃引軍<lb/>
兼行趨白馬未至十餘里良大驚來逆戰使張遼闗羽<lb/>
<pb n="KR3b0016_WYG_009-13b"/>
前登擊破顔良遂解白馬之圍<lb/>
魏初馬超屯潼闗曹公大破之諸將或問公曰初賊守<lb/>
潼闗渭北道缺不從河東撃馮翊而反守潼闗引日而<lb/>
後北渡何也公曰賊守潼闗若吾入河東賊必引守諸<lb/>
津則西河未可渡也吾故盛兵向潼闗賊衆悉南守西<lb/>
河之備虛故徐晃等得間取西河然後引軍北渡賊不<lb/>
能與吾爭西河者以有二將之軍也連車竪栅為甬道<lb/>
而南既為不可勝且以示弱渡渭為堅壘虜至不出所<lb/>
<pb n="KR3b0016_WYG_009-14a"/>
以驕之也故賊不為營壘而求割地吾順言許之所以<lb/>
縱逸其意使自安而不為備蓄士卒之力一朝撃之所<lb/>
謂疾雷不及掩耳兵之變化固非一道也<lb/>
魏將司馬懿征公孫淵師次于遼水東淵遣卑衍等步<lb/>
騎數萬阻遼水以拒之圍塹二十餘里懿令其軍穿圍<lb/>
盛兵多張旗幟出其東南賊盡銳赴之乃泛舟潛濟急<lb/>
赴東北斜趨襄平衍等恐襄平無備夜遁走<lb/>
蜀諸葛亮領兵出斜谷魏將司馬懿屯北原後數日亮<lb/>
<pb n="KR3b0016_WYG_009-14b"/>
盛兵西行諸將皆謂欲攻西原郭淮獨以為此見形於<lb/>
西欲使官軍重應之必攻陽遂耳其後果攻陽遂有備<lb/>
不得上<lb/>
西魏末岷州羌據州城反魏將獨孤信討之信乃勒兵<lb/>
向萬年頓三交谷口賊并力拒守信因詭道趨稠松嶺<lb/>
賊不虞信兵之至覩風奔潰乘勝逐北徑至城下賊並<lb/>
出降<lb/>
唐嗣曹王臯討李希烈之叛成立堡柵於蔡山臯度峻<lb/>
<pb n="KR3b0016_WYG_009-15a"/>
險不可攻乃聲言西取蘄州理戰艦步兵傍南涯與舟<lb/>
師泝江而上賊以老弱守栅引軍循江隨戰艦南北與<lb/>
臯兵相去直蔡山三百餘里臯令步兵登舟順流東下<lb/>
不日拔蔡山賊還救間一日方至大破之因進拔蘄州<lb/>
降其將<lb/>
　　聲此撃彼<lb/>
前漢景帝時七國反周亞夫為將吳楚兵乏糧饑欲退<lb/>
數挑戰終不出夜軍中驚内相攻撃擾亂至于帳下亞<lb/>
<pb n="KR3b0016_WYG_009-15b"/>
夫堅卧不起頃之復定吳奔壁東南陬亞夫使備西北<lb/>
已而精兵果奔西北不得入乃大敗之<lb/>
後漢末黄巾賊起漢將朱儁率兵討之賊帥韓忠據宛<lb/>
拒雋雋兵少不敵乃長圍結壘起土山以臨城内鳴鼓<lb/>
攻其西南賊悉衆赴之雋自將精兵五千掩其東北乘<lb/>
城而入忠乃退保小城惶恐乞降<lb/>
西魏末涼州刺史宇文仲和據州不受代魏將獨孤信<lb/>
率兵討之仲和嬰城固守信夜令諸將以衝梯攻東北<lb/>
<pb n="KR3b0016_WYG_009-16a"/>
信親帥壯士襲其西南遲明克之<lb/>
魏田豫到馬城鮮卑攻圍之十重豫密使司馬建旌旗<lb/>
鳴鼓吹將步兵從南門出胡人皆屬目徃赴之豫將精<lb/>
銳自北門出鼓譟而起兩頭俱發出虜不意虜衆散亂<lb/>
皆無弓馬步走追三十餘里僵屍積地<lb/>
宋劉道濟為益州刺史州政失中羣盜蜂起攻圍州城<lb/>
道濟將裴方明出東門破賊三營斬首數萬級賊雖敗<lb/>
已復還合方明復偽出北門迴擊城東大營殺千餘人<lb/>
<pb n="KR3b0016_WYG_009-16b"/>
時天大霧方明等復揚聲出東門而潛自北門出攻城<lb/>
北城西諸營賊衆大潰於是奔散<lb/>
越伐吳吳子禦之笠澤夾水而陣越子為左右句卒使<lb/>
夜或左或右鼔譟而進吳師分以禦之越以三軍潛涉<lb/>
當吳中軍而鼓之吳師大亂遂敗之<lb/>
漢王遣將韓信撃魏魏盛兵蒲坂塞臨晉信乃益為疑<lb/>
兵陳船欲渡臨晉而伏兵從夏陽以木甖缻渡軍襲安<lb/>
邑虜魏王豹<lb/>
<pb n="KR3b0016_WYG_009-17a"/>
郭淮討叛羌其羌遮塞等屯河闗白土故城據河拒官<lb/>
軍淮見兵上流密於下流渡兵據白土故城撃大破之<lb/>
前燕將慕容垂討丁零翟釗于滑臺次于黎陽津釗於<lb/>
南岸拒守垂徙營就西津為牛皮船百餘艘載疑兵列<lb/>
艘泝流而上釗先以大衆備黎陽見垂向西津乃棄營<lb/>
西拒垂潛遣兵向黎陽津夜濟壁于河南釗聞而奔還<lb/>
士衆疲竭走歸滑臺釗攜妻子率數百騎走垂遣追撃<lb/>
之盡擒其衆<lb/>
<pb n="KR3b0016_WYG_009-17b"/>
狄青征儂智高時智高還守邕州青懼崑崙闗險阨為<lb/>
所據乃按兵不動下令賓州具五日糧休士卒值上元<lb/>
節令張大燈燭首夜宴將佐次夜宴從軍官三夜宴軍<lb/>
校首夜樂飲徹曉次夜二鼔時青忽稱病暫入於内久<lb/>
之使人諭孫沔令暫主席行酒少服藥乃出數使勸勞<lb/>
座客至曉客未敢退忽有馳報者云是夜三鼔青已奪<lb/>
崑崙矣賊諜知不為備是夜大風雨青率兵半夜時度<lb/>
崑崙闗既度喜曰賊不知守此無能為也彼為夜半風<lb/>
<pb n="KR3b0016_WYG_009-18a"/>
雨吾不敢來吾來所以出其不意也已近邕州賊方覺<lb/>
逆戰於歸仁舖青登髙望之賊據坡上我軍薄之青使<lb/>
步卒居前匿騎兵於後巒使驍勇者執長槍居前羸弱<lb/>
悉在其後其前鋒孫節戰不利而死將卒畏青令嚴力<lb/>
戰莫敢退者青登髙丘執五色旗麾騎兵為左右翼出<lb/>
槍之後㫁蠻軍為三旋而撃之人人皆殊死戰先是青<lb/>
已縱蕃部馬二千出賊後交撃左者右右者左已而右<lb/>
者復左左者復右賊不知所為賊之標牌軍為馬軍所<lb/>
<pb n="KR3b0016_WYG_009-18b"/>
衝突皆不能駐槍立加束軍士又縱馬上鐵連枷擊之<lb/>
遂皆披靡相枕藉死賊遂大敗智髙果焚城遁去智髙<lb/>
自起至平幾一年吏民不勝其毒先是謡言農家種糴<lb/>
家收而髙為青所破皆如其謡<lb/>
隋漢王諒作亂遣其將余公理自太行下河内隋將史<lb/>
祥討之軍於河陰久不得濟謂軍吏曰余公理輕而無<lb/>
謀才用素不足稱又新得志謂其衆可恃恃衆必驕且<lb/>
河北人先不習兵所謂擁市人而戰不足圖也乃令軍<lb/>
<pb n="KR3b0016_WYG_009-19a"/>
中脩攻具攻河陽公理使諜知之果屯兵於河陽内城<lb/>
以拒祥祥於是艤船河南公理聚甲以當之祥乃簡精<lb/>
銳於下流潛渡公理率衆拒之祥至濆水兩軍相對公<lb/>
理未成列祥縱撃大破之<lb/>
　　利<lb/>
春秋時楚伐絞軍其南門莫敖屈瑕曰絞小而輕輕則<lb/>
寡謀請無扞採樵者以誘之從之絞人獲三十人明日<lb/>
絞人爭出驅楚役徒於山中楚人坐其北門而覆諸山<lb/>
<pb n="KR3b0016_WYG_009-19b"/>
下大敗之為城下之盟而還<lb/>
陳豨反趙代皆豨有髙祖聞豨將皆故賈人上曰吾知<lb/>
與之矣乃多以金賂豨將豨將多降<lb/>
後漢光武初馮異與鄧禹率車騎將軍鄧𢎞等議攻赤<lb/>
眉異曰賊餘衆尚多可稍以恩信傾難卒以用兵破之<lb/>
也上令使諸將屯澠池邀其東而異撃其西一舉取之<lb/>
此萬成計也禹𢎞不從遂大戰赤眉佯敗棄輜重走車<lb/>
皆載土以豆覆其上兵士饑爭取之赤眉引還撃𢎞𢎞<lb/>
<pb n="KR3b0016_WYG_009-20a"/>
軍潰亂大為所敗<lb/>
魏曹公西征馬超與超夾潼闗而軍公急持之而潛遣<lb/>
徐晃等夜渡蒲坂津據河西為營公自潼闗北渡未濟<lb/>
超赴船急戰公放牛馬以餌賊賊亂取牛馬公乃得渡循<lb/>
河為甬道而南賊退距渭口公乃多設疑兵潛以舟載<lb/>
兵入渭為浮橋夜分兵結營於渭南賊夜攻營伏兵撃<lb/>
破之<lb/>
曹操與袁紹相持官渡既乃循河而西紹於是渡河追<lb/>
<pb n="KR3b0016_WYG_009-20b"/>
公軍至延津南公勒兵駐營南坂下使登壘視之曰可<lb/>
五六騎有頃復白騎稍多步兵不可勝數公曰勿復白<lb/>
乃令騎解鞍放馬是時輜重就道諸將以為敵騎衆不<lb/>
如還保營公曰此所以餌敵也如何去之紹騎將文醜<lb/>
與劉備將兵五千騎前後至諸將復白可上馬公曰未<lb/>
也有頃騎至稍多或分趨輜重公曰可矣乃皆上馬時<lb/>
騎不滿六百遂縱兵擊大破之<lb/>
晉將劉牢之討妖賊孫恩恩敗走虜男女二十餘萬一<lb/>
<pb n="KR3b0016_WYG_009-21a"/>
時入海懼官軍躡其後乃縁道多棄寳物子女時東土<lb/>
殷實莫不粲麗盈目牢之等遽於收斂故恩得逃去<lb/>
晉李矩守滎陽後趙石勒親率兵襲矩矩遣老弱入山<lb/>
令所在放牛馬因設伏以待之賊爭取牛馬伏發齊呼<lb/>
聲動山谷遂大破之斬獲甚衆勒乃退<lb/>
南涼秃髪傉檀守姑臧秦姚興遣將姚弼等至於城下<lb/>
傉檀驅牛羊於野弼衆抄掠傉檀因分撃大破之<lb/>
後魏末大將廣陽王元深伐北狄使于謹單騎入賊中<lb/>
<pb n="KR3b0016_WYG_009-21b"/>
示以恩信於是西部鐵勒酋長也列河等五萬餘户並<lb/>
欵附相率南遷廣陽欲與謹至折敦嶺迎接之謹曰陸<lb/>
汗抜陵兵衆不少聞也列河等歸附必來要擊彼若先<lb/>
據險要則難與爭鋒今以列河等餌之當競來抄掠然<lb/>
後設伏而待必指掌破之廣陽然其計拔陵果來擊破<lb/>
也列河於嶺上部衆皆没謹伏兵發賊遂大敗悉收也<lb/>
列河之衆<lb/>
隋煬帝征髙麗于仲文率軍從樂浪道軍次烏骨城仲<lb/>
<pb n="KR3b0016_WYG_009-22a"/>
文簡羸馬驢數千置於軍後既而率衆東過高麗出兵<lb/>
掩襲輜重仲文迴撃大破之<lb/>
唐薛萬均為幽州羅藝將㑹竇建德率衆十萬來冦范<lb/>
陽萬均曰衆寡不敵今若出門百戰百敗當以計取之<lb/>
可令羸兵弱馬背城為陣以誘之觀賊之勢必渡水交<lb/>
兵萬均請精騎伏於城側待其半渡撃之從其言建德<lb/>
果引兵渡水因邀撃大破之<lb/>
漢𫝊介子以駿馬監求使大宛因詔令責樓蘭龜兹國<lb/>
<pb n="KR3b0016_WYG_009-22b"/>
介子至樓蘭責其王教匈奴遮殺漢使大兵方至王茍<lb/>
不教匈奴匈奴使過至諸國何為不言王謝服言匈奴<lb/>
使屬過當至烏孫道過龜兹介子復責其王王亦服罪<lb/>
介子從大宛還到龜兹龜兹言匈奴使從烏孫還在此<lb/>
介子因率其吏士共誅斬匈奴使者還奏事詔拜介子<lb/>
為中郎遷于樂監介子謂大將軍霍光曰樓蘭龜兹數<lb/>
反覆而不誅無所懲艾介子過龜兹時其王近就人易<lb/>
得也願徃刺之以示威諸國大將軍曰龜兹道逺且驗<lb/>
<pb n="KR3b0016_WYG_009-23a"/>
之於樓蘭於是白遣之介子與士卒俱齎金幣揚言以<lb/>
賜外國為名至樓蘭樓蘭王意不親介子介子陽引去<lb/>
至其西界使譯謂曰漢使者持黄金錦繡行賜諸國王<lb/>
不來受我去之西國矣即出金幣以示譯譯還謂王王<lb/>
貪漢物來見漢使者介子與坐飲陳物示之飲酒皆醉<lb/>
介子謂王曰天子使我私報王王起隨介子入帳中屏<lb/>
語壯士二人從後刺之刃交胷立死其貴人左右皆散<lb/>
走介子告諭以王負漢罪天子遣我來誅王當更立太<lb/>
<pb n="KR3b0016_WYG_009-23b"/>
子質在漢者漢兵方至無動動滅國矣遂持王首還詣<lb/>
闕<lb/>
裴矩為黄門侍郎<hi>闕</hi>　以始畢可汗强盛漸生怨隙言<lb/>
於帝曰突厥本淳易可離間但由其内多有羣胡盡皆<lb/>
桀黠教導之耳臣聞史蜀胡悉兀多奸計幸於始畢請<lb/>
誘殺之帝曰善矩因遣人告胡悉曰天子出珍物今在<lb/>
馬邑欲共蕃酋多作交闗若前來者即得好物胡悉貪<lb/>
而信之不告始畢率其部盡驅六畜星馳爭進冀先互<lb/>
<pb n="KR3b0016_WYG_009-24a"/>
市矩伏兵馬邑下誘而斬之詔報始畢曰史蜀胡悉忽<lb/>
領部落走來至此云背可汗請我容納突厥既是我臣<lb/>
彼有背叛我當共殺今已斬之故令徃報<lb/>
南涼秃髮傉檀伐沮渠䝉遜於姑臧至蕃禾莒藋掠五<lb/>
千餘戸其將屈古進曰陛下轉戰千里前無完陳徙戸<lb/>
資財盈溢衢路宜倍道旋師早渡峻險䝉遜善於用兵<lb/>
士衆習戰若輕軍卒至出吾慮表大敵外逼徙戸内攻<lb/>
危道也衛尉伊方延曰我軍勢方盛將士勇氣自倍彼<lb/>
<pb n="KR3b0016_WYG_009-24b"/>
徒我騎勢不相及若倍道旋師必捐棄資財示人以弱<lb/>
非計也俄而昏霧風雨䝉遜軍大至傉檀大敗而還<lb/>
唐武德中李靖隨河間王孝恭討蕭銑於江陵銑悉見<lb/>
兵出拒戰孝恭將撃之李靖止之曰彼救敗之師策非<lb/>
素立勢不能久不若且泊南岸緩之一日彼必分其兵<lb/>
或留拒我或歸自守兵分勢弱我乘其懈而撃之蔑不<lb/>
勝矣今若急之彼則併力死戰楚兵剽銳未易當也孝<lb/>
恭不從留靖守營自率銳師出戰果敗走趨南岸銑衆<lb/>
<pb n="KR3b0016_WYG_009-25a"/>
委舟收掠軍資人皆負重靖見其衆亂縱兵奮撃大破<lb/>
之乘勝直抵江陵入其外郭又攻水城拔之大獲舟艦<lb/>
李靖使孝恭盡散之江中諸將皆曰破敵所獲當藉其<lb/>
用奈何棄以資敵靖曰蕭銑之地南出嶺表東距洞庭<lb/>
吾懸軍深入若攻城未拔援兵四集吾表裏受敵進退<lb/>
不獲雖有舟楫將安用之今棄舟艦使塞江而下援兵<lb/>
見之必謂江陵已破未敢輕進徃來覘伺動淹旬月吾<lb/>
取之必矣銑援兵見舟艦果疑不進銑降<lb/>
<pb n="KR3b0016_WYG_009-25b"/>
　　毒<lb/>
晉師伐秦秦人毒涇上流師人多死飲毒水故<lb/>
後魏時庫莫奚亂詔濟陽王率衆討之乃為毒酒賊既<lb/>
逼棄營而走賊至競飲毒作王以輕騎縱撃俘獲殆盡<lb/>
　　亂<lb/>
吳伐越越子勾踐禦之陳於檇李勾踐患吳之整也使<lb/>
死士再擒焉不動使罪人三行屬劍於頸而辭曰二君<lb/>
有治臣奸旗鼔不敏於君之行前不敢逃刑敢歸死遂<lb/>
<pb n="KR3b0016_WYG_009-26a"/>
自刎師屬之目越子因而伐之大敗之<lb/>
春秋時吳伐楚呉公子光喪其乘舟餘皇光請於其衆<lb/>
曰喪先王之乘舟豈惟光之罪衆有焉請藉取之以救<lb/>
死衆許之使長鬛者三人潛伏于舟側曰我呼餘皇則<lb/>
對師夜從之三呼皆對楚人從而殺之楚師亂吳人大<lb/>
敗之取餘皇以歸<lb/>
五代梁太祖屯軍於岐下晉軍潛襲絳州前軍不利晉<lb/>
軍恃勢而攻臨汾氏叔宗嚴備禦乃於軍中選壯士二<lb/>
<pb n="KR3b0016_WYG_009-26b"/>
人深目虬鬚貌如沙陀者令就襄陽縣牧馬於道側蕃<lb/>
冦見之不疑二人因雜其行間俄而伺隙各擒一虜而<lb/>
來晉軍大驚且疑有伏兵遂退據滿城<lb/>
後漢初馮異將數萬人與賊約期㑹戰使壯士變服與<lb/>
赤眉同伏于道側明日赤眉使萬人攻異前部異纔出<lb/>
兵以救之纔少出兵所以示弱賊見勢弱遂悉衆攻異<lb/>
異乃縱兵大戰日昃賊氣衰伏兵猝起衣服相亂赤眉<lb/>
不復識别衆遂大潰追撃大破於崤底<lb/>
<pb n="KR3b0016_WYG_009-27a"/>
岳飛遇烏珠趨建康飛設伏牛頭山待之夜令百人黑<lb/>
衣混金營中擾之金兵驚自相攻撃烏珠次龍灣飛以<lb/>
騎三百步兵二千馳至新城大破之烏珠奔淮西遂復<lb/>
建康飛奏建康為要害之地宜選兵固守仍益兵守淮<lb/>
拱䕶腹心帝嘉納之<lb/>
　　詭異<lb/>
春秋時齊師宋師次于郎魯侯禦之公子偃曰宋師不<lb/>
整可敗也宋敗齊必還請撃之公弗許自雩門竊出䝉<lb/>
<pb n="KR3b0016_WYG_009-27b"/>
臯比而先犯之公從之大敗宋師於乘丘齊師乃還<lb/>
晉楚相持城濮之戰晉師陳于莘北胥臣以下軍之佐<lb/>
當陳蔡楚子玊以若敖之六卒將中軍曰今日必無晉<lb/>
矣子西將左子上將右胥臣䝉馬以虎皮先犯陳蔡陳<lb/>
蔡奔楚右師潰狐毛設二斾而退之欒枝使輿曳柴而<lb/>
偽遁楚師馳之原軫郤溱以中軍公族横擊之狐毛狐<lb/>
偃以上軍夾攻子西楚師敗績<lb/>
朱滔帥幽州成德軍李寳臣死其子惟岳謀襲父位滔<lb/>
<pb n="KR3b0016_WYG_009-28a"/>
與張孝忠征之大破維岳於束鹿進圍深州維岳統萬<lb/>
餘衆及田恱援兵至束鹿惟岳將王武俊以騎三千方<lb/>
陣横進滔繪帛為狻猊象使猛士百人䝉之鼓譟奮馳<lb/>
賊馬驚亂隨擊大破之惟岳焚營而遁<lb/>
春秋時楚師伐吳鍼尹固與王同舟使王執燧象以奔<lb/>
吳師<lb/>
戰國燕師伐齊已下七十餘城圍即墨未下齊將田單<lb/>
乃收城中得千餘牛為絳繒衣畫以五彩龍文束兵刃<lb/>
<pb n="KR3b0016_WYG_009-28b"/>
於其角而灌脂束葦於尾燒其端鑿城數十穴夜縱火<lb/>
牛壯士五千人隨其後牛尾熱怒而奔燕軍大驚牛尾<lb/>
炬火光明炫燿燕軍視之皆龍文所觸盡死傷五千人<lb/>
因銜枚撃之而城中鼔譟從之老弱皆撃銅器聲動天<lb/>
地燕軍大駭敗走而收齊七十餘城<lb/>
殷浩北伐請江逌為諮議叅軍姚襄結營以逼浩浩令<lb/>
逌撃之逌進軍至襄營謂將校曰今兵非不精而衆少<lb/>
於羌且壁柵固難與較力吾當以計破之乃取雞數百<lb/>
<pb n="KR3b0016_WYG_009-29a"/>
以長繩連之繋火於足羣雞駭散飛集襄營火發因其<lb/>
亂隨而撃之襄遂敗<lb/>
　　避<lb/>
春秋時楚伐隨軍於淮漢之間隨將季梁曰楚人尚左<lb/>
君必左無與王遇且攻其右右無良焉必敗偏敗衆乃<lb/>
攜矣少師曰不當王非敵也弗聴戰于速把隨師敗績<lb/>
後漢末袁尚據鄴率兵圍撃兄譚於南皮留蘇由審配<lb/>
守鄴曹操圍鄴尚還救諸將皆以為此歸師人自為戰<lb/>
<pb n="KR3b0016_WYG_009-29b"/>
不如避之操曰尚從大道來當避之若循西山來者此<lb/>
成擒耳尚果循西山來臨滏水為營夜遣兵犯圍操逆<lb/>
撃破走之城中崩潰<lb/>
晉劉裕征慕容超盧循乘虛入冦建業裕急還救時議<lb/>
者欲分兵屯守諸津裕曰賊衆我寡分其兵則人測虛<lb/>
實一處失利則阻三軍之心若聚衆石頭則衆力不分<lb/>
裕移鎮石城賊大至裕曰賊若新亭直上且將避之若<lb/>
囘泊蔡洲成禽耳徐道覆欲自新亭焚舟而戰盧循多<lb/>
<pb n="KR3b0016_WYG_009-30a"/>
疑少決每求萬全乃泊蔡洲以待晉軍潰裕登石頭以<lb/>
望循軍初見引向新亭宋武顧左右失色既而迴泊蔡<lb/>
洲道覆猶日日欲上循禁之使羸老悉乘舟艦向白石<lb/>
裕慮其從白石西上乃率劉毅等北出拒之賊遂率衆<lb/>
數萬屯丹陽郡裕率諸軍馳歸衆慮賊過江咸謂當徑<lb/>
還拒戰裕乃先引軍還石頭衆莫之曉是日大熱三軍<lb/>
疲頓既上城解甲息士洗浴飲食久之乃出列陣於南<lb/>
塘叅軍褚叔度朱齡石率勁勇千餘人過淮賊數千皆長<lb/>
<pb n="KR3b0016_WYG_009-30b"/>
刀矛鋌刃甲耀日奮躍爭進齡石所領多鮮卑善步矟<lb/>
並結陣以待之賊短兵弗能抗死傷者數百人乃退走<lb/>
大軍次大雷賊方江而下裕躬提<graphic n="KR1814" url="https://raw.githubusercontent.com/kanripo/KR-Gaiji/master/images/KR1814.png" mimeType="image/png"/>鼔命衆軍齊力撃<lb/>
之軍中多萬鈞神弩所至莫不摧陷裕自於中流蹙之<lb/>
因風水之勢賊艦悉薄西岸岸上軍先備火具焚之大<lb/>
敗循還潯陽遂走豫章<lb/>
　　怒<lb/>
楚漢相持彭越數絶楚糧道項羽欲討越謂其將曹咎<lb/>
<pb n="KR3b0016_WYG_009-31a"/>
曰謹守成臯漢欲挑戰謹勿與戰無令得東我十五日<lb/>
必誅彭越定梁地漢果數挑戰楚軍不出使人辱之五<lb/>
六日曹咎怒渡兵氾水漢撃之大破楚軍盡得楚貨賄<lb/>
曹咎自剄汜水上<lb/>
前秦苻氏遣將苻黄眉鄧羌等率步騎討姚襄襄深溝<lb/>
髙壘固守不戰鄧羌說黄眉曰傷弓之鳥落於虚發襄<lb/>
頻為晉將桓温所敗銳氣衰矣今固壘不戰是窮冦也<lb/>
襄性剛狠易以剛動若長驅鼓行直壓其壘襄必忿而<lb/>
<pb n="KR3b0016_WYG_009-31b"/>
出師可以一戰而擒也黄眉從之遣羌率騎三千軍於<lb/>
襄壘以挑之襄果怒盡銳出戰羌偽不勝引騎而退襄<lb/>
追之至於三原羌囘騎拒襄俄而黄眉至大戰斬之盡<lb/>
俘其衆<lb/>
隋杜伏威聚徒數萬煬帝遣將軍陳稜以兵八千討之<lb/>
稜不敢戰伏威遺稜婦人之服以激怒之并致書號為<lb/>
陳姥稜大怒悉衆而來伏威逆拒自出陣前挑戰稜部<lb/>
將射中其額伏威怒指之曰不殺汝我終不拔箭遂馳<lb/>
<pb n="KR3b0016_WYG_009-32a"/>
之稜俯伏走奔其陣伏威因入稜陣大呼衝之所向披<lb/>
靡復獲所射者使其拔箭然後斬之攜其首復入稜軍<lb/>
大敗僅以身免<lb/>
　　卑<lb/>
漢匈奴單于冐頓初立東胡方强遣使謂冐頓欲得千<lb/>
里馬冐頓以問羣臣皆曰千里馬國之寳勿與冐頓曰<lb/>
奈何與人隣國愛一馬乎遂與之東胡又遣使來曰願<lb/>
得單于一閼氏冐頓問羣臣皆怒曰東胡無道乃求閼<lb/>
<pb n="KR3b0016_WYG_009-32b"/>
氏冐頓曰與人鄰國愛一女子乎與之居頃之東胡復<lb/>
曰匈奴有棄地千餘里吾欲有之冐頓問羣臣或曰與<lb/>
之冐頓大怒曰地者國之本也奈何與之諸言與之者<lb/>
皆斬之冐頓上馬令國中有後至者斬遂徃襲之東胡<lb/>
輕冐頓不為之備冐頓滅之<lb/>
蜀將闗羽北伐擒魏將于禁圍曹仁于樊吳將吕䝉在<lb/>
陸口稱疾詣建業陸遜徃見之謂曰闗羽接境如何逺<lb/>
下後不堪憂也䝉曰誠如來言然我病篤遜曰羽矜其<lb/>
<pb n="KR3b0016_WYG_009-33a"/>
驕氣凌轢於人禁等為水所没非戰守之所失羽始有<lb/>
大功意驕志逸又相聞疾必益無備今出其不意自可<lb/>
擒制若見至尊宜好為計䝉曰羽素勇猛既難為敵且<lb/>
已據荆州恩信大布兼始有功膽氣益壯未易圖也䝉<lb/>
至都權問卿病誰可代者䝉對曰陸遜慮思深長才堪<lb/>
負重觀其規慮終可大任而未有逺名非羽所忌無復<lb/>
是過若用之當令外自韜隠内察形便然後可克權乃<lb/>
召遜拜偏將軍右都督代蒙遜至陸口書與羽曰前承觀<lb/>
<pb n="KR3b0016_WYG_009-33b"/>
釁而動以律行師小舉大克一何巍巍敵國敗績利在<lb/>
同盟聞慶撫節相遂席卷共奬王綱某不敏受任來西<lb/>
延慕光塵思稟良規又曰于禁等見獲遐邇欣嘆以為<lb/>
將軍之勲足以長世雖昔晉文城濮之師淮隂拔趙之<lb/>
畧蔑以尚之聞徐晃等步騎駐旌窺望麾葆操猾虜也<lb/>
忿不思難潛増衆以逞其心雖云師老猶有驍悍且戰<lb/>
㨗之後常苦輕敵古稱軍勝彌警願將軍廣為方計以<lb/>
全獨克僕書生疎遲沗所不堪嘉隣威德樂自傾盡雖<lb/>
<pb n="KR3b0016_WYG_009-34a"/>
未合策猶可懐也羽覽書有謙下自托之意遂大安無<lb/>
復所嫌遜具啟狀陳其可擒之要權乃潛軍而上使遜<lb/>
吕䝉為前部至即克公安南郡<lb/>
東晉初石勒偽推奉晉幽州刺史王浚浚不疑勒於是<lb/>
輕騎襲幽州以火宵行至易水浚督䕶馳遣白浚引軍<lb/>
拒勒浚將佐咸請出撃勒浚怒曰石公來正欲奉戴我<lb/>
也敢言撃者斬乃命設饗以待之勒晨至薊叱門者開<lb/>
門疑有伏兵先驅牛羊千頭聲言上禮實欲填諸街巷<lb/>
<pb n="KR3b0016_WYG_009-34b"/>
使兵不得發浚乃懼或坐或起勒入城升其㕔事命甲<lb/>
士執浚立之於前數其罪惡而誅之遂取幽州<lb/>
　　勞<lb/>
春秋楚申公巫臣為令尹子重子反所逐出奔晉巫臣<lb/>
自晉遺二子書曰爾讒慝事君而多殺不辜余必使爾<lb/>
疲於奔命以死巫臣請使于吳景公許之吳王夀夢說<lb/>
之乃通吳于晉以兩之一卒適吳舍偏兩之一焉與其<lb/>
射御教吳乘車教之戰陣教之叛楚寘其子狐庸為行<lb/>
<pb n="KR3b0016_WYG_009-35a"/>
人於吳吳始伐楚伐巢伐徐遂入州來子重子反於是<lb/>
乎一歲七奔命蠻夷屬於楚者吴盡取之<lb/>
吳子闔廬問於伍員曰伐楚如何對曰楚執政衆而乖<lb/>
莫適任患若為三師以肄焉一師至彼必皆出彼出則<lb/>
歸彼歸則出楚必道敝亟肄以罷之多方以誤之既罷<lb/>
而後以三軍繼之必大克之闔廬從之楚於是乎始病<lb/>
吳遂入郢<lb/>
隋髙熲獻取陳之策曰江北地寒田收差晚江南土熱<lb/>
<pb n="KR3b0016_WYG_009-35b"/>
水田早熟量彼收穫之際熲集士馬聲言掩襲必屯兵<lb/>
禦守足得廢其農時彼既聚兵我便解甲再三若此賊<lb/>
以為常後雖集兵彼必不信猶豫之頃我乃濟師登陸<lb/>
而戰兵氣益倍文帝行其策陳人益懼<lb/>
後周遣將討髙齊師圍洛陽齊將段韶禦之韶登邙坂<lb/>
聊欲觀周軍形勢至大和谷便值周軍即遣馳告諸營<lb/>
與將結陣以待之周軍仍以步人在前上山逆戰韶以<lb/>
彼徒我騎且却且引待其力敝乃遣下馬撃之短兵始<lb/>
<pb n="KR3b0016_WYG_009-36a"/>
交周人大潰洛城之圍並即奔遁<lb/>
後周遣將率突厥之衆逼齊晉陽齊將段韶禦之時大<lb/>
雪之後周人以步卒為前鋒從西山下去城二里諸將<lb/>
咸欲逆撃之韶曰步人氣力有限今積雪凝厚逆戰非<lb/>
便不如陣以待之彼勞我逸破之必矣既而交戰大敗<lb/>
之敵前鋒盡殪無復孑遺自餘通宵奔遁<lb/>
唐太宗戰竇建德於汜水東建德列陣彌亘數里太宗<lb/>
將數騎登髙而觀之謂諸將曰賊渡險而囂是軍無政<lb/>
<pb n="KR3b0016_WYG_009-36b"/>
令逼城而陣有輕我心陣久卒饑必將自退退而撃之<lb/>
何徃不克建德列陣自卯至午兵士饑倦皆列坐又爭<lb/>
飲水太宗曰可撃之矣遂戰大破之生擒建德<lb/>
朱熹曰古之戰也兩軍相對甚有禮有饋惠焉有飲酌<lb/>
焉不似後世便只是濫殺將去劉錡順昌之捷亦只是<lb/>
投之死地而後生當時敵騎大擁而至凡十餘萬諸將<lb/>
㑹議以為固知力不能當然急渡江則朝廷兵守己自<lb/>
戒嚴必不可渡兼攜持老幼敵騎已迫必為所追其勢<lb/>
<pb n="KR3b0016_WYG_009-37a"/>
終歸於死若兩下皆死不若固守庶幾可生遂開城門<lb/>
而守敵人大至劉錡先遣人約他某日戰敵人謂其敢<lb/>
與我約戰大怒至日敵騎壓於城外時正暑月劉錡分<lb/>
部下兵五千為五隊先備暑藥飯食酒肉待用先以一<lb/>
副兠鍪與甲置之日下曬時令人以手摸㸔熱得幾何<lb/>
如此數次其兠鍪與甲尚可容手則未發直待熱如火<lb/>
不可容手乃唤一隊軍至令吃酒飯少定與暑藥遂各<lb/>
授兵出西門戰少頃又喚一隊至授之出南門如此數<lb/>
<pb n="KR3b0016_WYG_009-37b"/>
隊分諸門迭出迭入敵遂大敗縁敵人衆多其立無縫<lb/>
僅能操戈更轉動不得而我兵執斧入人叢掀其馬甲<lb/>
以斷其足一騎纔倒即壓數騎殺死甚衆况當敵衆正<lb/>
熱甲盾如火流汗喘息煩悶而吾軍迭出飽銳清涼而<lb/>
傷困者即扶歸就藥調䕶遂以至寡敵至衆敵人大敗<lb/>
方有怯中國之意遂從和議前此皆未肯真箇要和此<lb/>
是庚申年六月可惜此機不遂<lb/>
　　離<lb/>
<pb n="KR3b0016_WYG_009-38a"/>
漢先零䍐开二種羌解仇合黨為寇漢將趙充國討之<lb/>
上書曰先零羌虜欲為背叛故與䍐开解仇然私心恐<lb/>
漢兵至而罕开背之常欲赴䍐开之急以堅其約若先<lb/>
撃䍐羌先零必助之今虜馬肥糧食方饒撃之恐不能<lb/>
傷害適使先零得施德於罕羌堅其約合其黨虜交堅<lb/>
黨合誅之用力數倍臣恐國家憂累繇十數年不二三<lb/>
嵗而已先誅先零則罕开之屬不煩兵服矣宣帝從之<lb/>
果如其策<lb/>
<pb n="KR3b0016_WYG_009-38b"/>
後漢末曹操征闗中進軍渡渭馬超及韓遂數請戰不<lb/>
許因請割地求送任子賈詡以為可偽許之操復問計<lb/>
詡曰離之而已操曰解韓遂請與操相見操與遂交馬<lb/>
語移時不及軍事但説京師故舊拊手歡笑既罷超等<lb/>
問遂公何言遂曰無所言也超等疑之他日操又與遂<lb/>
書多所㸃抹如遂改定者超等愈疑遂自是超遂搆隙<lb/>
公乃克日㑹戰先以輕兵挑之戰良久乃縱驍騎夾撃<lb/>
大破之遂超等走涼州<lb/>
<pb n="KR3b0016_WYG_009-39a"/>
蔣濟為曹操丞相主簿初蜀將闗羽圍樊城既降于禁<lb/>
斬龎德威震華夏曹操議徙許都以避其銳司馬懿及<lb/>
濟以為闗羽得志孫權必不願也可遣人勸權躡其後<lb/>
許割江南以封權則樊圍自解太祖如其言權聞之即<lb/>
引兵據江陵羽遂見擒<lb/>
東晉平州刺史崔毖隂結髙句麗及宇文段國等同滅<lb/>
慕容廆以分其地廆聞之曰彼信崔毖虛説邀一時之<lb/>
利烏合而來耳既無統一莫相歸服吾今破之必矣然<lb/>
<pb n="KR3b0016_WYG_009-39b"/>
彼軍初合其鋒甚銳幸我速戰若逆撃之落其計矣不<lb/>
若静以待之必懐疑貳迭相猜防一則疑吾與毖譎而<lb/>
覆之二則自疑三國之中與吾有韓魏之謀者待其人<lb/>
情沮惑然後取之於是三國攻廆廆閉門不戰遣使送<lb/>
牛酒以犒宇文大言於衆曰崔毖昨有使至於是二國<lb/>
果疑宇文同於廆也引兵而歸宇文悉獨官曰二國雖<lb/>
歸吾當獨兼其國盡衆逼城連營三十里廆簡精鋭士<lb/>
配子皝摧鋒于前子翰領精騎為竒兵從旁出直衝其<lb/>
<pb n="KR3b0016_WYG_009-40a"/>
營廆方陣而進悉獨官自恃其衆不設備見廆軍之至<lb/>
方率兵拒之前鋒始交翰已入其營縱火焚之衆大敗<lb/>
　　不備<lb/>
後漢末廬江大守劉勲理皖城恃兵强士勇横於江淮<lb/>
之間無出其右者孫策惡之時已有江左自領㑹稽太<lb/>
守使人卑辭厚幣而説之曰海昏上繚宗人數欺下國<lb/>
患之有年矣撃之路由不便幸因將軍神武而臨之且<lb/>
上繚國富廩實吳娃越姬充於後庭明珠火齊被於帑<lb/>
<pb n="KR3b0016_WYG_009-40b"/>
藏取之可以資軍雖蜀郡成都金碧之府未能過策願<lb/>
舉敝邑躬率士卒以為外援勲允之劉煜諫曰上繚雖<lb/>
小而城堅池深守之則易攻之則難不可旬日而拔也<lb/>
且兵見疲於外而國虚於内孫策多謀而善用兵乘虚<lb/>
襲我將何禦之而將軍進屈於敵退無所歸羝羊觸藩<lb/>
其在兹乎勲不從遂大興師伐上繚策果襲廬江破之<lb/>
勲窮蹙遂奔曹公<lb/>
蜀將闗羽遣糜芳守南郡羽領兵圍樊城吳主遣將吕<lb/>
<pb n="KR3b0016_WYG_009-41a"/>
䝉屯陸口厚與闗羽結好羽多留兵備南郡恐䝉來襲<lb/>
䝉上疏曰羽討樊而多留兵必恐䝉圖其後故也䝉常<lb/>
有病乞分衆還建業以理病為名羽聞之必撤備徐以<lb/>
大軍泝江馳上襲其空虚則南郡可下而羽易擒矣吳<lb/>
主然之䝉遂稱病而還建業羽稍撤備而悉衆赴樊城<lb/>
䝉遂發兵逆流而上伏甲於舟使更衣為商人以理征<lb/>
棹達旦兼行過羽所置屯戍輒縳之羽遂失驚師次於<lb/>
南郡襲奪其城羽吏士攻樊城未下聞城已陷而家屬<lb/>
<pb n="KR3b0016_WYG_009-41b"/>
無恙見待甚于平時無復鬭心稍稍分散羽竟為吳師<lb/>
所擒荆州遂平<lb/>
朱序鎮襄陽苻堅遣苻丕石越攻之次沔北序以秦無<lb/>
舟檝不以為虞石越遂遊馬以渡序大懼守中城越攻<lb/>
陷外郭獲船百餘艘以濟軍後屢戰秦兵引退序不設<lb/>
備督䕶李伯䕶密送欵於秦為内應遂襲襄陽執序送<lb/>
長安<lb/>
後燕慕容盛據遼東遼西太守李殷隂引後魏軍上表<lb/>
<pb n="KR3b0016_WYG_009-42a"/>
請發兵以拒㓂盛曰此必詐也召其使而詰之果驗盡<lb/>
滅其族遣將李旱率騎討之師次建安召旱旋師殷聞<lb/>
其家被誅也擁二千餘户以自固及聞旱中路而還謂<lb/>
有内變不復為備留其子養守令支迎魏師於北平旱<lb/>
候知之襲克令支遣裨將追殷及干無終斬之盛謂羣<lb/>
臣曰前以追旱還者殷新為叛逆必忌官威一則鳩合<lb/>
同類刼害良善二則亡竄山澤未可卒平故非意而還<lb/>
以盈怠其志卒然掩之必克之理也羣臣皆曰非所及<lb/>
<pb n="KR3b0016_WYG_009-42b"/>
也<lb/>
後魏陵州木籠獠恃險每行抄刼大將陸騰討之獠因<lb/>
山為城攻之不可拔騰於城下多設聲樂及雜伎示無<lb/>
戰心諸獠果棄其兵仗攜妻子臨城觀樂騰知其無備<lb/>
密令衆軍俱上諸賊惶懼不知所為遂縱兵討擊盡破<lb/>
之<lb/>
隋將賀若弼鎮淮南請沿江防人每交代之際必集歴<lb/>
陽於是大列旗幟營幕被野陳人以為大兵至悉發國<lb/>
<pb n="KR3b0016_WYG_009-43a"/>
中士馬既知防人交代其衆復散後以為常不復設備<lb/>
其後弼以大軍濟江陳人弗之覺遂滅陳<lb/>
春秋楚子重自陳伐莒圍渠丘渠丘城惡衆潰奔莒楚<lb/>
入渠丘莒人囚楚公子平楚人曰勿殺吾歸而俘莒人<lb/>
殺之楚師圍莒莒城亦惡庚申莒潰楚遂入鄆莒無備<lb/>
故也君子曰恃陋而不備罪之大者也備禦不虞善之<lb/>
大者也莒恃其陋而不脩城郭浹辰之間而楚克其三<lb/>
都無備也夫<lb/>
<pb n="KR3b0016_WYG_009-43b"/>
漢末曹操征烏桓諸將士多懼郭嘉曰胡恃其逺必不<lb/>
設備因其無備卒然撃之可破滅也操行至易水嘉又<lb/>
曰兵貴神速今千里襲人輜重多難以趨利不如輕兵<lb/>
以出掩其不意乃密出盧龍塞外道絶不通乃塹山堙<lb/>
谷五百餘里涉鮮卑庭東指栁城未至二百里虜乃知<lb/>
之將數萬騎逆軍登白狼山卒與虜遇衆甚盛操登髙<lb/>
觀虜陣不整縱兵撃之使張遼為先鋒虜大敗也<lb/>
曹操撃袁譚袁尚於黎陽使李典與程昱等以船運糧<lb/>
<pb n="KR3b0016_WYG_009-44a"/>
㑹尚遣髙藩將兵屯河上絶水道典與諸將議曰藩軍<lb/>
少甲而恃水有懈怠之心擊之必克昱亦以為然遂北<lb/>
渡河攻藩破之水道得通<lb/>
唐李靖陳圖蕭銑十策有詔拜行軍縂管軍政一委焉<lb/>
靖閱兵夔州銑以時屬秋潦江水汎漲三峽路危必謂<lb/>
靖不能進遂休兵不設備靖率師而進曰兵貴神速機<lb/>
不可失今兵始集銑尚未知乘水漲之勢倐忽至城下<lb/>
所謂疾雷不及掩耳縱使知我倉卒無以應敵此必成<lb/>
<pb n="KR3b0016_WYG_009-44b"/>
禽也進兵至夷陵銑始懼召兵江南果不能至勒兵圍<lb/>
城銑遂降<lb/>
　　不意<lb/>
春秋楚大夫子囊師于棠以伐吳吳不出而還子囊殿<lb/>
以吳為不能而弗儆吳人自臯舟之隘要而撃之楚人<lb/>
不能救吳人敗之<lb/>
隋末李密攻宇文化及還其勁兵良馬多死隋將王世<lb/>
充守東都欲乘敝撃之簡鍊精銳得二萬餘人馬二千<lb/>
<pb n="KR3b0016_WYG_009-45a"/>
餘匹至偃師營於通濟渠南是時密新得志於化及有<lb/>
輕世充之心不設壁壘世充夜遣二百餘騎潛入北山<lb/>
伏谿谷中命軍士秣馬蓐食既而宵濟人奔馬馳遲明<lb/>
而薄密密出兵應之陳未成列而兩軍合戰其伏兵蔽<lb/>
山而上潛登北原乘髙而下馳壓之密營遂亂無能拒<lb/>
之者即入縱火軍大驚潰<lb/>
晉王渾領豫州刺史與吳接境宣布威信前後降附甚<lb/>
多吳將薛瑩魯淑衆號十萬淑向弋陽瑩向新息時州<lb/>
<pb n="KR3b0016_WYG_009-45b"/>
兵並放休息渾統一旅浮淮潛濟出其不意瑩等不虞<lb/>
晉師之至渾撃破之<lb/>
唐光啓中秦宗權數為朱全忠所敗恥之悉力以攻汴<lb/>
州其將張晊屯於北郊秦賢屯於板橋各有衆數萬列<lb/>
三十六寨連延二十餘里全忠謂諸將曰賊蓄鋭休兵<lb/>
方來撃我謂吾兵少畏懼止於堅守而已今出其不意<lb/>
先撃之乃親引兵攻秦賢砦將士踴躍爭先賊果不備<lb/>
連拔四砦斬首萬餘級賊衆以為神助<lb/>
<pb n="KR3b0016_WYG_009-46a"/>
梁兵攻潞州築夾寨㑹晉王李克用死太祖以為援兵<lb/>
不能復來不復設備晉王存朂與諸將謀曰朱温所憚<lb/>
者先王耳聞吾新立以為童子未閑軍旅必有驕怠之<lb/>
心若簡精兵倍道趨之出其不意破之必矣取威定霸<lb/>
在此一舉不可失也乃大閱士卒發潯陽軍於黄碾伏<lb/>
兵三垂岡詰旦大霧進兵直抵夾寨梁軍無斥堠不意<lb/>
晉兵之至將士尚未起軍中驚擾晉兵燒寨鼓譟而入<lb/>
梁兵大潰失亡將校士卒以萬計<lb/>
<pb n="KR3b0016_WYG_009-46b"/>
魏五光末賊元伯生西自崤潼東至鞏洛屠陷塢壁所<lb/>
在為患孝武遣京畿都督婁昭討之昭請以五千人行<lb/>
段永曰此賊無城栅惟以冦鈔為資取之在速不在衆<lb/>
也若星馳電發出其不虞精騎三百足矣帝然其計於<lb/>
是命永代昭以五百騎倍道兼進遂平之<lb/>
東魏北豫州刺史髙仲密叛降魏宇文泰以仲密所據<lb/>
遼逺難為應接諸將皆憚此行李逺獨曰北豫逺在賊<lb/>
境髙歡又屯兵河上以常理而論實難救援但不入獸<lb/>
<pb n="KR3b0016_WYG_009-47a"/>
穴不得獸子若竒兵出其不意事或可濟脫有利鈍固<lb/>
是兵家之常如其固堅行便無克定之日泰大喜曰李<lb/>
逺所言差强人意乃授行堂尚書前驅東出泰率大軍<lb/>
繼進逺乃潛師而徃拔仲密以歸<lb/>
唐契必何力從征吐谷渾時吐谷渾主在突倫川何力<lb/>
復欲襲之薛萬均懲其前敗固言不可何力曰賊非有<lb/>
城郭逐水草以為生若不襲其不虞便恐鳥驚魚散一<lb/>
失機㑹安可傾其巢穴耶乃自選驍兵千餘騎直入突<lb/>
<pb n="KR3b0016_WYG_009-47b"/>
倫川襲破吐谷渾牙帳斬首數千級獲駝馬牛羊二十<lb/>
餘萬頭吐谷渾主脫身而免<lb/>
魏末遣將鍾㑹鄧艾伐蜀蜀將姜維守劒閣鍾㑹攻維<lb/>
未能克艾上言請從隂平由斜徑出劒閣西入成都竒<lb/>
兵衝其腹心劍閣之軍必還赴涪則㑹方軌而進劒閣<lb/>
之軍不還則應涪之兵寡矣軍志云攻其不備出其不<lb/>
意今掩其空虛破之必矣冬十月艾自陰平行無人之<lb/>
地七百餘里鑿山通道遣作橋閣山髙谷深至為艱險<lb/>
<pb n="KR3b0016_WYG_009-48a"/>
糧運將匱瀕於危殆艾以氊自裹推轉而下將士皆攀<lb/>
木縁崖魚貫而進先登至江油蜀守將馬邈降諸葛瞻<lb/>
自涪還綿竹列陣相拒大敗之斬瞻及尚書張遵等軍<lb/>
進至成都蜀主劉禪面縳舁櫬詣軍請降<lb/>
晉譙縱據蜀劉裕與朱齡石密謀取蜀曰劉敬宣徃年<lb/>
出黄虎無功而退賊謂我今應從外水徃而料我當出<lb/>
其不意猶從内水來也必重兵守涪城以備内道若向<lb/>
黄虎正墮其計今以大衆自外水取成都疑兵出内水<lb/>
<pb n="KR3b0016_WYG_009-48b"/>
此制敵之竒也而慮此聲先馳賊審虛實别有函封付<lb/>
齡石題曰至白帝乃開諸軍雖進未知處分至白帝發<lb/>
書曰衆軍悉從外水取成都臧燾朱林從中水取廣漢<lb/>
使羸弱乘髙艦十餘由内水向黄虎譙縱果備内水使<lb/>
其大將譙道福戍涪城遣其將侯暉譙詵等屯彭模夾<lb/>
水為城以拒晉軍諸將以賊水北城險衆多咸欲先攻<lb/>
其南城齡石曰不然雖冦在北今屠南城不足以破北<lb/>
若盡銳以攻北壘南城不麾而自散也遂攻北城詰朝<lb/>
<pb n="KR3b0016_WYG_009-49a"/>
戰至日暮焚其樓櫓四面並登斬侯暉譙詵仍引軍迴<lb/>
趨南城即時潰散朱林至廣漢復破譙道福别軍<lb/>
後唐李嗣源襲鄆髙行周為前軍㑹夜分大雨人無進<lb/>
志行周曰此天贊我彼必無備直出其不意是夜涉河<lb/>
入東城比明平之<lb/>
唐蘇定方驍悍多力為折衝隨李靖襲突厥頡利於磧<lb/>
口定方率二百騎為前鋒乗霧而行去賊一里忽然霧<lb/>
歇見牙帳遂掩襲之頡利狼狽散走<lb/>
<pb n="KR3b0016_WYG_009-49b"/>
貞觀中蘇定方率兵討突厥賀魯大雪平地二尺軍中<lb/>
咸請停兵候晴定方曰虜恃雪深謂我不能前進必當<lb/>
憩息追可及若緩以縱之則漸逺難追省日兼功在此<lb/>
舉也於是勒兵凌雪晝夜兼進所經收其人衆遂至雙<lb/>
河去賀魯所居二百餘里布陣長驅徑至金牙山賀魯<lb/>
牙帳所時賀魯集衆欲獵定方縱兵撃之破其牙帳生<lb/>
擒數萬人賀魯脱走拔石國定方於是悉命諸部歸其<lb/>
所居復其産業賀魯所虜掠者悉檢責還之於是西域<lb/>
<pb n="KR3b0016_WYG_009-50a"/>
諸國安堵如故令副將蕭嗣業徃石國以追賀魯遂擒<lb/>
歸于京師<lb/>
周末荆人伐陳呉救之軍行三十里夜不見星左史倚<lb/>
相謂大將子期曰雨十日夜甲輯兵聚吳人必至不如<lb/>
備之乃為陣吳人至見荆有備而返左史曰其返覆六<lb/>
十里其君子休小人為食我行三十里撃之必克從之<lb/>
遂破吳軍<lb/>
東魏初髙歡破爾朱兆兆奔秀容分兵守險出入抄掠<lb/>
<pb n="KR3b0016_WYG_009-50b"/>
歡每揚聲云欲討兆將出復止如此者數四歡揣兆嵗<lb/>
首必應㑹飲使將竇泰率精騎先驅一朝一夜行三百<lb/>
里兆軍人因宴休惰忽見泰軍莫不奪氣因而克之<lb/>
李愬攻蔡州吳房軍吏曰今日徃亡請避之愬曰賊以<lb/>
徃亡謂吾不來正可撃也又戰遂捷而歸<lb/>
宋武帝謀討劉毅王鎮惡曰公若事西楚請給百舸為<lb/>
前驅及西討轉鎮惡叅軍事使率龍驤將軍蒯恩領百<lb/>
舸前發鎮惡受命便晝夜兼行揚聲劉兖州上先是毅<lb/>
<pb n="KR3b0016_WYG_009-51a"/>
稱病表請從弟兖州刺史藩為副毅謂為信不知見襲<lb/>
鎮惡去江陵城二十里舍船步上蒯恩軍在前鎮惡次<lb/>
之舸留一甲士看守對舸岸上立旗安鼓語所留人曰<lb/>
計我將至城便長嚴令後有大軍狀又分隊在後令燒<lb/>
江津艦船鎮惡徑前襲城津戍百姓皆言劉藩實上晏<lb/>
然不疑將至城逢毅要將朱顯之馳前問藩所在軍人<lb/>
答云在後及至軍後不見藩又望江津船艦被燒旌旗<lb/>
甚盛知非藩上便躍馬告毅令閉城門鎮惡亦馳進得<lb/>
<pb n="KR3b0016_WYG_009-51b"/>
入城便因風放火燒大城南門及東門而襲破之<lb/>
隋韋雲起討契丹以其與突厥相通素無猜忌雲起既<lb/>
入其界使突厥詐云向栁城郡欲共髙麗交易勿言營<lb/>
中有隋使敢漏洩者斬契丹不備去賊營百里詐引南<lb/>
渡夜復退還去營五十里結陣而宿契丹弗之知也既<lb/>
明俱發馳騎襲之盡獲其男女四萬口女子及畜産以<lb/>
半賜突厥餘將入朝男子皆殺之煬帝大喜集百官曰<lb/>
雲起用突厥而平契丹<lb/>
<pb n="KR3b0016_WYG_009-52a"/>
唐李元平大言好論兵宰相闗播竒重之薦於上以為<lb/>
將相之器時李希烈反朝廷以汝州與賊接境刺史韋<lb/>
光裔懦弱以元平代之既至部募工徒猶理郛郭希烈<lb/>
乃使勇士應募執役版築凡入數百人元平不之覺希<lb/>
烈遣將以數百騎突至其城先應募執役者應於内縳<lb/>
元平馳去既見希烈遺下汙地希烈見之曰盲宰相使<lb/>
汝當我何待我太薄耶<lb/>
梁末侯景反陷建業髙州刺史李遷仕據大臯圖逆召<lb/>
<pb n="KR3b0016_WYG_009-52b"/>
髙凉太守馮寳寳欲徃其妻冼氏止之曰刺史無故不<lb/>
合召太守此詐君欲為反耳頃者京師危迫羽檄召兵<lb/>
遍於郡縣刺史稱疾不赴繕甲訓兵今已備矣而更召<lb/>
者徃必見留願且勿行遣使譎之曰身疾篤謹遣妻傳<lb/>
意并送土物以省之彼聞喜必無所防為君取之如反<lb/>
掌耳寳從之於是冼氏自將千人皆藏短兵步擔雜物<lb/>
唱言琛貨先書報遷仕曰太守馮寳疾篤謹令妻冼氏<lb/>
傳啓并奉土貢以資軍費遷仕大恱迎冼氏因釋擔出<lb/>
<pb n="KR3b0016_WYG_009-53a"/>
刃大破之遷仕脱身而遁冼氏入據其城盡收其衆<lb/>
唐馮行襲武當人僖宗在蜀有賊首孫喜者聚徒數千<lb/>
人欲入武當刺史吕曄惶駭無營行襲伏勇士於江南<lb/>
乘小舟迎喜謂喜曰郡人今得良牧衆心歸矣但縁兵<lb/>
多民懼虜掠若駐軍江北領肘腋以赴之使某前導以<lb/>
慰安士民可立定也喜然之既渡江軍吏迎謁伏甲奮<lb/>
起行襲擊喜仆地拔劒斬之其黨盡殪賊衆在江北者<lb/>
悉奔潰<lb/>
<pb n="KR3b0016_WYG_009-53b"/>
王全斌伐蜀自利州趨劍門次益光全斌㑹諸將議曰<lb/>
劒門天險古稱一夫荷戈萬夫莫前諸君宜各陳進取<lb/>
之策侍衛軍頭向韜曰降卒牟進言益光江東越大山<lb/>
數重有狹徑名來蘇蜀人於江西置砦對岸有渡自此<lb/>
出劒闗南二十里至清强店與大路合可於此進兵即<lb/>
劍門不足恃也全斌等即欲卷甲赴之康延澤曰來蘇<lb/>
細徑不須主帥親徃且蜀人屢敗併兵退守劍門莫若<lb/>
諸將協力進攻命一偏將趨來蘇若達清强北撃劒闗<lb/>
<pb n="KR3b0016_WYG_009-54a"/>
與大軍夾攻破之必矣全斌聴其策命史延徳分兵趨<lb/>
來蘇造浮梁於江上蜀人見梁成棄砦而遁蜀帥王昭<lb/>
逺聞延德兵趨來蘇至清强即引兵退陣於漢源坡留<lb/>
其偏將守劒門全斌等擊破之昭逺遁去遣輕騎追獲<lb/>
傳送闕下遂克劒州殺蜀軍萬餘人<lb/>
　　未成列<lb/>
齊髙歡伐西魏至許原西宇文泰拒之至渭南召其兵<lb/>
皆未至諸將以衆寡不敵請待歡更西以觀之泰曰髙<lb/>
<pb n="KR3b0016_WYG_009-54b"/>
歡越山度河逺來至此天亡之時也若至咸陽人情轉<lb/>
騷擾今及其新至便可擊之即造浮橋於渭令軍人齎<lb/>
三日糧輕騎渡渭輜重自渭南夾渭而軍李弼謂泰曰<lb/>
彼衆我寡不可平地置陣此東十里有渭曲可先據以<lb/>
待之遂進至渭背水為陣李弼為左拒趙貴為右拒命<lb/>
將士皆偃戈於葭蘆中日晡齊師至望見軍少競萃於<lb/>
左軍亂不成列泰乃鳴鼓士皆奮起合戰李弼率鐵騎<lb/>
横撃之絶其軍為二遂大敗之<lb/>
<pb n="KR3b0016_WYG_009-55a"/>
春秋時晉中行穆子敗無終及羣狄於太原崇卒也將<lb/>
戰魏舒曰彼徒我車所遇又隘以什共車必克困諸阨<lb/>
又克請皆卒自我始乃毁車以為行五乘為三伍荀吳<lb/>
之嬖人不肯即卒斬以徇為五陣以相離兩於前伍於<lb/>
後專為右角參為左角偏為前拒以誘之翟人笑之未<lb/>
陳而薄之大敗之<lb/>
後魏侯莫陳崇從賀拔岳力戰破万侯醜奴與輕騎逐<lb/>
北至州長坑及之賊未成列崇單騎入賊中於馬上生<lb/>
<pb n="KR3b0016_WYG_009-55b"/>
擒醜奴遂大破之<lb/>
　　新集<lb/>
後漢末曹操征張魯定漢中劉曄進説曰明公以步卒<lb/>
五千誅董卓北破袁紹南征劉表九州百郡十并其八<lb/>
威振天下勢傾内外今舉漢中蜀人覩風破膽失守推<lb/>
此而前蜀可傳檄定也劉備人傑也有智度而遲新得<lb/>
蜀人猶未附今破漢中蜀人震恐其勢自傾以公之神<lb/>
明因其傾而壓之無不克也若小緩之諸葛亮明于理<lb/>
<pb n="KR3b0016_WYG_009-56a"/>
國而為相闗羽張飛勇冠三軍而為將蜀人既定據險<lb/>
守要則不可犯也今不取必為後憂曹操不從居數日<lb/>
蜀降者説蜀中一日數十驚備斬之而不能禁也操悔<lb/>
之又問曄曰今尚可撃否曄曰今已小定未可撃也<lb/>
隋漢王諒作亂遣其將綦母良自滏口徇黎陽塞白馬<lb/>
津余公理自大行下河内朝廷以史祥為行軍總管討<lb/>
之於河陰久不得濟祥謂軍吏曰余公理輕而無謀又<lb/>
新得志謂其衆足恃恃衆必驕且河北人先不習兵所<lb/>
<pb n="KR3b0016_WYG_009-56b"/>
謂擁市人而戰不足圖也乃令軍中修攻具公理使諜<lb/>
知之果屯兵於河陽内城以備祥於是艤船南岸公理<lb/>
聚甲當之祥乃簡精銳於下流潛渡公理拒之未成列<lb/>
縱撃大破之<lb/>
唐垂拱初突厥犯邊命黑齒常之率兵拒之躡至兩井<lb/>
忽逢賊三千餘衆常之見賊徒輩下馬著甲遂領二百<lb/>
餘騎身當先鋒直衝之賊遂棄甲而散俄頃賊衆大至<lb/>
及日將暮常之令伐木營中然火如烽燧時東南忽有<lb/>
<pb n="KR3b0016_WYG_009-57a"/>
大風起賊疑有救兵相應狼狽夜遁<lb/>
宋太宗征太原時節度使何繼筠把石嶺闗北虜來援<lb/>
繼筠率數千騎禦之虜至乘其未成列遽麾兵擊之虜<lb/>
衆大潰追奔數十里<lb/>
　　未集<lb/>
太祖親征澤潞車駕次滎陽西京留守向拱朝于行在<lb/>
上召拱與語拱曰李筠逆節久露兵勢漸成陛下宜速<lb/>
濟大河歴大行乘其未集而撃之平之必矣或稽浹旬<lb/>
<pb n="KR3b0016_WYG_009-57b"/>
恐賊鋒益銳難為力矣筠在澤州王師薄其城下拔之<lb/>
　　逺來<lb/>
吳孫權拒曹操于赤壁諸葛亮説權云曹操之衆逺來<lb/>
聞追劉豫州一日一夜行三百里此所謂强弩之末不<lb/>
能穿魯縞也兵法忌之曰必蹶上將從之遂敗操<lb/>
晉劉琨守太原遣將姬澹率衆十餘萬討石勒勒將拒<lb/>
之或諫曰澹兵馬精盛其鋒不可當宜深溝髙壘以挫<lb/>
其銳攻守之勢必獲萬全勒曰澹大衆逺來體疲力竭<lb/>
<pb n="KR3b0016_WYG_009-58a"/>
犬羊烏合號令不齊可一戰擒之何彊之有冦已垂至<lb/>
胡可捨去大軍一動豈易中還若澹乘我之退顧走乃<lb/>
無暇焉得深溝髙壘乎此為不戰而自滅之道也立斬<lb/>
諫者以孔萇為前鋒都督令三軍後出者斬設疑兵於<lb/>
山上分為二伏勒輕騎與澹戰偽收衆而北澹縱兵追<lb/>
之勒前後伏發夾撃澹軍大敗<lb/>
梁將陳慶之伐後魏之渦陽魏遣將元昭等率兵來援<lb/>
前軍至駝澗去渦陽四十里慶之欲逆戰諸將以賊之<lb/>
<pb n="KR3b0016_WYG_009-58b"/>
前鋒必是輕銳與我戰若捷不足為功如其不利沮我<lb/>
軍陣勢兵法所謂以逸待勞不如勿撃慶之曰魏人逺<lb/>
來皆已疲倦去我既逺必不見疑及其未集須挫其氣<lb/>
出其不意必無敗理且聞虜所據營林木甚盛必不夜<lb/>
出諸將若皆疑惑慶之請獨取之於是與麾下五百騎<lb/>
奔撃破其前軍魏人震恐<lb/>
後周末隋文帝作相遣將崔仲文先以兵定闗東破尉<lb/>
遲迥將檀讓初仲文在蓼隄諸將皆曰軍士逺來士馬<lb/>
<pb n="KR3b0016_WYG_009-59a"/>
瘦敝不可決勝仲文令三軍趣食列陣大戰既而破城<lb/>
諸將皆請曰前兵疲不可交戰竟而克勝其計安在仲<lb/>
文笑曰吾所部將皆山東人果於進不宜持久乘勢撃<lb/>
之所以制勝諸將皆以為非所及也<lb/>
魏孝武帝將圖髙歡歡勒兵南出以髙敖曹為前鋒稍<lb/>
逼京師魏帝親總六軍屯河橋宇文泰謂左右曰髙歡<lb/>
數日行八九百里曉兵者所忌正須乘便撃之而主上<lb/>
以萬乘之重不能渡河決戰方縁津據守且長河萬里<lb/>
<pb n="KR3b0016_WYG_009-59b"/>
扞禦為難若一處得渡大事去矣果如其言帝西奔長<lb/>
安<lb/>
十六國北涼沮渠䝉遜率兵伐南涼秃髪傉檀至顯美<lb/>
徙數千戸而還傉檀追及䝉遜將撃之諸將皆曰賊已<lb/>
安營不可犯也䝉遜曰傉檀謂吾逺來疲敝必輕而無<lb/>
備及其壁壘未成可一鼔而滅進擊敗之乘勝至于姑<lb/>
臧夷夏降者萬數千户傉檀懼請和而歸<lb/>
梁將陳慶之伐後魏之渦陽魏遣將元昭等率兵來援<lb/>
<pb n="KR3b0016_WYG_009-60a"/>
前軍至駞澗去渦陽四十里慶之謂諸將曰魏人逺來<lb/>
皆已疲倦去我既逺必不見疑及其未集須挫其氣出<lb/>
其不意必無敗理且聞虜所據營林木甚盛必不夜出<lb/>
諸君若皆疑惑慶之請獨取之於是與麾下五百騎奔<lb/>
撃破其前軍魏人震恐<lb/>
東魏大將髙欽伐西魏軍至許原西宇文泰至渭南詔<lb/>
諸州兵皆來㑹乃召諸將謂之曰髙歡越山渡河逺來<lb/>
至此天亡之時也及其新至便可撃之即造浮橋於渭<lb/>
<pb n="KR3b0016_WYG_009-60b"/>
令軍人齎三日糧輕騎渡渭南夾而軍至沙苑距歡軍<lb/>
六十餘里歡聞泰至引軍來㑹見泰軍沙競馳而進不<lb/>
為行列泰鳴鼔士皆奮起其將李弼等率鐵騎横撃之<lb/>
絶其軍為二遂大敗之斬六千餘級降者二萬餘人歡<lb/>
夜遁棄鎧仗十有八<lb/>
唐鐵勒薛延陀等合衆二十萬度漠屯白道川太宗遣<lb/>
李勣等率兵數道撃之戒之曰延陀負其兵力踰漠而<lb/>
來經途數千里馬已疲痩夫用兵之道先利速進不利<lb/>
<pb n="KR3b0016_WYG_009-61a"/>
速退吾已勑李思摩燒薙荻草延陀糧肉日盡野無所<lb/>
獲因時奮撃其衆潰散<lb/>
唐貞觀中大軍討髙麗令江夏王道宗與李靖為前鋒<lb/>
濟遼水克蓋牟城逄賊兵大至軍中僉欲深溝保險待<lb/>
太宗至徐進道宗曰不可賊赴急逺來大兵實疲頓恃<lb/>
衆輕我一戰必摧昔者耿弇不以賊遺君父我既職在<lb/>
前軍當須清道以俟車駕李靖然之乃與壯士數千騎<lb/>
直衝賊陣左右出入靖合撃大破之<lb/>
<pb n="KR3b0016_WYG_009-61b"/>
安祿山反郭子儀李光弼率師下井陘拔常山賊將史<lb/>
思明以數萬人踵其後我行亦行我止亦止子儀選驍<lb/>
騎五百挑之三日至行唐賊疲乃退我軍乘之又敗於<lb/>
沙河祿山聞思明敗益以精兵我軍至恒陽賊亦隨至<lb/>
子儀堅壁自固賊來則守賊去則追獲晝陽其兵夜襲<lb/>
其幕賊人不及息數日光弼曰賊怠矣可以戰戰于嘉<lb/>
山斬馘四百級<lb/>
　　饑渇<lb/>
<pb n="KR3b0016_WYG_009-62a"/>
蜀諸葛亮出祁山魏將張郃督諸軍拒亮將馬謖於街<lb/>
亭謖阻依南山不下據城郃絶其汲道大破之<lb/>
隋初突厥㓂蘭州大將賀樓子幹率衆拒之至河洛山<lb/>
與賊相遇賊衆甚盛子幹阻川為營賊軍不得水數日<lb/>
人馬饑敝縱撃大破之<lb/>
唐太宗圍王世充於東都竇建德率衆來救太宗頓兵<lb/>
武牢登髙丘觀之謂諸將曰賊未見大敵今渡險而囂<lb/>
是軍無政逼城而陣有輕我心我按兵不出待彼氣衰<lb/>
<pb n="KR3b0016_WYG_009-62b"/>
陣久卒饑必將自退追而撃之何徃不克建德列陣自<lb/>
辰至午兵士饑倦太宗曰可撃矣乃帥輕騎先進大軍<lb/>
繼之所向披靡生擒建德<lb/>
後梁遣王景仁將兵七萬人擊趙至柏鄉趙告急于晉<lb/>
晉王存朂遣周德威先屯趙州而自將㑹之梁兵馬鎧<lb/>
胄光彩炫熠晉人望之奪氣晉王欲速戰徳威請待其<lb/>
衰乃進軍鄗邑久之德威將精騎三十壓梁壘門詬之<lb/>
景仁怒悉軍以出横亘六七里汴宋之軍居西魏滑之<lb/>
<pb n="KR3b0016_WYG_009-63a"/>
軍居東晉王謂德威曰我為公先公可繼進德威曰觀<lb/>
梁兵之勢可以勞逸制之未易以力較也彼輕出而逺<lb/>
來與吾轉戰雖挾糗糧亦不暇食日昳之後饑渇内迫<lb/>
矢刃交外士卒勞倦必有退志當是時我以精騎乘之<lb/>
必大捷於今未可也王乃止至日晡梁軍未食士無鬭<lb/>
志景仁等引兵稍却德威鼔譟而進麾其西偏曰魏滑<lb/>
軍走矣又麾其東偏曰梁軍走矣晉兵爭進梁兵自相<lb/>
驚怖遂大敗自鄗追至柏鄉横尸數十里<lb/>
<pb n="KR3b0016_WYG_009-63b"/>
　　糧盡<lb/>
漢王與項籍約中分天下漢欲西歸張良陳平説曰漢<lb/>
有天下大半而諸侯皆附楚兵疲食盡此天亡之時也<lb/>
宜因其饑而遂取之今釋不取所謂養虎自遺患也從<lb/>
之㑹諸侯兵於垓下終滅羽<lb/>
後漢初河南賊董憲劉紆悉其兵數萬人屯昌慮招誘<lb/>
五校餘賊與之拒守建陽光武親征之去憲百里諸將<lb/>
請進帝不聴曰五校乏食當退敇各堅壁以待其敝頃<lb/>
<pb n="KR3b0016_WYG_009-64a"/>
之五校果引去帝乃親臨四面攻三日大破之<lb/>
漢末青州黄巾衆百萬入兖州界刺史劉岱欲撃之鮑<lb/>
信諫曰今賊衆百萬百姓皆震恐士卒無鬭志不可撃<lb/>
也觀賊衆羣輩相隨軍無輜重惟以抄掠為資今不若<lb/>
蓄士衆之力先為固守使彼欲戰不得攻又不能其勢<lb/>
必離散然後選精銳據要害撃之可破也岱不從遂與<lb/>
戰果為所殺<lb/>
唐武德初劉武周據太原其將宋金剛屯於河東太宗<lb/>
<pb n="KR3b0016_WYG_009-64b"/>
徃征之謂諸將曰金剛持軍千里深入吾地精兵驍將<lb/>
皆在於此武周自據太原專倚金剛為扞蔽金剛雖衆<lb/>
内實空虛擄掠為資意在速戰我堅壁畜銳以挫其鋒<lb/>
分兵汾濕衝其心腹彼糧盡計窮自當遁去必待此機<lb/>
未宜速戰於是遣劉𢎞等絶其糧道其衆遂餒金剛乃<lb/>
遁<lb/>
竇建德以兵十萬來援王世充于酸棗太宗將拒之諸<lb/>
將進諫曰腹背受敵恐非萬全請班師且據糓州以觀<lb/>
<pb n="KR3b0016_WYG_009-65a"/>
勝負太宗不許曰世充糧盡内外忿嫉當不勞攻撃坐<lb/>
收其敝耳建德新破孟海公將驕卒惰今我進據武牢<lb/>
扼其襟要若賊恃勝冐險爭鋒吾當破之必矣賊若不<lb/>
戰旬月之間世充自潰終如其言<lb/>
穆宗用裴度伐王廷湊時諸道兵十五萬既深入輦運<lb/>
艱阻芻薪不繼諸軍分番樵採度支轉運車六百乘盡<lb/>
為廷湊邀而虜之兵食益困遂休兵<lb/>
春秋時齊師宋師次于郎公子偃曰宋師不整可敗也<lb/>
<pb n="KR3b0016_WYG_009-65b"/>
宋敗齊師必還請撃之公弗許自雩門竊出䝉臯比而<lb/>
先犯之公從之大敗宋師于乘丘齊師乃還<lb/>
　　不整<lb/>
晉伐楚晉大夫郤至曰楚有六間其二卿相惡王卒以<lb/>
舊鄭陳而不整蠻軍而不陣陣不違晦在陣而囂合而<lb/>
加囂各顧其後莫有鬭心舊不必良以犯天忌必克之<lb/>
敗于鄢陵<lb/>
春秋時魯莊公與齊師戰于長勺公將鼓之曹劌曰未<lb/>
<pb n="KR3b0016_WYG_009-66a"/>
可齊人三鼓劌曰可矣齊師敗績公將馳之劌曰未可<lb/>
下視其轍登軾而望之曰可矣遂逐齊師既克公問其<lb/>
故曰大國難測也懼有伏焉吾視其轍亂望其旗靡故<lb/>
逐之<lb/>
　　不戒<lb/>
春秋時衛人以燕師伐鄭祭足原繁洩駕以三軍軍其<lb/>
前使曼伯與子元潛軍軍其後燕人畏鄭三軍而不虞<lb/>
制人六月鄭二公子以制人敗燕師于北制君子曰不<lb/>
<pb n="KR3b0016_WYG_009-66b"/>
備不虞不可以師<lb/>
吳侵楚養由基奔命子庚以師繼之養叔曰吳乘我䘮<lb/>
謂我不能師也必易我而不戒子為三覆以待我我請<lb/>
誘之子庚從之戰于庸浦大敗吳師<lb/>
　　不整<lb/>
後漢末曹操征烏桓登白狼山卒與虜遇左右皆懼操<lb/>
登高望虜陣不整乃以張遼為先鋒縱兵撃之虜衆大<lb/>
潰<lb/>
<pb n="KR3b0016_WYG_009-67a"/>
十六國北涼沮渠蒙遜率兵伐南涼秃髮傉檀至顯美徙<lb/>
數千户而還傉檀追及䝉遜於窮泉䝉遜將撃之諸將<lb/>
皆曰賊已安營不可犯也䝉遜曰傉檀謂吾逺來疲敝<lb/>
必輕而無備及其壘壁未成可一鼔而滅進撃之果敗<lb/>
乘勝至于姑臧夷夏降者萬數傉檀俱請和而歸<lb/>
　　離部<lb/>
唐太宗征髙麗築土山逼其城山頂數丈下臨城中使<lb/>
果毅傅伏愛領隊兵於山頂以防敵㑹伏愛私離所部<lb/>
<pb n="KR3b0016_WYG_009-67b"/>
髙麗出城而戰據有土山攻之不能克遂班師<lb/>
　　移陣<lb/>
魏諸葛誕據夀春反魏將王基討之吳遣朱異來救誕<lb/>
軍于安城詔王基引諸將據北山基謂諸將曰今圍壘<lb/>
轉固兵馬向集但當精脩守備以待越逸而更移兵守<lb/>
險使得放縱雖有智者不能善後矣遂守便宜上疏曰<lb/>
今與賊交利對敵當不動如山若遷移依險人心揺蕩<lb/>
於勢大損諸軍並據深溝髙壘衆心皆定不可傾動此<lb/>
<pb n="KR3b0016_WYG_009-68a"/>
御兵之要也書奏報聴夀春竟拔<lb/>
　　心怖<lb/>
晉侯圍曹門焉多死曹人尸諸城上晉侯惡之聴輿人<lb/>
之誦曰稱舍於墓師遷焉曹人兇懼為其所得者棺而<lb/>
出之因其兇也攻之遂入曹<lb/>
朱齡石伐蜀賊譙縱縱將譙道福重兵守涪侯暉等屯<lb/>
彭模齡石師次彭模夾岸連城立栅齡石謂裨將劉鍾<lb/>
曰天方暑熱賊今固險攻之難拔祗困吾師吾欲蓄銳<lb/>
<pb n="KR3b0016_WYG_009-68b"/>
息兵伺隙而進卿以為何如鍾曰不然前揚聲言大衆<lb/>
由内江故譙道福不敢捨涪今重軍逼之出其不意侯<lb/>
暉之徒已破膽矣只可因其恐懼而攻之勢當必克克<lb/>
彭模之後自可鼓行而前成都必不能守若緩兵相持<lb/>
彼知虛實涪軍復來難為敵也進不能戰退無所資二<lb/>
萬餘人適為蜀子虜耳從之翌日進攻皆克斬侯暉等<lb/>
縱之城守相次瓦解<lb/>
曹操與袁紹相持於官渡紹將淳于瓊等䕶輜重在烏<lb/>
<pb n="KR3b0016_WYG_009-69a"/>
巢操欲自徃襲留曹洪守營乃選精銳步騎皆用袁軍<lb/>
旗幟銜枚縳馬口夜從間道出人抱束薪所歴道有問<lb/>
者語之曰袁公恐曹操鈔掠後軍遣兵以益備聞者信<lb/>
以為然皆自若既至圍屯大放火營中驚亂大破之盡<lb/>
燔其糧榖寳貨殺士卒千餘人皆取鼻牛馬割脣舌以<lb/>
示紹軍將士皆惶懼紹初聞操之撃瓊謂長子譚曰就<lb/>
破攻瓊等吾攻拔其營彼固無所歸矣乃使張郃髙覽<lb/>
攻曹洪郃等聞瓊破遂來降紹衆大潰<lb/>
<pb n="KR3b0016_WYG_009-69b"/>
唐貞觀中突厥雖叛將圖進取以李靖為代州道縂管<lb/>
靖率驍騎三千自馬邑出其不意直趨惡陽嶺逼之突<lb/>
利可汗不虞于靖見官軍奄至太懼相謂曰唐兵若不<lb/>
傾國而來靖豈敢孤軍而至一日數驚靖知之令間諜<lb/>
離其腹心進撃破之部落並走磧地<lb/>
　　半濟<lb/>
春秋時宋公及楚人戰于泓宋人既成列楚人未既濟<lb/>
司馬曰彼衆我寡及其未濟也請擊之公曰不可既濟<lb/>
<pb n="KR3b0016_WYG_009-70a"/>
而未成列又以告公曰未可既陣而後撃之宋師敗績<lb/>
公傷股門官殱焉<lb/>
吳伐楚楚師敗及清發將撃之夫槩王曰困獸猶鬭况<lb/>
人乎若知不免而致死必敗我若使先濟者知免後者<lb/>
慕之蔑有鬭矣半濟而後可撃也從之又敗楚人為食<lb/>
吳人及之奔食而從之敗諸雍澨五戰及郢<lb/>
項羽引兵東撃彭越令大司馬曹咎謹守成臯即漢王<lb/>
欲挑戰慎勿與戰漢果數挑戰楚軍不出乃使人辱之<lb/>
<pb n="KR3b0016_WYG_009-70b"/>
咎怒渡兵汜水半渡漢撃之大破楚軍<lb/>
魏鍾繇都督闗中匈奴單于作亂平陽繇率諸軍圍之<lb/>
未拔而袁尚所置河東太守郭援到河東兵衆甚盛諸<lb/>
將議欲釋之去繇曰袁氏方强援之來闗中隂與之通<lb/>
所以未悉叛者顧吾威名故耳若棄而去示之以弱所<lb/>
在之民誰非冦讐縱吾欲歸其得至乎此為未戰先自<lb/>
敗也援剛愎好勝必易吾軍若渡汾為營及其未濟撃<lb/>
之可大克也援果輕渡汾衆止之不從濟水未半繇迎<lb/>
<pb n="KR3b0016_WYG_009-71a"/>
撃大破之<lb/>
隋煬帝征髙麗平壤將軍宇文述與九軍過鴨緑水又<lb/>
東濟薩水去髙麗平壤城三十里因山為營髙麗國相<lb/>
莫支文德偽降請述還師奉其王髙元朝行在所述見<lb/>
士卒疲敝不可復戰又平壤險固卒難致力遂因其詐<lb/>
而還半濟賊撃後軍於是大潰不可禁止將士奔還一<lb/>
日一夜至鴨緑水行四百五十里初渡遼九軍三十萬<lb/>
五千人還至遼東城惟二千七百人矣<lb/>
<pb n="KR3b0016_WYG_009-71b"/>
唐武德初羅藝為幽州縂管竇建德率衆十萬來冦藝<lb/>
將逆戰薛萬均曰衆寡不敵今若出戰百戰百敗當以<lb/>
計取之可令羸師弱馬阻水背城為陣而誘之賊若渡<lb/>
水交兵請公率精騎百人伏於城側待其半渡而撃之<lb/>
必敗矣從之建德引兵渡水萬均邀撃大破之<lb/>
　　渡<lb/>
董摶霄時朱臯固始賊復猖獗軍少不足以分討有大<lb/>
山民砦及芍陂屯田軍摶霄皆奬勞而約束之遂得障<lb/>
<pb n="KR3b0016_WYG_009-72a"/>
蔽朱臯我軍屯朱家寺賊至追殺之乃遣進士程明仲<lb/>
徃諭賊中招徃者千二百家因悉知其虛實夜縳浮橋<lb/>
於淝水既渡賊始覺賊衆數萬據磵南我軍渡者輒為<lb/>
其所敗摶霄乃麾騎士别渡淺灘襲賊後賊囘東南向<lb/>
與騎士迎敵摶霄忽躍馬渡澗揚言於衆曰賊已敗諸<lb/>
軍皆渡一鼔而撃之大敗亟追殺之相藉以死者二十<lb/>
五里遂復安豐<lb/>
　　地利<lb/>
<pb n="KR3b0016_WYG_009-72b"/>
秦伐韓趙王令趙奢救之秦人聞之悉甲而至軍士許<lb/>
歴請以軍事諫曰秦人不意趙師至此其來氣盛將軍<lb/>
必厚集其陣以待之不然必敗奢曰請受令歴又曰今<lb/>
先據北山上者勝後至者敗奢許諾即發萬人趨之秦<lb/>
兵後至爭山不得上奢縱兵撃之大敗秦軍<lb/>
漢韓信擊趙趙王聚兵井陘口稱二十萬李左車説王<lb/>
曰韓信乘勝去國逺鬭其鋒不可當臣聞千里餽糧士<lb/>
有饑色樵蘇後爨師不宿飽今井陘之道車不得方軌<lb/>
<pb n="KR3b0016_WYG_009-73a"/>
騎不得成列行數百里其勢糧食必在後願假臣竒兵<lb/>
三萬人從間路絶其輜重足下深溝髙壘勿與戰彼前<lb/>
不得鬭退不得還吾竒兵絶其後野無所掠鹵不至十<lb/>
日兩將之頭可致戲下趙王不從信使間人伺知之大<lb/>
喜乃敢引兵遂下未至井陘三十里止舍夜半傳發選<lb/>
輕騎二千人各持一赤幟從間道萆山而望趙軍戒曰<lb/>
趙見我走必空壁逐我汝疾入壁拔趙幟立漢幟信又<lb/>
謂諸軍吏曰趙已先據便地壁且彼未見大將旗鼓未<lb/>
<pb n="KR3b0016_WYG_009-73b"/>
肯撃前行恐吾阻險而還先使萬人先行出背水陣趙<lb/>
兵望見大笑平旦信建大將旗鼓鼔行出井陘口趙開<lb/>
壁撃之大戰良久信棄旗鼓走水上軍趙空壁逐信信<lb/>
已入水上軍軍皆殊死戰信所出竒兵二千見趙空壁<lb/>
逐利即馳入趙壁立漢赤幟趙軍已不能得信欲還歸<lb/>
壁壁皆漢幟遂亂遁走虜趙王<lb/>
晉王存朂與梁軍戰于胡栁陂中有土山梁軍先據之<lb/>
王曰今日之戰得土山者勝賊已據山吾與汝等率軍<lb/>
<pb n="KR3b0016_WYG_009-74a"/>
先登遂奪其山諸軍繼集梁軍大敗時元城令吳瓊等<lb/>
率各部役徒萬人於中山曳柴揚塵鼓譟助其勢梁軍<lb/>
不之測自相騰藉棄甲如山積<lb/>
　　天時<lb/>
唐武德中突厥入原州太宗率兵拒之值雨連月太宗<lb/>
召諸將謂之曰虜控弦鳴鏑弓馬是憑今雨連時弧矢<lb/>
俱敝突厥人衆如鳥殺羽我屋宿火食槍槊犀利料我<lb/>
之逸揣敵之勞此而不乘夫復何待今先以勁兵亂其<lb/>
<pb n="KR3b0016_WYG_009-74b"/>
陣突騎躡其後虜進不相遜退不相救縱不盡擒必獲<lb/>
十八九此曉兵者所解因潛師夜出冐雨而進醜徒驚<lb/>
駭請和而去<lb/>
張公謹副李靖經畧突厥因言突厥可取之狀曰頡利<lb/>
縱欲肆情窮兇極暴塞地霜早餱糧乏絶若師出塞垣<lb/>
自然有應者太宗深納之果破定襄敗頡利<lb/>
五代梁將劉鄩趨黄澤闗路歸後唐莊宗遣兵追之時<lb/>
霖雨積旬鄩倍道兼行皆腹疾足腫顛墜巖坂陷于泥<lb/>
<pb n="KR3b0016_WYG_009-75a"/>
濘死者十二三<lb/>
後唐契丹冦望都莊宗追撃之氊裘毳幕不可勝紀時<lb/>
大雪平地五尺虜乏芻糧人馬斃踣於道纍纍不絶乘<lb/>
勝追襲大破之<lb/>
　<lb/>
　<lb/>
　<lb/>
　<lb/>
<pb n="KR3b0016_WYG_009-75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武編後集卷三<lb/>
</p>
<p>
</p>
  </div>
</body>
</text>
</TEI>
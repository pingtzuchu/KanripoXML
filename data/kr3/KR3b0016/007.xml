<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武編後集卷一</head> <lb/>
    <p>
<pb n="KR3b0016_WYG_007-1a"/>
欽定四庫全書<lb/>
　武編後集卷一<lb/>
　　　　　　　　　　　　明　唐順之　撰<lb/>
　　料敵<lb/>
漢髙帝時黥布反帝召薛公以問對曰使布出於上計東<lb/>
取吳西取楚并齊取魯𫝊檄燕趙固守其所山東非漢之<lb/>
有也出中計東取吳西取楚并韓取魏據敖倉之粟塞成<lb/>
臯之險勝敗之數未可知也出下計東取吳西取下蔡<lb/>
<pb n="KR3b0016_WYG_007-1b"/>
歸重於越身歸長沙陛下髙枕而卧漢無事矣上曰是<lb/>
計將安出對曰必出下計布故酈山之徒也自致萬乗<lb/>
之主此皆為身不顧後為百姓萬世慮者也故出下計<lb/>
果如薛公揣之東擊荆荆王劉賈敗死漢終破布<lb/>
趙劉曜舉軍攻洛陽石勒将親救之其長史程遐等以<lb/>
為不可諫勒勒大怒按劍叱遐等出召徐光而謂之曰<lb/>
劉曜掠敵乗髙侯之勢圍守洛陽庸人之情皆謂鋒不<lb/>
可當然曜帯甲百萬攻一城而百日不克師老卒怠以<lb/>
<pb n="KR3b0016_WYG_007-2a"/>
吾初鋭擊之可一戰而擒若洛陽不守曜必送死冀州<lb/>
自河以北席卷南向吾事去矣程遐等不欲吾親行卿<lb/>
以為何如光對曰劉曜乘髙侯之勢而不能進臨襄國<lb/>
更守金墉此其無能為也縣軍三時亡攻戰之利若鸞<lb/>
旗親駕必望風敗走天下之計在今一舉勒笑曰光之<lb/>
言是也使内外戒嚴有諫者斬命石堪等各統見衆會<lb/>
榮陽使石季龍進據石門以左衛石邃都督中軍事勒<lb/>
統步騎四萬赴金墉勒顧謂徐光曰曜盛兵成臯闗上<lb/>
<pb n="KR3b0016_WYG_007-2b"/>
計也阻洛水其次也坐守洛陽者成擒也諸軍集於成<lb/>
臯勒見曜無守軍大恱乃卷甲銜枚出於鞏訾之間曜<lb/>
陳其軍十餘萬人於城之西勒自宣陽門陞故太極前<lb/>
殿季龍步卒三萬自城之北而西攻其中軍石堪石聰<lb/>
等各以精騎八千自城西而北擊其前鋒大戰於西陽<lb/>
勒躬擐甲胄出自閶闔夾擊之曜軍大潰於陣擒曜以<lb/>
徇軍前<lb/>
梁侯景作亂遣宋子仙襲陷郢州景乘勝西上號二十<lb/>
<pb n="KR3b0016_WYG_007-3a"/>
萬聫旗千里江左以來水軍之盛未之有也元帝聞之<lb/>
謂御史中丞宗慄曰若賊分守巴陵鼔行西上荆郢殆<lb/>
危此上策也身頻長沙徇地零桂運糧以至洞庭非吾<lb/>
有此中策也擁衆江口連攻巴陵銳氣盡於堅城士卒<lb/>
饑於半菽此下策也吾安枕而卧無所多憂及次巴陵<lb/>
王僧辨沈船卧鼓若將已遁景遂圍城元帝遣平北將<lb/>
軍胡僧祐與居士陸法和大破之西魏邊將于謹討梁<lb/>
元帝繹于江陵長孫儉問謹曰為繹之計欲如何謹曰<lb/>
<pb n="KR3b0016_WYG_007-3b"/>
耀兵漢沔席卷渡江直據丹陽是其上策移郭内居民<lb/>
退保子城峻其陴堞以待援至是其中策若難於移動<lb/>
據守羅郭是其下策儉曰揣繹定出何策謹曰必用其<lb/>
下儉曰彼棄上而用下何也對曰蕭氏保據江南綿厯<lb/>
數紀屬中原多故未遑外略又以我有齊氏之患必謂<lb/>
力不能分且繹懦而無謀多疑少斷愚人難與慮始皆<lb/>
戀城邑既惡遷移當保羅郭所以用下策也謹乃令中<lb/>
山公䕶及大將軍楊忠等率精騎先據江津斷其走路<lb/>
<pb n="KR3b0016_WYG_007-4a"/>
梁人立木柵於外城廣輪六十里㝷而謹至衆悉圍之<lb/>
梁主屢遣兵於城南出戰輒為謹所破旬有六日外城<lb/>
遂陷梁主退保子城翌日率其太子以下面縛出降㝷<lb/>
殺之<lb/>
宋景徳中知宜州劉永規在郡嚴酷課澄海卒伐木葺<lb/>
州廨數不中程即杖之雖甚風雨不停其役衆咸怨焉<lb/>
故澄海軍校陳進率所部害永規擁判官盧成鈞為謀<lb/>
主嬰城拒命詔東上閣門使曹利用等發兵討之初奏<lb/>
<pb n="KR3b0016_WYG_007-4b"/>
至真宗謂王旦等曰司天屢言當有兵方憂逺地牧守<lb/>
不得其人今果有是當遣使翦除旦言利用精於方略<lb/>
悉心王事此賊不出三策保其家屬據城拒守一也掠<lb/>
城中貲以趨山林二也用此二策不足為慮若選募驍<lb/>
果立謀主直趨廣州賊之上策然其智識必不及此猶<lb/>
慮為人誘教爾及聞賊分據栁州洛曹縣帝曰此不能<lb/>
離窟穴枉自棄耳不久遂平<lb/>
後漢末曹公征荆州劉琮降得其水軍及步兵遂遺書<lb/>
<pb n="KR3b0016_WYG_007-5a"/>
孫權云今將水軍八十萬當與將軍會獵於長洲之苑<lb/>
將士聞之恐權延見羣下問以計策咸曰曹操託名漢<lb/>
相挾天子以征四方動以朝廷為辭今日拒之事更不<lb/>
順且將軍大勢可以拒操者長江也劉表治水軍蒙衝<lb/>
鬭艦千數操悉浮以㳂江兼有步兵水陸俱下此為長<lb/>
江之險已與我共之矣而勢力衆寡又不可論愚謂大<lb/>
計不如迎之權將周瑜曰不然操雖托名漢相其實漢<lb/>
賊將軍以神武雄材兼仗父兄遺烈割據江東地方數<lb/>
<pb n="KR3b0016_WYG_007-5b"/>
千里兵精足用英雄樂業尚當横行天下為漢家除殘<lb/>
去穢況操自送而可迎之耶請為將軍籌之今使北土<lb/>
已安操無内憂能曠日持久來争疆場又能與我較勝<lb/>
負於舟楫可乎今北土既未安加以馬超韓遂在闗西<lb/>
為操後患且捨鞍馬仗舟楫與吳越爭衡本非中國所<lb/>
長又今盛寒馬無藁草驅中國士衆逺涉江湖不習水<lb/>
土必生疾病此數事者用兵之患也而操皆冒行之瑜<lb/>
請得精兵三萬人進徃夏口保為將軍破之權曰君言<lb/>
<pb n="KR3b0016_WYG_007-6a"/>
當擊甚與孤合權拔刀斫前奏案曰諸將吏敢復言當<lb/>
迎操者與此案同果有赤壁之捷焉<lb/>
後漢曹公征張繡於穰一朝引軍退繡自追之賈詡曰<lb/>
不可追追必敗繡不從大敗而還詡謂繡曰更追之必<lb/>
勝繡曰不用公言以至於此今已敗奈何復追詡曰兵<lb/>
勢有變亟徃必利繡信之遂收散卒追戰果以勝還問<lb/>
詡曰繡以精兵追退軍而公曰必敗以敗卒擊勝兵而<lb/>
公曰必克悉如公言何其皆驗詡曰此易知耳將軍雖<lb/>
<pb n="KR3b0016_WYG_007-6b"/>
善用兵非曹公敵也軍雖新退曹公必自斷後追兵雖<lb/>
精將既不敵彼士亦銳故知必敗曹公攻將軍無失策<lb/>
力未盡而退必國内有故已破將軍必輕軍速進縱留<lb/>
諸將斷後諸將雖勇亦非將軍敵故雖用敗兵而戰必<lb/>
勝也繡大服<lb/>
金人廢劉豫歸河南陜西地樓炤使陜以便宜欲命三<lb/>
帥分陜而守以郭浩帥鄜延楊政帥熙河吳璘帥秦鳯<lb/>
欲盡移川口諸軍陕西璘曰金人反覆難信懼有他變<lb/>
<pb n="KR3b0016_WYG_007-7a"/>
今我移軍陜右蜀口空虚敵若自南山要我陜右軍直<lb/>
𢷬蜀口我不戰自屈矣當且依山為屯控其要害遲其<lb/>
情見力疲漸圖進據炤從之命璘與楊政兩軍屯内地<lb/>
保蜀郭浩一軍屯延安以守陜既而胡世將以四川制<lb/>
置宣撫司事至河池璘見之曰今大兵屯河中府止隔<lb/>
大慶一橋爾騎兵疾馳不五日至川口吾軍逺在陜西<lb/>
緩急不可追集闗隘不葺粮運斷絶此存亡之秋也璘<lb/>
家族固不足恤如國事何時朝廷恃和忘戰欲廢仙人<lb/>
<pb n="KR3b0016_WYG_007-7b"/>
闗於是世將抗奏謂當外固歡和内修守禦今日分兵<lb/>
當使陜蜀相接近兵官賀仔諜知薩里罕宻謀曰要入<lb/>
蜀不難棄陜西不顧三五嵗南兵必來主之道路吾已<lb/>
孰知一發取蜀必矣敵情如是萬一果然則我當為伐<lb/>
謀之備仙人闗未宜遽廢魚闗倉亦宜積粮於是璘僅<lb/>
以牙校三隊赴秦州留大軍守階成山砦戒諸將毋得<lb/>
撤備世將㝷置司河池十年金人敗盟詔璘節制陜西<lb/>
諸路軍馬薩里罕渡河入長安趨鳳翔陜右諸軍隔在<lb/>
<pb n="KR3b0016_WYG_007-8a"/>
敵後逺近震恐<lb/>
　　撫士<lb/>
春秋時楚師伐宋圍蕭蕭潰楚大夫申公巫臣曰師人<lb/>
多寒楚子於是巡三軍撫而勉之三軍之士皆如挾纊<lb/>
秦繆公嘗出而亡其駿馬自徃求之見人已殺其馬方<lb/>
共食其肉繆公謂曰是吾駿馬也諸人皆懼而起繆公<lb/>
曰吾聞食駿馬肉不飲酒者殺人即以次飲之酒殺馬<lb/>
者皆慙而去居三年晉攻秦繆公圍之徃時食馬肉者<lb/>
<pb n="KR3b0016_WYG_007-8b"/>
相謂曰可以出死報食馬得酒之恩矣遂潰圍繆公卒<lb/>
得以解難勝晉獲恵公以歸此徳出而福反也<lb/>
晉文侯問政於舅犯舅犯對曰分熟不如分腥分腥不<lb/>
如分地割以分民而益其爵禄是以上得地而民知富<lb/>
上失地而民知貧古之所謂致師而戰者其此之謂也<lb/>
魏吳起為將與士卒最下者同衣食卧不設席行不乘<lb/>
騎親裹糧與士卒分勞卒有病疽者吳起為吮之卒母<lb/>
聞而哭或謂其母曰子卒也而將自吮其疽何哭為母<lb/>
<pb n="KR3b0016_WYG_007-9a"/>
曰非然也徃年吳公吮其父父戰不旋踵遂死於敵今<lb/>
又吮其子妾不知其死所矣是以哭之於是擊秦拔其<lb/>
五城<lb/>
後漢叚熲為破羌將軍征西羌行軍仁愛士卒疾病者<lb/>
親自瞻省争為裹創在邊十餘年未嘗一日蓐寢身與<lb/>
士卒同甘苦故皆樂為死戰<lb/>
後漢皇甫規為中郎將持節監討零吾等羌會軍中大<lb/>
疫死者十三四規親入菴廬巡視將士三軍感恱東羌<lb/>
<pb n="KR3b0016_WYG_007-9b"/>
遂乞降<lb/>
唐太宗親征髙麗駕至定州城北門親慰撫之有徒卒<lb/>
一人病不能起太宗自至牀前問其所苦仍勑州縣厚<lb/>
加供給凡在征人忻然縦有病者恱以忘疲師次白<hi>闕</hi>
城將軍李思摩中弩矢太宗親為之吮血由是從行文<lb/>
武競思奮勵及軍回行次栁城招集戰亡人骸骨設太<lb/>
牢以祭之太宗慟哭盡哀軍人無不灑泣兵士觀者歸<lb/>
家以告其父母曰吾兒之死天子哭之死無所恨<lb/>
<pb n="KR3b0016_WYG_007-10a"/>
宋征河東太宗每躬擐甲胄蒙犯矢石指撝戎旅左右<lb/>
有諫者上曰將士爭効命於鋒鏑之下朕豈忍坐觀士<lb/>
卒聞者人百其勇皆冒白刃争為先登凡控弦之士數<lb/>
十萬列陳於乘輿前蹲甲交射矢集於賊城上如蝟毛<lb/>
每給諸軍矢石數百萬必頃刻而盡捕得生口云繼元<lb/>
城中募市所射之箭以十錢易一隻凡得百餘萬隻聚<lb/>
而貯之太宗聞之笑曰此箭為我畜也及城降盡得之<lb/>
時又以牛革為洞屋猛士數百蒙以攻城上欲親至其<lb/>
<pb n="KR3b0016_WYG_007-10b"/>
中慰勞士卒彰徳軍節度李漢瓊泣請曰晉陽孤壘危<lb/>
若累卵諸軍用命戰士賈勇城堞之下矢石如雨陛下<lb/>
奈何以萬乘之尊欲親臨之若不聽臣言臣願先死上<lb/>
甚嘉之<lb/>
齊田穰苴為將閲士卒次舍井竈飲食問疾醫藥身自<lb/>
撫循之悉取將軍之資糧享士卒平分糧食比其羸弱<lb/>
者三日而後勒兵病者皆求行争奮出為之赴戰晉師<lb/>
敗走<lb/>
<pb n="KR3b0016_WYG_007-11a"/>
漢李廣歴七郡太守前後四十餘年賞賜輒分其麾下<lb/>
飲食與士卒共之家無餘財終不言生産事將兵之絶<lb/>
處見水士卒不盡飲不近水士卒不盡餐不嘗食士卒<lb/>
以此愛樂為用也<lb/>
魏田豫為䕶匈奴中郎將豫清約儉素賞賜皆散之將<lb/>
士每胡狄私遺悉簿藏官不入家家常貧匱雖殊類咸<lb/>
髙豫節<lb/>
唐馬燧討田恱先戰燧誓軍中曰戰勝請以家財行賞<lb/>
<pb n="KR3b0016_WYG_007-11b"/>
既勝盡出其私財以頒將士徳宗嘉之詔度支出錢五<lb/>
萬貫行賞還燧家財賞<lb/>
唐石雄為澧州刺史雄臨財甚㢘每破賊立功朝廷時<lb/>
有賜與餘皆不入私室置於軍門首取一分餘並分給<lb/>
以此軍士感義皆思奮發<lb/>
唐程名振武徳初遥授永年令率兵經畧河北名振夜<lb/>
襲鄴俘其男女千餘人去鄴八十里閱婦女有乳汁者<lb/>
九十餘人悉放遣之鄴中感其仁<lb/>
<pb n="KR3b0016_WYG_007-12a"/>
唐朱泚之亂李晟於畿甸率聚征賦吏民樂輸守禦堅<lb/>
固由是軍不乏食神策軍家族多陷於泚晟家亦百口<lb/>
在賊中左右或有言及家者晟因泣下曰乘輿何在而<lb/>
敢恤家乎泚又使晟小吏王無忌之壻詣晟軍且曰公<lb/>
家無恙城中有書問晟曰爾敢與賊為問遽命斬之時<lb/>
供輸不至盛夏軍士或衣裘褐晟與同甘苦每以大義<lb/>
奮激士心士卒無離叛者<lb/>
晟既克京師勒兵屯於含元殿號令諸軍曰長安士庻<lb/>
<pb n="KR3b0016_WYG_007-12b"/>
多陷賊庭若小有震驚則非伐罪弔人之義也晟與公<lb/>
等各有家室離别數年今已成功相見非晚五日内不<lb/>
得輙通家信違命者斬乃遣京兆尹李齊運告諭百姓<lb/>
居人安堵秋毫無所犯尚可孤軍人有擅取賊馬者晟<lb/>
大將髙明曜虜賊女妓一人司馬伷取賊馬二匹晟皆<lb/>
立斬之莫敢仰視士庻無不感恱咸歔欷流涕逺方居<lb/>
人亦有經宿方知者<lb/>
齊桓公設庭燎為士之欲造見者朞年而士不至於是<lb/>
<pb n="KR3b0016_WYG_007-13a"/>
東野鄙人有以九九之術見者桓公曰九九何足以見<lb/>
乎鄙人對曰臣非以九九為足以見也臣聞主君設庭<lb/>
燎以待士朞年而士不至夫士之所以不至者君天下<lb/>
賢君也四方之士皆自以論而不及君故不至也夫九<lb/>
九薄能耳而君猶禮之況賢於九九乎夫泰山不辭壤<lb/>
石江海不逆小流所以成大也詩云先民有言詢于芻<lb/>
蕘言博謀也桓公曰善乃因禮之朞月四方之士相攜<lb/>
而並至<lb/>
<pb n="KR3b0016_WYG_007-13b"/>
宋吳玠素不為威儀除宣撫副使簡易如故常負手步<lb/>
出與軍士立語幕客請曰今大敵不逺安知無刺客萬<lb/>
一或有意外豈不上負朝廷下孤軍民之望哉玠謝曰<lb/>
誠如君言然玠意不在此國家不知玠之不肖使為宣<lb/>
撫玠欲不出恐軍民之寃抑而無告者為門吏所隔無<lb/>
由自達某所以屢出者為此也幕客乃服<lb/>
　　信<lb/>
晉文公圍原命三日之糧原不降命去之諜出曰原將<lb/>
<pb n="KR3b0016_WYG_007-14a"/>
降矣軍吏曰請待之公曰信國之寳也人之所庇也得<lb/>
原失信何以庇之所亡滋多退一舍而原降<lb/>
魏明帝自征蜀至長安遣張郃領勁卒四十餘萬向劍<lb/>
閣諸葛亮有戰士萬二千更畨歸者八千時魏軍臨陣<lb/>
畨兵適交亮參佐咸以敵衆强多非力所制請留下兵<lb/>
以并聲勢亮曰吾聞用武行師以大信為本得原失信<lb/>
古人所惜去者束裝以待期妻子企踵而計日乃勑速<lb/>
遣於是去者感悦願留一戰住者憤躍咸思致命臨陣<lb/>
<pb n="KR3b0016_WYG_007-14b"/>
之日莫不拔刃争先以一當十殺張郃却司馬懿一戰<lb/>
大克之由信也夫<lb/>
宋至道中交趾酋長黎桓不順海賊頻年剽刼朝廷加<lb/>
恩於桓以轉運使陳堯叟為國信使先是將命交趾者<lb/>
必贈遺數千緡桓所賦斂徃徃斷民手足堯叟召其子<lb/>
授以朝命却其私覿及交趾民卜文勇等先殺人亡命<lb/>
為奴者鎮將藏匿凡百餘人堯叟皆捜獲付之且戒之<lb/>
勿加酷法交趾感恩桓乃捕送海賊為謝且言已勒溪<lb/>
<pb n="KR3b0016_WYG_007-15a"/>
洞不得騷動<lb/>
春秋時晉將荀吳伐鮮虞圍鼓鼓人或請以城叛吳曰<lb/>
吾聞諸叔向好惡不愆人知所適事無不濟或以吾城<lb/>
叛吾所甚惡也人以城來吾獨何好焉賞所甚惡若所<lb/>
好何若其弗賞是失信也何以庇其民力能則進不能<lb/>
則退量力而行吾不可以欲城而邇姦也所喪滋多使<lb/>
鼔人殺叛人而繕守備圍鼔三月鼓人或請降使其民<lb/>
見曰猶有食色姑修而城軍吏曰獲城而不取勤人而<lb/>
<pb n="KR3b0016_WYG_007-15b"/>
頓兵何以事君吳曰所以事君也獲一邑而教民怠將<lb/>
焉用邑邑以賈怠不如定舊賈怠無卒棄舊不祥鼓人<lb/>
能事其君我亦能事吾君率義不爽好惡不愆城可獲<lb/>
而民知義所有死命而無二心不亦可乎鼓人告食竭<lb/>
力盡而後取之克鼓而返不戮一人<lb/>
　　勇<lb/>
春秋時晉師伐偪陽荀偃士匄帥師攻偪陽親受矢石<lb/>
梁蕭衍舉兵指建康至新林楊公則自越城移屯領軍<lb/>
<pb n="KR3b0016_WYG_007-16a"/>
府壘北樓與南掖門相對嘗登樓望賊城中遥見麾盖<lb/>
縦神鋒弩射之矢貫胡牀左右皆失色公則曰虜幾中<lb/>
吾足談笑如初東昏夜選勇士攻公則栅中軍驚擾公則<lb/>
堅卧不起徐命擊之東昏軍乃退公則所領皆湘州人<lb/>
素號怯懦城中輕之每出盪輙先犯公則壘公則奬勵<lb/>
士卒克獲更多<lb/>
韋叡進討合淝堰淝水使軍主王懐静築城於岸守之<lb/>
魏攻陷其城乘勝至叡隄下其勢甚盛監軍潘靈祐勸<lb/>
<pb n="KR3b0016_WYG_007-16b"/>
叡退還巢湖諸將又請走保三義叡怒曰寧有此耶將<lb/>
軍死綏有前無却因令取繖扇麾幢植之隄下示無動<lb/>
志叡素羸每戰未嘗騎馬以板輿自載督勵衆軍賊却<lb/>
城潰合淝既平髙祖詔班師去賊既近懼為所躡叡悉<lb/>
遣輜重在前身乘小輿殿後魏人服叡威名望之不敢<lb/>
逼全軍而還<lb/>
後魏中山王英征義陽傳永為統軍當長圍遏其南門<lb/>
齊將馬仙琕連營稍進欲解城圍永乃分兵士固守營<lb/>
<pb n="KR3b0016_WYG_007-17a"/>
壘自將馬步騎千餘南逆仙琕賊俯射永洞其左右股<lb/>
永出箭復入遂大破之仙琕燒營卷甲而遁英曰公傷<lb/>
矣且還營永曰晉漢祖捫足不欲人知雖國家一帥奈<lb/>
何使虜有傷帥之名遂與諸軍追之及夜而返<lb/>
唐崔義元為婺州刺史屬睦州女子陳碩真舉兵反遣<lb/>
其黨童文寳領徒四千人掩襲婺州義元將督兵拒戰<lb/>
時百姓訛言碩真當昇天犯其兵馬者無不滅門衆皆<lb/>
恟懼司功叅軍崔元藉言於義元曰起兵伏順猶且不<lb/>
<pb n="KR3b0016_WYG_007-17b"/>
成此乃妖誑豈能得久義元以為然因命元藉為先鋒<lb/>
義元率兵繼進至下淮戍擒其間諜二十餘人詰朝進<lb/>
擊身先士卒左右以揗蔽箭義元曰刺史尚欲避箭誰<lb/>
肯致死由是士卒戮力斬首數百級<lb/>
　　嚴<lb/>
漢文帝時匈奴入邊以周亞夫軍細栁營帝至軍吏被<lb/>
甲銳金刃控弓弩持滿天子先驅至不得入曰軍中聞<lb/>
將軍令不聞天子詔帝使持節詔曰吾欲勞軍亞夫𫝊<lb/>
<pb n="KR3b0016_WYG_007-18a"/>
言開壁門士請車騎曰將軍約軍中不得驅馳天子按<lb/>
轡徐行至營中為動容式車曰真將軍也<lb/>
魏平冦將軍徐晃既破闗羽諸軍皆集太祖按行諸營<lb/>
士卒咸離陣而觀獨晃營齊整將士駐陣不動太祖曰<lb/>
徐將軍可謂有周亞夫之風矣<lb/>
唐文徳皇后之塟也叚志𤣥與宇文士及分統士馬出<lb/>
肅章門太宗夜使宦官至二將軍所士及開營納使者<lb/>
至志𤣥閉門不納曰軍門不可夜開使者曰此有手勑<lb/>
<pb n="KR3b0016_WYG_007-18b"/>
志𤣥曰夜中不辨真偽竟停使者至曉太宗聞而嘆曰<lb/>
此真將軍也周亞夫無以加焉<lb/>
前漢郅都為鴈門太守匈奴素聞郅都守節舉邊為引<lb/>
軍去竟都死不近雁門匈奴至為偶人象都令騎騎馳<lb/>
射莫能中其見神如此<lb/>
唐李晟與李懐光同討朱泚懐光軍輙擄掠驅牛馬百<lb/>
姓苦之晟軍無所侵犯收復京城告諭於衆百姓安堵<lb/>
秋毫不犯<lb/>
<pb n="KR3b0016_WYG_007-19a"/>
唐長武城使髙崇文統神策軍討劉闢崇文在長武練<lb/>
卒五千人常若寇至及中使至夘時宣命辰時出師兵<lb/>
仗軍須無不備具<lb/>
　　賞<lb/>
漢髙帝已封大功臣三十餘人其餘争功未得行封帝<lb/>
居南宫從複道望見諸將徃徃耦語以問張良良曰陛<lb/>
下起布衣以此屬共取天下今已為天子而所封皆蕭<lb/>
曹故人及所親愛所誅皆平生仇怨今軍吏計功以天<lb/>
<pb n="KR3b0016_WYG_007-19b"/>
下為不足用徧封而恐以過失及誅故相聚謀反耳帝<lb/>
曰為之奈何良曰取上素所不快計羣臣所共知最甚<lb/>
者一人先封以示羣臣則人人自堅矣於是上置酒封<lb/>
雍齒為什邡侯因趣丞相急定功行封羣臣皆喜曰雍<lb/>
齒且侯我屬無患矣<lb/>
漢王與韓信彭越期會撃楚至固陵不會楚撃漢軍大<lb/>
破之漢王謂張良曰諸侯不從奈何對曰楚兵且破未<lb/>
有分地其不至固宜君能與共天下可立致也今能取<lb/>
<pb n="KR3b0016_WYG_007-20a"/>
睢陽以北至榖城與彭越自陳以東𫝊海與齊王信信<lb/>
家在楚其意欲復得故邑能出捐此地以許兩人使各<lb/>
自為戰則楚易敗也於是發使韓信彭越皆引兵來圍<lb/>
羽垓下<lb/>
漢髙帝時陳豨反於代帝自徃擊之至邯鄲喜曰豨不<lb/>
南據邯鄲北阻漳水吾知其無能為也上令周昌選趙<lb/>
壯士可令將者白見四人帝嫚罵曰豎子能為將乎四<lb/>
人慚皆伏地上封各千戸以將左右諫曰從入蜀漢伐<lb/>
<pb n="KR3b0016_WYG_007-20b"/>
楚賞未徧行今封此何功帝曰非汝所知陳豨反趙代<lb/>
地皆豨有吾以羽檄徴天下兵未有至者今計唯獨邯<lb/>
鄲中兵耳吾何愛四千戸不以慰趙子弟皆曰善及聞<lb/>
豨將皆故賈人乃多以金購之豨將多降<lb/>
春秋時鄭師伐宋將戰華元殺羊食士其御羊斟不與<lb/>
及戰斟曰疇昔之羊子為政今日之事我為政與入鄭<lb/>
師故敗<lb/>
宋張公詠平李順之明年復有劉旴相繼叛命公命討<lb/>
<pb n="KR3b0016_WYG_007-21a"/>
平之既而凱旋忽有持首級來者公曰當奔突接戰之<lb/>
際豈暇獲其首此必戰後斫來知復是誰殿直叚倫曰<lb/>
如學士之言真神明當時隨倫為先鋒入賊用命者皆<lb/>
中傷被體何嘗獲首級公乃先録中傷之人而以持首<lb/>
級來者次之於是軍伍歡躍又皇祐中儂賊叛命狄青<lb/>
討之青臨行上言以謂古之師還以訊馘告割耳鼻則<lb/>
有之不聞以獲首者秦漢以來方有是事故獲一首賜<lb/>
爵一級因謂之首級然開爭啓倖莫此之甚故軍士爭<lb/>
<pb n="KR3b0016_WYG_007-21b"/>
首級以致相殺又其間多以首級為貨售於無功不戰<lb/>
之人非所以勸願一切寢罷如師有功則差次其勞全<lb/>
軍加賞無功則斟酌其罪全軍加罰庻合上下一心不<lb/>
専自為私計則決勝之道也從之遂大捷然則青之智<lb/>
識亦公之智識也<lb/>
後漢大將曹操每攻城破邑得靡麗之物則悉以賜有<lb/>
功者若勲勞宜賞則不恡萬金無功冀施分毫不與<lb/>
司馬懿征公孫淵既破城兵士寒凍乞𥜗或曰幸多故襦<lb/>
<pb n="KR3b0016_WYG_007-22a"/>
可賜之懿曰襦者官物人臣無私施不與<lb/>
木師征蜀諸將入辭太祖謂曰所破郡縣當傾帑藏為<lb/>
朕賞戰士國家所取惟土疆爾故人皆效命所至成功<lb/>
如席卷之易<lb/>
　　罰<lb/>
晉侯入曹令無入僖負覊之宫而免其族報施也魏犨<lb/>
顛頡怒曰勞之不圖報於何有爇僖負羈氏魏犨傷於<lb/>
匈公欲殺之而愛其材使問且視之病將殺之魏犨束<lb/>
<pb n="KR3b0016_WYG_007-22b"/>
匈見使者曰以君之靈不有寧也距躍三百曲踊三百<lb/>
乃舍之殺顛頡狥於師<lb/>
晉與楚戰於城濮晉中軍風於澤亡大斾之左旃祁瞞<lb/>
奸命司馬殺之以徇於諸侯使茅䒫代之師還濟河舟<lb/>
之僑先歸士會攝右振旅凱以入於晉獻俘授馘飲至<lb/>
大賞徴會討貳殺舟之僑以徇於國民於是大服君子<lb/>
謂文公其能刑矣三罪而人服<lb/>
趙宣子言韓獻子於晉靈公以為司馬河曲之役趙孟<lb/>
<pb n="KR3b0016_WYG_007-23a"/>
使人以其乘車于行獻子執而戮之衆咸曰韓厥必不<lb/>
沒矣其主朝升之而暮戮其車其誰安之宣子召而禮<lb/>
之曰吾聞事君者比而不黨夫周以舉義比也舉以其<lb/>
私黨也夫軍事無犯犯而不隱義也吾言汝於君懼汝<lb/>
不能也舉而不能黨孰大焉事君以黨吾何以從政吾<lb/>
故以是觀汝汝勉之茍從是行也長臨晉國者非汝其<lb/>
誰皆告諸大夫曰二三子可以賀我矣吾舉厥也而中<lb/>
吾乃今知免於罪矣<lb/>
<pb n="KR3b0016_WYG_007-23b"/>
晉侯之弟楊干亂行於曲梁魏綘戮其僕晉侯怒謂羊<lb/>
舌赤曰合諸侯以為榮也楊干為戮何辱如之必殺魏<lb/>
綘無失也對曰綘無二志事君不避難有罪不逃刑其<lb/>
將來辭何辱命焉言終魏綘至授僕人書將伏劍士魴<lb/>
張老止之讀其書曰日君乏使使臣斯司馬臣聞師衆<lb/>
以順為武軍事有死無犯為敬君合諸侯臣敢不敬君<lb/>
師不武執事不敬罪莫大焉臣懼其死以及楊干無所<lb/>
逃罪不能致訓至於用鉞臣之罪重敢有不從以怒君<lb/>
<pb n="KR3b0016_WYG_007-24a"/>
心請歸死於司冦公跣而出曰寡人之言親愛也吾子<lb/>
之討軍禮也寡人有弟弗能教訓使干大命寡人之過<lb/>
也子無重寡人之過敢以為請晉侯以魏綘為能以刑<lb/>
佐民矣反役與之禮食使佐新軍<lb/>
司馬穰苴田完之苖裔齊景公以為將軍捍晉燕之師<lb/>
苴曰臣素卑賤君擢之加大夫之上權輕願得君之寵<lb/>
臣以監軍乃可景公乃使莊賈徃苴既辭與賈約曰日<lb/>
中會於軍門穰苴先馳至軍立表下漏待賈賈晩至苴<lb/>
<pb n="KR3b0016_WYG_007-24b"/>
曰何後期賈曰親戚送之故留穰苴曰將受命之日則<lb/>
忘其家臨軍約束則亡其親援桴鼔之急則亡其身今<lb/>
鄉國深侵君不安席百姓之命皆縣於君何為相送召<lb/>
軍正問曰軍法期而後到者云何對曰當斬遂斬賈以<lb/>
徇三軍皆震讋於是遂擊燕燕師遁遂取所亡之地而<lb/>
歸<lb/>
前漢胡建守軍正丞時監軍御史為姦穿北軍壘垣以<lb/>
為賈區建斬之奏曰軍法立武以威衆誅惡以禁邪今<lb/>
<pb n="KR3b0016_WYG_007-25a"/>
有穿軍垣以求賈利私買賣以為市無以帥先士大夫<lb/>
法曰壁壘已定穿窬不繇路是謂姦人姦人者殺臣昧<lb/>
死以聞制曰司馬法國容不入軍軍容不入國三王戒<lb/>
誓於軍中欲民先成其慮也建又何疑建由是顯名<lb/>
後漢祭遵從光武征河北舍中兒犯法遵格殺之光武<lb/>
怒命收之主簿陳嗣諫曰明公常欲衆軍整齊今遵奉<lb/>
法不避是教令所行也帝乃以為刺姦將軍謂諸將曰<lb/>
當避遵吾舍中兒犯法尚殺之必不私諸卿也<lb/>
<pb n="KR3b0016_WYG_007-25b"/>
吳將吕蒙圍闗羽定南郡盡得羽將士家屬皆撫慰之<lb/>
約令軍中不得干厯人家有所求取蒙麾下士汝南人<lb/>
取民家一笠以覆官鎧官鎧雖公物蒙猶以為犯軍令<lb/>
不可以鄉里故而廢法遂垂涕斬之<lb/>
唐髙崇文憲宗初為右神策行營節度統諸鎮兵討西<lb/>
川劉闢至興元軍中有折逆旅之匕箸者斬以狥初闢<lb/>
陷東川擒節度使李康及崇文克梓州乃歸康求雪已<lb/>
之罪崇文以康敗軍失守斬之<lb/>
<pb n="KR3b0016_WYG_007-26a"/>
隋楊素為將多權略乘機赴敵應變無方然大抵馭戎<lb/>
嚴整有犯軍令者立斬之無所寛貸每將臨冦求人過<lb/>
失而斬之多者百餘人少不下十數流血盈前言笑自<lb/>
若及其對陣先令一二百人赴敵陷陣而還者則已如<lb/>
不能陷陣而還者無問多少悉斬之又令二三百人復<lb/>
進還如向法將士股慄有必死之心由是戰無不勝時<lb/>
稱名將<lb/>
隋契丹入冦營州韋雲起詔䕶突厥兵徃討之啓民可<lb/>
<pb n="KR3b0016_WYG_007-26b"/>
汗發騎二萬受其處分雲起分為二十營四道俱引營<lb/>
相去各一里不得交雜聞鼔聲而行聞角聲而止自非<lb/>
公使不得走馬三令五申之後擊鼔而發軍中有犯約<lb/>
者斬紇十一人持首以狥於是突厥將帥來入謁之皆<lb/>
膝行股戰莫敢仰視終立功焉<lb/>
唐元和中王師討吳元濟賊令姚海率勁兵二萬圍豐<lb/>
攻城甚急王智興復擊敗之於賊壁獲姜妾智興懼軍<lb/>
士爭之乃曰軍中有女子安得不敗此雖無罪違軍法<lb/>
<pb n="KR3b0016_WYG_007-27a"/>
也即斬之以狥<lb/>
唐髙仙芝每出征討令封常清知留後事常清有才學<lb/>
果決知留後時仙芝乳母子鄭徳詮為郎將威望動三<lb/>
軍常清出回諸將皆引前徳詮自後走馬突常而去常<lb/>
清至使院命左右密引至㕔凡經數重門徳詮既過命<lb/>
隨後閉之常清離席謂曰常清起自細微中丞過聽以<lb/>
常清為留後郎將何無禮對中使相凌因叱之曰郎將<lb/>
須蹔死以肅軍容因令勒迴杖六十面仆地拽出仙芝<lb/>
<pb n="KR3b0016_WYG_007-27b"/>
妻及乳母於門外號哭救之不得因以其狀上仙芝覽<lb/>
之驚曰已死矣及見常清遂無一言常清亦不謝於是<lb/>
軍中股慄<lb/>
唐范希朝為振武節度界上有党項室常交居蕃落之<lb/>
俗有長帥至必効竒騎名馬雖㢘者猶曰當從俗以致<lb/>
其歡希朝一無所受積十四年皆保塞不敢横暴蕃雖<lb/>
狗竊䑕偷必殺無赦蕃落深憚之<lb/>
唐朔方總管張仁愿築三受降城表留年滿鎮兵以助<lb/>
<pb n="KR3b0016_WYG_007-28a"/>
其功時咸陽兵二百餘人逃歸仁愿盡擒之斬於城下<lb/>
軍中股慄役者無不盡力六旬而三城俱就<lb/>
宋雲州觀察使郭進在石嶺闗幹敏有材善聽斷以鈎<lb/>
距得人情御下有方略軍政嚴肅然天性喜殺士卒少<lb/>
有違令必寘於法每有討伐皆奮不顧死多致克捷在<lb/>
西山太祖每遣戍卒必諭之曰汝輩當謹奉法我猶赦<lb/>
汝郭進殺汝矣其為將嚴肅如此<lb/>
宋馬知節徙知定逺軍時部民入堡卒有盜婦人首飾<lb/>
<pb n="KR3b0016_WYG_007-28b"/>
者䕶軍止笞而遣之知節曰民避外虞而來反為内冦<lb/>
所掠此而可恕何以肅下即斬之又敵衆犯塞民相攜<lb/>
入城知節與之約有盜一錢者斬俄有竊童兒錢二百<lb/>
者即戮之自是無敢犯者<lb/>
隋杜伏威聚衆自稱總管有敢死之士五千人號為上<lb/>
募寵之甚厚與同甘苦有攻戰輙令上募擊之及戰罷<lb/>
閱視有瘡在背者便斬之以其退而被擊也所獲貲財<lb/>
皆以賞軍士及戰死者以其妾徇塟故人自為戰所向<lb/>
<pb n="KR3b0016_WYG_007-29a"/>
無敵<lb/>
唐楊師立移檄行在百官及諸道將吏士庻數陳瑄十<lb/>
罪自言集本道將士八州壇丁共十五萬人長驅問罪<lb/>
詔削師立官爵以髙仁厚為東川留後將兵五千討之<lb/>
以西川押牙楊茂言為行軍副使賊黨鄭君雄張士安<lb/>
堅壁不出髙仁厚曰攻之則彼利我傷圍之則彼困我<lb/>
逸遂列十二寨圍之夜二鼔君雄等出勁兵掩擊城北<lb/>
副使寨楊茂言不能御帥衆棄寨走其旁數寨見副使<lb/>
<pb n="KR3b0016_WYG_007-29b"/>
走亦走東川人併兵南攻中軍仁厚聞之大開寨門設<lb/>
炬火照之自帥士卒為兩翼伏道左右賊至見門開不<lb/>
敢入還去仁厚發伏兵擊之東川兵大奔追至城下蹙<lb/>
之壕中斬獲甚衆而還仁厚念諸棄寨走者明旦所當<lb/>
誅殺甚多乃密召孔目官張韶諭之曰爾速遣步探子<lb/>
將數十人分道追走者自以爾意諭之曰僕射幸不出<lb/>
寨皆不知汝曹速歸來旦牙叅如常勿憂也韶素名長<lb/>
者衆信之至四鼔皆還寨惟楊茂言走至張把乃追及<lb/>
<pb n="KR3b0016_WYG_007-30a"/>
之仁厚聞諸寨漏鼓如故喜曰悉歸矣詰旦諸將牙集<lb/>
以為仁厚誠不知也坐良久仁厚謂茂言曰昨夜聞副<lb/>
使身先士卒走至張把有諸對曰昨夜聞賊攻中軍左<lb/>
右言僕射已去遂策馬叅隨既而審其詐復還寨中曰<lb/>
仁厚與副使俱受命於天子將兵討賊若仁厚先走副<lb/>
使當叱下馬行軍法代總軍事然後奏聞今副使既先<lb/>
走又為欺㒺理當何如茂言拱手曰當死仁厚曰然命<lb/>
左右扶下斬之諸將股栗仁厚乃召昨夜所獲俘虜數<lb/>
<pb n="KR3b0016_WYG_007-30b"/>
十人釋縛縱歸君雄等聞之懼曰彼軍法嚴整如是自<lb/>
今兵不可復出矣中和四年仁厚圍梓州久不下乃為<lb/>
書射城中遺將士曰仁厚不忍城中玉石俱焚為諸君<lb/>
緩師十日使諸君自成其功若十日不送師立首當分<lb/>
見兵為五番番分晝夜以攻之於此甚逸於彼必困矣<lb/>
五日不下四面俱進克之必矣諸君圖之數日君雄大<lb/>
呼於衆曰天子所誅者元惡耳他人無預也衆呼萬嵗<lb/>
大譟突入府中師立自殺<lb/>
<pb n="KR3b0016_WYG_007-31a"/>
宋狄青征儂智髙有因貴近求從青行者青延見謂之<lb/>
曰君欲從青此青之所求也何必因人之言乎然智髙<lb/>
小冦至遣青行可以知事急矣從青之士能擊賊有功<lb/>
朝廷有厚賞青不敢不為之請也若徃而不能擊賊軍<lb/>
中法重青不敢私也君其思之願行則即奏取君矣非<lb/>
獨君也君之親戚交遊之士幸皆以此言告之茍欲行<lb/>
者皆青之所求也於是聞者大駭無復敢言求從青行<lb/>
者其所辟取皆青之素所知以為可用者人望固已歸<lb/>
<pb n="KR3b0016_WYG_007-31b"/>
矣及行率衆日不過一驛所至州輙休士一日至潭州<lb/>
遂立行伍明約束軍行止皆成行列至於荷鍤贏糧持<lb/>
守禦之備皆有區處軍人有奪逆旅菜一把者斬之以<lb/>
狥於是一軍肅然無敢出聲氣萬餘人行未嘗聞聲<lb/>
青每止郵驛四面嚴兵每門皆諸司使二人無人得妄出<lb/>
入求見青者無不即時得通其野宿皆成營柵青所居<lb/>
四面陳兵彀弓弩皆數重所將精銳列布左右守衛甚<lb/>
嚴<lb/>
<pb n="KR3b0016_WYG_007-32a"/>
宋岳飛征羣盜過廬陵託宿㕓市質明為主人汛掃門<lb/>
宇洗滌盆盎而去郡守供帳餞别于郊師行將絶謁未<lb/>
得通問大將軍何在殿者云已雜偏禆去矣其嚴肅如<lb/>
此<lb/>
　　五危<lb/>
齊上將單率師將攻狄魯仲連子曰將軍攻狄必不能<lb/>
下矣單曰吾以破亡餘卒破萬乘之燕今攻狄而不能<lb/>
下何也上車不謝而去遂攻狄三月不克齊嬰兒謡曰<lb/>
<pb n="KR3b0016_WYG_007-32b"/>
大冠若箕修劒柱頥攻狄不能下壘枯丘單乃懼問魯<lb/>
連子對曰將軍在即墨之時坐則織箕立則杖鍤為士<lb/>
卒倡當此之時將軍有死之心而士卒無生之氣聞是<lb/>
言莫不掩泣奮臂而欲戰此所以破燕也當今將軍東<lb/>
有掖邑之封西有淄上之寳足以樂生而惡死此之所<lb/>
以不勝也田單明日結髪勵氣立於矢石之間引枹而<lb/>
鼔之狄人乃下<lb/>
　　㢘潔可辱<lb/>
<pb n="KR3b0016_WYG_007-33a"/>
田文既死公叔為相尚魏公主而害吳起公叔之僕曰<lb/>
起易去也公叔曰奈何其僕曰吳起為人節㢘而自喜<lb/>
名也君因先與武侯言曰夫吳起賢人也而侯之國小<lb/>
又與强秦壤界臣竊恐起之無留心也武侯即曰奈何<lb/>
君因謂武侯曰試延以公主起有留心則必受之無留<lb/>
心則必辭矣以此卜之君因召吳起而與歸即令公主<lb/>
怒而輕君吳起見公主之賤君也則必辭於是吳起見<lb/>
公主之賤魏相果辭魏武侯武侯疑之而弗信也吳起<lb/>
<pb n="KR3b0016_WYG_007-33b"/>
懼得罪遂去<lb/>
　　必死可殺<lb/>
晉襄公以狼瞫為右箕之役先軫黜之瞫怒其友曰盍<lb/>
死之瞫曰吾未獲死所其友曰吾與汝為難瞫曰周志<lb/>
有之勇則害上不登於明堂死而不義非勇也子姑待<lb/>
之及彭衙之役既陳以其屬馳秦師死焉晉師從之大<lb/>
敗秦師<lb/>
　　必生<lb/>
<pb n="KR3b0016_WYG_007-34a"/>
晉將劉毅泝江造桓𤣥戰於崢嶸洲時官軍止數千𤣥<lb/>
兵甚盛而𤣥懼有敗衂常漾輕舸於船側故其衆莫有<lb/>
鬭志官軍乘風縦火銳進争先𤣥衆大潰<lb/>
　　必死<lb/>
宋馬知節平劍州還及三泉詔與王繼恩討賊繼恩負<lb/>
勢自任惡知節不附已遣守彭州配以羸兵三百彭之<lb/>
舊卒悉召還成都知節累乞師繼恩不之聽賊十萬衆<lb/>
攻城知節率兵力戰自寅至申衆寡不敵士多死者逮<lb/>
<pb n="KR3b0016_WYG_007-34b"/>
暮退守州廨慨然歎曰死賊手非壯夫也即横槊潰圍<lb/>
而出休於郊外黎明救兵至遂鼓譟以入賊黨敗去<lb/>
　　㢘潔<lb/>
項羽圍漢王於滎陽漢王患之請割滎陽以西以和項<lb/>
王不聽漢王謂陳平曰天下紛紛何時定乎平曰項王<lb/>
為人恭敬愛人士之亷節好禮者多歸之至於行賞功<lb/>
爵邑重之士亦以此不附今大王嫚人少禮士㢘節者<lb/>
不來然大王能饒人以爵邑士之頑頓嗜利無恥者亦<lb/>
<pb n="KR3b0016_WYG_007-35a"/>
多歸漢誠各去兩短集兩長天下指麾則定矣<lb/>
　　愛民可撃<lb/>
春秋時宋襄公及楚人戰于泓宋人既成列楚人未既<lb/>
濟司馬子魚曰彼衆我寡及其未濟也請擊之公曰不<lb/>
可既濟而未成列又以告公曰未可既陣而後擊之宋<lb/>
師敗績國人皆咎公公曰君子不重傷不禽二毛古之<lb/>
為軍也不以阻隘也寡人雖亡國之餘不鼔不成列子<lb/>
魚曰君未知戰勍敵之人隘而不列天賛我也阻而鼓<lb/>
<pb n="KR3b0016_WYG_007-35b"/>
之不亦可乎猶有懼焉且今之勍者皆吾敵也雖及胡<lb/>
耉獲則取之何有於二毛明恥教戰求殺敵也傷未及<lb/>
死如何弗重若愛重傷則如弗傷愛其二毛則如服焉<lb/>
三軍以利用也金鼓以聲氣也利而用之阻隘可也聲<lb/>
盛致志鼓儳可也二十二年夏五月宋襄公卒傷於泓<lb/>
故也<lb/>
曹操擊劉備於汝南備奔劉表表聞至自出郊迎以上<lb/>
賔禮待之益其兵屯新野備在荆州數年表卒操軍至<lb/>
<pb n="KR3b0016_WYG_007-36a"/>
新野表子琮遂舉州降以節迎操操遂進兵時劉備屯<lb/>
樊琮不敢告備備久之乃覺遣使問琮琮令人詣備宣<lb/>
㫖時曹操已在宛備乃大驚駭呼部曲共議或勸備攻<lb/>
琮荆州可得備曰劉荆州臨亡託我以孤遺背信自濟<lb/>
吾所不為死何面目以見劉荆州乎備將衆去襄陽駐<lb/>
馬呼琮琮懼不能起琮左右及荆州人多歸備備過祀<lb/>
表墓涕泣而去比到當陽衆十萬餘輜重數千兩日行<lb/>
十餘里别遣闗羽乘船數百艘使會江陵或謂備曰宜<lb/>
<pb n="KR3b0016_WYG_007-36b"/>
速行保江陵今雖擁大衆披甲者少若曹公兵至何以<lb/>
拒之備曰夫濟大事必以人為本今人歸吾吾何忍去<lb/>
操以江陵有軍食恐劉備據之乃釋輜重輕車到襄陽<lb/>
聞備已過操將精騎五千急追之一日一夜行三百餘<lb/>
里及於當陽之長坂備棄妻子與諸葛亮張飛趙雲等<lb/>
數十騎走操大獲其人衆輜重<lb/>
　　忿速可侮<lb/>
漢王使盧綰劉賈渡白馬津入楚地佐彭越共擊破楚<lb/>
<pb n="KR3b0016_WYG_007-37a"/>
軍燒其積聚攻下梁地十餘城羽聞之謂大司馬曹咎<lb/>
曰謹守成臯即漢欲挑戰慎毋與戰勿令得東而已我<lb/>
十五日必定梁地復從將軍於是引兵東至睢陽聞之<lb/>
皆争下漢果數挑楚軍戰楚軍不出使人辱之五六日<lb/>
大司馬怒渡兵汜水卒半渡漢擊大破之盡得楚國金<lb/>
玉貨賂大司馬咎等皆自剄汜水上<lb/>
司馬懿拒諸葛亮於渭南時朝廷以亮僑軍逺攻利在<lb/>
急戰每命懿持重以候其變亮數挑戰懿不出因遺懿<lb/>
<pb n="KR3b0016_WYG_007-37b"/>
巾幗婦人之飾懿怒表請決戰天子不許乃遣骨鯁臣<lb/>
衛尉辛毗杖節為軍師以制之後亮復來挑戰懿將出<lb/>
兵以應之毗杖節立軍門懿乃止初蜀將姜維聞毗來<lb/>
謂亮曰辛毗杖節而至賊不復出矣亮曰彼本無戰心<lb/>
所以固請者以示武於其衆耳將在軍君命有所不受<lb/>
茍能制吾豈千里而請戰耶<lb/>
　　貪<lb/>
南宋王𤣥謨為寧逺將軍北征將士多離恐元謨又營<lb/>
<pb n="KR3b0016_WYG_007-38a"/>
貨利一疋布責人八百利以此倍失人心及魏大武軍<lb/>
至乃奔退麾下散亡略盡<lb/>
前秦苻堅遣王猛伐前燕慕容暐師次潞川燕將慕容<lb/>
評率兵十萬禦之以持久制之猛乃遣其將郭度率騎<lb/>
五千夜從間道起火於髙山因燒評輜重火見鄴中評<lb/>
性貪鄙障固山川賣樵鬻水積錢絹如丘陵三軍莫有<lb/>
鬭志因而大敗<lb/>
<hi>闕</hi>張燕為巴西太守時泰州人鄧定等二千餘家饑餓<lb/>
<pb n="KR3b0016_WYG_007-38b"/>
流入漢中保於成固漸為抄盜州刺史遣燕討之定窘<lb/>
急偽乞降於燕并餽燕金銀燕喜為之緩師定密結李<lb/>
雄遣衆救之燕退定遂進逼漢中燕棄官而遁<lb/>
唐王佖為靈鹽節度使先是吐蕃欲成烏蘭橋每於河<lb/>
壖先貯材木朔方節度使每遣人潛載之委於急流終<lb/>
莫能成蕃人知佖貪而無謀先後遺之然後并役成橋<lb/>
仍築月城圍守之自是朔方禦冦不暇由佖黷貨邊上<lb/>
至今患焉<lb/>
<pb n="KR3b0016_WYG_007-39a"/>
　　驕<lb/>
春秋時晉侯將伐虢大夫士蒍曰不可虢公驕若驟得<lb/>
勝於我必棄其民無衆而後伐之欲禦我誰與夫禮樂<lb/>
慈愛戰所蓄也夫人讓事樂和愛親哀喪而後可用也<lb/>
虢勿蓄也亟戰將饑後為晉所滅<lb/>
秦末項梁起兵吳中北至定陶再破秦軍項羽等又斬<lb/>
秦三川守李由益輕秦有驕色宋義諫曰戰勝而將驕<lb/>
卒隋者敗今卒少惰矣秦兵日益臣為君畏之梁不聽<lb/>
<pb n="KR3b0016_WYG_007-39b"/>
迺使宋義於齊路逢髙陵君曰公將見項梁乎曰然義<lb/>
曰臣論武信君軍必敗公徐行即免死疾行則及禍秦<lb/>
果悉起兵益章邯擊梁大破之定陶梁敗而死<lb/>
隋末翟讓李密起兵於河南滎陽軍通守張須陀以兵<lb/>
攻讓讓數為須陀所敗聞其來大懼將逺避之密曰須<lb/>
陀勇而無謀兵又驟勝驕狠可一戰而擒之公但列陣<lb/>
以待保為公敗之讓不得已勒兵將戰密分兵千餘人<lb/>
於林木間詐與戰不利軍稍却密發伏自後掩之讓合<lb/>
<pb n="KR3b0016_WYG_007-40a"/>
擊須陀衆大敗遂斬須陀<lb/>
春秋時楚屈瑕伐羅鬭伯比送之還謂其御曰莫敖必<lb/>
敗舉趾髙心不固矣遂見楚子曰必濟師楚子辭焉入<lb/>
告夫人鄧曼鄧曼曰大夫其非衆之謂其謂君撫小民<lb/>
以信訓諸司以徳而威莫敖以刑也莫敖狃於蒲騷之<lb/>
役將自用也必小羅君不鎮撫其不設備乎楚子使賴<lb/>
人追之不及莫敖使徇于師曰諫者有刑及鄢亂次以<lb/>
濟且不設備及羅羅與盧戎兩軍之大敗之莫敖縊於<lb/>
<pb n="KR3b0016_WYG_007-40b"/>
荒谷<lb/>
晉陶侃為荆州刺史鎮武昌時新破杜弢乘勝擊杜曽<lb/>
有輕曽之色侃司馬魯恬言於侃曰古人戰爭先料其<lb/>
將今使君諸將無及曽者未易可逼也侃不從進軍圍<lb/>
之軍石城時曽軍多騎而侃兵無馬曽密開門出侃陣<lb/>
後反擊其背侃師遂敗投水死者數百人<lb/>
西秦乞伏益州乾歸之弟也時天水姜乳襲據上邽遣<lb/>
益州討之邊芮王松夀言於乾歸曰益州以懿弟之親<lb/>
<pb n="KR3b0016_WYG_007-41a"/>
屢有戰功狃於累勝常有驕色若其遇冦必將易之未<lb/>
宜専任乾歸曰益州驍勇善御衆諸將莫及之但恐其<lb/>
専擅耳若輔之以重臣當無慮也於是以韋䖍為長史<lb/>
至大寒嶺益州恃勝自矜不為部陣令將士解甲游畋<lb/>
縱飲令曰敢言軍事者斬䖍諫不聽乳率衆拒戰益州<lb/>
果敗乾歸曰孤違蹇叔以至於此將士何為孤之罪也<lb/>
皆赦之<lb/>
後周賀若惇為驃騎將軍陳將侯瑱等圍逼湘州遏絶<lb/>
<pb n="KR3b0016_WYG_007-41b"/>
糧援乃令惇率步兵六千渡江赴救瑱等以惇孤軍深<lb/>
入欲窺取之每設竒伏連戰破瑱乘勝徑進遂次湘州<lb/>
因此輕敵不以為虞俄而霖雨不已秋水汎溢陳人濟<lb/>
師江路遂斷而敗<lb/>
前秦苻堅議伐晉石越曰吳人國有長江之險朝無昏<lb/>
二之釁臣愚以為利用修徳未宜動師堅曰以吾之衆<lb/>
旅投鞭於江足斷其流遂興師苻融攻陷夀春乃馳使<lb/>
白堅曰賊少易俘但懼其越逸宜速進衆軍犄角擒賊<lb/>
<pb n="KR3b0016_WYG_007-42a"/>
帥必矣堅大恱恐謝石等遁去乃捨大軍于項城以輕<lb/>
騎八千兼道赴之遂為謝𤣥所敗<lb/>
春秋時吳子諸樊伐楚門於巢巢牛臣曰吳王勇而輕<lb/>
若啓之將親門我獲射之必殪是君也死疆且少安従<lb/>
之吳子門焉牛臣隱於短墻以射之卒<lb/>
隋焬帝征吐谷渾至覆轅川時吐谷渾主與數騎而遁<lb/>
其名王詐為渾主保車師我真山帝令將張定和率師<lb/>
擊之定和既與賊遇輕其衆少呼之命降賊不肯下定<lb/>
<pb n="KR3b0016_WYG_007-42b"/>
和不披甲持挺登山賊伏兵於嵒石之下發矢中之而<lb/>
斃<lb/>
唐趙景慈領行軍總管與獨孤懐恩擊蒲州時堯君素<lb/>
兵鋒甚銳前後遣將皆不能克景慈謂將士曰君素小<lb/>
盜何足經營但諸君不武耳因將兵至城下君素出甲<lb/>
拒之景慈躍馬突進從者十餘人直趨南門斷賊歸路<lb/>
遂入其壕内賊於地道中出兵掩之懐恩不能救諸軍<lb/>
皆走景慈被傷墮馬為賊所執<lb/>
<pb n="KR3b0016_WYG_007-43a"/>
唐郭孝恪為安西都䕶阿史那社尒既擒龜茲王孝恪<lb/>
守之龜茲相那利潛引西突厥之衆并其國兵萬餘人<lb/>
來襲孝恪時營於城外有龜茲人來謂孝恪曰那利我<lb/>
之國相人心素歸今亡在野必思為變城中之人頗有<lb/>
異志公其備之孝恪不以為意那利率兵奄至孝恪始<lb/>
覺乃領部下千餘人將入城而那利之徒已登城中城<lb/>
中降胡與那利表裏夾擊孝恪自為前鋒力戰而入既<lb/>
失部分則為胡賊之所蹂躪流矢及鉞斧亂下孝恪旋<lb/>
<pb n="KR3b0016_WYG_007-43b"/>
顧所部猶有數十人隨之孝恪復將出城既至西門為<lb/>
胡冦所殺<lb/>
唐程千里有勇力為上黨郡長史天寳中賊將蔡希徳<lb/>
數以騎挑戰千里開城門獨將麾下百餘騎逐希徳欲<lb/>
生得之渡橋橋壊墜坑中為賊所執<lb/>
唐李仁矩昭宗時為閬州節度董璋反率兇黨以攻其<lb/>
城仁矩召軍校謀守戰利<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>皆曰璋久圖反計以賂誘<lb/>
士心兇氣方盛未可與戰宜堅壁以老之儻浹旬之間<lb/>
<pb n="KR3b0016_WYG_007-44a"/>
大軍東至賊必自退仁矩曰蜀兵懦安能當我精甲即<lb/>
驅之出戰兵未交為賊所敗既而城陷矩被擒<lb/>
　　將自表異<lb/>
春秋時狄人伐衛戰于熒澤衛師敗績衛侯不去其旗<lb/>
是以甚敗遂滅衛<lb/>
東晉末桓𤣥簒晉劉裕起義師討之𤣥敗泝流奔荆州<lb/>
劉其將何澹之守湓口劉裕將何無忌等次桑落洲澹<lb/>
之等率軍求戰澹之常所乘舫旌旗甚盛無忌謂諸將<lb/>
<pb n="KR3b0016_WYG_007-44b"/>
曰賊帥必不居此欲詐我耳宜亟攻之衆曰澹之不在<lb/>
其中縱得無益無忌曰今衆寡不敵戰無全勝澹之雖<lb/>
不居此舫取之則獲因縱兵攻之可一鼓而敗也遂進<lb/>
攻獲舫因𫝊呼曰得何澹之矣賊中驚擾無忌之衆亦<lb/>
謂然因乘勝繼進無忌鼔譟赴之澹之遂潰<lb/>
隋末楊𤣥感反攻東都刑部尚書衛𤣥與𤣥感戰兵始<lb/>
會𤣥感詐令人大呼曰官軍已得𤣥感矣官軍稍怠𤣥<lb/>
感以數千騎乘之𤣥兵於是大潰<lb/>
<pb n="KR3b0016_WYG_007-45a"/>
宋晉安王子勛舉兵潯陽宋將殷孝祖討之時賊據赭<lb/>
圻孝祖將進與賊合戰常以鼓盖自隨軍中相謂曰殷<lb/>
統軍死矣今與賊交鋒而以羽儀自標異若善射者十<lb/>
人共射之欲不斃得乎是日於陣為矢所中而死<lb/>
東魏大將髙歡與西魏大將宇文泰戰邙山其時泰見<lb/>
歡旗鼓識之乃募敢勇三千人令賀拔勝總之以犯其<lb/>
軍適與歡相遇時募士皆用短兵接戰乘勝逐數十里<lb/>
刃垂及之會勝馬為流矢所中死比副騎至歡已逸去<lb/>
<pb n="KR3b0016_WYG_007-45b"/>
矣<lb/>
北齊髙敖曹攻後周將獨孤信於金墉城宇文泰率衆<lb/>
救之戰於邙山敖曹心輕敵建旗盖以凌陣周人盡銳<lb/>
擊之一軍皆沒敖曹輕騎走河陽城仰呼求繩不得拔<lb/>
刃剜門未徹而追至敖曹奮頭詬曰來吾與汝開國公<lb/>
追者斬之<lb/>
唐朱泚之亂李懐光自河北赴難李晟每將合戰必自<lb/>
表異錦衣繡帽前行親自指導懐光望見惡之乃謂晟<lb/>
<pb n="KR3b0016_WYG_007-46a"/>
曰將帥當持重豈宜自表飾以啗賊也晟曰晟久在涇<lb/>
原軍士頗相畏服故欲令先識以奪其心耳懐光益不<lb/>
恱<lb/>
後周河橋之戰王思政下馬用長矟左右横擊一擊踣<lb/>
數人時陷陣既深從者死盡思政被重創悶絶會日暮<lb/>
敵亦收軍思政久經軍旅每戰惟著破衣敝甲敵人疑<lb/>
非將帥故得免有帳下督雷五安於戰處哭求思政會<lb/>
已蘇遂相持乃割衣裹創扶思政上馬夜久方得還軍<lb/>
<pb n="KR3b0016_WYG_007-46b"/>
　　軍政不一<lb/>
春秋時楚伐鄭晉師救鄭荀林父將中軍先縠佐之士<lb/>
會將上軍郤克佐之趙朔將下軍欒書佐之趙括趙嬰<lb/>
齊為中軍大夫鞏朔韓穿為上軍大夫荀首趙同為下<lb/>
軍大夫韓厥為司馬及河聞鄭既及楚平桓子欲還曰<lb/>
無及於鄭而勦民焉用之楚歸而動不後隨武子曰善<lb/>
先縠曰不可晉所以霸師武臣力也今失諸侯不可謂<lb/>
力有敵而不從不可謂武由我失霸不如死我弗為也<lb/>
<pb n="KR3b0016_WYG_007-47a"/>
以中軍佐濟韓獻子謂桓子曰彘子以偏師陷子罪已<lb/>
甚不如進也事之不捷惡有所分與其専罪六人同之<lb/>
不猶愈乎晉師濟河楚子欲還伍參言於楚子曰晉之<lb/>
從政者新未能行令其佐先縠剛愎不仁未肯用命其<lb/>
三帥者専行不獲聽而無上衆誰適從此行也晉必敗<lb/>
楚少宰如晉師曰寡君少遭閔凶不能文聞二先君之<lb/>
出入此行也將鄭是訓定豈敢求罪於晉二三子無淹<lb/>
久隨季對曰昔平王東遷命我先君文侯曰與鄭夾輔<lb/>
<pb n="KR3b0016_WYG_007-47b"/>
周室毋廢王命今鄭不率寡君使羣臣問諸鄭豈敢辱<lb/>
候人敢拜君命之辱先縠以為謟使趙括從而更之曰<lb/>
行人失辭寡君使羣臣遷大國之迹於鄭曰無辟敵羣<lb/>
臣無所逃命<lb/>
晉魏錡求公族未得而怒欲敗晉師請致師不許請使<lb/>
許之遂徃請戰而還趙旃求卿未得請挑戰弗許請召<lb/>
盟許之與魏錡皆命而徃郤克曰二憾徃矣不如備之<lb/>
楚之無惡除備而盟何損於好若以惡來有備不敗且<lb/>
<pb n="KR3b0016_WYG_007-48a"/>
雖諸侯相見軍衛不徹警也先縠不可隨會使鞏朔韓<lb/>
穿帥七覆于敖前故上軍不敗而中軍下軍皆敗績<lb/>
吳師伐楚州來楚救之吳人禦諸鍾離楚將子瑕卒楚<lb/>
師<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>吳將公子光曰諸侯從於楚者衆而皆小國也畏<lb/>
楚而不獲已是以來吾聞之曰作事威克其愛雖小必<lb/>
濟胡沈之君㓜而狂陳大夫囓壯而頑頓與許蔡疾楚<lb/>
政楚令尹死其師<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>薳越為帥賤而多寵政令不一七<lb/>
國同役而不同心帥賤而不能整無大威命楚可敗也<lb/>
<pb n="KR3b0016_WYG_007-48b"/>
先分師以犯胡沈與陳必先奔諸侯之師乃揺心矣諸<lb/>
侯乖亂楚必大奔請先者去備薄威後者敦陳整旅吳<lb/>
子從之戰于雞父吳子以罪人三千先犯胡沈與陳三<lb/>
國爭之吳為三軍以繫于後中軍從王先帥右軍掩餘<lb/>
帥左軍吳之罪人或奔或止三國亂吳師擊之敗獲胡<lb/>
沈之君及陳大夫舍胡沈之囚使奔許與蔡頗曰吾君<lb/>
死矣師譟而從之三國奔楚師大潰<lb/>
後漢曹操征馬超韓遂於闗中始賊每一部到輙有喜<lb/>
<pb n="KR3b0016_WYG_007-49a"/>
色賊破之後諸將問其故答曰闗中長逺若賊各依險<lb/>
阻征之不一二年不可定也今皆來集其衆雖多莫相<lb/>
歸服軍無適主一舉可滅為功差易吾是以喜也<lb/>
唐初劉黒闥引突厥冦河北淮陽王道𤣥授山東道行<lb/>
軍總管師次下博與賊軍遇道𤣥帥騎先登命副將史<lb/>
萬寳督軍繼進萬寳與之不協及道𤣥深入而擁兵不<lb/>
進謂所親曰吾奉手詔言淮陽小兒雖名為將而軍之<lb/>
進止皆委於吾今其輕銳越泥濘交戰而軍若動必陷<lb/>
<pb n="KR3b0016_WYG_007-49b"/>
泥溺莫如結陣以待之雖不利於王而利於國道𤣥遂<lb/>
為賊所擒<lb/>
唐左衛大將軍程知節征賀魯蘇定方為前軍總管至<lb/>
鷹娑川突厥引二萬騎來拒總管蘇海政與戰互有前<lb/>
却既而突厥别部䑕尼施等又領三萬餘騎續至蘇定<lb/>
方正歇馬隔一小嶺去知節十許里望見塵起率五百<lb/>
騎馳徃擊之賊衆大潰追奔二十里殺千五百餘人獲<lb/>
馬二千匹死馬及所棄甲仗綿亘山野不可勝計副大<lb/>
<pb n="KR3b0016_WYG_007-50a"/>
總管王文度害其功謂知節曰雖云破賊官軍亦有死<lb/>
傷盖決成敗法耳何為此事自今正今可結為方陣輕<lb/>
重並納腹中四布隊人馬披甲賊來即戰自保萬全無<lb/>
為輕脫致有傷損又矯稱别奉聖㫖以知節恃勇輕敵<lb/>
使文度為其節制遂收軍不許深入終日跨馬披甲結<lb/>
陣由是馬多痩死士卒疲勞無有鬭志定方謂知節曰<lb/>
本來討賊今乃坐守馬餓兵疲逢賊即敗怯懦如此公<lb/>
為大將閫外之事不許自専别遣軍副専其號令理必<lb/>
<pb n="KR3b0016_WYG_007-50b"/>
不然須囚繫文度飛表奏之知節不從至恒篤城有胡<lb/>
降附文度又曰比我兵回彼還作賊不如盡殺取其資<lb/>
財定方曰如此則自作賊耳何名伐叛文度不従師還<lb/>
竟無功文度坐處死<lb/>
　　練士<lb/>
唐李抱真領昭義軍留後密揣山東當有變上黨且當<lb/>
兵衝是時乘戰鬭之後土瘠賦重人民益貧困無以養軍<lb/>
乃籍戸丁男三選其一有材力者免其租徭給弓矢<lb/>
<pb n="KR3b0016_WYG_007-51a"/>
令之曰農之隙則分曹角射嵗終吾當會試及期案簿<lb/>
而試之以示賞罰復命之如初比三年皆善射抱真曰<lb/>
軍可用矣於是舉部内之郷丁得成卒二萬不仰衣食<lb/>
於官府而倉庫益實乃繕甲兵為戰具遂雄視山東天<lb/>
下稱昭義步軍冠諸軍<lb/>
　　絶技<lb/>
梁大同初魏軍復圍南鄭杜嶷帥二百人與魏前鋒戰<lb/>
流矢中其目失馬敵人交矟將至嶷斬其一騎而上馳<lb/>
<pb n="KR3b0016_WYG_007-51b"/>
以歸嶷膂力絶人便馬善射一日中戰七八合所佩霜<lb/>
明朱弓四石每出殺傷數百人敵人憚之號為杜彪<lb/>
唐尉遲敬徳善解避矟每戰單騎入賊陣賊矟攅刺終<lb/>
不能傷又能奪賊矟還以刺之出入重圍徃返無礙齊<lb/>
王元吉亦善馬矟聞而輕之欲親自試命去矟刃以竿<lb/>
相刺敬徳曰縱留刃終不能傷請勿除之敬徳矟謹當<lb/>
却刃元吉竟不能中太宗問曰奪矟避矟何者難易對<lb/>
曰奪矟難乃令敬徳奪元吉矟元吉執矟躍馬志在刺<lb/>
<pb n="KR3b0016_WYG_007-52a"/>
之敬徳俄頃三奪其矟元吉素驍勇雖相歎異甚以為<lb/>
恥王世充領步騎數萬來戰世充驍將單雄信領騎直<lb/>
赴太宗敬徳躍馬大呼横刺雄信墜馬賊徒稍却敬徳<lb/>
翼太宗以出賊圍<lb/>
哥舒翰有家奴曰左車年十五六有膂力翰善使槍每<lb/>
追賊及之以槍搭其背而喝之賊驚顧翰從而刺其㗋<lb/>
皆剔髙三五尺而墮無不死者左車輒下馬斬首率以<lb/>
為常<lb/>
<pb n="KR3b0016_WYG_007-52b"/>
唐史敬奉形甚短小若不能勝衣至於野外馳逐能擒<lb/>
奔馬自執鞍勒隨鞍躍上然後羈帶矛矢在手前無强<lb/>
敵僮使僅二百人每以自隨臨入敵輒分其隊為四五<lb/>
隨逐水草每數日各相遇已而皆有獲虜<lb/>
王敬蕘魁傑沈勇多力善戰所用槍矢皆以純鐵煆就<lb/>
槍重三十餘斤摧鋒破陣率以此勝<lb/>
宋太宗幸太原城西督諸將麾兵發機石攻城初帝選<lb/>
諸軍勇士數百人教以劍舞皆能擲劍空中躍其身左<lb/>
<pb n="KR3b0016_WYG_007-53a"/>
右承之妙絶無比見者無不恐懼會北戎遣使修貢賜<lb/>
宴便殿因出劍士示之袒裼鼓譟揮刃而入跳擲承接<lb/>
霜鋒雪刃飛舞滿空戎使見之懼形于色及是每巡城<lb/>
耀武必令劍舞前導各呈其技賊衆乘城望之破膽<lb/>
後周韓果性强記兼有權略善伺敵虛實揣知情狀有<lb/>
潛匿溪谷欲為間隙者果登髙望之所疑處徃必有獲<lb/>
宇文泰由是以果為虞候都督每從征行常領候騎晝<lb/>
夜巡察略不眠寢從破稽胡於北山胡地險阻人迹罕<lb/>
<pb n="KR3b0016_WYG_007-53b"/>
至果進兵窮討散其種落稽胡憚果勁勇趫捷號為著<lb/>
趐人<lb/>
　　激<lb/>
唐安禄山反常山郡盡為賊傷死人蔽野大將李光弼<lb/>
帥本鎮兵來援親酹其屍而哭之為賊幽閉者出之誓<lb/>
平冦難以慰其心衆遂感動<lb/>
唐李愬授魏博節度時幽鎮復亂田𢎞正遇害愬聞之<lb/>
素服以令三軍曰魏人所以富庶而能通聖化者由田<lb/>
<pb n="KR3b0016_WYG_007-54a"/>
公也天子以其仁愛使治鎮州且田公出於魏撫師七<lb/>
年一日鎮州不道敢兹殘害以魏無人也若父兄子弟<lb/>
受田公恩者其何以報衆皆大哭願効用焉<lb/>
後燕慕容垂遣其子寳步騎七萬伐後魏戰於叅合陂<lb/>
大敗寳以數千騎奔免士衆還者十一二寳恨叅合之<lb/>
敗屢言魏有可乘之機垂由是自率大衆伐魏叅合陂<lb/>
見徃年戰處積骸如山設弔祭之禮死者父兄一時號<lb/>
哭軍中皆慟垂慚憤嘔血因而寢疾却還道卒<lb/>
<pb n="KR3b0016_WYG_007-54b"/>
唐聖厯中吐蕃大將麴莽布支率騎數萬冦凉州入自<lb/>
洪源谷將圍昌松縣唐休璟以數千人徃擊之臨陣登<lb/>
髙望見賊衣甲鮮盛恐其衆懼因謂麾下曰自欽陵死<lb/>
賛婆降麴莽布支新將賊兵欲耀威武故其國中貴臣<lb/>
酋豪子弟皆從之人馬雖精不習戰事吾為諸軍取之<lb/>
乃披甲先登與賊六戰六克大破之斬其副將二人首<lb/>
二千五百級築京觀而還<lb/>
晉王存勗舉兵擊梁救趙進軍栢鄉五里遣周徳威先<lb/>
<pb n="KR3b0016_WYG_007-55a"/>
以胡騎進薄梁營將韓勍等精兵三萬鎧甲皆被繒<lb/>
綺金銀炫燿晉人望之懼形於色徳威謂李存璋曰賊<lb/>
志在不戰欲以甲兵耀威耳乃遣存璋諭諸軍曰爾見<lb/>
此賊軍否是汴州天武健兒皆屠沽傭販虚有其表徒<lb/>
被精甲十不當一擒獲足以為貨徳威自率精騎擊其<lb/>
兩偏左馳右決出沒數四是日獲百餘人賊遂渡河而<lb/>
退<lb/>
後漢度尚為荆州刺史討桂陽賊渠帥卜陽潘鴻等從<lb/>
<pb n="KR3b0016_WYG_007-55b"/>
入山谷尚數追數百里遂入南海破其三屯多獲珍寳<lb/>
而陽鴻等黨衆猶盛尚欲攻之而士卒驕富莫有鬭心<lb/>
尚計緩之則不戰逼之必逃亡乃宣言卜陽潘鴻作賊<lb/>
十年習於攻守今兵寡少未易可進當須諸郡所發悉<lb/>
至乃并力攻之申令軍中恣聽射獵兵士喜恱大小皆<lb/>
相與從禽尚乃密使所親客潛焚其營珍積皆盡獵者<lb/>
來還莫不涕泣尚人人慰勞深自咎責因曰卜陽等財<lb/>
寳足富數代諸卿但不併力耳所亡小小何足介意衆<lb/>
<pb n="KR3b0016_WYG_007-56a"/>
聞咸憤躍尚乃令秣馬蓐食明晨徑赴賊屯陽鴻自以<lb/>
深固不復設備吏士乘銳大破平之<lb/>
宋紹興六年韓世忠以武寧等軍節度使置司楚州世<lb/>
忠披草萊立軍府與士卒同力役夫人梁氏親織薄為<lb/>
幄將士有怯戰者世忠遺以巾幗設樂大宴俾婦人粧<lb/>
以恥之故人人奮勵撫集流散通商恵工楚州遂為重<lb/>
鎮<lb/>
秦將王翦率兵六十萬擊楚楚王悉國中兵以拒之王<lb/>
<pb n="KR3b0016_WYG_007-56b"/>
翦至堅壁而守之不肯戰楚兵數出挑戰終不出王翦<lb/>
日休士洗沐而善飲食拊循之親與士卒同食久之王<lb/>
翦使人問軍中戯乎對曰方投石超距於是王翦曰士<lb/>
卒可用矣楚又數挑戰而秦不出乃引而東翦因舉兵<lb/>
追之令壯士擊大破楚軍蘄南因而滅其國<lb/>
後漢將吳漢率兵圍蘇茂於廣樂劉永將周建來救漢<lb/>
將輕騎迎戰不利墮馬傷膝還營諸將謂漢曰大敵在<lb/>
前而公傷卧衆心懼矣漢乃勃然裹瘡而起椎牛饗士<lb/>
<pb n="KR3b0016_WYG_007-57a"/>
令軍中曰賊衆雖多皆刼掠羣盜勝不相讓敗不相救<lb/>
非有杖節死義者也今日封侯之秋諸君勉之於是軍<lb/>
士激怒人倍其氣明日建茂出兵圍漢漢選四部精兵<lb/>
三千餘人齊鼔而進建軍大潰反還奔城漢長驅追擊<lb/>
大破之<lb/>
前秦苻堅將王猛討前燕慕容暐暐遣將慕容評屯於<lb/>
潞川以拒之猛與評相持遣裨將郭慶之以銳卒五千<lb/>
夜從間道出評營後傍山起火燒其輜重暐懼遣使讓<lb/>
<pb n="KR3b0016_WYG_007-57b"/>
催之速戰猛知評賣水鬻薪有可乘之隙評又求戰乃<lb/>
陳於潞原而誓衆曰今與諸軍深入賊地宜各自勉不<lb/>
可退也願戮力行間以報恩顧受爵明君之前慶觴父<lb/>
母之室不亦美乎衆皆勇奮破釡棄糧大呼競進猛覩<lb/>
評之衆惡之謂鄧羌曰今日之事非將軍莫可以捷將<lb/>
軍其勉之羌曰若以思𨽻見與者公無以為憂猛曰此<lb/>
非吾之所及必以本郡太守萬戸侯相處羌不恱而退<lb/>
俄而兵交猛若之羌寢而不應猛馳就許之羌於是大<lb/>
<pb n="KR3b0016_WYG_007-58a"/>
飲帳中與張蚝徐成等跨馬運矛馳入評軍出入數四<lb/>
旁若無人搴旗斬將殺傷甚衆戰及日中大敗評衆俘<lb/>
斬五萬<lb/>
戰國燕將騎刼攻齊即墨齊將田單拒守妄宣言曰吾<lb/>
惟懼燕軍之劓所得齊卒置之前行與我戰即墨敗矣<lb/>
燕人聞之如其言城中人見齊諸降者盡劓皆怒堅守<lb/>
惟恐見得田單又縱反間曰吾懼燕人掘吾城外塚墓<lb/>
戮先人可為寒心燕軍盡掘壠墓燒死人即墨人從城<lb/>
<pb n="KR3b0016_WYG_007-58b"/>
上遥見皆涕泣共欲出戰怒皆十倍大敗燕師<lb/>
後漢班超使西域至鄯善王廣奉超禮敬甚備後忽更<lb/>
疎懈超謂其官屬曰寧覺廣禮意薄乎此必有北虜使<lb/>
來狐疑未知所従故也明者睹未萌況已著邪乃召侍<lb/>
胡詐之曰匈奴使來數日今安在乎侍胡惶恐具服其<lb/>
狀超乃閉侍胡悉會其吏士三十六人與共飲酒酣因<lb/>
激怒曰今俱在絶域欲立大功以求富貴虜使到纔數<lb/>
日而王廣禮貌即廢如收吾屬送匈奴骸骨長為豺狼<lb/>
<pb n="KR3b0016_WYG_007-59a"/>
食矣官屬皆曰今在危亡之地死生從司馬超曰不入<lb/>
虎穴不得虎子當今之計獨有因夜以火攻虜營使彼<lb/>
不知我多少必大震怖可殄盡也滅此虜功成事立矣<lb/>
衆曰善初夜將吏士奔虜營會大風超令十人持鼔藏<lb/>
虜舍後約曰見火然皆鳴鼔大呼餘人悉持兵弩夾門<lb/>
而伏超順風縦火前後鼔譟虜衆驚亂超手格殺三人<lb/>
餘衆燒死<lb/>
蜀龎統勸劉備襲益州牧劉璋備曰此大事不可倉卒<lb/>
<pb n="KR3b0016_WYG_007-59b"/>
及璋使備擊張魯乃從璋求萬兵及資寳欲以東行璋<lb/>
但許兵四千其餘皆給半備因激怒其衆曰吾為益州<lb/>
征强敵師徒勞瘁不遑寧居今積帑藏之財而吝於賞<lb/>
功望士卒為出死力戰其可得乎由是相與破璋<lb/>
十六國前秦苻堅為姚萇所殺苻丕率兵伐姚萇皆刻<lb/>
鋒鎧為死休字示以戰死為志每戰以長矟勾刃為方<lb/>
圓大陣知其厚薄從中分配故人自為戰所向無前<lb/>
　　攻心<lb/>
<pb n="KR3b0016_WYG_007-60a"/>
漢王既破項羽於垓下羽兵尚衆漢兵圍之而皆為楚<lb/>
歌楚人久苦征戰因敗思鄉遂潰<lb/>
蜀丞相諸葛亮率衆定南夷擒夷帥孟獲七擒七縱獲<lb/>
曰公天威也南人不復反矣<lb/>
晉大將司空劉琨守太原羣胡攻圍久未下琨計窘吹<lb/>
笳聲悲寥亮胡久倦征伐夜聞之愁思遂潰散<lb/>
後漢初冦恂征隗囂囂將髙峻守第一遣軍師皇甫文<lb/>
出謁恂辭禮不屈恂怒斬之遣其副歸告峻曰軍師無<lb/>
<pb n="KR3b0016_WYG_007-60b"/>
禮已戮之矣欲降急降不欲固守峻惶恐即日開城降<lb/>
諸將皆賀因曰敢問殺其使而降其城何也恂曰皇甫<lb/>
文峻之腹心其所取計者也今來辭意不屈必無降心<lb/>
全之則文得其計殺之則峻亡其膽是以降耳諸將皆<lb/>
曰非所及也<lb/>
　　推誠<lb/>
東晉盧循冦建鄴劉道規為荆州刺史遣將軍檀道濟<lb/>
等赴援朝廷至潯陽為循黨荀林所破林乗勝伐江陵<lb/>
<pb n="KR3b0016_WYG_007-61a"/>
聲言徐道覆已克建業而桓謙自長安入蜀譙縱以謙<lb/>
為荆州刺史與其天將譙道福俱冦江陵荆楚既桓氏<lb/>
義舊並懐異心道規乃會將士戒之曰桓謙今在近畿<lb/>
聞諸君頗有去就之計吾東來文武足以濟事欲去者<lb/>
不禁因夜開城門衆咸憚服莫有去者時雍州刺史魯<lb/>
宗之自襄陽來赴或謂宗之未可測道規乃單車迎之<lb/>
衆咸感恱乃使宗之居守委以心腹率諸將破謙斬謙<lb/>
及荀林初謙至枝江江陵士庻皆與謙書言城内虚實<lb/>
<pb n="KR3b0016_WYG_007-61b"/>
道規一皆焚燒衆乃大安江漢士庻感其焚書之恩無<lb/>
二志<lb/>
魏王羆守華州時西魏師與東魏師戰於河橋不利東<lb/>
魏降卒趙青雀據長安城所在莫有固志羆聞之乃大<lb/>
開州門召軍人謂之曰如聞天子敗績不知凶吉諸人<lb/>
相驚咸有異志王罷受委於此以死報恩諸人若有異<lb/>
圖可來見殺必恐城陷沒者亦任出城如有忠誠能與<lb/>
王羆同心者可共固守軍人見其誠信皆無異志<lb/>
<pb n="KR3b0016_WYG_007-62a"/>
宋元徽中桂陽王休範舉兵於潯陽朝廷惶駭時蕭道<lb/>
成與禇淵等集中書省議莫有言者道成曰昔上流謀<lb/>
逆皆因淹緩以敗休範必逺懲前失輕兵急下乘我無<lb/>
備請頓新亭以當其鋒因索筆下議餘皆注同中書舍<lb/>
人孫千齡與休範有密契獨曰宜依舊遣軍據梁山道<lb/>
成正色曰賊今已近梁山豈可得至新亭既是兵衛所<lb/>
欲以死報國耳乃單車白服至新亭築城壘未畢賊前<lb/>
軍已至道成方解衣髙卧以安衆心乃索白虎幡登西<lb/>
<pb n="KR3b0016_WYG_007-62b"/>
垣使寧朔將軍髙道慶等浮舸與賊水戰大破之斬休<lb/>
範首餘賊進至杜姥宅車騎典籖茅恬開東府納賊宫<lb/>
内傳新亭亦陷太后執蒼梧玉手泣曰天下事敗矣道<lb/>
成遣軍主陳顯達等從石頭濟淮間道自承明門入衛<lb/>
宫闕時休範典籖許公與詐稱休範在新亭士庻惶惑<lb/>
詣壘期赴休範投名者千數及至乃是道成隨得輙燒<lb/>
之登城北謂曰劉休範父子皆已死戮屍在南岡下觀<lb/>
汝等名皆已焚除勿懼也臺中遣衆軍擊平賊黨道成<lb/>
<pb n="KR3b0016_WYG_007-63a"/>
振旅凱入百姓縁道聚觀曰全國家者此人也<lb/>
唐令狐楚為河陽節度使時烏重𦙍移鎮滄景以河陽<lb/>
銳卒三千人為牙兵士卒不願出郷至中路潰散不敢<lb/>
歸屯於境上時楚未至聞之即疾馳赴鎮潰卒亦已至<lb/>
城北將大冦掠楚單車出迎諭以逆順咸令兵士弛弓<lb/>
釋甲用之為先驅以歸仍斬其首惡衆遂定<lb/>
五代李茂貞為鳳翔節度性至寛有部將符昭者人或<lb/>
告其謀變茂貞親至其家去爪牙熟寢經宿而還上下<lb/>
<pb n="KR3b0016_WYG_007-63b"/>
遂服之<lb/>
後漢誅王郎收文書得吏人與郎交闗謗毁者數千章<lb/>
光武不省會諸將畢燒之曰令反側子自安<lb/>
隋山獠作逆以衛𤣥為資州刺史以鎮撫之𤣥既到官<lb/>
時獠攻圍太平鎮𤣥單騎造其營謂羣獠曰我是刺史<lb/>
銜天子詔安養汝等毋驚諸賊莫敢動於是說以利害<lb/>
渠帥感悅解兵歸服者十萬餘衆<lb/>
唐將丘行恭大業末聚兵有衆二萬保故郡城百姓多<lb/>
<pb n="KR3b0016_WYG_007-64a"/>
附之原州奴賊數萬人圍扶風郡太守竇璡堅守經數<lb/>
月賊中食盡野無所掠衆多離散投行恭者千餘騎行<lb/>
恭遣其酋渠說諸奴賊共迎義軍行恭又率五百人皆<lb/>
負米麥持牛酒自詣賊營奴師長揖行恭呼斬之謂其<lb/>
衆曰汝等並是好人何因事奴為主使天下號為奴賊<lb/>
衆皆俯伏曰願改事公行恭率其衆共謁太宗於渭北<lb/>
唐張儉前在朔州屬李靖平突厥之後有思結部落貧<lb/>
窮離散儉招慰安集之其不來者或居磧北既親屬分<lb/>
<pb n="KR3b0016_WYG_007-64b"/>
住私相徃還儉並不拘貴賤但存紀綱覊縻而已及儉<lb/>
移任州司謂其將叛遽以奏聞朝廷議發兵進討仍起<lb/>
儉為使就觀動靜儉單騎推誠入其部落召諸首領布<lb/>
以腹心咸啓顙而至便移就代州即令校檢代州都督<lb/>
儉遂觀其營田每年豐熟慮其私蓄富實易生驕侈<lb/>
表請和糴擬充貯備蕃人喜恱邊軍大收其利<lb/>
唐將郭元振在涼州時西突厥首領烏質勒部落彊盛<lb/>
款塞通和元振就其牙帳計會軍事時天大雪元振立<lb/>
<pb n="KR3b0016_WYG_007-65a"/>
於帳前與烏質勒言議須㬰雪深風凍元振未嘗移足<lb/>
烏質勒年老不勝寒苦會罷而死其子娑葛以元振故<lb/>
殺其父謀勒兵攻之副使解琬知其謀勸元振夜遁元<lb/>
振曰吾以誠信待人何所疑懼且深在冦廷遁將安適<lb/>
乃安卧帳中明日親入虜帳哭之甚哀行弔贈之禮娑<lb/>
葛乃感其義復與元振通好<lb/>
郭子儀屯於涇陽僕固懐恩率蕃虜為冦子儀一軍萬<lb/>
餘人而雜虜圍之數重子儀使李國臣拒其東魏楚玉<lb/>
<pb n="KR3b0016_WYG_007-65b"/>
當其南陳回光當其西朱元琮當其北子儀率甲騎二<lb/>
千出沒左右前後虜見而問曰此誰也報曰郭令公也<lb/>
回紇驚曰令公存乎僕固懐恩言天可汗已棄四海令<lb/>
公亦謝世中國無主故我從其來今令公存天可汗存<lb/>
乎對曰皇帝萬夀無疆回紇皆曰懐恩欺我子儀又使<lb/>
諭之曰公等頃嵗逺涉而來萬里剪除兇逆恢復二京<lb/>
是時子儀與公等周旋艱難何日忘之今一旦棄舊好<lb/>
助一叛臣何其愚也且懐恩背主棄親於公等何有回<lb/>
<pb n="KR3b0016_WYG_007-66a"/>
紇曰謂令公亡矣不然何以至此令公誠存安得而見<lb/>
之子儀將出諸將諫曰戎狄之心不可信也請無徃子<lb/>
儀曰虜有數十倍之衆今力固不敵且至誠感神況虜<lb/>
輩乎諸將曰請選鐵騎五百衛従子儀曰適足以為害<lb/>
也乃傳呼曰令公來虜初疑持矢待之子儀以數十騎<lb/>
免胄徐出而勞之曰安乎公等久同忠義又何至於是<lb/>
回紇皆捨兵下馬齊拜曰果吾父也子儀召其首領各<lb/>
飲之酒與之佳錦歡好如初<lb/>
<pb n="KR3b0016_WYG_007-66b"/>
唐馬燧討李懐光于長春宫懐光將徐庭光以兵六千<lb/>
守宫城禦備甚嚴燧度長春不下則懐光自固攻之曠<lb/>
日持久所傷必多乃挺身至城下呼庭光庭光素憚燧<lb/>
威名拜於城下燧度庭光心已屈乃徐謂之曰我來自<lb/>
朝廷可西面受命庭光復拜燧乃諭之曰公等皆朔方<lb/>
將士禄山以來首建大勲四十餘年功伐最髙奈何棄<lb/>
祖父之勲力背君上為滅族之計耶從吾言非止免禍<lb/>
富貴可圖也賊徒俱不對燧又曰爾以吾言不誠今相<lb/>
<pb n="KR3b0016_WYG_007-67a"/>
去不逺數步爾當射我乃披襟示之庭光感泣俯伏軍<lb/>
士亦泣下先一日賊焦籬堡守將尉珪以兵二千因<lb/>
堡降燧庭光東道既絶乃率衆出降燧以數騎徑入城<lb/>
處之不疑莫不畏服<lb/>
唐嗣曹王李臯遷湖南觀察使前使辛京杲貪殘有將<lb/>
王國良鎮邵州武岡縣豪富京杲以死罪加之國良危<lb/>
懼遂散財聚衆據縣以叛諸道同討連嵗不能下臯受<lb/>
命乃曰驅疲甿誅反側非所以奉聖朝事遣使遺國良<lb/>
<pb n="KR3b0016_WYG_007-67b"/>
書曰觀將軍非敢大逆盖遭讒嫉將軍遇我何不速降<lb/>
我與將軍同為辛京杲所搆我巳蒙聖朝昭雪使我我<lb/>
何必持刀殺將軍耶將軍以為不然我以陣術破將軍<lb/>
陣以攻法屠將軍城非將軍所度也國良且憂且喜遣<lb/>
使請降亦未決臯即日赴縣受降中道有候騎馳告曰<lb/>
國良軍中有變言降是詐也臯曰非爾輩所知遂留麾<lb/>
下兵單騎假稱使者徑入國良壘中國良召使者入臯<lb/>
遂大呌軍中曰有人識曹王否只我是國良何不速降<lb/>
<pb n="KR3b0016_WYG_007-68a"/>
一軍愕眙不敢動適有識者走至傳呼曰是國良匍匐<lb/>
叩頭請罪臯執手約為兄弟盡焚攻取之具散倉庫給<lb/>
兵士令復農桑焉<lb/>
　　用敵人<lb/>
春秋時楚聲子通使於晉還如楚令尹子木與之語問<lb/>
晉故焉且曰晉大夫與楚孰賢對曰晉卿不如楚其大<lb/>
夫則賢皆卿材也如把梓皮革自楚徃也雖楚有材晉<lb/>
實用之今楚多淫刑其大夫逃死於四方而為之謀主<lb/>
<pb n="KR3b0016_WYG_007-68b"/>
以害楚國不可救療所謂不能也子儀之亂析公奔晉<lb/>
晉人寘諸戎車之殿以為謀主繞角之役晉將遁矣析<lb/>
公曰楚師輕佻易震蕩也若多鼓鈞聲以夜軍之楚師<lb/>
必遁晉人從之楚師宵潰晉遂侵蔡襲沈獲其君敗申<lb/>
息之師於桑隧獲申麗而還鄭於是不敢南面楚失華<lb/>
夏則析人之為也雍子之父兄譛雍子君與大夫不善<lb/>
是也雍子奔晉晉人與之鄐以為謀主彭城之役晉楚<lb/>
遇於靡角之谷晉將遁矣雍子發命於軍曰歸老㓜返<lb/>
<pb n="KR3b0016_WYG_007-69a"/>
孤疾二人役歸一人簡兵蒐乘秣馬蓐食師陳焚次明<lb/>
日將戰行歸者而逸楚囚楚師宵潰晉降彭城而歸諸<lb/>
宋以魚石歸楚失東夷子辛死之則雍子之為也子反<lb/>
與子靈爭夏姬而雍害其事子靈奔晉晉人與之邢以<lb/>
為謀主捍禦北狄通吳於晉教吳叛楚教之乘車射御<lb/>
驅侵使其子狐庸為吳行人焉吳於是伐巢取駕克棘<lb/>
入州來楚罷於奔命至今為患則子靈之為也若敖之<lb/>
亂伯賁之子賁皇奔晉晉人與之苗以為謀主鄢陵之<lb/>
<pb n="KR3b0016_WYG_007-69b"/>
役楚晨壓晉軍而陣晉將遁矣苗賁皇曰楚師之良在<lb/>
其中軍王族而已若塞井夷竈成陳以當之欒范易行<lb/>
以誘之中行二郤必克二穆吾乃四萃於其王族必大<lb/>
敗之晉人從之楚師大敗王夷師<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>子又死之鄭叛吳<lb/>
興楚失諸侯則苖賁皇之為也子木曰是皆然夫聲子<lb/>
曰今又有甚於此椒舉娶於申公子牟子牟得戾而亡<lb/>
君大夫謂椒舉女實遣之懼而奔鄭引領南望曰庻幾<lb/>
赦余亦弗圖也今在晉矣晉人將與之縣以比叔向彼<lb/>
<pb n="KR3b0016_WYG_007-70a"/>
若謀害楚國豈不為患子木懼言諸王益其爵禄而復<lb/>
之聲子使椒鳴逆之<lb/>
唐李愬討吳元濟初賊將吳秀琳之降愬單騎至柵下<lb/>
與之語親釋其縛以為衙將秀琳感恩期于效報謂愬<lb/>
曰若欲破賊須得李祐某無能為也祐者賊之騎將有<lb/>
膽略守興橋柵嘗侮易官軍去來不可備愬召其將史<lb/>
用誠誡之曰今祐以衆獲麥于張柴爾可以三百騎伏<lb/>
傍林中又使揺旗於前示將焚麥者祐素易我軍必輕<lb/>
<pb n="KR3b0016_WYG_007-70b"/>
而來逐爾以輕騎搏獲之用誠等如其言果擒祐而還<lb/>
官軍常苦祐皆請殺之愬不聽解縛而客禮之乘間常<lb/>
召祐及李忠義屏人而語或至夜分忠義亦降將也愬<lb/>
致之左右軍中多諫愬愬益寵祐始募敢死者三千人<lb/>
以為突將愬自教習之愬乃拜祐為散兵馬使令佩刀<lb/>
巡警出入帳中略無猜間李光顔節制陳許賊悉以精<lb/>
卒抗光顔先是愬乘其無備夜以李祐率突將三千為<lb/>
先鋒李忠義副之愬自帥中軍三千田進誠以後軍三<lb/>
<pb n="KR3b0016_WYG_007-71a"/>
千殿而行初出文成柵衆請所向愬曰東六十里正至<lb/>
賊境曰張柴盡殺其戍勑士少休益治鞍鎧發刃彀弓<lb/>
會大雨雪天晦凜風卒苦寒抱戈僵仆者道路相望其<lb/>
川澤險夷張柴巳東師人未蹈其境皆謂必不生還既<lb/>
至張柴諸將請所止愬曰入蔡州取吳元濟也諸軍咸<lb/>
失色監軍使哭而言曰果落李祐計中愬不聽速令進<lb/>
軍愬道分五百人斷洄曲路橋又分五百人斷朗山路<lb/>
至懸瓠城夜半雪逾甚近城有鵞鴨池愬令驚擊之以<lb/>
<pb n="KR3b0016_WYG_007-71b"/>
亂軍聲賊恃吳房朗山之固晏然無一人知者李祐李<lb/>
忠義坎墉而先登敢銳者從之盡殺守門卒而發其闗<lb/>
留擊柝者黎明雪亦止愬入止元濟外宅蔡吏告元濟<lb/>
曰城已陷矣元濟猶望董仲質來救愬乃令訪仲質家<lb/>
資䘏之使其家人持書召仲質仲質單騎而歸愬愬以<lb/>
客禮待之田進誠焚子城南門元濟城上請罪進誠繩<lb/>
梯而下之乃檻送京師<lb/>
岳飛受命招捕楊么飛所部皆西北人不習水戰飛曰<lb/>
<pb n="KR3b0016_WYG_007-72a"/>
兵何常顧用之何如耳先遣使招諭之賊黨黄佐曰岳<lb/>
節使號令如山若與之敵萬無生理不如徃降節使誠<lb/>
信必善遇我遂降飛表授佐武義大夫單騎按其部拊<lb/>
佐背曰子知逆順者果能立功封侯豈足道欲復遣子<lb/>
至湖中視其可乘者擒之可勸者招之如何佐感泣誓<lb/>
以死報時張浚以都督軍事至潭叅政席益與浚語疑<lb/>
飛玩冦欲以聞浚曰岳侯忠孝人也岳有深機胡可易<lb/>
言益慚而止黄佐襲周倫砦殺倫擒其統制陳貴等飛<lb/>
<pb n="KR3b0016_WYG_007-72b"/>
上其功遷武功大夫統制任士安不稟王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>令軍以此<lb/>
無功飛鞭士安使餌賊曰三日賊不平斬汝士安宣言<lb/>
岳太尉兵三十萬至矣成見止士安軍併力攻之飛設<lb/>
伏士安戰急伏四起擊賊走會召浚還防秋飛䄂小圖<lb/>
示浚浚欲待來年議之飛曰已有定畫都督能少留不<lb/>
八日可破賊浚曰何言之易飛曰王四廂以王師攻水<lb/>
冦則難飛以水冦攻水冦則易水戰我短彼長以所短<lb/>
攻所長所以難若因敵將用敵兵奪其手足之助離其<lb/>
<pb n="KR3b0016_WYG_007-73a"/>
腹心之託使孤立而後以王師乘之八日之内當俘諸<lb/>
酋浚許之飛遂如鼎州黄佐招楊欽來降飛喜曰楊欽<lb/>
驍悍既降賊腹心潰矣表授欽武義大夫禮遇甚厚乃<lb/>
復遣歸湖中兩日欽說余端劉詵等降飛詭罵欽曰賊<lb/>
不盡降何來也杖之復令入湖是夜掩賊營降其衆數<lb/>
萬么負固不服方浮舟湖中以輪激水其行如飛旁置<lb/>
撞竿官舟迎之輙碎飛伐君山木為巨筏塞諸港汊又<lb/>
以腐木亂草浮上流而下擇水淺處遣善罵者挑之且<lb/>
<pb n="KR3b0016_WYG_007-73b"/>
行且罵賊怒來追則草木壅積舟輪礙不行飛亟遣兵<lb/>
擊之賊奔港中為筏所拒官軍乘筏張牛革以蔽矢石<lb/>
舉巨木撞其舟盡壊么投水牛臯擒斬之飛入賊壘餘<lb/>
酋驚曰何神也俱降飛親行諸砦慰撫之縱老弱歸田<lb/>
籍少壯為軍果八日而賊平浚歎曰岳侯神算也初賊<lb/>
恃其險曰欲犯我者除是飛來至是人以其言為䜟獲<lb/>
賊舟千餘鄂渚水軍為沿江之冠詔兼蘄黄制置使<lb/>
金撻懶在承楚欲為久駐之基哆然有吞噬江左之意<lb/>
<pb n="KR3b0016_WYG_007-74a"/>
劉光世知其久去國戍逺方其衆思歸而有嗟怨之聲<lb/>
也謂可以離間其心即命鑄三色錢以金銀銅為之其<lb/>
文曰招納信寳背有使押字為號獲戎人之稍解事者<lb/>
貸而不殺說諭彼我利害向背曲折錢以酒殽俾持錢<lb/>
密示儕輩有欲歸附者執錢為信而納之自是歸者不<lb/>
絶未幾得女直契丹渤海漢兒萬人無室家者則為之<lb/>
取婦給良馬器仗使出戰前後立功為最創立竒兵赤<lb/>
心兩軍<lb/>
<pb n="KR3b0016_WYG_007-74b"/>
　　詭道<lb/>
後周時尉遲迥作亂以宇文忻韋孝寛擊之迥遣子惇<lb/>
盛兵武涉忻擊走之進臨相州迥遣甲兵三千伏野馬<lb/>
岡忻以五百騎襲之斬獲略盡進至草橋迥又拒守忻<lb/>
以竒兵破之直趨鄴下迥背城結陣大戰官軍不利時<lb/>
鄴城士庻觀戰者數萬人忻謂左右曰事急矣吾當以<lb/>
權道破之於是射觀者走之轉相騰藉聲如雷霆忻乃<lb/>
𫝊呼曰賊敗矣衆復振齊力急擊之迥軍大敗<lb/>
<pb n="KR3b0016_WYG_007-75a"/>
齊侯執陽虎將東之陽虎願東乃囚諸西鄙盡借邑人<lb/>
之車鍥其軸麻約而歸之載茐靈寢於其中而逃<lb/>
唐髙宗遣將軍裴行儉討突厥於黑山至朔州謂其下<lb/>
曰用兵之道撫士貴誠制敵尚詐前日蕭嗣業糧運為<lb/>
突厥所掠士卒凍餒故敗今突厥必復為此謀宜有以<lb/>
詐之乃為糧車三百乘每車伏壯士五人各持陌刀勁<lb/>
弩以羸兵數百為之援且伏精兵於隘要以待之虜果<lb/>
至羸兵棄車散走虜驅車就水草解鞍牧馬方擬取<lb/>
<pb n="KR3b0016_WYG_007-75b"/>
糧壯士自車中躍出擊之虜驚走復為伏兵所邀殺獲幾<lb/>
盡自是糧運無敢近者<lb/>
後周將賀若敦率騎六千渡江取陳相州陳將侯瑱討<lb/>
之江路遂斷糧援既絶人懐危懼敦於是分兵抄掠以<lb/>
充資費恐瑱等知其糧少乃於營内聚土覆之以米因<lb/>
召側近村人佯有所訪問令於營外遥見遂即遣之瑱<lb/>
等聞以為實乃據守要險欲曠日老之敦又増修營壘<lb/>
造廬舍示以持久敦軍數有叛人投瑱瑱遂納之敦又<lb/>
<pb n="KR3b0016_WYG_007-76a"/>
别取一馬牽以趨船令船中逆以鞭鞭之如是者再三<lb/>
馬便畏船不上後伏兵於江岸遣人乘畏船馬以招瑱<lb/>
軍詐稱投附瑱便遣兵迎接競來牽馬馬既畏船不上<lb/>
敦發伏掩之盡殪又湘羅之人乘輕船載米粟及籠雞<lb/>
鴨以餉瑱軍敦患之乃偽為土人裝船伏甲士於中瑱<lb/>
兵見之謂餉船之至逆來争取敦甲士出而擒之此後<lb/>
實有饋餉及亡命奔瑱者猶謂之設詐逆遣扞擊并不<lb/>
敢受相持嵗餘瑱不能制<lb/>
<pb n="KR3b0016_WYG_007-76b"/>
東晉將劉裕北征廣固嶺南賊將徐道覆說其帥盧循<lb/>
曰今日之機萬不可失既克都邑劉裕雖還無能為也<lb/>
循從之初道覆密欲裝舟船乃使人伐船材於南康山<lb/>
云將下都貨之稱力少不能得致即賤賣之價減數倍<lb/>
居人貪賤賣衣物而市之贑石水急出船甚難皆儲之<lb/>
如是者數四故船板大積而百姓勿之疑及道覆舉兵<lb/>
案賣劵而取之無得匿者乃并裝之旬日而辦遂舉衆<lb/>
冦南康廬陵豫章諸郡守將皆委任奔走<lb/>
<pb n="KR3b0016_WYG_007-77a"/>
梁武帝為雍州刺史日招聚驍勇以萬數因命案行城<lb/>
西空地將起數十間屋為止舍多伐材竹沈於檀溪積<lb/>
茅若山阜皆未之用中兵叅軍吕僧珍獨悟其㫖因私<lb/>
具櫓數百張及兵起悉取檀溪材竹為船艦葺之以茅<lb/>
并即辦衆軍皆發諸將須櫓甚多僧珍乃出先所具每<lb/>
船付二張爭者乃息武帝以僧珍為輔國將軍出入卧<lb/>
内<lb/>
隋開皇中文帝大議伐陳諸將皆云大江闊逺兵不習<lb/>
<pb n="KR3b0016_WYG_007-77b"/>
水以此為疑若一登南岸秦兵一可當百襄邑公賀若<lb/>
弼獻十策其一請多造船須船既多賊必防礙更甚今<lb/>
南地無馬請付傍江渚州二十嵗已上老馬令飼以平<lb/>
陳為名賊必懼而求馬以戰密敕刺史令私賣博大船<lb/>
江南下濕特不宜馬不逾周年并當死盡終不為彼用<lb/>
陳主叔寳果大造船市馬輸船既多方覺不便而止髙<lb/>
熲請所博得造運諸州米貯夀陽穿大池以采蓮遊遨<lb/>
為名造船倣水戰仍以賀若弼為夀州總管終以此平<lb/>
<pb n="KR3b0016_WYG_007-78a"/>
陳<lb/>
　　權竒<lb/>
唐王忠嗣在朔方每至互市時即髙估馬價以誘之諸<lb/>
蕃聞之競來求市輙買之故蕃馬益少而漢軍益壯及<lb/>
在河隴又奏請朔方河東戎馬九千匹以實之其軍又<lb/>
壯迄於天寳末戰馬蕃息賴其用焉<lb/>
唐北狄薛延陀發同羅僕骨囘紇等衆合二十萬渡漠<lb/>
屯白道川據善陽嶺以擊突厥可汗李厮摩之部思摩<lb/>
<pb n="KR3b0016_WYG_007-78b"/>
引其種落走朔州留精騎以拒戰薛延陁乘之及塞太<lb/>
宗乃令張儉李勣等率兵數道擊之太宗戒之曰延陁<lb/>
負其兵力踰漠而來經途數千里馬已疲痩夫用兵之<lb/>
道先利速進不利速退吾先勑思摩燒薙秋草延陀糧<lb/>
肉日盡野無所獲頃有偵者來云其馬畜囓噉林木枝<lb/>
皮略盡卿等犄角思摩不須前戰俟其將退一時奮擊<lb/>
制勝之舉也先是延陁擊沙鉢羅及阿史那社爾等皆<lb/>
以步戰而勝及其將來冦也先講武於國中教習步戰<lb/>
<pb n="KR3b0016_WYG_007-79a"/>
每五人以一人經習戰陣者使執馬而四人前戰克勝<lb/>
即援馬以追奔失於應接罪至於死沒其家口以賞戰<lb/>
人至是遂行其法突厥兵先合輙退延陁乘勝而逐之<lb/>
勣兵拒擊而延陁弓矢俱發傷我戰馬李勣乃令去馬<lb/>
步戰率長矟數百為隊齊奮以衝之其衆潰散副總管<lb/>
薛萬徹率數千騎收其執馬者其衆失馬莫知所從因<lb/>
擊之乃大敗<lb/>
吳將周瑜使甘寧據夷陵魏將曹任圍寧吕蒙徃救之<lb/>
<pb n="KR3b0016_WYG_007-79b"/>
乃命遣三百人柴斷險道賊走可得其馬軍到夷陵即<lb/>
交戰所殺過半賊夜遁去行過柴道騎皆捨馬步走蒙<lb/>
兵追蹙擊獲馬三百匹方船載還<lb/>
春秋時邾人城翼將還自離姑大夫公孫鉏曰魯將禦<lb/>
我欲自武城還循山而南大夫徐鉏曰道下遇雨將不<lb/>
出是不歸也遂自離姑武城人塞其前斷其後之木而<lb/>
弗殊邾師過之乃推而蹷之遂取邾師<lb/>
劉錡順昌之戰戒甲士人帶竹筒其中實以煮豆入陣<lb/>
<pb n="KR3b0016_WYG_007-80a"/>
則割棄竹筒狼藉其豆於下虜馬饑聞豆香低頭食之<lb/>
又多為竹筒所滚脚下不得地以故士馬俱斃曰此則<lb/>
不得而知<lb/>
宋岳飛與烏珠戰初烏珠有勁軍皆重鎧貫以韋索三<lb/>
人為聮號拐子馬官軍不能當是役也以萬五千騎來<lb/>
飛戒兵卒以麻札刀入陣勿仰視第斫馬足拐子馬相<lb/>
連一馬仆二馬不能行官軍奮擊遂大敗之烏珠大慟<lb/>
曰自海上起兵皆以此勝今已矣<lb/>
<pb n="KR3b0016_WYG_007-80b"/>
魏曹操軍行失道三軍皆渴公令曰前面有大梅林饒<lb/>
子甘酸可以解渴士卒聞之口皆出水遂及前水<lb/>
梁庾城為華陽太守後魏軍攻圍南郡時糧儲寡少人<lb/>
懐恟懼州有空倉數十所域手自封題指示將士此中<lb/>
粟皆滿足支二年但努力堅守衆心遂安虜退<lb/>
宋將宗慤征林邑逕入象浦有渠南來注浦宋師逼渠<lb/>
置陣林邑王傾國來逆限渠不得渡以其裝被象諸將<lb/>
憚之請待前後軍進然後擊慤曰不然吾已屠其堅城<lb/>
<pb n="KR3b0016_WYG_007-81a"/>
破其銳衆我氣方勵彼已破膽一戰可定何疑焉慤以<lb/>
為外國有獅子威伏百獸乃製其形與象相禦象果驚<lb/>
奔衆因此潰亂慤率兵直渡渠奮擊其衆奔散遂克林<lb/>
邑<lb/>
隋將劉方率兵討林邑國其王梵志率其徒乘巨象而<lb/>
戰方軍不利於是掘小坑以草覆其上因以兵挑之梵<lb/>
志悉衆而陣方詐為奔北梵志逐之至坑所其象多陷<lb/>
轉相驚駭軍遂亂方縦兵奮擊大破之<lb/>
<pb n="KR3b0016_WYG_007-81b"/>
魏司馬懿帥師拒諸葛亮于渭南相持百餘日亮卒於<lb/>
軍中及軍退追之闗中多蒺藜懿使軍士二千人著軟<lb/>
材平底木履前行蒺藜悉著履然後馬步俱進<lb/>
吳將賀齊討黝歙賊帥陳僕祖山等二萬人屯林歴其歴山<lb/>
四面壁立髙數十丈徑路阨狹不容方楯賊臨髙下石不<lb/>
得仰攻軍住經月將吏患之齊身出周行觀視形便隂<lb/>
募輕捷士為作鐵戈密於隱險賊所不備處以戈拓山<lb/>
為縁道道成夜令人潜上乃多懸布以授下人得上百<lb/>
<pb n="KR3b0016_WYG_007-82a"/>
數十人四面流布俱鳴鼓角齊勒兵待之賊夜聞鼓聲<lb/>
四合為大軍悉已得上驚懼惑亂不知所為守路備險<lb/>
者皆走還依衆大軍因是得上其中有善禁術吳師刀<lb/>
劍不得拔弓弩射矢皆還自向輙致不利齊曰吾聞之<lb/>
雄黄勝五兵還丹能威敵夫金有刃䖝有毒者皆可禁<lb/>
之以無刃之兵不毒之䖝彼必無能為也遂伐木為棓<lb/>
列陣四面羅列俱鳴鼔角勒兵待曙賊惶遽無依禁術<lb/>
不效遂大破而降之<lb/>
<pb n="KR3b0016_WYG_007-82b"/>
夷尚鬼宋狄青征儂智髙時大兵始出桂林之南道旁<lb/>
有一大廟人謂其神甚靈青遽為駐節而禱之因祝曰<lb/>
勝負無以為據乃取百錢自持之且與神約果大捷則<lb/>
投此期盡錢面也左右諫止儻不如意恐不免沮師青<lb/>
不聽萬衆方聳視已揮手條一擲則百錢盡紅矣於是<lb/>
舉軍歡呼聲震野青大喜顧左右取百釘來即隨錢疎<lb/>
密布地而釘帖之加諸青紗籠復手自封焉曰俟凱旋<lb/>
當謝神取錢其後破崑崙闗敗智髙平邕管及師還如<lb/>
<pb n="KR3b0016_WYG_007-83a"/>
言取錢與幕府士大夫共視之乃兩字錢也<lb/>
宋种世衡居西邊党項犯邊有明珠族首領驍悍最為<lb/>
邊患世衡欲以計擒之聞其好擊鼓乃造一馬持戰鼓<lb/>
以銀裹之極華煥密使諜者陽賣之入明珠族後乃擇<lb/>
驍卒數百人戒之曰凡有負銀鼓隨者併力擒之一日<lb/>
羌酋負鼓而出遂為所擒<lb/>
宋周虎者據蕪湖縣邵青以舟船至蕪湖縣乃遣人與<lb/>
戰一日七敗叅議魏曦以小舟觀戰江中既而告青曰<lb/>
<pb n="KR3b0016_WYG_007-83b"/>
吾知所以敗亦知所以勝矣彼以紅巾軟纒與我之號<lb/>
一同故與戰則不能分彼我所以必敗宜易其號則勝<lb/>
矣青然之乃令其衆皆作鑚風角子俄附墨而行遇戰<lb/>
則去其紅巾惟見鑚風角子又用墨抹槍子眼下如伶<lb/>
人雜劇之戲者及口吹呌一戰勝周虎無餘青遂駐于<lb/>
蕪湖<lb/>
　<lb/>
　武編後集卷一<lb/>
</p>
<p>
</p>
  </div>
</body>
</text>
</TEI>
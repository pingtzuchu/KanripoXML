<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居業録卷六</head>
    <p>
<pb n="KR3a0081_WYG_006-1a"/>
欽定四庫全書<lb/>
　居業録卷六　　　　　　明　胡居仁　撰<lb/>
　　天地第六<lb/>
為學規模節序無如大學造化規模節序無如先天圗<lb/>
先天以為水泛地故地不沈日晝升天夜入水此誣也<lb/>
　朱子謂天以剛風旋滚得地在内不陷岐伯曰大氣<lb/>
　舉之邵子曰天依形地附氣天地自相依附三説皆<lb/>
　通邵説尤精當<lb/>
<pb n="KR3a0081_WYG_006-1b"/>
天依形地附氣此二語説得天地規模最精切凢有氣<lb/>
　者盡屬天有形者盡屬地凢物皆然氣屬陽形屬隂<lb/>
　天只是氣有甚形質地則有形質矣地雖有形質非<lb/>
　附乎氣必不能存立天之氣亦必依地之形以行也<lb/>
天乃至大之物至健之體萬物所資以始故曰萬物本<lb/>
　乎天天乃氣化之主生物之祖也<lb/>
周天三百六十五度四分度之一天非有度以天日遲<lb/>
　速之差而名之天非過也只循其健體之自然日月<lb/>
<pb n="KR3a0081_WYG_006-2a"/>
　非不及也亦只是循其自然之體以天日月三者較<lb/>
　之則見天過日不及月尤不及此度數之所由分然<lb/>
　論日則以日為主而見天與日之遲速論月則以月<lb/>
　為主而見日月之遲速論嵗則以天為主而日月之<lb/>
　數因可考<lb/>
歴家只是截法元不識歴<lb/>
日月交會而日食是月掩日每二十九日九百四十分<lb/>
　日之四百九十九而一會不相食者度雖相同而道<lb/>
<pb n="KR3a0081_WYG_006-2b"/>
　不相交也度相同道相交則日食<lb/>
程朱説日月各不同程子言日月乃隂陽氣之盛處運<lb/>
　行不息行到子上則光在子行到午上則光在午本<lb/>
　無一定之形象月虧盈之説以為月近日則威損而<lb/>
　氣衰故光虧月遠日則勢盛而氣盛故光盈朱子用<lb/>
　先儒之言以日月有一定之形影如丸如毬乃隂陽<lb/>
　之精運行不息日速月遲是以或近或逺月受日光<lb/>
　體魄常全受光常滿本無死生虧盈乃人見之則有<lb/>
<pb n="KR3a0081_WYG_006-3a"/>
　正側不同正則見其光全側則見其光缺日月近則<lb/>
　人在下見其側逺則人在中間見其正會而正交則<lb/>
　月掩日而日食望而正對則日射月而月食二説不<lb/>
　同朱子近是以書之旁死魄哉生明論之則程子亦<lb/>
　有理<lb/>
霜露程子以為星月之氣朱子以為非星月之氣露只<lb/>
　是自下蒸上此當從程子若其夜隂雲無星月便無<lb/>
　露豈不是星月之氣朱子以露結為霜程子以為非<lb/>
<pb n="KR3a0081_WYG_006-3b"/>
　是此當從朱子熱時有露無霜寒時有露便有霜豈<lb/>
　熱時都感得露氣寒時都感得霜氣盖是寒時露凍<lb/>
　則成霜也雪雹則是雨凍結成也髙山頂上無露是<lb/>
　被風吹散了濕氣<lb/>
露是星月之氣與濕氣相感而成故夜有雲則無露地<lb/>
　乾處露簿<lb/>
潮是海水溢而滚上江去錢塘江淺故有湍激之勢而<lb/>
　潮勢大揚子江水深故潮勢平先儒皆以為潮隨月<lb/>
<pb n="KR3a0081_WYG_006-4a"/>
　是也月臨子午則潮生子午乃隂陽之極也月臨卯<lb/>
　酉則潮退卯酉乃隂陽之交月為太隂水隂盛故從<lb/>
　其類自朔以後望以前月臨午潮生月臨子汐生望<lb/>
　以後朔以前月臨子潮生臨午汐生餘則先儒之論<lb/>
　已備<lb/>
前年二月梅花始開今年十二月梅花開天地間氣數<lb/>
　不齊如此<lb/>
天地間物只是一箇消息有息必有消消則必息然息<lb/>
<pb n="KR3a0081_WYG_006-4b"/>
　者自息消者自消自然之理亦不是已消者再來做<lb/>
　息故釋氏輪迴老氏歸根返元不成造化矣如人家<lb/>
　富而貧貧而富不是取得元財來致富是再生出財<lb/>
　來<lb/>
不必以既返之氣為方伸之氣此可謂識造化之妙矣<lb/>
天地間無處不是氣硯水瓶須要兩孔用一孔出氣一<lb/>
　孔入水若止有一孔則氣不能出而塞乎内水不能<lb/>
　入矣以此知虛器内皆有氣故張子以為虛無中即<lb/>
<pb n="KR3a0081_WYG_006-5a"/>
　氣也然天地間氣剛者勝柔實者勝虛強者勝弱重<lb/>
　者勝輕疾者勝緩謂之無氣則不可<lb/>
無處不是氣只是人不見耳有形影人方見有形影是<lb/>
　質質是氣之融者<lb/>
氣之發用處即是神陳公甫説無動非神他只窺測至<lb/>
　此不識裡面本體故認氣為理<lb/>
張横渠言氣之聚散于太虛猶氷之凝釋于水予未敢<lb/>
　以為然盖氣聚則成形散則盡矣豈若氷未凝之時<lb/>
<pb n="KR3a0081_WYG_006-5b"/>
　是此水既釋又只此元初水也<lb/>
天地間氣化無一息之停人物之生無一時欠今天下<lb/>
　人才儘有只因聖學不講故瞢倒在這裡<lb/>
天人氣脈常相關春秋凡災異必書以見人為所感洪<lb/>
　範咎徴休徴各以類應如此則戒懼修省自不能已<lb/>
　國家可保也<lb/>
二氣交運便齊不得故所生物萬有不齊而剛柔善惡<lb/>
　邪正古今淳漓治亂盛衰亦萬變不一雖萬變不一<lb/>
<pb n="KR3a0081_WYG_006-6a"/>
　然其間莫不有一定之理聖賢隨其事而以理處之<lb/>
　雖萬變交于前而吾之心未嘗不定也<lb/>
只是一箇眞實道理流行而天地萬物各得其性而天<lb/>
　地之所以為天地萬物之所以為萬物莫非實理所<lb/>
　為人之處事只當順其理之當然則自然順治若着<lb/>
　些子私意便是逆天違物即亂之源也<lb/>
有理而後有氣有氣則有象有數故理氣象數皆可以<lb/>
　知吉㓙四者本一也<lb/>
<pb n="KR3a0081_WYG_006-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居業録卷六<lb/>
</p>
<p>
</p>
  </div>
</body>
</text>
</TEI>
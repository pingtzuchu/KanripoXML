<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居業録</head>
    <p>
<pb n="KR3a0081_WYG_000-1a"/>
欽定四庫全書　　　　　子部一<lb/>
　居業録　　　　　　　　儒家類<lb/>
　　提要<lb/>
　　　　<hi>臣</hi>等謹案居業録八卷明胡居仁撰居仁字<lb/>
　　　　叔心號敬齋餘干人是書皆其講學語録居<lb/>
　　　　仁與陳獻章皆出吳與弼之門而宗㫖截然<lb/>
　　　　互異獻章之學上繼金谿下啟姚江居仁則<lb/>
　　　　恪守朱子不踰尺寸故以敬名其齋而是書<lb/>
<pb n="KR3a0081_WYG_000-1b"/>
　　　　之中辨獻章之近禪不啻再三盖其人品端<lb/>
　　　　謹學問篤實與河津薛瑄相類而是書亦與<lb/>
　　　　瑄讀書録並為學者所推黄宗羲明儒學案<lb/>
　　　　乃謂其以有主言静中之涵養與獻章之静<lb/>
　　　　中養出端倪同門㝠契特牽引附合之言非<lb/>
　　　　篤論也正徳中有張吉者嘗刪其書為要語<lb/>
　　　　又有吳廷舉者又刪其書為粹言此本為𢎞<lb/>
　　　　治甲子余祐所編猶為原帙祐字子積鄱陽<lb/>
<pb n="KR3a0081_WYG_000-2a"/>
　　　　人𢎞治己未進士官至吏部右侍郎年十九<lb/>
　　　　時受業於居仁居仁以女妻之而卷首序文<lb/>
　　　　自稱門人盖用黄幹編朱子集之例幹又用<lb/>
　　　　李漢編韓愈集之例也然考皇甫湜作愈墓<lb/>
　　　　誌稱愈女初適於漢後乃離婚嫁樊氏漢稱<lb/>
　　　　門人而不稱壻盖縁於此幹及祐沿襲其稱<lb/>
　　　　殊為不考閻若璩潜邱劄記乃以為重道統<lb/>
　　　　而輕私親則又曲為之詞矣乾隆四十二年<lb/>
<pb n="KR3a0081_WYG_000-2b"/>
　　　　九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0081_WYG_000-3a"/>
居業録原序<lb/>
聖賢之學明諸心體諸身措之家國天下言語文字非<lb/>
其得已者也夫道固無乎不寓而吾心為之統㑹行心<lb/>
之跡也言心之聲也孰謂知人者惟於其行不於其言<lb/>
感人者亦惟於其行不於其言乎六經四書暨夫程朱<lb/>
之論萬世所共仰頼不可磨滅道存焉耳敬齋胡先生<lb/>
諱居仁字叔心饒郡餘干人也弱冠時奮志聖賢之學<lb/>
往遊康齋吳先生之門退而藏修於家書無不讀理無<lb/>
<pb n="KR3a0081_WYG_000-3b"/>
不窮存諸心者不以一時而或息反諸身者不以一事<lb/>
而或遺久之則知益精而守益固飬益裕而得益深矣<lb/>
居業録者先生道明徳立理有契於中而無可告語事<lb/>
有感於外而無可施行故筆之於册而命以是名蓋取<lb/>
易修辭立其誠所以居業之義也其間論聖賢徳業經<lb/>
傳㫖趣學問功夫政教基本性命淵㣲不一而足此外<lb/>
則於異端佛老之學尤加深辯詳闢惟恐其或陷溺人<lb/>
心變亂士習蓋亦有為而發故其詞繁而不殺焉祐嘗<lb/>
<pb n="KR3a0081_WYG_000-4a"/>
因是錄竊觀先生之學纎㣲昭晢有不可掩之明分寸<lb/>
積累有不可泯之實強毅堅忍有不可易之操宏達周<lb/>
悉有不可窮之用逺追千古舉天下不足以回其心高<lb/>
出一世舉萬物不足以撓其志讀者深思而有得焉則<lb/>
其學之醇道之美逈然無儔躋之濓洛闗閩之列可也<lb/>
言果不足以知人抑果不足以感人乎雖然先生之道<lb/>
本欲施之天下國家而與斯人相忘於無言之境柰何<lb/>
卒與時違未獲小試乃不得已而有是録其志可悲也<lb/>
<pb n="KR3a0081_WYG_000-4b"/>
己其道可慨也己方且怡然自得若将終身不肯小貶<lb/>
以徇時焉嗚呼所謂不易乎世不成乎名遯世無悶不<lb/>
見是而無悶先生真庶㡬矣成化癸夘祐初謁函丈請<lb/>
教方恨親炙之晩而猶冀夫可卒業也踰年先生夀甫<lb/>
五十遽捐館舍豈惟祐之不幸尤斯文斯世之不幸也<lb/>
抱持遺書於今廿載昏愚之質殊無進益然而每一讀<lb/>
焉懔若先生之臨其上不敢不思奮勵而圖無負於將<lb/>
来也若夫道徳宏深言論純粹膚陋之見未易窺測必<lb/>
<pb n="KR3a0081_WYG_000-5a"/>
有知徳知言君子尚論先生於天下後世也耶𢎞治甲<lb/>
子秋門人余祐謹序<lb/>
</p>
<p>
</p>
  </div>
</body>
</text>
</TEI>
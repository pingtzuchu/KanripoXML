<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居業録卷一</head>
    <p>
<pb n="KR3a0081_WYG_001-1a"/>
欽定四庫全書<lb/>
　居業録卷一　　　　　　明　胡居仁　撰<lb/>
　　心性第一<lb/>
今人言心學者便要說静時無心居仁問之設若無心<lb/>
　亦須有理彼又應曰静無而動有彼信以為静時眞<lb/>
　無心與理矣夫天命之性與生俱生不可須臾離故<lb/>
　静而未有事接之時則此心未動此理未發然此時<lb/>
　此心寂然在内此理全具于中故戒謹恐懼以存養<lb/>
<pb n="KR3a0081_WYG_001-1b"/>
　之若眞無心與理又戒懼做甚又存養箇甚必有物<lb/>
　在内故須主敬須存養故程子以為静中有物静中<lb/>
　雖無所知覺亦有知覺在又有因程子說静中有物<lb/>
　遂要察見本體㸔未發以前氣象此又非也静中只<lb/>
　有箇操存涵養曷嘗有㸔見察見或問周子言静無<lb/>
　而動有何也曰周子言無以未形而言非眞無也乃<lb/>
　無中含有也故朱子解之曰静非無也以未形而謂<lb/>
　之無<lb/>
<pb n="KR3a0081_WYG_001-2a"/>
今人言心便要求察而見其心之體則内裡自相擾亂<lb/>
　反無主矣然則古人言提撕喚醒非與曰才提撕唤<lb/>
　醒則心惕然而在非察見之謂也<lb/>
人心萬理咸備無所不有只要修省得到<lb/>
理無形而具于心心具是理而無迹故可謂之虛不可<lb/>
　謂之無不可謂之空空則無矣心不虛不能涵具衆<lb/>
　理所以心體本虛也<lb/>
心與理本一心雖虛理則實心中無他物只有此理全<lb/>
<pb n="KR3a0081_WYG_001-2b"/>
　具在内<lb/>
所以為是心者理也所以具是理者心也故理是處心<lb/>
　即安心存此理即在非但在己如此在人亦然所行<lb/>
　合理人亦感化歸服非但在人如此在物亦然茍所<lb/>
　行合理庶物亦各得其所先儒言人之為學心與理<lb/>
　而已三代之治順理者也心與理本不相離逐物欲<lb/>
　則離矣異端則離矣聖人則心與理一也賢者合于<lb/>
　一也<lb/>
<pb n="KR3a0081_WYG_001-3a"/>
心體本全元無虧欠或為昏氣隔塞或為舊習斵喪所<lb/>
　以要涵飬者只要養完此本體則天徳自全<lb/>
身行一日不過百里所厯不過十二時心則頃刻千萬<lb/>
　里頃刻千萬嵗蓋身則梏于形氣心則通乎神也<lb/>
心理不相離心存則理自在心放則理亦失理明則心<lb/>
　必明心明則理亦著存心窮理交致其功方是<lb/>
心雖主乎一身體之虛靈足以管乎天下之理理雖散<lb/>
　在萬事用之微妙實不外乎一人之心知此則内外<lb/>
<pb n="KR3a0081_WYG_001-3b"/>
　體用一而二二而一也<lb/>
離内外判心迹此二本也葢心具衆理衆理悉具于心<lb/>
　心與理一也故天下事物之理雖在外統之在吾一<lb/>
　心應事接物之迹雖在外實吾心之所發見故聖人<lb/>
　以一心之理應天下之事内外一致心迹無二異端<lb/>
　虚無空寂此理先絶于内以何者而應天下之事哉<lb/>
　由其專事乎内而遺其外不考諸迹而專求諸心厭<lb/>
　棄事物之理專欲本心之虛靈是分内外心迹為二<lb/>
<pb n="KR3a0081_WYG_001-4a"/>
　本矣愚嘗思之内外心迹終二他不得空則内外俱<lb/>
　空實則内外俱實有則内外皆有無則内外皆無是<lb/>
　則心迹皆是非則心迹皆非正則心迹皆正邪則心<lb/>
　迹皆邪固未嘗二也<lb/>
吾儒則心與理為一故心存則理明心放則理昏釋氏<lb/>
　則心與理二故心雖存亦無理儒者用戒謹恐懼而<lb/>
　心存是敬以直内萬理俱在而遇事尤加敬慎故心<lb/>
　與理不離釋氏則屏絶思慮事理使不撓吾心以為<lb/>
<pb n="KR3a0081_WYG_001-4b"/>
　存惟無事時如此做得事來一撓便亂了是他心存<lb/>
　時已與理離而為二因心與理二故一動便亂或謂<lb/>
　釋氏有體無用予以為正是他無體故無用<lb/>
理與氣不相離心與理不二心存則氣清氣清則理益<lb/>
　明理明氣清則心益泰然矣故心與氣須養理須窮<lb/>
　不可偏廢或曰修養家之飬氣同否曰修養家所飬<lb/>
　乃一身之私氣私則邪矣惡人氣亦盛何也惡人乃<lb/>
　惡濁麄暴之氣血氣之私也若清純剛直乃正氣也<lb/>
<pb n="KR3a0081_WYG_001-5a"/>
　嘗驗之存心密則麄暴昏濁之氣自消理直則剛大<lb/>
　之氣自生心也理也氣也二而一也正則俱正邪則<lb/>
　俱邪<lb/>
為物欲所勝者皆是心不能做主也處事不得其宜者<lb/>
　亦是心失其職也此涵養省察之功當盡也<lb/>
心具衆理所患者紛亂放逸惰慢故須主敬主一無適<lb/>
　所以整其紛亂放逸整齊嚴肅所以救其惰慢此存<lb/>
　心之要法也<lb/>
<pb n="KR3a0081_WYG_001-5b"/>
涵養本原與窮索義理實交相渉葢人心只有許多義<lb/>
　理更無别物涵養既至則天理自明窮理既精本心<lb/>
　愈安也<lb/>
心精明是敬之效才主一則精明二三則昏亂矣<lb/>
心在重處發熟處難忘若利禄重則心在利禄上發功<lb/>
　業重則心在功業上發那邊熟心只從放那邊是戀<lb/>
　著舊習也若非勇猛奮發擇善固執改革舊習雖欲<lb/>
　勉強操持心未易収嘗謂學專為己心自少至外馳<lb/>
<pb n="KR3a0081_WYG_001-6a"/>
　更加主敬其有不存者乎<lb/>
心有主雖在閙中亦静故程子以為金革百萬與飲水<lb/>
　曲肱一也然必知之深養之厚心方不動<lb/>
心有存主即能宰制萬物孟子求放心是本原工夫釋<lb/>
　氏置心于無用之地曷嘗有主<lb/>
滿腔子是惻隠之心則滿身都是心也如刺着便痛非<lb/>
　心而何然知痛是人心惻隠是道心<lb/>
無事時不敎心空有事時不敎心亂<lb/>
<pb n="KR3a0081_WYG_001-6b"/>
心無主宰静也不是工夫動也不是工夫静而無主不<lb/>
　是空了天性便是昏了天性此大本所以不立也動<lb/>
　而無主若不猖狂妄動便是逐物徇私此達道所以<lb/>
　不行也己立後自能了當得萬事是有主也<lb/>
放心是逐物於外惕然警懼則即此而在矣是知戒謹<lb/>
　恐懼乃存心之要也<lb/>
用心不可太過過則生疾心為神明之舍過苦則神枯<lb/>
　惟主一無適優㳺涵泳自然義理暢明<lb/>
<pb n="KR3a0081_WYG_001-7a"/>
容莊則心正<lb/>
未有外貎不莊心能一者<lb/>
人莊敬體即立大本即在不然則昏亂無本<lb/>
敬是莊嚴畏謹之意程子說主一是直截在心地上做<lb/>
　工夫<lb/>
言者心之聲事者心之迹心正時言必不差事亦順理<lb/>
人心公便與天地同體才私便與天地萬物暌隔釋氏<lb/>
　以自私之心強包括天地萬物故背逆天地絶滅人<lb/>
<pb n="KR3a0081_WYG_001-7b"/>
　物<lb/>
吾儒是隨事盡理以存其心所謂敬者只是專一謹慎<lb/>
　無事時心專一在此不敢怠惰有事時心亦專一在<lb/>
　此事上不敢怠惰所以無事時心湛然在内有事時<lb/>
　即是這箇心去應察處置所以動静表裏本末共此<lb/>
　心只是箇專一畏敬佛氏只是硬把捉繫縛這箇心<lb/>
　方其無事時把捉繫縛得住有事時便亂了<lb/>
觀鼻端是取至近一物以覊繫其心使動不得嗚呼心<lb/>
<pb n="KR3a0081_WYG_001-8a"/>
　至靈至貴為萬事主宰而受制繫于一物可哀也<lb/>
朱子曰孟子說存其心雖是𦂳切却添事不如孔子只<lb/>
　說居處恭執事敬與人忠立定規矩與學者守使之<lb/>
　心自存<lb/>
今之學道者多入異教是他做存心工夫上差了程朱<lb/>
　闢異端甚詳今被他反引其言入異敎去因此風已<lb/>
　盛鼓惑後學陷溺人心世道必愈衰豈天意如此柰<lb/>
　何柰何<lb/>
<pb n="KR3a0081_WYG_001-8b"/>
釋氏要無心終無不得故在空中見出一箇假物事以<lb/>
　為識心見性以為不生不滅其實未嘗識心未嘗見<lb/>
　性也<lb/>
天理有善而無惡惡是過與不及上生出來人性有善<lb/>
　而無惡惡是氣禀物欲上生出來<lb/>
五性感動而善惡分萬事出矣性如水之源感動是水<lb/>
　之流也如源本清流出來便有清濁清者是不為沙<lb/>
　塵所溷濁者為所溷也用力之道當濬其源澄其流<lb/>
<pb n="KR3a0081_WYG_001-9a"/>
理無不善所以發而為隂陽五行以生人物者氣也其<lb/>
　交感錯綜益參差不齊而清濁偏正于是焉分而賢<lb/>
　愚善惡出矣雖有賢愚善惡之分然本然之善未嘗<lb/>
　不存乎其中但賢者因其氣之清而能明其理有其<lb/>
　善愚者因其氣之濁以蔽其理而失其善流于惡矣<lb/>
　故孟子言性善是就所生所禀之理而言孔子言性<lb/>
　相近指氣禀而言韓退之言性有三品是專就氣禀<lb/>
　而言程子言善固性也惡亦不可不謂之性是兼理<lb/>
<pb n="KR3a0081_WYG_001-9b"/>
　與氣禀而言如清者為水而濁者亦為水蓋水之源<lb/>
　本清流出去便有清有濁理之源本善禀於人便有<lb/>
　善有惡故論性至周程張朱始備若荀子言性惡掦<lb/>
　子性善惡混失之逺矣<lb/>
荀子只性惡一句諸事壊了是源頭已錯末流無一是<lb/>
　處故其以禮義敎化為聖人所造作偽為以矯人之<lb/>
　性而化人之惡殊不知天高地下萬物散殊而禮制<lb/>
　行矣此皆吾性中所具之禮聖人因而品節制作之<lb/>
<pb n="KR3a0081_WYG_001-10a"/>
　禮義敎化既成又足以正其情飬其性節其欲成其<lb/>
　徳此足見禮樂敎化自吾性中出聖人因而成之則<lb/>
　性善無疑矣孟子言性善在本源上見得是故百事<lb/>
　皆是荀子在本源上見錯故百事皆錯<lb/>
荀子不知性之為理只在情欲上㸔故曰性惡遂以禮<lb/>
　義敎化刑政皆聖人偽為其罪大矣葢禮義敎化政<lb/>
　刑皆天理之當然人性之固有聖人因而裁制之惟<lb/>
　伊川程子言性即理也眞實精切發明孟子性善最<lb/>
<pb n="KR3a0081_WYG_001-10b"/>
　盡朱子又曰性者人心所禀之天理則又曲而詳矣<lb/>
朱子曰未感物時若無主宰則亦不能安其静只此便<lb/>
　自昏了天性不待外物之引然後差也李延平曰人<lb/>
　固有無所喜怒哀樂之時然謂之未發則不可言無<lb/>
　主也<lb/>
定性無内外無將迎明道不惟所見端的又工夫完純<lb/>
　非去聖不逺不能如此嘗驗之無内外工夫猶可能<lb/>
　無將迎非心性已定無一毫牽引之私不能也<lb/>
<pb n="KR3a0081_WYG_001-11a"/>
雖昏亂之世公論猶存此見人性之善處此見秉彛之<lb/>
　不可冺處<lb/>
善乃人性之固有人之所當為故張南軒曰為己者無<lb/>
　所為而然者也董子曰正其誼不謀其利明其道不<lb/>
　計其功此南軒董子心術之正也不然是以私意為<lb/>
　學固已與道離矣<lb/>
韓子以博愛為仁雖不是猶勝以覺言仁者故朱子訓<lb/>
　心之徳愛之理又曰仁者本心之全徳中庸曰仁者<lb/>
<pb n="KR3a0081_WYG_001-11b"/>
　人也朱子曰人指人身而言具此生理自然便有惻<lb/>
　隠慈愛之意孟子曰仁人心也程子曰心如糓種仁<lb/>
　則其生之性孟子曰人皆有不忍人之心朱子曰天<lb/>
　地以生物為心而所生之物因各得夫天地生物之<lb/>
　心以為心故人皆有不忍人之心合此數說而體驗<lb/>
　之仁可得矣<lb/>
仁則天理渾然萬物皆有生意<lb/>
人心若仁則萬物皆在吾生育之中<lb/>
<pb n="KR3a0081_WYG_001-12a"/>
本心之生理便是仁不仁戕其心生理也<lb/>
涵飬得本心熟到清明和暢處仁可得矣<lb/>
心如糓種仁則其生之性古今說仁字惟此最親切<lb/>
醫書以手足風頑為不仁程子善之葢人而不仁私意<lb/>
　蔽隔天理不能貫通天地萬物漠然與己無干如風<lb/>
　頑之人手足疾痛不相管攝也<lb/>
程子說雞雛可以觀仁切脈可以觀仁是無時無處不<lb/>
　體驗雞雛是生意醇粹處切脈是生理貫通處程子<lb/>
<pb n="KR3a0081_WYG_001-12b"/>
　用心熟方見<lb/>
天地人物分雖不同同此一理形雖不同同此一氣故<lb/>
　聖人所以眞實懇惻以仁民愛物乃其心之自然非<lb/>
　強而為之也其所以民安物阜而上下與天地同流<lb/>
　者亦其效之自然非有一毫增益于性分之外也民<lb/>
　之所以仰瞻感化者亦其心之自然而不容遏非有<lb/>
　强也所以然者理一氣一故也<lb/>
欲生于氣是氣為主而滅乎理須使理為主而氣順焉<lb/>
<pb n="KR3a0081_WYG_001-13a"/>
人之知識才能本於性然亦不能不蔽於氣故性與氣<lb/>
　皆當養之以復初<lb/>
不可自恕葢恕者求仁之方施于人之事也若施於己<lb/>
　則自治不嚴偷惰茍簡進修必倦改過必不勇矣<lb/>
為善最樂即是心廣體胖也<lb/>
　<lb/>
　<lb/>
　<lb/>
<pb n="KR3a0081_WYG_001-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居業録卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居業録巻八</head>
    <p>
<pb n="KR3a0081_WYG_008-1a"/>
欽定四庫全書<lb/>
　居業録巻八　　　　　　明　胡居仁　撰<lb/>
　　經傳第八<lb/>
大學言明徳新民明徳自明其徳也新民推以及民使<lb/>
　之自新也故曰先知覺後知自老子有愚民之説秦<lb/>
　愚黔首後世一向只是欲愚其民無有能新其民者<lb/>
聖人新民是欲使民明其徳至老氏愚其民欲昏其徳<lb/>
　也葢恐其智巧奸偽而難治至秦愚黔首是欲其蠢<lb/>
<pb n="KR3a0081_WYG_008-1b"/>
　然無知以聽從於己可以肆其暴今之暴虐不仁者<lb/>
　皆欲愚其民<lb/>
義理貫通後此心便有定主不可惑亂故曰知止而后<lb/>
　有定<lb/>
理在物上故須格物方窮得理釋氏遺物是懸空求理<lb/>
　故只見差去<lb/>
致知在格物從事物上窮究其理便實若只管思索想<lb/>
　像便是思而不學則殆<lb/>
<pb n="KR3a0081_WYG_008-2a"/>
人多因不知而敗事故大學先致知知至而不能處事<lb/>
　者鮮矣<lb/>
或問存養在致知之先在致知之後曰未知之前非存<lb/>
　養則心昏亂義理之本源已喪何以能致知既知之<lb/>
　後非存養則亦放逸偷惰天理隨失何以保其知先<lb/>
　儒言未知之前非敬無以知旣知之後非敬無以守<lb/>
　又曰敬者聖學之所以成始成終者也又問存養屬<lb/>
　知屬行曰存養乃知之本行之事此未行之行也<lb/>
<pb n="KR3a0081_WYG_008-2b"/>
心本有知因氣禀物欲昏蔽其良知故須致知<lb/>
顧諟天之明命是事事不違天理顔子非禮勿視聽言<lb/>
　動孟子必有事焉是此等工夫<lb/>
顧諟天之明命是操存省察要事事盡理使天賦之理<lb/>
　不至昏失豈目常㸔見光光明明乎然則參前倚衡<lb/>
　是何物曰此指忠信篤敬而言是人做工夫處常不<lb/>
　離乎忠信篤敬則此心常存天之明命無不在矣<lb/>
自新為新民之本未有自新而不能新民者亦未有不<lb/>
<pb n="KR3a0081_WYG_008-3a"/>
　自新而能新民者<lb/>
半上落下人難做半夾界事難做故君子無所不用其<lb/>
　極<lb/>
為治須要有本末徳具於己人自感化此本也修政立<lb/>
　事處置得宜末也本正則末易施末脩則本益厚然<lb/>
　末出于本非兩事也<lb/>
曉得道理怕人不實去做故大學致知後便要誠意要<lb/>
　做不做此是意不誠是自欺處<lb/>
<pb n="KR3a0081_WYG_008-3b"/>
意者心有專主之謂大學解以為心之所發恐未然葢<lb/>
　心之發情也惟朱子訓䝉詩言意乃情專所主時為<lb/>
　近<lb/>
窮理后便有才誠意后便有徳<lb/>
心廣體胖誠意之效是天理實有諸中也<lb/>
宰相以不蔽賢不忌功為賢故曰其心休休焉<lb/>
在心無一毫不盡是忠發出在事上無不實便是信利<lb/>
極害亦至故石崇滅身亡家<lb/>
<pb n="KR3a0081_WYG_008-4a"/>
私於己者必害於己與衆同利者利莫大焉<lb/>
古者義利只是一體事義所以為利利即義之所為也<lb/>
　故曰以義為利又曰利者義之和也又曰利物足以<lb/>
　和義葢以義制事自然順利修於己也心廣體胖推<lb/>
　於人也民安物阜利孰大焉如公劉遷邠文王治岐<lb/>
　上下莫不殷富曾子曰生財有大道孟子亦曰善政<lb/>
　得民財葢分田制井恭儉節用自然上下豐足皆以<lb/>
　義為利亦非將義去求利只是義則無不利也以家<lb/>
<pb n="KR3a0081_WYG_008-4b"/>
　言之父慈子孝兄友弟恭夫義婦順利孰大焉<lb/>
自小學大學之教不行髙者入空虛卑者入功利<lb/>
自大學格物致知之教不行學者所見淺陋<lb/>
小學是做敬的事敬是大學骨子若無敬一部大學做<lb/>
　不成<lb/>
在天曰命在人曰性在物曰理在五常為道其實非有<lb/>
　二也然道又通乎天地人而言故曰天道地道人道<lb/>
只是這箇道理更有甚事聖賢隨其所指分别出來貫<lb/>
<pb n="KR3a0081_WYG_008-5a"/>
　通後萬物只一理以其流行不息賦與萬物者謂之<lb/>
　命萬物各有禀受而此理無不全具謂之性性中生<lb/>
　意粹然為衆善之長謂之仁裁度斷制處得其宜乃<lb/>
　性之義儀章品節天秩燦然不亂乃性中之禮分别<lb/>
　是非條理分明乃性中之智實有此理元無虛假謂<lb/>
　之信見于日用各有所當行者謂之道通天地人物<lb/>
　莫不各有當然之理總謂之道其所以闔闢天地終<lb/>
　始萬物無窮無盡謂之太極無非是這道理<lb/>
<pb n="KR3a0081_WYG_008-5b"/>
道一也所指不同孔子曰一隂一陽之謂道邵子以道<lb/>
　為天地之本又以道為太極朱子曰元亨利貞天道<lb/>
　之常子思曰率性之謂道然道即理也一隂一陽之<lb/>
　謂道形而上者謂之道是指此理行於形氣之中也<lb/>
　道為太極為天地之本是指此理為造化之主也率<lb/>
　性之謂道是指此理見于人身日用也元亨利貞是<lb/>
　指天理之流行而言也<lb/>
工夫本原只在主敬存心上致知力行皆靠住這裡做<lb/>
<pb n="KR3a0081_WYG_008-6a"/>
　去道理本原只在天命之謂性上萬事萬物之理皆<lb/>
　在此處流出<lb/>
語類云忠是就臣所不足處言之此記者之誤葢忠是<lb/>
　臣職當為性分固有若因其不足而聖人設此以救<lb/>
　之則是聖人作意安排非率性之謂矣<lb/>
戰戰兢兢是不敢有些子放肆戒謹恐懼是不敢有些<lb/>
　子惰慢<lb/>
人常戒謹恐懼則物欲自來不得所以存得天理之本<lb/>
<pb n="KR3a0081_WYG_008-6b"/>
　然在<lb/>
古人無時無處不用力無事之時必戒謹恐懼有事之<lb/>
　時必精察其是非<lb/>
未發之時事物之理已具但未發耳此時不容求索只<lb/>
　敬以自持事物旣接思慮一動則便是已發便當省<lb/>
　察然其已發之理便是未發時的理體用本末實一<lb/>
　貫<lb/>
涵養得這道理熟發便中節<lb/>
<pb n="KR3a0081_WYG_008-7a"/>
人之學易差羅仲素李延平教學者靜坐中㸔喜怒哀<lb/>
　樂未發以前氣象此便差却既是未發如何㸔得只<lb/>
　存養便是昔呂與叔蘇季明求中于喜怒哀樂未發<lb/>
　之前程子非之朱子以為即已發之際而識其未發<lb/>
　之前者則可愚謂若求未發之中㸔未發氣象則動<lb/>
　靜乖違反致理勢危急無從容涵養意味故古人于<lb/>
　静時只下箇操存涵養字便是静中工夫思索省察<lb/>
　是動上工夫然動静二端時節界限甚明工夫所施<lb/>
<pb n="KR3a0081_WYG_008-7b"/>
　各有所當不可乖亂混雜所謂動静不失其時其道<lb/>
　光明今世又有一等學問言静中不可着箇操字若<lb/>
　操時又不是静以何思何慮為主悉屏思慮以為静<lb/>
　中工夫只是如此所以流于老佛不知操字是持守<lb/>
　之意即静時敬也若無箇操字是中無主悠悠茫茫<lb/>
　無所歸着若不外馳定入空無此學所以易差也<lb/>
道理本全具未發時敬以養之莫令有偏也已發時敬<lb/>
　以察之莫令有差内外動静交致其功<lb/>
<pb n="KR3a0081_WYG_008-8a"/>
黄勉齋言性雖為氣質所雜然其未發也此心湛然物<lb/>
　欲不生氣雖偏而理自正以釋子思未發之中又引<lb/>
　朱子未發之前氣不用事為證竊恐誤也夫偏濁之<lb/>
　人未發之前已失其中故已發不能和故子思敎人<lb/>
　致中和先儒以存養為致中省察為致和不善之人<lb/>
　亦有静時然那時物欲固未動然氣已昏心已偏倚<lb/>
　理已塞本體已虧故做未發以前工夫須是主敬子<lb/>
　思言戒謹恐懼程子言莊整齊肅朱子言端莊静一<lb/>
<pb n="KR3a0081_WYG_008-8b"/>
天人各盡其分而理則自相貫通至天地位萬物育人<lb/>
　又做着天三才備而交相為功也<lb/>
今人學不曾到貫通處却言天地萬物本吾一體畧窺<lb/>
　見本原就將横䜿放胸中再不去下格物工夫此皆<lb/>
　是助長反與理二不若只居敬窮理盡得吾之當為<lb/>
　則天地萬物之理即在此葢此理本無二若將天地<lb/>
　萬物之理懷放胸中則是安排想像愈不能與道為<lb/>
　一如釋氏行住坐卧無不在道愈與道離也<lb/>
<pb n="KR3a0081_WYG_008-9a"/>
中庸可以盡易之理<lb/>
易是君子而時中之道<lb/>
隨時不是隨俗今人錯認以隨俗為隨時古人皆因那<lb/>
　時節便做那時事無不當其可如堯舜當那時便揖<lb/>
　讓湯武當那時便征伐孔子當周末又傳道垂訓皆<lb/>
　隨時非隨俗也<lb/>
泥古則濶于事情徇俗則偏于茍簡二者皆非天理時<lb/>
　中<lb/>
<pb n="KR3a0081_WYG_008-9b"/>
程子體道最切如説鳶飛魚躍是見得天地之間無非<lb/>
　此理發見充塞若只將此意思想像收放胸中以為<lb/>
　無適而非道則流于狂妄反與道二矣故引必有事<lb/>
　焉而勿正心勿忘勿助長則吾心常存不容想像安<lb/>
　排而道理流行無間矣故同以活潑潑地言之以見<lb/>
　天地人物之理本相流通但吾不可以私意撓之也<lb/>
夫婦人倫之首王敎之端人事之至切近者君子之脩<lb/>
　身齊家造端乎此故孔子録詩錄正風于始所以勸<lb/>
<pb n="KR3a0081_WYG_008-10a"/>
　也又錄變風于終所以戒也<lb/>
存諸中莫若忠施于人莫若恕忠是盡己之事為萬事<lb/>
　之根天命之性即此而存天下之大本即此而立恕<lb/>
　是推己之事揩磨物欲消除私吝使天理流通物我<lb/>
　俱得其所也先儒言無忠做不得恕是先有體而後<lb/>
　有用也<lb/>
只正己而已人之從違用舎皆不可必茍以人之從違<lb/>
　用舎為累則失其所守必矣<lb/>
<pb n="KR3a0081_WYG_008-10b"/>
謝顯道言鬼神道有便有道無便無世間無這箇活弄<lb/>
　的道理有道無不得無道有不得<lb/>
尸居龍見淵黙雷聲此誠不可揜處王道之本歟<lb/>
卲子曰思慮未起鬼神莫知葢思慮未起乃寂然不動<lb/>
　萬理咸備之時然此時未有所感鬼神安能知之思<lb/>
　慮既發氣便感理便通近而旦夕遠而千萬嵗一思<lb/>
　卽在近而目前逺而千萬里一思即到心神感通之<lb/>
　妙如此鬼神安得不知鬼神雖知人尚未知葢人之<lb/>
<pb n="KR3a0081_WYG_008-11a"/>
　知識雖無不通其接物必由乎耳目事迹未著見聞<lb/>
　無所施也人之所接以形鬼神所感以氣人則即其<lb/>
　己形而知其未形鬼神則自其未形通乎己形幽明<lb/>
　不同其理則一也<lb/>
為政雖使民各得其所物各遂其生方盡為政之道然<lb/>
　其本在於得賢才而用之取人以身故脩身又為得<lb/>
　賢之本未有身不脩而能任賢才者<lb/>
只從父子君臣夫婦長幼朋友上求道便是眞實底道<lb/>
<pb n="KR3a0081_WYG_008-11b"/>
　理<lb/>
學至於誠身便有獲乎上之理只在所遇如何<lb/>
誠字大天理之實人心之實人事之實皆在其中忠信<lb/>
　則專指乎人而言所以存乎天理之實故孔門以此<lb/>
　為學之本<lb/>
此理貫徹古今無有窮盡在天為天道在人為人道在<lb/>
　物為物理學者惟當隨事即物以明其理致其知守<lb/>
　於己而勿失謂之忠推於事而曲當謂之恕<lb/>
<pb n="KR3a0081_WYG_008-12a"/>
思其所當思則心亦不放若不當思而思之則此心牽<lb/>
　纒擾亂乃所謂放心當思慮亂時惕然自省即自整<lb/>
　頓而莊嚴自持則心自湛然在内<lb/>
致曲是事事要必推行到極處旣到極處則誠立矣誠<lb/>
　立則不可揜故形著動變自不能已<lb/>
成己者必能成物自治者必能治人<lb/>
先儒言合内外之道又曰表裏交正曰内外交養曰本<lb/>
　末相資曰體用一源顯㣲無間曰動静相涵曰敬義<lb/>
<pb n="KR3a0081_WYG_008-12b"/>
　夾持此等處最宜理會此處見得破則知所用力知<lb/>
　所用力則功利無所誘異端不能惑矣<lb/>
天人之理雖一天人之分則殊故天做天底人做人底<lb/>
　各盡其分而吾之理則天之理也故維天之命於穆<lb/>
　不已乾道變化各正性命是天做天底聖人之心純<lb/>
　亦不已應酬事物各得其所是人做人底夫人即那<lb/>
　天命不已乾道變化中來底吾之性即是那各正性<lb/>
　命底故天命之性盡在于我無毫髪少欠若存得吾<lb/>
<pb n="KR3a0081_WYG_008-13a"/>
　心養得吾性則天命全體渾具于中發而應事各得<lb/>
　其所則吾身天道亦流行而無間矣葢天許多道理<lb/>
　我盡有之但盡得吾身之理則天道亦盡今不來吾<lb/>
　身做工夫只去思想天道愈見二了豈能合天人之<lb/>
　理乎故程子曰天人本一言合天人已剩着一箇合<lb/>
　字<lb/>
聖人心不離乎理理不離乎心所以純亦不已大賢以<lb/>
　下必操存省察乃能不離乎理茍不操存不省察則<lb/>
<pb n="KR3a0081_WYG_008-13b"/>
　與理違矣或問聖人心與理一不用操不用省乎曰<lb/>
　聖人固不待操而存省而知然亦無不操無不省但<lb/>
　聖人心無放逸人不見其操誠明徹照人不見其省<lb/>
　所以神妙不測也曰異端亦曰不操而存又曰無適<lb/>
　而非道何也曰異端不事其操只要心空無物旣空<lb/>
　而無則不用操矣異端未嘗見道只想像箇道無不<lb/>
　在以為無適而非道故猖狂妄行常與道離也<lb/>
天地發育萬物是此理之流行聖人應萬事是此理之<lb/>
<pb n="KR3a0081_WYG_008-14a"/>
　發用學者當隨事省察處之以理可漸到聖人他位<lb/>
　只要熟也<lb/>
人之才氣大者多疎微者又瑣細致廣大又盡精微方<lb/>
　是聖賢之學<lb/>
儒者存此心以應物心存則處事當理事得其理則心<lb/>
　益存所謂内外一致心迹不分佛氏只去把持一箇<lb/>
　心不去應事是絶了心之理當事物之來不得已而<lb/>
　應之又要把持照㸔此心在腔子裡是一邊外面應<lb/>
<pb n="KR3a0081_WYG_008-14b"/>
　事一邊内裡持心應得外面事不曽存得内裡心存<lb/>
　得内裡心又不曽應得外面事此其所以内外判隔<lb/>
　顛倒猖狂戒謹恐懼小心翼翼工夫無所用一任狂<lb/>
　妄高大凌空駕虛而得罪于聖人也昔王介甫言以<lb/>
　高明處己以中庸待人便是内外心迹判為二事處<lb/>
　己待人分為二理殊不知所謂髙明者是不為物欲<lb/>
　所累不淪没其本心中庸是事得其理無過不及也<lb/>
　髙明所以為中庸中庸即髙明之所為豈中庸之外<lb/>
<pb n="KR3a0081_WYG_008-15a"/>
　别有一箇髙明將來處己高明之外别有一箇中庸<lb/>
　將去待人<lb/>
詩言明哲保身不是趨利避害以保其身若趨利避害<lb/>
　以保身非老佛莊列則是奸計小人聖賢道理極明<lb/>
　許多事業都在聖賢身上其出來必與天下俱安道<lb/>
　不可行事幾亦先見若不識事幾走出犯難身亡俱<lb/>
　無所益<lb/>
智計之人多不能保其身者其智易窮也何以易窮以<lb/>
<pb n="KR3a0081_WYG_008-15b"/>
　非天地間正理也明哲保身是正理非智計也<lb/>
不愧屋漏雖無一事然萬理森然已具于其中此是體<lb/>
　也但未發耳老佛以為空無則本體已絶矣今人只<lb/>
　言老佛有體無用吾謂正是其體先絶于内故無用<lb/>
　于外也<lb/>
不愧屋漏便能到得不賞而民勸不怒而民威于鈇鉞<lb/>
　篤恭而天下平<lb/>
敬只是一箇敬又曰篤敬恭只是一箇恭又曰篤恭是<lb/>
<pb n="KR3a0081_WYG_008-16a"/>
　篤實做得有力不走作也<lb/>
君子篤恭而天下平君子修其身而天下治省多少心<lb/>
　機省多少計較伯者費多少智計只補得些罅漏<lb/>
奏格無言時靡有争是故君子不賞而民勸不怒而民<lb/>
　威于鈇鉞不顯惟徳百辟其刑之是故君子篤恭而<lb/>
　天下平易曰盥而不薦有孚顒若下觀而化知此則<lb/>
　知無為而天下治霸者之功誠小區區才智不足道<lb/>
感應者為治之本所以能感應者理也無聲無臭也卽<lb/>
<pb n="KR3a0081_WYG_008-16b"/>
　所謂一本也故曰聲色之于以化民末也善為治者<lb/>
　脩身以化之明善以教之立政以正之制刑以一之<lb/>
感化之機雖在無聲無臭處然政刑禮樂旣具教化愈<lb/>
　行<lb/>
學而時習之先要學得眞方可時習時習則無間斷而<lb/>
　所學熟矣<lb/>
程子以盡性至命必本于孝弟葢孝弟是性命中事至<lb/>
　親至切而要者此處能精察而力行之則性命不外<lb/>
<pb n="KR3a0081_WYG_008-17a"/>
　是矣窮神知化由通于禮樂禮樂神化只一理禮樂<lb/>
　乃人事顯著者然其中精㣲曲折察而知之神化可<lb/>
　契而知之<lb/>
敬只是常常不敢放肆事事不敢輕為<lb/>
忠信則不襍人偽所以為學之本須要理會忠信是何<lb/>
　事<lb/>
忠信與誠一也但忠信指人而言誠則合人與理言之<lb/>
主忠信便是實行知識有餘而實行不足無以有諸己<lb/>
<pb n="KR3a0081_WYG_008-17b"/>
天理至實故忠信便存天理<lb/>
人有過貴于能悔悔而不改徒悔而已于己何益改過<lb/>
　最難須着實做得操存省察工夫使吾身心謹密放<lb/>
　僻之心不生則大本堅固過失隨覺而不行也若欲<lb/>
　防患于預須以敬為主不使須臾慢忽又常觀書求<lb/>
　義浸灌此心悦懌使過失不萌更妙<lb/>
人作差了事須省察悔悟以速改之不可因循含糊若<lb/>
　能省察悔悟以改之則後事尚可少過若不悔改則<lb/>
<pb n="KR3a0081_WYG_008-18a"/>
　終身學不長而過失愈多矣<lb/>
先王因天理人情而制禮而禮之行又足以正人情善<lb/>
　風俗興教化葢禮樂之體用即聖人之體用聖人之<lb/>
　體用即天理之體用<lb/>
朱子曰無思時要不如死灰有思時不要邪<lb/>
吳草廬言三十年前好用功阻學者進路居仁三十後<lb/>
　工夫方親切張横渠三十後才遇二程孔子言三十<lb/>
　而立則後面工夫更多<lb/>
<pb n="KR3a0081_WYG_008-18b"/>
人有才氣者老而不見用皆汩没萎弱不及少年此無<lb/>
　學問充養之功聖賢則老而經厯事多閲理益精操<lb/>
　養益熟故孔子示人以四十不惑五十知天命六十<lb/>
　耳順非若後人聰明才氣之士老不及少也吳草廬<lb/>
　言三十年前好用功亦説殺了惟孔子之言可為萬<lb/>
　世法<lb/>
學而不思則罔思而不學則殆是要一邊學一邊思習<lb/>
　而察行而著也<lb/>
<pb n="KR3a0081_WYG_008-19a"/>
聖賢待異端極嚴眞如待賊相似孔子曰攻乎異端斯<lb/>
　害也已孟子曰能言距楊墨者聖人之徒也程子曰<lb/>
　佛氏之言比之楊墨尤為近理故其害為尤甚學者<lb/>
　當如滛聲美色以遠之葢異端害道如莠之亂苗其<lb/>
　害大而深功利害道如衆草亂苗其害小而淺<lb/>
心不安處便不可行故論語言多見闕殆愼行其餘則<lb/>
　寡悔<lb/>
能處貧賤者必能處富貴<lb/>
<pb n="KR3a0081_WYG_008-19b"/>
君臣父子夫婦長幼朋友以至貴賤賢愚皆有一定之<lb/>
　分乃天理之當然故曰天叙天秩有一毫不盡處便<lb/>
　是不曽盡得天分有一毫背戾處便是逆天至于死<lb/>
　生亦天分也不安于死者亦是不安天分故曰没吾<lb/>
　寕也當貧賤而貧賤亦天分也故曰不以其道得之<lb/>
　不去也<lb/>
人不可徇偏好執己見義之與比<lb/>
曽子當初做工夫全備一底工夫也到貫底工夫也到<lb/>
<pb n="KR3a0081_WYG_008-20a"/>
　但未悟耳一是大本曽子平日戰戰兢兢盡其忠誠<lb/>
　便是立大本處貫是達道隨事窮理禮記曽子問篇<lb/>
　精㣲曲盡便是體用上理會但未知得體用是一原<lb/>
　故孔子一喚即悟<lb/>
仁是天地之生理具于人心者故先儒以為本心之全<lb/>
　徳葢兼四徳而為萬善之長而統乎萬善者也故孔<lb/>
　門之教專在求仁其所以教諸弟子者皆是求仁工<lb/>
　夫必至于其心渾然天理無一毫人欲之私乃能當<lb/>
<pb n="KR3a0081_WYG_008-20b"/>
　仁之全體故顔子三月不違其餘則日月至焉<lb/>
日月至焉亦是到那境界只是不久也<lb/>
明睿所照作天下事甚容易推測而知便難<lb/>
非與道為一不能樂故曰知之者不如好之者好之者<lb/>
　不如樂之者程子曰非樂不足以語君子<lb/>
有期待計功之心皆是私心即害于仁故孔子曰仁者<lb/>
　先難而後獲孟子曰必有事焉而勿正董子曰正其<lb/>
　誼不謀其利明其道不計其功程子曰以敬直内便<lb/>
<pb n="KR3a0081_WYG_008-21a"/>
　不直<lb/>
學計功所學雖是亦私心私心害仁故先難後獲先事<lb/>
　後得為仁<lb/>
仁者至公而無私故己欲立而立人己欲達而達人先<lb/>
　難後獲上義下利正其誼不謀其利明其道不計其<lb/>
　功皆無一毫私意智者雖見得眞識得到未免起些<lb/>
　計度故曰利仁<lb/>
義理強窮索便有滯礙須涵泳體騐黙識而心通之<lb/>
<pb n="KR3a0081_WYG_008-21b"/>
有理而后有氣有是理必有是氣有是氣必有是理二之<lb/>
　則不是然氣有盡而理無窮理無窮則氣亦生生不<lb/>
　息故天地之闔闢萬物之始終寒暑之消長知道者<lb/>
　黙而識之<lb/>
今之賢者只任他天資見識作事間有窺測些天理來<lb/>
　用只是所見淺終不濟事此由于學不講故也<lb/>
理氣不相離兵以義起則人心自奮氣自壯雖不可全<lb/>
　用詭計亦須計出萬全故曰臨事而懼好謀而成<lb/>
<pb n="KR3a0081_WYG_008-22a"/>
周子令程子尋仲尼顔子樂處所樂何事要求見仲尼<lb/>
　顔子人欲淨盡天理渾然處故有此樂朱子恐人只<lb/>
　去望空尋樂不知天理之實必流于異端故又教以<lb/>
　從事愽文約禮之誨以至欲罷不能而竭其才今人<lb/>
　不去此處做工夫妄去自己身上尋樂故猖狂不實<lb/>
　自號尋樂子者有之<lb/>
今人多談怪異以為有者必流于神怪以為無者只是<lb/>
　硬見終不足以解時人之疑故孔子不語怪以此葢<lb/>
<pb n="KR3a0081_WYG_008-22b"/>
　天地之間所以為造化者隂陽五行之氣而已其交<lb/>
　錯變化有正邪常變易險明暗之不齊正而常易而<lb/>
　明者理之正人所共知共由故不以為怪邪變險暗<lb/>
　世不常有非理之正人皆驚異故以為怪然聖人教<lb/>
　人只在正理上窮究正理旣明不正者可照見縱未<lb/>
　能照亦不可先去窮他只守吾正理而已邪終不能<lb/>
　勝正今仙家及巫師做把戯者皆有邪道但君子所<lb/>
　不當知也<lb/>
<pb n="KR3a0081_WYG_008-23a"/>
内有所得不藉于外故富貴貧賤皆不足以動其心以<lb/>
　為君子不欲富貴則逆人情只是以義為主<lb/>
學者于義理見得分明則貧賤富貴撓不得<lb/>
容貎辭氣上做工夫便是實學謹獨是要<lb/>
躬行雖難然當勉若不躬行則無以有諸己言為空言<lb/>
　知為空知何學為哉<lb/>
古之君子世無道則隠一則道不可行二則亦所以免<lb/>
　禍<lb/>
<pb n="KR3a0081_WYG_008-23b"/>
人之作事只盡箇當然之道有意必固我便是私意只<lb/>
　循其當然之理則意必固我之私可脱脱則無累矣<lb/>
窮理不周遍則不能約要故先愽而後約愽是零碎處<lb/>
　約是總會處窮理而至融㑹貫通則約矣後世有愽<lb/>
　學之士不能造約何也此是愽雜之學非眞能窮理<lb/>
　不足貴也<lb/>
近日學者便要尋滋味快活此皆是未學行先學走如<lb/>
　何不猖狂顛倒只當去教他窮理力行見理明力行<lb/>
<pb n="KR3a0081_WYG_008-24a"/>
　正自有滋味自能快活孔子敎人去愽文便是入滋<lb/>
　味處敎人約禮便是入快活處但當先難後獲<lb/>
愽文所以明諸心約禮所以有諸己<lb/>
性情須要養飲酒過醉亦壊性情<lb/>
井泉出而不竭是氣生生貫通而不窮也理不離乎氣<lb/>
　即此可覩理之不窮川上之嘆以此<lb/>
見義理不怕見得鈍只怕見得淺雖見得快若不精深<lb/>
　亦不濟事故曰參也竟以魯得之是理會得事理徹<lb/>
<pb n="KR3a0081_WYG_008-24b"/>
　守得牢固<lb/>
克己又言復禮是從實事上執持使入規矩法度而天<lb/>
　理在我非如異端旣得之後空虛無據也<lb/>
此心本與天地萬物同體但為私意所蔽則當致其克<lb/>
　復若欲以吾之胸次包括宇宙便成狂妄流于異端<lb/>
顔子克己只就非禮勿視聽言動上做工夫不言氣質<lb/>
　之偏物我之私者葢能如是則氣質之偏物我之私<lb/>
　不待克之而自無矣<lb/>
<pb n="KR3a0081_WYG_008-25a"/>
論語一日克己復禮天下歸仁焉或問顔子克己復禮<lb/>
　于天下人何干而天下皆歸其仁曰此正所以相干<lb/>
　也物我一理人己一性葢縁皆自一本中來故血脉<lb/>
　相通氣類相應自然而然易曰天下何思何慮天下<lb/>
　同歸而殊塗一致而百慮鶴鳴子和皆此意也如此<lb/>
　則聖人為治之道可知區區智計之私自不容矣<lb/>
顔子四勿涵養省察工夫都在裏<lb/>
孔子言敬只説出門如見大賔使民如承大祭戒謹恐<lb/>
<pb n="KR3a0081_WYG_008-25b"/>
　懼整齊嚴肅主一無適惺惺法収斂身心不容一物<lb/>
　俱在内裡聖人言語如此周徧精切<lb/>
敬則心之體立恕則心之用行為仁之功莫切于此<lb/>
古人作事從本上作所以簡要如曰舉直錯諸枉能使枉<lb/>
　者直是甚簡要後人作事無本受多少煩苦費盡力<lb/>
　作事不得<lb/>
舉爾所知爾所不知人其舎諸聖人舉事動得其要此<lb/>
　簡易之道<lb/>
<pb n="KR3a0081_WYG_008-26a"/>
治亂興亡美惡邪正詩備矣學者讀之不知所以為政<lb/>
　何歟此記誦詞章之學眞不足謂之學也<lb/>
盜賊之生皆因民無恒産與教化不行而致旣游手無<lb/>
　業又無禮義以維持其心至饑寒所逼鮮不為盜故<lb/>
　孔子言庶富教<lb/>
世亂而無能守之節固可羞世治而無可行之道尤可<lb/>
　恥也<lb/>
齊桓晉文皆以力假仁然齊桓頗近正晉文則全用威<lb/>
<pb n="KR3a0081_WYG_008-26b"/>
　力智計其勤王者反致凌逼力戰屈楚不由仗義然<lb/>
　則桓公不能王何也曰桓之事雖正意則私只做得<lb/>
　到此分際非有聖賢之學怎能成王業<lb/>
訂頑立心便可語王道物我之私旣去則天地之生意<lb/>
　在我推而行之將無一物不得其所不然則雖一匡<lb/>
　天下不過出于智計之私况禍敗者乎<lb/>
為己只把做自己分内事為其所當為久之只見一箇<lb/>
　當然底道理其餘都不見矣<lb/>
<pb n="KR3a0081_WYG_008-27a"/>
學不為己讀萬卷書與己無干為己則皆吾事也<lb/>
此道理見得明便信得篤存之熟行之力方有諸己<lb/>
有所為皆是私意故張敬夫言為己者無所為而為者<lb/>
　也朱子深取之<lb/>
論舜無為而治一則徳盛而民化二則得賢才以任衆<lb/>
　職自古為治之道不出乎修徳任賢兩事為要<lb/>
忠信篤敬忠信于進徳最力然持養處須用敬也非忠<lb/>
　信故不篤篤敬處便是忠信<lb/>
<pb n="KR3a0081_WYG_008-27b"/>
忠信篤敬實孔門第一等工夫非禮勿視聽言動也靠<lb/>
　就這裡做去熟處便是仁<lb/>
忠信篤敬則隨動隨静心自存理自明<lb/>
義以制事者義有剛毅果斷之意以之制事則不牽于<lb/>
　私意孔子曰見得思義義利不两立見利須思用義<lb/>
　以裁制之不然則必牽于私背于理矣朱子曰義如<lb/>
　利刀相似遇着事便劈<lb/>
詩雖三百篇然人情之邪正風俗之美惡政事之得失<lb/>
<pb n="KR3a0081_WYG_008-28a"/>
　無不備見學者欲擇善而固執之莫切于此故孔子<lb/>
　謂何莫學夫詩程子謂學詩使人長一格價<lb/>
心無二用只要所趨正窮理明力行篤則心無所放而<lb/>
　仁在其中矣<lb/>
良知良能本于天徳之自然須要養不養則喪滅故古<lb/>
　人自幼便教之洒掃應對孝弟恭敬<lb/>
論語集註言忠信本也又曰五者以敬為本又曰恭其<lb/>
　本歟皆所以示人用力之方學問根本盡在於此<lb/>
<pb n="KR3a0081_WYG_008-28b"/>
論語之書涵育薰陶是堯舜氣象孟子七篇任道擴充<lb/>
　乃湯武氣象也<lb/>
孟子天資本英明剛大他又去集義養氣上做工夫所<lb/>
　以才氣愈剛大<lb/>
人之學先在持其志志一則動氣如人昏困是氣昏也<lb/>
　若悚然自持則志立而氣自清故持志在敬葢嚴肅<lb/>
　之地昏惰不生集義養氣亦由于此<lb/>
清明剛大之氣須要養如何養只是循天理不為物欲<lb/>
<pb n="KR3a0081_WYG_008-29a"/>
　所屈便是<lb/>
理不離乎氣氣清明者理亦明氣昏濁者理亦昏氣剛<lb/>
　大者承載任荷得道理起氣弱小者便承荷不得氣<lb/>
　麄者雖能承載反隔蔽了道理故孟子集義養氣擴<lb/>
　前聖所未發程子每稱之<lb/>
天地間正氣須養養只要直直只是義<lb/>
配義與道之氣方是浩然之氣是天地間正氣老佛所<lb/>
　養一身之私氣<lb/>
<pb n="KR3a0081_WYG_008-29b"/>
必有事焉此心便無他適乃操存之要窮理之本也<lb/>
事一差心便愧心一愧氣便餒氣一餒道義便虧此是一<lb/>
　串事只集義便無此病必有事焉是要無間斷<lb/>
勿㤀勿助之間是本心正處天理妙處人欲凈處<lb/>
人茍能省察使事事合理則學大進矣此即是集義<lb/>
必有事焉是孟子最善做工夫處人無所事則心悠悠蕩<lb/>
　蕩無歸着必至外馳程子取以明持敬之道其義尤<lb/>
　精孟子雖是説集義亦以見敬為義之體也<lb/>
<pb n="KR3a0081_WYG_008-30a"/>
程子以必有事焉為敬是發明言外意又可見敬是義<lb/>
　之骨子非敬無以集義<lb/>
必有事焉即主一無適故程子以為敬也朱子以必有<lb/>
　事焉為集義因上文而言敬在義中為本也朱子是<lb/>
　本文意程子是言外意<lb/>
孟子知言養氣只是箇知與行致知而至于知止則知<lb/>
　言矣力行而至于仰不愧俯不怍則浩然之氣自生<lb/>
言之詖滛邪遁原于心之蔽䧟離窮知言由外以知内<lb/>
<pb n="KR3a0081_WYG_008-30b"/>
　也故心學不可不講欲心之正必明理心與理元非<lb/>
　二物<lb/>
孔子賢于堯舜以事功言也孟子功不在禹下亦以事<lb/>
　功言也愚以為顔曽思孟之功賢于稷契臯䕫程朱<lb/>
　之功賢于伊呂孟子以後若非程朱則天下貿貿焉<lb/>
　人欲肆天理滅髙者入于老佛卑者趨于功利生民<lb/>
　之道息矣<lb/>
天地生人物賴聖人為綜理然後能遂其性得其所聖<lb/>
<pb n="KR3a0081_WYG_008-31a"/>
　人理人物又必頼禮樂政教之施然後風化美治功<lb/>
　成然則成天下之功者聖人也成聖人之功者禮樂<lb/>
　政敎也或曰聖人不得位禮樂政教不可行如何曰<lb/>
　此聖人之功所以難成也不得已傳述先王之典而<lb/>
　脩明之以垂敎于後世使後世之欲脩己而治人者<lb/>
　從此而學焉故聖人代天而理物禮樂政教代聖人<lb/>
　而行事經籍代聖人而傳道事雖不同其功一也故<lb/>
　曰孔子賢于堯舜孟子之功不在禹下<lb/>
<pb n="KR3a0081_WYG_008-31b"/>
行王道者自脩上要工夫到施為上便不費力伯者雖<lb/>
　不用自脩工夫然施為上最費力葢天下人物本同<lb/>
　一理我得此理人自感化我以此理處置他自然順<lb/>
　而易伯者自身本無此理人不感化假這道理去處<lb/>
　事去制伏他用盡智計方做得成故王道簡易伯道<lb/>
　﨑嶇學者所宜精擇<lb/>
王道之外無坦途仁義之外無功利<lb/>
王者是行其所無事伯者是有所造為<lb/>
<pb n="KR3a0081_WYG_008-32a"/>
物我一理人之善即己之善舎己從人有何不可人為<lb/>
　私意所蔽故偏執己意不能來天下之善<lb/>
孟子言性善是指本原之理而言程子兼清濁美惡二<lb/>
　者皆是也論太極本然之理以為生物之主安有不<lb/>
　善論動靜隂陽錯綜交運安得不有清濁美惡之殊<lb/>
　知孟子之説則知吾性之本善當求復乎此而堯舜<lb/>
　可為也知程子之説則知人不善者乃氣質之偏當<lb/>
　變惡為美以致克復之功其有功于聖門有功于後<lb/>
<pb n="KR3a0081_WYG_008-32b"/>
　學非淺也<lb/>
孟子在本原上㸔故以性為善荀子在情欲上㸔故以<lb/>
　性為惡韓子在氣質上㸔故以性有三品楊子見道<lb/>
　不明故曰善惡混程朱通兼本原氣稟而言斯為明<lb/>
　備<lb/>
性即理也故孟子言性善是也論性不論氣不備故程<lb/>
　張兼氣質而言自程子之説出荀楊韓之説不辨而<lb/>
　自明故朱子以程子為密<lb/>
<pb n="KR3a0081_WYG_008-33a"/>
孟子在赤子入井時認取眞心推而上之性善可知<lb/>
張思叔因讀孟子志士不忘在溝壑勇士不忘喪其元有<lb/>
　所感遂肯發憤葢思叔家貧須如此然後貧賤富貴<lb/>
　不足以累其心方立得志住死生重于貧富彼死生<lb/>
　且不易其志貧富又何足較哉宜乎思叔有所感動<lb/>
　奮發也<lb/>
正道難行如良玉難售大器難用自然之理學者不可<lb/>
　以其難行遂變其所守如範我馳驅而不獲詭遇而<lb/>
<pb n="KR3a0081_WYG_008-33b"/>
　得禽豈可因範我不獲而詭遇乎然在末世則然遇<lb/>
　湯武又何難行哉<lb/>
此理湏從優游涵暢中出來則意味自别即孟子所謂<lb/>
　自得之也<lb/>
國必自伐然後人伐之秦坑儒書肆暴虐任趙髙姦邪<lb/>
　是自伐也豈楚漢所能伐哉漢親宦官害忠良是自<lb/>
　敗也又豈曹操所能簒哉唐之敗也亦以宦官害忠<lb/>
　良宋之敗也以小人害君子皆自伐也葢君子退則<lb/>
<pb n="KR3a0081_WYG_008-34a"/>
　虐政施人民怨盜賊起兵戈興國亡矣<lb/>
處事之法正己為先順理以行之人之從違不可必也<lb/>
　不可趨時好然順理處天且不違況于人乎故行有<lb/>
　不得皆反求諸己<lb/>
格君心者須分邪正明義利辨王伯使君心曉然知王<lb/>
　道之當行不安于伯功之小庶可與之有為湏頼左<lb/>
　右匡弼使君心常存敬畏方可成其徳<lb/>
人君心正自不肯用邪人此為治之大本故曰一正君<lb/>
<pb n="KR3a0081_WYG_008-34b"/>
　而國定矣<lb/>
徳化為治之本政事為治之具二者交致而風化盛矣<lb/>
　風化盛然後鼔舞羣動薰蒸淪浹仁及一世<lb/>
天下事要心去處身去行然物各付物則無事矣何謂<lb/>
　物各付物順理處便是<lb/>
治世以大徳不以小惠<lb/>
事物上皆有理順理而行不容些子計較造作故曰行<lb/>
　其所無事順理則智不鑿而萬事治故曰大智必有<lb/>
<pb n="KR3a0081_WYG_008-35a"/>
　事焉是指學而言不可有造次終食之離勿正心勿<lb/>
　助長是亦行其所無事正與助長即私意造作而有<lb/>
　事矣豈順理之謂哉<lb/>
世變難説聖賢多只説得箇大經大法其變易無常處<lb/>
　亦説不盡孟子善説世變其曰先聖後聖其揆一也<lb/>
　禹稷顔囘易地則皆然觀其説一治一亂處甚好但<lb/>
　其説不仁者不可以得天下又説匹夫而得天下徳<lb/>
　必若堯舜禹又曰天子薦之三代前是如此三代以<lb/>
<pb n="KR3a0081_WYG_008-35b"/>
　後多不如此秦晉隋及五代多以不仁而得天下漢<lb/>
　髙帝徳非舜禹亦得天下葢時勢不同事變不一古<lb/>
　者諸侯萬國各固其疆守以愛養其百姓必有君臨<lb/>
　天下之徳然後能服天下之心必天下共尊然後可<lb/>
　得至尊之位茍無其徳則列國諸侯之衆非惟不服<lb/>
　且將羣集而伐之故不仁者必不得天下匹夫雖有<lb/>
　其徳無天子之薦亦不得天下自戰國以來天下諸<lb/>
　侯消㓕將盡七國之中無有能行先王之道者俱以<lb/>
<pb n="KR3a0081_WYG_008-36a"/>
　勢力戰伐相為勝負至于併吞之久惟秦最強然徳<lb/>
　不足服人天下莫肯帝秦直至六國消㓕已盡秦始<lb/>
　為帝秦又視己之徳暴天下未嘗心服若更封建則<lb/>
　尾大難掉乃立郡縣更立守令不使世守疆土世君<lb/>
　其民而易于制使然郡縣無諸侯封疆之固守令無<lb/>
　諸侯世守之權又無君民死社稷之心故秦惡既盈<lb/>
　陳渉以匹夫起兵而郡縣遂不能支四方豪傑莫不<lb/>
　奮起秦之宗社有必滅之理匹夫固有得天下之勢<lb/>
<pb n="KR3a0081_WYG_008-36b"/>
　矣及秦已亡天下英雄雖多然才氣識量無有過于<lb/>
　漢髙者則天下之勢固當歸漢故劉季以匹夫而為<lb/>
　天子厥後或以戰爭或以簒奪以不仁而得天下以<lb/>
　匹夫而為天子亦多雖因聖王不作亦由郡縣勢輕<lb/>
　不足以自守也但不仁雖得天下多㓕亡不久故聖<lb/>
　人而不得君師之位自孔子始以不仁而得天下自<lb/>
　秦始皇始以匹夫而得天下自漢高帝始<lb/>
權與經本非二理權者稱錘之名能知輕重而處不失<lb/>
<pb n="KR3a0081_WYG_008-37a"/>
　當經是常法如兩事同至皆當依經而行或不能兼<lb/>
　盡必有一輕一重則當從其重者如兩事皆重則當<lb/>
　詳審而並處之如夫婦人倫重于告禮如告則得娶<lb/>
　得以兩盡是經也告不得娶則廢人倫而重父之過<lb/>
　故不告而娶所以從其重者而處不失當豈不是權<lb/>
　如堯舜得子賢以繼其位此常道也又使其宗廟享<lb/>
　之是兩盡其道然使不肖子居君位必至亡國是誤<lb/>
　天下生民而宗廟亦滅故傳位于賢則生民不失所<lb/>
<pb n="KR3a0081_WYG_008-37b"/>
　朱均亦無後患是以傳子為輕君天下為重也權所<lb/>
　以濟經如一兩是一兩如十兩是十兩不失分銖此<lb/>
　正天理之精㣲處非聖賢不能用後世學不及此有<lb/>
　以茍且從俗為權者以機變處事為權者故權變權<lb/>
　術之學興此是背乎經非所以濟經也<lb/>
天視自我民視天聽自我民聽只是天人一理豈有得<lb/>
　了民心天命不歸者天理即在民心上後世為政者<lb/>
　反欲愚其民何哉<lb/>
<pb n="KR3a0081_WYG_008-38a"/>
古今説義内者惟程子説得精程子曰處物為義又曰<lb/>
　中理在事義在心詳味此言義内之意自見<lb/>
有理必有氣理所以為氣氣乃理之所為生萬物者氣<lb/>
　理在其中即為性故説着性便遺不得理與氣但所<lb/>
　指不同指其本原所由生之理則有善而無惡故仁<lb/>
　義禮智何嘗不善惻隠羞惡之發無徃而不善矣其<lb/>
　為不善是物欲害之也孟子主意是如此然物欲如<lb/>
　何又害聖賢不得衆人如何動輙便為物欲所害是<lb/>
<pb n="KR3a0081_WYG_008-38b"/>
　其氣質不同也故指其本然之理而言則為仁義禮<lb/>
　智其善可知指其禀與氣者而言則或清或濁或善<lb/>
　或惡不能齊也或問氣何以不齊曰氣常運行交錯<lb/>
　無一息之停所以不齊也<lb/>
仁義禮智乃性之在内者是吾固有本然之善非由外<lb/>
　鑠惟當存養之令勿喪存養之久則天性自全本心<lb/>
　自明古人自小學洒掃應對事親敬長周旋禮樂習<lb/>
　為恭敬無非存養之事程子發明一敬字于學者最<lb/>
<pb n="KR3a0081_WYG_008-39a"/>
　有力而整齊嚴肅是敬下手處或曰整齊嚴肅是外<lb/>
　貌上做工夫主一無適是心地上做工夫曰内外一<lb/>
　致未有外面整齊嚴肅而心不整齊嚴肅者未有心<lb/>
　主乎一而外貌不整齊嚴肅者但當内外交致其功<lb/>
　如顔子之非禮勿視聴言動雖在外即所以養其中<lb/>
　葢自中而應乎外外不亂則内自有主内有主則外<lb/>
　自整齊此敬之功所以貫内外動靜分而言之則靜<lb/>
　為涵養動為省察統而言之則動與靜皆所以存吾<lb/>
<pb n="KR3a0081_WYG_008-39b"/>
　心養吾徳也<lb/>
仁者本心之全徳葢心中别無他物只是此一箇生理<lb/>
　天地萬物皆不外乎此故孟子曰仁人心也程子曰<lb/>
　心如榖種仁則其生之性也故孔門只説為仁便是<lb/>
　從心地上做工夫仁民愛物從此流出<lb/>
孟子求放心不是捉得一箇心來存只惕然肅敬心便<lb/>
　在此<lb/>
心才私便是放不必逐物馳騖然後為放心一放便是<lb/>
<pb n="KR3a0081_WYG_008-40a"/>
　私不待縱情肆欲然後為私這裡最難所以古人戰<lb/>
　戰兢兢<lb/>
朱子曰孟子説求放心煞是説得切細㸔又説寛了孔<lb/>
　子只説居處恭執事敬與人忠出門如見大賔使民<lb/>
　如承大祭能如此則此心不容不存此孟子所以不<lb/>
　及孔子愚謂中庸言戒慎恐懼程子言莊整齊肅于<lb/>
　此用功心自無走作處惟此可補孟子之不及接孔<lb/>
　子之教矣<lb/>
<pb n="KR3a0081_WYG_008-40b"/>
孟子發夜氣之説于學者最有功葢心也理也氣也一<lb/>
　也心存則氣清氣清則理明理明則氣益清氣清則<lb/>
　心愈存其要在操存省察于旦晝之間不為物慾所<lb/>
　汩顔子之非禮勿視聴言動孟子之集義養氣程子<lb/>
　之居敬窮理是工夫<lb/>
先立乎其大者便是中有主了<lb/>
今人多惑于怪異是未嘗知性知天夫乾道變化各正<lb/>
　性命此外俱是異端他道不必窮也<lb/>
<pb n="KR3a0081_WYG_008-41a"/>
存其心養其性所以事天吾心之理即是天故程子曰<lb/>
　言合天人已剩着一合字<lb/>
人之學本於良知良能然全要養養則良知良能日長<lb/>
　不養則日消<lb/>
孟子在良知良能上體騐故曰性善荀子在情欲交動<lb/>
　處㸔故曰性惡依孟子説則禮樂教化皆吾性中事<lb/>
　依荀子説是指氣質物欲為眞性故以禮樂教化為<lb/>
　偽為也<lb/>
<pb n="KR3a0081_WYG_008-41b"/>
王道只是公伯道只是私王道一于天理之公一者誠<lb/>
　也故其光明正大上下與天地同流而萬物各遂其<lb/>
　性伯道假公以濟其私假者偽也費盡智計方能小<lb/>
　補于世雖不能無功乃功業之卑者下此則姦雄小<lb/>
　人<lb/>
聖人為政感發天下人心同歸于善如天覆地載萬物<lb/>
　並育于其間所以其民皥皥伯者之政是用其私意<lb/>
　智力假仁義以收人心故其民驩娱然其所感者私<lb/>
<pb n="KR3a0081_WYG_008-42a"/>
　而狹所為者險而勞是以功烈之卑<lb/>
孟子言善政得民財是分田制井率天下之民務農重<lb/>
　榖以生天下之財而國家亦賴其貢賦非是重斂以<lb/>
　得民財又非如王安石用青苗市易以剥取民財大<lb/>
　學言生財有大道則財恒足亦此意也<lb/>
人心全是天理才違理心便不安心便愧怍<lb/>
莠之亂苗紫之奪朱皆以其相似而難辨與儒道相似<lb/>
　莫如禪學此最害道者後之學者做存心工夫不得<lb/>
<pb n="KR3a0081_WYG_008-42b"/>
　其眞者多流于禪所謂髙者入于空虛葢天資高邁<lb/>
　者多厭世事之汩冗而樂于靜虛又好竒妙而忽卑<lb/>
　近又力去做静中工夫掃除物欲屏絶思慮是在内<lb/>
　裡先做空了不覺流于禪學只緣在小學四書近思<lb/>
　録不曽實體騐而于窮理工夫不到故如此<lb/>
理無不實心無不正謂之誠故荀子以養心莫善于誠<lb/>
　周程譏其不識誠誠如五榖已成果實已熟又焉用<lb/>
　養孟子言養心莫善于寡欲無欲即誠也心與理為<lb/>
<pb n="KR3a0081_WYG_008-43a"/>
　一也<lb/>
莠之亂苗非老于農事者不能辨異端害道惟老于聖<lb/>
　賢者能知<lb/>
論語一書堯舜氣象孟子一書三代氣象<lb/>
學者要得不差須實從小學大學做上去<lb/>
工夫在大學效騐則見于二南<lb/>
程子言論語孟子旣治則六經可不治而明矣誠哉是<lb/>
　言也若論文字則論孟與六經文字體靣自殊若論<lb/>
<pb n="KR3a0081_WYG_008-43b"/>
　工夫道理則六經道理不出論孟之外六經工夫作<lb/>
　用亦不出論孟之外所以學者貴自得也先儒以為<lb/>
　推類以通之非也論孟六經之道本一何待推<lb/>
所謂一本天地人物甚事不是一本孟子言知其性則<lb/>
　知天伏羲仰觀天俯察地近取諸身逺取諸物参騐<lb/>
　錯綜無一毫不合處依此冩竒偶卦畫而天地人物<lb/>
　古今事變盡在其中若非一理只此數畫如何便能<lb/>
　該盡<lb/>
<pb n="KR3a0081_WYG_008-44a"/>
一各生兩只是隂陽兩端交錯變化自然之妙老氏一<lb/>
　生二二生三是何道理隂陽兩端再參得甚物來作<lb/>
　三故太極生兩儀兩儀生四象四象生八卦八卦生<lb/>
　十六十六生三十二三十二生六十四卦加一倍是<lb/>
　邵子之數愚以為隂陽上各生隂陽竒偶上各生竒<lb/>
　偶此易之理易之理不出於隂陽諸端變化錯綜生<lb/>
　出六十四卦若再錯綜叠上去生得無窮卦出來然<lb/>
　只六十四卦足以該盡事理再叠反過乎煩故卦止<lb/>
<pb n="KR3a0081_WYG_008-44b"/>
　六十四亦自然之理也若天地生物只是隂陽交變<lb/>
　錯綜生千生萬無窮無盡又不可限以數目故曰一<lb/>
　隂一陽之謂道<lb/>
隂陽只是一箇消長陽消處即是隂生非是陽去生隂<lb/>
　隂消處陽即生非是隂生出陽來隂陽事物到極處<lb/>
　便變陽長極了便消消便變隂隂長極了亦消消便<lb/>
　變陽亦不是隂變成陽陽變成隂但隂變陽即生陽<lb/>
　變隂即生以卦爻言之老變而少不變老陽一變便<lb/>
<pb n="KR3a0081_WYG_008-45a"/>
　換出隂來老隂一變即換出陽來凡事物吉㐫治亂<lb/>
　皆是如此名之曰易<lb/>
易者變易也隨時變易以從道也是指作易者與用易<lb/>
　者言則渉乎人矣若論理則易即道之所為非從道<lb/>
　也<lb/>
在天曰元亨利貞在人曰仁義禮智因天人之分而異<lb/>
　其名其理則一也<lb/>
元為四徳之首仁為五性之長葢天地間只有這箇生<lb/>
<pb n="KR3a0081_WYG_008-45b"/>
　理更有何物元為天之生理仁為人之生理元即仁<lb/>
　仁即元天人未嘗二也<lb/>
天地人物皆正理所為着邪妄不得故易多言利貞合<lb/>
　正理處則事自治見事皆是正理合正理處人心自<lb/>
　服見人心盡是正理<lb/>
張子以太和為道體葢太和是氣萬物所由生故曰保<lb/>
　合太和乃利貞所以為是太和者道也就以太和為<lb/>
　道體誤矣<lb/>
<pb n="KR3a0081_WYG_008-46a"/>
忠信是進徳之基便是立天下之大本<lb/>
忠信是立誠處所以能進徳也忠信二字最力<lb/>
非禮勿言即是修辭立誠非禮而言即妄也非禮勿言<lb/>
　乃立誠也修辭是修省言辭去其非禮者乃立誠也<lb/>
天地萬物一理之所為是理處天地且不能違况於人<lb/>
　乎况於鬼神乎<lb/>
敬以直内是無許多雜亂邪念故内直内直誠便存葢<lb/>
　人心即有理理本直敬則可以闗防外邪養本性<lb/>
<pb n="KR3a0081_WYG_008-46b"/>
敬以直内是必有事焉而勿正以敬直内是正也助長<lb/>
　也故程子曰以敬直内則反不直<lb/>
敬以直内是養得仁義禮智之在内不偏不倚故曰中<lb/>
　曰大本義以方外是達得惻隱羞惡辭讓是非之情<lb/>
　各得其宜故曰和曰達道直内是内裡正當非僻之<lb/>
　干無自入矣方外是外靣處置得當條理分明各有<lb/>
　體靣各有凖則移易不得<lb/>
天地萬物只是一箇理順之為難故曰順以動天地如<lb/>
<pb n="KR3a0081_WYG_008-47a"/>
　此况建侯行師乎又曰天地以順動故日月不過而<lb/>
　四時不忒聖人以順動故刑罰清而民服後世不知<lb/>
　窮理以智力為治所以不能大治<lb/>
觀盥而不薦有孚顒若彖傳曰下觀而化發明觀之義<lb/>
　最切葢在上者下之觀仰視效上旣能盡觀之義在<lb/>
　下者安有不觀仰而化乎必以盥薦為言者人之誠<lb/>
　敬於此為至盥而不薦不可以詞害義盥則必薦葢<lb/>
　言盥而不薦之時在下者己信而瞻仰之以見觀感<lb/>
<pb n="KR3a0081_WYG_008-47b"/>
　之神速故下文言神道設教也奏格無言時靡有爭<lb/>
　篤恭而天下平無為而治皆此義也<lb/>
不能謹於始者必當悔於終過此則迷復矣能悔者猶<lb/>
　救得一半秦穆公漢武帝是也終迷者秦政項羽是<lb/>
　也亡無日矣<lb/>
無妄誠也誠天理之實也聖人只是循其實理之自然<lb/>
　無一毫私意造為故出乎實理無妄之外則為過𤯝<lb/>
　循此實理無妄而行之則吉無不利不幸而災疾之<lb/>
<pb n="KR3a0081_WYG_008-48a"/>
　來亦守此無妄之實理而不足憂卦辭爻辭皆此意<lb/>
　學者則當擇善而固執也<lb/>
人只當守定實理實理之外不可再有妄動故曰無妄<lb/>
　行有眚無攸利<lb/>
獨立不懼遯世無悶非大過人者不能也此時當如此<lb/>
損上益下曰益損下益上曰損周禮泉府買貨之滯於<lb/>
　民者欲有益於民也王安石行市易法青苖錢是欲<lb/>
　益上損下也故周公行益道安石行損道<lb/>
<pb n="KR3a0081_WYG_008-48b"/>
天下只是箇公與私義與利而所為所成逈别天地革<lb/>
　而四時成與湯武革命皆是至公義所當革如春革<lb/>
　冬非春要革冬乃天地之氣自然而然夏革春秋革<lb/>
　夏皆然如湯革夏命武革殷命皆是理勢之自然非<lb/>
　有心於得天下若有心謀天下便是私而不義湯武<lb/>
　只是存天理以治國愛民及徳盛民歸自不容己而<lb/>
　桀紂之惡日甚天下之民皆引領望之救己戴之為<lb/>
　君湯武亦不得徇私逆理違天拂民而不救也桀紂<lb/>
<pb n="KR3a0081_WYG_008-49a"/>
　失君道天命已去湯武盡君道不得不奉天命以伐<lb/>
　之旣誅桀紂則天下之人固不肯舎湯武而别求君<lb/>
　湯武亦不當舍天下而不為君此如四時之革理勢<lb/>
　氣數之自然非有心於革也如秦革周漢革秦唐革<lb/>
　隋皆有心謀奪其位非天命所當然或曰周秦隋皆<lb/>
　天命已絶何謂不當革曰周秦隋天命雖絶而髙祖<lb/>
　太宗亦以私意取之非理勢自然之革况始皇之暴<lb/>
　乎必如天地四時之無私乃革道之至也或謂武王<lb/>
<pb n="KR3a0081_WYG_008-49b"/>
　伐紂旣無心謀天下當擇商之賢子孫如㣲子箕子<lb/>
　者而立為天子自居諸侯之位豈不可乎曰此亦私<lb/>
　也夫天下者天下之天下商豈得而專有之若使一<lb/>
　家可以專有之則肆淫虐而無害也以理論之當以<lb/>
　首出庶物者為君次者為臣下者為民君所以總理<lb/>
　民物臣所以分任庶職民則受治而安生若肆暴虐<lb/>
　則君道失臣民無主自當歸於有徳况周之徳盛民<lb/>
　歸又伐暴救民天下之人豈肯釋周故孔子以天理<lb/>
<pb n="KR3a0081_WYG_008-50a"/>
　四時之革同乎湯武之革一循乎理無一毫人欲之<lb/>
　私也<lb/>
人性本善循理而行本不難非但自己不難施之於人<lb/>
　亦順而治此乾坤簡易之理<lb/>
吉㐫者得失之象也凡天下之事得其理則吉失其理<lb/>
　則㐫六十四卦三百八十四爻皆然雖否困蹇剥之<lb/>
　時茍處之有道在我亦有吉亨之理如六爻中正者<lb/>
　未嘗不吉不中正者未嘗不㓙<lb/>
<pb n="KR3a0081_WYG_008-50b"/>
吉㓙禍福不在此理之外故易可以知吉㓙<lb/>
精氣為物游魂為變此説得人鬼死生最明<lb/>
範圍天地之化而不過曲成萬物而不遺此聖人做天<lb/>
　底事鼓萬物而不與聖人同憂天之作用又與聖人<lb/>
　不同<lb/>
晝夜者死生之道也晝是息夜是消晝是伸夜是屈晝<lb/>
　是始夜是終不是將消者再來做息屈者再來作伸<lb/>
　晝則必夜夜則必晝是自然之理昨日晝夜自是昨<lb/>
<pb n="KR3a0081_WYG_008-51a"/>
　日底晝夜今日晝夜自是今日底晝夜不是將昨日<lb/>
　晝夜來作今日晝夜是昨日晝夜盡了今日晝夜再<lb/>
　生造化不窮往者過來者續舊者滅新者生自然而<lb/>
　然死生便是此理精氣為物物便生是聚也始也游<lb/>
　魂為變物便死是散也終也造化自能聚散自能始<lb/>
　終豈將旣往之聚散來作新來之聚散將旣往之始<lb/>
　終來作新來之始終如寒來暑往是寒極必暑暑極<lb/>
　必寒亦不是將去年寒暑來作今年寒暑是今年新<lb/>
<pb n="KR3a0081_WYG_008-51b"/>
　生底寒暑故歸根返元死生輪廻之説是不識造化<lb/>
　也<lb/>
一隂一陽之謂道繼之者善成之者性繼那天道便是<lb/>
　善成那善便是性以此知性善無疑性惡者蔽於氣<lb/>
　也氣從何出亦理之所為故程子又曰善惡皆天理<lb/>
　但人自不可流於惡又曰不是善惡在性中相對而<lb/>
　生旣曰不可流於惡不是在性中相對而生則元初<lb/>
　只是善也<lb/>
<pb n="KR3a0081_WYG_008-52a"/>
朱子曰易有交易變易之義交易者隂陽之相感變易<lb/>
　者隂陽之相推相感者固相生相推者亦相生故生<lb/>
　生之謂易<lb/>
天地設位而易行乎其中只是敬也敬則扶得道理在<lb/>
善則千里之外應之不善則千里之外違之此可見感<lb/>
　應之理如曰不賞而民勸不怒而民威於鈇鉞篤恭<lb/>
　而天下平聲色之於以化民末也觀盥而不薦有孚<lb/>
　顒若下觀而化也上老老而民興孝上長長而民興<lb/>
<pb n="KR3a0081_WYG_008-52b"/>
　弟天下何思何慮天下同歸而殊途一致而百慮虛<lb/>
　中無我有感必通誠能動物一日克己復禮天下歸<lb/>
　仁焉此明感化之機不動聲氣葢在無聲無臭處其<lb/>
　原是一本此無為而天下治其要在謹獨<lb/>
退藏於密只是其心湛然無事而衆理具在也<lb/>
易曰齋戒以神明其徳程子主一無適是齋子思戒愼<lb/>
　恐懼是戒合而言之敬也<lb/>
天下之理雖萬殊而實一本皆具于心故感而遂通若<lb/>
<pb n="KR3a0081_WYG_008-53a"/>
　原不曾具得此理如何通得<lb/>
一闔一闢謂之變雖變亦是常理故曰中庸<lb/>
太極理也道理最大無以復加故曰太極凡事到理上<lb/>
　便是極了再改移不得太是尊大之意極是至當無<lb/>
　以加也<lb/>
太極者理也隂陽者氣也動靜者理氣之妙運也<lb/>
有是理必有是氣故有太極便生兩儀有是氣必具是<lb/>
　理故兩儀旣判太極即具於其中故曰一物一太極<lb/>
<pb n="KR3a0081_WYG_008-53b"/>
　又曰萬物共一太極<lb/>
理是氣之主氣是理之具二者原不相離故曰二之則<lb/>
　不是<lb/>
一各生兩一物中便有兩儀是易中自然之數畫卦者<lb/>
　因之若天地生物無非兩之所為所生之物其數不<lb/>
　拘於此絪縕交錯多寡不齊也<lb/>
朱子謂易為卜筮而作恐不然易是摹寫天地間變化<lb/>
　河出圖聖人則之是則其隂陽竒耦之數河圖亦因<lb/>
<pb n="KR3a0081_WYG_008-54a"/>
　卜筮而出乎伏羲仰觀天文俯察地理遠取諸物近<lb/>
　取諸身參騐得無不是此箇道理故畫出卦畫以示<lb/>
　人旣畫之後則隂陽消長吉㓙悔吝無不在其中故<lb/>
　因用之以筮占吉㐫<lb/>
形而上者謂之道形而下者謂之器隂陽形而下之器<lb/>
　也隂陽之理道也故曰一隂一陽之謂道人之動作<lb/>
　威儀形而下者也其理則形而上者聖人制而行之<lb/>
　謂之禮施之天下謂之法習矣而不察行之而不著<lb/>
<pb n="KR3a0081_WYG_008-54b"/>
　是不能由器以察理故曰終身由之不知其道<lb/>
生物須要隂陽交感乃生或以氣交或以形交天地氤<lb/>
　氳萬物化醇是氣交男女搆精萬物化生是形交<lb/>
血氣盛則生子子長則父母衰此即易也變易之大者<lb/>
古人以陽為善隂為惡陽為君子隂為小人此以類而<lb/>
　言也若論一隂一陽之謂道豈可以隂為惡以類而<lb/>
　言則陽剛健隂柔弱陽清明隂濁暗非善惡而何<lb/>
程子言善惡皆天理非言有不善之天理言善惡皆天<lb/>
<pb n="KR3a0081_WYG_008-55a"/>
　理中出來的是理處便是善非理處便是惡葢太極<lb/>
　流行便有動静隂陽是非邪正亦是理之自然不能<lb/>
　無者非言惡者亦可名為天理也<lb/>
扶陽抑隂雖聖人之用意實天理之當然葢聖人之意<lb/>
　即天理所在非如人之私意<lb/>
聖人只是盡其道感化之妙自然而然聖人固欲人之<lb/>
　感化亦未嘗有心也故曰同歸殊塗一致百慮只虛<lb/>
　中無我而已<lb/>
<pb n="KR3a0081_WYG_008-55b"/>
易之道廣大悉備程子以事理明之朱子又多以象占<lb/>
　推之皆可葢一隂一陽之謂道其交錯變化髙下清<lb/>
　濁偏正美惡無所不有故六十四卦中象占無不僃<lb/>
　事理無不該旣不可專拘於事理亦不可專拘於象<lb/>
　占也然事理又切世用<lb/>
立天之道曰隂與陽隂陽氣也理在其中立地之道曰<lb/>
　柔與剛剛柔質也因氣以成立人之道曰仁與義仁<lb/>
　義理也具于氣質之内三者分殊而理一<lb/>
<pb n="KR3a0081_WYG_008-56a"/>
立人之道曰仁與義人不仁義則人道絶矣今人處事<lb/>
　不存天理只用智計便虧却人道<lb/>
一物之中便有兩儀陽中有隂陽隂中亦有隂陽如天<lb/>
　本屬陽又曰立天之道曰隂與陽地本屬隂又曰立<lb/>
　地之道曰柔與剛豈不是一各含兩之義如邵子加<lb/>
　一倍法是易數之本五行雖是五除了土作冲氣又<lb/>
　只成四箇四箇又只成兩箇隂陽水是太隂火是太<lb/>
　陽木是少陽金是少隂冲氣是隂陽會處會則和矣<lb/>
<pb n="KR3a0081_WYG_008-56b"/>
　故土居中天下無一物無隂陽火雖屬陽亦有陽火<lb/>
　隂火丙丁是也水雖屬隂亦有陽水隂水壬癸是也<lb/>
　餘皆然以動靜言之動屬陽靜屬隂以始終言之始<lb/>
　為陽終為隂以先後言之先為陽後為隂以方所言<lb/>
　之東為陽西為隂以屈伸言之屈為隂伸為陽大而<lb/>
　開闢小而呼吸程子言無無對者相對處便是隂陽<lb/>
　只有太極無對太極含得有動靜之理在内中自有<lb/>
　對也凡事前一截屬陽後一截屬隂凡物頭屬陽尾<lb/>
<pb n="KR3a0081_WYG_008-57a"/>
　屬隂上屬陽下屬隂左屬陽右屬隂<lb/>
窮理盡性以至於命程張所論不同朱子于或問論之<lb/>
　詳矣然亦是各據自己分上説程子得之易故其言<lb/>
　快張子得之難故其言由經厯次序上説<lb/>
名卦之義與卦之彖辭本難曉然孔子彖傳説得已自<lb/>
　分明善讀者沉潛玩味則卦義卦辭皆可得矣<lb/>
程子易傳多主事理朱子本義多主象占然有是事則<lb/>
　有是理有是理則有是象有是占亦非有二也若專<lb/>
<pb n="KR3a0081_WYG_008-57b"/>
　主本義則似乎太拘必讀程傳方發明得盡<lb/>
以易為卜筮之書固不足以盡易以為非卜筮之書亦<lb/>
　不可葢易是精㣲之書造化人事無不在内故以之<lb/>
　卜筮則知吉㐫以之處事則無悔吝葢文明始開即<lb/>
　生伏羲文字未立先畫卦爻故此書雖聖人所作實<lb/>
　則天開觀龍馬負圖可見伏羲仰觀俯察遠取近取<lb/>
　圖中竒偶與天地間造化事物無不契合乃畫八卦<lb/>
　因而重之足以盡天下古今之變以之卜筮足以知<lb/>
<pb n="KR3a0081_WYG_008-58a"/>
　吉㐫葢卜筮事變只一理相通而應無異術故聖人<lb/>
　用之卜筮為多孔子發明之後天理人事顯然為學<lb/>
　本末廢興存亡進退出處莫不詳盡自程子作傳多<lb/>
　歸于人事而天道著明易道至此無餘蘊矣<lb/>
天下之變無窮惟易可以盡之葢易隂陽竒偶變易無<lb/>
　窮若天地之闔闢氣運之盛衰日月之更迭寒暑之<lb/>
　往來隂陽之消長人物之死生國家之興亡世道之<lb/>
　古今其消息盈虛升降屈伸吉㐫消長進退存亡幽<lb/>
<pb n="KR3a0081_WYG_008-58b"/>
　明終始善惡邪正皆是此理雖萬變無窮易足以盡<lb/>
　之葢易自造化中寫出來故也其餘諸經或因時制<lb/>
　作隨時記錄天理人事無不詳盡所以垂世立教無<lb/>
　不精切但天下古今之變惟易能盡也<lb/>
本義多本彖傳<lb/>
讀易者當先觀彖辭彖傳次讀程朱傳義以發明之爻<lb/>
　亦然程傳又有發明到彖傳爻象外意者學者所當<lb/>
　體也<lb/>
<pb n="KR3a0081_WYG_008-59a"/>
文王在羑里演易周公又繫爻辭是欲以此盡天下古<lb/>
　今之變以為專為卜筮恐不可<lb/>
卦之六爻以中正為善又必有正應方可有為葢中正<lb/>
　則才徳不偏有正應則君臣相遇誠意相孚方可以<lb/>
　成天下之治<lb/>
康節言畫前有易此説最精未畫卦之前卦之理已有<lb/>
　但非聖人寫不出來禮樂亦然制禮作樂雖出於聖<lb/>
　人未制作之前禮樂之理已具特假聖人之手以成<lb/>
<pb n="KR3a0081_WYG_008-59b"/>
　如曰天地設位而易行乎其中天髙地下萬物散殊<lb/>
　而禮制行矣流而不息合同而化而樂興焉皆此意<lb/>
　也刪後無詩却説不定如有聖王者作其詩固在也<lb/>
觀堯典見得聖人作事只是公天下之心無一毫私意<lb/>
今人有遏去思慮以為心不放者有常拘制㸔住心在<lb/>
　這裡以為存者皆非聖賢存心之法所以流於異學<lb/>
　聖賢只説戒愼恐懼則心自存何嘗㸔住此心不許<lb/>
　他走只整齊嚴肅則心便一何嘗遏絶思慮以求不<lb/>
<pb n="KR3a0081_WYG_008-60a"/>
　雜主一只是常要整肅非是尋得箇物事來照管不<lb/>
　失堯曰欽明只欽則本心自明亦不是要見得此心<lb/>
　光明如一物在此儒釋之分正在此處宜深察明辨<lb/>
　也<lb/>
聖人之道大行薰蒸漸染得人皆去為善所謂黎民於<lb/>
　變時雍是也<lb/>
君相之職最難者是知人四㐫在堯時堯照見他心術<lb/>
　毫髮不隱如共工則曰靜言庸違象共滔天於鯀則<lb/>
<pb n="KR3a0081_WYG_008-60b"/>
　曰咈哉方命圯族但當時舜禹稷契等未出鯀之才<lb/>
　髙可用故只得用之曰往欽哉戒之甚切馭之甚嚴<lb/>
　然亦用之治外事而已不使之預朝政也非聖人不<lb/>
　能如此處置非聖人照臨在上亦用四㐫不得如荀<lb/>
　彧不識曹操孔明誤信馬謖溫公不知邢恕劉元城<lb/>
　不知程子定夫胡文定不知秦檜皆是大本有欠燭<lb/>
　理不明故也是以君子大居敬而貴窮理<lb/>
闢四門明四目達四聰此舜為治手段後世所當法也<lb/>
<pb n="KR3a0081_WYG_008-61a"/>
　然搜揚賢才而用之則四門闢矣得賢明忠直之士<lb/>
　而寄以耳目廣詢博訪以來直言極諫則四聰達四<lb/>
　目明矣<lb/>
金人不以布帛換金銀是他有見識<lb/>
皇極訓大中雖不甚害理終不親切惟朱子訓皇為君<lb/>
　訓極為至極之義標凖之名然後見人君以一身為<lb/>
　天下法王道根本在於此此義至精至切得箕子之<lb/>
　旨矣<lb/>
<pb n="KR3a0081_WYG_008-61b"/>
古人做工夫極切實貌曰恭言曰從視曰明聽曰聰思<lb/>
　曰睿非禮勿視非禮勿聽非禮勿言非禮勿動<lb/>
敬是箇扶持身心的物事怠惰是箇喪敗身心的物事<lb/>
　故曰敬勝怠者吉怠勝敬者滅<lb/>
聖人在上氣勢大風化盛人之善心自長惡心自消觀<lb/>
　二南之詩可見<lb/>
詩之所以能興起人心之善者以人情事理所在又有<lb/>
　音韻以便人之歌詠吟哦吟咏之久人之心自然歆<lb/>
<pb n="KR3a0081_WYG_008-62a"/>
　動和暢<lb/>
他山之石可以攻玉者以其能生吾戒懼之心也戒懼<lb/>
　則徳成惰慢則徳喪<lb/>
浮議雖不足惜亦可以恐懼修省是他山之石可以攻<lb/>
　玉也<lb/>
冬之夜夏之日百嵗之後歸於其室此人之至情上之<lb/>
　人讀是詩亦可知自省矣<lb/>
作事雖要人才然人才一半是天生出來一半是聖人<lb/>
<pb n="KR3a0081_WYG_008-62b"/>
　作興出來如伊傅周召是天生出來如曰豈弟君子<lb/>
　遐不作人濟濟多士文王以寧是聖人在位作興出<lb/>
　來<lb/>
雝雝在宮肅肅在廟不顯亦臨無斁亦保此聖人之敬<lb/>
　也<lb/>
詩曰旣破我斧又缺我斨周公東征四國是皇哀我人<lb/>
　斯亦孔之將見得聖人為國為民之心至誠眞切無<lb/>
　一毫自利之心故六軍之士感戴誠服而心化非但<lb/>
<pb n="KR3a0081_WYG_008-63a"/>
　勞而不怨又以周公為哀己而為之感謝之無已也<lb/>
有太極便有隂陽有隂陽便有天地有天地便有人物<lb/>
　有人物便有性情有性情則形於言語詠歌自不容<lb/>
　己此詩之所以作也詩旣作又足以正性情辨得失<lb/>
　興教化感人心動天地格鬼神此詩之本末功用也<lb/>
詩之善者讀之此心有所感發興起詩之不善者讀之<lb/>
　此心有所懲創羞惡此方謂之善讀詩<lb/>
治世之詩言其君上憫恤之情亂世之詩錄其室家怨<lb/>
<pb n="KR3a0081_WYG_008-63b"/>
　思之苦范氏此説甚好<lb/>
元年春王正月此六字聖人書法是如此或孔子所書<lb/>
　或舊史所書皆可王字必聖人所加元年者魯君之<lb/>
　首年不稱首年初年一年始年而稱元年者元有大<lb/>
　始之義古有元祀元日則古人已是如此稱只是一<lb/>
　箇理當理處便是聖人書法春王正月程傳僃矣<lb/>
春秋之時王道絶矣聖人作經以明王道王道即天理<lb/>
　也因亂世之事裁以天理如當時諸侯不王必書王<lb/>
<pb n="KR3a0081_WYG_008-64a"/>
　正月以正之周王不天必書天王以正之此皆立萬<lb/>
　世之法不但為當世而作也<lb/>
春秋不與五霸者是他心術不正事事把私心去做那<lb/>
　些仁義是假底或曰齊桓晉文若以眞心去行仁義<lb/>
　春秋亦與之乎曰他若以眞心行仁義即王道也春<lb/>
　秋不必作矣他本無明理正心之學故謂之假仁曰<lb/>
　設使聖人為之如何曰聖心正己而物格尊王室正<lb/>
　侯度明理義興教化<lb/>
<pb n="KR3a0081_WYG_008-64b"/>
盟以結信先王雖不禁必竟是忠信不足乃如此然必<lb/>
　行會同之禮以釋疑崇信猶是去私就公尚可也春<lb/>
　秋之時則要質鬼神以行其私又且動輙㰱盟是屢<lb/>
　盟長亂非但人情衰薄又䙝慢鬼神故春秋書之以<lb/>
　示貶則信義重而王化成矣<lb/>
祭伯來當從程傳當時諸侯不朝王祭伯為王卿士若<lb/>
　輔王修徳行政誰敢不庭顧乃自甘衰替下朝諸侯<lb/>
　書曰祭伯來茍且無聊甚矣王與祭伯俱失道也<lb/>
<pb n="KR3a0081_WYG_008-65a"/>
程子言諸侯不可越國迎婦止當親迎於館是或一道<lb/>
　禮不曾載天子諸侯婚禮無可考孟子亦曰諸侯之<lb/>
　禮未嘗學詩曰韓侯迎止於蹶之里似諸侯越國親<lb/>
　迎也故文定引以為証<lb/>
平者釋其宿昔怨仇之意聖人非不欲其釋怨欲其結<lb/>
　仇也但春秋之時諸侯釋舊憾輸新好皆是私意屑<lb/>
　屑非公平正大之體其怨也乃私怨其釋也乃私釋<lb/>
　其于處己睦隣皆失其道若一循天理則於人又何<lb/>
<pb n="KR3a0081_WYG_008-65b"/>
　怨仇之有不得已而有之亦怨所當怨不待平而吾<lb/>
　心未嘗不泰然矣此春秋之意也<lb/>
春秋以正大天理觀之則見王道不行當時諸侯皆是<lb/>
　營營於私意或當為而不為或不當為而為之或昏<lb/>
　弱而不振或恃强以為暴或怠惰而不知修省或僣<lb/>
　逆而無狀聖人之意葢欲一歸天理之正而後已其<lb/>
　於天地生物之心保民救時之意生殺與奪之權隱<lb/>
　然見於書法之中實為百王經世之大法或者乃欲<lb/>
<pb n="KR3a0081_WYG_008-66a"/>
　計區區霸業之盛衰又以姓名日月爵號為誅賞其<lb/>
　穿鑿𤨏碎甚矣<lb/>
春秋凡書弑者其罪必誅而不赦也其被弑者昏惑不<lb/>
　君可知矣書殺賊者幸其能討賊也不書者罪當國<lb/>
　臣子不能討賊也内不書弑者不忍言也不忍言則<lb/>
　惡極當誅可見矣此聖人言外意也不地所以著其<lb/>
　實之不可揜也賊不討不書葬者罪臣子無為也賊<lb/>
　在則喪禮廢而不成𦵏矣此法明則忠孝全人道立<lb/>
<pb n="KR3a0081_WYG_008-66b"/>
紀侯大去其國以非齊之罪恐非伊川之言紀侯㣲弱<lb/>
　不能守國固不為無罪然比之昏暴以致滅亡者有<lb/>
　間非逼于強暴必不去也則齊襄之惡著矣<lb/>
春秋以受伐受戰者為主故書及以責之夫國必自伐<lb/>
　而后人伐之是旣失為國之道矣今又不能持重自<lb/>
　守固國保民明辨曲直以却敵人之師乃僥倖一勝<lb/>
　而遽與之戰非己亂之道也幸而一勝則結怨生亂<lb/>
　不幸而敗則宗社危矣<lb/>
<pb n="KR3a0081_WYG_008-67a"/>
讀春秋使人自然戒懼不敢萌一毫私意<lb/>
讀春秋便見得君是君臣是臣父是父子是子長是長<lb/>
　幼是幼夫婦朋友截然分明而各止其所其於天道<lb/>
　人事分殊理一無不明僃此聖人手段<lb/>
春秋天理之凖的使孔子得行其道必參酌百王之法<lb/>
　大僃典制為萬世凖則道旣不行故寓二百四十二<lb/>
　年行事於魯史中乃天理之凖的也<lb/>
春秋乃孔子之行事因當世之事一處置從天理上去<lb/>
<pb n="KR3a0081_WYG_008-67b"/>
　堯舜三代之道具見於此其斟酌權衡以定百王之<lb/>
　法先儒傳註多穿鑿𤨏細惟孟子程子得其本原大<lb/>
　意朱子謂以形而下者説那形而上者去葢孟子程<lb/>
　子朱子之學具聖人之全體故深得聖人作用默契<lb/>
　聖人心事非若諸儒但推測億度也<lb/>
古今説春秋者惟孟子程子精切湥得聖人作經之意<lb/>
　葢其學隣於聖人故能得聖人心事其曰春秋天子<lb/>
　之事曰春秋經世之大法古今作傳者亦惟程子第<lb/>
<pb n="KR3a0081_WYG_008-68a"/>
　一胡傳雖祖程子不及程子簡當發明有力故春秋<lb/>
　當以程傳為主以胡傳及諸儒之説以輔翼之則聖<lb/>
　人正大精㣲之意不中不逺矣<lb/>
春秋即人事以明天理用天理以處人事<lb/>
非胸中有王道不能註春秋下此皆杜撰臆度也<lb/>
左氏傳博洽記載當時行事及言論煞有是處其陋處<lb/>
　好以成敗禍福論人<lb/>
作春秋傳者不少惟程子傳發明得到胡文定旣學於<lb/>
<pb n="KR3a0081_WYG_008-68b"/>
　謝顯道不應不取程子傳而自作傳雖有祖程子者<lb/>
　不當不表程子而以為己説也<lb/>
胡氏春秋傳多穿鑿只得他議論發越然𦂳要道理亦<lb/>
　不發到<lb/>
記曰君子莊敬日强安肆日偷學者脚歩正在此立程<lb/>
　子曰毋不敬可以對越上帝<lb/>
四書六經之理意皆相貫通先聖後聖其揆一也今讀<lb/>
　其書不實究其理徒誦其文義則四書六經文字各<lb/>
<pb n="KR3a0081_WYG_008-69a"/>
　是一般體靣千頭萬緒雖皓首亦無如之何矣惟察<lb/>
　其理而實體之於身則體用一貫又何難哉程子所<lb/>
　謂論孟旣治六經可不治而明誠哉言也<lb/>
四書六經之言廣大浩博精密後世無人理會得至程<lb/>
　朱方理會得今因程朱之書以理會四書六經如指<lb/>
　諸掌只是人不立志不反之於身所以無柰何<lb/>
三皇之書謂之三墳言大道也旣言大道孔子不當刪<lb/>
　去孔氏言懼覽者之不一旣言大道豈有不一乎程<lb/>
<pb n="KR3a0081_WYG_008-69b"/>
　子言後人稱述當時失其義理者旣失義理周公必<lb/>
　不令外史掌之蔡氏謂簡編脫落不可通曉亦不應<lb/>
　盡脱落雖或脱落存其明白者亦無害竊意三皇之<lb/>
　時風氣初開大中至正之道未盡明或過於渾淪或<lb/>
　過於樸素簡静非後世所宜者周公之時禮樂政教<lb/>
　方極明僃存之無益後世為害必矣孔子欲為萬世<lb/>
　立法故去之程子謂上古雖有文字制立法度為治<lb/>
　有跡自堯舜始斯言得之<lb/>
<pb n="KR3a0081_WYG_008-70a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0081_WYG_008-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居業錄卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居業録卷二</head>
    <p>
<pb n="KR3a0081_WYG_002-1a"/>
欽定四庫全書<lb/>
　居業録卷二　　　　　　明　胡居仁　撰<lb/>
　　學問第二<lb/>
聖學以敬為本者敬可以去昏惰正邪僻除雜亂立大<lb/>
　本<lb/>
聖賢工夫雖多莫切要如敬字敬有自畏愼底意思敬<lb/>
　有肅然自整頓底意思敬有卓然精明底意思敬有<lb/>
　湛然純一底意思故聖學就此做根本凡事都靠著<lb/>
<pb n="KR3a0081_WYG_002-1b"/>
　此做去存養省察皆由此<lb/>
古今聖賢說敬字曰欽曰寅曰恭曰畏曰翼曰戒懼曰<lb/>
　戰兢曰齋莊字雖不同其實一也洪範貎曰恭是外<lb/>
　面之敬也至曰恭作肅則心亦敬也内外一致也臨<lb/>
　深淵履薄氷形容戒懼之意最切孔子言出門如見<lb/>
　大賓使民如承大祭又畫出一箇敬底様子出來與<lb/>
　人做程子言整齊嚴肅是入敬處朱子曰畏字是敬<lb/>
　之正意程子主一無適是就存主處説謝氏惺惺法<lb/>
<pb n="KR3a0081_WYG_002-2a"/>
　是就敬之精明處說尹氏收斂身心不容毫髪事又<lb/>
　以人到神祠致敬為喻即是孔子見大賓承大祭之<lb/>
　意形容得最親切朱子敬齋箴說得全備毫釐有差<lb/>
　便流于禪定故朱子有三綱淪九法斁之戒<lb/>
程朱開聖學門庭只主敬窮理便敎學者有入處<lb/>
程子曰操約者敬而已又曰約敬是也葢人若敬時許<lb/>
　多放蕩底心都收了許多雜擾底心都一了萬事萬<lb/>
　物之理都在吾身上非約而何<lb/>
<pb n="KR3a0081_WYG_002-2b"/>
程子曰若不能涵養只是說話言人不能操守涵養則<lb/>
　所講究之理無以有諸己適為口語而已葢能主敬<lb/>
　涵養則天理本原在内聰明自生義理日明所窮之<lb/>
　理得於己而不失故朱子以為未知者敬以知之己<lb/>
　知者敬以守之此涵養之敬所以成始成終也<lb/>
敬為存養之道貫徹始終所謂涵養須用敬進學則在<lb/>
　致知是未知之前先須存養此心方能致知又謂識<lb/>
　得此理以誠敬存之而已則致知之後又要存養方<lb/>
<pb n="KR3a0081_WYG_002-3a"/>
　能不失葢致知之功有時存養之功不息<lb/>
敬便是操非敬之外别有箇操存工夫格物便是致知<lb/>
　非格物之外别有箇致知工夫<lb/>
主敬只是要得此心專一專則内直中自有主有主則<lb/>
　事物之來便能照察斷制<lb/>
主敬是有意以心言也行其所無事以理言也心有所<lb/>
　存主故有意循其理之所當然故無事此有中未嘗<lb/>
　有無中未嘗無心與理一也<lb/>
<pb n="KR3a0081_WYG_002-3b"/>
眞能主敬自無雜慮欲屏思慮者皆是敬不至也<lb/>
主一工夫可漸至純一不已<lb/>
主一主是專主之主一是一于此而不他適純一不雜<lb/>
　之一初學難得如此故程子只教整齊嚴肅則心便<lb/>
　一戒愼恐懼是閑邪工夫才戒愼恐懼心便一常戒<lb/>
　愼恐懼則心常一常整齊嚴肅則心常一此等工夫<lb/>
　交來交去只一般只是要此心常在這裡敬如何便<lb/>
　存得天理葢心中只是理别無物放其心理便失敬<lb/>
<pb n="KR3a0081_WYG_002-4a"/>
　則心存理便在主敬不是便有一敬將心去主他只<lb/>
　心自敬耳主敬是專要如此而不問也居敬持敬亦<lb/>
　是如此聖人也是專一於敬無箇不敬聖人曰欽明<lb/>
　曰溫恭曰聖敬曰敬止是他自然不離於敬不說主<lb/>
　敬與持敬若主敬熟後以至不待著意便是聖人故<lb/>
　程子曰主一則有意在然則溫恭是不用戒愼恐懼<lb/>
　整齊嚴肅否㸔來聖人是自然戒愼恐懼自然整齊<lb/>
　嚴肅如曰䕫䕫齋慄曰齋戒以神明其徳是也<lb/>
<pb n="KR3a0081_WYG_002-4b"/>
人雖持敬亦要理義來浸灌方得此心悦懌不然只是<lb/>
　硬持守也<lb/>
正容體整威儀便是立敬之規模主一無適是心地上<lb/>
　事内外交正持養之要道也<lb/>
敬者德之聚也敬則衆善畢集不敬則怠惰放僻遂至<lb/>
　於德敗也<lb/>
恭敬則非特心存又且明瀅葢心是神明之舍存則自<lb/>
　明<lb/>
<pb n="KR3a0081_WYG_002-5a"/>
只致其恭敬則心肅然自存非是捉住一箇心來存放<lb/>
　這裡讀書論事皆推究到底即是窮理非是懸空尋<lb/>
　得一箇理來㸔<lb/>
莊敬是保飬身心底工夫<lb/>
一整齊嚴肅心便在是自能整理才寛慢則心便悠蕩<lb/>
　無歸著是自不能整理也<lb/>
端莊整肅嚴威儼恪是敬之入頭處提撕喚醒是敬之<lb/>
　接續處主一無適湛然純一是敬之無間斷處惺惺<lb/>
<pb n="KR3a0081_WYG_002-5b"/>
　不昩精明不亂敬之效驗處<lb/>
收放心只是一箇敬不主敬而欲收放心東追西捉愈<lb/>
　見費力縱使捉得住亦是箇死物事其虛靈不昩所<lb/>
　以具衆理應萬物者俱不能矣惟整齊嚴肅主一無<lb/>
　適則隨動隨静自然收斂不放心既不放則内有主<lb/>
　自然神明不測體用不虧此釋老之學空寂無用儒<lb/>
　者之學所以通達萬變也<lb/>
覺得心放亦是好事便提撕收斂再不令走便是主敬<lb/>
<pb n="KR3a0081_WYG_002-6a"/>
　存心工夫若心不知下落茫茫蕩蕩是何工夫<lb/>
今人說静時不可操才操便是動學之不講乃至於此<lb/>
　甚可懼也静時不操待何時去操其意以為不要惹<lb/>
　動此心待他自存若操便要著意著意便不得静是<lb/>
　欲以空寂杳㝠為静不知所謂静者只是以思慮未<lb/>
　萌事物未至而言其中操持之意常在也若不操持<lb/>
　待其自存决無此理程子曰人心自由便放去又以<lb/>
　思慮紛擾為不静遂遏絶思慮以為静殊不知君子<lb/>
<pb n="KR3a0081_WYG_002-6b"/>
　九思亦是存養法但要專一以專一時自無雜慮有<lb/>
　事時專一無事時亦專一此敬之所以貫乎動静為<lb/>
　操存之要法也<lb/>
或者疑朱子言敬者一心之主宰為非以為心能主敬<lb/>
　豈敬能主心曰固是心去主敬敬却能做心之主也<lb/>
　心若不敬即放能敬即存非心之主而何問釋氏黙<lb/>
　坐澄心亦是敬也何以心反無主曰似是而非他只<lb/>
　黙坐澄心是死法敬則該貫動静是活法如居處恭<lb/>
<pb n="KR3a0081_WYG_002-7a"/>
　執事敬以至動容周旋皆敬之事能如此則中自有<lb/>
　主又不合他死殺要澄取此心亦是助長以其黙坐<lb/>
　澄心之久雖似見得有箇光明意思亦非真心所以<lb/>
　無主也<lb/>
敬該動静静坐端嚴敬也隨事檢㸃致謹亦敬也敬兼<lb/>
　内外容貎莊正敬也心地湛然純一敬也<lb/>
静中萬理具備是涵得有動之理故謂之體動時事得<lb/>
　其理是著乎静之理故謂之用體用只是一物以其<lb/>
<pb n="KR3a0081_WYG_002-7b"/>
　在静在動未發已發而言也<lb/>
未發之前要操得密已發之後要察得精<lb/>
程子曰未應不是前已應不是後葢未應之時此理全<lb/>
　具於寂然不動之中當此之時敬以操存之而未發<lb/>
　之中天下之大本立焉已應之時此理發見于感而<lb/>
　遂通之際當此之時敬以省察之則發而中節之和<lb/>
　而天下之達道行焉未應體也静也已應動也用也<lb/>
　體即用所存用即體所發非有兩事固無先後可言<lb/>
<pb n="KR3a0081_WYG_002-8a"/>
　亦動静無端隂陽無始之意<lb/>
持敬而無間斷則誠矣故程子曰未能誠者由敬以入<lb/>
　誠<lb/>
誠敬雖是二事其實一體非敬無以入誠非誠則敬有<lb/>
　間斷敬是持守之法實有是敬而無間即誠也<lb/>
程子曰識得此理以誠敬存之而已誠哉是言也若不<lb/>
　誠敬道理便把捉不住<lb/>
四書六經皆是吾身上有底道理但聖賢先我而覺耳<lb/>
<pb n="KR3a0081_WYG_002-8b"/>
　我未覺所以要讀若不反躬則皆成糟粕<lb/>
因聖賢之書以修身修身則聖賢之言愈有著落<lb/>
今更有聖賢出其說不過于大學論孟中庸此後書莫<lb/>
　過於小學近思録學者能于此處真知實踐他書不<lb/>
　讀無憾也<lb/>
在小學近思録四書上做得工夫真異端功利俱害不<lb/>
　得近思録一書小學大學工夫盡有<lb/>
入頭處最怕差將後無救處入頭處亦怕偏將來偏到<lb/>
<pb n="KR3a0081_WYG_002-9a"/>
　底要從小學近思録大學論語入則路頭正矣<lb/>
今人才氣高者便入異端去自小學之教不行學者無<lb/>
　基本大學之教不行無進步處皆以虚静存心懸空<lb/>
　求道故有此病古人存心之法具於小學入道之門<lb/>
　由于大學<lb/>
學者當以小學四書近思録熟讀體騐有所得然後方<lb/>
　可博觀古今<lb/>
經是史之尺度斷例史是經之應騐事為經純史雜故<lb/>
<pb n="KR3a0081_WYG_002-9b"/>
　經不明不可㸔史<lb/>
今人有厭讀朱子傳註以為太煩者又有博覽朱子諸<lb/>
　書以資解說者二者皆非也憚其煩厭其卑此好簡<lb/>
　易高大必流於異學空虚昔陸子静惡伊川之言蓋<lb/>
　其天資過於高大有凌空駕虚之病與程子收斂謹<lb/>
　密實地工夫異矣況朱子博學精詳細密纎悉尤非<lb/>
　趨簡徑樂閑曠者所便也<lb/>
讀書須著實理㑹做入書内裡去皮膚上綽過不濟事<lb/>
<pb n="KR3a0081_WYG_002-10a"/>
　穿破一兩處逐旋透入去做得五七處透徹後處處<lb/>
　透得去葢義理根源自相貫通聖賢工夫如合符節<lb/>
　此處透得過别處也透得過書雖多無異道也<lb/>
讀書貴精熟不貴貪多<lb/>
讀書雖多若不精熟不若少而精熟書雖精熟又要實<lb/>
　體於身方能有得嘗謂讀得十章熟不如做得一章<lb/>
　來做得一章來那幾章亦將凑得來<lb/>
體驗二字學者最親切讀書皆須體驗放自己身上來<lb/>
<pb n="KR3a0081_WYG_002-10b"/>
　不然則書自書我自我矣濟甚事<lb/>
觀書須有感發奮勇之意方有進觀書有悦懌之意所<lb/>
　入必深<lb/>
㸔書須沈潛反覆待其義理融液周匝方可放下<lb/>
讀書極難葢難得聖賢之意或有讀周茂叔令二程尋<lb/>
　仲尼顔子樂處所樂何事遂去他身上尋箇樂未免<lb/>
　猖狂自恣自己不曾做顔子工夫遂欲樂顔子之樂<lb/>
　不亦誤乎<lb/>
<pb n="KR3a0081_WYG_002-11a"/>
趨向不正與聖賢之言自相背馳如何讀得聖賢書<lb/>
趨向正底人方好讀書<lb/>
聖賢之文順理以成章自然本末兼盡脈絡貫通後世<lb/>
　專意為文而義理反不足是欲巧而反不巧也<lb/>
程子以詩文害道非是詩文害道是作詩文者志局於<lb/>
　此所以為道之害若道義發於詩文又何害不合他<lb/>
　專心致力于此期於工巧便與聖賢為己之心不同<lb/>
　于聖賢為學工夫必荒杜子美韓退之當初若能做<lb/>
<pb n="KR3a0081_WYG_002-11b"/>
　聖賢工夫不學詩文其造必不止此<lb/>
今人只將聖賢之書資口語作文章與自己身心全無<lb/>
　干涉<lb/>
天地間道理無一時息人心不可一時不存<lb/>
人之所以為人者理也茍不存得此理只營營於利以<lb/>
　養血肉之軀豈不愚哉<lb/>
天地萬物之理即吾心所具者若到無私意處便貫通<lb/>
　若貫通便流行無間此則仁也存飬工夫只在吾身<lb/>
<pb n="KR3a0081_WYG_002-12a"/>
　上窮理則不分内外皆當格物<lb/>
窮理格物先從性情上窮究則見得仁義禮智渾然全<lb/>
　具于吾心惻隠羞惡辭讓是非隨感而發就從此力<lb/>
　加操存省察推廣擴充此便是源頭工夫根本學問<lb/>
　又於日用事物人倫天地山川禽獸草木莫不究極<lb/>
　其所以然明而禮樂幽而鬼神日月之更迭寒暑之<lb/>
　徃來嵗月之交運古今風氣盛衰國家治亂興亡民<lb/>
　之安危兵之勝敗無不窮究方為窮理致知之學<lb/>
<pb n="KR3a0081_WYG_002-12b"/>
窮理非一端所得非一處或在讀書上得之或在講論<lb/>
　上得之或在思慮上得之或在行事上得之讀書得<lb/>
　之雖多講論得之尤速思慮得之最深行事得之最<lb/>
　實<lb/>
窮理只是理㑹到底<lb/>
天下之理洞徹無疑然後行之沛然<lb/>
窮理須事事窮究窮來窮去又只是一箇理讀書須要<lb/>
　章章精熟精熟後亦只是一箇理此所為萬物各具<lb/>
<pb n="KR3a0081_WYG_002-13a"/>
　一理萬物同出一原也<lb/>
窮理須得心專一方有細密工夫方見得透徹若不專<lb/>
　一則粗疎草畧縱敏者亦畧見彷佛而已<lb/>
學博而不精則流于駁雜<lb/>
理雖平時窮然必經歴試驗方熟<lb/>
道理只要熟熟則純純則誠誠則心與理一所發必不<lb/>
　差所發不差則萬物順治主一之久至無間斷則熟<lb/>
　矣<lb/>
<pb n="KR3a0081_WYG_002-13b"/>
道理不用安排只要審察得是<lb/>
察理精後力行便不難<lb/>
窮得此理於心又須存養省察工夫到方無罅漏<lb/>
朱子曰學者往往多歸異教者葢謂自家這裡工夫欠<lb/>
　缺奈何這心不下又無好藥方治得遂入彼去<lb/>
窮得此理須敬以存之方不失或曰未窮理時如何曰<lb/>
　未窮理時固當主敬以立其本<lb/>
一本者無一物不是這箇理若有私吝蔽固便隔斷了<lb/>
<pb n="KR3a0081_WYG_002-14a"/>
　成二本去故程子言放開意思打了習心方能與萬<lb/>
　物一體方能合内外之道天人又何問哉<lb/>
若窮理到融㑹貫通之後雖無思可也未至此當精思<lb/>
　熟慮以窮其理故上蔡何思何慮程子以為太早今<lb/>
　人未至此欲屛去思慮使心不亂則必流於禪學空<lb/>
　虛反引何思何慮而欲強合之誤矣<lb/>
學到貫通處縱横上下都是這道理只是初間要窮格<lb/>
　積累工夫<lb/>
<pb n="KR3a0081_WYG_002-14b"/>
見得道理明白利禄便不敢茍取養得此心純熟利禄<lb/>
　自不肯苟取<lb/>
此理吾固有之物棄而不求富貴身外之物求之不已<lb/>
　是不知内外輕重之等也或曰富貴得之可以榮身<lb/>
　道義亦可以榮身乎曰此何言也立身之道曰仁與<lb/>
　義則人之所以為人者仁義也茍無仁義則人道絶<lb/>
　矣那些富貴更作何用仁義既滅敗亡亦至昔成湯<lb/>
　不殖貨利而富有四海桀紂聚鹿臺之財終至亡國<lb/>
<pb n="KR3a0081_WYG_002-15a"/>
　榮辱可見矣或曰此以國言若人家乏財則衣食不<lb/>
　足何暇治禮義曰古人以禮義立身以財養身但當<lb/>
　以義制利不以利害義故程子以只營衣食無害惟<lb/>
　利禄之誘最害心然衣食亦要合義不可茍<lb/>
人到義理貫通處處事自有要<lb/>
學者須要䜿得這身子起<lb/>
本心不純者發用必偏此内外一致處<lb/>
敬齋箴兼内外動静而言所以不偏<lb/>
<pb n="KR3a0081_WYG_002-15b"/>
學者持敬只就衣冠容貎視聽言動上做便是實學<lb/>
若非敬如何扶得心身道理起<lb/>
敬則心專一專一則精明故聰明生敬則内直内直則<lb/>
　無私故無己可克<lb/>
敬則無己可克是預先做了閑邪工夫<lb/>
勇猛奮發之後須㝷箇著實工夫做方能循序漸進日<lb/>
　就月將以至成德若無日用常久工夫縱有英氣只<lb/>
　成狂妄<lb/>
<pb n="KR3a0081_WYG_002-16a"/>
人坐不端莊則昏惰之氣必生心固以不存而理亦昏<lb/>
　矣人之昏困是氣也持其志則昏自去<lb/>
人之心皆天理所為舍了理如何做得人如何處得事<lb/>
今人不去學自守預先要學隨時所以茍且不立<lb/>
人若日用間持守此志省察此理學便長進<lb/>
志不可一日墜心不可一時放<lb/>
立得志定操得心定不至移易則學自進<lb/>
志不可放倒身不可放弱程子曰懈意一生便是自暴<lb/>
<pb n="KR3a0081_WYG_002-16b"/>
　自棄朱子曰才悠悠便是志不立<lb/>
立志已定用功不差潛心積慮之久義理自當融㑹<lb/>
志於道德者功名不足累其心舍道德外亦無功名<lb/>
人苦無才此只是不窮理理明才自長然又須養氣以<lb/>
　充之存心以察之<lb/>
㸔有才氣底人老年多不及少年是他無學問持飬工<lb/>
　夫<lb/>
有徳者易為才有才者易為徳此才徳相資處<lb/>
<pb n="KR3a0081_WYG_002-17a"/>
以才取人最難小人多有才也<lb/>
人貴乎有力量然當精求聖賢用力之方與理之至當<lb/>
　方不負此力量若理有所蔽以此力量堅執不囘則<lb/>
　為害尤甚<lb/>
人有英氣方肯進取勇猛奮發之後須尋得箇常久工<lb/>
　夫來做不使間斷方能實有所進不然一時意氣靠<lb/>
　他不得<lb/>
見善不能勇為見惡不能勇去雖終身從事於學無以<lb/>
<pb n="KR3a0081_WYG_002-17b"/>
　有諸己<lb/>
氣質之偏皆可克治要克治氣質之偏須涵養得大本<lb/>
　完固則原氣壯病易除<lb/>
人之大病有三一曰粗惡二曰輕浮三曰昏弱<lb/>
人之氣貴乎剛却怕粗氣剛則才大氣粗則才疎才大<lb/>
　而疎成少敗多故君子養其氣以至剛大完密則才<lb/>
　徳全矣<lb/>
人存養久則氣質自變<lb/>
<pb n="KR3a0081_WYG_002-18a"/>
涵養之道須深潛篤實方能制其飛揚之心消其麄厲<lb/>
　之氣主一工夫易施心易純也<lb/>
心粗最害事心粗者敬未至也<lb/>
心沈潛則造理必深<lb/>
浮躁最害輕儇亦然昏惰亦然<lb/>
人收斂警醒則氣便清心自明才惰慢便昏憒也<lb/>
人多昏困只整齊嚴肅四字整得起<lb/>
學者之所患最是惰與輕惰則自治廢輕則物欲恣只<lb/>
<pb n="KR3a0081_WYG_002-18b"/>
　一敬字可以治之<lb/>
人心要深沈静密方能體察道理故程子以性静者可<lb/>
　以為學若躁動淺露則失之矣<lb/>
古人云宴安如酖毒甚可懼也惟莊整嚴肅戰兢惕厲<lb/>
　可以勝之<lb/>
雖整齊嚴肅亦要箇沈潛細密意思不可把捉太過<lb/>
把捉二字是半上半下事最難做不若索性從整齊嚴<lb/>
　肅做上去更易為力如人起屋䜿得柱頭端正則易<lb/>
<pb n="KR3a0081_WYG_002-19a"/>
　撑持若䜿不起柱頭斜撑持最難<lb/>
硬把捉便是恭而不安只常切提撕檢束不令放弛乃<lb/>
　操存之道所謂必有事焉者也<lb/>
須收斂凝定則精神聚志向專察理必密<lb/>
今人屏絶思慮以求静聖賢無此法聖賢只戒謹恐懼<lb/>
　自無許多邪思妄念不求静未嘗不静也<lb/>
思其所當思言其所當言行其所當行乃立誠也<lb/>
不和不樂鄙詐之心入之矣不莊不敬慢易之心入之<lb/>
<pb n="KR3a0081_WYG_002-19b"/>
　矣此禮樂所以不可斯須去身也<lb/>
人一縱於慾徳即敗雖改之又當闗防謹密不使萌于<lb/>
　再<lb/>
有一分利欲便蔽一分天理利欲長一分大本便虧一<lb/>
　分<lb/>
一息不存則天理即便間斷<lb/>
才昏惰義理自喪<lb/>
才覺私意起便克去此是大勇<lb/>
<pb n="KR3a0081_WYG_002-20a"/>
整頓得心起則學自進守得心定則徳愈固<lb/>
存養工夫不至則省察工夫甚難省察工夫不至則存<lb/>
　養工夫甚難葢動静體用本非兩事當隨處致力<lb/>
存養即所以立本窮理即所以達道存養後方能窮理<lb/>
　窮理後又須存養不先存養則心體昏放大本不立<lb/>
　何能窮理窮理後若不存養則理無歸著隨得而隨<lb/>
　失矣何能為我有<lb/>
知貴精行貴果學貴博不貴雜守欲約不欲陋<lb/>
<pb n="KR3a0081_WYG_002-20b"/>
知既真行必正亦有因行之差而知亦隨而差者<lb/>
行在知之後故子路之強勇司馬君實之篤行皆有差<lb/>
　使致知工夫至則二賢何可及也<lb/>
聞見之知雖小天徳良知雖大然聞見之知亦從良知<lb/>
　上來非有良知安能聞見而知但聞見之知則有真<lb/>
　偽宜詳察而明辨也得其真則合内外之道矣<lb/>
良知出于天致知在乎人飬知在於寡欲保其知而勿<lb/>
　喪在於誠敬<lb/>
<pb n="KR3a0081_WYG_002-21a"/>
保養於未發省察於㡬㣲力行終之<lb/>
不矜細行終累大徳<lb/>
聞人之謗當自修聞人之譽當自懼<lb/>
難不貴茍免功不貴幸成<lb/>
悔悟於後不若省察於前<lb/>
不可以私意喜一人不可以私意怒一人<lb/>
處事應物不可徇己偏好須省察當為與不當為當理<lb/>
　與不當理<lb/>
<pb n="KR3a0081_WYG_002-21b"/>
萬事有根本總領根本總領不正其餘俱不可正<lb/>
事物皆是理不順理處不得事上面生些計較便不好<lb/>
凡有一事必有一理以理處事自然順治後世以智計<lb/>
　處事故不免煩勞或智不足遂致敗亂<lb/>
事事有一定道理須要見得明飬得熟應酬之際方無<lb/>
　滯礙<lb/>
凡有一事必有一理事來當順理以應之然事未至已<lb/>
　先有理故又先要立其體<lb/>
<pb n="KR3a0081_WYG_002-22a"/>
聖賢處事每斷之以義不顧利害智謀之士專計利害<lb/>
　不顧義理然義理者人心之同然聖賢制事以義故<lb/>
　人心自然歸仰智謀之士多失人心以致禍害<lb/>
處事不用智計只循天理便是儒者氣象<lb/>
處事不容一毫私意有一毫私意便非王道<lb/>
有公天下之心方做得公天下之事<lb/>
公生明私生昏私則有蔽有蔽便昏公則無蔽無蔽便<lb/>
　明何以能公克己則公矣<lb/>
<pb n="KR3a0081_WYG_002-22b"/>
順理處事自治人心自服<lb/>
智計處事人不心服私則殊也<lb/>
被襍事昏擾者心役於物也茍能立己事雖多當整整<lb/>
　不亂<lb/>
事事推尋義理以處之非惟事治學益進徳益修<lb/>
程子曰見可喜可怒之事自家着一分陪奉他此亦勞<lb/>
　矣聖人心如止水<lb/>
㸔盡天下事只要不失其本心心為主事為客以主待<lb/>
<pb n="KR3a0081_WYG_002-23a"/>
　客則我不勞而事治盖處之各得其所也程子曰己<lb/>
　立後自能了得天下萬事<lb/>
天下之事不是自己理明身修决做不得<lb/>
日用間事當做而不做不當做而做皆是不能省察只<lb/>
　徇己之偏也<lb/>
日用處事先要去了計較利害底心順理以處之則天<lb/>
　理明人倫正<lb/>
天下縱有難處之事若順理處之不計較利害則本心<lb/>
<pb n="KR3a0081_WYG_002-23b"/>
　亦自泰然若不以義理為主則遇難處之事越難處<lb/>
　矣<lb/>
事雖要審處然亦不可揣度過了事雖要聽從人説亦<lb/>
　不可為人所惑亂擇須精行須果<lb/>
人不能處事只是不能窮理理明天下無難處之事矣<lb/>
　化民全要修身<lb/>
事事理㑹過至於融㑹貫通以造於約則天下古今之<lb/>
　理在我有何不快樂<lb/>
<pb n="KR3a0081_WYG_002-24a"/>
學只是盡其當然之分不可要求異於人亦不可要求<lb/>
　合於人<lb/>
人須要志氣剛大不甘作下等人方能奮發有為然必<lb/>
　尋師友講究實做工夫自當有進進而不已不使間<lb/>
　斷方能有成<lb/>
與人處當執謙然不可媚悦才媚悦則與天地正大之<lb/>
　情不似諂諛二字修己治人之大病諛人者固是小<lb/>
　人好人諛自修則不聞過治人則惡政日積<lb/>
<pb n="KR3a0081_WYG_002-24b"/>
學無他只要存得天理去得人欲天理是人物所以生<lb/>
　底道理有生之初所禀得底道理人欲是有生之後<lb/>
　因氣禀之偏情欲之感事物之交利害相形而生故<lb/>
　天理是本然之善天所付底人欲是失其理動於物<lb/>
　縱於情乃人為之偽非人之固有也然閑邪存誠所<lb/>
　以保飬天理闗防人欲本原上工夫克治省察所以<lb/>
　辯明天理决去人欲發用上工夫故操存涵養克治<lb/>
　省察之功愈精愈密無少間斷則天理常存人欲盡<lb/>
<pb n="KR3a0081_WYG_002-25a"/>
　去矣<lb/>
學只争箇為己與為人若為己則學以博而理益明若<lb/>
　為人則學博而成雜理愈偏而知愈蔽故程子以記<lb/>
　誦為玩物喪志也<lb/>
日用問事事省察從天理上行纔覺有私意便克去此<lb/>
　進學之要<lb/>
人做工夫不可太過太過反成助長所以生病痛吕與<lb/>
　叔是箇肯做工夫底人然所謂求見未發之中執而<lb/>
<pb n="KR3a0081_WYG_002-25b"/>
　勿失亦是過了雖横渠先生亦有做過了處如曰不<lb/>
　舍其虚明善應之體是也程子工夫只是密無過處<lb/>
　或曰過與密如何曰過則反疎<lb/>
今人只是箇好高大喜竒妙憚繩檢故做出許多病痛<lb/>
　聖人必可學而至只是人不曉做工夫<lb/>
今人為學多在聲價上做如此則學時已與道離了費<lb/>
　盡一生工夫終不可得道甚可惜也才氣高者有此<lb/>
　病<lb/>
<pb n="KR3a0081_WYG_002-26a"/>
善要自己出功名要自己出此便是鄙陋狹窄人不足<lb/>
　與有為也<lb/>
學者務名所學雖博與自己性分全無干渉濟甚事<lb/>
學者去得一箇謀利計功之心則心下自然坦夷安泰<lb/>
學者工夫寧下而勿高寧沈而勿浮貴博而不貴雜貴<lb/>
　精而不貴𤣥寛不至慢𦂳不至迫怒不至暴愛不至<lb/>
　溺<lb/>
今人未曾做得下學工夫但欲貪求高妙如何不入異<lb/>
<pb n="KR3a0081_WYG_002-26b"/>
　教去未曾識得聖賢作用便要建立功業如何不入<lb/>
　權謀功利<lb/>
人清高固好然清高太過則入於黄老人固難得廣大<lb/>
　者然廣大太過則入於莊佛惟窮理之至一循乎理<lb/>
　則不見其清高廣大乃為正學<lb/>
學不正雖熟何益非但無益為害最甚<lb/>
不學聖賢則學無窮宿今之學多只是對塔説相輪<lb/>
自知不真而以告人者即妄也告人而不盡心不忠也<lb/>
<pb n="KR3a0081_WYG_002-27a"/>
清高太過則傷仁和順太過則傷義是以中道為難當<lb/>
　精擇而審處<lb/>
工夫不密則外邪乗隙而入<lb/>
若得工夫精又無間斷學須日夜長進<lb/>
學知為己方好商量做工夫<lb/>
學不為己縱讀書多講説詳不過誇多鬬博習為口語<lb/>
　學愈博道愈雜<lb/>
學知為己亦不由你不戰戰兢兢<lb/>
<pb n="KR3a0081_WYG_002-27b"/>
今人學不進者只歸咎於天資是自棄也傅説曰學於<lb/>
　古訓乃有獲念終始典於學厥徳修罔覺詩曰古訓<lb/>
　是式威儀是力皆是學之功㸔朱子晩年學甚進今<lb/>
　人只是或作或輟枉過了日子及學不進則曰天資<lb/>
　局定非自棄而何<lb/>
昔在南康何太守言當今秀才難敎某對曰只有兩箇<lb/>
　人敎不得他問是誰曰自棄自暴者<lb/>
學才怠惰便入於自棄<lb/>
<pb n="KR3a0081_WYG_002-28a"/>
人茍能心勿忘勿助長則無處不是道理無處不可進<lb/>
　學<lb/>
人若端莊静一則天理即存大本自立及其至也篤恭<lb/>
　而天下平一不莊敬則百邪交侵不待形於外而天<lb/>
　理根原喪於内矣<lb/>
　<lb/>
　<lb/>
　<lb/>
<pb n="KR3a0081_WYG_002-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居業録卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居業録卷五</head>
    <p>
<pb n="KR3a0081_WYG_005-1a"/>
欽定四庫全書<lb/>
　居業録卷五　　　　　　明　胡居仁　撰<lb/>
　　古今第五<lb/>
天髙地下萬物散殊而禮制行矣葢尊卑上下貴賤等<lb/>
　級以至儀章度數皆有一定不易之理不過假聖人<lb/>
　之手而制作之便成箇禮天下後世遵而行之其實<lb/>
　未制作之時此禮之體已具也<lb/>
天髙地下萬物散殊而禮制行矣流而不息合同而化<lb/>
<pb n="KR3a0081_WYG_005-1b"/>
　而樂興焉此禮樂之本意也聖人制作只是因其自<lb/>
　然之理曷嘗有一毫私意安排禮樂既成則所以節<lb/>
　民之欲感人之心成人之徳乃自然之功用故程子<lb/>
　曰若達便是堯舜氣象<lb/>
聖人無一事不從道理出來如禮樂刑政皆道也後世<lb/>
　道不明禮樂刑政與道判為二物故禮樂廢而刑政<lb/>
　倚於一偏也<lb/>
凡事有則循其則即理也裁而制之則為法度法度立<lb/>
<pb n="KR3a0081_WYG_005-2a"/>
　則弊可革然行之則在得人久或弊生又可變而通<lb/>
　之以適於宜<lb/>
為治之法當因事勢而裁以天理<lb/>
近觀三禮皆是從天理上裁制出來葢聖人之心理一<lb/>
　而用殊天下之事萬殊而一本故許多制度節文皆<lb/>
　是聖人胸中流出天下後世取以為法學者須當由<lb/>
　是以窮理<lb/>
茍非其人道不虛行縱有良法美意非其人而行之反<lb/>
<pb n="KR3a0081_WYG_005-2b"/>
　成弊政雖非良法得賢才行之亦救得一半人法皆<lb/>
　善治道成矣<lb/>
處天下事須得其總要如君擇相相擇諸司之長長擇<lb/>
　其僚自然得人得人則天下事自理此實理之自然<lb/>
　非强安排如太極生兩儀兩儀生四象四象生八卦<lb/>
　以至生千生萬葢道理是如此聖人只倚他這道理<lb/>
　做非聖人所造為也<lb/>
封建乃古聖人擇賢以分治公天下之心也使生民各<lb/>
<pb n="KR3a0081_WYG_005-3a"/>
　有主主各愛其民上下維持以圖久安至善之法天<lb/>
　子又有慶讓錫命征討之法以統御之及天子無道<lb/>
　然後乃敢縱恣吞併然亦不敢不自愛其民也若不<lb/>
　愛其民則衆不為用故中才之主亦知愛其民以固<lb/>
　邦本惟昏愚之甚然後肆其虐又必有仁賢智勇起<lb/>
　而救之湯武是也其曰兼弱攻昧取亂侮亾則虐民<lb/>
　者必更之立賢主以養其民周衰聖王不作無有能<lb/>
　伐暴救民者及吞併已盡秦以天下為己私乃立郡<lb/>
<pb n="KR3a0081_WYG_005-3b"/>
　縣以為治此亦勢使然也葢以秦之昏暴固不能行<lb/>
　先王之政雖行封建未必得人以主其國養其民民<lb/>
　必不服國必生亂借使能服亦以土地人民自私因<lb/>
　秦之暴而叛焉故曰茍非其人道不虛行徳必如禹<lb/>
　湯文武方能行之又必得仁厚有徳為諸侯方能君<lb/>
　國子民以承天子休命論者以為封建不可復誣矣<lb/>
　但郡縣得人亦可為治固不必封建也<lb/>
今人多言古道不可行於今此乃見道不明徇俗茍且<lb/>
<pb n="KR3a0081_WYG_005-4a"/>
　之論古今之道一也豈有可行於古不可行於今但<lb/>
　古今風氣淳漓不同人事煩簡有異其制度文為不<lb/>
　無隨時斟酌而損益之若道之極乎天地具于人心<lb/>
　者豈有異哉不能因時損益以通其變者正為道不<lb/>
　明也孔子所謂百世可知者豈欺後世哉故明道十<lb/>
　事皆言非有古今之異者也<lb/>
明道所論十事條理詳備先王之法盡于此矣當時若<lb/>
　能用之從容三代之法可復<lb/>
<pb n="KR3a0081_WYG_005-4b"/>
有公天下之心方做得公天下之事封建諸侯與之分<lb/>
　治是也秦始皇以私心得天下以天下為己之私物<lb/>
　豈做得封建事又慮封建之後諸侯各專其土地人<lb/>
　民難以制馭與李斯尋得一箇建郡縣底法度來行<lb/>
　如以身使臂以臂使指無不聴順免尾大不掉之患<lb/>
　以為可以傳之無窮故肆其惡無所忌憚不二世而<lb/>
　亡殊不知封建之法行各國諸侯把持得𦂳各愛其<lb/>
　人民土地猝難變動因可夾輔王室此法不行故陳<lb/>
<pb n="KR3a0081_WYG_005-5a"/>
　涉一起蕩然無制此固是秦無徳不行封建使行他<lb/>
　亦不能得好人去做諸侯諸侯背叛他亦做不得天<lb/>
　下主故封建之壊亦是世變至此不得不壊郡縣之<lb/>
　設亦是事勢至此不得不設但建國則根本固難變<lb/>
　動然統治之法又不如郡縣易行茍得其人二法皆<lb/>
　可也<lb/>
封建諸候先儒以為當復者又有以為不可復者以為<lb/>
　可復者使民各有主以賴其愛養區域周密無天下<lb/>
<pb n="KR3a0081_WYG_005-5b"/>
　土崩之患以為不可復者恐世襲封爵或多驕滛害<lb/>
　民或㨿有土地人民天子難制易為亂叛故無一定<lb/>
　之論愚嘗思之惟孟子有言徒善不足以為政徒法<lb/>
　不能以自行程子曰必有關雎麟趾之意然後可以<lb/>
　行周官之法度則此法非聖王不能行之審矣然井<lb/>
　田之法所制民産以養民雖中才之主皆當勉力行<lb/>
　之故孟程張朱皆急于井田緩于封建或曰設行封<lb/>
　建當依孟子言百里當依周禮言五百三百曰但當<lb/>
<pb n="KR3a0081_WYG_005-6a"/>
　百里曰郡縣可行井田乎曰可曰王莽何以不能行<lb/>
　曰王莽以小人竊君子之器覆亾不暇能行王政乎<lb/>
後世以智力取天下其治天下乃把持制馭之術未甞<lb/>
　有愛養斯民之誠心如何行得封建其所封子弟功<lb/>
　臣皆是箇享富貴之人其害民叛上必矣故後世封<lb/>
　建非理不可行乃勢不可行秦始皇李斯言立諸侯<lb/>
　是更樹兵張子房説漢髙徳業事功俱不及周武王<lb/>
　如何封得六國後是李斯子房見得事勢透<lb/>
<pb n="KR3a0081_WYG_005-6b"/>
凡正官須要才徳兼全方可為佐貳官可截長補短用<lb/>
凡佐貳官必須命於朝僚屬則令長官自擇六部則一<lb/>
　正三副命于朝監司則一正二副郡則一正一副命<lb/>
　于朝邑則惟正官命于朝其餘僚屬大者薦聞小者<lb/>
　自辟如此則君相事亦簡亦不患不得人盖君子小<lb/>
　人各從其類長貳君子必不肯用小人為僚屬<lb/>
官不得人雖多何益非但虛費祿食必生事擾民<lb/>
朱子曰上之人曽不思量時文一件舉子自是着急何<lb/>
<pb n="KR3a0081_WYG_005-7a"/>
　用更要教設學校却好教他理㑹本分事業<lb/>
朱子曰今敎官只敎人做科舉時文若科舉時文他心<lb/>
　心念念要争功名若不敎他你道他自做不做何待<lb/>
　設官置吏費廪祿教他做也須是當職底人怕人不<lb/>
　識義理須是要敎人識些如今全無此意<lb/>
天下古今只着一箇利字害了天理秀才讀着書便要<lb/>
　求中科釋子誦着經便要求一箇福禪子坐着禪便<lb/>
　要求自己一箇快樂那里尚有天理<lb/>
<pb n="KR3a0081_WYG_005-7b"/>
或問天下之事大正則難如學校間可小正朱子曰大<lb/>
　處不正小處越難正<lb/>
明道敎養選舉法簡易明白復古得賢如反掌伊川學<lb/>
　制則因時制而裁酌之未免于課卷文字朱子貢舉<lb/>
　議則欲救一時之弊然終是費力葢半夾界事最難<lb/>
　做須得君相有力量一依先王之法斟酌而行之自<lb/>
　然不費力<lb/>
明道先生曰古者政教始于鄉里故欲復族黨比閭之<lb/>
<pb n="KR3a0081_WYG_005-8a"/>
　法朱子曰古人比閭之法眞箇能行禮以帥之民都<lb/>
　是教了底如一大川水分數小川去無不流通後世<lb/>
　有聖賢作必須法古從底做起始得<lb/>
古者鄉舉里選法非但可以為朝廷得人又可盡教養<lb/>
　激勵漸磨之道閭族鄉黨既勵于徳行道藝則風俗<lb/>
　安有不厚教化安有不興人才何患無成朝廷必得<lb/>
　人為治也<lb/>
得賢之道須如周禮賔興明道選舉方無所遺其次莫<lb/>
<pb n="KR3a0081_WYG_005-8b"/>
　如搜訪薦舉如舜舉于厯山伊尹舉于莘野傅説舉<lb/>
　于巖下太公舉于渭濵孔明舉于南陽皆因求訪薦<lb/>
　舉而得葢不世出之才道髙名重茍訪求之無不可<lb/>
　得但恐才徳未著者須用賔興選舉法方可無遺非<lb/>
　但無遺又有作興奬勵之實使賢才日盛今之科舉<lb/>
　非徒不能得賢反廢人進修之實或謂程明道朱文<lb/>
　公皆出于科第豈可不為得人曰使科舉果可得賢<lb/>
　則程朱為狀元矣<lb/>
<pb n="KR3a0081_WYG_005-9a"/>
茍不能行成周鄉舉里選法只行薦舉法亦可得人今<lb/>
　之科舉全無用處薦舉雖不及鄉舉里選猶可激勵<lb/>
　人自去進善但不如周官教養振作之詳備若只以<lb/>
　文詞取士使人日趨於纎巧薄劣是蔽絶其為善之<lb/>
　心使之流于不善也<lb/>
古人以徳行道藝教人即以此取士又從鄉里教起故<lb/>
　取士用鄉舉里選之法漢猶近古用孝亷科賢良方<lb/>
　正科舉士是尚徳行用茂才科經義科舉士是兼才<lb/>
<pb n="KR3a0081_WYG_005-9b"/>
　學此儘好但不若周禮賔興之盡善後世純用文詞<lb/>
　取士空言無實進士是隋煬帝做起殿試是則天武<lb/>
　后做起<lb/>
朱子言宋之銓法為挨排法科舉為信采法言非推用<lb/>
　賢才之道<lb/>
朝廷不以徳行取士天下學校根本先壊了非惟不能<lb/>
　成人才又壊人才吾在紹興與朱綖説今之秀才有<lb/>
　六七分天資及入學校年久又壊了一半只有二三<lb/>
<pb n="KR3a0081_WYG_005-10a"/>
　分天資綖以為然<lb/>
朝廷以文章取士故士子亦心心念念日夜去擬題目<lb/>
　作文章故學官皆閑了設若朝廷以徳行才能取士<lb/>
　則人必皆奮勵以進其才修其徳又何患人才不興<lb/>
　風俗不美故乾綱一振萬類皆從人存政舉又何難<lb/>
　哉<lb/>
以文詞取士不過空言無實豈能得人不若推訪論薦<lb/>
　乃能盡衆人公道其得人必勝如詞科必欲教養推<lb/>
<pb n="KR3a0081_WYG_005-10b"/>
　選人才使無遺逸須如周禮司徒明道學校劄子<lb/>
今學校之政全無可觀教養之法已廢間有些好人出<lb/>
　來皆是天資自美若不入徳行一科學校全整理不<lb/>
　得<lb/>
五倫萬古不易之道經界萬古不易之利人才萬古為<lb/>
　治之本法度則可因時損益<lb/>
昔見䇿問有曰學所以明人倫顔路在廡不應顔淵在<lb/>
　堂曾子子思在堂不應曾晳伯魚在下答者只曰以<lb/>
<pb n="KR3a0081_WYG_005-11a"/>
　傳道為重此亦不是道豈有重于父子者子在上父<lb/>
　在下安乎禮可以義起宜别立一堂于聖殿之後以<lb/>
　祀顔路曾晳伯魚乃為正也<lb/>
祭祀所以崇徳報功合升程朱于四配之下以成七配<lb/>
　若禮殿狹難設位則十哲乃世俗論可列在廡只用<lb/>
　顔子配享曾子至朱子六人升配于堂庶幾允當夫<lb/>
　程朱之徳無愧顔孟功亦不在顔孟之下<lb/>
塟可以無槨無蝼蟻之地則可江南多蟻必須槨依家<lb/>
<pb n="KR3a0081_WYG_005-11b"/>
　禮用灰隔尤妙貧甚不能具者用石灰炭末三四石<lb/>
　用小石子或石屑和拌以周棺可也不然必為蝼蟻<lb/>
　所食<lb/>
聲是天地自然之聲律度量衡皆起于此而數在其中<lb/>
　黄鍾之律容秬黍一千二百是聖人先以聲定律之<lb/>
　管後以秬黍積之知其然然後可因是而造度量衡<lb/>
　非是以秬黍制律況地有肥瘠年有豐㐫黍因有大<lb/>
　小安可執以為定惟程子謂止有秬黍彼時適當此<lb/>
<pb n="KR3a0081_WYG_005-12a"/>
　數故以定律管非律由秬黍制也<lb/>
今天下第一無用是老釋第二無用是俗儒所作詩對<lb/>
　與時文如農工商賈皆有用處皆有益于世如農之<lb/>
　耕天下頼其養工之技天下賴其器用商雖末亦要<lb/>
　他通貨財如老釋與俗儒在天下非但無用又害了<lb/>
　人心昔見一俗儒作詩賀人夀過數日其人將去糊<lb/>
　窓壁此儒喫惱吾曰也只好糊窓子更好作何用詩<lb/>
　以理性情文以載道義又何咎焉乃不去身心性情<lb/>
<pb n="KR3a0081_WYG_005-12b"/>
　上理會所以無用也<lb/>
人著書才有一毫為名便是悖逆天理古人著書皆不<lb/>
　得已如耒耜陶冶生民所賴菽粟布帛生民所急若<lb/>
　無益于世著之何用況詭誕浮華害于世者乎<lb/>
某在佑聖觀見壁間題曰逆則處處生顛倒順則頭頭<lb/>
　合自然居仁加兩字曰逆理則處處生顛倒順理則<lb/>
　頭頭合自然<lb/>
作詩文要巧便離道只要道理條暢叙事詳明觀四書<lb/>
<pb n="KR3a0081_WYG_005-13a"/>
　六經可見<lb/>
明道學校養士劄子就本原上做故末自正朱子私議<lb/>
　從時弊上救便難<lb/>
天下人才風教繋于朝廷當今以科舉文辭取士多少<lb/>
　英豪俊邁壓從那邊去此風浸久益盛隋焬帝開此<lb/>
　端王教不行多由于此<lb/>
天下之田地足以供天下之衣食天下之山澤足以供<lb/>
　天下之材用但力要勤用要節取要時而已<lb/>
<pb n="KR3a0081_WYG_005-13b"/>
井田什一漢雖三十税一然豪強兼併貧人盡力耕種<lb/>
　富者分去一半是十分而税五漢文帝盡赦田税貧<lb/>
　民未嘗受惠荀悦之論是也王莽欲行井田然簒逆<lb/>
　之賊君子不為用小人在位吏縁為姦騷亂天下蘇<lb/>
　氏葉氏馬氏皆以為真不可行誤矣唐太宗口分授<lb/>
　田遂致貞觀之治若聖王得人任職舉井田而行畫<lb/>
　成區數隨髙低長短濶狹每區以百畆為率每畆以<lb/>
　百步為率分上中下三等上等八口九口中者七口<lb/>
<pb n="KR3a0081_WYG_005-14a"/>
　六口下者五口未至五口或過乎九口别行區處或<lb/>
　曰田之數不可益人之生無窮只恐將來人多田少<lb/>
　養不給如何曰天地間氣只生得天地間許多人旣<lb/>
　生之必能養之將海内之田區畫已定籍記天下人<lb/>
　口之數而加減之只要均平不拘多少多則每區十<lb/>
　人亦可少則每區四五人亦可當以田為母而區畫<lb/>
　已有定數以人為子而增減以受之<lb/>
天下之衣食盡出于農工商不過相資而已故程子舉<lb/>
<pb n="KR3a0081_WYG_005-14b"/>
　先王之法合當八九分人為農一二分人為工商今<lb/>
　以數計之工商居半又有待哺之兵及僧道尼巫師<lb/>
　祝富盛之家皆不耕而食機織本女子之事今機匠<lb/>
　以男為之耕者少食者多天下如何不饑困宜自百<lb/>
　官士人之外止將一分人作工商以通器用貨財有<lb/>
　無其餘盡驅之于農既盡生財之道又免坐食之費<lb/>
　四海必將殷富矣<lb/>
古者民有九年之食則水旱㓙災無患是謂太平今無<lb/>
<pb n="KR3a0081_WYG_005-15a"/>
　一年之食多只喫得半年又去生貨這半年食始能<lb/>
　接新榖若有水旱便難存活<lb/>
井田之法不行田地多被富豪有智謀者用銀榖買而<lb/>
　兼併之愚民常少衣食<lb/>
要天下富足須要使人人去耕又要使人人有田耕今<lb/>
　天下不耕而食多于耕者如何人不貧窮<lb/>
天下之民所以貧困者雖因田地不足然亦非一端或<lb/>
　因賦斂重或力役繁或用度奢侈或游手者多或水<lb/>
<pb n="KR3a0081_WYG_005-15b"/>
　旱蟲蝗或坐食者衆今工商多而農少亦貧困之一<lb/>
　端也<lb/>
若要人民殷富國賦不乏須分田置井務農重榖輕省<lb/>
　徭役使民得以盡力耕耨去冗食之官與坐食之兵<lb/>
　在上者躬行節儉限貴賤之等變奢靡之俗然後儲<lb/>
　積可廣雖遇㐫年民無饑困矣<lb/>
凡饑荒之時在上者便當惻怛憂閔以救民為急發倉<lb/>
　廪以濟之方可固結民心不怨上思亂<lb/>
<pb n="KR3a0081_WYG_005-16a"/>
厯觀為盜者多是游民懶惰者為之強者為強盜弱者<lb/>
　為竊盜故先王必禁游民使之有業効勤為先也<lb/>
天下只有公私義利兩端周官泉府買貨之滯于民者<lb/>
　及民之急于用則出而賣之皆所以便民其心公其<lb/>
　事義後世有市易和買皆私利于己古有平糴榖賤<lb/>
　則糴之以厚農榖貴則以原價糶之以救民皆公而<lb/>
　義後世則至于和糴強配皆私而利<lb/>
君道在養民井田不可不復古教民之道在學故學校<lb/>
<pb n="KR3a0081_WYG_005-16b"/>
　當復古兵民既分食者衆生者寡故寓兵之法必復<lb/>
　古三者復古其餘則隨時斟酌以適宜可也<lb/>
古者民即軍無事則耕有事則戰後世既無寓兵于農<lb/>
　之法遂有長征兵今又有世襲軍故有民户軍户<lb/>
古者三時務農一時講武此聖王寓兵于農萬世之良<lb/>
　法今既不行此法亦當行屯田法以免坐食之費今<lb/>
　百官禄薄百姓窮困皆因養待食之兵屯田宜在近<lb/>
　便處立屯如戍兵就在近邊之地耕屯郡兵就在近<lb/>
<pb n="KR3a0081_WYG_005-17a"/>
　郡之地耕屯每一兵撥田一區其入可食六七口免<lb/>
　其糧税使自食其榖又可以養父母妻子春夏秋則<lb/>
　就在屯所少暇小習戰法冬則入邊城大講武備其<lb/>
　田皆官府措置如此則非惟可以免坐食之患又免<lb/>
　漕運則國自富民自足矣<lb/>
王介甫保甲法非不善但小人為官虐害百姓訓練頻<lb/>
　數有違農時騷然成擾民不堪苦若得人行之因農<lb/>
　隙田狩以講武事有何不可<lb/>
<pb n="KR3a0081_WYG_005-17b"/>
兵不可妄動必誅暴伐罪乃可出故三代以前出師皆<lb/>
　有誓所以聲明所討之罪以一我三軍之心曉我三<lb/>
　軍之意齊其號令嚴其紀律彼之君民既知已罪則<lb/>
　氣自喪心自離故仁義之兵理不可敵後世多忿慾<lb/>
　之兵無詞可執或有詞可執者亦因天理不明不能<lb/>
　剖破姦䧺亂賊之心事罪惡以昭告軍民遠近以壯<lb/>
　我師之氣以服敵人之心是以苦于戰鬬而不足以<lb/>
　正天下<lb/>
<pb n="KR3a0081_WYG_005-18a"/>
聖王之兵有征無戰又無許多詭計者非是迂濶是他<lb/>
　師出以正仁義素孚于人心行陣整肅號令嚴明兵<lb/>
　士奮勇效死敵人望而畏服又吾之所以征之者非<lb/>
　欲殺彼之民乃誅其害民者彼民豈肯願與我戰此<lb/>
　一箇天地生物之心無物我彼此之間逺近華夷莫<lb/>
　不感戴豈真若宋襄于泓之戰迂愚無道反辱身敗<lb/>
　師乎孫子曰兵詭道也謂詭則不可用竒則有之或<lb/>
　倉卒用師或敵人強盛有不得不用竒也終是用竒<lb/>
<pb n="KR3a0081_WYG_005-18b"/>
　必有殺傷之患非聖人心也但恩信不及所以制服<lb/>
　其勢者不得不如此所以殺其人不若制其勢制其<lb/>
　勢不若服其心<lb/>
古之聖王心同天地其生物之心敵國皆知之雖或誅<lb/>
　暴救亂不得已而興師彼之人民皆心服誰肯與我<lb/>
　為敵此是箇大兵法人不識只有孟子識得透<lb/>
黄石公素書始終只是一箇私或曰素書先説道徳仁<lb/>
　義禮如何謂之私曰道徳仁義禮非私石公以私見<lb/>
<pb n="KR3a0081_WYG_005-19a"/>
　窺之私意用之故私然所窺所用非眞道徳仁義禮<lb/>
　也<lb/>
兵者聖人不得已而用之為誅暴禁亂弔民伐罪而設<lb/>
　主之須是仁義之人智勇可用于暫時亦利害相半<lb/>
兵以仁義為本當先嚴紀律設謀制勝在後<lb/>
兵雖主之以仁義亦須法律謀議具全方可用<lb/>
兵雖曰威克厥愛然愛行乎其中不知此則必有敗亡<lb/>
　之禍無以全其生故仁義之兵愈嚴<lb/>
<pb n="KR3a0081_WYG_005-19b"/>
兵法言須使兵士畏將過於畏敵此言雖是亦偏須更<lb/>
　使愛將如愛父兄也然此是説家計事須使敵人亦<lb/>
　知畏愛方好問羊陸何如曰羊祐是私意故程子以<lb/>
　為敵國相傾之謀問聖賢如何曰聖賢兵以義動自<lb/>
　不用許多機阱所謀者欲其歸於義也非私也<lb/>
若朝廷君相不得其人雖有善戰之才不可為之戰也<lb/>
　雖使戰勝終必敗亡<lb/>
以寡擊衆者只是這邊謀議定那邊謀議不定這邊人<lb/>
<pb n="KR3a0081_WYG_005-20a"/>
　心奮勇那邊人心懈惰這邊隊伍整那邊隊伍亂再<lb/>
　無别法<lb/>
天下事不善處置則小變成大鄧茂七葉宗流黄蕭羊<lb/>
　若當初處置得宜一縣尉足以制之及發也茍得其<lb/>
　人郡兵足以制之及其猖獗費傷許多兵力若王道<lb/>
　既行仁義既興則民安物阜賢能在位百邪俱息自<lb/>
　無此等事以此思之王道不行太平難致漢唐宋僅<lb/>
　得小康下此皆危亡之國也故非陳勝能起兵秦自<lb/>
<pb n="KR3a0081_WYG_005-20b"/>
　起也非黄巾能為亂漢自亂也非黄巢能為亂唐自<lb/>
　亂也非紅巾能為亂元自亂也<lb/>
兵主于誅暴禁亂安民故以不殺人為本其殺人者不<lb/>
　得已也此亦是以生道殺人<lb/>
殺降最不好惡莫大焉一則殘忍害仁二則阻人悔過<lb/>
　絶人生路三則適足以堅敵人之志<lb/>
殺降夷族屠城此三者至不仁至慘酷古無是事五刑<lb/>
　之不載先王所不行也<lb/>
<pb n="KR3a0081_WYG_005-21a"/>
擒盜賊明賞罰為先昔臯陶明象刑而三苖服刑賞既<lb/>
　明功罪既著能否既分則人心自奮勇氣自倍賊勢<lb/>
　自消此其本也設機制勝在臨時<lb/>
朱子曰今盡力養兵常有不足之患自兵農既分之後<lb/>
　計其所費則是無日不用兵也愚謂若寓兵之法不<lb/>
　行且興屯田法可省坐食之費<lb/>
屯田之法須如古者井田官買田為之分成區域每區<lb/>
　所入可食六七人令軍人移家就佃選賢能為之師<lb/>
<pb n="KR3a0081_WYG_005-21b"/>
　修明戰法敦尚仁義有事則戰無事則耕非惟可免<lb/>
　饋運可以漸復井田<lb/>
古人七家出一兵是遠征如輔衛國家則人人皆當盡<lb/>
　力人人皆當講武故田與追胥竭作<lb/>
先王之兵在于救民伐暴禁亂保邦後世之兵在于利<lb/>
　己殺人逞忿快欲<lb/>
感化者聖王為治之本刑賞者聖王勸懲之具馭衆之<lb/>
　柄也天下之大生人之衆雖逺近賢愚不等然莫不<lb/>
<pb n="KR3a0081_WYG_005-22a"/>
　本于一理聖人在上盡此理于己安有不感化者哉<lb/>
　然善者爵而賞之惡者威而刑之亦此一理中之散<lb/>
　而萬殊者聖人豈有意為之哉理之當然也然刑當<lb/>
　乎理衆莫不懲賞當乎理衆莫不勸故此又為馭衆<lb/>
　之柄也<lb/>
兵刑皆聖人不得已而用之徳政未孚頑暴未化只得<lb/>
　着如此處置故二者皆極其矜恤戒懼<lb/>
君子不待刑而常存戒懼故自能立教小人則必待刑<lb/>
<pb n="KR3a0081_WYG_005-22b"/>
　方有所戒懼故刑所以弼教<lb/>
今武官世襲軍人世襲兵安得不弱如祖父智勇兼全<lb/>
　可為武官子孫或愚弱可供職乎祖父壯健可為兵<lb/>
　或子孫小弱亦可為兵乎只合文武合一兵農合一<lb/>
　遴選賢能為之主治無事時修立教化務農講武有<lb/>
　事時則簡練精壯者以為兵<lb/>
今因兵食廣浮費多以致官禄薄再立均徭皂𨽻月錢<lb/>
　亦是加賦之意<lb/>
<pb n="KR3a0081_WYG_005-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0081_WYG_005-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居業録卷五<lb/>
</p>
<p>
</p>
  </div>
</body>
</text>
</TEI>
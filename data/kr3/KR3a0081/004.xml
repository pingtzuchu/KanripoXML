<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居業録巻四</head>
    <p>
<pb n="KR3a0081_WYG_004-1a"/>
欽定四庫全書<lb/>
　居業録巻四　　　　　　明　胡居仁　撰<lb/>
　　帝王第四<lb/>
古者必徳足以感天下之心功覆天下之民斯為天下<lb/>
　所宗而為天子唐虞三代是也至孔子徳雖足以感<lb/>
　服天下之心然無天子之薦又無百里之地以為因<lb/>
　故功徳不及斯民所以終為匹夫自秦而下以强力<lb/>
　姦計而得天下者甚多此亦時勢不同也葢古者諸<lb/>
<pb n="KR3a0081_WYG_004-1b"/>
　候萬國疆域嚴固非首出庶物之人豈能服萬國之<lb/>
　心故孟子以為無不仁而得天下者自秦立郡縣之<lb/>
　後無諸候翰屏夾輔之勢而姦雄往往以强力智計<lb/>
　相角又不遇聖王之興以收之故智力勝者得之亦<lb/>
　勢然也<lb/>
堯舜生朱均瞽鯀生舜禹清濁美惡雙化莫測雖聖人<lb/>
　亦莫能與也<lb/>
四㓙堯深知其惡只是用其才當時舜禹臯陶稷契未<lb/>
<pb n="KR3a0081_WYG_004-2a"/>
　出無人可用故如此聖人在上駕馭之他亦不敢露<lb/>
　其惡<lb/>
天下事必君臣相遇而後可以有為上者如湯之於伊<lb/>
　尹髙宗之於傅説文王之於太公次者如桓公之於<lb/>
　管仲燕昭之於樂毅髙祖之於子房先主之於孔明<lb/>
　皆君臣相知相契之深<lb/>
文王雝雝在宮肅肅在廟不顯亦臨無斁亦保顔子明<lb/>
　道近之<lb/>
<pb n="KR3a0081_WYG_004-2b"/>
文王得太公便載之後車是相知相契深故敬之至禮<lb/>
　之重<lb/>
或問湯武同時而生爭乎讓乎分天下而治乎共天下<lb/>
　而治乎曰相讓而共治曰以誰為君曰以年長而功<lb/>
　多者為君盖聖人無圖天下之心只㸔道理合如何<lb/>
　安然居之<lb/>
桀紂失了君道故湯武不得已而伐之盖君者所以為<lb/>
　天下主代天理物以養天下之民今桀紂非惟失君<lb/>
<pb n="KR3a0081_WYG_004-3a"/>
　道又殘民害物乃天地間一大賊也湯武不幸適在<lb/>
　其時當救民之任故不得避伐上之嫌而坐視也<lb/>
有聖賢之君必有聖賢之佐若中材之君有聖賢之佐<lb/>
　亦可成王業太甲成王是也<lb/>
此感而彼應者心同此理也處置得宜而人心服者亦<lb/>
　心同此理也秦漢以下為治者不過處置上做不知<lb/>
　上一截旣不知上一截則下一截亦偶中耳豈能盡<lb/>
　得其宜此先王之治所以難復也或曰老佛亦曉得<lb/>
<pb n="KR3a0081_WYG_004-3b"/>
　心同此理可謂能知上一截何以反害天下曰老佛<lb/>
　只想像一箇道理原頭以為此心此理無不同非真<lb/>
　能知萬殊所以一本也<lb/>
三代以下之君漢髙祖天姿㝡髙惜乎無眞儒輔相若<lb/>
　得眞儒輔相三代可復那時秦法苛虐不可因戰國<lb/>
　又無治天下之法可傳若有眞儒舉先王之法髙祖<lb/>
　必肯依從<lb/>
漢髙祖只勝得一箇無仁義底人若遇仁者髙祖便着<lb/>
<pb n="KR3a0081_WYG_004-4a"/>
　臣服韓信只勝得無智勇底人若遇智勇韓信計不<lb/>
　能施矣<lb/>
項羽當初從范増之計以立義帝當時亦是時勢當如<lb/>
　此君臣之義旣定豈可更行弑逆光武之於更始處<lb/>
　得便好更始本不足以為君光武漢之同姓固可中<lb/>
　興而光武亦不殺之是善處君臣之變者也<lb/>
漢武帝才足以有為惜乎多欲周世宗才足以有為惜<lb/>
　乎未學宋神宗亦欲有為惜乎汩於功利人君不務<lb/>
<pb n="KR3a0081_WYG_004-4b"/>
　學便以禮樂制度為𤨏碎不足為而欲逕趍功利殊<lb/>
　不知天生聖人代天以施教化聖人制禮樂代聖人<lb/>
　以成敎化是天假手聖人故天不言而萬物安聖人<lb/>
　假手於禮樂故已不勞而教化行<lb/>
漢景不殺母弟梁王亦可為天下後世法梁王以母之<lb/>
　寵欲求為太子議臣袁盎持正義以諫止之及梁王<lb/>
　殺袁盎則罪固當死然皇后涕泣不食必至傷生故<lb/>
　景帝寧屈法伸恩此亦天理人情之至也<lb/>
<pb n="KR3a0081_WYG_004-5a"/>
隋文帝簒國之君王仲淹獻太平策可謂不知人簒弑<lb/>
　之人其身犯大逆若北面以臣之即逆黨也稍知義<lb/>
　理者不為也且古之仕者皆欲行道以濟斯民簒弑<lb/>
　之人其身不正不可以君天下又可與之行道乎<lb/>
胡氏責唐太宗不能正楊廣弑逆之罪聲大義以討之<lb/>
　此言誠當茍非其人道不虛行太宗以英武之才謀<lb/>
　取天下惜乎無學未嘗窮理正心去私窒欲以當然<lb/>
　之理處當為之事伸大義救民命故用許多智計甚<lb/>
<pb n="KR3a0081_WYG_004-5b"/>
　為鄙陋其立心殆與竇建徳等無異但才智勇畧非<lb/>
　建徳世充所及豈可以湯武之事望之使其真有聖<lb/>
　王之學必仁義奮發誠心誓衆聲楊廣弑逆之罪毒<lb/>
　流四海軍民被害之由傳檄州郡播告天下宣諭兩<lb/>
　京以為身任方面不忍視賊不討坐視生民困苦死<lb/>
　亡而不救願與天下豪傑共興義兵以行天討則義<lb/>
　士奮發生民引領有征無戰矣<lb/>
建成太宗事先儒論之詳推本言之人之心純乎天理<lb/>
<pb n="KR3a0081_WYG_004-6a"/>
　乃處得此等事建成元吉不足責太宗與髙祖謀天<lb/>
　下皆是利心孟子所謂父子兄弟懐利以相接者當<lb/>
　時建成太宗元吉各置僚屬將佐勢固相軋若使太<lb/>
　宗無利心兄弟骨肉之間一以天理相接至誠事兄<lb/>
　愛弟或庶幾焉如建成元吉見疑解辭權位退讓處<lb/>
　貧如終不容寕死而已不可殺兄以賊天倫當時太<lb/>
　宗自言骨肉相殘古今大惡亦知慚矣惜乎人欲勝<lb/>
　天理㣲處置不去也<lb/>
<pb n="KR3a0081_WYG_004-6b"/>
歐陽永叔言秦以功力取天下力則是功則非秦以兵<lb/>
　力攻取使生民肝腦塗地罪莫大焉何功之有<lb/>
綱目書周世宗廢無額寺院禁私度僧尼夫聖王之制<lb/>
　度皆本於天理之自然而裁成之以為天下不易之<lb/>
　定準謂之額可也今周世宗旣廢無額寺院必存有<lb/>
　額寺院殊不知寺院乃天理中之必無者豈可立為<lb/>
　定額乎禁私度僧尼然則僧尼又可以公度之乎據<lb/>
　事直書世宗不學之陋自見矣<lb/>
<pb n="KR3a0081_WYG_004-7a"/>
宋太祖分明是簒亦是乗五代之風五季之時君臣道<lb/>
　絶由唐末藩鎭不臣沿習以致此極今日迎新天子<lb/>
　明日迎新天子今日黄袍加身明日黄袍加身宋太<lb/>
　祖分明是弑君自開闢以來君臣道喪莫甚於此時<lb/>
　可惜此等英雄人反做此等事然自仁宗後風氣漸<lb/>
　復人才之盛三代以下罕比此亦氣運使然有眞儒<lb/>
　而不用所以民不被其澤故儒風振作過於漢唐語<lb/>
　其治終在漢唐之下<lb/>
<pb n="KR3a0081_WYG_004-7b"/>
大抵君臣相合各從其類好道之君方能用有道之臣<lb/>
　好利之君必用計利之臣宋神宗滿朝君子獨用安<lb/>
　石者以安石利心與神宗合也如安石憂財力困窮<lb/>
　而言治財之道神宗即位初便言當今以理財為急<lb/>
　務此二人者利心相契其行泉府青苖市易等法雖<lb/>
　攻之者甚衆終不能破二人功利固結之心也<lb/>
宋徽宗畫最妙世傳為至寳徽宗為君玩物喪志如此<lb/>
　失天下宜矣<lb/>
<pb n="KR3a0081_WYG_004-8a"/>
向在南昌與張廷祥論三代以下有漢髙祖天姿樸厚<lb/>
　志髙才大承秦之暴無法可因彼時有眞儒者出舉<lb/>
　先王之法庶幾可行惜乎當時無人雖有張子房乃<lb/>
　雜黄老智謀有餘非先王之學韓信等俱是功利蕭<lb/>
　何等亦非修身正主之學其後有漢武帝志髙才雄<lb/>
　慨然欲大有為彼時若董仲舒本領純正庶幾王者<lb/>
　之佐然見道亦不甚分明亦無以使漢武實下手做<lb/>
　工夫以去私欲而復天理故漢武雖以有為之姿終<lb/>
<pb n="KR3a0081_WYG_004-8b"/>
　為物欲所勝而不克成也至宋神宗天資明敏奮然<lb/>
　有為當時有程子等眞聖賢之佐惜乎為王安石所<lb/>
　間神宗不能信用安石亦志髙才敏惜學術不正若<lb/>
　使明道為相安石為參佐亦可有為明道才大徳盛<lb/>
　行道濟時復三代之治如反掌故廷祥以為此天地<lb/>
　間大機會惜哉<lb/>
堯夫以皇帝王霸竝數便不相倫葢帝王無異道是純<lb/>
　乎天理無一毫人欲之私霸者元是私意縱窺測得<lb/>
<pb n="KR3a0081_WYG_004-9a"/>
　天理來用只是假豈可與帝王同年而語哉<lb/>
永樂間道義名節之士未見只有許多才子出來弄詩<lb/>
　文<lb/>
春秋之時霸主之有功於中國莫大於齊桓晉文晉悼<lb/>
　然桓公之才大晉文之才雄悼公之才髙惜其無學<lb/>
　力故天理不明急於功利或曰使文王為之何如曰<lb/>
　使聖人為之必率諸侯以循軌度輔屏王室朝貢以<lb/>
　時必無不庭之諸侯僭王之吳楚譚弦江虞必不見<lb/>
<pb n="KR3a0081_WYG_004-9b"/>
　滅信義旣孚盟㰱必不屢用仁恩旣洽陳鄭必不肯<lb/>
　叛徳威旣立荆楚必不敢慿陵禮樂征代自天子出<lb/>
　已則奉命而行所以贊時王以興復文武成康之業<lb/>
　必不如桓文攘天子之權以濟己之私也<lb/>
霸者有一半功便有一半害<lb/>
霸者雖有功於當時然三綱五常卒扶不起故仲尼作<lb/>
　春秋以明之<lb/>
霸者非有利於己底事皆不做言與己無干也不知仁<lb/>
<pb n="KR3a0081_WYG_004-10a"/>
　者以天地萬物為一己皆吾事也<lb/>
聖人不忍生民塗炭故取霸者之功聖門明乎修己治<lb/>
　人之道故羞稱五霸<lb/>
先儒言王道之外無坦途舉皆荆棘仁義之外無功利<lb/>
　舉皆禍殃此推其極而言也<lb/>
事事存其當然之理而已無與焉便是王者事著些計<lb/>
　較便是私吝心即流於霸矣<lb/>
王道最易行只要君身修皇建其有極王道根本<lb/>
<pb n="KR3a0081_WYG_004-10b"/>
天下古今共此箇道理大用之則大治小用之則小治<lb/>
　小失之則小亂大失之則大亂誠者為王假者為霸<lb/>
　竊者為姦未有捨此而能濟者<lb/>
古今敗國者皆自敗也或荒淫或遊畋或暴虐或狎小<lb/>
　人或好宮室或好貨聚斂皆亡國之具也故為君者<lb/>
　必兢業修身任賢去姦愛養斯民乃保國長久之道<lb/>
女色之害甚酷小則亡身大則亡國紂嬖一妲己而殷<lb/>
　之宗廟社稷滅亡幽王嬖一褒姒宗周喪滅文姜淫<lb/>
<pb n="KR3a0081_WYG_004-11a"/>
　而殺魯桓齊襄二君宣姜淫而衞為狄滅女色之害<lb/>
　可勝言哉<lb/>
周公誅管叔是理當誅周公雖不欲然天理所在周公<lb/>
　不得違也周公之誅管叔湯武之伐桀紂皆聖人之<lb/>
　不幸非其本心也或曰何以見湯武不幸處曰使桀<lb/>
　紂賢湯武為諸候豈不自在<lb/>
王介甫詩言周公恐懼流言日王莽謙恭下士時脱使<lb/>
　當年身便死至今眞偽有誰知此是據他地頭説豈<lb/>
<pb n="KR3a0081_WYG_004-11b"/>
　有心通乎道而不能知人者哉當時六軍萬姓皆知<lb/>
　周公之心詩曰旣破我斧又缺我斨周公東征四國<lb/>
　是皇哀我人斯亦孔之將又曰公孫碩膚赤舄几几<lb/>
　非能知周公者乎王莽之姦雖當時識之者少然其<lb/>
　過服垢弊餙為節儉假為謙恭無非矯情干譽之事<lb/>
　包藏禍心之謀其藏於中者如此其發於外者必有<lb/>
　赧然之色偏詖文餙之言亦非難知也但不遇有道<lb/>
　者照之<lb/>
<pb n="KR3a0081_WYG_004-12a"/>
先儒言張子房平生事業皆自素書中出此誠然也葢<lb/>
　其權謀智術處身處事進退行藏與素書無一不合<lb/>
　後世智謀之髙妙無出於此但其不知天理本然之<lb/>
　妙足乎已而感乎人有諸中而形諸外不必全假智<lb/>
　謀明哲保身亦非全計利害以此論之黄張之道不<lb/>
　出一私字聖賢之道不出一公字<lb/>
韓信言漢髙帝善將將漢髙亦非善將將者古之善將<lb/>
　將者舜征三苖而用禹湯伐桀而用伊尹武王伐紂<lb/>
<pb n="KR3a0081_WYG_004-12b"/>
　而用尚父此乃善將將也如漢髙用計謀以馭韓彭<lb/>
　又使韓彭不得其善終可謂之善將將乎或言光武<lb/>
　善將將許多功臣皆得善終曰光武亦非善將將者<lb/>
　古之善用人者盡其才進其徳保其身誠感其心用<lb/>
　盡其才位稱其徳賞當其功故各止其所各安其分<lb/>
　何用許多智計以制服之乎曰以韓信之智謀才氣<lb/>
　其志又在功利若非髙帝有以制馭之其患有不可<lb/>
　勝言者曰髙帝本領未正君徳未全故其所為不過<lb/>
<pb n="KR3a0081_WYG_004-13a"/>
　如此設使本心純是天理不以謀天下為心只以救<lb/>
　生民為事義以舉事誠以感人四海之内皆引領向<lb/>
　風感於仁勇於義況韓彭乎當初漢髙本以利天下<lb/>
　為心韓彭亦以利合髙帝旣欲謀天下韓信豈不欲<lb/>
　謀國乎髙帝旣欲為帝韓信豈不欲為王乎韓信功<lb/>
　利之人不足道為漢髙惜也曰湯武誅桀紂後遂為<lb/>
　天子何以見其不謀天下曰人之所得於天而全具<lb/>
　於我者謂之性聖人只是盡性曷嘗有一毫利心舎<lb/>
<pb n="KR3a0081_WYG_004-13b"/>
　吾性分之固有以求富貴賢者且不為況聖人乎聖<lb/>
　人體具於中用之發于外者自不容己其仁民愛物<lb/>
　皆自至誠中出天下之人仰戴若父母若嬰兒失所<lb/>
　皆涕泣思親湯武安得不憐而救之乎况桀紂暴惡<lb/>
　已極天命已絶湯武亦不敢逆天而不伐曰何以見<lb/>
　桀紂天命絶曰天命者天理也君者所以為天下臣<lb/>
　民之主天命之以養斯民者今乃逆天為暴則自失<lb/>
　君道自絶其命不可為君矣況天命具在人心人心<lb/>
<pb n="KR3a0081_WYG_004-14a"/>
　怨叛如此則天命之絶可知曰周室旣衰孔子作春<lb/>
　秋以尊周為義何也曰春秋之時周室旣衰而先王<lb/>
　徳澤未冺民皆思周未忘觀黍離及匪風下泉之詩<lb/>
　則可見雖以齊桓晉文之盛猶曰咫尺天顏踐土猶<lb/>
　三覲王或又曰使孔子居桓文之位如何曰只是輔<lb/>
　周天子修明文武周公之典以號令天下率天下諸<lb/>
　候以奉周法循侯度興禮樂明教化若攘外安内之<lb/>
　功乃其餘事耳<lb/>
<pb n="KR3a0081_WYG_004-14b"/>
將相一體方能成天下之務韓信李愬能成其功以有<lb/>
　蕭何裴度恊心於内宗澤岳飛不能成功是為汪秦<lb/>
　沮撓於内也<lb/>
諸葛孔明司馬懿智勇相等只是孔明公平正大之氣<lb/>
　非懿所能敵故懿舉中原之兵不能當偏蜀之師那<lb/>
　時不敢出戰軍師已喪氣孔明三年不死懿成擒矣<lb/>
諸葛孔明三年不死則天下定矣當時司馬懿不敢出<lb/>
　與漢兵戰則三軍之氣自然沮喪況孔明屯田足食<lb/>
<pb n="KR3a0081_WYG_004-15a"/>
　因其土以為耕因其民以為衆推恩立信以鎮撫之<lb/>
　吾氣旣壯則賊氣自奪<lb/>
荀彧有智謀而從曹操是不講學之故霍光忠智有餘<lb/>
　其妻弑許后而不誅亦是不講學之故<lb/>
劉伯溫深䕶唐太宗不知仲尼之徒無道桓文之事伯<lb/>
　温智謀之士不知王道之大故也<lb/>
人才難得當堯之時人才之盛生民未有此後獨周為<lb/>
　盛周末孔顔之生人才亦可謂盛此後惟宋也<lb/>
<pb n="KR3a0081_WYG_004-15b"/>
人為小小功業動其心只是不識義理如鄧艾下蜀有<lb/>
　甚功業助簒逆以滅人之國罪大矣<lb/>
謝安東晉中第一人物其氣英明惜乎未學又好尚清<lb/>
　雅曠達無誠心整頓物理當時有多少當為事都不<lb/>
　做<lb/>
陸宣公才極精宻周遍三代以下罕及但唐徳宗庸君<lb/>
　不能盡其才豈公不以格君心為先務乎<lb/>
人才氣雖大不可無學力如㓂萊公後來因天書復相<lb/>
<pb n="KR3a0081_WYG_004-16a"/>
　是相率為偽更做得甚事<lb/>
為宰相不能搜訪天下賢才而用之更使誰去為治朱<lb/>
　子言呂夷簡為相有范文正不能用更有甚相業<lb/>
文天祥當宋末賈似道當國專權事已不可為矣後間<lb/>
　率兵勤王又與陳宜中等掣肘已不是時候況天祥<lb/>
　之才本疎乎<lb/>
功臣多不保其終者盖其始初君臣只是利心相合未<lb/>
　嘗以道合其所為者多權謀智計未嘗以道義匡其<lb/>
<pb n="KR3a0081_WYG_004-16b"/>
　君故其君亦以權謀智計待之或君忌其能臣挾其<lb/>
　功欲保其終豈不難哉儒者只務引其君當道道旣<lb/>
　行則可以保天下之民豈不能保其身乎然則揚雄<lb/>
　儒者不保終何也雄非功臣亦非以道事君者子路<lb/>
　之死程朱之禁如何子路亦非能以道事君程朱是<lb/>
　以道事君而不合者<lb/>
君子小人不可共治是善惡邪正必相反也君子必治<lb/>
　小人必亂者盖君子之徳足以格君化民况人以類<lb/>
<pb n="KR3a0081_WYG_004-17a"/>
　從君子用則賢才舉徳政修安有不治小人用則姦<lb/>
　邪進虐政多安有不亂<lb/>
君子小人自不相容其類不同也君子進則小人退小<lb/>
　人進則君子退未有君子小人共治者也然則堯用<lb/>
　四㐫豈不是小人曰堯聖人也聖君徳盛勢重方可<lb/>
　因其才而用之孔明用魏延如何曰魏延雖小人非<lb/>
　是大姦惡故孔明亦因其才而用之<lb/>
君子與小人勢不兩立互為消長此治亂所由分君人<lb/>
<pb n="KR3a0081_WYG_004-17b"/>
　者所當精察明辨以進退之出仕者亦當自守不可<lb/>
　誤入小人之黨與小人為黨終必敗也<lb/>
進君子退小人此為政第一義然須果斷以行之若是<lb/>
　好賢而不能進惡小人而不能退反自取禍敗<lb/>
處小人最難位髙勢重可以處置小人才髙徳重可以<lb/>
　處小人<lb/>
處小人不可一向疾惡之須先以善養之養之不格然<lb/>
　後從而處置之<lb/>
<pb n="KR3a0081_WYG_004-18a"/>
小人敗天下喫𦂳是移惑君心又引小人來居要位<lb/>
君子以有才為幸小人以無才為幸<lb/>
恃才者最是人之大病不惟敗事必不能保身舎己從<lb/>
　人方做得天下事<lb/>
人肯自修則喜聞過喜聞過則能來忠直之士忠直之<lb/>
　士進則小人退君子進則國家之治本於此不自修<lb/>
　者則忌聞過忌聞過則心好諂諛好諂諛則䜛諂面<lb/>
　諛之人進君子退矣國家之亂本于此<lb/>
<pb n="KR3a0081_WYG_004-18b"/>
忠邪不兩立盧杞等黜然後陸宣公之志方可伸其一<lb/>
　二而唐室之復不旋日矣<lb/>
忠賢旣用姦邪自息如春陽既長隂凍自消<lb/>
程子曰論治須要識體如修徳建極化導臣民精擇宰<lb/>
　相分建衆職者人君之體也致君澤民精選人才進<lb/>
　賢退不肖者宰相之體也宣布君上徳威設立政條<lb/>
　分任有司察民安否利害以施勸懲黜陟上司之體<lb/>
　也愛百姓施惠澤明教化慎政刑均賦役理寃獄此<lb/>
<pb n="KR3a0081_WYG_004-19a"/>
　有司之體也<lb/>
天生蒸民立司牧以養之若縱欲為暴便失君道<lb/>
師保得其人則君身修宰相得其人則百職舉<lb/>
宰相之職在於進賢退不肖進賢退不肖在於能知人<lb/>
　知人在於修身修身莫先於窮理窮理者在於讀書<lb/>
　論事推究到極處<lb/>
朱子説科舉雖做了狀元可惜輸了這邊工夫<lb/>
西山眞氏先心經而後政經則身心乃出治之本也<lb/>
<pb n="KR3a0081_WYG_004-19b"/>
為治之道有二修身明徳以感發作興其同然之善心是<lb/>
　頭一等事處置得宜是第二等事二者不可廢一<lb/>
朱子曰公卿以下士為難士以不自失為貴<lb/>
世間人才儘有亦多有肯做功業者只是理不明做功<lb/>
　業不出此大學以窮理為先也<lb/>
先王之世一道徳同風俗故人才只是一様後世有道<lb/>
　學之士有節義之士有功名之士有利禄之士文人<lb/>
　舉子詩人墨客又有老釋異端之徒倡優技術雜然<lb/>
<pb n="KR3a0081_WYG_004-20a"/>
　混處所以害道敗俗不可勝言原其所由皆因王政<lb/>
　不行小學大學之教不立故人各以己意為學傳習<lb/>
　之久遂有許多等人物若政教立則皆在吾化育之<lb/>
　中所謂節義功名利禄文人詩人盡歸於道徳而學<lb/>
　者亦有基本可立不流於異流倡優技術亦皆變於<lb/>
　正人矣<lb/>
或問如何得盡知天下之賢朱子曰只消用一箇好人<lb/>
　作相自然推排出來有一好人作臺諫不好人自住<lb/>
<pb n="KR3a0081_WYG_004-20b"/>
　不得<lb/>
天下人才要聖人出來得位收拾隨其所長而用之茍<lb/>
　無聖人在上裁而用之則清髙者多隱逸才智者多<lb/>
　趨功名曠大者多入異端<lb/>
只一箇正大道理聖王在上發出來鼓舞得天下人起<lb/>
　區區計謀不足道<lb/>
賢才國之楨幹民社所依以立也漢以鈎黨殺許多名<lb/>
　士而國隨以亡宦官亦自剥其廬其後宦官悉為袁<lb/>
<pb n="KR3a0081_WYG_004-21a"/>
　紹所誅無少長盡被殺至二千餘人有非宦官因無<lb/>
　鬚而誤殺者<lb/>
簒弑之君不能致治者葢以其悖天理䘮心徳無以教<lb/>
　其下而有道之賢必不肯為之臣智力勝者僅能把<lb/>
　持得住喪敗者多矣<lb/>
天地只是一箇生物之心聖人全天地之心故仁民愛<lb/>
　物自不能已<lb/>
天地之情正大聖人之情亦正大故不為煦煦之仁孑<lb/>
<pb n="KR3a0081_WYG_004-21b"/>
　孑之義<lb/>
為煦煦之仁孑孑之義者一則所見小二則立心私<lb/>
程子曰聖人能使天下順治非能為物作則也惟止之<lb/>
　各於其所而已<lb/>
聖人作事動循天理動中機㑹循天理則人心服而化<lb/>
　中機會則事當而易治<lb/>
聖人有憂世之心無忿世之心葢世道既衰上無明主<lb/>
　聖人在下只得隨時盡心拯救不可忿世而長往也<lb/>
<pb n="KR3a0081_WYG_004-22a"/>
古之聖賢只要盡此道理事業則隨所遇富貴貧賤不<lb/>
　足道<lb/>
聖賢生於治世有治世事業生於亂世有亂世事業事<lb/>
　業雖殊其道則一<lb/>
聖賢治世是從天理上展開去所以人不可及後世才<lb/>
　智之士用盡氣力只見功業之卑<lb/>
今人為利而仕便不正當了縱有小小功業亦不濟事<lb/>
　凡處事只要循理不可先計較利<lb/>
<pb n="KR3a0081_WYG_004-22b"/>
今人自置身於卑汚茍賤之中却要去外面求貴<lb/>
才不勝不可居其位職不稱不可食其禄<lb/>
不為堯存不為桀亡大行不加窮居不損須要識此<lb/>
人要做事業亦是私意君子之學只是明理應事事當為<lb/>
　處則汲汲為之不倦不當為處則截然不為故禹稷<lb/>
　憂而顔子樂也<lb/>
士君子只當守道安貧以待君上之求不當自求進求<lb/>
　進則先失其道矣<lb/>
<pb n="KR3a0081_WYG_004-23a"/>
在上者身旣修理既明則徳望素著不待政教號令之<lb/>
　出而民已歸服景仰況於設施之際事得其宜政教<lb/>
　號令既出刑罰既施如雨露霜雪又何民之不感悦<lb/>
　畏服乎<lb/>
君臣不以道合而以功利相濟者鮮能保其終<lb/>
富盛之久者自然驕奢淫惰此盛之所以必衰<lb/>
　<lb/>
　<lb/>
<pb n="KR3a0081_WYG_004-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居業録卷四<lb/>
</p>
<p>
</p>
  </div>
</body>
</text>
</TEI>
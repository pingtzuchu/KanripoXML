<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居業録卷三</head>
    <p>
<pb n="KR3a0081_WYG_003-1a"/>
欽定四庫全書<lb/>
　居業録卷三　　　　　　明　胡居仁　撰<lb/>
　　聖賢第三<lb/>
孔子教人忠信篤敬程子教人整齊嚴肅若著實做得<lb/>
　自然心安體舒道理明瀅今人多是無頭腦之學<lb/>
聖人教人只教以忠信篤敬使學者便立得箇根基本<lb/>
　領學問可次第進<lb/>
孔子教人便要使人有諸己<lb/>
<pb n="KR3a0081_WYG_003-1b"/>
學為己方有着力處窮理則達力行則有諸己<lb/>
學不為己雖有顔孟之聰明亦不濟事<lb/>
孔門之教只是求仁而堯舜事業盡在此<lb/>
孔門學者以求仁為要真是好是教他在最切要處求<lb/>
　非但自己一身好與天地萬物血脈便相貫通<lb/>
孔門以求仁為要程門亦然仁者心之徳求仁所以全<lb/>
　其心之徳心徳既全在我則有自然之生意在天地<lb/>
　萬物則亦流通無間故人之於仁最為親切入聖人<lb/>
<pb n="KR3a0081_WYG_003-2a"/>
　氣象於此最近如瓜仁桃仁杏仁此亦善形容仁字<lb/>
　葢物之生意盡在於此某嘗愛喫瓜仁桃仁喫着便<lb/>
　有仁底意思求仁必先主敬者當體便要存得本心<lb/>
　本心既存則生理自在<lb/>
曾㸃雖見得道理分明然下學工夫有欠故無以有諸<lb/>
　己若顔子便拳拳服膺邵康節見得道理分明又作<lb/>
　弄得熟反成玩侮天理釋氏未能真見但作弄自己<lb/>
　精神<lb/>
<pb n="KR3a0081_WYG_003-2b"/>
顔子最好處是得一善則拳拳服膺而弗失孟子最好<lb/>
　處是善端之發便能擴充以至其極今人見好事不<lb/>
　肯做故不濟事若因善端之發不肯放過直做到底<lb/>
　真箇難及便是顔孟復生<lb/>
論徳則顔子優於孟子論才只一般顔子之才密孟子<lb/>
　之才大<lb/>
孟子才髙在心性源頭處理㑹曰存心養性曰求放心<lb/>
　擴充四端之類其曰操曰存曰養曰求曰擴充孟子<lb/>
<pb n="KR3a0081_WYG_003-3a"/>
　工夫便在此下手非有孟子天資便無可依據故孔<lb/>
　子只教人忠信篤敬博文約禮便有依據持循而心<lb/>
　性工夫亦無不盡矣河洛之教實祖孔子故主敬主<lb/>
　一荘整嚴肅整衣冠齊容貎格物窮理益詳益盡學<lb/>
　者亦不患無依歸下手處矣<lb/>
孟子求放心集義養氣内外本末交盡也<lb/>
孔子以下才莫髙於明道才莫大於孟子<lb/>
孟子之髙與後世之髙不同孟子英氣渾化未盡故有<lb/>
<pb n="KR3a0081_WYG_003-3b"/>
　此跡如泰山之髙根脚甚大後世之髙下無根基無<lb/>
　實理空自髙大<lb/>
自孔孟以後道莫大於程朱故其所著作經傳實能發<lb/>
　明聖學切於學者今有一等溺於空虚者好簡㨗而<lb/>
　厭其煩務記誦者反惡其多務訓詁者不過借以為<lb/>
　口説惟實窮理力行者能識其精切詳明也<lb/>
自孟子後千四百年無人見得此道分明董子見其大<lb/>
　意孔明天資有暗合處韓退之揣見彷彿至程朱方<lb/>
<pb n="KR3a0081_WYG_003-4a"/>
　見得盡自朱子後無人理㑹得透徹真西山庻幾<lb/>
荘子邵子甚大若論反正之漸荘子就規矩凖繩便到<lb/>
　邵子邵子規矩凖繩至可到孟子孟子完養純熟可<lb/>
　到孔子<lb/>
孟子程子不曾枉做了工夫如孟子擴充四端程子主<lb/>
　一無適真在心地上做<lb/>
孟子朱子邵子天資俱極其大惜乎邵子稍偏而未盡<lb/>
　下學工夫孟子朱子盡下學工夫所以能充實其大<lb/>
<pb n="KR3a0081_WYG_003-4b"/>
　也<lb/>
周濓溪於道理本原處見得分明精切故異端害不得<lb/>
　邵康節於先天圖見得天理進退消長循環極分明<lb/>
　故異端惑不得然觀其所為有些意思張横渠工夫<lb/>
　切實方脱異端然觀其所見亦有些意思<lb/>
周子有主静之説學者遂專意静坐多流於禪葢静者<lb/>
　體動者用静者主動者客故曰主静體立而用行也<lb/>
　亦是整理其心不使紛亂躁妄然後能制天下之動<lb/>
<pb n="KR3a0081_WYG_003-5a"/>
　但静之意重於動非偏於静也愚謂静坐中有箇戒<lb/>
　謹恐懼則本體已立自不流於空寂雖静何害<lb/>
周子不由師傳黙契道體是他天資髙然開示下學工<lb/>
　夫使聖學門庭曉然可入二程全之<lb/>
邵康節説老子得易之體孟子得易之用是體用分為<lb/>
　二矣體用一源豈有得其體而無其用者哉豈有無<lb/>
　其體而有其用者哉老子體用皆無孟子體用皆有<lb/>
　老子清净無為是易之體已無矣絶滅理義是無其<lb/>
<pb n="KR3a0081_WYG_003-5b"/>
　用也孟子存其心養其性立其體也集義養氣擴充<lb/>
　四端達其用也<lb/>
康節本心清明造化之闔闢往來消長閲之熟而契之<lb/>
　深故其所言無非此理卷舒作用無非此事然亦有<lb/>
　侮玩不恭之意<lb/>
張横渠言太虚不能不聚而為萬物則可言萬物不能<lb/>
　不散而為太虚則不可聚則生散則盡物理之自然<lb/>
　豈又散去為太虚者太虚亦不待萬物散而為也<lb/>
<pb n="KR3a0081_WYG_003-6a"/>
横渠十五年做恭而安不成是横渠持身謹嚴少寛裕<lb/>
　温柔之氣亦可見其工夫親切但未至自然終是些<lb/>
　病痛<lb/>
韓退之極聰明志大才髙故程子言自孟子後能将許<lb/>
　大見識尋求才見此人如原道等篇亦窺見聖人之<lb/>
　用論性亦過於荀揚惜乎未得聖賢用功之要故用<lb/>
　力雖勤多在文字言語之間自任雖重於義理本原<lb/>
　終未有得其以博愛為仁行而宜為義雖能窺見仁<lb/>
<pb n="KR3a0081_WYG_003-6b"/>
　義之用於仁義之本體有所未覩也昔孔子言立人<lb/>
　之道曰仁與義則人之道乃仁義之所為以見人之<lb/>
　身全體是仁義命之於天全之於我而博愛與行而<lb/>
　宜不足以盡之也子思曰仁者人也義者宜也以見<lb/>
　仁即人身之理義即其理之宜也孟子曰仁人心也<lb/>
　義人路也以見人心全體是仁義乃當行之理程子<lb/>
　言心如榖種仁則其生之性則益親切矣朱子曰仁<lb/>
　者本心之全徳是舉仁而義在其中即程子所謂專<lb/>
<pb n="KR3a0081_WYG_003-7a"/>
　言之仁也又曰仁者心之徳愛之理義者心之制事<lb/>
　之宜是兼體用而言也葢孔子子思孟子程子之言<lb/>
　極親極切朱子之言尤詳尤備惜退之未覩乎此<lb/>
韓退之説詩書勤乃有不勤腹空虚則是以記誦為主<lb/>
　其説道理是其聰明揣度出來王介甫言讀書萬倍<lb/>
　利是以功利為主其説道理亦是聰明想像出來皆<lb/>
　非真知也然介甫利根尤深故其為政只被利字做<lb/>
　出許多不好事<lb/>
<pb n="KR3a0081_WYG_003-7b"/>
明道先生本領純察理精涵養熟故不動聲色天下之<lb/>
　事自治涵育薰陶而天下之心自化孔子以下第一<lb/>
　人也<lb/>
顔子明道隣於生知<lb/>
明道天資髙本領純粹其學自大本上流出於細㣲處<lb/>
　又精盡<lb/>
明道才大徳盛當時入朝建言若依他做三代之治可<lb/>
　運於掌惜乎神宗惑於王安石功利之説而不能用<lb/>
<pb n="KR3a0081_WYG_003-8a"/>
　也當時神宗甚欲有為亦甚聰明安石亦才髙故明<lb/>
　道俱要格其心已被明道感動了明道雖去神宗眷<lb/>
　眷懷之安石亦言感賢誠意當時被張天祺等攻擊<lb/>
　太過遂不能從故明道深惜此機㑹以為兩分其罪<lb/>
明道十事他便是要舉一世而甄陶之此只是大綱目<lb/>
　若下手做時想又精密<lb/>
明道行状云狡偽者獻其誠暴慢者致其恭聞風者誠<lb/>
　服覿徳者心醉其為政也道之而從動之而和不求<lb/>
<pb n="KR3a0081_WYG_003-8b"/>
　物而物應未施信而民信此聖人境界上事聲色之<lb/>
　於以化民末也<lb/>
明道言邵堯夫之學難以治天下國家便是他放曠不<lb/>
　可為法於天下惟修己以敬者可致篤恭而天下平<lb/>
明道作康節墓誌言七十子同尊聖人所因以入者門<lb/>
　戸亦衆矣是未嘗以聖學正門庭許他言先生之道<lb/>
　可謂安且成矣是康節自成一家<lb/>
程子言康節空中樓閣朱子言其四通八達須實地上<lb/>
<pb n="KR3a0081_WYG_003-9a"/>
　安脚更好<lb/>
上蔡記明道語言既得後須放開朱子疑之以為既得<lb/>
　後心胸自然開泰若有意放開反成病痛愚以為得<lb/>
　後放開雖似涉安排然病痛尚小今人未得前先放<lb/>
　開故流於荘佛又有未能克己求仁先要求顔子之<lb/>
　樂所以卒至狂妄殊不知周子令二程尋顔子之樂<lb/>
　處是要見得孔顔因甚有此樂所樂何事便要做顔<lb/>
　子工夫求至乎其地豈有便求自己身上尋樂乎故<lb/>
<pb n="KR3a0081_WYG_003-9b"/>
　放開太早求樂太早皆流於異端<lb/>
程子天資髙其於義理不用甚窮索只優游涵泳以得<lb/>
　之雖曰反求諸六經然亦不甚費力自孔顔以下所<lb/>
　造精粹未有及之者<lb/>
程子本原義理固受於周子然下學階次精㣲曲折而<lb/>
　全體聖人多所自得者故義理血脈固在於周子而<lb/>
　承襲孔孟以繼堯舜文武之緒直以程子當之<lb/>
程子發主一之論與易齋戒以神明其徳相同書曰惟<lb/>
<pb n="KR3a0081_WYG_003-10a"/>
　精惟一孟子曰必有事焉而勿正心勿忘勿助長皆<lb/>
　此意也<lb/>
程子發明心有主一句真是學之要此便見虚中有實<lb/>
　大本卓然彼徇於功利者雜擾而無主溺於空虚者<lb/>
　寂滅而無主只收斂專一便是有主之道朱子所謂<lb/>
　自作主宰自操自存今有一等學問常照㸔一箇心<lb/>
　在内裡乃異教反觀内視之法其無主一也<lb/>
程子在主一無適上做工夫所以其心純熟精明以造<lb/>
<pb n="KR3a0081_WYG_003-10b"/>
　夫聖也<lb/>
程子曰凝然不動便是聖人理定也<lb/>
程子有篤恭而天下平氣象<lb/>
程子教人静坐所以救學者之偏亦所以定其紛擾雜<lb/>
　亂之心<lb/>
程子曰識得此理以誠敬存之而已最是如曾㸃天資<lb/>
　髙所見大其言志處髙邁不滯於迹已勝如顔子但<lb/>
　不如顔子能誠敬存養既不能存養併與所見者而<lb/>
<pb n="KR3a0081_WYG_003-11a"/>
　失之矣此顔子所以進於聖曾㸃卒歸於狂也上蔡<lb/>
　言明道先使學者有知識却從敬上涵養亦是此意<lb/>
　但説偏了此言識得後須更存養豈言未識前不涵<lb/>
　養<lb/>
程子曰有主於内則虚是内裡潔净明瀅無昏雜與無<lb/>
　主而虚不同如人家主人在内雜亂人不入故虚異<lb/>
　端言虚只是空屋無人矣<lb/>
程子言横渠門人守禮節沒滋味如喫木札相似言其<lb/>
<pb n="KR3a0081_WYG_003-11b"/>
　少窮理致知工夫於理不深造非以守禮為不善也<lb/>
　茍能於禮節中深體密察而謹守之則知行兩盡此<lb/>
　理實有諸己矣<lb/>
程子言敬則無己可克朱子言敬則仁在其中矣皆一<lb/>
　意也<lb/>
程子之學是内裡本領極厚漸次廓大以致其極朱子<lb/>
　之學是外面博求廣取收入内裡以克諸己譬如人<lb/>
　家程子是田地基業充實自然生出財糓以致富朱<lb/>
<pb n="KR3a0081_WYG_003-12a"/>
　子是廣積錢糓置立田地家業以致富用力雖異其<lb/>
　富則一也但朱子喫了辛苦明道固容易伊川亦不<lb/>
　甚費力<lb/>
程子曰敬下驢不起只是謹密畏慎底意<lb/>
朱子在孝宗時又與程子時不同程子之時只要修舉<lb/>
　先王之政南宋時大段弱削若不復仇討罪則三綱<lb/>
　不振人心沮喪而國非其國矣故修徳用賢練兵舉<lb/>
　義此處做得起家國可振王道可行<lb/>
<pb n="KR3a0081_WYG_003-12b"/>
朱子行状學問道理本末精粗詳盡吾每令初學讀之<lb/>
　明道行状形容明道廣大詳密然渾化純全非工夫<lb/>
　積累乆地位髙者領㑹不得吾每欲學者先讀朱子<lb/>
　行状有規模格局方好讀明道行状<lb/>
心專則不放故程子主一為敬容荘則心自一故朱子<lb/>
　荘敬涵養<lb/>
朱子直是勇窮理便直是窮到底作事直是做徹底<lb/>
朱子體段大相似孟子但孟子氣英邁朱子氣豪雄孟<lb/>
<pb n="KR3a0081_WYG_003-13a"/>
　子工夫直截朱子工夫周遍<lb/>
㸔來朱子只任勇猛做向前去更不退縮朱子直是豪<lb/>
　氣<lb/>
朱子註四書詩傳先訓釋文義然後發明其正意又旁<lb/>
　引議論以足言内之意或發明言外之意此深得釋<lb/>
　經之法<lb/>
參同契隂符經朱子註之甚無謂使人入異端去調息<lb/>
　箴亦不當作<lb/>
<pb n="KR3a0081_WYG_003-13b"/>
參同契隂符經皆能窺測造化之妙盜竊造化之機但<lb/>
　不合他将來濟一身之私故違乎聖賢大中至正之<lb/>
　道反為學者心術之害<lb/>
參同契欲闗鍵耳目口三者使耳不用聰目不用明口<lb/>
　不以言以完養神氣於内此但能養一身之私而棄<lb/>
　天下之理世之自私者多好之故害道尤甚<lb/>
隂符經之言竒怪葢聖王之道不明竒怪之士欺世之<lb/>
　無人縱其異説而無所忌憚説者以參同契隂符經<lb/>
<pb n="KR3a0081_WYG_003-14a"/>
　與易同用非也易雖精㣲而坦夷明白中正廣大周<lb/>
　遍詳悉非二書可擬<lb/>
人以朱子調息箴為可以存心此特調氣耳只恭敬安<lb/>
　詳便是存心法豈假調息以存心以此存心害道甚矣<lb/>
朱子曰静而常覺似説重了些子只説常惺惺常精明<lb/>
　則可説常覺便有心分為二底意思朱子於中庸或<lb/>
　問言至静之時但有能知能覺者而未有所知覺也<lb/>
　此為至論<lb/>
<pb n="KR3a0081_WYG_003-14b"/>
朱子曰人纔敬時心便在身上了又曰敬則萬理具在<lb/>
禮者天理之節文人事之儀則朱子説得盡<lb/>
禮義人心固有朱子去逺而小學家禮好之者甚衆今<lb/>
　被陳公甫輩務為髙逺厭禮節之卑近煩細不屑為<lb/>
　之可勝嘆哉<lb/>
范文正公作事必要盡其方曰為之自我者當如是其<lb/>
　成與否則有不在我者雖聖賢不能必吾豈茍哉此<lb/>
　范公有脗合聖賢處故其進退出處超然無累行藏<lb/>
<pb n="KR3a0081_WYG_003-15a"/>
　卷舒過於他人<lb/>
范希文之正氣不待養而剛大是天姿正大非學力也<lb/>
　若能深造則王佐矣<lb/>
楊龜山言王荆公離内外判心迹使道常無用於天下<lb/>
　此最説出荆公學術偏處<lb/>
揚子雲之言沈晦見道不明也辭不厲所守不確也<lb/>
韓退之説上下之交只説得一箇事勢成得一箇私意<lb/>
　天理之當然則不知也<lb/>
<pb n="KR3a0081_WYG_003-15b"/>
陸子説道理多不條暢説仁説心亦偏枯其作敬齋記<lb/>
　亦踈葢形容敬中工夫不出可見其學之偏<lb/>
象山天姿髙力量大用力甚切但其見理過於髙大存<lb/>
　心過於簡易故入於禪其自幼與伊川不合者伊川<lb/>
　收斂謹密其言平實精確象山必有凌虚駕空之意<lb/>
　故聞伊川之言似有傷其心其晚年身在此處能知<lb/>
　民間事又預知死期則異學無疑其門人揚簡以問<lb/>
　答之間忽省此心之清明忽省此心之無始末忽省<lb/>
<pb n="KR3a0081_WYG_003-16a"/>
　此心之無所不通此非儒者之傳授其行状言四時<lb/>
　之變化先生之變化也天地之廣大先生之廣大也<lb/>
　鬼神之不可測先生之不可測也亦過髙之言矣每<lb/>
　讀象山之文筆力精健發揮議論廣大剛勁有悚動<lb/>
　人處故其遺風餘烈流傳不冺然細推之則於聖賢<lb/>
　細密工夫不甚分明故規模腔殻雖大未免過於空<lb/>
　虚也<lb/>
東萊先生謂所以詐為良心又謂天理存於人欲之中<lb/>
<pb n="KR3a0081_WYG_003-16b"/>
　所論太巧而鑿葢東萊聰明才髙多為過巧之論反<lb/>
　失了平正道理葢人之良心天理根於秉彛之性雖<lb/>
　小人喪滅之餘終有滅不得者但其為人欲所勝耳<lb/>
東萊又謂有事是而心非者此説固善然論其極則内<lb/>
　外一致本末一事未有心非而事是者荀林父伯宗<lb/>
　不能陳示天理之當然不過為謀利計功之私謂之<lb/>
　是可乎五霸假仁義事雖似是然謂之假則不是矣<lb/>
許魯齋天姿純正所行自不茍惜乎未能深造呉草廬<lb/>
<pb n="KR3a0081_WYG_003-17a"/>
　甚聰明早年甚英鋭惜乎力行未能終其學<lb/>
鮑魯齋作天原發㣲雖欲窮深極㣲只是不能有諸己<lb/>
　馬氏作文獻通考雖欲博通古今但雜而不精胸中<lb/>
　元無權度故斷制多差<lb/>
荘孔暘觀其詩只是一箇豪曠之士此風既成則天下<lb/>
　學者皆流於曠濶狂妄之地為害亦不細<lb/>
黃憲天姿甚美當時士大夫無不心服其徳量但未見<lb/>
　其為學工夫又未見其言論道理故今無以考究所<lb/>
<pb n="KR3a0081_WYG_003-17b"/>
　造之淺深想只是姿質純粹度量深廣風致髙邁底<lb/>
　人所謂質美而未學者<lb/>
世道之所賴有二一則降衷秉彛不可冺滅二則頼聖<lb/>
　賢遺訓尚存有志之士尚可因以感發用功無此二<lb/>
　者生民之道熄矣後世教化全不可恃<lb/>
聖賢教人恕上求仁恕則物我之私不立天理流通也<lb/>
天地聖人只一箇誠私意間處便不誠誠實理也不可<lb/>
　以人偽雜之君實雖無偽然與聖人之誠不同者於<lb/>
<pb n="KR3a0081_WYG_003-18a"/>
　實理未盡也乃無私之私無偽之偽也子路之欺亦<lb/>
　然<lb/>
聖人只在天理上行無所損益<lb/>
聖人與賢人之分只是一箇生與熟間斷與不間斷識<lb/>
　得如何未熟如何間斷從此勉勵不息此是希聖工<lb/>
　夫乆而聖可至矣<lb/>
聖賢見道分明故於天下之事只是順理以應之未嘗<lb/>
　用一毫智計之私然動中機㑹自然順治雖非智計<lb/>
<pb n="KR3a0081_WYG_003-18b"/>
　而智計在其中後世智計之士雖極其智計終是見<lb/>
　理不明㑹錯了<lb/>
付此身於天理中不作聰明不以造為撓之即堯舜氣<lb/>
　象<lb/>
人皆可以為堯舜是吾心之理與聖人一也吾之理既<lb/>
　與聖人一又何聖人之不可學乎不學者皆自棄也<lb/>
今人有聰明皆不㑹用只去雜駁上學或記誦辭章或<lb/>
　涉獵史傳或泛觀諸子百家用心一差其聰明反為<lb/>
<pb n="KR3a0081_WYG_003-19a"/>
　心害其聰明反為不聰明矣善用聰明者潛心積累<lb/>
　先從小學大學近思録論語孟子精思熟究體驗得<lb/>
　聖賢心事義理工夫瞭然得之於心然後循序漸進<lb/>
　博學羣書王勃等聰明與聖賢聰明不同者是做向<lb/>
　外靣去故適足為心之害也<lb/>
學只是修身功業是修身之效不可以功業為心以功<lb/>
　業為心非惟失本末先後之序心亦難收程子曰有<lb/>
　顔子之徳自有孟子之事功<lb/>
<pb n="KR3a0081_WYG_003-19b"/>
天下人只一箇心如克己在我天下歸仁豈非同此心<lb/>
　乎人心不同處只是私心因有所蔽而然也<lb/>
學者先當理㑹身心此是萬事之根本<lb/>
學要來身上做<lb/>
慊于己者不使萌于再此真能修身者進于聖人不逺<lb/>
　矣<lb/>
孟子中庸多開示道理本原使人知所信向方肯下工<lb/>
　夫大學論語就教人直截做工夫聖人教人手段與<lb/>
<pb n="KR3a0081_WYG_003-20a"/>
　賢人手段不同聖人徳盛人肯信向就教他做工夫<lb/>
　自能下學上達到本原上上下俱了子思孟子先将<lb/>
　義理大原與效驗都開肚破腸説了方能使人踴躍<lb/>
　去做工夫但中庸工夫又更細密切實<lb/>
讀書一邊讀一邊體驗做做得一兩處到身上來然後<lb/>
　諸處亦漸凑得來乆則盡凑得到身上來此則是大<lb/>
　賢<lb/>
有聰明識義理不能持守而喪其本心者多矣雖曰知<lb/>
<pb n="KR3a0081_WYG_003-20b"/>
　之未真然皆因氣偏欲汩故也此持養之功所以貫<lb/>
　乎學之始終不可須臾舍也<lb/>
今人有小可才能也幹些事聖賢道理充足如何不做<lb/>
　出事來達而在上如堯舜文武窮而在下如孔子得<lb/>
　時行道如伊傅周召不得時如顔孟程朱其徳業事<lb/>
　功侔乎天地以此知黃憲之流只是一介善夫也<lb/>
正其義不謀其利明其道不計其功學者以此立心便<lb/>
　廣大髙明充之則是純儒推而行之即純王之政<lb/>
<pb n="KR3a0081_WYG_003-21a"/>
人做得切己工夫自無許多閑思慮<lb/>
當然處即是天理<lb/>
盡天理不以一毫私意智力撓之便是堯舜氣象<lb/>
道理只是這箇道理功名事業是偶然<lb/>
萬物各有自然之理聖人只是順之不曾加得一毫<lb/>
理明後又持守堅固力行純熟此是大賢<lb/>
聖賢只依天理做事所以極其大與天地參霸者以智<lb/>
　計處事便小<lb/>
<pb n="KR3a0081_WYG_003-21b"/>
欲為天下第一等人當做天下第一等事<lb/>
做當今一箇好人須壁立千仭<lb/>
道不行百世無善治學不傳千載無真儒然欲道之行<lb/>
　治之善非真儒不能<lb/>
古人老而徳愈進者是持守得定不與血氣同衰也今<lb/>
　有才氣之人到年老便衰是無持養之功也<lb/>
學至聖人地位方了一生事<lb/>
一息尚存此志不容少懈古人云葢棺吾事畢又曰存<lb/>
<pb n="KR3a0081_WYG_003-22a"/>
　吾順事沒吾寧也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0081_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居業録卷三<lb/>
</p>
<p>
</p>
  </div>
</body>
</text>
</TEI>
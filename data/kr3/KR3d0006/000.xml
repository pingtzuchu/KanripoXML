<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>救荒本草目録</head>
    <p>
<pb n="KR3d0006_WYG_000-1a"/>
欽定四庫全書　　　　　子部四<lb/>
　救荒本草目録　　　　　農家類<lb/>
　　卷一<lb/>
　　　草部<hi>二百四十五種</hi>
　　卷二<lb/>
　　　草部<lb/>
　　卷三<lb/>
　　　草部<lb/>
<pb n="KR3d0006_WYG_000-1b"/>
　　卷四<lb/>
　　　草部<lb/>
　　卷五<lb/>
　　　木部<hi>八十種</hi>
　　卷六<lb/>
　　　木部<lb/>
　　卷七<lb/>
　　　米穀部<hi>二十種</hi>
<pb n="KR3d0006_WYG_000-2a"/>
　　　果部<hi>二十三種</hi>
　　卷八<lb/>
　　　菜部<hi>四十六種</hi>
　　　　<hi>臣</hi>等謹案救荒本草八卷明周王朱橚撰橚<lb/>
　　　　明太祖第五子洪武十一年封十四年就藩<lb/>
　　　　開封建文時廢徙雲南成祖復其爵洪熙元<lb/>
　　　　年薨諡曰定明史本𫝊稱橚好學能詞賦嘗<lb/>
　　　　作元宫詞百章以國土夷曠庶草蕃廡考核<lb/>
<pb n="KR3d0006_WYG_000-2b"/>
　　　　其可佐饑饉者四百餘種繪圖上之即是書<lb/>
　　　　也李時珍本草綱目以此書及普濟方俱云<lb/>
　　　　洪武初周憲王著攷憲王有燉於仁宗初始<lb/>
　　　　嗣封其説殊誤是編為嘉靖乙夘陸柬所重<lb/>
　　　　刋毎卷又分為前後共成四卷其見諸舊本<lb/>
　　　　草者一百三十八種新増者二百七十六種<lb/>
　　　　皆詳核可據前有柬自序亦稱周憲王著盖<lb/>
　　　　當時以親藩貴重刋書皆不題名故輾轉𫝊<lb/>
<pb n="KR3d0006_WYG_000-3a"/>
　　　　訛有所不免今特為糾正焉乾隆四十三年<lb/>
　　　　九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3d0006_WYG_000-4a"/>
救荒本草原序<lb/>
植物之生於天地間莫不各有所用茍不見諸載籍雖<lb/>
老農老圃亦不能盡識而可亨可芼者皆躪藉於牛羊<lb/>
鹿豕而已自神農氏品嘗草木辨其寒温甘苦之性作<lb/>
為醫藥以濟人之天札後世賴以延生而本草書中所<lb/>
載多伐病之物而於可茹以充腹者則未之及也敬惟<lb/>
周王殿下體仁遵義孳孳為善凡可以濟人利物之事<lb/>
無不留意嘗讀孟子書至于五穀不熟不如荑稗因念<lb/>
<pb n="KR3d0006_WYG_000-4b"/>
林林總總之民不幸罹於旱澇五穀不熟則可以療飢<lb/>
者恐不止荑稗而已也茍能知悉而載諸方冊俾不得<lb/>
已而求食者不惑甘苦於荼薺取昌陽棄烏喙因得以<lb/>
裨五穀之缺則豈不為救荒之一助哉於是購田夫野<lb/>
老得甲坼勾萌者四百餘種植於一圃躬自閱視俟其<lb/>
滋長成熟迺召畫工繪之為圗仍䟽其花實根榦皮葉<lb/>
之可食者彚次為書一帙名曰救荒本草命臣同為之<lb/>
序臣惟人情於飽食煖衣之際多不以凍餒為虞一旦<lb/>
<pb n="KR3d0006_WYG_000-5a"/>
遇患難則莫知所措惟付之於無可柰何故治已治人<lb/>
鮮不失所今殿下處富貴之尊保有邦域於無可虞度<lb/>
之時乃能念生民萬一或有之患深得古聖賢安不忘<lb/>
危之㫖不亦善乎神農品嘗草木以療斯民之疾殿下<lb/>
區别草木欲濟斯民之飢同一仁心之用也雖然今天<lb/>
下方樂雍熈泰和之治禾麥産瑞家給人足不必論及<lb/>
於荒政而殿下亦豈忍覩斯民仰食於草木哉是編之<lb/>
作盖欲辨載嘉植不沒其用期與圗經本草並傳于後<lb/>
<pb n="KR3d0006_WYG_000-5b"/>
世庶㡬萍實有徵而凡可以亨芼者得不躪藉於牛羊<lb/>
鹿豕茍或見用於荒嵗其及人之功利又非藥石所可<lb/>
擬也尚慮四方所産之多不能盡録補其未備則有俟<lb/>
於後日云永樂四年嵗次丙戌秋八月奉議大夫周府<lb/>
左長史臣卞同序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0151_WYG_002-1a"/>
讕言長語䟦<lb/>
右讕言長語安丘學諭吾松曹先生所著也先生少負<lb/>
雋才㳺松庠其學不經師授自得於心登正統甲子鄉<lb/>
第歴渉仕途四十餘年著述甚富此其一也自六經百<lb/>
家子史以及稗官小說輒櫽括無遺其紀事纂<lb/>
言皆有考據非臆見淺識者所可及始順與修<lb/>
憲廟實錄於公府先生時為總裁蒙㸃鐡之功居多後<lb/>
猶以不肖錄於念逺垂顧盼相與劇談累日乃出是書<lb/>
<pb n="KR3j0151_WYG_002-1b"/>
使為之校讎顧順何人而敢髙下其手耶嗚呼以先生<lb/>
如是之作於文章制度不待辯而明疑似得失可以一<lb/>
覧而悉且歉然若虚不自盈滿目為讕言長語因怪夫<lb/>
抱升斗之材者遂欲奮然掉鞅於詞翰之塲以陵轢前<lb/>
輩視他作未能少領其意趣即呫呫然動其喙從而笑<lb/>
且排之如此者吾不知其㡬視先生為何如也及讀輯<lb/>
比干錄并所編洪武初翰林待制使雲南金華王子充<lb/>
忠節事皆大手筆有關國體怪夫登顯位食厚禄者反<lb/>
<pb n="KR3j0151_WYG_002-2a"/>
噤其舌不肯出一語以褒旌忠義如此者又不知幾視<lb/>
先生何如也苐以先生見棄於時職居下僚當道無有<lb/>
薦之者豈天将豐其才而嗇其位耶或者以先生之抱<lb/>
負僅止於矜式後生為惜抑不知後之人讀先生之文<lb/>
者其敬仰豈能㤀耶故題先生之文而并序其出處以<lb/>
為讀是書而不知其人者道𢎞治五年春二月鄉貢進<lb/>
士莒州儒學學正後學任順書<lb/>
</p>
<p>
</p>
  </div>
</body>
</text>
</TEI>
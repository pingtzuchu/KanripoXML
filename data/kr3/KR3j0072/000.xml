<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潛邱劄記</head>
    <p>
<pb n="KR3j0072_WYG_000-1a"/>
欽定四庫全書　　　　　子部十<lb/>
　潛邱劄記　　　　　　　雜家類二<hi>雜考之屬</hi>
　　提要<lb/>
　　　　<hi>臣</hi>等謹案潛邱劄記六卷<lb/>
　　　國朝閻若璩撰若璩本太原人寄居山陽爾雅<lb/>
　　　　曰晉有潛邱元和郡縣志曰潛邱在太原縣<lb/>
　　　　南三里若璩以名是書不忘本也所撰有尚<lb/>
　　　　書古文疏證四書釋地及箋解困學紀聞皆<lb/>
<pb n="KR3j0072_WYG_000-1b"/>
　　　　别著録此書傳本有二一為其孫學林所刻<lb/>
　　　　一為山陽吳玉搢所刪定考若璩尚書古文<lb/>
　　　　疏證卷六第八十一條下有云潛邱劄記恐<lb/>
　　　　世不傳仍載其説於此然所載兩條一推春<lb/>
　　　　秋莊公十八年日食一推晉光熙元年正月<lb/>
　　　　七月十二月頻食今兩本皆無之葢其少年<lb/>
　　　　隨筆劄記本未成書後人掇拾於散佚之餘<lb/>
　　　　裒合成帙非其全也此本即吳玉搢所重定<lb/>
<pb n="KR3j0072_WYG_000-2a"/>
　　　　原刻首兩卷雜記讀書時考論多案而未斷<lb/>
　　　　此本刪併為一卷原刻卷三曰地理餘論以<lb/>
　　　　禹貢山川及四書中地名已詳疏證與釋地<lb/>
　　　　而此特其餘論耳此本次之卷二而取首兩<lb/>
　　　　卷内合於此一類者次為卷三原刻卷四上<lb/>
　　　　録雜文序跋卷四下曰喪服翼注曰補正日<lb/>
　　　　知録此本取首卷内涉及喪服者次喪服翼<lb/>
　　　　注後合為卷四移雜文序跋附補正日知録<lb/>
<pb n="KR3j0072_WYG_000-2b"/>
　　　　後為卷五原本以與人答論經史書録之卷<lb/>
　　　　五以考博學宏詞賦一首併雜詩若干首録<lb/>
　　　　之卷六詩賦非若璩所長且劄記不當及此此<lb/>
　　　　本刪去而存其與人荅論經史書為卷六葢<lb/>
　　　　學林徒綴輯其祖之殘稿欲一字不遺遂致<lb/>
　　　　漫無體例此本較學林所編尚有端緒今姑<lb/>
　　　　從之中間重見者四條三見者一條尚沿原<lb/>
　　　　本之誤今悉為之刪正若璩學問淹通而好<lb/>
<pb n="KR3j0072_WYG_000-3a"/>
　　　　負氣求勝與人辨論往往雜以毒詬惡謔與<lb/>
　　　　汪琬遂成讐釁頗乖著書之體然記誦之博<lb/>
　　　　考核之精<lb/>
　　　國初寔罕其倫匹雖以顧炎武之學有本原日<lb/>
　　　　知録一書亦頗經其駁正則其他可勿論也<lb/>
　　　　兹編雖輯録而成非其全豹而言言有據皆<lb/>
　　　　足為考証之資固不以殘缺廢之矣乾隆四<lb/>
　　　　十五年七月恭校上<lb/>
<pb n="KR3j0072_WYG_000-3b"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
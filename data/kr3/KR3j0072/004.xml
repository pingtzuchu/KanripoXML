<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>潛邱劄記卷四</head> <lb/>
    <p>
<pb n="KR3j0072_WYG_004-1a"/>
欽定四庫全書<lb/>
　潛邱劄記卷四<lb/>
　　　　　　　　　　　　　山陽閻若璩撰<lb/>
　　喪服翼註<lb/>
愚向謂有當請於朝早加刋正無疑誤後人者莫過王<lb/>
子有其母死者之註註引陳氏<hi>耆卿字夀老臨海人著孟子紀蒙</hi>曰王<lb/>
子所生之母死厭於嫡母而不敢終喪誤亦有自來趙<lb/>
岐註孟子王之庶夫人死廹於嫡夫人不得行其喪親<lb/>
<pb n="KR3j0072_WYG_004-1b"/>
之數當岐同時康成亦註孟子未知其解云何要喪服<lb/>
記公子為其母練冠麻麻衣縓緣既葬除之康成註曰<lb/>
諸侯之妾子厭于父為母不得伸權為制此服不奪其<lb/>
恩也傳曰何以不在五服之中君之所不服子亦不敢<lb/>
服也蓋諸侯尊絶旁期已下何有于妾公子被厭不敢<lb/>
私服其母父卒猶有先君餘尊所厭亦不過服大功其<lb/>
嚴如此晉胡澹所生母喪嫡母尚存疑不得三年以問<lb/>
范宣宣答曰嫡母雖貴然厭降之制父所不及婦人無<lb/>
<pb n="KR3j0072_WYG_004-2a"/>
專制之事豈得引父為比而屈降支子也説與鄭註合<lb/>
不知何緣孔穎達疏戴記多有厭于適母之説流傳至<lb/>
宋闌入集註朱子亦有取于此遂成不刋之典明初大<lb/>
明令載庶子為其所生母齊衰期注謂嫡母在室者後<lb/>
孝慈錄成益定制子為母雖父在庶子為其母雖母在<lb/>
皆斬衰三年於序文中特言之何其甚也夫母在為所<lb/>
生斬猶可言也父在為所生並同不可言也始焉非所<lb/>
厭而云厭猶知有母也既焉竟無復有所厭是不知有<lb/>
<pb n="KR3j0072_WYG_004-2b"/>
父也冠履倒置至此極矣推其失集註實不能辭且公<lb/>
子為其母練冠之下麻衣之上仍有一麻字盖以麻為<lb/>
絰帶何竟遺去是不獨請早加刋正且加補正云爾余<lb/>
既緣孟子而斷曰母不厭子因徧檢儀禮禮記註疏又<lb/>
得五言曰祖不厭孫舅不厭婦姑不厭婦夫不厭妾女<lb/>
君不厭妾若此者亦可作經讀<lb/>
鄭康成言服之降有四君大夫以尊降公子大夫之子<lb/>
以厭降公之昆弟以旁尊降為人後者女子子嫁者以<lb/>
<pb n="KR3j0072_WYG_004-3a"/>
出降余謂仍有以餘尊降如父卒服未除而遭母喪仍<lb/>
服期公之庶昆弟為母妻昆弟止大功蓋一為父之餘<lb/>
尊所厭一為先君之餘尊耳又殤以年降是服之降有<lb/>
六也若此者亦可補入註疏<lb/>
或問母不厭子姑不厭婦則吾既聞命矣乃若宗子母<lb/>
在為妻禫似仍有相厭之意特為宗子妻尊夫為妻伸<lb/>
禫耳余曰否此自為同宗男女宗子之母在則不為宗<lb/>
子之妻服補明一筆夫仍禫耳故朱子言喪服小記是<lb/>
<pb n="KR3j0072_WYG_004-3b"/>
解喪服傳孔穎達疏嫌畏宗子尊厭其妻果爾當云雖<lb/>
宗子為妻禫不得有母在字面陳澔集説然則非宗子<lb/>
而母在者不禫矣説益非<lb/>
期之喪有禫者二父在為母為妻是也三年之喪亦有<lb/>
不禫者二臣為君三年而后葬者但有練祥而無禫是<lb/>
也或曰臣為君僅二十五月輙除無復禫見通典鄭學<lb/>
之徒所云渠何從而知之乎余曰以喪服小記列當禫<lb/>
之喪有四曰為父為母為妻為長子孔疏復補出二禫<lb/>
<pb n="KR3j0072_WYG_004-4a"/>
曰妻為夫為慈母不曰臣為君故知之<lb/>
或又問父在為母期期之喪莫有重焉為妻服與此同<lb/>
得毋甚與曰非甚也段成式酉陽雜俎解得致精一切<lb/>
傳註未及曰今之士大夫喪妻往往杖者㨿禮彼以父<lb/>
服我我以母服報之杖同削杖也使子夏復生聞之亦<lb/>
應首肻且不特削杖一也拜用稽顙二也十一月而練<lb/>
十三月而祥十五月而禫三也為母期雖除猶申心喪<lb/>
三年為妻禫已過夫必三年然後娶以達子之志種種<lb/>
<pb n="KR3j0072_WYG_004-4b"/>
皆同豈他旁親之期所敢並與<lb/>
禮有六不厭而有二厭一曰君厭臣公卿大夫厭于天<lb/>
子諸侯降其衆臣布帶繩屨是一曰父厭子父在為母<lb/>
降至期父卒直伸三年之衰不伸斬是或問何不云夫<lb/>
厭妻余曰妻之言齊也體與夫敵不得厭之使無服或<lb/>
服為之降當又得一言曰夫不厭妻以補註疏然則妻<lb/>
之不厭也貴也妾之不厭也賤也貴貴賤賤門内之治<lb/>
定矣<lb/>
<pb n="KR3j0072_WYG_004-5a"/>
女女子為曽祖父母祖父母是正尊雖出嫁亦不降為<lb/>
世父母叔父母姑姊妹是旁親雖未嫁茍十五已後即<lb/>
逆降父為嫡子三年斬縗而不去職者盖崇禮殺情也<lb/>
父在為母縗期却罷職居心喪三年則情伸而禮殺<lb/>
范甯言子夏傳既云以支子繼大宗則義以暢矣不應<lb/>
復云適子不得繼大宗此乃小宗不可絶之明文矣余<lb/>
謂絶有二有天然而絶者有以後人而絶者茍天然而<lb/>
絶在大宗則為之置後俾適適相承統領百世之族人<lb/>
<pb n="KR3j0072_WYG_004-5b"/>
若小宗則聽之不必復取他支子以後之盖彼不過五<lb/>
世則遷耳此大宗小宗之别也何休曰小宗無後當絶<lb/>
斯言得之賈公彦曰適子不得後人無後亦當有立後<lb/>
之義斯言失之<lb/>
汪氏琬與予論禮服京師不合頗聞其盛氣既而歸近<lb/>
且合刋正續藁悉改而從我其中儀禮説二條有可喜<lb/>
者亟錄于此一曰先王之制禮也在父黨則父子昆弟<lb/>
重而于父之姊妹恩殺矣故服諸父期服姑姊妹大功<lb/>
<pb n="KR3j0072_WYG_004-6a"/>
在母黨則母之姊妹重而于母之昆弟恩殺矣故服從<lb/>
母小功服舅緦先王所以嚴内外别男女而逺嫌疑者<lb/>
也唐太宗謂加舅服使與姨母同太宗知禮孰不知禮<lb/>
二曰凡父黨之尊者由父推之皆父之屬也世父叔父<lb/>
從祖祖父是也至父之姊妹則不可謂之父不可謂之<lb/>
父其可謂之母乎二者皆不可以名故聖人更名曰姑<lb/>
爾雅謂我姑者吾謂之姪盖姑亦不敢以昆弟之子為<lb/>
子也凡母黨之尊者由母推之則皆母之屬也從母是<lb/>
<pb n="KR3j0072_WYG_004-6b"/>
也至母之昆弟則不可謂之母不可謂之母其可謂之<lb/>
父乎二者皆不可以名故聖人更名曰舅爾雅謂我舅<lb/>
者吾謂之甥盖舅亦不敢以姊妹之子為子也此先王<lb/>
制名之微意也予謂爾雅僅有謂我舅者吾謂之甥一<lb/>
語若二語並列即出子夏傳文汪氏小誤<lb/>
章子留書曰母之兄弟曰舅父之姊妹曰姑舅母之次<lb/>
也姑父之次也婦人謂夫之父曰舅母曰姑舅父之次<lb/>
也姑母之次也白虎通亦云尊如父而非父者舅也親<lb/>
<pb n="KR3j0072_WYG_004-7a"/>
如母而非母者姑也余亦曰男子謂妻之父曰外舅母<lb/>
曰外姑盖彼以我之父為舅我亦從而舅之懼其同於<lb/>
母黨也故别曰外舅彼以我之母為姑我亦從而姑之<lb/>
懼其同於父黨也故别曰外姑女子謂母之兄弟曰舅<lb/>
謂夫之父亦曰舅謂父之姊妹曰姑謂夫之母亦曰姑<lb/>
盖女子居然以父母視其夫矣女子以父母視其夫可<lb/>
以在室服父母之服服舅姑似猶不可<lb/>
三年之喪又有無禫者二一心喪一追服三年者心喪<lb/>
<pb n="KR3j0072_WYG_004-7b"/>
以二十五月為限見宋元嘉之制追服三年無禫見梁<lb/>
天監二年何佟之議<lb/>
古者男子有五斬女子止一斬在室為父出嫁為夫當<lb/>
其為夫且降父之服而為期矣何有于舅失禮自唐貞<lb/>
元中始也今也男子除父為長子之服臣為君之服斬<lb/>
反有八盖母加服斬自明孝慈錄始也母既然于是承<lb/>
重之祖母所後之母皆然繼母慈母亦皆然合數之男<lb/>
子有八斬女子服母繼母與父同是在室有三斬嫁服<lb/>
<pb n="KR3j0072_WYG_004-8a"/>
舅姑并及承重之祖舅祖姑所後之舅姑繼姑慈姑亦<lb/>
皆斬合數之女子有九斬焉何斬之多也盖服制之變<lb/>
于是為巳極<lb/>
汪氏琬臨歿删其稾為堯峯文鈔戴晟西洮購以示我<lb/>
讀之頗有幽㝠之中負此良友之感盖為余所駮正者<lb/>
悉刋以從我有駮正而未及聞于彼者承譌仍故將來<lb/>
恐疑誤後生不小一為喪服或問一條一為答或人論<lb/>
祥禫第二書是也西洮請徵其説余曰同母異父兄弟<lb/>
<pb n="KR3j0072_WYG_004-8b"/>
之服檀弓以為大功非同父異母者汪氏乃為之服曰<lb/>
禮同父母之昆弟期同父異母之昆弟大功憶五十人<lb/>
初授翰林官訖有問此中人物云何者余答以若吳任<lb/>
臣之博覽徐嘉炎之彊記可稱二妙若李因篤之杜撰<lb/>
故事汪琬之私造典禮恐亦未必有三焉一時流傳以<lb/>
為口實私造典禮正坐此等耳答或人論祥禫第二書<lb/>
曰昔漢儒有主二十七月者此據服問中月而禫之説<lb/>
也魏儒有主二十五月者此據三年問二十五月而畢<lb/>
<pb n="KR3j0072_WYG_004-9a"/>
檀弓祥而縞是月禫之説也唐儒又有主三十六月者<lb/>
此據喪服四制喪不過三年三年而祥之説也譌尤不<lb/>
可勝言三年之喪天經地義所在古今來凡數大折衷<lb/>
為鄭學之徒者一説王學之徒者一説杜君卿通典出<lb/>
復又一説直至宋英宗治平二年禮院奏曰謹按禮學<lb/>
王肅以二十五月為畢喪而鄭康成以二十七月通典<lb/>
用其説又加至二十七月終則是二十八月畢喪而二<lb/>
十九月始吉盖失之也祖宗朝據通典為正而未經講<lb/>
<pb n="KR3j0072_WYG_004-9b"/>
求故天聖中更定五服年月勅斷以二十七月今士庶<lb/>
所同望仍遵用大哉斯奏真所謂羣言淆亂折諸聖者<lb/>
矣今漢儒主二十七月自指康成然服問無中月而禫<lb/>
之文間傳有之當改作間傳唐儒主三十六月當改作<lb/>
二十八月方合且所據乃間傳又期而大祥素縞麻衣<lb/>
中月而禫禫而纎無所不佩之文並非喪服四制汪氏<lb/>
云云唐無是人人無是説者也東海公聞而特過我曰<lb/>
唐實有主三十六月者子知之乎余曰知之新唐書王<lb/>
<pb n="KR3j0072_WYG_004-10a"/>
元感傳載元感初著論三年之喪以三十有六月鳳閣<lb/>
舎人張柬之厯破其説曰云云當世謂柬之言不詭聖<lb/>
人而元感論遂廢此最作史者妙處盖世逺言湮邪説<lb/>
易以誣民故不載元感原文者不足載也却載他人之<lb/>
文於元感傳中以正元感也汪氏果指王元感乎則犬<lb/>
之拾骨而已矣尚不至此大抵讀書不深又健忘耳東<lb/>
海公曰善弟將轉告汪鈍翁已而不果余復有感宋英<lb/>
宗治平二年乙巳至孝宗乾道五年己丑凡一百五年<lb/>
<pb n="KR3j0072_WYG_004-10b"/>
朱文公居母祝令人憂輯家禮小祥用初忌大祥用第<lb/>
二忌日各短却一月與二十五月而畢相乖中月而禫<lb/>
乃中空一月今空至二月方成二十七月重服减之輕<lb/>
服増之進退兩無所據不知世儒何緣獨譏王肅杜預<lb/>
以短喪黜其從祀也書為一行童竊以逃文公既歿書<lb/>
始出不及刋修以為一定遂成萬世闕典豈不惜哉噫<lb/>
文公若此於汪氏乎何誅<lb/>
或問律文夫凡承重妻並從夫服但爾時姑尚存自應<lb/>
<pb n="KR3j0072_WYG_004-11a"/>
服其舅或姑斬妻從之是一時而有二斬矣抑不從耶<lb/>
余曰禮有之有適子者無適孫則有適子婦者無適孫<lb/>
婦可知也仍服大功或曰婦人既嫁從夫夫天也妻其<lb/>
敢貳于天乎余曰夫服祖父母期妻則大功夫服本生<lb/>
父母期妻亦大功不從夫而服者多矣奚有于是<lb/>
或問祖卒孫既承重訖矣久之祖母卒孫又應承重但<lb/>
祖母其所生者也承則無重之可言不承則己巳名為<lb/>
適孫將若何余曰喪服小記祖父卒而后為祖母後者<lb/>
<pb n="KR3j0072_WYG_004-11b"/>
三年疏曰此一經論適孫也律文適孫祖在為祖母承<lb/>
重止齊衰杖期亦指適孫非庻孫也竊以庶孫可立而<lb/>
為適孫妾必不可以升為妻仍服期汪氏琬有妾宜無<lb/>
服一篇或難妾之子而既貴矣天子且許之貤封而家<lb/>
長獨不可援古而服緦乎琬曰天子自貴其卿大夫之<lb/>
母家長自賤其妾律文之與勅也誥也是皆出於天子<lb/>
並行不悖者也或又難律文得毋有闕與曰國家辨妻<lb/>
妾之分嚴適庶之閑其防微杜漸也可謂深切著明矣<lb/>
<pb n="KR3j0072_WYG_004-12a"/>
而又何闕文之有<lb/>
或問古者父妾不論有子無子皆得謂之母唐開元禮<lb/>
則云庶母父妾之有子者始為之緦此子字男耶女耶<lb/>
余曰開元禮不可知若今律文與此同者則指男而非<lb/>
女矣何以騐之子即齊衰杖期條之適子衆子斬衰三<lb/>
年條之所生子之子也或曰安知其非女女無杖此有<lb/>
杖故知指男子也然則宜何稱律文父妾無子則不得<lb/>
以母稱今既已有女為吾之姊若妹也者吾亦從而母<lb/>
<pb n="KR3j0072_WYG_004-12b"/>
之奚不可但不敢加服焉是于明太祖隆妾之後而少<lb/>
寓殺抑之微意似為先王之所許者<lb/>
里中劉氏之喪兄既不拜弟有以嫂可拜其叔為疑者<lb/>
余曰鄭康成有言正言嫂叔尊嫂也若兄公於弟之妻<lb/>
則不能也兄公今之大伯之稱大伯之尊於弟之妻猶<lb/>
嫂之尊於夫之弟雖在流俗大伯猶于弟妻弗拜則嫂<lb/>
不宜拜夫之弟何疑故曰夫妻牉合也又曰夫尊于朝<lb/>
妻貴于室矣<lb/>
<pb n="KR3j0072_WYG_004-13a"/>
或有庶母卒者其父既從律服齊衰杖期矣而子來問<lb/>
已宜何服余曰無服盖律所不載也或因問父既如是<lb/>
其重服子獨不可凖之而少降乎余曰此則以意自為<lb/>
服也不可之甚者也盖此服載明洪武七年孝慈錄原<lb/>
明太祖溺情于孫貴妃之薨變禮于懿文太子及諸王<lb/>
非其所生者一時制耳豈真謂有王者起視如金條玉<lb/>
律莫可擬議也哉噫沿之而誤且三百三十有二年矣<lb/>
自唐武后上元初表請升母服與父同然仍齊衰三年<lb/>
<pb n="KR3j0072_WYG_004-13b"/>
耳非至如明孝慈錄之一無差等母同父斬率情變禮<lb/>
之甚者也遵行且三百年未見有人焉議請刊正者豈<lb/>
非一懾于明太祖之嚴威再便于己情之得伸而無所<lb/>
復屈也哉然周公以來制服有齊衰杖期齊衰不杖期<lb/>
齊衰三月與齊衰三年並列為四齊自是沒不復見矣<lb/>
傷哉余嘗反覆思維欲上留古制而下適乎時宜不得<lb/>
已如作春秋調人也者為之議曰父在母沒請為母服<lb/>
齊衰三年父沒然後服斬衰則厭降之義既行免懐之<lb/>
<pb n="KR3j0072_WYG_004-14a"/>
恩亦報而人道不至流于野人者此為庶㡬耳<lb/>
喪服傳曰父在為母期屈也至尊在不敢伸其私尊也<lb/>
又曰禽獸知母而不知父野人曰父母何筭焉都邑之<lb/>
士則知尊禰矣喪服四制曰資于事父以事母而愛同<lb/>
天無二日土無二王國無二君家無二尊以一治之也<lb/>
故父在為母齊衰期者見無二尊也此三條者能日百<lb/>
徧誦之則褚無量所歎俗情膚淺不知聖人之心者庶<lb/>
其有悟乎<lb/>
<pb n="KR3j0072_WYG_004-14b"/>
胡致堂真西山並以漢文短喪詔其大指盖為吏民初<lb/>
未及於嗣君説非也漢文明詔天下吏民令到出臨三<lb/>
日皆釋服三日者吏民之服也殿中當臨者皆㠯旦夕<lb/>
各十五舉音禮畢罷以下服大紅十五日小紅十四日<lb/>
纎七日釋服三十六日者殿中當臨者之服也殿中當<lb/>
臨非太子與百官而誰哉然文帝之意則詔天下以為<lb/>
已而服非詔天下以盡為其親而服是文帝固未嘗教<lb/>
天下以薄其親也然此詔以後天下不復有喪三年者<lb/>
<pb n="KR3j0072_WYG_004-15a"/>
矣嗚呼豈非上有好者下必有甚焉者與又豈非下之<lb/>
人祗從其意而不從其令與終西漢世服父喪三年惟<lb/>
原涉母喪三年惟薛修河間恵王良後母喪三年惟公<lb/>
孫𢎞師喪三年惟侯芭外此則杳無聞詩曰庶見素衣<lb/>
兮我心傷悲兮聊與子同歸兮其殆五子之謂焉<lb/>
杜元凱謂漢氏承秦率天下為天子終服三年是三年<lb/>
之喪在暴秦猶不廢也平帝崩王莽令吏六百石以上<lb/>
皆服喪三年是三年之喪在賊莽猶能復也由前言之<lb/>
<pb n="KR3j0072_WYG_004-15b"/>
則漢文之罪大矣由後言之則晉武亦未盡善也<lb/>
古者喪期無數孔穎達疏云哀除則止无日月限數也<lb/>
説頗非不若其疏三年問引此句云謂無葬練祥之數<lb/>
其喪父母之哀猶三年也故堯崩云如喪考妣三載則<lb/>
知堯以前已三年余謂豈惟堯以前盖自有天地即有<lb/>
人類有人類即有恩愛而喪紀緣之而興善乎荀卿言<lb/>
三年之喪人道之至文者也是百王之所同古今之所<lb/>
一也未有知其所由來者也<hi>此九字見前小戴綴於此</hi>小戴輯入經<lb/>
<pb n="KR3j0072_WYG_004-16a"/>
又言殺人者死傷人者刑是百王之所同未有知其所<lb/>
由來者也班固採入史兩未有知其所由來者也語致<lb/>
精<lb/>
百姓如喪考妣三載蔡傳云百姓圻内之民大非孔安<lb/>
國傳雖晚出然多本于王肅解百姓為百官盖有爵土<lb/>
者為天子服斬衰三年禮也内如舜及四岳九官等外<lb/>
如十二牧及十二州之諸侯孟子所謂舜帥天下諸侯<lb/>
以為堯三年喪是盖百姓二字孟子原知有舜在内方<lb/>
<pb n="KR3j0072_WYG_004-16b"/>
作此辯證不然果圻内之民孟子生千載下何從而知<lb/>
舜同諸侯為堯持服也耶此即以經解經恐元陳樵先<lb/>
生不應獨美于前矣<lb/>
後漢書李固傳昔堯殂之後舜仰慕三年坐則見堯于<lb/>
牆食則覩堯于羮此即舜居堯喪之實事註疏皆未之<lb/>
及<lb/>
通典宋庾蔚之曰女子既出則無厭<lb/>
馬融儀禮君母在則不敢不從服君母不在則不服註<lb/>
<pb n="KR3j0072_WYG_004-17a"/>
曰從君母為親服也君母亡無所復厭則不為其親服<lb/>
也自得伸其外祖小功也<hi>喪服小功章</hi>
馬融曰除嫡子一人其餘皆庶子也<lb/>
開元禮曰出降者兩女各出不再降若兩男各為人後<lb/>
者亦如之<lb/>
羅虞臣長子亦可為人後議孫逺死而無嗣其弟重以<lb/>
長子彬後之或曰重之命非也長子不得為後曰斯重<lb/>
宗之義也吾將以重為知禮矣昔子思兄死而使其子<lb/>
<pb n="KR3j0072_WYG_004-17b"/>
白續伯父以主祖及曽祖之祭盖逺嫌也以弟代兄是<lb/>
謂奪宗以子繼伯父則有父命焉其孔氏之家之變禮<lb/>
乎重之命惡得為非<lb/>
　<lb/>
　<lb/>
　<lb/>
　<lb/>
　潛邱劄記卷四<lb/>
</p>
<p>
</p>
  </div>
</body>
</text>
</TEI>
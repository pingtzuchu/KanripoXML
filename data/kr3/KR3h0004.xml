<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>貞觀公私畫史</head> <lb/>
    <p>
<pb n="KR3h0004_WYG_001-1a"/>
欽定四庫全書<lb/>
　貞觀公私畫史<lb/>
　　　　　　　　　　　　唐　裴孝源　撰<lb/>
叙曰虙犧氏受龍圖之後史為掌圖之官有體物之作<lb/>
盖以照逺顯幽侔列羣象自𤣥黄萌始方圖辯正有形<lb/>
可明之事前賢成建之跡遂追而寫之至虞夏殷周及<lb/>
秦漢之代皆有史掌雖遭罹播散而終有所歸及吴魏<lb/>
晉宋世多竒人皆心目相授斯道始興其於忠臣孝子<lb/>
<pb n="KR3h0004_WYG_001-1b"/>
賢愚美惡莫不圖之屋壁以訓将来或想功烈扵千年<lb/>
聆英威扵百代乃心存懿迹黙匠儀形其餘風化幽微<lb/>
感而遂至飛游騰竄騐之目前皆可圖畫且夫藝有精<lb/>
深學有疎密前賢品録益多其流大唐漢王元昌天植<lb/>
其材心専物表含運覃思六法俱全隨物成形萬類無<lb/>
失每燕時暇日多與其流商確精奥以余耿尚常賜討<lb/>
論遂命魏晉以来前賢遺跡所存及品格髙下列為先<lb/>
後起於髙貴鄉公終於大唐貞觀十三年祕府及佛寺<lb/>
<pb n="KR3h0004_WYG_001-2a"/>
并私家所蓄其二百九十八卷屋壁四十七所目為貞<lb/>
觀公私畫録又集新録官庫畫總二百九十八卷三百<lb/>
三十卷是隋室官十三卷是左僕射蕭瑀進二十卷楊<lb/>
素家得三卷許善心進十卷髙平縣行書佐張氏所獻<lb/>
四卷禇安福進近十八卷先在祕府亦無所得人名並<lb/>
有天和年月其間有二十三卷恐非晉宋人真跡多當<lb/>
時工人所作後人彊題名氏時貞觀十三年八月望日<lb/>
序中書舍人裴孝源<lb/>
<pb n="KR3h0004_WYG_001-2b"/>
　　宋眀帝像　　　　宋景和像<lb/>
　　豫章王像　　　　建平王像<lb/>
　　江夏王像　　　　零陵王像<lb/>
　　王太宰像　　　　羊𤣥保像<lb/>
　　江智淵像　　　　顧慶像<hi>梁太清目所無</hi>
　　孫髙麗像　　　　孝武功臣像<lb/>
　　勲臣像<lb/>
　　　<hi>張彦逺名畫記又有王榮像十一人圖劉季之像蕭史圖服乗箴圖鸂鵣圖</hi>
<pb n="KR3h0004_WYG_001-3a"/>
右十三卷是陸探微真跡隋朝官本<lb/>
　　建安山陽二王像　沈曇慶醉像<lb/>
　　麻超之徐僧寳像<hi>梁太清目中無</hi>
　　靈臺寺瑾統像　　毛詩新臺圖<lb/>
　　蔡姬蕩舟圖<hi>梁太清目中無</hi>劉亮騧馬圖<lb/>
　　髙麗赭白馬圖　　蟬雀圖<lb/>
　　鬬鴨圖<hi>梁太清目中無</hi>　　獼猴圖<lb/>
右十二卷並摹寫本非陸真跡與前十三卷共二十五<lb/>
<pb n="KR3h0004_WYG_001-3b"/>
卷題作陸探微畫隋朝官本亦有梁陳題記<lb/>
　　新豐放雞犬圖　　二疏圖<lb/>
　　黄河流勢圖　　　盜跖圖<lb/>
　　　<hi>張彦逺名畫記又有於陵子黔婁夫妻像</hi>
右四卷魏髙貴鄉公畫隋朝官本<hi>梁太清目不載</hi>
　　毛詩北風圖<hi>梁太清作謝稚畫</hi>
　　毛詩黍離圖<hi>梁太清止有此圖</hi>
　　卞荘刺二虎圖　　吴王舟師圖<lb/>
<pb n="KR3h0004_WYG_001-4a"/>
　　列女圖<lb/>
　　　<hi>張彦逺名畫記又有小列女圖楞嚴七佛圖</hi>
右五卷衛協畫隋朝官本<lb/>
　　史記烈士圖　　　息徒蘭圃圖<lb/>
　　洛神賦圖<hi>已上三卷梁太清目中所有餘皆所無</hi>
　　穆天子燕瑶池圖　漢武回中圖<lb/>
　　畋游圖<hi>梁太清目有㳺獵圖恐是此</hi>
　　瀛洲神仙圖　　　雜人風土圖<lb/>
<pb n="KR3h0004_WYG_001-4b"/>
右八卷晉明帝畫隋朝官本<lb/>
　　　<hi>張彦遠名畫記又有禹㑹塗山圖殷湯伐桀圖洛中貴戚圖畫列女</hi>
　　濠梁圖一卷<hi>梁太清目作兩卷并載下二卷</hi>
　　十弟子圖　　　　輕車迅邁圖<lb/>
　　孝經圖<hi>梁太清目此下並不載</hi>狩河陽圖<lb/>
　　秦王游海圖　　　汾陽醮鼎圖<lb/>
　　楚令尹泣兩岐蛇圖<lb/>
　　㳺仙圖　　　　　孟母圖<lb/>
<pb n="KR3h0004_WYG_001-5a"/>
　　洛陽平門翻車圖<lb/>
右十一卷謝稚畫隋朝官本<lb/>
　　王僧綽像　　　懐香圖<lb/>
　　蟬雀圖　　　　雜竹様<hi>上四卷梁太清目無</hi>
　　孫公命将圖　　陸士衡詩㑹圖<lb/>
　　王謝諸賢像　　名臣像<lb/>
　　刺虎圖　　　　小兒戲鵝圖<hi>云昭明太子像</hi>
右十卷顧景秀畫六卷隋朝官本<lb/>
<pb n="KR3h0004_WYG_001-5b"/>
　　山陽七賢圖<hi>梁太清目中無</hi>醉客圖<lb/>
　　刀㦸戲圖　　　　騎馬圖一卷<hi>一云四卷</hi>
右四卷毛惠逺畫隋朝官本<lb/>
　　　<hi>張彦逺名畫記又有葉公好龍圖</hi>
　　併除圖一卷<hi>梁太清目止有此卷</hi>
　　釋迦十弟子圖　　胡僧像<lb/>
　　剡中溪谷村墟圖<lb/>
右四卷毛惠秀畫隋朝官本<lb/>
<pb n="KR3h0004_WYG_001-6a"/>
　　豫章王燕賔圖<hi>梁太清目中有</hi>
　　維摩詰變相圖　　天女像<hi>一本作天王像</hi>
　　東晉髙僧像三卷<lb/>
　　無名真貌一卷<hi>三人冠武弁題云袁蒨畫有梁太清年月</hi>
　　博奕圖　　　　　三龍圖一卷<lb/>
右七卷袁蒨畫並是梁朝官本有太清年月號<lb/>
　　　<hi>張彦逺名畫記又有蒼梧圖</hi>
　　朝臣像　　　　　吴中舟行圖<lb/>
<pb n="KR3h0004_WYG_001-6b"/>
　　少年行樂圖<hi>上二卷太清目所有</hi>
右三卷劉填畫隋朝官本<lb/>
　　豫章王像　　　　唐居人馬圖<hi>太清所無</hi>
右二卷蘧師珍畫梁朝官本<lb/>
　　巢由洗耳圖　　　獅子擊象圖<hi>云宗炳畫</hi>
右二卷題云嵇康畫未詳隋朝官本<hi>康畫太清目中所不載</hi>
　　講學圖<lb/>
右一卷蔡邕畫隋朝官本有晉宋梁陳年月印記<lb/>
<pb n="KR3h0004_WYG_001-7a"/>
　　　<hi>張彦逺名畫記又有小列女圖邕畫太清目所不載</hi>
　　吳季札像　　　　嚴君平賣卜圖<lb/>
　　兩京圖<lb/>
右三卷楊倄畫隋朝官本有晉明帝題記<lb/>
　　周穆王八駿圖　　服乗箴圖<lb/>
　　七命圖　　　　　金谷園圖<hi>已上太清所無</hi>
　　燕氏送荆軻圖　　王濬弋船圖<lb/>
　　田家社㑹圖　　　梵僧圖<lb/>
<pb n="KR3h0004_WYG_001-7b"/>
右八卷史道碩畫隋朝官本<lb/>
　　　<hi>張彦逺名畫記田家十一月圖</hi>
　　尚平子圖　　　　董威輦詩圖<lb/>
　　嵇阮像　　　　　胡人獻獸圖<lb/>
　　漁父圖　　　　　十九首詩圖<lb/>
　　五天羅漢像　　　杜征南人物圖<lb/>
　　吴中溪山邑居圖　黒獅子圖<lb/>
　　名馬圖<lb/>
<pb n="KR3h0004_WYG_001-8a"/>
右十一卷戴逵畫隋朝官本<hi>此下脱</hi>
　　司馬宣王像<hi>麻紙白畫</hi>　謝安像<hi>麻紙白畫</hi>
　　劉牢之像　　　　桓𤣥圖<lb/>
　　列仙圖<hi>上五卷梁太清目所有</hi>唐僧㑹像<lb/>
　　沅湘像　　　　　三天女像<lb/>
　　八國分舍利圖　　木雁圖<lb/>
　　水府圖　　　　　廬山圖<lb/>
　　摴蒲㑹圖　　　　行龍圖<lb/>
<pb n="KR3h0004_WYG_001-8b"/>
　　虎嘯圖　　　　　虎豹雜鷙圖<lb/>
　　鳬雁水洋圖<lb/>
右十七卷顧愷之畫九卷隋朝官本<lb/>
　　豫章王像　　　　宋竟陵王像<lb/>
　　勲賢圖　　　　　禇淵袁粲像<lb/>
　　張興像　　　　　天竺僧像二卷<lb/>
　　射雉圖<hi>上八卷梁太清目所不載</hi>洛中車馬圖二卷<lb/>
　　越中風俗圖二卷　髙麗鬬鴨圖一卷<lb/>
<pb n="KR3h0004_WYG_001-9a"/>
右十三卷顧寳光畫隋朝官本<lb/>
　　　<hi>張彦逺名畫記又有鬬雞圖</hi>
　　龍頭様四卷四頭<lb/>
　　青溪側坐赤龍盤赤龍圖二卷<lb/>
　　南海監牧進十種馬圖<lb/>
　　夷子蠻獸樣一卷<hi>已上五卷皆太清目中所無</hi>
右五卷曹不興畫二卷隋朝官本<lb/>
　　九州名山圖<hi>梁太清目所有</hi>朝陽谷神風水圖<lb/>
<pb n="KR3h0004_WYG_001-9b"/>
　　秦始皇東游圖<lb/>
右三卷戴勃畫隋朝官本<lb/>
　　立釋迦像<hi>太清目無</hi>　　周盤龍像<lb/>
右二卷陸綏畫<lb/>
　　黄帝昇仙圖<hi>太清目所有</hi>張子平西京賦圖<lb/>
　　梁翼人馬圖<lb/>
右三卷史文敬畫梁朝官本<lb/>
　　孫倬像　　　　　漁父圖<hi>梁太清目所有</hi>
<pb n="KR3h0004_WYG_001-10a"/>
　　王羲之像<lb/>
右三卷史藝畫<lb/>
　　虎豹圖　　　　　孔雀鸚鵡圖<hi>上一卷太清目所有</hi>
右二卷陶景真畫隋朝官本<lb/>
　　潁川先賢圖<hi>得于楊素家</hi>惠持師像<lb/>
　　問禮圖　　　　　永嘉屋邑圖<hi>已上皆梁太清目中所有</hi>
右四卷宗炳畫隋朝官本<lb/>
　　殷洪像<hi>太清目所有</hi>　　白馬寺寳臺様<lb/>
<pb n="KR3h0004_WYG_001-10b"/>
右二卷姚曇度畫<lb/>
　　南朝貴戚圖　　　車馬圖<lb/>
　　駱簡像　　　　　牛車圖<lb/>
　　山隂王像<lb/>
右五卷月長生畫<lb/>
　　蘇門先生圖一卷　名臣像一卷<hi>此卷梁太清目所無</hi>
右二卷濮萬年畫<lb/>
　　維摩詰變相圖一巻<hi>梁太清目所無</hi>
<pb n="KR3h0004_WYG_001-11a"/>
右一卷張墨畫隋朝官本<lb/>
　　蘇武圖　　　　　㳺仙圖<lb/>
右二卷蔡斌畫<lb/>
　　悉逹太子納妃圖　靈嘉塔様<lb/>
右二卷張善果畫一卷隋朝官本<lb/>
　　　<hi>善果畫太清目所不載或云善果僧繇之子李源序云以品格髙下豈宜處此</hi>
　　穆天子八駿圖　　息媯圖<hi>一作史道碩畫</hi>
右二卷史粲畫<hi>梁太清目所無</hi>
<pb n="KR3h0004_WYG_001-11b"/>
　　朱買臣圖<hi>太清目無</hi>　　列女傳仁智圖<lb/>
　　列女傳貞節圖<hi>太清作謝稚畫</hi>
右三卷陳公恩畫一卷是隋朝官本<lb/>
　　王獻之像<lb/>
右一卷鍾宗之畫<hi>或作宗斐</hi>
　　敗春圖<hi>梁太清目無</hi>
右一卷王殿畫隋朝官本<lb/>
　　安期先生圖<lb/>
<pb n="KR3h0004_WYG_001-12a"/>
右一卷謝赫畫<hi>梁太清目無</hi>
　　吴山圖　　　　　楚人祠鬼圖<lb/>
右二卷夏侯瞻畫<hi>梁太清目作馬瞻疑非是二卷皆無</hi>
　　藉田圖一卷全幅長三丈<lb/>
右一卷章惬伯畫隋朝官本<hi>或作繼伯太清目無</hi>
　　渥洼馬圖一卷　　孝子屏風一卷<hi>太清作𢎞景畫</hi>
右二卷范懐賢畫隋朝官本<hi>或作懐堅</hi>
　　文殊像一卷　　　游春苑圖二巻<lb/>
<pb n="KR3h0004_WYG_001-12b"/>
　　芙蓉湖醮鼎圖一卷<lb/>
　　鹿圖一卷<lb/>
　　鸛鶴弄陂澤圖一卷<hi>上六卷太清目所無</hi>
右六卷梁元帝畫並有題跋印記<lb/>
　　　<hi>張彦逺名畫記又有職貢圖</hi>
　　職貢圖三卷　　　小兒戲鴨圖一卷<lb/>
右四卷江僧實畫隋朝官本亦有梁陳年號題<hi>梁太清目所載</hi>
　　　<hi>張彦逺名畫記又有御臨軒圖</hi>
<pb n="KR3h0004_WYG_001-13a"/>
　　五天人様二卷　　九子魔圖一卷<lb/>
　　丁貴人彈曲項琵琶圖一卷<lb/>
右四卷解倩畫一卷是隋朝官本<hi>太清目無</hi>
　　弗林圖人物器様二卷<lb/>
　　鬼神様二卷　　　外國雜獸二卷<lb/>
右六卷西域僧迦佛陀畫並得楊素家<lb/>
　　漢武射蛟圖一卷　吴王格虎圖一卷<lb/>
　　羊鴉仁躍馬圖一卷行道天王像一卷<lb/>
<pb n="KR3h0004_WYG_001-13b"/>
　　維摩詰像一卷　　　寳詰像一卷<lb/>
　　摩衲仙人像一卷　　朱异像一卷<lb/>
　　梁宫人射雉圖一卷　醉僧圖二卷<lb/>
　　詠梅圖一卷　　　　横泉鬬龍一卷<lb/>
　　雜人馬兵刀圖一卷　昆明二龍圖一卷<lb/>
　　青溪宫水恠圖四卷<hi>已上諸畫太清目皆無</hi>
右十九卷張僧繇畫九卷隋朝官本<lb/>
　　　<hi>張彦逺名畫記又有梁武帝像定光像田舍兒舞圖</hi>
<pb n="KR3h0004_WYG_001-14a"/>
　　楞伽㑹圖一卷　　寳積變相圖一卷<lb/>
右二卷張儒童畫<hi>僧繇之子太清目不載</hi>
　　支道林像一卷<lb/>
右一卷聶松畫隋朝官本<hi>梁太清目不載</hi>
　　斛律金像一卷　　鄴中百戲圖一卷<lb/>
　　北齊貴戚游苑圖一卷<lb/>
　　雜宫苑人物屏風本一卷<lb/>
右四卷楊子華畫隋朝官本<hi>自子華下皆北地畫手或云梁後改太清目中不載</hi>
<pb n="KR3h0004_WYG_001-14b"/>
　　齊神武臨軒對武騎圖二卷<lb/>
　　慕容紹宗像一卷　弋獵圖一卷<lb/>
　　斛律明月像一卷　盧思道像一卷<lb/>
　　名馬様一卷<lb/>
右七卷曹仲達畫六卷是隋朝官本<lb/>
　　周明帝畋游圖一卷　彌勒變相圖一卷<lb/>
　　雜臺閣様一卷　　隋文帝上廐馬圖一卷<lb/>
　　農家田舍圖一卷<lb/>
<pb n="KR3h0004_WYG_001-15a"/>
右五卷董伯仁畫一卷是隋朝官本<lb/>
　　隋文帝入佛空像一卷<lb/>
　　阿育王像一卷　　楊素像一卷<lb/>
　　賀若弼像一卷　　陳叔英像一卷<lb/>
　　擒明盧明月像圖一卷<lb/>
　　洛中人物車馬圖様一卷<lb/>
　　北齊畋游圖一卷　貴威屏風様二卷<lb/>
　　　<hi>張彦逺名畫記又有游春苑圖</hi>
<pb n="KR3h0004_WYG_001-15b"/>
右十卷鄭法士畫一卷是隋朝官本<lb/>
　　雜物變相二卷　　豆盧寜像一卷<lb/>
　　隋朝正㑹圖一卷　幸洛圖一卷<lb/>
　　貴戚游燕圖一卷<lb/>
右六卷楊契丹畫一卷是隋朝官本<lb/>
　　法華變相一卷　　南郊圖一卷<lb/>
　　長安車馬人物圖一卷<lb/>
　　雜宫苑圖一卷　　弋獵圖一卷<lb/>
<pb n="KR3h0004_WYG_001-16a"/>
　　王世充像一卷<lb/>
右六卷展子䖍畫<lb/>
　　　<hi>張彦逺名畫記又有王母圖朱買臣覆水圖齊後主幸晉陽之圖</hi>
　　美人詩意圖一卷　屋宇様一卷<lb/>
　　雜鬼神像三卷<lb/>
右五卷孫尚子畫<lb/>
　　黄帝戰涿鹿圖一卷<lb/>
　　姜源圖一卷<hi>太清目作蘧師珍畫</hi>
<pb n="KR3h0004_WYG_001-16b"/>
　　禹貢圖二卷　　　燕太子丹圖一卷<lb/>
　　蓄史圖一卷　　　孫氏水戰圖一卷<lb/>
　　五岳真形圖一卷　紀年詩意圖一卷<lb/>
　　雜鬼神樣二卷<lb/>
右十一卷皆甚精竒隋朝以来私家搜訪所得内三卷<lb/>
近陸探微先無題記可考<lb/>
　　列女傳仁智圖　　獅子圖<lb/>
　　畏獸圖<hi>已上三卷梁太清目所有</hi>魚龍相戲圖<lb/>
<pb n="KR3h0004_WYG_001-17a"/>
　　吳楚放牧圖　　　村社㑹集圖<lb/>
右六卷王廙畫隋朝官本<hi>本作戴逵下脱略補此</hi>
　　　<hi>張彦逺名畫記又有獅子擊象圖犀兒圖</hi>
已前縂二百八十一卷并無名畫十二卷計二百九十<lb/>
三卷<lb/>
　　晉瓦官寺<hi>有顧愷之張僧繇畫壁在江寜</hi>
　　宋法王寺<hi>顧駿之畫在永嘉</hi>
　　晉龍寛寺<hi>史道碩畫在江陵</hi>
<pb n="KR3h0004_WYG_001-17b"/>
　　晉本紀寺<hi>史道碩畫在郯中</hi>
　　齊王觀寺<hi>沈摽畫在㑹稽</hi>
　　魏白雀寺<hi>董伯仁畫在汝州</hi>
　　魏北宣寺<hi>楊子華畫在鄴中</hi>
　　梁定林寺<hi>解倩畫在江寜</hi>
　　梁惠聚寺<hi>張僧繇畫在江陵</hi>
　　梁延祚寺<hi>張僧繇畫在江陵</hi>
　　梁長慶寺<hi>江僧寳畫在江陵</hi>
<pb n="KR3h0004_WYG_001-18a"/>
　　梁何后寺<hi>陸整畫在江寜</hi>
　　梁光相寺<hi>丁光畫在江陵</hi>
　　梁陟屺寺<hi>張善果畫在江陵</hi>
　　梁髙座寺<hi>張僧繇畫在江寜</hi>
　　梁景公寺<hi>江僧寳畫在江寜</hi>
　　梁開善寺<hi>張僧繇畫在江寜</hi>
　　梁草堂寺<hi>焦寳顥畫在江寜</hi>
　　梁報恩寺<hi>張儒童畫在㑹稽</hi>
<pb n="KR3h0004_WYG_001-18b"/>
　　梁資徳寺<hi>解倩畫在延陵</hi>
　　梁天皇寺<hi>張僧繇解倩畫在江陵</hi>
　　北齊大定寺<hi>劉殺鬼畫在鄴中</hi>
　　周海覺寺<hi>董伯仁鄭法士畫在固州</hi>
　　陳棲霞寺<hi>張善果畫在江寜</hi>
　　陳興聖寺<hi>張儒童畫在江都</hi>
　　陳逮善寺<hi>陸整畫在江都</hi>
　　陳静樂寺<hi>張善果畫在江都</hi>
<pb n="KR3h0004_WYG_001-19a"/>
　　陳東安寺<hi>張儒童展子䖍畫在江都改為常樂寺</hi>
　　陳終聖寺<hi>董伯仁畫在江陵</hi>
　　隋西禪寺<hi>孫尚子畫在長安</hi>
　　隋東禪寺<hi>鄭徳文畫在長安</hi>
　　隋惠日寺<hi>張善果畫在江都</hi>
　　隋永福寺<hi>楊子華畫在長安</hi>
　　隋靈寳寺<hi>展子䖍鄭法士畫在長安</hi>
　　隋光眀寺<hi>田僧亮展子䖍鄭法士楊契丹畫在長安</hi>
<pb n="KR3h0004_WYG_001-19b"/>
　　隋敬愛寺<hi>孫尚子畫在洛陽</hi>
　　隋天女寺<hi>展子䖍畫在洛陽</hi>
　　隋雲花寺<hi>展子䖍畫在洛陽</hi>
　　隋清禪寺<hi>陳善見畫在長安</hi>
　　隋光發寺<hi>董伯仁畫在洛陽</hi>
　　隋興善寺<hi>劉烏畫在長安</hi>
　　隋皈依寺<hi>田僧亮畫在長安</hi>
　　隋浄域寺<hi>張僧繇畫自江外移来亦有孫尚子畫在長安</hi>
<pb n="KR3h0004_WYG_001-20a"/>
　　隋恩覺寺<hi>袁子昻畫在洛陽</hi>
　　隋空觀寺<hi>袁子昻畫在長安</hi>
　　隋隆法寺<hi>范長夀張孝師畫在長安</hi>
　　隋寳刹寺<hi>鄭法士楊契丹畫在長安</hi>
右寺四十七所並是名工真跡今東都古畫尚多未得<lb/>
檢閲爾今集檢前蹤取其法度兼之巧思維二閻楊陸<lb/>
迥出常表袁張兩家父子亦得居其次閻本師祖張公<lb/>
可謂青出扵藍矣至扵人物衣冠車馬臺閣並得南北<lb/>
<pb n="KR3h0004_WYG_001-20b"/>
之妙楊張父子亦謂世不乏賢博陵大安誠曰難兄難<lb/>
弟之學者陳善見王知慎之流萬得其一固未及扵風<lb/>
神尚汲汲扵形似今人所蓄多是陳王寫搨都非楊鄭<lb/>
之真筆每将真玩深宜精别也<lb/>
　<lb/>
　<lb/>
　<lb/>
　貞觀公私畫史<lb/>
</p>
<p>
</p>
  </div></body>
</text>\m</TEI>
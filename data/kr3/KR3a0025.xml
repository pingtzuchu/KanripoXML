<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>通書述解卷上</head> <lb/>
    <p>
<pb n="KR3a0025_WYG_001-1a"/>
欽定四庫全書<lb/>
　通書述解卷上<lb/>
　　　　　　　　　　　　　明　曹端　撰<lb/>
　　誠上第一　此明太極為實理而有體用之分也<lb/>
誠者聖人之本<lb/>
　誠者實理而無妄之謂天所賦物所受之正理也人<lb/>
　皆有之然氣禀拘之物欲蔽之習俗誘之而不能全<lb/>
　此者衆聖人之所以為聖人者無他焉以其獨能全<lb/>
<pb n="KR3a0025_WYG_001-1b"/>
　此而已本謂本領之本不待作為而然耳此書與太<lb/>
　極相表裏誠即所謂太極也<lb/>
大哉乾元萬物資始<lb/>
　此二句引易以明之大哉贊之辭也乾者純陽之卦<lb/>
　其義為健乃天徳之别名也元始也資取也言乾道<lb/>
　之元萬物所取以為始者<lb/>
誠之源也<lb/>
　是乃實理流出以賦於人之本如水之有源即圖之<lb/>
<pb n="KR3a0025_WYG_001-2a"/>
　陽動而太極之用所以行也<lb/>
乾道變化各正性命<lb/>
　此二句亦易文變者化之漸化者變之成天所賦為<lb/>
　命物所受為性言乾道變化而萬物各得受其所賦<lb/>
　之正理如云五行之生各一其性<lb/>
誠斯立焉<lb/>
　則實理於是乎立而各為一物之主矣如鳶之飛魚<lb/>
　之躍火之上水之下皆一定而不可易即圖之隂静<lb/>
<pb n="KR3a0025_WYG_001-2b"/>
　而太極之體所以立者也<lb/>
純粹至善者也<lb/>
　純不雜也粹無疵也此言天之所賦物之所受皆實<lb/>
　理之本然無不善之雜也<lb/>
故曰<lb/>
　復引易文以證之<lb/>
一隂一陽之謂道<lb/>
　隂陽氣也形而下者也所以一隂一陽者理也形而<lb/>
<pb n="KR3a0025_WYG_001-3a"/>
　上者也道即理之謂也此句還證誠之源誠斯立焉<lb/>
　一節<lb/>
繼之者善也<lb/>
　繼之者氣之方出而未有所成之謂也善則理之方<lb/>
　行而未有所立之名也陽之屬也誠之源也此句又<lb/>
　證誠之源一節<lb/>
成之者性也<lb/>
　成則物之已成者也如在天成象在地成形性則理<lb/>
<pb n="KR3a0025_WYG_001-3b"/>
　之已立者也隂之屬也誠之立也此句又證誠斯立<lb/>
　焉一節然而繼成字與隂陽字相應指氣而言善性<lb/>
　字與道字相應指理而言此夫子所謂善是就一物<lb/>
　未生之前造化原頭處說善乃重字為實物若孟子<lb/>
　所謂性善則就成之者性說是生以後事善乃輕字<lb/>
　此性之純粹至善耳其實由造化原頭處有是繼之<lb/>
　者善然後成之者性時方能如此之善孟子之所謂性<lb/>
　善實淵源於夫子之所謂善而非有二本也其下復<lb/>
<pb n="KR3a0025_WYG_001-4a"/>
　即乾之四徳以明繼善成性之說<lb/>
元亨誠之通<lb/>
　元始亨通而通云者實理方出而賦於物善之繼也<lb/>
利貞誠之復<lb/>
　利遂貞正而復云者萬物各得而藏於己性之成也此<lb/>
　於圖已為五行之性矣何也蓋四徳則隂陽各二而<lb/>
　誠無不貫安得不謂五行之性乎<lb/>
大哉易也性命之源乎<lb/>
<pb n="KR3a0025_WYG_001-4b"/>
　易者交錯代換之名凡天地間之隂陽交錯而實理<lb/>
　流行一賦一受於其中乃天地自然之易而為性命<lb/>
　所出之源也作易聖人得之於仰觀俯察之間則卦<lb/>
　爻之立由是而已故羲易以交易為體而往此來彼<lb/>
　焉以變易為用而時静時動焉及周文王彖卦周公<lb/>
　明爻而命曰周易復得孔子作傳而發揮之則性命<lb/>
　之㣲彰矣周子之書本之其㫖深哉<lb/>
　　誠下第二　此言太極之在人者所謂思誠者人<lb/>
<pb n="KR3a0025_WYG_001-5a"/>
　　　　　　　之道也<lb/>
聖誠而已矣<lb/>
　聖人之所以聖不過全此實理而已即所謂太極也<lb/>
　聖人時静而太極之體立時動而太極之用行則聖<lb/>
　人一太極焉<lb/>
誠五常之本百行之源也<lb/>
　五常仁義禮智信五行之性也百行孝弟忠順之屬<lb/>
　萬物之象也實理全則五常不虧而百行修矣是則<lb/>
<pb n="KR3a0025_WYG_001-5b"/>
　五常百行之本之源一誠而已<lb/>
静無而動有<lb/>
　方静而隂誠固未嘗無也以其未形而謂之無也及<lb/>
　其動而陽誠非至此而後有也以其可見而謂之有<lb/>
　耳<lb/>
至正而明達也<lb/>
　静無則至正而已動有然後明與達者可見也朱子<lb/>
　又曰某近看中庸鬼神一章正是發明顯㣲無間只<lb/>
<pb n="KR3a0025_WYG_001-6a"/>
　是一理處且如鬼神有甚形迹然人却自然有畏敬<lb/>
　之心以承祭祀便如真有一物在上左右此理亦有<lb/>
　甚形迹然人却自然有秉彛之性才存主著這裏便<lb/>
　自見得許多道理參前依衡雖欲頃刻離而遁之而<lb/>
　不可得只為至誠貫徹實有是理無端無方無二無<lb/>
　雜方其未感寂然不動及其既感無所不通濓溪翁<lb/>
　所謂静無而動有至正而明達者於此亦可以見之<lb/>
五常百行非誠非也<lb/>
<pb n="KR3a0025_WYG_001-6b"/>
　非蓋無之意非誠則五常百行皆無其實所謂不誠<lb/>
　無物者也<lb/>
邪暗塞也<lb/>
　誠苟不存則静而不正故邪動而不明不達故暗且<lb/>
　塞也是故學聖希賢惟在存誠則五常百行皆自然<lb/>
　無一不備也<lb/>
故誠則無事矣<lb/>
　事與事斯語之事同謂用功也言誠則衆理自然無<lb/>
<pb n="KR3a0025_WYG_001-7a"/>
　一不備不待思勉而從容中道矣<lb/>
至易而行難<lb/>
　實理自然故易人偽奪之故難<lb/>
果而確無難焉<lb/>
　果者陽之決確者隂之守決之勇守之固則人偽不<lb/>
　能奪之矣此是一事而首尾相應果而不確即無所<lb/>
　守確而不果則無所決二者不可偏廢猶隂陽不可<lb/>
　相無也朱子又因論良心與私欲交戰須立定根脚<lb/>
<pb n="KR3a0025_WYG_001-7b"/>
　戰退他因舉濓溪說果而確無難焉須是果敢勝得<lb/>
　私欲方確然守得這道理不遷變<lb/>
故曰<lb/>
　故孔子答顔子問為仁之語有曰<lb/>
一日克己復禮天下歸仁焉<lb/>
　克勝也己身之私欲也復反也禮者天理之節文也<lb/>
　歸猶與也且克去己私復由天理天下之至難也然<lb/>
　其機可一日而決其效至於天下歸仁果確之無難<lb/>
<pb n="KR3a0025_WYG_001-8a"/>
　如此　孟子曰誠者天之道也思誠者人之道也固<lb/>
　本於孔子所謂誠者天之道誠之者人之道而周子<lb/>
　此書上章即孔孟上句之意而下章則下句之意也<lb/>
　謂周子上接孔孟之傳良有以夫<lb/>
　　誠幾徳第三　此明太極二五之在人而有體用<lb/>
　　　　　　　　之分夫人品之不同也<lb/>
誠無為<lb/>
　誠則實理自然何為之有即太極也<lb/>
<pb n="KR3a0025_WYG_001-8b"/>
幾善惡<lb/>
　幾者動之㣲善惡之所由分也蓋動於人心之㣲則<lb/>
　天理固當發見而人欲亦已萌乎其間矣此隂陽之<lb/>
　象也或問誠無為幾善惡朱子曰此明人心未發之<lb/>
　體而指其未發之端蓋欲學者致察於萌動之㣲知<lb/>
　所決擇而去取之以不失乎本心之體而已或疑以<lb/>
　為有類於胡子同體異用之云遂妄以意揣量為圖<lb/>
　如後<lb/>
<pb n="KR3a0025_WYG_001-9a"/>
　<lb/>
　<lb/>
　<lb/>
　<lb/>
　善惡雖相對當分賔主天理人欲雖分派必省宗孽<lb/>
　自誠之動而之善則如木之自本而幹自幹而末上<lb/>
　下相達則道心之發見天理之流行此心之本主而<lb/>
　誠之正宗也其或旁榮側秀若寄生疣贅者此雖亦<lb/>
<pb n="KR3a0025_WYG_001-9b"/>
　誠之動而人心之發見私欲之流行所謂惡也非心<lb/>
　之固有蓋客寓也非誠之正宗蓋庶孽也苟辨之不<lb/>
　早擇之不精則客或乗主孽或代宗矣學者能於萌<lb/>
　動幾㣲之間而察其所發之向背凡直出者為天理<lb/>
　旁出者為人欲直出者為善旁出者為惡直出者固<lb/>
　有旁出者横生直出者有本旁出者無源直出者順<lb/>
　旁出者逆直出者正旁出者邪而吾於直出者利導<lb/>
　之旁出者遏絶之功力既至則此心之發自然出於<lb/>
<pb n="KR3a0025_WYG_001-10a"/>
　一途而保有天命矣於此可以見發之前有善無惡<lb/>
　而程子所謂不是性中原有此兩件相對而生又云<lb/>
　凡言善惡皆先善而後惡蓋謂此也若以善惡為東<lb/>
　西相對彼此角立則天理人欲同出一源未發之前<lb/>
　已具此兩端所謂天命之性亦甚汙雜矣此胡氏同<lb/>
　體異用之意也曰此說得之<lb/>
徳愛曰仁宜曰義理曰禮通曰智守曰信<lb/>
　道之得於心者謂之徳徳則有體焉有用焉何謂體<lb/>
<pb n="KR3a0025_WYG_001-10b"/>
　仁義禮智信是也何謂用愛宜理通守是也惟其别<lb/>
　有是五者之用而因以名其體焉即五行之性也且<lb/>
　幾善惡便是心之所發處有箇善有箇惡了徳便只<lb/>
　是善底為聖為賢只是這材料做<lb/>
性焉安焉之謂聖<lb/>
　性者獨得於天安者本全於已聖者大而化之之稱<lb/>
　此不待學問勉强而誠無不立幾無不明徳無不備<lb/>
　者也<lb/>
<pb n="KR3a0025_WYG_001-11a"/>
復焉執焉之謂賢<lb/>
　復者反而至之執者保而持之賢者才徳過人之稱<lb/>
　此思誠研幾以成其徳而有以守之也<lb/>
發㣲不可見充周不可窮之謂神<lb/>
　發之㣲妙而不可見充之周徧而不可窮則聖人之<lb/>
　妙用而不可知也非聖人之上復有所謂神人也<lb/>
　此三句就人所到地位而言即盡夫上三句之理而<lb/>
　所到有淺深也性焉安焉之謂聖就聖人性分上說<lb/>
<pb n="KR3a0025_WYG_001-11b"/>
　發㣲不可見充周不可窮之謂神是他人見其不可<lb/>
　測耳　勉齋黄氏曰誠幾徳一段文理粲然只把體<lb/>
　用兩箇字來講他便見誠是體幾是用仁義禮智信<lb/>
　是體愛冝理通守是用誠幾只是徳擘來做在誠為<lb/>
　仁則在幾為愛在誠為義則在幾為宜性焉復焉發<lb/>
　㣲不可見是體安焉執焉充周不可窮是用性如堯<lb/>
　舜性之也復如湯武反之也是既失了却再復得安<lb/>
　而行之不恁地辛苦執則是擇善而固執須恁地把<lb/>
<pb n="KR3a0025_WYG_001-12a"/>
　捉發是源頭底充是流出底其發也㣲而不可見其<lb/>
　充也周而不可窮是謂神指聖而不可知者也<lb/>
　　聖藴第四　此承上章而言聖人之所以聖者誠<lb/>
　　　　　　　神幾也<lb/>
寂然不動者誠也<lb/>
　本然而未發者實理之體即太極之静而隂也<lb/>
感而遂通者神也<lb/>
　善應而不測者實理之用即太極之動而陽也<lb/>
<pb n="KR3a0025_WYG_001-12b"/>
動而未形有無之間者幾也<lb/>
　動静體用之間介然有頃之際則實理發見之端而<lb/>
　衆事吉凶之兆　且太極圖中只說動而生陽静而<lb/>
　生隂此又說箇幾此是動静之間又有此一項似有<lb/>
　而未有之時在人識之耳<lb/>
誠精故明<lb/>
　誠則清明在躬志氣如神精而明也<lb/>
神應故妙<lb/>
<pb n="KR3a0025_WYG_001-13a"/>
　神則不疾而速不行而至應而妙也<lb/>
幾㣲故幽<lb/>
　幾則理雖已萌而事則未著㣲而幽也<lb/>
誠神幾曰聖人<lb/>
　惟性焉安焉之謂聖人者則精明應妙而有以動其<lb/>
　幽微矣　節齋蔡氏曰誠者寂也静也而其動静之<lb/>
　理神感也動也而妙動静之用蓋誠為神本神為誠<lb/>
　用本不動而用動故誠則静意多神則動意多要其<lb/>
<pb n="KR3a0025_WYG_001-13b"/>
　實則各兼動静隂陽也幾誠發而為神之始也在静<lb/>
　無而動有之間雖動而㣲亦未可見實為神之端也<lb/>
　　慎動第五　此明幾之意而見動之邪正為身之<lb/>
　　　　　　　吉㐫則不容於不謹也<lb/>
動而正曰道<lb/>
　動之所以正以其合乎衆所共由之道也<lb/>
用而和曰徳<lb/>
　用之所以和以其得道於身而無所待於外也<lb/>
<pb n="KR3a0025_WYG_001-14a"/>
匪仁匪義匪禮匪智匪信悉邪也<lb/>
　所謂道者仁義禮智信之五常而已非此則其動也<lb/>
　邪矣<lb/>
邪動辱也<lb/>
　不正而動如同流合汚則身之辱也<lb/>
甚焉害也<lb/>
　又甚焉小則殞身滅性大則覆宗絶祀以其動之無<lb/>
　得於道則其用不和而效若是焉<lb/>
<pb n="KR3a0025_WYG_001-14b"/>
故君子慎動<lb/>
　故君子必謹其所動動必以正則和在其中矣　節<lb/>
　齋黄氏曰道即太極流行之道徳即五性之徳動而<lb/>
　正即前所謂幾也用而和即後所謂中節也<lb/>
　　道第六　此明聖人之道而見動之慎幾之明也<lb/>
聖人之道仁義中正而已矣<lb/>
　聖人即伏羲神農黄帝堯舜禹湯文武周公孔子也<lb/>
　道則得于天而全于已而同於人者也中即禮正即<lb/>
<pb n="KR3a0025_WYG_001-15a"/>
　智仁義禮智之道乃其性分之所固有日用之所常<lb/>
　行固非淺陋固執之可倫亦非虛無寂滅之可擬而<lb/>
　已矣者無他之辭也<lb/>
守之貴<lb/>
　守仁義禮智則天徳在我何貴如之<lb/>
行之利<lb/>
　行仁義禮智則順理而行何往不利<lb/>
廓之配天地<lb/>
<pb n="KR3a0025_WYG_001-15b"/>
　廓充也配合也人而充其仁義禮智之道則與天地<lb/>
　合其徳非有待於外也故曰充其本然並立之全體<lb/>
　而已矣<lb/>
豈不易簡<lb/>
　道體本然故易簡易者不雜之謂簡者不煩之謂<lb/>
豈為難知<lb/>
　人所固有故易知<lb/>
不守不行不廓耳<lb/>
<pb n="KR3a0025_WYG_001-16a"/>
　但世之人不肯行此道不肯充此道耳言為之則是<lb/>
　而嘆學者自失其幾也<lb/>
　　師第七　此明師道為天下善也<lb/>
或問曰曷為天下善<lb/>
　或人問於周子曰曷者可以善天下之人心善天下<lb/>
　之治道乎<lb/>
曰師<lb/>
　周子答曰惟師道可以為天下善<lb/>
<pb n="KR3a0025_WYG_001-16b"/>
曰何謂也<lb/>
　或人復問如何說<lb/>
曰性者剛柔善惡中而已矣<lb/>
　此所謂性以氣禀而言也太極之數自一而二剛柔<lb/>
　也自一而四剛善剛惡柔善柔惡也遂加其一中也<lb/>
　以為五行濓溪說性只是此五者他又自有說仁義<lb/>
　禮智底性時若論氣禀之性則不出五者然氣稟底<lb/>
　性只是那四端底性非别有一種性也所謂剛柔善<lb/>
<pb n="KR3a0025_WYG_001-17a"/>
　惡之中者天下之性固不出此五者然細推之極多<lb/>
　般樣千般百種不可窮究但不離此五者爾　性只<lb/>
　是理然無那天象地質則此理没安頓處但得氣之<lb/>
　清明則不蔽固此理順發出來蔽固少者發出來天<lb/>
　理勝蔽固多者則私欲勝便見得本原之性無有不<lb/>
　善只被氣質昏濁則隔了學以反之則天地之性存<lb/>
　矣故說性須兼氣質方備　此性便是言氣質之性<lb/>
　四者之中去却剛惡柔惡却於剛柔二善之中擇其<lb/>
<pb n="KR3a0025_WYG_001-17b"/>
　中而主焉<lb/>
不達<lb/>
　或人不達其㫖<lb/>
曰<lb/>
　周子復與之言剛柔善惡之意<lb/>
剛善為義為直為斷為嚴毅為幹固<lb/>
　陽剛之善有此五者<lb/>
惡為猛為隘為强梁<lb/>
<pb n="KR3a0025_WYG_001-18a"/>
柔善為慈為順為巽<lb/>
　隂柔之善有此三者<lb/>
惡為懦弱為無斷為邪佞<lb/>
　葢剛柔固隂陽之大分而其中又各有隂陽以為善<lb/>
　惡之分焉惡者固為非正而善者亦未必皆得乎中<lb/>
　也<lb/>
惟中也者和也<lb/>
　周子五性之中只箇中最好底性故以和為中<lb/>
<pb n="KR3a0025_WYG_001-18b"/>
中節也<lb/>
　以其所發皆中乎節也<lb/>
天下之達道也<lb/>
　這便是天下衆人所共由之道也<lb/>
聖人之事也<lb/>
　這便是伏羲以來列聖所共行之事此以得性之正<lb/>
　而言也聖人之事豈出性分之外哉然其以和為中<lb/>
　與中庸不合葢就已發無過不及者言之耳如書所<lb/>
<pb n="KR3a0025_WYG_001-19a"/>
　謂允執厥中者也　北溪陳氏曰中有二義有已發<lb/>
　之中有未發之中未發是就性上說已發是就事上<lb/>
　說已發之中當喜而喜當怒而怒那恰好處無過不<lb/>
　及便是中此中即所謂和也所以周子亦曰中也者<lb/>
　和也是指已發之中而言<lb/>
故聖人立教<lb/>
　故聰明睿智能盡其性之聖人出為億兆之君師而<lb/>
　修道立教焉<lb/>
<pb n="KR3a0025_WYG_001-19b"/>
俾人自易其惡<lb/>
　而使天下之人各自變易其惡則剛柔皆善有嚴毅<lb/>
　慈順之徳而無强梁懦弱之病矣<lb/>
自至其中而止矣<lb/>
　自至其中則其或為嚴毅或為慈順也又皆中節而<lb/>
　無太過不及之偏矣　張子云為學大益在自求變<lb/>
　化氣質程子曰學至氣質變方是有功皆此意也<lb/>
故先覺覺後覺闇者求於明而師道立矣<lb/>
<pb n="KR3a0025_WYG_001-20a"/>
　故心上先覺悟之人而又覺悟那後覺悟之人心上<lb/>
　昏闇之人而又求那心上通明之人一以傳道為心<lb/>
　一以求道為心則師道立焉師者所以攻人之惡正<lb/>
　人之不正而止矣<lb/>
師道立則善人多<lb/>
　師道既立則善人自多<lb/>
善人多則朝廷正而天下治矣<lb/>
　善人既多則朝廷之上人皆正人事皆正事而普天<lb/>
<pb n="KR3a0025_WYG_001-20b"/>
　之下一歸于治而已此師道所以為天下善也　此<lb/>
　章所言剛柔即易之兩儀各加善惡即易之四象又<lb/>
　加倍以八卦而此書及圖則止於四象以為水火金<lb/>
　木而即其中以為土蓋道體則一而人之所見詳畧<lb/>
　不同但于本體不差則並行而不悖矣<lb/>
　　幸第八　此明人以聞過為幸而有恥又為幸之<lb/>
　　　　　　大者也<lb/>
人之生不幸不聞過<lb/>
<pb n="KR3a0025_WYG_001-21a"/>
　不聞過人不告也且人受天地之中以生無有不善<lb/>
　故皆可以為堯舜而參天地以賛化育焉則孰不可<lb/>
　立于無過之地乎然而不能無過者或氣稟之偏或<lb/>
　私欲之誘或習俗之染得人告之而聞焉則將變化<lb/>
　消釋以復其初幸何如哉不然則過不改行同飛走<lb/>
　不足為萬物之靈矣非不幸而何<lb/>
大不幸無恥<lb/>
　無恥我不仁也且仁者天地生物之心而人所受以<lb/>
<pb n="KR3a0025_WYG_001-21b"/>
　生者所以為一心之全徳萬善之總名而為叅天地<lb/>
　贊化育之本體焉人而不仁則生理息矣人道滅矣<lb/>
　而不以為恥則尤不足為萬物之靈也非大不幸而<lb/>
　何<lb/>
必有恥則可教<lb/>
　有恥則能憤發而受教<lb/>
聞過則可賢<lb/>
　聞過則知所改而為賢然不可教則雖聞過而未必<lb/>
<pb n="KR3a0025_WYG_001-22a"/>
　能改矣以此見無恥之不幸為大也<lb/>
　　思第九　此言聖學之事而見其主于心也<lb/>
洪範曰<lb/>
　洪範周書篇名而有言曰<lb/>
思曰睿<lb/>
　思心之官也睿通也人而能思則通矣<lb/>
睿作聖<lb/>
　睿而進焉則自然無不通而為聖人也<lb/>
<pb n="KR3a0025_WYG_001-22b"/>
無思本也<lb/>
　無思誠也誠者聖人之本<lb/>
思通用也<lb/>
　思通神也神者聖人之用<lb/>
幾動於彼<lb/>
　事之幾感於外者不一<lb/>
誠動於此<lb/>
　心之誠應于中者惟一<lb/>
<pb n="KR3a0025_WYG_001-23a"/>
無思而無不通為聖人<lb/>
　不待有所思而無所不通是聖人所謂誠神幾曰聖<lb/>
　人也<lb/>
不思則不能通㣲<lb/>
　通㣲睿也不思索則不能通乎幾㣲<lb/>
不睿則不能無不通<lb/>
　無不通聖也不通㣲則不能造乎聖人<lb/>
是則無不通生於通㣲<lb/>
<pb n="KR3a0025_WYG_001-23b"/>
　謂聖生於睿<lb/>
通㣲生於思<lb/>
　睿生於思也<lb/>
故思者聖功之本而吉㓙之幾也<lb/>
　思之至可以作聖而無不通其次亦可以見幾通㣲<lb/>
　而不陷於㓙咎幾是事之端緒有端緒方有討頭處<lb/>
　這方是用得思<lb/>
易曰君子見幾而作不俟終日<lb/>
<pb n="KR3a0025_WYG_001-24a"/>
　幾者吉凶之先見者也作猶行也謂避禍也不待終日<lb/>
　去之速也言明哲之君子見幾明而避禍速也即可<lb/>
　以速則速之時耳周子引此以證睿也<lb/>
又曰知幾其神乎<lb/>
　知幾比之見幾則又神妙不測非他人所可知耳引<lb/>
　之以證聖也<lb/>
　　志學第十　此言所志所學之正而見聖賢之心<lb/>
　　　　　　　也<lb/>
<pb n="KR3a0025_WYG_001-24b"/>
聖希天<lb/>
　希望也字本作脪大而化之之謂聖人不敢自以為<lb/>
　足而望同於天則法天而行書曰明王奉若天道無<lb/>
　非法天者大事大法天小事小法天則聖人一動一<lb/>
　静即太極之動静焉<lb/>
賢希聖<lb/>
　才徳出衆之賢人不敢自以為勝而望同於聖人則<lb/>
　又法聖人而行焉孟子曰乃所願則學孔子又曰法<lb/>
<pb n="KR3a0025_WYG_001-25a"/>
　先王而過者未之有也<lb/>
士希賢<lb/>
　士學者之稱也學者見賢而思齊焉<lb/>
伊尹顔淵大賢也<lb/>
　伊尹湯之學焉而後臣之者也顔淵孔子弟子也二<lb/>
　人學之大者也<lb/>
伊尹恥其君不為堯舜<lb/>
　堯唐帝名舜虞帝名二帝乃五帝之盛帝百聖之至<lb/>
<pb n="KR3a0025_WYG_001-25b"/>
　聖為人倫之至為君道之極焉故伊尹欲其君為堯<lb/>
　舜而不得則其心媿恥<lb/>
一夫不得其所若撻于市<lb/>
　撻於市恥之甚也且堯舜君民一民饑曰我饑之一<lb/>
　民寒曰我寒之一民失所曰時予之辜伊尹以一夫<lb/>
　不得其所而媿恥之甚者以已不能左右厥辟宅師<lb/>
　其心亦堯舜之心也<lb/>
顔淵不遷怒<lb/>
<pb n="KR3a0025_WYG_001-26a"/>
　遷移也怒于甲者不移于乙<lb/>
不貳過<lb/>
　貳復也過于前者不復于後顔子克己之功至于如<lb/>
　此<lb/>
三月不違仁<lb/>
　則無私欲而有其徳也二人所為皆賢人之事也<lb/>
志伊尹之所志<lb/>
　伊尹之志致君澤民是公天下之心士希賢而志伊<lb/>
<pb n="KR3a0025_WYG_001-26b"/>
　尹之所志則亦不志于私矣<lb/>
學顔子之所學<lb/>
　顔子之學克己復禮傳聖人之道士希賢而學顔子<lb/>
　之所學則又豈自小之學哉<lb/>
過則聖<lb/>
　志學伊顔而過之則為聖人<lb/>
及則賢<lb/>
　志學伊顔而及之則為賢<lb/>
<pb n="KR3a0025_WYG_001-27a"/>
不及則亦不失於令名<lb/>
　志此志學此學而雖不到伊顔地位則亦不失於善<lb/>
　名三者隨其用之淺深以為所至之近逺不失令名<lb/>
　以其有為善之實也　胡氏曰周子患人以發䇿決<lb/>
　科榮身肥家希世取寵為事也故曰志伊尹之所志<lb/>
　患人以廣聞見工文詞矜智能慕空寂為事也故曰<lb/>
　學顔子之所學人能志此志而學此學則知此書之<lb/>
　包括至大而無窮矣　或問伊尹之志顔子之學固<lb/>
<pb n="KR3a0025_WYG_001-27b"/>
　如此矣而却不知伊尹之學顔子之志如何端曰伊<lb/>
　尹之志固是在於行道然道非學無以明不明何以<lb/>
　行耶大抵古人之學本欲行道伊尹耕於有莘之野<lb/>
　而樂堯舜之道凡所以治國平天下者無不理㑹但<lb/>
　方處畎畆之時不敢言必於大用耳及三聘幡然便<lb/>
　一向如此做去其自言曰予天民之先覺也予將以<lb/>
　斯道覺斯民也此便是堯舜事業看二典之書堯舜<lb/>
　所以卷舒作用直如此熟若雖志于行道而自家所<lb/>
<pb n="KR3a0025_WYG_001-28a"/>
　學原未有本領如何便能舉而措之天下乎若夫顔<lb/>
　子之學固欲明道然而又未嘗不欲其道之行也觀<lb/>
　其問為邦而夫子告以四代之禮樂及放鄭聲逺佞<lb/>
　人其言志一則曰願無伐善無施勞二則曰願得明<lb/>
　王聖主輔相之敷其五敎導之以禮樂使民室家無<lb/>
　離曠之思千載無戰鬭之患而勇辨者無所施用焉<lb/>
　然則顔子之志又豈非堯舜君民而公天下之心哉<lb/>
　　順化第十一　此明天地聖人同一道而已也<lb/>
<pb n="KR3a0025_WYG_001-28b"/>
天以陽生萬物<lb/>
　天以陽氣生萬物觀春夏之生長可見矣<lb/>
以隂成萬物<lb/>
　天以隂氣成萬物觀秋冬之收成可見矣<lb/>
生仁也<lb/>
　天之生物之道便是仁<lb/>
成義也<lb/>
　天之成物之道便是義葢隂陽無二氣仁義無二道<lb/>
<pb n="KR3a0025_WYG_001-29a"/>
　道氣無二機只是一箇消長而已耳<lb/>
故聖人在上<lb/>
　故聖人在君師之位而參天地以贊化育<lb/>
以仁育萬物<lb/>
　則以所得天地生物之心而曰仁者養萬物而使之<lb/>
　無不遂其生<lb/>
以義正萬物<lb/>
　以所得天地成物之心而曰義者正萬民而使之無<lb/>
<pb n="KR3a0025_WYG_001-29b"/>
　不得其正所謂定之以仁義<lb/>
天道行而萬物順<lb/>
　天道之仁義行而萬物順者榮悴開落之不違時也<lb/>
聖徳修而萬民化<lb/>
　聖徳之仁義修而萬民化者語黙行止之各得其正<lb/>
　也<lb/>
大順大化不見其迹<lb/>
　天地之大順聖人之大化不待徵於色發於聲故不<lb/>
<pb n="KR3a0025_WYG_001-30a"/>
　見其迹<lb/>
莫知其然之謂神<lb/>
　人莫知其所以然之妙故謂之神焉此言天地聖人<lb/>
　其道一也<lb/>
故天下之衆本在一人<lb/>
　天下之本在君而君正莫不正也<lb/>
道豈逺乎哉<lb/>
　君之道在心則至近也<lb/>
<pb n="KR3a0025_WYG_001-30b"/>
術豈多乎哉<lb/>
　心之術在仁義則至簡也<lb/>
　　治第十二　此明治道之要在乎君心之一而已<lb/>
　　　　　　　也<lb/>
十室之邑人人提耳而教且不及<lb/>
　十室小邑也十室之小邑人至少而宰之者欲逐箇<lb/>
　人提耳而教誨之尚且不能及<lb/>
况天下之廣兆民之衆哉<lb/>
<pb n="KR3a0025_WYG_001-31a"/>
　何况君天下之至多者可逐箇人親自教誨之而使<lb/>
　同歸於善哉<lb/>
曰純其心而已矣<lb/>
　純者不雜之謂心謂人君之心言君天下而欲兆民<lb/>
　一於善只在純一人之心而止矣<lb/>
仁義禮智四者動静言貎視聴無違之謂純<lb/>
　仁義禮智五行之徳也動静隂陽之用而言貌視聴<lb/>
　五行之事也徳不言信事不言思者欲其不違則固<lb/>
<pb n="KR3a0025_WYG_001-31b"/>
　以思為主而必求是四者之實矣<lb/>
心純則賢才輔<lb/>
　君心純一則賢而有徳才而有能自輔相之何也葢<lb/>
　君取人以身臣道合而從也<lb/>
賢才輔則天下治<lb/>
　衆賢各任其職則不待人人提耳而教而自無不歸<lb/>
　於善天下之治平為何如哉<lb/>
純心要矣<lb/>
<pb n="KR3a0025_WYG_001-32a"/>
　心不純則不能用賢故君以純心為要道<lb/>
用賢急焉<lb/>
　不用賢則不能宣化故君以用賢為急務<lb/>
　　禮樂第十三　此論禮樂而見定之以中正仁義<lb/>
　　　　　　　　而主静之意也<lb/>
禮理也<lb/>
　禮隂也故理焉<lb/>
樂和也<lb/>
<pb n="KR3a0025_WYG_001-32b"/>
　樂陽也故和焉<lb/>
隂陽理而後和<lb/>
　合而言之則隂陽各得其理而後二氣和也<lb/>
君君臣臣父父子子兄兄弟弟夫夫婦婦<lb/>
　人倫之間各盡其道各安其分無不理且和焉<lb/>
萬物各得其理然後和<lb/>
　天髙地下萬物散殊而無不各得其理然後流而不<lb/>
　息合同而化而無不和也<lb/>
<pb n="KR3a0025_WYG_001-33a"/>
故禮先而樂後<lb/>
　以其先理而後和所以不曰樂禮而曰禮樂云程子<lb/>
　論敬則自然和樂亦此理也學者不知持敬而務為<lb/>
　和樂鮮不流於慢者<lb/>
　　務實第十四　此言學當務實而不可有近名之<lb/>
　　　　　　　　意也<lb/>
實勝善也<lb/>
　學者實勝於名則善矣<lb/>
<pb n="KR3a0025_WYG_001-33b"/>
名勝恥也<lb/>
　若名勝於實則可恥之甚<lb/>
故君子進徳修業孳孳不息務實勝也<lb/>
　故君子之學進己之徳修己之業勤勉而不止所以<lb/>
　務實之勝而已<lb/>
徳業有未著則恐恐然畏人知逺恥也<lb/>
　若己之徳業有未進則其心常恐怕有善名聞於人<lb/>
　所以逺恥辱也<lb/>
<pb n="KR3a0025_WYG_001-34a"/>
小人則偽而已<lb/>
　小人則無進徳修業之實而有沽名釣譽之偽焉耳<lb/>
故君子日休<lb/>
　休美也君子則實修而無名勝之恥故休<lb/>
小人日憂<lb/>
　小人則名勝而無實勝之善故憂書曰作徳心逸日<lb/>
　休作偽心勞日拙亦此意也<lb/>
　　愛敬第十五　此言君子克致愛敬之道也<lb/>
<pb n="KR3a0025_WYG_001-34b"/>
有善不及<lb/>
　設問人或有善而我不能及則如之何<lb/>
曰不及則學焉<lb/>
　答言人有善而我不能及則當學其善而已<lb/>
問曰有不善<lb/>
　問人有不善則何以處之<lb/>
曰不善則告之不善<lb/>
　答言人有不善則告之以不善<lb/>
<pb n="KR3a0025_WYG_001-35a"/>
且勸曰庶幾有改乎<lb/>
　而且勸其改之可也蓋告之者恐其不知此事之為<lb/>
　不善也勸之者恐其不知不善之可改而為善也<lb/>
斯為君子<lb/>
　此為君子之用心也<lb/>
有善一不善二則學其一而勸其二<lb/>
　亦答詞也言善則心一不善則心二人有善惡之雜<lb/>
　則我當學其善而勸其惡<lb/>
<pb n="KR3a0025_WYG_001-35b"/>
有語曰<lb/>
　又答言有人告之言<lb/>
斯人有是之不善非大惡也<lb/>
　此人有此過不係大惡者<lb/>
則曰孰無過<lb/>
　聞人有過雖不得見而告勸之亦當答言人孰無過<lb/>
　乎<lb/>
焉知其不能改<lb/>
<pb n="KR3a0025_WYG_001-36a"/>
　焉何也言何以知此人之不能改過耶<lb/>
改則為君子矣<lb/>
　若能改過則便是君子此則冀其或聞而自改也<lb/>
不改為惡<lb/>
　有心悖理謂之惡無心失理謂之過人不待别為不<lb/>
　善方為之惡只如過而不改是有心便謂之惡<lb/>
惡者天惡之彼豈無畏耶烏知其不能改<lb/>
故君子悉有衆善<lb/>
<pb n="KR3a0025_WYG_001-36b"/>
　善無不學故悉有衆善<lb/>
無弗愛且敬焉<lb/>
　惡無不勸故不棄一人于惡惟不棄一人于惡則無<lb/>
　不用其愛敬矣且君子非欲使人愛敬而後為此亦<lb/>
　盡吾當然之道而已而人之愛敬不期而至焉<lb/>
　　動静第十六　此明太極圖之意而見造化之妙<lb/>
　　　　　　　　也<lb/>
動而無静静而無動物也<lb/>
<pb n="KR3a0025_WYG_001-37a"/>
　物謂萬物而人在其中也惟其有形則滯于一偏是<lb/>
　謂形而下之器也形而下者則不能通故方其動時<lb/>
　則無了那静方其静時則無了那動如水只是水火<lb/>
　只是火以人言之語則不黙黙則不語以物言之飛<lb/>
　則不植植則不飛是也<lb/>
動而無動静而無静神也<lb/>
　神則即此理耳所謂形而上之道也則不離于形而<lb/>
　不囿于形故神而莫測方其動時未嘗不静故曰無<lb/>
<pb n="KR3a0025_WYG_001-37b"/>
　動方其静時未嘗不動故曰無静<lb/>
動而無動<lb/>
　則動中有静焉<lb/>
静而無静<lb/>
　則静中有動焉<lb/>
非不動不静也<lb/>
　謂不是静而不動動而不静也蓋静而能動則隂中<lb/>
　有陽焉動而能静則陽中有隂焉錯綜無窮是也<lb/>
<pb n="KR3a0025_WYG_001-38a"/>
物則不通<lb/>
　上所謂物則滯於一形之偏而不能通<lb/>
神妙萬物<lb/>
　上所謂神則妙於萬物之中而無不通此兩句又結<lb/>
　上文起下意<lb/>
水隂根陽火陽根隂<lb/>
　水隂也以河圖言而生於一以太極言則陽變而生<lb/>
　水則本乎陽也火陽也而生於二以太極言則隂合<lb/>
<pb n="KR3a0025_WYG_001-38b"/>
　而生火則本乎隂也且水隂物火陽物也形而下者<lb/>
　也所以根隂根陽理也形而上者也所謂神妙萬物<lb/>
　者如此<lb/>
五行隂陽隂陽太極<lb/>
　此即太極圖說所謂五行一隂陽隂陽一太極者以<lb/>
　神妙萬物之體而言也<lb/>
四時運行萬物終始<lb/>
　此即太極圖說所謂五氣順布四時行焉無極之真<lb/>
<pb n="KR3a0025_WYG_001-39a"/>
　二五之精妙合而凝者以神妙萬物之用而言也<lb/>
混兮闢兮其無窮兮<lb/>
　體本則一故曰混用散而殊故曰闢一動一静其運<lb/>
　如環之無窮此兼舉其體用而言也　混言太極闢<lb/>
　言為隂陽五行以後故末句曰其無窮兮言既闢之<lb/>
　後為隂陽五行以後為萬物無窮盡也　此章發明<lb/>
　圖意更宜叅考　或問周子之語言合胡不自萬而<lb/>
　一言開胡不自一而萬勉齋黄氏曰周子之言造化<lb/>
<pb n="KR3a0025_WYG_001-39b"/>
　至五行處是一闢隔自五行而上屬乎造化自五行<lb/>
　而下屬乎人物所以太極說到四時行焉却說轉從<lb/>
　五行說太極又從五行之生說各一其性說出至變<lb/>
　化無窮蓋天地造化分隂分陽至五行而止五行既<lb/>
　具則由是而人物也有太極便有隂陽有隂陽便有<lb/>
　五行三者初無斷際至此若不說合却恐將作三件<lb/>
　物事認了所以合而謂之妙合非昔開而今合莫之<lb/>
　合而合也至於五行既凝而後有男女男女既交而<lb/>
<pb n="KR3a0025_WYG_001-40a"/>
　後生萬物此却是有次第故有五行而下節節開說<lb/>
　然其理氣未嘗有異則恐未嘗不合也<lb/>
　　樂上第十七　此論古今之樂而見治亂之迹也<lb/>
古者聖王制禮法<lb/>
　古者聖王謂伏羲神農黄帝舜禹湯文武之聖人而<lb/>
　王天下者心天地之心道天地之道而為人倫之至<lb/>
　建中和之極所以制為禮儀法度<lb/>
脩教化<lb/>
<pb n="KR3a0025_WYG_001-40b"/>
　脩明徳教道化<lb/>
三綱正<lb/>
　綱網上大繩也三綱者夫為妻綱父為子綱君為臣<lb/>
　綱也由是三綱正焉<lb/>
九疇敘<lb/>
　疇類也九疇者一五行二五事三八政四五紀五皇<lb/>
　極六三徳七稽凝八庶政九福極也由是九疇敘焉<lb/>
百姓太和<lb/>
<pb n="KR3a0025_WYG_001-41a"/>
　由是民無不和焉<lb/>
萬物咸若<lb/>
　若順也由是而物無不順焉此所謂理而後和也<lb/>
乃作樂<lb/>
　乃者繼事之詞樂謂金石絲竹匏土革木八音之樂<lb/>
　也言聖王於天下理而和之後乃作樂焉<lb/>
以宣八風之氣<lb/>
　八風者八方之風東北方曰條風東方曰明庶風東<lb/>
<pb n="KR3a0025_WYG_001-41b"/>
　南方曰清明風南方曰景風西南方曰涼風西方曰<lb/>
　閶闔風西北方曰不周風北方曰廣莫風聖王作八<lb/>
　音之樂以宣八方之風宣所以達其理之分<lb/>
以平天下之情<lb/>
　人情最易流也而聖王作樂以平天下之人情平所<lb/>
　以節其和之流<lb/>
故樂聲淡而不傷<lb/>
　聖王之樂聲平淡之中自然而和故不傷謂不害於<lb/>
<pb n="KR3a0025_WYG_001-42a"/>
　和也<lb/>
和而不淫<lb/>
　聖王之樂聲和樂之中自然而正故不淫謂不失其<lb/>
　正也<lb/>
入其耳感其心莫不淡且和焉<lb/>
　聖王之樂聲入乎人之耳感乎人之心則莫不淡而<lb/>
　和也淡者理之發和者和之為先淡後和亦主静之<lb/>
　意也<lb/>
<pb n="KR3a0025_WYG_001-42b"/>
淡則欲心平<lb/>
　所發者淡則私欲之心自平定<lb/>
和則躁心釋<lb/>
　所為者和則躁急之心自消釋古聖賢之論樂曰和而<lb/>
　已此所謂淡蓋以今樂之妖艷形之而後見其本于<lb/>
　莊正齊肅之意故希簡而寂寥耳<lb/>
優柔平中徳之盛也<lb/>
　欲心平故平中躁心釋故優柔則民徳之盛可知<lb/>
<pb n="KR3a0025_WYG_001-43a"/>
天下化中治之至也<lb/>
　溥天之下皆化於中道則治道之至也可見言聖人<lb/>
　作樂功化之盛如此或曰化中當作化成本易聖人<lb/>
　久於其道而天下化成之意也<lb/>
是謂道配天地古之極也<lb/>
　此言聖人道配天地而為古之至極也<lb/>
後世禮法不脩<lb/>
　後世則三代之末及秦漢而下禮法教化則不修明<lb/>
<pb n="KR3a0025_WYG_001-43b"/>
政刑苛紊<lb/>
　政事刑法則又煩亂<lb/>
縱欲敗度<lb/>
　上則縱欲以敗度所謂流連荒亡無不為也<lb/>
下民困苦<lb/>
　則下民之困苦有不聊生者矣<lb/>
謂古樂不足聴也<lb/>
　乃言古聖王之樂不足聴<lb/>
<pb n="KR3a0025_WYG_001-44a"/>
代變新聲<lb/>
　而代變為新聲之樂<lb/>
妖淫愁怨<lb/>
　廢禮敗度故其聲不淡而妖淫政苛民困故其聲不<lb/>
　和而愁怨<lb/>
導欲増悲不能自止<lb/>
　惟其聲之妖淫也故足以導人之欲焉惟其聲之愁<lb/>
　怨也故足以増人之悲焉二者使人肆情縱欲而不<lb/>
<pb n="KR3a0025_WYG_001-44b"/>
　能自止<lb/>
故有賊君棄父輕生敗倫不可禁者矣<lb/>
　導欲不止而至於輕生敗倫之不可禁焉増悲不止<lb/>
　而至於賊君棄父之不可禁焉<lb/>
嗚呼<lb/>
　周子復嘆息而言<lb/>
樂者古以平心今以助欲<lb/>
　古樂用之平人之心而今樂用之助人之欲而已<lb/>
<pb n="KR3a0025_WYG_001-45a"/>
古以宣化今以長怨<lb/>
　古樂用之宣其化而今樂用之長其怨而已蓋樂有<lb/>
　古今之異淡與不淡和與不和而已<lb/>
不復古禮不變今樂而欲至治者逺矣<lb/>
　復古禮然後可以變今樂今樂所謂禮而後和也苟<lb/>
　不復古禮則禮非其禮矣不變今樂則樂非其樂矣<lb/>
　無禮樂之化而欲天下至治者不其逺哉<lb/>
　　樂中第十八　此明古樂之功効而見治道之至<lb/>
<pb n="KR3a0025_WYG_001-45b"/>
　　　　　　　　也<lb/>
樂者本乎政也<lb/>
　聖人所作之樂本乎聖人所行之政也聖人為政以<lb/>
　徳徳惟善政政在養民<lb/>
政善民安則天下之心和<lb/>
　政善則民無不安民安則心無不和<lb/>
故聖人作樂以宣暢其和心<lb/>
　故聖人因之而作樂以宣暢民之和心<lb/>
<pb n="KR3a0025_WYG_001-46a"/>
達於天地<lb/>
　以天下之和心通達於天地<lb/>
大地之氣感而太和焉<lb/>
　且人為天地之心心和則氣和此天地之氣所以感<lb/>
　而自然無不和也<lb/>
天地和則萬物順<lb/>
　天地之氣既和則萬物自無物不順<lb/>
故神祗格<lb/>
<pb n="KR3a0025_WYG_001-46b"/>
　格至也幽足以感神而神祗來格<lb/>
鳥獸馴<lb/>
　㣲足以感物而鳥獸馴致是則聖人之作樂既非無<lb/>
　因而强作而其制作之妙又能真得其聲氣之元謂<lb/>
　黄鍾一宫定故其志氣天人交相感動而其効如此<lb/>
　　樂下第十九　此復論古今之樂而見治亂之由<lb/>
　　　　　　　　也<lb/>
樂聲淡則聴心平<lb/>
<pb n="KR3a0025_WYG_001-47a"/>
　淡則希簡寂寥之聲而有莊正齊肅之意樂聲如此<lb/>
　則聴者之心自然平定<lb/>
樂辭善則歌者慕<lb/>
　善者典雅簡古之詞而有深潛醲飫之味樂辭如此<lb/>
　則歌者之心自然愛慕<lb/>
故風移而俗易矣<lb/>
　此先王之樂所以能移易天下之風俗而使之淳且<lb/>
　美焉<lb/>
<pb n="KR3a0025_WYG_001-47b"/>
妖聲豔辭之化也亦然<lb/>
　若夫後世妖淫之聲美豔之辭之化民也効亦如此<lb/>
　但能導欲増悲而至于輕生敗倫賊君棄父則天理<lb/>
　滅而人倫息矣哀哉<lb/>
　　聖學第二十　此明聖人可學而至而要不外乎<lb/>
　　　　　　　　一心也<lb/>
聖可學乎<lb/>
　設問聖人可學而至乎<lb/>
<pb n="KR3a0025_WYG_001-48a"/>
曰可<lb/>
　答言可<lb/>
曰有要乎<lb/>
　又設問學聖人有要乎<lb/>
曰有<lb/>
　答言有<lb/>
請聞焉<lb/>
　設問請聞其要<lb/>
<pb n="KR3a0025_WYG_001-48b"/>
曰一為要<lb/>
　答言一之一字為聖賢之要一即太極是純一不雜<lb/>
　之謂也<lb/>
一者無欲也<lb/>
　只是純然是箇天理無一㸃私欲且無欲便覺自在<lb/>
　人只為有欲此心便千頭萬緒做事便有始無終小<lb/>
　事尚不能成況可學聖人耶然周子只說一者無欲<lb/>
　也這話頭髙卒急難湊泊常人如何便得無欲故伊<lb/>
<pb n="KR3a0025_WYG_001-49a"/>
　川只說一箇敬字教人只就敬上睚去庶幾執捉得<lb/>
　定有箇下手處<lb/>
無欲則静虚動直<lb/>
　静虛即隂静是心之體動直即陽動是心之用<lb/>
静虛則明明則通<lb/>
　心纔虚便明明則見道理透徹故通通者明之極也<lb/>
動直則公公則溥<lb/>
　心纔直便公公則自無物我之間故溥溥者公之極<lb/>
<pb n="KR3a0025_WYG_001-49b"/>
　也<lb/>
明通公溥庶矣乎<lb/>
　明而至於通則静而動焉公而至於溥則動而静焉<lb/>
　況明配木仁元通配火禮亨公配金義利溥配水智<lb/>
　貞如此隂陽合徳而聖人其庶矣乎　此章之㫖最<lb/>
　為要切然其辭義明白不煩訓解學者能深玩而力<lb/>
　行之則有以知無極之真兩儀四象之本皆不外乎<lb/>
　此心而日用間自無别用力處矣<lb/>
<pb n="KR3a0025_WYG_001-50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0025_WYG_001-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通書述解卷上<lb/>
</p>
<p>
</p>
  </div>
<div>
<head>通書述解卷下</head> <lb/>
    <p>
<pb n="KR3a0025_WYG_002-1a"/>
欽定四庫全書<lb/>
　通書述解卷下<lb/>
　　　　　　　　　　　　　明　曹端　撰<lb/>
　　公明第二十一　此言公明之義而見其各有為<lb/>
　　　　　　　　　而發也<lb/>
公於已者公於人<lb/>
　人能無私方能率人以無私所謂有善於已而後可<lb/>
　以責人之善無惡於已而後可以正人之惡也<lb/>
<pb n="KR3a0025_WYG_002-1b"/>
未有不公於已而能公於人也<lb/>
　未有有私於已而能率人以無私者焉所謂已不正<lb/>
　而能正人者也此為不勝己私而欲任法以裁物者<lb/>
　發<lb/>
明不正則疑生<lb/>
　凡人明有未至則疑心生<lb/>
明無疑也<lb/>
　若能明則自無疑心矣<lb/>
<pb n="KR3a0025_WYG_002-2a"/>
謂能疑為明何啻千里<lb/>
　啻止也且明則無疑疑則不明明之與疑正相南北<lb/>
　何止千里之不相及乎言其所争者甚逺也此為不<lb/>
　能先覺而欲以逆詐億不信者發　朱子曰人有詐<lb/>
　不信者吾之明足以知之是之謂先覺彼未必詐未<lb/>
　必不信而逆以詐不信待之此則不可周子云明則<lb/>
　不疑凡事之多疑皆生於不明如以察為明皆主暗<lb/>
　也唐徳宗之流是也如放齊稱𦙍子朱啓明而堯知<lb/>
<pb n="KR3a0025_WYG_002-2b"/>
　其嚚訟堯之明有以知之是先覺也<lb/>
　　理性命第二十二　此亦明太極之意也<lb/>
厥彰厥㣲匪靈弗瑩<lb/>
　此言理也彰言道之顯陽之明也㣲言道之隠隂之<lb/>
　晦也瑩明也言道之陽明隂暗非人心太極之靈孰<lb/>
　能明之<lb/>
剛善剛惡柔亦如之中焉止矣<lb/>
　此言性也剛善為義為直為斷為嚴毅為幹固剛惡<lb/>
<pb n="KR3a0025_WYG_002-3a"/>
　為猛為隘為强梁柔善為慈為順為巽柔惡為懦弱<lb/>
　為無斷為邪佞惟中也者和也中節也言無過不及<lb/>
　之中焉曰剛柔善惡中即五行之理也<lb/>
二氣五行化生萬物<lb/>
　此下言命也二氣五行天之所以付受萬物而生之<lb/>
　者也<lb/>
五殊二實<lb/>
　自其末以縁本則五行之異本二氣之實<lb/>
<pb n="KR3a0025_WYG_002-3b"/>
二本則一<lb/>
　二氣之實又本理之極<lb/>
是萬為一<lb/>
　是合萬物而言之為一太極而已<lb/>
一實萬分<lb/>
　自其本而之末則一理之實而萬物分之以為體然<lb/>
　而謂之分不是割成片去只如月映萬川相似<lb/>
萬一各正小大有定<lb/>
<pb n="KR3a0025_WYG_002-4a"/>
　故萬物之中各有一太極而小大之物莫不各有一<lb/>
　定之分也　中庸曰如天之無不覆蓋如地之無不<lb/>
　持載此是一箇大底包在中間又有四時錯行日月<lb/>
　代明自有細小走處道並行而不相悖萬物並育而<lb/>
　不相害並行並育便是那天地之覆載底不相悖不<lb/>
　相害便是那錯行代明底小徳川流是說那細小底<lb/>
　大徳敦化是說那大底大底包小底小底分大底千<lb/>
　五百年間不知人如何讀書這都是不理㑹這道理<lb/>
<pb n="KR3a0025_WYG_002-4b"/>
　　一實萬分萬一各正便是理一分殊處　周子此<lb/>
　章其首二句言理次三句言性次八句言命故其章<lb/>
　内無此三字而特以三字名其章以表之則章内之<lb/>
　言固已各有所屬矣蓋其所謂靈所謂一者乃為太<lb/>
　極而所謂中乃氣禀之得中與剛善剛惡柔善柔惡<lb/>
　為五性而屬乎五行初未嘗以是為太極也<lb/>
　　顔子第二十三　此言顔子之樂而見内外輕重<lb/>
　　　　　　　　　之分也<lb/>
<pb n="KR3a0025_WYG_002-5a"/>
顔子一簞食一瓢飲在陋巷<lb/>
　顔子孔子弟子名回字子淵簞竹器食飯也瓢瓠也<lb/>
　陋巷隘陋之巷也顔子食則一簞之飯飲則一瓢之<lb/>
　漿居則隘陋之巷貧窶之甚也<lb/>
人不堪其憂而不改其樂<lb/>
　人他人也堪勝也在他人視之則見顔子之困極而<lb/>
　有不勝之憂而顔子處之則其心泰然不改所樂焉<lb/>
夫富貴人所愛也<lb/>
<pb n="KR3a0025_WYG_002-5b"/>
　夫金玉之富軒免之貴衆人之所愛而求也<lb/>
顔子不愛不求而樂乎貧者獨何心哉<lb/>
　顔子之心則不愛富貴不求富貴而樂貧窶者獨何<lb/>
　如哉設問以發其端<lb/>
天地間有至貴至富可愛可求而異乎彼者<lb/>
　天地間至富至貴可愛可求者仁而已仁者天地生<lb/>
　物之心而人所受以生者為一心之全徳萬善之總<lb/>
　名體即天地之體用即天地之用存之則道充居之<lb/>
<pb n="KR3a0025_WYG_002-6a"/>
　則身安故孟子既以天之尊爵目之復以人之安宅<lb/>
　名之所以為天地間之至貴至富可愛可求者也豈<lb/>
　軒冕金玉之貴之富可同日而語哉朱子曰所謂至<lb/>
　貴至富可愛可求即周子之教程子毎令尋仲尼顔<lb/>
　子樂處所樂何事者也然學者當深思而實體之不<lb/>
　可但以言語解㑹而已今端竊謂孔顔之樂者仁也<lb/>
　非是樂這仁仁中自有其樂耳且孔子安仁而樂在<lb/>
　其中顔子不違仁而不改其樂安仁者天然自有之<lb/>
<pb n="KR3a0025_WYG_002-6b"/>
　仁而樂在其中者天然自有之樂也不違仁者守之<lb/>
　之仁而不改其樂者守之之樂也語曰仁者不憂不<lb/>
　憂非樂而何周程朱子不直說破欲學者自得之愚<lb/>
　見學者鮮自得之是為來學說破<lb/>
見其大而忘其小焉爾<lb/>
　大謂天付人受之理小謂富貴貧賤之事且顔子三<lb/>
　月不違仁則無私欲而有其徳也是以動静語黙日<lb/>
　用之間絶無人欲之間隔只有天理之流行謂之見<lb/>
<pb n="KR3a0025_WYG_002-7a"/>
　其大是見天人之一體謂之忘其小是必貧富之兩<lb/>
　忘<lb/>
見其大則心泰<lb/>
　既是天人一體之大則其心若曰吾之動静一天地<lb/>
　之動静焉吾之卷舒一天地之卷舒焉則心之舒泰<lb/>
　自若也<lb/>
心泰則無不足<lb/>
　心常泰則無時而不自足焉<lb/>
<pb n="KR3a0025_WYG_002-7b"/>
無不足則富貴貧賤處之一也<lb/>
　心常自足則處富貴而不加焉處貧賤而不損焉<lb/>
處之一則能化而齊<lb/>
　齊字意與一復字同恐或有誤或曰化大而化也齊<lb/>
　齊於聖也言人能於富貴貧賤處之一般則大而化<lb/>
　之齊於聖人矣<lb/>
故顔子亞聖<lb/>
　亞則將齊而未至之稱想來顔子已到那將化未化<lb/>
<pb n="KR3a0025_WYG_002-8a"/>
　之地若化則便是仲尼<lb/>
　　師友上第二十四　此略承上章之意而見師友<lb/>
　　　　　　　　　　之有益於人也<lb/>
天地間至尊者道<lb/>
　道一也語上則極乎髙明語下則涉乎形器語大則<lb/>
　至於無外語小則入于無内而其大要則曰中而大<lb/>
　目則曰三綱五常焉得之則參於天地並於鬼神是<lb/>
　兩間之至尊者也<lb/>
<pb n="KR3a0025_WYG_002-8b"/>
至貴者徳而已矣<lb/>
　徳者得也行道而有得於心之謂也有是徳則貴孰<lb/>
　加焉<lb/>
至難得者人<lb/>
　記曰人者天地之徳隂陽之㑹鬼神之交五行之秀<lb/>
　氣也書曰惟人萬物之靈孝經曰天地之性人為貴<lb/>
　非天地間之至難得者乎<lb/>
人而至難者道徳有於身而已矣<lb/>
<pb n="KR3a0025_WYG_002-9a"/>
　人固難得矣然而苟不有人之實而曰道徳也者則<lb/>
　將同於飛走草木之物而已夫何靈貴之有故惟道<lb/>
　徳之有於身者又為人中之至難得者焉其理雖明<lb/>
　然人心蔽於物欲鮮克知之故周子每言之詳焉<lb/>
求人至難得者有於身<lb/>
　欲求道徳之尊之貴而有於身<lb/>
非師友則不可得也已<lb/>
　苟非性之而不有明師以教導之益友以輔責之則<lb/>
<pb n="KR3a0025_WYG_002-9b"/>
　不可得矣是以君子隆師而取友<lb/>
　　師友下第二十五　大意同上<lb/>
道義者身有之則貴且尊<lb/>
　道義者兼體用而言也道則窮天地亘古今只是一<lb/>
　箇道義隨時隨事而處之得宜所謂天地之常經古<lb/>
　今之通義也人而身有道義則貴且尊焉周子於此<lb/>
　而屢言之非復出也其丁寧之意切矣<lb/>
人生而蒙<lb/>
<pb n="KR3a0025_WYG_002-10a"/>
　人固有生而知之者生而無知則䝉矣<lb/>
長無師友則愚<lb/>
　彼生而蒙者及其長也有明師以開導之有益友以<lb/>
　輔責之則可以啓其䝉而進於明道義亦為身之所<lb/>
　有而尊貴焉不然則終愚昧無知而已<lb/>
是道義由師友有之<lb/>
　是則人之道義多由師友開導輔責之功<lb/>
而得貴且尊<lb/>
<pb n="KR3a0025_WYG_002-10b"/>
　而得道義有於身之貴且尊則吾之尊貴實師友與<lb/>
　之耳<lb/>
其義不亦重乎<lb/>
　其指師友也不猶豈不也且君臣之義為五倫之一<lb/>
　至重也今也師友之義道義資焉豈不亦重矣乎<lb/>
其聚不亦樂乎<lb/>
　又五倫之中若父子兄弟夫婦之三親者離則憂聚<lb/>
　則樂天性也今也師友之聚尊貴係焉豈不亦樂矣<lb/>
<pb n="KR3a0025_WYG_002-11a"/>
　乎此重此樂人亦少知之者<lb/>
　　過第二十六　此明喜聞過與不喜聞過之得失<lb/>
　　　　　　　　也<lb/>
仲由喜聞過<lb/>
　仲由孔子弟子字子路聞過是聞人告之以有過是<lb/>
　規之也子路人告之以有過則喜其得聞而改之其<lb/>
　勇於自修如此<lb/>
令名無窮焉<lb/>
<pb n="KR3a0025_WYG_002-11b"/>
　令善也則善之有於身而稱於人者既無間於内外<lb/>
　又無間於古今將與天地同其始終焉<lb/>
今人有過不喜人規<lb/>
　如今人不敬其身陷於有過又不喜人規戒<lb/>
如䕶疾而忌醫<lb/>
　恰如人有疾病反救䕶之而不使人醫治之<lb/>
寧滅其身而無悟也<lb/>
　且過之與疾皆身之死生存亡所係至不輕也䕶疾<lb/>
<pb n="KR3a0025_WYG_002-12a"/>
　之人寧死不悟諱過之人亦寧死不悟愚之甚也<lb/>
噫<lb/>
　此周子語終而繼之以痛傷之聲也何也盖天之所<lb/>
　生地之所養惟人為大而自輕之如此則是自絶於<lb/>
　天地矣周子之傷痛蓋為天地而惜同類焉是心亦<lb/>
　天地之心也<lb/>
　　勢第二十七　此論天下之勢有輕重之分也<lb/>
天下勢而已矣<lb/>
<pb n="KR3a0025_WYG_002-12b"/>
　天下之去就在乎勢焉而止爾<lb/>
勢輕重也<lb/>
　一輕一重則勢必趨於重而輕愈輕重愈重矣詩云<lb/>
　至于太王實始剪商要之周自日前積累以來其勢<lb/>
　日大又當商家無道之時天下趨周其勢愈重此重<lb/>
　則彼自輕勢也<lb/>
極重不可反<lb/>
　是說天下之勢到那極重時便難復了如周至文王<lb/>
<pb n="KR3a0025_WYG_002-13a"/>
　而大邦畏其力小邦懐其徳至武王舉兵于孟津八<lb/>
　百諸侯不期而㑹合戰於商郊紂師前徒倒戈而擊<lb/>
　時不伐紂得乎又如秦至始皇强大六國便不可敵<lb/>
　東漢之末宦官權重便不可除宋紹興初只斬陳東<lb/>
　少陽便成江左之勢非極重則反之難乎<lb/>
識其重而亟反之可也<lb/>
　重未極而識其重之機而亟速反之則猶可也<lb/>
反之力也<lb/>
<pb n="KR3a0025_WYG_002-13b"/>
　反之在乎人力之强也<lb/>
識不早力不易也<lb/>
　而力之難易又在識之早晚識之早則力易識之晚<lb/>
　則力難<lb/>
力而不競天也<lb/>
　競强也有人力而不能强則天為也<lb/>
不識不力人也<lb/>
　不識則不知用力不力則雖識無補二者乃人之為<lb/>
<pb n="KR3a0025_WYG_002-14a"/>
　也<lb/>
天乎<lb/>
　乎者疑而未定之辭問勢之不可反者果天之所為<lb/>
　乎<lb/>
人也何尤<lb/>
　也者決詞尤罪自外至者也若非天而出于人之所<lb/>
　為則亦無所歸罪矣<lb/>
　　文辭第二十八　此明文以載道為貴也<lb/>
<pb n="KR3a0025_WYG_002-14b"/>
文所以載道也<lb/>
　文謂文字道謂道理而載取車之義文所以載道猶車<lb/>
　所以載物文之與車皆世之不可無者且無車則物<lb/>
　無以載而無文則道何以載乎<lb/>
輪轅飾而人弗庸徒飾也<lb/>
　輪車輪轅車轅飾謂粒飾之美也弗不也庸用也徒<lb/>
　虚也故為車者必飾其輪轅為文者必善其詞說皆<lb/>
　欲人之愛而用之然我飾之而人不用則猶為虚飾<lb/>
<pb n="KR3a0025_WYG_002-15a"/>
　而無益於實載物之車載道之文而美其飾人尚輕<lb/>
　視如此<lb/>
況虚車乎<lb/>
　況不載物之車不載道之文雖美其飾亦何為乎<lb/>
文辭藝也<lb/>
　藝才藝也<lb/>
道徳實也<lb/>
　道徳者文辭之實則文辭者道徳之華也<lb/>
<pb n="KR3a0025_WYG_002-15b"/>
篤其實而藝者書之<lb/>
　篤厚也務厚道徳之實於身則和順積中英華發外<lb/>
　而才藝之能者書寫其實則文為載道之文也<lb/>
美則愛<lb/>
　載道之文而美其飾則人必愛之<lb/>
愛則傳焉<lb/>
　人既愛之則或筆録或板行以傳之永久焉<lb/>
賢者得以學而至之是為教<lb/>
<pb n="KR3a0025_WYG_002-16a"/>
　其全秉彛好徳之良心者見其文之載道而美其飾<lb/>
　也故力學而到其家焉是載道之文而美其飾者所<lb/>
　以為教然也<lb/>
故曰言之無文行之不逺<lb/>
　故古人云凡言人道徳而不<hi>闕</hi>　　之美者則人不<lb/>
　愛而不傳所以行之不逺也此猶車載物<hi>闕</hi>
然不賢者<lb/>
　文固載道而美其飾則遊惰荒嬉之節<hi>闕</hi>
<pb n="KR3a0025_WYG_002-16b"/>
雖父兄臨之<lb/>
　雖其父兄之尊長而臨蒞之<lb/>
師保勉之<lb/>
　雖師保之賢明而<hi>闕</hi>勉之<lb/>
不學也<lb/>
　亦不肯學也<lb/>
强之不從也<lb/>
　父兄師保又從而强之亦不從也此猶車已飾而人<lb/>
<pb n="KR3a0025_WYG_002-17a"/>
　不用也<lb/>
不知務道徳而第以文辭為能者藝焉而已<lb/>
　第猶但也若人不知務厚道徳之<hi>闕</hi>而但以工文辭為能<lb/>
　者是才藝之末務而止矣此猶車<hi>闕</hi>　　　美其飾也<lb/>
噫<lb/>
　周子語之將畢而繼之以傷痛之聲者深<hi>闕</hi>　　　人<lb/>
　心惜也<lb/>
弊也久矣<lb/>
<pb n="KR3a0025_WYG_002-17b"/>
　弊壊也自聖學不明而人心壊人心壊則風俗從而<lb/>
　壊焉風俗既壊而人心益壊斯弊之從來也亦久逺<lb/>
　矣蓋自七篇絶筆而載道之文不作若漢董天人三<lb/>
　策唐韓原道一篇僅可衛道而已謂之載道則未也<lb/>
　亦未免為虚車焉他無足道也　或疑有徳者必有<lb/>
　言則不待藝而后其文可傳矣周子此章似猶别以<lb/>
　文辭為一事而用力焉何也朱子曰人之才徳偏有<lb/>
　長短其或意中了了而言不足以發之則亦不能以<lb/>
<pb n="KR3a0025_WYG_002-18a"/>
　傳於逺矣故孔子曰辭達而已矣程子亦言西銘吾<lb/>
　得其意但無子厚筆力不能作耳正謂此也然言或<lb/>
　可少而徳不可無有徳而有言者常多有徳而不能<lb/>
　言者常少學者先務亦勉于徳而已矣　孔門游夏<lb/>
　稱文學亦何嘗秉筆為詞章也且如觀乎天文以察<lb/>
　時變觀乎人文以化成天下此豈詞章之文也故吕<lb/>
　與叔有詩曰學如元凱方成癖文似相如始類俳獨<lb/>
　立孔門無一事只輸顔子得心齊　端亦偶成曰作<lb/>
<pb n="KR3a0025_WYG_002-18b"/>
　文不必巧載道則為寶不載道之文臧文棁上藻言<lb/>
　無味而意有在焉<lb/>
　　聖藴第二十九　此言孔子之藴以其教不輕發<lb/>
　　　　　　　　　而道自顯又得顔子以發聖人<lb/>
　　　　　　　　　藴者正以深厚之極而警夫淺<lb/>
　　　　　　　　　薄之尤也<lb/>
不憤不啓<lb/>
　憤者心求通而未得之意啓謂開其意聖人之教必<lb/>
<pb n="KR3a0025_WYG_002-19a"/>
　待學者有心求通而未得之意方為開其意而使之<lb/>
　通焉<lb/>
不悱不發<lb/>
　悱者口欲言而未能之貌發謂達其辭雖為之開其<lb/>
　意然又必待其口欲言而未能之時方為之達其辭<lb/>
　焉<lb/>
舉一隅不以三隅反則不復也<lb/>
　物之有四隅者舉一可知其三反者還以相証之意<lb/>
<pb n="KR3a0025_WYG_002-19b"/>
　復再告也是自得矣雖為之達其辭然又必待其自<lb/>
　得乃復告爾無非欲學者勉於用力以為受教之地<lb/>
　也此言聖人之教必當其可而不輕發也<lb/>
子曰予欲無言<lb/>
　予我也孔子言我不言而道自傳焉何也聖門學者<lb/>
　多以言語觀聖人而不察其天理流行之實有不待<lb/>
　言而著者是以徒得其言而不得其所以言故發此<lb/>
　以警之<lb/>
<pb n="KR3a0025_WYG_002-20a"/>
天何言哉<lb/>
　天道之造化何必自言而后顯哉<lb/>
四時行焉<lb/>
　天不言而春夏秋冬之四時自然流行無古今之異<lb/>
　也<lb/>
百物生焉<lb/>
　天不言而聲色貌象之百物自然生成無古今之殊<lb/>
　也蓋四時行百物生莫非天理發見流行之實不待<lb/>
<pb n="KR3a0025_WYG_002-20b"/>
　言而可見聖人一動一静莫非妙道精義之發亦天<lb/>
　而已豈待言而顯哉此言聖人之道有不待言而顯<lb/>
　者故其言如此<lb/>
然則聖人之藴㣲顔子殆不可見<lb/>
　藴中所蓄之名也㣲無也殆將也承上文而言如此<lb/>
　則聖人中之所蓄不有顔子殆不可見<lb/>
發聖人之藴教萬世無窮者顔子也<lb/>
　仲尼無迹顔子㣲有迹故孔子之教既不輕發又未<lb/>
<pb n="KR3a0025_WYG_002-21a"/>
　嘗自言其道之藴而學者惟顔子為得其全故因其<lb/>
　進修之迹如博約克復不遷怒貳過見其進而不退<lb/>
　省其私而足發而後孔子之藴可見<lb/>
聖同天不亦深乎<lb/>
　上天之載無聲無臭維天之命於穆不已則天藴固<lb/>
　深矣而孔子淵淵其淵浩浩其天則其藴豈不亦深<lb/>
　乎所以猶天不言而四時行百物生也　朱子又曰<lb/>
　夫子之道如天惟顔子得之夫子許多大意思盡在<lb/>
<pb n="KR3a0025_WYG_002-21b"/>
　顔子身上發見譬如天地生一瑞物即此物上盡可<lb/>
　以見天地和粹之氣謂之發者乃亦足以發之發不<lb/>
　必待顔子言而後謂之發也顔子所以發聖人之藴<lb/>
　恐不可以一事而言蓋聖人全體大用無不一一於<lb/>
　顔子身上發見也<lb/>
常人有一聞知恐人不速知其有也<lb/>
　若夫凡常之人纔有一聞知恐怕人不速知己之有<lb/>
　也<lb/>
<pb n="KR3a0025_WYG_002-22a"/>
急人知而名也<lb/>
　既急欲人知已而求其名<lb/>
薄亦甚矣<lb/>
　則其淺薄尤甚矣蓋聖凡異品髙下懸絶有不待較<lb/>
　而明者其言此者正以深厚之極警夫淺薄之尤耳<lb/>
　然於聖人言深而不言厚常人言薄而不言淺深則<lb/>
　厚淺則薄上言首下言尾互文以明之也<lb/>
　　精藴第三十　此言伏羲之精藴無所不包而因<lb/>
<pb n="KR3a0025_WYG_002-22b"/>
　　　　　　　　作易以發之也<lb/>
聖人之精畫卦以示<lb/>
　聖人謂伏羲也精者精㣲之意畫前之易至約之理<lb/>
　也伏羲畫卦専以明此而已<lb/>
聖人之藴因卦以發<lb/>
　藴中所畜之名凡卦中之所有如吉凶之理進退存<lb/>
　亡之道至廣之業也有卦則因以形矣<lb/>
卦不畫聖人之精不可得而見<lb/>
<pb n="KR3a0025_WYG_002-23a"/>
　卦若不畫則聖人精㣲之意不可得而見焉<lb/>
㣲卦聖人之藴殆不可悉得而聞<lb/>
　㣲無也殆將也悉詳盡也若無卦則聖人<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中之畜<lb/>
　將不可盡得而聞焉<lb/>
易何止五經之源<lb/>
　易易書也五經者書詩禮樂春秋也隂陽有自然之<lb/>
　變卦畫有自然之體此易之為書所以為文字之祖<lb/>
　義理之宗也然不止此<lb/>
<pb n="KR3a0025_WYG_002-23b"/>
其天地鬼神之奥乎<lb/>
　蓋凡管于隂陽者雖天地之大鬼神之幽其理莫不<lb/>
　具于卦畫之中焉此聖人之精藴所以必于此而寄<lb/>
　之也　愚按太極圖說以精字對真字則真理也精<lb/>
　氣也此章以精字對藴字則精者至約之理也藴者<lb/>
　至廣之業也上章聖人之藴則以道言理也先輩用<lb/>
　之豈苟云乎哉<lb/>
　　乾損益動第三十一　此論易而明聖人之藴也<lb/>
<pb n="KR3a0025_WYG_002-24a"/>
君子乾乾不息於誠<lb/>
　此句乾卦爻辭乾乾不息于誠便是修徳底事<lb/>
然必懲忿窒慾遷善改過而後至<lb/>
　懲忿窒慾是損卦大象遷善改過是益卦大象懲忿<lb/>
　如摧山窒慾如填壑遷善當如風之速改過當如電<lb/>
　之決修徳者必須如此而後能至于成徳<lb/>
乾之用其善是<lb/>
　其字亦是莫字是此也指去惡進善而言也且乾之<lb/>
<pb n="KR3a0025_WYG_002-24b"/>
　體固自健而不息而其用則莫善于去惡進善焉<lb/>
損益之大莫是過<lb/>
　損益二卦之大義亦莫過于去惡進善也<lb/>
聖人之㫖深哉<lb/>
　聖人作易之㫖意深矣哉周子以此而發明思誠之<lb/>
　方蓋乾乾不息者體也去惡進善者用也無體則用<lb/>
　無以行無用則體無以措故以三卦合而言之<lb/>
吉㐫悔吝生乎動<lb/>
<pb n="KR3a0025_WYG_002-25a"/>
　動者卦之兆實人事之符也吉則善之應福之占也<lb/>
　㐫悔吝惡之應禍之占也而吉㐫悔吝之占由是而<lb/>
　生焉<lb/>
噫<lb/>
　噫者傷痛之聲蓋悼昏憫愚之意也<lb/>
吉一而已<lb/>
　四者一善而三惡故人之所值福常少而禍常多<lb/>
動可不慎乎<lb/>
<pb n="KR3a0025_WYG_002-25b"/>
　戒占者之動不可不謹也　此章論易所謂聖人之<lb/>
　藴<lb/>
　　家人睽復无妄第三十二　此亦論易而明聖人<lb/>
　　　　　　　　　　　　　之藴也<lb/>
治天下有本身之謂也<lb/>
　身謂君身君仁莫不仁君義莫不義君正莫不正是<lb/>
　則治天下之本在乎君身之修而已故曰君子之守<lb/>
　修其身而天下平<lb/>
<pb n="KR3a0025_WYG_002-26a"/>
治天下有則家之謂也<lb/>
　則謂物之可視以為法者猶俗言則例則様也家亦<lb/>
　君之家也君能惇敘九族則家道理而和焉天下之<lb/>
　家視以為法也<lb/>
本必端<lb/>
　身必正<lb/>
端本誠心而已矣<lb/>
　正身之道在誠其心而止爾心不誠則身不可正焉<lb/>
<pb n="KR3a0025_WYG_002-26b"/>
則必善<lb/>
　家必齊<lb/>
善則和親而已矣<lb/>
　齊家之道在和其親而止爾親不和則家不可齊焉<lb/>
家難而天下易<lb/>
　治家難而治天下易何也<lb/>
家親而天下疏也<lb/>
　親者難處疏者易裁然不先其難亦未有能其易者<lb/>
<pb n="KR3a0025_WYG_002-27a"/>
家人離必起於婦人<lb/>
　一家之人雖同氣同枝而亦離心離徳相仇相隙者<lb/>
　必起於婦人之離間也<lb/>
故睽次家人<lb/>
　睽次家人易卦之序<lb/>
以二女同居而志不同行也<lb/>
　二女以下睽彖傳文二女謂睽卦兌下離上兌少女<lb/>
　離中女也隂柔之性外和悅而猜嫌故同居而異志<lb/>
<pb n="KR3a0025_WYG_002-27b"/>
　焉<lb/>
堯所以釐降二女于媯汭舜可禪乎吾兹試矣<lb/>
　釐理也降下也二女娥皇女英也媯水名汭水北舜<lb/>
　所居也禪傳與也兹此也試騐可否也堯理治下嫁<lb/>
　二女于舜將以試舜而授之天下也<lb/>
是治天下觀於家<lb/>
　此所以治天下者必觀其治家也<lb/>
治家觀身而已矣<lb/>
<pb n="KR3a0025_WYG_002-28a"/>
　治家者觀其修身而止爾<lb/>
身端心誠之謂也<lb/>
　身之所以正者以其心之無不誠也<lb/>
誠心復其不善之動而已矣<lb/>
　所以誠心者不善之動息於外則善心之生于内者<lb/>
　無不實矣<lb/>
不善之動妄也<lb/>
　妄者人為之偽<lb/>
<pb n="KR3a0025_WYG_002-28b"/>
妄復則无妄矣<lb/>
　妄去則是无妄<lb/>
无妄則誠矣<lb/>
　程子曰无妄則謂誠誠者天理之真也<lb/>
故无妄次復<lb/>
　无妄次復亦卦之序<lb/>
而曰先王以茂對時育萬物<lb/>
　先王以下引无妄卦大象以明對時育物惟至誠者<lb/>
<pb n="KR3a0025_WYG_002-29a"/>
　能之<lb/>
深哉<lb/>
　而贊其㫖之深也　此章發明四卦家人睽復无妄<lb/>
　亦皆所謂聖人之藴　西山真氏曰心不誠則私意<lb/>
　邪念紛紛交作欲身之修得乎親不和則閨門乖戾<lb/>
　情意隔絶欲家之正得乎夫治家之難所以深於治<lb/>
　國者門内尚恩易于揜義世之人固有勉于治外者<lb/>
　矣至其處家則或狃於妻妾之私或牽于骨肉之愛<lb/>
<pb n="KR3a0025_WYG_002-29b"/>
　鮮克以正自檢者而人君尤甚焉漢髙能誅秦滅項<lb/>
　而不能割戚姬如意之寵唐太宗能取隋攘羣盜而<lb/>
　閨門慙徳顧不免焉蓋疏則公道易行親則私情易<lb/>
　溺此其所以難也不先其難未有能其易者漢唐之<lb/>
　君立本作則既已如此何恠其治天下不及三代哉<lb/>
　夫女子隂柔之性鮮不妬忌而險詖者故二女同居<lb/>
　則情間易生堯欲試舜必降以二女者能處二女則<lb/>
　能處天下矣舜之身正而刑家如此故堯禪以天下<lb/>
<pb n="KR3a0025_WYG_002-30a"/>
　而不疑也身之所以正者由其身之誠誠者無他不<lb/>
　善之萌動于中則亟反之而已誠者天理之真妄者<lb/>
　人為之偽妄去則誠存矣誠存則身正身正則家治<lb/>
　推之天下猶運之掌也<lb/>
　　富貴第三十三　此亦明内外輕重之分也與顔<lb/>
　　　　　　　　　子師友上下一章大意同<lb/>
君子以道充為貴<lb/>
　君子聖賢之通稱道一也語上則極乎髙明語下則<lb/>
<pb n="KR3a0025_WYG_002-30b"/>
　涉乎形器語大則至于無外語小則入于無内而其<lb/>
　大要則曰中而大目則曰三綱五常焉充之則貴莫<lb/>
　加焉<lb/>
身安為富<lb/>
　身外無道道外無身身安則足以任道富孰加焉<lb/>
故常泰無不足<lb/>
　道充于已則動同于天所以心廣體胖無所不足<lb/>
而銖視軒冕塵視金玉<lb/>
<pb n="KR3a0025_WYG_002-31a"/>
　其視世間軒冕之貴則不過一銖之輕金玉之富不<lb/>
　過一塵之㣲而已<lb/>
其重無加焉爾<lb/>
　其指道充身安而言也是則道充身安之重天下無<lb/>
　加焉此理易明而屢言之欲人有以知道義之重而<lb/>
　不為外物所移也　朱子曰周先生言道至貴者不<lb/>
　一而足蓋是見世間愚輩為外物所搖動如堕在火坑<lb/>
　中不忍見他故如是說不一世間人心不在殻子裏<lb/>
<pb n="KR3a0025_WYG_002-31b"/>
　面如發狂相似只是自不覺也<lb/>
　　陋第三十四　此亦明道徳之重而見文辭之不<lb/>
　　　　　　　　足取也<lb/>
聖人之道<lb/>
　宇宙之間一理而已天得之而為天地得之而為地<lb/>
　人物得之而為人物鬼神得之而為鬼神吾聖人之<lb/>
　道則合髙厚而為一通幽明而無間語其目之大者<lb/>
　則曰三綱五常而其大要不曰中則曰敬不曰仁則<lb/>
<pb n="KR3a0025_WYG_002-32a"/>
　曰誠言不同而理則一<lb/>
入乎耳<lb/>
　斯道也入乎吾之耳<lb/>
存乎心<lb/>
　存乎吾之心<lb/>
藴之為徳行<lb/>
　畜之于中則為吾之徳行焉<lb/>
行之為事業<lb/>
<pb n="KR3a0025_WYG_002-32b"/>
　發之于外則為吾之事業焉<lb/>
彼以文辭而已者陋矣<lb/>
　彼不務道徳而専以工文辭為事者鄙陋之甚也意<lb/>
　同上章欲人真知道徳之重而不溺于文辭之陋也<lb/>
　　程子曰聖賢之言不得已也蓋有是言則是理明<lb/>
　無是言則天下之理有闕焉如彼耒耜陶冶之器一<lb/>
　不制則生人之道有不足矣聖賢之言雖欲已得乎<lb/>
　然其包涵盡天下之理亦甚約也後之人始執卷則<lb/>
<pb n="KR3a0025_WYG_002-33a"/>
　以文章為先而其所為則動多于聖人然有之無所<lb/>
　補無之無所闕乃無用之贅言也不止贅而已既不<lb/>
　得其要則離真失正反害於道心矣　朱子曰古之<lb/>
　聖賢其文可謂盛矣然初豈有意學為如是之文哉<lb/>
　有是實于中則必有是文于外如天有是氣則必有<lb/>
　日月星辰之光耀地有是形則必有山川草木之行<lb/>
　列聖賢之心既有是精明純粹之實以磅礴充塞乎<lb/>
　内則其著見于外亦必自然條理分明光輝發越而<lb/>
<pb n="KR3a0025_WYG_002-33b"/>
　不可掩葢不必托于言語著于簡册而後謂之文但<lb/>
　自一身接于萬事凡其語黙人所可得而見者無適<lb/>
　而非文也姑舉其最而言則易之卦畫書之記言詩<lb/>
　之咏歌春秋之述事與夫禮之威儀樂之節奏皆已<lb/>
　列於六經而垂萬世其文之盛後世固莫能及然其<lb/>
　所以盛而不可及者豈無所自來而世亦莫之識也<lb/>
　　又嘗答學者曰諸說固佳但此等亦是枉費工夫<lb/>
　不切自己底事莫論為學治已治人有多少事在如<lb/>
<pb n="KR3a0025_WYG_002-34a"/>
　天文地理禮樂制度軍旅刑法皆是著實有用事業<lb/>
　無非自已本分内事古人六藝之教所以游其心者<lb/>
　正在於此其與空言以較工拙于篇牘之間者其損<lb/>
　益相萬矣　黄氏巖孫曰此章當與文辭章參觀<lb/>
　　擬議第三十五　此章合中庸易大傳而言之義<lb/>
　　　　　　　　　疑也<lb/>
至誠則動<lb/>
　惟至誠在已則可以動人動是方感動他<lb/>
<pb n="KR3a0025_WYG_002-34b"/>
動則變<lb/>
　既感動他則可以使之變變則已改其舊俗然尚有<lb/>
　痕瑕在<lb/>
變則化<lb/>
　直到那化時則都消化盡了無復痕迹矣此上中庸<lb/>
　說也<lb/>
故曰<lb/>
　故孔子易大傳有言<lb/>
<pb n="KR3a0025_WYG_002-35a"/>
擬之而後言<lb/>
　凡一言之發必即易擬之而後言則言無不謹矣<lb/>
擬議以成其變化<lb/>
　一言一動必即易而後為之此所以成其變化也這<lb/>
　變化是就人動作處說與中庸之變化不同今合而<lb/>
　言之未詳其義或曰至誠者實理之自然擬議者所<lb/>
　以誠之之事也<lb/>
　　刑第三十六　此明聖人之刑所以為仁政之輔<lb/>
<pb n="KR3a0025_WYG_002-35b"/>
　　　　　　　　也<lb/>
天以春生萬物<lb/>
　天至仁也以春之陽和之氣發生萬物<lb/>
止之以秋<lb/>
　然發生之不止則無以節之故必止之以秋之肅殺<lb/>
　之氣焉<lb/>
物之生也既成矣<lb/>
　且萬物之發生至此既成實矣<lb/>
<pb n="KR3a0025_WYG_002-36a"/>
不止則過焉<lb/>
　若不收煞住則過了亦不得成<lb/>
故得秋以成<lb/>
　故必得秋之肅殺之氣以成之也<lb/>
聖人之法天<lb/>
　聖人中天下而立定四海之民則必法天而行<lb/>
以政養萬民<lb/>
　乃以仁政養天下之民觀其即康功而天下之民得<lb/>
<pb n="KR3a0025_WYG_002-36b"/>
　其安即田功而天下之民得其養<lb/>
肅之以刑<lb/>
　然苟不肅之以刑則亦不可得而齊焉何也<lb/>
民之盛也<lb/>
　民既庶且富焉<lb/>
欲動情勝<lb/>
　外則欲動而不可遏内則情動而不可約<lb/>
利害相攻<lb/>
<pb n="KR3a0025_WYG_002-37a"/>
　於是民以利害交相攻伐<lb/>
不止則賊滅無倫焉<lb/>
　若不以刑禁止之則民相賊滅而人倫何有哉<lb/>
故得刑以治<lb/>
　故天下之民必得聖人之刑而後治焉大抵聖人之<lb/>
　心真與天地同徳品物或自逆于理以干天誅則夫<lb/>
　輕重取舍之間亦自有决然不易之理如天地四時<lb/>
　之運寒涼肅殺常居其中而涵育發生之心未嘗不<lb/>
<pb n="KR3a0025_WYG_002-37b"/>
　流行乎其間　意與十一章畧同<lb/>
情偽㣲曖其變千狀<lb/>
　情真也偽假也㣲隠㣲不顯曖則掩曖不明民之詞<lb/>
　訟一真一假不顯不明而變態至不一也<lb/>
苟非中正明達果斷者不能治也<lb/>
　中正本也明達果斷用也然非明達則果斷無以施<lb/>
　非果斷則明達無所用二者又自有先後也言理詞<lb/>
　訟者苟不得中正之徳明斷之才則不能理矣<lb/>
<pb n="KR3a0025_WYG_002-38a"/>
訟卦曰<lb/>
　易訟卦彖傳有言<lb/>
利見大人以剛得中也<lb/>
　訟者求辨其是非則必利見大徳之人訟之大人九<lb/>
　五是也九五以剛得中故訟者利見之也<lb/>
噬嗑曰<lb/>
　易噬嗑卦彖傳有言<lb/>
利用獄以動而明也<lb/>
<pb n="KR3a0025_WYG_002-38b"/>
　噬嗑為卦震下動也離上明也卦之所以宜用獄者<lb/>
　以其動而明故也且訟之中兼乎正噬嗑之明兼乎<lb/>
　達訟之剛噬嗑之動即果斷之謂也　南軒張氏曰<lb/>
　夫中正者仁之所存而明達者知之所行果斷者又<lb/>
　勇之所施也以是詳刑本末具矣<lb/>
鳴呼<lb/>
　復嘆息而結之曰<lb/>
天下之廣<lb/>
<pb n="KR3a0025_WYG_002-39a"/>
　普天之下民至廣也<lb/>
主刑者民之司命也<lb/>
　凡主典刑憲者民之死生係焉故為民之司命也<lb/>
任用可不慎乎<lb/>
　得其人則刑清而當焉不得其人則刑濫而酷焉故<lb/>
　君天下而任用主刑之官不可不謹也<lb/>
　　公第三十七　此明聖人之道即天地之道也<lb/>
聖人之道至公而已矣<lb/>
<pb n="KR3a0025_WYG_002-39b"/>
　聖人之道用至不一而一於至公觀其或語或黙或<lb/>
　出或處或舍或取或奪或予或錯或舉或留或去或<lb/>
　好或惡或喜或怒無往而非至公也<lb/>
或曰何謂也<lb/>
　設問聖人之道<lb/>
曰天地至公而止矣<lb/>
　聖人與天地合其徳則聖人之至公一天地之至公<lb/>
　也如佛氏自私之厭老氏自私之巧則自戾于天地<lb/>
<pb n="KR3a0025_WYG_002-40a"/>
　矣其與吾堯舜周孔之道豈可同日而語哉<lb/>
　　孔子上第三十八　此明聖人作春秋之大㫖也<lb/>
春秋正王道明大法也<lb/>
　春秋魯史耳仲尼修之為經以正天下一王之道明<lb/>
　皇帝王相傳治天下綱常之大法<lb/>
孔子為後世王者而修也<lb/>
　聖人之修春秋乃為後世受天命王天下者修之俾<lb/>
　知所以治天下之道焉不特此也<lb/>
<pb n="KR3a0025_WYG_002-40b"/>
亂臣賊子誅死者於前<lb/>
　又將國之亂臣家之賊子已死者誅戮於前既不能<lb/>
　逃其彌天之罪<lb/>
所以懼生者于後也<lb/>
　所以使後之生者懼之而不敢為故曰孔子成春秋<lb/>
　而亂臣賊子懼國無亂臣家無賊子則天經地義民<lb/>
　彛物則一于正而已聖人為天地立心為生民立命<lb/>
　為往聖繼絶學為來世開太平者何其至哉<lb/>
<pb n="KR3a0025_WYG_002-41a"/>
冝乎萬世無窮王祀夫子<lb/>
　冝乎君天下者萬世無窮以王禮祀夫子<lb/>
報徳報功之無盡焉<lb/>
　報夫子之徳報夫子之功之無盡焉<lb/>
　　孔子下第三十九　此賛聖人道徳之極教化之<lb/>
　　　　　　　　　　至也<lb/>
道徳髙厚<lb/>
　道極髙而徳極厚<lb/>
<pb n="KR3a0025_WYG_002-41b"/>
教化無窮<lb/>
　垂教化于無窮<lb/>
實與天地参而四時同<lb/>
　道髙如天徳厚如地則與天地参教化無窮如四時<lb/>
　則四時同<lb/>
其惟孔子乎<lb/>
　自生民以來其獨孔子一人而已焉蓋道髙如天者<lb/>
　陽也徳厚如地者隂也教化無窮如四時者五行也<lb/>
<pb n="KR3a0025_WYG_002-42a"/>
　孔子其太極乎<lb/>
　　䝉艮第四十　此亦論易而明聖人之藴以見主<lb/>
　　　　　　　　静之意也<lb/>
童蒙求我<lb/>
　童稚也䝉昧也我謂師也言童䝉之人來求于我以<lb/>
　發其蒙<lb/>
我正果行<lb/>
　而我以正道果決彼之所行<lb/>
<pb n="KR3a0025_WYG_002-42b"/>
如筮焉筮叩神也<lb/>
　筮揲蓍以決吉㐫也言學者求教于師如筮者叩神<lb/>
　以決疑而神告之吉㓙以果決其所行也<lb/>
再三則凟矣<lb/>
　叩神求師専一則明如初筮則告二三則惑謂不信<lb/>
　也<lb/>
凟則不告也<lb/>
　筮者不信故神不告以吉㓙學者不信師亦不當決<lb/>
<pb n="KR3a0025_WYG_002-43a"/>
　其所行也<lb/>
山下出泉静而清也<lb/>
　山下出泉䝉大象文山静泉清有以全其未發之善<lb/>
　故其行可果<lb/>
汩則亂<lb/>
　汩再三也亂凟也蓋泪則不静亂則不清<lb/>
亂不決也<lb/>
　不決不告也彼既不能保其未發之善則告之不足<lb/>
<pb n="KR3a0025_WYG_002-43b"/>
　以果其所行而反滋其惑不如不告之為愈也<lb/>
慎哉<lb/>
　師之施教不可不謹<lb/>
其惟時中乎<lb/>
　時中者彖傳文教當其可之謂也初則告凟則不告<lb/>
　静而清則決之汩而亂則不決皆時中也此上三節<lb/>
　雜引䝉卦彖象而什其義而此下一節引艮卦之象<lb/>
　而什之<lb/>
<pb n="KR3a0025_WYG_002-44a"/>
艮其背<lb/>
　艮止也背所當止也艮其背只是止于其所當止之<lb/>
　地也<lb/>
背非見也<lb/>
　非見不是說目無所見只如非禮勿視則心自静<lb/>
静則止<lb/>
　静不動也不動便自止矣<lb/>
止非為也<lb/>
<pb n="KR3a0025_WYG_002-44b"/>
　止便是不作為<lb/>
為不止矣<lb/>
　若為則便不是止焉此朱子之意注用程子解以為<lb/>
　背非有見之地艮其背者止于不見之地也止于不<lb/>
　見之地則静静則止而無為一有為之之心則非止<lb/>
　之道而復謂恐如此說費力此愚說所以用朱子之<lb/>
　意也<lb/>
其道也深乎<lb/>
<pb n="KR3a0025_WYG_002-45a"/>
　是易道之深也　此章發明二卦皆所謂聖人之藴<lb/>
　而主静之意矣<lb/>
　　通書總論<lb/>
五峯胡氏曰通書四十章周子之所述也粤若稽古孔<lb/>
子述三五之道立百王繼世之法孟軻氏闢楊墨推明<lb/>
孔子之澤以為萬世不斬人謂孟子功不在禹下今周<lb/>
子啓程氏兄弟以千古不傳之妙其功蓋在孔孟之間<lb/>
矣人見其書之約也而不知其道之大也見其文之質<lb/>
<pb n="KR3a0025_WYG_002-45b"/>
也而不知其義之精也見其言之淡也而不知其味之<lb/>
長也　此書皆發端以示人者度越諸子直與易書詩<lb/>
春秋語孟同流行乎天下<lb/>
朱子曰通書文雖髙簡而體實淵慤且其所論不出乎<lb/>
修已治人之事未嘗劇談無極之先文字之外也<lb/>
問通書便可以接語孟曰比語孟較分曉精深結構得<lb/>
密語孟較說得濶<lb/>
周子通書此近世道之源也而其言簡質如此與世之<lb/>
<pb n="KR3a0025_WYG_002-46a"/>
指天畫地喝風罵雨者氣象不侔<lb/>
河圖出而八卦畫洛書出而九疇敘孔子于斯文興喪<lb/>
未嘗不推之于天若濓溪先生者其天之所畀而得乎<lb/>
斯道之傳者與不由師傳黙契道體建圖屬書根極要<lb/>
領當時見而知之有程氏者遂擴大而推明之使天理<lb/>
之㣲人事之著事物之衆鬼神之幽莫不洞然畢貫于<lb/>
一而周公孔子孟子之傳煥然復明於世<lb/>
先生之言髙極乎無極太極之妙而其實不離乎日用<lb/>
<pb n="KR3a0025_WYG_002-46b"/>
之間幽探乎隂陽五行之賾而其實不離乎仁義禮智<lb/>
剛柔善惡之際其體用之一原顯㣲之無間秦漢以來<lb/>
誠未有臻斯理者而其實則不外乎六經論語中庸大<lb/>
學七篇之所傳也<lb/>
先生奮乎百世之下深探聖賢之奥疏觀造化之源而<lb/>
獨心得之立象著書闡發幽祕辭義雖約而天人性命<lb/>
之㣲修己治人之要莫不畢舉<lb/>
濓溪之圖與書雖其簡古淵源未易究測然其大指則<lb/>
<pb n="KR3a0025_WYG_002-47a"/>
不過語諸學者講學致思以窮天地萬物之理而勝其<lb/>
私以復焉其施則善始于家而達之天下其具則復古<lb/>
禮變今樂政以養民而刑以肅之也是乃所謂伊尹之<lb/>
志顔子之學而程子傳之以覺斯人者亦豈有以外乎<lb/>
日用之間哉<lb/>
西山真氏曰自湯誥論降衷詩人賦物則人知性之出<lb/>
于天而未知其為善也繼善成性見于係易性無不善<lb/>
述于七篇人知性之善而未知其所以善也周子因羣<lb/>
<pb n="KR3a0025_WYG_002-47b"/>
聖之已言而推其所未言者于圖發無極二五之妙于<lb/>
書闡誠源誠立之指昔也太極自為太極今知吾身自<lb/>
有太極矣昔也乾元自為乾元今知吾心即乾元矣有<lb/>
一性則有五常有五常則有百善循源而流不假人力<lb/>
道之全體煥然復明者周子之功也<lb/>
黄氏<hi>瑞節</hi>曰周子二書真所謂吐辭為經者朱子之解<lb/>
是書也亦如解經然蓋朱子之追事周子也猶周子之<lb/>
追事吾孔孟也無一字不服膺焉耳嘗徧求其易說而<lb/>
<pb n="KR3a0025_WYG_002-48a"/>
不可得僅令門人度正訪周子之友傅耆之子孫求所<lb/>
寄姤說同人說亦已不可見矣世之相去百有餘年而<lb/>
其書散逸難合如此哉或謂無極二字出于老列或謂<lb/>
圖得之穆脩或謂當時畫以示二程而未嘗有所為書<lb/>
或謂二程言語文字至多未嘗一及無極字疑非周子<lb/>
所為或謂周子陸詵婿也說見司馬温公涑水記聞亦<lb/>
篤實長厚人也安知無所傳授或謂周子與胡文定公<lb/>
同師鶴林寺壽涯是皆强求其所自出而于二書未知<lb/>
<pb n="KR3a0025_WYG_002-48b"/>
深信者朱子一言以斷之曰不由師𫝊黙契道體于是<lb/>
周子上承孔孟之說遂定而二書與語孟並行矣<lb/>
<pb n="KR3a0025_WYG_002-49a"/>
　　通書後録<lb/>
先生名張宗範之亭曰養心而為之說曰孟子曰養心<lb/>
莫善於寡欲其為人也寡欲雖有不存焉者寡矣其為<lb/>
人也多欲雖有存焉者寡矣予謂養心不止于寡而存<lb/>
爾蓋寡焉以至於無無則誠立明通誠立則實本安固<lb/>
明通則實用流行立如三十而立之立明則不惑知命<lb/>
而鄉乎耳順矣誠立賢也明通聖也是聖賢非性生必<lb/>
養心而至之養心之善有大焉如此存乎其人而已<lb/>
<pb n="KR3a0025_WYG_002-49b"/>
荀子曰養心莫善於誠先生曰荀子元不識誠明明道<lb/>
先生曰既誠矣又安用養耶<lb/>
明道先生曰昔受學于周茂叔毎令尋仲尼顔子樂處<lb/>
所樂何事<lb/>
明道先生曰自再見周茂叔後吟風㺯月以歸有吾與<lb/>
㸃也之意<lb/>
明道先生曰吾年十六七時好田獵既見茂叔則自謂<lb/>
已無此好矣茂叔曰何言之易也但此心潛隠未發一<lb/>
<pb n="KR3a0025_WYG_002-50a"/>
日萌動復如初矣後十二年復見獵者不覺有喜心乃<lb/>
知果未也<lb/>
明道先生曰周茂叔窻前草不除去問之云與自家意<lb/>
思一般子厚觀驢鳴亦謂如此<lb/>
伊川程先生見康節邵先生伊川指食卓而問曰此卓<lb/>
安在地上不知天地安在何處康節為之極論其理以<lb/>
至六合之外伊川嘆曰平生唯見周茂叔論至此<lb/>
　此康節之子伯温所記但云極論而不言其所論者<lb/>
<pb n="KR3a0025_WYG_002-50b"/>
　云何今按康節之書有曰天何依曰依乎地曰地何<lb/>
　附曰附乎天曰天地何所依附曰自相依附天依形<lb/>
　地附氣形謂地氣謂天其形也有涯其氣也無涯竊<lb/>
　恐當時康節所論與伊川所聞于周先生者亦當如<lb/>
　此因附見之云<lb/>
太史黄公庭堅曰舂陵周茂叔人品甚髙胸中灑落如<lb/>
光風霽月見延平先生毎誦此言以為善形容有道者<lb/>
氣象<lb/>
<pb n="KR3a0025_WYG_002-51a"/>
明道先生識其子端慤之壙曰夫動静者隂陽之本況<lb/>
五氣交運則益參錯不齊矣賦生之類宜其雜揉者衆<lb/>
而精一者間或值焉以其間值之難則其數或不能長<lb/>
亦宜矣自此以下四節全用太極圖及通書中意故以<lb/>
附之<lb/>
明道先生銘其友李中通之墓曰二氣交運兮五行順<lb/>
施剛柔雜糅兮美惡不齊稟生之類兮偏駁其宜有鍾<lb/>
粹美兮㑹元之期聖雖學作兮所貴者資便儇皎勵兮<lb/>
<pb n="KR3a0025_WYG_002-51b"/>
去道逺而<lb/>
明道先生作顔子所好何學論曰天地儲精得五行之<lb/>
粹者為人其本也貞而静其未發也五性具焉曰仁義<lb/>
禮智信形既生矣外物觸其形而動于中矣其中動而<lb/>
七情出焉曰喜怒哀懼愛惡欲情既熾而益蕩其性鑿<lb/>
矣故覺者約其情使合于中正其心養其性而已然必<lb/>
明諸心知所往然後力行以求至焉若顔子之非禮勿<lb/>
視聴言動不遷怒貳過則好之之篤學之之道也　黄氏<lb/>
<pb n="KR3a0025_WYG_002-52a"/>
<hi>瑞節</hi>曰此論乃程夫子十八嵗所作<lb/>
程先生曰二氣五行剛柔萬殊聖人所由惟一理人須<lb/>
要復其初<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0025_WYG_002-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通書述解卷下<lb/>
</p>
<p>
</p>
  </div>
<div> <lb/>
    <p>
<pb n="KR3a0025_WYG_003-1a"/>
通書述解跋<lb/>
通書述解四十章直與太極圖説相表裏解其未易解<lb/>
述其未殫述非元公誰能發太極之藴非靖修誰能發<lb/>
元公之藴乎至論孔顏之樂元功令兩程尋所樂何事<lb/>
畢竟無人説破靖修獨謂孔顏之樂者仁也非是樂這<lb/>
仁仁申自有其樂耳且孔子安仁而樂在其中顏子不<lb/>
違仁而不改其樂安仁者天然自有之仁而樂在其中<lb/>
者天然自有之樂也不違仁者守之之仁而不改其樂<lb/>
<pb n="KR3a0025_WYG_003-1b"/>
者守之之樂也斯言至矣盡矣葢極至之理惟一仁仁<lb/>
者不憂不憂自樂寧直孔顏羲皇堯舜禹湯文武總不<lb/>
外是四十章述解無非發明太極一圖而仁字已括圖<lb/>
之義矣孫竒逢識<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>新儀象法要卷中</head> <lb/>
    <p>
<pb n="KR3f0002_WYG_002-1a"/>
欽定四庫全書<lb/>
　新儀象法要卷中<lb/>
　　　　　　　　　　　　　宋　蘇頌　撰<lb/>
　　渾象　　　　　　　渾象六合儀<lb/>
　　渾象地櫃　　　　　渾象赤道牙<lb/>
　　渾象紫微垣星圖　　渾象東北方中外官星圖<lb/>
　　渾象西南方中外官星圖　渾象北極星圖<lb/>
　　渾象南極星圖　　　四時昏曉加臨中星圖<lb/>
<pb n="KR3f0002_WYG_002-1b"/>
　　春分昏中星圖　　　　春分曉中星圖<lb/>
　　夏至昏中星圖　　　　夏至曉中星圖<lb/>
　　秋分昏中星圖　　　　秋分曉中星圖<lb/>
　　冬至昏中星圖　　　　冬至曉中星圖<lb/>
<pb n="KR3f0002_WYG_002-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_002-2b"/>
右渾象一座太史舊無今倣隋制增損製之上列二十<lb/>
八宿周天度及紫微垣中外官星以俯視七政之運轉<lb/>
納於六合儀天經地渾内周以一木櫃載之其中貫以<lb/>
樞軸軸南北出渾象外<hi>南長北短</hi>地渾在木櫃面横置之以<lb/>
象地天經與地渾相結縱置之半在地上半隠地下以<lb/>
象天其樞軸北貫天經上杠中末與杠平出櫃外三十<lb/>
五度少弱以象北極出地南亦貫天經出下杠外入櫃<lb/>
内三十五度少弱以象南極入地就赤道為牙距四百<lb/>
<pb n="KR3f0002_WYG_002-3a"/>
七十八牙以銜天輪隨機輪之地轂以運動按隋志云<lb/>
渾天象者其制有機而無衡梁末秘府有以木為之其<lb/>
圓如丸其大數圍南北兩頭有軸遍體布二十八宿三<lb/>
家星黄赤二道及天漢等别為横規以抱其外高下半<lb/>
之<hi>此謂抱規抱渾象高下謂之半</hi>以象地南軸頭入地注于南植植柱<lb/>
也以象南極北軸頭出于地上注于北植以象北極正<lb/>
東西運轉昏明中星既其應度分至氣節亦驗在不差<lb/>
而已今所製大率倣此並約梁令瓉張思訓法别為日<lb/>
<pb n="KR3f0002_WYG_002-3b"/>
月五星循繞三百六十五度隨天運轉又王蕃云渾象<lb/>
之法地當在天内其勢不便故反觀其形地為外郭而<lb/>
已解者無異在内詭狀殊體而合于理可謂竒巧也今<lb/>
地渾亦有渾象外盖出于蕃法也<lb/>
　　一云以象南極入地别設天運輪一側置渾象南<lb/>
　　其轂貫南樞軸之末其軸為牙距六百以銜天軸<lb/>
　　軸下接天輪隨機輪之地轂以運動<lb/>
<pb n="KR3f0002_WYG_002-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_002-4b"/>
右渾象六合儀其制有天經雙規地渾單環雙規直徑<lb/>
五尺四寸七分厚八分縱置木櫃小單環直徑五尺四<lb/>
寸七分闊三寸七分厚一寸五分横置木櫃面渾象納<lb/>
其中半隠地下半出地上以視南北極之髙下<lb/>
右渾象木地櫃一以安渾象及天經地渾内置天輪與<lb/>
赤道牙相接隨天輪運轉<lb/>
<pb n="KR3f0002_WYG_002-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_002-5b"/>
右渾象赤道牙一渾象體正圓如毬徑四尺五寸六分<lb/>
半上布周天三百六十五度有畸中外官星其名二百<lb/>
四十六其數一千二百八十一紫微垣在渾象北上規星<lb/>
其名三十七其數一百八十三二項總名二百八十三星<lb/>
數一千四百六十四東西繞以黄赤二道二十八舍相距<lb/>
于四方日月五星所行中貫以樞軸南北置之赤道牙與<lb/>
天輪相銜候天輪動則與渾象俱轉其天度星舍等及黄赤<lb/>
道日月五星所行周旋渾象各有名數距度次序標道<lb/>
<pb n="KR3f0002_WYG_002-6a"/>
</p>
<p>
<pb n="KR3f0002_WYG_002-7a"/>
右紫微垣星圖一凡三十七名一百八十三星布列渾<lb/>
象之北上規所以正天地之南北也北斗七星在垣内<lb/>
所以正四時也史志曰中宫北極五星鈎陳六星皆在<lb/>
紫宫中北極北辰之最尊者也其細星天之樞也天運<lb/>
無窮三光迭曜而極星不移故曰居其所而衆星拱之<lb/>
舊說皆以紐星即天極在正北為天心不動今驗天極<lb/>
亦晝夜運轉其不移處乃在天極之内一度有半故渾<lb/>
象杠軸正中置之不動以象天心也自天極外諸星皆<lb/>
<pb n="KR3f0002_WYG_002-7b"/>
隨渾象運轉以象列宿隨天左旋也天有二十八宿為<lb/>
十二次舍布列四方三百六十五度有畸而天極亦具<lb/>
其數古人所謂天形如盖即天心為盖之杠軸列舍如<lb/>
盖之橑輻分布十二次舍之度數紫宫近天極故狹而<lb/>
密列舍布四方故闊而疎也北斗七星所謂璇璣玉衡<lb/>
以齊七政者也<hi>魁四星為璿璣杓五星為玉衡</hi>杓攜龍角<hi>杓斗柄也龍角東方星攜</hi>
<hi>連也</hi>衡中南斗<hi>衡斗中央/之星也</hi>魁枕參首<hi>斗第一星為魁</hi>用昏建者杓<lb/>
<hi>斗第七星為杓斗之星也</hi>夜半建者衡<hi>假令杓昏建寅則夜半衡亦建寅</hi>平旦建者<lb/>
<pb n="KR3f0002_WYG_002-8a"/>
魁斗為帝車運于中央照臨四海分陰陽建四時均五<lb/>
行移節度定諸紀皆繫于斗故揚子雲云日一南而萬<lb/>
物死<hi>謂夏至已後日第南陸一反南道羣隂漸長萬物所以死也</hi>日一北而萬物生<lb/>
<hi>謂冬至已後日窮北陸一反北道羣陽漸長萬物所以生也</hi>斗一北而萬物虛<hi>謂立冬已</hi>
<hi>後斗杓建亥自亥之後陰主于時萬物以斂故曰虚</hi>斗一南而萬物盈<hi>謂立夏已後斗杓建</hi>
<hi>巳自巳之後陽主于時萬物華盛故曰盈</hi>日之南也右行而左還斗之北也<lb/>
左行而右還<hi>日則迎天右行謂春行西方厯七星而南秋行東方厯七星而北始行西方故云右</hi>
<hi>行也還從東方故云左還也斗則隨天而行春指東方厯三辰而南秋指西方厯三辰而北始指東方故云左</hi>
<pb n="KR3f0002_WYG_002-8b"/>
<hi>行也還從西方故云右還也</hi>由是言之天形無垠晝夜不息所以分<lb/>
節候運寒暑日與斗建相推移于上而成歲于下也所<lb/>
以著于圖象者欲俯仰之㕘合先天而趨務也故人君<lb/>
南面聴天下常視四七之中星察玉衡之杓建考日躔<lb/>
之南北順天時而布民政自唐虞以來莫不尚之然則<lb/>
渾象人居天外故俯視之星圖人在天裏故仰觀之二<lb/>
者相戾盖俯仰之異也其下中外官星亦倣此<lb/>
<pb n="KR3f0002_WYG_002-9a"/>
</p>
<p>
<pb n="KR3f0002_WYG_002-10a"/>
</p>
<p>
<pb n="KR3f0002_WYG_002-11a"/>
右渾象中外官星圖二凡二百四十六名一千二百八<lb/>
十一星分布于四方周遍天體惟南極入地常隠不見<lb/>
紫微宫常見不隠餘星近日而伏逺日而出四時互見<lb/>
二十八宿為十二次三百六十五度有畸日月五星之<lb/>
所舍也史志曰東宫蒼龍謂角亢氐房心尾箕七宿其<lb/>
形如龍在東方故曰蒼龍也南宫朱鳥謂東井輿鬼栁<lb/>
七星張翼軫七宿其形如鶉鳥在南方故曰朱鳥也西<lb/>
宫咸池白虎謂奎婁胃昴畢觜觽參為白虎在西方故<lb/>
<pb n="KR3f0002_WYG_002-11b"/>
曰白虎也北方元武謂南斗牽牛女虛危營室東壁有<lb/>
龜蛇體在北方故曰元武也凡星皆隨天左旋日月五<lb/>
星常違天右轉昏曉于是乎正寒暑于是乎生嵗時于<lb/>
是乎成所以著于渾象者將以俯察而知七政行度之<lb/>
所在也著于圖者將以仰觀而上合乎天象也星有三<lb/>
色所以别三家之異也出于石申者赤也出于甘徳者<lb/>
黒出于巫咸者黄紫宫諸星亦同出三家中外官與紫<lb/>
宫星總二百八十三名一千四百六十四星漢志所載<lb/>
<pb n="KR3f0002_WYG_002-12a"/>
紫宫及中外官星才百一十八名積數七百八十三星<lb/>
至晉武帝時太史令陳卓揔三家所著星圖方具上數<lb/>
至今不改然則施于渾象者惟天極北斗二十八舍為<lb/>
占候之要其餘備載者所以具上象之全體也<lb/>
<pb n="KR3f0002_WYG_002-13a"/>
</p>
<p>
<pb n="KR3f0002_WYG_002-14a"/>
</p>
<p>
<pb n="KR3f0002_WYG_002-15a"/>
右渾象北極南極星圖二古圖有圓縱二法圖圓視天<lb/>
極則親視南極則不及横圖視列舍則親視兩極則疎<lb/>
何以言之夫天體正圓如兩盖之相合南北兩極猶兩<lb/>
盖之杠轂二十八宿猶盖之弓撩<hi>周禮考工記盖弓二十八以象星注云盖</hi>
<hi>弓撩也然則古之置盖者亦取法于天</hi>赤道横絡天腹如兩盖之交處赤<lb/>
道之北為内郭如上覆盖赤道之南為外郭如下仰盖<lb/>
故列弓撩之數近兩轂則狹漸逺漸闊至交則極闊勢<lb/>
之然也亦猶列舍之度近兩極則狹漸逺漸闊至赤道<lb/>
<pb n="KR3f0002_WYG_002-15b"/>
則極闊也以圓圖視之則近北星頗合天形近南星度<lb/>
當漸狹則反闊矣以横圖視之則去兩極星度皆闊失<lb/>
天形矣今倣天形為覆仰兩圓圖以盖言之則星度並<lb/>
在盖外皆以圖心為極自赤道而北為北極内官星圖<lb/>
赤道而南為南極外官星圖兩圖相合全體渾象則星<lb/>
官闊狹之勢脗與天合以之占候則不失毫釐矣<lb/>
<pb n="KR3f0002_WYG_002-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_002-16b"/>
右四時昏曉加臨中星圖聖人南面視四時之中所以候<lb/>
四時之早晚以布民政故堯命羲和厯象日月星辰敬授<lb/>
人時舜在璿璣玉衡以齊七政皆謂此也然則天以二十<lb/>
八宿分布四方凡三百六十五度有畸為日月五星之次<lb/>
舍日行一度為一日周天為一歲月行三十日一週天為<lb/>
一月故日月一歲十二㑹為四時時有孟仲季仲為分至<lb/>
人君不能日夕察候星度故舉四時之中以驗之曰日中<lb/>
春分也曰日永夏至也曰宵中秋分也曰日短冬至也所<lb/>
<pb n="KR3f0002_WYG_002-17a"/>
謂星鳥者南方之星七為朱鳥體春分則見于南方也所<lb/>
謂星火者東方之星七為蒼龍體夏至則見于南方也所<lb/>
謂星虚者北方之星七為元武體秋分則見于南方也所<lb/>
謂星昴者西方之星七為白虎體冬至則見于南方也鄭<lb/>
康成云凡記昏明中星者為人君南面而聴天下視時候<lb/>
以授民事也既舉四時之中又昏旦視四方列宿則孟季<lb/>
之月與周天之度數從可知也故厯代聖王尚之經史記<lb/>
云夏有小正周有時訓秦漢暨唐及本朝皆有月令所以<lb/>
<pb n="KR3f0002_WYG_002-17b"/>
順天時而督民務也詩曰定之方中作于楚宫又有三星<lb/>
在天在隅在户之候春秋傳曰啟蟄而郊龍見而雩又曰<lb/>
凡土功水昏正而栽又曰凡馬日中而出日中而入此皆視<lb/>
列宿而行國政也然其上所記及唐虞之世日行次舍如<lb/>
此厯三代漢唐至今數千年日行漸逺故中星隨而轉移<lb/>
今以禮記月令洎唐及本朝所測合為四時昏旦中星圖<lb/>
所以上備宸庭觀覽順陰陽而頒政令也四仲圖别出于<lb/>
後<hi>圖稱月令者是漢太初厯星度稱唐者是開元大衍厯星度稱今者是元豐所測見今星度也</hi>
<pb n="KR3f0002_WYG_002-18a"/>
</p>
<p>
<pb n="KR3f0002_WYG_002-19a"/>
</p>
<p>
<pb n="KR3f0002_WYG_002-20a"/>
</p>
<p>
<pb n="KR3f0002_WYG_002-21a"/>
</p>
<p>
<pb n="KR3f0002_WYG_002-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_002-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　新儀象法要卷中<lb/>
</p>
<p>
</p>
  </div>
</body>
</text>
</TEI>
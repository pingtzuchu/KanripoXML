<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>新儀象法要巻上</head> <lb/>
    <p>
<pb n="KR3f0002_WYG_001-1a"/>
欽定四庫全書<lb/>
　新儀象法要巻上<lb/>
　　　　　　　　　　　　　宋　蘇頌　撰<lb/>
　　渾儀　　　　　　　　六合儀<lb/>
　　三辰儀　　　　　　　四游儀<lb/>
　　天經雙環　　　　　　陰緯單環<lb/>
　　天常單環　　　　　　三辰儀雙環<lb/>
　　赤道單環　　　　　　黄道雙環<lb/>
<pb n="KR3f0002_WYG_001-1b"/>
　　四象單環　　　　　　天運單環<lb/>
　　四游儀雙環　　　　　望筒直距<lb/>
　　龍柱　　　　　　　　鰲雲<lb/>
　　水趺<lb/>
　　　進儀象狀<lb/>
臣頌先准元祐元年冬十一月詔㫖定奪新舊渾儀尋<lb/>
集日官及檢詳應前後論列干證文字赴翰林天文院<lb/>
太史局兩處對得新渾儀係至道皇祐中置造並堪行<lb/>
<pb n="KR3f0002_WYG_001-2a"/>
用舊渾儀係熙寜中所造環器怯薄水趺低墊難以行<lb/>
使奉聖㫖下祕書省依所定施行臣竊以儀象之法度<lb/>
數備存而日官所以互有論訴者葢以器未合古名亦<lb/>
不正至於測候須人運動人手有髙下故躔度亦隨而<lb/>
移轉是致兩競各指得失終無定論葢古人測候天數<lb/>
其法有二一曰渾天儀規天矩地機隱于内上布經躔<lb/>
以日星行度察寒暑進退如張衡渾天開元水運銅渾<lb/>
是也二曰銅候儀今新舊渾儀翰林天文院與太史局<lb/>
<pb n="KR3f0002_WYG_001-2b"/>
所用者是也又案吳中常侍王蕃云渾天儀者羲和之<lb/>
舊器積代相傳謂之機衡其為用也以察三光以分宿<lb/>
度者也又有渾天象者以著天體以布星辰二者以考<lb/>
於天葢宻矣詳此則渾天儀銅渾儀之外又有渾天象<lb/>
凡三器也渾天象厯代罕傳其制惟隋書志稱梁代祕<lb/>
府有之云是宋元嘉中所造者由是而言古人候天具<lb/>
此三器乃能盡妙今惟一法誠恐未得親宻然則張衡<lb/>
之制史失其傳開元舊器唐世已亡國朝太平興國初<lb/>
<pb n="KR3f0002_WYG_001-3a"/>
巴蜀人張思訓首創其式以獻太宗皇帝召工造於禁<lb/>
中踰年而成詔置文明殿<hi>今文徳殿是也</hi>東鼓樓下題曰太平<lb/>
渾儀自思訓死機繩斷壞無復知其法制者臣昨訪問<lb/>
得吏部守當官韓公㢘通九章筭術常以鉤股法推考<lb/>
天度臣切思古人言天有周髀之術其說曰髀股也股<lb/>
者表也日行周徑里數各依筭術用鉤股重差推晷影<lb/>
極㳺以為逺近之數皆得表股周人受之故曰周髀若<lb/>
通此術則天數從可知也因說與張衡一行梁令瓚張<lb/>
<pb n="KR3f0002_WYG_001-3b"/>
思訓法式大綱問其可以㝷究依仿製造否其人稱若<lb/>
據筭術案器象亦可成就既而撰到九章鉤股測騐渾<lb/>
天書一卷并造到木様機輪一坐臣觀其器範雖不盡<lb/>
如古人之說然激水運輪亦有巧思若令造作必有可<lb/>
取遂具奏陳乞先創木様進呈差官試驗如候天有凖<lb/>
即别造銅器奉二年八月十六日詔如臣所請置局差<lb/>
官及專作材料等遂奏差鄭州原武縣主簿充夀州州<lb/>
學教授王沇之充專監造作兼管句收支官物太史局<lb/>
<pb n="KR3f0002_WYG_001-4a"/>
夏官正周日嚴秋官正于太古冬官正張仲宣等與韓<lb/>
公㢘同充製度官局生袁惟㡬苖景張端節級劉仲景<lb/>
學生侯永和于湯臣測驗晷景刻漏等都作人貟尹清<lb/>
部轄指畫工作至三年五月先造成小様有㫖赴都堂<lb/>
呈驗自後造大木様至十二月工畢又奏乞差承受内<lb/>
臣一貟赴局預先指說前件儀法準備内中進呈日有<lb/>
宣問十月入内内侍省差到供奉官黄卿從至閏十二<lb/>
月二日具劄子取禀安立去處得㫖置於集英殿臣謹<lb/>
<pb n="KR3f0002_WYG_001-4b"/>
案厯代天文之器制範頗多法亦小異至於激水運機<lb/>
其用則一葢天者運行不息水者注之不竭以不竭逐<lb/>
不息之運茍注挹均調則參校旋轉之勢無有差舛也<lb/>
故張衡渾天云置宻室中以漏水轉之令司之者閉户<lb/>
唱之以告靈臺之觀天者璇璣所加某星始見某星已<lb/>
中某星今没皆如符合唐開元中詔浮屠一行與率府<lb/>
兵曹梁令瓚及諸術士更造鑄銅渾儀為之圓天之象<lb/>
具列宿及周天度數注水激輪令其自轉一日一夜天<lb/>
<pb n="KR3f0002_WYG_001-5a"/>
轉一周又别置二輪絡在天外綴以日月令得運行每<lb/>
天西轉一匝日正東行一度月行十二度有奇凡二十<lb/>
九轉而日月㑹三百六十五轉而日行匝仍置木櫃以<lb/>
為地平令儀半在地上又立二木偶人於地平之前置<lb/>
鐘鼓使木人自然撞擊以候辰刻命之曰水運渾天俯<lb/>
視圖既成置武成殿前以示百僚梁朝渾象以木為之<lb/>
其圓如丸徧體布二十八宿三家星<hi>謂巫咸石申甘徳三家星圖以青黄</hi>
<hi>赤三色别之</hi>黄赤道及天河等别為横規環以繞其外上下<lb/>
<pb n="KR3f0002_WYG_001-5b"/>
半之以象地張思訓渾儀為樓數層髙丈餘中有輪軸<lb/>
闗柱激水以運輪又有直神揺鈴扣鐘擊鼓每一晝夜<lb/>
周而復始又有十二神各直一時時至則自執牌循環<lb/>
而出報隨刻數以定晝夜之長短至冬水凝運行遲澀<lb/>
則以水銀代之故無差舛又有日月星象皆取仰觀案<lb/>
舊法日月行度皆人所運新制成於自然尤為精妙然<lb/>
則據上所述張衡所謂靈臺之璇璣者兼渾儀候儀之<lb/>
法也置宻室中者渾象也故葛洪云張平子陸公紀之<lb/>
<pb n="KR3f0002_WYG_001-6a"/>
徒<hi>張衡字平子陸績字公紀</hi>咸以為推步七曜之運以度厯象昏明<lb/>
之證候校以三八之氣考以刻漏之分占晷景之往來<lb/>
求形驗於事情莫宻於渾象也開元水運俯視圖亦渾<lb/>
象也思訓凖開元之法而上以葢為紫宫旁為周天度<lb/>
而正東西轉出其新意也今則兼採諸家之說備存儀<lb/>
象之器共置一臺中臺有二隔渾儀置於上渾象置於<lb/>
下樞機輪軸隱於中鐘鼔時刻司辰運於輪上木閣五<lb/>
層蔽於前司辰擊鼓揺鈴執牌出沒于閣内以水激輪<lb/>
<pb n="KR3f0002_WYG_001-6b"/>
輪轉而儀象皆動此兼用諸家之法也渾儀則上候三<lb/>
辰之行度增黄道為單環環中日見半體使望筒嘗指<lb/>
日日體嘗在筒竅中天西行一周日東移一度此出新<lb/>
意也渾象則列紫宫於北頂布中外官星二十八舍周<lb/>
天度黄赤道天河徧於天體此用王蕃及隋志所說也<lb/>
又以五色珠為日月五星貫以絲繩兩末以鈎環掛于<lb/>
南北軸依七曜盈縮遲疾留逆移徙令常在見行躔次<lb/>
之内晝夜隨天而旋使人於其旁驗星在之次與臺上<lb/>
<pb n="KR3f0002_WYG_001-7a"/>
測驗相應以不差為凖此用一行思訓所說而增損之<lb/>
也二器皆出一機以水激之不由人力校之前古疎宻<lb/>
雖未易知而器度筭數亦彷彿其遺象也又制刻漏四<lb/>
副一曰浮箭漏二曰稗漏皆與今太史及朝堂所用略<lb/>
同三曰沈箭漏四曰不息漏并採用術人所製法式置<lb/>
於别室使挈壺專掌逐時刻與儀象互相叅考以合天<lb/>
星行度為正所以驗器數與天運不差則寒暑氣候自<lb/>
正也虞書稱在璇璣玉衡以齊七政蓋觀四七之中星<lb/>
<pb n="KR3f0002_WYG_001-7b"/>
以知節候之早晚考靈耀曰觀玉儀之游昏明主時乃<lb/>
命中星者也璇璣中而星未中為急急則日過其度月<lb/>
不及其宿璇璣未中而星中為舒舒則日不及其度月<lb/>
過其宿璇璣中而星中為調調則風雨時庶草蕃廡而<lb/>
五穀登萬事康由是言之觀璇璣者不獨視天時而布<lb/>
政令抑欲察災祥而省得失也易曰先天而天不違後<lb/>
天而奉天時此之謂也今依月令創為四時中星圖以<lb/>
曉昏之度附于卷後將以上備聖主南面之省觀此儀<lb/>
<pb n="KR3f0002_WYG_001-8a"/>
象之大用也又上論渾天儀銅候儀渾天象三器不同<lb/>
古人之說亦有所未盡陳苖謂張衡所造葢亦止在渾<lb/>
象七曜而何承天莫辨儀象之異若但以一名命之則<lb/>
不能盡其妙用也今新製備二器而通三用當總謂之<lb/>
渾天恭俟聖鑒以正其名也<lb/>
　　　光禄大夫守吏部尚書兼侍讀上䕶軍武功郡<lb/>
　　　開國侯臣蘇頌上<lb/>
<pb n="KR3f0002_WYG_001-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-9b"/>
右渾儀其制為輪三重一曰六合儀縱置於地渾中即<lb/>
天經也與地渾相結其體不動二曰三辰儀置六合儀<lb/>
内三曰四㳺儀置三辰儀内曰六合者象上下四方天<lb/>
地之體也曰天經者對地渾也又名陽經環者以地渾<lb/>
為陰緯環對名也又植四龍柱於渾下之四維各繞以<lb/>
龍故名曰龍柱又置鰲雲於六合儀下承以雲氣雲下<lb/>
有鰲座名曰鰲雲又四龍柱下設十字水趺鑿溝通水<lb/>
道以平髙下故名曰水趺别設天常單環於六合儀内<lb/>
<pb n="KR3f0002_WYG_001-10a"/>
又設黄道雙環赤道單環皆在三辰儀内東西相交隨<lb/>
天運轉以騐列舍之行又為四象環附三辰儀相結於<lb/>
天運環黄赤道兩交又為直距二縱置於四㳺儀内北<lb/>
屬六合儀地渾之上以正北極出地之度南屬六合儀<lb/>
地渾之下以正南極入地之度此渾儀大形也直距内<lb/>
夾置望筒一筒之半設闗軸附直距上使運轉低昂窺<lb/>
測四方之星度李淳風制六合儀三辰儀四游儀凡三<lb/>
重六合儀有金渾緯規其法劉曜時孔挺所增四游儀<lb/>
<pb n="KR3f0002_WYG_001-10b"/>
即舜璿璣玉衡之遺法也本朝至道中韓顯符止用淳<lb/>
風六合四㳺儀移三辰儀黄赤道安於六合儀如孔挺<lb/>
之說逮皇祐中復徙黄赤道附於三辰儀今則全用淳<lb/>
風三重之制而於三辰儀上設天運環以水運之水運<lb/>
之法始於漢張衡成於唐梁今瓚及僧一行復扵本朝<lb/>
張思訓今又變正其制設天運環下以天柱闗輪之類<lb/>
上動渾儀此出新製也<lb/>
<pb n="KR3f0002_WYG_001-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-11b"/>
右六合儀其制有天經有地渾有天常環天經即雙規<lb/>
也古制止言外雙規李淳風始有六合之名梁令瓚名<lb/>
陽經雙規韓顯符名天經雙規元豐復曰陽經雙規地<lb/>
渾之制梁名單横規李淳風名金渾緯規梁令瓚名陰<lb/>
緯單環又謂之陰渾韓顯符名地盤平凖皇祐周琮及<lb/>
元豐所制與今儀復曰陰緯單環天經則縱置地渾則<lb/>
横置天經環兩面各布列周天度數半在地渾之上半<lb/>
在地渾之下地渾環面已上為天其下為地其南北與<lb/>
<pb n="KR3f0002_WYG_001-12a"/>
天經環相屬持之地渾面鑿渠為平水溝以正天地之<lb/>
髙下於環内布列八干四維十二辰位以象地天常環<lb/>
於天經地渾内銜置之環側布列十有二時與時初正<lb/>
之分刻以成百刻之數<lb/>
<pb n="KR3f0002_WYG_001-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-13b"/>
右三辰儀其制為雙環在陽經環内兩環面各布周天<lb/>
度數環内附帶黄道赤道今又新置四象環附於三辰<lb/>
儀相結於天運環黄赤道兩交及天運環近南極下與<lb/>
鰲雲内牙軸相銜若鰲雲中天柱動則天運環動以轉<lb/>
三辰儀輪古無此儀李淳風造黄道儀始置之僧一行<lb/>
梁令瓚因之周琮造渾儀與元豐儀及今儀皆循用之<lb/>
<pb n="KR3f0002_WYG_001-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-14b"/>
右四游儀舜典曰璿璣<hi>或曰璇璣</hi>梁曰雙環規李淳風曰四<lb/>
游儀梁令瓚曰璇樞雙環韓顯符曰游規周琮及元豐<lb/>
所制并今儀復曰四游儀其儀為雙環在三辰儀内南<lb/>
北各有杠夾於雙環各有軸竅以運杠環兩面各布周<lb/>
天度數直距在雙環内連環體屬於六合儀南北極之<lb/>
杠軸内直北上屬北極直南下屬南極置望筒於直距<lb/>
内其半以闗軸夾持之使得運轉凡游儀東西運轉則<lb/>
望筒南北低昂故游儀運動無所不至而望筒隨㳺儀<lb/>
<pb n="KR3f0002_WYG_001-15a"/>
所至又置半筒以備測天運環相對之星以窺知天象<lb/>
<pb n="KR3f0002_WYG_001-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-16b"/>
右天經雙環兩環各直徑七尺七寸七分闊五寸厚八<lb/>
分與地渾單環相結於子午午正環兩面各列周天三<lb/>
百六十五度有畸其環半出地上半入地下於地渾面<lb/>
自北扶天而上三十有五度少弱則北極出地之度也<lb/>
於地渾面自南屬地而下三十有五度少弱則南極入<lb/>
地之度也環内當南北極為樞孔夾置杠軸軸末出環<lb/>
外各為臍二層以安三辰四游之杠内各為孔與直距<lb/>
内望筒之孔相通其北則北極出地之度自此而止也<lb/>
<pb n="KR3f0002_WYG_001-17a"/>
其南則南極入地之度自此而止也北極出地三十有<lb/>
五度少弱四迴而運之凡七十度半弱其度常見於地<lb/>
上則為紫微垣其星凡三十有七其數一百八十有三<lb/>
於四時常見不隱謂之上規南極入地三十五度少弱<lb/>
四迴而運之凡七十度半弱其度常隱於地下其下星<lb/>
常隠而不見謂之下規上下規間一百一十有二度則<lb/>
黄道赤道内外宫也其星凡二百四十有六其數一千<lb/>
二百八十一則近日而隱逺日而見謂之中規<lb/>
<pb n="KR3f0002_WYG_001-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-18b"/>
右陰緯單環其直徑與闊如陽經環之度其厚二寸半<lb/>
其環與陽經南北子午相銜陽經當陰緯環上下之半<lb/>
故陰緯環面上為天下為地其上下各一百八十二度<lb/>
有畸環面鑿為平水溝通流以為凖其環内向布列八<lb/>
卦維辰之位具如前說<lb/>
<pb n="KR3f0002_WYG_001-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-19b"/>
右天常單環其直徑六尺七寸七分闊九分厚五分其<lb/>
環入陽經陰緯環裏古人以鳥殻之裹黄况之内與三<lb/>
辰儀重置居赤道之表環面列有十二時晝夜百刻以<lb/>
揆時刻之度具如前說古無此環周琮等造三重儀始<lb/>
置之元豐儀因之今新儀循用<lb/>
<pb n="KR3f0002_WYG_001-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-20b"/>
右三辰儀雙環其直徑六尺四寸八分闊一寸八分厚<lb/>
七分兩面各列周天三百六十五度有畸内帶黄赤道<lb/>
下帶天運環在六合儀内轉動不息<lb/>
<pb n="KR3f0002_WYG_001-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-21b"/>
右赤道單環其直徑六尺三寸闊九分厚六分其環結<lb/>
於三辰儀内横絡天腹謂之中極以格黄道外則正與<lb/>
六合儀天常環相對環北面分列二十八舍周天之度<lb/>
内列二十有四氣六十有四卦環外列七十有二候其<lb/>
四正日躔之宿舊据厯法推步今以新儀考測知日躔<lb/>
與今天道差違凡三度葢元豐甲子嵗冬之日至在赤<lb/>
道斗三度夏之日至在井九度少弱春分日在奎初度<lb/>
强秋分日在軫七度太弱定為四正之宿占測七政以<lb/>
<pb n="KR3f0002_WYG_001-22a"/>
叶天度<lb/>
<pb n="KR3f0002_WYG_001-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-23b"/>
右黄道雙環今所創也其直徑闊厚如赤道之數環面<lb/>
列周天之度與赤道同其環結於三辰儀與六合儀相<lb/>
疊以定南北極則黄道正在三辰儀南北其東西與赤<lb/>
道相結黄道出赤道外二十四度弱去極一百一十五<lb/>
度少弱為冬至黄道入赤道内二十四度弱去極六十<lb/>
七度半弱為夏至其東西與赤道相交去極各九十一<lb/>
度少弱為春秋二分冬夏二至春秋二分謂之四正太<lb/>
陰五星出入皆循其道各有度數古制雖有赤道後漢<lb/>
<pb n="KR3f0002_WYG_001-24a"/>
和帝時知赤道與天度頗有進退詔賈逵始置雙道李<lb/>
淳風一行梁令瓚韓顯符周琮熙寜元豐儀又因之今<lb/>
新儀循用不改唯顯符徙黄道附於六合儀黄道舊單<lb/>
環外於北際見太陽體<hi>不全見以測半</hi>日為法今以望筒於黄<lb/>
道雙環<hi>中全見日</hi>體若仰窺太陽隨天運轉則太陽適周於<lb/>
雙環之内<lb/>
<pb n="KR3f0002_WYG_001-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-25b"/>
右四象單環今之所創也附扵三辰儀南北極末與南<lb/>
天運環黄赤道東西交相結今兩交無低墊之患隨天<lb/>
運環運轉與天符合<lb/>
<pb n="KR3f0002_WYG_001-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-26b"/>
右天運單環亦今所創也附於三辰儀居黄道之南環<lb/>
外周設四百七十八牙距下與鰲雲中天轂相銜其最<lb/>
下動樞輪軸一牙上動天柱一牙距乃上轉天運環一<lb/>
距天運環轉則三辰儀與環俱動以象天運無窮舊三<lb/>
辰儀未有水運故無此環今創為之其四百七十八牙<lb/>
距即倣用周天度分之法<lb/>
　　　一本云其直徑四尺一寸四分半闊一寸九分<lb/>
　　　厚七分附於三辰儀居黄道之南環外周設六<lb/>
<pb n="KR3f0002_WYG_001-27a"/>
　　　百牙距<hi>云云</hi>其六百牙距即倣用元豐新浮漏<lb/>
　　　六百分之法<lb/>
<pb n="KR3f0002_WYG_001-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-28b"/>
右四游儀雙環直徑六尺闊一寸七分兩旁外脣厚六<lb/>
分半内脣半隠起二分共厚八分半即舜典所謂璇璣<lb/>
也環兩面布周天三百六十五度有畸其環外與六合<lb/>
三辰儀三重相疊其南北端兩極内置直距直距中夾<lb/>
横簫使南北低昂六合儀不動以定天體三辰儀則隨<lb/>
天運環動轉以追天運若四游儀則有時轉動亦追天<lb/>
運以横簫窺測無所不至<lb/>
<pb n="KR3f0002_WYG_001-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-29b"/>
右直距二望筒一直距各長五尺六寸六分闊一寸六<lb/>
分厚八分安四游儀中上屬北極下屬南極中施闗軸<lb/>
以夾望筒望筒即舜典所謂玉衡也亦謂之横簫李淳<lb/>
風曰玉衡梁令瓚曰玉衡望筒韓顯符曰窺管周琮及<lb/>
元豐所制并今新儀復曰望筒中空長五尺七寸四分<lb/>
方一寸六分其兩首各為方掩方一寸七分方掩中各<lb/>
為圜孔孔徑七分半望其上孔適周日體于直距中南<lb/>
北低昂旋運持正窺測七曜與列宿距度之逺近<lb/>
<pb n="KR3f0002_WYG_001-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-30b"/>
右四龍柱各髙七尺七寸每柱植於十字水趺之末上<lb/>
屬陰緯環之四維而上下各以一龍繞之案舊法其勢<lb/>
端直映蔽四維今因元豐製作為曲抱之勢使人立其<lb/>
下便於窺測<lb/>
<pb n="KR3f0002_WYG_001-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-31b"/>
右鰲雲其髙四尺下植於水趺十字之心飾以雲氣上<lb/>
承六合儀令無墊墜承以鰲坐故曰鰲雲皆中空内隠<lb/>
天柱上屬天運環古制無鰲雲後魏永興中詔造候部<lb/>
鐵儀於水平上以龜負雙規韓顯符不用元豐儀周日<lb/>
嚴等設鰲雲於水趺之上今新儀因之其内隱天柱上<lb/>
屬天運環乃新製也<lb/>
<pb n="KR3f0002_WYG_001-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-32b"/>
右十字水趺後魏曰十字水中植立四龍柱李淳風曰<lb/>
凖基末植鰲足以張四表梁令瓚曰水平槽韓顯符復<lb/>
曰十字水平元豐所制并今新儀復曰水趺其制各長<lb/>
一丈四寸髙七寸五分闊八寸四分十字置之中鑿水<lb/>
道深一寸五分相通以行水視水平則髙下正矣四末<lb/>
為水斗外各方一尺二寸髙下與水趺等鑿方孔以受<lb/>
四龍柱於水斗中其十字之會開天門方二寸自下樞<lb/>
軸運天柱由鰲雲中上屬六合儀雙環水趺舊無天門<lb/>
<pb n="KR3f0002_WYG_001-33a"/>
今創為之以度天柱上撥天運環動三辰儀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0002_WYG_001-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　新儀象法要卷上<lb/>
</p>
<p>
</p>
  </div>
</body>
</text>
</TEI>
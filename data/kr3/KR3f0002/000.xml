<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>新儀象法要</head>
    <p>
<pb n="KR3f0002_WYG_000-1a"/>
御題新儀象法要<lb/>
梁代渾儀巳制之失傳蘇頌乃重為有經有緯述前驗<lb/>
具説具圖期後垂亦曰用心究鈎股即看影槧悉毫釐<lb/>
大成圓象精錙黍<lb/>
皇祖鴻貽萬世規<lb/>
　乾隆乙未孟春上澣<lb/>
<pb n="KR3f0002_WYG_000-2a"/>
欽定四庫全書　　　　　子部六<lb/>
　新儀象法要　　　　　　天文算法類一<hi>推步之屬</hi>
　　提要<lb/>
　　　　<hi>臣</hi>等謹案新儀象法要三卷宋蘇頌撰頌字<lb/>
　　　　子容南安人徙居丹徒慶厯二年進士官至<lb/>
　　　　右僕射兼中書門下侍郎累爵趙郡公事蹟<lb/>
　　　　具宋史本傳是書為重修渾儀而作事在元<lb/>
　　　　祐間而尤袤遂初堂書目稱為紹聖儀象法<lb/>
<pb n="KR3f0002_WYG_000-2b"/>
　　　　要宋藝文志有儀象法要一卷亦註云紹聖<lb/>
　　　　中編盖其書成於紹聖初也案本傳稱時别<lb/>
　　　　製渾儀命頌提舉頌既邃於律算以吏部令<lb/>
　　　　史韓公亷有巧思奏用之授以古法為臺三<lb/>
　　　　層上設渾儀中設渾象下設司辰貫以一機<lb/>
　　　　激水轉輪不假人力時至刻臨則司辰出告<lb/>
　　　　星辰躔度所次占候測騐不差晷刻晝夜晦<lb/>
　　　　明皆可推見前此未有也葉夢得石林燕語<lb/>
<pb n="KR3f0002_WYG_000-3a"/>
　　　　亦謂頌所修制之精逺出前古其學畧授冬<lb/>
　　　　官正袁惟幾今其法蘇氏子孫亦不傳云云<lb/>
　　　　案書中有官局生袁惟幾之名與燕語所記<lb/>
　　　　相合其說可信知宋時故甚重之矣書首列<lb/>
　　　　進狀一首上卷自渾儀至水趺共十七圖中<lb/>
　　　　卷自渾象至冬至曉中星圖共十八圖下卷<lb/>
　　　　自儀象臺至渾儀圭表共二十五圖圖後各<lb/>
　　　　有說葢當時奉勅撰進者其列璣衡制度候<lb/>
<pb n="KR3f0002_WYG_000-3b"/>
　　　　視法式甚為詳悉南宋以後流傳甚稀此本<lb/>
　　　　為明錢曽所藏後有乾道壬辰九月九日呉<lb/>
　　　　興施元之刻本於三衢坐嘯齋字兩行葢從<lb/>
　　　　宋槧影摹者元之字徳初官至司諫嘗注蘇<lb/>
　　　　詩行世此書卷末天運輪等四圖及各條所<lb/>
　　　　附一本云云皆元之据别本補入校核殊精<lb/>
　　　　而曾所抄尤極工緻其撰讀書敏求記載入<lb/>
　　　　是書自稱圖様界晝不爽毫髪凡數月而後<lb/>
<pb n="KR3f0002_WYG_000-4a"/>
　　　　成楮墨精妙絶倫不數宋本良非誇語也我<lb/>
　　　朝儀器精宻敻絶千古頌所創造固無足輕重<lb/>
　　　　而一時講求制作之意頗有足備叅考者且<lb/>
　　　　流傳秘冊閱數百年而摹繪如新是固宜為<lb/>
　　　　寳貴矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
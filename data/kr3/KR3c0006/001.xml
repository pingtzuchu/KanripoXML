<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>疑獄集卷一</head> <lb/>
    <p>
<pb n="KR3c0006_WYG_001-1a"/>
欽定四庫全書<lb/>
　疑獄集卷一<lb/>
　　　　　　　　　　　　晉　和凝　撰<lb/>
　　　御史佯失狀<lb/>
唐髙祖以李靖為岐州刺史或有一人希望聖㫖告靖<lb/>
謀反者髙祖命一御史往案之謂曰李靖反狀實便可<lb/>
處分御史知其誣罔請以告事者偕行行數驛御史佯<lb/>
失告狀驚懼異常鞭撻刑典乃祈告事者曰李靖反狀<lb/>
<pb n="KR3c0006_WYG_001-1b"/>
分明親奉進㫖今失告狀幸救命告事者乃疏狀與御<lb/>
史驗其狀與原狀不同即日還京以聞髙祖髙祖大驚<lb/>
御史具以狀奏靖得不坐罪告事者伏誅<lb/>
　　　李崇察悲嗟<lb/>
後漢李崇為揚州刺史縣民勾泰者有子三嵗失之後<lb/>
見在趙奉伯家各言已子竝有鄰證郡縣不能斷崇乃<lb/>
令二父與兒各别禁數日忽遣獄吏謂曰兒已暴卒可<lb/>
出奔喪泰聞之悲不自勝奉伯嗟歎而已殊無痛意遂<lb/>
<pb n="KR3c0006_WYG_001-2a"/>
以兒還泰奉伯伏罪<lb/>
　　　王璥案伏聽<lb/>
唐貞觀中左丞李行㢘弟李行詮子中與父妾亂遂與<lb/>
之潛藏追詰極急長安縣獲之縣司王璥引就房推問<lb/>
不伏璥先令一人於案褥下伏聽令一人走報云長史<lb/>
喚璥鎻門去中與妾相謂曰必不得承及私宻之語而<lb/>
璥至開門案下之人遂起白璥各大驚而伏罪<lb/>
　　　蔣常覘嫗語<lb/>
<pb n="KR3c0006_WYG_001-2b"/>
唐貞觀中衞州板橋店主張逖妻歸寧有衞州二衞楊<lb/>
正等三人投店宿五更早發夜有人取二衞刀殺逖其<lb/>
刀却内鞘中正等不知覺也至明店人趂正等拔刀血<lb/>
甚狼藉囚禁正等拷訊苦痛遂自誣上疑之差御史蔣<lb/>
常覆推至則總追店近人十五以上集為人數不足且<lb/>
放散唯留一老嫗年八十以上日晩放出令典獄宻覘<lb/>
之曰嫗出當有人共語者即記姓名勿令漏洩果有一<lb/>
人共語即記之明日復爾其人又問嫗云使人作何推<lb/>
<pb n="KR3c0006_WYG_001-3a"/>
勘如是三日竝是此人常總集男女三百餘人就中喚<lb/>
與老嫗語者出餘竝放散問之具伏云與逖妻姦殺逖<lb/>
有實奏之勑賜常綵二百疋遷御史<lb/>
　　　符融察善走<lb/>
冀州有一老母日暮遇刼盜喝行人為母逐之擒盜盜<lb/>
反誣行人符融曰二人當並走先出奉陽門者非盜既<lb/>
還融正色謂後至者曰汝的盜也盜伏罪其發姦摘伏<lb/>
如此葢融性明察能懸料其事以為盜若善走則初不<lb/>
<pb n="KR3c0006_WYG_001-3b"/>
被行人所獲以此則知善走者是捕逐人也<lb/>
　　　張舉辨燒猪<lb/>
張舉吳人也為句章令有妻殺夫因放火燒舍乃詐稱<lb/>
火燒夫死夫家疑之詣官訴妻妻拒而不承舉乃取猪<lb/>
二口一殺之一活之乃積薪燒之察殺者口中無灰活<lb/>
者口中有灰因驗夫口中果無灰以此鞫之妻乃伏罪<lb/>
　　　季珪智鞭絲<lb/>
宋傅季珪為山隂令有賣糖賣針老母争絲一團訴<lb/>
<pb n="KR3c0006_WYG_001-4a"/>
之季珪季珪令掛絲於柱鞭之有少鐵屑焉乃罰賣糖者<lb/>
　　　破嗉辨雞食<lb/>
有爭雞者季珪問早何食一云粟一云荳殺雞破嗉有<lb/>
荳焉遂罰言粟者<lb/>
　　　薛宣追聽縑<lb/>
前漢時有一人持一縑入市遇雨以縑自覆後一人至<lb/>
求庇廕因授與縑一頭雨霽當别因爭云是我縑太守<lb/>
薛宣命吏各斷一半使人追聽之一曰君之恩縑主乃<lb/>
<pb n="KR3c0006_WYG_001-4b"/>
稱寃不已宣知其狀拷問乃伏<lb/>
　　　孫亮辨䑕糞<lb/>
吳廢帝孫亮字子明曽暑月游西苑方食生梅使黄門<lb/>
以銀瓶幷葢就中藏吏取蜜黄門素怨藏吏乃以䑕屎<lb/>
投蜜中啟言藏吏不謹亮即呼吏吏持蜜瓶入亮問曰<lb/>
既葢之復覆之無縁有此黄門非有求於爾乎吏叩頭<lb/>
曰彼嘗從臣覓官席不與亮曰必為此也易知耳乃令<lb/>
破䑕屎燥亮笑曰若䑕屎先入蜜中當内外俱濕今内<lb/>
<pb n="KR3c0006_WYG_001-5a"/>
燥者乃枉之耳於是黄門伏罪<lb/>
　　　王浟市鹿脯<lb/>
北齊彭王浟為滄州刺史有一人從幽州來驢䭾鹿脯<lb/>
至滄州界以足疾行遲偶遇一人為伴遂盜驢及脯去<lb/>
明旦告州浟乃命左右及府寮令散市鹿脯不限其價<lb/>
其主見識之推獲盜者遷定州刺史<lb/>
　　　認皮獲賊<lb/>
又有人被盜黑牛上有白毛長史韋道健謂從事魏道<lb/>
<pb n="KR3c0006_WYG_001-5b"/>
勝曰使君在滄州日擒姦如神若獲此賊實如神矣浟<lb/>
乃詐為上府市皮倍酬其直使牛主認之因獲其盜<lb/>
　　　書菜認賊<lb/>
有老姥姓王獨種菜三畝數被盜賣浟乃令人宻往書<lb/>
菜葉為字明日市中認之獲盜<lb/>
　　　黄霸察姒情<lb/>
前漢時潁川有富室兄弟同居弟婦懷姙其長姒亦懷<lb/>
姙胎傷匿之弟婦生男奪取以為己子論爭三年郡守<lb/>
<pb n="KR3c0006_WYG_001-6a"/>
黄霸使人抱兒於庭中乃使娣姒競取之既而俱至姒<lb/>
持之甚猛弟婦恐有所傷而情甚悽愴霸乃叱長姒曰<lb/>
汝貪家財欲得兒寧慮頓有所傷乎此事審矣姒伏罪<lb/>
　　　惠仕拷羊皮<lb/>
後漢李惠仕為雍州刺史有負薪負鹽者爭一羊皮各<lb/>
言其籍背之物惠仕謂州吏曰此羊皮可拷知主羣下<lb/>
黙然惠仕令置羊皮席上以杖擊之見少許鹽屑使爭<lb/>
者視之負薪者乃伏其罪<lb/>
<pb n="KR3c0006_WYG_001-6b"/>
　　　莊遵聞哭姦<lb/>
莊遵為揚州刺史巡行部内忽聞哭聲懼而不哀駐車<lb/>
問之荅曰夫遭火燒死遵疑焉因令吏守之有蠅集於<lb/>
屍首吏乃披髻視之得鐵釘焉即按之乃伏其罪<lb/>
　　　謙之詐獲賊<lb/>
後魏髙謙之字道讓為河隂令先是有人囊盛瓦礫作<lb/>
金以詐市人馬因而逃走詔令人捕之謙之乃枷一囚<lb/>
立於馬市宣言詐市馬賊欲刑之宻遣人察市中私議<lb/>
<pb n="KR3c0006_WYG_001-7a"/>
者有一人忻然曰無復憂矣遂執送案問悉獲其黨<lb/>
　　　行岌逼訪妾<lb/>
唐則天朝或誣告駙馬崔宣謀反者勑侍御史張行岌<lb/>
按之其告者先誘藏宣家妾乃誣云宣有妾將發其謀宣<lb/>
殺之投死屍於洛水行岌案略無其狀則天怒令重案<lb/>
行岌奏如初則天曰崔宣反狀分明寛縱之邪我令俊<lb/>
臣案勘汝當勿自悔行岌曰臣推事不若俊臣陛下委<lb/>
臣必須實狀若順㫖妄陷平人豈法官所守臣以為陛<lb/>
<pb n="KR3c0006_WYG_001-7b"/>
下試臣耳則天厲色曰崔宣若實有妾反狀自然明矣<lb/>
不獲妾如何自雪復案不成則令俊臣推勘汝勿悔也<lb/>
行岌懼乃逼宣家訪妾宣再從弟思兢乃於中橋南北<lb/>
多致錢帛募匿妾者數日略無所聞而宣家每竊議事<lb/>
則獄中告者輒知之思兢揣宣家見有同議者乃詐謂<lb/>
宣妻曰須絹三百疋僱俠客殺告者語了遂侵晨微服<lb/>
伺於臺側其宣家有館客姓舒婺州人言行無缺為宣<lb/>
所信任同於子弟思兢須㬰見館客至臺賂門人以通<lb/>
<pb n="KR3c0006_WYG_001-8a"/>
告者遽稱云崔家僱客刺我請以聞臺中驚擾思兢素<lb/>
重館客館客不知其疑也思兢宻隨館客至天津橋乃<lb/>
罵曰若陷崔宣必引汝同謀何路自雪汝幸出崔家妾<lb/>
我遺汝五百緡歸鄉足成百年之計不然殺汝必矣館<lb/>
客悔謝乃引思兢於告者之黨搜獲其妾宣乃得免告<lb/>
者伏罪<lb/>
　　　楚金辨補字<lb/>
唐垂拱年則天監國羅織事起湖州左史江琛取刺史<lb/>
<pb n="KR3c0006_WYG_001-8b"/>
裴光制書割取字合成文理詐為徐敬業反書以告及<lb/>
差使推光疑云書是光書語非光語前後三使盡不能<lb/>
決奉勑令差能推事人劾之當見實狀曰張楚金可令<lb/>
劾之又不移前欵楚金憂悶仰卧向牕透日影見之其<lb/>
字皆補葺作之平平看則不覺向日則見之因集州縣<lb/>
官吏索一杯水令琛取書投于水中字一一解散琛叩<lb/>
頭伏罪奉勑令決一百然後斬之賜楚金絹一百疋<lb/>
　　　子雲斷㹀牛<lb/>
<pb n="KR3c0006_WYG_001-9a"/>
唐衞州新鄉縣令斐子雲有竒策部人王恭戍邊留㹀<lb/>
牛六頭於舅李璡養五年産犢三十頭例直十千已上<lb/>
恭還乃索牛舅曰㹀牛二頭已死還四頭老㹀餘並非<lb/>
汝牛所生恭忿之訴於子雲子雲今送恭獄禁令收追<lb/>
盜牛賊李璡惶怖至縣子雲叱之曰賊引汝同盜牛三<lb/>
十頭藏汝庄内喚汝共對乃以布衫蒙恭頭立南墻下<lb/>
璡急吐欵云牛三十頭總是我外甥㹀牛所生實非盜<lb/>
得子雲遣去恭布衫璡驚曰此是外甥也子雲曰若是<lb/>
<pb n="KR3c0006_WYG_001-9b"/>
即當還牛更欲何語璡黙然子雲曰五年養牛辛苦與<lb/>
牛五頭餘並還恭一縣伏其明察<lb/>
　　　松壽潛伺盜<lb/>
唐張松壽任長安縣令時昆明池側有劫賊奉勑下十<lb/>
日内須獲如違限令甚峻松壽至行劫處檢蹤見一老<lb/>
姥樹下賣食往以從騎䭾來入縣供酒食經五日還送<lb/>
舊坐處令一腹心人潛伺之有人共老姥語即捉來果<lb/>
有一人來問明府若為推勘即捉以布衫蒙頭送縣一<lb/>
<pb n="KR3c0006_WYG_001-10a"/>
問具與贓並獲時人以為神<lb/>
　　　李傑覘婦姦<lb/>
唐李傑為河南尹有寡婦告其子不孝其子不能自理<lb/>
但云得罪於母死所甘分傑察其狀非不孝傑謂寡婦<lb/>
曰汝寡居十年惟有一子今告之罪至死得無悔乎寡<lb/>
婦曰無賴不孝於母寧復惜之傑曰審如此可買棺來<lb/>
取兒屍因使人覘其後寡婦既出謂一道士曰事了矣<lb/>
俄將棺至傑冀其悔再三喻之婦堅執如初時道士立<lb/>
<pb n="KR3c0006_WYG_001-10b"/>
於門外宻令擒之一問承伏曰某與寡婦有私嘗為兒<lb/>
所制欲除之乃杖殺道士及寡婦却以棺盛之<lb/>
　　　孫登比彈<lb/>
吳志孫權長子登字髙立為太子嘗出有彈丸飛過令<lb/>
左右求之見一人操彈佩丸咸以為是辭對不伏從者<lb/>
請捶之登不聽使求飛過彈丸比之不類遂釋之<lb/>
　<lb/>
　疑獄集卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>疑獄集卷五</head> <lb/>
    <p>
<pb n="KR3c0006_WYG_005-1a"/>
欽定四庫全書<lb/>
　疑獄集卷五<lb/>
　　　　　　　　　　　　　明　張景　撰<lb/>
　　　漢武明經<lb/>
漢景帝時廷尉上囚防秊繼母陳殺防秊父防秊因殺<lb/>
陳依律以殺母大逆論帝疑之武帝時秊十二為太子<lb/>
在帝側遂問之對曰夫繼母如母明不及母縁父之故<lb/>
比之於母今繼母無狀手殺其父下手之日母恩絶矣<lb/>
<pb n="KR3c0006_WYG_005-1b"/>
宜與殺人同不宜以大逆論<lb/>
　　謹按大明律云凡繼母殺其父聽告不在干名犯<lb/>
　　義之限今觀漢史所云防秊繼母宜與殺人同不<lb/>
　　宜以大逆論竊詳此實倫理之變若比殺常人則<lb/>
　　故殺者斬若比父母為人殺而子孫擅殺行兇人<lb/>
　　者杖六十其即殺死者勿論盛世倫理修明固無<lb/>
　　此事萬一遇此所司當體究的確比擬奏請<lb/>
　　　袁安别繫<lb/>
<pb n="KR3c0006_WYG_005-2a"/>
袁安永平中守楚郡時楚王英謀逆辭連繫者數千人<lb/>
安到郡不入府先案獄理其無明驗者條上出之府丞<lb/>
掾吏皆爭以為阿附反虜法與同罪安曰如有不合太<lb/>
守自當不以相及也遂分别具奏明帝感悟即報許得<lb/>
出者四百餘家<lb/>
　　　揚牧笞巫<lb/>
後魏李崇為揚州刺史有定州流人解思安背役亡歸<lb/>
其兄慶賓䂓絶名貫乃認城外死屍詐稱是弟為蘇顯<lb/>
<pb n="KR3c0006_WYG_005-2b"/>
甫李葢所殺有女巫楊氏託鬼附説思安被害之苦李<lb/>
葢等不勝其楚各自欵服崇疑之乃遣二人偽從外來<lb/>
詣慶賔寄弟口信慶賔悵然失色崇乃攝而問之即自<lb/>
引伏數日間思安亦為人縳至崇笞女巫一百遂釋葢<lb/>
等<lb/>
　　　曹攄明婦<lb/>
晉曹攄為臨淄令日有寡婦養姑甚謹姑以其秊少勸<lb/>
令改適婦守節不移姑愍之宻自殺親黨乃誣其婦婦<lb/>
<pb n="KR3c0006_WYG_005-3a"/>
不勝拷訊即自誣服攄初到疑其寃更加辯究具得實<lb/>
情時稱其明<lb/>
　　　戴爭異罰<lb/>
唐戴胄為大理少卿時長孫無忌被召不解佩刀入東<lb/>
上閣右僕射封徳彞論監門校尉不覺察罪死無忌當<lb/>
贖胄曰校尉與無忌罪均臣子於君父不得稱誤御湯<lb/>
藥飲食舟船誤不如法皆死陛下録無忌功原之可也<lb/>
若罰無忌殺校尉不可謂刑帝曰法為天下公朕安得<lb/>
<pb n="KR3c0006_WYG_005-3b"/>
阿親戚詔復議徳彞固執冑駁之曰校尉縁無忌以致<lb/>
罪法當從輕若皆過誤不當獨死由是無忌與校尉皆<lb/>
免死<lb/>
　　謹按大明律云若罪人自首告及遇赦原免或䝉<lb/>
　　特恩減罪收贖者亦准罪人原免減等贖罪法注<lb/>
　　云謂因人連累皆依罪人全免減等收贖今觀唐<lb/>
　　戴胄所諍長孫無忌事則我朝律文已備載之矣<lb/>
　　嗚呼至哉<lb/>
<pb n="KR3c0006_WYG_005-4a"/>
　　　至遠憶姓<lb/>
唐李至遠典選疾令吏受賕多所㸃易吏亦歛手有王<lb/>
忠者被黜放而吏乃謬書士姓欲擬訖增成之至遠曰<lb/>
調者三萬人無士姓者此決王忠也吏叩頭伏罪<lb/>
　　　竇阻免䘮<lb/>
唐竇參初為奉元尉男子曹芬兄弟隸此軍醉暴其妹<lb/>
父救不止恚赴井死參當兄弟重辟衆請俟免䘮參曰<lb/>
父由子死若以䘮延是殺父不坐皆殺之<lb/>
<pb n="KR3c0006_WYG_005-4b"/>
　　　崔黯捜帑<lb/>
唐崔黯鎮湖南有惡少不為鄉里所容乃自髠鉗依佛<lb/>
教假託焚修幻誘愚俗積財萬計公初到懼事露乃投<lb/>
牒請脱鉗歸俗公問曰爾教化三秊所得幾何曰旋得<lb/>
旋用公曰費用造設㡬何曰三千餘貫公曰給者既知<lb/>
納者不記決有隱欺乃捜其積蓄有妻子滿室遂劾其<lb/>
矯妄之罪以財物施之貧下<lb/>
　　　栁寃瘖奴<lb/>
<pb n="KR3c0006_WYG_005-5a"/>
唐栁渾為江西察判時僧有夜飲火其廬者歸罪瘖奴<lb/>
軍候受財不詰獄其渾與其僚崔祐甫白奴寃於觀察<lb/>
使魏少游促訊其僧僧乃首伏<lb/>
　　　崔公仁恕<lb/>
唐崔仁師貞觀初遷殿中侍御史時青州有男子謀逆<lb/>
有司捕支黨纍係填獄詔仁師按覆始至悉去囚械為<lb/>
具食飲以情訊之坐止魁惡十餘人它悉原縱大理少<lb/>
卿孫伏伽謂曰原雪者衆誰肯讓死就決而事變奈何<lb/>
<pb n="KR3c0006_WYG_005-5b"/>
仁師曰治獄主仁恕豈有知枉不申為身謀哉吾以一<lb/>
介易十囚命固願也及勑使覆訊諸囚咸叩頭曰崔公<lb/>
仁恕無枉者舉無異辭由是知名<lb/>
　　　李嶠列枉<lb/>
李嶠髙宗時為給事中會來俊臣搆狄仁傑李嗣真裴<lb/>
宣禮等獄將抵死敕嶠與大理少卿張徳裕侍御史劉<lb/>
憲覆驗徳裕等内知其寃不敢異嶠曰知其枉不申是<lb/>
謂見義不為者卒列其枉狀<lb/>
<pb n="KR3c0006_WYG_005-6a"/>
　　　唐臨不寃<lb/>
唐臨髙宗時按獄交州出寃繫三千人遷大理卿帝嘗<lb/>
録囚臨占對無不盡帝喜曰國之要在用法刻則人殘<lb/>
寛則失有罪惟是折中以稱朕意他日復訊餘司斷者<lb/>
輒紛訴不服獨臨所訊無一言帝問故答曰唐卿斷囚<lb/>
不寃所以絶意帝歎曰為獄者固當若是乃自述其考<lb/>
曰形如死灰心若鐵石云<lb/>
　　　真卿感雨<lb/>
<pb n="KR3c0006_WYG_005-6b"/>
顔真卿𤣥宗時再遷監察御史使河隴時五原有寃獄<lb/>
久不決天且旱真卿辯獄而雨郡人呼御史雨<lb/>
　　　次武各驅<lb/>
周于仲文字次武為趙王屬安固有任杜兩家各失牛<lb/>
後有一牛兩家爭之州郡不能決益州長史韓伯携曰<lb/>
于次武少年聰察可令決之仲文乃令兩家各驅牛羣<lb/>
到放所得牛遂入任氏羣又使人微傷之任氏嗟惋杜<lb/>
氏自若杜即伏罪<lb/>
<pb n="KR3c0006_WYG_005-7a"/>
　　　栁設榜牒<lb/>
周栁慶有胡家被劫莫知賊所鄰人被囚者衆慶謂可<lb/>
以詐求之乃作匿名書多貼官門曰我等共劫胡家徒<lb/>
侣混雜終恐泄露今欲首伏恐不免誅若聽先首免罪<lb/>
便欲來告慶乃復出免罪之榜居二日廣陵王欣家奴<lb/>
面縛自告榜下因獲黨與甚衆<lb/>
　　　楊津獲絹<lb/>
周楊津為岐州刺史有武功人齎絹三百匹去城十里<lb/>
<pb n="KR3c0006_WYG_005-7b"/>
為賊所劫時有使者馳騎而至被劫人告之使者到州<lb/>
以狀白之津乃下教曰有人著某色衣乘某色馬在城<lb/>
東十里被殺若有家人可速來告有一老母行哭而至<lb/>
云是己子於是收捕并絹俱獲<lb/>
　　　齊賢易財<lb/>
張文定公齊賢真宗時為相戚里有分財不均者更相<lb/>
訴訟又因入宫自理於上前更十餘斷不服齊賢曰是<lb/>
非臺使所能決也臣請自治之齊賢坐相府召訟者曰<lb/>
<pb n="KR3c0006_WYG_005-8a"/>
汝非以彼分財多汝所分財少乎皆曰然即命各狀結<lb/>
實乃召兩吏趨徙其家令甲家入乙家乙家入甲家貲<lb/>
財皆按堵如故分書則交易之訟者乃止明日奏狀上<lb/>
大悦曰固知非卿莫能定者<lb/>
　　　蘇渙折取衣<lb/>
蘇渙郎中知衝州時耒陽民為盜所殺而盜不獲尉執<lb/>
一人指為盜渙察而疑之問所從得曰弓手見血衣草<lb/>
中呼其儕視之得其人以獻渙曰弓手見血衣當自取<lb/>
<pb n="KR3c0006_WYG_005-8b"/>
衣以為功尚何呼他人此必為姦訊之而服他日果得<lb/>
真盜<lb/>
　　　錢冶牀足<lb/>
錢冶屯田為潮州海陽令時郡之大姓某氏火迹其來<lb/>
自某家吏捕訊之某家號寃不服太守刁湛曰獄非錢<lb/>
令不可治問大姓得火所發牀足驗之疑里仇家物因<lb/>
率吏入仇家取牀足合之是仇家即服曰火自我出故<lb/>
遺其跡某家者欲自免也其家乃獲釋<lb/>
<pb n="KR3c0006_WYG_005-9a"/>
　　　薛向正尉<lb/>
薛向樞宻提㸃河北刑獄時深州武强縣有盜殺人而<lb/>
奪其財尉以失盜為負捕平人掠服之置贓於外以符<lb/>
其語向得而疑之親引問直其寃免死者六人正其尉<lb/>
故入之罪<lb/>
　　　王和甫校書<lb/>
左丞王和甫尹京日市有匿名書誣告一富家有逆謀<lb/>
都城稍恐和甫不以為然不數日果有㫖根治和甫捜<lb/>
<pb n="KR3c0006_WYG_005-9b"/>
驗富家無迹因詢其怨耦答以數日前有鬻狀人馬生嘗<lb/>
有所貸弗與頗積怨言和甫乃宻以他事綰馬生至對<lb/>
款即取謗書字校之畧無少異因而訊鞠其事果馬生<lb/>
所作<lb/>
　　　王文正酒吏<lb/>
東封車駕在道夜有堂吏被酒忿爭皆倉皇入白王文<lb/>
正公卧不答既入對上出臣僚奏狀千乘萬騎在外可<lb/>
斬首以令衆公曰此止小人一時醉毆若斬之是禁人<lb/>
<pb n="KR3c0006_WYG_005-10a"/>
飲酒令飲酒皆懼車駕在外人情焉得安已捕歸京府<lb/>
繫治後府以此申覆公曰若輕斷亦恐縱人今霈大赦<lb/>
可原之矣止減死一等<lb/>
　　　仲孫疑里胥<lb/>
姚龍圖仲孫大中祥符八年進士及第為許州司理參<lb/>
軍時王嗣宗知州事民有被盜殺者其妻訴里胥嘗責<lb/>
賄於其夫不與而怨此必盜也乃捕繫獄將推以死而<lb/>
仲孫疑之嗣宗怒曰若保非盜也邪然亦不敢遽決後<lb/>
<pb n="KR3c0006_WYG_005-10b"/>
數日果得真盜者嗣宗方喜曰審獄當如是也再調卭<lb/>
州軍事推官改資州轉運使檄往富順監按疑獄而全<lb/>
活者數十人<lb/>
　　　薛奎疑踐血<lb/>
薛簡肅公奎為隰州軍事推官民嘗聚博僧舎者一日<lb/>
盜殺寺奴取財去而博者四人至啓戸踐血汙衣遽驚<lb/>
走邏者因捕送州考訊引伏奎獨疑之使緩其獄後數<lb/>
日果得殺人者<lb/>
<pb n="KR3c0006_WYG_005-11a"/>
　　　清獻原情<lb/>
趙清獻公抃景祐中為武安推官有偽造印者吏以為<lb/>
當死公獨曰造在赦前用在赦後赦前不用赦後不造<lb/>
法皆不死遂以疑讞之卒免死<lb/>
　　　程顥辯翁年<lb/>
程顥察院知澤州晉城縣時有富民張氏子其父死未<lb/>
㡬晨起有老父在門曰我汝父也來就汝居具陳其由<lb/>
張氏子驚疑莫測相與詣縣請辨之老父曰業毉遠出<lb/>
<pb n="KR3c0006_WYG_005-11b"/>
治疾妻生子貧不能養以與張氏某年月日某人抱去<lb/>
某人見之顥謂曰歲久矣爾何說之詳也老父曰某歸<lb/>
而知之書于藥法冊後因懷中取冊以進其記曰某年<lb/>
月日某人抱兒與張三翁顥問張氏子爾年㡬何曰三<lb/>
十六爾父在年㡬何曰七十六謂老父曰是子之生其<lb/>
父年四十人已謂之三翁乎老父驚駭服罪<lb/>
　　　純仁戒情殺<lb/>
范忠宣公純仁知慶州諸院罪人皆滿公詰其所以坐<lb/>
<pb n="KR3c0006_WYG_005-12a"/>
屠販盜竊而督償者三分之二公曰此何不責保在外<lb/>
使之輸納耶通判州事起白公曰非不知此第以此輩<lb/>
兇暴不可釋釋之不旋踵復累官司矣公曰終當如何<lb/>
曰往往以其疾斃於獄中是亦與民除害耳公蹙然曰<lb/>
法不當死而在位者以情殺之豈理也耶遂盡呼出立<lb/>
于庭下戒飭之曰爾輩為惡不悛在位者不欲釋汝懼<lb/>
為良民害復累官司也汝等自能悔過自新我欲釋汝<lb/>
皆叩頭曰敢不佩服教令遂釋之歡呼而出轉相告語<lb/>
<pb n="KR3c0006_WYG_005-12b"/>
公之仁恩浹於一境之内矣是歲犯法者減舊歲之半<lb/>
　　　謝麟鞠親殺<lb/>
謝安撫麟移䖍州會昌令民有酒酣夜與仇鬭既而為<lb/>
所親殺之其家因誣仇麟知死者無子所親利其財訊<lb/>
鞠輒服邑人皆稱神明<lb/>
　<lb/>
　<lb/>
　疑獄集卷五<lb/>
</p>
<p>
</p>
  </div>
</body>
</text>
</TEI>
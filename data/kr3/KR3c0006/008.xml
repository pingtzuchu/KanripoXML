<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>疑獄集卷八</head> <lb/>
    <p>
<pb n="KR3c0006_WYG_008-1a"/>
欽定四庫全書<lb/>
　疑獄集卷八<lb/>
　　　　　　　　　　　　明　張景　撰<lb/>
　　　彭節齋額刺二形<lb/>
宋咸淳間浙人寓江西招一尼教其女刺繡女忽有娠<lb/>
父母究問曰尼也父母怪之曰尼與同寢常言夫婦咸<lb/>
恒事時偶動心尼曰妾有二形逢陽則女逢隂則男揣<lb/>
之則儼然男子也遂數與合父母聞官尼不服騐之無<lb/>
<pb n="KR3c0006_WYG_008-1b"/>
狀至於憲司時翁丹山合作憲亦莫能明某官曰昔端<lb/>
平丙申年廣州尼董師秀有姿色偶有欲濫之者卒揣<lb/>
其隂男子也事聞於官驗之女也一坐㜑曰令仰卧以<lb/>
鹽肉水漬其隂令犬䑛之已而隂中果露男形如龜頭<lb/>
出殻轉申上司時彭節齋為經畧判云在天之道曰隂<lb/>
與陽在人之道曰男與女董師秀身帶二形不男不女<lb/>
是為妖物所厯諸州縣富室大家作過不可枚舉豈可<lb/>
復容於天地間額刺二形兩字決脊二十枷令十日押<lb/>
<pb n="KR3c0006_WYG_008-2a"/>
下摧鋒軍寨拘鎖月具存亡申之如其說驗之果然遂<lb/>
處死<lb/>
　　　髙防辨幅尺<lb/>
左丞髙防在蔡州日部民王乂為賊所刼捕得其黨五<lb/>
人繫獄窮理贓仗已具録事參軍司徒達判官盧紘據<lb/>
案請加極典防疑其不實取贓閲之因召王乂問曰爾<lb/>
家所失衫袴是一端布邪乂曰然防令校其幅尺皆廣<lb/>
狹不同又疎宻差異賊乃稱寃防曰何故伏罪賊曰不<lb/>
<pb n="KR3c0006_WYG_008-2b"/>
任捶楚蓋自誣以求速死耳居數日獲其本賊紘達扣<lb/>
頭請罪防皆不奏得活者欲詣闕訟防之功訴紘達之<lb/>
罪防遽令止絶為製衫帽具酒食諭而遣之<hi>出太祖朝名臣𫝊</hi>
　　　惟濟辨左手<lb/>
錢惟濟留後知綘州民有條桑者盜强奪之不能得乃<lb/>
自斫其右臂誣以殺人官司莫能辨惟濟引問面給以<lb/>
食而盜以左手舉匕筯因語之曰他人行刃則上重下<lb/>
輕今下重上輕正用左手傷右臂也誣者引服<lb/>
<pb n="KR3c0006_WYG_008-3a"/>
　　　侯臨還寄<lb/>
朝請郎侯臨昔為東陽令有治聲忽他邑因分財私寄<lb/>
附於姻家輒為所匿累經訟而弗直乃求理於侯侯曰<lb/>
吾與汝異封法難以治止令具物之名件而去後半年<lb/>
縣獲强盜侯因縱盜妄通所寄物於姻家及捕至獄泣<lb/>
訢盜所通金帛皆親所寄侯即追向日求理之民證驗<lb/>
識認還之<lb/>
　　　文規理誣盜<lb/>
<pb n="KR3c0006_WYG_008-3b"/>
張文規字正夫筠州高安人以持奏召入官再調英州<lb/>
司理參軍貞陽縣有民張五者數輩盜牛里人胡達朱<lb/>
炎張運張周孫等保伍追捕之羣盜散走獨張五拒抗<lb/>
不去殺之而取其貲盜不得已以被刼告于縣縣令呉<lb/>
邈欲邀功盡取達炎以下十一人送獄劾以為强盜殺<lb/>
人鍛錬備至皆自誣服炎運二人㡬死既上府事下理<lb/>
院文規察囚辭色疑不實一問得其情又獲盜牛黨以<lb/>
證獄具胡達以手殺人抵罪餘人但等第杖臀而已炎<lb/>
<pb n="KR3c0006_WYG_008-4a"/>
運乃無罪時元祐七年也<lb/>
　　　曹駁坐妻<lb/>
沈存中内翰云壽州有人殺妻之父母兄弟數口州司<lb/>
以為不道縁坐妻子刑曹駁曰毆妻之父母即是義絶<lb/>
況於謀殺不當復坐其妻<lb/>
　　謹按大明律云殺一家非死罪三人者淩遲處死<lb/>
　　妻子流二千里入十惡不道之條今觀所載夀州<lb/>
　　人殺妻之父母兄弟數口刑曹駁以義絶不當縁<lb/>
<pb n="KR3c0006_WYG_008-4b"/>
　　坐其妻竊詳本犯身為不道殺妻父母兄弟與其<lb/>
　　妻實已義絶法難縁坐然律無明文所司遇此亦<lb/>
　　當比擬奏請<lb/>
　　　宗元訴守辜<lb/>
待制馬宗元少時父麟毆人被繫守辜而傷者死將抵<lb/>
法宗元推所毆時在限外四刻因訴於郡得原父死鄭<lb/>
克云按辜限計日而日以百刻計之死在限外則不坐<lb/>
毆殺之罪而坐毆傷之罪雖止四刻亦在限外<lb/>
<pb n="KR3c0006_WYG_008-5a"/>
　　謹按大明律云凡保辜者責令犯人醫治辜限内<lb/>
　　皆須因傷死者以鬭毆殺人論其在辜限外死者<lb/>
　　各從本毆傷法若折傷以上辜内醫治平復者各<lb/>
　　減二等辜限滿日不平復者各依律全科又按唐<lb/>
　　律云保辜限内死者依殺人論限外死者依本毆<lb/>
　　傷法又按元史刑法志云保辜限内死者依殺人<lb/>
　　論辜限外死者杖一百葢元氏未嘗定律及聖朝<lb/>
　　未定律之先皆以唐律比擬故我朝律文多宗唐<lb/>
<pb n="KR3c0006_WYG_008-5b"/>
　　律而此條亦本之也訥曩在南京會審刑部罪囚<lb/>
　　有毆人辜限外死者訥曰當依本毆傷法或曰律<lb/>
　　云辜限滿不平復者全科此當死訥曰所云限滿<lb/>
　　不平復全科者因上文折傷以上限内平復減二<lb/>
　　等立文葢謂辜内雖平復而成殘廢篤疾及限滿<lb/>
　　不平復者則全科折傷之罪若曰辜限外死者全<lb/>
　　科死罪則律文何不云傷不平復而死者絞乃虛<lb/>
　　立此辜限乎後此囚會赦得免然或人終不以愚<lb/>
<pb n="KR3c0006_WYG_008-6a"/>
　　言為然也近讀宗元守辜事有感因備載之讀者<lb/>
　　詳焉<lb/>
　　　張騐窺井<lb/>
張丞相知潤州有婦人夫出不歸忽聞菜園井中有死<lb/>
人即往哭曰吾夫也以聞于官昇命吏集鄰里驗是其<lb/>
夫否皆言井深不可辨昇曰衆不可辨而婦人獨知為<lb/>
夫何邪送獄訊問乃姦夫殺之婦與其謀<lb/>
　　　歐辨左手<lb/>
<pb n="KR3c0006_WYG_008-6b"/>
都官歐陽曄知端州有桂陽監民爭舟毆死獄久不決<lb/>
曄出囚飲食之皆還于獄獨留一人留者色動曄曰殺<lb/>
人者汝也囚不知所以然曄曰吾視食者皆以右手汝<lb/>
獨以左今死者傷右肋此汝殺之明也囚乃伏罪<lb/>
　　　程辨烓竈<lb/>
程宣徽知開封府時禁中失火當即根治諸縫人已誣<lb/>
服乃送府具獄琳辯其非是又命工圖火所經處且言<lb/>
後宫人多而居隘其烓竈近板壁久燥而焚此殆天災<lb/>
<pb n="KR3c0006_WYG_008-7a"/>
不可罪人上為寛其獄無死者<lb/>
　　　火起油幕<lb/>
强至祠部為開封府倉曹參軍時禁中露積油幕一夕<lb/>
火主守者皆應死至預聽讞疑火所起召幕工訊之工<lb/>
言製幕須雜他藥相因既久得濕則燔府為上<lb/>
聞仁宗悟曰頃者真宗山陵火起油衣中其事正爾主<lb/>
守者遂比輕典昔晉武庫火張華以為積油所致是也<lb/>
　　　置母仇門<lb/>
<pb n="KR3c0006_WYG_008-7b"/>
程戡宣徽知䖍州民有積為仇者一日諸子私謂其母<lb/>
曰母今老且病恐不得更壽請以母死報仇乃殺其母<lb/>
置于仇人之門而訴之仇弗能自明戡疑之或謂無足<lb/>
疑戡曰殺人而自置于門非可疑邪乃親劾治具見本<lb/>
謀<lb/>
　　　營婦斷腕<lb/>
吕公綽侍讀知開封府有營婦夫出外盜夜入舎斷其<lb/>
腕而去都人喧駭公謂非其夫之仇不宜快意如此遣<lb/>
<pb n="KR3c0006_WYG_008-8a"/>
騎詰其夫果獲同營韓元者具姦狀伏誅<lb/>
　　　魏明墜死<lb/>
魏朝奉濤知沂州永縣兩仇鬭而傷既決遣而傷者死<lb/>
濤求其故而未得死者子訴于監司監司怒有惡語濤<lb/>
歎曰官可奪囚不可殺後得其實乃因是夕罷歸騎及<lb/>
門而墜死隣證既明其誣遂解<lb/>
　　　賊囊故紙<lb/>
寺丞王璩嘗為襄州中廬令有賊久訊不得情偶於賊<lb/>
<pb n="KR3c0006_WYG_008-8b"/>
囊中得故紙掲示之乃房陵商人道為賊所掠者賊即<lb/>
引伏<lb/>
　　　李公驗櫸<lb/>
尚書李南公知長沙縣日有鬭者甲强乙弱各有青赤<lb/>
痕南公以指掜之曰乙真甲偽訊之果然蓋南方有櫸<lb/>
柳以葉塗肌則青赤如毆傷者剥其皮横置膚上以火<lb/>
熨之則如棒傷水洗不下但毆傷者血聚則硬偽者不<lb/>
硬耳<lb/>
<pb n="KR3c0006_WYG_008-9a"/>
　　　王臻辨葛<lb/>
王諫議知福州時閩人欲報讐或先食野葛而後鬭即<lb/>
死其家遂誣告之臻問所傷果致命邪吏曰傷不甚也<lb/>
臻以為疑反訊告者乃得其實<lb/>
　　　穎知子盜<lb/>
郎中歐陽穎知歙州富家有盜啓其藏捕久不獲穎曰<lb/>
勿捕獨召富家二子械赴獄劾之即伏吏民初疑不勝<lb/>
楚掠而自誣及取出所盜物乃信<lb/>
<pb n="KR3c0006_WYG_008-9b"/>
　　　孫料兄殺<lb/>
孫長卿知和州民有訴弟為人所殺察其言不情乃問<lb/>
汝户㡬等曰上等汝家㡬人曰惟一弟與妻子耳長卿<lb/>
曰殺弟者兄也豈將併有其貲乎訊之果伏<lb/>
　　　朱詰賕民<lb/>
朱壽昌知閬州有大姓雍子良殺人乃買里民使出就<lb/>
吏獄具壽昌因得其情引囚訊之囚對如初乃告之曰<lb/>
吾聞子良遺汝錢十萬納汝女為子婦許嫁其女汝家<lb/>
<pb n="KR3c0006_WYG_008-10a"/>
有之乎因色動又告之曰汝且死書偽劵抑汝女為婢<lb/>
指十萬為僱直而嫁其女他人汝將奈何因泣下始以<lb/>
實告收子良付法<lb/>
　　　江辨紙裏<lb/>
陵州仁壽縣有里胥洪氏利鄰人田紿之曰我為收若<lb/>
税免若役鄰人喜剗其税歸之踰二十年且偽為劵以<lb/>
茶染紙類遠年者訟之於縣縣令江某郎中取紙卷展<lb/>
開視之曰若遠年紙裏當色白今表裏如一偽也訊之<lb/>
<pb n="KR3c0006_WYG_008-10b"/>
果伏<lb/>
　　　章辯朱墨<lb/>
侍御史章頻知彭州九隴縣時眉州大姓孫延世為偽<lb/>
契奪族人田久不能辯運使委頻驗治頻曰劵墨浮朱<lb/>
上決先盜用印而後書之既引伏獄未上而其家人復<lb/>
訴于轉運更命知華陽縣黄夢松覆案亦無所異黄用<lb/>
是召為御史<lb/>
　　　南公塞鼻<lb/>
<pb n="KR3c0006_WYG_008-11a"/>
尚書李南公為河北提刑時有班行犯罪下獄案之不<lb/>
服閉口不食者百餘日獄吏不敢拷訊南公曰吾能立<lb/>
使之食引出問曰吾以一物塞汝鼻汝能終不食乎其<lb/>
人懼即食葢彼善服氣以物塞鼻則氣結不通是以自<lb/>
服<lb/>
　　　郎簡校劵<lb/>
侍郎郎簡知竇州有掾吏死子幼贅壻偽為劵取其田<lb/>
後子長屢訴不得直因訴于朝下簡劾治簡以舊案示<lb/>
<pb n="KR3c0006_WYG_008-11b"/>
之曰此爾婦翁書曰然又取偽劵示之弗類壻乃伏罪<lb/>
　　　王珣辨印<lb/>
少師王珣知昭州日有誣告偽為州印文書獄久不決<lb/>
吏以印文不類珣索景徳舊牘視其印文則無少異誣<lb/>
者乃服葢其文書乃景徳時者<lb/>
　　　命疏主名<lb/>
方偕大卿為御史臺推直官日灃州逃卒與富民有仇<lb/>
誣以歲殺人十二祭磨駞神獄久不決詔偕就鞫之偕<lb/>
<pb n="KR3c0006_WYG_008-12a"/>
命告人疏所殺主名㝷訪考驗尚多無恙其事遂白<lb/>
　　　蘇請祔柩<lb/>
蘇寀為大理寺詳斷官時有父卒而母嫁後聞母死已<lb/>
葬乃盜其柩而祔于父法當死寀獨曰子盜母柩納于<lb/>
父墓豈可與發塜取財者比上請得減死<lb/>
　　　賈廢追服<lb/>
侍讀賈黯判流内銓時益州推官乘澤在蜀三年不知<lb/>
其父死及代還銓吏不為入選始去發䘮既除服具求<lb/>
<pb n="KR3c0006_WYG_008-12b"/>
磨勘黯曰澤與父不通問者三年借非匿䘮是豈為孝<lb/>
卒使坐廢田里<lb/>
　<lb/>
　<lb/>
　<lb/>
　<lb/>
　<lb/>
　疑獄集卷八<lb/>
</p>
<p>
</p>
  </div>
</body>
</text>
</TEI>
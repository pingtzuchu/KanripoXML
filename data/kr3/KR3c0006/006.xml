<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>疑獄集卷六</head> <lb/>
    <p>
<pb n="KR3c0006_WYG_006-1a"/>
欽定四庫全書<lb/>
　疑獄集卷六<lb/>
　　　　　　　　　　　　　明　張景　撰<lb/>
　　　唐肅白汚衣<lb/>
唐肅侍制為秦州司理叅軍時有商人夜宿逆旅而同<lb/>
宿者殺人亾去旦起視之血汙其衣為吏所執不能辯<lb/>
明遂自誣服肅為白其寃而知州馬知節趣令具獄肅<lb/>
固持不可後數日得真殺人者就辟本州觀察推官<lb/>
<pb n="KR3c0006_WYG_006-1b"/>
　　　安禮神明<lb/>
王安禮知開封邏者得匿告人不軌書上命治之驗所<lb/>
指略同後刑三人有薛姓者安禮曰得之矣召薛曰若<lb/>
有讎乎曰有售筆者固拒之鞅鞅去廼即命捕訊果得<lb/>
所為梟其首人稱為神<lb/>
　　　趙知録禱天夢猿<lb/>
昔者成都府羅江縣富室張氏死妻楊氏與女同居有<lb/>
僕雍一掌門户財賦楊氏母女嘗赴人招飲而歸則雍<lb/>
<pb n="KR3c0006_WYG_006-2a"/>
一被殺死矣有司逮其母女婢僕十數人在官經年不<lb/>
決張憲行成到任疑楊氏母女淫濫人殺之以泯跡又<lb/>
疑雍一妬奸而人殺之也死者數人而其母女被拷掠<lb/>
亦無全膚矣女語母曰女旦晚死矣當求直於神決不<lb/>
可誣服以䘮名既而女果死時憲委趙知録推問趙疑<lb/>
其寃齋戒禱于天忽夢一猿當案而立即閲案卷恐有<lb/>
姓袁者吏曰常日送飯者姓袁遂逮袁至引入詰問袁<lb/>
即承服盖是袁殺雍一得銅錢兩篋以去遂放楊氏與<lb/>
<pb n="KR3c0006_WYG_006-2b"/>
一干人而袁正罪焉<lb/>
　　　易衣匿婦箬籠<lb/>
又袁州萍鄉有髙嶺嶺北張姓娶嶺南周氏女周氏歸<lb/>
寧張遣其弟候之至嶺中妻倦少坐弟先抱其孩歸久<lb/>
而妻不歸張與其弟同至坐處無有也復至周宅又無<lb/>
有同周復登嶺㝷訪則妻死於叢林中且無首矣周扭<lb/>
其弟赴官疑弟欲淫之不從殺之以滅口弟遂誣服官<lb/>
勒都官索頭與刃都官解頭與刃將弟處死踰年張之<lb/>
<pb n="KR3c0006_WYG_006-3a"/>
鄰人遇其妻於建康旅邸相視駭愕少焉同炊鄰告以<lb/>
故妻泣曰寃哉其時坐嶺上時有一髯客擔箬籠上山<lb/>
四顧無人拔刀脅取我衣服與鞋喚出籠中一婦人衣<lb/>
之斷其頭致籠中推其屍於林令我入籠中負擔以行<lb/>
凡半月餘日到此未㡬髯客歸二鄰人扭之聞官即承<lb/>
準無詞申刑部取㫖髯客處死以款司償其弟命州縣<lb/>
吏各黜籍邑宰郡司理檢覆官皆降罷二鄰人給元告<lb/>
捕兇身賞妻歸夫家先都官迫於官司盜開他人棺取<lb/>
<pb n="KR3c0006_WYG_006-3b"/>
婦人頭申解亦處死<lb/>
　　　獻卿揣殺僧<lb/>
俞刑部獻卿補壽州安豐縣尉有僧積施財甚厚其徒<lb/>
殺而瘞之已而告縣曰師出遊矣獻卿揣其有姦曰吾<lb/>
與師善不告而去何也其徒色動因執之得其所瘞屍<lb/>
一縣大驚<lb/>
　　　文恭夢吳姦<lb/>
樞宻胡文恭公通判宣州有被誣以殺人者獄成議法<lb/>
<pb n="KR3c0006_WYG_006-4a"/>
將抵死公疑之呼囚以訊囚憚箠楚不敢言公正衣冠<lb/>
坐堂上思之俄而假寐夢有人來告曰呉姓也公遽引<lb/>
囚辟左右復訊之囚曰旦將之田縣吏執以赴官不知<lb/>
其由也公取獄辭窮治乃被毆之婦與呉姓姦姦者殺<lb/>
其夫與婦謀執平人以告也公之精誠格物蓋如此<lb/>
　　　承議持平<lb/>
紹興間鄭承議為蕭山丞有朱統制在縣牧馬侵西興<lb/>
鹽場草鹽司申請于其朝降榜許人格捕其卒打草如<lb/>
<pb n="KR3c0006_WYG_006-4b"/>
故為鹽亭户殺傷四人統制謀曰若不得西興草則馬<lb/>
不可牧矣迺醵金囑案吏作鬭殺亭户八人皆抵死案<lb/>
成知縣僉訖次及承議曰黄榜許人格捕今若作鬭殺<lb/>
是本縣先自拒榜狀不得書我名銜吏皇恐謝罪易作<lb/>
拒捕結斷户亭八人止得杖放歸日拜天曰願鄭公子<lb/>
孫益昌後公二子領薦登第云<lb/>
　　　府尹捕姦僧<lb/>
某州某士夫携妻至臨安訪親舟至岸語妻曰待到某<lb/>
<pb n="KR3c0006_WYG_006-5a"/>
家借轎我不能自來以我紫衫為驗時有僧亦泊舟宻<lb/>
聞其言即覔轎并紫衫來妻不復辨即行乃至郊外入<lb/>
寺中一少年引入曰官人在此妻意夫在也隨少年入<lb/>
深巷數曲至一小室酒肴畢集少年去巾乃僧也即强<lb/>
合之妻不從少年指牀上刀曰畏此不畏遂從之凡三<lb/>
宿引至土窖中階級凡七八曲方圓廣十數丈一面窻<lb/>
明透地窻外高坎坎外堆石石外堆土土外墻壍人迹<lb/>
不達上下前後木板装嵌牀帳凳卓日用飲食器具等<lb/>
<pb n="KR3c0006_WYG_006-5b"/>
色色整齊羣婦人聚居凡三十三人皆美色也寺中僧<lb/>
行二十餘人童僕十數人至暮則亂行淫穢十數日則<lb/>
置宴僧行列坐階上羣婦列坐階下酌酒供食婦女自<lb/>
相偶語皆宦家妻女有居此者十數年矣老者病者則<lb/>
又引出陸續有新至者每日羣僧出外見婦人有姿色<lb/>
者即百計圖之得者先引入私室或一二日或三五日<lb/>
方引至此至此則雜然矣一日引一女子至年十四五<lb/>
羣婦問之乃某太守女全家在京候差因觀燈於人叢<lb/>
<pb n="KR3c0006_WYG_006-6a"/>
中與一婢失隊一士人引之行曰路從此歸乃引至寺<lb/>
去巾僧也在其私室十日方送至此亦不復知婢所在<lb/>
諸婦人聚居日夕切齒無脱身之計於中亦有二三徤<lb/>
婦欲謀約會一夕各殺僧衆者而脆弱者多恐不濟而<lb/>
不果每日僧多出外輪遞一二僧居守窖中一夕止有<lb/>
一僧宿羣婦問故曰今日皆送䘮過海明日方歸是夕<lb/>
三婦人謀遁伺僧寢啓關㝷路出窖外逾數墻得達大<lb/>
路離臨安五里内一婦臨安人知街巷乃問路歸家詣<lb/>
<pb n="KR3c0006_WYG_006-6b"/>
府尹陳告尹大驚時宋孝宗内禪明日宣赦尹即部百<lb/>
卒捕殺僧衆焚其寺以羣婦召主承領府尹到寺時僧<lb/>
衆適盡歸窖中備辦飲宴亦不知三婦人遁去也湖州<lb/>
士夫妻遂亦得歸初其夫扛轎持紫衫來時沿岸者曰<lb/>
適有轎夫持紫衫擡去一婢亦隨去矣轎夫回報士夫<lb/>
大驚遍索不得止於三日後得其婢云轎行如飛追遂<lb/>
不及到街市交雜處不知所在也當府尹至㸃集婦人<lb/>
姓名時某太守女問其婢時尚有僧數人未盡殺詰之<lb/>
<pb n="KR3c0006_WYG_006-7a"/>
云凡老者病者皆引出殺之瘞於寺後此婢想亦殺而<lb/>
瘞之矣掘之凡三十餘骸所獲金帛亦不貲云<lb/>
　　　壽隆疑火死<lb/>
朱少監壽隆知彭州九隴縣吏告一家七人以火死壽<lb/>
隆曰豈有一家無一人脫者此必有姦逾月獲果乃殺<lb/>
其人而縱火爾<lb/>
　　　王端識犢母<lb/>
王通議端知襄邑縣有鬻犢於市者或執以為盜詰之<lb/>
<pb n="KR3c0006_WYG_006-7b"/>
不服端取兩家犢識其母輒從之盜遂服<lb/>
　　　孫沔脱會飲<lb/>
孫沔副樞為趙州司理參軍時盜發屬縣為捕者所迫<lb/>
乃棄其刀兵并所盜贓於民家後即其家得會飲者十<lb/>
六人適如其數捕繫縣獄掠使服罪法皆當死以具獄<lb/>
上沔疑其枉而留訊之州將怒然終不敢決未㡬得真<lb/>
盜州將反喜謂沔曰㣲子吾得自脱耶<lb/>
　　　西山夢神訊殺僧<lb/>
<pb n="KR3c0006_WYG_006-8a"/>
真西山帥潭州時有程二者開旅店有子年二十餘屢<lb/>
謀於所厚者欲殺其父時西山以精明稱所厚者恐累<lb/>
已赴官首之喚其父母問之亦云逮其子赴左院推勘<lb/>
遂即準伏索到䑕尾刀解官但問其故則卒無説喚問<lb/>
其鄰里亦云常挾利刃其謀叵測但其父子之間竝無<lb/>
他故獄已成西山疑之改送府院推勘亦如前疑西山<lb/>
終疑之展轉年餘西山一夕炷香告之天地神祗夢神<lb/>
告之曰此母恠其然乃是二十年前事了旦起未遑他<lb/>
<pb n="KR3c0006_WYG_006-8b"/>
務首喚程二屏去左右告之曰今日獄已成但爾心下<lb/>
别有何事程倉皇良久曰無事西山曰爾二十年前做<lb/>
什麽事來此事我知巳悉爾其無隱程乃愕然曰然二<lb/>
十年前有溈山行者在店安歇欲買度牒某貪其財物<lb/>
殺而有之所殺屍見瘞厨中西山委官籍其家産可千<lb/>
緡并掘其屍果在遂將程二送左院餘人竝釋放入府<lb/>
禁審其子準伏與前詞無異復曰彼為爾親父爾何故<lb/>
欲殺之其子又無說西山曰你别做生計不見爾父如<lb/>
<pb n="KR3c0006_WYG_006-9a"/>
何其子曰某不會做甚生計西山曰你若做甚生計我<lb/>
自與你一千貫錢去其子曰若得千貫錢我買本度牒<lb/>
溈山出家去西山遂將所籍家産千緡與之程二編管<lb/>
建昌軍時嘉定壬午年也<lb/>
　　　李兊按榜㒒<lb/>
李尚書兊知鄧州有富人榜㒒至死係頸投井中而以<lb/>
自經為解者兊曰投井故不自經自經豈復能投井必<lb/>
吏有受財者故使不承爾已案吏果然<lb/>
<pb n="KR3c0006_WYG_006-9b"/>
　　　張洽伏盜<lb/>
張洽嘉定元年改袁州司理參軍有大囚訊之則服尋<lb/>
復變異且力能動摇官吏累年不決而逮繫者甚衆洽<lb/>
以白提㸃刑獄殺之有盜黠甚辭不能折會獄有兄弟<lb/>
爭財者洽諭之曰訟于官秪為胥吏之地且冒法以求<lb/>
勝孰與各守分以全手足之愛乎辭氣懇切訟者感悟<lb/>
盜聞之自伏<lb/>
　　　雨巖詰冦倅<lb/>
<pb n="KR3c0006_WYG_006-10a"/>
建寧府建陽縣麻沙鎮呉提刑雨巖勢卿知處州時報<lb/>
添差通判王某來雨巖十數年前某處相識甚喜及見<lb/>
覺非是問舊事亦不知心稍疑駭一日會其家眷凡十<lb/>
八人内一人年老而憔悴不樂令夫人與之從容言王<lb/>
倅舊事婦人澘然詰之再三乃知正雨巖所識王某之<lb/>
妻盖冦掠其舟取其妻就用其勅仕至本州添倅也雨<lb/>
巖付吏推勘得實申朝正其罪時寳祐年間也<lb/>
　　　恊尉縛偽丞盜<lb/>
<pb n="KR3c0006_WYG_006-10b"/>
宋理宗朝隆興府分寧縣有趙縣丞者魁偉豁達斷事<lb/>
明當憲司喜之常有委送宰嘗招同官及宅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>飲縣丞<lb/>
妻獨不飲且數垂淚宰妻恠問丞妻請間曰我夫昨任<lb/>
某主簿罷任在湖中被此冦一家老幼童僕俱死獨留<lb/>
妾以為妻就用夫主誥勅調此縣丞同行六人臂上各<lb/>
有三㸃號或為書院官或稱親戚晝則散處夜則同宿<lb/>
獨此冦能書判推以為首妾不甘其辱耳時新喻縣嚴<lb/>
仁勇作尉以能稱宰宻與謀促前筵散坐移入後堂不<lb/>
<pb n="KR3c0006_WYG_006-11a"/>
令諸㕔人從入纔坐但見尉司人報提刑司有下上司<lb/>
文字請縣尉親拆嚴即出㸃弓兵盡獲丞㕔人從復就<lb/>
坐搏丞縛之送獄取問是實具奏正刑趙妻送歸父家<lb/>
　　　行徳捕桑門<lb/>
武節使行徳遷河南尹西京留守時官禁鹽入城犯者<lb/>
法至死募告者賞錢十萬洛陽縣民家嫗持菜入城中<lb/>
賣有桑門從嫗買少估其直取菜反覆顧視不買而去<lb/>
嫗既不售持入城門抱關者捜筥中得鹽擒以詣府行<lb/>
<pb n="KR3c0006_WYG_006-11b"/>
徳詰嫗嫗言桑門嘗買菜顧視良久而去即令捕桑門<lb/>
具伏與抱關吏相結以鹽誣嫗欲希其賞行徳釋嫗治<lb/>
桑門及抱關吏數輩人皆畏之若神明都下清肅<lb/>
　　　蔡高驗浮屍<lb/>
蔡髙調福州長溪尉縣媪二子漁於海而亾媼某氏為<lb/>
仇告縣捕賊吏皆難之曰海有風波安知不水死乎雖<lb/>
果為仇所殺若不得屍則於法不可理高獨謂媪色有<lb/>
寃不可不為理也乃隂察之因得其迹與媪約曰十日<lb/>
<pb n="KR3c0006_WYG_006-12a"/>
不得屍則為媪受捕賊之責凡宿海上七日潮浮二屍<lb/>
至驗之皆殺也乃捕仇家伏法高端明殿學士襄之弟<lb/>
也<lb/>
　　　尹洙詰冒産<lb/>
尹龍圖洙知河南府伊陽縣民有女幼孤而冒賀氏産<lb/>
鄰人證其非是而籍之後鄰人死女訴復請所籍産久<lb/>
不能決洙問若年㡬何曰三十二乃按咸平籍二年賀<lb/>
死而妻劉為戸詰之曰后五年始生安得賀姓邪女遂<lb/>
<pb n="KR3c0006_WYG_006-12b"/>
伏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　疑獄集卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>疑獄集卷十</head> <lb/>
    <p>
<pb n="KR3c0006_WYG_010-1a"/>
欽定四庫全書<lb/>
　疑獄集卷十<lb/>
　　　　　　　　　　　　　明　張景　撰<lb/>
　　　徳甫聲寃<lb/>
元白余三為行臺御史臺掾時至元戊寅夏與監察御<lb/>
史李徳甫慮江淮行省囚流人張傑等聲寃其説云傑<lb/>
亡宋時池州軍之馬醫也一日夜分寢已騎卒錢勝者<lb/>
叩門泣謂傑曰吾暮夜誤殺吾所飼馬明日將以暴死<lb/>
<pb n="KR3c0006_WYG_010-1b"/>
聞有司驗實必以屬君君幸脱我當有厚報時重馬政<lb/>
殺一馬如殺人罪傑素謹畏具以實聞勝抵罪爾後或<lb/>
相值于道輒出怨言謂必報傑不殺傑不已明年池州<lb/>
降勝自稱宋故官得管軍把總乃大得志加害於傑者<lb/>
屢矣然非其部曲弗能也無何勝兼捕盜職傑以散卒<lb/>
調砟木於池之西山一日勝跨馬擁衆捕傑及同役二<lb/>
十四人械以巨木箠而問曰疇昔之夜劫估舟於江岸<lb/>
者汝也當速承之不承死矣又謂同役者曰張傑我仇<lb/>
<pb n="KR3c0006_WYG_010-2a"/>
讐也於若輩無預第指渠為賊即殛若等毋自苦為也<lb/>
衆曰我輩與張傑同役跬步未嘗相違即作賊我輩皆<lb/>
賊也實未有此言未竟白梃四落二人死焉明日解州<lb/>
州將劉素信錢勝獄吏張友仁亦勝之故舊惟勝之言<lb/>
是理所訴一切不聽搒掠燒爇身無完膚遂皆誣服所<lb/>
索之贓物信口妄指即得不知其由數日後張友仁者<lb/>
持文字數紙謂傑等曰朝廷沛恩到州汝等獄未具恐<lb/>
不得預押即得出傑等不知為所紿㝷即著字已而曰<lb/>
<pb n="KR3c0006_WYG_010-2b"/>
詔減死流逺汝等强盜當流即械送行省某等數<lb/>
號訴於省吏謂錢勝指傑等為盜之夜實在山中<lb/>
祠神巫祝某及州之走卒某同飲抵明乞一會問<lb/>
雖死且無憾事竟不行欲見宰相面訴之而不可<lb/>
得今繋獄一季矣餘二十二人死已過半嗚呼寃<lb/>
哉予與李君視其案與此言合乃上書于臺臺官<lb/>
曰惜哉<lb/>
　　　王旻解卜<lb/>
<pb n="KR3c0006_WYG_010-3a"/>
西川費孝先善術數世皆知名有客人王旻因售貨至<lb/>
成都求為卦孝先曰教住莫住教洗莫洗一石榖搗得<lb/>
三斗米遇明即活遇暗即死再三戒之令誦此數言足<lb/>
矣旻受乃行塗中遇大雨憇一屋下路人盈塞乃思曰<lb/>
教住莫住得非此邪遂冒雨行未㡬屋顛覆獨得免焉<lb/>
旻之妻已私謁隣比欲講終身之好俟夫歸將致毒謀<lb/>
旻既至妻約其私人曰今夕但先沐者乃夫也日欲晡<lb/>
果呼旻洗浴重易巾櫛旻思曰教洗莫洗得非此也堅<lb/>
<pb n="KR3c0006_WYG_010-3b"/>
不從婦怒不肯自沐夜半反被害旻驚駭㒺測遂獨囚<lb/>
繫官府拷訊獄就不能自辨郡守録狀牘旻悲泣言曰<lb/>
死則死矣但孝先所言畧無驗左右以是語上達翌日<lb/>
郡守命未得行法呼旻問曰汝鄰比何人也曰康七道<lb/>
遣人捕之殺汝妻者必此人也已而果然因謂僚佐曰<lb/>
一石榖搗得三斗米非康七乎旻既辯云誠遇明即活<lb/>
之効歟<lb/>
　　　光祖詰蛙<lb/>
<pb n="KR3c0006_WYG_010-4a"/>
馬光祖知處州禁民捕蛙一村民犯禁乃將冬𤓰切作<lb/>
蓋刳空其腹實蛙於中黎明持入城為門卒所捕械至<lb/>
于庭公心怪之問曰汝何時捕此蛙答曰夜半曰有知<lb/>
者否曰唯妻公輙疑其妻與人通姦進妻詰之妻曰與<lb/>
人通其人俾妾教夫如此又先往語之卒以故捕得意<lb/>
欲陷其夫於罪而據其妻也公窮究其罪遂寘妻并姦<lb/>
夫於法<lb/>
　　　趙廉訪檄城隍<lb/>
<pb n="KR3c0006_WYG_010-4b"/>
廣州某大家交結上位而蔑視邑官嘗私繫一逋債者<lb/>
死焉其家經官取屍時邑尹王某有私忿逮至拷楚勒<lb/>
令招承輙復異詞大家雖竭力營救而王尹亦百端究<lb/>
竟累經省憲審覆展轉數年不得明白元貞乙未亷訪<lb/>
趙副使到首及此事聞本州城隍及判官靈異移文兩<lb/>
紙及紙錢至廟焚化喚廟祝責限三日報應三日無報<lb/>
應則廟祝決二十七下判官決三十七下越一日大家<lb/>
於囹圄中呼曰其人將到矣可疏我明日逋債者詣亷<lb/>
<pb n="KR3c0006_WYG_010-5a"/>
訪衙呼曰我某人也雙手如縛抱頭不致問其來故曰<lb/>
釋我縛容言之趙副使曰請城隍釋其縛其人遂下手<lb/>
悉言逃故在三百里外某處昨日被人繫其手於首驅<lb/>
之至此遂釋大家而問罪王尹焉<lb/>
　　　劉令假鬼<lb/>
至元初北方有劉縣令未理任先以賣藥為名間行到<lb/>
邑採訪時邑有冦殺一商官莫能明劉訪冦姓名及商<lb/>
葬某所皆悉署事三日後同官方圜坐佯為見鬼狀<lb/>
<pb n="KR3c0006_WYG_010-5b"/>
呼曰爾告何事同官及吏卒皆駭劉空中如與鬼語良<lb/>
久呼吏筆之牒尉追捕及到即皆淮伏申解上司咸伏<lb/>
其辜逺近以為神<lb/>
　　　胡向免被脅<lb/>
胡向少卿為袁州司理叅軍時有盜七人皆當死向疑<lb/>
其有寃乃留訊之則二人者果不同謀始受其傭而中<lb/>
道被脅以行卒得免死<lb/>
　　　良肱驗刃傷<lb/>
<pb n="KR3c0006_WYG_010-6a"/>
余良肱大卿初為荆南司理叅軍有捕得殺人者既自<lb/>
誣服良肱獨以驗其屍與所用刃疑之曰豈有刃盈尺<lb/>
而傷不及寸白請詳捕果獲真殺人者<lb/>
　　　哈雅釋孝<lb/>
元博囉哈雅太宗時拜燕南諸路亷訪使未㡬授斷事<lb/>
官使職如故有民誤毆人死吏論以重法其子號泣請<lb/>
代死博囉哈雅戒吏使擒于市懼則殺之既而不懼乃曰<lb/>
誤殺人死情有可宥子而能孝義無可誅遂併釋之使<lb/>
<pb n="KR3c0006_WYG_010-6b"/>
出銀以資葬埋且呼死者家諭之其人悦從<lb/>
　　　徳輝察寃<lb/>
李徳輝世祖時為右三部尚書嘗録囚山西河東懐仁<lb/>
民有魏氏發得木偶持告其妻挾左道為厭勝謀不利<lb/>
於已移數獄詞皆具徳輝察其寃知其有愛妾疑妾所<lb/>
為將搆陷其妻也召妾鞫之不移時而服遂杖其夫而<lb/>
論妾以死<lb/>
　　　田滋得藁<lb/>
<pb n="KR3c0006_WYG_010-7a"/>
田滋為浙西亷訪使有縣尹張或者被誣以贓獄成滋<lb/>
審之但俛首泣而不語滋以為疑明日齋沐詣城隍祠<lb/>
禱曰張或坐事有寃狀願神相滋明其誣守廟道士進<lb/>
曰曩有王成等五人同持誓狀到祠焚禱火未盡而去<lb/>
之燼中得其遺藁今藏於壁間豈其人邪視之果然明<lb/>
日詣憲司詰成等不服因出所得火中誓狀示之皆驚<lb/>
愕伏罪張或得釋<lb/>
　　　捕急濫寃丐<lb/>
<pb n="KR3c0006_WYG_010-7b"/>
宣歙間有强盜夜殺一行旅棄屍道上携其首去將曉<lb/>
一人繼至而踐其血亟走避之尋被追捕繫獄半年不<lb/>
決有司欲得首結案乃嚴督里胥遍行捜索會一丐者<lb/>
病臥窑中即斬以應命囚亦久厭拷掠遂伏誅後半年<lb/>
强盜始敗于儀真獄成驗所斬首乃瘞于歙縣界彼里<lb/>
胥之濫殺與平民之枉死皆縁有司急於得首以結案<lb/>
也然則追責贓證可不審謹乎<lb/>
　　　㳺顯杖蒲<lb/>
<pb n="KR3c0006_WYG_010-8a"/>
江淮省游平章顯公檄至明州開分省為政清明有城<lb/>
中銀店失一蒲團後於鄰家認得鄰不服爭告不置平<lb/>
章行馬至問其故二人以告平章曰一蒲團直㡬乎失<lb/>
兩家之好杖蒲團令棄之可也及杖之銀星滿地遂罪<lb/>
其鄰<lb/>
　　　嘷犬起屍<lb/>
成化間有一富商寓在京齊化門一寺中寺僧見其挾<lb/>
有重貲因乞施焉商頷之而未發也僧自度其寺荒寂<lb/>
<pb n="KR3c0006_WYG_010-8b"/>
乃約衆徒先殺其二僕屍壓其上實之以土全利其所<lb/>
有越二日有貴官因逰賞過其寺寺犬嘷鳴不已使人<lb/>
逐之去而復來官疑之命人隨犬所至犬至坎所伏地<lb/>
悲嘷官使人發視之屍見矣起屍而下有呻吟之聲乃<lb/>
商人復甦也以湯灌之少頃能言遂聞於朝盡捕其僧<lb/>
而寘于法是歲例該度僧因是而止嗚呼僧不犬若也<lb/>
　　　姚守别食雞<lb/>
京口王一之為福言姑蘇一人出商在外其妻家畜<lb/>
<pb n="KR3c0006_WYG_010-9a"/>
雞數隻以待其歸凡數年而返一日殺而食之殆盡抵<lb/>
夜死矣鄰家疑其有外姦首之官婦人不任拷掠遂自<lb/>
誣服太守姚公堂上任閲其事而疑之乃以情問婦人<lb/>
以食雞對守亟覔老雞數十令當死囚遍食之果殺二<lb/>
人獄遂白<lb/>
　　　易貴杖石買紙<lb/>
易貴成化間守辰州府有窶人擔紙息肩路旁倦而寐<lb/>
熟失盜訴於貴即使人擡失紙處一石到府階下杖焉<lb/>
<pb n="KR3c0006_WYG_010-9b"/>
擁入觀者如市閉門量罰入者以資窶人復詰曰汝紙<lb/>
有識乎曰有遂俾濳住在外數日出公牘泛買諸賈人<lb/>
紙彼送至令各書名于上乃召窶人認之果得原紙盜<lb/>
紙人伏罪<lb/>
　　　彭祥還貲<lb/>
郭彭祥𢎞治間守眉州問刑明決鄰封合州有兄弟二<lb/>
人兄宦别省其貲每託弟携歸置産契劵俱弟收掌兄<lb/>
卒于官嫂扶櫬歸弟絶無所與又無籍可稽嫂訴之州<lb/>
<pb n="KR3c0006_WYG_010-10a"/>
訊不服廼越境訟於郭郭即隱告者取獄中賊指扳其<lb/>
弟姓名同盜移文本州械至詰曰汝與某人為盜致富<lb/>
其弟泣曰吾兄仕宦所得未嘗盜也固詰之詞甚詳一<lb/>
一録記乃速其嫂語之弟遂欵服還貲産<lb/>
　　　梅妻瘡死<lb/>
有王梅者好酒其妻不潔圖去梅以快所私梅與族叔<lb/>
鍇素讐相絶歲鄉人社會梅家醉散入夜梅忽死于碎<lb/>
甕間鍇乍聞惻隱往視亟還妻懼鍇或訐發謀所私者<lb/>
<pb n="KR3c0006_WYG_010-10b"/>
誣鍇挾讐乘梅醉跌未死往視之有司逮致訊鞫凡刑<lb/>
加梅妻輒毁加鍇乃無毁焉疑其妻寃益拷鍇不勝遂<lb/>
誣服尋上官讞改鍇戍邊遇雷雨必焚香籲天後梅妻<lb/>
頸生惡瘡三呻吟苦楚以死所私者亦别姦重典蓋妻<lb/>
故碎甕擠梅于上刃其頸三擬詭稱醉跌觸甕死適鍇<lb/>
往視以其讐誣之則易信且滅所忌也刑具則所私賂<lb/>
吏卒夾棍等鐡異新故索異麻草堅韌朽脆相懸絶用<lb/>
惑有司云夫情偽㣲曖其變千狀姦惡不足異也明慎<lb/>
<pb n="KR3c0006_WYG_010-11a"/>
可少忽邪若夫天人之際亦嚴矣<lb/>
　　　疑獄牽聨<lb/>
祭酒宋本記工獄有曰京師小木局木工數百人置長<lb/>
分領之一工與其長不睦不往來者半歲衆工謂口語<lb/>
非大嫌醵酒肉强工造長家和解之暮醉散去工婦素<lb/>
淫與所私者謀戕良人以其醉於讐而返也殺之倉卒<lb/>
藏屍無所室有土塌中空乃啓塌磚割屍為四五始容<lb/>
焉復磚如故明日婦往長家哭曰吾夫昨不歸必而殺<lb/>
<pb n="KR3c0006_WYG_010-11b"/>
之訟諸警巡院院以長仇也逮至搒掠不勝毒自誣服<lb/>
婦發䘮成服召比丘修佛事哭盡哀院詰屍處曰棄壕<lb/>
中責仵作二人索之壕弗得刑部御史京尹交促具獄<lb/>
期十日得屍不得期七日又不得期五日期三日四被<lb/>
笞終不得二人嘆惋循壕相語笞無巳時因謀别殺人<lb/>
應命暮坐水傍一翁騎驢渡橋擠墮水中縱驢去旬餘<lb/>
度翁爛不可識舉以聞院召婦審視婦撫而大號曰是<lb/>
矣取夫招䰟壕上脱笄珥具棺葬之獄遂成案上未報<lb/>
<pb n="KR3c0006_WYG_010-12a"/>
騎驢翁之族物色翁不得一人負驢皮道中宛然其家<lb/>
畜奪而披視皮血未燥執愬於邑亦以鞫訊㦧酷自誣<lb/>
刼翁驢翁拒而殺之屍藏某地求之不見輒更曰某地<lb/>
辭數更卒不見負皮者庾<hi>音雨饑寒死也</hi>死獄中歲餘前長奏<lb/>
下縛狴<hi>音皮</hi>犴<hi>音岸狴犴獸名獄也</hi>衆工隨而譟雖皆憤其寃而不<lb/>
能為之明工長竟斬衆工愈哀嘆不置徧訪其事無所<lb/>
得乃聚交鈔百錠置衢路有得某工死狀者酬以是初<lb/>
婦每修佛事則丐者坌<hi>並也</hi>至求供飯一故偷兒常從丐<lb/>
<pb n="KR3c0006_WYG_010-12b"/>
往乞一日偷兒將盜他人家尚蚤既熟婦門户乃闇中<lb/>
依其垣屋以待迫鐘時忽醉者踉蹌入酗而怒其婦詈<lb/>
之拳之且蹴之婦不敢出聲醉者睡婦㣲誶<hi>息醉切罵也</hi>燭<lb/>
下曰縁而殺吾夫體骸異處土塌下二歲餘矣塌既不<lb/>
可大又不敢填治吾夫尚不知腐盡否今乃虐我嘆息<lb/>
飲泣偷兒立墉外悉聽之明發入局中號於衆吾已得<lb/>
某工死狀速付我錢因俾衆工遥隨往偷兒佯被酒入<lb/>
婦舎挑之婦大罵隣居皆不平將毆之偷兒遽去土塌<lb/>
<pb n="KR3c0006_WYG_010-13a"/>
扳<hi>與攀同</hi>磚作欲擊鬭狀則屍見矣衆工突入反接婦送<lb/>
官婦吐實醉者則所私也官復審壕中死人何從來仵<lb/>
作欵伏擠騎驢翁墮水仵作婦洎所私者磔於市先斷<lb/>
工長死官吏皆廢終身官以庾死者事若發則官吏又<lb/>
有得罪者數人遂寢負皮者寃此延祐初事也校官文<lb/>
謙甫以語宋子宋子曰工之死當坐婦與所私者二人<lb/>
耳乃牽聨殺四五人此事變之殷也解仇而伏酘刀逃<lb/>
笞而得刃仵作殺而工婦磔負皮道中而死桎梏赴盜<lb/>
<pb n="KR3c0006_WYG_010-13b"/>
而獲購此又轇轕而不可知者也悲夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　疑獄集卷十<lb/>
</p>
<p>
</p>
  </div>
</body>
</text>
</TEI>
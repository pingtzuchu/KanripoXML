<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>疑獄集卷七</head> <lb/>
    <p>
<pb n="KR3c0006_WYG_007-1a"/>
欽定四庫全書<lb/>
　疑獄集卷七<lb/>
　　　　　　　　　　　　　明　張景　撰<lb/>
　　　憲司准首義卜<lb/>
湖北某市有一家止夫婦二人者婦美不愜其夫偶有<lb/>
卜者寄宿婦慕其俊雅遂殺其夫以情告願與偕往卜<lb/>
者忿其不義殺夫就取其刃併婦殺之而去及旦有常<lb/>
在其家工役者至見二屍相枕流血盈地恐累已即逃<lb/>
<pb n="KR3c0006_WYG_007-1b"/>
須㬰隣里大覺執工役者聞之官不復自明即誣服焉<lb/>
卜者去後日卜於市自若也聞工役者將正典刑自首<lb/>
其故憲司以卜者殺婦可償夫命而又自首義之與工<lb/>
役者俱釋焉時宋淳祐年間也<lb/>
　　　緝謀獲偽帥<lb/>
瑞州趙司户往赴調一日忽失其妻趙不復索偽遭䘮<lb/>
以歸後十年妻之弟至江陵忽見新帥之任有轎百餘<lb/>
乘其第十轎中乃其姊也相顧乆之莫敢發視次日復<lb/>
<pb n="KR3c0006_WYG_007-2a"/>
候之復見其至輿中遺片紙于地曰明日可候於城隍<lb/>
廟次日至廟姊乘間以片紙裹金二兩叱之亟去視之<lb/>
云某帥盜也家五百口皆盜姬妾皆大夫之妻女也令<lb/>
以金為投牒費時孟無菴珙為門制弟亟往告孟集官<lb/>
僚議曰彼五百人皆盜未易制也緩之則逃急之則變<lb/>
奈何皆莫敢對有司户某年二十許甫登第之任亟曰<lb/>
此事易舉耳孟遽携其手謂曰君有何䇿曰此有水軍<lb/>
令扼其上下流使毋逃大宴及其妻妾宴之因犒其從<lb/>
<pb n="KR3c0006_WYG_007-2b"/>
兵於教場伏兵殲之以帥付獄伏其辜矣孟大喜果獲<lb/>
焉推勘具得其情乃某官罷䕫路倅盜殺之江中以其<lb/>
誥勅改調至帥也妻妾百餘人皆仕宦之妻女其黨五<lb/>
百人晝則服役夜則同其妻妾以居聞其事於朝正其<lb/>
罪趙之妻復歸于趙餘皆訪其親而歸之時淳祐年間<lb/>
也<lb/>
　　　損齋緝淫奔<lb/>
宋淳祐間瑞州高安鄭氏女棄俗脩道自言遇僊號僊<lb/>
<pb n="KR3c0006_WYG_007-3a"/>
姑預言某日當飛昇至期沐浴更衣忽不見止遺雙履<lb/>
於欄砌四方祈福者不絶縣聞之郡或請申省請廟額<lb/>
封號洪損齋起畏來宰高安疑之遣人物色乃與道士<lb/>
奔得於龍興新建之境籍為官妓道士就為樂將板行<lb/>
案卷以解衆惑<lb/>
　　　恕齋神政<lb/>
宋理宗時贛州雩都縣黎子倫家被冦刼殺子倫素與<lb/>
其族黎千三兄弟交惡疑之遂訟之邑差縣尉成某體<lb/>
<pb n="KR3c0006_WYG_007-3b"/>
究追解子倫賄尉捕黎千三千五千六及隣里親戚十<lb/>
五人解官殺死十二人汚千六之妻焚其居極其拷掠<lb/>
誣伏無贓與證子倫買囑劉十四為證私投兵器捜檢<lb/>
解官千三兄弟誣伏焉未㡬巡司獲到正冦丁官念二<lb/>
十六名子倫賄以黎為首丁為從結欵解州審勘無異<lb/>
申提刑司時呉恕齋革為憲疑之蓋尉司取到黎千三<lb/>
初欵即無丁官念二同行之詞巡司取到丁官念二初<lb/>
欵亦無黎千三名字各各審問黎稱寃而丁官伏罪遂<lb/>
<pb n="KR3c0006_WYG_007-4a"/>
對移趙知録為贛縣東尉胡某為知録送一干人審覆<lb/>
具得丁念二刼殺之情咸服其辜州縣吏竝配廣南知<lb/>
録趙某雩都宰趙某縣尉成某竝降罷辟東尉胡某正<lb/>
任知録黎子倫脊杖十五編管五百里以其家遭刼免<lb/>
行出榖三十五石與黎千三造屋時以為神政<lb/>
　　　捕冦得妓首<lb/>
寳慶年間臨江蕭某赴臨安往來娼武賽賽家經年所<lb/>
有盡䘮娼遂拒之蕭不能給其僕反為娼用蕭大困逼<lb/>
<pb n="KR3c0006_WYG_007-4b"/>
遂歸家將家産盡賣復往臨安就蒸餅橋開典舖不復<lb/>
往娼家矣越二年嘗有人持布衫一領欲典錢五百者<lb/>
蕭止典三百其人云上舎上舎在武賽賽家使了許多<lb/>
錢不爭今日較這二百錢甚利害蕭曰我自使我錢干<lb/>
你甚事遂以四百錢與之而去其人起身曰你帶行人<lb/>
到在武賽賽家你如今慳吝可知不敢去了蕭感其言<lb/>
追憶前事心不能平夜携提籠扣武賽賽門其僕啓關<lb/>
知是夕無客入見武賽賽叙間闊武方應聲蕭斷其頭<lb/>
<pb n="KR3c0006_WYG_007-5a"/>
以去僕亦遂逃蕭致其頭器中滿浸以油致卧榻下時<lb/>
提一觀之曰武賽賽你如今郤識我了明日莫知蹤跡<lb/>
兩廂吏議曰但有張四官人常往娼家乞覔不厭武賽<lb/>
賽亦拗性必其人殺之可尋張四官人觀其辭色縱不<lb/>
是且將去展限遂往瓦子裏得張解官付獄推勘張不<lb/>
勝拷掠乃誣服焉稱刀與武賽賽頭棄海中遂絞于市<lb/>
年餘有冦真土入蕭室蕭驚捕冦忽巡牌者至入蕭室<lb/>
集捕冦已逃矣巡牌者見床下器中乃武賽賽頭也明<lb/>
<pb n="KR3c0006_WYG_007-5b"/>
日捕蕭鞫之具得其情遂伏其辜仍斬西廂吏以償張<lb/>
命獄官亦定罪有差<lb/>
　　　樊舎首誤殺<lb/>
建寧府樊上舎處太學時與左藏庫前文節級妻往來<lb/>
文㒺知也嘗飲酒肆宻聞鄰座有人相語云此間内藏<lb/>
庫前文節級妻可觀樊上舎往來其家三年矣每文節<lb/>
級五日一次上宿則上舎必宿其家文聽樊字未明泯<lb/>
其説及當直宿覓人替之至夜三更時歸家急拳門其<lb/>
<pb n="KR3c0006_WYG_007-6a"/>
妻語上舎曰吾與爾往來三年無知者夫今歸無所逃<lb/>
遂就床頭取鬼頭刀授之曰我與爾俱出我開門爾即<lb/>
殺之及開門天黑不辨人上舎者揮刀誤中其妻遂逃<lb/>
文呼報四鄰皆曰適不聞他人聲且刀從何來我等何<lb/>
由知之置文於獄遂誣伏焉明日赴市就刑見犯由上<lb/>
寫繫文節級殺妻事上舎從出街語文節級云你妻是<lb/>
我殺了奈何更要你償命遂到官自首遂止編管本州<lb/>
時寳慶年間也<lb/>
<pb n="KR3c0006_WYG_007-6b"/>
　　　濓溪悟酷<lb/>
周敦頥為分寧主簿有獄久不決敦頥至一訊立辨邑<lb/>
人驚曰老吏不如也部使者薦之調南安軍司理參軍<lb/>
有囚法不當死轉運使王逵欲深治之逵酷悍吏也衆<lb/>
莫與爭敦頥獨與之辨不聽乃委手版歸將棄官去曰<lb/>
如此尚可仕乎殺人以媚人吾不為也逵悟囚得免<lb/>
　　　鄰婦證偽姦<lb/>
宋景定間福建張氏遣女里中不檢少年聞茶湯擔有<lb/>
<pb n="KR3c0006_WYG_007-7a"/>
玻瓈盃先一夕飾為婦人隨女伴入欲盜之被執極其<lb/>
拷掠有鄰婦每事女沐浴少年詢知女僻處有雙痣相<lb/>
聯赴官陳云元與女私前後騙取某物若干官追女出<lb/>
對皆無實狀少年指僻處雙痣為證女愧無辭驗之果<lb/>
然擬罪將斷鄰婦赴官陳告少年遂伏辜焉<lb/>
　　　輿妓屈盜<lb/>
又昔安吉州富家新娶有盜乘人冗雜時入婦室潛伏<lb/>
床下伺夜行盜不期明燭達旦率三夕饑甚奔出羣搏<lb/>
<pb n="KR3c0006_WYG_007-7b"/>
執之旦以聞官盜懇曰我實有罪但未有所盜遭捶極<lb/>
矣幸免聞官當有以報否則亦將有説富家不從盜至<lb/>
官曰我非盜也醫也婦有僻疾令我相隨常為用藥爾<lb/>
宰乃三山陳某詰問再三備言婦家事體及平昔甚詳<lb/>
蓋潛伏時所聞枕席宻語也宰信之逮婦供證富家餽<lb/>
遺關節懇宰免追皆不從富室謀之老吏俾請於宰曰<lb/>
彼婦初歸使與盜辯不論勝負辱莫大焉彼盜潛入突<lb/>
出必不識婦若以他婦出對盜若執之可見其誣矣宰<lb/>
<pb n="KR3c0006_WYG_007-8a"/>
曰善選一妓盛服輿至盜遽呼婦乳名曰汝邀我治病<lb/>
乃執我為盜耶宰大笑盜遂伏罪<lb/>
　　　節齋集觀音認姦僧<lb/>
某州士夫携妻候差於臨安嘗與妻聯輿而出至市井<lb/>
叢雜處偶停市買轉盼間不見妻輿矣士夫聞官執輿<lb/>
夫推問莫可究竟年餘忽有輿在所寓門外乃其妻也<lb/>
妻云初被人扛去時不知非元輿夫也約行數里至大<lb/>
門從長廊至暗屋下出輿當問官人何處輿夫不答又<lb/>
<pb n="KR3c0006_WYG_007-8b"/>
行數步乃僧出招之心疑欲退而僧從後推之大呼僧<lb/>
拽之以入曰此間是要性命去處轉巷數曲又於暗室<lb/>
中扄閉甚嚴略無人聲雖聞鍾聲亦甚遠望久稍明僧<lb/>
携酒餚至當憂憤不能飲食僧强合焉每日僧兩次送<lb/>
飯暮則携酒就與同寢一日僧忘扄戸行出暗巷中遥<lb/>
望甚遠有火光乃是長明燈祀觀音處遂禮拜願再見<lb/>
天日解手帕上金錢落索環繫觀音身用指甲搯觀音<lb/>
足上成川字文復回入室角有覺僧力疲意闌懇之求<lb/>
<pb n="KR3c0006_WYG_007-9a"/>
歸僧曰到此本無出理但念汝本分又可商量一夕歡<lb/>
合達旦天微明引之出暗屋下登輿送至此也士夫經<lb/>
臨安府時趙節齋尹京時正亢旱祈禱無應明日行香<lb/>
集僧衆曰夜夢觀音感應凡遠近寺院但有觀音皆迎<lb/>
請至此若本寺觀音感應則申朝寺主加號賜紫行童<lb/>
竝給度牒備榜遍排明日輻輳迎至果有身繫金錢落<lb/>
索環者足上川字文亦然遂集合院僧行以至令士夫<lb/>
妻於簾内識認正本寺主僧也送獄推問承服就戮<lb/>
<pb n="KR3c0006_WYG_007-9b"/>
　　　陳青釋濕履<lb/>
江西臨江王三郎瞰江樓居其妻凭欄食果偶核投舟<lb/>
中少年之巾少年舉首意婦人挑之及暮行入其家聞<lb/>
無人聲隨復登舟覺濕其履置竈焙乾其夜王三郎歸<lb/>
見其妻殺死血流盈地旦集鄰里見血蹤直至舟中遂<lb/>
執少年赴官少年不復自明誣服焉但不見婦人履及<lb/>
刃獄吏指近江亭牌子似有物視之履與刃也欵成獄<lb/>
及陳青疑之請假歸早行江上王之鄰婦問前獄陳答<lb/>
<pb n="KR3c0006_WYG_007-10a"/>
云已將舟中少年正刑矣嫗啞然曰寃哉正犯者某獄<lb/>
吏也陳青宻以告司理喚獄吏推問具得其情少年遂<lb/>
得釋獄吏處死陳青由此退閒教子讀書請漕舉<lb/>
　　　日隆詰孩語<lb/>
贛州信豐縣一木匠居嶺之下嶺之上則驛途每由其<lb/>
屋後而遵驛途出入嘗五更初携礲斵之器他適未及<lb/>
驛途五六丈許見一死屍視之遍體皆血也致之而去<lb/>
及午則里長鄰里驗視其致命處則斧痕也衆議以為<lb/>
<pb n="KR3c0006_WYG_007-10b"/>
此匠無疑捕其夫婦繫官不勝拷掠遂爭誣伏官疑之<lb/>
年餘不決時宋知録日隆蜀人也以能稱委之專決宋<lb/>
知其寃日日入獄推究皆如前言一日正鞫問時一孩<lb/>
送飯與獄卒而私語宋問之卒以他詞對宋屏去左右<lb/>
呼孩與十八界官會兩貫而詰之孩曰適一人在茶肆<lb/>
與我銅錢五十文令探所勘死事其夫婦何人承認宋<lb/>
即命二卒隨孩捕之以至問曰爾殺人奈何要他人償<lb/>
命其人即承認木匠夫婦遂得釋焉時咸淳年間也<lb/>
<pb n="KR3c0006_WYG_007-11a"/>
　　　縁琴理僧寃<lb/>
咸淳年間袁州倅蕭某嘗到清水寺見木魚可供琴屢<lb/>
求之僧不與未㡬權守僧遂鋸為四自留其二以二遺<lb/>
蕭蕭斵為二琴自留其一以一遺時相葉西澗夢鼎葉<lb/>
有琴師云琴雖佳但有哀怨聲蕭遂採訪寺中有某僧<lb/>
身死不明其行童負其衣物以去者見在某州開舖遂<lb/>
專兵移文捕之以至付吏鞫勘乃知殺僧而負其衣鉢<lb/>
也遂服其辜<lb/>
<pb n="KR3c0006_WYG_007-11b"/>
　　　司理報應<lb/>
吉州王某幹者殺人以銅錢三百千與一村老令代認<lb/>
曰爾認了不致償命但喫六七十下棒而已民以為然<lb/>
時奚司理政疑之曉以禍福村民遂以實告時奚見同<lb/>
囚者一人項有刃痕疑為死者傷之故殺死者鞫之未<lb/>
伏王因言於奚以為然且力言於郡守同囚者不勝苦<lb/>
遂準伏抵死罪焉奚以平反改秩旋死時咸淳年間也<lb/>
其後幹者認殺人遂伏法方言前所斷者枉也<lb/>
<pb n="KR3c0006_WYG_007-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3c0006_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　疑獄集卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>疑獄集卷二</head> <lb/>
    <p>
<pb n="KR3c0006_WYG_002-1a"/>
欽定四庫全書<lb/>
　疑獄集卷二<lb/>
　　　　　　　　　　　　　晉　和凝　撰<lb/>
　　　邴吉辨子影<lb/>
邴吉字少卿漢宣帝時陳留有一老人年八十餘家富<lb/>
而無子祗有一女已適人其妻卒翁又娶一妻復生一<lb/>
子後翁死其妻育其子數年前妻女欲奪財物乃誣其<lb/>
後母所生非父之子郡縣不能斷聞於臺省吉為廷尉<lb/>
<pb n="KR3c0006_WYG_002-1b"/>
乃曰吾聞老人之子不耐寒日中無影時八月中取小<lb/>
兒同嵗均衣單衣諸小兒不寒惟老人之子變色又與<lb/>
諸小兒立於日中惟老人之子無影遂財物歸於後母<lb/>
之兒前女受誑母之罪<lb/>
　　　黄霸戮三男<lb/>
黄霸魏人也字次翁漢宣帝時為丞相燕代之間有三<lb/>
男共娶一女因生二子及欲分居各爭其子遂訟於臺省<lb/>
求斷之霸曰非同人類當以禽獸處之遂戮其三男以<lb/>
<pb n="KR3c0006_WYG_002-2a"/>
子還母<lb/>
　　　髙柔察動色<lb/>
魏䕶軍營士竇禮出不還營以為没身其妻盈氏及男<lb/>
女詣廷尉髙柔曰夫不與人錢財乎妻曰嘗出錢與焦<lb/>
子文因追察焦子文色動應對失節於是叩頭首殺禮<lb/>
之罪<lb/>
　　　魏淵比書謗<lb/>
魏國淵字子尼為魏郡太守正直無私有投書誹謗者<lb/>
<pb n="KR3c0006_WYG_002-2b"/>
太祖甚疾之欲知其主淵請留其書本而不宣露其書<lb/>
多引二京賦淵乃勑功曹曰此郡少學問者令就師求<lb/>
能書者與受業因令作牋比方其書有似謗書者收問<lb/>
因伏其罪<lb/>
　　　胡質察色<lb/>
魏志胡質字文徳為常山太守東莞盧顯為人所殺求<lb/>
賊未得曰此人無讐而有少妻所以死耳乃悉集比居<lb/>
少年有李若見質而色動遂窮詰其情若乃首殺顯之<lb/>
<pb n="KR3c0006_WYG_002-3a"/>
罪<lb/>
　　　承天情斷<lb/>
宋何承天為行軍㕘軍時鄢陵縣吏孫滿射鳥誤中直<lb/>
師雖不傷處棄市承天議曰獄貴情斷疑則從輕昔有<lb/>
驚漢文帝乘輿馬者張釋之以犯蹕罪罰金何者明其<lb/>
無心於驚馬也故不以乘輿之重加以異制今滿意在<lb/>
射鳥非有心於中人也按律過誤傷人三嵗刑況不傷<lb/>
乎<lb/>
<pb n="KR3c0006_WYG_002-3b"/>
　　　子華不後訊<lb/>
魏志司馬芝字子華為大理正有盜官練者置厠中吏<lb/>
疑女工收付獄芝曰夫刑罰之失失在苛暴今先得贓<lb/>
物後訊其辭若不勝掠以致誣伏則坐致寃濫太祖竒<lb/>
之遷甘州太守<lb/>
　　　仲堪止大妄<lb/>
晉商仲堪為荆牧有桂陽人王欽生一旦妄言親殁詐<lb/>
服縗麻言迎父喪府曹依律棄市仲堪曰原此㫖當以<lb/>
<pb n="KR3c0006_WYG_002-4a"/>
二親生存而横言死殁情事悖逆所不忍言固當棄市<lb/>
今欽生父實終殁此徒有大妄之過遂活之<lb/>
　　　陳表求情<lb/>
吳志有盜官物者數人惟收施明桎梏甚酷俟死無辭<lb/>
廷尉以疑聞權以陳表能得士卒之心詔以明付表使<lb/>
求情實表乃去桎梏沐浴更其衣服厚設酒食歡心以<lb/>
誘之明乃首服具列支黨權竒之欲全表名遂釋明過<lb/>
戮其黨明乃感表變行致位為將軍<lb/>
<pb n="KR3c0006_WYG_002-4b"/>
　　　魏昶留書<lb/>
唐中書舍人郭正一破平懷得一髙麗婢名玉素極姝<lb/>
艷令專知財物庫正一夜須漿水粥非玉素煑之不可<lb/>
玉素乃毒之良久覓婢不得幷失金銀器四十餘事録<lb/>
奏勑令万年求賊鼎沸三日不獲主師魏昶有策略請<lb/>
喚舍人家奴選少年端正三人布衫蒙頭及縳衞士四<lb/>
人問十日内已來何人覓舍人家奴衞士云有投化髙<lb/>
麗留書遣付舍人捉馬奴書見在檢之云金城坊中有<lb/>
<pb n="KR3c0006_WYG_002-5a"/>
一空宅遂搜之至一宅封鎖甚宻打鎖開之婢及投化<lb/>
髙麗並在其中拷問乃是投化髙麗共捉馬奴藏之奉<lb/>
勑斬於東市<lb/>
　　　從事對屍<lb/>
近代有人因行商回見其妻為姦盜所殺支體具存但<lb/>
不見首既悲且懼遂告於妻族妻族遽執壻入官獄吏<lb/>
嚴其鞭捶莫得自明不任其苦乃自誣殺妻案狀既成<lb/>
皆以為不謬郡主委諸從事從事疑而不斷謂使君曰<lb/>
<pb n="KR3c0006_WYG_002-5b"/>
某濫塵幕席誠宜竭節人命一死不可復生茍或誣舉<lb/>
典刑其能追悔乎必請緩而窮之且為夫之情孰忍殺<lb/>
其妻縱有隙而害之必作脱禍之計或推病殞或託暴<lb/>
亡必不存屍而棄首其理甚明使君許其讞議從事乃<lb/>
别開其第權作狴牢慎擇司存移比繫者細而劾之仍<lb/>
給以酒食湯沐鍵戶棘垣不使洩於外便令仵作行人<lb/>
各供近來應與人家安厝墳墓去處文狀既而一一面<lb/>
詰之曰汝等與人家舉事還有可疑者否有一人曰某<lb/>
<pb n="KR3c0006_WYG_002-6a"/>
於一豪家舉事只言殂却妳子五更初墻頭舁過凶器<lb/>
其間極輕有似無物見瘞在某坊遽遣發之果獲一女<lb/>
子首遂将首對屍令繫者驗認云非妻也遂收豪家鞫之乃是<lb/>
殺一妳子函首葬之以屍易此良家之婦私室畜之斷<lb/>
豪士棄市<hi>出玉堂閒話</hi>
　　　　袁相探情偽<lb/>
唐李汧公鎮鳳翔有屬邑編典因耨田得馬蹄金一瓮<lb/>
漢書武帝詔云往者東岳見金又有白麟神馬之瑞宜<lb/>
<pb n="KR3c0006_WYG_002-6b"/>
以黄金鑄麟跡馬蹄以叶瑞應葢鑄金象馬蹄之狀其<lb/>
後民間效之里民送於縣署㳂牒將置府庭宰邑者慮<lb/>
公藏主守不嚴因使置於私室信宿與官吏重開視之<lb/>
則皆為土塊矣瓮金出土之際鄉社悉來觀驗遽有變<lb/>
更靡不驚駭以狀聞於府主議者驗云姦議換之矣遂<lb/>
遣掾就案其事里社咸共證焉宰邑者為衆所擠莫能<lb/>
自明既而逼辱滋甚遂以易金服罪雖辭欵具存未窮<lb/>
隱用之所復令拘繫僕𨽻協以刑辟或云藏於糞壤或<lb/>
<pb n="KR3c0006_WYG_002-7a"/>
云投於水中紛紛枉橈結成其獄以案牘上聞汧公覽<lb/>
之愈怒俄而因有筵宴停杯語及斯事列坐賓客咸共<lb/>
驚異時袁相國滋亦在幕中俛首略無所荅汧公目之<lb/>
數四曰宰邑者非判官親懿乎袁相國曰與之無素汧<lb/>
公曰聞彼之罪何不樂之甚袁曰某疑此事有枉更當<lb/>
詳之汧公曰換金之狀極明若慮有枉更當有所見非<lb/>
判官莫探情偽袁曰諾俾移獄府中乃令閲瓮間得土<lb/>
二百五十餘塊詰其初獲者則本質在焉遂於列肆索<lb/>
<pb n="KR3c0006_WYG_002-7b"/>
金鎔䥱與塊形狀相等既成始稱其半已及三百斤詢<lb/>
其負擔人力二農夫以巨竹舁至縣境計其大數非二<lb/>
人竹擔可舉明其即在路之時金已化為土矣於是羣<lb/>
情大豁宰邑者遂獲清雪汧公歎服無已<hi>出劇談録</hi>
　　　周紓屍語<lb/>
後漢周紓字文通為邵陵侯相廷掾憚紓嚴明欲損其<lb/>
威乃晨取死人斷手足立於寺門紓聞便往至死人邊<lb/>
若與死人共語笑狀隂察視其口眼中乃有稻芒宻問<lb/>
<pb n="KR3c0006_WYG_002-8a"/>
守門者曰誰載藁入城對曰惟有廷掾耳又問鈐下曰<lb/>
外有疑吾與死人共語者否對曰廷掾疑君乃收廷掾<lb/>
拷問具服云不是殺人但取道邊死人也自後莫敢犯<lb/>
之<lb/>
　　　閻濟沉鈎<lb/>
唐閻濟美之鎮江南有舟人傭載商賈人貨時有賈客<lb/>
所載甚繁碎其間有銀一十錠宻隱之於貨中舟人潛<lb/>
窺之伺其下岸乃盜之沉於船泊之所船夜發至於鎮<lb/>
<pb n="KR3c0006_WYG_002-8b"/>
所㸃閲餘貨乃失其銀遂執舟者以見公公曰客載之<lb/>
家盜物皆然也問曰客昨者宿何所曰此百里浦㲼中<lb/>
公令武士與船夫同往索之公宻謂武士曰必是船人<lb/>
盜之沉於江中矣爾可令檝師沉鈎之其物必在若獲<lb/>
之必受吾重賞乃依公命鈎而引之銀在篋中封署猶<lb/>
全而獻於公公劾之舟者立承伏法<lb/>
　　　何武斷遺劒<lb/>
前漢時沛郡有富家翁貲二十餘萬有男纔三嵗失其<lb/>
<pb n="KR3c0006_WYG_002-9a"/>
母又無親屬有一女不賢翁病困思恐争其財兒必不<lb/>
全因喚族人為遺書令悉以財屬女但遺一劒云兒年<lb/>
十五以此付之其後又不肯與兒兒乃詣郡自言其劒<lb/>
時太守司空何武得其辭因錄女及壻省其手書顧謂<lb/>
掾吏曰女性强梁壻復貪鄙畏賊害其兒又計小兒正<lb/>
得此財不能全䕶故且俾與女内實寄之耳夫劒者亦<lb/>
所以決斷限年十五者智力足以自居度此女壻必不<lb/>
復還其劒當明州縣或能明證得以伸理此凡庸何能<lb/>
<pb n="KR3c0006_WYG_002-9b"/>
用慮宏逺如是哉悉奪取財物以與兒曰敝女惡壻温<lb/>
飽十嵗亦已幸矣於是論者乃服<hi>出風俗通</hi>
　　　孔公察枉盜<lb/>
後唐同光年故滄帥孔相循以邦計二職權莅夷門軍<lb/>
府事長垣縣有四盜巨有財産及敗所牽挽四人則貧<lb/>
民耳時都虞候姓韓者則樞宻郭崇韜之僚壻也與權<lb/>
吏暨獄典等同議鍛成其欵都不訊鞫但以四貧民代<lb/>
四巨盜欵成而上孔公斷令棄市將赴市又親慮之則<lb/>
<pb n="KR3c0006_WYG_002-10a"/>
又卒無一言命令就法將過蕭屛囚屢回首向㕔顧之<lb/>
公察之疑情未究即復召問曰爾數次回顧得非枉耳<lb/>
令吏卒緩詢之稍得其情對曰實枉適何不言曰適引<lb/>
問之時獄吏髙其枷尾遂不得言也請去左右因而細<lb/>
述公曰得非虛否對曰某則已死之人豈徒延瞬息之<lb/>
生邪即令移於州獄俾郡主簿鞫之自韓已下凡受賂<lb/>
近數十人計贓約七千緡則并校而推之具欵而吐韓<lb/>
即使人馳告于崇韜移書于公公不諾即具伏法四人<lb/>
<pb n="KR3c0006_WYG_002-10b"/>
獲雪用畵像以荅孔公之徳<lb/>
　　　陸雲宻隨姦<lb/>
吳陸雲字士龍為浚儀令有人被殺而不獲賊者雲錄<lb/>
其妻無所問遣出宻令吏隨之曰有一男子共語便縳<lb/>
來果得之云妻謀殺之<lb/>
　　　子産聞哭懼<lb/>
鄭子産聞婦人哭使人執而問之果手刃夫者也御者<lb/>
問曰何以知之子産曰夫人之於所親也有病則憂臨<lb/>
<pb n="KR3c0006_WYG_002-11a"/>
死則懼既死則哀今其夫已死哭不哀而懼是以知有<lb/>
姦也<hi>出獨異志</hi>
　　　杜亞察誣毒<lb/>
唐杜亞字次公鎮維揚日有倚郭之巨富者邸店童僕<lb/>
埒於王侯之家父亡未朞有繼親在奉之不以道母憤<lb/>
恚不勝後稍解因元日上壽於母母賜於子子受之欲<lb/>
飲疑酒有毒覆地地墳乃詢其母曰以酖殺人上天何<lb/>
祐母撫膺曰天乎天乎明鑒在上何當厚誣雖死不伏<lb/>
<pb n="KR3c0006_WYG_002-11b"/>
職者擒之至公府公問曰爾上母壽酒何來曰長婦執<lb/>
爵而致也又問曰母賜觴何來亦曰長婦之執爵也又<lb/>
問曰長婦何人也曰則此子之妻也公曰爾婦執爵毒<lb/>
因婦起豈可誣其母乎乃令㕔側劾之乃知夫妻同謀<lb/>
欲害其母置之於法<lb/>
　　　裴均察盜犬<lb/>
唐裴均鎮襄陽日里俗妻有外情乃託病云醫者所傳<lb/>
是骨蒸之疾須獵犬肉食之必差謂其夫曰今日之病<lb/>
<pb n="KR3c0006_WYG_002-12a"/>
在君必愈可以致一犬為妾斃之得而食之死亦無恨<lb/>
夫曰吾家無犬何所得之妻曰東鄰有犬每來盜物君<lb/>
可繫而屠之夫曰諾乃依妻言斃之獻於妻妻食之餘<lb/>
乃留之於篋笥夫出命鄰告之遂聞於公公云盜犬而<lb/>
殺國有常刑鞫之立承具述妻之所欲也公曰斯乃妻<lb/>
有他姦躓夫於法耳公劾之具得妻之情與外人誣夫<lb/>
之罪將圖之公乃處妻及外情者俱付法其夫釋之<lb/>
　　　元膺知喪詐<lb/>
<pb n="KR3c0006_WYG_002-12b"/>
唐吕元膺之鎮岳陽因出遊賞乃登髙阜瞰原野忽見<lb/>
有喪轝者駐之於道左男子五人皆縗服隨之公曰逺<lb/>
葬則休近葬則省此姦黨為詐也乃令左右捜索之棺<lb/>
木皆兵刃擒之公詰其情衆曰某盜賊也欲謀過江掠<lb/>
貨是以假喪轝使渡者不疑公令劾之更有同黨數十<lb/>
輩已於彼岸期集亦擒之俱付於法<lb/>
　　　韋臯劾司店<lb/>
唐韋臯之鎮劒南日郷俗之弊逆旅大賈有貨殖萬餘<lb/>
<pb n="KR3c0006_WYG_002-13a"/>
者因病而酖之既卒所有財貨十隱其七八因兹多致<lb/>
富盛公宻知之有北客蘇延家屬太鹵因商販於蜀川<lb/>
得病當夜而卒以報於公公使驗其簿已被店主易其<lb/>
文字纔遺一二公乃究㝷經過宻勘於里屬辭多異同<lb/>
遂劾其司店者立承隱欺數千餘貫與諸吏分張二十<lb/>
餘人悉命付法由是劒南無横死之客<lb/>
　　　韋丹察威權<lb/>
唐韋丹字文明鎮江西日有倉吏主掌十餘年數盈五<lb/>
<pb n="KR3c0006_WYG_002-13b"/>
十萬斛因復量負欠三十石公憫之曰斯吏也主掌十<lb/>
餘年計欠三十石必不自取而費也必為權要者所須<lb/>
乃假令捜索家私文案驗之及分用明厯具在因輸示<lb/>
諸吏曰爾等恃以威權取索於倉吏吏之缺也豈獨陪<lb/>
填又將代爾之罪今各據其所得限一月納足則捨爾<lb/>
罪羣吏頓首曰君侯以至明察下某等合當刑責儻捨<lb/>
重罪則陪填不恨矣既足倉吏釋錮而歸<lb/>
　　　王湝召認靴<lb/>
<pb n="KR3c0006_WYG_002-14a"/>
北齊太保任城王湝領幷州刺史時有婦人臨汾水浣<lb/>
衣有乘馬行人換其靴而去其婦持靴詣州言之湝召<lb/>
居嫗以靴示之紿曰有乘馬於路被賊劫害遺此靴焉<lb/>
得非親屬乎一嫗撫膺哭且曰兒昨著靴向妻家也捕<lb/>
而獲之乃伏<lb/>
　<lb/>
　<lb/>
　<lb/>
<pb n="KR3c0006_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　疑獄集卷二<lb/>
</p>
<p>
</p>
  </div>
</body>
</text>
</TEI>
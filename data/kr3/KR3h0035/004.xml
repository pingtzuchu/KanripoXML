<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書録外篇</head> <lb/>
    <p>
<pb n="KR3h0035_WYG_004-1a"/>
欽定四庫全書<lb/>
　書録外篇<lb/>
　　　　　　　　　　　　　宋　董更　撰<lb/>
章友直女女煎<lb/>
　能篆書𫝊家學亦能以篆筆畫棋局縱横如一今有<lb/>
　石刻心經隂符經傳于世<lb/>
狀元黃由妻平江胡氏號惠齋<lb/>
　給事胡公女也能草書今西山玉隆宫有題詩一首<lb/>
<pb n="KR3h0035_WYG_004-1b"/>
　世又有草書禊序四幅字雖未合法然大書橫放亦婦<lb/>
　人所難<lb/>
　昔黃子由尚書帥蜀中夫人胡氏偕行過黃州雪堂<lb/>
　胡氏行書赤壁賦于壁間劉改之題沁園春一闋于<lb/>
　後云按轡徐驅兒童聚觀神仙畫圖正芹塘雨過泥<lb/>
　香路輭金蓮自折小小藍輿傍柳題詩穿花覓句齅<lb/>
　惢扳條得自如經行處有蒼松夾道不用𫝊呼清泉<lb/>
　怪石盤紆信風景江淮各異殊想東坡賦就紗籠素<lb/>
<pb n="KR3h0035_WYG_004-2a"/>
　壁西山句好簾卷晴珠白玉堂深黃金印大無此文<lb/>
　君載後車揮毫處看淋漓雪壁真草行書<lb/>
　夫人號惠齋有文章兼通書畫給事公女也吳人多<lb/>
　相𫝊其嘗因几上凝塵戲畫梅一枝仍題百字令其<lb/>
　上云小齋幽僻久無人到此滿地狼籍几案塵生多<lb/>
　少憾把玉指親𫝊踪跡畫出南枝正開側面花惢俱<lb/>
　端的可憐風韻故人難寄消息非共雪月交光者般<lb/>
　造化豈費東君力只欠清香來撲鼻亦有天然標格<lb/>
<pb n="KR3h0035_WYG_004-2b"/>
　不上寒窓不隨流水應不鈿宫額不愁三弄只恐羅<lb/>
　袖輕拂<lb/>
悟空道人<lb/>
　朝天詩集内有跋悟空道人墨蹟云臨<hi>闕</hi>教授詵之<lb/>
　之母徐氏諱藴行自號悟空道人學虞書得楷法多<lb/>
　手抄佛書<lb/>
蓬萊女官徐清字静之<lb/>
　后山詩話云<hi>闕</hi>　里黃氏詩作謝體書效魯直妍妙<lb/>
<pb n="KR3h0035_WYG_004-3a"/>
　可喜陳無已詩云蓬萊仙子補天手筆妙詩清萬世<lb/>
　功肯學黃家元祐脚信知人厄匪天窮<lb/>
妓王英英<lb/>
　隠居詩話云楚州有官妓王英英<hi>闕</hi>　　　　書體<lb/>
　蔡襄頃教以筆法晩年<hi>闕</hi>　　　　　　臣贈之詩<lb/>
　云山陽女子大家書不學<hi>闕</hi>　　　𫝊筆法中郎孫<lb/>
　妙盡蠶頭魯公體<lb/>
妓楚珍<lb/>
<pb n="KR3h0035_WYG_004-3b"/>
　楚珍者不知姓本彭澤娼女善三色書草篆八分皆<lb/>
　工家藏長沙古帖標籖皆其題署宣和間有跋其後<lb/>
　者云楚珍蓋江南竒女子初雖豪放不羣終以節顯<lb/>
　吾嘗見其過湖詩清勁簡逺大有夫夫氣故知此人<lb/>
　胸中不凡<lb/>
　<lb/>
　<lb/>
　書録外篇<lb/>
</p>
<p>
</p>
  </div>
</body>
</text>
</TEI>
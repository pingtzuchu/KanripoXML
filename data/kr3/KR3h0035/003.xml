<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書録卷下</head> <lb/>
    <p>
<pb n="KR3h0035_WYG_003-1a"/>
欽定四庫全書<lb/>
　書録卷下<lb/>
　　　　　　　　　　　　　宋　董更　撰<lb/>
米友仁字元暉<lb/>
　元章子官至工部侍郎山谷嘗戯贈之詩云虎兒筆<lb/>
　力能扛鼎教字元暉繼阿章虎兒暉小字也<lb/>
　吕企中跋豫章所刻法帖云米氏心畫之妙得於家<lb/>
　傳父作子述識者謂宋之有元章元暉猶晉之有羲<lb/>
<pb n="KR3h0035_WYG_003-1b"/>
　之獻之<lb/>
　更嘗攷米西清之書多作斜努之筆甚者一字皆成<lb/>
　横欹之勢此傚父體而用力太過耳<lb/>
洪邁字景盧<lb/>
　善漢𨽻有𨽻纂𨽻釋𨽻韻能盡漢刻之本末矣其𨽻<lb/>
　書頗傳于世<lb/>
呉説字傅朋<lb/>
　翰墨志紹興以來雜書游絲書惟錢塘呉説篆法惟<lb/>
<pb n="KR3h0035_WYG_003-2a"/>
　信州徐兢亦皆碌碌可嘆其弊也<lb/>
　揮麈録云説知信州朝辭上殿髙宗云朕有一事每<lb/>
　以自慊卿書九里松碑甚佳向來朕自書易之終不<lb/>
　逮卿所書當令仍舊説惶恐稱謝是日降㫖令根尋<lb/>
　舊碑向在天竺寺庫堂中即復令張挂取宸奎牓入<lb/>
　禁中<lb/>
徐兢字明叔<lb/>
　宣和間嘗為書學博士工篆法以秦斯為本弟琛亦<lb/>
<pb n="KR3h0035_WYG_003-2b"/>
　善篆<lb/>
陳恬字易叔號存誠子<lb/>
　陳簡齋詩載其能書<lb/>
王利用字賔王<lb/>
　畫繼云書畫皆能髙宗甚愛其書<lb/>
汪藻字彦章<lb/>
　<hi>闕</hi>　湖異跋于湖篆字云昨宧呉門得汪藻龍溪小<lb/>
　篆今守長沙得張于湖大篆皆前此所未見也<lb/>
<pb n="KR3h0035_WYG_003-3a"/>
康與之字伯可<lb/>
　呉興陶定序其詞集云君嘗謂余曰我昔在洛下受<lb/>
　經傳於晁四丈以道受書法于陳二丈叔易有書傳<lb/>
　於世<lb/>
向子諲字伯恭號薌林<lb/>
　書跡傳世人多寶之<lb/>
陸㳺字務觀號放翁<lb/>
　書跡飄逸可以傳玩<lb/>
<pb n="KR3h0035_WYG_003-3b"/>
王安中字履道號初寮<lb/>
　書跡清俊可以愛玩<lb/>
劉岑字季髙<lb/>
　寶學劉公能草書余嘗得其千文一卷縱逸而不拘<lb/>
　舊法葢有自得之趣誠齋詩話言于湖嘗參書法于<lb/>
　公云有娑嚩齋號柯山<lb/>
薛尚功字用敏<lb/>
　善古篆尤好鐘鼎書有鐘鼎彛器欵識刻石二十卷<lb/>
<pb n="KR3h0035_WYG_003-4a"/>
　在九江<lb/>
呉琚字居父<lb/>
　谷中云呉琚工扁榜鄂渚有壓雲二大字極工又有<lb/>
　天下第一江山字亦其所書更嘗見壓雲二字搨本<lb/>
　初疑為于湖得意書大畧可與寶晉秦臺字比又天<lb/>
　下第一江山疑米老書者及得谷中録示始知又有<lb/>
　琚之書也<lb/>
蔣璨字宣卿<lb/>
<pb n="KR3h0035_WYG_003-4b"/>
　紹興間戸部侍郎敷文閣待制善行書亦長於大字<lb/>
　今家藏數帖皆有韻度豫章諸寺扁額多其所書圓<lb/>
　媚縝宻然少蕭散<lb/>
　岳氏贊云廬山之下僊佛之廬多公題扁余熟其體<lb/>
　矣而今見其帖大抵小則通而大則婉而不失其健<lb/>
　余猶愧乎知書之淺<lb/>
胡世將字承公<lb/>
　嘗帥江西刻古帖四卷于郡齋有資古録類集古今<lb/>
<pb n="KR3h0035_WYG_003-5a"/>
　石刻為若干卷今題跋存於集中所書鐵柱銘刻于<lb/>
　延真宫邦人習書多取為楷則庚申火碑遂毁不存<lb/>
單䕫<lb/>
　善𨽻書倣唐八分書體官至侍從嘗帥豫章故書疏<lb/>
　間有存焉有老兵王姓者收其藍絹上書二十字方<lb/>
　勁有體葢積習之能非不知而作者也<lb/>
單煒字炳文<lb/>
　谷中云西班人善書有所刻定武蘭亭傳于世谷中<lb/>
<pb n="KR3h0035_WYG_003-5b"/>
　嘗取其絳帖辨証刻於襄陽者重刻于星鳯帖後<lb/>
司馬括字子開<lb/>
　豫章寓公温國之後頗長于𨽻邦人多寶其真跡亦<lb/>
　善行押<lb/>
張孝祥字安國號于湖<lb/>
　誠齋云張安國書甚真而放如此然學之者皆未嘗<lb/>
　見公之足於戸下者也又云于湖下筆言語妙天下<lb/>
　當其得意詩酒淋浪醉墨縱横思飄月外興逸天半<lb/>
<pb n="KR3h0035_WYG_003-6a"/>
　東坡云李白死世無此樂三百年矣<lb/>
　余兒時聞人言于湖廷對第一人御覽試䇿有詞翰<lb/>
　俱美之褒<lb/>
　谷中云于湖篆書極工今長沙帥司有大字西壁南<lb/>
　康落星寺篆書行記大字皆佳<lb/>
　岳氏贊云思陵嘗因進對見公奏疏玉音諭公曰稍<lb/>
　進乎此便可名世<lb/>
范成大字至能<lb/>
<pb n="KR3h0035_WYG_003-6b"/>
　近世以能書稱今有田園雜興詩翰刻石字學山谷<lb/>
　米老韻勝不逮而勁健可觀<lb/>
　岳氏贊云近世能書惟范張相望筆勁體遒可廣可<lb/>
　狭如公亦足以名家矣<lb/>
魏了翁字華父<lb/>
　善篆不規規然繩尺中而有自然之勢余嘗見龜龍<lb/>
　麟鳯四字又于南昌尉饒實夫處見所篆先世墓道<lb/>
　大字皆名筆也<lb/>
<pb n="KR3h0035_WYG_003-7a"/>
王埜字子文<lb/>
　嘗漕江西徧易諸處扁榜而以已書張之大字難為<lb/>
　結宻而公獨有餘焉嘗見其石刻小楷葢深入率更<lb/>
　戸庭矣滕王閣有題榜稍劣<lb/>
周頌<lb/>
　益公之後能扁榜大字嘗倅洪士友間多得其書清<lb/>
　勁可觀<lb/>
虞仲房<lb/>
<pb n="KR3h0035_WYG_003-7b"/>
　李漢老族孫詠所著蘭澤野語云善篆𨽻𨽻法尤工<lb/>
　家徒四壁藏漢𨽻刻數千卷心慕手追盡其㫖趣具<lb/>
　析波畫正是偏旁各有根據大至數尺小至蠅頭無<lb/>
　不能之今江浙人家園亭墨榜時或有之<lb/>
謝諤字昌國<lb/>
　艮齋書法似東坡而少變其體大抵窘於舒放然自<lb/>
　成一家執筆如捉賊此或近之所書郡榜尤多清江<lb/>
　其鄉國也故存者班班可見曽聞前輩云嘗書重華<lb/>
<pb n="KR3h0035_WYG_003-8a"/>
　宫扁極蒙髙宗稱賞云<lb/>
楊无咎字補之<lb/>
　清江人後寓居豫章學率更小變其體江西碑碣多<lb/>
　其所書善畫梅人併蓄其書畫以為珍玩余家率更<lb/>
　邕禪師塔銘刻後有其親題云余於率更為入室上<lb/>
　足小楷殊清勁可愛余又收其文集世所不傳後毁<lb/>
　于火深可惜也<lb/>
甘叔異字叔同<lb/>
<pb n="KR3h0035_WYG_003-8b"/>
　甘叔異者豫章<hi>闕</hi>邑士人以學問稱雄一郡書學米<lb/>
　老草書學山谷余猶有存者余聞之故老其人豪放<lb/>
　不區區拘引繩墨又有鄧南秀者亦豪放有文鄉人<lb/>
　稱甘鄧云<lb/>
姜䕫字堯章號白石道人<lb/>
　能詩有書跡傳于時嘗著續書譜一篇以繼孫過庭<lb/>
　頗造翰墨閫域其自得當不減古人也<lb/>
杜良臣字子卿<lb/>
<pb n="KR3h0035_WYG_003-9a"/>
　豫章士人也善小篆見重一時筆法精妙攷究古學<lb/>
　為詳趙鋭者㓜與子卿友善嘗謂余言子卿㓜日見<lb/>
　牕紙有篆字者亦輒割而取之可以見其嗜學也同<lb/>
　時又有漆遂良者亦博洽飽學人稱漆杜云<lb/>
　　嗚呼老成彫落微余記録後生無復道之者矣豈<lb/>
　　不悲哉葢嘗閲華陽國志雖窶儒貧女有可紀者<lb/>
　　莫不咸具余於是竊有志焉故處鄉郡苟耳目所<lb/>
　　接不敢棄也然所不知者固多矣雖然士之抱負<lb/>
<pb n="KR3h0035_WYG_003-9b"/>
　　所長而不見知于一時不傳於後世者豈惟書哉<lb/>
　　則亦存乎憎愛之私也則亦有幸不幸也則是可<lb/>
　　悲也至有阿曲以附勢欺偽以盜名者乃或見稱<lb/>
　　焉是益可悲也<lb/>
牟益字徳彰<lb/>
　余亾友牟徳彰畫入能品晩年尤喜篆書深究古文<lb/>
　嘗取石鼓詛楚鐘鼎等文為辨證一編以糾前時釋<lb/>
　文之誤未脱稿而君遂亾<lb/>
<pb n="KR3h0035_WYG_003-10a"/>
曹士冕字端<lb/>
　昌谷之後謙撝嗜學博參古法服膺蘭亭嘗與余論<lb/>
　書云今人尚不知有唐無問魏晉可以知其志趣矣<lb/>
張即之字温夫<lb/>
　安國之後甚能傳其家學<lb/>
劉震孫號朔齋<lb/>
　善書大字尤有位置<lb/>
廬山釋頴彬<lb/>
<pb n="KR3h0035_WYG_003-10b"/>
釋茂將<lb/>
　善王書<lb/>
闗右釋夢貞<lb/>
　善書<lb/>
浙東釋苑基<lb/>
　善顔書<lb/>
壽春釋惠崇<lb/>
　善王書<lb/>
<pb n="KR3h0035_WYG_003-11a"/>
　　右並見皇朝類苑<lb/>
長沙釋希白<lb/>
　東坡云希白作字自有江左風味故長沙帖比淳化<lb/>
　待詔所模為勝<hi>論長沙帖</hi>
釋徳止號青谷<lb/>
　谷中云善屬文工畫能書嘗畫廬山尋真觀二壁朱<lb/>
　文公題其上云此止老所畫後人勿毁又二壁皆正<lb/>
　書其文有青谷文集<lb/>
<pb n="KR3h0035_WYG_003-11b"/>
釋省肇<lb/>
　谷中云廬山人工行書廬山多有碑刻湖州徳清海<lb/>
　㑹院常住田記乃其所書<lb/>
豫章釋素坰字季野<lb/>
　學率更書與逃禪之孫為一黨其學亦出於逃禪聞<lb/>
　後反初襲儒服今郡庠孔子廟庭從祀賛其所書也<lb/>
　亦遒媚可愛但乏氣骨耳<lb/>
釋言法華<lb/>
<pb n="KR3h0035_WYG_003-12a"/>
　東坡云僕書作意便髣髴蔡君謨稍得意便似楊風<lb/>
　子更放則似言法華矣<lb/>
錢塘釋思齊<lb/>
　善書杭有放生池碑<lb/>
　<lb/>
　<lb/>
　<lb/>
　<lb/>
<pb n="KR3h0035_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書録卷下<lb/>
</p>
<p>
</p>
  </div>
</body>
</text>
</TEI>
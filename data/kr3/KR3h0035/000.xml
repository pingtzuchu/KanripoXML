<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書録</head>
    <p>
<pb n="KR3h0035_WYG_000-1a"/>
欽定四庫全書　　　　　子部八<lb/>
　書録　　　　　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹案書録三卷宋董更撰更字良史不<lb/>
　　　　詳其里貫自稱閒中老叟盖未登仕版者也<lb/>
　　　　其書皆紀宋代書家姓氏分上中下三篇上<lb/>
　　　　篇載藝祖至髙宗中篇載北宋書家一百十<lb/>
　　　　人下篇載南宋書家四十五人有見輙抄於<lb/>
<pb n="KR3h0035_WYG_000-1b"/>
　　　　帙故不復以人品髙下為詮次凡諸書所有<lb/>
　　　　評論書法者悉加採摭彚次每人之後更為<lb/>
　　　　外篇附於卷末所載女子六人盖倣華陽國<lb/>
　　　　志窶儒貧女有可紀者莫不咸具例也錄中<lb/>
　　　　所紀雖未為賅備而徵引典核考據精審亦<lb/>
　　　　殊有體裁非泛濫撦撏者可比其書成於理<lb/>
　　　　宗淳祐壬寅後景定元年庚申燬於火度宗<lb/>
　　　　咸淳元年乙丑従曺氏得其舊本乃重加修<lb/>
<pb n="KR3h0035_WYG_000-2a"/>
　　　　校復成此編原本書未有至正丁未三月錄<lb/>
　　　　辦云云一行盖元時華亭孫氏所抄存者後<lb/>
　　　　輾轉𫝊録訛脫益甚自序亦已殘缺不可讀<lb/>
　　　　檢勘諸本並同無可校補今姑仍其舊焉乾<lb/>
　　　　隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
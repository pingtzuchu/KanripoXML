<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉堂嘉話卷六</head> <lb/>
    <p>
<pb n="KR3j0141_WYG_006-1a"/>
欽定四庫全書<lb/>
　玉堂嘉話卷六<lb/>
　　　　　　　　　　　　　元　王惲　撰<lb/>
野合女子七七四十九隂絶男子八八六十四陽絶過<lb/>
此為婚為野合時叔梁紇過六十四娶顔氏少女故曰<lb/>
野合<lb/>
宋紹興中衍聖公渡江而東者孔玠也<lb/>
蠶為龍之精按馬質云禁原蠶注天文辰為馬蠶書曰<lb/>
<pb n="KR3j0141_WYG_006-1b"/>
蠶為龍精月值大火則浴其種是蠶與馬同氣李林甫<lb/>
月令釋曰先蠶天駟也先蠶之神或以為苑窳婦人寓<lb/>
氏公主或以為黄帝或以為西陵氏或以為天駟歴論<lb/>
不一而蠶與馬同氣其性喜温惡濕其浴火月而再養<lb/>
則傷馬此固與馬同出於天駟矣然天駟可為蠶祖而<lb/>
非先蠶者也蠶婦人之事史記黄帝娶西陵氏始蠶漢<lb/>
祀苑窳婦人寓氏公主此或有所傳然其祭設壇或少<lb/>
牢或太牢或一獻或三獻禮必皇后親享北齊使公卿<lb/>
<pb n="KR3j0141_WYG_006-2a"/>
祀之非也其曰龍精見荀子賦蠶<lb/>
開府儀同三司謂置府辟吏儀同三公也<hi>唐制</hi>
感生帝唐王仲丘傳引鄭𤣥注云天之五帝遞王王者<lb/>
必感以興故夏之正月祭所生于郊以其祖配之因以<lb/>
祈榖感帝之祀貞觀用之矣<lb/>
廟制古者天子七廟自虞至周不易之制也七廟者各<lb/>
<hi>闕</hi>廟前廟後寢漢自明帝詔遵儉約無起陵寢藏<hi>闕</hi>
　　魏立二廟晉宋齊隋及唐皆同一廟而異<hi>闕</hi>
<pb n="KR3j0141_WYG_006-2b"/>
　　朝所以象生之有朝寢所以象生之有寢也建之<lb/>
觀門之内不敢逺其親也位之觀門之左不忍死其親<lb/>
也諸侯五廟謂二昭二穆與太祖之廟五鄭氏曰太祖<lb/>
始封之君王者之後不為始封之君廟葢諸侯不敢祖<lb/>
天子故王之子弟始為諸侯不得立出王之廟後世子<lb/>
孫祖其始封者而其或有大功徳特命祀其祖先而立<lb/>
廟可也魯有姜嫄文王之廟鄭祖厲王是也若王者之<lb/>
後始封之君非有功徳不可為祖則祖其先代之王也<lb/>
<pb n="KR3j0141_WYG_006-3a"/>
宋祖帝乙是也<lb/>
大夫三廟王制大夫三廟一昭一穆與太祖之廟三鄭<lb/>
氏曰太祖是别子始爵者雖非别子始爵者亦然鄭志<lb/>
答趙商謂王制商制故雖非諸侯之别子亦得立太祖<lb/>
之廟周制别子為太祖若非别子之後雖為大夫但立<lb/>
父祖曾三廟隨時而遷不立始爵者為太祖也然左氏<lb/>
曰大夫有二宗荀卿曰大夫士有常宗則大夫有百世<lb/>
不遷之大宗有五世則遷之小宗是太祖之廟常不遷<lb/>
<pb n="KR3j0141_WYG_006-3b"/>
也祭法曰大夫三廟考與王考皇考有廟顯考祖考無<lb/>
廟<lb/>
太祖正東向之位劉歆曰孫居王父之處以正昭穆<hi>父以</hi>
<hi>明察下曰昭子以敬事上曰穆</hi>則與祖相代此遷廟之殺也張純曰父<lb/>
子不並坐而孫從王父决疑要注曰凡昭穆父南面故<lb/>
曰昭昭者明也子北面故曰穆穆者順也杜佑曰太祖<lb/>
于室之中奥西壁下東面太祖之子南面為昭次之昭<lb/>
之子北面相對為穆張純曰元始中禘禮父為昭南面<lb/>
<pb n="KR3j0141_WYG_006-4a"/>
子為穆北面相對為穆父子不並坐也<hi>又祭統曰昭穆者所以别父子</hi>
<hi>逺近長㓜親踈之序而無亂也</hi>
藏主開元禮義鑑曰藏主合在何處按五經異議云藏<lb/>
主於廟西壁中備水火之災必在西者長老之處地道<lb/>
尊右鬼神幽隂也祭薦檀弓有荐新如朔奠<hi>謂重新物為之殷奠</hi>
王制大夫士宗廟之祭有田則祭無田則薦祭二以首<lb/>
月薦二以仲月士用特豚大夫用羔庶人春薦韭夏薦<lb/>
麥秋薦黍冬薦稻韭以卵麥以魚黍以豚稻以鴈髙堂<lb/>
<pb n="KR3j0141_WYG_006-4b"/>
隆曰天子諸侯月有祭事其孟月四時之祭也大夫以<lb/>
上將之以羔或加犬而已士以豚庶人則惟其時宜魚<lb/>
鴈可也又薦新雖在廟皆不出神主五禮精義曰但設<lb/>
神座<lb/>
　陳氏曰人子之於親飲食與藥必先甞而後進四時<lb/>
　新物必先獻而後食寢廟之薦新亦推其事先之禮<lb/>
　以盡誠敬而已<lb/>
宋秦益公檜家廟制紹興中命立家廟於私第中門之<lb/>
<pb n="KR3j0141_WYG_006-5a"/>
左一堂五室世祖居中東二昭西二穆堂飾以黝堊神<lb/>
版長一尺博四寸五分厚五寸八分大書某官某夫人<lb/>
神座貯以帛嚢藏以漆圅用神幄歳四享用孟月柔日<lb/>
具三獻有司言時享用常器常饌上倣政和故事命制<lb/>
祭器賜也<lb/>
舞雩臺雩祭盖龍見建巳之月巳乃陽亢之時隂氣難<lb/>
達用女巫舞雩女隂也舞所以達陽中之隂也又吁嗟<lb/>
而禱雨曰雩<lb/>
<pb n="KR3j0141_WYG_006-5b"/>
社稷位社五土之神稷五榖之長首種先成故長蔡邕<lb/>
曰其位在中門之右社主隂其壝故北向天子曰大社<lb/>
諸侯為百姓立社曰國社諸侯自為立社曰侯社大夫<lb/>
為民族居百家以上共立一社曰里社各以所宜木立<lb/>
而表之大社廣五丈諸侯半之盖方廣二丈五也皆冒<lb/>
以黄土其主以石謂石土類也其位社東而稷西王之<lb/>
祭也南面其服也絺冕其牲黝其祭血取其隂類其罇<lb/>
大罍其樂應鐘其舞帗舞其鼓靈鼔凡皆因其物以致<lb/>
<pb n="KR3j0141_WYG_006-6a"/>
其義庶人蒙其社功故亦祭之春有祈而秋有報也稷<lb/>
非土無以生土非稷無以見生生之效以其同功均利<lb/>
養人故也地載萬物天垂象取財于地取法于天是以<lb/>
尊天而親地故教報焉家主中霤田主社示本也<hi>陳氏禮書</hi>
諸侯城郭之制典命云上公九命子男五命其國家宫<lb/>
室車旗衣服禮儀皆以命數為節<lb/>
　國家國之所居謂城方也公之城方九里宫方九百<lb/>
　步侯伯之城方七里宫方七百步子男之城方三里<lb/>
<pb n="KR3j0141_WYG_006-6b"/>
　宫方三百步<lb/>
五土所宜鴻烈子曰土地各以類生故山氣多男澤氣<lb/>
多女障氣多喑風氣多聾林氣多癃木氣多傴岸下氣<lb/>
多腫石氣多力險阻氣多癭暑氣多天寒氣多壽谷氣<lb/>
多痺丘氣多狂衍氣多貪輕土多利重土多遲清水音<lb/>
小濁水音大湍水人輕遲水人重堅土人剛弱土人肥<lb/>
壚土人大沙土人細息土人美耗土人醜<lb/>
七水所宜汾水濛濁而宜麻濟水通和而宜麥河水重<lb/>
<pb n="KR3j0141_WYG_006-7a"/>
濁而宜菽洛水輕利而宜禾渭水多力而宜黍漢水安<lb/>
重而宜竹江水肥仁而宜稻平土之人慧而宜五榖爾<lb/>
雅曰太平之人仁丹穴之人智太蒙之人信倥侗之人<lb/>
武<lb/>
釋菜鄭司農云古者士相見于君以雉為贄見于師以<lb/>
菜為贄釋即舍也始入學必舍菜禮先師也菜蘋藻之<lb/>
屬葢以泮宫有芹藻猶子事父母有堇荁也<lb/>
　<lb/>
<pb n="KR3j0141_WYG_006-7b"/>
詩曰振振公姓振振公族書曰錫土姓左氏衆仲曰天<lb/>
子建徳因生以賜姓胙之土而命之氏諸侯以字為氏<lb/>
因以為族官有世功則有官族邑亦如之周語曰伯禹<lb/>
疏川導滯鍾水豐物皇天嘉之祚以天下賜姓曰姒氏<lb/>
曰有夏<hi>堯賜禹姓曰姒封之有夏</hi>謂其能以嘉祉殷富生物也胙四岳<lb/>
國命為侯伯賜姓曰姜氏曰有吕謂其能為禹股肱心<lb/>
膂以養物豐人也<lb/>
姓非天子不可以賜而氏非諸侯不可以命姓所以繫<lb/>
<pb n="KR3j0141_WYG_006-8a"/>
百姓之正統氏所以别子孫之旁出族則氏之所聚而<lb/>
已古者或氏于國則齊魯秦吳是也氏于諡則文武成<lb/>
宣是也氏于官則司馬司徒是也氏于爵則王孫公孫<lb/>
氏于字則孟孫叔孫氏于居則東門北郭氏于志則三<lb/>
烏五鹿氏于事則巫土匠陶是也葢别姓則為氏氏則<lb/>
有族族無不同氏氏有不同族故八元八凱出于高陽<lb/>
氏高辛氏而謂之十六族是氏有不同族也啇氏條氏<lb/>
徐氏之類謂之六族陶氏施氏之類謂之七族宋氏華<lb/>
<pb n="KR3j0141_WYG_006-8b"/>
氏謂之戴族向氏謂之桓族是族無不同氏也<lb/>
贄禮帛有衣被之仁皮有炳蔚之文故孤執之羔有跪<lb/>
乳之禮有羣而不黨之義故卿執之進必以時行必以<lb/>
序雁也故大夫執之交有時别有倫被文以相質死分<lb/>
而不變者雉也故士執之可畜而不散遷者鶩也故庶<lb/>
人執之可畜而不違時者鷄也故工商執之<lb/>
食邑說秦爵二十級惟徹侯乃得食縣其闗内侯本無<lb/>
食邑其加異者列之闗内之邑食其租稅<lb/>
<pb n="KR3j0141_WYG_006-9a"/>
漢初七大夫以上皆令食邑食者除租毎戸一歳更輸<lb/>
錢二百貨殖傳所謂千戸之君則二十萬是也<lb/>
漢因鄉評取士謂因人共推之也如公孫𢎞以充賦萬<lb/>
石君以謹孝聞<lb/>
漢初入仕者不限年如劉向陳咸以八十為郎劉辟疆<lb/>
以八十為衛尉公孫𢎞以八十為相趙充國以七十為<lb/>
將軍貢禹八十遷御史大夫<lb/>
漢集議漢置大夫專掌議論事茍疑似未决合中朝之<lb/>
<pb n="KR3j0141_WYG_006-9b"/>
士雜議之自兩府大臣以下至博士議郎皆得議之不<lb/>
嫌于卑抗尊也如呼韓邪單于欵塞卒用郎中侯應之<lb/>
䇿朱博得罪議獄者五十八人王嘉得罪議獄者六十<lb/>
人故曰漢集議有公天下之心<lb/>
漢封侯號有宰相封侯者公孫平津是也有婦人封侯<lb/>
者蕭何夫人同封鄼侯樊噲妻吕須封臨羌侯是也以<lb/>
地名封者平陵宜春是也以功封者冠侯驃侯是也以<lb/>
美名封者博望博陸是也<lb/>
<pb n="KR3j0141_WYG_006-10a"/>
太行山水皆洑流地中闗中諸水皆行流地上<lb/>
金銀魚袋唐高宗給五品上隨身銀魚袋以防詔命之<lb/>
詐出内必合之三品以上金飾袋垂拱中都督刺史始<lb/>
賜魚中宗景龍中令特進佩魚散官佩魚自此始宋張<lb/>
師正倦游録云魚袋者取事君夙夜匪懈之義以金為<lb/>
飾亦身之華也<lb/>
上公桓圭侯信圭伯躬圭鎮圭冒圭<lb/>
公謂二王之後及王之上公䨇植謂之桓桓宫室之象<lb/>
<pb n="KR3j0141_WYG_006-10b"/>
所以安其上也信當為身與躬圭葢皆象以人形為瑑<lb/>
但文有麄縟耳欲其慎行以保身也鎮圭尺二寸天子<lb/>
守之鄭氏曰鎮安也所以安四方以四方鎮山為飾崇<lb/>
高敦厚而萬物附焉者山也冒圭孔氏曰冒以齊瑞信<lb/>
方四寸邪刻之執冐所以知諸侯之信偽猶今之合符<lb/>
也<lb/>
子榖璧男蒲璧<lb/>
榖所以飬人蒲為席以安人璧皆徑五寸子男不執圭<lb/>
<pb n="KR3j0141_WYG_006-11a"/>
者未成國也盖桓強立不撓而安上為任故公圭瑑之<lb/>
身伸而躬屈伸者尊足以捍外而蔽内屈者卑足以長<lb/>
人故侯伯之圭瑑之子不足以長人而可以養人故璧<lb/>
瑑以榖男不足以養人而可以安人故璧瑑以蒲圭者<lb/>
天之用璧者天之體盡其用者必盡其體得其體未必<lb/>
盡其用此圭璧所以不全也<lb/>
王后駔琮<hi>駔音組</hi>
作方玉五寸上有鼻以組繫之因名焉葢古者建國王<lb/>
<pb n="KR3j0141_WYG_006-11b"/>
立朝后立市用以為權也<lb/>
牙璋中璋<lb/>
典瑞曰牙璋起軍旅以治兵守鄭司農曰牙璋瑑以為<lb/>
牙牙齒兵象故以牙璋發兵又牙璋中璋皆有鈕牙之<lb/>
飾賈公彥云軍多用牙璋軍少用中璋白虎通曰璋位<lb/>
南方南方陽極而隂生兵亦隂也故以兵起為義如漢<lb/>
有銅虎符魏有兵符以發郡國兵豈牙中之類與<lb/>
白琥<lb/>
<pb n="KR3j0141_WYG_006-12a"/>
刻虎為形者以形成於秋也琥禮西方之玉也以鹽為<lb/>
虎形者亦示武之謂也<lb/>
瑗說文曰瑗大孔璧也人君上除陞以相引<lb/>
環玦<lb/>
荀子曰絶人以玦反絶以環范寗釋榖梁曰君賜之環<lb/>
則還賜之玦則徃葢環之為物或施于佩或施之于帯<lb/>
反絶佩環則不佩玦<lb/>
六幣相合<lb/>
<pb n="KR3j0141_WYG_006-12b"/>
行人合六幣圭以馬璋以皮璧以帛琮以錦琥以繡璜<lb/>
以黼何也昔太王事狄人以皮幣繼之以犬馬終之以<lb/>
珠玊是珠玉重于犬馬犬馬重于皮幣則合圭以馬合<lb/>
璋以皮宜矣繡黼皆隂功也繡則五色之全黼則白黑<lb/>
而已是繡備於黼也則合琥以繡合璜以黼宜矣婚禮<lb/>
納徴以束帛饗禮贈送者以束錦聘禮享君夫人以<lb/>
束帛覿以束錦上大夫與下大夫致賓介饔餼皆<lb/>
以束帛賓介儐之以束錦食禮君侑幣以束帛大<lb/>
<pb n="KR3j0141_WYG_006-13a"/>
夫相食以束錦是帛宜于錦也則合璧以帛合琮以<lb/>
錦宜矣圭東方也馬動物璋南方也皮文物故以為<lb/>
合琥西方也萬寳之成莫備於此故以繡璜北方也隂<lb/>
陽之辨莫㫁於此故以黼此六幣所以合之之意也<lb/>
皮馬不上堂故圭璋特達於上然則璧琮琥璜皆非特<lb/>
達者與<lb/>
伏日厯忌釋曰伏者何也金氣伏藏之日也四時代謝<lb/>
皆以相生立春木代水水生木立夏火代木木生火立<lb/>
<pb n="KR3j0141_WYG_006-13b"/>
冬水代金金生水至于立秋以金代火金畏於火故至<lb/>
庚日必伏庚者金故也<lb/>
臘日風俗通曰禮傳夏曰嘉平殷曰清祀周曰大蜡漢<lb/>
改曰臘臘者獵也因獵取獸祭先祖也漢火行衰于戍<lb/>
故曰臘也漢舊儀曰臘者報諸神鬼古聖賢有功於民<lb/>
者禮記伊耆氏始為蜡蜡者索也歳十二月合聚萬物<lb/>
而索享之也周禮祭蜡則吹豳頌擊土鼓以息老物<lb/>
節有八節<lb/>
<pb n="KR3j0141_WYG_006-14a"/>
玉節玉節之制以玉為之以命數為大小守邦國者用<lb/>
之<lb/>
角節用犀角角在鼻上是角中之貴守都鄙者用之<lb/>
虎節山多虎者用之謂晉國之類以金為節鑄象焉必<lb/>
自以其國所多者於以相别為信<lb/>
人節平地多人者用之謂衛國之類<lb/>
龍節澤多龍者用之謂鄭國之類皆以金為之以英蕩<lb/>
輔之英蕩畫圅也以竹為之而有飾焉盛飾器也輔之<lb/>
<pb n="KR3j0141_WYG_006-14b"/>
者使節不損也<lb/>
旌節道路用之道路謂鄉遂大夫也<lb/>
符節都鄙用之都鄙謂公之子弟及卿大夫采地之吏<lb/>
也<lb/>
管節以竹為之析節竹為符節全竹為管節如今之竹<lb/>
使符也其有商者通之以符節門闗者與市聨事節可<lb/>
同也康誥曰越小臣諸節春秋宋司馬握節以死司城<lb/>
效節于府人而去司馬牛致其邑與珪而適齊<hi>珪守邑土信符</hi>
<pb n="KR3j0141_WYG_006-15a"/>
則守節不特于邦國都鄙雖官府小臣亦有之矣<lb/>
漢竹使符銅虎符各分其半右留京師左付郡守<lb/>
傳司闗凡所達貨賄者則以節傳出之如今移所過文<lb/>
書凡通達于天下者必有節以傳輔之漢制門闗用傳<lb/>
作兩行書繒帛上各持其一出入合之豈古之遺制與<lb/>
　<lb/>
　<lb/>
　<lb/>
<pb n="KR3j0141_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玊堂嘉話卷六<lb/>
</p>
<p>
</p>
  </div>
</body>
</text>
</TEI>
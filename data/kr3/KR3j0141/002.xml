<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉堂嘉話卷二</head> <lb/>
    <p>
<pb n="KR3j0141_WYG_002-1a"/>
欽定四庫全書<lb/>
　玉堂嘉話卷二<lb/>
　　　　　　　　　　　　　　元　王惲　撰<lb/>
看古玉器當觧其刀刻碾刻者刀刻為上碾與刀盖相<lb/>
去甚逺丞相史公嘗収太康墓中玉環名曰泥湫龍係<lb/>
昆吾刻也<lb/>
磨李廷珪墨法商台符嘗云向抄合萬戸用聚星玉版研磨<lb/>
李廷珪墨求木庵書研為墨所畫木庵亟止之曰用李氏墨<lb/>
<pb n="KR3j0141_WYG_002-1b"/>
有法若用一分先以水依分數漬一宿然後磨研乃不傷研<lb/>
論研先觀其石性粗細枯潤不必須有眼者其膩潤視<lb/>
之有紫芒而不拒筆者即端之佳者也<lb/>
看畫當觀其氣次觀神而畫筆又次之用漆㸃睛朱砂<lb/>
紅石緑者皆唐畫也予嘗觀閻立本老子西昇如此<lb/>
許魯齋云古人看漢書皆有傳授不然有難曉者豈律<lb/>
厯天文之謂乎<lb/>
太康冢或云漢梁孝王墓或云晉何曽墓以地里物色<lb/>
<pb n="KR3j0141_WYG_002-2a"/>
考之恐皆非也予向與呉教授會真定因及此呉曰此<lb/>
晉司馬文王陵也曰何據呉曰昔居太康時冢前有廟<lb/>
晉文王祠至田夫野叟皆以文王呼之及發其龜趺皆刻<lb/>
南征並壽之字以史攷之文王南征數矣豈其然歟<lb/>
鹿庵先生曰前漢列傳多少好様度于後插一銘詞篇<lb/>
篇是箇碑表墓誌作者觀此足矣不必他求曹南湖亦<lb/>
嘗説作銘辭法度謂如一人有數事好處取其重者論<lb/>
之及詳史漢論賛其原盖出于此<lb/>
<pb n="KR3j0141_WYG_002-2b"/>
坡詩雖二十字者皆有莫大議論<lb/>
歐公文尊經尚體于中和中做精神<lb/>
鹿庵曰文章以自得不蹈襲前人一言為貴曰取其意<lb/>
而不取其辭恐終是踵人足跡俱不若孟軻氏一字皆<lb/>
存經世大法其辭莊而有精彩也<lb/>
南湖又云非莊無以䧺其辯非騷無以清其氣<lb/>
予嘗問匡衡相業于先生先生曰汝以為何如曰學術<lb/>
有餘而忠謇不足先生為首肯<lb/>
<pb n="KR3j0141_WYG_002-3a"/>
地震說周語伯陽父曰陽伏而不能出隂迫而不能烝于<lb/>
是有地震孔晁云陽氣伏于隂下見迫于隂故不能升以至<lb/>
于動以地道安靜反動為異也又靈臺秘苑云地本于隂而<lb/>
生萬物其形至厚其徳至靜定而不動者也若忽震動是謂<lb/>
臣强陽伏而不能出隂迫而不能入隂有餘也若外戚擅權<lb/>
后妃專政則土為變異小人用下有謀及民擾則地震<lb/>
其分多兵飢若動于宗廟宫庭或動而不已者國有叛<lb/>
臣讒佞並進大臣數動誅罰不以理而上下不相親或<lb/>
<pb n="KR3j0141_WYG_002-3b"/>
政在女子或秋行冬令則地裂若裂而有聲四方不寧<lb/>
地忽陷臣專政民離散亦為失地若火燃者火為陽精<lb/>
地為隂主若或燃則越隂之道行陽之政傷而不克之<lb/>
象臣專恣而終以自害也若地忽生毛為金失其性人<lb/>
将勞役乂漢應奉云人氣内逆則感動天地天變見于<lb/>
星氣日蝕地變見于奇物震動者陽用其精隂用其形<lb/>
猶人之有五臟六體五臟象天六體象地故臟病則氣<lb/>
色發于面體病則欠伸動于貌前世術者乃以日辰分<lb/>
<pb n="KR3j0141_WYG_002-4a"/>
配國土為占嵗日月時辰及災見所在之地皆同用之<lb/>
又有只以日時相加為占者如漢成建始三年日蝕地<lb/>
震杜欽云殆為後宫何以言之日以戊申蝕時加未戊<lb/>
未土也土者中宫之部也其夜地震未央宫殿中今本<lb/>
朝大臣無不安之人外戚無乖刺之心諸侯無强大之<lb/>
國四方無逆理之節此必嫡妾将有爭寵而相害者其<lb/>
法甲為齊乙為海外東夷丙為楚丁為江淮南蠻海岱<lb/>
戊為韓魏中州河濟已為韓魏庚為秦辛為華山以西<lb/>
<pb n="KR3j0141_WYG_002-4b"/>
之國壬為燕趙衛癸為常山以北北方之國子為周丑<lb/>
為翟魏亦主遼東寅為趙楚夘為鄭辰為晉邯鄲趙巳<lb/>
為衛午為秦未為中山梁宋之國申為齊晉魏酉為魯<lb/>
戍為趙呉越亥為燕<lb/>
天鳴有聲人主驚憂而百姓勞失厥土<lb/>
五福太乙所在每嵗須利一事大斿三十六年一交十<lb/>
二年司天十二年司地十二年司人小斿三年一交大<lb/>
斿所在天開眼小斿所在人相食以上皆東平占星劉<lb/>
<pb n="KR3j0141_WYG_002-5a"/>
明之説如此<lb/>
日月徑一千里周三千里何以知之曰周天三百六十<lb/>
有五度以太陽日行一度攷之則知矣<lb/>
周公以陽城土圭測日自王城四面去千里則減一寸<lb/>
凢日食于忩隙間穿紙如錢許取影視之可見食之多<lb/>
寡東缺則西見西缺則東見<lb/>
樞府典故唐初典兵禁中出於帷幄之議故機宻名<lb/>
官開元中設堂後五房而樞宻自為一司其職秘獨<lb/>
<pb n="KR3j0141_WYG_002-5b"/>
宰相得知舎人官屬無得預也貞元之後藩鎮旅拒<lb/>
重以兵屬人乃以中官分領左右神䇿軍而樞宻<lb/>
之職歸於北司然常寄治省寺廡下延英㑹議則<lb/>
屏立殿西勢猶奄奄𫝊道官省語而已至其盛時<lb/>
其貴者號中尉次則樞宻使皆得貼黄除吏唐末<lb/>
乃除北司并南北軍於樞宻使遂總天下之兵五<lb/>
代以来多以武人領使而宰相知院事至宋復置<lb/>
副貳簽書直學士之名大略文武㕘用間以宰相<lb/>
<pb n="KR3j0141_WYG_002-6a"/>
兼領故得進退大吏預聞機政其任職盖重矣<hi>陳繹修西</hi>
<hi>府記</hi>
西使記壬子嵗皇弟實喇統諸軍奉詔西征凢六年<lb/>
拓境㡬萬里己未正月甲子常徳<hi>字仁卿</hi>馳驛西覲<lb/>
自和林出烏遜中西北行二百餘里地漸髙入站經<lb/>
瀚海地極髙寒雖酷暑雪不消山石皆松文西南七<lb/>
日過瀚海行三百里地漸下有河濶數里曰罕木納<lb/>
夏漲以舟楫濟數日過龍骨河復西北行與巴實伯<lb/>
<pb n="KR3j0141_WYG_002-6b"/>
里南以相直近五百里多漢民有二麥黍榖河西注<lb/>
瀦為海約千餘里曰赫色勒巴實多魚可食有碾磑<lb/>
亦以水激之行漸西有城曰伊瑪又西南行過博囉<lb/>
城所種皆麥稻山多栢不能株絡石而長城居肆囿<lb/>
間錯土屋忩户皆琉璃城北有海鐵山風出往往吹<lb/>
行人墮海中西南行二十里有關曰特穆爾徹辰守<lb/>
關者皆漢民關徑崎嶇似棧道出關至阿里瑪圖<lb/>
城市井皆流水交貫有諸菓惟𤓰蒲萄石榴最佳囘<lb/>
<pb n="KR3j0141_WYG_002-7a"/>
紇與漢民雜居其俗漸染頗似中國又南有齊黙克城<lb/>
居民多并汾人有獸似虎毛厚金色無文善傷人有蟲<lb/>
如蛛毒中人則煩渇飲水立死惟過醉蒲萄酒吐則觧<lb/>
有㗜酒博囉城迤西金銀銅為錢有文而無孔方至瑪<lb/>
哈忠以馬撁拖床逓鋪負重而行疾或曰竒爾濟蘓易<lb/>
馬以犬二月二十四日過伊都兩山間土平民多溝洫<lb/>
映帶多故壘壊垣問之盖契丹故居也計其地去和林<lb/>
萬五千里而近有河曰伊遜流洶洶東注土人云此黄<lb/>
<pb n="KR3j0141_WYG_002-7b"/>
河也二十八日過塔喇寺三月一日過　　城有浮圖<lb/>
諸囘紇祈拜之所三日過丕實南諸囘紇貿易如上已<lb/>
節四日過呼展河渡船如弓鞋然土人云河源出南大<lb/>
山地多産玉疑為崑崙山以西多龜蛇行相雜郵亭客<lb/>
舍甃如浴室門户皆以琉璃飾之民賦嵗止輸金錢十<lb/>
文然貧富有差八日過塔實干城大而民繁時羣花正<lb/>
坼花唯梨薔薇玫瑰如中國餘多不能指名城之西所<lb/>
植皆蒲萄粳稻有麥亦秋種又其滿地産藥十數種皆<lb/>
<pb n="KR3j0141_WYG_002-8a"/>
中國所無藥物療疾甚效曰阿哲爾狀如苦参治馬䑕<lb/>
瘡婦人損胎及打撲内損用豆許嚥之自消曰阿錫爾<lb/>
状如地骨皮治婦人産後衣不下又治金瘡膿不出嚼<lb/>
碎傅瘡上即出曰弩格薩爾形似桔梗治金瘡及腸與<lb/>
筋㫁者嚼碎傅之自續餘不能盡録十四日過安巴河<lb/>
夏不雨秋則雨溉田以水地多蝗有飛鳥食之十九日<lb/>
過淋沁城其地有桑棗征西鄂囉屯駐于此二十六日<lb/>
過瑪勒城又過諾爾桑城草皆苜蓿藩籬以栢二十九日<lb/>
<pb n="KR3j0141_WYG_002-8b"/>
過塔舒爾城滿山皆鹽如水晶状近西南六七里新得國<lb/>
曰穆錫其牛皆駝峰黒色地無水土人隔山嶺鑿井相<lb/>
沿數十里下通流以溉田所属山城三百六十已而皆<lb/>
下惟檐寒西一山城名竒塔卜孤峯峻絶不能矢石丙<lb/>
辰年王師至城下城絶髙險仰視之㡌為墜諸道並進<lb/>
敵大驚令相大哲古納實哩來納欵已而烏爾古納蘓勒坦<lb/>
出降蘓勒坦猶國王也其父領兵别據山城令其子取之<lb/>
七日而陷金寳物甚多一帶有直銀千笏者其國兵皆<lb/>
<pb n="KR3j0141_WYG_002-9a"/>
刺客俗見男子勇壮者以利誘之令手刃父兄然後充<lb/>
兵醉酒扶入窟室娱以音樂美女縱其慾數日復置故<lb/>
處既醒問其所見教之能為刺客死則享福如此因授<lb/>
以經呪日誦盖使蠱其心志死無悔也令潜使未服之<lb/>
國必刺其主而後已雖婦人亦然其穆錫國在西域中<lb/>
最為兇悍威脅鄰國霸四十餘年王師既克誅之無遺<lb/>
類四月六日過竒拉爾城所産蛇皆四跗長五尺餘首<lb/>
黒身黄皮如鯊魚口吐紫艶過阿勒鼎城密藏達爾人<lb/>
<pb n="KR3j0141_WYG_002-9b"/>
被髪率以紅帕勒首衣青如鬼然王師自入西域降者㡬<lb/>
三十國有佛國名克實宻爾西在印毒西北盖𫝊釋迦氏<lb/>
衣鉢者其人儀状甚古如世所繪逹磨像不茹葷酒日<lb/>
啖粳一合所談皆佛法禪定至暮方語丁巳嵗取布達<lb/>
國南北二千里其主曰哈里巴其城有東西城中有大<lb/>
河西城無壁壘東城固之以甓繪其上甚盛王師至城<lb/>
下一交戰破勝兵四十餘萬西城陷皆盡屠其民尋圍<lb/>
東城六日而破死者以數十萬哈里巴以舸走獲焉其<lb/>
<pb n="KR3j0141_WYG_002-10a"/>
國俗富庻為西域冠宫殿皆以沉檀烏木降真為之壁<lb/>
皆以黒白玉為之金珠珍貝不可勝計其妃后皆漢人<lb/>
所産大珠曰太嵗彈蘭石瑟瑟金剛鑚之類𢃄有直千<lb/>
金者其國六百餘年𫝊四十主至哈里巴則亡人物頗<lb/>
秀于諸國所産馬名托必察哈里巴不悦以橙漿和糖<lb/>
為飲琵琶三十六絃初哈里巴患頭痛醫不能治一伶<lb/>
人作新琵琶七十二絃聴之立觧土人相傳布達諸國<lb/>
之祖故諸國皆臣服布達之西馬行二十日有天房内<lb/>
<pb n="KR3j0141_WYG_002-10b"/>
有天使神國之祖𦵏所也師名班巴爾其房中懸鐵絙<lb/>
以手捫之心誠可及不誠者竟不得捫經文甚多皆為<lb/>
班巴爾所作轄大城數十其民富實西有宻實勒國尤<lb/>
富地産金人夜視有光處誌之以灰翼日發之有大如<lb/>
棗者至布達六千餘里國西即海海西有富浪國婦人<lb/>
衣冠如世所畫菩薩伏男子炫服皆善寝不去衣雖夫<lb/>
婦亦異處有大鳥駝蹄蒼色鼓翅而行髙丈餘食火其<lb/>
卵如升許其實喇斯國出珍珠其王名烏蘓阿逹必云<lb/>
<pb n="KR3j0141_WYG_002-11a"/>
西南海也採珠盛以革囊止露兩手腰絙石墜入海手<lb/>
取蛤并泥沙貯于囊中遇惡蟲以醋噀之即去既得蛤<lb/>
滿囊撼絙舟人引出之往往有死者印毒國去中國最<lb/>
近軍民一千二百萬户所出細藥大胡桃珠寳烏木雞<lb/>
舌賔鐵諸物國中懸大鐘有訴者擊之司鐘者紀其事<lb/>
及時王官亦紀其名以防姦欺民居以蒲為屋夏大熱<lb/>
人處水中己未年七月烏林國阿必鼎蘓勒坦來降城大<lb/>
小一百二十民一百七十萬山產銀黒契丹國名竒勒<lb/>
<pb n="KR3j0141_WYG_002-11b"/>
揚王名和達瑪鼎蘓勒坦聞王大賢亦來降其巴爾斯大<lb/>
城獅子䧺者鬃尾如纓拂傷人吼則聲從腹中出馬聞<lb/>
之怖溺血狼有鬃孔雀如中國畫者唯尾在翅内每日<lb/>
中振羽香猫似土豹糞溺皆香如麝鸚鵡多五色風駝<lb/>
急使乗日可千里鵓鴿傳日亦千里珊瑚出西南海取<lb/>
以鐵網髙有至三尺者蘭赤生西南海山石中有五色<lb/>
鴨其價最髙金剛鑚出印毒以肉投大澗底飛鳥食其<lb/>
肉糞中得之薩巴爾出西海中盖瑇瑁之遺精蛟魚食<lb/>
<pb n="KR3j0141_WYG_002-12a"/>
之吐出年深結為香價如金其假者即犀牛糞為之也骨<lb/>
篤犀大蛇之角也觧諸毒龍種馬出西海中有鱗角牡<lb/>
馬有駒不敢同牧騮馬引入海不復出皁鵰一産三卵<lb/>
内一卵生犬灰色而毛短隨母影而走所逐禽無不獲者<lb/>
壠種羊出西海羊臍種土中溉以水聞雷而生臍系地<lb/>
中及長驚以木臍㫁嚙草至秋可食臍内復有種又一<lb/>
婦人觧馬語即知吉凶甚驗其怪異等事不可殫紀往<lb/>
還凡一十一月郁歎曰西域之開始自張騫其土地山<lb/>
<pb n="KR3j0141_WYG_002-12b"/>
川固在也然世代浸逺國號變易事亦難攷今之所謂<lb/>
瀚海者即古金山也印毒即漢身毒也曰駝鳥者即安<lb/>
息所産大馬爵也宻實勒即唐拂菻地也觀其土産風<lb/>
俗可知己又新唐書載拂菻去京師四萬里在西海上<lb/>
所産珍異之物與今日地里正同盖無疑也中統四年<lb/>
三月渾源劉郁記<lb/>
堂叔伯者是並父之兄弟也<lb/>
父之姊妹謂之女叔女弟<lb/>
<pb n="KR3j0141_WYG_002-13a"/>
鄂王岳飛諡忠武文主爾忘身兹謂人臣之大節諡<lb/>
以表行必稽天下之公言申錫賛書追告幽穸故<lb/>
太師追封鄂王諡忠武岳飛威名震於遐邇智略<lb/>
根乎詩書結髪從戎前無堅敵枕戈勵志誓清中<lb/>
原謂恢復之義為必伸謂忠憤之氣為難遏上心<lb/>
宻契詔札具存夫何權臣力主和議未究凌煙之<lb/>
偉績先罹偃月之隂謀李將軍口不出辭聞者流<lb/>
涕藺相如身雖已死凛然猶生宜髙皇眷念之不忘肆<lb/>
<pb n="KR3j0141_WYG_002-13b"/>
孝廟哀矜之備至還故官而禮𦵏頒祠額以旌褒逮于<lb/>
先帝之時襚以真王之爵既觧誣于累聖可無憾于九<lb/>
京然而易名之典雖行議禮之言未一始為忠愍之號<lb/>
旋更武穆之稱朕獲覩中興之舊章灼知皇祖之本意<lb/>
爰取危身奉上之實仍采克定禍亂之文合此兩言節<lb/>
其一惠昔孔明之志興漢室若子儀之光復唐都雖計<lb/>
效以或殊在秉心而弗異垂之典册何嫌今古之同符<lb/>
頼及子孫将與山河而並乆英靈如在茂渥有承<lb/>
<pb n="KR3j0141_WYG_002-14a"/>
鹿庵先生曰作文之體其輕重先後猶好事者以畫娯<lb/>
客必先示其尋常而使精妙者出其後予偶悟曰此倒<lb/>
食甘蔗之意也<lb/>
作文字亦當從科舉中來不然豈惟不中格律而汗漫<lb/>
披猖無首無尾是出入不由户也又云後學雖不業科<lb/>
舉至于唐一代時文律賦亦當披閲而不可忽其中體<lb/>
制規模多有妙處<lb/>
二王行書其蜿蜒欹傾之状若行雲流水似不拘于律<lb/>
<pb n="KR3j0141_WYG_002-14b"/>
然即以筆意求之其端莊流麗皆有餘韻唯具眼乃能<lb/>
識之<lb/>
鹿庵先生嘗以厯代史學試問於不肖惲對曰自史漢<lb/>
而下文字率猥併無法如新唐書雖事増于前辭省于<lb/>
舊字愈竒而氣愈索不若新五代一唱而三嘆有餘音<lb/>
者矣先生為忻然<lb/>
西方之地物香而人臭或者謂飲食致然與草木之氣<lb/>
所奪故也予曰不然西方者乃中國之隂也陽為馨香<lb/>
<pb n="KR3j0141_WYG_002-15a"/>
隂為臭穢西方氣偏不得中和之正故香臭異常<lb/>
辛殿撰小傳弃疾字幼安濟南人姿英偉尚氣節少與<lb/>
泰安党懷英友善肅慎氏既有中夏誓不為金臣子一<lb/>
日與懷英登一大丘置酒曰吾友安此余将從此逝矣<lb/>
遂酌别而去既歸宋宋士夫非科舉莫進公笑曰此何<lb/>
有消青銅三百易一部時文足矣已而果擢第孝宗曰<lb/>
是以三百青蚨博吾爵者耶其為授觀文殿修撰及議<lb/>
邊事主和者衆公曰昔齊桓公雪九世之恥春秋韙之<lb/>
<pb n="KR3j0141_WYG_002-15b"/>
况我與金人不同戴天讎邪今日之計有戰伐而已時<lb/>
丞相侂胄當軸與公議合自是敗盟開邉用兵於江淮<lb/>
間者數年公力為居多開禧二年除知紹興府至陛辭<lb/>
復以金人危亂宜亟攻為言辭情慷慨義形于色繼侂<lb/>
胄再議恢復乃以樞宻都承㫖召公於越中道以疾卒<lb/>
道號稼軒居士今文集中壽南澗翁者盖侂胄也初公<lb/>
在北方時與竹溪嘗逰泰山之靈巖題名曰六十一上<lb/>
人破辛字也至元二十年予按部來游其石刻宛在<lb/>
<pb n="KR3j0141_WYG_002-16a"/>
聖上御極十有八年當至元十一年丙子春正月江左<lb/>
平冬十二月圖書禮器並送京師勅平章太原張公兼<lb/>
領監事尋詔許京朝官假觀予遂與左山商台符叩閤<lb/>
披閲者竟日凡得書畫二百餘幅今列于左<lb/>
王羲之四月帖<hi>四十字</hi>
獻之三帖<hi>一洛中二佳音三北問</hi>
王羲之與謝安石評書帖後有䟦云古人作字悉平生用<lb/>
功安有不絶出于古今者邪觀王謝首所爭若此况他<lb/>
<pb n="KR3j0141_WYG_002-16b"/>
哉葢帖中有云自於山谷中臨學鍾氏張芝等書二十<lb/>
餘年竹葉樹皮山石板木不可知數至縠牋藤紙反復書之<lb/>
佳者收採自書皆記不能得而云此公何時用功夫深不逹耳<lb/>
獻之鄱陽帖<lb/>
右軍威畧帖八十二字入梁唐御府至宋入蘇大簡<lb/>
家崇寕癸未襄陽米芾審定真跡其圖書有秘玩手<lb/>
臨<lb/>
智永禪師臨右軍四帖後東坡䟦云辨書如聴響切脈<lb/>
<pb n="KR3j0141_WYG_002-17a"/>
知其美惡則可謂必能名之者過也予觀秘閤墨跡皆<lb/>
唐人硬黄臨本但得臨本皆可蓄惟鵝羣一帖似是獻<lb/>
之真筆熈寧五年子瞻書<lb/>
褚遂良臨黄庭南唐昇元三年装背紙則黄硬<lb/>
米芾學右軍書并論其筆法後一幅亦學右軍書退之<lb/>
詩俗書趂姿媚此公不為石鼔發想亦見此等物耳<lb/>
獻之草洛神賦紙極殘缺向明視背萬綻縱横<lb/>
謝安東山帖<lb/>
<pb n="KR3j0141_WYG_002-17b"/>
右軍快睛帖米襄陽臨本<lb/>
蘭亭五言帖後䟦云唐虞世南臨本<lb/>
晉王恬帖<hi>三十一字</hi>
晉王敦帖作草聖書皆晉史中語<lb/>
獻之書洛神賦後有梁普光間題䟦云唐人臨本不名<lb/>
何人<lb/>
獻之書陸士衡文賦<lb/>
鍾太傅墨蹟議事表後錢惟演范堯夫薛道祖<lb/>
<pb n="KR3j0141_WYG_002-18a"/>
題錢文僖公題尚父嘗寳此帖尚父謂武肅王鏐<lb/>
也<lb/>
唐太宗二帖一兩行十字若珠還合浦劔入延平泰和<lb/>
二年三月司封貟外郎栁公權記<lb/>
唐𤣥宗賜道士李涵光勅<lb/>
李陽氷墨跡篆侍御帖上有李後主合同印<lb/>
李陽氷篆二十六字後有韋處厚李商隱題商隱字體<lb/>
絶類黄庭經時開成三年也<lb/>
<pb n="KR3j0141_WYG_002-18b"/>
髙閑上人詫得韓序帖後有韓琦劉敞富弼歐陽修宋<lb/>
敏求題云此卷蠟紙書非摹本也歐云如此韓公稱實<lb/>
録云書係顛草<lb/>
歐陽率更帖二臨本度尚帖襄陽審定真蹟秘玩<lb/>
智永禪師春雨帖　真草千文墨跡<lb/>
唐相李憕聨句帖後䟦云筆勢似李北海<lb/>
李北海毒熱帖臨本李邕手簡後題觀者黄魯直張浮<lb/>
休邵□王詵張舜民等凡六十九人<lb/>
<pb n="KR3j0141_WYG_002-19a"/>
僧髙閑觀張旭顛逸帖<lb/>
唐史惟則墨跡篆𨽻韻系小篆體例修狹後張浮休李<lb/>
公麟䟦<lb/>
李太白醉歸墨跡後自題云吾頭懵懵試書此不能自<lb/>
辨賀生為我讀之汝年少眼明上有四世三公之印<lb/>
懷素草　千文草聖　遊京師帖　論草字帖　自叙<lb/>
帖　布帘帖　上林花發帖<lb/>
唐髙宗已下諸帝墨跡手詔<lb/>
<pb n="KR3j0141_WYG_002-19b"/>
李北海休休帖<lb/>
白少傅墨跡六偈子<lb/>
唐元和大理評事呉通㣲行書千文<lb/>
唐人草北山移文垂拱二年寫貞元甲戌陸贄觀筆法<lb/>
似是孫過庭<lb/>
唐僧亞栖書<lb/>
呉彩鸞龍鱗楷韻後栁誠懸題云呉彩鸞世傳謫仙也<lb/>
一夕書廣韻一部即鬻于市人不測其意稔聞此説罕<lb/>
<pb n="KR3j0141_WYG_002-20a"/>
見其書數載勤求方獲斯本觀其神全氣古筆力遒勁<lb/>
出於自然非古今學人可及也時泰和九年九月十五<lb/>
日題其冊共五十四葉鱗次相積皆留紙縫<hi>天寳八載製</hi>
懷素洛中帖近于洛中得王右丞苔磯靜釣水閣閒棊<lb/>
二畫其林野之思物景之清不覺身在其間信精筆感<lb/>
人也如此<lb/>
李白墨跡送賀八歸越詩<lb/>
顔書　與兄常山太守書　乞米帖　與宗室李太保<lb/>
<pb n="KR3j0141_WYG_002-20b"/>
勉　奉辭帖　與盧八倉公　　快雪晴時帖二十<lb/>
八字　與李太保状後有唐陳銓印誌　　　祭濠州<lb/>
文<lb/>
孫過庭墨跡草書譜過庭字䖍禮陳留人髙宗垂拱二<lb/>
年書徽宗書譜云孫草書皆逼羲獻妙于用筆雋㧞剛<lb/>
㫁出於天材非積習所可至<lb/>
孫思邈書計二十一字<lb/>
東坡書洗玉池銘擘窠真書瘦勁<lb/>
<pb n="KR3j0141_WYG_002-21a"/>
神奎閤碑墨跡及上清儲祥宫碑墨跡皆後書老泉撰<lb/>
商左山云盖避黨禍故改云<lb/>
東坡醉書盧仝詩為團練使書<lb/>
東坡觀世音賛靖康元年五月書盖公殁前二月絶筆<lb/>
書也<lb/>
　<lb/>
　<lb/>
　<lb/>
<pb n="KR3j0141_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉堂嘉話卷二<lb/>
</p>
<p>
</p>
  </div>
</body>
</text>
</TEI>
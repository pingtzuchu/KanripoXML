<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉堂嘉話卷三</head> <lb/>
    <p>
<pb n="KR3j0141_WYG_003-1a"/>
欽定四庫全書<lb/>
　玉堂嘉話卷三<lb/>
　　　　　　　　　　　　　元　王惲　撰<lb/>
楊凝式小字詩式字虚白五代時人號希維居士又云<lb/>
闗西老人<lb/>
心印帖李老君枕中經招客同飲帖皆唐人書<lb/>
韓魏公書杜少陵畫鶻詩<lb/>
擘窠大字墨跡山谷書繼月帖云繼月學書未知其要處<lb/>
<pb n="KR3j0141_WYG_003-1b"/>
東坡先生云大字難於結宻而無間小字難於寛綽而有<lb/>
餘又云學書時臨摹可得形似大要多取古書細看令<lb/>
入神乃到妙處惟用心不雜乃是入神要格<lb/>
山谷為甥張大同書擘窠大字一卷中云涪翁自黔南<lb/>
遷于僰道二年矣寓舍在城南屠兒村側蓬藋柱宇鼪<lb/>
鼯同逕然頗為諸少年以文章翰墨見强尚有中州時<lb/>
舉子習氣未除耳至於風日晴㬉策杖蹇蹶雍容林丘<lb/>
之下清江白石之間老子於諸公亦有一日之長時涪<lb/>
<pb n="KR3j0141_WYG_003-2a"/>
翁年五十六病足不能拜心腹中蔕芥如懷瓦石未知<lb/>
後日復能作如此字否其筆勢從横意韻瀟散絶類瘞<lb/>
鶴銘　書少陵畫鶻等詩<lb/>
山谷練湖夜雨草聖瘦藤草聖十三篇辛未人日書皆公詩<lb/>
也草聖贈元亮姪兩首草書亷頗傳書韓非子十六篇後䟦<lb/>
云姪從萬里來求書法此不急務也以萬里來故不能已<lb/>
山谷書一十幅内此君軒詩擘窠大字體極瘦勁又起<lb/>
草墓銘一草聖詩三首書王摩詰詩<lb/>
<pb n="KR3j0141_WYG_003-2b"/>
山谷書一十幅内草聖一為李華重試南豐鄭熈棗核<lb/>
筆崇寧四年南樓書盖公絶筆也<lb/>
達觀臺詩草聖六言詩内行書五首皆摩詰王建王介<lb/>
甫東坡詩後自云老眼昏花書不能佳如醜婦昏鏡中<lb/>
梳妝似亦妍耳<lb/>
蘇才翁草聖少陵二首<lb/>
蘇氏寳章東坡黄門邁遲等帖遲即潁濵子也<lb/>
逺渉帖予二十年前觀於大名魏氏家未敢必為孔明<lb/>
<pb n="KR3j0141_WYG_003-3a"/>
書及入秘監見宣和書譜乃知宋御府所収為武侯書<lb/>
明矣<lb/>
米書黄龍寺碑<hi>宋相張商英撰</hi>
襄陽書一十幅内兩卷佳<lb/>
蔡襄元祐續帖凡九帖帖帖筆法不同<lb/>
宋少卿𢎞道説嘗見李徳新所藏碑本云書學之傳蔡<lb/>
邕得之于神人邕傳女文姬文姬傳鍾繇繇傳衛夫<lb/>
人夫人傳羲之羲之傳獻之獻之傳羊欣欣傳蕭子<lb/>
<pb n="KR3j0141_WYG_003-3b"/>
雲子雲傳王僧䖍僧䖍傳智永智永傳智果智果傳<lb/>
虞世南世南傳歐陽詢詢傳張長史長史傳顔魯<lb/>
公<lb/>
閻立本畫古帝王一十四人<lb/>
漢文昭帝　　光武皇帝　　魏文帝<lb/>
蜀昭烈皇帝　呉孫權　　　晉武帝<lb/>
陳宣帝　　　陳文帝　　　陳廢帝<lb/>
後主叔寳　　齊文宣帝　　周武帝<lb/>
<pb n="KR3j0141_WYG_003-4a"/>
隋文帝　　　煬帝　　前宋楊褒家藏後入秘閣富<lb/>
弼韓琦題識其後但文昭帝有觧云漢文廟樂曰昭徳<lb/>
故曰文昭帝又云偽蜀李壽曽立號曰漢興廟謚曰昭<lb/>
文此文昭又恐非也十四帝除漢文陳宣廢帝後主煬<lb/>
帝餘皆衮冕若五方帝之儀其曹丕司馬炎宇文邕容<lb/>
色皆嚴毅可畏其宇文邕髯糢糊滿頷兩顴上亦有長<lb/>
鬚下垂<lb/>
晉顧愷之青牛道士圖<hi>道士即封君達</hi>　畫洛神賦<lb/>
<pb n="KR3j0141_WYG_003-4b"/>
呉道子䕶法善神<lb/>
閻立本阮孚䗶屐圖老子出門圖老子西昇經下虞世<lb/>
南楷書各段事跡<lb/>
王維山水圖輞川圖驪山圖<lb/>
李思訓崆峒山圖　李昭道避暑宫圖　戴嵩牛　李<lb/>
将軍鶻　唐人翦鬃馬　貫休竹　韓幹正面馬　韋<lb/>
偃羣衛圖　唐人化行天竺　荆浩江村早行　韓幹<lb/>
四馬圖<hi>七人解衣下水</hi>　李昇水墨滕王閣圖合幅上畫人物<lb/>
<pb n="KR3j0141_WYG_003-5a"/>
宴<lb/>
張萱界畫宫閤侍女圖及醉女圖<hi>内有以紫色粉塗面者</hi>　韓幹<lb/>
三花御馬真　張萱虢國夫人夜逰圖　小李將軍翠<lb/>
微宫圖合幅一幅畫騎者十四人歩者二一幅騎者十<lb/>
人牧馬者十四人<lb/>
曹将軍霸獵騎圖人物結束類開元初羽林守捉衣雜<lb/>
色錦袍裹方平巾𢃄長刃兩鞬箭左手握弧右抽矢于<lb/>
房驊騮馬豹韉紅錦襴胷鞅同勒有鑣朱絲絛鞚馬迅<lb/>
<pb n="KR3j0141_WYG_003-5b"/>
疾殆逐獸然筆畫勁硬如鐵屈者御題神品上上<lb/>
宋諸帝御容自宣祖至度宗凡十二帝内懷懿皇后李<lb/>
氏用紫色粉自眉已下作兩方葉塗其面頰直鼻梁上<lb/>
下露真色一線若紫紗羃者後見古今注魏文帝宫人<lb/>
有巧笑者以妬錦絲作紫粉塗拂其面<lb/>
宋郊天儀仗圖　衮冕圖　車輅圖<lb/>
易元吉獐猿　蓼花草蟲　楊棐象<lb/>
黄筌猨　李伯時水墨馬　羣馬圖<lb/>
<pb n="KR3j0141_WYG_003-6a"/>
丘慶餘花禽　鍾隠雙禽圖　黄筌碎金圖<lb/>
崔白梅竹寒雀　李公年桃溪春色　艾宣竹鶴<lb/>
胡瓌馬騎契丹人凡畫毛尾取狼毫疏渲<lb/>
張戡騉馬圖　崔慤江鴨　李伯時着色馬<lb/>
郭忠恕避暑宫作界畫　黄居宷鹿<lb/>
艾宣雞冠黄葵　杜鵑花圖　崔白秋塘戯鴨<lb/>
郭忠恕界畫着色宫閤圖<lb/>
李伯時着色夜逰宫圖<hi>嬪十人奄四人皆騎</hi>
<pb n="KR3j0141_WYG_003-6b"/>
徽宗臨張萱宫騎圖　李伯時淵明圖<lb/>
李伯時蓮社圖　趙大年小景　郭忠恕飛仙圖<lb/>
郭熈秋山圖<lb/>
因念人與事機㑹合皆有數存其間九年春予一夕夢<lb/>
謁平章公於府第之東堂酒數行發書一櫃示予皆粉<lb/>
圖繪本金文玊牒今觀中秘所有璀璨溢目與夢中所<lb/>
見略同吁亦異哉傳曰嗜慾将至有開必先信哉斯言<lb/>
也作書畫目錄序<lb/>
<pb n="KR3j0141_WYG_003-7a"/>
王晉卿烟江叠嶂圖并和坡詩李伯時畫明皇乘三鬃<lb/>
赤驃後䟦云昔李将軍思訓畫明皇擁嬪御數十騎摘<lb/>
𤓰伯時仍為山路小橋至元元年與翟處正觀于東平<lb/>
武濟之家<lb/>
又觀東坡與蒲資政傳正書并覓柿霜無核棗四帖有<lb/>
張行簡董師中元遺山䟦語<lb/>
僧傳古坐龍至元元年宣慰張順齋為春旱于范大師觀迎<lb/>
此龍於嚴東平北宅每旱張是圖輙雨此日亦然龍蒼胡蹲<lb/>
<pb n="KR3j0141_WYG_003-7b"/>
坐火雲中項與鱗甲間皆有緑髪世所畫皆蝤蚓耳<hi>宣和題妙品</hi>
趙邈搠噀墨虎至兩目夾鏡睛隨人轉同史左丞觀於<lb/>
田尚書和卿家以上二畫皆有詩人意古人欲以一藝<lb/>
名世者必精思入神極古今之變而後已故能洞達天<lb/>
機氣隨物在至觀之者亦有感格相應之理如摩詰苔<lb/>
磯靜釣水閣閒棊令人不覺身在其間傳古龍出雨應<lb/>
氣來噀墨虎睛逐人轉鄰姬顰蹙馬踐家具之變此長<lb/>
沙云精筆感人有如此者盖非虚談也秋澗老人題<lb/>
<pb n="KR3j0141_WYG_003-8a"/>
丁丑秋奉御脱烈傳㫖本院定撰順徳資戒碑及普門<lb/>
塔碑銘鹿庵曰老夫作資戒文乃令不肖撰塔銘惲謝<lb/>
不敏先生曰但作吾深意存焉及畢聞奏頗稱㫖今日<lb/>
乃悟先生其誘掖成就後生如此<lb/>
陳希夷嘗有詩云我見世人忙箇箇忙如火忙者不為<lb/>
身為身忙却可<lb/>
商左山云顔平原中興頌葢變玉筯大篆為真楷耳<lb/>
劉房山嘗説海陵欲南征先以十八人服御與上一同<lb/>
<pb n="KR3j0141_WYG_003-8b"/>
私行抵淮上以覘虚實號曰黒䕶衛前次相下宿南郭<lb/>
逆旅張燈置酒聞有新進失職劉其姓者先在邸中召<lb/>
與飲劉素善謳能詩即以歌侑觴辭氣忼慨禮貌甚恭<lb/>
上喜甚遂詢其所以至此之意而黙識之黎明劉復持<lb/>
酒餞謝上既乗以手札付劉曰府尹我親知也可用此<lb/>
投獻取錢㡬千緡劉依命謁府尹疑通刺乆不報見左<lb/>
右遑遽具儀物受㫖方悟疇昔為海陵云及還宫即特<lb/>
㫖起復劉為京朝官後從南狩同殁江上<lb/>
<pb n="KR3j0141_WYG_003-9a"/>
至元十五年戊寅正月甲寅乙酉朔同李侍講徳新應<lb/>
奉李謙陪百官就位望拜行在所凢七拜其侍儀司先<lb/>
一日於端門兩闕間灰界方所以板書百官號隨各司依<lb/>
品秩作等列班定以次入宫行禮禮畢由左掖門出風<lb/>
埃大作所謂出門塵漲如黄霧始覺身從天上歸曽有<lb/>
口號一絶隔夜端門分板位平明簮笏列鴛行紫雲低<lb/>
覆千官入潤作金爐百和香<lb/>
讀韓文孔戣墓銘孔子三十八世孫戣字音作蘇回反<lb/>
<pb n="KR3j0141_WYG_003-9b"/>
王承㫖慶八秩詩西庵云人材落落自天成千佛經中第一<lb/>
名已令貳膳常珍進但入朝行以杖行商左山云藥裹封<lb/>
災隨臘去酒杯稱壽逐年新胡紫山云堅辭不允老而<lb/>
傳几杖恩光又十年勇折桓文匡政弊力扶周孔上經<lb/>
筵又云塞破乾坤享重名玉堂東觀又尊榮香山如礪<lb/>
瀘溝帶才與斯文作主盟<lb/>
宋人畫瓊花圖花蘂團團作九葉如聚八仙花楊州人<lb/>
説近嵗其花已枯朽矣<lb/>
<pb n="KR3j0141_WYG_003-10a"/>
米元暉所藏古端研其背刻云此研色青紫而潤下岩<lb/>
石也先公得于山谷若文室中磨李廷珪墨試諸葛氏<lb/>
筆世間真有揚州鶴也後題曰元暉山谷云虎兒筆力<lb/>
能扛鼎好著元暉繼阿章米因以字之亦羲之獻之例<lb/>
也<lb/>
祠堯舜禹于所都唐開元五年為始從褚無量請也見<lb/>
無量傳<lb/>
王黄華稱香品有蟠螭小月夜忩幽几之辭公壽止五<lb/>
<pb n="KR3j0141_WYG_003-10b"/>
十三官至承務郎翰林修撰<lb/>
黄華論汴河前宋以洛河入汴為京西漕路其後黄河<lb/>
漸南洛水舊道斷絶今汴河名存其實止是京索須三<lb/>
水自滎澤南入汴河故道行流<lb/>
徽宗臨張萱宫騎圖其侍從有挈金驝駝者盖唐制宫<lb/>
人用金駝貯酒玉龜藏香<lb/>
趙同簽説髙麗東北有第五頭城其地有五城此盖從<lb/>
南第一城也<lb/>
<pb n="KR3j0141_WYG_003-11a"/>
宋克温説今隂山古金山也古于闐今曰鄂端古烏孫<lb/>
今俄羅斯瀚海今杭愛薛良河今索隆噶囘鶻今輝和爾囘<lb/>
紇今囘囘不谷寒必里克汗身毒印都吐蕃上波柘枝<lb/>
舞本拓㧞舞金人以名不佳改之<lb/>
屈原湘中廟題曰清烈公<lb/>
唐車服志帶拖尾取順下之義魚袋取其清潔魚目不<lb/>
瞑勤而不懈也<lb/>
契丹以其國産鑌鐵乃為國號故女真稱金以勝之或<lb/>
<pb n="KR3j0141_WYG_003-11b"/>
謂以水生金非也髙麗盖州盖葛牟城也明昌初易名<lb/>
曰辰州<hi>鹿庵云</hi>
有㫖講究光禄寺職掌寺與卿漢官也應劭曰光明祿<lb/>
爵勛功也言光禄典郎謁者虎賁羽林舉不失徳賞不<lb/>
失勞故曰光禄勛郎中令秦始置掌宫殿門戸及諸郎<lb/>
在殿中之侍衛者故曰郎中令漢因之不改北齊隋唐<lb/>
止掌肴膳許左丞作新定官制圖大抵以唐為則品從<lb/>
略與金同<lb/>
<pb n="KR3j0141_WYG_003-12a"/>
杭州畫工潘氏寫真其法不用朽先草直以筆寫又不<lb/>
粉背言形似易容色難<lb/>
晦庵云周之肅拜今之長揖也<lb/>
唐檢校名盖正官上加官<lb/>
沅州安撫使郭彦髙大名人説廣中風土其地皆山如<lb/>
水之波浪然盖古盤瓠國在夜郎西南數百里與大理<lb/>
東境相接郭有詩地連兩廣多蛇窟水隔三湘絶雁<lb/>
書<lb/>
<pb n="KR3j0141_WYG_003-12b"/>
丁丑嵗二月初黄河自陜州靈寶清澄至河南府或云<lb/>
自潼關至三門集津王子年拾遺記丹丘千年一燒黄河<lb/>
千年一清又曰聖人生鹿庵曽命擬中省賀表天開昌<lb/>
運統一車書地應休徴河清陜洛恭惟徳昭天漢恩溥<lb/>
淵泉覆幬何止于中華洋溢逺沾于方表以致潤涵九<lb/>
折鏡浄兩涯自陜至巴㡬千里之餘由乙踰丙殆三旬<lb/>
之久鱗介之泳㳺可鑑山林之形影皆分躍圖馬于龍<lb/>
宫未容専美舞馮夷于鱗屋時出効靈顧兹上瑞之方<lb/>
<pb n="KR3j0141_WYG_003-13a"/>
臻特表吾皇之至聖臣某等叨居華省幸覩榮光敢傾<lb/>
葵日之誠用代詞人之頌遐荒嚮慕百川宗滄海而王<lb/>
寳祚洪延萬壽等丹丘之固<lb/>
正月上旬歌括甲子風災丙子旱戊子蝗蟲庚子叛唯<lb/>
有壬子最豐穰正月上旬子細看竇先生云近嵗頗有<lb/>
應驗故録<lb/>
聞㨗鹿庵命撰中省賀表天網雖疏曽恢恢而不失罪<lb/>
人斯得迓穆穆以來平外侮既消頌聲交作恭惟仁含<lb/>
<pb n="KR3j0141_WYG_003-13b"/>
動植徳嫓生成振長䇿而用三驅念天顯而惇九族荐<lb/>
雷之震逺驚而邇懼大風之舉歌動而雲揚側聞喜自<lb/>
於日邉豈止威加於海内臣某等職叨省署阻奉鸞輿<lb/>
佇目龍旂遥伸虎拜歸牧武成於周馬歌功美邁於唐<lb/>
鐃六轡言還喜動兩都之和氣千官飲至懽騰萬歲之霞觴<lb/>
馮渭金詔赦録序有云灞陵森栢荒凉白露之中明<lb/>
惠寝園寂寞蒼梧之逺又云荏苒十霜竟摧一戰<hi>指哀宗也</hi>
東坡我有帖云外郡雖麄俗然每日惟早衙一時辰許<lb/>
<pb n="KR3j0141_WYG_003-14a"/>
紛紛餘蕭然皆我有也内慰字不挑心寫宋人蕭山則<lb/>
題云今專官横将肆咆哮于庭太守色羞對吏民豈復<lb/>
有畫㦸清香意象耶然坡非置公事不問時平事少耳<lb/>
為潁州時乆雪一夕不寐欲造炊餅救飢人又發義倉<lb/>
數千石作院炭數萬稱酒務柴數十萬稱濟之未必常<lb/>
蕭然也所謂皆我有者特不以外物之有累我内樂之<lb/>
有而已惟以逸處心以勞處事是之為能官<lb/>
太常少卿宋𢎞道以先農燔肉來致適李應奉受益㩦<lb/>
<pb n="KR3j0141_WYG_003-14b"/>
毛詩青蝇至甫田諸圖請䟦其後有云觀其禽魚草木<lb/>
車服籩豆之盛而經國備物之制令人想見三代忠厚<lb/>
氣象如在其間親承其事孰謂丹青形似起予至于斯<lb/>
耶<lb/>
大都城隍廟設醮保祐青詞<hi>代鹿庵作</hi>天鑒雖髙曾惕顯思<lb/>
之命基圖寅紹敢忘奉若之誠爰自君臨頗厯年<lb/>
所顧眇躬之上託致至理之維艱豈期外侮潜消<lb/>
復荷天休滋至朔雪炎風大開一統金穰玉燭屢<lb/>
<pb n="KR3j0141_WYG_003-15a"/>
致豐年而又雲靜祈連春囘沙漠晝日有平安之<lb/>
報霜風無偃薄之虞匪凉徳之能然皆神靈之所祐乃<lb/>
即青陽之月恭修金籙之科誥演琅函真臨玉境導含<lb/>
景蒼精之駕覆垂雲洪廕之仁監兹報謝之䖍重以保<lb/>
持之福干戈止息永維四海之清邦國榮懷以尚一人<lb/>
之慶<lb/>
新船落至祭嵗君文<hi>成舟委波謂之落至</hi>惟神灼知一歳之事泛<lb/>
彼中河轉致厥載上下安輸非神曷頼<lb/>
<pb n="KR3j0141_WYG_003-15b"/>
修端門前橋啟土告歲君地祗文應門將將前臨天津玉輅<lb/>
所經虹梁必陳爰構爰締築之陾陾神惟垂祐迄于有<lb/>
成<lb/>
五方帝祭文因方殊號尊以帝稱殿臨五部有赫其靈<lb/>
維橋之作鞭石駕梁所冀擁衛大來百祥<lb/>
減江南冗員詔草諭江淮軍民人等夫張官置吏本以<lb/>
為民非擾民也朕自混一江淮于今五年憂卹元元之<lb/>
心不遑夙夜期于撫定安集以承上天全付所覆之意<lb/>
<pb n="KR3j0141_WYG_003-16a"/>
比聞陳奏不圖設立之際官冗人濫重致煩擾念之憫<lb/>
然罔副朕志今者上自行省宣慰司下及摠府州縣等<lb/>
官酌量輕重去處其一切冗濫几有擾于民者盡行革<lb/>
去爾其各安恒業永底爾生既清舊染之風共樂維新<lb/>
之治其有作姦犯科似前不應者已勅行御史臺糾察<lb/>
中書省究治外咨爾黎庻體予至懷<lb/>
誡諭官吏詔草朕自統一南北以來設置羣官小大畢<lb/>
備俾上下承宣慰安元元而已近縁冗濫省併一新自<lb/>
<pb n="KR3j0141_WYG_003-16b"/>
是厥後各慎攸司以興滯補弊為心以便國益民為事<lb/>
務施實惠毋尚虚文夙夜在公尚期予治若有狃習故<lb/>
常貪殘蠧害者國有常刑朕其敢赦故兹詔示想宜知悉<lb/>
唐申王六馬圖一曰奔虹赤二曰飛霞赭三曰騰霜<lb/>
白四曰凝露驄五曰决波騮六曰發電烏内奔虹赤與<lb/>
決波騮綰結其尾絡首皆鞗銜皆有鑣撁籠者服色皆<lb/>
以朱砂紅石緑粧染蘇門郭氏家藏<lb/>
西溪折檻銘直言骨鯁天威雷霆非頼此檻資斧曷勝<lb/>
<pb n="KR3j0141_WYG_003-17a"/>
檻既折矣從修不修佞臣見之面靦心羞檻謂直臣可<lb/>
無結舌爾氣不撓吾寧憚折世多張禹代無朱雲直檻<lb/>
横檻整整而陳噫<lb/>
徐子方蠶瓶詩一竅鬼工開混沌八蠶神繭墮扶桑<lb/>
　<lb/>
　<lb/>
　<lb/>
　<lb/>
<pb n="KR3j0141_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉堂嘉話卷三<lb/>
</p>
<p>
</p>
  </div>
</body>
</text>
</TEI>
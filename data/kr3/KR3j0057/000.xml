<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3j0057_WYG_000-1a"/>
欽定四庫全書　　　　　子部十<lb/>
　提要<lb/>
　　愛日齋叢抄　　　　　雜家類二<hi>雜考之屬</hi>
　　　　<hi>臣</hi>等謹案愛日齋叢抄五卷散見永樂大典<lb/>
　　　　者共一百四十三條俱不題撰人姓氏考諸家<lb/>
　　　　書目亦多未著録惟陶宗儀説郛第十七卷<lb/>
　　　　内載有此書二十二條題為宋葉某所撰而<lb/>
　　　　不著其名以永樂大典本㕘校相合者十二<lb/>
<pb n="KR3j0057_WYG_000-1b"/>
　　　　條其説郛有而永樂大典脱去者十條取以<lb/>
　　　　㕘補實得一百五十三條雖原書卷目已佚<lb/>
　　　　而裒輯排訂尚可考見大略觀其論先儒從<lb/>
　　　　祀一條有咸淳年號知為宋末人所作也書<lb/>
　　　　中大指主於辨析名物稽考典故凡前人説<lb/>
　　　　部如趙德麟王直方蔡絛朱翌洪邁葉夢得<lb/>
　　　　陸㳺周必大龔頤正何薳趙彦衛諸家之書<lb/>
　　　　無不博引繁稱證核同異其體例與張淏雲<lb/>
<pb n="KR3j0057_WYG_000-2a"/>
　　　　谷雜記葉大慶考古質疑彷彿相近特其文<lb/>
　　　　筆拖㳫頗傷冗蔓又援引多而㫁制少往往<lb/>
　　　　惝怳無歸不能盡出於精粹然徵摭既富中<lb/>
　　　　間訂訛正舛可採者亦多如辨印書之起於<lb/>
　　　　唐末準作准之不始於宋銅人之有四鑄罘<lb/>
　　　　罳之有二義婦人拜跪之變禮百官乘轎之<lb/>
　　　　初制以至兩黃裳三白石之類於考證經史<lb/>
　　　　頗有裨益其論詩諸條尤抉摘深㣲時能得<lb/>
<pb n="KR3j0057_WYG_000-2b"/>
　　　　古人之意與胡仔魏慶之諸説足以互相發<lb/>
　　　　明固有未可盡廢者謹掇拾編次釐為五卷<lb/>
　　　　間有節録故事而不及論㫁者葢永樂大典<lb/>
　　　　原本脱佚今無可參考亦姑仍其舊録之焉<lb/>
　　　　乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
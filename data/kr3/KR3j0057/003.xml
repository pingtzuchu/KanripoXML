<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>愛日齋叢抄卷三</head> <lb/>
    <p>
<pb n="KR3j0057_WYG_003-1a"/>
欽定四庫全書<lb/>
　愛日齋叢抄卷三<lb/>
杜詩結語多用安得二字洗兵馬云安得壯士挽天河<lb/>
净洗甲兵長不用石筍行云安得壯士提天綱再平水土<lb/>
犀奔茫盖全法大風歌安得猛士兮守四方豈小力量<lb/>
敢道哉不惟此爾遣興云安得亷頗將三軍同晏眠喜<lb/>
雨云安得鞭雷公滂沱洗吳越大麥行云安得如鳥有<lb/>
羽翼託身白雲還故鄕光禄阪行云安得更似開元中<lb/>
<pb n="KR3j0057_WYG_003-1b"/>
道路只今多擁隔茅屋為秋風所破歌云安得大厦千<lb/>
萬間大庇天下寒士俱歡顔王兵馬使二角鷹云安得<lb/>
爾輩開其羣驅出六合梟鸞分晩登瀼上堂云安得隨<lb/>
鳥翔迫此懼將恐晝夢云安得務農息戰鬬普天無吏<lb/>
橫索錢早秋苦熱云安得赤脚踏層氷後苦寒云安得<lb/>
春泥補地裂同谷縣歌云安得送我置汝傍多壯語也<lb/>
曽見詩話稱陳無已詩寒巷聞驚犬隣家有夜歸較之<lb/>
劉長卿柴門聞犬吠風雪夜歸人本非蹈襲<lb/>
<pb n="KR3j0057_WYG_003-2a"/>
鄭毅夫草富相制有詩云中使傳宣内翰家君王令草<lb/>
侍中麻紫泥金印封題了紅燭才燒一寸花近趙汝談<lb/>
詩宫井城鴉欲動時春猿夢斷北山移攬衣擬草歸田<lb/>
賦猶是金蓮燭半枝鄭矜敏㨗趙乃思退辭致各清麗<lb/>
侯鯖録記鄭俠上書事作悉治平時往還厚善者俠家<lb/>
搜得晏叔原與俠詩云春風自是人間客主張繁華得<lb/>
㡬時裕陵稱之即令釋出余聞劉潛夫端明少年落梅<lb/>
詩云東風謬掌花權柄却忌孤髙不主張遂得罪比興<lb/>
<pb n="KR3j0057_WYG_003-2b"/>
似不相逺所遭乃自兩途也<lb/>
陶詩結廬在人境而無車馬喧少陵東樓詩雖有車馬<lb/>
客而無人世喧就古語一轉正使事之法如莊子外篇<lb/>
忘足屨之適也忘要帶之適也東坡九日云要適忘帶<lb/>
足適忘屨却乍讀似與莊子意别亦是不為古事所使<lb/>
也<lb/>
荆公詩多舉貞觀盖追懐盛時託興前代使後來讀之<lb/>
如少陵武徳開元際蒼生豈重攀可悲矣歎息行云官<lb/>
<pb n="KR3j0057_WYG_003-3a"/>
驅羣囚入市門妻子慟哭白日昏市人相與説囚事破<lb/>
家刼錢何處村朝廷法令亦寛大汝罪當死誰為寃路<lb/>
傍年少歎惜汝貞觀元元之子孫河北民云河北民生<lb/>
近二邊長苦辛家家養子學耕織輸與官家事戎狄今<lb/>
年大旱千里赤州縣仍催給河役老少相擕來就南南<lb/>
人豐年自無食悲愁白日天地昏路傍過者無顔色汝<lb/>
生不及貞觀中斗粟數錢無兵戎傷今思古之義具焉<lb/>
又其詩曰歡樂欲與少年期人生百歳常苦遲白頭冨<lb/>
<pb n="KR3j0057_WYG_003-3b"/>
貴何所用氣力但為憂勤衰願為五陵輕薄兒生在貞<lb/>
觀開元時鬬雞走馬過一生天地安危兩不知此意雖<lb/>
寓辭若少過矣使生太平盛世得為謹厚君子顧不可<lb/>
樂哉比見石九成文詩云忽思往事三代前今有罪者<lb/>
亦可憐與歎息行意近荆溪集中有云嗟汝建隆元元<lb/>
之子孫為紹定己丑秋天台水灾而作亦用荆公語其<lb/>
聲愈悲矣<lb/>
李伯玉縝漢老㕘政之子號萬如居士有梅花百咏後<lb/>
<pb n="KR3j0057_WYG_003-4a"/>
莆田林子真同子常合賦梅十絶句劉潛夫端明喜其<lb/>
有志為和韻至十疊或以伯玊詩呈劉公公擬異日當<lb/>
效李體别課百首不果作二林遂成百梅卷劉公題其<lb/>
後有云和篇亹亹逼衰陳肯犯齊梁一㸃塵一時騷人<lb/>
名士相踵用韻劉公亦云或搢紳先生或江湖社友體<lb/>
製各異出而用世者其言瀏麗處而求志者其言髙雅<lb/>
余什襲至今集中可見者盖以賦詩答之及題識之語<lb/>
畧存姓名抑揚間亦寓焉如建陽魏司理定清仙溪陳<lb/>
<pb n="KR3j0057_WYG_003-4b"/>
邁髙則皆稱其鑄詞押韻用事黄戸曹祖潤和在諸人<lb/>
後無一句一字相犯特記其警策終云小哉荀令香三<lb/>
日甚矣桓公臭萬年之句雖老夫亦避三舍戸曹之族<lb/>
父珩亦繼作則以其首首不相犯句句皆自鍛若萃衆<lb/>
長倩他手而成亦摘竒記之清江咨隴徐用虎晩和者<lb/>
謂篇篇有新意若自倡首别為義疏劉公復有答以詩<lb/>
者併舉其槩於林知録仲嘉云直須着意描香影和靖<lb/>
宗人合詠梅於吳堯云即今同社餘千首當日孤山止<lb/>
<pb n="KR3j0057_WYG_003-5a"/>
一聯於趙志仁監簿仲臼之子時願云詩至山中不可<lb/>
加郎君吟筆又名家山中仲白别號於何謙云字字追<lb/>
還水部公篇篇壓倒後村翁於方司法元吉云處士骨<lb/>
寒誰得髓老夫鼻塞尚聞香請君摘出驚人句玊篴横<lb/>
吹入樂章於方監鎮楷云百首初成六十餘朝塗莫改<lb/>
費居諸於王教景長云盤屈髙才入短章卷中字字挾<lb/>
氷霜直探寳蔵珠盈掬倒瀉金莖露浣腸於三山林天<lb/>
麒云不敢袖歸防電取殷勤反璧錦奚嚢於方至貢元<lb/>
<pb n="KR3j0057_WYG_003-5b"/>
云貧兒籬下㸔花窠曽見千枝玊雪麽畫得逃禪三昧<lb/>
少詩如無住一聯多於方蒙制幹云出香影外别商量<lb/>
盡擷精英發祕藏難把微酸諧衆口只消一白賽宫妝<lb/>
於陳珽判官云抹黛村眉嫌醜怪約黄宫額費妝塗於<lb/>
袁卿相子云百篇端可補詩亡於總管陳汝一云和者<lb/>
肩摩似堵墻君侯殿後獨軒昻集中不著酬答而嘗和<lb/>
韻者當復㡬人矣梅絶句以十計維揚公濟蟠通守錢<lb/>
塘賦此東坡和之再劍南詩亦兩賦十十而百李氏之<lb/>
<pb n="KR3j0057_WYG_003-6a"/>
後莆田唱酬為盛<lb/>
讀東坡詩天形倚一笠地勢轉兩輪五覇之所建毫端<lb/>
棲一塵功名半幅紙兒女浪苦辛所見者真超然萬有<lb/>
之表較韓詩下視禹九州一塵集毫端遨嬉未云㡬下已<lb/>
億萬年問有夸奪子萬墳壓其巔此更壯偉矣又如我<lb/>
行西北隅如渡月半弓登髙望中原但見積水空又我<lb/>
觀大瀛海巨浸與天永九州居其間無異虵盤鏡空水<lb/>
兩無質相照但耿耿此老眼目如許廣大收拾句語中<lb/>
<pb n="KR3j0057_WYG_003-6b"/>
决非小力量也少陵登慈恩寺塔俯視但一氣焉能辨<lb/>
皇州亦此類歐陽公玩月云天形積輕清水徳本虚靜<lb/>
雲收風波止始見天水性澄光與粹容上下相涵映乃<lb/>
於其兩間皎皎掛寒鏡却是先得東坡鑒空閣詩意度<lb/>
張季長縯賦梅自序云余往歳和任子淵梅花詩有云<lb/>
夢隨影瘦溪横月詩與香深竹擁門子淵喜曰新語也<lb/>
又和張恵之詩云有月嬋娟來伴往無人寂寞為誰香<lb/>
薛元發屢相歎曰清語也後在雙峯戯和陳齊正詩云<lb/>
<pb n="KR3j0057_WYG_003-7a"/>
醉餘釵擁橫枝睡夢破香隨淺笑來查元章偶見之笑<lb/>
曰韻語也舉酒相飲今十數年矣子淵元發元章皆下<lb/>
世念之悵然久不復為梅賦詩徘徊月庭雙樹盛開幽<lb/>
香襲人偶成一章刻琢之詞不能復為子淵元發所稱<lb/>
而綺靡之習亦不能復為元章所笑老懐真如止水也<lb/>
詩曰向來懶不賦梅詩禪榻忘機鬢已絲月戸忽逢雙<lb/>
玉立春風又見一年期樓髙縹緲明霜影竹冷横斜浸<lb/>
雪枝尚笑閒塵除未盡暗香猶着夢魂知今劍南集有<lb/>
<pb n="KR3j0057_WYG_003-7b"/>
次韻張季長梅詩倚橋臨水似催詩戯伴鵝黃上柳絲<lb/>
萬里西湖驚目斷二年東閣憶幽期揷瓶直欲連全樹<lb/>
簮㡌慿誰揀好枝一味凄凉君勿嘆平生初不願春知<lb/>
務觀在蜀與張厚善暮年猶懐之不已間寓於篇什起<lb/>
修史時且欲引類不果或云李季章参政其壻也<lb/>
褰衣歩月踏花影炯如流水涵青蘋坡詩也寒藤老木<lb/>
被光景深山大澤皆龍蛇魯直詩也古今描寫月物影<lb/>
有此入神之筆<lb/>
<pb n="KR3j0057_WYG_003-8a"/>
陸務觀詩鴨緑桑乾盡漢天傳𤇺自合過祁連功名在<lb/>
子何殊我惟恨無人快着鞭用此視世間事稍恢廓矣<lb/>
文公答陳同父逄時報主之説有云就其不遇獨善其<lb/>
身以明大義於天下使天下之學者皆知吾道之正而<lb/>
守之以待上之使令是乃所以報不報之恩者亦豈必<lb/>
進焉而撫世哉佛者之言曰將此身心奉塵刹是則名<lb/>
為報佛恩而杜子美亦云四隣耒耜出何必吾家操此<lb/>
言皆有味也今觀陸詩用意不大相逺書曰人之有技<lb/>
<pb n="KR3j0057_WYG_003-8b"/>
若已有之推此心庶㡬焉功名在子何異我躬東坡詩<lb/>
話亦有此語<lb/>
林肅翁序樂軒詩筌末云師學之𫝊豈直以詩詩又不<lb/>
𫝊學則誰知後千年無人已而已而後千年有人㽞以<lb/>
待之奈何噫是摹擬舒元輿之作耶盖元輿玉篆銘曰<lb/>
斯去千年氷生唐時氷復去矣後來者誰後千年無人<lb/>
義止於斯嗚呼主人為吾寳之洪景盧所謂有不可名<lb/>
言之妙者感今懐古此意多矣東方朔云往者不可及<lb/>
<pb n="KR3j0057_WYG_003-9a"/>
兮來者不可待嚴忌云往者不可攀援兮來者不可與<lb/>
期王文公歴山賦云云曷而亡乎我之思今孰見兮我之<lb/>
悲嗚呼已矣兮來者為誰不若柳子厚詩誰為後來者<lb/>
當與此心期猶有以啟來世無窮之思否則夫子何以<lb/>
謂焉知來者之不如今也<lb/>
昌黎詠筍成行齊婢僕環立比兒孫欒城凌霜自得良<lb/>
朋友過雨時添好子孫亦謂筍也周禮大司樂孫竹之<lb/>
管注云竹枝根之未生者䟽言若子孫然荆公籬落生<lb/>
<pb n="KR3j0057_WYG_003-9b"/>
孫竹正用此東坡㯽榔生子竹生孫自註海南勒竹每<lb/>
節生枝如竹竿大盖竹孫也則别一種竹題竹閣蒼然<lb/>
猶是種時孫是以竹之後出者為孫又謂兒子森森如<lb/>
立竹此因子孫之盛比竹也<lb/>
退之猛虎雖云惡亦皆有匹儕羣行深谷間百獸望風<lb/>
低身食黄熊父子食赤豹麛擇肉於熊豹肯視狐與狸<lb/>
此言虎恃儔類之盛百獸畏服因得逞其大毒㣲細不<lb/>
足充吞噬正晝當谷眠眼有百步威自矜無當對氣性<lb/>
<pb n="KR3j0057_WYG_003-10a"/>
縱以乖朝怒殺其子暮還食其妃匹儕四散走猛虎還<lb/>
孤栖此言虎恃其威力以毒儔類至於孤危先食熊豹<lb/>
之父子而終自食其妃與子凶禍之應也狐鳴門四旁<lb/>
烏鵲從噪之出逐猴入居虎不知所歸誰云猛虎惡中<lb/>
路正悲啼豹來銜具尾熊來攫其頥此言虎已失儔類<lb/>
狐鳴鵲噪而猴入穴可食熊豹亦得搏噬之但能悲啼<lb/>
而已向之暴惡安在哉以猛虎雖云惡起至此云誰云<lb/>
猛虎惡威力不足恃如是猛虎死不辭但慚前所為虎<lb/>
<pb n="KR3j0057_WYG_003-10b"/>
坐無助死况如汝細㣲此終言虎之惡極矣失其儔類<lb/>
取死宜也當其縱暴何有於物一旦索然求免無所彼<lb/>
惡之不及虎也可以孤立自肆哉故當結以信親當結<lb/>
以私親故且不保人誰信汝為此又言人於所厚者薄<lb/>
無所不薄實致禍之道虎坐失其儔類遂以殺身人茍<lb/>
棄其親故烏能自存始云亦皆有匹儕中云匹儕四散<lb/>
走末云虎坐無助死一篇照應處義主風刺謂為李宗<lb/>
閔作或辨其非是胡邦衡有詩云夜讀文公猛虎詩云<lb/>
<pb n="KR3j0057_WYG_003-11a"/>
何虎死忽悲啼人生未省向來事虎死方羞前所為昨<lb/>
日猶能食熊豹今朝無計奈狐狸我曽道汝不了事喚<lb/>
作癡兒果是癡必有為而述此如少陵詩猛虎慿其威<lb/>
往往遭急縛雷吼徒咆哮枝撑已在脚忽㸔皮寢處無<lb/>
復睛閃爍人有甚於斯足以勸元惡韓詩詳著寡助之禍<lb/>
杜詩直寓失勢之戒當互觀以為世勸<lb/>
夢溪筆談記商洛間兵官賦詩云人生心無累何必買<lb/>
山錢遂投檄去頗類坡詞不如歸去二頃良田無覔處<lb/>
<pb n="KR3j0057_WYG_003-11b"/>
歸去來兮待有良田是㡬時近如徐淵子詩乃云俸餘<lb/>
宜辦買山錢却買端州古硯甎依舊被渠驅使在買山<lb/>
之事定何年<lb/>
荆公兼并一詩其議設青苖法敓富民之利實本於此<lb/>
其詩云三代子百姓公私無異財人主擅操柄如天之<lb/>
斗魁賦予皆自我兼并乃奸回奸回法有誅勢亦無自<lb/>
來俗吏不知方掊克乃為材俗儒不知變兼并可無摧<lb/>
利孔至百出小人私闔開有司與之爭民愈可憐哉是<lb/>
<pb n="KR3j0057_WYG_003-12a"/>
其意雖主抑兼并而又不欲官爭民利如寓言詩婚䘮<lb/>
孰不供貸錢免爾縈耕收孰不給傾粟助之生物贏我<lb/>
收之物窘出使營後世不務此區區挫兼并此正公所<lb/>
主新法而乃以挫兼并為非二篇首尾已似異又發廪<lb/>
詩云先王有經制頒賚上所行後世不復古貧窮兼主<lb/>
并非民獨如此為國頼以成築䑓尊寡婦入粟至公卿<lb/>
我嘗不忍此願見井地平要其立法豈樂於病民特欲<lb/>
自上制其貧富使之稍均豪强無以擅威福耳古制甚<lb/>
<pb n="KR3j0057_WYG_003-12b"/>
難復而易敝徒為感世變者深訾也又如酬王詹叔奉<lb/>
使江南訪茶法利害詩豈嘗𣙜其子而為民父母収鹽<lb/>
詩一民之生重天下君子忍與争秋毫意尤惻然者或<lb/>
謂張景温𣙜觧鹽之法公卒主之顧不計民情何如哉<lb/>
前輩論之悉矣公詩云讀書謂已多撫事知不足坡詩<lb/>
亦云書生苦信書世事仍臆度當時一快意事過有餘<lb/>
怍吁書何罪也柳子厚云信書成自誤經事漸知非更<lb/>
嘗之餘能發此意即善矣<lb/>
<pb n="KR3j0057_WYG_003-13a"/>
昌黎楚昭王廟詩丘園滿目衣冠盡城闕連雲草木荒<lb/>
猶有國人懷舊徳一間茅屋祭昭王感慨深矣蘇冷然<lb/>
泂金陵詩龍光寺裏只孤僧𤣥武湖如掌様平更上鷄<lb/>
籠山上望一間茅屋晉諸陵末語慘然類韓公<lb/>
少陵除架廢畦詩各存興寄除架有功成者退之意而<lb/>
秋蟲莫雀則不悟盛衰者也廢畦有物窮則剥之意而<lb/>
悲君白玉槃謂時過則賤可貴盛時一失為足惜也注<lb/>
詩别有取義<lb/>
<pb n="KR3j0057_WYG_003-13b"/>
半山便遣能㕘透猶有唐人是一闗誠齋楊廷秀詩也<lb/>
一闗殆言一膜之隔未盡透徹者又有送彭元忠詩學<lb/>
者初學陳後山霜皮晩盡山谷寒近來别具一隻眼要<lb/>
踏唐人最上闗此殆楊廷秀學詩法故數以為喻文公<lb/>
報鞏仲至帖云來喻所云潄六藝之芳潤以求真澹此<lb/>
極至之論然恐亦須先識得古今體製雅俗向背仍更<lb/>
洗滌得盡腸胃間夙生葷血脂膏然後此語方有所措<lb/>
如其未然竊恐穢濁為主芳潤入不得也近世詩人正<lb/>
<pb n="KR3j0057_WYG_003-14a"/>
縁不曾透得此闗而規規於近局故其所就皆不滿人<lb/>
意此之云闗當異乎楊之説正為學詩者設如半山之<lb/>
視唐人直論向上一闗爾<lb/>
宛陵集中賦石昌言白鶻圖詩雙睛射空眼角聳筋爪<lb/>
入節韝絛垂翅排霜刀毛綴甲雪色愁突秋雲披當時<lb/>
始得不知價朝發海東夕九疑世為竒俊玩不足奪質<lb/>
移神歸畵師而今推尚深堂上燕雀屏絶寕來窺畵師<lb/>
黄筌出西蜀成都范尹能具知范云筌筆不敢次自養<lb/>
<pb n="KR3j0057_WYG_003-14b"/>
鷹鸇觀所宜毰毛植立各有態剜竒剔怪乃肯為尋常<lb/>
飼鷹多捕鼠捕鼠往往驅其兒其兒長大好飛走其孫賣<lb/>
鼠迭又衰范君語此亦有味欲戒近習無他移此即事垂<lb/>
戒異夫品藻丹青之作題下自注得黄筌事於景仁按<lb/>
東齋記事黄筌黄居宷居寳蜀之名畵手也尤善為毛<lb/>
翎其家多養鷹鶻觀其神俊以模寫之故得其真後子<lb/>
孫有棄其畵業而事田獵飛放者既多養鷹鶻則買䑕<lb/>
以飼之又其後世有捕䑕為業者其所置習不可不慎<lb/>
<pb n="KR3j0057_WYG_003-15a"/>
人家置博奕之具者子孫無不為博奕藏書者子孫無<lb/>
不讀書置習豈可以不慎哉予嘗為梅聖俞言聖俞作<lb/>
詩以紀其事葢即前詩也蜀公晩年得謝始追述館閣<lb/>
以來故事遂亦具載當以為宛陵詩箋<lb/>
詩之六言古今獨少洪氏云編唐人絶句七言七千五<lb/>
百首五言二千五百首合為萬首而六言不滿四十信<lb/>
乎其難也後村劉氏選唐宋以來絶句至續選始入六<lb/>
言其叙云六言尤難工柳子厚髙才集中僅得一篇惟<lb/>
<pb n="KR3j0057_WYG_003-15b"/>
王右丞皇甫補闕所作妙絶今古學者所未講也使後<lb/>
世崇尚六言自予始不亦可乎又云六言如王介甫沈<lb/>
存中黄魯直之作流麗似唐人而妙巧過之後有深於<lb/>
詩者必曰翁之言然又云野處編六言終唐三百年止得<lb/>
三十餘篇予於本朝得七十篇倍於唐矣今後村集中<lb/>
多六言事偶尤精近代詩家所難也蕭氏文選叙有云<lb/>
自炎漢中葉厥途漸異退傅有在鄒之作降将著河梁<lb/>
之篇四言五言區以别矣又少則三字多則九言各體<lb/>
<pb n="KR3j0057_WYG_003-16a"/>
互興分鑣並驅又云三言八字之文注者謂韋孟傅楚<lb/>
元王孫戊作四言詩諷王自此始李陵降匈奴蘇武别<lb/>
河梁上作五言詩自此始三字起夏侯湛九言出髙貴<lb/>
鄉公三言謂漢武秋風辭八字謂魏文帝樂府詩獨不<lb/>
著古有六言七言者項平父説詩句二言至八言以我<lb/>
姑酌彼金罍為六言按文章縁起又始於漢大司農谷<lb/>
永予觀嵇叔夜有六言詩十首視唐人體製固先矣<lb/>
東坡賦柱杖必以聲言之如柳真齡鐡柱杖云忽聞鏗<lb/>
<pb n="KR3j0057_WYG_003-16b"/>
然爪甲聲又絶句莫嫌犖确山頭路自愛鏗然曳杖聲<lb/>
和文與可洋州園林橋下龜魚無數在識君柱杖過橋<lb/>
聲少陵桃枝竹杖引固已云出入爪甲鏗有聲於鐵杖尤佳<lb/>
少陵斯湏九重真龍出一洗萬古凡馬空退之送温處<lb/>
士赴河陽軍序觧得空字明白序云伯樂一過冀北之<lb/>
野而馬羣遂空夫冀北馬多於天下伯樂雖善知馬安<lb/>
得空其羣邪解之者曰吾所謂空非無馬也無良馬也<lb/>
便如少陵天育驃騎歌如今豈無腰褭與驊騮時無王<lb/>
<pb n="KR3j0057_WYG_003-17a"/>
良伯樂死即休在退之襍説云世有伯樂然後有千里<lb/>
馬千里馬常有而伯樂不常有故雖有名馬祇辱於奴<lb/>
隸之手駢死於槽櫪之間不以千里稱也是非少陵句<lb/>
箋釋乎<lb/>
魯直過家詩繫船三百里去夢無一寸當用范史楊倫<lb/>
語倫為將軍梁商長史諫諍不合出補常山王傅病不<lb/>
之官詔書催發倫曰有留死一尺無北行一寸三國志<lb/>
司馬法將軍死綏注王沈魏書云綏却也有前一尺無<lb/>
<pb n="KR3j0057_WYG_003-17b"/>
却一寸梁馬仙琕曰有留死一尺無却生一寸今蜀本<lb/>
黄詩外集註於此句畧之昔賢著作非必有意古事自<lb/>
爾語合箋釋者揣度不流於鑿則簡矣故難<lb/>
陳去非云忽有好詩生眼底安排句法已難尋吕居仁<lb/>
云忽見雲天有新語不如風雨對殘書靜中置心真與<lb/>
見聞無毫膜隔礙始得此妙<lb/>
吕文靖題天花寺云賀家湖上天花寺一一軒窻向水<lb/>
開不用閉門防俗客愛閒能有㡬人來曽文清題意大<lb/>
<pb n="KR3j0057_WYG_003-18a"/>
師房云頭白髙僧心已灰石菖蒲長水蕉開莊嚴茗事<lb/>
罏煙起不用關防俗子來兩詩韻同意亦合視荆公我<lb/>
亦暮年專一壑毎逄車馬便驚猜氣象廣窄可見<lb/>
穎川集吳冲卿夫人秦國挽詩有云見夫成相業聴子<lb/>
得忠臣自注夫人長子起居昔將論事以南遷之憂况<lb/>
於夫人夫人以當官許焉吕紫㣲詩話以為孔毅甫學<lb/>
士建中靖國間作以見夫為贊夫亦云其子傳正安詩<lb/>
紹聖初以左史權中書舍人欲論事懼親老未敢夫人<lb/>
<pb n="KR3j0057_WYG_003-18b"/>
聞之促其子論列由此遂貶夫人不以為恨復註詩乃<lb/>
蘓子由作盖誤指為毅甫矣按紹聖初子由以策題引<lb/>
喻失當罷政吳權中書舍人命詞有文學風節天下所<lb/>
聞及原情終是愛君之語罷起居郎又以為給舍附吕<lb/>
汲公與子由謫監光州鹽酒税再竄連州初章惇復官<lb/>
將召用吳不書黄惇既相必追仇也然去國本坐行子<lb/>
由責詞蘇公註將論事或槩言立朝時詩話遂證其由<lb/>
此遷謫也昔梅聖俞挽齊國長公主云毎令夫結友不<lb/>
<pb n="KR3j0057_WYG_003-19a"/>
為子求郎論使事之工則此勝<lb/>
李商隠詩夕陽無限好只是近黄昏足以戒盛滿而意<lb/>
似迫促程子云未須愁日暮天際是輕陰悠然無盡之<lb/>
味詩家未能及<lb/>
陳無已放歌行魯直以為顧影徘徊衒耀太甚予謂不<lb/>
惜捲簾通一顧怕君着眼未分明誠太衒耀説與旁人<lb/>
須早計隨時梳洗莫傾城亦既感悔矣老杜不嫁惜娉<lb/>
婷五字無已衍其詞也後村詩話云世稱朱慶餘粧罷<lb/>
<pb n="KR3j0057_WYG_003-19b"/>
低聲問夫婿畫眉深淺入時無之句却不入選豈嫌其<lb/>
自鬻耶無已措意偶類此用魯直法評唐人故亦通皇<lb/>
甫冉云借問承恩者雙蛾㡬許長語獨含蓄<lb/>
誰能更學孩童戯尋逐春風捉栁花樂天放柳枝答劉<lb/>
夢得詩也誠齋楊氏乃有日長睡起無情思閒看兒童<lb/>
捉柳花之句得非黙閲世變中有感傷此靜中見動意<lb/>
王直方詩話東坡平日最愛樂天之為人故有詩云我<lb/>
甚似樂天但無素與蠻又我似樂天君記取華顛賞遍<lb/>
<pb n="KR3j0057_WYG_003-20a"/>
洛陽春又它時要指洛陽人知是香山老居士又定似<lb/>
香山老居士世縁終淺道根深而坡在錢塘與樂天所<lb/>
留歳月畧相似其句云在郡依然六百日者是也洪氏三<lb/>
筆論蘓公謫黄州始稱東坡居士其意盖專慕白樂天<lb/>
白公有東坡種花詩步東坡詩別東坡花樹詩皆為忠<lb/>
州刺史時作蘓公在黄正與白公忠州相似因憶蘓詩<lb/>
贈冩真李道士云知是香山老居士贈善相陳傑云我<lb/>
似樂天君記取送程懿叔云我甚似樂天入侍邇英云<lb/>
<pb n="KR3j0057_WYG_003-20b"/>
定似香山老居士而跋云樂天自江州司馬除忠州刺<lb/>
史旋以主客郎中知制誥遂拜中書舍人某雖不敢自<lb/>
比然謫居黄州起知文登召為儀曹遂忝侍從出處老<lb/>
少大畧相似庶㡬復享晩節閒適之樂焉去杭州云出<lb/>
處依稀似樂天敢將衰朽較前賢序曰平生自覺出處<lb/>
老少粗似樂天才名相逺而安分寡求亦庶㡬焉則東<lb/>
坡之名非偶爾暗合也益公雜誌亦稱蘓公不輕許可<lb/>
獨敬愛樂天屢形詩篇盖其文章皆主辭逹而忠厚好<lb/>
<pb n="KR3j0057_WYG_003-21a"/>
施剛直盡言與人有情於物無著大畧相似謫居黄州<lb/>
始號東坡其原必起於樂天忠州之作予因諸詩之作<lb/>
而攷之東坡之慕樂天似不盡始黄州弔海月辨師云<lb/>
樂天不是蓬萊客慿仗西方作主人倅杭時作已有慕<lb/>
白之意矣坡詩註盧子逸史會昌元年有南客飄至大<lb/>
山有人引至一處見道士坐大殿曰此蓬萊山也宫内<lb/>
院宇數十而一院扃鎻曰此白樂天宫樂天在中國未<lb/>
來耳樂天聞之遂作答客説詩海山不是吾歸處歸則<lb/>
<pb n="KR3j0057_WYG_003-21b"/>
應歸兠率天又與果上人詩不須惆悵從師去先請西<lb/>
方作主人觀引用此事知其已慕白也守膠西和張子<lb/>
野竹閣見憶云柏堂南畔竹如雲此閣何人是主人但<lb/>
遣先生披鶴氅不湏更畫樂天真或謂此自屬之子野<lb/>
元祐經筵賜御書樂天紫㣲花絶句又不獨公以此自<lb/>
擬也記韓魏公醉白堂以所得之厚薄深淺孰有孰無<lb/>
較勲名富樂之不同而以忠言嘉謨効於當時文采表<lb/>
於後世死生窮逹不易其操道徳髙於古人為同迨其<lb/>
<pb n="KR3j0057_WYG_003-22a"/>
自處則謂才名相逺不敢自比而以由謫籍起為守登<lb/>
侍從庶㡬出處老少晚節閒適安分寡求為同若樂天<lb/>
聲伎之奉固蘓公所無坡後賦朝雲不似楊枝别樂天<lb/>
豈誠過之戯言也况已云但無素與蠻矣子由暮年賦<lb/>
詩亦謂時人莫作樂天看燕望端能畢此身自注樂天<lb/>
居洛陽日正與予年相若非齋居道場輙擕酒尋花游<lb/>
賞泉石畧無暇日予性拙且懶杜門養病已僅十年樂<lb/>
天未必能爾也或當日又以樂天稱子由香山一老而<lb/>
<pb n="KR3j0057_WYG_003-22b"/>
兩蘓公共之子由讀白集五絶句極論所處同異今盡<lb/>
抄其詩云樂天夢得老相從洛下詩流得二雄自笑索<lb/>
居朋友絶偶然得句共誰同樂天得法老凝師後院猶<lb/>
存楊栁枝春盡絮飛餘一念我今無累百無思樂天投<lb/>
老刺杭蘓溪石胎禽載舳艫我昔不為二千石四方異<lb/>
物固應無樂天引洛注池塘畵舫飛橋映緑楊潩水隔<lb/>
城來不得不辭策杖看湖光樂天種竹自成園我亦墻<lb/>
陰數百竿不共伊家鬬多少也能不畏雪霜寒<lb/>
<pb n="KR3j0057_WYG_003-23a"/>
徐師川題雙廟云向使不死賊未必世能容樓大防評<lb/>
不惟自廵逺以來未有此論盖隱寄永懐之痛黄魯直<lb/>
亟稱之師川乃德占禧之子德占以給事中計議邉事<lb/>
没於兵呂居仁亦有雙廟詩云念公不量勢力微本自<lb/>
不辱國士知大厦又非一木支何必如此感慨為徃昔<lb/>
開元全盛時公胡不念魴魚歸亦不往弔湘江纍死後<lb/>
聲名何足竒其論稍異識者當别會意<lb/>
陳同甫治園池為柏屋三間名曰抱膝齋葉正則為作抱<lb/>
<pb n="KR3j0057_WYG_003-23b"/>
膝吟二首其一云昔人但抱膝將軍擁和鑾徒知許國易<lb/>
末信蔵身難功雖愆歳晩譽已塞區間今人但抱膝流俗<lb/>
忌長歎儒書所不傳羣士欲焚删譏訶致囚箠一飯不得<lb/>
安珠玉無先容松柏有後艱内窺深深息仰視冥冥翰勿<lb/>
要兩髀消且令四體胖徘徊重徘徊夜雪埋前山其二云<lb/>
音駭則難聽問駭則難答我欲終言之復恐來噂沓培風<lb/>
鵬未髙弱水海不納匹夫負獨志經史攷離合手捩二<lb/>
千年柔條起衰颯念烈倘天回意大須事匝偶然不施<lb/>
<pb n="KR3j0057_WYG_003-24a"/>
用甘盡齋中榻寧為楚人弓亡失任挽踏莫作隋侯珠<lb/>
彈射墜埃壒陳君舉有寄題抱膝齋詩稻粱不難謀軒<lb/>
冕亦易得胡為抱膝翁惻惻復惻惻秋風墮碧梧鳯鳥<lb/>
去無跡愁吟草際蛩兒女淚盈臆忽然一長嘯孤響起<lb/>
空寂令人識雅頌一唱三歎息室廬在路傍耕鑿在民<lb/>
籍行人聴笑語稚子共眠食讀書果何罪鬚髪又半白<lb/>
此意太勞勞此身長抑抑抱膝且不可出門更何適但<lb/>
勿問門外蓬蒿若干尺同甫復因書求題詠于文公有<lb/>
<pb n="KR3j0057_WYG_003-24b"/>
云正則為作抱膝吟二首君舉作一首詞語甚工然猶<lb/>
説長説短説人説我未能盡暢抱膝之意也同床各作<lb/>
夢周公且不能學得何必一一論到孔明哉亮又自不<lb/>
㑹吟得使此耿耿者無以自發祕書高情傑句横出一<lb/>
世為亮作兩吟其一為和平之音其一為悲歌慷慨之<lb/>
音使坐此屋而歌以自適亦如常對晤也去僕已别賫<lb/>
五日糧令在彼候五七日不妨千萬便為一作文公辭<lb/>
之曰抱膝詩以數日修整破屋扶傾補敗藂冗細碎不<lb/>
<pb n="KR3j0057_WYG_003-25a"/>
勝其勞無長者池臺之勝而有其擾以此不暇致思留<lb/>
此人等候數日竟不能成且令空回伺旦夕有意思却<lb/>
為作附便以徃也二公詩皆甚髙而正則摹寫尤工卒章<lb/>
致意尤篤令人歎息所惜不曽向頂門上下一針猶落<lb/>
第二義也又因書促之云許作抱膝吟湏如前書得兩<lb/>
篇可長諷詠者不必論到孔明抱膝長嘯各家園池自<lb/>
有各家景致但要得語言氣味深長耳又辭之云抱膝<lb/>
吟亦未遑致思兼是前論未定恐未必能發明賢者之<lb/>
<pb n="KR3j0057_WYG_003-25b"/>
用心又成虚設若於此不疑則前所云者便是一篇不<lb/>
押韻無音律底好詩自不須更作也盖是時問答義利<lb/>
王伯之論意已寖異故云前論未定他日求之不已其<lb/>
書有云連書求作抱膝吟非求祕書粧撰而排連也只<lb/>
欲眼前冩景色道今昔之變一為和平之音一為慷慨<lb/>
悲歌以娛其索居野處耳信手直寫便自抑揚頓挫何<lb/>
必過於思慮以相玩哉去奴留待㡬日儘不妨願試作<lb/>
意而為之則又辭之曰抱膝吟久做不成盖不合先寄<lb/>
<pb n="KR3j0057_WYG_003-26a"/>
陳葉二詩來田地都被占却教人無下手處也况今病<lb/>
思如此是安能復有好語道得老兄意中事耶其後猶<lb/>
徴促甚力而文公答語有云抱膝之約非敢食言正為<lb/>
前此所論未定不容草草下語須伺他時相逢彈指無<lb/>
言可説方敢通個消息但恐彼時又不須更作這般閒<lb/>
言語耳自淳熙乙巳有請迨紹熙癸丑㡬十年訖不許<lb/>
如晩諾陸務觀老學菴銘亦不復肯作先儒語黙間各<lb/>
有劑量也<lb/>
<pb n="KR3j0057_WYG_003-26b"/>
淵明五子儼俟份佚佟責子詩曰白髪被兩髩肌膚不<lb/>
復實雖有五男兒總不好紙筆阿舒已二八懶惰固無<lb/>
匹阿宣行志學而不好文術雍端年十三不識六與七<lb/>
通子垂九齡但覔梨與栗天運茍如此且進杯中物黄<lb/>
魯直云觀淵明此詩想見其人慈祥戯謔可觀也俗人<lb/>
便謂淵明諸子皆不肖而愁嘆見於詩爾又云杜子美<lb/>
詩有子賢與愚何其挂懐抱子美困頓於三川盖為不<lb/>
知者詬病又往往譏議宗文宗武失學故聊解嘲其詩名<lb/>
<pb n="KR3j0057_WYG_003-27a"/>
曰遣興可解也俗人便為譏病淵明所謂癡人前不得<lb/>
説夢也按東坡詩云我笑陶淵明種秫二頃半婦言既<lb/>
不用還有責子歎蘓公肯亦效癡人説夢耶予謂淵明<lb/>
和郭主簿詩弱子戯我前學語未成音此事真復樂聊<lb/>
用忘華簪時當初有儼也又詩命子嗟予寡陋瞻望弗<lb/>
及顧慚華髩負影隻立三千之罪無後為急我誠念哉<lb/>
呱聞爾泣卜云嘉日占亦良時名汝曰儼字汝求思温<lb/>
恭朝夕念兹在兹尚想孔伋庶其企而厲夜生子遽<lb/>
<pb n="KR3j0057_WYG_003-27b"/>
而求火凡百有心奚特于我既見其生實欲其可人亦<lb/>
有言斯情無假日居月諸漸免於孩福不虚生禍亦易<lb/>
來夙興夜寐願爾斯才爾之不才亦已焉哉盖所謂阿<lb/>
舒者先長而名之末語正近責子意其成否則天也此<lb/>
所以為淵明之逹在彭澤送一力助其子薪水之勞與<lb/>
儼等書有云吾年過五十少而窮苦每以家敝東西㳺走<lb/>
性剛才拙與物多忤自量為已必貽俗患僶俛辭世使<lb/>
汝等幼而飢寒汝輩稚小家貧每役薪水之勞何時可<lb/>
<pb n="KR3j0057_WYG_003-28a"/>
免念之在心若何可言則知儼輩固能服勞家事特<lb/>
學業未可知爾觀遣力給其子則云此亦人子也可善<lb/>
遇之戒儼等同居同財則云汝等雖不同生當思四海<lb/>
皆兄弟之義豈任其自為賢愚者責子詩聊洗人間譽<lb/>
子癖少陵東坡亦戯言之非不知淵明也<lb/>
元稹過華清宫詩白頭宫女在閒坐説𤣥宗退之過連<lb/>
昌宫詩宫前遺老來相問今是開元㡬葉孫各有意味<lb/>
劍南詩中亦云舍北老人同甲子相逢揮淚説髙皇<lb/>
<pb n="KR3j0057_WYG_003-28b"/>
雉帶箭詩原頭火燒静兀兀野雉畏鷹出復沒將軍欲<lb/>
以巧伏人盤馬彎弓惜不發地形漸窄觀者多雉驚弓<lb/>
滿勁箭加衝人决起百餘尺紅翎白鏃相傾斜將軍仰<lb/>
笑將吏賀五色離披馬前墮先儒云此寫物之妙令讀<lb/>
者如當時周旋其間以為快或評汴泗交流詩鋪叙擊<lb/>
毬之狀同<lb/>
楊廷秀木犀詩系從犀首名干木𣲖别黄金字子<lb/>
金後鶴山集亦賦此花云虎頭㸃㸃開金粟犀首<lb/>
<pb n="KR3j0057_WYG_003-29a"/>
纍纍佩印章明月上時疑白傅清風席處越黄香集古<lb/>
人姓字為對偶又自注顧虎頭善畫金粟用之正佳犀<lb/>
首配虎頭愈工而誠齋詩句殆為花補傳也<lb/>
近時江湖詩選有可山林洪詩湖邉楊柳色如金㡬日<lb/>
不來成緑陰人多傳誦却似梅宛陵不上樓來今㡬日<lb/>
滿城多少栁絲黄晁氏客話記歐公云非聖俞不能到<lb/>
劒南藁中聞蛙詩雖成兩部樂恨失一編書與魯直㡬<lb/>
兩屐五車書咏物之工畧同機杼識者但評其髙下爾<lb/>
<pb n="KR3j0057_WYG_003-29b"/>
少陵羗村第三詩羣雞正亂呌客至雞鬬爭驅雞上樹<lb/>
木始聞扣柴荆父老四五人問我久逺行手中各有擕<lb/>
傾榼濁復清苦辭酒味薄黍地無人耕兵革既未息兒<lb/>
童盡東征請為父老歌艱難愧深情歌罷仰天歎四座<lb/>
淚縱横又贈衛八處士詩人生不相見動如參與商今<lb/>
夕復何夕共此燈燭光少壯能㡬時髩髪各已蒼訪舊<lb/>
半為鬼驚呼熱中腸焉知二十載重上君子堂昔别君<lb/>
未婚兒女忽成行怡然敬父執問我來何方問答未及<lb/>
<pb n="KR3j0057_WYG_003-30a"/>
已兒女羅酒漿夜雨剪春韭新炊間黄粱主稱會面難<lb/>
一舉累十觴十觴亦不醉感子故意長明日隔山岳世<lb/>
事兩茫茫艱難之時道情離合莫詳於二詩一為客至<lb/>
而作一為訪舊而作謂步驟有相合處乃其次也𦍑村<lb/>
詩或以之比淵明飲酒詩中語然如清晨聞扣門倒裳<lb/>
往自開問子為誰與田父有好懐壺漿逺見候疑我與<lb/>
時乖其為閒暇非少陵所能得者<lb/>
玉川子月蝕詩四方五星以及蚩尤枉矢辭而責之不<lb/>
<pb n="KR3j0057_WYG_003-30b"/>
若詩大東後二章歴舉牛女天畢東啟明西長庚南箕<lb/>
北斗以寓歎恨之情古人造作各存法度攷索具見今<lb/>
但訝其恠放而已退之三星行却正用大東語<lb/>
東坡初在杭賦吉祥寺謂人老簮花不自羞花應休上<lb/>
老人頭後在膠西答陳述古絶句乃城西亦有紅千葉<lb/>
人老簮花却自羞距在杭時五六年意態遽不同遂反<lb/>
前詩言之未必不感吉祥舊游也<lb/>
退之自云今日無端讀書史智慧只足勞精神荆公遂謂<lb/>
<pb n="KR3j0057_WYG_003-31a"/>
力去陳言夸末俗可憐無補費精神不知先巳悔之矣<lb/>
又直用退之可憐無益費精神有似黄金擲虚牝之句<lb/>
退之此語為崔立之作盖譏其投贈之多非若前感春<lb/>
詩中十四字乃欺已也劉彦冲亦云文章固自有機杼<lb/>
戯事豈足勞心神<lb/>
西清詩話記二詩其一方澤阻風絶句云江上春風留<lb/>
客舟無窮歸思滿東流與君盡日閒臨水貪看飛花忘<lb/>
却愁謂其人不以文藝名世而詩語驚人如此予記劒<lb/>
<pb n="KR3j0057_WYG_003-31b"/>
南採蓮絶句云雲散青天掛玉鈎石城艇子近新秋霧<lb/>
鬟風鬢歸來晩忘却荷花記得愁方詩先出末句一轉<lb/>
偶同各以意勝折得荷花渾忘却空將荷葉盖頭歸見<lb/>
唐絶句<lb/>
老杜古柏行劉平國嘗評之云落落盤踞雖得地冥冥<lb/>
孤髙多烈風扶持自是神明力正直元歸造化功我踞<lb/>
得其地烈風雖多亦何畏藉曰天之杌我神明固亦扶<lb/>
持之然所以可扶持者則亦以元來根本有此正直爾<lb/>
<pb n="KR3j0057_WYG_003-32a"/>
今此古柏禀於天者既異凡物又踞得其地其視鸞鳯<lb/>
鴟鴞也螻蟻蛟龍也等是巢穴中一物其去其來於我<lb/>
何擇亦於我何有子美末章苦心豈免容螻蟻香葉<lb/>
終經宿鸞鳯之句似未免小心計較竊恐不足以見古<lb/>
柏之大予詳其義若謂其心堅苦未免受小人之侵陵<lb/>
雖不遇而流芳餘䕃猶為善類之所依歸也據是言之<lb/>
何病乎樹之大而疑其計較茍以鸞鳯鴟鴞螻蟻蛟龍<lb/>
皆巢穴中一物任其去來為大則一無揀擇寧不失斷制<lb/>
<pb n="KR3j0057_WYG_003-32b"/>
之義而有類乎兼愛趙注以螻蟻喻小人是矣又以公<lb/>
自况終接鴛鸞之侣釋下句理未通且分此為三節自<lb/>
孔明廟前有老柏指夔州孔明廟之柏自憶昨路繞錦<lb/>
城東追言成都先主廟之柏自大厦如傾要梁棟揔言<lb/>
兩處之柏起意以嗟大材之人且自况其身今就其説<lb/>
則此因夔州之柏而思成都之廟前云君臣已與時際<lb/>
會故應之先主武侯同閟宫古祠喬木視其存也想孔<lb/>
明之遇合見其大也興大才之不用以彼遇合而重不<lb/>
<pb n="KR3j0057_WYG_003-33a"/>
用之恨由其不用而後知如蜀君臣際會之盛難得也<lb/>
志士幽人莫怨嗟不哀不怨尤古詩法李方叔云或謂<lb/>
子美作此詩備詩家衆體非獨形容一時君臣相遇之<lb/>
盛亦所以自况而又以憫其所值之時不如古也<lb/>
東坡秋懐詩苦熱念秋風常恐來無時及兹遂凛凛又<lb/>
作徂年悲即補洞仙歌結語荆公有云少年不知秋喜<lb/>
聞西風生老大多感傷畏此蟋蟀鳴又少陵老去悲秋<lb/>
之意而又一詩云少年見青春萬物皆嫵媚一從鬢上<lb/>
<pb n="KR3j0057_WYG_003-33b"/>
白百不見可喜述壯老異情處猶前詩也<lb/>
俗言宰相客位可納凉以炎暑有所不避也余義夫帥<lb/>
蜀題客次春帖云老子也曽來伺候諸公聊復忍湏臾<lb/>
上句因采盤谷序語下句晉人事又本東坡客位假寐<lb/>
詩謁入不得去兀坐如枯株豈惟主忘客今我亦忘吾<lb/>
同僚不解事愠色見髯鬚雖無性命憂且復忍須㬰謝<lb/>
太傅與王坦之共詣郗超日晏未得前坦之欲去太傅<lb/>
曰獨不能為性命忍須臾耶坡又畧轉其意用之時方<lb/>
<pb n="KR3j0057_WYG_003-34a"/>
通守錢塘是嚴事上官賢逹不廢邉岐伯論候氣曰如<lb/>
待所貴不知日暮自古人情不相逺<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六經天文編</head>
    <p>
<pb n="KR3f0003_WYG_000-1a"/>
欽定四庫全書　　　　　子部六<lb/>
　六經天文編　　　　　　天文算法類一<hi>推步之屬</hi>
　　提要<lb/>
　　　　<hi>臣</hi>等謹案六經天文編二卷宋王應麟撰應<lb/>
　　　　麟有鄭氏周易註已著錄是編裒六經之言<lb/>
　　　　天文者以易書詩所載為上卷周禮禮記春<lb/>
　　　　秋所載為下卷三代以上推步之書不傳論<lb/>
　　　　者謂古法疎而今法宻如嵗差里差之辨皆<lb/>
<pb n="KR3f0003_WYG_000-1b"/>
　　　　聖人所未言晉虞喜始知嵗差唐人作覆矩<lb/>
　　　　圖始知地有東西南北里差然堯典豳風月<lb/>
　　　　令左傳國語所言星辰前後已相差一次是<lb/>
　　　　嵗差之法可即是例推周禮土圭之法日南<lb/>
　　　　景短日北景長日東景夕日西景朝是里差<lb/>
　　　　之法亦可即是而見後世推步之源未嘗不<lb/>
　　　　見於六經特古文簡約不及後來之推衍詳<lb/>
　　　　察耳此編雖以天文為名而不專主於星象<lb/>
<pb n="KR3f0003_WYG_000-2a"/>
　　　　凡隂陽五行風雨以及卦義悉彚集之採錄<lb/>
　　　　先儒經説為多義有未備則旁涉史志以明<lb/>
　　　　之亦推步家所當考證也宋史藝文志作六<lb/>
　　　　卷至正四明續志作二卷今此書分上下二<lb/>
　　　　篇則二卷為是考<lb/>
　　　國朝吉水李振裕補刋玉海序稱應麟著述逾<lb/>
　　　　三十種已刻者玉海附詞學指南又有遺書<lb/>
　　　　十三種自詩攷至通鑑答問共五十餘卷板<lb/>
<pb n="KR3f0003_WYG_000-2b"/>
　　　　皆朽蝕悉為補刋之是編亦與焉此本前後<lb/>
　　　　無序跋紙墨甚舊蓋猶至元六年王厚孫所<lb/>
　　　　刋也乾隆四十六年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
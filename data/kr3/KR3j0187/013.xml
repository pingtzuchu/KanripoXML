<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元眀事類鈔卷十三</head> <lb/>
    <p>
<pb n="KR3j0187_WYG_013-1a"/>
欽定四庫全書<lb/>
　元眀事類鈔卷十三<lb/>
　　　　　　　　　　　監察御史姚之駰撰<lb/>
　　人倫門<hi>一</hi>
　　　忠臣<lb/>
哭河水　元紀事本末王鶚金狀元也元世祖訪求遺<lb/>
　逸得之鶚請曰天兵克蔡金主自縊其御焚𦵏汝水<lb/>
　之旁願往祭𦵏許之至則為河水所沒乃具牲酒為<lb/>
<pb n="KR3j0187_WYG_013-1b"/>
　位而哭<lb/>
哭思舊主　元史蔡子英館于儀曺忽一夜大哭不止<lb/>
　人問之曰思舊主耳明主知志不可奪送之出塞<lb/>
不面北坐　元王逢集劉師勇守常州圍五十餘日城<lb/>
　䧟潛走行在或曰國初吳城外有一老僧居十餘年<lb/>
　未嘗面北坐人詰其姓名不荅死之日開其笥有師<lb/>
　勇官誥豈其人耶<lb/>
齎鴆自隨　元巴延子中傳子中仕元為侍郎元亡變姓<lb/>
<pb n="KR3j0187_WYG_013-2a"/>
　名黄冠㳺行江湖太祖求之不得簿録其妻子子中<lb/>
　竟不出常齎鴆自随後詔舉元遺民以幣来聘子中<lb/>
　太息曰死晚矣飲鴆而死<lb/>
人比張廵　元史禇布哈守淮安五年殆數十百戰精<lb/>
　忠大節人比之張廵<lb/>
忠節坊　元通鑑余闕守安慶力竭城䧟自剄墮清水<lb/>
　塘中安慶内附眀髙帝嘉其忠詔立廟于忠節坊<lb/>
井填咽　元史類編布延布哈守益都城䧟不屈死其<lb/>
<pb n="KR3j0187_WYG_013-2b"/>
　妻阿爾展欲投舍南井而家人溺者已嗔咽遂投舍<lb/>
　北井俄亦填<lb/>
斫印　元史徳哷黙色守潭州明兵破城乃詣㕔事公<lb/>
　服再拜畢引斧斫其印文又大書手版曰大元臣子<lb/>
　遂㧞刀刺喉而死<lb/>
膝如鐵　元史類編李齊知髙郵府張士誠作亂朝遣<lb/>
　齊往諭之士誠呼齊使跪齊叱曰吾膝如鐵豈為賊<lb/>
　屈賊扼之跪齊立而詬乃倒曵搥碎其膝剮之<lb/>
<pb n="KR3j0187_WYG_013-3a"/>
不書宋亡　元史鄭陶孫為編修㑹纂國史至宋徳祐<lb/>
　末年事陶孫曰臣嘗仕宋義不忍書終不書世祖嘉<lb/>
　之<lb/>
抱柱　元史李伯温帥平陽城䧟即拔劍殺家屬因以<lb/>
　刃植柱刺心而死金人登樓見伯温抱柱如生<lb/>
雙節　玉堂鋼鑑贈章州知事闞文興妻王氏廟號雙<lb/>
　節時文興戰死王氏紿賊焚屍即自投火中也元史<lb/>
　綽羅知安陸府賊犯郡不屈死妻侯亦紿賊自經朝<lb/>
<pb n="KR3j0187_WYG_013-3b"/>
　表其門曰雙節<lb/>
真鐡漢　元史類編張桓為御史歸劉福通䧟汝寧襲<lb/>
　獲之桓據榻與之抗論順逆賊捽桓跪桓仰天大呼<lb/>
　叱益厲賊曰但一揖亦恕汝死桓終不屈遂刺之後<lb/>
　語人曰張御史真鐡漢刺之可惜<lb/>
純臣令子　王世貞集文皇起兵徐公輝祖其妃弟也<lb/>
　而恬然輙死于建文為純臣于中山王為令子<lb/>
勲著兩朝　獻徵錄穆宗即位科道交章奏楊廷和應<lb/>
<pb n="KR3j0187_WYG_013-4a"/>
　得䘏典下禮部議云廷和性抱忠貞才優經濟相武<lb/>
　廟于危疑之日克收旋轉之功翊先皇于繼統之初<lb/>
　懋賛中興之烈勲庸著于兩朝譽望流于四海<lb/>
望見衣裳　名臣錄鄒汝愚貶石城作辭朝詩曰盡披<lb/>
　肝膽知何日望見衣裳只此時但願太平無一事孤<lb/>
　臣萬死更何悲其慷慨忠厚之意溢于言表<lb/>
㽞十三年　朱睦㮮集傅安持節使賽瑪爾堪國酋長<lb/>
　負固不服且諷之降安曰吾天朝使臣可從汝反耶<lb/>
<pb n="KR3j0187_WYG_013-4b"/>
　因覊㽞北庭凡十三年酋長知不可屈乃以禮送還<lb/>
　國時同行官軍千五百人生還者十有七人而已<lb/>
鳳鳴朝陽　獻徵錄憲宗時妖僧繼曉挟近幸梁芳以<lb/>
　進得被殊眷林俊上疏請斬繼曉而黜芳言甚激烈<lb/>
　時言路久塞俊直聲振海内人比之鳳鳴朝陽云<lb/>
諫臣死杖　張岳集武皇將南幸廷臣交章奏沮上怒<lb/>
　責先諫者跪外庭待五日罪後行人司奏繼上遂下<lb/>
　詔獄翌日大理寺闔寺繼之又翌日工部屬三人繼<lb/>
<pb n="KR3j0187_WYG_013-5a"/>
　之上命鎻械暴庭中五日復繫詔獄時諫者有百餘<lb/>
　人械繫者三十七人死杖下者十一人<lb/>
朝退輒泣　李夢陽秘記康陵初即位内侍劉瑾等日<lb/>
　導上犬馬鷹兎舞唱角觝廢萬㡬公毎朝退輒泣屬<lb/>
　吏李夢陽說公大臣義共休戚徒泣何益比言官交<lb/>
　劾諸内侍章下閣閣老持劾章甚力公誠及此時以<lb/>
　死争去瑾軰易耳公乃具疏以進後瑾矯詔奪公官<lb/>
　逮詔獄案此言户部尚書韓文也<lb/>
<pb n="KR3j0187_WYG_013-5b"/>
十族奈何　眀紀事本末方孝孺不為文皇草詔哭罵<lb/>
　求死文皇曰汝不顧九族乎孝孺曰便十族奈何乃<lb/>
　詔籍其朋友門生為一族與九族並戮焉明葉向髙<lb/>
　詩兩朝事往君㤙在十族烟銷詔草成<lb/>
緋衣犯駕　遜國記景清自歸文皇仍其官清伏劍衣<lb/>
　袵中朝畢將犯駕先是欽天監奏有星紅色犯帝座<lb/>
　甚急至是清衣緋獨鮮上命左右收之得所帶劍遂<lb/>
　遇害<lb/>
<pb n="KR3j0187_WYG_013-6a"/>
成王安在　遜國記練子寧縛至不屈文皇命斷其舌<lb/>
　曰我法周公輔成王耳子寧探舌血大書成王安在<lb/>
　四字<lb/>
輪藏有聲　明史藁王詔㳺治平寺觀轉輪藏藏上嚄<lb/>
　嚄有聲異之探得書一卷載建文亡臣二十餘人事<lb/>
　楮墨斷爛不可讀其可識者九人梁田玉良玉良用<lb/>
　中節皆定海人又有何申宋和郭節郭良餘並失其<lb/>
　姓名<lb/>
<pb n="KR3j0187_WYG_013-6b"/>
致身錄　明史晟致身錄䟦先君性忠孝從亡一節為<lb/>
　仇訟凡十有七竟以此死案公名彬從亡凡二十餘<lb/>
　年建文君行遯先在彬家後往雲南洪熈時又至彬<lb/>
　家所紀致身錄皆隨亡事也<lb/>
鐵冐列伍　啟崇野乗鄒南臯論江陵奪情遣戍貴州<lb/>
　在戍所讀書講學毎廵方操閱公必鐡㡌號衣持㦸<lb/>
　負弩列軍伍中廵方遣人謝公不顧也<lb/>
燬印自焚　明張芹備遺錄王艮為浙江按察司靖難<lb/>
<pb n="KR3j0187_WYG_013-7a"/>
　後集本司及各道印列薪于户闔室自㷊事聞上曰<lb/>
　死自其分燬印可罪徙其家于邉<lb/>
斬荻覆𦵏　泳化編楊瑄及子源皆以諫顯源打棍發<lb/>
　軍肅州至河南陽和驛傷重而死妻度氏斬蘆荻覆<lb/>
　尸𦵏之驛後<lb/>
國有君　李夢陽集論肅愍公未嘗不酸鼻流涕焉也<lb/>
　先擁上皇大同城下勒降也大同人登城謝曰頼天<lb/>
　地宗社之靈國有君矣至京城下城人又謝如言于<lb/>
<pb n="KR3j0187_WYG_013-7b"/>
　是颺言曰豈不聞社稷為重君為輕斯言也事以之成<lb/>
　疑以之生者歟<lb/>
惟有卓敬　遜國記卓敬上言宜徙燕封南昌以絶禍<lb/>
　本建文不聽靖難後就僇神色凛然經日如生文皇<lb/>
　曰國家養士三十年惟有卓敬<lb/>
臣無二君　名世類苑宸濠將反因各官謝宴隂令甲<lb/>
　士匿幕中出立露臺大言曰太后有宻㫖請我監國<lb/>
　孫忠烈燧時為廵撫請宻㫖㸔濠曰不必多言我往<lb/>
<pb n="KR3j0187_WYG_013-8a"/>
　南京汝保駕否公曰天無二日臣安得有二君濠怒<lb/>
　出幕中兵徑執公遂遇害<lb/>
惟有赤心　今獻備遺宸濠叛問許逵何言逵曰惟有<lb/>
　赤心耳豈從汝反乎遂害之<lb/>
紿僕市酒　明紀事本末元都破翰林待制殷布欲投<lb/>
　井為僕所守乃紿僕入市取酒遂赴井死<lb/>
畫苫藁形　啟崇野乗莊烈帝殉難徐學士汧自畫其<lb/>
　形以置苫藁間題曰汧爾忘三月十九日之事乎爾<lb/>
<pb n="KR3j0187_WYG_013-8b"/>
　孤臣也宜寢苫爾罪臣也宜席藁<lb/>
俟大行殮　明紀事本末户部尚書倪元璐投繯時題<lb/>
　案云南都尚可為死吾分也因詔家人曰若即欲殮<lb/>
　必俟大行殮方收吾屍<lb/>
一家殉難　明史藁賊入京城中允劉理順闔門自縊<lb/>
　時謂臣死君妻死夫子死父㒒死主一家殉難者以<lb/>
　劉狀元為最<lb/>
灑土掩血　吾學編武宗南廵金吾張英肉袒挟兩土<lb/>
<pb n="KR3j0187_WYG_013-9a"/>
　囊當蹕哭諫不允即拔刀自刎血流滿地縳送詔獄<lb/>
　問囊土何為曰恐汚帝廷洒土掩血耳是時諫者舒<lb/>
　芬等百有七人俱廷杖外謫<lb/>
樵夫投湖　名臣錄臨海東湖樵夫負柴入市口不二<lb/>
　價聞文皇登極愕然曰皇帝安在或答曰燒宫自焚<lb/>
　矣樵夫大哭自投湖中<lb/>
祝髪從亡　眀紀建文遜國于紅箧得度牒三張一名<lb/>
　應文一名應能一名應賢程濟即為帝祝髪教授楊<lb/>
<pb n="KR3j0187_WYG_013-9b"/>
　應能願祝髪隨亡御史葉希賢毅然曰臣名賢應賢<lb/>
　無疑亦祝髪羣臣凡五六十人痛哭仆地俱矢從亡<lb/>
主七家　遜國記建文出亡更主七家廖平王良鄭洽<lb/>
　郭節王資史彬梁良玉<lb/>
獄中大慟　湧幢小品海忠介在獄自分必死世廟賔<lb/>
　天提牢主事知之欵公盛饌公飲啖逾常問之曰欲<lb/>
　作飽死鬼耳盖故事行刑前一夕必與酒飯也主事<lb/>
　宻以賔天告且云公將進用公聞之即大慟投體肴<lb/>
<pb n="KR3j0187_WYG_013-10a"/>
　酒盡嘔哭終夜不絶明日成服于獄中<lb/>
力疾草疏　邱濬集余子俊為兵部尚書疾已亟猶命<lb/>
　卧理部事屬楚蜀大荒公慮有變猶力疾草䟽乞遣<lb/>
　將臣鎮壓之以銷未然之患既封進屢問左右章出<lb/>
　未或曰否遂側身靣内而卒<lb/>
黄沙四塞　謝鐸集章恭毅綸為郎中時諫景皇易儲<lb/>
　逮繫詔獄掠無全膚天忽大風雨黄沙四塞獄遂稍<lb/>
　緩<lb/>
<pb n="KR3j0187_WYG_013-10b"/>
忠義鄉　名世類苑鍾御史同于景帝時諫易儲事死<lb/>
　于獄後其子乞歸𦵏浪田之陽有鵲巢山木産白雛<lb/>
　而喙距紅人以為精誠所感名其地曰忠義鄉<lb/>
菜傭觸石　明紀編年菜傭湯之瓊見莊烈帝梓宫過<lb/>
　痛哭觸石死<lb/>
忠孝一門　眀陸樹聲集馮㤙以直言論死子行可年<lb/>
　十四刺血上書願就斧躓以贖父死上覽疏動容曰<lb/>
　忠孝乃出一門耶得貸<lb/>
<pb n="KR3j0187_WYG_013-11a"/>
撼門哭　嘉靖注略時以璁萼議命去冊文本生字楊<lb/>
　慎曰仗莭死義正在今日王元臣張翀遮㽞羣臣于<lb/>
　金水橋南合二百二十人俱赴左慎門跪伏有呼髙<lb/>
　皇帝孝宗皇帝者上命司禮監諭退不去楊慎等乃<lb/>
　撼門大哭羣臣皆哭聲震大内<lb/>
衣衮投水　獻實鄱陽之戰敵舟圍急指揮韓成請賜<lb/>
　衮冕與上服因對衆投水賊衆歡呼圍乃觧<lb/>
斥逆黨　明紀事本末知府葉仲恵以修髙帝實錄斥<lb/>
<pb n="KR3j0187_WYG_013-11b"/>
　燕師為逆黨論死<lb/>
鬚髪盡白　明史藁選侍移宫一事自光宗崩後六日<lb/>
　而後定楊漣與一燝嘉謨定宫府危疑言官惟光斗<lb/>
　助之餘悉聽漣指漣鬚髪盡白帝亦數稱忠臣<lb/>
尸不北面　卓異記鐡鉉入油鑊導其尸使朝上終不<lb/>
　可得文皇令内侍用銕棒十餘夾持之使北靣笑曰<lb/>
　爾今亦朝我耶語未畢油沸濺丈餘内侍手糜爛棄<lb/>
　棒走尸仍反背如故<lb/>
<pb n="KR3j0187_WYG_013-12a"/>
不敢草敕　霍韜集武皇詔宰臣草威武大將軍敕楊<lb/>
　廷和蔣冕皆引疾帝召大學士梁儲面促之儲奏以<lb/>
　臣名君不敢帝怒手劍挾之儲涕泣願死遂不促草<lb/>
　勅<lb/>
葬敬亭　本朝王鴻緒明史藁萊陽姜埰以言事忤上<lb/>
　上欲殺之以廷臣救獲免與杖繫獄久之始得釋謫<lb/>
　戍宣州將赴戍所而都城陷遂南奔後流寓蘇州疾<lb/>
　革語其子曰先帝命戍宣死必𦵏我敬亭之麓子如<lb/>
<pb n="KR3j0187_WYG_013-12b"/>
　其言<lb/>
抱琴死　明詩話南海鄺露常蓄二琴一曰南風宋理<lb/>
　宗宫中物一曰緑綺臺唐武徳年製康陵御前所彈<lb/>
　也出入必與二琴俱廣州城破抱琴而死<lb/>
闔門死節　魏禧集賊入京新樂侯劉文炳同弟文燿<lb/>
　皆投井死夫人同妾女登樓入繯命急焚府第闔門<lb/>
　死節者四十二人<lb/>
解繯正序　眀紀事本末檢討汪偉殉難為兩繯于梁<lb/>
<pb n="KR3j0187_WYG_013-13a"/>
　間偉就右妻耿氏就左既皆投繯耿氏復揮曰止止<lb/>
　雖在顛沛夫婦之序不可失也遂解繯正左右序而<lb/>
　死<lb/>
楚詞投水　卓異記雪菴和尚好楚詞時棹小舟中流<lb/>
　朗誦一葉輙投于水投已輙哭哭已又誦死之日其<lb/>
　徒問師宜銘何許人張目曰松陽問姓名不荅或曰<lb/>
　此御史葉希賢也以靖難遯去<lb/>
　　　孝子<lb/>
<pb n="KR3j0187_WYG_013-13b"/>
聞聲阻言　元明善集㢘希憲力行䘮禮必欲終制有<lb/>
　詔奪情諸相往起居未至廬前聞其哭聲之哀不忍<lb/>
　言而退<lb/>
煦唾　元史哩魯孫負母避亂盗將刅其母請以身代<lb/>
　母渴不得水乃含唾煦之盗駭嘆反與水飲之<lb/>
日課孝經　元好問集楊奐年十一丁内艱日蔬食誦<lb/>
　孝經為課人咸異之<lb/>
跪而自訟　元史類編李黼舉進士第一父工部尚書<lb/>
<pb n="KR3j0187_WYG_013-14a"/>
　守中性卞急遇諸子過嚴毎一飲酒輒半月醉不解<lb/>
　黼百計承順求寧親心不可得常跪而自訟無幾微<lb/>
　厭怠意<lb/>
行乞尋母　元史黄覺經五嵗因亂失母稍長誓天誦<lb/>
　佛書願求母所在乃渡江渉淮行乞而往偹歴艱苦<lb/>
　至汝州春店始得其母而歸<lb/>
俛首受杖　元名臣事略徹爾既貴顯母富察夫人杖<lb/>
　之則俛首<lb/>
<pb n="KR3j0187_WYG_013-14b"/>
髪解鞍墮　元史類編趙應祥父客死應祥往求父屍<lb/>
　冡纍纍不可辨行哭七日解髪繫馬鞍祝曰隨馬所<lb/>
　之過吾父坟當髪解鞍墮經一坟果然發之棺上有<lb/>
　父姓名遂脱衣褁骨而歸<lb/>
夢墓　元丁鶴年集有夢得先妣墓一首眀烏斯道丁<lb/>
　孝子傳丁鶴年西域人遭亂生母馮阻絶病死道既<lb/>
　通鶴年痛哭行求夢其母告以踪跡因齧血沁骨而<lb/>
　𦵏晚年屏絶酒肉廬墓終身<lb/>
<pb n="KR3j0187_WYG_013-15a"/>
錫十二齡　元史王薦父疾甚薦夜禱于天願減巳年<lb/>
　益父父絶而復甦曰有神人語我汝子孝上帝錫汝<lb/>
　十二齡疾遂愈<lb/>
假芻靈　元史史彦斌有孝行時河溢金鄉母卒慮有<lb/>
　患乃為厚棺刻銘以塟明年果為水所漂彦斌縳草<lb/>
　為人置水中仰天而呼願假芻靈指示乃乗舟隨草<lb/>
　人行三百餘里忽止桑林中則母柩在焉載歸復塟<lb/>
戈折　元史類編張紹祖以孝聞於朝特官教授後奉<lb/>
<pb n="KR3j0187_WYG_013-15b"/>
　父避兵山間賊猝至執其父將殺之紹祖泣請以身<lb/>
　代賊怒以戈逐之戈應手挫折賊感而相謂曰真孝<lb/>
　子不可害<lb/>
天醫書方　輟耕錄陶眀元母病心痛醫莫能愈一日<lb/>
　禱于神將割一臠為湯劑忽有鄰童躍入叱曰無自<lb/>
　損我天醫也取案上筆書于几靣擲筆仆地而醒視<lb/>
　其書藥方也如方治之痛不再舉<lb/>
舁行田園　元史寧珠卜古至孝母年七十餘患風疾不<lb/>
<pb n="KR3j0187_WYG_013-16a"/>
　能行珠卜古手滌溷穢又造板輿載母夫婦共舁行田<lb/>
　園以娱之<lb/>
求冰　元史補遺湯霖至孝母嘗病熱曰惟得冰可愈<lb/>
　時天氣甚燠霖求冰不得號哭累日忽聞池中戞戞<lb/>
　聲拭淚視之氷也亟取以奉母<lb/>
紿犬炙　元張養浩長安孝子賈海詩天歴元二載西<lb/>
　土罹薦飢鄠縣民有賈竭力奉母慈妻曰擕此子從<lb/>
　鬻無問誰市呼不見售復歸泣漣洏隂擕至他所手<lb/>
<pb n="KR3j0187_WYG_013-16b"/>
　足隨紛披紿云黄犬炙雅于補衰宜元史張養浩為<lb/>
　行臺民間有殺子以奉母者為之大慟出私錢以濟<lb/>
　之<lb/>
䑛目　元史張氏女廬州人母病目喪明張抱母泣以<lb/>
　舌䑛之忽能視<lb/>
鑿腦　元史補遺宜陽秦氏二女父有危疾姊閉户黙<lb/>
　禱鑿已腦和藥進飲即愈後復病妹刲股肉置粥中<lb/>
　父小啜即甦<lb/>
<pb n="KR3j0187_WYG_013-17a"/>
滇南痛哭　吾學編王博士紳痛父死義走雲南行求<lb/>
　遺骸不能得即奠死所仰天一號幾絶因述滇南痛<lb/>
　哭記布政使張紞為作王孝子文<lb/>
不忍易石　獻徵錄成國公朱儀忠孝出于天性賜第<lb/>
　中道石圯或請修之曰此石先王所履吾不忍易也<lb/>
淚濕爐灰　明名臣錄姚伯華以二親遇難在二月間<lb/>
　不知其死日每至是月則終月絶人事獨擁爐自泣<lb/>
　手持杖畫灰淚傾注盡濕不已<lb/>
<pb n="KR3j0187_WYG_013-17b"/>
投譙折肢　王世貞集武義王世名父為族豪所殺孝<lb/>
　子始以孱忍繼㛰娶畢舉一子教弱弟有成乃手斧<lb/>
　族人趨至縣請償死令義之繫于麗譙之上以孝子<lb/>
　殺固當然必檢父屍而後獄可成孝子聞之自譙投<lb/>
　下敗靣折肢曰為我而暴父骨耶乃不食死<lb/>
與虎狎　邵寶集羅孝子瑋廬墓三年嘗隨一白犬主<lb/>
　哀亦哀主息亦息山故無虎至是一虎渡江来周旋<lb/>
　塋次與犬狎而不害<lb/>
<pb n="KR3j0187_WYG_013-18a"/>
私作神主　東里小傳楊士竒一嵗而孤從母適羅氏<lb/>
　六嵗時以祀先不命陪禮問母知之乃私作神主于<lb/>
　别室祀其三世毎旦入焚香謁拜出入扄鑰羅公覘<lb/>
　知竊窺之見其進退拜俯皆感泣<lb/>
拜受父書　馬汝驥集吕侍郎柟居官凡父母賜書再<lb/>
　拜使者受之退而跪讀餘親友書受讀有儀聞期功<lb/>
　緦喪必為位而哭<lb/>
誓不見燭　眀陸容雜記李賔之極孝雖位至公孤承<lb/>
<pb n="KR3j0187_WYG_013-18b"/>
　順不怠常中夜飲酒歸其翁猶候之賔之愧悔自是<lb/>
　赴席誓不見燭<lb/>
七十嬉戱　楊一清集王尚書華夀逾七十時母岑太<lb/>
　夫人年近百嵗猶朝夕為童子嬉戱以悦親左右扶<lb/>
　掖不忍斯湏去側<lb/>
子女驚問　眀方學漸集夏㤙廬墓三年鬚髮皆焦形<lb/>
　容枯悴服闋始奉主返室始往子甫嵗有半女三月<lb/>
　及返子女能貎人不知其為父也驚問母曰徑入室<lb/>
<pb n="KR3j0187_WYG_013-19a"/>
　者為誰<lb/>
歩送母喪　霍韜集侯一元為禮部扶母氏之喪歸闗<lb/>
　西歩至于良鄉足盡腫曰吾親震撼吾忍自惜乎至<lb/>
　于慶都邑令髙勸之力乃騎<lb/>
寢室俯首　眀史藁仁和江圻官提學僉事性至孝居<lb/>
　喪寢苫三年經寢室必俯其首妻經夫廬亦然<lb/>
聵兩耳　眀趙貞吉集孫堪忠烈公子聞江西難即洒<lb/>
　淚挺戈從之至則逆魁已擒因改殯一慟而死逾時<lb/>
<pb n="KR3j0187_WYG_013-19b"/>
　始蘓遂聵其兩耳陽明先生弔忠烈文曰公為忠臣<lb/>
　公之令子為孝子故世皆稱孫孝子云<lb/>
望母巖　名臣錄康儼至孝母殁廬墓三年蛇虎縱横<lb/>
　不怖也日取薪水甚疲樵牧相其勞儼謝之顧璘知<lb/>
　全州賦詩咏其事書山之壁曰望母巖<lb/>
刻像與俱　啟崇野乗歸安趙孝子仁貧為人傭有甘<lb/>
　毳必歸遺母又刻木為像拜事傭所曰吾不能頃刻<lb/>
　離也母死奉像愈至食必享像而後下箸即入市亦<lb/>
<pb n="KR3j0187_WYG_013-20a"/>
　必與俱<lb/>
孝乞兒　耿定向孝子傳吳市一丐每以所丐酒食捧<lb/>
　罌而跪進其母歌唱以侑之一貴人見之嗟嘆良久<lb/>
　每宴輒置餘豆間曰以待孝乞兒也<lb/>
死呼孃孃　王髙士賔至孝年七十病革抱母不舍死<lb/>
　半晌復蘓連呼孃孃方絶葬後夜二鼓室中曳履拄<lb/>
　杖連呼孃孃母應之復曰兒舍孃孃不得也<lb/>
生知死　眀詩話萬衣官南京頻夢其父心動急請歸<lb/>
<pb n="KR3j0187_WYG_013-20b"/>
　抵家九日父殁里人為之語曰萬孝子生知死<lb/>
孝莭並旌　陸樹聲集楊公允繩好直諫時宰必欲殺<lb/>
　之公子應祈百計請代不得乃先慟哭絶食死婦袁<lb/>
　以節顯後以孝子節婦並旌<lb/>
禱詞代死　黄汝亨集吳張眀父母病請以身代越七<lb/>
　日眀父死而母以生家人無知者久之得禱詞于壇<lb/>
　下敗楮中而後知之<lb/>
滴血塑像　眀深州志鄊民董思芳親死負土築坟廬<lb/>
<pb n="KR3j0187_WYG_013-21a"/>
　于墓側時大旱無食掘草根啖之鄊人逐之歸乃嚙<lb/>
　指血和泥塑親像泣捧歸家是夕大雨眀旦復廬墓<lb/>
　側後兵至不肯去伏墓號哭竟遇害<lb/>
謚孝　眀紀陳文奉母至孝太祖時積官都督卒封東<lb/>
　海侯謚孝勇眀臣得謚孝者文一人而已<lb/>
一獐入家　洪武實錄舞陽周炳至孝母病思食獐肉<lb/>
　求之不得忽一獐入其家即以供母病遂瘥<lb/>
麾漿　眀史藁魏大中就逮子學洢變姓名晝伏夜出<lb/>
<pb n="KR3j0187_WYG_013-21b"/>
　稱貸完贓大中斃于獄學洢慟㡬絶扶櫬歸遂病家<lb/>
　人以漿進輒麾去曰詔獄中誰半夜進一漿者竟號<lb/>
　哭死後詔旌為孝子<lb/>
販鹽致甘　歸有光集歸孝子鉞為父母所逐瀕死父<lb/>
　卒後母獨與其子居孝子販鹽市中時私其弟問母<lb/>
　飲食致甘鮮焉<lb/>
籲天火滅　明孝子傳章三溢篤于孝友父喪未葬里<lb/>
　閈被災公稽首籲天火至柩所即滅<lb/>
<pb n="KR3j0187_WYG_013-22a"/>
神告郡守　眀通紀建寧陳榮母目失眀十年以口䑛<lb/>
　而復視後遭大水榮與母兩地隨流各附一木卒遇<lb/>
　其母郡守夜梦神告次午孝子附舟乃艤舟以待一<lb/>
　木冲岸視之榮也<lb/>
築色養堂　獻徵錄楊實卿為編修以直諫罷歸慮傷<lb/>
　親心時延親所厚者列宴坐築色養堂開内宴以招<lb/>
　諸親擕諸孫勸酬以為常<lb/>
金賜孝女　眀顧文亨集吳江孝女某鬻于人居相近<lb/>
<pb n="KR3j0187_WYG_013-22b"/>
　日莭縮已食歸以遺母一日摶飯置胸墮溷中浴之<lb/>
　自飽復乞餘以食母忽雷震母室有遺金若干包褁<lb/>
　如摶飯狀上書天賜孝女字<lb/>
鞭虎　湧幢小品黄巖夏孝女隨父入山樵採父䧟虎<lb/>
　口女直前執薪鞭虎且鞭且泣虎棄其父而啖之<lb/>
脇下紅痕　宋濓集陳孝女竗珍刲股療大母疾不應<lb/>
　夢神語曰能剔肝食之則愈且指右脇視之及覺視<lb/>
　脇下有紅痕乃割之俯身而肝忽出大母纔下咽即<lb/>
<pb n="KR3j0187_WYG_013-23a"/>
　愈復夢神言宜煉紙作灰傅創瘡亦愈<lb/>
賦線石　眀吳師道為葉敬甫賦母線石詩宻宻線縫<lb/>
　裳依依石在筐石如心不轉線與恨俱長<lb/>
　　　節婦<lb/>
題滿庭芳　元史類編徐君妻某氏被掠題滿庭芳一<lb/>
　闋投池中死有幸此身未北猶客南州破鏡徐郎何<lb/>
　在空惆悵相見無由之句<lb/>
碎香　元史松楊毛氏避亂為賊所得以刀磨其身大<lb/>
<pb n="KR3j0187_WYG_013-23b"/>
　詈曰碎咼賊汝碎則臭我碎則香賊怒刳其腸而去<lb/>
吐嚕吐嚕　元史補遺梁王徳大理叚功以阿結主妻<lb/>
　之或譖之命主毒焉主不從乃隂令畨將格殺之主<lb/>
　作愁憤詩曰吾家住在雁門深一片閒雲到滇海心<lb/>
　懸明月照青天青天不語今三載欲隨明月到蒼山<lb/>
　悞我一生踏裡彩吐嚕吐嚕叚阿奴施宗施秀同奴<lb/>
　歹一夕竟自盡案吐嚕華言可惜也<lb/>
四節　新安志元歙人鄭千齡妻洪氏少寡矢節子長<lb/>
<pb n="KR3j0187_WYG_013-24a"/>
　曰玉次曰濬眀兵入徽玉自縊妻程死之妾何矢志<lb/>
　撫其孤璿早卒妻王亦不二志人稱鄭門四莭泳化<lb/>
　編桐城陶氏三世四節詔表其門<lb/>
如厩　元史貴哥夫同知宣政院得罪貶籍其家詔以<lb/>
　貴哥賜近侍哈瑪爾貴哥令婢㒒以飲食延哈瑪爾于㕔<lb/>
　事如厩自經<lb/>
不迎醫　元明善集馬氏以夫故沒入托狂疾得全復<lb/>
　乳生瘍或曰當迎醫馬曰吾寡婦也寧死此疾不可<lb/>
<pb n="KR3j0187_WYG_013-24b"/>
　男子見竟死<lb/>
入門即婦　元史類編范竗元歸江氏及門未合卺夫<lb/>
　忽以癎疾卒范曰我既入江門即江婦也遂居其家<lb/>
　撫姪如已出<lb/>
嚙指書詩　元錢惟善集襄陽賈尚書兒婦韓魏公五<lb/>
　世孫也岳州破被虜以衣帛嚙指書長詩渡江中流<lb/>
　自溺死其詩有江南無謝安塞北有王猛之句<lb/>
不為針工　元史呼圗以夫㤙封雲中郡君紅巾賊至<lb/>
<pb n="KR3j0187_WYG_013-25a"/>
　為賊所得令與衆嫗縫衣拒不肯罵曰我達嚕噶齊<lb/>
　妻也不能為鍼工以從賊賊殺之<lb/>
血書在石　錢惟善集天台王氏妻為兵所掠過嵊縣<lb/>
　清風嶺嚙指題五十六字石上投崖而死迄今血書<lb/>
　宛然㤗定初邑丞上其事請立廟旌之<lb/>
求尸白刅　劉因翟莭婦詩燕山翟氏女既嫁夫防邉<lb/>
　一朝聞死事健婦增慨然求尸白刅中負土家山前<lb/>
　事去哀益深義盡身可捐<lb/>
<pb n="KR3j0187_WYG_013-25b"/>
水不嚙山　解縉集胡貞婦不食死葬石屋山未塟時<lb/>
　水嚙其山㡬䧟既塟乃日就平復水縈回如帶人咸<lb/>
　異之<lb/>
含骨如膠　宋濓集鄒平張義婦戍閩死張往求之不<lb/>
　得夫忽降于童與言骨在處張得之曰爾信妾夫耶<lb/>
　入口當融如氷雪黏如膠已而果然<lb/>
氷操如梅　楊慎唐貴梅傳歌婦生不辰遭此悍姑生<lb/>
　以梅為名死于梅之株氷操霜清梅乎何殊既孝且<lb/>
<pb n="KR3j0187_WYG_013-26a"/>
　烈汗青宜書<lb/>
白頭花燭　眀史藁歸安倪氏許聘陳敏敏從征不返<lb/>
　遥以死聞踰五十載始歸倪守志不嫁至是成婚年<lb/>
　六十一矣時號白頭花燭<lb/>
嚙棺成穴　商輅集傅氏元時人夫死道上傅往蒲伏<lb/>
　抱屍歸三日夜不忍入櫬既殮至嚙其棺成穴<lb/>
剪香字　明語林王烈婦夫死密製殮服又剪一皮金<lb/>
　為一香字以示侍女曰此所以志也吾骨亦若是耳<lb/>
<pb n="KR3j0187_WYG_013-26b"/>
　遂扄户自縊<lb/>
栁林操　明岳和聲集秣陵有栁林者建文殉難臣黄<lb/>
　侍中觀暨夫人二女墓在焉侍中勤王夫人知必及<lb/>
　于難先招魂葬之江上而後自溺兩女從死為作栁<lb/>
　林操<lb/>
猶及見夫　復齋日記台州章某聘某氏未婚納妾有<lb/>
　娠而某病且死某氏請往一見即逝撫妾守喪妾生<lb/>
　子親教之成進士官至侍郎氏嘗為詩云誰云妾無<lb/>
<pb n="KR3j0187_WYG_013-27a"/>
　夫猶及見夫夫方殂誰云妾無子側室生兒與夫似<lb/>
　兒讀書妾䌟纑空房夜夜聞啼烏兒能成名妾不嫁<lb/>
　良人瞑目黄泉下<lb/>
髽經移脰　祝允明董烈婦行母去皃解防兒身終自<lb/>
　妨兒有十尺麻為君繫三綱麤麤髽經移在脰玉質<lb/>
　髙懸几筵右手持元氣還乾坤青天増髙地増厚<lb/>
未婦而殉　吳國倫集閩林氏仕族女待字中閨曽不<lb/>
　知夫庭所在乃未婦而殉誠千百年不多見<lb/>
<pb n="KR3j0187_WYG_013-27b"/>
紿象奴　泳化編許觀徵兵上游成祖已克京師命執<lb/>
　其妻女配象奴妻出釵釧紿象奴往市酒肴遂及女<lb/>
　俱赴淮清橋水死<lb/>
如旌例　明史藁海州女子未嫁而夫亡歸夫家持服<lb/>
　養其姑姑死不嫁採訪使上其事禮部以年未五十<lb/>
　不旌兵侍徐宗實爭之詔如旌例<lb/>
女婦兼稱　陸深集張莊懿公仲子早卒所聘趙氏女<lb/>
　聞夫殁即輿至夫家奉翁姑如婦禮年五十餘矣松<lb/>
<pb n="KR3j0187_WYG_013-28a"/>
　守上其事旌之題曰趙女張節婦顧侍讀學士以為<lb/>
　言婦則無所附麗言女則已去其母家若不當旌者<lb/>
　錢修撰與謙起辯之引張良陶潛事為類至千餘言<lb/>
　不止<lb/>
哭夫百首　明詩小傳薄少君為沈君烈妻君烈有才<lb/>
　而夭薄為詩百首弔之踰年值忌辰酹酒一痛而絶<lb/>
含血噀面　四部藁來節婦精女紅亡賴子遣鄰嫗誘<lb/>
　之節婦怒罵曰未亡人役此手以養姑何得妄言嚙<lb/>
<pb n="KR3j0187_WYG_013-28b"/>
　指含血以噀嫗面<lb/>
截耳　泳化編胡廣女吉慶奴許字解縉子乃在娠時<lb/>
　成祖所命後縉坐戍廣欲悔議女竊入取刀截耳且<lb/>
　曰薄妾之婿皇上主之父面承之背主違父何用生<lb/>
　為後解得赦歸乃完娶極盡婦道<lb/>
作孤鳴雁　啟崇野乘漢上婦易氏幼侍父聞雁聲有<lb/>
　凄苦特甚者問故父曰此失雄不再合耳婦頷之後<lb/>
　十九而寡曰吾其向日孤鳴雁矣撫兩孤夀至百嵗<lb/>
<pb n="KR3j0187_WYG_013-29a"/>
見簮毋忘　吳國倫集莊節婦八兒以人奴子為人奴<lb/>
　婦夫死舅姑迫嫁之度不能抗至期與其姒易簮曰<lb/>
　他日見簮毋相忘也姒不解其意須臾入室自經<lb/>
歌咏婦人　楊繼盛題張節婦詩文集序今節義在婦<lb/>
　人者郡縣俱有之而丈夫不多見豈天地精粹之氣<lb/>
　不萃於男子乎古人之同于婦人者已為可恥今人<lb/>
　之行反婦人之不如予于此感且媿諸君子無徒歌<lb/>
　咏婦人也乎<lb/>
<pb n="KR3j0187_WYG_013-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元眀事類鈔卷十三<lb/>
</p>
<p>
</p>
  </div>
</body>
</text>
</TEI>
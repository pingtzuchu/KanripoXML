<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元眀事類鈔卷四</head> <lb/>
    <p>
<pb n="KR3j0187_WYG_004-1a"/>
欽定四庫全書<lb/>
　元眀事類鈔卷四<lb/>
　　　　　　　　　　　監察御史姚之駰撰<lb/>
　　君道門<lb/>
　　　符命<lb/>
白光化神　元史太祖十四祖勃端察爾阿倫果斡寡居<lb/>
　夜寢夢白光自天忩入化為金色神人趋卧榻驚覺<lb/>
　遂娠勃端察爾<lb/>
<pb n="KR3j0187_WYG_004-1b"/>
天改姓　元紀事本末金末太白經天郭寳玉嘆曰北<lb/>
　軍南汴梁即降天改姓矣<lb/>
製大寳　元經世大典我朝懲歴代之謬雖得秦刻及<lb/>
　前世之器皆藏而不用爰製大寳質兼金玉之貴文<lb/>
　列古今之宜以成一代之制<lb/>
獻秦璽　元史國王拾得家有故璽將鬻之以示中丞<lb/>
　崔彧有御史楊桓辨其文曰受命於天既夀永昌盖<lb/>
　秦璽也彧請獻之賜金織文叚二<lb/>
<pb n="KR3j0187_WYG_004-2a"/>
甲辰君　元史順帝時司徒香山言陶宏景胡笳曲有<lb/>
　負扆飛天歴終是甲辰君之語陛下生年紀號寔與<lb/>
　之合此受命之符宜宣付史館翰林諸臣以為恐啟<lb/>
　䜟緯之端事遂寢<lb/>
庚申帝　權衡庚申帝大事紀瀛國公居甘州山寺有<lb/>
　趙王者贈一女子後生一男眀宗適自北来見寺中<lb/>
　龍文五采氣問之曰子室中有異寳乎曰無今早産<lb/>
　一男子耳眀宗因求為子并其母以去即庚申帝也<lb/>
<pb n="KR3j0187_WYG_004-2b"/>
　余應詩合尊之妻夜生子眀宗隔帳聞笙鏞至今兒<lb/>
　孫主沙漠吁嗟趙氏何其雄<lb/>
紅羅幛　名山蔵太祖初生浴汲河水水浮紅羅遂取<lb/>
　為衣故所居名紅羅幛<lb/>
婁宿降靈　皇甫庸記畧元天歴戊辰婁宿降靈髙皇<lb/>
　以是年生至洪武戊寅而婁星復眀<lb/>
告太平　眀髙皇周顛仙傳顛人周姓者建昌人因患<lb/>
　顛疾凡新官到任必謁見而訴之曰告太平後朕帥<lb/>
<pb n="KR3j0187_WYG_004-3a"/>
　師取南昌顛者来謁必曰告太平<lb/>
鳳陽陵　剪勝野聞淳皇帝及后疫死不能具棺太祖<lb/>
　謀草𦵏山中行未抵所而綆絶忽風雨雷電聞神語<lb/>
　曰孰襲取我土有應者具淳皇名曰為若人則己巳<lb/>
　而暴風揚沙天轉晦比眀徃視土裂屍已䧟田伯劉<lb/>
　大秀遂歸其地今鳳陽皇陵是也<lb/>
紫衣與俱　眀紀事本末太祖歴光固諸州道病輒見<lb/>
　兩紫衣人與俱病已遂不見解縉瑞應頌途中遇疾<lb/>
<pb n="KR3j0187_WYG_004-3b"/>
　紫衣饋食<lb/>
光燭地　名山蔵成祖初舉兵風雨四起咫尺昏迷少<lb/>
　焉東方雲開露青天尺許有光燭地將士皆喜<lb/>
日照龍鱗　卓異記文皇同東宫侍太祖偶見御輦馬<lb/>
　命對曰風吹馬尾千條線文皇應聲曰日照龍鱗萬<lb/>
　㸃金東宫徐對曰雨打羊毛一片氊其氣象不侔如<lb/>
　此<lb/>
太醫様　卓異記太祖看列代帝王像至宋真宗以下<lb/>
<pb n="KR3j0187_WYG_004-4a"/>
　曰太醫様也至元世祖曰北人南相至順帝曰此又<lb/>
　如太醫様何也盖順帝乃宋㓜主㬎所生<lb/>
國號年號　春眀夢餘錄遼之正殿曰洪武元之正殿<lb/>
　曰大眀後國號年號先見於此誰謂非定數也<lb/>
赤光罩帳　眀通紀英宗既䧟北營時有赤光罩定御<lb/>
　帳額森雪夜遣人行刺其人見一大蟒蛇遶䕶帳外<lb/>
　畏怖而去<lb/>
雨再来　明紀事本末正統中京師旱羣小兒為土龍<lb/>
<pb n="KR3j0187_WYG_004-4b"/>
　拜禱歌曰雨帝雨帝城隍土地雨若再来還我土地<lb/>
　未幾而有監國即位之事繼有復辟之舉説者謂雨<lb/>
　帝者與弟城隍者郕王再来還土地復辟也悉如謠<lb/>
　言<lb/>
　　　帝誕<lb/>
天夀節　元史仁宗朝詔以生日為天夀節<lb/>
寺觀祝夀　元典章每聖誕前期一月文武官躬詣寺<lb/>
　觀建祝聖萬安道埸本日朝臣詣闕稱賀外官則率<lb/>
<pb n="KR3j0187_WYG_004-5a"/>
　民人結綵焚香呈舞百戱夾道祇迎就寺觀三呼舞<lb/>
　蹈畢公宴而㪚其費皆督之里下<lb/>
祠中異香　名山蔵當皇妣娠時夢黄冠授一丸有光<lb/>
　吞之覺而口尚聞香眀日生太祖於土地祠中白氣<lb/>
　貫空異香經宿祠中神驚避數里<lb/>
授大圭　名山蔵宣宗始生之夕成祖夢髙帝授以大<lb/>
　圭命曰傳之子孫永世其昌<lb/>
聖節賦詩　陳建眀通紀宣宗二年聖節上製詩一章<lb/>
<pb n="KR3j0187_WYG_004-5b"/>
　賜蹇義胡濙楊士竒楊榮賜宴盡歡而罷詩曰九天<lb/>
　日月絢祥光萬嵗慈幃樂夀康初度幸逄全盛日賛<lb/>
　襄有道賴賢良<lb/>
民服祝聖　眀黄佐集叅議項喬舟出潞河遇聖夀節<lb/>
　方欲行禮有報者曰小舟有民服具香案叩首祝聖<lb/>
　禮節甚恭者喬曰此必薛某訪之果然盖薛侃是時<lb/>
　方以行人放還其忠敬如此<lb/>
賜鏤金字　于慎行萬夀節賜鏤金萬夀字銀書靈符<lb/>
<pb n="KR3j0187_WYG_004-6a"/>
　等物詩裁就靈符華舜旦鐫成寳畫記堯年<lb/>
金鏡瑤池　髙啓聖夀節早朝詩金鏡千秋録瑤池萬<lb/>
　夀觴<lb/>
　　　君德<lb/>
物價頓减　元通鑑仁宗御便殿李孟進曰陛下御極<lb/>
　物價頓减方知聖人神化之速<lb/>
遲㽞覆奏　元史世祖諭史天澤曰朕或乗怒有所誅<lb/>
　殺卿等宜遲㽞一二日覆奏行之<lb/>
<pb n="KR3j0187_WYG_004-6b"/>
禁飛放　元經世大典冬春之交天子或親幸近郊縱<lb/>
　鷹隼摶擊名曰飛放至仁廟以榖不熟詔曰朕不飛<lb/>
　放其勅諸王皆不聽出<lb/>
親署御名　元史秘書蔵裕宗當時倣書於學生之下<lb/>
　親署御名習書謹呈其敬如此<lb/>
却珠留錢　續文獻通考世祖時回回獻大珠要價數<lb/>
　萬上曰珠何用當留是錢以賑貧遂却之<lb/>
天性恭儉　經濟類編元仁宗天性恭儉通逹儒術事<lb/>
<pb n="KR3j0187_WYG_004-7a"/>
　太后終身不違顔色待宗戚勲舊始終以禮大臣親<lb/>
　老時加恩賚大官進膳必分賜貴近有司奏大辟每<lb/>
　慘惻移時<lb/>
故箧示儉　元史英宗燕大安閣閣中有故篋宦者進<lb/>
　曰此世祖貯裘帶者有聖訓云蔵此以遺子孫使見<lb/>
　吾儉樸可為華侈之戒即命發箧視之<lb/>
素服寢地　元史仁宗不豫英宗憂形於色夜則焚香<lb/>
　泣禱及升遐哀毁過禮素服寢於地日歠一粥<lb/>
<pb n="KR3j0187_WYG_004-7b"/>
給林廟　元史成宗時給曲阜林廟洒掃户以尚珎署<lb/>
　田五十頃供嵗祀焉<lb/>
不似漢髙　元許衡集劉秉忠定朝議奏之因言漢髙<lb/>
　帝有言吾乃今知皇帝之貴上曰漢髙眼孔小朕豈<lb/>
　如是<lb/>
却雨衣　元通鑑仁宗以夏旱露禱既而大雨左右以<lb/>
　雨衣進帝曰朕為民祈雨何避焉<lb/>
度越前代　眀鄭曉吾學編謝方石嘗曰我太祖有度<lb/>
<pb n="KR3j0187_WYG_004-8a"/>
　越前代者五外攘荒漠収復諸夏一也肇基南服統<lb/>
　一天下二也威加勝國鋒刄不交三也躬自創業臨<lb/>
　馭最乆四也申眀祖訓宗法最嚴五也<lb/>
衣袖敝垢　典故紀聞成祖坐右順門所服裏衣袖敝<lb/>
　垢納而復出侍臣有賛聖德者上曰念當惜福故每<lb/>
　澣濯更進昔皇妣躬緝故衣皇考見之而喜朕守先<lb/>
　訓豈敢忘之<lb/>
論寛恤事　眀通紀宣宗謂楊士竒曰憶五年五月共<lb/>
<pb n="KR3j0187_WYG_004-8b"/>
　爾宿齋宫論寛恤事且兩閱嵗民事不又有可恤乎<lb/>
　士竒退與胡濙條上十數事即命行之<lb/>
虞夏為盛　眀林貞肅疏孝宗振舉舊章復午朝定日<lb/>
　講開經筵時召劉健李東陽謝遷劉大夏戴珊等討<lb/>
　論道理且革傳奉裁冗食善政不可枚舉宏治之政<lb/>
　虞夏為盛<lb/>
三舉耒　典故紀聞宣宗上陵還道中見耕者以數騎<lb/>
　往視之下馬詢其稼穡之事因舉所執耒三推謂侍<lb/>
<pb n="KR3j0187_WYG_004-9a"/>
　臣曰朕三舉耒已不勝勞况常事此乎耕者始知為<lb/>
　帝乃驚躍羅拜命賜以鈔<lb/>
不用殉𦵏　皇甫庸紀畧英宗遺命不用殉𦵏宮嬪此<lb/>
　最盛徳事憲宗賔天亦有是命<lb/>
得聖之威　王世貞集世宗皇帝得聖之威<lb/>
誰能治吾　眀通紀孝宗曰吾不自治誰能治吾史臣<lb/>
　曰上簡言慎動慤誠充粹燕處必衣冠置筆硯有常<lb/>
　處<lb/>
<pb n="KR3j0187_WYG_004-9b"/>
但取完固　眀紀太祖命有司立廟社建宮室典繕者<lb/>
　以圗進見其有雕琢竒麗者即去之曰宮室但取完<lb/>
　固而已何必極雕巧以殫天下之財<lb/>
寛疏駁　名山蔵成祖諭諸給事云爾等疏駁奏牘一<lb/>
　字之誤亦皆喋喋自今有此即改註印葢之不必以<lb/>
　聞爾等在朕左右凡天下何弊當革何利當興當歴<lb/>
　舉以言如此細故可略也<lb/>
以手撤牘　泳化編宣宗仁愛每法司奏要囚輒慘然<lb/>
<pb n="KR3j0187_WYG_004-10a"/>
　御膳廢食以手撤其牘謂左右曰說與刑官稍緩之<lb/>
角樓草詔　典故紀聞仁宗聞淮徐饑坐西角門召楊<lb/>
　士竒命草詔免稅及罷官買士竒對曰可令户部工<lb/>
　部與聞上曰此不可遲即令士竒就西角樓書詔覽<lb/>
　畢即命用璽已遣使賫行再語户工二部<lb/>
片紙綴衣　徐禎卿集太祖勤于庶政思得一事即以<lb/>
　片紙書之綴于裳衣或得數事則纍然滿身若懸鶉<lb/>
　焉<lb/>
<pb n="KR3j0187_WYG_004-10b"/>
櫜鞬導従　名山蔵宣徳五年清眀上奉太后上陵櫜<lb/>
　鞬導従步掖過河<lb/>
吾惟一叔　眀紀事本末宣宗平髙煦羣臣多請削趙<lb/>
　王上曰吾惟一叔奈何不愛然當思所以保全之道<lb/>
　乃封羣臣言章遣人賫視之趙王大喜曰吾生矣即<lb/>
　獻䕶衞<lb/>
素冠而朝　王世貞史傳仁宗即位喪滿禮部請釋服<lb/>
　従吉而朝楊士竒止之不獲蹇義具二議以請上素<lb/>
<pb n="KR3j0187_WYG_004-11a"/>
　冠麻衣出朝英公張輔與士竒等三學士如上服上<lb/>
　曰張輔武臣而禮依之何六卿之不輔若也<lb/>
郤玉璽　眀紀事本末宣徳時衛拉特順寧主入貢并獻<lb/>
　前元玉璽上曰朕觀前代傳世之久歴年之多皆不<lb/>
　在此王既得之可自留用其毋獻<lb/>
毁香煙　眀紀事本末莊烈帝御便殿閱章奏聞香烟<lb/>
　心動疑之出步堦墄間乃定詢内官乃宫中舊方即<lb/>
　叱令毁之太息曰皇考皇兄皆為此誤也<lb/>
<pb n="KR3j0187_WYG_004-11b"/>
習郊禮　眀王慎中詩序南郊工就冬至前四日上親<lb/>
　勤玉輅習郊禮于壇上威儀卒度小臣従觀其羙作<lb/>
　異典<lb/>
五更傳蹕　王世貞宏治宫詞静數連籌第五更寒鴉<lb/>
　金井未分明披衣欲坐猶疑蚤前殿連傳警蹕聲<lb/>
咏曜靈　明陳子龍集曜靈天子遇旱而憂省獄減刑<lb/>
　雨以時降詩人羙之按此美莊烈帝也<lb/>
　　　馭臣<lb/>
<pb n="KR3j0187_WYG_004-12a"/>
資左手　元史世祖語布呼珠曰太祖有言人主理天<lb/>
　下如右手持物必資左手承之然後能固卿實朕之<lb/>
　左手也<lb/>
召老臣　元史仁宗即位召世祖朝諳知政務素有聲<lb/>
　望老臣程鵬飛董士選李謙郝天挺程鉅夫等詣闕<lb/>
　同議庶務<lb/>
徴用老儒　元通鑑英宗時拜珠言前集賢侍講趙居<lb/>
　信直學士吳澂皆有徳老儒請徴用之帝喜曰卿言<lb/>
<pb n="KR3j0187_WYG_004-12b"/>
　適副朕心<lb/>
治天下匠　元紀事本末常巴津以善造弓見知于太<lb/>
　祖每曰國家方用武耶律儒者何用楚材曰治弓尚<lb/>
　須用弓匠為天下者可不用治天下匠耶帝聞而善<lb/>
　之<lb/>
集賢館　類函元世祖置集賢館士應詔者盡命館穀<lb/>
　之凡飲食供張之盛皆喜過望<lb/>
屈四先生　眀紀事本末劉基宋濂章溢葉琛至建康<lb/>
<pb n="KR3j0187_WYG_004-13a"/>
　入見上喜甚曰我為天下屈四先生<lb/>
移榻召對　廖道南集劉公大夏受知敬皇每朝罷輒<lb/>
　召對移時商確時事雖貴近不得聞李夢陽詩九重<lb/>
　移榻數召見夹城日髙未下殿英謀宻語人不知左<lb/>
　右微聞至尊羡<lb/>
君臣隔絶　陸深集本朝君臣隔絶以憲廟口吃之故<lb/>
仕元不與　眀紀事本末李文忠克應昌獲元主及其<lb/>
　孫等㨗聞百官稱賀上令禮部榜示凡經仕元者不<lb/>
<pb n="KR3j0187_WYG_004-13b"/>
　與<lb/>
試士祝天　嚴嵩集孝宗乙丑試士日于宫中焚香祝<lb/>
　天願得真才是年得顧鼎臣為進士第一眀顧存仁<lb/>
　詩聞道孝皇曽露禱台星奕葉照麒麟<lb/>
臣不孤　眀王直集洪熙朝有議朝覲官養馬責課者<lb/>
　楊士竒埶不可上許出内批罷之已而不聞眀日又<lb/>
　言上曰偶忘之午刻召公諭曰内批豈真忘耶聞李<lb/>
　慶輩皆忿卿念卿孤立不欲因卿言而罷今有名矣<lb/>
<pb n="KR3j0187_WYG_004-14a"/>
　出示陝西按察使一疏命公據此草勅止之公頓首<lb/>
　言陛下知臣臣不孤矣<lb/>
閣老不名　治世餘聞孝皇優禮大臣每召至幄中従<lb/>
　容講論真如家人父子内閣諸臣皆稱為先生李西<lb/>
　涯有近臣常造膝閣老不呼名句盖實録也<lb/>
門何必杜　王世貞史傳宏治朝上最重劉大夏及戴<lb/>
　珊等一日召對良久曰述職者集矣大臣皆杜門若<lb/>
　二卿門何必杜也因各手白金一錠授之曰小佐而<lb/>
<pb n="KR3j0187_WYG_004-14b"/>
　㢘且属無廷謝恐他人或觖望<lb/>
倚䦨呼名　眀王錡寓圃雜記宣徳中駕幸楊士竒第<lb/>
　夜已二皷士竒驚起朝服而迎但見儀従塞屋香氣<lb/>
　氤氲不知上所在惟北向拜不已上方倚東闌看月<lb/>
　笑而呼曰士竒朕在此所賜已充庭矣<lb/>
推誠付託　眀通紀都御史戴珊以疾求退不得一日<lb/>
　劉大夏奏事及之上曰卿去語珊朕以天下事推誠<lb/>
　付託猶家人父子也太平未兆何忍舎我而歸乎<lb/>
<pb n="KR3j0187_WYG_004-15a"/>
不殺諫臣　崔銑集李夢陽應詔陳二病三害六漸之<lb/>
　弊末指皇親張侯侯怒誣以訕母后遂下獄已僅奪<lb/>
　俸三月上語劉大夏曰朕欲寘夢陽輕典左右謂當<lb/>
　廷杖渠忿則泄如朕殺諫臣何<lb/>
不信飛語　吾學編孝宗嘗問劉大夏天下衛所軍士<lb/>
　何如大夏對曰江南困於運糧江北困於京<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>翊日<lb/>
　有造飛語帖宫門誣公者上曰宫門外人不能至必<lb/>
　内臣忿不得私役軍士耳<lb/>
<pb n="KR3j0187_WYG_004-15b"/>
　　　好文<lb/>
奎章獻書　元野史文宗御奎章日學士虞集博士柯<lb/>
　九思常侍従以討論法書名畫為事授經即掲徯斯<lb/>
　潛著一書曰奎章政要以進萬幾之暇每賜披覽及<lb/>
　晏朝有畫授經即獻書圗行於世<lb/>
譯孝經　通鑑元武宗時右丞以國字譯孝經進帝命<lb/>
　刻板摹印諸王以下皆賜之<lb/>
五經要語　元史世祖留意經學商挺與姚樞竇黙王<lb/>
<pb n="KR3j0187_WYG_004-16a"/>
　鶚楊果纂五經要語凡十八類以進<lb/>
途中賦詩　元詩選文宗自集慶路入正大統途中有<lb/>
　作<lb/>
雷轟電燭　觧縉集臣少侍髙帝蚤夜載筆楮以進聖<lb/>
　情尤喜為詩睿思英發雷轟電燭玉音沛然數千百<lb/>
　言一息無滯臣輒草書連幅筆不及成㸃畫<lb/>
宫中觀書　名山蔵成祖顧侍臣曰朕愛孔子飽食終<lb/>
　日之言宫中恒觀書爾等盛年切莫自逸<lb/>
<pb n="KR3j0187_WYG_004-16b"/>
自撰程文　宣宗天縱神敏遜志經史每試進士輒自<lb/>
　撰程文曰此不當㑹元及第耶<lb/>
嗜學士書　王鏊集孝宗喜玩書尤嗜故學士沈度之<lb/>
　書日臨數過<lb/>
能書畫　眀紀宣宗多才藝善詩文能書畫所賦緑竹<lb/>
　引采茶歌諸篇皆御筆親書世傳為寳<lb/>
十齡大書　眀通紀神宗十齡踐阼即善書大書責難<lb/>
　陳善四字分賜講官<lb/>
<pb n="KR3j0187_WYG_004-17a"/>
改元宵句　明詩小傳肅皇帝喜為詩楊文㐮元宵<lb/>
　作有愛看氷輪清似鏡之句上以為類中秋詩乃云<lb/>
　愛㸔六街燈似月文㐮䟽謝以為曲盡情景不問可<lb/>
　知為元宵詩<lb/>
御製祭文　武宗南巡將臨大學士靳貴喪詞臣撰祭<lb/>
　文皆不稱㫖乃御製一首云朕居東宮先生為傅朕<lb/>
　登大寳先生為輔朕今南巡先生已矣時老於文者<lb/>
　皆歎息歛手<lb/>
<pb n="KR3j0187_WYG_004-17b"/>
　　　納諫<lb/>
思魏徴　元史帝嘗謂拜珠曰今亦有如唐魏徴之敢<lb/>
　諫者乎對曰槃圓則水圓盂方則水方有太宗納諫<lb/>
　之君則有魏徴敢諫之臣<lb/>
移仗　元史仁宗將即位廷臣用皇太后㫖行大禮于<lb/>
　隆福宫法駕已陳矣張珪言當御大眀殿帝悟移仗<lb/>
　大眀<lb/>
自當不滿　元通鑑文宗欲逰西湖自當諫不聽遂稱<lb/>
<pb n="KR3j0187_WYG_004-18a"/>
　疾不従文宗在舟中顧謂臺臣曰自當終不滿朕此<lb/>
　逰耶<lb/>
留葢御史　元史類編葢苖為御史時帝幸䕶國寺泛<lb/>
　舟玉泉苖進曰今頻年不登邉隅不靖何暇逸㳺以<lb/>
　臨不測之淵帝嘉納之臺臣擬僉淮東㢘訪司事帝<lb/>
　曰仍留葢御史朕欲時聞讜言<lb/>
罷張燈　元通鑑英宗欲以元夕張燈結綵樓於宫中<lb/>
　設宴叅議張養浩進諫帝曰非張希孟不敢言即命<lb/>
<pb n="KR3j0187_WYG_004-18b"/>
　罷之賜以織幣<lb/>
置白牌　泳化編太祖慮朝政有失無人敢言乃立執<lb/>
　法議理官置白牌於上書執法議理四字如有失許<lb/>
　將牌極諫後竟廢之<lb/>
聽講罷遊　王守仁集王文恪鏊為日講官方春上遊<lb/>
　後苑左右諫不聽公講文王不敢盤於遊田上為罷<lb/>
　遊并召所幸戒之曰今日講官所指殆為若等<lb/>
以妃禮葬　眀程楷集尹文和直在内閣時貴妃萬氏<lb/>
<pb n="KR3j0187_WYG_004-19a"/>
　薨欲易太子婚期公執不可竟不易上又以妃殮宜<lb/>
　服黄且欲以后禮葬皆以公言而止<lb/>
皆得建言　眀史藁始太祖不設諫官宣宗時或以為<lb/>
　言帝曰設官定制朕不得増損今中外大小臣皆得<lb/>
　建言所得更多<lb/>
吕震誤朕　眀紀事本末仁宗時太理少卿戈謙言事<lb/>
　過激吕震等奏其沽名上因免謙朝叅楊士竒曰四<lb/>
　方朝覲之臣咸在豈能盡知謙過將謂朝廷不能容<lb/>
<pb n="KR3j0187_WYG_004-19b"/>
　直臣上惕然曰此吕震誤朕也遂命書<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>引過而待<lb/>
　謙如初<lb/>
全無痛痒　五朝注畧神宗在御乆每見臺諫條陳即<lb/>
　曰此套子也即有直言激切亦曰此欲沽名耳卷而<lb/>
　封之于慎行以為大度宋纁曰寧可罪及言官畢竟<lb/>
　還有儆省若一概不理如痿痺之疾全無痛痒無藥<lb/>
　可醫矣此後數年凡百奏請一切留中萬歴之政遂<lb/>
　衰<lb/>
<pb n="KR3j0187_WYG_004-20a"/>
賜銀章　邱濬集仁宗召夏原吉等至扆前賜銀章一<lb/>
　其文曰繩愆紏謬且諭曰朕有過舉卿即舉奏来以<lb/>
　此識之朕不難于従善也<lb/>
殺諫臣　眀紀事本末嚴嵩殺楊繼盛國家殺諫臣自<lb/>
　此始<lb/>
立諫官　眀方孝孺詩伏枕三旬不整冠夢中時復對<lb/>
　金鑾忽聞盛事披衣坐今日朝廷立諫官<lb/>
　　　武功<lb/>
<pb n="KR3j0187_WYG_004-20b"/>
滅四十國　元史太祖征西域滅國者四十<lb/>
市肆不移　元巴延平南宋表爰従江海之上流復出<lb/>
　武昌之故渡藩屏一空于江表烽烟直接於錢塘犄<lb/>
　角之勢已成水陸之師並進奉揚寛大撫戢吏民九<lb/>
　衢之市肆不移一代之繁華如故<lb/>
奄入南方　眀太祖檄文西抵巴蜀東連滄海南控閩<lb/>
　越湖湘漢沔兩淮徐邳皆入版圗奄入南方盡為我<lb/>
　有<lb/>
<pb n="KR3j0187_WYG_004-21a"/>
北取中原　眀紀事本末太祖命將北取中原諭曰都<lb/>
　城城守必固若懸師深入餽餉不繼援兵四集非我<lb/>
　利也吾欲先取山東撤其屏蔽旋師河南斷其羽翼<lb/>
　㧞潼闗而守之㨿其户檻天下形勢入我掌握然後<lb/>
　進兵則彼勢孤援絶不戰可克既克其都皷行而西<lb/>
　雲中太原及闗隴可席捲而下諸將皆曰善<lb/>
親冒矢石　類函成祖大小百戰皆親冐矢石<lb/>
刻石紀功　眀紀事本末文皇三征阿嚕台班師至清<lb/>
<pb n="KR3j0187_WYG_004-21b"/>
　水源道旁有石崖數十丈命楊榮金㓜孜刻石紀功<lb/>
　曰使萬世後知朕親征過此也<lb/>
馬上料敵　眀通紀宣宗親征髙煦于馬上謂従臣曰<lb/>
　髙煦外多誇詐内實怯懦今敢反者輕朕年少新立<lb/>
　衆心未附又謂朕不能親征即遣將来得以利誘今<lb/>
　聞朕行已膽落敢出戰乎至即擒矣<lb/>
　　　巡幸<lb/>
一幸再幸　眀紀太祖一幸汴梁再幸中都<lb/>
<pb n="KR3j0187_WYG_004-22a"/>
北巡　類函成祖定鼎幽燕北巡者三<lb/>
存問髙年　眀通紀文皇巡幸所經必命存問髙年<lb/>
思念保民　眀書宣德三年車駕巡邉諭諸將曰朕深<lb/>
　居九重豈不自逸但朝夕思念保民故有此行<lb/>
營府第　眀紀武宗時江彬等導上㳺戯近郊因數言<lb/>
　宣府樂遂出居庸闗至宣府彬為營鎮國公府第輦<lb/>
　豹房珍玩女御其中帝樂之忘歸曰家裏<lb/>
臨幸不謝　眀紀宣宗遣使問楊士竒車駕臨幸曷不<lb/>
<pb n="KR3j0187_WYG_004-22b"/>
　謝對曰至尊夜出愚臣迨今中心惴慄未已豈敢言<lb/>
　謝<lb/>
幸承天　眀紀事本末世宗以皇考顯陵狭隘欲南幸<lb/>
　躬視羣臣諫不聽遂幸承天奉章聖太后梓宫合𦵏<lb/>
　焉<lb/>
親征南遊　眀通紀宸濠叛上欲假親征南遊遂下詔<lb/>
　南征出師駐良鄉而王守仁㨗奏至上令追回待至<lb/>
　南京另奏遂詣孝陵受江西俘至次年閏八月乃旋<lb/>
<pb n="KR3j0187_WYG_004-23a"/>
　蹕<lb/>
廬次衛宫　夏言大駕南巡賦于時大司馬肅甲騎教<lb/>
　步師而慎張皇大司徒布委積嚴芻餉而偹輸蔵大<lb/>
　宗伯率胥史講巡狩而道趨蹌大司空飭行道列廬<lb/>
　次而衛宫墻文章侍従則有起居百職集螭㘭而獻<lb/>
　技金吾宿衛則有羽林千騎奮虎賁而超驤<lb/>
翠網黄旗　黄佐南征詞翠網張瑶浦黄旗漾碧流殷<lb/>
　勤供廟薦蕭洒事宸遊<lb/>
<pb n="KR3j0187_WYG_004-23b"/>
萬馬踏雲　眀胡廣扈従幸北京詩萬馬踏雲開輦路<lb/>
　六龍扶日渡天津<lb/>
隔㟁鵷序　眀周忱車駕渡江詩衣冠隔㟁催鵷序舸<lb/>
　艦中流列雁行<lb/>
　<lb/>
　<lb/>
　<lb/>
　元眀事類鈔卷四<lb/>
</p>
<p>
</p>
  </div>
</body>
</text>
</TEI>
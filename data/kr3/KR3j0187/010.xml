<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元明事類鈔卷十</head> <lb/>
    <p>
<pb n="KR3j0187_WYG_010-1a"/>
欽定四庫全書<lb/>
　元明事類鈔卷十<lb/>
　　　　　　　　　　　監察御史姚之駰撰<lb/>
　　官品門<hi>三</hi>
　　　総督<lb/>
総制軍務　列卿記成化時滿四亂始命都御史項忠<lb/>
　総督固原等處軍務後王越総制陜西馬文升節制<lb/>
　三邊然皆未有專職宏治時部議三邊宜得重臣專<lb/>
<pb n="KR3j0187_WYG_010-1b"/>
　任開府乃起王越為之又命秦綋総制軍務遂為定<lb/>
　規至嘉靖時避制字改為総督<lb/>
擕二僮　名臣錄劉大夏総督兩廣勅使臨門即擕二<lb/>
　僮以行兩廣人士聞其來如饑兒之得乳母<lb/>
築邊牆　獻徵錄翁萬達総督宣大偏保軍務議築邊<lb/>
　牆東自老營堡西距滑石澗延袤幾二萬丈于是自<lb/>
　居庸以臨三鎮室家無虞行旅絡繹皆築垣守要之<lb/>
　力也<lb/>
<pb n="KR3j0187_WYG_010-2a"/>
旌㢘杜餽　海瑞集郭襄靖應聘総制兩粤粤故苦奉<lb/>
　大吏将領不暇扞圉日計剥取軍餉時遂有東山<lb/>
　之變公至未言討賊先下令旌㢘杜餽吏民惴恐東<lb/>
　山叛卒争丐降矣<lb/>
民為立祠　名臣録秦綋総制三邊造兵車置火器修<lb/>
　城堡闗隘一萬四千餘處邊功孔多既去民為立祠<lb/>
　祀焉<lb/>
上疏手書　湧幢小品胡宗憲総督浙江先後上疏皆手<lb/>
<pb n="KR3j0187_WYG_010-2b"/>
　書如一葢不獨有禦倭之功其一段敬謹心亦自難<lb/>
　及<lb/>
約和市　列卿記石茂華縂督陜西時雲中和市初成<lb/>
　公與為期約不使越額後秦隴大饑日夜露禱為民<lb/>
　請命天果大雨<lb/>
仍欲用論　獻徵録許論為薊遼総督有功入為尚書<lb/>
　敵掠灤西上曰朕仍欲用許論論至鎮敵伺大水峪<lb/>
　論登陴誓諸軍力戰而却之<lb/>
<pb n="KR3j0187_WYG_010-3a"/>
撫蠻得宜　列卿記王翺威望素著総督兩廣蠻人聞<lb/>
　其至大懼翺曰蠻人久反要在撫化得宜耳引其酋<lb/>
　長犒以金帛酒食多見歸順<lb/>
封威寧　名臣録王越成化時総督三邊出延綏斬敵<lb/>
　搜河套奪其馬牛羊器械無算又出大同破威寧海<lb/>
　遂封威寜伯<lb/>
設險除器　泳化編劉天和総制三邊設重險以衛内<lb/>
　除戎器以備外于是有乾溝澗諸女牆濠墩之設又<lb/>
<pb n="KR3j0187_WYG_010-3b"/>
　制為有脚輕車強弩諸火器短兵之制<lb/>
平奢安　明紀事本末崇禎時起朱爕元仍総督貴湖<lb/>
　雲川廣五省軍務爕元再涖黔乃檄滇兵下烏撒蜀<lb/>
　兵出永寧畢節而親帥大軍駐陸廣八月奢崇明安<lb/>
　邦彦俱授首焉明史藁爕元長八尺腹大十圍飲噉<lb/>
　兼二十人治事明果使人各當其材<lb/>
盡撤防兵　名世類苑嘉靖中王守仁総制廣西等四<lb/>
　省軍務時土官作亂守仁至南寧盡撤防守之兵於<lb/>
<pb n="KR3j0187_WYG_010-4a"/>
　是思田二州頭目悉領其衆移境來歸<lb/>
屹然巨障　明謝純集正德改元命楊公一清総制全<lb/>
　陜兼督馬政公以寧夏花馬池要害地宜修濬牆墊<lb/>
　以固邊防乃興工築邊牆刻期奏績時劉瑾憾公公<lb/>
　乞休僅築四十餘里至今屹然巨障<lb/>
諳逹封貢　澹園集王襄毅崇古総督宣大諳逹數入<lb/>
　塞叛人趙全輩實傳翼之諳逹孫扣闗請降厚遇之<lb/>
　以購全等竟執全以獻因議封諳逹為順義王嵗貢<lb/>
<pb n="KR3j0187_WYG_010-4b"/>
　馬五百有九<lb/>
方王　明史藁萬厯時方逢時起故官總督宣大山西<lb/>
　軍務始逢時與王崇古共決大計貢市之議崇古獨<lb/>
　成之逢時復代崇古申明約信兩人首尾共濟邊境<lb/>
　遂安人稱方王云<lb/>
巡邊供具　玉堂叢話何元郎云王晉溪総制三邊時<lb/>
　每一巡邊雖打中伙亦費百金未嘗折乾到處俱要<lb/>
　供具燒羊亦數頭不數臠盡撤去散與從官雖衆頭<lb/>
<pb n="KR3j0187_WYG_010-5a"/>
　目亦皆沾及西北一有警則人人效命<lb/>
墮淚碑　明紀事本末荆襄流賊叛命項忠総督軍務<lb/>
　討平之忠多濫殺既樹平荆襄碑或亦呼為墮淚以<lb/>
　嘲焉<lb/>
聽節制　泳化編総督軍務自総兵下悉聽節制葢自<lb/>
　靖逺伯王驥麓川之役始<lb/>
元樞上畧　明馮錡賀総督啟帝眷元樞國資上略自<lb/>
　天子所出宣南仲之威以我公歸入領北軍之重<lb/>
<pb n="KR3j0187_WYG_010-5b"/>
　　　総河<lb/>
河平圗　元史順帝時河決命賈魯以工部尚書総治<lb/>
　河防功成帝遣使報祭河伯召魯還朝以河平圗獻<lb/>
　詳見河<lb/>
宋陳功　明紀事本末凡漕渠在齊魯間者宋禮功為<lb/>
　多在江淮間者陳瑄功為多<lb/>
総河專官　明馬從聘疏歴朝命大臣出総漕運兼理<lb/>
　河渠河漕原未分設間值河有他故亦旋設旋罷而<lb/>
<pb n="KR3j0187_WYG_010-6a"/>
　総河專官則自尚書潘季馴始<lb/>
橇檋治河　王世貞集劉尚書天和総理河道時河驟<lb/>
　南徙歴濟而徐皆旁溢公晨夜改舟車為橇檋探求<lb/>
　盡得其利便疏汴以殺其下流疏七十二泉以濬其<lb/>
　上流不淹時而河工就<lb/>
治張秋　泳化編孝宗時命劉大夏為僉都御史治張<lb/>
　秋決河大夏浚河築堤五旬而事竣費輕功重逾于<lb/>
　徐有貞云<lb/>
<pb n="KR3j0187_WYG_010-6b"/>
得龍首　明通紀萬厯時潘季馴総理河漕築髙家堰<lb/>
　塞崔鎮東河淮正流使並趨入海三年而堰成一夕<lb/>
　黄浦涸得龍首以獻其大專車時以比龍首渠云<lb/>
禱神潮湧　名臣記喬毅以工部侍郎治漕河時亢旱<lb/>
　水淺舟膠公齋沐禱于江海之神江潮湧入漕河運<lb/>
　船遂通<lb/>
事不中制　明紀事本末景泰時河決兖州濟汶諸水<lb/>
　皆從之入海㑹通河遂淤上命徐有貞治之有貞言<lb/>
<pb n="KR3j0187_WYG_010-7a"/>
　治河必先疏上流水勢平乃治決決止乃濬淤多為<lb/>
　之方以時節宣時工部請如有貞言不中制以是得<lb/>
　有功葢三年而告成<lb/>
四治河　潘季馴河防一覽河性湍悍善徙者水漫而<lb/>
　沙壅也法莫若以隄束水以水攻沙循河故道束而<lb/>
　湍之使水疾沙刷無留行而又近為縷隄縷隄之外<lb/>
　復為遙隄則水益淺逺不至旁決葢季馴凡四治河<lb/>
　河皆治云<lb/>
<pb n="KR3j0187_WYG_010-7b"/>
開淤避險　明史藁李化龍総理河道與巡撫李三才<lb/>
　奏開淤河由直河入泇口抵夏鎮二百六十里避黄<lb/>
　河吕梁之險<lb/>
禮官新祀　邵寳詩我有瓣香何所致禮官新祀宋司空<lb/>
　按明工部尚書宋禮與平江伯陳瑄俱治㑹通河漕<lb/>
　運賴之建祠世祀于南旺<lb/>
詔領河隄　陳子龍送人擢河道少司空詩舊京開府<lb/>
　静牙璋詔領河隄入未央<lb/>
<pb n="KR3j0187_WYG_010-8a"/>
　　　総漕<lb/>
始置督漕　續通考景泰二年始置欽差總督漕運都<lb/>
　御史一員駐淮安府<lb/>
從河運　明紀事本末永樂十三年罷海運糧命平江<lb/>
　伯陳瑄于湖廣江西造平底淺船三千艘以從河運<lb/>
　嵗運三百餘萬石<lb/>
嵗運不稽　明張燦集李裕于憲宗時総督漕運時法<lb/>
　久弊生皆起于軍官掊克交兊違期閘河阻淺之故<lb/>
<pb n="KR3j0187_WYG_010-8b"/>
　公剔其弊而更之嵗運不稽漕卒亦樂于趨事<lb/>
疏河固隄　明書馬卿以副都御史督漕㑹漕塞議者<lb/>
　紛紛言復海運開濟汶卿曰令六月無漕者京師困<lb/>
　矣他豈及救哉盍姑紓目前急乎仍疏河而固隄水<lb/>
　無泛洩漕旋通<lb/>
奏留漕米　列卿記張縉宏治中総督漕運兼巡撫造<lb/>
　舟之價必預給漕卒必選精壯者淮揚饑奏留漕米<lb/>
　萬石全活之<lb/>
<pb n="KR3j0187_WYG_010-9a"/>
議導淮　五朝注略萬厯二十三年河決総督漕運褚<lb/>
　鐵議導淮総督河道楊一魁議先分黄次導淮御史<lb/>
　牛應元議合行之<lb/>
漕政一新　明謝廷諒集鎮逺侯顧仕隆有心計時漕<lb/>
　政久壞督漕難其人咸推轂公公至漕政一新其大<lb/>
　者為士卒請月糧奏恩恤循仁宗詔書故事不禁附<lb/>
　載什物私鹽則禁軍士無不感泣者<lb/>
敝衣數事　列卿記李綱成化中総督漕運奏准運船<lb/>
<pb n="KR3j0187_WYG_010-9b"/>
　遭風漂流糧米免送問以疾卒箱中止敝衣數事<lb/>
濬泇河　明紀事本末莊烈帝七年漕運総督楊一鵬<lb/>
　議濬泇河從之九年泇河重濬成<lb/>
漕府　張翥詩每念京師食遙需漕府糧<lb/>
　　　巡撫<lb/>
堪任侍郎　泳化編宣德時以各省多逋糧欲差巡撫<lb/>
　等官上召胡濙問之濙與楊士竒議堪任侍郎者六<lb/>
　人分蒞各省<lb/>
<pb n="KR3j0187_WYG_010-10a"/>
撫按政體　張居正尺牘撫按職掌不同政體亦異振<lb/>
　綱維察奸弊摘幽隠糾貪殘如疾風迅雷一過而不<lb/>
　留者巡按之職也措錢榖調賦役飭武備安軍民如<lb/>
　髙山大河奠潤一方而無壅者巡撫之責也<lb/>
朝卿出監　朱睦㮮集巡撫之設即成周以王朝卿出<lb/>
　監之意洪永之際或曰採訪或曰巡視事已即還宣<lb/>
　德庚戌乃置耑職其遷轉亦以年資計也<lb/>
區處榆林　邱濬集余肅敏子俊巡撫延綏以榆林列<lb/>
<pb n="KR3j0187_WYG_010-10b"/>
　戍未有衛也請以戍者編伍實之拓城加廣範銅鐵<lb/>
　為軍器擇軍中子弟之秀者請建學以教之又教民<lb/>
　種植蔬果開地以為屯田自是榆林為重鎮與寧夏<lb/>
　甘肅鼎立而三<lb/>
王公周公　名山藏王竑景泰中総督漕運兼巡撫請<lb/>
　發漕米以鎮淮安饑與巡撫周忱借餘米以足民食<lb/>
　皆先發後聞人稱名巡撫必曰王公周公云<lb/>
築城徙畨　獻徵録楊博巡撫甘肅始罕東屬畨為土<lb/>
<pb n="KR3j0187_WYG_010-11a"/>
　魯畨所逼入據肅州既久邊民苦之公召其酋長喻<lb/>
　以復業于是築白城威鹵金塔諸城于塞外諸畨樂<lb/>
　焉盡徙去<lb/>
捍海隄　列卿記成均宣德中巡撫浙江築捍海堤民<lb/>
　賴之<lb/>
夜書木簡　名臣錄周文襄忱巡撫蘇松每夜留暗燈<lb/>
　及筆硯木簡于卧榻旁寤度政務有所得遂書之簡<lb/>
　即日施行<lb/>
<pb n="KR3j0187_WYG_010-11b"/>
焚香禮示　玉堂叢話王端慤恕巡撫雲南不挈僮僕<lb/>
　惟行竈一竹食籮一服無紗羅日給惟猪肉一觔乳<lb/>
　豆二塊其告示云欲攜家僮隨行恐致子民嗟怨是<lb/>
　以不惜衰老單身自來人皆録詞而焚香禮之<lb/>
知胡卿　明陸粲集宣德初胡公槩巡撫南畿其為政<lb/>
　尚嚴一時豪猾之徒薙除略盡去之百年而其名猶<lb/>
　赫赫人皆知胡卿云<lb/>
風雨必記　玉堂叢話周忱為巡撫有一冊自記日行<lb/>
<pb n="KR3j0187_WYG_010-12a"/>
　事每日隂晴風雨亦必詳録一日有告糧船失風者<lb/>
　公詰其失船何日風起何時及東西何方其人不知<lb/>
　妄對公一一語其實其人驚伏詐不得行乃知公之<lb/>
　風雨必記葢亦公事非漫書也<lb/>
龎父　明詩綜傳㑹稽商初正萬歴初巡按福建與巡<lb/>
　撫龎尚鵬協心共事民歌云恤我甘苦龎父商母<lb/>
置二匣　名臣錄王守仁巡撫南贛置二匣行臺前榜<lb/>
　曰求通民情願聞已過<lb/>
<pb n="KR3j0187_WYG_010-12b"/>
名録屏風　今獻備遺劉夔任保定巡撫屢荷殊恩世<lb/>
　宗常録䕫名于屏風曰此可大用<lb/>
思齊堂　名世類苑彭惠安任蘇松巡撫何文肅書勉<lb/>
　之曰東吳巡撫有遺惠在人者周文襄也公遂作思<lb/>
　齊堂<lb/>
二驢送客　獻徵録徐節巡撫山西居官甚㢘不忍擾<lb/>
　民飼二驢于私廨鄉人過郡者以驢送出境<lb/>
清風袖　弇州史傳于謙為巡撫入朝人謂即不槖金<lb/>
<pb n="KR3j0187_WYG_010-13a"/>
　往寧無土物如合薌乾菌裹頭足充交際者謙兩舉<lb/>
　其袖曰吾惟有清風而已因賦詩見志<lb/>
黄絹敝衣　明通紀秦紘巡撫陜西時秦府旗校肆横<lb/>
　民苦之綋擒治不少貸秦王奏綋欺蔑親藩上怒逮<lb/>
　綋下獄籍其家只黄絹一疋敝衣數事上親閱嘉歎<lb/>
　良久詔釋之且賜鈔以旌㢘<lb/>
更記得　獻徵録保定巡撫陸鈳時車駕駐真定中貴<lb/>
　有厚望者偶語于馬前曰君記得送往迎來否鈳應<lb/>
<pb n="KR3j0187_WYG_010-13b"/>
　之曰記得更記得節用愛人<lb/>
定二亂　明史藁萬厯時杭州營兵以減餉搆亂縛毆<lb/>
　巡撫朝命張佳允來代甫入境而民以行保甲故亦<lb/>
　亂佳允知亂兵與亂民未合乃令營兵討亂民自贖<lb/>
　禽斬五十人佯予亂兵二人冠帶而宻屬捕渠魁并<lb/>
　二人斬之二亂悉定<lb/>
少黜罰　寓圃雜記王恕為巡撫每御府縣小官少所<lb/>
　黜罰嘗曰此輩去此輩來徒費送迎耳真得大臣之<lb/>
<pb n="KR3j0187_WYG_010-14a"/>
　體<lb/>
黒髯慈父　列卿記陳鎰巡撫陜西值亢旱奏免宿逋<lb/>
　數百萬人呼為黒髯慈父明史藳陳鎰凡三鎮陜先<lb/>
　後十餘年每還朝必遮道擁泣再至則歡迎數百里<lb/>
罷工天雨　明李濓集鄭寧巡撫宣府時盛暑築城堡<lb/>
　工役數千人久旱祈禱莫應公曰此勞民弗息之徴<lb/>
　也下令罷工是夕大雨<lb/>
絶優晏　王世貞集陸樹徳巡撫山東間一留客不過<lb/>
<pb n="KR3j0187_WYG_010-14b"/>
　酒茗鮭菜客偶謂齊優一何拙耶公念必藩司宴有<lb/>
　之次日入謁以微言自引咎不已衆相顧錯愕不敢<lb/>
　對而優晏絶矣<lb/>
單騎諭降　列卿記楊信民巡撫廣東時黄養蕭作亂<lb/>
　信民單騎諭降賊數十萬迨卒廣人奏請立廟水旱<lb/>
　疾疫必禱焉<lb/>
由鄉舉　明史藁明世舉于鄉而仕至巡撫者隆慶朝<lb/>
　海瑞萬厯朝張守中艾穆莊烈帝破格求才得十人<lb/>
<pb n="KR3j0187_WYG_010-15a"/>
一方之本　張居正集一方之本在撫按天下之本在<lb/>
　政府<lb/>
牙旗髙建　唐順之寄周中丞詩牙旗髙建白羊東彭<lb/>
　角殷殷瀚海空<lb/>
玉節中丞　王穉登送吳中丞詩玉節中丞新盪冦樓<lb/>
　船諸將舊平吳<lb/>
鎮撫　明羅洪先寄朱中丞巡撫山東詩鎮撫正資清<lb/>
　净理片言肻向盖公㕔<lb/>
<pb n="KR3j0187_WYG_010-15b"/>
　　　巡按<lb/>
長齋御史　續藏書河東朱裳少勵清節躬自汲炊為<lb/>
　御史寒約如故巡按山東西有風采人稱為長齋御<lb/>
　史<lb/>
有識量　治世餘聞孝皇召戴珊劉大夏諭曰近各衙<lb/>
　門凡事俱奏巡按御史勘報豈以此官公道可托耶<lb/>
　大夏曰巡按無久交不掣肘故事多責成之上曰權<lb/>
　之所在惟在有識量者能不移其心今後差巡按務<lb/>
<pb n="KR3j0187_WYG_010-16a"/>
　揀老成有識者毋用輕躁新進之人<lb/>
題詩還金　寓圃雜記吳文正訥巡按貴州回三司遣<lb/>
　人賫黄金追送公不啟題其上還之詩曰蕭蕭行李<lb/>
　向東還要過前途最險灘若有贓私并土物任他沈<lb/>
　在碧波間<lb/>
留經記　京學志耿定向按闗西歸行李惟二笥或餽<lb/>
　以石經慮疲役夫卒留之境上作留經記<lb/>
一哲　明通紀宏治中吳江王哲巡按江西所至恤民<lb/>
<pb n="KR3j0187_WYG_010-16b"/>
　隠作士風又善斷疑獄民為謠曰江西有一哲六月<lb/>
　飛霜雪天下有十哲太平無休歇<lb/>
老奴司户　獻徵録董建中按順天遣其妻子還獨留<lb/>
　老奴司户毋敢私謁<lb/>
斗米為餽　于慎行集郭康介宗臯按江南時顧文康<lb/>
　公柄政公行部至縣以廩米一斗為餽吳中至今稱<lb/>
　御史㢘平以公為最<lb/>
願年年　名臣錄鄰水楊純巡按貴州任滿百姓乞留<lb/>
<pb n="KR3j0187_WYG_010-17a"/>
　一年詔許之民乃謠曰鄰水楊但願年年巡貴陽<lb/>
供張從儉　春明夢餘録憲綱開載巡按所至博採諸<lb/>
　司官吏行止不得多用導從飲食供張只宜從儉<lb/>
稱神明　吾學編于謙巡按江西平反寃獄稱為神明<lb/>
不稅淤地　名臣記髙明巡按河南時大河南徙民耕<lb/>
　淤地畝收嵗數斛議者欲履畝坐稅明曰河徙無常<lb/>
　稅額不改平陸亦復巨浸常稅猶按舊籍民何以堪<lb/>
侵越巡撫　張居正集近時直指使者往往舍其本職<lb/>
<pb n="KR3j0187_WYG_010-17b"/>
　而侵越巡撫之事此大謬也<lb/>
登臺攬轡　李攀龍送人按滇中詩登臺越巂山形合<lb/>
　攬轡昆明秋色來<lb/>
玉<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>金豸　明劉溥送盛御史巡按廣東詩玉<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>金豸<lb/>
　下青霄庾嶺南頭道路遙<lb/>
　　　巡鹽<lb/>
禱雨減鹺　王世貞集喻時視鹺河東屬嵗旱公禱雨<lb/>
　旱弗利民而當饒得鹺或強公毋禱公不可禱竟雨<lb/>
<pb n="KR3j0187_WYG_010-18a"/>
　立澍而鹺額亦不虧<lb/>
周視鹺池　獻徵録姚三譲為御史出按三河鹺周視<lb/>
　鹺池髙下不令乾潦乃大有秋<lb/>
遺民有家　吕柟集雍泰巡鹽兩淮商民咸恱巡撫復<lb/>
　奏留一年初竈民貧而鰥者幾二千人比及二年具<lb/>
　與完室既去淮南人詠曰客邊檢槖渾無硯海上遺<lb/>
　民盡有家<lb/>
炎瘴無避　列卿記宏治中張憲以侍郎兼僉都整理<lb/>
<pb n="KR3j0187_WYG_010-18b"/>
　閩浙鹽法親歴諸塲炎瘴無所避尋加右都御史仍<lb/>
　督其事<lb/>
空手見瑾　李夢陽集余下詔獄凃君業先繫獄相見<lb/>
　問故初瑾以鹽貨源也因厚望巡鹽御史貨他御史<lb/>
　入貨如瑾望凃君還則空手見瑾瑾怒下君獄坐掠<lb/>
　重尋卒案凃名禎<lb/>
積羨抵額　于慎行集馬文煒為御史按鹺兩淮比代<lb/>
　積羨十餘萬金以抵正額商困乃甦<lb/>
<pb n="KR3j0187_WYG_010-19a"/>
如上供　海忠介公傳鄢懋卿由中臺出理鹽政勢張<lb/>
　甚所至縣令如上供以得無叱辱為幸将往徽齊雲<lb/>
　牒所過郡邑供辦甚峻海公為淳安令上書泥之鄢<lb/>
　遂罷行<lb/>
　　　布政司<lb/>
教禮儀　元史賽音迪延齊行省雲南改立郡縣雲南舊無<lb/>
　禮儀男女徃<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>自相配偶親死則火之不為祭無<lb/>
　秔稻桑麻子弟不知讀書賽音迪延齊二教之建孔子<lb/>
<pb n="KR3j0187_WYG_010-19b"/>
　廟購經史授學田<lb/>
方岳　明宣宗制布政使箴國有方岳統治列郡先舉<lb/>
　其綱紀斯不紊<lb/>
建藩　李攀龍集上之臺中省中若建藩陳臬諸執事<lb/>
席首布裙　明崔鐃集石璞在山西其夫人與諸僚妻<lb/>
　燕歸愠曰彼多金珠綺采吾布裙襖不稱布政妻也<lb/>
　公曰爾何坐曰席首公曰使吾墨于憲汝安得居此<lb/>
　坐且吾豈以妻子故宦耶<lb/>
<pb n="KR3j0187_WYG_010-20a"/>
例不取羨　文震孟集陳方伯鎏署藩篆鈎羨萬金悉<lb/>
　歸庫筦庫者以例請公曰若知取羨例也不知不取<lb/>
　羨吾例耶<lb/>
三速六字　郭子章集夏公良心與予同籍同官比為<lb/>
　藩司長公得豫章予得閩予請益公曰我有三速速<lb/>
　收速批給速放且曰何以朂我予曰予有六字一錠<lb/>
　收原封放<lb/>
准功得生　明魏驥集梁楘為廣西布政一日洞蠻入<lb/>
<pb n="KR3j0187_WYG_010-20b"/>
　栁州界刼掠人民官軍追及之悉殺掠者以要功公<lb/>
　謂其首帥曰今後官軍但得被掠男女一人生者准<lb/>
　功一級自是得生者莫計其數<lb/>
留履志異　明楊文㐮集李贊為浙江布政教民敦本<lb/>
　實崇儉朴後致仕杭之老稚遮道泣留不得至留其<lb/>
　一履以志異<lb/>
還令驢　獻徵錄張賢為山西布政使子紀徒步入太<lb/>
　原道過曲沃令見其良苦以一驢送之既見賢怪其<lb/>
<pb n="KR3j0187_WYG_010-21a"/>
　跨驢也詰之乃痛箠紀還令驢并正其罪<lb/>
分日治事　明許國集故事籓司一切政務專制于左<lb/>
　使右署名而已萬士和為廣東左藩曰朝廷並設兩<lb/>
　使若左右手非有所輕重也約分日治事以明大體<lb/>
還銀燭　實録豐慶為河南布政一日行部有一知縣<lb/>
　簠簋不飭無以紓解乃以白金為燭餽之㕔子以告<lb/>
　次日從容謂知縣曰汝燭不然盡出之以易可然者<lb/>
　自今無復爾矣知縣大恐棄印綬去<lb/>
<pb n="KR3j0187_WYG_010-21b"/>
雨獨不濡　名臣紀魏棨為福建布政使延平郡久不<lb/>
　雨棨行部至郡禱壇下澍雨如注上有鮮雲一道棨<lb/>
　行雨中獨不濡見者異之<lb/>
俸金貯庫　獻徵録張文奎為山西布政使惟攜二僮<lb/>
　以行俸金亦以貯庫<lb/>
　　　按察司<lb/>
堂産芝　元史類編烏克遜澤為福建亷訪使有芝五<lb/>
　色産于憲司澄清堂民謂澤宿有德于閩故致此<lb/>
<pb n="KR3j0187_WYG_010-22a"/>
外臺　元史時有議益國賦者慮按察司撓其事請併<lb/>
　入轉運使夾谷之竒曰按察司名外臺發擿姦伏責<lb/>
　任匪輕若使之理財則心勞事冗安能繩糾他人併<lb/>
　之非便<lb/>
改亷訪　元史世祖時改提刑按察使為肅政亷訪司<lb/>
　每道仍設官八員除二使留司以総制餘六人分臨<lb/>
　所部<lb/>
憲臣　明宣宗按察使箴國家養民藩牧是寄必有憲<lb/>
<pb n="KR3j0187_WYG_010-22b"/>
　臣紀綱攸繫<lb/>
荆布夫人　明彭森集周按察新未顯時夫人常治褥<lb/>
　以給及偕來浙處如貧日同僚私屬内宴公夫人荆<lb/>
　釵布帬諸婦慚還遂相變為澹素<lb/>
風力無雙　名世類苑雍尚書太初為吳縣時發奸摘<lb/>
　伏如神期年陞山西按察使或謂太宰曰雍某擢何<lb/>
　驟曰雍某風力無雙可以諸人遇之乎<lb/>
摭道訴寃　吾學編王㳟毅按察河南剛方不撓被徵<lb/>
<pb n="KR3j0187_WYG_010-23a"/>
　下獄㑹襄王入朝上問所過官吏賢否王曰臣道河<lb/>
　南百姓摭道訴王廉使寃言廉使清勁殿下幸為百姓<lb/>
　還我王廉使上喜立命法司雪公<lb/>
公拆書問　名山藏周廷用按察江西凡以書問至者<lb/>
　令二吏于㕔事公拆之請囑皆廢<lb/>
平滯獄　獻徵録陶垕仲為福建按察使時多滯獄吏<lb/>
　夤緣為奸公治贓吏數千人盡革其宿弊<lb/>
蠻僰畏懐　名臣記劉釬為雲南按察使雲南外與哀<lb/>
<pb n="KR3j0187_WYG_010-23b"/>
　牢交阯接釬為治寛其禁令蠻僰畏而懐之<lb/>
立遣繫囚　黄佐集師逵為陜西按察使至則獄囚繫<lb/>
　者數千逵檢案牘訊鞫各以其罪輕重立為決遣旬<lb/>
　月而盡<lb/>
二竹籠　吾學編軒輗告歸上不許召問曰昔浙江亷<lb/>
　使考滿歸家具僅二竹籠是汝乎公頓首<lb/>
洗滌㕔事　明史藳楊繼宗按察湖廣既至命汲水百<lb/>
　斛洗滌㕔事而後視事曰吾以除穢也<lb/>
<pb n="KR3j0187_WYG_010-24a"/>
登臺端　徐禎卿野聞太祖微行與監生某同飲酒坊<lb/>
　舉翣几小木命賦詩生賦曰寸木元從斧削成每于<lb/>
　低處立功名他時若得臺端用要向人間治不平次<lb/>
　日召見曰汝欲登臺端乎遂除為按察使<lb/>
浚西湖　獻徵録楊瑄按察浙江以西湖舊深廣能溉<lb/>
　田至十六萬頃今湮過半奏請浚深之于湧金門北<lb/>
　闢水門放湖流入城河出清河閘抵海寧黄灣以溉<lb/>
　田<lb/>
<pb n="KR3j0187_WYG_010-24b"/>
不朝王　明史藳都任按察山西性剛嚴月朔諸僚約<lb/>
　同朝晉王任曰㑹典朔望朝王惟都布二司按察職<lb/>
　在糾舉奈何與守土者同朝執不行<lb/>
臬長　明楊博集今制列省各置臬司臬之長與中臺<lb/>
　御史大夫實相表裏<lb/>
風霜面　明李思衍寄江西魏按察詩寒生柏府風霜<lb/>
　面清照梅花玉雪心<lb/>
　　　𣙜闗<lb/>
<pb n="KR3j0187_WYG_010-25a"/>
減額　元史耶律楚材薦張奐為河南路徵稅長官廉<lb/>
　訪使奐先以愛民之道言于楚材既至減元額四之<lb/>
　一公私便之<lb/>
不更籍　明康泰和集沈鑒𣙜稅蕪湖為籍者三一存<lb/>
　堂一在門一頒縣商之輸稅使自取三籍書之及上<lb/>
　計即以是籍上不更籍<lb/>
寧漏無擾　邵寳送蕭户部詩司徒𣙜課嵗有常數或<lb/>
　不經寧惠商太原周公有是語至今傳頌盈廟堂自<lb/>
<pb n="KR3j0187_WYG_010-25b"/>
　注宏治中太原公在户部人有言九江分司縱邏卒<lb/>
　擾商者或曰不爾有漏稅之弊公曰與其擾也寧漏<lb/>
點籌放船　啓禎野乗葉茂才𣙜蕪闗國課既登自點<lb/>
　籌放船不取一緡<lb/>
減纜價　孫鑛集許孚逺督龍江闗運舟入閘例輸米<lb/>
　舟五石名曰䌫價公欲革之不可則止收一石得米<lb/>
　四千石以千石築堰以千石賑貧餘二千石建倉貯<lb/>
　之備不虞頌者藉藉<lb/>
<pb n="KR3j0187_WYG_010-26a"/>
稱抗者　明張元忭集尤時熙𣙜滸墅稅一意便民長<lb/>
　洲令某與抗先生㢘其賢不較他日代𣙜者至問吳<lb/>
　中令孰賢先生首稱長洲代者曰此非抗君者耶先<lb/>
　生曰吾儕論人惟其賢耳<lb/>
薄征鈔倍　明潘潢集潘鑑監浙江北新闗闗長日不<lb/>
　閉縱民往來才半月鈔額告溢則盡蠲小稅大者亦<lb/>
　損舊則十二是嵗薄征而鈔倍公愀然曰嵗入盈縮<lb/>
　視客艘多寡茍以是為率民勿堪矣乃歸其羡于大<lb/>
<pb n="KR3j0187_WYG_010-26b"/>
　司農以佐賑焉<lb/>
稅減　謝肇淛送人𣙜滸墅詩度支使者𣙜吳闗飽看<lb/>
　姑蘇郭外山稅減任教商舶過吏稀常對㦸門閒<lb/>
鈔闗　續通考宣德中令南京至北京沿河漷縣臨清<lb/>
　州濟寧州徐州淮安府楊州府上新河客商輳集處<lb/>
　設立鈔闗<lb/>
　　　運司<lb/>
不上羨課　元通鑑仁宗時張思明為兩浙鹽運使嵗<lb/>
<pb n="KR3j0187_WYG_010-27a"/>
　課羨贏僚屬請上増數思明曰盈縮不常萬一以増<lb/>
　為額是希一已之榮遺萬世之害不可<lb/>
禁逮婦人　元史黄克敬轉兩浙鹽運使温州逮私鹽<lb/>
　者以婦人至克敬怒曰豈有婦人千百里外與吏卒<lb/>
　雜處者自今毋得連逮著為令<lb/>
使君清　泳化編耿九疇為兩淮鹽運使有㢘聲常臨<lb/>
　水坐有童子戲其旁曰此水何清也童子曰尚不如<lb/>
　使君之清<lb/>
<pb n="KR3j0187_WYG_010-27b"/>
鹽筴裁書　王世貞送人遷兩淮運判詩飛葢一江隔<lb/>
　棠隂兩地餘水經初罷注鹽筴旋裁書<lb/>
領鹽官　李攀龍送都轉運劉使君詩郡接荆衡分岳<lb/>
　牧塲開海岱領鹽官<lb/>
　　　提學<lb/>
督學校　泳化編正統元年始置兩京各御史一員及<lb/>
　浙江等省僉事一員專一提督學校大學士楊士竒<lb/>
　議督學條例若干條皆從之<lb/>
<pb n="KR3j0187_WYG_010-28a"/>
察三官　汪道昆集在憲令凡遣使出視學必察之三<lb/>
　官官守問天官文學問大宗伯吏治問御史大夫皆<lb/>
　曰可然後以璽書命之<lb/>
去糊名　名世類苑張莊簡恱提督浙江學政始以糊<lb/>
　名校士尋去之曰我且自疑人誰信我諸所請託屹<lb/>
　不為動士皆帖服<lb/>
林蘇　陶望齡集林公偕春為浙江提學副使其所拔<lb/>
　擢始或疑駭後懸驗莫不稱服代先生者晉江蘇公<lb/>
<pb n="KR3j0187_WYG_010-28b"/>
　濬至今兩浙言良督學稱林蘇<lb/>
用人最要　吳寛集黄仲昭嘗云用人莫要于提學得<lb/>
　人則能培養天下之才為國家用<lb/>
薛夫子　薛瑄行狀公提學山東每臨視諸生親為講<lb/>
　解不事榎楚人皆呼之曰薛夫子<lb/>
政嚴教寛　名世類苑李西涯當國贈提學江西邵文<lb/>
　莊詩末云職在文學官在憲政宜嚴肅教宜寛文莊<lb/>
　嘗語人曰某在江右深得其力<lb/>
<pb n="KR3j0187_WYG_010-29a"/>
視郵筒　明詩綜傳譚昌言提學八閩有投私書者槩<lb/>
　不發試竣題數行裹原書覆之閩人語云來一封去<lb/>
　一封以為不信視郵筒<lb/>
縳神投江　明程文憲中洲野録李空同督江西學政<lb/>
　渡江時有司請祀水神公怒命從者縛神投諸江且<lb/>
　曰以水神而投諸水得其所哉竟無恙<lb/>
獨木橋　本朝王逋蚓菴𤨏語萬厯時有學使者喬某<lb/>
　公㢘嚴毅公瞽一目諸生嘲之為獨木橋葢況其難<lb/>
<pb n="KR3j0187_WYG_010-29b"/>
　履也惡投考諸生吟哦搖首僉紙封其巾于几封紙<lb/>
　若斷攫其巾繳卷時另置一束文雖佳下一等<lb/>
隨閱隨定　獻徵録孫鼎督學南畿行部單輿猝至諸<lb/>
　生集輙閉門面試一文或破題數首隨閱隨定畢使<lb/>
　開門呼名而出案牘隨之先後允愜私囑者無所措手<lb/>
得三士　明李元陽集楊文襄一清為提學謂人曰吾<lb/>
　于陜得三士康海吕柟馬理也後果為聞人<lb/>
為損月俸　獻實宗臣為福建督學進退諸生人人厭<lb/>
<pb n="KR3j0187_WYG_010-30a"/>
　服其貧者調學租贍之不給則為損月俸減供具繼<lb/>
　之以為常<lb/>
始覩全經　明李開先集李舜臣提學江西往時士子惟<lb/>
　留心好題無忌諱者詩廢風雅之變易廢凶咎之爻書<lb/>
　廢金縢顧命之䇿禮廢雜記䘮服等篇春秋廢雨雹日<lb/>
　食地震之災弑殺崩薨之書公一切命題始覩全經矣<lb/>
秉燭命講　寓圃雜說陳選崇尚道學為繡衣提學南<lb/>
　畿教諸生讀書必自小學始其來居必學舍夜則秉<lb/>
<pb n="KR3j0187_WYG_010-30b"/>
　燭命諸生講解<lb/>
如所自志　獻徵錄何景明為副使督教闗中以經術<lb/>
　世務如其所自志闗中士習文藝自是一大變云<lb/>
排闥擁去　名臣記蘇葵督學江西公明服士鎮守太<lb/>
　監董讓作威葵守正不媚讓誣奏葵遣法司臨勘将<lb/>
　刑葵諸生數百排闥入擁之而去事竟得白<lb/>
青衿擁坐　明陸容送人之廣東提學詩畫皷發船馴<lb/>
　巨鱷青衿擁座聴春蠶<lb/>
<pb n="KR3j0187_WYG_010-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0187_WYG_010-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元明事類鈔卷十<lb/>
</p>
<p>
</p>
  </div>
</body>
</text>
</TEI>
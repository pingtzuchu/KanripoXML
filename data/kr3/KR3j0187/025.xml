<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元明事類鈔卷二十五</head> <lb/>
    <p>
<pb n="KR3j0187_WYG_025-1a"/>
欽定四庫全書<lb/>
　元明事類鈔卷二十五<lb/>
　　　　　　　　　　　監察御史姚之駰撰<lb/>
　　吉㓙門<lb/>
　　　老夀<lb/>
國家人瑞　虞集文劉賡官一品年七十而父慤無恙<lb/>
　賡躬奉飲食晨昏不懈仁宗聞之曰此國家人瑞也<lb/>
　刻玉為鳩杖賜之生日遣大臣錫宴其家慤拜受賡<lb/>
<pb n="KR3j0187_WYG_025-1b"/>
　鬚髩皓然親為扶掖都人為歌詠其事<lb/>
請帝減年　元史竇黙年八十公卿皆徃賀帝聞之拱<lb/>
　手曰此輩賢者安得請於上帝減去數年留朕左右<lb/>
　共治天下乎<lb/>
老不避難　元史卜天璋天厯三年蜀兵起復拜山南<lb/>
　亷訪使人謂公必不行矣公曰國步方艱吾年八十<lb/>
　恆懼弗獲死所敢避難乎遂行至則厲風紀州郡肅<lb/>
　然<lb/>
<pb n="KR3j0187_WYG_025-2a"/>
伯仲同夀　元史類編㑹州兩尹先生伯仲同以己亥歲<lb/>
　正月一日生今泰定丁夘皆九十矣而疆健聰明二<lb/>
　公如一<lb/>
家慶圖　楊維楨為蔡君俊五世家慶圖詩只今諸孫<lb/>
　脫綳繻文采箇箇成於莵郭鈺送人候大父詩五倫<lb/>
　有真樂家慶傳新圖<lb/>
老態　趙孟頫詩老態年來日日添黒花飛眼雪生髯<lb/>
恕老　山堂肆考楊鐡崖晩年臥起小蓬臺不復下直<lb/>
<pb n="KR3j0187_WYG_025-2b"/>
　榜其門曰客至不下樓恕老懶見客不答禮恕老病<lb/>
　問事不對恕老黙發言無所避恕老迂飲酒不輟樂<lb/>
　恕老狂<lb/>
世夀卷　明程文憲中洲野錄崑山周夀誼年一百一<lb/>
　十三嵗生於宋而鄉飲於洪武六年子孫皆有百歲<lb/>
　家建世夀堂六世孫震令鄱陽出世夀卷士夫多題<lb/>
　詠之<lb/>
繪夀星圖　王鏊集夏原吉誕辰上親繪夀星圖有獨<lb/>
<pb n="KR3j0187_WYG_025-3a"/>
　生申甫扶鴻運之句<lb/>
行人存問　名世類苑吏部尚書王恕年九十朝廷差<lb/>
　行人乗傳存問賜牢醴月給米二石役四人楊文襄<lb/>
　為序舊臣存問錄<lb/>
三老圖　宋濓三老圖頌浦江鄭氏一門五十餘室不<lb/>
　别槃案而飯者垂三百年靈和充牣發為祥徴三夀<lb/>
　作朋形於同氣<lb/>
人瑞狀元　明盛事記𢎞治中太倉州毛弼年百歲而<lb/>
<pb n="KR3j0187_WYG_025-3b"/>
　孫澄狀元及第有司為葢人瑞狀元坊<lb/>
夏母篇　明繆昌期夏母篇序夏忠靖母廖夫人忠靖<lb/>
　㓜孤夫人教之嚴而愛事姑甚謹姑病語曰吾無以<lb/>
　報汝願汝夀過我子孫事汝如汝事我忠靖拜司農<lb/>
　夫人年八十封太夫人三楊及胡祭酒皆升堂拜焉<lb/>
夀有大小　明盧柟夀成臯王賦梁孝王燕賔莬園授<lb/>
　簡於相如曰寡人壽願為我賦之相如曰唯唯夫夀<lb/>
　天地之希齡大王知夀然未聞王之壽大庶人之夀<lb/>
<pb n="KR3j0187_WYG_025-4a"/>
　小也<lb/>
賜上尊　明劉文靖傳文靖公健位極人臣壽至九十<lb/>
　四功成身退嘉靖初降詔存問又遣撫臣即其家賜<lb/>
　束帛餼羊上尊酒官其曽孫為尚寳丞<lb/>
老人星見　王世貞集聞之元命包苴弧北有一大星<lb/>
　為老人星為保章氏說者曰星今見女牛分以故江<lb/>
　左多夀考云余束髪而事吾鄉之老乃至有百歲者<lb/>
　九十則時見八十七十則恒見而不以為異<lb/>
<pb n="KR3j0187_WYG_025-4b"/>
百歲賦詩　明詩話桐城石英正統間人享年一百有<lb/>
　三生七子二十三孫有同庚友二人年九十棄家學<lb/>
　道英百歲日賦詩云庚申共守人何在甲午同生獨<lb/>
　詠詩<lb/>
天之幸人　申少師七十福清葉少師為文稱壽以為<lb/>
　天之幸人蓋福清當國國事物情視萬歴初年日變<lb/>
　而日難宜其致羨也案幸人字見說苑然以之祝夀<lb/>
　始此<lb/>
<pb n="KR3j0187_WYG_025-5a"/>
老不弛學　楊一清集户部尚書韓文世廟中興賜書<lb/>
　褒嘉令有司存問年九十三卒吏部請諡有曰愚同<lb/>
　寗子而竟保其身老似武公而不弛於學得諡忠定<lb/>
百歲㑹　玉堂叢話康德涵六十要名倡百人為百歲<lb/>
　㑹既畢了無錢第持箋命詩送王邸處分<lb/>
家慶　弇州别集嚴文靖訥以大學士予告父封公與<lb/>
　母夫人尚無恙其家慶與李文定公春芳相望於南<lb/>
　北<lb/>
<pb n="KR3j0187_WYG_025-5b"/>
百年將届　名世類苑魏文靖驥年九十一歲以恩詔<lb/>
　進階一級賦詩云一品新陞遵紫詔百年將届荷蒼<lb/>
　穹後至九十八歲作詩云百年已届殊康健任樂唐<lb/>
　虞化日長<lb/>
百年四春　明詩話侯官林太守春澤百歲有司為建<lb/>
　人瑞坊集中生元孫詩云傳家二十有三世老我百<lb/>
　年仍四春<lb/>
烹魚沽酒　維風編趙司成永過魯學士鐸將同為西<lb/>
<pb n="KR3j0187_WYG_025-6a"/>
　涯夀魯問趙以何為贄曰帕二方魯公索帕無有憶<lb/>
　里中曽餽枯魚取之僅存其半即以半魚與趙俱徃<lb/>
　西涯烹魚沽酒以飲二公歡甚即事倡和而罷<lb/>
榮壽　王世貞集徐文靖階年八十上以公翼戴三朝<lb/>
　足稱榮夀賜賚有加更頒勅諭於是江陵相而下數<lb/>
　百人推本上意為夀詞公合而梓之以玉音所稱名<lb/>
　之曰榮壽<lb/>
壽豈堂　談薈胡忠安公年八十二公三弟皆七十餘<lb/>
<pb n="KR3j0187_WYG_025-6b"/>
　燕樂一堂名之曰壽豈詳見堂<lb/>
草舎延客　啟崇野乗張受先名播海内母五旬誕日<lb/>
　四方名士畢集冠蓋填塞公蓋草為房以延客一時<lb/>
　美之曰榮親之道莫過於是<lb/>
友十餘曹　四部稿文徴仲先輩名家最老夀其所取<lb/>
　友先後凡十餘曹詳見朋友<lb/>
一萬八千　明徐瑞之詩序五十初度戱作一萬八千<lb/>
　日歌<lb/>
<pb n="KR3j0187_WYG_025-7a"/>
滿十辭夀　羅洪九集今世風俗凡男婦稍有可資逄<lb/>
　四五十謂之滿十則多援貴顯禮際以侈大之為交<lb/>
　親者又醵金以為夀至乞言於名家數十年前無有<lb/>
　是也然在人亦有宜不宜者故辭之<lb/>
不知其歲　王世貞集戚大將軍束髪從軍比數十百<lb/>
　戰南掃倭北拒敵即習大將軍者以其宿將謂且老<lb/>
　而不知其歲僅四十七也今諸部曲乞言為夀不佞<lb/>
　其能以非時謝之<lb/>
<pb n="KR3j0187_WYG_025-7b"/>
百齡餘慶　明太宗賜姚廣孝七十夀詩百齡有餘慶<lb/>
　寫此夀仙翁<lb/>
百歲乞養　明史稿進賢饒伸與兄位並官侍郎母年<lb/>
　百歲先後以侍養歸先是任邱劉元震元霖兄弟俱<lb/>
　官九列以母年近百歲俱乞養親與伸兄弟事相類<lb/>
　一時皆以為榮<lb/>
三世壽　湧幢小品世廟時崇德隠士周德茂年百有<lb/>
　三歲子年皆七十餘孫且五十扁其堂曰上夀其曽<lb/>
<pb n="KR3j0187_WYG_025-8a"/>
　孫為給事中猶及見之<lb/>
百度花　李東陽崑山毛翁百歲詩種菊南山下秋風<lb/>
　百度花乾坤此間氣江漢復誰家管榻經重敝陶冠<lb/>
　已十加海籌曽不一桑陸看量沙<lb/>
小頑子　沈周七十喜言自知蒲栁望秋零意外驚延<lb/>
　七十星膝下猶為小頑子籍中已是空閒丁<lb/>
吟力退　髙啓詩老來吟力退貧去告身存<lb/>
夀母賦　何景明夀母賦春仲之望為母夀節與父偕<lb/>
<pb n="KR3j0187_WYG_025-8b"/>
　享時諸子舉觴諸婦進履諸孫羅舞及女侄諸偦咸<lb/>
　在小子景明前跪而稱賦<lb/>
百番春風　明張鑾百歲作石田茅屋野人家百畨春<lb/>
　風換歲華盡道長生緣辟榖不知香飯有胡麻<lb/>
　　　婚姻<lb/>
天賜夫人　郝經天賜夫人詞八月十五雙星㑹佳婦<lb/>
　佳兒好昏對黒風當筵滅火燭一朶仙桃降天外梁<lb/>
　家有子是新郎芉氏忽從中間背自說成都五千里<lb/>
<pb n="KR3j0187_WYG_025-9a"/>
　恍惚不知來此際甘心與作梁家詔起髙門牓天<lb/>
　賜㡬年夫壻作相公滿眼兒孫盡朝貴<lb/>
自著婚禮　獻徴錄王尚書承裕兒時即厚重如老<lb/>
　儒成化丙午舉于鄉完婚時自著昏禮用中呈父<lb/>
　執而用之<lb/>
不貪富　黄佐集楊鼎在南監攻苦力學有郡守欲以<lb/>
　子妻之鼎以不告父母為辭乃託其同鄉兵部尚書<lb/>
　徐琦言曰子清貧而彼富裕父母聞之必安祭酒亦<lb/>
<pb n="KR3j0187_WYG_025-9b"/>
　勸鼎得之鼎曰原憲雖貧於道則富猗頓雖富於道<lb/>
　則貧鼎敢貪富乎竟辭之後仕至户部尚書<lb/>
徒歩親迎　王世貞集陸樹徳初昏時舉親迎禮外父<lb/>
　少保公僦一鄉大夫車御公公力辭曰士而大夫車<lb/>
　非禮也竟以徒歩往後仕至都御史<lb/>
奏金鑾　宋濓送張編修還家畢姻詩少年歸娶奏<lb/>
　金鑾喜得天顔一笑㸔從此梅花消息好青綾不似<lb/>
　玉堂寒<lb/>
<pb n="KR3j0187_WYG_025-10a"/>
合卺誦詩　明徐一䕫集四明陳思禮父早世母教甚<lb/>
　嚴未婚而母殁不肯娶友据義責之不得已從焉及<lb/>
　期合卺危坐誦蓼莪詩凡七晝夜不輟<lb/>
拜親入室　古穰雜錄康齋先生父任司成在京師命<lb/>
　先生還鄉畢姻至親迎後不行合卺之禮及赴京拜<lb/>
　父母畢始入室<lb/>
因荷得耦　明世說程篁墩舉神童李賢許字以女指<lb/>
　席間果試之曰因荷而得藕即應聲對曰有杏不湏<lb/>
<pb n="KR3j0187_WYG_025-10b"/>
　梅<lb/>
指硯屬句　明宋珏集莆陽徐氏女字於俞紈袴兒也<lb/>
　合卺之夕傳母惎之曰郎君當作詩催粧不則屬對<lb/>
　句而就寢徐指二硯而屬句曰㸃㸃楊花入硯池近<lb/>
　朱者赤近墨者黑俞縮瑟不能成句徐笑曰何不云<lb/>
　雙雙燕子飛簾幙同聲相應同氣相求自後抱賈大<lb/>
　夫之恨以殁<lb/>
真吾倩　邢侗集于志鯨為童子時太倉王公試其文<lb/>
<pb n="KR3j0187_WYG_025-11a"/>
　曰阿懋尚不及于鱗先生亦察公不凡左史殿卿者<lb/>
　自負其家靖劭人倫鑒數覔快壻難焉一日從衢路<lb/>
　間望見公㦸手而驚曰此誰氏子真吾倩矣遂成婚<lb/>
　姻<lb/>
　　　生子<lb/>
孔廟賜果　元史張之純夜夢謁孔子廟得賜嘉果已<lb/>
　而孔孫生因丐名於衍聖公遂名今名<lb/>
夢金錢　霏雪錄楊亷夫母夫人嘗夢神人授金錢一<lb/>
<pb n="KR3j0187_WYG_025-11b"/>
　枚吞之遂娠先生錢思復輓亷夫詩生前母應金錢<lb/>
　夢死後人稱鐡笛仙按七修類稿作金鉤徐祐讀楊<lb/>
　集詩亦以金鉤對鐡笛<lb/>
馬載兒　元史類編劉因字夢吉生之夕父夢神人馬<lb/>
　載一兒至其家曰善養之既覺而生乃名曰駰字夢<lb/>
　驥後改今名<lb/>
舟中釡鳴　元史富珠哩翀父宦江西生翀贑江舟中<lb/>
　釡鳴者三舟人以為異後仕至翰林侍講<lb/>
<pb n="KR3j0187_WYG_025-12a"/>
鄰媪夢　元名臣錄吳澄生前一夕鄉父老見異氣降<lb/>
　其家鄰媪復夢有物蜿蜒降其舎旁池中旦以告人<lb/>
　而澄生<lb/>
神人授筆　元史楊奐母嘗夢東南日光射其身旁一神<lb/>
　人以筆授之已而奐生後兩中賦論第一仕至宣撫司<lb/>
南嶽真人　虞集墓碑集父汲娶楊文仲女文仲守衡以<lb/>
　汲從未有子為禱于南嶽集之將生文仲夢一道士至<lb/>
　前牙兵啟曰南嶽真人來見既覺聞甥舘得男心頗異之<lb/>
<pb n="KR3j0187_WYG_025-12b"/>
帳中白氣　元史類編穆呼哩生時有白氣出帳中神<lb/>
　巫異之<lb/>
文昌星　元史吕思誠母馮氏夢一丈夫烏巾白斕衫<lb/>
　紅鞓束帶趨而謁曰我文昌星也及寤思誠生<lb/>
吞大星　元史貫酸齋母亷氏夢神人授以大星使吞<lb/>
　之已而有妊<lb/>
慶成百子　明盛事記慶成王生百子自長子襲封外餘並<lb/>
　封鎮國將軍每㑹紫玉盈座至不能相識而人皆隆凖<lb/>
<pb n="KR3j0187_WYG_025-13a"/>
雲中送兒　王守仁年譜先生生之夕祖母岑夢神人<lb/>
　衣緋玉自雲中鼓吹送兒來驚寤已聞啼聲因名曰<lb/>
　雲卿人遂指所生樓曰瑞雲樓案先生五歲以神僧<lb/>
　言更今名<lb/>
同夢而生　談薈吳與弼聘君母居江右父宦於京同<lb/>
　夢相交合而生聘君<lb/>
嶽神入室　吳寛集倪文毅岳之父文僖公奉命祀北<lb/>
　岳母夢緋衣神人入室寤而生公遂名曰嶽<lb/>
<pb n="KR3j0187_WYG_025-13b"/>
陸績為孫　明朱德潤小傳德潤之大母病卜壙於陽<lb/>
　抱山夢一偉丈夫來告曰勿奪吾宅吾將為而孫既<lb/>
　而治地五尺得一石刻曰太守陸君績之墓亟命掩<lb/>
　之復夢丈夫來曰今真得為夫人孫矣遂生德潤<lb/>
賜紫玉帶　内閣行實劉文靖健生時母夢一神人持<lb/>
　紫玉帶賜其家詳見帶<lb/>
音如鐘　仰山脞錄龍泉章公溢始生其音如鐘父母<lb/>
　疑為不祥幾不舉後為佐命勲臣<lb/>
<pb n="KR3j0187_WYG_025-14a"/>
紫衣入謁　李賢集薛文清母馬氏夢一紫衣人入謁<lb/>
　而生公<lb/>
神人虎變　汪道昆集戚少保繼光初生時王太夫人<lb/>
　夢神人衣綘衣降於庭虎變而躍梱内是日日華五<lb/>
　色孝亷因命之曰繼光<lb/>
晩子成名　孫鑛集陸平泉先生夀九十七生子時已<lb/>
　近六旬猶及見其成名且見曽孫焉<lb/>
夢天裂　明紀事本末寧夏哱拜驍勇屢立戰功妻將<lb/>
<pb n="KR3j0187_WYG_025-14b"/>
　産拜夢空中大響天裂出火燄一妖物如虎入妻脇<lb/>
　下不見拜急手劒之驚覺遂産子狼貌梟啼名曰承<lb/>
　恩後倡亂坐誅<lb/>
皇女試週　夏言詞序奉聖旨今日皇四女試歲週一<lb/>
　取鐘二取銀三取黄水晶石示卿等知<lb/>
睂宇好　明黨懐英賀生子詩我來初見出錦綳肌肉<lb/>
　照人睂宇好<lb/>
　　　死喪<lb/>
<pb n="KR3j0187_WYG_025-15a"/>
惟有琴阮　元史耶律楚材葬命視之惟琴阮十餘及<lb/>
　古今書畫金石遺文數千卷而已<lb/>
夜夢作詩　貢奎别傳集賢學士貢奎以疾歸旋愈一<lb/>
　日蚤作謂猶子師文曰吾夜夢作詩有竹樹蕭蕭夾<lb/>
　泉石之句其末云九轉丹成生羽翼是何祥也語已<lb/>
　泊然而逝<lb/>
别比隣　元名臣錄婺州胡長孺晩寓武林一旦具酒<lb/>
　食與比隣别云將返故鄉門人有識其意者問曰先<lb/>
<pb n="KR3j0187_WYG_025-15b"/>
　生精神不衰何為遽欲觀化長孺曰精神與死生初<lb/>
　無相涉也<lb/>
白氣貫台　元史有白氣貫三台帝問田忠良何祥對<lb/>
　曰三公其死乎未幾太保劉秉忠卒<lb/>
端視而瞑　大方通鑑許謙病革猶正衣冠而坐門人<lb/>
　朱震亨進曰先生視稍偏矣謙更肅容端視頃之微<lb/>
　瞑遂逝<lb/>
百鶴翔　元史類編孔思晦卒之日有鶴百餘翔其屋<lb/>
<pb n="KR3j0187_WYG_025-16a"/>
　上又見神光自東南落其舎北<lb/>
扶起奠獻　元史許衡病革值家祠祭衡曰吾一日未<lb/>
　死可不有事祖考乎扶而起奠獻如常儀既徹家人<lb/>
　餕怡如也已而卒<lb/>
如索氣　元史有白氣如索長五百餘丈起危宿掃太<lb/>
　薇垣太史奏山東當大水帝曰不然山東必失一良<lb/>
　將後察罕特穆爾竟及於難<lb/>
白霧遶室　薛文清行狀文清彌留正衣冠危坐而逝<lb/>
<pb n="KR3j0187_WYG_025-16b"/>
　迅雷震屋白霧遶室<lb/>
西湖涸　名臣錄杭之西湖涸龜底孫原貞時鎮其地<lb/>
　語人曰哲人其萎乎吾甚虞于公後果然<lb/>
撰生壙碑　楊循吉自撰生壙碑愧無寸長不欲勞他<lb/>
　人之筆所貴以自述為不誣<lb/>
白簾六字　明孫琛集舒修撰芬歿之前一日門生諶<lb/>
　柟夢天垂白簾中有六字曰忠孝狀元止此越日果<lb/>
　不起<lb/>
<pb n="KR3j0187_WYG_025-17a"/>
飛二帛　明黄渾集鄧元錫被徴臨行先期一日空中<lb/>
　忽飛素帛一條於邑學聖殿一條於演武㕔旗竿公<lb/>
　方與人論學竟疾作遂草乞恩放歸疏並答人書恬<lb/>
　然而逝<lb/>
大烏至　嘉靖注畧楊爵釋歸有異烏集里舎爵曰大<lb/>
　烏至矣其為我乎自為墓志而卒<lb/>
孔鏞星　祝允明集孔鏞屢立戰績入為工部侍郎卒<lb/>
　於舟有白氣自舟尾上直貫天表蓋日正中也而熒<lb/>
<pb n="KR3j0187_WYG_025-17b"/>
　熒然星矣允明遂目之為孔鏞星<lb/>
書志石　文徴明小傳先生卒之時方為人書志石未<lb/>
　竟欠伸端坐而逝<lb/>
車馬喧闐　陳白沙行狀先生歿之日頂出白氣勃勃<lb/>
　如蒸竟日乃息前一日五鼓隣人聞車馬喧闐異之<lb/>
　急出見一人若王者狀儀節甚都出先生廬而去以<lb/>
　為大官及旦詢之無有也<lb/>
英魂助戰　卓異記金華苗軍作亂殺㕘政胡大海大<lb/>
<pb n="KR3j0187_WYG_025-18a"/>
　海生時嘗夜出人見其兩目若燈及歿後敵兵有犯<lb/>
　境者軍中輒夢大海若生或夜觀火光滿野洶洶若<lb/>
　人馬聲則師出必勝蓋其英魂烈爽相為助也<lb/>
兩來字詩　名臣錄魏文靖易簀時自為詩有瑶島不<lb/>
　勞青鳥至菊籬還許白衣來句後書云是時因病篤<lb/>
　未及敲推故有兩來字首句為舊日華池水漸來也<lb/>
　繼復書平生不作欺心事一㸃靈光直上行書畢乃<lb/>
　瞑<lb/>
<pb n="KR3j0187_WYG_025-18b"/>
狂醉捐世　靳史陳體方以詩名吳中將死頭戴野花<lb/>
　肩輿徧逰田間狂醉三日乃捐世<lb/>
鋸木示數　異林文太守遣人至九仙山祈問壽算夢<lb/>
　神語以問孔老人至郡問之老人方鋸一大木得板<lb/>
　五十有五也詳見神靈<lb/>
山有白氣　章文懿行狀文懿卒之日鄉人見所居前<lb/>
　山有白氣衝天久之乃散<lb/>
羣鶴繞㕔　名世類苑馬端肅之終前數日城西大劉<lb/>
<pb n="KR3j0187_WYG_025-19a"/>
　山忽崩是日天鼓再鳴羣鶴飛繞其㕔事久之乃去<lb/>
天門二旛　趙貞吉集楊文忠少時嘗夢天門開遥瞻<lb/>
　綽楔曰際昌時而公顯其老也復夢天門開有二旛<lb/>
　導公冉冉以去而公卒<lb/>
盛囊以殮　顧璘集儲侍郎瓘易簀時夫人以公落髪<lb/>
　與鬚指爪甲及頭垢各盛嚢為殮其愛親敬身可謂<lb/>
　全歸矣<lb/>
久哭暫輟　王守仁年譜龍山公喪先生久哭暫輟有<lb/>
<pb n="KR3j0187_WYG_025-19b"/>
　弔客至侍者云宜哭先生曰哭發於心若以客至而<lb/>
　始哭則以客不至而不哭矣<lb/>
乗潮解去　邢侗集宋叟過余舉杯慷慨言將訪徐公<lb/>
　吳中尋錢塘弄潮脫履江干乗潮解去子愿君視宋<lb/>
　登春豈杉栢四周中人余時被酒笑罵之後聞叟果<lb/>
　别徐公至江滸呼榜人勿誤我潮信抵海口四十餘<lb/>
　里徑跳白波而逝<lb/>
解脫吟　明詩話黄九烟晩變名曰黄人字曰略似年<lb/>
<pb n="KR3j0187_WYG_025-20a"/>
　七十忽感愴於懐仰天歎曰嘻而今不可以死乎自<lb/>
　撰墓志作解脫吟十二章縱飲而沈於水<lb/>
黄泉客舍　碧里雜存孫蕡為翰林典籍詩髙古坐為<lb/>
　藍玉題畫誅臨刑口占曰鼉鼓三聲急西山日又斜<lb/>
　黄泉無客舍今夜宿誰家死後太祖聞知此詩曰有<lb/>
　如此好詩何不覆奏併誅監斬者<lb/>
清恬太甚　王錫爵集兒子衡叨雋不佞陰識此兒清<lb/>
　恬太甚恐終非爵禄器<lb/>
<pb n="KR3j0187_WYG_025-20b"/>
丹臺記　湧幢小品蔣燾之父娶徐有貞女而生燾五<lb/>
　嵗母口授小學即成誦及長文譽馳公卿間十七而<lb/>
　卒未卒時夢上帝召為丹臺記因為表以母老辭錄<lb/>
　而秘之母聞之抵於地然竟不免<lb/>
一官憔悴　明蔡汝楠哭皇甫涍詩五字沈吟詩品絶<lb/>
　一官憔悴世途難皇甫僉事宦屢躓不達其卒也蔡<lb/>
　子木哭以此詩每為人誦之輒嗚咽流涕<lb/>
八十分　啟崇野乘顧大章在獄卒之前數日慷慨語<lb/>
<pb n="KR3j0187_WYG_025-21a"/>
　曰自唐虞至今纔四千年吾生五十年已得八十分<lb/>
　之一不為不壽<lb/>
死遅四年　三朝野史夏貴附元時年已八十閲三嵗<lb/>
　而歿有曽以詩者云自古誰不死惜公遅四年問公<lb/>
　今日死何似四年前<lb/>
為道羅倫　泳化編李賢奪情羅倫上疏力請許賢終<lb/>
　制賢怒内批黜倫後賢卒有人嘲以詩云九泉若遇<lb/>
　南陽李為道羅倫已復官<lb/>
<pb n="KR3j0187_WYG_025-21b"/>
誰肯銘我　明實錄曹元以瑾親黨居内閣惟日飲無<lb/>
　他諧謔而已將死自作墓銘曰我即死誰肯銘我<lb/>
死後文　唐順之集宇宙間有人見慣而絶可笑者其<lb/>
　屠沽細人稍有飯喫死後必有一篇墓志其達官貴<lb/>
　人與科第人稍有名目者死後必有一部詩文刻集<lb/>
　　　塟祭<lb/>
刳香木　元閻復集廣平王月吕薨賻賵有加刳香木<lb/>
　為棺錮以金銀<lb/>
<pb n="KR3j0187_WYG_025-22a"/>
執紼二千　元史類編宋本父官南中清慎自持饘粥<lb/>
　恆不給本嘗聚徒以養親歴仕通顯猶僦屋以居及<lb/>
　卒執紼者二千人<lb/>
碣署和尚　元詩話吳仲圭將殁命置短碣塜上曰梅<lb/>
　花和尚之墓人怪之答曰乆當自驗未幾楊髠毁掘<lb/>
　江南諸墳惟仲圭以碣所署疑為釋流竟免<lb/>
詩乞銘墓　明雜記聶大年被徴入史局病中以詩别<lb/>
　王行儉曰鏡中白髪誰鏡我湖上青山欲待誰千里<lb/>
<pb n="KR3j0187_WYG_025-22b"/>
　故人分槖少百年公論蓋棺遅行儉得詩泣曰大年<lb/>
　欲吾銘其墓耳明日而大年卒行儉為作墓志<lb/>
自記夀藏　泳化編劉大夏以士大夫沒後多私所親<lb/>
　名筆以遺後因作夀藏於東山之陽皆自為之記述<lb/>
　其生平履歴李西涯見之戱云天下皆如公翰林文<lb/>
　章無用矣公曰先生輩文章宜記大有功徳者予敢<lb/>
　以累蓋東陽先為劉瑾作而公嘲之也<lb/>
御撰祭文　明詩話康陵南巡將臨靳文僖喪詞臣撰<lb/>
<pb n="KR3j0187_WYG_025-23a"/>
　祭文均不稱㫖乃御製為之詳見好文<lb/>
歌竹枝　亘史謝茂秦客大名客請賦夀詩百章至八<lb/>
　十餘投筆而逝所幸賈姬奉柩停大寺之傍每夜操<lb/>
　琵琶一曲歌茂秦竹枝詞必慟絶而罷<lb/>
土香　王穉登挽馬湘蘭詩水流花謝斷人膓一塟金<lb/>
　釵土盡香<lb/>
　<lb/>
　<lb/>
<pb n="KR3j0187_WYG_025-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元明事類鈔卷二十五<lb/>
</p>
<p>
</p>
  </div>
</body>
</text>
</TEI>
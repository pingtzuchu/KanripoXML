<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元明事類鈔卷二十二</head> <lb/>
    <p>
<pb n="KR3j0187_WYG_022-1a"/>
欽定四庫全書<lb/>
　元明事類鈔卷二十二<lb/>
　　　　　　　　　　監察御史姚之駰　撰<lb/>
　　文學門<hi>二</hi>
　　　詩賦<lb/>
上一統賦　元史陳孚宋剛中以布衣上大一統賦行<lb/>
　省轉聞于朝署山長後仕至治中<lb/>
識羅刹江　元錢惟善傳惟善鄉試時以羅刹江賦命<lb/>
<pb n="KR3j0187_WYG_022-1b"/>
　題鎖院三千人不知羅刹江之為曲江也惟善引枚<lb/>
　乗七發注為據大為主司所稱由是知名<lb/>
十嵗作賦　元史謝端五六嵗能吟詩十嵗能作賦<lb/>
賦兩都　藝苑巵言桑民懌在燕市見髙麗使臣市本<lb/>
　朝兩都賦無有心竊恥之即作兩都賦眀詩小傳盛<lb/>
　仲交以陪貢試吳下張肖甫謂之曰子過姑蘇必謁<lb/>
　王元美仲交遂擕所著兩都賦謁元美于小祗園元<lb/>
　美贈之詩曰遂令陸平原不敢賦三都<lb/>
<pb n="KR3j0187_WYG_022-2a"/>
金繒乞選　樂郊私語楊亷夫選諸同人吳越兩山亭<lb/>
　題咏嘉禾能詩者人人執金繒乞留選楊運筆批選<lb/>
　只留四首<lb/>
作賦賜宴　眀紀洪武元年十一月命東宫官作鍾山<lb/>
　龍蟠賦時雪賦因賜曲宴<lb/>
著賦自廣　王世貞集盧柟坐事繫獄著幽鞠放招賦<lb/>
　以自廣故人謝榛擕柟賦㳺京師貴人間泣白其寃<lb/>
字鍊句戞　王禕文訓其賦則字鍊句戞音覈韻軋藻<lb/>
<pb n="KR3j0187_WYG_022-2b"/>
　秀春擷花艶時撥校妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>于錙銖品抑揚于毫髪<lb/>
詩過前代　楊維貞集本朝古文遜前代詩則過之郝<lb/>
　元初變未㧞于宋范楊再變未幾于唐至延祐泰定<lb/>
　之際虞掲馬宋諸公作然後極其所至上薄風雅繼<lb/>
　此者世稱陳李二張而宛陵貢公則又馳騁其間未<lb/>
　知軒輊<lb/>
元詩近唐　李東陽詩話宋詩深却去唐逺元詩淺去<lb/>
　唐却近頋元不可為法所謂取法乎中僅得其下耳<lb/>
<pb n="KR3j0187_WYG_022-3a"/>
　極元之選惟劉静修虞伯生二人皆能名家<lb/>
虞楊范掲　輟耕録國家詩稱虞楊范掲嘗有問集者<lb/>
　曰載詩如何曰如百戰健兒梈詩如何曰如唐臨晉<lb/>
　帖徯斯詩如何曰如美女簮花先生詩如何笑曰集<lb/>
　乃漢廷老吏葢未免自負公論亦以為然<lb/>
易聞為看　胡儼集薩天錫詩云地濕厭聞天竺雨月<lb/>
　明来聽景陽鐘虞學士見之曰詩固佳惜聞聽字意<lb/>
　重耳薩思之不能改後以問虞虞曰唐人詩云林下<lb/>
<pb n="KR3j0187_WYG_022-3b"/>
　老僧来看雨何不易聞為看音調差勝薩大服<lb/>
鐵體　元詩話楊亷夫學博才横承學之徒流傳沿襲<lb/>
　槎枒鈎棘號為鐵體<lb/>
袁白燕　明楊儀驪珠録時大本賦白燕詩呈鐵崖極<lb/>
　稱其珠簾玉剪之句袁景文在座以為未盡體物之<lb/>
　妙歸作詩翌日呈之鐵崖嘆賞書數紙散座客一時<lb/>
　呼為袁白燕李獻吉集海叟師法子美集中白燕詩<lb/>
　最下最傳<lb/>
<pb n="KR3j0187_WYG_022-4a"/>
脱屣場屋　元黄庚詩稿自序僕齠齡時習舉子業何<lb/>
　暇為詩自科目不行始得脱屣場屋凡生平豪氣盡<lb/>
　發而為詩歌<lb/>
成宏詩變　顧璘集國朝詩至成宏再變西涯李公主<lb/>
　清婉尚才情定山莊公主雄渾白沙陳公主沈雅尚<lb/>
　理致各名震海内<lb/>
不觀宋詩　楊慎集何仲黙嘗言宋人書不必收宋人<lb/>
　詩不必觀余一日出張文潜蓮花二詩劉美中夜度<lb/>
<pb n="KR3j0187_WYG_022-4b"/>
　娘冦平仲江南曲訊之曰此何人詩荅曰唐詩也余<lb/>
　笑曰此乃吾子所不觀宋人之詩也仲黙沈吟久之<lb/>
　曰細看亦不佳可謂倔强矣<lb/>
真詩　李夢陽自序詩者天地自然之音也今真詩在<lb/>
　民間而文人學子顧往往為韻言謂之詩<lb/>
捨筏登岸　何景明集今為詩不推類極變冺其擬議<lb/>
　之迹徒叙其已陳修飾成文稍離舊本便自杌揑何<lb/>
　益道化佛有筏喻言捨筏則達岸矣達岸則捨筏矣<lb/>
<pb n="KR3j0187_WYG_022-5a"/>
類鬼作　草木子危太朴與楊徳機同晩步徳機得雨<lb/>
　止修竹間流螢夜深至二句喜甚既而曰語太幽殆<lb/>
　類鬼作<lb/>
七律千篇　胡元瑞詩藪評七言律唐名家不過十數<lb/>
　老杜至多不滿二百弇州乃至千數誠謂前無古人<lb/>
三李詩　明胡霖墨池浪語李空同得趣于風李滄溟<lb/>
　得趣于騷李西涯得趣于頌空同其詩中之長江乎<lb/>
　滄溟其詩中之海市乎西涯其詩中之洞庭乎<lb/>
<pb n="KR3j0187_WYG_022-5b"/>
取則貴人　劉基集今天下為詩者取則于達官貴人<lb/>
　而不師古<lb/>
口吻猶香　徐昌榖年少沉酣六朝散華流艶文章江<lb/>
　左家家玉烟月楊州樹樹花之句至今令人口吻猶<lb/>
　香<lb/>
冲澹蕭散　獻徴録周南老作倪瓉墓志云處士之詩<lb/>
　不求工而自理致冲澹蕭散尤負氣節<lb/>
髙韻深情　王世懋集孟浩然五言雋永千載垂珍我<lb/>
<pb n="KR3j0187_WYG_022-6a"/>
　明其徐昌榖髙子業乎二君詩不同而皆巧于用短<lb/>
　徐以髙韻勝髙以深情勝<lb/>
吾家詩　獻徵録林膳部鴻肆力為詩三山周元黄元<lb/>
　師之世稱二元浦舍人源以詩謁鴻不見使二公問<lb/>
　所為来源出所懐詩投之二公讀至雲邉路繞巴山<lb/>
　色樹裏河流漢水聲驚嘆曰吾家詩也白鴻出見之<lb/>
　相得益歡<lb/>
和唐　眀詩評四明張楷遍和唐音各十餘卷餘姚楊<lb/>
<pb n="KR3j0187_WYG_022-6b"/>
　時秀亦和唐煞有風致<lb/>
髙楊張徐　王世懋擷餘髙季迪才情有餘使生宏正<lb/>
　何李之間未知鹿死誰手楊張徐故是草昧之雄不<lb/>
　中與髙作僕明張習集國初以髙楊張徐比唐之四<lb/>
　傑不惟文才之似也眉菴盈川令終如一太史之斃<lb/>
　同于賔王北郭雖不溺海而死非首邱張司丞投龍<lb/>
　江又與照鄰無異<lb/>
邵半江　李東陽集邵珪有半江帆影落尊前之句人<lb/>
<pb n="KR3j0187_WYG_022-7a"/>
　稱為邵半江<lb/>
作者森起　明詩評我朝詩莫盛國初莫衰宣正至宏<lb/>
　治西涯倡之崆峒大復繼之自是作者森起雖格調<lb/>
　不同於今為烈<lb/>
李何徐邉　明袁永之集李何徐邉世稱四傑李雄健<lb/>
　何秀逸徐精雄邉樸實四公殆萟苑之精英也邉稍<lb/>
　不逮<lb/>
髙凌徐庾　新編祝允明吐詞命意迥絶俗界效齊梁<lb/>
<pb n="KR3j0187_WYG_022-7b"/>
　月露之體髙者凌徐庾下亦不失皮陸<lb/>
唾諛貴詩　獻徵録鵝池生宋登春之京師日跨一蹇<lb/>
　驢行長安道中往来覔詩時臨緇布衣某以詩逰公<lb/>
　卿間聲稱籍甚生得其詩唾之曰作詩何為者而令<lb/>
　七尺軀津津䛕貴人丐活耶<lb/>
雄視千古　胡元瑞集信陽之俊北地之雄濟南之髙<lb/>
　瑯琊之大足可雄視千古然仲黙為大家不足于鱗<lb/>
　為名家有餘<lb/>
<pb n="KR3j0187_WYG_022-8a"/>
杜赤壁　杜庠在都下㑹飲詩人畢集雲間張汝弼拱<lb/>
　揖曰此過赤壁題驚人句杜先生也持酒前為夀長<lb/>
　安人競呼為杜赤壁<lb/>
陳莊體　泳化編莊定山詩初就少陵而不自以為然<lb/>
　讀白沙詩愛之所用惟乾坤鳶魚老眼脚頭之類自<lb/>
　謂為佳時稱陳莊體<lb/>
詩以畫壽　李日華集白石翁詩沈卓雄快直闖杜陵<lb/>
　營壘乃其詩多于所作墨戯間見之石翁淡于取名<lb/>
<pb n="KR3j0187_WYG_022-8b"/>
　無意傳其詩而詩與畫皆盛傳是翁之詩以畫壽非<lb/>
　以畫掩也<lb/>
十五國風　教英雜言周有二南十三國合之為十五<lb/>
　國風本朝有兩京十三省亦合之為十五國既嘗欲<lb/>
　賦兩京且為十五國之賦近楚瞿氏欲采十五國之<lb/>
　詩比于周風也<lb/>
九言詩　麓堂詩話國初人有作九言詩曰昨夜西風<lb/>
　擺落千林梢渡頭小舟捲入寒塘㘭貴在渾成勁健<lb/>
<pb n="KR3j0187_WYG_022-9a"/>
　亦備一體<lb/>
三言體　麓堂詩話羅明仲嘗謂三言亦可為體出樹<lb/>
　處二韻迫予題扇予援筆云援風帆出江樹家遥遥<lb/>
　在何處一時戯筆也<lb/>
梅黄李白　靳史李西涯與程篁墩過采石李得句云<lb/>
　五風十雨梅黄節程即應云二水三山李白詩一時<lb/>
　服其巧麗<lb/>
詩止詩　明陸錢詩序聞賓之以詩止詩不覺失笑乃<lb/>
<pb n="KR3j0187_WYG_022-9b"/>
　戯以八止詩簡之而賓之遂有雞酒之約未幾賓之<lb/>
　逾約予乃徵前物賓之以詩分理不能直因歸咎于<lb/>
　督詩者令各助費因一笑為㑹<lb/>
一月一體　李東陽集謝方石在翰林時學詩自立程<lb/>
　課限一月為一體如此月讀古詩則凡院課及應荅<lb/>
　皆古詩也故其所就沉著堅定非口耳所到<lb/>
北格南調　鳳笙閣簡抄大抵北偏于格以雄渾為本<lb/>
　故其詩専主子美南偏于調以流麗為工故其詩並<lb/>
<pb n="KR3j0187_WYG_022-10a"/>
　祖開元<lb/>
嬉春體　楊維禎集嬉春體五首遺錢唐詩人學杜者<lb/>
　顧瑛云此體即如老杜以江上誰家桃栁枝為新體<lb/>
　也<lb/>
凸出紙上　二三朋儕各有諷詠孟陽攬筆長吟喜動<lb/>
　顔色一字未妥一韻未穏胸中鶻突如凸出紙上横<lb/>
　目而㨗得之審端諦視必匠意乃止<lb/>
天上許可　曹士龍玉海詩天上詩人玉許可者李白<lb/>
<pb n="KR3j0187_WYG_022-10b"/>
　韓愈輩其中有王世貞謝榛<lb/>
要留清白　于肅愍公行狀景泰初公監修京城時見<lb/>
　石灰因口占一絶云千鎚萬鑿出深山烈火坑中鍊<lb/>
　爾顔粉骨碎身皆不顧要留清白在人間此詩䜟也<lb/>
詩集大成　王世懋集詩家集大成手古惟子美今則<lb/>
　吾兄李維楨集三吳文獻明則季迪開先禎卿中興<lb/>
　元美集大成<lb/>
詩案　胡纉宗有詩案之役因仇訐其聞駕幸楚詩有<lb/>
<pb n="KR3j0187_WYG_022-11a"/>
　穆王湘竹語為怨望呪詛纉宗下獄取錦衣獄中柱<lb/>
　械之類作制獄八景詩衆争咎之纉宗笑曰坐詩當<lb/>
　死不作詩得免死耶<lb/>
選詩精博　明誌林集詩至唐為極盛宋失之理趣元<lb/>
　滯于學識而不知由悟以入自襄城楊士宏始編正<lb/>
　始遺響然知之者尚鮮髙典籍棅選唐詩品彚拾遺<lb/>
　正聲三種凡百餘卷識者服其精博<lb/>
鍾譚體　鍾伯敬負才藻思别出手眼另立深幽孤峭<lb/>
<pb n="KR3j0187_WYG_022-11b"/>
　宗以駕古人而譚生友夏為之應海内靡然從之謂<lb/>
　之鍾譚體<lb/>
武臣能詩　李東陽集國朝武臣能詩者莫過定襄伯<lb/>
　郭元登有聨珠集行世<lb/>
詩賈　明詩話黄季美能詩何侍郎穉素稱之為作詩<lb/>
　賈傳曰唐人以詩名桑門閨秀皆進乎技賈人缺焉<lb/>
　季美詩不妨賈賈不揜詩遂無前人<lb/>
練川三老　明史稿嘉定唐時升詩援筆成不加㸃竄<lb/>
<pb n="KR3j0187_WYG_022-12a"/>
　與同里婁堅程嘉燧並稱曰練川三老<lb/>
倭人賦詩　卓異記洪武時倭國遣使嗐哩嘛哈奉表<lb/>
　上問爾國風俗何如倭以詩荅有衣冠唐制度禮樂<lb/>
　漢君臣句<lb/>
鉛粉氣　徐禎卿集孟淑卿姑蘇女士工詩嘗曰作詩<lb/>
　須脫胎化質僧詩無香火氣乃佳女子鉛粉亦然朱<lb/>
　淑貞故有俗病李易安差可語耳<lb/>
賣卜姍笑　明詩話劉子威詩襞績纂組節節俱斷其<lb/>
<pb n="KR3j0187_WYG_022-12b"/>
　集皆顯名者序之盛相揚詡吳郡賣卜人表孟逸每<lb/>
　向人抉擿其謬子威怒愬之有司有司既撻之而數<lb/>
　之曰若敢復姍笑侍御詩文耶伏地對曰民寧更受<lb/>
　笞數十不敢妄䛕劉御史也<lb/>
尋詩　髙啓詩獨騎欵叚尋詩去<lb/>
詩當厯　戴表元詩骨警如醫知冷熱詩多當厯記隂<lb/>
　晴<lb/>
褁魚罾　虞勝伯好為詩裔孫貧落死時勝伯所蔵詞<lb/>
<pb n="KR3j0187_WYG_022-13a"/>
　翰數篋妻子以一魚罾褁置屋梁久之并其罾亡矣<lb/>
自圏詩　明曹能始嘲沈野詩半夜號咷嘗索酒一生<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矂自圈詩<lb/>
　　　詞曲<lb/>
元曲　元史補遺闗漢卿解州人工樂府著北曲六十<lb/>
　本世稱宋詞元曲然詞在唐人已優為之惟曲自元<lb/>
　始有南北十七宫調<lb/>
元人百種　明臧晉叔元曲選序今南曲盛行人人自<lb/>
<pb n="KR3j0187_WYG_022-13b"/>
　謂作者而不知其去元人逺也元以曲取士人争挾<lb/>
　長技自見予故選雜劇百種以盡元曲之妙<lb/>
雪伯喈恥　今古録髙則誠元末進士晩以詞曲自娛<lb/>
　因劉後村有死後是非誰管得滿村聽唱蔡中郎之<lb/>
　句因編琵琶記用雪伯喈之恥髙皇覽其書云五經<lb/>
　四書如五榖家家不可缺琵琶記如珍羞富貴家不<lb/>
　可缺<lb/>
填詞科　元史類編相傳當年取士有填詞科主司定<lb/>
<pb n="KR3j0187_WYG_022-14a"/>
　題目并限曲名及韻其賓白則伶人自為之<lb/>
闗卿　楊維禎宫詞開國遺音樂府傳白翎飛上十三<lb/>
　弦大金優孟闗卿在伊尹扶湯進劇編<lb/>
南曲　明周憲王元宫詞江南名妓號穿針貢入天家<lb/>
　抵萬金莫向人前唱南曲内中都是北方音<lb/>
康王樂府　王敬夫與康徳涵同里居相與徵歌度曲<lb/>
　為娛萬厯中廣陵顧小侯逰長安訪求曲中七十老<lb/>
　妓令歌康王樂府其流風餘韻闗西人猶能道之<lb/>
<pb n="KR3j0187_WYG_022-14b"/>
逰春姓名　李開先集王渼陂罷壽州後始為詞曲嘉<lb/>
　靖初将徵之纂修實録或摘取逰春記中所具人姓<lb/>
　名毁于朝李林甫固是指西涯而楊國忠得非石齋<lb/>
　賈婆婆得非南塢耶坐此竟已之<lb/>
遼王豔曲　明錢希言紀聞遼王雅工詩賦尤嗜宫商<lb/>
　自製小詞豔曲最稱獨歩後安置鳳陽又撰賣花聲<lb/>
　諸詞流傳江表<lb/>
賦打虎曲　明雜記武廟幸南都問伶臧賢南人有善<lb/>
<pb n="KR3j0187_WYG_022-15a"/>
　詞曲者乎賢以楊君謙對召之命賦打虎曲稱㫖毎<lb/>
　承㫖為樂府小令與優伶處因謀于賢請歸<lb/>
傷曲　明詩話湯義仍牡丹亭曲本尤極情摯太倉相<lb/>
　君亟令家樂演之且云吾老年人近頗為此曲惆悵<lb/>
　又婁江女子俞二孃酷嗜其詞斷腸而死故義仍作<lb/>
　詩哀之云畫燭揺金閣珍珠泣繡忩如何傷此曲偏<lb/>
　只在婁江<lb/>
　　　書法<lb/>
<pb n="KR3j0187_WYG_022-15b"/>
分𨽻最長　掲徯斯詩國朝分𨽻誰最長趙虞姚蕭范<lb/>
　與楊趙公温温蔡中郎虞公之格由鍾梁姚蕭二公<lb/>
　撼中邦豈以筆法窺漢唐范公法遒不可當縱横石<lb/>
　經兀老蒼楊家起候自洛陽華山之碑早擅場<lb/>
篆冢　錢惟善集雲間善篆以所書瘞之細林山中題<lb/>
　曰篆冢為賦長句自注雲間者朱芾孟辨也元詩話<lb/>
　朱芾善大小篆常以所書瘞之細林山中題曰篆冢<lb/>
成七家　吳澂贈趙子昻詩蝌蚪史籕来篆𨽻楷行草<lb/>
<pb n="KR3j0187_WYG_022-16a"/>
　字體成七家落筆如一掃<lb/>
摹書刻石　元史仁宗以周伯琦工書法命篆宣文閣<lb/>
　寳仍題扁宣文閣及摹羲之蘭亭序智永千文刻石<lb/>
　于閣中<lb/>
十種蘭亭　李日華集元人錢國衡刻十種蘭亭筆法<lb/>
　咸有異趣南宋内府五十餘種與韓氏羣玉堂賈氏<lb/>
　悦生堂本爾時猶有存者故得選其萃耳<lb/>
國學蘭亭　春明夢餘録國學有蘭亭石刻疑是宣州<lb/>
<pb n="KR3j0187_WYG_022-16b"/>
　薛師正翻本或薛紹彭所刻本此石一云明初出天<lb/>
　師菴土中一云元順帝北還重氊裹載棄之于路徐<lb/>
　中山取置國學<lb/>
寳單牘　元史庫庫字子山真行草書得晉人筆意單<lb/>
　牘片紙人寳之不翅金玉<lb/>
萬里求書　元史趙孟頫以書名天下天竺有僧數萬<lb/>
　里來求其書歸國中寳之徐渭集世好趙書取其媚<lb/>
　也<lb/>
<pb n="KR3j0187_WYG_022-17a"/>
日寫三萬　輟耕録庫庫嘗問客云一日能寫幾許字<lb/>
　客曰聞趙學士言一日可寫萬字庫庫曰余一日寫<lb/>
　三萬字未嘗以力倦而輟筆<lb/>
雙手二牘　元伊世珍嫏環記有黄華者雙手能寫二<lb/>
　牘或楷或草揮毫不輟各自有意<lb/>
可以鬻錢　趙孟頫自䟦千文此卷殆數年前所書田<lb/>
　君良卿買得持來因思余自五嵗入小學學書不過<lb/>
　如世人漫學之耳不謂時人持去可以鬻錢而良卿<lb/>
<pb n="KR3j0187_WYG_022-17b"/>
　又捐錢以購之皆可笑也<lb/>
書字寓規　元史世祖欲觀國子所書字布呼珠年十<lb/>
　六獨書貞觀政要數十事以進帝知其寓規諫意嘉<lb/>
　嘆久之<lb/>
一家能書　堯山堂外紀仁宗嘗命管夫人書千文特<lb/>
　勅磨玉軸付秘書監裝池又命子昻書六體為六卷<lb/>
　子雍亦命書一卷且曰令後世知我朝有善書婦人<lb/>
　且一家皆能書也<lb/>
<pb n="KR3j0187_WYG_022-18a"/>
煮字　黄庚詩躭書自笑已成癖煮字元来不療飢<lb/>
蒙古字　元史至元八年頒行國字又設蒙古字視儒<lb/>
　學加重馬中錫謁元世祖廟詩綽楔半存蒙古字隂<lb/>
　廊尚繪巴延軍<lb/>
左行書　僧梵琦漠北懐古詩健兒雙眼碧慣讀左行<lb/>
　書<lb/>
道許氏説　楊士竒集永樂中滕用亨待詔翰林工篆<lb/>
　籕自視天下無愈已者陳思孝就用亨語之戾許叔<lb/>
<pb n="KR3j0187_WYG_022-18b"/>
　重者十數事相辨難且道許氏説文娓娓皆用亨素<lb/>
　所忽者用亨乃始黙然<lb/>
雄麗樸古　顧璘集自趙孟頫亡書學遂微篆法尤多<lb/>
　失正至周伯温始克振本朝李文正公逺續其緒時<lb/>
　則徐君子仁躬詣堂室早尚雄麗晚益朴古<lb/>
篆沙蝸蚓　楊慎集篆學元有熊朋来趙古則窺斑得<lb/>
　䏿擷英尋實何物周伯温者類撼樹之蚍蜉似篆沙<lb/>
　之蝸蚓<lb/>
<pb n="KR3j0187_WYG_022-19a"/>
三十六篆　王世貞集曇陽子授仙篆三十六其不可<lb/>
　攷者天圓地方採陽元元含珠竹葉松書而已<lb/>
草篆　明詩話趙凡夫以篆書名畧用草書體書之號<lb/>
　曰草篆精舍名園咸乞其書題扁所撰有篆文長箋<lb/>
篆韻　宋濓集鄱陽劉爆留意篆學用韻譜為宗而其<lb/>
　先後則分以五音每字之下又析以九類説文所引<lb/>
　古文六經其字與今所行本不同集為一編附其後<lb/>
吳人善書　黄省曽吳風録吳人善書章草稱宋克能<lb/>
<pb n="KR3j0187_WYG_022-19b"/>
　品稱徐有貞李應貞吳寛而超入于晉者惟祝允明<lb/>
宗立綱　筆麈今秘殿法書皆以姜立綱為宗類如文<lb/>
　奏之書<lb/>
花鬚蝶芒　解縉春雨雜謎作字須善布置所謂増一<lb/>
　分則太長虧一分則太短魚鬛鳥翅花鬚蝶芒油然<lb/>
　粲然各止其所<lb/>
精字學　獻徵録崑山王應電精于字學所著有同文<lb/>
　備考書文指要六義貫珠圖六義相闗圖布字原病<lb/>
<pb n="KR3j0187_WYG_022-20a"/>
　等書皆有禆于小學郭子章為之傳<lb/>
雲間二沈　玉堂叢話太宗徵善書者試而官之最善<lb/>
　雲間二沈學士尤重度書曰我朝王羲之吳偉業詩<lb/>
　雲間學士推二沈布衣召見登華省一代才名並玉<lb/>
　珂百年絹素垂金粉<lb/>
改㫤字　明姜南抱璞簡記太常卿夏㫤文廟嘗試其<lb/>
　書第一命書諸宫殿榜眷顧極隆初㫤字本書作昶<lb/>
　因召見上曰日豈可從旁宜加永上遂為更定<lb/>
<pb n="KR3j0187_WYG_022-20b"/>
東書堂帖　周憲王奉藩多暇留心翰墨集古名蹟十<lb/>
　卷手自臨摹勒石名東書堂帖厯代重之<lb/>
攙奪蘇市　吳寛答賓之作書戯效拙體詩此意亦知<lb/>
　聊戯我試看攙奪語尤頑自注来詩小序有勿怪蘇<lb/>
　家攙奪行市之語<lb/>
危帽輕衫　祝允明書述棘寺正書娟媚行草傷輕加<lb/>
　危帽輕衫少年毬鞠<lb/>
購字易絹　玉堂叢話交南人購白沙先生字每一幅<lb/>
<pb n="KR3j0187_WYG_022-21a"/>
　易絹數疋<lb/>
希復執筆　髙啓集南宫生宋克草𨽻逼鍾王患求者<lb/>
　衆遂自閟希復執筆<lb/>
邢張米董　明史稿董其昌同時以善書名者臨邑邢<lb/>
　侗順天米萬鍾晉江張瑞圖時人謂邢張米董又曰<lb/>
　南董北米然三人者不逮其昌逺甚<lb/>
董書　黄汝亨集毎見董元宰書細如㳺絲活如㳺龍<lb/>
　本二王之妙間出蘇米而蒼顔老榦如顔栁者少此<lb/>
<pb n="KR3j0187_WYG_022-21b"/>
　卷乃兼出之當是元宰變調真足寳也吳偉業集元<lb/>
　宰署書為古今第一<lb/>
易字　明陸容雜記壹貳叄肆伍陸柒捌玖拾阡陌等<lb/>
　字相傳始于國初刑部尚書開濟然宋邉實崑山志<lb/>
　已有之盖錢榖之數用本字則奸人得以盗改故易<lb/>
　之耳<lb/>
　　　筆<lb/>
夢中授筆　元史楊奐父夢一神人以筆授之已而奐<lb/>
<pb n="KR3j0187_WYG_022-22a"/>
　生詳見生子<lb/>
萃三管　紫桃軒雜綴趙文敏善用筆所使筆有如意<lb/>
　者輒剖之取其精毫凡萃三管之精令工總縳一管<lb/>
　則真草巨細無不可終嵗任之無敝矣項子京欲倣<lb/>
　此法竟不果<lb/>
持筆賜酒　元王士熙集張進中善為筆管以堅竹毫<lb/>
　以鼬䑕極精鋭宜書尚方所需非其所為不用進中<lb/>
　自持筆以入必賜以酒璽書蠲其徭役焉<lb/>
<pb n="KR3j0187_WYG_022-22b"/>
縳筆髙萟　楊維貞贈筆生詩楊君縳筆三十年髙藝<lb/>
　豈止千人傳梁園學士為作傳虎邱道人㑹乞錢<lb/>
不能執筆　輟畊録今色目人之為官多不能執筆花<lb/>
　押例以象牙或木刻而印之<lb/>
懸筆　輟畊録虞邵菴訪方外宰淵徵鍊師求召鬼仙<lb/>
　以卜行蔵師即置箕懸筆書符作法<lb/>
老頴上天　元胡天㳺無筆歎詩山中老頴飛上天九<lb/>
　館癡髯化為石<lb/>
<pb n="KR3j0187_WYG_022-23a"/>
三絶　謝肇淛西吳枝乗呉興毛頴之技甲天下元時<lb/>
　馮應科者與趙子昻書錢選畫稱三絶至今猶相沿<lb/>
　尚之<lb/>
綾褁襯綿　戒菴漫筆朝廷用筆毎月十四三十日兩<lb/>
　次進御各二十管冬用綾褁管裏襯以綿春用紫羅<lb/>
　夏秋用象牙水晶玳瑁等<lb/>
夢五色筆　解縉生而頴絶少時夢五色筆筆有花如<lb/>
　菡蓞<lb/>
<pb n="KR3j0187_WYG_022-23b"/>
黄䑕筆　劉永之集陳君心吾以黄䑕筆見貽此筆惟<lb/>
　京師有之江南罕得也賦詩贈之<lb/>
茅龍　陳憲章行狀白沙能作古人數家字山居筆或<lb/>
　不給束茅代之晩年専用遂自成一家故其詩曰茅<lb/>
　君頗用事入手稱神工又曰茅龍飛出右軍窩<lb/>
玳瑁筆　明廖道南集太祖命劉三吾編緝諸書仍以<lb/>
　朝鮮所貢玳瑁筆賜之<lb/>
筆躍　談薈無錫想文宏治己酉秋赴應天試几上筆<lb/>
<pb n="KR3j0187_WYG_022-24a"/>
　忽自躍是嵗魁榜第二人<lb/>
瘞筆　明陸樹聲集予自南雍謝病歸敗筆盈篋童子<lb/>
　將畀水火予曰是夕從事者其忍諸發䇿而筮之得<lb/>
　坤之六五乃擇地西南隅坎而埋焉<lb/>
挾筆以死　明紀事本末張獻忠陷成都懸榜試士諸<lb/>
　生逺近争赴因以兵圍之殺數千人咸挾筆握䇿以<lb/>
　死<lb/>
　　　紙<lb/>
<pb n="KR3j0187_WYG_022-24b"/>
不題古紙　談薈元李氏有古紙長二丈許相傳四世<lb/>
　請趙子昻書子昻嘆其雅絶不敢落筆但題其尾<lb/>
春膏　潜確類書元有春膏氷玉二箋魫色尤竒又以<lb/>
　繭紙作蠟色兩面光瑩多寫大蔵經流傳于世<lb/>
雪藤　升菴外集廣安州紙名雪藤玉版之類也何志<lb/>
　熙詩雪藤尤異産不數花箋<lb/>
百韻箋　費著蜀箋譜近有百韻箋合以兩色紙為之<lb/>
　可以寫詩百韻故名<lb/>
<pb n="KR3j0187_WYG_022-25a"/>
金葉寫　元史緬國為西南夷其文字進上者用金葉<lb/>
　寫之次用紙又次用檳榔葉葢謄葉而後通也<lb/>
羅文箋　朱徳潤贈牋紙吕生詩羅文緝緝染湘流中<lb/>
　瑩晴空一叚秋<lb/>
黟川雪　顧瑛謝人恵紙詩荷君寄我黟川雪猶帶漣<lb/>
　漪瀉月聲<lb/>
繭紙　王逢謝人遺繭紙詩明公枉珍遺開緘霜雪色<lb/>
　自非玉女舂必假天孫織<lb/>
<pb n="KR3j0187_WYG_022-25b"/>
蜀牋　蜀牋譜今天下皆以木膚為紙而蜀中乃盡用<lb/>
　蔡倫法牋紙有貢餘有經屑有表光玉版貢餘雜以<lb/>
　舊布破履亂麻為之惟金屑表光非亂麻不用<lb/>
紙價十倍　近峯聞畧逆瑾用事百官門狀啟禮悉用<lb/>
　紅紙故京師紙價頓數十倍<lb/>
宣紙　帝京景物畧宣紙至薄能堅至厚能膩箋色古<lb/>
　光文藻精細以陳清欵為第一<lb/>
免貢紙　賓退録温州貢紙五百張其来久矣明開局<lb/>
<pb n="KR3j0187_WYG_022-26a"/>
　于瞿溪何東園出守慮其病民潜濁其水製紙轉黒<lb/>
　乃以地氣改遷奏聞奉㫖勘實得除免<lb/>
井水製箋　池北偶談明蜀王府例以三月三日取薛<lb/>
　濤井水製箋二十四幅以十六幅貢京師<lb/>
金粉玉紅　客燕雜記内用紙曰楮皮曰經榜曰玉版<lb/>
　曰夾連曰濶版曰髙麗繭紙内造紙曰五色砑光粉<lb/>
　箋曰畫龍金箋曰厚粉五色箋曰灑金箋曰玉紅箋<lb/>
玉鸞紋　楊基詩吳箋新製玉鸞紋<lb/>
<pb n="KR3j0187_WYG_022-26b"/>
墨龍欄　宛委餘編國家特使則有勅勅用小龍墨欄<lb/>
　黄紙<lb/>
　　　墨<lb/>
授一丸　栁貫傳貫至京師為呉文正公澄所器程文<lb/>
　憲公鉅夫以墨一丸授之曰文章正印今屬子矣<lb/>
髙麗貢　元陸友仁墨史髙麗貢墨猛州為上順州次<lb/>
　之其文曰平鹵城進貢或曰順州貢墨或曰猛州貢<lb/>
　墨<lb/>
<pb n="KR3j0187_WYG_022-27a"/>
取一笏　元明善集世祖取鄂州籍府庫指庭實謂亷<lb/>
　希憲曰恣汝所取希憲但取墨一笏<lb/>
進御床　虞集贈朱萬初詩珥貂鳴佩入明光新墨初<lb/>
　成進御床自注天子作奎章之閣日親翰墨閣下以<lb/>
　萬初墨進大稱㫖得禄食藝文之館<lb/>
玉泉墨　元好問集南中楊生玉泉墨不用松烟而用<lb/>
　燈煤<lb/>
桐花烟　元台哈布哈桐花烟贈吳國良詩桐花采采<lb/>
<pb n="KR3j0187_WYG_022-27b"/>
　盈傾筐寳之不啻瓊膏粟真珠龍腦吹香霧夜夜山<lb/>
　房擣元玉<lb/>
輕磨　趙孟頫詩古墨輕磨滿几香<lb/>
香累　元好問詩御團更覺香為累泠劑休誇漆墨成<lb/>
桐法　倪瓉贈人用桐烟製墨詩老松端媿汝桐法更<lb/>
　清妍<lb/>
畫眉墨　元好問詩畫眉張遇可憐生自注宫中以張<lb/>
　遇麝香小團為畫眉墨<lb/>
<pb n="KR3j0187_WYG_022-28a"/>
品價尤重　帝京景物畧國初墨宣廟有龍鳯大定光<lb/>
　素大定金填欵識外則國初之查文通龍忠迪方正<lb/>
　蘇眉陽嘉萬之羅小華汪中山邵青邱青邱子格之<lb/>
　方于魯程君房汪仲嘉吳左于丁南羽父子今之潘<lb/>
　嘉客潘方凱吳名望吳去塵而市品價尤重者始方<lb/>
　羅中方程今兩吳也<lb/>
夢恵墨　祝允明集唐子畏嘗乞夢九鯉神夢神恵墨<lb/>
　一擔詳見神靈<lb/>
<pb n="KR3j0187_WYG_022-28b"/>
𣙜墨　于慎行集程君房寄墨數螺道中為税使所𣙜<lb/>
　戯作志感詩末句云為語中人休錯認隃糜原不化<lb/>
　黄金<lb/>
郤墨　李東陽集羅公善進少在文貞公門有贈墨者<lb/>
　視之則金也遂還之文公以是贈公圖曰郤墨<lb/>
質輕烟細　帝京景物畧墨貴質輕烟細易松以桐佐<lb/>
　桐以脂烟百兩油三石今五石矣逺烟獨草今茜染<lb/>
　四剖矣膠用鹿麋熟而懸之經年矣<lb/>
<pb n="KR3j0187_WYG_022-29a"/>
墨餅　邢侗墨談三十年前墨止和劑成餅不施文采<lb/>
　貴在草細烟真膠清杵到<lb/>
含李超羅　方于魯墨譜序徐楙吾曰易水東徙墨𣲖<lb/>
　遂歸于歙明則首羅氏人争寳之幾與黄金同價迺<lb/>
　建元之墨一出便欲含李超羅致足寳也建元于魯<lb/>
　字<lb/>
一品元霜　升菴外集予得墨法于異人祇用烟膠成<lb/>
　即光如漆此外一物不用謂之一品元霜<lb/>
<pb n="KR3j0187_WYG_022-29b"/>
煉墨通神　李日華集元冶老人善仙術改而煉墨墨<lb/>
　成經萬杵僅一螺具諸神用研水得瀋呪吸即愈痼<lb/>
　疾書符百神震懼婚帖諧合訟牒據勝含而噀之雨<lb/>
　霧風霰一如所指<lb/>
墨譜　帝京景物畧方于魯程君房墨各有譜<lb/>
髹采可鑑　墨談今製墨一取古文竒字填銘幻象百<lb/>
　出即皮相之髹采可鑒梔表蠟裏有慚上元<lb/>
祭墨　吳偉業集周櫟園有墨癖嘗蓄墨萬種嵗除以<lb/>
<pb n="KR3j0187_WYG_022-30a"/>
　酒澆之作祭墨詩<lb/>
紫陽欵　墨談吾鄉孟大中丞好藏古墨聞有一挺為<lb/>
　新安朱紫陽先生欵<lb/>
鑑光挹潤　王世貞墨評新都潘景升贈余製墨四餅<lb/>
　黝于漆圓于月其光可鑑其潤可挹其芬可以奪沉<lb/>
　麝而不可名<lb/>
墨花香　明居節詩䑕鬚閒呪墨花香<lb/>
瓦篝自掃　髙啟謝宋隠君恵墨詩瓦篝自掃烟埃濕<lb/>
<pb n="KR3j0187_WYG_022-30b"/>
　風雨空山杵聲急香爐峯前五粒松燒成片玉元香<lb/>
　濃<lb/>
　　　硯<lb/>
玉帶生　元張憲集玉帶生端人也事文丞相為文墨<lb/>
　賓與同館謝先生翺友善相殉國死生與翺哭于西<lb/>
　臺之下生今歸㑹稽抱遺老人初宋上皇以丞相恩<lb/>
　賜生紫衣玉帶至今不改其舊服因作玉帶生歌<lb/>
水箕　元王惲覔風字歙硯詩嘗聞右軍硯風是琢手<lb/>
<pb n="KR3j0187_WYG_022-31a"/>
　奢是名為水箕孕頤孩唅呀<lb/>
翠濤　倪瓉詩岳翁嘗寳翠濤石今我還珍翠濤硯翠<lb/>
　濤沄沄生縠紋雲章龍文發竒變<lb/>
一泓鑿　元郝經混沌硯詩一泓鑿而失真六竅存而<lb/>
　不死<lb/>
作親隨　元淮詩此來囊中無一錐但擕石硯作親隨<lb/>
行者　唐順之小硯銘大者凝然利以居小者扁然利<lb/>
　以行不有居者墻壁戸牖誰與供十年之著述不有<lb/>
<pb n="KR3j0187_WYG_022-31b"/>
　行者蒼山白水誰與收五嶽之精英<lb/>
墨鏽　王肻堂筆麈古硯中隆起如瓦以不留墨為貴<lb/>
　百餘年後方可就平今偽作者輒窪其中若臼然又<lb/>
　暴烈日中乘其燥渇而飲之以墨為墨鏽皆硯之賊<lb/>
　也<lb/>
不惜壊硯　明通紀夏原吉天性寛平一日吏壊所寳<lb/>
　石硯匿不敢見吉召吏諭曰物皆有壊吾未嘗惜此<lb/>
　慰遣之<lb/>
<pb n="KR3j0187_WYG_022-32a"/>
未央瓦　貝瓊集臨川宋季子得未央宫瓦頭一片代<lb/>
　陶泓因榻一紙見遺上有長樂未央字其文古雅案<lb/>
　許有壬有未央宫瓦硯詩<lb/>
紫英　泳化編宣宗賜夏原吉紫英硯象牙翠花筆龍<lb/>
　香墨水晶鎮紙<lb/>
龍鳳硯　明沈士謙明良録開元寺潜龍殿基多龍鳳<lb/>
　磚上微時嘗鑿之為硯及即位遣使輦之内府都人<lb/>
　效之號龍鳳硯<lb/>
<pb n="KR3j0187_WYG_022-32b"/>
灘哥石　宋濓灘哥石硯歌灘哥古硯近獲見驚喜奚<lb/>
　翅逢黄琮有唐四葉崇象教當時授筆惟房融愛其<lb/>
　厚重為題識七月七日元神龍南渡羣公競題識氏<lb/>
　名環列縈秋蟲朔元雖以實内府棄置但使塵埃封<lb/>
　方今聖人重文獻㫋蒙舟載來江東紫端元歙盡斥<lb/>
　去欣然為此回重瞳<lb/>
擊硯圖　池北偶談吳匏菴珍一銅雀瓦硯一日出示<lb/>
　其友某公惡曹瞞㧞劍擊之立碎匏菴懊惜沈啟南<lb/>
<pb n="KR3j0187_WYG_022-33a"/>
　在座援筆作擊硯圖<lb/>
投硯　明史稿林俊劾宦者梁芳及妖僧繼曉帝欲誅<lb/>
　之懐恩固争帝怒投以硯<lb/>
如碧玉　湧幢小品端溪舊石久不可得萬厯時内臣<lb/>
　至彼測舊坎水深數丈用皮囊絞水百日方盡人縋<lb/>
　下鑿取甚多水忽大至亟上得免王損菴獲數方召<lb/>
　匠琢成董思白題識細潔瑩浄宛如碧玉<lb/>
磨刀石　王穉登雨航記薛憲副家蔵宋端溪石硯一<lb/>
<pb n="KR3j0187_WYG_022-33b"/>
　硯在山下人家作磨刀石先生購得之余為銘<lb/>
鴛鴦硯　劉玉記已瘧編魏國公家有鴛鴦硯甚竒兩<lb/>
　硯並處則硯水自流光彩倍潤分則與常硯無異<lb/>
紫端新浴　王寵詩紫端新浴墨波香<lb/>
圓硯　李攀龍圓硯詩洗墨沉金鏡呵氷斷玉環<lb/>
蟙䘃硯　池北偶談崇禎時張延登宿汶口偶見水中<lb/>
　光芒甚異出之則一石可尺許背負一小蝠一蠶腹<lb/>
　下蝠近百皆如生蠶右小凹可受水下方正受墨公<lb/>
<pb n="KR3j0187_WYG_022-34a"/>
　製為硯以爾雅注齊人呼蝙蝠為蟙䘃因以名之劉<lb/>
　理順馬世竒夏允彛髙名衡皆為銘賛<lb/>
生蘚　髙啟詩閉門孤客抱深愁久不題詩硯生蘚<lb/>
　　　文具<lb/>
硯山　掲傒斯硯山詩序山石出靈壁大不盈尺髙半<lb/>
　之中隔絶澗前後五十五峯東南有飛磴横出方平<lb/>
　可二寸許鑿以為硯號曰硯山在唐已有名後歸于<lb/>
　李後主主亡歸于宋米元章刻其下宋之季歸于天<lb/>
<pb n="KR3j0187_WYG_022-34b"/>
　台戴運使賈似道求之不與擕持兵亂間乃獲全大<lb/>
　都崇福宫張真人本戴氏子貽書得之請予賦詩<lb/>
水晶筆格　元史交趾獻貢物帝嘉布呼珠之功以其<lb/>
　半賜之布呼珠惟受沉水假山象牙鎮紙水晶筆格<lb/>
案頭逺山　劉因賦逺山筆架詩何物能支筆萬鈞案<lb/>
　頭依約逺山痕燈横烟影隠猶見秋入霜毫勢欲吞<lb/>
十友圖　顧元慶十友圖賛端友石屏陶友古陶器談<lb/>
　友玉麈夢友湘竹榻狎友鷺瓢直友鐵如意節友紫<lb/>
<pb n="KR3j0187_WYG_022-35a"/>
　簫老友方竹杖清友玉磬黙友銀潢硯各有賛<lb/>
詩牌　明王良樞詩牌譜牌六百扇廣六分厚一分以<lb/>
　一面空字一面空白其字聲平仄以硃墨别之詩伯<lb/>
　掌焉有分牌分韻立題較勝諸法<lb/>
鎮紙獅　典故紀聞成祖御右順門時御案有鎮紙金<lb/>
　獅欹側將墜給事趍移置案中上顧侍臣曰一器之<lb/>
　微置之安處則安况天下大器乎<lb/>
詩釣　邵寳集師邵出意作綸竿于牆上以便逓詩名<lb/>
<pb n="KR3j0187_WYG_022-35b"/>
　曰詩釣首倡一篇詞意兼美依韻奉酬<lb/>
七十二峯　池北偶談米太僕萬鍾蔵一研山有七十<lb/>
　二峯洞壑竒絶每天欲雨則水出欲霽則先燥太僕<lb/>
　以五百金購之<lb/>
　　　鑒賞<lb/>
不蓄古物　元亷希憲家傳商挺以博古名世嘗謂宜<lb/>
　蓄古器物以廣見聞公曰古物無古于易與書者他<lb/>
　尚何求<lb/>
<pb n="KR3j0187_WYG_022-36a"/>
蓄書畫　吳風録自顧阿瑛好蓄玩器書畫至今吳俗<lb/>
　多此好若陸完神品畫累至千卷王延詰三代銅器<lb/>
　萬件數倍于宣和博古圖所載<lb/>
善鑒古物　延休堂漫録滕用亨善鑒古器物書畫嘗<lb/>
　侍成祖閱畫卷衆目為趙干里者用亨言筆意類王<lb/>
　晉卿及終卷果有駙馬都尉王駪名<lb/>
黄翁　王穉登集金閶人多靈智以其意為贗物衒鬻<lb/>
　射利黄翁能為人辨析剖証凡以古鐘鼎金石圖書<lb/>
<pb n="KR3j0187_WYG_022-36b"/>
　售者多就黄翁鑒<lb/>
真蹟千金　明詩話沈純父先生好鑒賞書畫言者遂<lb/>
　劾其以千金市右軍真蹟一卷<lb/>
手摩即得　明史稿輔國將軍宇淡博通羣籍尤善識<lb/>
　古器物以手摩之即得<lb/>
收蓄最富　吳寛集吾蘇劉僉憲廷美華亭汪正郎尚<lb/>
　寳皆博雅善鑒賞書畫而又力足以致之故人家斷<lb/>
　縑殘墨悉歸焉收蓄之富江南莫比<lb/>
<pb n="KR3j0187_WYG_022-37a"/>
精于鑒别　胡應麟集新安楊不弃精于鑒别法書名<lb/>
　畫吳用卿所刻新帖皆其審定鉤摹上石<lb/>
發冢起獄　王世貞集胡宗憲餽世蕃古法書名畫皆<lb/>
　索之富人世家豪奪巧獵靡所不極他人相習成風<lb/>
　其所獻尊罍之屬或發冢剽攻他寳玩多起大獄而<lb/>
　後得之<lb/>
小博古圖　甲乙剰言鄭錦衣樸重刻小幅博古圖其<lb/>
　翻摹古人及雲雷饕餮諸象較精于前且卷帙簡少<lb/>
<pb n="KR3j0187_WYG_022-37b"/>
　使人易蔵大有禆于賞鑒家<lb/>
真賞齋　明豐道生真賞齋賦序錫山東沙華子貞孝<lb/>
　之裔藝文之英爰購齋居惟貯圖典周秦漢魏之書<lb/>
　晉唐宋元之繪固已盈几溢奩兼䑳壓棟至于藻鑑<lb/>
　所注神情所鍾性命可輕頭目同寳是以太史李文<lb/>
　正公題扁曰真賞齋真則心目俱洞賞則神境雙融<lb/>
　翰林文公為圖為銘昭其趣也<lb/>
墨林印　吳偉業觀項黄中家萬嵗通天帖歌可憐累<lb/>
<pb n="KR3j0187_WYG_022-38a"/>
　代圖書盡斷楮殘編墨林印此卷仍逃刼火中老眼<lb/>
　縱横看筆陣<lb/>
扇癖　陳繼儒集陳定生有扇癖如倪沈唐祝而下種<lb/>
　種書畫之扇皆為收蔵詳見扇<lb/>
互相評隲　文徵明集署丞華君稱尚古生好古法書<lb/>
　名畫鼎彛之屬亦能推别真贋時從沈周先生逰互<lb/>
　出所藏相與評隲<lb/>
　<lb/>
<pb n="KR3j0187_WYG_022-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元明事類鈔卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元明事類鈔卷二十三</head> <lb/>
    <p>
<pb n="KR3j0187_WYG_023-1a"/>
欽定四庫全書<lb/>
　元明事類鈔卷二十三<lb/>
　　　　　　　　　　　監察御史姚之駰撰<lb/>
　　武功門<lb/>
　　　名將<lb/>
収大黄　元史太宗下靈武諸將爭取子女金帛楚材<lb/>
　獨収遺書及大黄藥材既而士卒疫得大黄輒愈<lb/>
百五十戰　元名臣事畧阿珠每聞敵所在忠勇奮發<lb/>
<pb n="KR3j0187_WYG_023-1b"/>
　即躍馬挺槊陷陣深入故南討北征四十年大小百<lb/>
　五十戰未嘗敗衂<lb/>
賽存孝　元史劉整從孟珙攻金信陽以十二人渡塹<lb/>
　登城襲擒其守珙曰唐李存孝率十八騎抜洛陽今<lb/>
　整所將更寡而取信陽乃書其旌曰賽存孝<lb/>
乗騅督戰　元史布哈遇劇賊為所害後軍中徃徃見<lb/>
　其乘騅督戰云<lb/>
數創痕　元史類編郝和尚以善戰名朝後太宗於行<lb/>
<pb n="KR3j0187_WYG_023-2a"/>
　在命解衣數其創痕凡二十一帝嘉其勞進五路萬<lb/>
　户<lb/>
深畧善斷　元史巴延深畧善斷將二十萬衆若將一<lb/>
　人諸帥仰之如神明<lb/>
比三代師　元史沙木斯鼎鎮雲南㑹羅槃甸反師出三<lb/>
　日不攻敵亦不降遣使善諭之越三日又不降諸將<lb/>
　有發憤自徃攻者桬斯鼎將治以法叩請乃免羅槃主<lb/>
　曰平章寛仁如此拒命不祥乃舉國降是役也兵不<lb/>
<pb n="KR3j0187_WYG_023-2b"/>
　血刃比三代之師云<lb/>
傅一廖二　楊慎集蜀解元王孝忠鄉試賀平西表有<lb/>
　句云川四巴三収彈丸黒子之地傅一廖二成大統<lb/>
　函夏之天傅一廖二乃太祖御製平西蜀頌中語謂<lb/>
　傅有徳之功第一廖永忠之功第二也人咸服其博<lb/>
　洽<lb/>
蹴陳駕張　宋濓康公神道碑東呉西楚蹴陳駕張身<lb/>
黑將軍　名臣録上將取徐州花雲為先鋒单騎遇賊<lb/>
<pb n="KR3j0187_WYG_023-3a"/>
　數千人雲提劒躍馬衛上横衝而過敵大驚曰此黒<lb/>
　將軍勇甚不可與爭鋒<lb/>
九佩印　卓異記徐中山逹以中書丞相佩大將軍印<lb/>
　一佩征鹵大將軍印八自呉以前不佩印而總兵者<lb/>
　又不易數<lb/>
文臣視師　王世貞集王越以總督視師延綏屢以輕<lb/>
　騎破敵前是文臣視師者多從大將軍後出號令而<lb/>
　已至越乃得選武騎為腹心將而始有戰後紅鹽池<lb/>
<pb n="KR3j0187_WYG_023-3b"/>
　之捷擒斬尤多<lb/>
少將　名世類苑襄城伯李隆年十五襲爵天姿英偉<lb/>
　上深器之每有征伐輒命領兵其應機發策出竒取<lb/>
　勝雖老於行陣者亦多讓其能<lb/>
行兵三事　宋濓集胡武莊嘗曰吾不知書然行兵惟<lb/>
　有三事不殺人不虜人婦女不焚人廬舎<lb/>
徐常　明王世貞史傳常遇春為人沈鷙果毅出則摧<lb/>
　鋒入則殿後未嘗敗北年差長于大將軍而数從征<lb/>
<pb n="KR3j0187_WYG_023-4a"/>
　伐進止赴期不敢爽毫髪故一時稱名將者必曰徐<lb/>
　常<lb/>
黒丁　獻徴錄丁徳興驍勇善射上偉其才貎以黒丁<lb/>
　呼之嘗與諸將論征伐難處曰必得黒丁乃可後封<lb/>
　濟國公<lb/>
譚家馬　明王偉集永寧伯譚廣統神機兵進止有度<lb/>
　望見皆曰此譚家馬也文皇有所指揮亦曰譚家馬<lb/>
　至漠北相戒亦曰慎無犯譚家馬<lb/>
<pb n="KR3j0187_WYG_023-4b"/>
瘦官人　明雜記倭人入犯任公環大小數十戰功最<lb/>
　多歸熙甫詩云江南列郡盡乗城藏穴何人肯出兵<lb/>
　惟有使君躬擐甲劉家港口看潮生公軀瘦瘠倭人<lb/>
　目曰痩官人望而避之<lb/>
將能知將　劉定之疏今國家用將有出于將門之中<lb/>
　者石亨楊洪是也有出于将門之外者于謙楊善是<lb/>
　也然惟将能知将宜令其不拘門第各舉所知以任<lb/>
　之<lb/>
<pb n="KR3j0187_WYG_023-5a"/>
楊王　明陳循集昌平侯楊洪鎮宣府時敵人敬畏之<lb/>
　呼之為楊王額森之難奮不顧身一時于諸將中功<lb/>
　為最<lb/>
<pb n="KR3j0187_WYG_023-6a"/>
　者十帝輒祭告郊廟受賀蟒衣金繒歲時稠疊邊帥<lb/>
　武功之盛二百年來未有也卒年九十子九人五總<lb/>
　兵官四㕘將<lb/>
有鬚婦人　明余寅集劉將軍綎嘗自詫徃在西陲時<lb/>
　庶幾男子今在東南有鬚婦人耳嗟嗟將軍奈何竟<lb/>
　卧東南自愉快乎<lb/>
盧閻王　明季遺聞盧象昇備兵天雄屢敗賊賊相戒<lb/>
　此盧閻王遇即死不可犯復總督七省屢獲竒勝<lb/>
<pb n="KR3j0187_WYG_023-6b"/>
鎮皮島　明史稿毛文龍以總兵掛將軍印鎮皮島皮<lb/>
　島亦稱東江在登萊大海中袁崇煥以閱兵為名泛<lb/>
　海抵雙島計斬之崇煥既妄殺文龍後帝亦誤殺崇<lb/>
　煥邊事益無人矣<lb/>
三巵屬軍　崇啓野乗左良玉微時事昌平軍門侯恂<lb/>
　為走卒㑹有警受詔赴救侯公曰此非良玉不可夜<lb/>
　即遣總兵諭意詰旦㑹轅門大集諸將賜良玉巵酒<lb/>
　三令箭一曰三巵酒者以三軍屬將軍也令箭如吾<lb/>
<pb n="KR3j0187_WYG_023-7a"/>
　自行諸將其勉聽左將軍令後果大捷<lb/>
東李西麻　明史稿麻貴大同人善用兵承欽賜者七<lb/>
　錫世廕者六麻氏多將材人以方鐡嶺李氏曰東李<lb/>
　西麻<lb/>
　　　兵法<lb/>
七星樁　元史李黼為江州路總管禦賊於江以長木<lb/>
　數千冒鐡椎於杪暗植沿岸水中逆刺賊舟謂之七<lb/>
　星樁<lb/>
<pb n="KR3j0187_WYG_023-7b"/>
竹籠火炬　元史汪維正攻宋臨嘉陵江作栅扼其水<lb/>
　道夜懸燈栅間編竹為籠中置火炬順地勢走轉照<lb/>
　百里外宋人知有備不敢近<lb/>
樂作乃戰　虞集碑文張宏範以舟師攻宋於海中下<lb/>
　令曰聞吾樂作乃戰先麾北面一軍乘潮而戰不克<lb/>
　順潮以退樂作宋人以為且宴少懈舟師直犯其前<lb/>
　衆繼之宋師大潰<lb/>
出征命獵　續通考成祖親征阿嚕台度偏嶺命將士<lb/>
<pb n="KR3j0187_WYG_023-8a"/>
　獵於道旁山下上曰朕非好獵顧畋獵可以馳馬揮<lb/>
　戈作其驍勇之氣耳<lb/>
穴地爨　王世貞集藍玉襲冦用定逺侯王弼謀令諸<lb/>
　軍穴地而爨毋使見煙火冦竟不見<lb/>
冰城　明紀事本末納克楚冦遼東沿祚河遁歸指揮<lb/>
　葉旺緣河預疊冰為牆以水淋之經宿凝沍隠然如<lb/>
　城藏釘板於沙中設陷馬阱於平地伏兵以待之敵<lb/>
　至遇冰城馬不前大敗焉<lb/>
<pb n="KR3j0187_WYG_023-8b"/>
神兵衝霧　卓異記沭英師次曲靖阨險莫前忽大霧<lb/>
　四塞英揮兵衝霧而進比霽賊大驚以為神兵飛至<lb/>
　遂乘勝取雲南<lb/>
天橋　明史稿廖永忠從伐友諒攻江州州城臨江永<lb/>
　忠揣城髙下造橋於船尾名曰天橋以船乘風倒行<lb/>
　橋傅於城遂克之<lb/>
反間遲留　名世類苑宸濠叛王文成公誓死進兵恐<lb/>
　濠徑襲南京遂犯北京圖為阻撓使遲留半月逺近<lb/>
<pb n="KR3j0187_WYG_023-9a"/>
　聞知自然有備乃偽作火牌假寫各府報帖及與濠<lb/>
　腹心劉李諸書濠見之果生疑懼遂不敢輕出後濠<lb/>
　探知虚實乃敢出兵事機已失我師即疾趨攻破省<lb/>
　城分兵迎擊罪人斯得矣<lb/>
木牌投江　吾學編𫝊友德伐蜀直抵階州拔文州遂<lb/>
　趨綿州至漢江造戰艦將進兵漢州欲通軍聲湯將<lb/>
　軍為木牌數千書克階文綿日月投漢江順流而下<lb/>
　蜀守者見之解體<lb/>
<pb n="KR3j0187_WYG_023-9b"/>
夜縱白羊　王鏊集王倬為餘干令贛盜起公督兵討<lb/>
　之賊據山為險擂石雨下莫敢進公夜縱白羊千頭<lb/>
　於山下鼔噪從之賊亂投木石比曉畧盡進兵大破<lb/>
　之<lb/>
擊螺尾　名山藏徐常圍蘇州三百餘日不下劉基曰<lb/>
　蘇城形如螺取螺者擊首則尾縮擊尾則出齊門尾<lb/>
　也盤門首也擊齊門盤門開矣諸將用其言破之<lb/>
築城貯糧　泳化編上北征命為貯糧計夏原吉議用<lb/>
<pb n="KR3j0187_WYG_023-10a"/>
　武剛車三萬兩運糧二十萬石踵軍而行過十日程<lb/>
　築一城再十程又築每城貯糧若干仍留軍守之<lb/>
演營習陣　楊文襄集靈州邊堡壁間有詩云堪笑書<lb/>
　生無勇略演營習陣日紛紛問之乃才尚書所作公<lb/>
　見予下操軍令及行營陣圖笑曰此古本子何足法<lb/>
　邊兵自能殺賊若以驍勇將官驅之使戰何功不成<lb/>
　安用營陣為哉後才竟以野戰被害<lb/>
風雨出師　典故文皇靖難姚廣孝擇日興師至期疾<lb/>
<pb n="KR3j0187_WYG_023-10b"/>
　風暴雨文皇憂之廣孝曰陛下是龍須風雨大方助<lb/>
　得勢臣豈不知今日有風雨哉<lb/>
用兵講學　王守仁行狀公當桶岡横水用兵之時敵<lb/>
　偵知其講學不甚設備而我兵已據其地蓋用兵則<lb/>
　因講學而用計也<lb/>
論兵皆易　俞都督大猷學深於易而精於兵其論兵<lb/>
　多㕘用儒家言閩人李杜序其書以為其學莫非兵<lb/>
　而其論兵莫非易<lb/>
<pb n="KR3j0187_WYG_023-11a"/>
鵰𠞰　王世貞陽朔紀事茅坤僉廣西憲事時夷巢出<lb/>
　剽陽朔殺其令朝議大征公告督府曰大征兵非十萬<lb/>
　不可今檄徴諸路猝不可集計莫若鵰𠞰者如鵰之<lb/>
　搏免然伏於無形倐入而殱其魁他部落必惴而謀<lb/>
　自完也乃簡部兵五千後先發而所過道輒幟而榜<lb/>
　曰軍門進十萬兵討某砦他砦無動遂以告捷<lb/>
素曉兵機　唐順之傳倭冦竊發本兵題云兵部郎中<lb/>
　唐順之生長江南久知夷性且又素曉兵機近查閲<lb/>
<pb n="KR3j0187_WYG_023-11b"/>
　薊州兵馬兩關振飭即収堵截之功相應給勅㑹同<lb/>
　𠞰倭公至銳然决戰徐海就滅<lb/>
漁艇平冦　獻徴錄姜儀為彬桂兵備時洞庭冦大為<lb/>
　民害公令漁艇悉為保甲而出贓贖代為課輸賊起<lb/>
　聽其蟻附而擊之冦之所有盡以償勞計不勞而湖<lb/>
　水陸平矣<lb/>
蜜劑糗糧　邱濬集兵部尚書余子俊知西安府時從<lb/>
　征滿四軍容大振或慮其饑公曰我已備糗糧二百<lb/>
<pb n="KR3j0187_WYG_023-12a"/>
　車皆以蜜劑而和者可使飽而無渇<lb/>
懸髙帝牌　震澤紀聞鐡鉉為山東布政使文皇師至<lb/>
　城下攻之百方以礟石擊其城將破鉉書太祖髙皇<lb/>
　帝牌懸城上師不敢擊乃舎之去<lb/>
燒荒　陳第詩序自南塘戚公來薊民享生全乃論戚<lb/>
　者謂不宜於北竟徙嶺南為作燒荒行以寄於悒年<lb/>
　年至後罷防賊出塞燒荒灤水北枯根朽草縱火焚<lb/>
　來春突騎饑無食<lb/>
<pb n="KR3j0187_WYG_023-12b"/>
臨敵决機　名世類苑湯襄武和勇而善斷臨敵未嘗<lb/>
　挫衂有語及兵法者輒笑曰臨陣决機在智識敏逹<lb/>
　何以泥古為<lb/>
船禁泊岸　明章懋集陸震知泰和縣時江西方調取<lb/>
　狼兵公謂狼兵所經甚於刼盜乃請總制出令兵船<lb/>
　不許灣泊若一船灣泊則刑其船户十船為帮以次<lb/>
　抵岸受支應不許紊亂由是人皆肅然<lb/>
金巵乞汝　名臣錄王越總督西邊一日大雪方飲一<lb/>
<pb n="KR3j0187_WYG_023-13a"/>
　千户詗敵還即召入與談敵事甚晢大喜曰寒矣手<lb/>
　金巵飲之復談則益喜命伎絃琵琶而侑酒即併金<lb/>
　巵予之已又談則又喜指伎中最姝麗者曰欲之乎<lb/>
　以乞汝自是千户所至為效死力積功至指揮<lb/>
筯引紙縷　髙啟集楊應炎守常州元兵圍城食盡應<lb/>
　炎命截紙縷置盂中若湯餅狀以筯引示之曰吾食<lb/>
　甚足<lb/>
令相假貸　明書楊榮扈北征中道軍乏糧榮請令軍<lb/>
<pb n="KR3j0187_WYG_023-13b"/>
　中得相假貸俟入塞後官償之率一而償三由是軍<lb/>
　無乏食<lb/>
礟喑　流宼志賊攻滁州掠婦女數百人環向堞植其<lb/>
　跗而倒埋之露其下私血穢淋漓以厭諸礟礟皆迸<lb/>
　裂或喑不鳴城中取圊牒數百枚如其數懸堞向外<lb/>
　礟皆復發<lb/>
呂公車　明史稿奢氏圍成都忽數千人擁物如舟髙<lb/>
　丈許長五十丈樓數重牛革蔽左右一人披髪仗劒<lb/>
<pb n="KR3j0187_WYG_023-14a"/>
　載羽旗中數百人各挾弩矢翼兩雲樓曳以牛俯瞰<lb/>
　城中城中人皆哭總督朱燮元曰此呂公車也乃發<lb/>
　礟飛千鈞石擊之又以大砲擊牛牛返走敗去<lb/>
方員牌　明趙鏜集周積為南安推官大軍征思田取<lb/>
　道於贛夫馬一節有司以冒領為憂公製方員牌數<lb/>
　千白督府曰詰旦有方牌者給馬員牌者給夫一由<lb/>
　是軍士不敢冒領<lb/>
海戰無法　獻徵錄俞都督大猷殺海賊無慮數萬藉<lb/>
<pb n="KR3j0187_WYG_023-14b"/>
　樓船為多公嘗言海戰無法只在知風候齊號令以<lb/>
　大勝小以多勝寡耳<lb/>
鴛鴦陣　陳第送戚都䕶詩承平日久不知兵南北徴<lb/>
　師浪結營獨有鴛鴦明節制堂堂中國振先聲自注<lb/>
　鴛鴦公所制陣名<lb/>
練武圖　泳化編余子俊督三關軍務謂大同宣府地<lb/>
　方車戰為宜因具圖五本以獻制曰可乃造戰車數<lb/>
　十輛為練武圖以教士卒<lb/>
<pb n="KR3j0187_WYG_023-15a"/>
　　　攻戰<lb/>
暑戰　元史時滕州尚為金守諸將言炎暑未可進博<lb/>
　囉曰主上親督大軍平定西域未聞當暑不戰我等<lb/>
　敢自逸乎<lb/>
據鞍呼　元通鑑姚樞從世祖征大理夜陳宋太祖遣<lb/>
　曹彬取南唐不殺一人事明日世祖據鞍呼曰汝昨<lb/>
　言曹彬不殺者吾能為之樞馬上賀曰生民之幸也<lb/>
戰猶鑿　姚燧集屑㕓曰戰猶鑿也匪斧不入我先為<lb/>
<pb n="KR3j0187_WYG_023-15b"/>
　鑿諸君斧繼乃入疾戰<lb/>
分寸不離　元史博爾濟戰於搭齊噶達爾兩軍相接下<lb/>
　令殊死戰跬步勿退博爾濟繫馬於腰跪而引滿分<lb/>
　寸不離故處太祖嘉其勇膽<lb/>
坎城功最　元史類編隋世昌隨攻新城坎其城先上<lb/>
　中數矢傷臂兜鍪皆裂昏眩墜地挺鎗復進遂下之<lb/>
　明日丞相巴延視所坎城髙一丈五尺第功為最<lb/>
擣虚策　元史襄樊圍急宋人坐視不敢救金履祥進<lb/>
<pb n="KR3j0187_WYG_023-16a"/>
　牽制搗虚之䇿請以重兵由海道直趨燕薊則樊襄<lb/>
　之圍自解且備叙海舶所經凡州郡縣邑下至巨洋<lb/>
　別塢難易逺近歴歴可據宋終莫能用後朱瑄張清<lb/>
　獻海運之利而所由海道視履祥所上書咫尺無異<lb/>
人油礟　續資治通鑑巴延攻常州命役城外居民運<lb/>
　土為壘並人以築之且殺民煎膏取其油作礟<lb/>
挺戈先登　明史稿常遇春從上渡江至采石磯元兵<lb/>
　陣於磯上而磯干巨舟如織相去三丈餘猝難登岸<lb/>
<pb n="KR3j0187_WYG_023-16b"/>
　遇春捨舟挺戈先登衆皆披靡遂抜采石<lb/>
封侯地　明紀事本末李如松援朝鮮將士馬四萬餘<lb/>
　東由石門度鳳皇山望朝鮮萬峰出沒雲海監軍劉<lb/>
　黄裳慷慨誓曰此汝曹封侯地也<lb/>
費兩日　卓異記燕起兵時僧道衍曰師行必克但費<lb/>
　兩日耳及東昌敗回道衍曰前已言之費兩日昌字<lb/>
　也自此全勝矣<lb/>
名骨俱香　汪道昆集戚将軍景通嘗六月過戰場僵<lb/>
<pb n="KR3j0187_WYG_023-17a"/>
　屍枕藉衆皆掩鼻不欲近將軍譙責曰偉哉國士其<lb/>
　名與骨俱香吾將與之同㳺九原無憾矣爾曹顧病<lb/>
　耶<lb/>
厭勝術　明史稿李橒撫貴州安邦彦圍貴陽為三丈<lb/>
　樓臨城用婦人雞犬厭勝術橒令烹彘雜斗米飯投<lb/>
　飼雞犬而張虎豹皮於城樓以祓之乃得施砲石<lb/>
小放大放　流宼志李自成圍開封益急鑿城空之廣<lb/>
　數尺實以火藥燃之一烘而裂曰小放窟城縱横數<lb/>
<pb n="KR3j0187_WYG_023-17b"/>
　丈實火藥燃之一𤼵震天名曰大放<lb/>
火輪金甲　明張元凱西苑宫詞夕烽千里照甘泉一<lb/>
　紙降魔勅已傳急遣六丁乘羽駕火輪金甲淨幽燕<lb/>
　　　徴兵<lb/>
金字符　元史凡驛傳遇軍務之急則以金字圓符為<lb/>
　信銀字者次之<lb/>
生券軍　元史有生券軍熟劵軍<lb/>
金虎符　元史類編兵制萬户佩金虎符符趺為伏虎<lb/>
<pb n="KR3j0187_WYG_023-18a"/>
　形首為明珠而有三珠二珠一珠之別千户金符百<lb/>
　户銀符<lb/>
漸丁　元史元貞二年括䝉古户漸丁充行伍注曰孩<lb/>
　㓜稍長之丁也<lb/>
寸白軍　元兵法志有雲南之寸白軍福建之畬軍皆<lb/>
　不出戍他方者蓋鄉兵也<lb/>
團營　今言團營始於景泰三年于肅愍公建議也兵<lb/>
　制本三營一曰五軍肄戰陣二曰神機習火器三曰<lb/>
<pb n="KR3j0187_WYG_023-18b"/>
　三千備宿衞此三營中健銳者合營團操故曰團營<lb/>
五軍都督　續通考明兵制設中左右前後五軍都督<lb/>
　府分領在京各衞所在外都司衞所其在京錦衣等<lb/>
　親軍上直衞不𨽻五府<lb/>
調兵　湧幢小品調兵有二一邊兵一土司兵邊兵起<lb/>
　於正德時流賊猖獗調宣府延綏竒游兵益以遼東<lb/>
　大同二枝數數敗賊土司兵惟川湖雲貴兩廣有之<lb/>
　然止用於本省亦流賊時徴入用之有功至嘉靖間<lb/>
<pb n="KR3j0187_WYG_023-19a"/>
　南倭北敵無不資之且倚為重<lb/>
勾補　登壇必究邱文莊曰舊例遇有缺伍衞所差旗<lb/>
　軍於其原籍徑行勾補其流弊乃至於勾至者反少<lb/>
　於所遺之人於是用言者計每歲分遣御史清勾然<lb/>
　亦徒有其名耳<lb/>
兵符節制　王守仁集習戰之方莫要於行伍治衆之<lb/>
　法莫先於分數今調習各兵每二十五人編為一伍<lb/>
　伍有小甲五十人為一隊隊有總甲二百人為一哨<lb/>
<pb n="KR3j0187_WYG_023-19b"/>
　哨有長有協哨二人四百人為一營營有官有㕘謀<lb/>
　二人一千二百人為一陣陣有偏將二千四百人為<lb/>
　一軍軍有副將副將而下得以逓罰編選既定每伍<lb/>
　給一牌備列二十五人姓名謂之伍符每隊置兩牌<lb/>
　編立字號一付總甲一藏本院謂之隊符每哨每營<lb/>
　皆然凡遇征調發符比號而行以防奸偽<lb/>
身試騎射　隆慶注畧蘇州多冗兵海瑞行部至蘇以<lb/>
　不可率汰乃身結束上馬試射已令民兵之有技力<lb/>
<pb n="KR3j0187_WYG_023-20a"/>
　者得自舉立試之取其尤者命為卒長卒之無能者<lb/>
　許自供退冗盡汰而士不譁<lb/>
餉多兵少　明史稿崇禎時蔣德璟言祖制各邊養軍<lb/>
　止屯鹽民運三者原無京運銀至正統時始有數萬<lb/>
　迄萬歴末亦止三百餘萬今則遼餉練餉並舊餉計<lb/>
　二千餘萬而兵反少於徃時耗蠧乃如此<lb/>
土兵　湧幢小品成化二年用陜西廵撫盧祥言選民<lb/>
　丁之壯者編成什伍號為土兵原僉民壯亦入其中<lb/>
<pb n="KR3j0187_WYG_023-20b"/>
　凡得二萬人時摩囉歡方窺邊憚之不敢深入<lb/>
土兵未劣　崔銑上李西涯書議者曰土兵劣於邊兵<lb/>
　未知計者也太祖定中原江上卒耳太宗北伐中土<lb/>
　兵耳是故安危在所任<lb/>
邊軍謡　陸粲邊軍謡邊軍苦自恨生身向行伍月支<lb/>
　幾斗倉底粟一半泥沙不堪煮盡將易賣辦科差顆<lb/>
　粒那曽入鍋釡<lb/>
客兵之禍　明宗臣集客兵之禍甚於宼盜宼之害猶<lb/>
<pb n="KR3j0187_WYG_023-21a"/>
　有方也客兵者無不及矣宼之至人猶得持梃逐之<lb/>
　客兵者殺人而人不敢怒而訴也即有訴反益之禍<lb/>
　矣<lb/>
官兵逼　明周岐官兵行官兵畏賊如虎狼但行賊後<lb/>
　勢莫當鳴鉦擊鼔入村里馬索芻豆人索糧賊去人<lb/>
　歸猶爨食官兵所過生荆棘痛哉良民至死不為非<lb/>
　無如官兵勢逼民為賊<lb/>
紙册有兵　萬歴注畧熊廷弼奏言兵部所遣發者紙<lb/>
<pb n="KR3j0187_WYG_023-21b"/>
　册上有兵到地方無兵<lb/>
内教塲　李夢陽内教場詩鵰弓豹鍵騎白馬大明門<lb/>
　前馬不下徑入内伐鼔大同耶宣府耶將軍者許耶<lb/>
　　　勇力<lb/>
越二跨三　元史貫酸齋年十三膂力絶人使健兒驅<lb/>
　三惡馬疾馳持槊立而待馬至騰上之越二而跨三<lb/>
　運槊生風觀者辟易<lb/>
刀王　元史王英有大節膂力絶人襲父職為千户父<lb/>
<pb n="KR3j0187_WYG_023-22a"/>
　子皆善雙刀號刀王<lb/>
斬蛟水赤　元史類編衮台為元江路安撫勇膽過人<lb/>
　時洞蛟為患蠻民苦之代挾利劒入洞頃之水盡赤<lb/>
　與蛟並死居民始得耕種<lb/>
馬首俱墮　宛委餘編元鄭濞舞劒能使壯士十馬首<lb/>
　俱墮<lb/>
力戲　元史順帝時葢苗為㕘知政事帝欲以錢萬貫<lb/>
　與角觝者苗曰力戯何功獲此重賞<lb/>
<pb n="KR3j0187_WYG_023-22b"/>
拳鬬牛　宋濓集元人鄧弼以力雄鄰牛方鬭拳其脊<lb/>
　折仆地市有石鼔十人舁弗能舉弼兩手持之<lb/>
斷戈更戰　明武德傳畧德從常遇春疾戰流矢中股<lb/>
　拔出之戰自若又戰劉山賀仁德奮戈刺中德右股<lb/>
　德引刀斷戈追擊之破其軍<lb/>
運棒如飛　獻徴錄有力士李金鎗者名壓一境徐武<lb/>
　功召試其藝曰此步鎗法耳呼家人以吾棒來棒乃<lb/>
　純鐡所為重六十餘斤公運棒如飛時時及李頸李<lb/>
<pb n="KR3j0187_WYG_023-23a"/>
　懾汗伏不敢起公擲棒叱之去<lb/>
十二騎　泳化編燕使指揮衮台以十二騎覘師遇餉<lb/>
　卒三千台即入其陣大呼大軍至不降且死三千人<lb/>
　皆潰<lb/>
逆拓風帆　談薈國初有吳齋公者力逾千斤嘗遇巨<lb/>
　艦怒帆吳在下風以手逆拓之船為開丈許有劇盜<lb/>
　聞之將甘心焉徃謁之吳知微服應門留客坐烹茶<lb/>
　取巨竹本如椀大者折之碎為數片盜驚問為何人<lb/>
<pb n="KR3j0187_WYG_023-23b"/>
　曰齋公之僕也黙然辭去<lb/>
觧賜赤𫀆　泳化編郭英從太祖征武昌有敵將突馳<lb/>
　入上遽呼郭四殺賊英持鎗躍馬賊應手隕上觧所<lb/>
　御赤戰𫀆賜之<lb/>
刀挑葦束　明王文祿述略石亨勇力絶倫持大刀重<lb/>
　八十斤兩行列葦束如人亦八十斤亨披重鎧騁馬<lb/>
　疾馳以刀尖挑葦束左右互轉捷如束薪<lb/>
好拳捷　從信錄歙人汪宗孝好拳捷之戯緣壁行如<lb/>
<pb n="KR3j0187_WYG_023-24a"/>
　平地躍而騎屋瓦無聲已更自<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>下屹立不加于色<lb/>
　偃二丈竹水上能徃還數十過<lb/>
鐡布衫　明鄭龍如集將軍劉綎門客名鐡布衫者有<lb/>
　異術與人角戯其身挺立不動加以矢石拳棍畧無<lb/>
　所傷<lb/>
大呼縳絶　兵畧纂聞花雲守太平城陷友諒縛雲急<lb/>
　雲奮躍大呼縛皆絶奪守者刀連殺數人<lb/>
首脫持兵　卓異記丁普郎與賊戰身被數十鎗首既<lb/>
<pb n="KR3j0187_WYG_023-24b"/>
　脫猶持兵戰植立舟中後廟祀南康<lb/>
李鐡鎗　楊維楨詩李鐡鎗人之傑將之强手持鐡鎗<lb/>
　丈二長鐡鎗入手烏龍驤龍精射之落欃槍<lb/>
道人拳　唐順之峩嵋道人拳歌浮屠善幻多技能少<lb/>
　林拳法世稀有道人更出自新竒乃是深山白猿授<lb/>
　百折連腰盡無骨一撒通身皆是手<lb/>
　　　凱旋<lb/>
受賞恥先　元名臣事略巴延至建康大㑹諸將出庫<lb/>
<pb n="KR3j0187_WYG_023-25a"/>
　金行賞張宏範後至巴延曰祖宗之法軍事㑹集罪<lb/>
　加後爾何敢後宏範徐進曰臨陣未嘗後受賞恥居<lb/>
　先何為不可<lb/>
濟南一言　元張起岩集張宏濟南人宋吕文煥守襄<lb/>
　陽攻之不下諭之不從最後遣人徃招吕曰得張濟<lb/>
　南一言吾無盟矣公持詔徃諭文煥遂舉城降<lb/>
禮賢黜罪　元明善集巴延入臨安禮賢黜罪市肆不<lb/>
　易歸馬蕭然囊惟衣被<lb/>
<pb n="KR3j0187_WYG_023-25b"/>
崖山磨石　元史張宏範攻宋主於海陵港磨崖山之<lb/>
　陽勒石紀功而還<lb/>
功臣廟　明通紀洪武二年命立功臣廟於雞鳴山列<lb/>
　祀凡二十一人死者塑其像生者虚其位<lb/>
人民安堵　開國功臣錄徐武寧取元都封府庫圖籍<lb/>
　以兵守宫殿宫人妃主宦侍䕶之令士卒無得侵暴<lb/>
　人民安堵市肆不易<lb/>
改州武定　卓異記漢王反楊榮勸上親征從之親率<lb/>
<pb n="KR3j0187_WYG_023-26a"/>
　諸軍兼程而進榮率兵先至督軍士築土山山成而<lb/>
　大駕至衆呼萬歲聲振城中漢王開門出降詔免為<lb/>
　庶人改安樂州為武定州<lb/>
功比李衞　明紀事本末藍玉襲捕魚兒海獲元主次<lb/>
　子后妃等百餘人男女七萬下璽書褒玉比之衛青<lb/>
　李靖<lb/>
從天上行　卓異記永樂二十一年北征額森圖罕來<lb/>
　歸賜姓名金忠隨駕入居庸關上服衮龍繡𫀆乗玉<lb/>
<pb n="KR3j0187_WYG_023-26b"/>
　花馬五掖五哨軍四十萬夾䕶金鼔旌旗喧闐焜耀<lb/>
　緇黄耆耋四夷貢使駢跪道左駕至懽呼萬歲金忠<lb/>
　于馬上遥望曰今日真從天上行也<lb/>
復古郡縣　邱濬平定交南錄安南平詔求陳氏子孫<lb/>
　立之徧訪已盡請依漢唐故事立郡縣如内地乃分<lb/>
　為十七府四十七州百五十七縣永樂六年䇿功行<lb/>
　賞上親製平安南歌以嘉之<lb/>
狹巷短兵　明詩話沈嘉則在胡少保幕嘗宴將士於<lb/>
<pb n="KR3j0187_WYG_023-27a"/>
　爛柯山酒酣樂作嘉則於席上賦凱歌十章吟至狹<lb/>
　巷短兵相接戰殺人如草不聞聲少保起捋其鬚曰<lb/>
　何物沈郎雄快乃爾命刻石置山上<lb/>
救朝鮮　明馮琦集倭發難於朝鮮天子出師救之七<lb/>
　易歲再易本兵四易制府三易大將若攻之若封之<lb/>
　皆㒺功乃命邢公以大司馬徃視師公以計縻行長<lb/>
　急擊清正三破之擒其都督正成海上之倭迹如掃<lb/>
天山為鍔　明紀事本末成祖北征次擒狐山上令勒<lb/>
<pb n="KR3j0187_WYG_023-27b"/>
　銘曰瀚海為鐔天山為鍔一掃煙塵永清沙漠乂銘<lb/>
　曰於鑠六師禁暴止侮山髙水清永彰我武<lb/>
無南顧憂　明通紀西平侯沐英平雲南入朝賜宴奉<lb/>
　天殿賚黄金綵幣陛辭上撫之曰使我髙枕無南顧<lb/>
　憂者爾也<lb/>
蒼山白石　明張含詩野老爭傳傅潁川當年功業建<lb/>
　南滇平蠻營壘蒼山外破鹵旌旗白石邊自注㸃蒼<lb/>
　山白石江皆潁川戰地<lb/>
<pb n="KR3j0187_WYG_023-28a"/>
康郎山　宋濓平江漢頌序陳友諒與我師遇鄱陽湖<lb/>
　之康郎山矢鋒雨集友諒中流矢死明劉魁康山忠<lb/>
　臣廟詩髙皇卷甲南征日掃蕩亾陳向此洲寂寞康<lb/>
　山湖上廟至今煙雨不勝秋<lb/>
海波平　皇甫汸樂府海波平者倭夷間釁殆無寧歲<lb/>
　司馬胡宗憲受命與司空趙文華蕩平之繫汪直俘<lb/>
　麻徐等奏功太廟也當漢將進酒<lb/>
功牌　楊慎詩功牌銀鑠鑰賀障錦斒斕<lb/>
<pb n="KR3j0187_WYG_023-28b"/>
埋奴　明史稿李應祥討畨大捷餘乞降應祥令埋奴<lb/>
　設誓然後許之埋奴者番人反接其奴獻軍前呼天<lb/>
　而誓即掘坎埋之露其首凡埋二十三人<lb/>
重獻捷書　明通紀王守仁已平宸濠張忠輩導上南<lb/>
　廵欲自以為功上以大將軍鈞帖令重上捷書守仁<lb/>
　節畧前奏入江彬張忠等名于内上之<lb/>
　　　僨軍<lb/>
驕脆　元史馬祖常建言將家子弟驕脆有孤任使<lb/>
<pb n="KR3j0187_WYG_023-29a"/>
還三人　元通鑑時征日本為風破舟諸將各擇堅好<lb/>
　船乗之棄士卒十餘萬於五龍山下日本人來戰盡<lb/>
　死餘二三萬為其擄去後得逃還者三人<lb/>
樗蒲蹴踘　明朱國正大事記張士信軍中載婦人樂<lb/>
　器自隨以樗蒲蹴踘為事諸將皆效之<lb/>
祀海神　王世貞集江南連歲倭患張經為總督討之<lb/>
　未平而趙文華乃疏用兵七事首以祀海神為言上<lb/>
　獨然之嚴嵩亦以為可<lb/>
<pb n="KR3j0187_WYG_023-29b"/>
懐挾　孫鑛集守遼一貴將每發軍其家衆或人挾一<lb/>
　首以出遼人謂之懐挾比歸敵首纍纍不知得自何<lb/>
　所堪痛哭矣<lb/>
箆汝　典故紀聞正德時四川亂調客兵征之所至剽<lb/>
　掠賊謂居民曰我來梳汝兵來箆汝矣<lb/>
賞火　明王翹集吳城六門莫盛於西閶賊舉火焚楓<lb/>
　橋時宰坐埤堄間飲酒顧望無異平日時煙燄蔽天<lb/>
　哭聲振城内外或指城上云勿啼哭看城上賞火為<lb/>
<pb n="KR3j0187_WYG_023-30a"/>
　作賞火謡<lb/>
輿杆折　明通紀懐宗命李建泰出師行遣將禮建泰<lb/>
　行御肩輿不數武杆折後竟無功<lb/>
磨子軍　明史稿李應祥討番番人見官軍少笑曰如<lb/>
　此磨子軍奈我何磨子者謂止旋轉而數不増也既<lb/>
　而師屢出無功<lb/>
梨園典兵　吳偉業集有棃園舊工自云向事皖司馬<lb/>
　為之主謳江上視師之役同輩皆得典兵黄金横帶<lb/>
<pb n="KR3j0187_WYG_023-30b"/>
　案皖司馬阮大鋮也<lb/>
空礟　明通紀李自成攻京城守城者皆空礟向外不<lb/>
　實鉛子猶揮手示賊賊稍退礟乃發<lb/>
求賊　明史稿熊文燦在裕州專意招撫下令殺賊者<lb/>
　償死賊不肯從則齎金帛牛酒犒之名曰求賊賊益<lb/>
　横<lb/>
病阿蘇　袁凱病阿蘇詩杭州阿蘓病可傷况復四體<lb/>
　多金瘡自注阿蘇䝉古別號也<lb/>
<pb n="KR3j0187_WYG_023-31a"/>
馬上別君　明韓邦靖谷太監出軍歌五千精銳下良<lb/>
　鄉雲裏旌旗鬬日光諸將不知中使貴夜來馬上別<lb/>
　君王<lb/>
䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>鎮帥　明吳應箕詩賊去兵肆掠賊來兵不截撫<lb/>
　軍飭啞聾鎮帥類䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>
割生獻馘　明沈鍊感懐詩割生獻馘古來無解道功<lb/>
　成萬骨枯白草黄沙風雨夜寃魂多少覔頭顱<lb/>
内兵　李夢陽集騰驤四衞者今非所謂内兵耶外官<lb/>
<pb n="KR3j0187_WYG_023-31b"/>
　既不與稽其數征役又不選用其兵故其人率富豪<lb/>
　而氣驕<lb/>
武庫索金　吳國倫庚戌秋紀事詩玉門關險無傳檄<lb/>
　武庫兵陳已掛弓自注時職方請發武庫兵器而司<lb/>
　庫者坐索千金而後發比發則敵得意去矣<lb/>
　　　寇盜<lb/>
紅巾　元史潁川妖人劉福通為亂以紅巾為號張翥<lb/>
　詩天子臨軒授鉞頻東南何處不紅巾<lb/>
<pb n="KR3j0187_WYG_023-32a"/>
竹槍帛巾　元史賊多乘間竊發削竹為槍截緋帛為<lb/>
　巾𥜗彌野皆赤<lb/>
得寳劒　明通紀唐賽兒夫死祭墓見石罅露石匣角<lb/>
　發之得妖書寳劒乃通曉諸術妖徒轉盛遂反捕得<lb/>
　縛之刃不能入三木皆自解脫遂遁去<lb/>
金書聯對　七修類稿正德中霸州劉六劉七等糾衆<lb/>
　流刼有人馬十七萬五千張奉天征討元帥旗及金<lb/>
　書聯對以行乃至擾亂六省延踰二年<lb/>
<pb n="KR3j0187_WYG_023-32b"/>
闖王　明紀事本末給事常自裕上言流宼數十萬最<lb/>
　强無過闖王彼多番漢降丁堅甲鐡騎洪承疇盧象<lb/>
　昇即日報斬獲不過別營小隊耳於闖勢無損也<lb/>
人腹為槽　明季遺聞李自成之兵或刳人腹為馬槽<lb/>
　實以芻菽飼之飲馬則牽人貫耳流血水中馬習見<lb/>
　之遇人則嘶鳴飲噉焉<lb/>
盜有是非　王世貞集馬端肅文升卒後大盜趙燧亂<lb/>
　河南行剽至鈞州以文升家在捨而弗攻破泌陽前<lb/>
<pb n="KR3j0187_WYG_023-33a"/>
　大學士焦芳已匿毁其家取芳衣冠縛葦人而屠之<lb/>
　人謂盜亦有公是非云<lb/>
闖獻　明紀事本末議者以獻僅據蜀闖則犯闕按法<lb/>
　行誅薄乎減等不知獻亂以來譬人之死也獻縶其<lb/>
　手而後闖刺其心獻揕其胸而後闖扼其吭則獻之<lb/>
　與闖厥罪均爾<lb/>
地分二郡　明季編年播人楊應龍作亂詔將軍劉綎<lb/>
　討之率兵入婁山關萬峰揷天中通一線我師從間<lb/>
<pb n="KR3j0187_WYG_023-33b"/>
　道攀援而入應龍死餘黨悉平遂以其地為二郡屬<lb/>
　蜀者曰遵義屬黔者曰平越<lb/>
連艦蔽海　嘉靖注畧海賊汪直糾漳廣羣盜連艦蔽<lb/>
　海而南自台寧至蘇松以迄淮北皆遭荼毒總督胡<lb/>
　宗憲誘之使降後竟梟示<lb/>
中原蹂躪　明紀事本末饑民王嘉允之倡亂也李自<lb/>
　成輩從之而白水王二邊盜苗美等徃徃合潰兵以<lb/>
　應後分顯道神活地草為三十六營中原版圖蹂躪<lb/>
<pb n="KR3j0187_WYG_023-34a"/>
　盡矣<lb/>
　　　刀<lb/>
古刀鳴警　元史王恂嘗行凌水濵得古刀其背銘曰<lb/>
　舉無不克動必成功恂佩之每有警必先鳴故所向<lb/>
　輙獲<lb/>
西番刀　元張憲西番刀歌呱哇綉鑌柔可曲東倭純<lb/>
　鋼不受觸賢侯示我西番刀名壓古今刀劒錄<lb/>
自出鞘　菽園雜記莊浪㕘將趙托爾得一刀甚異每<lb/>
<pb n="KR3j0187_WYG_023-34b"/>
　地方將有事則自出其鞘者寸餘托爾時以羊血塗<lb/>
　其口每察見出鞘則預為備是以守邊有年無敗事<lb/>
女官佩刀　弇州史料英宗初立太后常御便殿决政<lb/>
　大臣被旨入朝左右女官雜佩刀劒侍衛凜然<lb/>
刀有火光　明紀事本末燕兵渡五馬河王坐胡床待<lb/>
　旦見兵刀有火光如毬擊金鐡錚錚作聲弓弦皆鳴<lb/>
　王喜曰此勝兆也<lb/>
日淘月鍊　唐順之日本刀詩聞道倭夷初鑄成幾嵗<lb/>
<pb n="KR3j0187_WYG_023-35a"/>
　埋藏擲深井日淘月鍊火氣盡一片凝冰鬬清冷<lb/>
刀惟見刃　兵略纂聞都督劉顯不介不胄遇敵提兩<lb/>
　刀騰躍矯捷若飛刀起見刃不見公<lb/>
扇刀　明通紀劉瑾謀不軌陰令内使藏小刀二於扇<lb/>
　内出入禁闥<lb/>
舟釘製刀　徐尊生佩刀行序永康有山曰雲岩拔起<lb/>
　天半有巨舟藏壑中舟尾翹出如蠆一釘墜岩下野<lb/>
　僧得之以遺張君製為佩刀銛利特甚為之作歌<lb/>
<pb n="KR3j0187_WYG_023-35b"/>
轉刀　吳寛詠轉刀詩筆端字悟藏鋒妙囊底錐嫌脫<lb/>
　頴遲<lb/>
　　　劒<lb/>
賜鞘劒　元史何實來歸大將穆呼哩與論兵事奇變<lb/>
　百出遂引見太祖太祖大悅賜鞘劒一命從穆呼哩<lb/>
　選充前鋒<lb/>
再拜劒躍　明紀事本末海㓂無所統欲擇一人為長<lb/>
　因共禱於天以劒挿米中使各當劒拜拜而劒躍者<lb/>
<pb n="KR3j0187_WYG_023-36a"/>
　天授也至鄭芝龍再拜劒躍出於地遂推為魁<lb/>
夢貽寳劒　弇州史料王守仁登第使治前威寧伯王<lb/>
　越塟守仁少則夢威寧貽之寳劒既塟而其子出威<lb/>
　寧所佩劒為贈宛如熟覿益沾沾自喜<lb/>
封還賞劒　明詩話明祖命孫炎招致伯温伯温堅不<lb/>
　肯出以寳劒遺炎炎作詩以為劒當獻天子封還之<lb/>
　伯温無以答乃逡廵就見<lb/>
堂皇二劒　王世貞集劉莊襄天和總督陜西三邊諜<lb/>
<pb n="KR3j0187_WYG_023-36b"/>
　濟農將大入萃羣帥而誓之為牛酒饗士陳二寳劒<lb/>
　堂皇指左劒曰將不用命者徇此指右劒曰卒不用<lb/>
　命者徇此已而敵果大至乗我帥醉遂埤登焉公召<lb/>
　醉帥立斬以徇遂大捷<lb/>
　　　弓<lb/>
握二弓　元史管如德入覲世祖授以强弓二如德以<lb/>
　左手兼握右手悉引滿之<lb/>
神鳳弩　元經世大典至元四年上都李仲成造靴車<lb/>
<pb n="KR3j0187_WYG_023-37a"/>
　鳳弩射八百步<lb/>
長丈餘　筆麈至正時隴西地震㑹州公宇墻壊獲弩<lb/>
　五百長者丈餘短者九尺人不能挽<lb/>
交趾弓　王世貞集髙祖召徐逹李文忠馮勝宴射而<lb/>
　賜之交趾弓五十彤弓百<lb/>
牀子弩　明徐溥集李衍以侍郎廵視山海邊關整飭<lb/>
　兵備置牀子弩一萬五千張弩可射五百餘歩<lb/>
　　　矢<lb/>
<pb n="KR3j0187_WYG_023-37b"/>
䄂箭　元史順帝時禁彈弓弩箭䄂箭諸器<lb/>
鐡翎箭　元史類編紅巾之亂托克托討之賊以鐵翎箭<lb/>
　射馬首托克托不為動<lb/>
環四箭　元史鎮海破燕太祖命於城中環射四箭凡<lb/>
　箭所至園池邸第之處悉以賜之<lb/>
毛葫蘆軍　元通鑑多爾濟巴勒錬金商義兵以獸皮為<lb/>
　矢房狀如瓠號毛葫蘆軍甚精銳<lb/>
囊突箭　弇州史料李晟疏言雲貴有囊突箭其人止<lb/>
<pb n="KR3j0187_WYG_023-38a"/>
　發一根今推廣之可増百根且逺及百步外<lb/>
火箭燎鬚　宋濓集方谷珍攻張士誠火箭亂射燎及<lb/>
　鬚鬢公横刀大呼而入殺兩將軍<lb/>
連珠　弇州史料𢎞治中曲靖府知事李晟上疏言邊<lb/>
　情用為都察院照磨疏言臣所造兵器若連珠飛箭<lb/>
　自一至十自百至千銃炮自連二至排六自攢三至<lb/>
　排九活法輪放他如匣箭匣炮小䭾車火傘飛架走<lb/>
　㦸之竒亘古未有<lb/>
<pb n="KR3j0187_WYG_023-38b"/>
　　　甲胄<lb/>
翎根鎧　元史孫威有巧思善為甲嘗以意製蹄筋翎<lb/>
　根鎧以獻太祖射之不能徹<lb/>
徑入太府　姚燧集劉氏之先以函工賜田累遷甲局<lb/>
　提舉今制天下歲程惟甲不領於工曹徑入太府縣<lb/>
　官親考其苦良而黜陟之<lb/>
具異獸形　元史類編孫拱為甲匠都總管巴延南征<lb/>
　以甲胄不足詔集諸路匠民分製拱董順天河間先<lb/>
<pb n="KR3j0187_WYG_023-39a"/>
　期畢工具象虎獅豹異獸之形各殊其製<lb/>
鐡浮圖　弇州史料諳達之精兵戴鐡浮圖<lb/>
墮甲四片　兵略纂聞倭入金山衞指揮侯端與巷戰<lb/>
　倭以長鈎鈎端着左膊端不為動墮甲四片而去<lb/>
緜甲　明紀事本末李自成之兵其甲縫緜帛數十重<lb/>
　有至百者輕而韌矢鏃鉛丸不能入<lb/>
鴛鴦襖　典故紀聞太祖嘗命製軍士戰衣表裡異色<lb/>
　可變更服之以新軍號謂之鴛鴦戰襖<lb/>
<pb n="KR3j0187_WYG_023-39b"/>
兜鍪蛇　剪勝野聞太祖在滁嘗濯於柏子潭有五蛇<lb/>
　擾而就之一日戰畢又見草間帝乃掩以兜鍪頃復<lb/>
　報戰亟戴而徃是日手刃甚衆軍法戰罷必祭甲胄<lb/>
　甫奠忽霹靂大震白龍自兜鍪中出騰空而去<lb/>
金兜牟　弇州史料麓川叛命王驥總督軍務討之瀕<lb/>
　行賜黄金兜牟細鎧蟒繡緋衣朱弓矢<lb/>
　　　旗幟<lb/>
賜九斿　元史太祖諭穆呼哩曰太行之北朕自經略<lb/>
<pb n="KR3j0187_WYG_023-40a"/>
　太行以南卿其勉之賜大駕所建九斿大旗曰建此<lb/>
　以出號令如朕親臨也<lb/>
黒軍　元史石天應屢立戰功旌旗色用黑人目之曰<lb/>
　黒軍所向皆捷<lb/>
旗書止殺　元通鑑姚樞從太弟征大理從容言曹彬<lb/>
　不殺事太弟乃飭樞製帛為旗書止殺字令分號街<lb/>
　陌<lb/>
建五色幟　獻徴錄劉寧鎮甘肅嘗繹古畨上之法以<lb/>
<pb n="KR3j0187_WYG_023-40b"/>
　五十人為隊隊五重為陣建五色幟又各建五巨幟<lb/>
　於中軍中幟出則同幟應之循環無端每戰用是取<lb/>
　勝<lb/>
死不仆旗　明紀事本末張皂旗者嘗以皂旗先登燕<lb/>
　軍畏之呼皂旗張及死猶執旗不仆<lb/>
鈎旗　明華玉海防議鉤旗杆長丈許用布五六幅縫<lb/>
　紉為旗周匝綴利鉤每遇對敵横舉陣前衆兵排列<lb/>
　於後五步之内旗開而兵器隨之以出飛舞招颭矢<lb/>
<pb n="KR3j0187_WYG_023-41a"/>
　石不能入又足以牽挽敵人衣裾大率一旗可蔽數<lb/>
　十人<lb/>
立白幟　兵畧纂聞戚繼光征倭軍中立一白幟凡脅<lb/>
　從者空手伏幟下悉放還無為賊樹黨也<lb/>
手刺繡文　滇載記滇海總管段功為元梁王誘而殺<lb/>
　之功女僧奴志在復仇將適建昌阿黎氏出手刺繡<lb/>
　文旗以與弟段寳曰恨非男子不能報寃此旗所以<lb/>
　識也今歸夫家収合東兵汝急應兵㑹善闡<lb/>
<pb n="KR3j0187_WYG_023-41b"/>
如蝟毛　明通紀燕王滹沱河之戰南軍矢下如雨王<lb/>
　所建旗如蝟毛焉<lb/>
　　　槍<lb/>
渾鐡鎗　元史隋世昌身長八尺鍛渾鐡為鎗重四十<lb/>
　餘斤能左右擊刺<lb/>
槍燄　元史順帝時石州民所持鎗忽生火燄抹之即<lb/>
　無揺之即有<lb/>
臥槍以待　弇州史料傅友德既敗賊將韓乙度賊且<lb/>
<pb n="KR3j0187_WYG_023-42a"/>
　復至開城門陣於野使皆臥槍以待聞鼔即起李二<lb/>
　果盛兵至友德鼓之士騰躍搏賊遂敗之<lb/>
御用槍　睂公見聞錄文皇御用槍有號帶在午門之<lb/>
　五鳳樓程文德登五鳳樓詩紫電青霜森武庫髙幢<lb/>
　大纛紛無數中有神祖手執戈摩挲黯黯生雲霧<lb/>
丈八矛　王世貞集東平王朱能挺丈八長矛圍二拱<lb/>
　餘從二十餘騎突入長興侯軍所向辟易<lb/>
兩頭着刃　兵畧纂聞孔鏞撫貴州時所部有實喇者<lb/>
<pb n="KR3j0187_WYG_023-42b"/>
　膂力絶人能披三重甲持二丈鎗兩頭着刃以槍㸃<lb/>
　地躍而起輒三五丈飛行稠人之上以戰鏞後以計<lb/>
　擒之<lb/>
長平戈頭　陶凱長平戈頭歌長安野人鑿地得古戈<lb/>
　上有疑字歲久俱滅磨青銅凝寒暮煙紫月黑山深<lb/>
　夜飛雨恨血千年猶未銷荒郊夜夜啼寃鬼<lb/>
　　　盾<lb/>
疊盾　元史孫拱乃威之子巧思如父製疊盾張則為<lb/>
<pb n="KR3j0187_WYG_023-43a"/>
　盾斂則合而易持世祖以為古所未有<lb/>
釘盾　元史類編羅鬼女子羅節反劉國傑討之令人<lb/>
　持一盾布釘其上俟陣合即棄盾偽走賊果逐之馬<lb/>
　奮不能止遇盾皆倒遂大勝<lb/>
䝉盾以渡　兵畧纂聞沐英征雲南與敵阻水而陣英<lb/>
　拔刀蹙兵以濟士有猛而善泅者皆䝉盾而渡以長<lb/>
　刀仰斫岸上軍我軍畢濟<lb/>
　　　火器<lb/>
<pb n="KR3j0187_WYG_023-43b"/>
西域礟　元經世大典軍器之精者有西域礟摺疊弩<lb/>
　皆前世所未有<lb/>
造大礟　元史西域阿喇卜丹首造大礟所向徹數十<lb/>
　重後以破襄陽城大學衍義補此造礟之始世因目<lb/>
　為襄陽礟<lb/>
佛郎機　獻徴錄佛郎機前代未通中國正德時始入<lb/>
　貢兵器最猛銃大者千餘斤次半之小亦不下百斤<lb/>
　發可及百餘丈木石俱麋中國頗傳其法名佛郎機<lb/>
<pb n="KR3j0187_WYG_023-44a"/>
地雷　兵畧纂聞曽銑置地雷穴地丈許櫃藥於中以<lb/>
　石滿覆更覆以沙㐲火於下可以經月繫其發機於<lb/>
　地面過者蹴機則火墜藥發石飛墜殺人<lb/>
神機火鎗　大學衍義補近有神機火鎗者用鐡為矢<lb/>
　鏃以火發之可百步外聲聞而矢即至交人所製尤<lb/>
　巧命内臣如法監造<lb/>
火車火傘　湧幢小品國朝有火車火傘大二三將軍<lb/>
　等砲四眼雙頭九龍三出鐡棒石榴等器最利者為<lb/>
<pb n="KR3j0187_WYG_023-44b"/>
　佛郎機近又増火筩火磚而用無可加矣<lb/>
鳥嘴銃　唐順之疏佛郎機子母砲快鎗鳥嘴銃皆出<lb/>
　嘉靖間鳥嘴銃最後出而最猛利捷於神鎗而凖於<lb/>
　快鎗<lb/>
中國長技　明通紀崇禎時御史楊若槁舉西洋人湯<lb/>
　若望習火器都御史劉宗周曰唐宋以前無此自有<lb/>
　火器輒以為勁誤專在此上曰火器終為中國長技<lb/>
慢砲　兵畧纂聞曽銑在邊置慢砲法砲圓如斗中藏<lb/>
<pb n="KR3j0187_WYG_023-45a"/>
　機巧火線至一二時纔發外以五采飾之敵拾得者<lb/>
　駭為異聚觀傳玩須臾藥發死傷者甚衆<lb/>
車炮　天啓注畧御史易應昌進車砲製式<lb/>
　　　軍裝<lb/>
軍装十詠　髙啓集有軍裝十詠詩胄鎧纛刀弓箭麾<lb/>
　矛袍馬也<lb/>
攪地龍　名臣錄郭忠武登鎮大同以巳意設為攪地<lb/>
　龍飛天網鑿深塹覆以土木賊人馬如履平地令人發<lb/>
<pb n="KR3j0187_WYG_023-45b"/>
　其機自相撞擊頃刻十餘里皆陷<lb/>
鴨兒笆　名世類苑處州賊方熾僉事陶成令取猫竹<lb/>
　截作鴨兒笆用紙畫成獸面五彩粧飾賊鎗着笆夾<lb/>
　住不得退<lb/>
長竿鐡鉤　名世類苑周尚文在凉州以套宼慣浮水<lb/>
　蹈冰來冬防為患乃用水澆泥壘凍墻百餘里又每<lb/>
　渡口撥魚舫令力士持長竿鐡鉤伺浮水賊即鉤殺<lb/>
　之宼不得渡<lb/>
<pb n="KR3j0187_WYG_023-46a"/>
毯衣毳帽　唐順之集沈希儀為右江㕘政攻栁州賊<lb/>
　巢每風雨夜察賊所止處四散遣人齎大銃以筒貯<lb/>
　火衣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>衣毳帽與草同色潛至賊所聲銃賊盡驚散<lb/>
　或觸崖石死諸巢人相與怪駭以為鬼物自是賊亦<lb/>
　落膽矣<lb/>
皮船　正字通明少保戚繼光濟水法用生牛馬皮竹<lb/>
　木緣之如箱形火乾再用竿繫用之以浮水一皮船<lb/>
　可乗一人兩皮船合縫可乗三人互見船<lb/>
<pb n="KR3j0187_WYG_023-46b"/>
沈竹簍　兵略纂聞曽銑嘗令人製疎孔竹簍數千久<lb/>
　不知其所用一日報賊至銑度其暮當至某河悉令<lb/>
　沈之因伏兵其旁賊至渡河馬足俱陷孔中彼此牽<lb/>
　制伏兵乗之大勝<lb/>
釘板踣賊　經濟錄陶成為浙江僉事倭賊方熾公量<lb/>
　海宼來風訊時月預以釘板陰布於沿海泥淖中賊<lb/>
　<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟争跳躍登岸足盡被刺而踣伏兵四合賊殱舟<lb/>
　皆焚<lb/>
<pb n="KR3j0187_WYG_023-47a"/>
懸樓　守汴日志城垜口用板蔽礟仍打透我兵手足<lb/>
　不能施張堅獻懸樓式用大木三上排横木十餘如<lb/>
　筏廣可跨三五垜出垜外四五尺每樓容十人賊臨<lb/>
　城下城上用火罐炮石擊之樓堅厚又髙出能蔽身<lb/>
　視而擊賊無不中<lb/>
　<lb/>
　<lb/>
　<lb/>
<pb n="KR3j0187_WYG_023-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元明事類鈔卷二十三<lb/>
</p>
<p>
</p>
  </div>
</body>
</text>
</TEI>
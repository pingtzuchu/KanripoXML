<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元明事類鈔卷二十七</head> <lb/>
    <p>
<pb n="KR3j0187_WYG_027-1a"/>
欽定四庫全書<lb/>
　元明事類鈔卷二十七<lb/>
　　　　　　　　　　　監察御史姚之駰撰<lb/>
　　禮樂門<lb/>
　　　典制<lb/>
禮樂所自　元李好文集憲宗時有日月之祀當羣臣<lb/>
　奏對時上問禮樂自何始左右對以堯舜則其立神<lb/>
　基肇人極已宏逺矣<lb/>
<pb n="KR3j0187_WYG_027-1b"/>
右為尊　元名臣奏議泰定帝時遷列聖神主於太廟<lb/>
　新殿博士劉致議曰國家取唐宋定制為九世遂以<lb/>
　舊廟入室為六世昭穆不分父子並坐不合禮經雖<lb/>
　國家以右為尊然古人所尚左右初無定制今建宗<lb/>
　廟之方位既依禮經而宗廟之昭穆反不合禮經於<lb/>
　制未便<lb/>
加封文宣　元閻復草制朕纂承丕緒敬仰休風循治<lb/>
　古之良規舉追封之盛典加號大成至聖文宣王遣<lb/>
<pb n="KR3j0187_WYG_027-2a"/>
　使闕里祀以太牢<lb/>
鹵簿圖　元史類編英宗時拜珠進鹵簿圖帝以唐制<lb/>
　用萬二千三百人太多乃定大駕三千二百人法駕<lb/>
　二千五百人丹墀獨對至大中曾㢲初嘗著鹵簿圖<lb/>
　並書進之至英宗而鹵簿大興旗幟之繡繪者作於<lb/>
　閩浙人馬鎧甲被彩繡者作於江西又命留守作五<lb/>
　輅<lb/>
太常集禮　元史李好文言曩有詔集禮只令各郡縣<lb/>
<pb n="KR3j0187_WYG_027-2b"/>
　置局纂脩夫禮樂出自朝廷郡縣何有哉乃白院長<lb/>
　選僚屬出架閣文牘資其採擇三年書成名太常集<lb/>
　禮得㫖頒示中外<lb/>
星宿旗　元輿服志儀仗有二十八宿旗各繪神像又<lb/>
　有風伯雨師雷公電母五嶽四瀆旗<lb/>
尚左　典故紀聞吳元年始命百官禮儀俱尚左改右<lb/>
　相國為左相國餘官如之<lb/>
集禮書成　明紀事本末洪武中集禮書成其書以吉<lb/>
<pb n="KR3j0187_WYG_027-3a"/>
　㓙軍賓嘉冠服車輅儀仗鹵簿字學樂為綱凡升降<lb/>
　儀節制度名數皆偹通五十卷<lb/>
革封號　王褘擬詔嶽鎮海凟皆受命於上帝豈國家<lb/>
　封號之所得加今止以山水本名稱其神郡縣城隍<lb/>
　神號一體改正歴代忠臣烈士亦依當時初封以為<lb/>
　實號後世溢美之稱皆與革去<lb/>
易木主　明紀事本末嘉靖中正孔子祀典易木主及<lb/>
　釐正從事諸賢本朝谷霖蒼論孔子加封自漢平帝<lb/>
<pb n="KR3j0187_WYG_027-3b"/>
　始也王拜於帝僣已稱先師禮也廟祀設像自唐宋<lb/>
　元始也其䙝已甚易木主禮也八佾十二豆籩自宋<lb/>
　徽宗始也祭用生禄太學仍之郡國減等禮也帝釋<lb/>
　奠舞六佾謬巳從祀四聖七十二賢矣曾㸃顔路退<lb/>
　食廡下子先父食改附啓聖禮也刪申黨黜公伯寮<lb/>
　等十三人改蘧瑗等七人進后蒼等五人考証班班<lb/>
　勿僣勿黷禮也<lb/>
尚赤　明通紀洪武時詔定服色尚赤<lb/>
<pb n="KR3j0187_WYG_027-4a"/>
綵旗夾壠　泳化編正統時上祀先農畢釋祭服秉耒<lb/>
　三推户部尚書捧青箱後隨耆老馭牛按轅教坊樂<lb/>
　工執彩旗夾壠謳一倡百和颭旗而行凡三往三返<lb/>
鹵簿儀仗　續通考明鹵簿儀仗凡正旦冬至聖節錦<lb/>
　衣衛陳鹵簿大駕於殿之東西郊祀鹵簿大駕全設<lb/>
　前期視牲丹陛駕其祭社稷太廟山川鹵簿内去白<lb/>
　澤旗以下等項耕籍幸學俱用鹵簿大駕<lb/>
親蠶　嘉靖注畧夏言請舉親蠶上勅戸部建壇曰蠶<lb/>
<pb n="KR3j0187_WYG_027-4b"/>
　於禁中唐人便安之制不可法命翟車出入由元武<lb/>
　門壇制殺先農什一<lb/>
孔門下馬　典故紀聞成化時以監生虎臣言詔天下<lb/>
　孔廟所在凡過其門者皆下馬<lb/>
六卿不及　明紀編年成祖䘮踰二十七日禮部尚書<lb/>
　請即吉羣臣釋服楊士竒以為宜素衣冠黑角帶明<lb/>
　日視朝上素冠麻衣麻經文臣惟學士武臣惟英國<lb/>
　公如上所服上曰張輔知禮六卿不及士竒所執是<lb/>
<pb n="KR3j0187_WYG_027-5a"/>
　也<lb/>
大禮議　明紀事本末論世宗尊為天子必欲使之不<lb/>
　皇其父興獻為天子父必欲與之共臣其子此議禮<lb/>
　諸臣之過也至必欲遷太廟崇徽號著實録折𠂻禮<lb/>
　經毋乃不倫至於嚴父之説興睿宗之號進則以明<lb/>
　察始以豐禰終矣<lb/>
為三龕　獻徵録周先生鑄嘗疑家禮四龕以西為上<lb/>
　之説僅循唐制乃為三龕中祀所繼之宗而祖禰以<lb/>
<pb n="KR3j0187_WYG_027-5b"/>
　昭穆處左右門人問之曰此固朱子意也<lb/>
祀先祝稱　續藏書吕文簡柟為翰林時受禄祀先祝<lb/>
　稱某之子某聞者羡其知禮<lb/>
䘮禮皆儒　明詩話崇慶俗尚浮屠萬輔居䘮獨遵家<lb/>
　禮鄉人化之諺曰萬輔一呼䘮禮皆儒<lb/>
雙摺刺　王世貞集故事吏部尚書體最重六卿以下<lb/>
　投皆用雙摺刺惟翰林光學以单紅刺相往返又六<lb/>
　部尚書侍郎大小九卿於内閣用雙帖報之单紅及<lb/>
<pb n="KR3j0187_WYG_027-6a"/>
　余以太僕卿入都則惟内閣報单帖而六部皆以雙<lb/>
　帖見報矣余等於部屬等官皆用雙帖往返不知起<lb/>
　自何時殊覺陵替所費紙亦不少<lb/>
論起復　明羅倫集臣聞朝廷援楊溥故事起復李賢<lb/>
　臣竊謂李賢大臣起復大事綱常風化之所繫天下<lb/>
　後世之所監况比年以來朝廷以奪情為常典縉紳<lb/>
　以起復為美名臣不忍聖朝之世乃至於此<lb/>
奪情　明通紀張居正父䘮上賻贈甚厚然亦無意留<lb/>
<pb n="KR3j0187_WYG_027-6b"/>
　之所善同年李幼孜等倡奪情之説居正惑之乃疏<lb/>
　乞守制示意馮保使勉留焉<lb/>
脱屨　泳化編樂韶鳳奏古者朝祭有脱舃禮今議於<lb/>
　郊祀廟享前期有司設御幕於壇門外及設執事官<lb/>
　脱屨之次於門西側從之<lb/>
稱晩生　觚不觚録翰林舊規凡入舘而其人已拜學<lb/>
　士即不拜學士而先登第七科者投刺皆稱晩生<lb/>
書正字　觚不觚録故事投刺於柬面書一正字雖甚<lb/>
<pb n="KR3j0187_WYG_027-7a"/>
　不雅而承傳已乆余丙子入朝則投刺皆不書正字<lb/>
　乃避江陵諱也<lb/>
　　　祭祀<lb/>
國禮割奠　元史至元中祭宗廟始用沅州麻陽縣苞<lb/>
　茅天鵞野馬塔喇布哈<hi>注其狀如獾</hi>野鷄鶬黄羊呼齋爾<lb/>
　<hi>注其狀如鳩</hi>湩乳葡萄酒以國禮割奠<lb/>
拜日月山　元通鑑憲宗始以冕服拜天於日月山詳<lb/>
　見山<lb/>
<pb n="KR3j0187_WYG_027-7b"/>
日月從祀　元史武宗至大三年祀南郊以日月從祀<lb/>
嵗必親祀　元通鑑英宗詔羣臣曰一嵗太廟惟四祀<lb/>
　使人代之不能致如在之誠自今嵗必親祀<lb/>
十人從祀　元史仁宗朝詔以宋儒周敦頥程顥顥弟<lb/>
　頥張載邵雍司馬光朱熹張栻吕祖謙及故中書許<lb/>
　衡從祀孔子廟廷歐陽元集時貢舉法行非程朱學<lb/>
　不式尋定濓洛以下九儒及衡為十人祀孔子廟<lb/>
純色馬　元史大德九年冬至祀天用純色馬一蒼犢<lb/>
<pb n="KR3j0187_WYG_027-8a"/>
　一羊鹿野豕各九後又改用蒼犢正副各一<lb/>
太廟佛事　元禮樂志命國師僧薦佛事於太廟七晝<lb/>
　夜造木質金表牌位十有六設大榻金椅奉安祐室<lb/>
　前<lb/>
造祭器　元史中統以來因金宋祭器而用之至治初<lb/>
　始造祭器於江浙行省其舊器悉置九閣<lb/>
封號　元史至元二十八年加上五岳帝號加封四凟<lb/>
　四海王號遣使致祭<lb/>
<pb n="KR3j0187_WYG_027-8b"/>
服冕舃　元禮典世祖立國建元考古昔之制而製服<lb/>
　焉冕舃之制祭祀則用之<lb/>
后土祠　續通考元世祖時每嵗遣使代祀后土至元<lb/>
　五年嘗建后土壇於太寜宫十二年又立后土祠於<lb/>
　平陽之監湯<lb/>
别設一室　元史類編學宫中顔曾思孟為四配而顔<lb/>
　路曾㸃孔鯉乃在廡下熊勿軒謂冝别設一室以齊<lb/>
　國公叔梁紇居中而顔路曾晳孔鯉孟孫氏侑食春<lb/>
<pb n="KR3j0187_WYG_027-9a"/>
　秋二祀遣官分獻則可以示有尊而教民孝李東陽<lb/>
　集謝鐸在南監議别祀叔梁紇而曾晳顔路孔鯉配<lb/>
　之以全倫義又請增祀楊龜山而黜草廬吳氏皆不<lb/>
　果行<lb/>
進十議　元史類編袁桷居國史院時初建南郊桷進<lb/>
　十議曰天無二日天既不得有二五帝不得謂之天<lb/>
　作昊天五帝議祭天嵗或為九或為二作祭天名數<lb/>
　議圜丘不見於五經郊不見於周官作圜丘非郊議<lb/>
<pb n="KR3j0187_WYG_027-9b"/>
　后土社也作后土即社議三嵗一郊非古也作祭天<lb/>
　無間嵗議燔柴不見於古經周官以禋祀為天其意<lb/>
　各有㫖作燔柴泰壇議壇羣祀而合祠非周公之制<lb/>
　作郊不當立從祀議郊質而尊之明堂文而親之作<lb/>
　郊明堂禮儀異制議郊用辛魯禮也卜不得常為辛<lb/>
　作郊非辛日議北郊不見於三禮祭地而遵北郊鄭<lb/>
　氏之説也作北郊議禮官推其博洽多采用者<lb/>
金幡　元史祭五嶽有組金幡二四凟織金旛二四海<lb/>
<pb n="KR3j0187_WYG_027-10a"/>
　五鎮銷金幡二<lb/>
孩乳必序　元明善集藁城董公凡嵗時有事於廟非<lb/>
　甚病不廢拜跪子雖孩乳亦使之序曰祀以孝先也<lb/>
　禮宜如是<lb/>
合祀天地　明紀事本末太祖於冬至合祀天地於奉<lb/>
　天殿列祖從<lb/>
定南北郊　今言嘉靖九年更定南北郊禮南郊皇天<lb/>
　上帝南向太祖西向東一壇大明西一壇夜明東二<lb/>
<pb n="KR3j0187_WYG_027-10b"/>
　壇二十八宿西二壇雲師雨師風師雷師北郊皇地<lb/>
　祇北向太祖西向東一壇中岳東岳南岳西岳北岳<lb/>
　基運山翊聖山神烈山西一壇中鎮東鎮南鎮西鎮<lb/>
　天夀山純德山東二壇東海西海南海北海西二壇<lb/>
　大江大淮大河大漢<lb/>
祀郊禖　明紀事本末世宗以生員李時颺言舉祀郊<lb/>
　禖之禮夏言充祈嗣醮壇監禮使<lb/>
丁祭　明史稿洪武初錢用壬為禮部尚書與諸儒臣<lb/>
<pb n="KR3j0187_WYG_027-11a"/>
　議以春秋仲月上丁於國子監釋奠丞相初獻翰林<lb/>
　學士亞獻祭酒終獻制曰可<lb/>
通祀孔子　獻徵録先是釋奠之禮止行於京師洪武<lb/>
　十五年命天下每嵗春秋通祀孔聖<lb/>
别立廟　明張孚敬集臣謂今日之禮宜别為興獻王<lb/>
　立廟京師使得隆尊親之孝且使母以子貴尊與父<lb/>
　同則興獻王不失其為父聖母不失其為母矣<lb/>
論從祀　王鏊集傳瀚為禮部侍郎時以龜山楊時從<lb/>
<pb n="KR3j0187_WYG_027-11b"/>
　祀孔廟言者因論羅從彦李侗亦當從祀公言二子<lb/>
　著述眎尹焞游酢謝良佐未知先後二子從祀則三<lb/>
　人似不可遺道學所在其可濫乎乃止<lb/>
退揚進董　實録楊砥洪武中為行人上疏言揚雄仕<lb/>
　莾董仲舒有正義明道之言今孔子廟從祀有雄而<lb/>
　無仲舒臣以為宜退彼進此太祖從之<lb/>
何獨廢澄　王鏊集吳寛為學士或謂元儒吳澄出處<lb/>
　不正不宜從祀孔子公曰從祀亦觀其有益於經傳<lb/>
<pb n="KR3j0187_WYG_027-12a"/>
　否耳茍有禆經傳則揚雄馬融亦皆不廢何獨廢澄<lb/>
　也<lb/>
建祠　李春芳集國家二百年來勑建祠祀者惟文成<lb/>
　劉公基文貞楊公士竒暨文莊歐陽公德三人而已<lb/>
明儒從祀　明史稿隆慶初廷臣請以王守仁與薛瑄<lb/>
　陳獻章同從祀文廟帝獨允禮臣議以瑄配王世貞<lb/>
　集臺諫有請以明先儒從祀文廟者周少宰子義首<lb/>
　以王文成守仁陳檢討獻章應而蔡祭酒清胡布衣<lb/>
<pb n="KR3j0187_WYG_027-12b"/>
　居仁章文懿懋吕文莊柟亞之下羣臣議祀王陳而<lb/>
　布衣與焉按三賢從祀在萬歴十二年<lb/>
議祧廟　吳寛集倪岳為禮部侍郎時德祖以下九廟<lb/>
　已偹及憲宗神主將升祔於制當祧公言自德祖以<lb/>
　上莫推則德祖猶周之后稷也不可祧懿僖仁三祖<lb/>
　以次當祧至太祖太宗為周之文武百世不遷今憲<lb/>
　宗升祔當祧懿祖一廟宜於太廟寢殿後别建藏祧<lb/>
　主之所每嵗暮則奉祧主合享應古祫祭之制<lb/>
<pb n="KR3j0187_WYG_027-13a"/>
祭城隍　嘉靖祀典上曰城隍人鬼也焉可與天神地<lb/>
　祇雜於一壇而祭議歸本廟於常祭外添設一壇<lb/>
改祭渾源　湧幢小品北嶽在渾源州自石晉割賂契<lb/>
　丹宋人遂祭於陽曲今都北平則陽曲反在其南宏<lb/>
　治中馬鈞陽請改祭渾源為部所格　案有虞氏望<lb/>
　於山川未嘗登封漢書宣帝妃祀北嶽常山於上曲<lb/>
　陽以為嶽靈所居也通典唐武德中祀北嶽恒山於<lb/>
　定州則知北嶽望祠非始於宋朱國祚馬鈞陽言誤<lb/>
<pb n="KR3j0187_WYG_027-13b"/>
　矣<lb/>
東西郊　明紀洪武時增脩壇壝於大祀殿丹墀中東<lb/>
　西相向以祀日月罷朝日夕月之祭至嘉靖中用夏<lb/>
　言議改建四郊兆日於東郊兆月於西郊<lb/>
奉先殿　明史稿髙帝諭陶凱欲盡所以追逺之道凱<lb/>
　以太廟已有常祀乃請於乾清宫之左别建奉先殿<lb/>
　以奉神御從之<lb/>
司禮習儀　明紀事本末懐宗幸太學先期司禮太監<lb/>
<pb n="KR3j0187_WYG_027-14a"/>
　王德化奉命率羣臣習儀於太學時比之唐魚朝恩<lb/>
　講經元李邦寜釋奠事<lb/>
服裘秉珪　明鄒德溥郊禋賦帝乃服大裘之霅煜兮<lb/>
　秉鎮圭而如壝握鸞刀以啓膋兮尊黄琮以為儀犢<lb/>
　與牲往<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>象色兮圭兩邸以從數奏太簇而歌應鐘<lb/>
　兮又綴以咸池之舞<lb/>
牲帖　嚴嵩奉命視牲詩牲帖犧人報騶聲騎士催<lb/>
展陵視寢　明魏學禮大祀山陵賦萬歴庚辰皇帝將<lb/>
<pb n="KR3j0187_WYG_027-14b"/>
　有事於山陵宗伯以故事請曰展陵視寢永昭孝思<lb/>
　每帝嗣統則斯禮稱焉帝其念哉帝曰俞<lb/>
瑶壇琳觀　何景明郊觀詩丹户乾坤闢雕墻海岳扶<lb/>
　瑶壇上星斗琳觀俯虚無<lb/>
　　　朝會<lb/>
定朝儀　元史至元六年上命許衡與太常卿徐世隆<lb/>
　定朝儀儀成帝臨觀甚悦<lb/>
鳴鞭　元禮樂志元正受朝儀皇帝出閣升輦鳴鞭三<lb/>
<pb n="KR3j0187_WYG_027-15a"/>
　俟兩宫升御榻鳴鞭三五品以下賜酒於日精月華<lb/>
　二門之外宴畢鳴鞭三<lb/>
劈斧　元輿服志次儀使一人左鹵簿使一人右次禮<lb/>
　儀使二人分左右持劈正斧一人當中趙孟頫宫詞<lb/>
　天歩將臨玉斧來邱濬詩興隆無復殘笙譜劈正猶<lb/>
　知舊斧名<lb/>
詐馬筵　周伯琦詩序乗輿北幸上京嵗以六月吉日<lb/>
　命宿衛大臣及近侍服所賜只孫珠翠金寶衣冠腰<lb/>
<pb n="KR3j0187_WYG_027-15b"/>
　帶盛飾名馬清晨自城外各持彩仗列隊馳入禁中<lb/>
　上盛服御殿臨觀乃大張宴為樂諸坊奏大樂陳百<lb/>
　戲凡三日而罷俗呼曰詐馬筵<lb/>
兩宫升榻　元史元正受朝儀皇帝皇后兩宫升御榻<lb/>
　殿前起居拜舞贊曰普天率土祈天地之洪福同上<lb/>
　皇帝皇后萬嵗夀<lb/>
孔雀蓋　元輿服志孔雀蓋朱漆竿首建小蓋蓋頂以<lb/>
　孔雀毛徑尺許下垂孔雀尾簷下以青黄紅瀝水圍<lb/>
<pb n="KR3j0187_WYG_027-16a"/>
　之<lb/>
控鶴呼　元禮樂志朝儀有山呼注云凡傳山呼控鶴<lb/>
　呼噪應和曰萬嵗<lb/>
春班午仗　薩都拉詩綵旗拂栁春班卷宫漏穿花午<lb/>
　仗移<lb/>
列金撾　楊基早朝詩錦襠繡帽列金撾玉節龍旗拱<lb/>
　嵗華<lb/>
由夘陛　雷禮集禮部尚書崔亮對太祖曰天子祭天<lb/>
<pb n="KR3j0187_WYG_027-16b"/>
　升自午陛祭社升自子陛盖社主隂隂北方也君南<lb/>
　向答隂之義也郊主陽陽南方也君北向以答陽也<lb/>
　若羣臣朝參無答神之義俱當避君上之尊故升降<lb/>
　則皆由夘陛朝班則分列東西以避馳道<lb/>
飲教乾　李東陽慶成宴詩坐擁日華看漸近酒傳天<lb/>
　語飲教乾自注每宴必傳㫖云滿斟酒又云官人每<lb/>
　飲乾<lb/>
傳三呼　程敏政元日早朝詩鴻臚立仗傳三呼馬監<lb/>
<pb n="KR3j0187_WYG_027-17a"/>
　隨班控六飛<lb/>
　　　樂律<lb/>
徵遺樂　元史太祖徵用舊樂於西夏太宗徵金太常<lb/>
　於燕京及憲宗始用登歌樂祀天於日月山世祖用<lb/>
　以享祖宗於中書省至元三年初用宫懸登歌文武<lb/>
　二舞於太廟<lb/>
大成樂　元史類編太宗命王鏞作大成樂元陶安大<lb/>
　成樂賦芹波環璧芝楹毓金素王凝旒有赫其臨運<lb/>
<pb n="KR3j0187_WYG_027-17b"/>
　隆文明之世樂鳴正大之音鏗宫商於翕繹調律吕<lb/>
　於精深<lb/>
古樂釋奠　元典章仁宗時制釋奠于太學用大成樂<lb/>
　令各路府選習古樂師教肄生徒不得仍用俳優歌<lb/>
　曲<lb/>
玉律　元史齊履謙精於樂律嘗得黑石古律管一長<lb/>
　尺有八寸外方内為圓空中有隔隔中有小竅盖以<lb/>
　通隔上其製與律家所説不同盖古所謂玉律者是<lb/>
<pb n="KR3j0187_WYG_027-18a"/>
　也<lb/>
樂無全書　明沈文初政記髙皇於開國之初開禮樂<lb/>
　二局徵天下耆儒分任之當時集成有大明集禮而<lb/>
　樂未有全書<lb/>
猶工尺字　明鄭世子樂律全書古今論樂多誤於律<lb/>
　吕之説不知律吕乃樂家末務聖人用以識别音聲<lb/>
　之名猶今工尺字耳<lb/>
律本律度　明王廷相律論書曰律和聲故有律本有<lb/>
<pb n="KR3j0187_WYG_027-18b"/>
　律度律本黄鐘是也律度中聲是也<lb/>
當去羽音　黄佐樂論宋以火徳王天下論避所尅旋<lb/>
　宫當去羽音明亦以火徳王天下與宋同避尅當去<lb/>
　羽<lb/>
夢大舜　楊繼盛集師韓公謂予曰吾欲制十二律之<lb/>
　管毎管各偹五音七聲各成一調何如予退而欲製<lb/>
　漫無可據廢寢食三日忽夜夢大舜坐堂上案下設<lb/>
　金鐘一命予曰此黄鐘也子可擊之連擊三醒而有<lb/>
<pb n="KR3j0187_WYG_027-19a"/>
　悟即燃燈取竹鑽至明而成管六至已而十二管成<lb/>
　以呈於師師曰刻志樂之日九鶴飛舞於庭其應乃<lb/>
　在子乎<lb/>
無變律　明朱載堉律吕精義序臣父恭王厚烷及臣<lb/>
　外舅祖都御史何瑭嘗論黃鐘九寸縱黍則八十一<lb/>
　分横黍則百分以證前賢九十分之誤又言援笙證<lb/>
　琴則知琴均當其七音援琴證律則知律數惟止十<lb/>
　二盖有變聲而無變律陳晹蔡元定所見皆非是<lb/>
<pb n="KR3j0187_WYG_027-19b"/>
尺不同　律吕精義國初冷謙定律用今工部營造尺<lb/>
　與蔡元定十二律管算法皆同惟尺不同謙律聲比<lb/>
　元定下五律餘失之盎緩元定比謙髙五律餘失之<lb/>
　焦殺二者之間庶㡬中聲乎<lb/>
詩即樂經　明劉濓樂經元義六經缺樂經古今有是<lb/>
　論愚謂樂經不缺三百篇者樂經也夫子刪詩取風<lb/>
　雅頌一一絃歌之得詩得聲者三百篇可見詩在聖<lb/>
　門辭與音並存矣後人知有辭不復知有音故僅以<lb/>
<pb n="KR3j0187_WYG_027-20a"/>
　詩為詩也<lb/>
工尺　明何瑭樂律管見律和聲者如作黄鐘宫調則<lb/>
　衆音之聲皆用黄鐘為節也今俗樂以工尺上一四<lb/>
　合為板眼如作工字則衆音皆以工為節然後不亂<lb/>
　乃其遺法<lb/>
制器合奏　王世貞集楊繼盛從韓公邦竒受樂謂韓<lb/>
　公曰樂有器而後有聲夫器理所寄也乃搆桐竹絲<lb/>
　漆手製管和矣已製琴若瑟若笙簫塤箎之類諧而<lb/>
<pb n="KR3j0187_WYG_027-20b"/>
　合奏之若一以復韓公公大悦<lb/>
　　　歌舞<lb/>
崇德定功　元史成宗時祀天南郊其文舞曰崇德之<lb/>
　舞武舞曰定功之舞<lb/>
製八佾舞　元史清廟雅樂只有登歌耶律鑄製宫懸<lb/>
　八佾之舞樂舞成表上之賜名大成<lb/>
樂隊　元史類編樂音王隊元旦用之夀星隊天夀節<lb/>
　用之禮樂隊朝會用之又有説法隊奏金字西畨經<lb/>
<pb n="KR3j0187_WYG_027-21a"/>
　之曲<lb/>
天魔舞　元通鑑順帝荒於遊宴以宫女三聖努妙樂<lb/>
　努文殊努等十六人按舞名為天魔首垂髮數辮戴<lb/>
　象牙佛冠身穿纓絡大紅銷金長短裙雲肩合䄂綬<lb/>
　帶各執噶布喇之器内一人執鈴杵奏樂<lb/>
象牛栖鳳　續通考元文舞器纛二髙七尺杠首刻象<lb/>
　牛首下拖朱繒盖以三重以𨗳文舞武舞器旌二其<lb/>
　制如纛杠首栖以鳳以飾武舞<lb/>
<pb n="KR3j0187_WYG_027-21b"/>
白翎雀　輟耕録白翎雀者教坊大曲也雀生於烏桓<lb/>
　朔漠之地雌雄和鳴自得其樂世皇令伶人碩徳閭<lb/>
　製曲以名之曲成上曰何其末有怨怒衰婺之音乎<lb/>
　張憲詩檀槽<graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>
                    <graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>鳳凰齶十四銀鐶掛氷索摩訶不<lb/>
　作兠勒聲聴奏筵前白翎雀<lb/>
儀鳯司　楊允孚詩儀鳳伶官樂既成仙風吹送下蓬<lb/>
　瀛花冠簇簇停歌舞獨喜簫韶奏太平自注儀鳳司<lb/>
　天下樂工𨽻焉<lb/>
<pb n="KR3j0187_WYG_027-22a"/>
龍歸洞　元氏掖庭記武宗泛月於太液池舟上各設<lb/>
　女軍左曰鳳隊右曰鶴團兩軍水擊為戱既畢樂作<lb/>
　唱龍歸洞之歌而還<lb/>
讚佛樂　元史順帝用宫女十一人練搥髻勒帛常服<lb/>
　或用唐帽窄衫所奏樂用龍笛頭管小鼔箏<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>琵琶<lb/>
　笙胡琴響板拍板遇宫中讚佛則按舞奏樂<lb/>
新水令　元史歌曲有新水令沽美酒太平令諸名<lb/>
翻冠飛履　元氏掖庭記才人凝香兒能為翻冠飛履<lb/>
<pb n="KR3j0187_WYG_027-22b"/>
　之舞舞間冠履皆翻覆飛空尋如故一舞中屢飛屢<lb/>
　覆百試不差<lb/>
錦圍珠壓　楊基詩遍地錦圍歌處席滿身珠壓舞時<lb/>
　腰<lb/>
鷓鴣舞　周憲王元宫詞殿前百戱皆呈應先向春風<lb/>
　舞鷓鴣<lb/>
釋奠樂　吾學編樂韶鳳博學能文洪武中命更製釋<lb/>
　奠先師樂章<lb/>
<pb n="KR3j0187_WYG_027-23a"/>
定樂舞生　律吕精義宋徽宗以士子恥於樂舞罷之<lb/>
　洪武中更定孔子釋奠樂舞生擇監生及大臣子弟<lb/>
　預教習之蓋矯宋徽之弊也<lb/>
增武舞　嘉靖注畧詔世廟增武舞時張璁以天子八<lb/>
　佾文武各八桂蕚以音貴人聲容貴干戚則去武舞<lb/>
　者去所貴也遂增之<lb/>
時雍曲　明褚蓮時莊烈帝宫詞日日南薰廣殿風<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　缸初進海榴紅新詞於變時雍曲詔許中書譜殿中<lb/>
<pb n="KR3j0187_WYG_027-23b"/>
優侏儒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　明廖道南請稽古樂疏今大祀慶成設宴<lb/>
　於奉天殿教坊司承應雅俗混淆優侏儒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>恐非所<lb/>
　以秖承上天之餘惠也<lb/>
水嬉過錦　蕪史御前雜戱有水嬉過錦皆鐘鼔司承<lb/>
　應吳偉業集思陵在玉熈宫中梨園子弟奏水嬉過<lb/>
　錦諸戱内才人於煖閣齎縷金曲柄琵琶彈清商雜<lb/>
　調自河南冦亂天顔常慘然無復有此樂矣<lb/>
天地元聲　明宋新吳歌記吳歌自古絶唱予道姑胥<lb/>
<pb n="KR3j0187_WYG_027-24a"/>
　蒼頭皆善吳歌迭歌五六百首其敘事陳情有文人<lb/>
　騷士嚙指斷鬚而不得者豈非天地之元聲匹夫匹<lb/>
　婦所與能者乎<lb/>
雜劇傳竒　湯顯祖戱神清源師廟記清源師演古先<lb/>
　神聖八能千唱之節而為此道初止㸑弄參鵑後稍<lb/>
　為末泥三姑且等雜劇傳竒長者折至半百短者折<lb/>
　才四耳<lb/>
西廂　王鏊詩漫衍魚龍看未了梨園新部出西廂案<lb/>
<pb n="KR3j0187_WYG_027-24b"/>
　此咏武皇南巡事<lb/>
魏譜梁詞　明潘之恒聽曲詩白苧尚能調魏譜紅牙<lb/>
　原是按梁詞自注謂良輔伯龍也<lb/>
崑山腔　明崑山魏良輔精通曲律創造音調世謂之<lb/>
　崑山腔<lb/>
全賓全白　明單宇叢語北曲中有全賓全白兩人對<lb/>
　説曰賓一人自説曰白<lb/>
海鹽聲　湯顯祖集戱道有南北南則崑山其次為海<lb/>
<pb n="KR3j0187_WYG_027-25a"/>
　鹽吳浙音也其體局靜好以拍為之節江以西曰弋<lb/>
　陽其節以鼓其調喧至嘉靖而弋陽之調絶變為樂<lb/>
　平為徽青陽<lb/>
觀音舞　曲中志張幼于曰余猶及見徐驚鴻觀音舞<lb/>
　萬華兒善才舞今曲中廢此伎矣<lb/>
鬻唱　明許裴詩小妓新翻鬻唱聲<lb/>
十反　吳偉業詞江南好皓月石塲歌一曲輕圓同伴<lb/>
　少十反麤細聽人多弦索應雲鑼案反平聲亦作畨<lb/>
<pb n="KR3j0187_WYG_027-25b"/>
　　　琴<lb/>
手斵琴　元虞摯集宣慰趙淇尤妙琴事操多自譜琴<lb/>
　出其手斵者琴工音焉以為賢世所寶古琴逺甚<lb/>
淡鈍　楊維楨集潘師古以琴名時宗新聲皆鄙其淡<lb/>
　鈍余謂師古不為王門伶人新聲不必宗也<lb/>
震餘琴　趙孟頫集鮮于伯㡬惠震餘琴云是許旌陽<lb/>
　手植桐所製<lb/>
蛇蚹紋　周權集古琴漆有蛇蚹紋者材之良也詩云<lb/>
<pb n="KR3j0187_WYG_027-26a"/>
　誰栽鳴鳳千年枝蛇蚹龍紋巧蟠紐<lb/>
五絃九絃　續通考元雅樂琴制五絃七絃九絃各二<lb/>
雨寛線　宋旡詩雨寛琴上線<lb/>
春雷　渌水亭雜識萬松老人耶律文正王之師也常<lb/>
　從王索琴王以承華殿春雷及種玉翁悲風譜贈之<lb/>
願歌南風　彭時筆記上御南薰殿召王翺李賢馬昻<lb/>
　彭時吕原五人入侍命内侍鼔琴上曰琴音和平足<lb/>
　養性情曩在南宫自撫一二曲今不暇及矣賢等對<lb/>
<pb n="KR3j0187_WYG_027-26b"/>
　曰願陛下歌南風之詩以解民愠<lb/>
雷擊桐　繩蟄録徽王好琴有姚梅者善斵琴王命趙<lb/>
　徳周從梅得其法梅嘗取學宫雷所擊桐斵之德周<lb/>
　願减值改畀已作<lb/>
純陽琴　格古要論底面俱用桐木為之謂之純陽琴<lb/>
　古無此製近世為之取其暮夜隂雨彈之不沈然不<lb/>
　能達逺聲不能實也<lb/>
五百牀　客燕雜記明懐宗於宫中鳴琴製於變時雍<lb/>
<pb n="KR3j0187_WYG_027-27a"/>
　等曲取尚書語為之内局造琴五百牀内監張姓者<lb/>
　主之遍訪知音之士<lb/>
友琴　徐渭集陸君以清嗜琴乆之得其趣益與之狎<lb/>
　視琴猶人也憂喜所到手出其聲若與之語因自呼<lb/>
　友琴生<lb/>
四善　明陸樹聲筆談琴材以輕鬆脆滑謂之四善取<lb/>
　桐木多年者木性都盡液理枯勁則聲易發而清越<lb/>
造三千張　池北偶談明潞籓敬一主人風尚髙雅嘗<lb/>
<pb n="KR3j0187_WYG_027-27b"/>
　造琴三千張<lb/>
風鳴　明梁有譽詩瑶琴不復理空餘山水情棄置石<lb/>
　床上風來時一鳴<lb/>
忘琴　明僧破忩詩對琴不見琴忘琴聽琴響坐乆聽<lb/>
　亦無雲飛樹尖上<lb/>
白玉琴　震澤長語朱寜籍沒珍寶如山有白玉琴一<lb/>
　金船一白玉琵琶一<lb/>
懸壁有聲　居易録楊正經善琴莊烈帝召見稱㫖賜<lb/>
<pb n="KR3j0187_WYG_027-28a"/>
　二古琴癸未歸蜀次旅舎懸琴壁間鏗然有聲者三<lb/>
　正經泣曰此亡國之徵也是日李自成入潼關明年<lb/>
　明亡<lb/>
天琴　帝京景物畧西洋有天琴鐵絲絃隨所按音調<lb/>
　如譜案天琴亦名自鳴琴呉偉業詩異物每邀天一<lb/>
　笑自鳴鐘應自鳴琴<lb/>
　　　瑟<lb/>
兩端繪錦　元樂志瑟面施采色兩端繪錦律吕精義<lb/>
<pb n="KR3j0187_WYG_027-28b"/>
　此近代俗制也古所稱錦瑟不過用錦一幅置於瑟<lb/>
　尾以襯絃耳<lb/>
瑟僻　元熊朋來瑟賦惟夫陸沈野逸舒湮宣鬱人莫<lb/>
　我好而吾瑟之僻於是采孤桐兮南山之陽致文梓<lb/>
　兮北山之北本以黄鐘度以周尺遂練朱而繩絲雖<lb/>
　繪錦而貴質小絃之縷七十餘二大絃之絲八十有<lb/>
　七<lb/>
一派氷泉　郝經瑟詩二十五絃百寶裝一派氷泉落<lb/>
<pb n="KR3j0187_WYG_027-29a"/>
　纎手<lb/>
寒玉響泉　談薈明盧中丞邁有寶瑟四各值數十萬<lb/>
　有寒玉石磬響泉和至之號<lb/>
一絃一律　續通考明瑟俱以朱絃中一絃名曰君絃<lb/>
　以黄色總二十五絃瑟絃與琴絃不同琴以徽為十<lb/>
　二律瑟每絃止為一律<lb/>
黄絃　明鄭世子律書今太常之瑟黄絃不彈夫初設<lb/>
　黄絃主意以其絃多難彈遂將黄鐘黄之覩黄絃即<lb/>
<pb n="KR3j0187_WYG_027-29b"/>
　知是黄鐘使人易識後乃傳訛謂君絃不宜彈於君<lb/>
　絃傍添設黄鐘當隔八乃隔九誤矣<lb/>
　　　鐘<lb/>
寄周鐘　趙孟頫集貞居先生逺寄周鐘銑間有文象<lb/>
　鳬之形所謂鳬氏為鐘者也擊之與夷則合而是日<lb/>
　又適立秋古物之來豈偶然哉<lb/>
括鐘　續通考至元初各道宣慰司括到鐘三百六十<lb/>
　有七<lb/>
<pb n="KR3j0187_WYG_027-30a"/>
太和鐘　明實録洪武時鑄鐘倣宋景鐘以九九為數<lb/>
　拱以九龍植以龍簴建樓於圜丘齋宫之東北懸之<lb/>
　每郊祀則鳴上更名曰太和鐘<lb/>
靈安錫　續通考明鑄鐘法淨銅一斤加靈安錫四兩<lb/>
　如聲濁加黒鉛少許聲清者不必加鉛錫<lb/>
躍水　湧幢小品成化間大鐘二盪淮水中聲竑竑勢<lb/>
　欲躍起平江伯陳鋭祭之一鐘遂止懸之朝宗門樓<lb/>
　聲聞百里其一止泗上<lb/>
<pb n="KR3j0187_WYG_027-30b"/>
神鐘　明豐坊集海鹽禪悦寺神鐘聲聞數十里天順<lb/>
　時忽無聲渡海者覩其影在波間浮屠用法攝之乃<lb/>
　復聲後鐘沉塗邑病尫將新其樓鐘忽自聲若扣百<lb/>
　有八於是鐘之神益顯<lb/>
乳鐘　諸寺竒物記方山定林寺有乳鐘即所稱景陽<lb/>
　鐘也鐘一百有八乳乳異聲故名乳鐘<lb/>
鐘復洪亮　明陳炘集樂頀為大名知府郡有譙鐘相<lb/>
　傳魏太武所鑄守清正則鐘聲洪亮否則不揚前守<lb/>
<pb n="KR3j0187_WYG_027-31a"/>
　惡而棄之適嵗歉民言神物棄置為咎因祭而懸之<lb/>
　扣之不揚公不悦忽夢大衆喧於鐘所既再扣之鐘<lb/>
　果洪亮<lb/>
紐絶　皇甫庸紀畧宏治乙丑春朝鐘新成而紐忽絶<lb/>
蟒盤　湧幢小品胡宗憲擊倭取各廟銅鐘製大將軍<lb/>
　惟桐廬縣城東一寺鐘有蟒蛇盤其上軍士懼不敢<lb/>
　動再取再如之<lb/>
煨古鐘　啓禎野乗薄珏有神解吳生懐古鐘失聲公<lb/>
<pb n="KR3j0187_WYG_027-31b"/>
　就地以火煨之聲遂如故<lb/>
自鳴鐘　篷忩續録西人利瑪竇有自鳴鐘僅如小香<lb/>
　盒精金為之一日十二時凡十二次鳴案自鳴鐘亦<lb/>
　名候鐘見帝京景物畧明朱國祚𤨏里行巧將制器<lb/>
　媚中涓自鳴鐘獻黄金殿<lb/>
　　　鼓<lb/>
騾鼔　元輿服志騾鼔六飾駝鼓九飾<lb/>
猊趺　續通考元樹鼔之制每樹三鼔采飾悉同唐建<lb/>
<pb n="KR3j0187_WYG_027-32a"/>
　鼔之制以青狻猊四為趺<lb/>
駱駝鼔　楊允孚詩御道聲聲駝鼓來自注謂駱駝鼔<lb/>
　也袁桷詩前行節駝鼓執御各在手<lb/>
摶拊代鞞　律吕精義革音有四器鼓也拊也鞞也鞀<lb/>
　也近代雅樂無鞉無鞞而借摶拊代鞞誠闕典也<lb/>
聲敵大鏞　獻徵録張三丰元末居寶雞金臺觀後以<lb/>
　小鼓一腔留土民楊家而去鼓制甚小雖戞大鏞不<lb/>
　能亂其聲後亦亡去<lb/>
<pb n="KR3j0187_WYG_027-32b"/>
腰鼓三百　明詩話康海坐援獻吉遂挂清議歸田之<lb/>
　後耽心詞曲歿時家無長物腰鼔多至三百副<lb/>
　　　磬<lb/>
靈璧石　泳化編磬石出靈璧縣西北山取其一様聲<lb/>
　之石琢成音諧如也<lb/>
自擊石磬　明紀事本末太祖御㦸門閲雅樂自擊石<lb/>
　磬起居注熊鼎曰樂不外求在於君心君心和則天<lb/>
　地之氣亦和樂無不和矣<lb/>
<pb n="KR3j0187_WYG_027-33a"/>
淮河曲石　明鎦崧集鄧侍郎嘗過淮河漁父家見盆<lb/>
　盎上置曲石命滌視之有銘文焉則磬也漁父云得<lb/>
　之淮水中公以粟易之文理精緻聲極清越<lb/>
掲燈代磬　泳化編夏言以特磬難得巨石且石聲清<lb/>
　渺縱巨亦難及逺以銅為之又恐混同正懸之磬臣<lb/>
　思特磬之設以為樂節莫若掲燈於竿以為樂之作<lb/>
　止則不動聲色望而可知從之<lb/>
夢拊磬　陳獻章行狀公小時一夕夢拊石磬其音泠<lb/>
<pb n="KR3j0187_WYG_027-33b"/>
　泠然一偉人笑曰八音惟石為難今諧若是子異日<lb/>
　得道乎因號石齋云<lb/>
午磬　馬祖常詩夜廊酥燈明午磬梵唄集案此僧磬<lb/>
　名亦相同故附載<lb/>
　　　笙<lb/>
斑竹紫竹　續通考元巢笙和笙皆十九簧以斑竹為<lb/>
　之明笙式以紫竹為之簧用響銅薄片鵲石尖頭<lb/>
興龍笙　元史興隆笙形如夾屏竪紫竹管九十有二<lb/>
<pb n="KR3j0187_WYG_027-34a"/>
　皮封口用則繫風囊於口間囊如琵琶有柄一人挼<lb/>
　小管一人鼔風囊則簧自隨調而鳴本回回國所進<lb/>
　判官鄭秀增如今制案王禕集有興龍笙頌隆作龍<lb/>
笙伶　楊維楨集玉笙謡為鐵門笙伶周竒賦<lb/>
用真匏　律吕精義今笙以木代匏非真匏音常命良<lb/>
　工列簧匏中而吹之終不如代匏之妙聞今溪洞諸<lb/>
　蠻猶用匏為笙穴管之間盬而漏氣其音不若中國<lb/>
　之笙也<lb/>
<pb n="KR3j0187_WYG_027-34b"/>
蘆笙　明方以智詩誰伴愁人坐月明苖中兒女舞蘆<lb/>
　笙自言頗似江南曲不是秋笳出塞聲<lb/>
　　　簫<lb/>
玉鸞　顧瑛集楊亷夫昔有二鐵笛字之曰鐵龍今亡<lb/>
　其一偶得蒼玉簫一枝字為玉鸞用配鐵龍以書來<lb/>
　索賦玉鸞謡焉<lb/>
鸞鳳為飾　續通考元簫制如笛五孔排簫編竹為之<lb/>
　十六管濶尺有五分黒搶金鸞鳳為飾<lb/>
<pb n="KR3j0187_WYG_027-35a"/>
簫材報　明詩話王孟端善畫與一商人隣居月下聞<lb/>
　簫明日冩竹以贈之曰我聞簫聲以簫材報<lb/>
山口　續通考明製簫式以竹為之長一尺九寸五分<lb/>
　管圍三寸管上開竅名曰山口吹竅前五孔後一孔<lb/>
天外玉簫　明寜獻王宫詞忽聞天外玉簫聲花下聽<lb/>
　來獨自行注永樂間上寵賢妃權氏善吹簫故宫詞<lb/>
　暗咏其事詳見妃嬪<lb/>
底簫櫝簫　律吕精義陳晹樂書宋太常簫皆宻底十<lb/>
<pb n="KR3j0187_WYG_027-35b"/>
　六管從左手為頭次第吹之元史樂志排簫有櫝今<lb/>
　明集禮所載之簫即宋制之底簫也明會典所載之<lb/>
　簫即元制之櫝簫也其制皆陋不可為法<lb/>
　　　笛<lb/>
鐵笛　楊維楨集鐵笛道人手持鐵笛一枝笛得之洞<lb/>
　庭湖中冶人緱氏子嘗掘地得古莫耶無所用鎔為<lb/>
　鐵葉筒之進於道人道人吹之皆應律竒聲絶人世<lb/>
三孔七孔　續通考元羗笛製如笛而長三孔龍笛七<lb/>
<pb n="KR3j0187_WYG_027-36a"/>
　孔横吹之管首製龍頭<lb/>
圓聚侯　元氏掖庭記程一寜才人以弄笛得幸帝笑<lb/>
　謂寜曰今夕之夕情圓氣聚然玉笛卿之三青也可<lb/>
　封為圓聚侯<lb/>
鶴骨笛　元薩都拉巧題百首有咏鶴骨笛詩<lb/>
傘柄　耶律楚材西域河中十咏傘柄學鑚笛宫門自<lb/>
　斵琴<lb/>
鷓鴣篴　明周定王元宫詞官裏猶思舊風俗鷓鴣長<lb/>
<pb n="KR3j0187_WYG_027-36b"/>
　篴序凉州<lb/>
　　　箏<lb/>
如瑟　續通考元制箏如瑟兩頭㣲垂有柱十三絃<lb/>
賜軋筝　元明善集樂師張淳善筝仁宗詔造軋箏岳<lb/>
　柱龍齦及緣盡以桐梓金玉錯之曲奏遂以賜淳<lb/>
李節箏　何良俊聽李節彈箏詩汩汩寒泉㵼玉箏泠<lb/>
　泠標格暎清氷愁中為破秋風曲不負移家住秣陵<lb/>
　教坊李節箏元朗品為第一盛仲交有元朗席上聽<lb/>
<pb n="KR3j0187_WYG_027-37a"/>
　彈箏歌<lb/>
指亂蛾顰　明王廷陳聞筝詩花月可憐春房櫳暎玉<lb/>
　人思繁纎指亂愁劇翠蛾顰授色歌頻變留賓態轉<lb/>
　新曲中仍自敘家世本西秦<lb/>
　　　琵琶<lb/>
七十二絃　西使記布達國琵琶有七十二絃者元雜<lb/>
　記元郭侃征克實宻爾獲其樂器有七十二絃琵琶<lb/>
史騾兒　王逢詩引史騾兒燕人善琵琶至治間蒙上<lb/>
<pb n="KR3j0187_WYG_027-37b"/>
　愛幸上使酒縱威福一日御紫檀殿飲命騾絃而歌<lb/>
　之騾歌曲有酒神僊之句上怒殺之後問騾不在悔<lb/>
　曰騾以酒諷我也<lb/>
一曲千金　韞光樓雜志元世祖時有李宫人最善琵<lb/>
　琶掲曼碩袁伯長王繼學皆為作詩掲徯斯李宫人<lb/>
　琵琶行君王豈為紅顔惜自是他人彈不得玉觴未<lb/>
　舉樂未停一曲便覺千金值<lb/>
鳳琶　王惲詩綺席圍聲伎銀箏合鳯琶<lb/>
<pb n="KR3j0187_WYG_027-38a"/>
獨奏竹枝　亘史趙王雅愛茂秦詩得其竹枝十章命<lb/>
　所幸琵琶伎賈扣度而歌之茂秦謁王王宴之酒行<lb/>
　樂作止衆伎賈獨奏琵琶方一闋茂秦傾聽未敢發<lb/>
　言王曰此先生所製竹枝詞也命諸伎擁賈出拜光<lb/>
　華動人茂秦老不勝酒醉卧山亭王命姬以衽代薦<lb/>
　承之以肱後乃以盛禮而歸賈於邸舎<lb/>
用二用八　續通考明攛掇樂器用琵琶二丹墀大樂<lb/>
　樂器用八<lb/>
<pb n="KR3j0187_WYG_027-38b"/>
左右手彈　耳談明京師瞽者李近樓籍錦衣千户善<lb/>
　琵琶能左右手彈新聲古曲無不絶妙平生覊愁哀<lb/>
　怨及人已胸中事皆於鳴絃鐵撥發之令人髪上指<lb/>
　淚交下<lb/>
琵琶擊　玉堂叢話康海罷官自隱聲酒時楊侍郎<lb/>
　廷儀少師廷和弟也以使事過康康置酒自彈<lb/>
　琵琶唱新詞為夀楊徐謂家兄恒相念君但得<lb/>
　一紙書吾當為君地康大怒罵曰若伶人我耶<lb/>
<pb n="KR3j0187_WYG_027-39a"/>
　手琵琶擊之楊走免<lb/>
徴曲冩聲　明袁尊尼聽彈琵琶賦按調流音徵曲<lb/>
　冩聲下上其手逆順有經絃無取多宫填鏗洪<lb/>
　殺㑹節要眇希清<lb/>
查八十　明張佑聽查八十琵琶詩註查善琵<lb/>
　琶曾應詔教内人如唐之賀老晩年流落<lb/>
　江湖人多題贈亦如開元之盛也王寅訪<lb/>
　查八十詩年来匹馬走燕雲聽盡琵琶盡<lb/>
<pb n="KR3j0187_WYG_027-39b"/>
　譲君<lb/>
半槽餘暖　明梁伯龍詩曲罷暗香人不識半槽餘暖<lb/>
　在琵琶<lb/>
王康絶調　呉偉業琵琶行琵琶急響多秦聲對山慷<lb/>
　忼稱入神同時漢陂亦第一兩人失志遭遷謫絶調<lb/>
　王康並盛名崑崙摩詰無顔色百餘百年操南風竹<lb/>
　枝水調歌呉儂<lb/>
　　　諸器<lb/>
<pb n="KR3j0187_WYG_027-40a"/>
摶拊　元禮樂志革部摶拊二製如鼔而小中實以糠<lb/>
　外髹以朱繪以緑雲繫以青絨兩手用之或摶或拊<lb/>
　以節登歌之樂<lb/>
金剛癭　鐵崖集胡琴在南為第二絃子在北為今名<lb/>
　亦古月琴之遺製也張猩猩絶妙於是時過余索金<lb/>
　剛癭作南北弄<lb/>
地字阮　耶律楚材集了然居士贈我東坡鐵杖地字<lb/>
　號阮真絶世寶也阮故宋物泰和間秘於禁中待詔<lb/>
<pb n="KR3j0187_WYG_027-40b"/>
　孫安仁之姊以琴阮得侍上以此阮賜之<lb/>
吹螺　張昱輦下曲三司侍晏皇情洽對御吹螺大禮<lb/>
　終<lb/>
三絃　楊慎詞品今之三絃始於元時小山詞云三絃<lb/>
　玉指雙鈎草字題贈玉娥兒明周憲王元宫詞三絃<lb/>
　彈處分明語不是歡聲是怨聲<lb/>
提琴　李日華集提琴之聲纎妙婉折如蠅語蚊吟具<lb/>
　有低昻節度其法以貛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>拂之<lb/>
<pb n="KR3j0187_WYG_027-41a"/>
三尺檀龍　楊維楨詩李卿李卿樂中仙玉京侍宴三<lb/>
　十年自言絃聲絶人世樂譜親向鈞天傳今年東遊<lb/>
　到吳下三尺檀龍為手把<lb/>
火不思　元史和必斯製如琵琶圓腹如半瓶榼以皮<lb/>
　為面四絃皮絣同一孤柱<lb/>
紅牙管　楊維楨集吕敬夫遺紅牙管云度廟老宫人<lb/>
　所傳物也<lb/>
雲鑼　吳偉業詞絃索應雲鑼詳見歌舞<lb/>
<pb n="KR3j0187_WYG_027-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元明事類鈔卷二十七<lb/>
</p>
<p>
</p>
  </div>
</body>
</text>
</TEI>
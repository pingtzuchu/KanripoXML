<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元明事類鈔卷三十八</head> <lb/>
    <p>
<pb n="KR3j0187_WYG_038-1a"/>
欽定四庫全書<lb/>
　元明事類鈔卷三十八<lb/>
　　　　　　　　　　　監察御史姚之駰撰<lb/>
　　走獸門<lb/>
　　　麒麟<lb/>
以鞹上　元五行志至大年大同民家牛生一犢其質<lb/>
　有鱗無毛其色青黄若麟者以其鞹上之<lb/>
望如植竿　九朝埜記正統中朝毎宴享廷中陳五獸<lb/>
<pb n="KR3j0187_WYG_038-1b"/>
　首麒麟身似鹿灰色㣲有文頸特長殆将二丈望之<lb/>
　如植竿其首亦大概如羊頗醜非如古所傳者<lb/>
如壁畫　異林宏治中灤陽民家牛産一麟初不為異<lb/>
　偶過廨宇見壁上畫麟始大驚悟俗謂麟能茹鐵糞<lb/>
　金遂以鐵灌之而斃後獻其皮於鎮府<lb/>
豐骨靈毳　夏原吉麒麟賦永樂十有二年榜葛刺國<lb/>
　來朝獻麒麟今來麻林國復以麒麟來獻其形色與<lb/>
　古傳記所載無異謹拜手而為賦豐骨神異靈毳瑩<lb/>
<pb n="KR3j0187_WYG_038-2a"/>
　潔霞明龍首雲擁鳳翼星眸眩兮焜燿龜文燦兮煜<lb/>
　熠<lb/>
無麟何害　明史藳永樂時外國進麒麟吕震請賀帝<lb/>
　曰天下治安無麒麟何害<lb/>
夜火光　空同子嘉靖初舞陽之野麟生於牛其夜火<lb/>
　光又其聲雷又見其角而鱗以為妖擊之<lb/>
牛産　天啓注畧山東巡撫奏青州民家耕牛産麒麟<lb/>
南海獻　明紀事本末宣徳八年南海諸國獻麒麟四<lb/>
<pb n="KR3j0187_WYG_038-2b"/>
　楊士竒等進頌<lb/>
鱗有五彩　筠廊偶筆正徳時河南産麒麟貯鄴郡庫<lb/>
　中萊陽某為郡守割其臂蔵於家余宗琬親見之方<lb/>
　鱗黄色潤如蠟珀鱗四周五彩環繞如月華狀<lb/>
　　　甪端<lb/>
為人語　元史太祖西征甪端見於東印度為人語云<lb/>
　汝主宜早還意者天告之以止殺也<lb/>
緑色獨角　元宋子貞集元主西征時見一獸鹿形馬<lb/>
<pb n="KR3j0187_WYG_038-3a"/>
　尾緑色而獨角耶律楚材曰此名甪端日行一萬八<lb/>
　千里<lb/>
旄星之精　輟畊録帝駐師印度忽有大獸一角如犀<lb/>
　能作人語楚材進曰此名甪端乃旄星之精聖人在<lb/>
　位則斯獸奉書而至靈異如鬼神不可犯也<lb/>
　　　騶虞<lb/>
出神后山　解縉永樂歌詞騶虞出於鈞許之神后山<lb/>
　獻之朝為騶虞獻第一<lb/>
<pb n="KR3j0187_WYG_038-3b"/>
獻二　明紀事本末南京守備獻騶虞二出滁州石固<lb/>
　山禮部請賀上不許<lb/>
　　　獅<lb/>
溺虎首　癸辛襍志元時有貢獅子者首類虎身如狗<lb/>
　宫中疑其非真使牽入虎牢猛獸皆俯首不敢動獅<lb/>
　子遂溺於虎之首虎亦莫敢動也乃知為真獅子<lb/>
吹毛　輟畊録元大㑹郡臣出諸獸於萬嵗山其獅子<lb/>
　短小絶類金毛猱狗諸獸見之皆伏及各飼以雞鴨<lb/>
<pb n="KR3j0187_WYG_038-4a"/>
　之類諸獸皆以爪按定用舌去其毛羽惟獅子則以<lb/>
　掌擎而吹之毛羽紛落<lb/>
舉石獅　元史史弼膂力絶人里門鑿石為獅子重四<lb/>
　百斤弼舉之置數歩外<lb/>
諫求獅子　名世類苑英廟復位薛文清居内閣數月<lb/>
　朝議遣使求獅子於西域諫不聽<lb/>
夢獅踞門　徐階集唐少保龍在娠時母夫人夢獅踞<lb/>
　門而向日及生日光正射蓐其貌儼然獅也人異而<lb/>
<pb n="KR3j0187_WYG_038-4b"/>
　傳之<lb/>
目閉　明史藳獅生於阿珠河蘆林中初生目閉七日<lb/>
　始開土人於目閉時取而調習之稍長則不可馴<lb/>
魯迭獅舞　明袁<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>觀魯迭所貢獅子歌魯迭迢迢逺<lb/>
　在崑崙西叩關通道貢狻猊攣題械脰苦維縶豹鞹<lb/>
　為鞘鐵銜勒始知丹青貌不同天子賜見長楊宫虎<lb/>
　賁如雲兵衞列强弩短刀防噬嚙詔謂圉人破檻車<lb/>
　玉階舞蹈龍顔悦<lb/>
<pb n="KR3j0187_WYG_038-5a"/>
日用二羊　明史藳孝宗時劉吉上言飼獅日用二羊<lb/>
　十嵗則七千二百羊矣守獅日役校尉五十人一嵗<lb/>
　則一萬八千人矣若絶其餧養聽其自斃傳之千載<lb/>
　實為美談帝不能用<lb/>
詔還獅　明紀事本末宏治中西域進獅子倪岳言獅<lb/>
　真偽不可知非真無為外國所笑詔還之<lb/>
鑄鐵獅　呉偉業田家鐵獅歌武安戚里起髙門欲表<lb/>
　君恩示子孫鑄就銘詞鐫日月天貽神獸守重閽省<lb/>
<pb n="KR3j0187_WYG_038-5b"/>
　中忽唱田蚡死青犢明年食龍子此時鐵獅真可憐<lb/>
　兒童鞭挽牽不起<lb/>
雪獅　明鄭元勲雪獅賦丱女崽子不畏寒慄和香掃<lb/>
　來帶翠攢集木猴棘鳶之神工刻玉鏤脂之無跡壘<lb/>
　成厥類備摹怪醜不動而威不聲而吼毛淺若虥尾<lb/>
　大如斗<lb/>
　　　象<lb/>
斷靷脫象　虞集文世祖校獵還宫伶人道迎有被色<lb/>
<pb n="KR3j0187_WYG_038-6a"/>
　繒綴襍旄像獅子為戯者載輿象見之驚逸人莫能<lb/>
　制伯顔自投輿下追及斷靷脫象乘輿乃安<lb/>
袖引象　元史梁曾使安南歸安南獻方物帝命曾引<lb/>
　所貢象曽以袖引之象隨轉如素馴者帝以曽為福<lb/>
　人<lb/>
象跪石　一統志象跪石在鶴慶府城北昔元世祖自<lb/>
　麗江石門關乘一白象至此象跪不行故名<lb/>
明罪就殺　癸辛襍志燕京有一雄象甚大凡傷死數<lb/>
<pb n="KR3j0187_WYG_038-6b"/>
　人官使殺之乃明其罪象随帖耳就殺凡得象油四<lb/>
　十八甕<lb/>
羅我　元陳孚安南即事詩抵鴉身偃豕羅我背拳狐<lb/>
　自注其舁人用布一疋以繩繫圓木上大竹貫繩兩<lb/>
　人舁之人側其中若舉羊豕然名曰抵鴉象背施鞍<lb/>
　轡几座名曰羅我人坐其上拳曲如狐<lb/>
破象鼻　明紀事本末張輔敗交阯賊於愛子江羣象<lb/>
　來衝一矢落其象奴再矢破其象鼻<lb/>
<pb n="KR3j0187_WYG_038-7a"/>
象如蝟　王世貞集沐英平麓川賊擁百象來鬬象皆<lb/>
　披甲負戰樓四周若欄楯挾大竹於兩傍置短鎗十<lb/>
　餘以摽我英以火砲神機鎗弩破之生獲四十七象<lb/>
　餘皆被矢如刺蝟以死<lb/>
象淚　明紀事本末闖賊䧟京師經象房橋羣象哀鳴<lb/>
　淚下如雨<lb/>
洗象　長安客話象房在宣武門毎嵗六月初伏官校<lb/>
　用旗鼔迎象至河内洗濯徐渭宣武門河看洗象詩<lb/>
<pb n="KR3j0187_WYG_038-7b"/>
　帝京初伏候出象浴城湍逐隊旋蹄易呼羣拭背難<lb/>
　巴蛇吞未下灧石浸還乾不争儔力大真荷主恩寛<lb/>
義象塜　滇黔紀遊馬隆州有義象塜天啓時水西安<lb/>
　氏叛陶土司有一象伏山澗中鼻吸泥水突出噴泥<lb/>
　賊壘復捲一賊擲空墜死賊衆驚駭乘勢逐北比收<lb/>
　師象中毒弩而斃土人葬焉<lb/>
　　　豹<lb/>
白文豹　元明善忠武王碑上賜海東白鶻白文豹<lb/>
<pb n="KR3j0187_WYG_038-8a"/>
豹取獸　王惲集中統冬大駕北狩取道居庸合圍於<lb/>
　湯山之東逐飛豹取獸獲焉<lb/>
擊豹腦　元史至大間建徳王氏女父出耘為豹所噬<lb/>
　女驚趍救以父所棄鋤擊豹腦殺之父得生<lb/>
金錢豹　楊允孚灤京襍詠兩行排列金錢豹鎻察将<lb/>
　軍上馬馳<lb/>
馴豹　耶律楚材詩更驅馴豹逐貪狼自注御閑有馴<lb/>
　豹縱之以搏野獸<lb/>
<pb n="KR3j0187_WYG_038-8b"/>
占地十頃　嘉靖實録兵部奏西苑所畜土豹一隻役<lb/>
　官勇二百四十人嵗廩二千八百餘石又占地十頃<lb/>
　嵗租七百金<lb/>
夢豹　湧幢小品神宗嘗夢有豹掉尾來嚙惡之令豹<lb/>
　房絶食俱餓死<lb/>
豹房　燕都遊覽志虎城西北隅有豹房武宗實錄時<lb/>
　葢造豹房公廨上朝夕處此不入大内<lb/>
　　　熊<lb/>
<pb n="KR3j0187_WYG_038-9a"/>
熊入城　治世餘聞京師西直門有熊入城兵書馬文<lb/>
　昇謂埜獸入城乞嚴武備兵部郎何孟春私曰熊之<lb/>
　為兆既當備盗亦當慎火未㡬城内多火災乾清宫<lb/>
　亦燬或問出何占書何曰此見宋史紹興時事<lb/>
躍十二丈　湧幢小品虎豹一躍六丈熊十二丈<lb/>
天熊　明費宏集羅圭峰先生之在孕也母夢紅光燭<lb/>
　天有物輪囷數十拖五色雲而下膜拜呼天熊俄墜<lb/>
　壓而寤越三日先生生<lb/>
<pb n="KR3j0187_WYG_038-9b"/>
飛熊　湧幢小品正徳時麻城縣有熊飛過縣治獲之<lb/>
　此可證飛熊之說<lb/>
健尾梢風　李東陽題林良鷹熊圖坡陁連延出林麓<lb/>
　孤鷹盤拏熊縮伏金眸耀日開蒼烟健尾梢風起平<lb/>
　陸由來異物乃同性意氣飛揚兩撐矗<lb/>
　　　虎<lb/>
㧞虎髭　姚燧集張萬户平生射虎數十一日遇虎一<lb/>
　發而踣語其友曰生虎之髭剔齒疾可已風㧞之虎<lb/>
<pb n="KR3j0187_WYG_038-10a"/>
　怒爪鞾裂由是人名公者則加殺虎於姓上<lb/>
抉虎舌　元史伊囉斡齊出獵遇虎虎張吻欲噬其馬以<lb/>
　手探虎口抉其舌㧞刀刺殺之<lb/>
貢白虎　元史類編世祖時海南貢白虎獅子孔雀<lb/>
持虎足　元史胡烈婦為劉平妻戍棗陽載家而行有<lb/>
　虎夜至銜平去胡追及之持虎足顧呼車足兒取刀<lb/>
　殺虎死扶平還李東陽劉平妻樂府呼兒㧞刀兒不<lb/>
　怖厲聲摧山虎為沮携夫夜歸車下宿蓐食趍程烹<lb/>
<pb n="KR3j0187_WYG_038-10b"/>
　虎肉<lb/>
禓擲虎　元史類編博特音善制虎為信陽府逹嚕噶<lb/>
　齊郡多虎一日以馬禓置鞍上出獵命左右燔山虎<lb/>
　出走博特音以禓擲虎虎搏禓據地而吼旋馬射之<lb/>
　立斃<lb/>
殺五虎　談薈元石明三一日而殺五虎<lb/>
土偶化虎　王穉登虎苑義興多虎成化間邵某設機<lb/>
　於路虎過中箭跡之不獲明日行山廟見土偶股間<lb/>
<pb n="KR3j0187_WYG_038-11a"/>
　箭在焉遂毁其廟<lb/>
焚牒虎至　卓異記于梓人有異術舉進士知登州府<lb/>
　有訴其家人傷於虎者梓人命卒持牒入山捕之曰<lb/>
　苐焚此牒山中虎當自來已而果然虎至庭下伏梓<lb/>
　人叱之杖之百虎復循故道入山去<lb/>
嗤彪　湯顯祖集百折山有道士善檻虎懸機下焉餓<lb/>
　之出其爪牙絙其舌已而出諸囚都無雄心賣與人<lb/>
　守門率虎千錢予嗤夫虎雄蟲也貪羊而至於斯辱<lb/>
<pb n="KR3j0187_WYG_038-11b"/>
　也作嗤彪賦<lb/>
虎避哭　名臣録邱鐸母殁廬墓所當寒夜月黒鐸恐<lb/>
　母岑寂輙巡墓號曰鐸在斯其地多虎聞鐸哭聲<lb/>
　輙避去<lb/>
題顧彪圖　玉堂叢話解縉應制題虎顧衆彪圖曰虎<lb/>
　為百獸尊誰敢攖其怒惟有父子情一歩一回顧文<lb/>
　皇素不喜仁宗感此詩甚思之時方留守南京即日<lb/>
　往迎焉<lb/>
<pb n="KR3j0187_WYG_038-12a"/>
虎吼廊　王守仁年譜先生被謫至錢塘佯為自沉於<lb/>
　江宻附商舶往舟山颶風一夕飄墮閩界趍野廟倚<lb/>
　香案卧葢虎穴也夜半虎但遶廊吼不敢入<lb/>
擊虎兩碎　談薈太原程十四嘗隨人出獵入深林搏<lb/>
　生虎挾之欲歸又一虎突至倉猝以所挾虎撃之兩<lb/>
　碎其首<lb/>
驅虎碑　霍韜行狀公精誠足孚鬼神清遠飛來峰有<lb/>
　虎患公移文山神虎遂絶今其文䜿寺中世呼驅虎<lb/>
<pb n="KR3j0187_WYG_038-12b"/>
　碑<lb/>
虎枕不殺　湧幢小品許文穆國之姪名穀者豪健善<lb/>
　射嘗被酒卧嶺北有虎枕其頸醒而視之鼻息甚酣<lb/>
　葢虎先食犬口吠沫如醉人狀穀熟視曰彼無忮心<lb/>
　乘醉殺之不武遂舍之<lb/>
虎伏罪　名世類苑周新按察浙江境中暴虎為害公<lb/>
　為文以告城隍須㬰虎詣階中伏罪格殺之<lb/>
義虎　祝允明義虎傳荆溪有二人相交貧富不同寠<lb/>
<pb n="KR3j0187_WYG_038-13a"/>
　子妻艷富子設謀具舟載窶并其艷者遂引窶偕上<lb/>
　山斫之未絶謂艷者若夫死於虎奈何吾與若同往<lb/>
　檢覔乃偕上山寂處擁而求滛婦未答虎忽出嚙富<lb/>
　子去婦驚定歸舟俄山中一人哭以出遥察之厥雄<lb/>
　也<lb/>
長齋不噬　王阮亭分甘餘話明大梁周籓有一虎衞<lb/>
　宫門長齋不噬雖投以豚蹄不食也先大父尚書公<lb/>
　官汴梁時親見之<lb/>
<pb n="KR3j0187_WYG_038-13b"/>
虎戱　虎苑宣徳間程雲南為尚寳一日被召至虎城<lb/>
　傍門啓虎突出程驚呼不已上大笑葢虎去爪牙上<lb/>
　特用戱之耳<lb/>
肉翅虎　廣東通志成化時崖州有物如虎飛集文廟<lb/>
　比猫而大肉翅如蝙蝠<lb/>
　　　鹿<lb/>
得白鹿　解縉永樂頌得白鹿於北京<lb/>
鹿柵　馬祖常詩鴨闌萍上甃鹿柵蘚生垣<lb/>
<pb n="KR3j0187_WYG_038-14a"/>
洒雪摶氷　嘉靖注畧總督胡宗憲進一白鹿牝者得<lb/>
　之海中舟山牡者得之齊雲徐渭代進白鹿表竒毛<lb/>
　洒雪島中銀浪增輝妙體摶氷天上瑶星應瑞<lb/>
銀牌放免　客座新聞景泰中口外進一鹿項上懸一<lb/>
　銀牌鎸北宋年號乃又益一銀牌亦書本朝年號而<lb/>
　放之<lb/>
野鹿助哀　獻徵録畢鸞至孝廬墓朝夕哀哭有野鹿<lb/>
　當哭痛時亦為之悲将助其哀<lb/>
<pb n="KR3j0187_WYG_038-14b"/>
擊鹿批脯　李攀龍集余往與王生過子與見伏鹿於<lb/>
　庭戱相謂曰余將携匕首腊之也又與王生過子與<lb/>
　則已殺此鹿相與批脯飲矣乃各賦擊鹿行<lb/>
畫鹿　明許榖畫鹿行古來冩鹿誰最賢耶律以後皆<lb/>
　無傳吾鄊近推快園叟毫端物態俱天然<lb/>
懸銀牌　明朱國祚謁孝陵詩馴鹿銀牌寸有三自注<lb/>
　鍾山鹿千百為羣有懸銀牌者髙皇時所畜牌約三<lb/>
　寸<lb/>
<pb n="KR3j0187_WYG_038-15a"/>
長生苑　呉偉業秣陵詩無端射取原頭鹿收得長生<lb/>
　苑内牌<lb/>
老鹿耕田　髙啓詩羣羊卧地㪚如石老鹿耕田馴似<lb/>
　牛<lb/>
　　　猿猴<lb/>
猿臂笛　張雨猿臂笛詩三峽家山已隔生一枝玉骨<lb/>
　尚堪横詳見笛<lb/>
挂月嘯雲　元錢惟善悼猿詩挂月影沉千尺樹嘯雲<lb/>
<pb n="KR3j0187_WYG_038-15b"/>
　聲斷萬重山<lb/>
如拳　暖姝繇筆曹方湖知南豐縣其地出小猿如小<lb/>
　兒拳大可蔵袖中號栗子猿<lb/>
飲水漸大　戒菴漫筆周訥菴鎮延綏言邊有猴大如<lb/>
　拳人家畜者飲水漸大<lb/>
猿升㕔事　明襍記萊陽宋繼登備兵嘉湖夜有白猿<lb/>
　竊其衣冠攂鼓升㕔事<lb/>
猿子戀母　宋濓集武平産猿毛若金絲猿子尤竒性<lb/>
<pb n="KR3j0187_WYG_038-16a"/>
　可馴然不離母取其母皮向子鞭之子即悲鳴而每<lb/>
　夕必寢皮乃安<lb/>
方卵生　庚巳編崇明縣民家雞生方卵碎之中有一<lb/>
　獮猿纔大如棗巡撫欲奏於朝以巡江都御史不可<lb/>
　而止互見雞<lb/>
紅猴　明史藳淡巴國在西南海中洪武中遣使貢白<lb/>
　鹿紅猴龜筒玳瑁等物<lb/>
猴訴寃　湧幢小品汪可受令金華有丐者作猴戲多<lb/>
<pb n="KR3j0187_WYG_038-16b"/>
　得錢一丐者利而殺之繩其猴從己汪適至猴忽嚙<lb/>
　繩斷走車前作訢寃狀即令人隨之得屍捕後丐者<lb/>
　伏法<lb/>
採花醸酒　李日華集黄山多猿能採襍花果納於山<lb/>
　石窪中取木葉掩覆之醖釀成酒香聞百歩野樵或<lb/>
　得偷飲之<lb/>
孫慧郎　已瘧編胡惟庸畜胡孫十數衣冠如人客至<lb/>
　則令供茶行酒能拜跪揖讓吹竹笛聲尤佳人稱之<lb/>
<pb n="KR3j0187_WYG_038-17a"/>
　為孫慧郎<lb/>
<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>躪猨　何景明集<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>亦猿類山之洞有貨<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>弗得也<lb/>
　致乃謂猨曰爾上探出之吾下守之當共利也猨攀<lb/>
　木取而致之<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>
                    <graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>悉移置屈中猨下迹之曰貨安在<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>
　據窟笑曰貨固吾有爾何與也呼其羣躪猨猨曵臂<lb/>
　去<lb/>
　　　狐<lb/>
狐作扇　泳化編趙羾厲志讀書當暑夕寝黌舍羣狐<lb/>
<pb n="KR3j0187_WYG_038-17b"/>
　採麻葉作扇拂暑且歡呼云趙尚書苦熱吾輩敢憚<lb/>
　勞耶羾後果然<lb/>
自殿上出　明通紀将取元都元主議避兵北行及開<lb/>
　門忽有二狐自殿上出元主嘆曰宫禁嚴宻此物何<lb/>
　以至此殆天所以告朕豈可留哉遂率三宫夜半北<lb/>
　去<lb/>
應西厰　湧幢小品汪直立西厰之日妖狐出見<lb/>
斷尾聞香　明紀事本末深州人王森以救一妖狐妖<lb/>
<pb n="KR3j0187_WYG_038-18a"/>
　狐斷尾令蔵之招人人聞異香多歸附之號聞香教<lb/>
　子用賢遂作亂<lb/>
　　　貂<lb/>
青貂　元張翥詩白馬紫駝酒青貂銀䑕衣<lb/>
賜裘　元史賜保布哈青貂銀䑕裘各一襲<lb/>
貂扇　明紀事本末劉瑾冬月團扇飾以貂裘<lb/>
　　　狼<lb/>
禱神狼死　明楊榮集李驥知東安縣有嫠婦訴其子<lb/>
<pb n="KR3j0187_WYG_038-18b"/>
　為狼噬者驥禱於城隍深自咎責明旦狼死於其所<lb/>
中山狼　何良俊叢說劉瑾欲殺李空同賴康滸西營<lb/>
　救而脫後滸西得罪空同議論過嚴人作中山狼傳<lb/>
　以詆之案傳為馬中錫作趙簡子獵於中山東郭先<lb/>
　生救狼狼反欲噬之<lb/>
　　　兔<lb/>
毛製錦　元史宏州道官以大兔毛製如西錦者以獻<lb/>
　即授知宏州<lb/>
<pb n="KR3j0187_WYG_038-19a"/>
討來　趙孟頫詩耳後生風鼻出火大呼討來飛鳴<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>
　自注討來國朝語謂兔也<lb/>
白兔生子　嘉靖注畧大内白兔生三子未㡬白鹿亦<lb/>
　生二子羣臣表賀<lb/>
元兎　典故紀聞永樂間陜西耀州民獻元兔曾棨元<lb/>
　兔詩傳聞三穴久儲精日啖元霜異質成<lb/>
雪兔為夀　陳繼儒集孟㫤夘生黄筌繪兔夀之董思<lb/>
　翁八十余撒雪兔為祝思翁亦夘君也<lb/>
<pb n="KR3j0187_WYG_038-19b"/>
跳兔　北征録次甘泉上命衞士掘沙穴中跳兔與㓜<lb/>
　孜三人觀兔大如䑕其頭目毛色皆免爪足則䑕尾<lb/>
　長其端有毛行則跳躍犬不能獲<lb/>
毳如絲　明姚淶白兔賦凝皓暉於西陸披素彩於少<lb/>
　商瞻蕋淵兮融魄感玉衡兮流光昭明眎兮廟祀應<lb/>
　單閼兮嵗陽毳如絲兮皎皎眸若珠兮煌煌<lb/>
　　　駱駝<lb/>
駝負寳　元史喀喇國妻噶瑪拉氏有二子國破無依<lb/>
<pb n="KR3j0187_WYG_038-20a"/>
　一夕有數駝皆重負突至廬帳前驅之不去十餘日<lb/>
　發視其裝皆西域重寳驚曰殆天欲資我而東耶遂<lb/>
　載二子越數國來歸太宗後世為顯官<lb/>
過肉屏　輟畊録白湛淵續演雅發揮云兩駝侍雪立<lb/>
　終日飢不動一覺沙日黄肉屏那足擁葢沙漠雪盛<lb/>
　命兩駞趺其旁終夜不動用斷梗駕片氊其上而寝<lb/>
　處其下煖過肉屏滇載記元阿結主詩肉屏獨坐細<lb/>
　思量西山鐵立風瀟洒自注肉駞屏也<lb/>
<pb n="KR3j0187_WYG_038-20b"/>
生割駞峰　元史牧人生割駞峰罪當死特爾格奏之得<lb/>
　免<lb/>
身非駞　元史憲宗擒巴克巴該命之跪巴克巴該曰身非<lb/>
　駞何以跪人為<lb/>
炙駝　元明善東平王碑太祖嘗戰敗以七騎走追兵<lb/>
　尾及因乏食王走水次縳致二嵗駞炙其肉以啖太<lb/>
　祖<lb/>
影如山　元張翥詩夕陽駞影兀如山<lb/>
<pb n="KR3j0187_WYG_038-21a"/>
礧肉載崿　虞集槖駞圖贊有服維駞礧肉載崿毳旃<lb/>
　帷房鞗軛簟鞹<lb/>
　　　馬<lb/>
拂郎馬　元史順帝時拂郎國貢異馬長一丈一尺三<lb/>
　寸髙六尺四寸身純黒後二蹄白元周伯琦天馬序<lb/>
　至正二年西域拂郎國獻馬凡七渡海洋始逹中國<lb/>
　曲項昂首神駿超逸上御殿臨觀稱歎勅學士庫庫<lb/>
　命工畫者圖之而直學士掲傒斯贊之<lb/>
<pb n="KR3j0187_WYG_038-21b"/>
青馬貴　元史王珣武力絶人嘗遇道士謂之曰君相<lb/>
　甚竒他日因一青馬而貴嵗餘果有以青馬來鬻者<lb/>
　乃倍價償之後乘以戰無不如意<lb/>
食肉　霏雪録大徳十年西域貢千里馬其馬食肉毎<lb/>
　旦必以羊肉酥油沙糖胡椒和飯飼之<lb/>
馬啖鹽　元史文宗時詔四川給鹽雲南啖馬注亦奚<lb/>
　不薛之地所牧官馬嵗給鹽以毎月上寅日啖之則<lb/>
　無病時雲南亂無鹽故於川給之<lb/>
<pb n="KR3j0187_WYG_038-22a"/>
些馬　楊維楨集楊子使奴市壯馬洗於西江之濵馬<lb/>
　泳於中流而遊楊子咤曰鹺官賤役而欲駕良駿宜<lb/>
　不得有也廼辭而些之<lb/>
未嘗乘馬　歐陽元集掲傒斯在京師三紀出入未嘗<lb/>
　乘馬諸貴遊見其徒歩謀為貰之傒斯即自置一騎<lb/>
　尋復鬻之以示非所欲<lb/>
引馬入海　西使記西域龍種馬有鱗角牝馬有駒不<lb/>
　敢同牧被引入海不復出<lb/>
<pb n="KR3j0187_WYG_038-22b"/>
雉尾飾馬　楊允孚詩千官萬騎列山椒箇箇金鞍雉<lb/>
　尾髙自注詐馬筵以雉尾飾馬<lb/>
宰十三馬　元史雅克特穆爾挾震主之威一宴或宰十<lb/>
　三馬<lb/>
虎文　郝經虎文龍馬賦嗟異馬兮遇主知虎為龍兮<lb/>
　風雲期奮靈虬兮躍神螭隘萬里兮强一馳<lb/>
馬知詔臨　名世類苑夏忠靖家有御賜名馬甚靈每<lb/>
　詔臨馬必蹄齧閽者報公具衣冠出而錦衣人至矣<lb/>
<pb n="KR3j0187_WYG_038-23a"/>
馬止二詩　靳史李西涯得良馬以贈陳師召師召騎<lb/>
　入朝而還其馬西涯問故師召曰吾舊所乘馬朝回<lb/>
　必成六詩方至門此馬止二詩耳非良也西涯曰馬<lb/>
　以不善走為良耶師召唯唯復繫而去<lb/>
跪地得水　明紀事本末李文忠追元兵至桑噶爾瑪<lb/>
　乏水人馬渴死者甚衆忽所乘馬跪地長鳴水泉湧<lb/>
　出<lb/>
馬市　明紀編年仇鸞請開馬市<lb/>
<pb n="KR3j0187_WYG_038-23b"/>
沙嚢壓　明史藳太祖時明昇獻良馬十其一白者長<lb/>
　丈一首髙九尺加以韀勒輙人立而吼因囊沙四百<lb/>
　斤壓馬腹令人騎遊苑中乆之漸馴會夕月清凉山<lb/>
　乘之躡雲乘風馳驅甚適太祖大悦<lb/>
茵藉馬足　明紀事本末闖宼李自成毎戰一騎兵必<lb/>
　二三馬數易騎故馬不疲嚴寒則凉人家茵褥用藉<lb/>
　馬足<lb/>
玉麟飛　嘉靖注畧上御南城環碧殿閲馬有玉麟飛<lb/>
<pb n="KR3j0187_WYG_038-24a"/>
　白玉馴碧玉驕照夜璧銀河練瑶池駿飛雲白凡七<lb/>
　種召輔臣入殿賜茗飲共閲馬<lb/>
醖都　歸有光馬政志元牧養蕃息太僕之馬不可以<lb/>
　數計隨地之冝行逐水草醖都之馬在朝為卿大夫<lb/>
　者親秣飼之醖都者承乳車之名也<lb/>
題四駿　張居正集恭題文皇四駿圖一龍駒二赤兔<lb/>
　三棗騮四黄馬<lb/>
義門馬　泳化編義門鄭氏家畜兩馬一出則一為之<lb/>
<pb n="KR3j0187_WYG_038-24b"/>
　不食其感化至如此<lb/>
馬拜舞　宋濂集張中善術數上祭山川百神於覆舟<lb/>
　山下問曰此行何如對曰吉天馬兩重似拜似舞祀<lb/>
　畢上欲還馬忽人立作舞狀已而俯若拜是日中原<lb/>
　贄名馬果符兩重之語<lb/>
六百錢馬　玉堂叢話陳師召在翰林鬻所乘盲馬得<lb/>
　六百錢西涯以詩諗之有斗酒杜陵堪再醉句葢倣<lb/>
　子美恰有三百青銅錢語也<lb/>
<pb n="KR3j0187_WYG_038-25a"/>
養龍坑　楊慎天馬歌髙皇御天開大明龍馬出自養<lb/>
　龍坑房星夜下鹿盧寨天駟曉來驃騎營是時雄酋<lb/>
　有奢香右驂牡驪左牝黄貢上金陵一萬匹内廏惟<lb/>
　稱此馬良談薈龍坑馬名飛越峯<lb/>
瑞穎　談薈正統時賽瑪爾堪所進馬色元蹄額皆白<lb/>
　賜名瑞穎<lb/>
神兔　曾棨集永樂七年春余以扈從北巡給賜内廏<lb/>
　兔色馬一匹葢朝鮮所貢也神駿超逸異於凡馬予<lb/>
<pb n="KR3j0187_WYG_038-25b"/>
　聞古良馬有赤兔之名故作神兔歌以贊之<lb/>
伏不肯去　明程楷集鍾忠愍同為御史諫景皇易儲<lb/>
　事納諫章時馳馬出馬伏不肯去同憤曰死同耳我<lb/>
　馬奚為馬猶迂迴再四後三日死廏中而忠愍竟以<lb/>
　杖死<lb/>
碎鐵衣　徐渭詩曾聽將軍說雙雙碎鐵衣自注云雷<lb/>
　總戎嘗騎千里馬風掣其衣僅存襟背又趙總戎亦<lb/>
　然<lb/>
<pb n="KR3j0187_WYG_038-26a"/>
昻舉若鳯　方州襍録先朝西域貢馬髙九尺餘頸與<lb/>
　身等昂舉若鳯京師多貎有畫本景泰末西域又進<lb/>
　白馬亦如之而後足脛節間有二距毛中隠隠若麟<lb/>
　甲<lb/>
産龍馬　明羅汝敬龍馬賦序永樂十八年青之渚城<lb/>
　産龍馬其鱗甲龍也其鬐鬛亦龍也其文臆頳尾形<lb/>
　色光彩歩趨意態又皆龍也竒哉瑞乎<lb/>
　　　驢<lb/>
<pb n="KR3j0187_WYG_038-26b"/>
䇿驢舉事　元史補遺吕徽之遇陳孚䇿蹇驢遂握手<lb/>
　共論驢故事徽之舉一事孚答一事互至四十餘孚<lb/>
　不能答徽之曰我尚記有某事出某書傳者又三十<lb/>
　餘事<lb/>
鬻驢　玉堂叢話楊尚書翥有厚徳嘗乘一驢鄰翁老<lb/>
　而得子聞驢鳴輙驚公遂鬻驢徒行<lb/>
止索驢膓　筆塵穆考恭儉寛簡一日思食驢膓左右<lb/>
　請宣索上曰此宣一出大官將日殺一驢以俟矣遂<lb/>
<pb n="KR3j0187_WYG_038-27a"/>
　止<lb/>
共跨一驢　田廣子藝善談謔時挾内人徧遊諸山偶<lb/>
　日暮不得巾車覔得一驢與内人共跨入城<lb/>
龍驢　虎苑國朝劉馬太監從西畨得一黒驢能一日<lb/>
　千里又善鬬虎上命取虎城牝虎與鬬一蹄而斃又<lb/>
　鬬牡虎三蹄而斃後取鬬獅折其脊劉大慟葢龍類<lb/>
　也<lb/>
牽船　雅坪㪚録元宋正獻公集有驢牽船賦今京東<lb/>
<pb n="KR3j0187_WYG_038-27b"/>
　五牐剥運多用之馬臻詩蹇驢無力牽船纜行到楊<lb/>
　村日已昏<lb/>
穏如坐　徐渭詩晴天好驢穏如坐<lb/>
小烏龍　明沈徳符天啓宫詞白驢唐代御元宗踣後<lb/>
　将軍始受封争似生叨三品料驪駒賜號小烏龍<lb/>
　　　牛<lb/>
市旄牛　元史泰定帝時遣使市旄牛於西域<lb/>
乘驏牛　元史類編婦人製濟遜燕服不如法及妬者<lb/>
<pb n="KR3j0187_WYG_038-28a"/>
　乘以驏牛狥部中<lb/>
牛腹醫　元史布扎爾中數矢悶仆用一牛剖腹納於<lb/>
　内浸熱血中遂醒詳見醫學<lb/>
布哈　世史正綱北人呼牛為布哈元世祖賜楊漢英<lb/>
　名曰賽音布哈賽音好也布哈牛也<lb/>
索軍回牛　續通考元太祖時無牛可耕張楫議差官<lb/>
　於盧溝橋索軍回所驅牛十取其一以給農民得數<lb/>
　千頭<lb/>
<pb n="KR3j0187_WYG_038-28b"/>
牛契　宋无詩縣帖不來㝷社長自攤牛契教元孫<lb/>
泥牛　元牟巘詩泥牛嵗首又還新<lb/>
争牛得理　瑯琊漫鈔王恕知楊州有二人争牛公紿<lb/>
　之曰一牛而二人争之吾將焉歸盍以入官命拽出<lb/>
　之其一人黙然一人喧争不已公以與争者曰此已<lb/>
　物也故恡惜如此人稱其神明<lb/>
化虎　獻徵録卓敬年十五讀書寳香山中嘗夜歸遇<lb/>
　暴風雨休一小院有隠翁借一牛騎歸舉火牽牛入<lb/>
<pb n="KR3j0187_WYG_038-29a"/>
　牛忽抖擻咆嘷化為一黒虎而去<lb/>
聴書忘牛　宋濂集王冕七八嵗時父命牧牛壟上竊<lb/>
　入學舍聴諸生誦書輙黙記暮歸忘其牛或牽牛來<lb/>
　責蹊田父怒撻之已復如初因聴其所為乃去僧寺<lb/>
　讀書不輟<lb/>
魯迷貢　嘉靖注畧魯迷貢獅子西牛<lb/>
郤西牛　明吕柟集正徳中西域進獅子西牛西狗禮<lb/>
　部請郤不聴甘肅巡撫冦天叙奏止之<lb/>
<pb n="KR3j0187_WYG_038-29b"/>
牛妖　明通紀天啓時湖廣牛妖一目二頭三尾剖之<lb/>
　一心三腎<lb/>
問牛舌　獻徵録周徳成令休寧民有牛在山被割其<lb/>
　舌者訊之曰汝牛曾有人來買否曰有之酬價不及<lb/>
　而去曰即其人矣第殺此牛必有來告私宰者已而<lb/>
　果然推問得實其舌尚存<lb/>
不識牛馬　天順日録上思建庶人輩無辜淹禁乃釋<lb/>
　之庶人入禁時方二嵗出見牛馬不識<lb/>
<pb n="KR3j0187_WYG_038-30a"/>
桃花牛　明張鏞桃花牛歌桃源山人桃花牛青蒲為<lb/>
　韉繩作鞦不與年少争風流來往桃源溪水頭桃源<lb/>
　由來風景美桃花無數亂紅綺花飛片片㸃牛身㡬<lb/>
　度春風吹不起<lb/>
　　　羊<lb/>
嵗輸羊　元史宣徽院言世祖時鴻吉哩嵗輸尚食羊<lb/>
　二千成宗時增為三千今請增五千英宗不許<lb/>
種羊　西使記壟種羊者以羊臍納入土溉以水聞雷<lb/>
<pb n="KR3j0187_WYG_038-30b"/>
　而生臍繫地中及長驚以木臍斷便行嚙草至秋可<lb/>
　食臍肉復有種案舊唐書載拂林國羊生土中即此<lb/>
　然不言種也<lb/>
二羊鬬　納延龍門詩自注元統間知樞宻院都拉過<lb/>
　峽中見二羊鬬山椒樹間頃刻大雨水溢輜重姬妾<lb/>
　皆為漂沒<lb/>
兩剪毛　虞集文右丞盧世榮以掊克為功董文用曰<lb/>
　牧羊者嵗常兩剪其毛今牧人日剪其毛而獻之主<lb/>
<pb n="KR3j0187_WYG_038-31a"/>
　者固悅其多然羊無以避寒熱即死且盡毛又安可<lb/>
　得哉<lb/>
心供佛　輟畊録至元帝初入戒壇見瑪哈噶拉佛前有<lb/>
　物為供因問此何物曰羊心上曰曾聞有用人心肝<lb/>
　者有諸答曰凡人萌反心害人事覺則以其心肝作<lb/>
　供上曰此羊曾害人乎帝師不答<lb/>
大如兔　輟耕録漠北種羊角能産羊其大如兔食之<lb/>
　肥美<lb/>
<pb n="KR3j0187_WYG_038-31b"/>
日減一羊　輟畊録尚膳日用五羊至元時自即位日<lb/>
　減一羊以嵗計之為數多矣<lb/>
六角羊　楊允孚詩奴視山隂對角羊自注橘緑羊或<lb/>
　四角六角者謂之迭角亦曰對角毛角既竒香味逈<lb/>
　别湧幢小品松潘出六角羊土人云羊與鹿交故多<lb/>
　角<lb/>
秋腯　許有壬黄羊詩草美秋先腯沙平夜不蔵<lb/>
湯羊　楊允孚詩宰輔乍臨閶闔表小臣傳㫖賜湯羊<lb/>
<pb n="KR3j0187_WYG_038-32a"/>
頭生羊角　埤雅廣要永樂時設科取士廬陵錢舉發<lb/>
　觧南省皆首冠及将廷試忽夢頭生羊角人以為頭<lb/>
　角峥嶸之兆一人曰羊角乃觧字也倘有觧姓者復<lb/>
　居首耶及傳臚狀元果觧縉也<lb/>
長生羊　孝宗實録永樂北征獲羊萬餘令順天府所<lb/>
　屬州縣分牧嵗辦羊毛價銀謂之長生羊宏治間府<lb/>
　尹黄傑言嵗久羊已無存民猶輸納甚苦得㫖除豁<lb/>
靈羊詩　戚元佐集周崑令玉山有殺人獄久不决公<lb/>
<pb n="KR3j0187_WYG_038-32b"/>
　夜訊之忽一羊自外突入長鳴者三公曰神告我矣<lb/>
　鳴三殺人者三人也有三人色動葢兇殘久秘身混<lb/>
　衆中一鞫而服士大夫為賦靈羊詩<lb/>
乳羊博沽　歸有光集坦上翁者前工部尚書劉公麟<lb/>
　也與名士呉珫陸崑輩為湖社建安李尚書嘗稱見<lb/>
　翁峴山了無宿具惟以乳羊博市沽風雨瀟瀟欣然<lb/>
　逹夜髙風可想<lb/>
　　　犬<lb/>
<pb n="KR3j0187_WYG_038-33a"/>
狗遞　元史遼陽有狗遞十二驛<lb/>
狗挽車　輟畊録髙麗以北為巴實伯里地極寒給囚<lb/>
　糧用站車毎車以四狗挽之狗悉諳人性站有狗分<lb/>
　例若尅減之必嚙其主者<lb/>
鷹背狗　輟畊録北方皂鵰一巢三卵者其成鷇一乃<lb/>
　狗也官進於朝其狀與狗無異但耳尾上毛羽數根<lb/>
　耳田獵之際鵰則戾天狗則走陸所逐同至名曰鷹<lb/>
　背狗<lb/>
<pb n="KR3j0187_WYG_038-33b"/>
色如火　永昌襍志至正二十年昆明縣玉案山下産<lb/>
　赤小大色如火羣吠徧野<lb/>
雪麋　張雨詩還憶菌巢書數卷雪麋應䕶手栽花自<lb/>
　注雪麋元洲白犬名<lb/>
卧毯眠氊　元黄性之有題犬詩云深宫飽食恣猙獰<lb/>
　卧毯眠氊慣不驚揭被捲簾人放出宜男花下吠新<lb/>
　晴<lb/>
觜爪皆紅　輟畊録至正時上海民家有已閹之雄狗<lb/>
<pb n="KR3j0187_WYG_038-34a"/>
　生小狗八其一觜𤓰紅如鮮血犬之為妖未有若此<lb/>
　者<lb/>
陵中犬走　綏冦紀畧鳳陵未災前有遙見林中二人<lb/>
　一衣朱一衣青毆擊甚苦尋聞號泣聲乃集數十人<lb/>
　持杖入惟二犬踉蹌走無何冦至<lb/>
甘守糠覈　湧幢小品宋儒畜一犬善盗鄰肉因付之<lb/>
　狗屠犬逃歸作乞憐狀儒與約勿盗肉則貸死犬即<lb/>
　弭耳馴伏投以骨一嗅輙去甘守糠覈<lb/>
<pb n="KR3j0187_WYG_038-34b"/>
焚兩羅漢　筆麈顧文康公鼎臣為諸生時父母不子<lb/>
　讀書山寺有羣乞兒逐得一犬求薪不得公走佛殿<lb/>
　謁羅漢曰不得已煩大士因斧其像以㸑凡焚兩羅<lb/>
　漢而犬熟即與羣兒擘而大嚼為之一飽<lb/>
職方如狗　明季遺聞福籓稱制倖進者衆有職方賤<lb/>
　如狗之謡詳見兵部<lb/>
義犬菴　耳談蕃育署内一菴有犬屢搏鄰雞一僧將<lb/>
　屠之犬作乞憐狀僧曰汝能悛可宥也犬自是跼蹐<lb/>
<pb n="KR3j0187_WYG_038-35a"/>
　不出食避葷腥一日到佛前伸兩足伏首作頂禮狀<lb/>
　僧為誦涅槃送之遂化菴以此名<lb/>
鋸牙　明史藳川中遭張獻忠亂列城内襍樹成拱狗<lb/>
　食人肉鋸牙若猛獸<lb/>
　　　豕<lb/>
擒圏中豕　元史世祖自陽羅渡江促張柔㑹兵攻鄂<lb/>
　諭之曰吾猶獵者不能擒圏中豕野獵以供汝食汝<lb/>
　可破圏而取之柔乃作鵝車洞掘其城屢攻破之<lb/>
<pb n="KR3j0187_WYG_038-35b"/>
射野豕　元史伯特遷池州道經頴上頴有野豕時害<lb/>
　禾稼民莫能制因迎拜求焉伯特以狼牙矢射之豕<lb/>
　走數里<lb/>
夢豕决城　纂要元順帝一夕夢大豕决城因禁民畜<lb/>
　猪後大兵至遂開建徳門北去猪者朱也天之示人<lb/>
　顯矣<lb/>
一猪不忍　明紀事本末王艮胡靖觧縉因燕師入城<lb/>
　集呉溥舍為就義舉溥子尚㓜曰胡叔竟能仗義溥<lb/>
<pb n="KR3j0187_WYG_038-36a"/>
　曰不然獨王叔死耳旋隔牆聞靖呼曰外閙甚可看<lb/>
　猪溥顧子曰一猪不忍寧自忍乎湏㬰艮服鴆死靖<lb/>
　改名廣降於燕<lb/>
猪金　續通考萬厯初滸墅闗王家養一猪有年一日<lb/>
　銜其主衣行異之随其所往以觜掀土出瘞金千兩<lb/>
　家遂大饒人稱其家為猪金<lb/>
悟家字　卓異記髙皇㣲行見民家有婦飼猪上微笑<lb/>
　后聞之以上悅此婦也命以金賜其夫取婦入宫命<lb/>
<pb n="KR3j0187_WYG_038-36b"/>
　侍上上曰不然我見此婦飼猪因悟古人製字之義<lb/>
　家字從宀從豕言無豕不成家也豈為此婦耶可亟<lb/>
　還其夫<lb/>
禁畜猪　纂要正徳十四年冬禁養猪違者永戍以俗<lb/>
　呼豕為猪音同國姓且信佛法也旬日之間遠近盡<lb/>
　殺減價賤售小猪埋弃一時駭異<lb/>
主食　空同子豕主食故一乳十七八<lb/>
豕蹇足　湧幢小品曾學士棨少不得於父督之貨豕<lb/>
<pb n="KR3j0187_WYG_038-37a"/>
　豕突蹇其足又息不豐逐之學士即牧所手書筴不<lb/>
　棄<lb/>
丹書腹　耳談京口鄔汝翼於萬厯丙子遊杭見屠家<lb/>
　豕腹丹書數字曰秦檜十世身<lb/>
豕生象　明通紀江西豕生象宸濠令三司稱賀布政<lb/>
　使張嵿止之<lb/>
　　　猫<lb/>
木猫　元陳櫟木貓賦外匝板以四周兮柱雙峙而梁<lb/>
<pb n="KR3j0187_WYG_038-37b"/>
　横懸重木其若砧兮下簟盛夫羶腥妙在分釐梗之<lb/>
　活繫兮微有觸而轟擊䑕冥行而冐入兮危機動而<lb/>
　微命畢<lb/>
猫定　馬祖常遊華嚴寺詩鶴馴看梵磬猫定䕶齋糜<lb/>
獅貓彈事　王世貞戱為獅猫彈事謹按刺姦大将軍<lb/>
　執金吾苖狻猊擁尰賤材支離小品謬以形似獲忝<lb/>
　非常而乃齮齕命吏害及衣冠左右盗臣禍深城社<lb/>
　乞收付廷尉法獄<lb/>
<pb n="KR3j0187_WYG_038-38a"/>
猫噬雞　薛瑄集余乞得一猫形魁然䑕不敢出者月<lb/>
　餘然好捕雞雛已而䑕窺之熟覺其無異遂為暴如<lb/>
　故因數之曰汝無捕䑕之能而有噬雞之病真棄材<lb/>
　也笞而放之<lb/>
義猫　湧幢小品姑蘇齊門外一民負官租出避家獨<lb/>
　一猫催租者持去與人年餘民過其地猫忽躍入其<lb/>
　懷仍為人奪去至夜民卧舟中聞篷間有聲視之猫<lb/>
　也口銜一綾帨内有金五兩餘人謂之義猫<lb/>
<pb n="KR3j0187_WYG_038-38b"/>
畏寅人　空同子猫見寅人則銜其兒走徙其窠<lb/>
猫王　續已編有西畨使臣貢一猫道經莊浪驛丞使<lb/>
　譯問猫何異而上供使臣書云請試之其猫盛著鐵<lb/>
　籠納置空屋内明日起視有數十䑕伏籠外盡死云<lb/>
　此猫所在數里外䑕皆來伏死盖猫之王也<lb/>
霜眉　明襍記嘉靖時禁中有猫微青惟雙眉瑩潔名<lb/>
　曰霜眉帝甚憐之猫死命以金棺葬萬嵗山薦以齋<lb/>
　醮相國袁文榮撰詞有化獅為龍語因題碑曰虬龍<lb/>
<pb n="KR3j0187_WYG_038-39a"/>
　塜<lb/>
㦸霜弓電　王世貞題畫猫詩牙爪攢㦸霜飛騰掣弓<lb/>
　電<lb/>
乞猫　髙啓乞猫詩君家産銜蟬許贈不以賣願得縱<lb/>
　驅禽净若刈菅蒯<lb/>
　　　貍<lb/>
玉面貍　馬祖常集王元父進宣城縣簿縣比供玉面<lb/>
　貍四十畢罘不獲則轉購他邑君至請悉罷供<lb/>
<pb n="KR3j0187_WYG_038-39b"/>
貍眠吉地　湧幢小品建安楊萬大結茅武夷遇一道<lb/>
　士曰汝所為甚善天必報汝因與同舟至甌寧指示<lb/>
　秀峰下曰汝於某年月日奉親柩於此俟有白貍眠<lb/>
　處即葬所也白貍起即葬時也萬大如其言後太師<lb/>
　文敏公其裔也<lb/>
貍七斤　異林胡宏善占有一人家暴富宏占之曰有<lb/>
　貍奴走入室秤之得七斤富及七載貍奴當去後果<lb/>
　然詳見異術<lb/>
<pb n="KR3j0187_WYG_038-40a"/>
　　　䑕<lb/>
䑕食稼　玉堂綱鑑至元時馬湖部田䑕食稼殆盡其<lb/>
　總管祠而祝之䑕悉赴水死<lb/>
鶉卵化　元五行志至正時慶陽延安寧安等州野䑕<lb/>
　食稼初由鶉卵化生即成牝牡生育日滋百畆之田<lb/>
　一夕俱盡<lb/>
銜詩藁　馬臻幽居詩穴䑕苦銜詩藁去<lb/>
銀䑕　元史世祖時牙西來朝貢銀䑕皮二千張翥詩<lb/>
<pb n="KR3j0187_WYG_038-40b"/>
　青貂銀䑕衣<lb/>
黄䑕　霏雪録北方黄䑕穴處各有匹配掘其穴者見<lb/>
　其中作小土窖若牀榻之狀則牝牡所居也味極肥<lb/>
　美元時恒為玉食之獻張昱詩黄䑕生燒入地椒<lb/>
逐䑕耗　卓異記天下官三年一覲老人亦得與焉上<lb/>
　問一老人曰朕将築室後湖為蔵黄册之所當作何<lb/>
　向老人對以當東西向則朝夕為日色所晒上喜其<lb/>
　對又見其貌類猫曰托汝為守此册俾無為䑕耗遂<lb/>
<pb n="KR3j0187_WYG_038-41a"/>
　命一内侍引至後湖埋之自後後湖雖有䑕而黄册<lb/>
　無恙<lb/>
䑕渡江　萬厯注畧江南五月有羣䑕千萬蔽江南渡<lb/>
　穴處食苖<lb/>
一䑕百錢　呉中故語中山王圍蘇城九月城中糧罄<lb/>
　一䑕至費百錢<lb/>
叱䑕賦　邢處士參祖用理遺叱䑕賦人謂處士君無<lb/>
　盆盎之糧正不必效乃祖作賦也<lb/>
<pb n="KR3j0187_WYG_038-41b"/>
白䑕　蚓菴瑣語崇禎時市上有湖廣人持白䑕數百<lb/>
　來售毛色如雪眼赤如火識者曰此碩䑕也見則天<lb/>
　下將亂<lb/>
妖䑕歌　晉安逸志成化中長樂陳豐獨坐山齋梁間<lb/>
　二䑕相鬬忽墜化為二老翁長五六寸對坐劇飲既<lb/>
　而有二女子歌舞歡酬酒既䦨乃合為一大䑕向豐<lb/>
　作拱而去歌詞云天地小如喉紅輪自吞吐多少世<lb/>
　間人却被紅輪誤<lb/>
<pb n="KR3j0187_WYG_038-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0187_WYG_038-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元明事類鈔卷三十八<lb/>
</p>
<p>
</p>
  </div>
</body>
</text>
</TEI>
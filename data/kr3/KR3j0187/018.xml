<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元明事類鈔卷十八</head> <lb/>
    <p>
<pb n="KR3j0187_WYG_018-1a"/>
欽定四庫全書<lb/>
　元明事類鈔卷十八<lb/>
　　　　　　　　　　　監察御史姚之駰撰<lb/>
　　藝術門<lb/>
　　　醫學<lb/>
納牛腹　元史布札爾力戰身中數矢血流悶仆太祖<lb/>
　命取一牛剖其腹納布札爾於内浸熱血中移時遂<lb/>
　甦<lb/>
<pb n="KR3j0187_WYG_018-1b"/>
銅人鍼　元史類編竇黙少避亂蔡州遇名醫李浩授<lb/>
　以銅人鍼法<lb/>
十三科　元史諸人於十三科内不能精通一科者不<lb/>
　得行醫<lb/>
賜鋌如年　元史許國禎以醫徴莊聖太后疾治之即<lb/>
　愈太后時年五十三遂以白金鋌如年數賜之<lb/>
東垣十書　元史李杲深於醫所著有東垣十書<lb/>
丹溪心法　元史類編朱震亨師事許謙一日母病延<lb/>
<pb n="KR3j0187_WYG_018-2a"/>
　醫因自悟曰人子不知醫或委之庸人寧無有失於<lb/>
　是研究醫理治症多竒效學者稱丹溪先生<lb/>
尚醫　元史中統元年置宣差提㸃太醫院事二十年<lb/>
　改為尚醫監明馮璧詩尚醫冗食渠百軰公論共推<lb/>
　君十全<lb/>
知非人脉　庚巳編元至正間范益為醫官有老嫗擕<lb/>
　二女求醫益診之曰何以俱非人脉嫗曰妾西山老<lb/>
　狐也知公仁術故來投耳益曰禁城百神呵䕶何得<lb/>
<pb n="KR3j0187_WYG_018-2b"/>
　至此嫗曰真天子自在濠州此間空虚故得出入益<lb/>
　異其言授以藥<lb/>
劉李　王禕叢錄金時張潔古劉守真張子和李明之<lb/>
　皆精於醫潔古子和一再傳無聞焉明之專於補守<lb/>
　真主於攻李氏弟子多在中州劉氏傳於江南而南<lb/>
　方皆宗之<lb/>
不言疹靨　王世貞集痘疹于幼為甚危而醫之於方<lb/>
　絶不及或曰其症不起唐以前第不知所由始考之<lb/>
<pb n="KR3j0187_WYG_018-3a"/>
　前史備載人貌之妍醜正偏獨不言疹靨其然哉<lb/>
紅丸　三朝典要光宗大漸召諸臣入宫有鴻臚寺丞<lb/>
　李可灼自言欲進紅丸諸臣遲疑間可灼袖出萬病<lb/>
　回春書一卷載有此方旋召入診脉即和藥以進帝<lb/>
　舉玉杯飲之曰似已小安次蚤即聞上昇矣<lb/>
下錫　陸深金臺紀聞金華名醫戴元禮被召至京見<lb/>
　一醫家迎求溢户其按方發劑皆無他異偶一人求<lb/>
　藥者既去追而告曰臨煎時下錫一塊元禮始大異<lb/>
<pb n="KR3j0187_WYG_018-3b"/>
　之叩之曰是古方耳元禮求得其書乃是餳字<lb/>
下蝗　震澤紀聞太宗得瘕疾諸藥不效召戴元禮至<lb/>
　問上所嗜曰生芹曰吾得之矣乃處劑以進是夜暴<lb/>
　下視之皆細蝗也蓋食生芹所致耳<lb/>
砭犬　異林葛可久遇異人授以醫術道有狂犬可久<lb/>
　曰是可療惡少環執之砭其腎犬臥良久差<lb/>
授針術　明史稿歸安凌漢章雲逰泰山古廟有病人<lb/>
　垂死雲嗟嘆久之一道人曰汝欲生之乎為針其左<lb/>
<pb n="KR3j0187_WYG_018-4a"/>
　股立蘇曰此人毒氣内侵非死也毒散自生耳因授<lb/>
　以針術雲拜受之為人治疾無不效<lb/>
禮藥王　王世貞贈盛國醫詩任是醫和通國脉可煩<lb/>
　臣意對師方生平怪殺兒曹嬾擁篲爭先禮藥王<lb/>
診腸斷　徐禎卿集葛可久醫術神異羣少戲里中望<lb/>
　見可久一少年從牗躍入室曰召可久診視不騐則<lb/>
　羣噪之可久診之曰腸已斷矣當立死耳有頃少年<lb/>
　死<lb/>
<pb n="KR3j0187_WYG_018-4b"/>
證治凖繩　明史稿金壇王肯堂官檢討貶福建參政<lb/>
　博極羣書兼通醫學所著證治凖繩為醫家所宗<lb/>
本草綱目　明史稿蘄州李時珍字東璧病本草之雜<lb/>
　乃窮搜博採芟煩補闕歴時三十年閲書八百餘家<lb/>
　稿三易而成本草綱目一書書成將上之朝而遽卒<lb/>
　後其子來獻神宗命刋行之<lb/>
艾師　楊維禎詩艾師艾師古中黄肘有補注明堂方<lb/>
　籠有岐伯神鍼之海草篋有軒轅洪爐之燧光<lb/>
<pb n="KR3j0187_WYG_018-5a"/>
杏村清杵　沈周分得藥臼謝醫詩抱疾人來識清杵<lb/>
　數聲遥在杏花村<lb/>
藥市春　楊慎藥市賦蓬邱仙伯匕刀圭而通神奈園<lb/>
　老宿品千二而稱珍何如蓉城之日重開藥市之春<lb/>
　　　卜筮<lb/>
羊脾卜　元史睿宗燒羊胛骨卜得吉兆果大勝<lb/>
銀河棹　楊慎集元至正間瑞州曾義山賣卜有瞽而<lb/>
　丐者曰明有三人共一目者來宜叩之巳果然遂以<lb/>
<pb n="KR3j0187_WYG_018-5b"/>
　其書相授且畫沙指訣其書名銀河棹山後占卜如<lb/>
　神臨終謂其子曰某月日劉姓過吾家取書畀之後<lb/>
　劉伯温官髙安果經山家其子如言授焉<lb/>
白馬將軍　元史張廷瑞攻𦍑其酋長羅拜曰我近生<lb/>
　裂羊脾卜之視肉之分拆分吉㓙其兆曰有白馬將<lb/>
　軍來可不勞兵而罷今公馬果白敢不從命<lb/>
教學竒中　元通鑑阿榮長文翰尤深於數學言多竒<lb/>
　中天厯三年春䇿士于庭阿榮與虞集㑹于直廬語<lb/>
<pb n="KR3j0187_WYG_018-6a"/>
　集曰更一科後科舉當輟輟兩科而復復則人材彬<lb/>
　彬矣後竟如其言<lb/>
金姬卜　湧幢小品李金兒章邱人從父得卜藝言皆<lb/>
　響應被俘入張士誠宫髙郵被圍䇿其必勝及士誠<lb/>
　據姑蘇則以為不可居且有大患士誠不聼且將册<lb/>
　為妃姬知不免遂閉目而逝後屢見夣于士誠妻亂<lb/>
　後為黙保其二子<lb/>
三殿當燬　卓異記永樂時三殿工畢上召刻漏博士<lb/>
<pb n="KR3j0187_WYG_018-6b"/>
　胡崙卜之曰明年某月某日午時當燬上怒囚之至<lb/>
　期獄卒報午過無火胡服毒死則午正三刻也殿果<lb/>
　焚<lb/>
筮復辟　明紀事本末上皇北狩隂遣使諭鎮守太監<lb/>
　裴富富私問卜者仝寅筮得乾之初九附奏曰大吉<lb/>
　可以賀矣龍君象也四初之應也龍潛躍必以秋應<lb/>
　以壬午浹嵗而更龍變化之物也庚者更也庚午中<lb/>
　秋車駕其還乎還則必幽勿用故也或躍應焉或之<lb/>
<pb n="KR3j0187_WYG_018-7a"/>
　者疑之也計七八年當必復辟故曰大吉<lb/>
狸七斤　異林胡宏善卜易有一人家暴富心疑宏為<lb/>
　設卦曰家有貍奴走入室是其祥也曰然曰狸形必<lb/>
　大稱之得幾斤曰七斤曰富及七載狸奴當去後果<lb/>
　然<lb/>
占勝兆　稗史彚編華亭沈昭陽善卜太宗時驛取至<lb/>
　京命於午門上布卦問英國公征南事昭陽占曰此<lb/>
　大勝之兆時正午當得㨗音至其時果有飛檄至報<lb/>
<pb n="KR3j0187_WYG_018-7b"/>
　安南平上大悦賜鈔幣<lb/>
籌易知赦　嘉靖注畧楊爵復繫又三年冬日爵籌易<lb/>
　與同繫者飲曰須盡此杯明日出矣是日大髙元殿<lb/>
　火火中恍呼爵名者遂併釋為民<lb/>
十八孩兒　明紀事本末李自成有卜者善河洛數名<lb/>
　宋獻䇿長不滿三尺獻圖䜟云十八孩兒當主神器<lb/>
　自成大喜拜軍師<lb/>
賜筮錢　程敏政集仝寅字景明英廟北狩占復辟日<lb/>
<pb n="KR3j0187_WYG_018-8a"/>
　月皆符將官之固辭乃命工鑄隂陽神靈四字為筮<lb/>
　錢十八文製牙盒貯之并金杯彩幣以賜<lb/>
九宫數　楊維禎集洪州矮張如矮瓠大帛深衣更雙<lb/>
　屨自言矮瓠不食酒惟貯先天九宫數<lb/>
瞽師　髙啟贈談鬼谷數瞽師詩瞽師得異傳相去逾<lb/>
　千春不為縱横説談數妙入神<lb/>
　　　異術<lb/>
識鷄卵　元史田忠良好學通儒雜家言世祖召至俄<lb/>
<pb n="KR3j0187_WYG_018-8b"/>
　指西序第二人謂忠良曰彼手中握何物對曰鷄卵<lb/>
　也果然又帝出獵駐輦召忠良曰朕有所遺汝知何<lb/>
　物還可復得否對曰其數珠乎明日二十里外當有<lb/>
　得而來獻者已而果然<lb/>
通鳥語　元史補遺瑪爾藏能通禽鳥語道其呼鳴之故<lb/>
　試之輙騐互見幼慧<lb/>
定相日　談薈元相哥元名桑哥拜相後延日者書桑<lb/>
　字令拆曰欲知相位久近曰木字十八也上有三個<lb/>
<pb n="KR3j0187_WYG_018-9a"/>
　十字當有四十八個月相哥不滿遂更今名復書相<lb/>
　字令拆曰目字横㸔又是四字横直只四十八個月<lb/>
　後果然<hi>按相哥桑哥俱應改僧格因載日者之言故仍其舊</hi>
鐵冠竒中　從信録鐵冠道人張中曾遇異人授以太<lb/>
　極數學太祖聞豫章受圍問何日當解中曰當在七<lb/>
　月丙戌暨報至乃乙酉蓋日官算厯是月差一日實<lb/>
　在丙戌解去其他竒中類如此<lb/>
秘記圖　明季遺聞大内有宻室劉誠意留秘記鐍鑰<lb/>
<pb n="KR3j0187_WYG_018-9b"/>
　甚固戒非大變勿啓崇禎癸未秋啓之柜中得繪圖<lb/>
　三軸第一圖繪文武官手執朝服披髪亂走第二圖<lb/>
　繪兵將倒戈窮民奔逃狀再展三圖圖像酷肖帝容<lb/>
　身穿白背心右足跣左足有履襪披髪中懸後煤山<lb/>
　之事皆符焉<lb/>
將臺見水　楊士竒集楊本精於遁法建文募才智之<lb/>
　士本應募授錦衣衛鎮撫時吳王撫軍一日本請王<lb/>
　出觀兵及登將臺見大水淼茫平階而一軍皆不見<lb/>
<pb n="KR3j0187_WYG_018-10a"/>
　本曰此水遁也<lb/>
預知兵起　卓異記熒惑守心岳池教諭程濟上言北<lb/>
　方兵起期在明年朝議以濟妄言將殺之濟曰陛下<lb/>
　幸囚臣至期無兵殺臣未晩也詔囚于獄至期靖難<lb/>
　兵果起<lb/>
自知當竄　獻徴錄宋琮洪武丁丑禮闈第一琮明於<lb/>
　易數謂其同進諸士曰旬月間翰林多罪琮其竄乎<lb/>
　後因西北人無登第者以試官狥私至主考劉三吾<lb/>
<pb n="KR3j0187_WYG_018-10b"/>
　等皆置於法琮以首舉連坐安置威虜衛<lb/>
土遁　白醉𤨏言正徳初有太監入京一老人附舟日<lb/>
　與歡洽俄賊報至老人曰無恐令散諸僕留一二人<lb/>
　侍戒勿言笑乃出小嚢以七挑其中物于舟首尾曰<lb/>
　可髙枕矣明晨賊騎皆四顧曰昨有龍衣船當泊此<lb/>
　今何之老人徐起收其物入囊而舟遂見或曰土遁<lb/>
　也<lb/>
拆榜字　霏雪錄洪武初參知政事劉某王某莅浙日<lb/>
<pb n="KR3j0187_WYG_018-11a"/>
　改拱北樓為來逺樓榜掲拆字者張乗槎視之曰三<lb/>
　日内主哀䘮之事如期王父母夫人皆病卒劉以事<lb/>
　坐法或問之張曰來者䘮字形逺者哀字形旁之一<lb/>
　㸃相結者泪㸃也<lb/>
望大將氣　王鏊集皇甫仲和善占土木之難敵騎逼<lb/>
　城下城中皆哭仲和登髙望曰雲頭向南大將氣至<lb/>
　冦將退矣明日楊洪等入援敵遂遁<lb/>
紅篋　明通紀金川門失守太監王鉞曰昔髙帝升遐<lb/>
<pb n="KR3j0187_WYG_018-11b"/>
　時有遺篋曰臨大難當發命急出之俄舁一紅篋至<lb/>
　四圍俱灌以鐵二鎻亦灌鐵程濟碎篋得度牒三張<lb/>
　袈裟帽鞋剃刀俱備建文帝乃即祝髪出亡<lb/>
卜骰子　本朝揆叙雜識閩鄭仰田有異術倪元璐與<lb/>
　温體仁忤將請告遇鄭于席上初未通名取骰子緋<lb/>
　四者予卜鄭曰京官四品而握印者非祭酒耶倪頷<lb/>
　之曰骰子骨所成而四面稜骨公必與當事忤姓名<lb/>
　𢃄骨字者又曰公欲歸乎得請矣骰體方類口四亦<lb/>
<pb n="KR3j0187_WYG_018-12a"/>
　類口乃回字也後果然<lb/>
相字　獻徴錄胡宏善相字有二士將赴試皆書立字<lb/>
　問得失宏云一當中一有服阻已而果然或問之宏<lb/>
　曰一問時適有人汲水而過水與立泣字也故知其<lb/>
　當有哭泣之戚一人問時偶有人立于旁成位字故<lb/>
　知其必中也<lb/>
聞撞木聲　庚巳編劉誠意遊吳門夜聞撞木聲則居<lb/>
　人上梁也曰吉日辰良上梁最宜問知是貧家僅數<lb/>
<pb n="KR3j0187_WYG_018-12b"/>
　楹屋嘆曰後日驟發必當更置此屋旺氣一去其衰<lb/>
　可待惜哉後果然<lb/>
審音術　甌江逸志富春孫君遇異人授以審音之術<lb/>
　周坦未第時偶坐市肆厲聲詬僕孫聞其聲往揖之<lb/>
　曰狀元何來耶周以紿已不答後果擢進士第一<lb/>
當西南事　明史稿朱爕元初官陜西遇一老人盡得<lb/>
　其風角占候遁甲諸術將别語爕元曰幸自愛異日<lb/>
　西南有事公當之矣後督雲貴廣西軍事安奢之難<lb/>
<pb n="KR3j0187_WYG_018-13a"/>
　皆平之<lb/>
　　　日者<lb/>
居官有火　獻徴錄古行翁王竒為諸生兼通星數之<lb/>
　學王郎中應煃問命翁曰是火氣太盛若官之南所至<lb/>
　必有火災後守台州三月郡中十室九燼王以疾去<lb/>
知瞽女貴　王世貞史傳郭公善日者言里中富翁有<lb/>
　女而瞽為推其支干曰是命當貴遂委禽焉自是家<lb/>
　益饒生仲子興封滁陽王<lb/>
<pb n="KR3j0187_WYG_018-13b"/>
不諳自命　李夣陽集副使周君善星命十中八九然<lb/>
　不諳自命華林之役有星命者實賊黨來談君命曰<lb/>
　美哉動罔不利君曰我刑殺太重無制其人曰夫刑<lb/>
　殺者利于兵者也遂决自攻賊竟死焉<lb/>
命舎磨蝎　髙啓集蘇文忠謂韓文公身生磨蝎宫而<lb/>
　已命亦居是宫故平生毁譽頗相似余景仰二公無<lb/>
　能為役而命亦舎磨蝎又與文忠皆生丙子是幸而<lb/>
　偶同也<lb/>
<pb n="KR3j0187_WYG_018-14a"/>
不對命　邵寳集古行翁善星數之學在金陵吏部官<lb/>
　欲黜二御史而問其命翁曰命豈宜問于公哉進退<lb/>
　人才固有不在命者不對而出<lb/>
多王侯命　明王文禄龍興慈記劉伯温往臨淮見人<lb/>
　皆英雄直諒與之算多王侯貴人命嘆曰天子必在<lb/>
　此不然何從龍者之衆耶<lb/>
焚禄命書　本朝勞大與甌江逸志蕭鳴鳯精於星學<lb/>
　以郡守罷歸遇比部張公璁以命叩之曰禄命書從<lb/>
<pb n="KR3j0187_WYG_018-14b"/>
　此可焚矣僕自揣位應至方伯而今如此君命不出<lb/>
　三年便應入相而君猶郎署也豈吾術未至耶後張<lb/>
　入京僅三載以議大禮至大拜既貴憶蕭言即起之<lb/>
　果仕至方伯<lb/>
拙運　耶律楚材詩拙運且淹童子役雄材宜作帝王<lb/>
　師<lb/>
　　　相士<lb/>
相子封侯　明史稿濠州郭山甫善相人太祖微時過<lb/>
<pb n="KR3j0187_WYG_018-15a"/>
　其家山甫相之貴不可言因謂諸子子興英曰吾相<lb/>
　汝曹皆可封侯者以此亟遣從渡江並遣女侍後封<lb/>
　皇寕妃<lb/>
視日不眩　霏雪錄洪武中有胡僧善相見四明袁廷<lb/>
　禮欲授其術乃令袁視日久之雜以黒白豆令㨂之<lb/>
　袁目不眩遂以其術傳之<lb/>
平世封侯　明封爵考石亨方面豐軀美髯及膝從姪<lb/>
　彪亦雄偉髯亦過臍嘗同貰酒相工遇之酒肆大竒<lb/>
<pb n="KR3j0187_WYG_018-15b"/>
　之曰今當平世奈何二人有封侯相後亨封武靖伯<lb/>
　彪封定逺伯<lb/>
酒肆趨拜　傳信錄燕王聞袁珙名召至王從貌類者<lb/>
　十餘人知珙飲酒肆亦入焉珙一見即趨王前拜曰<lb/>
　殿下何自輕如此王手止之命入宫悉屏左右珙俯<lb/>
　伏曰大王太平天子也臣逰燕市見諸將相接肩則<lb/>
　以大王之故也王大喜<lb/>
尚書骨法　雙槐嵗抄袁廷玉過鄞縣見婦人哭甚哀<lb/>
<pb n="KR3j0187_WYG_018-16a"/>
　曰夫戍當行遂往問其夫曰我金世忠也卜課度日<lb/>
　為强人以我代戍袁相之曰此尚書骨法也因厚贐<lb/>
　之囑曰他日無相忘金至戍所開卜肆以竒騐聞燕<lb/>
　邸召問靖難事卜吉多用其謀後至兵部尚書<lb/>
相王于　明史稿袁忠徹𫝊父相術相王文謂面無人<lb/>
　色法曰瀝血頭相于謙謂目常上視法曰望刀眼後<lb/>
　果如其言<lb/>
摩頂卜相　于謙集古春法師于予彌月時赴湯餅㑹<lb/>
<pb n="KR3j0187_WYG_018-16b"/>
　摩予頂曰此兒他日救時宰相<lb/>
子星滿容　泳化編徐昻初無嗣有相士王姓者言多<lb/>
　中曰君相不容嗣也徐後守西安途娶一嬖詰之故<lb/>
　家女也即焚券及之任擇士人嫁之後王生見之驚<lb/>
　曰君相異矣子星滿容詎非培徳所致乎後果育五<lb/>
　子<lb/>
識執扇兒　獻實袁尚寳忠徹相術妙天下盛琦少役<lb/>
　于劉指揮家袁見其執扇在旁謂劉曰善視此兒乃<lb/>
<pb n="KR3j0187_WYG_018-17a"/>
　進士知縣也後果業舉子登進士授無錫尹<lb/>
聖果圓　王守仁年譜公年十二于長安街遇相者有<lb/>
　鬚至下丹田聖果圓之語詳見鬚<lb/>
胖和尚　卓異記姚廣孝嘗逰嵩山佛寺遇袁珙珙相<lb/>
　之曰寧馨胖和尚乃爾耶目三角影白形如餓虎性<lb/>
　必嗜殺他日劉秉忠之流也廣孝大笑<lb/>
眉間氣　髙啓贈薛相士詩自言解相人視予難久藏<lb/>
　腦後骨已隆眉間氣已黄<lb/>
<pb n="KR3j0187_WYG_018-17b"/>
　　　地師<lb/>
當出異人　元史吳澄祖居南華蓋臨川二山之間望<lb/>
　氣者徐覺言其地當出異人<lb/>
禁聴野師　元典章郭貫上言江淮無知人多發掘坟<lb/>
　墓改售圖地或聴信野師妄以風水誑惑曰某山强<lb/>
　則某支富某水弱則某支貧以致輕發先塋請以此<lb/>
　同惡逆定罪野師責逐刑曹是其言著為令<lb/>
狐臥　芝園集李東陽父淳家貧業渡因渡一孝婦終<lb/>
<pb n="KR3j0187_WYG_018-18a"/>
　身不受直忽遇一老叟指一山視之曰此中狐臥處<lb/>
　善地也可以葬淳往果白狐稔睡不起驚狐去之而<lb/>
　葬訖復遇叟告之叟曰驚之而去後當中衰然汝子<lb/>
　不失為三公後果然<lb/>
擇黄土　潛確類書廖均卿精地理成祖擇夀陵久不<lb/>
　得吉壤均卿至昌平徧閲諸山擇黄土山最吉成祖<lb/>
　即日臨視封為天夀山授均卿以官<lb/>
萬馬騰空　卓異記王京兆某微時夣人授以一書曰<lb/>
<pb n="KR3j0187_WYG_018-18b"/>
　讀此可以衣緋翌日於道旁拾一書乃青烏家言遂<lb/>
　以其術顯文皇召見於房山指示所得地對曰此公<lb/>
　侯地耳更扈從至竇十郎故宅奏曰萬馬騰空而下<lb/>
　真龍穴也上從之今長陵是也<lb/>
金鎻玉鈎　湧幢小品舒梓溪微時嘗濟人之急除夕<lb/>
　聞鬼語曰銀環金鎻鎻簾捲玉鈎鈎後有形家者告<lb/>
　曰此中有大地為美女梳粧形有銀環金鎻珠簾玉<lb/>
　鈎先生念其與鬼語合遂葬其先人不數年廷試第一<lb/>
<pb n="KR3j0187_WYG_018-19a"/>
風水御史　明史稿萬厯時作夀宫于大峪山中有石<lb/>
　帝躬往視之終謂其吉御史柯挺因自言習葬法力<lb/>
　稱大峪之美獲督學南畿時稱風水御史<lb/>
出金𢃄　庚巳編長洲薛副使英祖墓在夷亭劉誠意<lb/>
　舟過之曰此地當出一繫金帶人時薛猶未達後果<lb/>
　然<lb/>
玉帶數條　筆麈正徳時樂長臧賢被寵給一品服相<lb/>
　傳本司門曾改方向有形家云此中當出玉帶數條<lb/>
<pb n="KR3j0187_WYG_018-19b"/>
　未幾上有所幸伶兒詔盡官之使入為鐘皷司後皆<lb/>
　賜玉<lb/>
　　　畫學<lb/>
進比干圖　元史順帝欲觀古名畫庫庫取郭忠恕比<lb/>
　干圖以進<lb/>
妙在界畫　虞集文永嘉王振鵬畫學妙在界畫運<lb/>
　筆和墨毫分縷柝左右髙下不失錙銖<lb/>
小弓彈粉　明都穆譚纂王叔明知泰安㕔事後有樓<lb/>
<pb n="KR3j0187_WYG_018-20a"/>
　對泰山叔明張絹素於壁毎興至輙一舉筆凡三年<lb/>
　而圖成時陳汝言為經厯一日大雪叔明欲改雪景<lb/>
　汝言曰當為小弓夾粉筆張滿彈之粉落絹上儼然<lb/>
　飛舞之勢相顧以為神叔明題其上曰岱宗宻雪圖<lb/>
　因贈陳<lb/>
西域才人　本朝查嗣瑮輯聞髙尚書畫在元時推為<lb/>
　第一危素贈詩云房山居士髙使君系出西域才超<lb/>
　羣周伯琦云西域才人畫似詩雲山髙下墨淋漓<lb/>
<pb n="KR3j0187_WYG_018-20b"/>
繪鑑　元史類編夏士良篤愛繪事賞鍳無毫髪爽<lb/>
　乃自史皇封膜而下訖于有元刋冗補闕為五卷名<lb/>
　圖繪寳鑑<lb/>
畫欵　明沈顥畫麈元以前畫多不用欵欵或隠之石<lb/>
　隙恐書不精有傷畫局後來書繪並工附麗成觀<lb/>
三絶圖　虞集詩注髙文簡公一日逰西湖見素屏<lb/>
　乗興畫竒石古木數日後文敏公為補叢竹後為楊<lb/>
　侍郎所得虞文靖公題詩其上此圖遂成三絶<lb/>
<pb n="KR3j0187_WYG_018-21a"/>
補摘𤓰圖　張羽集趙文敏家藏小李將軍摘𤓰圖厯<lb/>
　代寳之常倩胡廷暉同補暉私記其筆意歸寫一幅<lb/>
　質公公大驚賞謂其亂真<lb/>
畫解　元稗編陳汝言坐法臨刑猶從容作畫畫畢乃<lb/>
　就戮説者以兵解之法推之謂之畫解<lb/>
飛白體　真逸農田餘話古無畫葡萄者吳僧温日觀<lb/>
　於月下視葡萄影因以飛白書體為之明楊載題日<lb/>
　觀葡萄詩翠藤蟠屈那可辨但見滿紙生龍蛇<lb/>
<pb n="KR3j0187_WYG_018-21b"/>
詰金釧　元史岳柱八嵗觀畫陶母剪髪圖詰金釧可<lb/>
　以易酒詳見幼慧<lb/>
横披　許衡詩桃溪風景寫横披渾是秦人避亂時<lb/>
喜怒氣　元僧覺隠集吾嘗以喜氣寫蘭怒氣寫竹<lb/>
竹同八法　柯九思題魏公竹石詩石如飛白竹如籀<lb/>
　寫竹原於八法同<lb/>
手卷四家　吳梅村詞元人手卷四家中注謂倪元鎮<lb/>
　王叔明黄子久呉仲圭也<lb/>
<pb n="KR3j0187_WYG_018-22a"/>
寫逸氣　元史類編倪瓚自題其畫竹云人每愛予竹<lb/>
　予之竹聊以寫胸中逸氣耳豈復較其是與非哉<lb/>
紅袍垂釣　陸深隨筆宣廟喜繪事戴文進入京衆<lb/>
　工妬之嘗進秋江獨釣圖一紅袍人垂釣畫家惟紅<lb/>
　色為難文進獨得古法妬者奏曰大紅是朝廷品官<lb/>
　服以此釣魚甚失大體遂揮去<lb/>
工畫　筆麈宣憲二宗雅好畫品武英待詔精者頗多<lb/>
　然皆工畫也<lb/>
<pb n="KR3j0187_WYG_018-22b"/>
數年一幅　懸笥𤨏探王孟端中書山水名筆嘗退朝<lb/>
　黔國公呼之不應謂同行者曰此必與我索畫耳黔<lb/>
　公又造其第求之數年始作一幅曰吾不可直寄黔公<lb/>
　其西賔吾故人也吾寄之待彼與求耳<lb/>
詭翻墨汁　獻徴錄吳次翁亦稱小仙憲宗命作松風<lb/>
　圖詭翻墨汁信手塗抹而風雲生屏障間上嘆曰仙<lb/>
　人筆也李夣陽詩帝命待詔仁智殿有時半酣被召<lb/>
　見詭翻墨汁信手塗白日慘淡風雲變<lb/>
<pb n="KR3j0187_WYG_018-23a"/>
重元畫　王世貞集畫當重宋而三十年忽重元乃至<lb/>
　倪元鎮以逮明沈周價增十倍矣<lb/>
仁智殿　四友齋叢説國朝設仁智殿以處畫士一時<lb/>
　在院中者人物則蔣子成翎毛則邊景昭山水則商<lb/>
　喜石鋭馬軾李在倪端陳暹鍾欽禮王諤朱端然皆<lb/>
　畫家第二流人<lb/>
畫兼詩書　明薛岡筆餘吳中名畫如啓南徴仲伯<lb/>
　虎道復諸公後世珍之不在黄癡倪迂下以其皆文<lb/>
<pb n="KR3j0187_WYG_018-23b"/>
　人之筆無畫工色相更難在毎畫之中詩與書法無<lb/>
　不佳<lb/>
蜂蝶叢集　籓獻記荆王厚烇精繪事一日拂素圖蜀<lb/>
　葵移暴日中蜂蝶叢集花上拂之輙來其神妙動物<lb/>
　如此<lb/>
天真幽淡　明莫是龍畫説倪迂晚年聚精于畫一變<lb/>
　古法以天真幽淡為宗要亦所謂漸老漸熟者若不<lb/>
　從北苑築基豈容易到<lb/>
<pb n="KR3j0187_WYG_018-24a"/>
蒼潤　盛貢士時泰善畫家有小軒文徴仲題曰蒼潤<lb/>
　以盛畫法倪迂沈啓南贈詩有筆蹤要是存蒼潤畫<lb/>
　法還應入有無之句<lb/>
畫梅得米　宋濓集王冕善畫梅不减楊補之求者相<lb/>
　望以繒幅短長為得米之差<lb/>
賣畫為活　明詩話六如淪落明時恒賣畫為活其詩<lb/>
　有湖上水田人不要誰來買我畫中山之句<lb/>
渇苔攢苔　畫麈山石㸃苔水泉索線常法也叔明渇<lb/>
<pb n="KR3j0187_WYG_018-24b"/>
　苔仲圭攢苔是二氏一種學二氏以苔取肖鈍漢也<lb/>
俟時㸃苔　紫桃軒雜綴山水林石家以苔為眉目古<lb/>
　人極不草草嘗聞白石翁積畫一篋俱未㸃苔語人<lb/>
　曰今日意思昏鈍侯精明澄徹時爲之<lb/>
畫松馳聲　楊士竒題費同知松樹障子歌當代畫松<lb/>
　誰最精王紱卓廸俱馳聲两生以來鮮繼者鳳池周<lb/>
　璿新得名<lb/>
寫鳥用墨　李夢陽題林良畫鷹詩百餘年來畫禽鳥<lb/>
<pb n="KR3j0187_WYG_018-25a"/>
　後有吕紀前邉昭二子工似不工意吮筆决眥分毫<lb/>
　毛林良寫烏只用墨開縑半掃風雲黑水禽陸禽並<lb/>
　臻妙挂出滿堂皆動色<lb/>
真菊　明荘寶題計汝和墨菊詩郎中畫菊真是菊蒙<lb/>
　泉葡萄太常竹一時能事併馳聲豈真文章難繼續<lb/>
　自注天順中語云林良翎毛夏㫤竹岳正葡萄計禮<lb/>
　菊<lb/>
催賜金錢　吴偉業詩武宗供奉徐髯仙豹房夜直從<lb/>
<pb n="KR3j0187_WYG_018-25b"/>
　遊畋青熊蒼兕寫竒特至尊催賜黄金錢<lb/>
似龍眠　陳繼儒集丁南羽白描似龍眠所畫阿羅漢<lb/>
　像絲髪之間而眉睫意態畢具<lb/>
翎毛獨歩　蕭鎡詩宣徳年間邉景昭彩色翎毛稱獨<lb/>
　歩<lb/>
烟霜　董其昌集畫家烟景與霜景淆亂余未有以易<lb/>
　也丁酉冬燕山道上乃始悟之題詩驛樓末二句云<lb/>
　行人不到燕山道一種烟霜也自迷<lb/>
<pb n="KR3j0187_WYG_018-26a"/>
淡墨欹斜　白陽山人陳道復善畫尤好寫生一花<lb/>
　半葉淡墨欹斜非畫工可比<lb/>
題元兔圖　萬厯注畧上御文華殿取宣宗元兎圖示<lb/>
　史官令賦詩復命張居正而下三十五人皆親書於<lb/>
　軸并得自用圖記<lb/>
琳瑯照座　獻徴錄錢叔寳嗜讀書以其餘工繪事嘗<lb/>
　裒吳中先賢而像之各手錄其誌傳而聯綴之開卷<lb/>
　一室琳琅照座<lb/>
<pb n="KR3j0187_WYG_018-26b"/>
畫狀元　獻徴錄孝廟時復召見吳小仙命畫稱㫖賜<lb/>
　畫狀元印<lb/>
稱腕痛　袁凱咏朱澤民畫詩王卿巨公數見尋往往<lb/>
　閉門稱腕痛<lb/>
侵畫位　畫麈石田晚年題寫灑落毎侵畫位翻多竒<lb/>
　趣人多效之<lb/>
四齡善畫　明詩話陳章侯四齡見翁家新堊壁登案<lb/>
　畫關侯像長八九尺翁見下拜遂以室奉之<lb/>
<pb n="KR3j0187_WYG_018-27a"/>
朱竹　談薈朱竹古所無起于國初宋仲温在試院卷<lb/>
　尾以朱筆掃之故張伯雨有偶見一枝紅石竹之句<lb/>
　管夫人常畫懸崖朱竹一枝楊亷夫題其上云網得<lb/>
　珊瑚枝擲向篔簹谷<lb/>
江山圖　徐禎卿野聞太祖召畫工周元素令畫天下<lb/>
　江山圖于殿壁元素曰惟陛下草建規模臣再潤之<lb/>
　帝即操筆倏成大勢令加潤元素進曰陛下山河<lb/>
　已定豈可動揺帝笑而唯之<lb/>
<pb n="KR3j0187_WYG_018-27b"/>
挾畫工　明紀事本末夏主明昇遣使來聘太祖遣蔡<lb/>
　哲報之哲挾畫工同往圖其山川險易以獻太祖覽<lb/>
　而嘉焉遂為取遂伐蜀之張本<lb/>
畫像如塑　帝京景物畧西洋天主堂藻繢特異供耶<lb/>
　穌像其上畫像也望之如塑中國繢事所不及<lb/>
繡畫　李攀龍集許太安人生十嵗兼善繪事嘗曰<lb/>
　刺繡制形圖畫制意形致欲實意致欲虚並伎相發<lb/>
　若輟若起<lb/>
<pb n="KR3j0187_WYG_018-28a"/>
求古畫　明紀事本末嚴世蕃嘗乞古畫于王忬忬有<lb/>
　臨幅類真者以獻世蕃知之後竟殺忬<lb/>
　　　射<lb/>
貫松牌　元史張廷瑞為蠻夷部宣慰使叛蠻善飛鎗<lb/>
　聨松枝為牌自蔽廷瑞討之所射矢出其牌半簳蠻<lb/>
　驚曰何物弓矢如此之力即請服<lb/>
射雄　元史太祖與賊遇將戰二飛鶩至命綽哈射之<lb/>
　請曰為雄乎為雌乎帝曰雄一發墜雄賊大驚<lb/>
<pb n="KR3j0187_WYG_018-28b"/>
墜鵰　元史類編諤勒哲圖勒諸軍大獵以耀武令降<lb/>
　人縱觀之適一鵰翔空中諤勒哲圖引仰射鵰應弦<lb/>
　而墜賊大慴服<lb/>
洞虎喉　元史張珪少能挽强命中嘗從父出林中遇<lb/>
　虎珪抽矢直前虎人立遂洞其喉一軍盡歡<lb/>
剪栁　明周賔所識小編永樂時禁中有剪栁之戱<lb/>
　即射栁也陳繼儒云以鵓鴿貯葫蘆中懸桞上射<lb/>
　中輙飛出以飛髙為勝㑹于清明端午日名射栁<lb/>
<pb n="KR3j0187_WYG_018-29a"/>
折兩弓　典故紀聞都督武忠善射嘗使朝鮮國人請<lb/>
　閲兵忠挽弓輙嫌其弱並張兩弓折之會有雁横空<lb/>
　忠射之應弦而落<lb/>
墜翔鴟　楊士竒集平江伯陳瑄精騎射少侍大將出<lb/>
　郊遥望孤雁雜鵝羣命從者射不中公發一矢斃之<lb/>
　有翔鴟於上命公射應弦而墜<lb/>
勝十萬師　名世類苑鄱陽之戰友諒自督戰子興射<lb/>
　之死餘悉降上喜曰郭子興一箭勝十萬師<lb/>
<pb n="KR3j0187_WYG_018-29b"/>
三發三中　明紀事本末王守仁平宸濠張忠許泰軰<lb/>
　復以内㫖討濠餘黨忠泰自挟所長較射教塲乃强<lb/>
　守仁守仁故不得已應之忠泰笑守仁乃三發三中<lb/>
　北軍皆同聲呼躍<lb/>
折青絲　明王直射栁詩向風飛白羽和露折青絲<lb/>
　　　奕<lb/>
不能碁　泳化編故儼侍宣宗朝一日上命之圍棋對<lb/>
　不能問之對曰㓜時父師嚴只教讀書不學無益<lb/>
<pb n="KR3j0187_WYG_018-30a"/>
　之亊所以不能案獻徴錄作尚書福事<lb/>
消日　明世説李西涯躭奕何燕泉勸之李曰將何消<lb/>
　日<lb/>
老人指示　胡應麟剰言方子振小時嗜奕嘗于月下<lb/>
　見一老人示之由是海内遂無敵者<lb/>
以口對奕　湧幢小品韓苑洛之弟邦靖有竒質嘗與<lb/>
　客奕背坐不視局以口對奕者始終不差一着<lb/>
命終局　王世貞集盛寅以御醫入直宣宗幸内直房<lb/>
<pb n="KR3j0187_WYG_018-30b"/>
　時方奕弗及屏上命終局且授韻俾賦奕詩明日上<lb/>
　倚和焉<lb/>
不敢讓　卓異記劉璟文成仲子嘗至燕文皇與奕不<lb/>
　勝文皇曰卿獨不少讓我耶璟正色曰可讓處璟不<lb/>
　敢不讓不可讓處璟不敢讓後文皇登極璟對語猶<lb/>
　稱殿下遂下獄自經死<lb/>
用紙　震澤長語宣宗一日過城令内䜿覸閣老何為<lb/>
　曰方對奕問何以不聞落子聲對曰棊用紙上笑曰<lb/>
<pb n="KR3j0187_WYG_018-31a"/>
　何陋也明日賜象牙棊一副<lb/>
奕律　王思任奕律笞十贖銀五厘杖十贖銀一分徒<lb/>
　作愚徒之徒毎一年贖銀三錢不贖侍坐<lb/>
勝國手　陸深玉堂漫筆國初奕棋以江隂相子先為<lb/>
　國手鄞人樓得勝乃累勝子先得賜冠帶<lb/>
蚤知勝負　燕山叢錄閻子明善圍碁下子十餘便知<lb/>
　勝負所在終日對局令再布不差一子隆萬間推為<lb/>
　第一<lb/>
<pb n="KR3j0187_WYG_018-31b"/>
敗中有勝　楊慎集諺曰敗棋有勝著惜乎當局者迷耳<lb/>
對奕救災　龍興慈記聖祖賜劉誠意一金𤓰曰撃門<lb/>
　椎有急則撃之一夕夜將半撃門而入曰睡不安思<lb/>
　聖上奕碁耳命對奕俄頃報太倉災命駕往救劉止<lb/>
　之曰且奕先遣一内使充乗輿往遂如言回則内使<lb/>
　已斃車中矣<lb/>
怕死貪生　明郭登棊詩怕死貪生錯認真運籌多少<lb/>
　費精神㸔來總是爭閒氣笑殺旁觀䄂手人<lb/>
<pb n="KR3j0187_WYG_018-32a"/>
添燭了殘　黄庚詩分茶醒酒客添燭了殘棋<lb/>
　　　篆刻<lb/>
比紹之　王世貞集童叟善書工鐫刻文待詔毎書石<lb/>
　非叟刻不快待詔曰吾不能如鍾成侯戴居士手自<lb/>
　登石童生非吾茅紹之耶紹之者趙文敏客也<lb/>
才子圖石　唐寅傳伯虎文章風采照耀江表圖其石<lb/>
　曰江南第一風流才子<lb/>
片石金價　李維貞集何主臣以篆刻名東南一時無<lb/>
<pb n="KR3j0187_WYG_018-32b"/>
　軰設而人益重之片石與金同價<lb/>
刀芒森立　黄汝亨集鐫古篆如作古詩政使筆慧刀<lb/>
　瘢兩兩俱化為佳予所見何雪漁篆刻筆筆皆古人<lb/>
　而刀芒森立睨視流軰<lb/>
擢尚寳卿　明史稿進士郭琮由主事以篆刻為中人<lb/>
　所引擢尚寳少卿日與市井工技趨走闕廷<lb/>
守三寸鐵　吳寛題何刻工卷詩百年獨守三寸鐵姓<lb/>
　名與石同貞堅<lb/>
<pb n="KR3j0187_WYG_018-33a"/>
銅章　王世貞謝人刻五湖長銅章詩銅章仍再錫知<lb/>
　我莫如君果署五湖長應須十賚文<lb/>
　　　算法<lb/>
算術一藝　元史王恂善算術裕宗問焉曰算數六藝<lb/>
　之一定國家安人民乃大事也<lb/>
誦年加减　國學事跡許衡為祭酒欲令諸生習學算<lb/>
　術遂自唐堯戊辰至元壬申凡三千六百五年編其<lb/>
　世代厯年為一書俾諸生誦其年數而加减之<lb/>
<pb n="KR3j0187_WYG_018-33b"/>
問答算數　元史至元間初立太史局治厯皆司天臺<lb/>
　子太史王恂問以算數莫能對獨齊履謙隨問隨<lb/>
　答恂大竒之<lb/>
洞淵九容　元李冶測圓海鏡序予自幼善算數恒病<lb/>
　考圓之術例出牽强後得洞淵九容之説日夕玩之<lb/>
　遂衍為一百七十問<lb/>
廢算法　明鄭善夫請改厯元䟽本朝算法既廢户部<lb/>
　考校數嵗限取數人又止于算錢榖户口此在九章<lb/>
<pb n="KR3j0187_WYG_018-34a"/>
　尚未得其一也<lb/>
自撥盤珠　明李開先集唐順之至廬州適府有算粮<lb/>
　事唐子乃索善算者十餘人人各與一數算訖記其<lb/>
　概只數字凡三四易自撥盤珠毎一數亦只記數字<lb/>
　不移時而一府錢糧數目清矣老書算咸驚其神速<lb/>
精明九數　明從信錄博士元統奏言郭伯玉精明九<lb/>
　數願徴令推算以昭一代之制<lb/>
　　　雜技<lb/>
<pb n="KR3j0187_WYG_018-34b"/>
見魏徴像　元史劉元從阿爾尼格學西天梵相稱絶藝<lb/>
　大都作東嶽廟元造神聖帝像巍巍然有帝王之度<lb/>
　其侍臣像乃若憂深思逺者始元欲作侍臣像久之<lb/>
　未措手適閲秘書圖畫見唐魏徴像瞿然曰得之矣<lb/>
　非若此莫稱為相臣者遂走廟中為之即日成<lb/>
繡工　元史閩俗滛巧文繡局多取良家女充繡工范<lb/>
　梈為閲海道知事作詩歌述其弊後得罷遣<lb/>
賞蹴踘　元通鑑有近臣蹴踘帝前命出鈔十五萬貫<lb/>
<pb n="KR3j0187_WYG_018-35a"/>
　賜之阿實克布哈曰以蹴踘而受上賞則竒技滛巧之<lb/>
　人日進而賢者日退矣<lb/>
織御容　元史原廟御容皆阿爾尼格織錦為之圖畫弗<lb/>
　及<lb/>
鍼灸像　元史阿爾尼格以心為師知畫塑鑄金之藝帝<lb/>
　以明堂灸銅人嵗久闕壊無能修完之者命新之後<lb/>
　新像成闗鬲絡脉皆備金工嘆其大巧<lb/>
烟火　野獲編世宗居永夀宫冬夜火大作凡乗輿服<lb/>
<pb n="KR3j0187_WYG_018-35b"/>
　御及先朝異寳悉燼相傳上是夕被酒與尚美人于<lb/>
　貂帳下試小烟火延灼遂熾趙孟頫贈放烟火者詩<lb/>
　人間巧藝奪天工煉藥燃脂清晝同栁絮飛殘鋪地<lb/>
　白桃花落盡滿階紅<lb/>
泥金畫漆　張弼集義士楊塤父為漆工宣徳間嘗遣<lb/>
　人至倭國傳泥金畫漆之法以歸塤習之更出已意<lb/>
　以五色金鈿並施物色各稱倭人見之亦齚指稱嘆<lb/>
　蓋其天資敏妙即一藝亦絶古今也<lb/>
<pb n="KR3j0187_WYG_018-36a"/>
指鳥而下　髙啓集南宫生吳人博涉書傳喜撃劍走<lb/>
　馬尤善彈指飛鳥下之<lb/>
壘石　吳偉業集張南垣少學畫好寫人像兼通山水<lb/>
　遂以其意壘石最工董元宰陳仲醇亟稱之曰江南<lb/>
　諸山土中戴石一峯仲圭常言之南垣知夫畫脉者<lb/>
　也<lb/>
補鍋　卓異記補鍋匠不知何許人往來䕫慶間所至<lb/>
　不過三日必去有欲學補鍋者即教之不索謝但令<lb/>
<pb n="KR3j0187_WYG_018-36b"/>
　負擔從一日于市逢馮翁相顧愕然已復相持哭哭<lb/>
　已乃相牽入深山中<lb/>
葉子譜　潘之恒葉子譜題詞葉子古貝葉之遺製其<lb/>
　法始于崐山初用水滸傳中名色為角牴戲耳後為<lb/>
　馬掉<lb/>
數錢葉　汪道昆數錢葉譜語云河間姹女工數錢夫<lb/>
　錢無盡藏數無窮極工者為誰惟不貪乃能工故有<lb/>
　取于介士<lb/>
<pb n="KR3j0187_WYG_018-37a"/>
演義　吳偉業集栁敬亭善談論或問生何師曰<lb/>
　吾師乃儒者雲間莫後光莫君之言曰夫演義雖<lb/>
　小技其以辨性情考方俗形容萬類不與儒者異<lb/>
　道栁生退揣摩數月莫君望見驚起曰子得之矣目<lb/>
　之所視手之所倚足之所跂言未發而哀樂具乎其<lb/>
　前此説之全矣<lb/>
治犀玉　觚不觚錄吳中陸子岡之治玉鮑天成之治<lb/>
　犀朱碧山之治銀趙璧之治錫馬勲治扇周治治商<lb/>
<pb n="KR3j0187_WYG_018-37b"/>
　嵌及歙吕愛山治金王小溪治瑪瑙蔣抱雲治銅皆<lb/>
　比常價再倍也<lb/>
昊十九　明雜記浮梁人昊十九善製磁器士大夫多<lb/>
　與之逰時人語云成窑太薄永窑厚天下馳名昊十<lb/>
　九<lb/>
<pb n="KR3j0187_WYG_018-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0187_WYG_018-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元明事類鈔卷十八<lb/>
</p>
<p>
</p>
  </div>
</body>
</text>
</TEI>
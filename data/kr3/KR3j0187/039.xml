<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元明事類鈔卷三十九</head> <lb/>
    <p>
<pb n="KR3j0187_WYG_039-1a"/>
欽定四庫全書<lb/>
　元明事類鈔卷三十九<lb/>
　　　　　　　　　　　監察御史姚之駰撰<lb/>
　　鱗介門<lb/>
　　　龍<lb/>
龍岀井　元史順帝時太子寝殿後井中有龍出光熖<lb/>
　爍人<lb/>
玉虬殻　元氏掖庭記大徳間尾洒夷於清源洞得一<lb/>
<pb n="KR3j0187_WYG_039-1b"/>
　物皮薄可照玉色愛人或紅或緑暑月對之凉氣自<lb/>
　生遣人貢之有一胡僧曰此斑花玉虬殻也<lb/>
穴地出　元通鑑至元十四年春大雨羣龍皆穴地變<lb/>
　化而出者無數識者知為天發殺機也<lb/>
龍壇　范梈龍壇記延祐元年旱禱之龍壇雨三日乃<lb/>
　以樂龍之章俾世世歌以承祀<lb/>
龍挂　輟畊録至正乙未秋㰎李東馬橋上白龍挂盲<lb/>
　風怪雨壞民居五百餘所大木盡㧞溪水直立不一<lb/>
<pb n="KR3j0187_WYG_039-2a"/>
　年其地為戰鬬之所<lb/>
卵如頷珠　虞集龍卵詩入眼圓如頷下珠也知靈物<lb/>
　化生殊<lb/>
祀龍絲　元史順帝時天雨氂京師長尺許或言於帝<lb/>
　曰龍絲也命拾而祀之<lb/>
得龍首　明紀事本末潘季馴築髙家堰成一夕黄浦<lb/>
　涸得龍首以獻其大専車時以比龍首渠云<lb/>
對應龍　玉堂叢話景陵閲畫見龍有翼而飛者遣問<lb/>
<pb n="KR3j0187_WYG_039-2b"/>
　之閣中史官陳繼對曰龍有翅而飛曰應龍詳見博物<lb/>
龍姑朝　談薈俞震齋精於符籙一日有老媪謁曰某<lb/>
　山龍母也行雨失律刼在日午望相救俞曰能幻形<lb/>
　小之乎媪作蜿蜒俞取投盂中覆以令牌湏㬰風雷<lb/>
　迭擊過午乃息龍出仍化為媪曰他日祈雨當効力<lb/>
　於是每六月初旬有暴風疾雨由南而北人謂龍姑<lb/>
　朝俞云<lb/>
龍卵　懸笥瑣探成化五年河决杏花營有一卵浮於<lb/>
<pb n="KR3j0187_WYG_039-3a"/>
　河大如人首下鋭上圓質青白微具五色以手撼之<lb/>
　汩汩作水聲或曰此龍卵也元珠占法江湖見龍卵<lb/>
　主大水<lb/>
龍有欲　明紀事本末徐有貞治河築一决口下木石<lb/>
　則若無者怪之叩一山僧僧徐曰聖人無欲有貞沉<lb/>
　思竟日悟曰僧言龍有欲也此有龍穴吾聞龍惜珠<lb/>
　當有以制之鐵能鎔珠乃鎔鐵數萬斤沸而下之龍<lb/>
　徙而决口塞<lb/>
<pb n="KR3j0187_WYG_039-3b"/>
龍墳　湧幢小品龍墳在秀水縣永樂間村氓往往得<lb/>
　龍骨貨之問有龍角否曰有時左璫方採珍異遂檄<lb/>
　縣往掘之初入見有狀如金剛神者數輩俄見風化<lb/>
　盡惟餘骨耳遂得龍角齒牙凡數十艦獻於朝<lb/>
龍奴　明朱秉器楮談雲南山澗多潛龍昆明有烏龍<lb/>
　潭元時僧阿咱爾能降之龍化為青衣童子随僧住<lb/>
　坐呼為龍奴農負樵汲無不聴命數年龍苦之竊數<lb/>
　珠逃去<lb/>
<pb n="KR3j0187_WYG_039-4a"/>
猪婆龍　雲濤小說金陵上清河一帶善崩明太祖患<lb/>
　之皆云猪婆龍窟於下故耳時工部欲聞於上然疑<lb/>
　猪犯國姓輙駕稱大白黿為害上惡同元字命漁者<lb/>
　捕之殺黿㡬盡金陵人乃作語曰猪婆龍作殃癩頭<lb/>
　黿頂缸<lb/>
真龍傳神　呉寛題宣廟畫龍詩所翁好龍非好真真<lb/>
　龍自為龍傳神<lb/>
　　　魚<lb/>
<pb n="KR3j0187_WYG_039-4b"/>
獺獻魚　元史胡光遠母喪廬墓一夕夢母欲食魚晨<lb/>
　起將求之見生魚五尾列墓前隣里方聚觀見有獺<lb/>
　出草中浮水去知是獺所獻<lb/>
天隕魚　輟畊録至正中上海縣牧羊兒聞頭上恰恰<lb/>
　聲仰視之流光中隕一魚長僅盈尺是日晴無隂雲<lb/>
　亦無雕鸛之類是可怪也或曰志有云天隕魚人<lb/>
　民失所之象<lb/>
魚千斤　元史類編納延故地素産魚世祖命立城名<lb/>
<pb n="KR3j0187_WYG_039-5a"/>
　曰肇洲以劉哈喇為宣慰使一日得魚九尾皆千斤<lb/>
　遣使來獻<lb/>
氷水魚　元戴表元詩氷水魚肥供白鮓<lb/>
魚苖　元食貨志額外課有漆課栁課竹葦課魚苖課<lb/>
鯉躍舟　元史龎遵母病思食魚求之市不得歸途嘆<lb/>
　恨忽有鯉躍入其舟作羮以獻<lb/>
鏤晶養魚　元氏掖庭記雅克特穆爾於第中起水晶亭<lb/>
　亭四壁以水晶鏤空貯水養五色魚剪綵為白蘋紅<lb/>
<pb n="KR3j0187_WYG_039-5b"/>
　蓼置水上<lb/>
魚秧　陶宗儀詩徑分黄菊本池種白魚秧<lb/>
鮫卵兼斤　楊維楨詩鮫卵兼斤傳海上鮫人一尺立<lb/>
　階前<lb/>
鯉三十五　明興襍記帝潛龍時漁于川一日獲鯉三<lb/>
　十五有陳四者來戱以魚罩罩聖躬竟竊其五及即<lb/>
　位一日問劉誠意享位㡬何對曰以數言當三十有<lb/>
　五又其間五嵗假之他人上忽思竊魚事其數允合<lb/>
<pb n="KR3j0187_WYG_039-6a"/>
　召陳至將殺之因述漁事上曰吾忘之為何地陳曰<lb/>
　烏龍潭也上曰吾鄊焉有此陳曰臣嘗于此罩烏龍<lb/>
　故名也上喜其對釋之後洪武之紀并革除年果符<lb/>
　其數<lb/>
獻鰳　湧幢小品葛原以布衣詣闕獻鰳魚百尾時髙<lb/>
　皇法嚴衆為危之及至乃大悦問之曰魚美何如對<lb/>
　曰魚美但未進不敢嘗耳又大悦賜一尾還之其後<lb/>
　嵗貢九十九尾著為令<lb/>
<pb n="KR3j0187_WYG_039-6b"/>
禱江得鰣　玉堂叢話董璘為編修以母老歸養母病<lb/>
　思鰣魚時無鬻者即詣鎮江禱於神命漁人舉網忽<lb/>
　得一鰣以歸<lb/>
魚腹字　耳談隆慶中京師顯靈宫道士買一魚腹有<lb/>
　秦白起三字<lb/>
昻頭鱔　獻徴録張昺知<graphic n="KR1459" url="https://raw.githubusercontent.com/kanripo/KR-Gaiji/master/images/KR1459.png" mimeType="image/png"/>山民有食鱔忽死者皆疑<lb/>
　其妻殺之械繫逾年公至恍惚有緑袍烏巾者語曰<lb/>
　吾某鄊土地民某本中鱔毒而殂非婦罪也公欲驗<lb/>
<pb n="KR3j0187_WYG_039-7a"/>
　之但置鱔於水昻頭出二三寸者必殺人言訖不見<lb/>
　公如言得昻頭鱔以死囚試之婦寃遂白<lb/>
巨魚促值　四友齋叢說武皇在揚州釣得巨魚顧江<lb/>
　彬戱曰此值㡬何彬曰五百金時知府蔣瑶不佞權<lb/>
　貴遂請以魚畀即促償值甚急公乃脫夫人簪珥及<lb/>
　綈絹服負進以償上大笑曰酸儒去耳<lb/>
日食蒸餅　紫桃軒襍綴正徳中南城金魚日食蒸餅<lb/>
　白麵二十斤<lb/>
<pb n="KR3j0187_WYG_039-7b"/>
覓魚嗛　李夢陽集于謙死人咸驚而疑而涕泣語曰<lb/>
　鷺鷥氷上走何處覓魚嗛<lb/>
聴魚聲　海味索隠黄魚一名石首土人從小滿節候<lb/>
　黄魚㪚子在海洋中魚貫串若山而過商人倩魚師<lb/>
　聴魚聲乃報有㡬里云因舉網或得千萬頭或空不<lb/>
　得呉偉業詩採鮮諸俠少打鼓伐蔵氷五月三江去<lb/>
　千金一網能<lb/>
飛魚　明孫作集暨人航海得飛魚於黒水洋其長二<lb/>
<pb n="KR3j0187_WYG_039-8a"/>
　寸頥兩鬐各長廣寸餘張為兩翅海風發從波濤飛<lb/>
　集船上如燕雀既止則不能入水<lb/>
玉盆小魚　筆麈文華殿東一室乃上所遊息一日同<lb/>
　講臣入視見忩下一几几上設少許書籍又一二玉<lb/>
　盆盆中養寸許小金魚乃上所玩弄也<lb/>
紅魚變白　談薈仁和張問渠母畜朱魚二十餘頭已<lb/>
　久母没問渠不忍往視皆變為白以為魚變色無異<lb/>
　也及去喪之日魚復變赤人謂孝感所致<lb/>
<pb n="KR3j0187_WYG_039-8b"/>
與時變遷　屠隆金魚箋金魚随人好尚與時變遷初<lb/>
　尚純紅純白繼尚金鞍錦被諸色又有堆金砌玉落<lb/>
　花流水隔斷紅塵蓮臺六瓣等<lb/>
銀魚　明趙南星詩長安嵗晩雪霜頻林下應知忘故<lb/>
　人此日音書那不寄銀魚冬笋未嘗新<lb/>
上白鰷　王衡錢江詩桃花浪起衝沙破恰好東風上<lb/>
　白鰷<lb/>
銀鱗細骨　何景明鰣魚詩五月鰣魚已至燕荔枝<lb/>
<pb n="KR3j0187_WYG_039-9a"/>
　盧橘未應先銀鱗細骨堪憐汝玉箸金盤敢望傳<lb/>
時裏白　王鏊洞庭兩山賦水族則時裏之白繪殘之<lb/>
　銀<lb/>
羮湯罷魚　明宫女曹静照詩閱遍司農水旱書君王<lb/>
　減膳復齋居御厨阿監新承㫖明日羮湯不進魚案<lb/>
　此思陵宫詞也<lb/>
猩紅數㸃　王世貞朱魚詩猩紅數㸃媚清泠晴藻香<lb/>
　萍度此生<lb/>
<pb n="KR3j0187_WYG_039-9b"/>
金鱗　商輅謝人送金魚啓恵我瑶品饋以金鱗乍注<lb/>
　清泉漸投芳餌見游泳之自得知升斗之水可生羨<lb/>
　浮沉之相忘喜風波之患不作<lb/>
　　　蛇<lb/>
蛇入穴　山堂肆考元安童為丞相歸里見一大蛇走<lb/>
　入穴中令人掘之得一窖白銀安曰此天與我必與<lb/>
　諸人乃召鄉里貧弱者盡㪚賑之人稱天公宰相<lb/>
蜿蜒衣被　元史何實氣節不凡家人常入卧内見一<lb/>
<pb n="KR3j0187_WYG_039-10a"/>
　青蛇蜿蜒衣被中駭而視之乃實也<lb/>
四跗蛇　西使記竒拉爾城所産蛇皆四跗皮如鯊魚<lb/>
蛇數車　元史至元中懷仁縣河岸崩有蛇大小綰結<lb/>
　可載數車<lb/>
小青　元史吕思誠為蓨縣尹天旱道士持青蛇曰盧<lb/>
　師谷小青謂蛇也禱之即雨思誠以其惑人殺蛇逐<lb/>
　道士雨亦随至<lb/>
骨咄犀　輟畊録骨咄犀大蛇之角也觧蠱毒如犀角<lb/>
<pb n="KR3j0187_WYG_039-10b"/>
　松漠紀聞骨咄犀紋如象牙帶黄色為無價之寳<lb/>
族蟒　九朝埜記方希直治先墓有大蟒窟塚中生聚<lb/>
　殆至數千萬衆議殱之公夜夢黒衣嫗拜懇曰聞公<lb/>
　將滅吾族幸舍之當報徳不然公能族我我亦能族公<lb/>
　又曰吾舉族來矣方顧嫗後男女無數然竟不許後<lb/>
　公嬰烈禍蛇孽亦足徴也<lb/>
蟒伏劍　嘉靖注畧宫中有巨蟒陶仲文以水噀之蟒<lb/>
　伏劍而死以是得幸<lb/>
<pb n="KR3j0187_WYG_039-11a"/>
䕶龍　王世貞集曇陽大師神遊攜靈蛇歸家人乍見<lb/>
　怪之蛇馴不動師曰是雖業蟲而識不昧因攜之謁<lb/>
　集道宫真君錫名曰䕶龍<lb/>
射妖蛇　明黄瓚集張恵為御史過池州至察院僕曰<lb/>
　此處有妖蛇來時如風聲公曰來時可報我至期公<lb/>
　挾弓矢出門望蛇連發數箭蛇不下令取蓆薦于樹<lb/>
　下燔之良久蛇墜聲如倒牆公曰縣有妖蛇必非良<lb/>
　吏召貴池縣官笞之<lb/>
<pb n="KR3j0187_WYG_039-11b"/>
五里蛇　簪雲樓襍記萬厯間沈某撫滇一叅將貌甚<lb/>
　醜怪厥首僅存白骨問之曰曾夜歸為風攝去身如<lb/>
　坐丹爐中且腥穢逼人某疑入蚺蛇腹矣亟抽刀剖<lb/>
　之約厚五六尺任此蛇奔躍數十里經時纔出而蛇<lb/>
　已死某通體殷紅頰上皮肉俱盡半載方愈此蛇約<lb/>
　長五里云<lb/>
兠鍪蛇　剪勝野聞太祖常濯於潭有五蛇就之一日<lb/>
　戰畢又見乃掩以兠鍪後戰勝祭甲胄有白龍自兠<lb/>
<pb n="KR3j0187_WYG_039-12a"/>
　鍪中出詳見甲胄<lb/>
索蛇為食　明襍記田州女土官瓦氏嘉靖中調之征<lb/>
　倭至蘇州索有司捕蛇為軍中食旋敗倭于王江涇<lb/>
　時人語曰花瓦家能殺倭腊而啖之有如蛇<lb/>
蛇菩薩　西樵野記西山寺有二青蛇客至僧呼蛇以<lb/>
　酒肉飼之輙引喙出入無憚謂之曰蛇菩薩<lb/>
遶䕶帳外　明通紀英宗䧟北營乜先雪夜令人行刺<lb/>
　其人見一大蟒蛇繞䕶帳外畏怖而去自是稍加敬<lb/>
<pb n="KR3j0187_WYG_039-12b"/>
　禮<lb/>
六足蛇　湧幢小品萬厯丙戌建昌民于山逢一巨蛇<lb/>
　頭端一角六足如雞距見人不噬亦不驚識者曰此<lb/>
　肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>也既而果大旱<lb/>
斬蛇以狥　明紀事本末汪喬年于陜西發李自成先<lb/>
　冢得小蛇即斬蛇以狥互見冡墓與此小異<lb/>
　　　龜<lb/>
龜塔　輟畊録嘗見一㺯百禽者蓄龜大小七枚置几<lb/>
<pb n="KR3j0187_WYG_039-13a"/>
　上擊鼔以使之則第一等大者先依第二等者登其<lb/>
　背直至第七等小者登第六等之背乃竪身直伸其<lb/>
　尾向上宛如小塔狀謂之龜塔<lb/>
九尾龜　楊允孚集萬嵗山有九尾龜<lb/>
來龜　顧瑛來龜軒詩序余避難歸玉山佳處無失忽<lb/>
　於空庭有神龜大將尺餘不知所來乃添一小軒扁<lb/>
　曰來龜以符其兆<lb/>
神龜賦　懸笥瑣談王汝玉作神龜賦上親定為第一<lb/>
<pb n="KR3j0187_WYG_039-13b"/>
　召觧學士謂曰汝玉賦第一卿次之何也縉曰汝玉<lb/>
　文辭甚妙臣實不能勝上喜<lb/>
金龜　湧幢小品嘉靖四年興寧縣金龜見長丈餘金<lb/>
　光四射所過田陂皆壞是嵗大稔<lb/>
獻白龜　明紀事本末浙江總督胡宗憲獻芝草五白<lb/>
　龜二不數日白龜亡上曰天降靈物固處塵寰不久<lb/>
　也<lb/>
作人言　談薈嘉靖間楓橋瘍醫龔家大龜作人言<lb/>
<pb n="KR3j0187_WYG_039-14a"/>
五色龜　明史藳世宗好道王金偽為五色龜以獻帝<lb/>
　大喜<lb/>
白龜飛去　雅俗稽言明孝陵開壙時有白龜十餘皆<lb/>
　飛去僅獲一頭頃變為石龜用銅繩鎖入匣内置殿<lb/>
　中香案上至今猶存朱國祚謁孝陵詩靈龜玉殿飛<lb/>
　十九<lb/>
蘄龜　明陶允宜蘄龜詩千年龜小象圍棋其甲翠緑<lb/>
　毛毰毸置之盆水生漣漪蚊蠅遠避塵自離<lb/>
<pb n="KR3j0187_WYG_039-14b"/>
　　　蟹<lb/>
蟹厄　元髙徳基平江紀事大徳丁未呉中蟹厄如蝗<lb/>
　平田皆滿稻穀蕩盡呉諺蝦荒蟹亂正謂此也<lb/>
收團尖　元張憲送蟹詩泖田秋霽稻未鐮葦箔竹籪<lb/>
　收團尖紅膏溢齒嫩乳滑脆美簇簇橙絲甜<lb/>
蟹背書名　明世說世廟見蟹行地問何物左右以蟹<lb/>
　對取看背有字曰桂蕚張璁跡之乃太監崔文所書<lb/>
　謂二人横行也文謫南京<lb/>
<pb n="KR3j0187_WYG_039-15a"/>
渾身甲胄　靳史李西涯程篁墩同以神童朝見適直<lb/>
　隸貢蟹至英廟即試以對句曰螃蟹渾身甲胄程應<lb/>
　聲曰鳳凰遍體文章李伏地徐對曰蜘蛛滿腹絲綸<lb/>
　俱賜寳鏹而出後李出入館閣四十年而程終於學<lb/>
　士竟如其對云<lb/>
禱息蟹患　明王瓊集白思明為嘉定令濵海地多産<lb/>
　蟛<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>狀如小蟹横行㟁塍間為苖害不減蝗災公為<lb/>
　文躬祭海神害随息<lb/>
<pb n="KR3j0187_WYG_039-15b"/>
蟹如錢　劉基活水源記中有石蟹大如錢<lb/>
濶盈尺　明王承父詩偶過楊栁橋西宅魚罩蟹籪當<lb/>
　門立船頭活蟹紫堪擊重欲滿斤濶盈尺<lb/>
沫噴濤沸　明鄭明選蟹賦負元甲以自衞兮持雙鉞<lb/>
　以為兵流沫噴而濤沸兮明眸矗而星光<lb/>
字換　徐渭錢王孫餉蟹詩鯫生用字換霜螯待詔將<lb/>
　書易雪糕併是老饕營口腹省教半李奪蠐螬<lb/>
圓豪　山家清供圓臍膏尖臍螯秋風髙圓者豪羮以<lb/>
<pb n="KR3j0187_WYG_039-16a"/>
　蒿尤可饕<lb/>
　　　蝦<lb/>
虎銜蝦　明張含集春秋推災度云四方煩擾衆氓失<lb/>
　恩則虎銜魚矣禺山子曰奚翅魚乎今恐不免於銜<lb/>
　蝦也<lb/>
鬚交　雅俗稽言蝦鬚相交<lb/>
蝦十丈　王鏊海蝦圖詩有魚如屋鱟如帆蝦最細㣲<lb/>
　猶十丈<lb/>
<pb n="KR3j0187_WYG_039-16b"/>
蝦鬚三尺　呉偉業集太倉城南為海漕市舶之所帆<lb/>
　檣燈火歌舞之音不絶蝦鬚三尺海人七寸以至形<lb/>
　諸篇什<lb/>
空中為燈　閩小紀傳閩中龍蝦大者重二十餘斤鬚<lb/>
　三尺餘作杖海上人習見之有空其肉作燈者<lb/>
蝦眼赤　明袁中道詩水生蝦眼赤霞過雁翎紅自注<lb/>
　漁人云蝦眼赤則水漲<lb/>
如目蝦　湯顯祖集凡今之人如海母目蝦随人浮沉<lb/>
<pb n="KR3j0187_WYG_039-17a"/>
　都無靣目方稱盛徳<lb/>
　　　蛙<lb/>
朱篆禁蛙　輟畊録信州南池百畆毎春夏之交群蛙<lb/>
　聒耳逹嚕噶齊告真人張與材治之乃朱書符篆新<lb/>
　瓦上使人投池中戒之曰汝蛙無再喧自是寂然<lb/>
相負行　湧幢小品世宗時有蟇數百萬大小相負自<lb/>
　髙郵蛤蜊壩過人皆礙足不能行入興化界識者以<lb/>
　為水徵<lb/>
<pb n="KR3j0187_WYG_039-17b"/>
蛙分枕席　王世貞集仲芳所止獄舍卑甚又久雨蛙<lb/>
　黽分枕席而卧<lb/>
謀蝕月　劉基聴蛙詩旅人懷憂實無寐遭此强聒胡<lb/>
　為者得非作姦謀蝕月無奈聚訟騰驩詫<lb/>
鋭首皤腹　明楊廉夢蛙賦須㬰就枕夢一緑衣鋭首<lb/>
　皤腹跳梁而趨問其姓名答曰世居婁國僻處濘淖<lb/>
　在晉有官私之分在齊有鼓吹之號予實苖裔非敢<lb/>
　濫冐<lb/>
<pb n="KR3j0187_WYG_039-18a"/>
白如玉　談薈瑞金縣泮池嘉靖中産大蟾蜍色白如<lb/>
　玉<lb/>
蝦蟇報徳　明張時徹集鄢叔敬好放生俗啖蝦蟇恒<lb/>
　購而投之澤邑有澄江忽洪水瀰漫欲渡而登舟適<lb/>
　有兩蝦蟇戱橋畔諦視久之再欲渡而舟已先發中<lb/>
　流溺矣<lb/>
捕蝦蟇　長安客話太醫院例于端午日差官至南海<lb/>
　子捕蝦蟇擠酥以合藥<lb/>
<pb n="KR3j0187_WYG_039-18b"/>
蝦蟇給事　萬厯注畧給事胡汝寧請禁捕田雞以廣<lb/>
　好生人呼為蝦蟇給事詳見給事<lb/>
如笠大　霏雪録越中道士陸國賔晩舟見白虹跨水<lb/>
　甚近及至其所見蝦蟇如笠大白氣從口出即跳入<lb/>
　水虹亦不見<lb/>
　　　蚌蛤<lb/>
蚌如船　談薈呉陳湖旁産老蚌如船嘗有龍來取其<lb/>
　珠蚌與龍鬬三晝夜無如之何景泰七年冬河氷盡<lb/>
<pb n="KR3j0187_WYG_039-19a"/>
　合蚌自湖西南而出氷皆摧破堆擁兩岸如山竟不<lb/>
　知所之<lb/>
慈感蚌珠　湧幢小品湖州慈感寺前溪水有蚌時浮<lb/>
　靣吐珠風雨之夕即有蛟龍來攖夏忠靖治水至此<lb/>
　夜有神率一美女來見曰久窟于此鄰豪欲奪吾女<lb/>
　乞一字為鎮公書一詩與之神拜領而去<lb/>
蚌有佛像　耳談溧水俞集見捕蚌蛤者必買放之一<lb/>
　日舟人有蛤籃買之不允置釡中忽起光燄一大蚌<lb/>
<pb n="KR3j0187_WYG_039-19b"/>
　裂開有觀音像旁有竹兩竿衣冠瓔珞皆細珠綴成<lb/>
　者舟人皆誦佛號悔罪<lb/>
得百枚　明史藳禮部侍郎金問幼事兄如嚴師兄病<lb/>
　熱得螺蚌可療方嚴寒問觧衣循河得百枚以進病<lb/>
　良已<lb/>
湧蛤　呉偉業集謝瀚年十二一日見家不能炊遂縁<lb/>
　江岸禱水神沙且没踵倐大蛤數斗湧出徐嚢以歸<lb/>
　餉父母葢純孝所感也<lb/>
<pb n="KR3j0187_WYG_039-20a"/>
修脛腴中　顧璘辨蛤詩美哉爾石蛤奚免網與义脩<lb/>
　脛雪長荇腴中剖團𤓰<lb/>
　　　螺<lb/>
白螺坐　明徐學謨白螺行風吹巫峽江水大何者一<lb/>
　螺當江坐螺邊人家放估船得魚買鹽撐日過官府<lb/>
　有差無處𣲖翻視白螺為竒貨可憐殘孑苦無皮忽<lb/>
　聞使者收門課<lb/>
海螄認洲　黄汝亨集陶望齡與弟書曰向時迷陋視<lb/>
<pb n="KR3j0187_WYG_039-20b"/>
　一科名為究竟弟如海螄妄認魚背謂是洲岸真可<lb/>
　痛也<lb/>
防尾擊　呉偉業海螄詩不肯依牆壁其如羅網偏文<lb/>
　身疑蚪篆長髻學螺旋跼足蟠根固容頭掩的圓但<lb/>
　能防尾擊誰敢䧟中堅<lb/>
　　　鱉<lb/>
鱉中鬼判　耳談萬厯乙未頴川王户部家烹鱉中有<lb/>
　鬼判各一朱髪藍面皂㡌緑袍左執筆右執簿刻畫<lb/>
<pb n="KR3j0187_WYG_039-21a"/>
　所不及<lb/>
蛇化　維風編魏文靖驥少讀書山寺見一毒蛇方化<lb/>
　鱉惡而避之俄有漁者捕之去公懼傷人追買棄之<lb/>
三足　說寳宏治間太倉民買一鱉三足令婦炰食良<lb/>
　久夫但存毛髪在地里甲以婦謀夫訴官知州黄庭<lb/>
　堅鞫得其情召漁者捕三足鱉即於㕔上令婦烹治<lb/>
　出重囚食之食畢引入獄及門已化盡矣遂宥婦罪<lb/>
大如車輪　西湖志隆慶時流福溝甃石忽動抉起見<lb/>
<pb n="KR3j0187_WYG_039-21b"/>
　鱉如大車輪紅白色龜頭而三尾作馬鳴後為屠者<lb/>
　所磔<lb/>
腹中老人　談薈萬厯時建徳縣漁者獲一鱉重八斤<lb/>
　一酒家買懸室中夜半作人聲明日割烹之腹中有<lb/>
　老人長六寸許五官皆具首戴皮㡌時郡守楊廷誥<lb/>
　入覲以木匣貯之入京<lb/>
　　　海錯<lb/>
紅玉紫雲　謝宗可咏海蟄詩層濤擁沬綴蝦行水母<lb/>
<pb n="KR3j0187_WYG_039-22a"/>
　含秋孕地靈海氣鍊凝紅玉脆天風寒結紫雲腥霞<lb/>
　衣褪色氷涎滑璚縷烹香酒力醒應是楚宫萍實老<lb/>
　誤随潮信落滄溟<lb/>
東海夫人　屠本畯海味索隠食土之毛有淡其菜食<lb/>
　其味核其象可謂之西子不潔誰言是東海夫人<lb/>
莫辨蟲魚　呉偉業海參詩預使燂湯洗遲纔入鼎鐺<lb/>
　禁猶寛北海饌可佐南烹莫辨蟲魚族休疑草木名<lb/>
　但將滋味補勿藥養餘生<lb/>
<pb n="KR3j0187_WYG_039-22b"/>
長水將軍　明劉鳳為蚶謝表臣蚶言伏見除書以臣<lb/>
　為長水將軍曹丘校尉行醴泉令醢如故念臣介族<lb/>
　卑品么䯢陋質外有氷凌中殊混沌方當泔以醨泲<lb/>
　柔以挫糟<lb/>
非土非鐵　海味索隠土非土鐵非鐵肥如澤白如屑<lb/>
　<lb/>
　<lb/>
　元明事類鈔卷三十九<lb/>
</p>
<p>
</p>
  </div>
</body>
</text>
</TEI>
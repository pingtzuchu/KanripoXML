<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元眀事類鈔卷三十四</head> <lb/>
    <p>
<pb n="KR3j0187_WYG_034-1a"/>
欽定四庫全書<lb/>
　元眀事類鈔卷三十四<lb/>
　　　　　　　　　　　監察御史姚之駰撰<lb/>
　　花草門<hi>二</hi>
　　　芙蓉<lb/>
花萬餘　石林燕語温州江心寺文丞相祠有木芙蓉<lb/>
　一本髙二丈幹圍四尺花幾萬餘朶<lb/>
芙蓉屏　元朱徳潤題芙蓉花屏詩芙蓉發靚妝絶艷<lb/>
<pb n="KR3j0187_WYG_034-1b"/>
　秋江邉臨風拂羅幃紅裳擁三千<lb/>
着色粧　元宋褧詩芙蓉如妓繞横塘一叚秋容着色<lb/>
　粧<lb/>
轉觀　元蒲道源轉觀芙蓉詩未甘白紵居寒素也着<lb/>
　緋衣入品流<lb/>
文官花　花史卭州有弄色木芙蓉一日白二日淺紅<lb/>
　三日黄四日深紅比落色紫人號為文官花<lb/>
三醉　王世懋集芙蓉有曰三醉者一日間凡三換色<lb/>
<pb n="KR3j0187_WYG_034-2a"/>
　亦竒吳偉業芙蓉詩千絲衣薄荷同製三醉顔酡栁<lb/>
　共眼<lb/>
芙蓉渚　弇山園記偶得一石刻曰芙蓉渚是開元古<lb/>
　𨽻或云是范石湖家物因樹之池右池旁皆紅白芙<lb/>
　蓉環之盖亦不偶云<lb/>
樓上觀　學圃餘䟽芙蓉入江西俱成大樹人從樓上<lb/>
　觀<lb/>
菊為兄弟　眀謝遷芙蓉詩已呼晚菊為兄弟更為秋<lb/>
<pb n="KR3j0187_WYG_034-2b"/>
　江作主人<lb/>
芙蓉沜　申時行芙蓉沜詩艷態偏臨水幽姿獨拒霜<lb/>
白者後開　花䟽芙蓉白者最後開元陳基白芙蓉詩<lb/>
　自移長信宫中去學得班姬淡畫眉<lb/>
晚操　眀吳桂芳木芙蓉賦貞不絶俗節足自全不趨<lb/>
　時以逐榮厯遲暮而獨妍豈凋貞扵霜雪况比色扵<lb/>
　綺紈洵晚操之可嘉知春華之莫班<lb/>
　　　葵<lb/>
<pb n="KR3j0187_WYG_034-3a"/>
柔軟金　元好問集得黄葵子種之南菴眀年夏作花<lb/>
　佛經所謂閻浮檀金眀浄柔軟令人愛樂者此花可<lb/>
　以當之<lb/>
紫暈黄旉　馬祖常蜀葵詩紫暈成丹景黄旉綴緑<lb/>
　幢<lb/>
欝金衣　趙孟頫黄葵詩仙掌鬰金衣朝陽鳳露晞<lb/>
金杯側　袁易題畫黄葵詩祇今花似金杯側獨對西<lb/>
　風咏折枝<lb/>
<pb n="KR3j0187_WYG_034-3b"/>
一丈紅　近峰聞畧成化末占城使臣嘗寓于蘇問葵<lb/>
　花何名人紿之曰一丈紅也即題一絶末云五尺䦨<lb/>
　干遮不盡尚留一半與人㸔<lb/>
如墨如靛　學圃餘蔬蜀葵種色至多黒者如墨藍者<lb/>
　如靛<lb/>
朱葵　楊繼盛和人朱葵詩百年殊色因誰痩萬古丹<lb/>
　心向日開<lb/>
白衣向陽　髙啓白葵花詩素彩發庭隂凉滋玉露深<lb/>
<pb n="KR3j0187_WYG_034-4a"/>
　誰憐白衣者亦有向陽心<lb/>
傾心衛足　吳寛葵詩傾心識忠臣衛足存古典<lb/>
　　　萱<lb/>
金臺　王世懋集萱有一種小而絶黄者曰金臺<lb/>
宫萱　眀黄省曽洪武宫詞清萱到䖏碧鬖鬖興慶宫<lb/>
　前色倍含借問皇家何種此太平天子要宜男<lb/>
雪中有華　獻徴録汧陽王至孝宏治辛酉冬雪中萱<lb/>
　草有華人謂孝感所致<lb/>
<pb n="KR3j0187_WYG_034-4b"/>
傷抱　髙啟萱草詩不見堂上親空樹堂下草日暮欲<lb/>
　忘憂搴芳轉傷抱<lb/>
獨苦心　李東陽饋萱與太宰詩紫葵紅藥標題徧可<lb/>
　忍黄花獨苦心<lb/>
　　　荼䕷<lb/>
萬玉娥　元貢奎荼䕷架詩宛如萬玉娥素䄂舞雲中<lb/>
　珠璣千顆綴翠佩烟光籠<lb/>
縋緑　方回詩荼䕷縋緑長<lb/>
<pb n="KR3j0187_WYG_034-5a"/>
風吹不斷　元葉顒荼䕷詩千紅萬紫消磨盡猶有風<lb/>
　吹不斷香<lb/>
雪纓絡　羣芳譜酴醿一名瓊緩帶一名雪纓絡<lb/>
酴醿露　廣東志酴醿出大西洋國者花大如牡丹遇<lb/>
　天冷露凝花上瓊瑶青瑩芳香襲人用之澤體膩<lb/>
　髪香經月不滅貯以鉛瓶轉販他國<lb/>
冬有餘香　花史荼䕷盛開時折置書冊中冬取挿鬂<lb/>
　猶有餘香<lb/>
<pb n="KR3j0187_WYG_034-5b"/>
　　　薔薇<lb/>
閱兩國　劉因薔薇詩色染女真黄露凝天水碧花開<lb/>
　日月長朝暮閱兩國<lb/>
一撲黄　劉秉忠詩新染薔薇一撲黄<lb/>
五色　珍珠船崇禎萬夀宫有五色薔薇是閒閒吳真<lb/>
　人手植<lb/>
成洞房　顧璘薔薇洞詩百丈薔薇枝繚繞成洞房密<lb/>
　葉翠帷重穠香紅錦張<lb/>
<pb n="KR3j0187_WYG_034-6a"/>
弱香柔蔓　眀王韋薔薇詩弱香柔蔓不勝寒十二圍<lb/>
　屏錦獨攢<lb/>
七䙫始榮　眀俞允文黄薔薇賦有中國之嘉卉兮體<lb/>
　天質之純青陋衆芳之穠艷兮昭粹色之竒英羌移<lb/>
　根而永托兮遂挺栽扵前庭含内美以俟時兮越七<lb/>
　<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>而始榮<lb/>
　　　木香<lb/>
木香洞府　郝經夢逰木香洞府詩月忩青錦麝塵寒<lb/>
<pb n="KR3j0187_WYG_034-6b"/>
　夢繞烟條露蕊㸔但覺身輕似蝴蝶種香風物似槐<lb/>
　安<lb/>
髙架萬條　羣芳譜木香以紫心白花者為最香馥清<lb/>
　逺髙架萬條望若冰雪<lb/>
黄紅不及　花史木香有黄色紅色白色細朶中朶大朶<lb/>
　皆不及紫心者<lb/>
　　　紫藤<lb/>
紫霞被　王惲紫藤花歌竹宫瑣忩雲霧垂紫藤花發<lb/>
<pb n="KR3j0187_WYG_034-7a"/>
　何葳㽔天孫夜擲紫霞被滿意下覆須春曦<lb/>
少宰手植　燕都逰覽志紫藤花二株其一在少宰右<lb/>
　署中吳文定公手植也其一在司㕔左署中<lb/>
散紅纓　吳寛朱藤詩有花散紅纓有子垂皂莢赤日<lb/>
　隔繁隂偃息可移榻<lb/>
　　　瑞香<lb/>
萬箇丁香　楊維禎瑞香花詩一團華葢翠亭亭萬箇<lb/>
　丁香露欲零<lb/>
<pb n="KR3j0187_WYG_034-7b"/>
蓬萊紫　羣芳譜瑞香一名露甲一名蓬萊紫一名風<lb/>
　流樹<lb/>
花開殊色　眀宣宗瑞香花歌瑞香花葉如織其葉非<lb/>
　一狀花開亦殊色或如瑪瑙之殷紅或如玉雪之姿<lb/>
　容或含淺絳或深紫細㽔叠萼紛玲瓏<lb/>
　　　玫瑰<lb/>
色媚而香　花䟽玫瑰色媚而香甚旖旎可食可佩<lb/>
黄碧色　羣芳譜燕中有黄玫瑰稍小扵紫嵩山深䖏<lb/>
<pb n="KR3j0187_WYG_034-8a"/>
　有碧色者<lb/>
紫玉　眀陳淳玫瑰詩清香疑紫玉何必數薔薇<lb/>
搗膏作餅　羣芳譜採玫瑰花瓣搗成膏白梅水浸少<lb/>
　時加糖霜再匀研最香甜亦可印作餅<lb/>
　　　茉莉<lb/>
和酒露　范梈詩茉莉香深和酒露桄榔葉暗煮塩烟<lb/>
編籬　貢師泰詩茉莉編籬香旖旎<lb/>
玲瓏雪　元許棐茉莉詩荔枝香裡玲瓏雪<lb/>
<pb n="KR3j0187_WYG_034-8b"/>
樹及簷　泉南雜志余廨東所植茉莉其髙及檐嘗扵<lb/>
　暑月設木榻坐其下王穉登茉莉曲贑州船子兩頭<lb/>
　尖茉莉初來價便添公子豪華錢不惜買花要揀樹齊<lb/>
　簷<lb/>
黄馨　廣東志雷瓊二州有緑茉莉本如蔦蘿又有黄<lb/>
　茉莉名黄馨<lb/>
蒸液　香譜今多採茉莉蒸取其液以代薔薇<lb/>
猩紅朶　唐寅詩手拈茉莉猩紅朶欲挿逢人問可宜<lb/>
<pb n="KR3j0187_WYG_034-9a"/>
　　　梔子<lb/>
觀花命賦　黄佐集髙皇北郊命文職陪祀者各即時<lb/>
　物賦咏既又命賦詩者往殿後觀梔子花人給紙一<lb/>
　俾各賦詩<lb/>
炎天冰雪　眀黄朝薦咏梔子花詩蘭葉春以榮桂花<lb/>
　秋露滋何如炎炎天挺此冰雪姿<lb/>
含妙香　陳淳梔子詩薝蔔含妙香來自天竺國<lb/>
雪魄冰花　沈周簷蔔花詩雪魄冰花凉氣清曲䦨深<lb/>
<pb n="KR3j0187_WYG_034-9b"/>
　處艷精神<lb/>
小花重臺　羣芳譜梔子一種花小而重臺者園圃中<lb/>
　品<lb/>
　　　玉簪<lb/>
玉痩心清　劉因玉簪詩玉痩每憂和露滴心清誰恨<lb/>
　有絲長<lb/>
玉𨗳纎長　張雨玉簪花詞玉𨗳纎長頓化作雲英香<lb/>
　莢<lb/>
<pb n="KR3j0187_WYG_034-10a"/>
紫鶴　學圃餘䟽玉簪紫花者名紫鶴<lb/>
露濯開　吳寛詩玉削簪頭露濯開<lb/>
緑鬂瑶笄　田藝衡玉簪花賦微雨初沐淡然晚粧洗<lb/>
　盡鉛華月映霓裳挿瑶笄扵緑鬂解瓊佩扵華堂獨<lb/>
　持雅潔以壓羣芳<lb/>
　　　罌粟<lb/>
無香韻　聞雁齋筆談罌粟花之無香韻者或種之盈<lb/>
　畆萬朶爛然亦足奪目<lb/>
<pb n="KR3j0187_WYG_034-10b"/>
千態　學圃餘䟽罌粟善變加意灌溉妙好千態<lb/>
鸞臺　瓶史罌粟蜀葵妍于籬落司空圖之鸞臺也<lb/>
種自中秋　眀吳㓜培罌粟花詩種自中秋湏隔嵗開<lb/>
　于初夏伴傾觴<lb/>
　　　虞美人<lb/>
滿園春　花䟽虞美人一名滿園春千葉者佳<lb/>
如蝶翅　花鏡虞美人花五色俱偹姿態葱秀因風飛<lb/>
　舞儼如蝶翅之扇動也<lb/>
<pb n="KR3j0187_WYG_034-11a"/>
楚雲粧　眀孫守之虞美人詩夜月空懸漢宫鏡幽姿<lb/>
　猶帶楚雲粧<lb/>
逐歌聲　眀徐茂吳虞美人花詩迎風似逐歌聲起宿<lb/>
　雨那經舞䄂垂<lb/>
　　　水仙<lb/>
玉質金相　元張伯淳題水仙圖帬長帶裊寒偏耐玉<lb/>
　質金相密更竒<lb/>
翠虬白鳳　倪瓚水仙詩曉夢盈盈香水春翠虬白鳳<lb/>
<pb n="KR3j0187_WYG_034-11b"/>
　照江濵<lb/>
嵗寒友　學圃餘䟽水仙宜置瓶中前接蠟梅後接江<lb/>
　梅真嵗寒友也<lb/>
神骨清絶　瓶史水仙神骨清絶織女之梁玉清也<lb/>
風鬟霧鬢　李東陽題水仙詩風鬟霧鬢無纒束不是<lb/>
　人間富貴粧<lb/>
素質金㽔　眀姚公綬水仙花賦惟炫素質不御鉛華<lb/>
　中有金㽔輕䝉臂紗衝斥暮雨揮霍朝霞<lb/>
<pb n="KR3j0187_WYG_034-12a"/>
貴單葉　花䟽水仙以單葉者為貴出嘉定者短葉髙<lb/>
　花最是佳種<lb/>
　　　秋海棠<lb/>
一壑皆丹　荆溪䟽善卷洞後秋時海棠千本並着花<lb/>
　一壑皆丹<lb/>
緑葉朱絲　于若瀛文秋海棠岐䖏作淺絳色緑葉文<lb/>
　似朱絲婉媚可人不獨花也<lb/>
小様紅粧　眀俞琬綸咏秋海棠詩薄羅初試怯風悽<lb/>
<pb n="KR3j0187_WYG_034-12b"/>
　小様紅粧着雨低<lb/>
不禁露　王士騏題秋海棠詩弱質不禁露幽懐欲訴<lb/>
　風<lb/>
瓊肌低顫　眀葉襄秋海棠賦有美人兮倚山之阿既<lb/>
　㛹娟以靜冶復窈窕而婀娜薄春條之鬬艷樂秋景<lb/>
　之婆娑俯瓊肌以低顫逞嬌臉之微酡<lb/>
酸態　瓶史秋海棠嫣然有酸態鄭康成崔秀才之侍<lb/>
　兒也<lb/>
<pb n="KR3j0187_WYG_034-13a"/>
　　　雞冠<lb/>
珊瑚痩　郝經咏雞冠詩胍絡引絲起一片珊瑚痩雲<lb/>
　芝並紅腴紫茵卷翠脰<lb/>
後庭花　碧雞漫志吳蜀雞冠有一種小者髙不過五<lb/>
　六寸目曰後庭花<lb/>
淺淡粧　花史解縉嘗侍上側上命賦雞冠花縉曰雞<lb/>
　冠本是胭脂染上忽䄂中出白雞冠云是白者縉曰<lb/>
　今日如何淺淡粧祇為五更貪報曉至今猶戴滿頭<lb/>
<pb n="KR3j0187_WYG_034-13b"/>
　霜<lb/>
夀星　羣芳譜一朶而紫黄各半名鴛鴦雞冠又有紫<lb/>
　白粉紅三色一朶者又一種五色者最矮名夀星雞<lb/>
　冠<lb/>
紅突兀　沈周詩髙冠紅突兀獨立似晨雞<lb/>
簷下晚盛　眀仲宏道簷下雞冠花賦序百卉以雨露<lb/>
　為生簷下則雨露减矣乃雨露減者霜霰亦減此花<lb/>
　反因簷下而得晚盛嗚呼造化生物之盈虧固如是<lb/>
<pb n="KR3j0187_WYG_034-14a"/>
　其難料也<lb/>
　　　鳳仙<lb/>
媚客　三栁軒襍識鳳仙為媚客<lb/>
灑金　羣芳譜鳳仙多紅紫黄白碧及襍色有灑金者<lb/>
　白瓣上有紅色數㸃<lb/>
倒影花　花史謝長𥚑見鳳仙花命侍兒進葉公金膏<lb/>
　以麈尾稍灑之折一枝倒挿影山側眀年此花金色<lb/>
　不去名倒影花<lb/>
<pb n="KR3j0187_WYG_034-14b"/>
染指甲　花史李玉映採鳳仙花染指甲後扵月中調<lb/>
　絃或比之落花流水徐階詩金鳳花開色最鮮佳人<lb/>
　染得指頭丹<lb/>
　　　雜花<lb/>
長十八　納延詩雙鬟小女玉娟娟自捲氊簾出帳前<lb/>
　忽見一枝長十八折來簪在帽簷邉自注長十八草<lb/>
　花名貢師泰詩忽見草間長十八<lb/>
重樓金線　元氏掖庭記重楼金線花出長白山花心<lb/>
<pb n="KR3j0187_WYG_034-15a"/>
　抽絲如金長至四五尺每尺寸縳結如樓形山中人<lb/>
　取以織之成幅<lb/>
玉瓏鬆　元好問詩漫山白白與紅紅小樹低叢㸔不<lb/>
　供總道楂花香氣好就中偏愛玉瓏鬆自注花名有<lb/>
　玉瓏鬆<lb/>
瑶花　元郭鈺瑶花詩瑶臺仙子初相見逈立天風飄<lb/>
　雪練東華梦破歸去遲素衣總被緇衣染芳心不委<lb/>
　春蝶狂水晶簾捲凝清香胭脂洗紅留殘暈海雲剪<lb/>
<pb n="KR3j0187_WYG_034-15b"/>
　碧浮霓裳自注花色白而變淺紅而碧<lb/>
橦花　元陳髙種橦花詩炎方有橦樹衣被代𧖟桑結<lb/>
　實吐秋繭皎潔如雪霜緝治入機杼裁剪為衣裳禦<lb/>
　寒類挾纊老種免凄凉<lb/>
猜花　顧瑛詩分曹賭酒詩為令狎坐猜花手作<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>
瓊妃烈女　山房隨筆揚州瓊花天下祇一本花側作<lb/>
　亭扁曰無雙徳祐末北師至花遂不榮趙炎詩云名<lb/>
　擅無雙氣色雄忍將一死報東風他年我若修花史<lb/>
<pb n="KR3j0187_WYG_034-16a"/>
　合傳瓊妃烈女中<lb/>
佛桑　花䟽五色佛桑出嶺南不能閲冬楊慎集佛桑<lb/>
　花出黎州蠻嶺盖朱槿之紅鮮重臺者<lb/>
密檀花　眀施敬詩東風吹盡密檀花案密檀花出滇<lb/>
　中<lb/>
紫桃　李日華集人從天台來贈余秋草一叢作花類<lb/>
　桃而艷紫可愛因植之雪霤峰下踰年遂滋蔓滿山<lb/>
　趾因取以名我軒<lb/>
<pb n="KR3j0187_WYG_034-16b"/>
留地棠　王世貞招元馭家馭㸔地棠詩弇園千樹錦<lb/>
　横斜雨妬風欺一任他惟愛君家兄弟好就中留得<lb/>
　地棠花<lb/>
金雀花　眀王越金雀花詩侯門㸔金雀金雀顔色好<lb/>
　化作枝上花凌春獨開早<lb/>
七姊妹　楊基咏七姊妹花詩三姊娉婷四姊嬌緑忩<lb/>
　虚度可憐宵八姨秦國休相姤腸斷江東大小喬<lb/>
十姊妹　眀黄繼立初夏詩楊花初㸃渡頭津十姊妹<lb/>
<pb n="KR3j0187_WYG_034-17a"/>
　花紅滿屏<lb/>
草花　眀髙濓草花譜始扵甌蘭終扵青珊瑚凡數十<lb/>
　種<lb/>
山花冬放　眀陳子貞集合肥孝子張梅營祖𦵏祼身<lb/>
　温穴而積雪夜晴廬父墓泣血毁形而山花冬放<lb/>
小紅留　沈周落花詩魚沬煦恩殘粉在蛛絲牽愛小<lb/>
　紅留<lb/>
　　　草<lb/>
<pb n="KR3j0187_WYG_034-17b"/>
草牛　元史劉整攻襄陽諜知吕文煥將遣張貴出城<lb/>
　求援乃分部戰艦縳草如牛狀傍漢水綿亘叅錯後<lb/>
　貴夜出順流下走因傍岸爇草牛如晝整麾戰艦轉<lb/>
　戰擒貴<lb/>
封草　張昱輦下曲墀左朱䦨草滿叢世皇封殖意尤<lb/>
　濃艱難大業從兹起莫忘龍沙汗血功<lb/>
苜蓿提領　元史苜蓿園提領三員掌種苜蓿以飼馬<lb/>
　駝膳羊<lb/>
<pb n="KR3j0187_WYG_034-18a"/>
天膏　壟起襍事張王基亂後百餘年忽生一種異草<lb/>
　結實如小紅燈夜則開之以承露人飲之百病自愈<lb/>
　呼為天膏<lb/>
香綿稳藉　元好問詩香綿稳藉僧溪草蜀錦驚㸔<lb/>
　佛鉢花<lb/>
感生席草　卓異記無錫儲福靖難後不食死妻范氏<lb/>
　營𦵏事姑甚謹一日往澗邉浣衣見水邉草類蘇席<lb/>
　因取織席售以養姑范卒後席草不復生矣<lb/>
<pb n="KR3j0187_WYG_034-18b"/>
繡墩草　李東陽繡墩草詩野草不繡地青青常覆盆<lb/>
　風朝還雨夕留客意終存<lb/>
翠雲草　羣芳譜翠雲草性喜隂蒼翠可愛細葉柔莖<lb/>
　重重碎蹙儼若翠鈿<lb/>
吉祥草　羣芳譜吉祥草不拘水土石上俱可種或云<lb/>
　花開則有赦或云花開則家有喜元任士琳賦序吉<lb/>
　祥草似蘭而踈秀海國有其種率云十嵗一花余過<lb/>
　僧室見一本綴花數十似瑞香而歛小翫之有香氣<lb/>
<pb n="KR3j0187_WYG_034-19a"/>
　曰種十五年矣今纔一開<lb/>
茵陳香　王世貞詩坐來薜荔時添潤齋罷茵陳尚送<lb/>
　香<lb/>
蓬<graphic n="KR1287" url="https://raw.githubusercontent.com/kanripo/KR-Gaiji/master/images/KR1287.png" mimeType="image/png"/>　眀齊之鸞集西夏旱澇之餘見居人刈蓬科其<lb/>
　類有柿蓬刺蓬二種子皆可為<graphic n="KR1287" url="https://raw.githubusercontent.com/kanripo/KR-Gaiji/master/images/KR1287.png" mimeType="image/png"/>飢民藉以充腹取<lb/>
　而啖之苦惡辛澀乃封題以進<lb/>
莽草　眀靳學顔莽草賦序予道商顔谷中見莽草橘<lb/>
　葉桂莖丹萼素蕾厥形麗矣然一葉入吻百内潰裂<lb/>
<pb n="KR3j0187_WYG_034-19b"/>
　是何形情之詭與廼製此賦示之來喆<lb/>
烟葉　蚓菴瑣語烟葉出自閩中邉土人寒疾非此不<lb/>
　治闗外至以匹馬易烟一觔崇禎癸未下禁烟之令<lb/>
　後因邊軍病寒遂弛其禁至末年徧地栽種雖三尺童<lb/>
　子莫不食烟矣<lb/>
嫩緑柔香　楊基春草詩嫩緑柔香逺更濃春來無䖏<lb/>
　不茸茸<lb/>
分沙　陳繼儒詩新草微分一抹沙<lb/>
<pb n="KR3j0187_WYG_034-20a"/>
　　　芝<lb/>
如珊瑚　元史大徳五年西鄉縣進芝一本色如珊瑚<lb/>
華盖慶雲　元史至正中芝草生扵當陽縣一本五幹<lb/>
　一本二幹相依附如珊瑚其髙者結為華葢慶雲之<lb/>
　狀<lb/>
求徑尺　眀紀事本末嘉靖三十七年禮部類進四方<lb/>
　所獻芝凡千八百六十有四詔更求廣徑尺以上者<lb/>
芝林　羣芳譜中丞潘季馴治河時嘗築舎扵崑山下<lb/>
<pb n="KR3j0187_WYG_034-20b"/>
　有芝生扵庭始則一本繼乃日盛至百本扶踈偃仰<lb/>
　紫色照目因標之曰芝林<lb/>
芝山　湧幢小品世宗時鄠縣民聚芝一百八十本為<lb/>
　山以獻内有徑一尺八寸者號曰仙應萬年芝山<lb/>
獄中芝　眀雜記周朝瑞袁化中顧大章楊漣左光斗<lb/>
　魏大中六君子被逮是年六月詔獄土地祠前樹下<lb/>
　生一黄芝六君子至日光彩映人環視適六瓣見者<lb/>
　疑吉兆顧公嘆曰芝瑞草也而生扵獄其妖乎未幾<lb/>
<pb n="KR3j0187_WYG_034-21a"/>
　六君子皆歿獄中<lb/>
分芝鍊藥　王世貞集上嘗分郡國所進五色芝授嵩<lb/>
　以方便鍊為藥而進御謂徐階曰卿政本所闗不相<lb/>
　溷也階皇恐求得之<lb/>
遶麓生　李日華筆記葉臺山尊公為九江别駕衙齋<lb/>
　堆一小石山山成而遶麓生芝因築室名瑞芝堂臺<lb/>
　山時未弱冠課讀其中<lb/>
有紫氣　弇山園記含雪樓下産芝已三閲嵗上有紫<lb/>
<pb n="KR3j0187_WYG_034-21b"/>
　氣受日晶瑩因名之曰榮芝所<lb/>
孝芝　眀吕維祺集吕子夜夢神如文昌者曰汝羽翼<lb/>
　孝經甚力上帝錫汝孝芝一本十有八莖葉與孝經<lb/>
　篇章相應翌日柱壁隙中果生芝踰月而堅徑六七<lb/>
　寸許圍可尺八九寸凡十八莖芳香光采各具五色<lb/>
如兒手　庚巳編漕湖之濵有農婦望湖灘一物白如<lb/>
　雪視之乃一小兒手也連臂約長尺許其下作聲唧<lb/>
　唧走報其夫共掘之根不可窮乃折而棄之湖嘗讀<lb/>
<pb n="KR3j0187_WYG_034-22a"/>
　神仙感遇傳名肉芝者正與此類食之得仙乃不幸<lb/>
　棄扵愚夫之手惜哉<lb/>
藥成五色　宛委餘編世宗末年奸人王金于崇文門<lb/>
　外積巨木置隂濕所以藥傅之即生芝隨藥成五色<lb/>
　用以進獻獲賞賚無數<lb/>
　　　蕉<lb/>
蕉池積雪　談薈張伯雨有古銅洗種小芭蕉白石名<lb/>
　之曰蕉池積雪<lb/>
<pb n="KR3j0187_WYG_034-22b"/>
洞賔題詩　西湖志元妙觀有蕉花一株以卜盛衰休<lb/>
　咎元時有羽客題葉上詩二首人以為吕洞賔云<lb/>
蕉園　馬汝驥西苑詩序從崇智殿至臨漪亭殿前有<lb/>
　牡丹數十株園名芭蕉豈昔有而今獨存其名耶厯<lb/>
　朝寔録成扵此焚草<lb/>
蕉女　庚巳編馮漢坐齋中覩一女子緑衣翠裳映牕<lb/>
　而立叱之女子拜曰妾蕉氏也言畢忽入户視之乃<lb/>
　絶色挽衣相狎女忙廹而去執得一帬角乃蕉葉耳<lb/>
<pb n="KR3j0187_WYG_034-23a"/>
　騐庭中蕉裂䖏正合遂伐之其根有血<lb/>
雪蕉寔境　陸深集予道建陽酌邑令堂後軒時大雪<lb/>
　而芭蕉一株横映粉墻盛開紅花世稱王維蕉畫為<lb/>
　竒格而此乃實境也<lb/>
冬蔵地窟　玉堂閑話天水之地寒不産芭蕉戎帥使<lb/>
　人于興元求之得二本至冬即連土掘之埋蔵地窟<lb/>
　候春暖再植之<lb/>
作扇乞詩　留青日札于肅愍為諸生時忽忩外有人<lb/>
<pb n="KR3j0187_WYG_034-23b"/>
　持一扇乞詩公醉中揮筆書曰大造乾坤手重扶社<lb/>
　稷時其人驚去乃鬼也視所遺扇則蕉葉一片<lb/>
美人蕉　學圃餘䟽芭蕉惟福州美人蕉最可愛厯冬<lb/>
　春不凋嘗吐朱蓮如簇<lb/>
紅粧濕　皇甫汸題美人蕉詩帶雨紅粧濕迎風翠<lb/>
　䄂翻欲知心不卷遲暮獨無言<lb/>
不種蕉　眀邉貢詩自聞蕉雨聲不種芭蕉樹<lb/>
全無暑氣　王守仁書庭蕉詩檐前蕉葉緑成林長夏<lb/>
<pb n="KR3j0187_WYG_034-24a"/>
　全無暑氣侵<lb/>
　　　蒲<lb/>
開紫茸　倪瓚詩石上菖蒲開紫茸<lb/>
盆池靈苗　元劉詵石菖蒲詩盆池有靈苗石罅忘偪<lb/>
　側微根亂繁絲踈葉散纎碧<lb/>
蒲劍　貫酸齋蒲劍詩長橋有影蛟龍懼流水無聲日<lb/>
　夜磨<lb/>
蔵三寸　眀太祖周顛仙傳顛者舊裙腰間蔵三寸許<lb/>
<pb n="KR3j0187_WYG_034-24b"/>
　菖蒲一莖問何用曰細嚼飲水腹無痛矣<lb/>
愈瘠愈細　羣芳譜石菖蒲之為物不假日色不資寸<lb/>
　土不計春秋愈乆愈密愈瘠愈細書齋有此便覺清<lb/>
　趣瀟洒<lb/>
花如車輪　花史趙隐之母傅氏于山澗中見菖蒲花<lb/>
　大如車輪有神人守之戒勿洩享富貴後忽向子孫<lb/>
　説之得疾而終<lb/>
蒲茵　李東陽集蘇人織蒲為茵二片置床椅間藉背<lb/>
<pb n="KR3j0187_WYG_034-25a"/>
　及足甚宜冬寒友人見恵詩以報之輕蒲一簇軟如<lb/>
　花巧織重茵意未華吟䖏<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>宜孤背倚坐来温愛兩<lb/>
　趺加<lb/>
　　　蘆<lb/>
蘆花被　元史貫酸齋見漁父織蘆花為被易之以禂<lb/>
　更為賦詩詳見衾禂<lb/>
荻苫廪　元史都城以荻苫廪或請以瓦易之因靳徳<lb/>
　進諫而止<lb/>
<pb n="KR3j0187_WYG_034-25b"/>
葦若旗槍　元通鑑至元中彰徳路葦葉順次倚叠而<lb/>
　生自編成若旂幟上尖葉聚粘如槍民謡云葦葉生<lb/>
　旂民皆流離葦葉成槍殺伐遭殃<lb/>
青林匹江　姚燧詩瀕江不可禾嵗惟葭葦茁青林無<lb/>
　端倪永與江水匹<lb/>
晴雪　眀仁宗江樓秋望詩荻洲晴亦雪楓岸晝常霞<lb/>
移根　吳寛蘆詩移根偶種植溝淺土不汚每當風雨<lb/>
　夕蕭蕭亦江湖<lb/>
<pb n="KR3j0187_WYG_034-26a"/>
蘆洲　吳偉業詩江岸蘆洲不知里積浪吹沙長灘起<lb/>
　云是徐常舊賜莊百戰勲名照江水<lb/>
　　　天竹<lb/>
雪中尤佳　學圃餘䟽天竹纍纍朱實扶揺緑葉上雪<lb/>
　中尤佳<lb/>
亂紅　王世貞詩狎寒天竹亂紅多<lb/>
　　　老少年<lb/>
頂紅　羣芳譜老少年至秋深脚葉深紫而頂紅少年<lb/>
<pb n="KR3j0187_WYG_034-26b"/>
　老則頂黄而葉緑<lb/>
殿羣芳　陸樹聲老少年詩衰遲不為矜顔色留與羣<lb/>
　芳殿後塵<lb/>
秋色媚眼　王世貞咏老少年詩秋色空庭媚眼眀嫣<lb/>
　然衰葉轉盈盈虚傳夏女能傾族恰比徐娘尚有情<lb/>
　裛露丹楓聊借潤拒霜黄菊有同盟春英三五曽塗<lb/>
　抹短蔓長條恨已生<lb/>
七尺珊瑚　眀周翼咏雁來紅詩云翔雁南來塞草秋<lb/>
<pb n="KR3j0187_WYG_034-27a"/>
　未霜紅葉已先抽綠珠宴罷歸金谷七尺珊瑚夜未<lb/>
　收<lb/>
候陽鳥　楊慎雁來紅賦兹纎莖兮獨异候陽鳥而敷<lb/>
　芳盈盈渥赭奕奕鮮妝案慎自序云此余十七嵗時<lb/>
　作<lb/>
錦西風　草花譜紅紫黄綠相兼者名錦西風又名十<lb/>
　様錦又名錦布衲<lb/>
　　　苔<lb/>
<pb n="KR3j0187_WYG_034-27b"/>
不使㸃壊　雲林遺事元鎮閣前苔蘚盈庭不留水跡<lb/>
　緑縟可坐每遇墜葉輒令童子以針綴杖頭刺出之<lb/>
　不使㸃壊<lb/>
斑斑綠　元華幼武詩苔生白石斑斑緑<lb/>
翠毯　方回詩苔文深翠毯<lb/>
黏石　陳樵詩莓苔著雨長黏石<lb/>
畏客殘　李東陽苔徑詩豈不愛佳客客來殘我苔西<lb/>
　園十日雨三徑不曽開<lb/>
<pb n="KR3j0187_WYG_034-28a"/>
紅苔　楊繼盛獄中紅苔詩西風滿地苔痕紅盡是渭<lb/>
　囚寃涙血<lb/>
　　　萍<lb/>
一夕生　楊基賦得萍贈人詩浮萍𣪚寒星一夕生無<lb/>
　數惆悵别君時楊花滿衣絮<lb/>
爭水面　眀日本貢使咏萍詩曽與白雲爭水面豈容<lb/>
　眀月下波心<lb/>
　　　藤<lb/>
<pb n="KR3j0187_WYG_034-28b"/>
蟠結成龕　崑山縣志元衣和菴主隐居雪竇有藤一<lb/>
　枝蜿蜒其上乃蟠結成龕為蔵修之所故號栖雲<lb/>
吏部藤　帝京景物畧吳文定公手植藤在吏部右堂<lb/>
　質本蔓生而出土便已幹直其引蔓也無軃委之態<lb/>
　方嚴好古如植者之為人馮元颺賦吏部古藤詩因<lb/>
　材皆帝力不變是臣心莫漫輕孤植居然表一林<lb/>
大藤峽　眀紀事本末廣西潯州大藤峽有孤藤渡峽<lb/>
　磵如徒杠然諸蠻聚此為亂韓雍討平之乃斬峽藤<lb/>
<pb n="KR3j0187_WYG_034-29a"/>
　斷焉因改為斷藤峽<lb/>
藤蓑　陳獻章藤蓑詩一蓑費㡬藤南岡厲朝斧交加<lb/>
　落翠蔓制作類上古<lb/>
為梁　于若瀛詩藤古結為梁蜿蜒憑雲霧歩歩時動<lb/>
　揺疑駕彩虹度<lb/>
　<lb/>
　<lb/>
　<lb/>
<pb n="KR3j0187_WYG_034-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元眀事類鈔卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元眀事類鈔卷三十三</head> <lb/>
    <p>
<pb n="KR3j0187_WYG_033-1a"/>
欽定四庫全書<lb/>
　元眀事類鈔卷三十三<lb/>
　　　　　　　　　　　監察御史姚之駰撰<lb/>
　　花草門<hi>一</hi>
　　　牡丹<lb/>
左紫一株　姚燧集余曩見左紫只一株已移置嵩山<lb/>
　廟中夀安紅故在其玉版白及毛園百抹亦移植矣<lb/>
不以花媚　元名臣事畧時營繕東宫工部官請扵㢘<lb/>
<pb n="KR3j0187_WYG_033-1b"/>
　公希憲曰牡丹名品惟相公家乞移植數本公曰我<lb/>
　備位宰相未嘗曲丐恩澤顧以花求媚耶請者媿止<lb/>
單臺　袁桷集小院牡丹開乃單臺花也作詩云内院<lb/>
　賜曽傳側帶江南畫不數重臺自注舊賞花宴有大<lb/>
　側帶小側帶徐熙畫牡丹無重瓣者至崇嗣始有之<lb/>
一韻百首　元詩話僧曉菴早負詩名錢唐瞿宗吉賦<lb/>
　牡丹詩師與對壘用一韻賦百首<lb/>
將軍樹　元僧公寔題錢舜舉牡丹卷詩那知十丈將<lb/>
<pb n="KR3j0187_WYG_033-2a"/>
　軍樹却在青城古洞前自注青城山丈人觀前牡丹<lb/>
　二株一髙十丈名大將軍一髙五丈名小將軍<lb/>
才是花　張光弼詩春到牡丹才是花<lb/>
奉花請請　劉基集茂卿之牡丹大開崇酒侑客因奉<lb/>
　花以請曰此花翫賞多年未有闔座皆文章士夫如<lb/>
　今集者盍為歌詩以為他日之雅談因取韻探丸不<lb/>
　限體製<lb/>
十月進御　帝京景物畧右安門外草橋一帶居人多<lb/>
<pb n="KR3j0187_WYG_033-2b"/>
　以種花為業冬則温火暄之十月中旬牡丹已進御<lb/>
　矣<lb/>
建文手植　湖壖雜記安溪東明寺建文帝遯迹遽也<lb/>
　寺有牡丹一本色白如銀花皆千萼分其積他處即<lb/>
　不榮<lb/>
鳯尾　吳寛詩話家有牡丹一本花後有二瓣稍張人<lb/>
　名為鳯尾<lb/>
變綠色　花木考正統時天香圃牡丹一品變成綠色<lb/>
<pb n="KR3j0187_WYG_033-3a"/>
　凡開三朶憲宗時在東宫畫其形色咏以詩<lb/>
寫花遺友　屠隆集吳中王太史家得緑牡丹一本久<lb/>
　而始花王元美曹子念諸君皆咏之錢叔寶從王氏<lb/>
　座上寫一本以遺沈嘉則焉<lb/>
一宿百篇　吳中往哲記張處士淮為富人賭賦牡丹<lb/>
　百篇一宿而就詞意新麗餉榖三十石<lb/>
花甲一週　湧幢小品青城山有牡丹花甲一週始一<lb/>
　作花永樂中適當花開蜀獻王遣使視之取花以回<lb/>
<pb n="KR3j0187_WYG_033-3b"/>
竹兠行塍　燕都逰覽志恵安伯張公園牡丹花時製<lb/>
　小竹兠以供逰客行花塍中　袁宏道集恵安伯園<lb/>
　牡丹繁盛約開五千餘花自籬落至門屏無非牡丹<lb/>
　也<lb/>
變白　談薈王敬美在闗中時秦籓有黄牡丹盛開宴<lb/>
　客敬美購二本擕歸至來年開花仍是白者始知秦<lb/>
　籓亦以黄梔水澆其根為<lb/>
試詩　弇州别記焦芳子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>中僅行文廷試以不得第<lb/>
<pb n="KR3j0187_WYG_033-4a"/>
　一人為恚㑹瑾召試黄中牡丹詩拙甚大咍笑曰焦<lb/>
　先生唉耶此可得第一人<lb/>
牡丹表　明薛鳯翔牡丹表有神品名品靈品逸品能<lb/>
　品具品<lb/>
遺袁家紫　明見聞録桑悦調某州博士大學士邱濬<lb/>
　贈之牡丹一種戲曰後當遷洛陽故遺生袁家紫對<lb/>
　曰明公知未形事豈已飲上池水乎<lb/>
佛頭青　明薛恵集李子西送佛頭青花得自永寧王<lb/>
<pb n="KR3j0187_WYG_033-4b"/>
　宫中盖牡丹之殊異者喜而賦詩且改名為萼緑華<lb/>
　云<lb/>
墨本　王世貞集陳道復作墨本牡丹甚得徐熙野逸<lb/>
　之趣<lb/>
牡丹狀元　明詩話莊烈帝初鄭進士超宗未第時主<lb/>
　㑹賦黄牡丹詩者百人番禺黎遂球居第一時號黄<lb/>
　牡丹狀元<lb/>
取三十本　明紀事本末宏治中勅河南取牡丹三十<lb/>
<pb n="KR3j0187_WYG_033-5a"/>
　本巡撫孫需上陳不可詔止之<lb/>
芙蓉三變　袁宏道集牡丹一種為芙蓉三變曉起白<lb/>
　如珂雪已後作嫩黄色午間紅暈一㸃如腮霞花之<lb/>
　極妖異者<lb/>
泥金牌　楊基詞雕玉碾成鸚鵡架泥金鐫就牡丹牌<lb/>
五色　明郭登賦沐公家牡丹詩五色應將靈藥染三<lb/>
　生曽用妙香薫<lb/>
魚血紅　曹學佺蜀府㸔牡丹詩云水自龍池分處碧<lb/>
<pb n="KR3j0187_WYG_033-5b"/>
　花從魚血染來紅自注云蜀中牡丹以魚血紅為第<lb/>
　一<lb/>
霜後花　申時行集初植牡丹忽放一花時逼長至因<lb/>
　作詩以志其異霜後著花還傲菊春前破萼肯輸<lb/>
　梅<lb/>
　　　芍藥<lb/>
神座生　元楊奐集闕里舊有鄆國夫人殿遭亂無餘<lb/>
　忽神座生芍藥一本見者異之越明年而修廟之令<lb/>
<pb n="KR3j0187_WYG_033-6a"/>
　下<lb/>
春暉樓　元岳榆芍藥詩序訪顧君仲瑛值春暉樓前<lb/>
　芍藥盛開因置酒樓上同集者七人遂以紅藥當堦<lb/>
　翻一句分韻賦詩<lb/>
花開端午　馬祖常五月芍藥詩紅芍花開端午時江<lb/>
　南逰客苦相疑上京不是花開晚自是天家日影遲<lb/>
紅鋭　方回詩芍藥抽紅鋭<lb/>
花如斗　楊允孚詩若較内園紅芍藥洛陽輸却牡丹<lb/>
<pb n="KR3j0187_WYG_033-6b"/>
　花自注灤京内園芍藥亭亭數尺花大如斗揚州<lb/>
　不及<lb/>
玉堂花　羣芳譜宣宗幸文淵閣命于閣右築石臺植<lb/>
　淡紅芍藥一本景泰初増植二本左純白右深紅後<lb/>
　學士李賢命之曰醉仙顔淡紅也玉帶白純白也宫<lb/>
　錦紅深紅也與衆賦詩名玉堂賞花集<lb/>
續芳　王世懋花䟽余以牡丹天香國色而不能無綵<lb/>
　雲易散之恨因剙一亭周遭悉種芍藥名其亭曰續<lb/>
<pb n="KR3j0187_WYG_033-7a"/>
　芳<lb/>
八學士　花史文淵閣芍藥三本天順二年盛開八花<lb/>
　李賢設宴邀吕原劉定之等八學士共賞惟黄諫以<lb/>
　足疾不赴眀日復開一花衆謂諫足以當之<lb/>
豐臺花　析津日記京師豐臺芍藥最盛連畦接畛擔<lb/>
　市者亦日萬餘莖豐臺之名不知所始詢之土人并<lb/>
　無臺也<lb/>
花相　李東陽芍藥詩持杯賀花相先我得休官<lb/>
<pb n="KR3j0187_WYG_033-7b"/>
玉盤承露　儲瓘白芍藥詩翠幄圍香吹漸逺玉盤<lb/>
　承露㵼初寒<lb/>
　　　蘭<lb/>
畫蘭去土　靳史鄭所南畫蘭去土人問其故答曰土<lb/>
　為番人奪去眀史鑑題子昻畫蘭詩誰道有人和<lb/>
　涙冩托根無地怨東風<lb/>
國香零落　草木子趙仲穆宋裔也善作蘭木竹石<lb/>
　張伯雨題其墨蘭云近日國香零落盡王孫芳草遍<lb/>
<pb n="KR3j0187_WYG_033-8a"/>
　天涯仲穆見之愧不復作<lb/>
古香　薩都拉蘭皋曲幽蘭日日吹古香美人不來溪<lb/>
　水長<lb/>
㸔葉　張羽咏蘭葉詩泣露花偏亂含風影自斜俗人<lb/>
　那解此㸔葉勝㸔花<lb/>
陳良紫　王世貞續蘭譜序翻張君所纂譜咏其得<lb/>
　意句鼻觀習習芬馥又何必左擁陳良紫右侍魚魫<lb/>
　白而後快哉<lb/>
<pb n="KR3j0187_WYG_033-8b"/>
玉魫　閩部䟽蘭以建名而福興四郡尤盛以玉魫為<lb/>
　貴以四季開者為珍<lb/>
種有九　宋濓集蘭種有九而九之中又有山澤二者<lb/>
　之殊生於山者花質易萎不可佩生于澤者花葉俱<lb/>
　香即所謂蕳又所謂都梁香也<lb/>
建蘭是蕙　學圃餘蔬今人重建蘭却只是蕙古人畫<lb/>
　蘭殊不爾<lb/>
氷霜欲侵　李東陽觀畫蘭有感微吟未成日獨晩氷<lb/>
<pb n="KR3j0187_WYG_033-9a"/>
　霜欲來侵九畹蘭兮蘭兮竟誰管<lb/>
丫蘭　明陸治畫丫蘭詩王節稜稜應節分枝枝柔玉<lb/>
　紉香雲<lb/>
蕙箭　明錢嘉徵福州詩此間真色無梳洗蕙箭開時<lb/>
　揷滿頭<lb/>
真珠蘭　二如亭羣芳譜謂真珠蘭一名魚子蘭蓓<lb/>
　蕾如珠花開成穂其香甚濃以蒸牙香棒香名蘭香<lb/>
　也<lb/>
<pb n="KR3j0187_WYG_033-9b"/>
伊蘭　楊慎伊蘭賦序江陽有花名賽蘭香不足于艷<lb/>
　而有餘於香戴之髤紒經旬猶馨西域有伊蘭以為<lb/>
　佛供即此從而為之賦<lb/>
弔蘭　閩部疏弔蘭花葉皆似蘭裹而懸之有風露處<lb/>
　無土自榮<lb/>
　　　菊<lb/>
菊村　元袁士元𫝊士元擢國史院檢閲不赴築城西<lb/>
　别墅種菊數百本自號菊村<lb/>
<pb n="KR3j0187_WYG_033-10a"/>
桃花菊　王惲桃花菊詩黄輕白碎空多種碧爛紅鮮<lb/>
　自一家<lb/>
作枕　馬祖常菊枕詩詳枕<lb/>
牡丹菊　郝經牡丹菊賦序初入新館客將宋日新致<lb/>
　硃砂紅牡丹菊一本祇三四花今嵗忽茂達成叢及<lb/>
　秋而放數百花所未見也故作賦以寓感<lb/>
賜植五色　名世類苑宣徳間上御文華閣命以五色<lb/>
　菊花賜植楊士竒金幼孜楊榮俱撰詩楊士竒詩内<lb/>
<pb n="KR3j0187_WYG_033-10b"/>
　庭植物真竒特一種秋香開五色瑪瑙葳㽔琥珀黄<lb/>
　胭脂隐映鉛華白由來托根得所宜造化生成雨露<lb/>
　滋喜見幽芳出上苑何須佳色羡東籬<lb/>
菊吏隐　王守仁集職方南署之前有菊數本閲嵗既<lb/>
　槁發其故叢髙及扵垣署古人謂菊為花之隐逸則<lb/>
　惟邨圃籬落之宜而以植之簿書案牘之間殆亦昔<lb/>
　之所謂吏而隐者歟<lb/>
知我惟此　宋濓集竹溪逸民陳泗性嗜菊種之滿園<lb/>
<pb n="KR3j0187_WYG_033-11a"/>
　顧視若嬰孩花開對酌日入不倦嘗曰舉世無知我<lb/>
　知我惟此花耳<lb/>
怕見淵眀　靳史嚴嵩誕日諸翰林稱夀争足恭求近<lb/>
　時菊花滿堂陸平泉獨退䖏扵後同列問曰何更退<lb/>
　為陸曰此處怕見陶淵眀<lb/>
身自種菊　獻徴録陶九成萟圃一區果蔬薯蕷度給<lb/>
　賔祭餘悉種菊栽接溉壅身自為之<lb/>
囊馬首　花䟽元馭閣老尤愛種菊京師有一種大紅<lb/>
<pb n="KR3j0187_WYG_033-11b"/>
　曰麻葉紅相袍紅為翰林時特命囊之馬首歸<lb/>
寒菊　紫桃軒襍綴寒菊十二月始花枝葉皆柔荏青<lb/>
　翠燦然與江梅水仙同置一几三君子者不惟嵗寒<lb/>
　交可稱忘年友<lb/>
菊有粗細　學圃餘䟽菊之變態有大如盌者有作異<lb/>
　色二色者皆名粗種其最貴乃各色剪絨各色西施<lb/>
　各色狼牙乃謂之細種<lb/>
一種一杯　于慎行集予山園多種菊值菊共開無可<lb/>
<pb n="KR3j0187_WYG_033-12a"/>
　對飲獨造花下每花一種與酒一杯自飲一杯凡酬<lb/>
　二十許者竟醉矣<lb/>
題菊自况　眀闌莊駒隂冗記唐子畏嘗題逆旅畫菊<lb/>
　云黄花無主為誰容冷落踈籬曲徑中儘把金錢買<lb/>
　脂粉一身顔色付西風葢自况云<lb/>
山泉漬　花史文保雍菊譜中有小甘菊詩莖細花黄<lb/>
　葉又纎清香濃烈味還甘祛風偏重山泉漬自古南<lb/>
　陽有菊潭<lb/>
<pb n="KR3j0187_WYG_033-12b"/>
賜紫配黄　王世貞詩元馭宗伯留賞菊忽有紫牡丹<lb/>
　一株異而賦之學士銀魚焚不遲居然陶令傍東籬<lb/>
　誰云晚節無三友忽許天香借一枝賜紫獨應誇彩<lb/>
　服配黄雙可薦金巵知公大是春秋筆能遣風光並此<lb/>
　時<lb/>
菊隣　髙啟菊隣詩幽人苦愛菊自是柴桑倫閒園誰<lb/>
　與語叢栽為四隣<lb/>
菊屏　李東陽題菊屏詩先生深卧菊花叢曲几圍屏<lb/>
<pb n="KR3j0187_WYG_033-13a"/>
　杳窕通<lb/>
醉楊妃　眀喬長史咏醉楊妃菊詩傾日尚疑聞羯皷<lb/>
　臨風猶是舞霓裳<lb/>
映榴　髙啟五月菊詩不依寒竹語欲映午榴霞<lb/>
孤根瓦全　吳偉業賞菊詩坐來艷質同杯泛老去孤<lb/>
　根僅瓦全自注蒔者以瓦束土<lb/>
羞組綵　何景眀白菊賦葉萋萋其微靄萼栗栗以寒<lb/>
　色申纎縞以自貞羞組綵之外飾承危朶而不傾挺<lb/>
<pb n="KR3j0187_WYG_033-13b"/>
　柔枝而益力<lb/>
　　　荷<lb/>
解語杯　輟耕録飲松江夏氏清樾堂酒半折正開荷<lb/>
　花置小金巵其中命歌姬捧以行酒客就姬取花分<lb/>
　瓣而飲其風致過碧筒逺甚余因名為解語杯<lb/>
把花勸酒　輟畊録野雲亷公于萬栁堂置酒召客歌<lb/>
　姬解語花者左手執荷花右手舉杯歌以行酒趙松<lb/>
　雪在座喜而賦詩有手把荷花來勸酒歩隨芳草去<lb/>
<pb n="KR3j0187_WYG_033-14a"/>
　尋春之句<lb/>
瑞蓮　元許楨瑞蓮歌湏溪主人今得閒種出萬柄紅<lb/>
　白蓮就中一茄發挺特艷妝雙出雲髻鬈有如二女<lb/>
　降溈汭翠裙紅袖相牽連<lb/>
濯手生蓮　留青日札元末施州向氏譚氏二女濯手<lb/>
　仙女池遂生嘉蓮時眀玉珍據四川選宫嬪二女皆入<lb/>
　向立為后譚退還乃投池中死<lb/>
荷意怯　張雨詩水深荷意怯田冷稲心遲<lb/>
<pb n="KR3j0187_WYG_033-14b"/>
鎖子藕　楊維楨詩下作鎖子藕上作雙頭花<lb/>
紅蓮變白　眀周延集都水主事張絅出督清江浦署<lb/>
　有紅蓮一池一夕盡變白人謂其清白所感<lb/>
蓮兆狀元　庚巳編正統戊子吳縣學池中蓮一莖三<lb/>
　花廵撫周文襄見之曰行有當之者眀年施槃狀元<lb/>
　及第成化辛夘郡學池蓮亦一莖二花既而吳文定<lb/>
　寛為狀元<lb/>
碧臺蓮　學圃餘䟽一種碧臺蓮大佳花白而瓣上恒<lb/>
<pb n="KR3j0187_WYG_033-15a"/>
　滴一翠㸃房之上復抽緑葉似花非花摘取瓶中以<lb/>
　為西方供<lb/>
楠樹生　異林宏治中叙州楠樹生蓮花五十餘朶<lb/>
沉荷百缸　眀詩話陸啟浤性豪邁嘗大㑹詞人扵桃<lb/>
　葉渡妓有紅菊者倚船忩曰今日之集惜無兩岸芙<lb/>
　蕖耳翌日陸復張讌渡頭至則清風拂席荷香襲人<lb/>
　四座莫測其故盖先一日以善價購得荷百缸碎而<lb/>
　沉之自是十四樓中奉為上客<lb/>
<pb n="KR3j0187_WYG_033-15b"/>
大如梅　花史陳豐常以青蓮子十枚寄葛勃勃㗖未<lb/>
　竟堕一子于盆水中眀晨有並蒂花開水面大如梅<lb/>
　花後剖其房得實五枚<lb/>
百子蓮　王世懋集蓮花種至多蘇州府學前者葉如<lb/>
　傘葢莖長大許花大而紅結房曰百子蓮<lb/>
如品字　王貽上隴蜀餘聞天啟七年鄭州書院中開<lb/>
　蓮花一枝如品字<lb/>
頃刻開花　花史國初金箔張嘗扵臘月索乾石蓮子<lb/>
<pb n="KR3j0187_WYG_033-16a"/>
　亂撒池中頃刻花開滿池香艷可愛<lb/>
蓮笠　李日華二筆蓮初透水為驟雨所淋輙中天余<lb/>
　出新意剪荷葉線縫之作兠鍪狀名曰蓮笠雨前覆<lb/>
　之良濟<lb/>
五色　眀潘緯瑞蓮應制詩瑶池浪說千年藕玉井虚<lb/>
　傳十丈花爭似九莖開五色西方瑞現帝王家自注<lb/>
　蓮生慈寜宫奉大士盆中九華五色<lb/>
黄金團葢　申時行應制題黄臺蓮詩朶朶黄雲團<lb/>
<pb n="KR3j0187_WYG_033-16b"/>
　羽葢為迎金母下瑶池<lb/>
外直中通　陳獻章茂叔愛蓮詩不支不蔓體本具外<lb/>
　直中通用乃神我即蓮花花即我如公方是愛蓮人<lb/>
妖血花　髙啟過青溪詩麗華妖血流難盡化作荷花<lb/>
　别様紅自注史言隋人殺張麗華扵此<lb/>
蓮實㗖兒　宋濓集花雲不屈死侍兒孫氏抱三嵗兒<lb/>
　逃入蘆渚中渚有蓮實取以㗖兒七日不死詳見奴<lb/>
　婢<lb/>
<pb n="KR3j0187_WYG_033-17a"/>
握雪餐冰　李東陽賜藕詩輕同握雪愁先碎細比餐<lb/>
　冰聽却無<lb/>
　　　海棠<lb/>
囬龍臨幸　燕都逰覽志回龍觀舊多海棠旁有六角<lb/>
　亭每嵗花發時上臨幸焉<lb/>
臘前偷泄　尹廷髙臘月海棠詩尤物真能奪化工臘<lb/>
　前偷泄數枝紅霜華不上胭脂面强飾春妍嫁北風<lb/>
兩花于秋　郝經儀真館海棠兩花于秋詩二年海棠<lb/>
<pb n="KR3j0187_WYG_033-17b"/>
　秋幽妍對寥索霜後輙載花枯株吐纎弱化工為<lb/>
　詩人故令造物錯<lb/>
豆顆勻　元好問未開海棠詩翠葉輕籠豆顆勻胭<lb/>
　脂濃抹蠟痕新殷勤留着花梢露滴下生紅可惜春<lb/>
脱葉露紅　顧瑛秋日海棠花詩序一日同覩此花于<lb/>
　脱葉間露紅蓓蕾扵炎風赫日中甚可驚訝後三日<lb/>
　而花大拆乃延客與花神洗妝焉<lb/>
色重瓣多　學圃餘䟽海棠以西府為佳而西府尤推<lb/>
<pb n="KR3j0187_WYG_033-18a"/>
　紫綿一種以其色重而瓣多也<lb/>
命婦戚里　邱濬襍志重葉海棠曰花命婦多葉海棠<lb/>
　曰花戚里<lb/>
鮮媚沿山　滇中志垂絲海棠髙數丈每當春時鮮媚<lb/>
　異常自大理至永昌㳂山厯澗往往而是<lb/>
索海棠秧　徐渭逰記春日就十峯山人飲扵小園林<lb/>
　卉雲繁索得海棠秧二本<lb/>
列燭枝上　宋濓㸔海棠詩序海棠競放鄭太常觴<lb/>
<pb n="KR3j0187_WYG_033-18b"/>
　客扵衆芳園時日已西沒乃列燭花枝上花既娟好<lb/>
　而燭光映之愈致其妍<lb/>
初識面　程敏政駙馬宅賞海棠詩仙種北來初識靣<lb/>
　臨風拚醉九霞觴<lb/>
太憎紅　眀黄姬水西域海棠詩仙觀臺荒蔓草中<lb/>
　海棠一樹太憎紅可憐亦是星槎物不學葡萄入漢<lb/>
　宫<lb/>
紅顫　眀夏允彛垂絲海棠賦弱顔畏見春風面面向<lb/>
<pb n="KR3j0187_WYG_033-19a"/>
　玉階逗微綫海綃遥拂動纎容紫燕輕捐覺紅顫<lb/>
　　　山茶<lb/>
月丹　郝經月丹詩一種是花偏富貴三冬無物比妖<lb/>
　嬈自注王承宣月丹一本云山茶大者曰月丹又大<lb/>
　者曰照殿紅故為賦此<lb/>
寳珠　元張新寳珠茶詩胭脂染就絳裙襴琥珀裝成<lb/>
　赤玉盤<lb/>
茶花屏　元朱徳潤題白茶花屏詩飛仙自天來幻作<lb/>
<pb n="KR3j0187_WYG_033-19b"/>
　白茶蕋清香不自媚廻出山谷底<lb/>
楊妃茶　王世懋集楊妃山茶與白菱同時放淡紅色<lb/>
　冬初花當具一種<lb/>
滇茶　羣芳譜滇南茶有二三丈者開至千朶大扵牡<lb/>
　丹花皆下垂<lb/>
輭枝卷瓣　雲南志土山産茶花謝肇淛謂其品七十<lb/>
　有二趙璧作譜近百種大抵以深紅輭枝分心卷瓣<lb/>
　者為上<lb/>
<pb n="KR3j0187_WYG_033-20a"/>
韻勝　瓶史黄白山茶韻勝其姿<lb/>
陶狄祠　學圃餘䟽潯陽陶狄祠山茶一株幹大盈把<lb/>
　枝䕃滿庭土人云千年外物也<lb/>
簇錦　滇雲記勝山茶花以沐氏西園為最有樓名簇<lb/>
　錦茶花四面簇之凡數十樹樹可三丈花開以萬計<lb/>
　紫者朱者紅者紅白兼者映日如錦<lb/>
雪裡嬌　眀于若瀛山茶詩既足風前態還宜雪裡嬌<lb/>
並蒂　眀蘇伯衡並蒂山茶詩山茶作花紅錦粧中有<lb/>
<pb n="KR3j0187_WYG_033-20b"/>
　一枝並蒂香符彩爛若雙鴛鴦<lb/>
茗花　草花䟽茗花即食茶之花色月白而黄心清香<lb/>
　隐然瓶之髙齋蕋能遍開<lb/>
　　　桂<lb/>
異色之瑞　元史類編海塩潘應定以母䘮廬墓廬前<lb/>
　感桂花異色白鶴來翔之瑞左丞周伯琦書雙禎二<lb/>
　字揭扵墓所<lb/>
拆輕包　馬臻詩荷葉晚風吹老氣桂花凉雨拆輕包<lb/>
<pb n="KR3j0187_WYG_033-21a"/>
神與一枝　泳化編申時行母既孕嘗夜夢神人與桂<lb/>
　花一枝比寤猶香<lb/>
桂樓　李東陽集太和楊黼好學不應舉庭前有大桂<lb/>
　樹縳板其上題曰桂樓偃仰其中歌詩自得<lb/>
重榮桂　宋濓集廬陵周氏廬桂樹一章隂可二畆元<lb/>
　至正間紅巾盗起桂焚死越五年忽發緑芽膚間已<lb/>
　而怒長不數年蓊若雲布為賦重榮桂<lb/>
雙桂連理　方孝孺集四眀桂君有二良子所居軒得<lb/>
<pb n="KR3j0187_WYG_033-21b"/>
　雙桂連理之祥因以雙桂名其軒而為之銘<lb/>
毬子　學圃餘䟽木犀吾地為盛然須種早黄毬子二<lb/>
　種早黄七月中開毬子花密為勝即香亦異常花<lb/>
四季花　閩部䟽福南四郡桂皆四季開花而反盛扵<lb/>
　冬凡桂四季者有子<lb/>
訪桂　楊基集軒東古桂一株花已爛熳人無知者偶<lb/>
　夜聞香自東來旦起訪之得扵廢苑中繞樹嗟嘆作<lb/>
　宜秋軒桂詩<lb/>
<pb n="KR3j0187_WYG_033-22a"/>
支公手植　眀湯祖佑道林菴㸔千年桂花詩入寺訪<lb/>
　幽踪古樹千年活空香來無方境靜心自豁自注此<lb/>
　桂傳係支公手植<lb/>
日宫栽　眀髙帝紅木樨詩月宫移向日宫栽引得輕<lb/>
　紅入面來好向烟霞承雨露丹心一㸃為君開<lb/>
糁粟黄雲　張雨桂枝詞桂樹叢生枝婀娜糁粟黄雲<lb/>
　欲成朶<lb/>
月桂　李東陽月桂詩一月一花開花開應時節未須<lb/>
<pb n="KR3j0187_WYG_033-22b"/>
　誇雨露慎與蔵冰雪<lb/>
天香湯　清供録木樨開時打下揀去蒂萼擂爛如泥<lb/>
　入炒塩粉甘少許勻置磁瓶中每用沸湯㸃服名天<lb/>
　香湯<lb/>
桂餅　眀莊寳桂餅詩寳鈿和露壓金英為趂秋光一<lb/>
　日成<lb/>
　　　玉蘭<lb/>
雪山瓊島　弇山園記弇山之陽曠朗為平臺可以收<lb/>
<pb n="KR3j0187_WYG_033-23a"/>
　全月左右各植玉蘭五株花時交映如雪山瓊島<lb/>
如玉山　一統志華容縣觀音寺玉蘭一株輪囷盤鬰<lb/>
　髙十餘丈望之如玉山<lb/>
産蘭谿　羣芳譜蘭谿産玉蘭<lb/>
玉樹　花䟽玉蘭早扵辛夷宋人名以迎春千幹萬蕋<lb/>
　不葉而花當其盛時可稱玉樹<lb/>
噴雪生蘭　陸樹聲詩日晃簾櫳晴噴雪風廻齋閣氣<lb/>
　生蘭<lb/>
<pb n="KR3j0187_WYG_033-23b"/>
雪成圍　文徴眀玉蘭詩綽約新粧玉有輝玉娥千隊<lb/>
　雪成圍<lb/>
白霓裳　沈周玉蘭詩韻友自知人意好隔簾輕解白<lb/>
　霓裳<lb/>
　　　繡毬<lb/>
羽輪偷駐　張昱繡毬花詩天女夜凉乗月到羽輪偷<lb/>
　駐碧䦨中<lb/>
萬花碎剪　錢惟善粉團花下夜飲詩萬花碎剪玉團<lb/>
<pb n="KR3j0187_WYG_033-24a"/>
　團晴雪飛香夜不寒恰是玉人相對立酒尊移月近<lb/>
　前㸔按粉團即繡毬也<lb/>
蝴蝶成團　張光弼繡毬花詩落過楊花渾不覺飛來<lb/>
　蝴蝶忽成團<lb/>
雪毬　羣芳譜雪毬百花成朶即繡毬花也<lb/>
一本千朶　金陵諸園記杞園繡毬一本一開可千朶<lb/>
紅毬　花䟽初見閩人來賣一花云是紅繡毬倭國中<lb/>
　來者後至建寜見人家多有之<lb/>
<pb n="KR3j0187_WYG_033-24b"/>
紫毬　巖栖幽事蜀中有紫繡毬<lb/>
一蒂千花　謝榛繡毬花詩髙枝帶雨壓雕欄一蒂千<lb/>
　花白玉團<lb/>
　　　紫薇<lb/>
耐乆交　羣芳譜紫薇花易植易養可作耐乆交<lb/>
有四種　學圃餘䟽紫薇有四種紫淡紅白紫却是正<lb/>
　色<lb/>
貞嘉餘藻　眀皇甫涍集秋日散歩亭隅薇花爛目亭<lb/>
<pb n="KR3j0187_WYG_033-25a"/>
　故余讀書處也昔嘗眷戀此花為賦有垂貞嘉于餘<lb/>
　藻竟何徴耳因作紫薇花行<lb/>
日炙霞蒸　劉基詩紫薇花樹小樓東日炙霞蒸似錦<lb/>
　紅<lb/>
爛熳十旬　薛蕙紫薇詩紫薇開最乆爛熳十旬期<lb/>
　夏日逾秋序新花續故枝<lb/>
若剪輕縠　于若瀛文紫薇花攢柯若剪輕縠盛開<lb/>
　時爛熳如火<lb/>
<pb n="KR3j0187_WYG_033-25b"/>
　　　丁香<lb/>
席上畫　眀詩話陶雲湖與壻凌谿偕入都一日語壻<lb/>
　曰聞張家灣某氏丁香花盛放子盍隨我一觀乎凌<lb/>
　谿云去禮部試僅三日公無往雲湖不許乗箯輿徑<lb/>
　去醉花下五日榜發凌谿中式鄉人皆賀雲湖夷然<lb/>
　于席上畫丁香一本尤妙<lb/>
紫粟　吳寛丁香詩枝頭綴紫粟旖旎香非輕乃知博<lb/>
　物者名以香而成<lb/>
<pb n="KR3j0187_WYG_033-26a"/>
　　　杜鵑<lb/>
石巖　學圃餘䟽花之紅者曰杜鵑葉細花小色鮮瓣<lb/>
　密者曰石巖<lb/>
川鵑　草花譜杜鵑花出蜀中者佳謂川鵑花花内十<lb/>
　數層色紅甚出四眀者花可二三層色淡<lb/>
五色　雲南志杜鵑有五色雙瓣者永昌䝉化多至二<lb/>
　十餘種<lb/>
駐春　眀張獻翼杜鵑花詩何事江南春盡去子規聲<lb/>
<pb n="KR3j0187_WYG_033-26b"/>
　裡駐年光<lb/>
　　　木槿<lb/>
莊客　三栁軒襍識姚氏殘語以木槿為暫客今改為<lb/>
　莊客<lb/>
小而艷　羣芳譜木槿花小而艷有深紅粉紅白色及<lb/>
　單葉千葉之殊<lb/>
秋風一種　陸深白木槿詩漫道春來李能白秋風一<lb/>
　種玉無瑕<lb/>
<pb n="KR3j0187_WYG_033-27a"/>
編籬䕶　吳寛木槿詩南方編短籬木槿每當路北方<lb/>
　少為貴翻編短籬䕶<lb/>
　　　夾竹桃<lb/>
落花盈斗　羣芳譜何無咎云夾竹桃温台有叢生者<lb/>
　一本至二百餘幹晨起掃落花盈斗<lb/>
不耐寒　王穉登詩夾竹桃花不耐寒<lb/>
栖鳳化龍　王世貞夾竹桃詩栖鳯錯疑瑶海實化龍<lb/>
　還憶武陵人<lb/>
<pb n="KR3j0187_WYG_033-27b"/>
拂石成蹊　王世懋夾竹桃詩葉不迎秋墜花仍入夏<lb/>
　齊菲菲能拂石冉冉更成蹊<lb/>
　<lb/>
　<lb/>
　<lb/>
　<lb/>
　<lb/>
　元眀事類鈔卷三十三<lb/>
</p>
<p>
</p>
  </div>
</body>
</text>
</TEI>
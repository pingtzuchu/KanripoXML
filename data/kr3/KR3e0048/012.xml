<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣明方論卷十二</head> <lb/>
    <p>
<pb n="KR3e0048_WYG_012-1a"/>
欽定四庫全書<lb/>
　宣明方論卷十二<lb/>
　　　　　　　　　　　　金　劉完素　撰<lb/>
　　補養門<lb/>
　　　補養寒論<lb/>
素問云諸寒收引皆屬於腎腎者少隂也少隂者至隂<lb/>
也至者為極也少隂者冬脉所旺居北而屬水為寒為<lb/>
歸藏為周密寒中收引拘縮寒之用也其病上下所生<lb/>
<pb n="KR3e0048_WYG_012-1b"/>
水澄徹冷清者不濁其氣寒冷水穀不消化吐利清冷<lb/>
為病則如天氣寒而水自清也<lb/>
素問云太陽受寒血凝為瘕太隂受寒氣聚為疝但脉<lb/>
急而寒之象也急主於痛故𦂳急也又内經云數則為<lb/>
熱遲則為寒諸陽為熱諸隂為寒脉當遲緩寒毒内鬱<lb/>
洪數為熱所養心之脉也寒氣生清水清就於濕故以<lb/>
下利清白此乃腸胃寒化物失常熱則壅澁不通寒勝<lb/>
則火衰火衰金旺吐利腥穢腥者金肺之屬也熱則喜<lb/>
<pb n="KR3e0048_WYG_012-2a"/>
酸寒則水腥只如四肢逆冷堅痞腹滿屈伸不便禁固<lb/>
戰慄謂隂水主之舒倦不便診其脉沉伏而遲病之證<lb/>
也若身凉不渴而寒踡足而卧惡聞人聲不欲言皆隂<lb/>
證也隂陽停則和偏則病如陽氣暴絶隂氣獨勝則為<lb/>
寒證隂氣暴絶陽氣獨勝則為熱證<lb/>
經曰陽盛隂虛汗之而死隂勝陽虛下之而死若陽實<lb/>
外熱隂虛内寒隂實内熱陽虛外寒陽實伐其陽當凉<lb/>
膈散承氣湯主之隂實伐其隂當白术散四逆湯主之<lb/>
<pb n="KR3e0048_WYG_012-2b"/>
　　　論曰<lb/>
大凡治病必求標本受先者為本次者為標此為兼證<lb/>
故知逆與從正行無問知標本者萬舉萬當不知標本<lb/>
者是謂妄行也本病相𫝊先以治其急六氣為本三隂<lb/>
三陽為標故病氣為本受病經絡藏府謂之標也<lb/>
　　　補養類<lb/>
防風當歸飲子　治脾腎真隂損虛肝心風熱鬱甚陽<lb/>
隂虚内寒隂實内熱上實下虛怯弱不耐或表熱而身<lb/>
<pb n="KR3e0048_WYG_012-3a"/>
熱惡寒或裏熱而躁熱煩渴或邪熱半在表半在裏進<lb/>
退出入不已而為寒熱往來或表多則惡寒裏多則發<lb/>
熱或表之陽分陽和正氣與邪相助并甚於裏畜熱極<lb/>
深而外無陽氣裏熱極甚陽極似隂而寒戰腹滿煩渴<lb/>
者或裏之隂分正氣反助邪氣幷甚於表則躁熱煩渴<lb/>
而汗出也或邪熱壅塞者或煩熱痛者或熱結極甚陽<lb/>
氣不通而反覺冷痛或中外熱鬱煩躁甚喜凉畏熱者<lb/>
或熱極閟寒不得宣通陽極似隂中外喜熱而反畏寒<lb/>
<pb n="KR3e0048_WYG_012-3b"/>
者或躁熱煩渴者或濕熱極甚而腹滿不渴者或一切<lb/>
風熱壅滯頭目昏眩暗風眼黑偏正頭疼口乾鼻塞耳<lb/>
鳴及聾咽嗌不利或目赤腫痛口瘡舌痺或上氣痰嗽<lb/>
心脇鬱痞腸胃燥澁小便溺淋閟或是皮膚瘙痒手足<lb/>
麻痺又或筋脉拘急肢體倦怠或渾身肌肉跳動心忪<lb/>
驚悸或口眼喎斜語言蹇澁或狂妄昏惑健忘失志及<lb/>
或腸胃燥熱怫鬱而飢不欲食或濕熱内餘而消穀善<lb/>
飢然能食而反瘦弱或誤服燥熱毒藥及妄食熱物過<lb/>
<pb n="KR3e0048_WYG_012-4a"/>
多而耗損脾腎則風熱鬱甚而多有如此不必全見也<lb/>
無問自病及中燥熱毒藥所使者並宜宣通氣血調順<lb/>
飲食久服之舊病除去新病不生設虛人常服補益功<lb/>
驗自可知矣<lb/>
　　當歸　大黄　柴胡　人參　黄芩　甘草<hi>炙</hi>芍<lb/>
　　藥<hi>各一兩</hi>滑石<hi>六兩</hi>
　右停每服三錢至五錢水一大盞生薑三片同煎至<lb/>
　七分去渣温服下補校<hi>此方未為至當恐當時𫝊寫之誤</hi>
<pb n="KR3e0048_WYG_012-4b"/>
雙芝丸　治補精氣填骨髓壯筋骨助五臟調六腑久<lb/>
服注顏不老<lb/>
　　熟乾地黄<hi>焙取末</hi>石斛<hi>去根/酒炙</hi>五味子<hi>焙/</hi>黄耆<hi>剉</hi>肉蓯<lb/>
　　蓉<hi>酒浸</hi>牛膝<hi>酒/浸</hi>杜仲<hi>蜜水/浸炮</hi>兎絲子<hi>酒浸三日炒</hi>麋鹿角霜<lb/>
　　<hi>半斤</hi>沉香<hi>三/錢</hi>麝香<hi>二錢/研</hi>人參　白茯苓<hi>去皮</hi>覆盆子<lb/>
　　乾山藥　木𤓰　天麻<hi>酒浸</hi>秦芃<hi>已上各/一兩</hi>薏苡仁<hi>二兩</hi>
　　<hi>炒</hi>
　右為末煉蜜為丸如桐子大每服二十丸至三四十<lb/>
<pb n="KR3e0048_WYG_012-5a"/>
　丸温酒下鹽湯米飲亦可<hi>凡年五十歳已上加</hi>入黑附子<hi>以青鹽湯</hi>
　<hi>蘸泡</hi>鹿角<hi>一大對去/頂三指</hi>硫黄<hi>半斤渾用</hi>以上用些油釡中以水<lb/>
　同煮令㣲沸勿太急甚水耗只旋添温水須用水以<lb/>
　備添也煉令角膠汁出盡其角如霜以手捻如膩粉<lb/>
　乃盛之取用勿令穢汚也<lb/>
内固丹　治諸補養腎氣調和脾臟夀高者常服筋骨<lb/>
勁健渾如壯士<lb/>
　　肉蓯蓉<hi>酒浸</hi>茴香<hi>炒一/兩</hi>破故紙　胡蘆巴<hi>炒/</hi>巴㦸<hi>去心</hi>
<pb n="KR3e0048_WYG_012-5b"/>
　　黑附子<hi>炮</hi>川楝子　胡桃仁<hi>各四兩麫炒</hi>
　右為末研桃仁為膏餘藥末和匀酒麫糊為丸如桐<lb/>
　子大每服十丸至三十丸温酒鹽湯下食前虛者加<lb/>
　至五七十丸此藥明目補腎烏鬚進美食空心<lb/>
大補丸　治男子脾腎不足不問久新者<lb/>
　　陳韮子　陳蘿蔔子<hi>已上炒</hi>蕤仁<hi>去皮各/半兩</hi>川山甲<hi>七片</hi>
　　<hi>用酒炙</hi>麝香<hi>少許</hi>
　右為細末用蜜和丸如櫻桃大每服一丸温酒送下<lb/>
<pb n="KR3e0048_WYG_012-6a"/>
　食前空心<lb/>
蛤蚧散　治脾胃氣攻心刺痛者<lb/>
　　蛤蚧<hi>一對酒炙</hi>乳香　木香　白茯苓　丁香　茴香<lb/>
　　<hi>各一錢</hi>川山甲<hi>二錢</hi>
　右為細末每服一錢好温酒調下空心食前<lb/>
金鏁丹　治男子本藏虛冷夜夢鬼交者<lb/>
　　龍骨<hi>水飛</hi>兎絲子<hi>一兩</hi>破故紙　韮子　澤㵼　牡蠣<lb/>
　　<hi>各半兩</hi>麝香<hi>少許</hi>
<pb n="KR3e0048_WYG_012-6b"/>
　右為末酒麫糊為丸如桐子大每服三十丸温酒下<lb/>
　空心食前日三服<lb/>
調中丸　治脾胃虛止嘔吐寛利胸膈<lb/>
　　青皮　紅皮<hi>各一兩</hi>大黄<hi>一/兩</hi>牽牛<hi>三兩</hi>
　右為細末滴水和丸如桐子大每服三二十丸温水<lb/>
　下空心食前<lb/>
水中金丹　治元藏氣虛不足夢寐隂人走失精氣<lb/>
　　陽起石<hi>研</hi>木香　乳香<hi>研/</hi>青鹽<hi>各一/分</hi>茴香<hi>炒</hi>骨碎<lb/>
<pb n="KR3e0048_WYG_012-7a"/>
　　補<hi>炒</hi>杜仲<hi>各半兩去皮/生薑炙絲盡</hi>白龍骨<hi>一兩𦂳者槌碎絹袋盛大豆蒸熟取</hi>
　　<hi>出焙乾研</hi>黄戍腎<hi>一對酒一升煑/熟切作片子焙</hi>入白茯苓<hi>一兩與腎為末</hi>
　右為細末酒麫糊和丸如皂子大每服二丸温酒下<lb/>
　空心忌房室<lb/>
和氣地黄湯　治沉積氣結不散調養榮衞補順隂陽<lb/>
常服以代湯茶酒果<lb/>
　　木香<hi>一字</hi>㨂桂<hi>去/皮</hi>茯苓<hi>去/皮</hi>白芥子<hi>各一錢炒香</hi>白术　乾<lb/>
　　山藥　川芎　當歸<hi>各一分焙</hi>桂花　縮砂仁<hi>各半錢</hi>甘<lb/>
<pb n="KR3e0048_WYG_012-7b"/>
　　草<hi>半兩炙</hi>
　右為細末入麝香少許研匀用數重油紙或甆器内<lb/>
　密封起每用蜜二斤餳飴一斤温好甜水五升化匀<lb/>
　開抄前藥幷杏仁十枚去皮尖洗淨炒香燋槌碎濕<lb/>
　地黄根計切長寸約取汁半盞温服<lb/>
白术調中湯　治中寒痞悶急痛寒濕相摶吐㵼腹痛<lb/>
<hi>上不所出水液澄徹清冷穀不化小便清白不澁身凉不渴本末不經有見陽熱證其脉遲者是也此因飲食</hi>
<hi>冷物過多隂勝陽衰而為中寒也或冷熱相擊而反陽氣怫鬱不能宣散怫熱内作以成熱證者不可亦言為</hi>
<pb n="KR3e0048_WYG_012-8a"/>
<hi>冷當以脉證别之夫濕熱上㵼常見陽脉若亡液氣虛亦能反見諸隂脉也當以標本之不可治或熱證誤服</hi>
<hi>此白术調中湯温藥亦能開發陽氣一通而愈别無加害</hi>無問寒熱久新並宜服之<lb/>
<hi>或有口瘡目疾孕婦等吐瀉者以畏乾薑官桂不服</hi>
　　白术　茯苓<hi>去皮</hi>紅皮<hi>去/白</hi>澤㵼<hi>各半/兩</hi>乾薑<hi>炮/</hi>官桂<hi>去皮</hi>
　　縮砂仁　藿香<hi>各一分</hi>甘草<hi>一兩</hi>
　右為末白湯化蜜少許調下二錢每日三服煉蜜和<lb/>
　就每兩作十丸名白术調中丸小兒一服分三服<lb/>
人參白术散　此方證同調中湯治法<lb/>
<pb n="KR3e0048_WYG_012-8b"/>
　　人參　白术　茯苓　甘草　橘皮　葛根　澤<lb/>
　　㵼　滑石　藿香<hi>各半兩</hi>
　右為末每服三錢水一盞煎至六分温服姙婦加蒼<lb/>
　术三五片熱服<lb/>
白术散　治傷寒下後餘熱以藥下之大過胃中虛熱<lb/>
飲水無力也當生胃中津液多服此藥<lb/>
　　人參　白术　木香　白茯苓　甘草<hi>剉炙</hi>藿香葉<lb/>
　　乾葛<hi>剉各二兩</hi>
<pb n="KR3e0048_WYG_012-9a"/>
　右為末每服一錢至二錢水一盞煎至五分温服如<lb/>
　飲水者多煎與之無時也<lb/>
丁香附子散　治脾胃虛弱胸膈痞結吐逆不止<lb/>
　　附子<hi>一兩</hi>母丁香<hi>四十/九箇</hi>生薑<hi>半斤取自然汁半碗</hi>
　右用附子鑽孔四十九以丁香刺上靣填内將生薑<lb/>
　汁用文武火熬盡又用大蘿蔔一箇取一穴子入附<lb/>
　子又填内將蘿蔔葢之又用文武桑柴火燒香熟為<lb/>
　度取出切附子作片子焙乾搗為細末每服一錢米<lb/>
<pb n="KR3e0048_WYG_012-9b"/>
　湯一盞調下日進三服<lb/>
何首烏丸　治男子元藏虛損髪白再黑填精<lb/>
　　何首烏<hi>半斤</hi>肉蓯蓉<hi>六/兩</hi>牛膝<hi>四兩</hi>
　右將何首烏半斤用棗一層何首烏甑内蒸棗軟用<lb/>
　切焙同為末棗肉和丸如桐子大每服五七丸嚼馬<lb/>
　練子服酒送食前一服加一丸日三服至四十丸即<lb/>
　止却減至數効如神妙<lb/>
煨腎丸　治男子腰膝疼夜多小便者<lb/>
<pb n="KR3e0048_WYG_012-10a"/>
　　川楝子　馬楝花　破故紙　胡蘆巴　茴香<hi>炒各</hi>
　　<hi>等分</hi>
　右除茴香外四味酒浸同為末煮麫糊為丸如桐子<lb/>
　大毎服十丸至二十丸温酒下空心食前<lb/>
神仙楮實丸　治積冷氣衝心胸及背有蚘蟲疼痛痔<lb/>
瘻痃癖氣塊心腹脹滿兩肋氣急食不消化上逆氣奔<lb/>
於心幷疝氣下墜飲食不得吐水嘔逆上氣咳嗽眼<lb/>
花少力心虛健忘冷風偏風等疾坐則思睡起則頭眩<lb/>
<pb n="KR3e0048_WYG_012-10b"/>
男子冷氣腰疼膝痛冷痺風頑隂汗盜汗夜多小便洩<lb/>
利陽道衰弱婦人月水不通小便冷痛赤白帶下一切<lb/>
冷疾無問大小能明目益力輕身補髓益精<lb/>
　　楮實子<hi>一升淘去泥㣲炒</hi>官桂<hi>四兩/去皮</hi>牛膝<hi>半斤酒/浸三日</hi>乾薑<hi>三兩</hi>
　　<hi>炮</hi>
　右為末酒麫糊為丸如桐子大每服二十丸温酒空<lb/>
　心食前鹽湯亦得<lb/>
補中丸　治一切氣疾心腹㽲痛嘔吐氣逆不思美食<lb/>
<pb n="KR3e0048_WYG_012-11a"/>
　　厚朴<hi>生薑製香</hi>乾薑<hi>炮/</hi>陳皮<hi>去/白</hi>白茯苓<hi>去/皮</hi>甘草<hi>炙紫各等分</hi>
　右為末煉蜜為丸如櫻桃大每服一丸空心白湯化<lb/>
　下細嚼亦得<lb/>
蓽澄茄丸　治中焦痞塞氣逆上攻心腹㽲痛吐逆下<lb/>
痢美飲食<lb/>
　　蓽澄茄<hi>半兩</hi>良薑<hi>二/兩</hi>神麴<hi>炒/</hi>青皮<hi>去/白</hi>官桂<hi>去皮各一兩</hi>阿<lb/>
　　魏<hi>半兩醋麫裹煨熟</hi>
　右為末醋麫糊為丸如桐子大每服二十丸生薑湯<lb/>
<pb n="KR3e0048_WYG_012-11b"/>
　下不計時候<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣明方論卷十二<lb/>
</p>
<p>
</p>
  </div>
</body>
</text>
</TEI>
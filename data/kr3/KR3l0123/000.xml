<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>博物志</head>
    <p>
<pb n="KR3l0123_WYG_000-1a"/>
欽定四庫全書　　　　　　子部十二<lb/>
　博物志　　　　　　　　　小説家𩔖三<hi>瑣記之屬</hi>
　　提要<lb/>
　　　　<hi>臣</hi>等謹案博物志十卷舊本題晉張華<lb/>
　　　　撰考王嘉拾遺記稱華好觀秘異圖緯<lb/>
　　　　之部捃採天下遺逸自書契之始考驗神怪<lb/>
　　　　及世間閭里所説造博物志四百卷奏於武<lb/>
　　　　帝帝詔詰問卿才綜萬代博識無倫然記事<lb/>
<pb n="KR3l0123_WYG_000-1b"/>
　　　　采言亦多浮妄可更芟截浮疑分為十卷云<lb/>
　　　　云是其書作於武帝時今第四卷物性𩔖中<lb/>
　　　　稱武帝泰始中武庫火則武帝以後語矣周<lb/>
　　　　亮工書影謂藝文𩔖聚引博物志子貢説社<lb/>
　　　　𣗳一條今本不載案此條實在第八卷中亮<lb/>
　　　　工葢偶然未檢然考裴松之三國志注魏志<lb/>
　　　　太祖紀文帝紀濊𫝊呉志孫賁傳引博物志<lb/>
　　　　四條今本惟有太祖紀所引一條而佚其前<lb/>
<pb n="KR3l0123_WYG_000-2a"/>
　　　半餘三條皆無之又江淹古銅劍贊引張華<lb/>
　　　博物志曰鑄銅之工不可復得惟蜀地羗中時<lb/>
　　　有解者今本無此語足證非齊梁時所見之<lb/>
　　　本又唐㑹要載顯慶三年太常丞吕才奏按<lb/>
　　　張華博物志曰白雪是泰帝使素女鼓五絃曲<lb/>
　　　名以其調高人遂和寡又張彦遠厯代名畫<lb/>
　　　記引張華博物志曰劉褒漢桓帝時人曽畫<lb/>
　　　雲漢圖人見之覺熱又畫北風圖人見之覺<lb/>
<pb n="KR3l0123_WYG_000-2b"/>
　　　涼今本皆無此語李善注文選引張華博物志<lb/>
　　　十二條見今本者九條其西京賦注引王孫<lb/>
　　　公子皆古人相推敬之詞一條閒居賦注引<lb/>
　　　張騫使大夏得石榴李廣利為貳師將軍伐<lb/>
　　　大宛得蒲陶一條七命注引橙似橘而非若<lb/>
　　　柚而有芬香一條今本皆無此語段公路北<lb/>
　　　户錄引博物志五條見今本者三條其鵂鶹<lb/>
　　　一名鷄鵂一條金魚腦中有麩金出功婆塞<lb/>
<pb n="KR3l0123_WYG_000-3a"/>
　　　　一條則今本皆無此語足證亦非唐人所見<lb/>
　　　　之本太平廣記引博物志鄭宏沈釀川一條<lb/>
　　　　趙彦衞雲麓漫鈔引博物志黄藍張騫得自<lb/>
　　　　西域一條今本皆無之晁公武讀書志稱卷<lb/>
　　　　首有理略後有讚文今本卷首第一條為地<lb/>
　　　　理略自魏氏日以前云云無所謂理略讚文<lb/>
　　　　惟地理有之亦不在卷後又趙與旹賓退錄<lb/>
　　　　稱張華博物志卷末載湘夫人事亦誤以為<lb/>
<pb n="KR3l0123_WYG_000-3b"/>
　　　　堯女今本此條乃在八卷之首不在卷末皆<lb/>
　　　　相矛盾則併非宋人所見之本或原書㪚佚<lb/>
　　　　好事者掇取諸書所引博物志而雜採他小<lb/>
　　　　説以足之故證以藝文𩔖聚太平御覽所引<lb/>
　　　　亦往往相符其餘為他書所未引者則大抵<lb/>
　　　　剽剟大戴禮春秋繁露孔子家語本草經山<lb/>
　　　　海經拾遺記搜神記異苑西京雜記漢武内<lb/>
　　　　傳列子諸書餖飣成帙不盡華之原文也又<lb/>
<pb n="KR3l0123_WYG_000-4a"/>
　　　劉昭續漢志注律厯志引博物記一條輿服<lb/>
　　　志引博物記一條五行志引博物記二條郡<lb/>
　　　國志引博物記二十九條齊東野語引其中<lb/>
　　　日南野女一條謂博物記當是秦漢間古書<lb/>
　　　張華取其名而為志楊慎丹鉛錄亦稱據後<lb/>
　　　漢書注博物記乃唐蒙所作今觀裴松之三<lb/>
　　　國志注引博物志四條又於魏志涼茂傳中<lb/>
　　　引博物記一條灼然二書更無疑義此本惟<lb/>
<pb n="KR3l0123_WYG_000-4b"/>
　　　載江河水赤一條又載漢末闗中女子及范<lb/>
　　　明友奴發冡重生一條而分為兩條又載日<lb/>
　　　南野女一條訛羣行不見夫句為羣行見丈<lb/>
　　　夫訛其狀皛且白句為狀晶目其餘三十一<lb/>
　　　條則悉遺漏豈非偶於他書見此三條以博<lb/>
　　　物二字相同不辨為兩書而貿貿採入乎至<lb/>
　　　於雜記下所載豫章衣冠人有數婦一條乃<lb/>
　　　隋書地理志之文唐人所撰華何自見之尤<lb/>
<pb n="KR3l0123_WYG_000-5a"/>
　　　雜合成編之明證矣書中間有成句或稱盧<lb/>
　　　氏或稱周日用案文獻通考載周盧注博物<lb/>
　　　志六卷此所載寥寥數條殆非完本或亦後<lb/>
　　　人偶為摘附歟乾隆四十六年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
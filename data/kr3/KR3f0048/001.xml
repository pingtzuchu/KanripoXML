<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3f0048_WYG_001-1a"/>
　欽定四庫全書<lb/>
御製數理精蘊上編卷一<lb/>
　　　數理本原<lb/>
　　　河圖<lb/>
　　　洛書<lb/>
　　　周髀經解<lb/>
<pb n="KR3f0048_WYG_001-2a"/>
　　數理本原<lb/>
粤稽上古河出圖洛出書八卦是生九疇是敘數學<lb/>
亦於是乎肇焉盖圖書應天地之瑞因聖人而始出<lb/>
數學窮萬物之理自聖人而得明也昔黄帝命𨽻首<lb/>
作算九章之義已啟堯命羲和治厯敬授人時而歲<lb/>
功已成周官以六藝教士數居其一周髀商高之説<lb/>
可考也秦漢而後代不乏人如洛下閎張衡劉焯祖<lb/>
冲之之徒各有著述唐宋設明經算學科其書頒在<lb/>
<pb n="KR3f0048_WYG_001-2b"/>
學宮令博士弟子肄習是知算數之學實格物致知<lb/>
之要務也故論其數設為幾何之分而立相求之法<lb/>
加減乘除凡多寡輕重貴賤盈朒無遺數也論其理<lb/>
設為幾何之形而明所以立算之故比例分合凡方<lb/>
圓大小逺近高深無遺理也溯其本原加減實出於<lb/>
河圖乘除殆出於洛書一奇一偶對待相資遞加遞<lb/>
減而繁衍不窮焉奇偶各分縱横相配互乘互除而<lb/>
變通不滯焉徵其實用測天地之高深審日月之交<lb/>
會察四時之節候較晝夜之短長以至協律度同量<lb/>
<pb n="KR3f0048_WYG_001-2b"/>
衡通食貨便營作皆賴之以為統紀焉今匯集成編<lb/>
<pb n="KR3f0048_WYG_001-3a"/>
以類相從提㸃線面體以為綱分和較順逆以為目<lb/>
法無論巨細惟擇其善者由淺以及深執簡以御繁<lb/>
使理與數協務有裨於天下國家以傳於億萬世云<lb/>
爾<lb/>
<pb n="KR3f0048_WYG_001-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0048_WYG_001-4b"/>
易繫辭曰天一地二天三地四天五地六天七地八<lb/>
天九地十天數五地數五五位相得而各有合朱子<lb/>
曰河圖以五生數統五成數而同處其方葢揭其全<lb/>
以示人而道其常數之體也考其數始於一中於五<lb/>
終於十陽奇隂偶而數之加減由是生焉自一而二<lb/>
自二而三自三而四自四而五皆遞加一以相生自<lb/>
五復加一而成六六加一而七七加一而八八加一<lb/>
而九九加一而十十則仍歸於一故至十而天地之<lb/>
數全矣天數陽也地數陰也言天地即所以言陰陽<lb/>
<pb n="KR3f0048_WYG_001-5a"/>
也五位相得而各有合以五行之序而定位也邵子<lb/>
曰天之陽在南而陰在北地之陰在南而陽在北故<lb/>
河圖之數一陽位於北二陰位於南其即五行質具<lb/>
於地之義而言之歟今以陰陽相生之數論之一為<lb/>
陽天一生水而位北一加一為二為陰地二生火而<lb/>
位南二加一為三為陽天三生木而位東三加一為<lb/>
四為陰地四生金而位西四加一為五為陽天五生<lb/>
土而位中至五而五行之數已周此生數之極也自<lb/>
<pb n="KR3f0048_WYG_001-5b"/>
一至五則五又為一體矣於是以五為中數而復加<lb/>
一則為六六陰也因五中數與一相加故與一同位<lb/>
而屬之水焉六加一為七以中數五計之實加二故<lb/>
與二同位而屬之火焉七加一為八以中數五計之<lb/>
實加三故與三同位而屬之木焉八加一為九以中<lb/>
數五計之實加四故與四同位而屬之金焉九加一<lb/>
為十以中數五計之復加五故與五同位而屬之土<lb/>
焉至十而五行之數再周天地之數已備此成數之<lb/>
極也以陰陽運行之序論之以五生數統十成數位<lb/>
<pb n="KR3f0048_WYG_001-5b"/>
居於中而奇數則始於北一次東三次南七次西九<lb/>
<pb n="KR3f0048_WYG_001-6a"/>
偶數則始於南二次西四次北六次東八此數之陰<lb/>
與陰陽與陽各從其類者也以奇偶相得之數論之<lb/>
一與六合二與七合三與八合四與九合五與十合<lb/>
此又奇偶相得而各有合者也邵子謂圓者河圖之<lb/>
數又曰厯紀之數其肇於此然則所謂數者即一陰<lb/>
一陽一奇一偶循環無間表裡相維百千萬億總由<lb/>
此推之以成其變化河圖者豈非天地自然生成之<lb/>
數也哉<lb/>
<pb n="KR3f0048_WYG_001-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0048_WYG_001-7b"/>
洛書之數戴九履一左三右七二四為肩八六為足<lb/>
五居其中朱子謂以五奇數統四偶數而各居其所<lb/>
葢主於陽以統陰而肇其變數之用也邵子曰數學<lb/>
雖多乘除盡之矣夫洛書者數之源也乘除之所以<lb/>
生也易説卦傳曰參天兩地而倚數三天數也二地<lb/>
數也天地相合而萬物育焉一者太極之體其數不<lb/>
行故數行於二三起於三以三參之則三九七一之<lb/>
數生焉起於二以二兩之則二四八六之數生焉其<lb/>
序列之位則天居四正取以陽統陰之義地居四維<lb/>
<pb n="KR3f0048_WYG_001-8a"/>
取以陰從陽之義其三九七一乘數則旋而左除數<lb/>
則返而右也其二四八六乘數則旋而右除數則返<lb/>
而左也二三相合而為五五則無對居中者立其體<lb/>
也二五相合而為十十仍歸一洛書不用者藏其用<lb/>
也是故三始於東方發生之地而位於左自東而南<lb/>
三而三之是為九故戴九自南而西九而三之為二<lb/>
十七去成數餘七故右七自西而北七而三之為二<lb/>
十一去成數餘一故履一奇數左旋以三參之即天<lb/>
<pb n="KR3f0048_WYG_001-8b"/>
道左行之説也如轉而右行以三除之仍復其原數<lb/>
焉二立於西南二陰始生之地而位於右肩自西南<lb/>
而東南二而二之是為四位於左肩自東南而東北<lb/>
四而二之為八位於左足自東北而西北八而二之<lb/>
為十六去十餘六位於右足偶數右旋以二兩之即<lb/>
地道右行之説也如轉而左行以二除之仍復其原<lb/>
數焉此乘除之數見於運行者如此若以對待者觀<lb/>
之一與九對一為數之始九為數之終互乘互除其<lb/>
數不變也二與八對二八互乘俱得十六二除十六<lb/>
<pb n="KR3f0048_WYG_001-8b"/>
得八八除十六仍得二此二與八之相倚也三與七<lb/>
<pb n="KR3f0048_WYG_001-9a"/>
對三七互乘皆二十一三除二十一得七七除二十<lb/>
一仍得三此三與七之相倚也四與六對四六互乘<lb/>
皆二十四四除二十四得六六除二十四仍得四此<lb/>
四與六之相倚也至五為二三之合天地之交陰陽<lb/>
之會位於洛書之中以建人極配上下而為三才故<lb/>
斜直四圍皆得十五合之得四十有五為九五之數<lb/>
要之運行者其序也對待者其位也進退循環縱横<lb/>
交錯總不外於乘除故曰乘除之本原自洛書生也<lb/>
<pb n="KR3f0048_WYG_001-10a"/>
周髀經解<lb/>
　數學之失傳乆矣漢晉以來所存幾如一綫其後<lb/>
　祖冲之郭守敬輩殫心象數立宻率消長之法以<lb/>
　為習算入門之規然其法以有盡度無盡止言天<lb/>
　行未及地體是以測之有變更度之多盈縮葢有<lb/>
　未盡之餘蘊也明萬厯間西洋人始入中土其中<lb/>
　一二習算數者如利瑪竇穆尼閣等著為幾何原<lb/>
　本同文算指諸書大體雖具實未闡明理數之精<lb/>
<pb n="KR3f0048_WYG_001-10b"/>
　微及我朝定鼎以來遠人慕化至者漸多有湯若<lb/>
　望南懷仁安多閔明我相繼治理厯法間明算學<lb/>
　而度數之理漸加詳備然詢其所自皆云本中土<lb/>
　所流傳粤稽古聖堯之欽明舜之濬哲厯象授時<lb/>
　閏餘定歲璿璣玉衡以齊七政推歩之學孰大於<lb/>
　是至於三代盛時聲教四訖重譯向風則書籍流<lb/>
　傳於海外者殆不一矣周末疇人子弟失官分散<lb/>
　嗣經秦火中原之典章既多缺佚而海外之支流<lb/>
　反得眞傳此西學之所以有本也古算書存者獨<lb/>
<pb n="KR3f0048_WYG_001-10b"/>
　有周髀周公商高問答其本文也榮方陳子以下<lb/>
<pb n="KR3f0048_WYG_001-11a"/>
　所推衍也而漢張衡蔡邕以為術數雖存考驗天<lb/>
　狀多所違失按榮方陳子始言晷度衡邕所疑或<lb/>
　在於是若周髀本文辭簡而意該理精而用博實<lb/>
　言數者所不能外其圓方矩度之規推測分合之<lb/>
　用莫不與西法相為表裏然則商高一篇誠成周<lb/>
　六藝之遺文而非後人所能假託也舊註義多舛<lb/>
　訛今悉詳正弁於算書之首以明數學之宗使學<lb/>
　者知中外本無二理焉爾<lb/>
<pb n="KR3f0048_WYG_001-11b"/>
昔者周公問於商高曰竊聞乎大夫善數也請問古<lb/>
者包犧立周天厯度<lb/>
　周天厯度者分周天三百六十度為推求厯日之<lb/>
　用也按通鑑載包犧作甲厯天干地支相配六甲<lb/>
　一轉天度一周年以是紀而歲功成月以是紀而<lb/>
　朔望定晝夜以是紀而時日分易大傳言包犧仰<lb/>
　以觀於天文俯以察於地理其觀察之時必有度<lb/>
　數以紀其法象則厯度始於包犧無疑矣<lb/>
夫天不可階而升地不可將尺寸而度請問數從安<lb/>
<pb n="KR3f0048_WYG_001-11b"/>
出<lb/>
<pb n="KR3f0048_WYG_001-12a"/>
　天之高明地之博厚非人力所能及其厯度之數<lb/>
　不知從何而得也<lb/>
商高曰數之法出於圓方<lb/>
　萬物之象不出圓方萬象之數不離圓方河圖者<lb/>
　方之象也洛書者圓之象也太極者圓之體奇也<lb/>
　四象者方之體偶也奇數天也偶數地也有天地<lb/>
　而萬物於是乎生有圓方而萬象於是乎定有奇<lb/>
　偶而萬數於是乎立矣<lb/>
<pb n="KR3f0048_WYG_001-12b"/>
圓出於方<lb/>
　以數而論出於圓方以圓方而論則圓出於方葢<lb/>
　　　　　　　　方易度而圓難測方有盡而圓<lb/>
　　　　　　　　無盡故推圓者以方度之以有<lb/>
　　　　　　　　盡而度無盡也是以圓周内弦<lb/>
　　　　　　　　外切屢求勾股為無數多邊形<lb/>
　　　　　　　　以切近圓界將合而為一而圓<lb/>
　周始得故曰圓出於方也<lb/>
方出於矩<lb/>
<pb n="KR3f0048_WYG_001-12b"/>
　孟子曰不以規矩不能成方圓夫規所以成圓而<lb/>
<pb n="KR3f0048_WYG_001-13a"/>
　　　　　　　　矩所以成方也故凡方形必出<lb/>
　　　　　　　　於二矩相合如矩之二股均者<lb/>
　　　　　　　　合之即為正方矩之二股一大<lb/>
　　　　　　　　一小者合之則為長方葢因矩<lb/>
　　　　　　　　之為形其角直其線正所以能<lb/>
　成方體此又直内方外之理故曰方出於矩也<lb/>
矩出於九九八十一<lb/>
　度圓方者遞歸於矩而矩之形總不外乎二數相<lb/>
<pb n="KR3f0048_WYG_001-13b"/>
　乘九九者數之終而一一乃數之始言九九而不<lb/>
　及他數者以九九之内他數俱該也是以一一為<lb/>
　　　　　　　　　　　　一二二為四三三為<lb/>
　　　　　　　　　　　　九四四為一十六五<lb/>
　　　　　　　　　　　　五為二十五六六為<lb/>
　　　　　　　　　　　　三十六七七為四十<lb/>
　　　　　　　　　　　　九八八為六十四九<lb/>
　　　　　　　　　　　　九為八十一乃矩之<lb/>
　　　　　　　　　　　　二股均平所成之正<lb/>
<pb n="KR3f0048_WYG_001-13b"/>
　　　　　　　　　　　　方也一二為二一三<lb/>
<pb n="KR3f0048_WYG_001-14a"/>
　為三一四為四一五為五一六為六一七為七一<lb/>
　八為八一九為九形雖未方而其理猶存也二三<lb/>
　為六二四為八二五一十二六一十二二七一十<lb/>
　四二八一十六二九一十八三四一十二三五一<lb/>
　十五三六一十八三七二十一三八二十四三九<lb/>
　二十七四五二十四六二十四四七二十八四八<lb/>
　三十二四九三十六五六三十五七三十五五八<lb/>
　四十五九四十五六七四十二六八四十八六九<lb/>
<pb n="KR3f0048_WYG_001-14b"/>
　五十四七八五十六七九六十三八九七十二乃<lb/>
　矩之一股小一股大所成之長方也至於一百之<lb/>
　類雖為正方乃十之相乘十則仍歸於一也又如<lb/>
　八十四九十六之類乃六七四十二六八四十八<lb/>
　之倍不得自立為數之本又或十一十三十七十<lb/>
　九之類十一為二五一十之奇十三為二六一十<lb/>
　二之奇十七為四四一十六之奇不得成正方亦<lb/>
　不得成長方故不入九九之數也是以九九之數<lb/>
　為方之本而方之形必合以矩故曰矩出於九九<lb/>
<pb n="KR3f0048_WYG_001-14b"/>
　八十一也<lb/>
<pb n="KR3f0048_WYG_001-15a"/>
故折矩以為勾廣三股修四徑隅五<lb/>
　前言圓方之形此言勾股生成之正數也以二矩<lb/>
　　　　　　　　合之既為方形今以一矩折之<lb/>
　　　　　　　　則為一方之兩邊是以折矩之<lb/>
　　　　　　　　橫者為勾之廣折矩之縱者為<lb/>
　　　　　　　　股之長於勾股之末以科弦連<lb/>
　　　　　　　　之是為徑隅徑直也隅角也言<lb/>
　自兩角相對直連之也勾之廣必三股之修必四<lb/>
<pb n="KR3f0048_WYG_001-15b"/>
　而徑隅始得五此乃自然生成之正分也易曰參<lb/>
　天兩地而倚數天數一參之則為三地數二兩之<lb/>
　則為四三二合之則為五此又勾三股四弦五之<lb/>
　正義也<lb/>
既方其外半其一矩<lb/>
　此言勾股之面積也勾股以弦連之不得為方形<lb/>
　必再合一矩乃為一長方所謂方其外者言弦之<lb/>
　外復加一矩以成方也勾三股四相乘得一十有<lb/>
　二即為兩矩合成之數半之得六乃勾股之面積<lb/>
<pb n="KR3f0048_WYG_001-15b"/>
　所謂半其一矩者也<lb/>
<pb n="KR3f0048_WYG_001-16a"/>
環而共盤得成三四五<lb/>
　此言勾股弦相和之數也環而共盤者環繞盤旋<lb/>
　於勾股弦之周圍得成三四五共之為一十有二<lb/>
　乃三數相和之總數也<lb/>
兩矩共長二十有五是為積矩<lb/>
　此言勾股相求之法也兩矩者勾與股也其所以<lb/>
　相求者以勾股弦各面積彼此加減以立法也勾<lb/>
　三自乘為九股四自乘為一十有六合而計之為<lb/>
<pb n="KR3f0048_WYG_001-16b"/>
　二十有五是勾股各自乘之積相併而與弦自乘<lb/>
　　　　　　　　之積等故曰積矩也弦之自乘<lb/>
　　　　　　　　積内減勾自乘之積得股自乘<lb/>
　　　　　　　　之積弦之自乘積内減股自乘<lb/>
　　　　　　　　之積得勾自乘之積故為勾股<lb/>
　　　　　　　　弦相求之法也<lb/>
故禹之所以治天下者此數之所由生也<lb/>
　言禹之平成之功昭垂萬古揆厥所以奏績者必<lb/>
　藉勾股以審高下始得順水之性而告厥成功也<lb/>
<pb n="KR3f0048_WYG_001-16b"/>
　然則禹之所以治水者非此勾股之數所由生乎<lb/>
<pb n="KR3f0048_WYG_001-17a"/>
周公曰大哉言數請問用矩之道<lb/>
商高曰平矩以正繩<lb/>
　此言用矩立法必以正且直也平矩以正繩有兩<lb/>
　義平置其矩使矩之角直以此直角之一股或横<lb/>
　或平<hi>横以度遠平以度高</hi>復自一股引繩以度其分則此分<lb/>
　為我所知故以所知推所不知此繩引長時必使<lb/>
　與直角對正不論其分之幾何引之亦必令直方<lb/>
　能得測度之準故為平矩以正繩又平者均平整<lb/>
<pb n="KR3f0048_WYG_001-17b"/>
　齊之謂用矩之道矩之角正<hi>即直角之説也</hi>然後二股得<lb/>
　直以之測高測遠乃得度其大小之分此矩既正<lb/>
　而所測之度亦正矣孟子曰規矩準繩以為方圓<lb/>
　平直繩者即準之之意規矩所以度圓方而準繩<lb/>
　所以考平直故準之以平繩之以直始得立法之<lb/>
　精微故曰平矩以正繩也<lb/>
偃矩以望高<lb/>
　此用矩測高之法也偃者仰也仰矩方可測高矩<lb/>
　之一股植立在前一股定平在下然後比例推之<lb/>
<pb n="KR3f0048_WYG_001-17b"/>
　葢平股與立股之比即所知之遠與所測之高之<lb/>
<pb n="KR3f0048_WYG_001-18a"/>
　比也故仰測之而得高<lb/>
覆矩以測深<lb/>
　此用矩測深之法也覆者俯也俯矩方可測深矩<lb/>
　之一股立者在前一股平者在上平股與立股之<lb/>
　比即所知之遠與所測之深之比也故俯測之而<lb/>
　得深<lb/>
臥矩以知遠<lb/>
　此用矩測遠之法也臥者平也平矩方可測逺以<lb/>
<pb n="KR3f0048_WYG_001-18b"/>
　矩之一股為橫向内一股為縱向前是以橫與縱<lb/>
　之比即所知之度與所求之遠之比也故平測之<lb/>
　而得遠<lb/>
環矩以為圓<lb/>
　此用矩為圓之法也以矩之一端為樞一端旋轉<lb/>
　為圓則成一圜環矩者即旋規之説也<lb/>
合矩以為方<lb/>
　此用矩為方之法也矩二股也兩矩相合乃成一<lb/>
　方即前方出於矩之説也<lb/>
<pb n="KR3f0048_WYG_001-18b"/>
方屬地圓屬天天圓地方<lb/>
<pb n="KR3f0048_WYG_001-19a"/>
　前言用矩以測高深廣遠復用矩以為圓方此以<lb/>
　圓方屬之天地者非以形體言葢以陰陽動靜之<lb/>
　理言也樂記云著不息者天也著不動者地也不<lb/>
　息故運而不積圓之象也不動故靜而有常方之<lb/>
　理也且圓之數無盡而方之數有盡天不可階而<lb/>
　升測天者恆於地上度之是仍以方度圓也凡數<lb/>
　之不盡者必奇數之可盡者必偶是以陽為奇陰<lb/>
　為偶此方圓之理數所以屬乎天地也<lb/>
<pb n="KR3f0048_WYG_001-19b"/>
方數為典以方出圓<lb/>
　典則也言圓之數奇零不盡不可為則故惟方數<lb/>
　可為典則以方出圓者以方之形度圓之分從方<lb/>
　數中生出圓數即前圓出於方之説也如圓徑求<lb/>
　積則以徑自乘之為正方形而以方率圓率比例<lb/>
　推之即得圓積是皆以方出圓之理也<lb/>
笠以寫天天青黑地黃赤天數之為笠也青黑為表<lb/>
丹黄為裏以象天地之位<lb/>
　此即儀象以表天地之形色也笠形圓故以象天<lb/>
<pb n="KR3f0048_WYG_001-19b"/>
　寫象也青黑天之色黃赤地之色天數之為笠形<lb/>
<pb n="KR3f0048_WYG_001-20a"/>
　　則以青黑為表丹黃為裏以象天地之位葢取天<lb/>
　　包地之象也<lb/>
　是故知地者智知天者聖智出於勾勾出於矩夫矩<lb/>
　之於數其裁制萬物惟所為耳<lb/>
　　天地之高深廣遠非聖智不能知然聖智非由理<lb/>
　　之自然亦不能無所憑藉而知也故明勾股之數<lb/>
　　即可以知地而為智知地之數即可因地以知天<lb/>
　　而為聖矣故曰智出於勾也然勾股之形又賴矩<lb/>
<pb n="KR3f0048_WYG_001-20b"/>
　　以成故矩為勾股之本而天地之高深廣遠皆賴<lb/>
　　矩以測况萬物之大小巨細豈能外於矩之度分<lb/>
　　乎故矩之於數其裁制萬物惟其所為而無不可<lb/>
　　也<lb/>
　周公曰善哉<lb/>
　　以周公之聖而與之曰善哉則其得數之本立法<lb/>
　　之妙可謂至矣至是而周髀之義盡矣<lb/>
　<lb/>
　<lb/>
<pb n="KR3f0048_WYG_001-20b"/>
御製數理精蘊上編卷一<lb/>
</p>
<p>
</p>
  </div>
</body>
</text>
</TEI>
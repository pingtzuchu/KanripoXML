<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曲洧舊聞卷十</head> <lb/>
    <p>
<pb n="KR3j0101_WYG_010-1a"/>
欽定四庫全書<lb/>
　曲洧舊聞卷十<lb/>
　　　　　　　　　　　　　宋　朱弁　撰<lb/>
仇愈徽猷自言頃年嘗為東州一邑晨起視事方受牒<lb/>
訴有鸛雀翔舞庭下驅逐久之方去明日復来仇心異<lb/>
之遣一吏跡所止而觀其為既出城數里所見一大樹<lb/>
鸛雀徑止其上視其顛則有巢焉數子啁啾其中其下<lb/>
方有數人持鋸斧繩索將伐之者吏遽止之且引其人<lb/>
<pb n="KR3j0101_WYG_010-1b"/>
與俱見仇問伐樹何為曰為薪耳又問鬻之得幾何曰<lb/>
可得五千仇即以已錢五千與之且告之曰是鸛連日<lb/>
来意若求救於我者異類而有知如此爾不可伐不然<lb/>
且禍及其人遂去因不敢伐<lb/>
凡以莭度使兼中書令侍中同平章事並謂之使相唐<lb/>
制皆簽勅五代以来不預政事勑尾存其銜而不簽但<lb/>
注使字漢初有假左丞相曹參之徒悉嘗為之皆以將<lb/>
軍有功無以復賞故假以宰相之名而不得居其位是<lb/>
<pb n="KR3j0101_WYG_010-2a"/>
亦唐以来使相之比也漢殤帝延平元年以鄧隲為將<lb/>
軍開府儀同三司開府之名起於此葢亦姑使其儀秩<lb/>
得視三公而已是亦假丞相之類也然晉以来左右光<lb/>
禄大夫光禄大夫開府者為文官驃騎車騎衞將軍與<lb/>
四征四鎮及諸大將軍開府者為武官宋齊以後循之<lb/>
不改唐初以為文散階雖三公三師亦必冠以此號李<lb/>
涪著刋誤嘗非之矣本朝因唐無所革元豐官制既罷<lb/>
正合創名之意而文臣寄禄官亦存之然無生為之者<lb/>
<pb n="KR3j0101_WYG_010-2b"/>
惟以為贈官予謂開府儀同三司本無文武之别今若<lb/>
文臣貼職至觀文殿大學士寄禄至光禄大夫以上欲<lb/>
優其禮秩者亦可加以開府而許綴宰相班則合古之<lb/>
遺制矣<lb/>
特進起于西漢凡諸侯功徳優盛朝廷所敬異者乃賜<lb/>
位特進位在三公下故曰特進成都侯王商以特進領<lb/>
城門兵置幕府得舉吏如將軍是也後漢光武時鄧禹<lb/>
列侯就第特進奉朝請是特引見之稱無官秩定禮魏<lb/>
<pb n="KR3j0101_WYG_010-3a"/>
以後皆有之唐以為文散階元豐官制以為寄禄官亞<lb/>
開府<lb/>
國朝常以侍從貼職與官品俱髙及前二府之被寄任<lb/>
者為宣徽使元豐廢宣徽使不置政和以後二府與侍<lb/>
從官職已崇無以復加則特㫖依見任執政予謂凡此<lb/>
正合加以特進之號使綴二府班如武臣之太尉可也<lb/>
彭器資尚書汝礪熊伯通舍人本皆鄱陽人也其父並<lb/>
為郡吏而二公少相從為學彭公既魁天下聞報之日<lb/>
<pb n="KR3j0101_WYG_010-3b"/>
太守即諭其父罷役且以所乗馬及導從并命郡吏送<lb/>
之還家鄉閭以為榮其徒相與言曰彭孔目之子既已<lb/>
為狀元矣熊孔目之子當何如次舉伯通亦擢上第時<lb/>
前守已替去後守悉用前例送熊之父還家自是一郡<lb/>
歆艷為學者益衆每科舉常至數十人<lb/>
曾子固性矜汰多所傲忽元豐中為中書舍人因白事<lb/>
都堂時子厚為門下侍郎謂之曰向見舍人賀明堂禮<lb/>
成表真天下竒作也曾一無辭讓但復問曰比班固典<lb/>
<pb n="KR3j0101_WYG_010-4a"/>
引如何章不答語同列曰我道休撩撥葢自悔失言也<lb/>
徐徳占雖與子固俱為江西人然生晚不及相接子固<lb/>
中間流落外郡十餘年迨復還朝而徳占驟進至御史<lb/>
中丞中丞在法不許出謁而子固亦不過之徳占以其<lb/>
先進欲一識其人因朝路相值迎接甚恭子固却立曰<lb/>
君是何人徳占因自叙子固曰君便是徐禧即頷之而<lb/>
去<lb/>
王將明當國時公然受賄賂賣官鬻爵至有定價故當<lb/>
<pb n="KR3j0101_WYG_010-4b"/>
時為之語曰三千索直秘閣五百貫擢通判<lb/>
磨勘之法庶官則自具脚色家狀陳乞於有司侍從以<lb/>
上則有司檢舉施行東坡守潁時有劇賊尹遇者久為<lb/>
一方之害朝廷捕不獲公召汝陰縣尉李直方謂之曰<lb/>
君能擒此當力言於朝乞行優賞不獲亦以不職奏免<lb/>
君直方受命惶怖有母年九十母子泣别而行既諜知<lb/>
遇所在則躬率衆往手㦸刺而獲之東坡即條上其功<lb/>
狀以小不應格推賞不及東坡復為言於朝請以年勞<lb/>
<pb n="KR3j0101_WYG_010-5a"/>
合改朝散郎一官為直方賞亦不聴後吏部以東坡當<lb/>
遷以符㑹考東坡自謂已許直方卒不報近世士大夫<lb/>
徒見東坡不磨勘妄意其以是為髙多效之者而不知<lb/>
自有謂也且既已仕矣不磨勘豈足為髙使東坡而出<lb/>
此何其淺耶司馬温公辭樞宻副使章自言臣自幼時<lb/>
習詩賦論䇿就試每三年一次乞磨勘豈不慕榮貴者<lb/>
耶葢天下自有中道過猶不及也夫以温公為是言豈<lb/>
害其為廉讓而更求過之未見其非飾詐邀名也<lb/>
<pb n="KR3j0101_WYG_010-5b"/>
今之中散大夫則昔之大卿監也舊説謂之十様錦受<lb/>
命之初不俟赦恩便許封贈父母妻一次一也妻封郡<lb/>
君二也<hi>今為令人</hi>不隔郊奏荐三也奏子為職官四也<hi>今為從事</hi>
<hi>郎</hi>乗馬許行馳道五也馬鞍上施紫絲座六也馬前執<lb/>
破木杖七也宴殿内金器且坐朶殿上八也身後許上<lb/>
遺表九也國史立傳十也<lb/>
為帥守而踵父祖嘗所居自昔衣冠以為榮事李文饒<lb/>
獻替記稱開成二年自浙西觀察授淮西節度國朝二<lb/>
<pb n="KR3j0101_WYG_010-6a"/>
百餘年未嘗有自潤州遷揚州者况兩地皆是舊封倍<lb/>
懐榮感葢其父吉甫亦皆領揚潤故也本朝如此比者<lb/>
亦時有之多見於謝上表啟紹聖中歐陽叔弼棐知蔡<lb/>
州其父文忠公之舊治也其謝宰執啟曰惟近輔之名<lb/>
邦實先人之舊治髙城不改自疑華表之歸老吏㡬稀<lb/>
尚守朱門之舊追懐今昔倍劇悲歆靖康中翟公巽自<lb/>
翰苑出守㑹稽其父思之舊治也其謝表曰惟昔先臣<lb/>
再臨東越豈期暮齒乃踵前修朱邑世祠猶有奉嘗之<lb/>
<pb n="KR3j0101_WYG_010-6b"/>
舊恬侯家法肯令孝謹之衰敢不慰問耆年覽觀謡俗<lb/>
無忘遺愛之厚永念教忠之餘皆謂是也<lb/>
韓玉汝丞相喜事口腹每食必殫極精侈性嗜鴿必白<lb/>
者而後食或以他色者紿之輒能辨其非世以為異然<lb/>
此事古人固已有之晉史苻堅從兄子朗國破歸晉司<lb/>
馬道子為設盛饌極江左精餚食訖問曰闗中之食孰<lb/>
若此荅曰皆好唯鹽味小生耳既問宰夫皆如其言或<lb/>
又殺鷄以食之朗曰此鷄棲常半露檢之皆騐乂食鵝<lb/>
<pb n="KR3j0101_WYG_010-7a"/>
肉知白黑之處人不信記而試之無毫釐之差時咸以<lb/>
為知味與玉汝白鴿事正同此非有法可傳葢獨得於<lb/>
心故能黙契如此天下之至理固有獨得於心而黙契<lb/>
聖賢千載之上以此推之殆無可疑但不能章章如是<lb/>
故信之者寡耳<lb/>
石林公嘗問予兄惇濟曰自東坡名思無邪齋徳有隣<lb/>
堂而世爭以三字名堂宇公知前此固嘗有是否惇濟<lb/>
曰非師子吼寺乎石林笑曰是也呉興城南射村有寺<lb/>
<pb n="KR3j0101_WYG_010-7b"/>
號師子吼本錢氏賜名國朝因之石林既為春秋書其<lb/>
别有四其解釋㫖義曰傳其訂證事實曰考其掊擊三<lb/>
傳曰讞其編排凡例曰例又問曰吾之為此名前古之<lb/>
所未有也惇濟曰已嘗有之石林曰何也惇濟曰呉程<lb/>
秉逮事鄭𤣥著書三萬餘言曰周易摘尚書駁論語弼<lb/>
得無近是乎石林大笑<lb/>
丈人本父友之稱不必婦翁漢書匈奴傳漢天子我丈<lb/>
人是也唐人尤喜稱之杜子美上韋左丞詩曰丈人試<lb/>
<pb n="KR3j0101_WYG_010-8a"/>
靜聴而不聞子美之婦為韋氏也如此比甚多栁子厚<lb/>
記先友韓退之其一也至與之書乃稱退之十八丈父<lb/>
友而字之者以其齒相近乎近嵗之俗不問行輩年齒<lb/>
泛相稱必曰丈不知起自何人而舉世從之至儕類相<lb/>
狎則又冠以其姓曰某丈某丈乃反近於輕侮也<lb/>
范元長侍讀吕申公之外孫也予在館中時以史館修<lb/>
撰寓直秘書省嘗言申公作相時從官白事倨坐對之<lb/>
張九成子韶遽曰若審如此此時從官吾之所不能為<lb/>
<pb n="KR3j0101_WYG_010-8b"/>
也范不能對予為曉曰前人謹行輩凡值父叔之執友<lb/>
便以子姪之禮事之而為父行者亦偃然以父叔自居<lb/>
當其跪起不疑而况坐立之間乎世既以為常則人亦<lb/>
莫以為非此禮既久廢故驟聞之若可駭耳申公素貴<lb/>
于朝當其為相固已七十餘矣則時之侍從孰非其子<lb/>
姪輩者坐以對之必是爾申公豈以貴凌人者乎范以<lb/>
為然予幼年隨侍猶及見客有初相見者必設拜褥雖<lb/>
多不講拜而遺風尚存近世不復見矣長幼之序人之<lb/>
<pb n="KR3j0101_WYG_010-9a"/>
大倫也而廢之風俗安得而淳耶<lb/>
西漢之為丞相者有就國有免歸有自殺有伏誅而無<lb/>
復為他官者惟哀帝時孔光免丞相博山侯後久之復<lb/>
為光禄大夫秩中二千石位次丞相月餘為御史大夫<lb/>
㡬為丞相復故國御史大夫乃多復為他官韓安國免<lb/>
後復為中尉蕭望之左遷太子太傅翟方進左遷京兆<lb/>
尹之類是也東漢光武即位之初以䜟文用王梁自野<lb/>
王令超拜大司空俄以違命將斬之赦以為中郎將自<lb/>
<pb n="KR3j0101_WYG_010-9b"/>
是終東漢之世去三公而復為九卿郡守者不可悉數<lb/>
矣唐宰相既無定員又多以他官兼領以故用之亦易<lb/>
多自下僚超拜同時或至有十七人及其貶責亦無復<lb/>
禮貌武后時李昭徳以鳳閣侍郎平章事後貶欽州髙<lb/>
賔尉俄復召為監察御史吉頊自天官侍郎同平章事<lb/>
貶琰川尉狄仁傑自地官侍郎同平章事貶彭澤令此<lb/>
其尤甚者也中葉以後雖罕此比然李揆嘗以中書侍<lb/>
郎平章事貶袁州長史後以試秘書監江淮養疾家百<lb/>
<pb n="KR3j0101_WYG_010-10a"/>
口貧無禄丐食取給牧守稍厭慁則去之常衮自門下<lb/>
侍郎平章事與河南少尹崔祐甫兩換秩姜公輔自諫<lb/>
議大夫平章事下遷太子左庶子久不遷向宰相求官<lb/>
聞徳宗怒未息懼而請為道士復為泉州别駕凡此雖<lb/>
不及武后時貶黜之遽然頓辱之亦已甚矣豈復以大<lb/>
臣遇之耶<lb/>
王荆公性簡率不事修飾奉養衣服垢汚飲食麄惡一<lb/>
無所擇自少時則然蘇明允著辨奸其言衣臣虜之衣<lb/>
<pb n="KR3j0101_WYG_010-10b"/>
食犬彘之食囚首喪面而談詩書以為不近人情者葢<lb/>
謂是也然少喜與吕惠穆韓獻肅兄弟游為館職時玉<lb/>
汝常率與同浴於僧寺潛備新衣一襲易其敝衣俟其<lb/>
浴出俾其從者舉以衣之而不以告荆公服之如固有<lb/>
初不以為異也及為執政或言其喜食獐脯者其夫人<lb/>
聞而疑之曰公平日未嘗有擇於飲食何忽獨嗜此因<lb/>
令問左右執事者曰何以知公之嗜獐脯耶曰每食不<lb/>
顧他物而獐獨盡是以知之復問食時置獐脯何所曰<lb/>
<pb n="KR3j0101_WYG_010-11a"/>
在近匕箸處夫人曰明日姑易他物近匕箸既而果食<lb/>
他物盡而獐脯固在而後人知其特以其近故食之而<lb/>
初非有所嗜也人見其太甚或者多疑其偽云<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0101_WYG_010-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曲洧舊聞卷十<lb/>
</p>
<p>
</p>
  </div>
</body>
</text>
</TEI>
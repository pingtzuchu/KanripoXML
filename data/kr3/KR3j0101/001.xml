<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曲洧舊聞卷一</head> <lb/>
    <p>
<pb n="KR3j0101_WYG_001-1a"/>
欽定四庫全書<lb/>
　曲洧舊聞卷一<lb/>
　　　　　　　　　　　　　宋　朱弁　撰<lb/>
太祖皇帝抱帝王雄偉之姿殆出於生知天縱其所注<lb/>
措初不與六經謀而自然相合晁以道云曾子固元豐<lb/>
中奉詔作論論成以吾觀之殊未盡善某常謂太祖有<lb/>
二十事皆前代所無出於聖㫁而為萬世利者今實録<lb/>
中畧可數也惜乎子固不及此吾所深惜也<lb/>
<pb n="KR3j0101_WYG_001-1b"/>
太祖皇帝龍潛時雖屢以善兵立竒功而天性不好殺<lb/>
故受命之後其取江南也戒曹秦王潘鄭王曰江南本<lb/>
無罪但以朕欲大一統容他不得卿等至彼慎勿殺人<lb/>
曹潘兵臨城久之不下乃草奏曰兵久無功不殺無以<lb/>
立威太祖覽之赫然批還其奏曰朕寧不得江南不可<lb/>
輒殺人也逮批詔到而城已破契勘城破乃批奏狀之<lb/>
日也天人相感之理不亦異哉其後革輅至太原亦徇<lb/>
於師曰朕今取河東誓不殺一人大哉仁乎自古應天<lb/>
<pb n="KR3j0101_WYG_001-2a"/>
命一四海之君未嘗有是言也<lb/>
太祖皇帝即位後車駕初出過大溪橋飛矢中黄繖禁<lb/>
衞驚駭帝披其胸笑曰教射教射既還内左右宻啟捕<lb/>
賊帝不聴久之亦無事<lb/>
建隆間竹木務監官患所積材植長短不齊奏乞剪截<lb/>
俾齊整太祖批其狀曰汝手足指寧無長短乎胡不截<lb/>
之使齊長者任其自長短者任其自短御批宣和中予<lb/>
親戚猶有見者<lb/>
<pb n="KR3j0101_WYG_001-2b"/>
五代以前官制及士大夫碑碣並不見有場務監官太祖<lb/>
親見所在場務多是藩鎮差牙校不立程課法式公肆誅<lb/>
剥全無誰何百姓不勝其弊故建隆以来置官監臨制<lb/>
度一新利歸公上官不擾而民無害至今便之<lb/>
國初宰執大臣有前朝與太祖俱北面事周仍多出已<lb/>
上一日即位無所易置左右驅使皆委靡聴順無一人<lb/>
敢偃蹇者始聴政有司承舊例設宰相以下坐次即叱<lb/>
去之如太陽東升焜燿萬物無敢仰視者盖其天姿聖<lb/>
<pb n="KR3j0101_WYG_001-3a"/>
度果為命代真主豈容測度哉<lb/>
五代割據干戈相侵不勝其苦有一僧雖佯狂而言多<lb/>
竒中嘗謂人曰汝等望太平甚切若要太平須待定光<lb/>
佛出世始得至太祖一天下皆以為定光佛後身者盖<lb/>
用此僧之語也<lb/>
世傳太祖將禪位於太宗獨趙韓王宻有所啟太祖以<lb/>
重違太后之約不聴太宗即位入盧多遜之言怒甚詔<lb/>
至闕而詰之韓王曰若聴臣言則今日不睹聖明然先<lb/>
<pb n="KR3j0101_WYG_001-3b"/>
帝已錯陛下不得再錯太宗首肯者久之韓王由是復<lb/>
用<lb/>
山陽郡城有金子巷莫曉其得名之意予見郡人言父<lb/>
老相傳太祖皇帝從周世宗取楚州州人力抗周師踰<lb/>
時不能下既克世宗命屠其城太祖至此巷適見一婦<lb/>
人㫁首在道卧而身下兒猶持其乳吮之太祖惻然為<lb/>
返命收其兒置乳媪鞠養巷中居人因此獲免乃號因<lb/>
子巷嵗久語訛遂以為金而少有知者<lb/>
<pb n="KR3j0101_WYG_001-4a"/>
内中酒盖用蒲中酒法也太祖微時喜飲之即位後令<lb/>
蒲中進其方遂至今用而不改<lb/>
真宗皇帝因元夕御樓觀燈見都人熙熙舉酒屬宰執<lb/>
曰祖宗創業艱難朕今獲覩太平與卿等同慶宰執稱<lb/>
賀皆飲釂獨李文靖沆終觴不懌明日牛行王相問其<lb/>
所以且曰上昨日宣勸歡甚公不肯少有將順何也文<lb/>
靖曰太平二字常恐䛕佞之臣以之借口干進今人主<lb/>
自用此夸耀臣下則忠鯁何由以進既謂太平則求祥<lb/>
<pb n="KR3j0101_WYG_001-4b"/>
瑞而封禪之説進若必為之則耗帑藏而輕民力萬而<lb/>
有一患生於意表則何以支梧沆老矣兹事必不親見<lb/>
參政他日當之矣其後四方奏祥瑞無虛日東封西祀<lb/>
講求典禮紛然不可遏牛行王相追思其言嘆曰李文<lb/>
靖真聖人也因懸文靖畫像置於書室中而日拜之予<lb/>
屢見前輩說此詢於兩家子孫其言皆同<lb/>
真宗問王文正公曰祖宗時有秘讖云南人不可作宰<lb/>
相此豈立賢無方之義乎文正對曰立賢雖曰無方要<lb/>
<pb n="KR3j0101_WYG_001-5a"/>
之賢然後可是時方大用王文穆或以此為言而不知<lb/>
此䜟乃騐於近世而不在文穆也<lb/>
祥符中天書降有㫖云可示晁迥迥云臣讀世間書識<lb/>
字有數豈能識天上書定陵屢欲用為宰執用事者忌<lb/>
之而止迥即文元公也<lb/>
王文正為參知政事嫉丁晉公姦邪屢欲開陳以宰執<lb/>
同對未果每閒暇與晉公語色欲言而輒止者數四晉<lb/>
公詰之文正曰弟某當逺官而老母鍾愛兹事頗亂方<lb/>
<pb n="KR3j0101_WYG_001-5b"/>
寸也晉公曰公可留身而陳其事得㫖吾曹亟奉行爾<lb/>
明日宰執退而文正獨留晉公悟悔之不及文正具陳<lb/>
謂姦邪簾幃嘉納丁自此黜士論莫不快之<lb/>
仁宗皇帝至誠納諫自古帝王無可比者一日朝退至<lb/>
寢殿不脱御袍去幞頭曰頭癢甚矣疾喚梳頭者来及<lb/>
内夫人至方理髮次見御懐中有文字問曰官家是何<lb/>
文字帝曰乃臺諫章疏也問所言何事曰霖滛久恐陰<lb/>
盛之罰嬪御太多宜吵裁減掌梳頭者曰兩府兩制家<lb/>
<pb n="KR3j0101_WYG_001-6a"/>
中各有歌舞官職稍如意往往增置不已官家根底剰<lb/>
有一兩人則言陰盛須待減去只教渠輩取快活帝不<lb/>
語久之又問曰所言必行乎曰臺諫之言豈敢不行又<lb/>
曰若果行請以奴奴為首盖恃帝寵也帝起遂呼老中<lb/>
貴及夫人掌宫籍者㩦籍過後苑有㫖戒閽者云雖皇<lb/>
后不得過此門来良久降指揮自某人以下三十人盡<lb/>
放出宫卧房所有各隨身不得隠落仍取内東門出盡<lb/>
文字回奏時迫進膳慈聖慮帝御匕箸後時亟遣莫敢<lb/>
<pb n="KR3j0101_WYG_001-6b"/>
少稽滯既而奏到帝方就食終食慈聖不敢發問食罷<lb/>
進茶慈聖云掌梳頭者是官家常所嬖愛奈何作第一<lb/>
名遣之帝曰此人勸我拒諫豈宜置左右慈聖由是宻<lb/>
戒嬪侍勿妄言無預外事汝見掌梳頭者乎官家不汝<lb/>
容也<lb/>
唐質肅在諫垣日仁宗宻令圖其像置温成閣中御題<lb/>
曰右正言唐介時猶衣緑外庭不知逮質肅薨于位裕<lb/>
陵澆奠索畫影看曰此可見後生日精神乃以此畫像<lb/>
<pb n="KR3j0101_WYG_001-7a"/>
賜其家人始知之乃嘆仁宗之用意深不可及也<lb/>
昭陵時京東路有一鎮其户繁盛在本路為最大臣建<lb/>
言請增置監臨官下漕司相度及問本鎮願與不願父<lb/>
老既欣然由所在官司次第保明聞奏比進呈取㫖昭陵<lb/>
思之良久曰恐動漕司嵗計遂别生事因為民患止而<lb/>
不行大矣哉昭陵之愛民也深矣<hi>或云歴下一鎮</hi>
或有薦宋莒公兄弟可大用昭陵曰大者可小者每上<lb/>
殿来則廷臣更無一人是者已而莒公果作相而景文<lb/>
<pb n="KR3j0101_WYG_001-7b"/>
竟以翰長卒于位<lb/>
仁宗皇帝嘗言尊號非古也自寳元之郊詔羣臣母得<lb/>
以請殆二十年嘉祐四年孟冬祫丞相又欲因此上尊<lb/>
號宋景文曰却尊號甚盛徳也臣下乃欲舉陛下所不<lb/>
用之故事是一旦受虛名而損實美也上曰我意正如<lb/>
是于是遂止<hi>按嘉祐四年富弼韓琦作相</hi>
范諷知開封府日有富民自陳為子娶婦已三日矣禁<lb/>
中有指揮令入見今半月無消息諷曰汝不妄乎如實<lb/>
<pb n="KR3j0101_WYG_001-8a"/>
有兹事可只在此等候也諷即乞對具以民言聞奏且<lb/>
曰陛下不邇聲色中外共知豈宜有此况民婦既成禮<lb/>
而强取之何以示天下仁宗曰皇后曾言近有進一女<lb/>
姿色頗得朕猶未見也諷曰果如此願即付臣無為近<lb/>
習所欺而怨謗歸陛下也臣乞於榻前交割此女歸府<lb/>
面授訴者不然陛下之謗難户曉也且臣適已許之矣<lb/>
仁宗乃降㫖取其女與諷諷遂下殿或言諷在當時初<lb/>
不以直聲聞而能如此盖遇好時節人人爭做好事不<lb/>
<pb n="KR3j0101_WYG_001-8b"/>
以為難也<lb/>
張堯佐除宣徽使以廷論未諧遂止久之上以温成故<lb/>
欲申前命一日將御朝温成送至殿門撫背曰官家今<lb/>
日不要忘了宣徽使上曰得得既降㫖包拯乞對大陳<lb/>
其不可反復數百言音吐憤激唾濺帝面帝卒為罷之<lb/>
温成遣小黄門次第探伺知拯犯顔切直迎拜謝過帝<lb/>
舉袖拭面曰中丞向前説話直唾我面汝只管要宣徽<lb/>
使宣徽使汝豈不知包拯是御史中丞乎<lb/>
<pb n="KR3j0101_WYG_001-9a"/>
張康節為御史中丞論宰執不已上曰卿孤寒殊不自<lb/>
為地康節曰臣自布衣叨冒至此有陛下為知己安得<lb/>
謂之孤寒陛下今日便是孤寒也上驚而問其故康節<lb/>
曰内自左右近習外至公卿大臣無一人忠於陛下者<lb/>
陛下自謂不孤寒而反謂臣為孤寒臣所未喻也當時<lb/>
有三真之語謂富韓公為真宰相歐公為真内翰而康<lb/>
節為真御史也<lb/>
宋子京西征東歸録載云知成都陛辭日面請聖訓上<lb/>
<pb n="KR3j0101_WYG_001-9b"/>
曰鎮靜子京自著其事曰語簡而意盡於治蜀尤得其<lb/>
要真聖人之言也<lb/>
仁宗於科舉尤軫聖慮孜孜然惟恐失一寒畯也每至<lb/>
廷試之年其所出三題有大臣在三京與近畿州郡者<lb/>
多宻遣中使往取之然猶疑其或泄也如民監本是詩<lb/>
題王者通天地人本是論題皆臨時易之前代帝王間<lb/>
有留意於取士然未有若是者也<lb/>
仁宗儉徳殆本於天性尤好服浣濯之衣當未明求衣<lb/>
<pb n="KR3j0101_WYG_001-10a"/>
之時嬪御私易新衣以進聞其聲輒推去之遇浣濯隨<lb/>
破隨補將徧猶不肯易左右指以相告或以為笑不恤<lb/>
也當時不惟化行六宫凡命婦入見皆以盛飾為耻風<lb/>
動四方民日以富比之崇儉之詔屢挂墻壁而汰侈不<lb/>
少衰盖有間也<lb/>
仁宗時最先言立皇嗣者明州鄞縣尉不記姓名晁以<lb/>
道嘗為予言閲嵗久又經此喪亂若史家又復不載可<lb/>
惜也<lb/>
<pb n="KR3j0101_WYG_001-10b"/>
慈聖識慮過人逺甚仁宗一夕飲酒温成閤中極懽而<lb/>
酒告竭夜漏向晨矣求酒不已慈聖云此間亦無左右<lb/>
曰酒尚有而云無何也荅曰上飲懽必過度萬一以過<lb/>
度而致疾歸咎於我我何以自明翌日果服藥言者乃<lb/>
歎服<lb/>
予在太學時見人言仁宗時蜀中一舉子獻詩於成都<lb/>
府某人忘其姓名云把㫁劒門燒棧閣成都别是一乾<lb/>
坤知府械其人付獄表上其事仁宗曰此乃老秀才急<lb/>
<pb n="KR3j0101_WYG_001-11a"/>
於仕宦而為之不足治也可授以司户㕘軍不釐事務<lb/>
處於逺小郡其人到任不一年慙恧而死<lb/>
昭陵謹惜名器而於改官之法尤軫聖慮胡宗炎以應<lb/>
格引見上驚其年少舉官踰三倍最後閲其家状云父<lb/>
宿見任翰林學士乃嘆曰寒畯安得不沉滯遂降指揮<lb/>
令更候一任與改合入官<lb/>
李肅之公明文定公子也在三司論事切直仁宗嘉納<lb/>
歐公以簡賀之甚有稱賞之語公明喜曰歐公平日書<lb/>
<pb n="KR3j0101_WYG_001-11b"/>
疏往来未嘗呼我字也此簡遂以字呼我人之作好事<lb/>
安可不勉哉<lb/>
盛文肅在翰苑日昭陵嘗召入面諭近日亢旱禱而不<lb/>
應朕當痛自咎責詔求民間疾苦卿只就此草詔庶㡬<lb/>
可以商量不欲進本往復也文肅奏曰臣體肥不能伏<lb/>
地作字乞賜一平面子上從之逮傳㫖下有司而平面<lb/>
子至則詔已成矣上覽之嘉其如所欲而敏速更不易<lb/>
一字或曰文肅屬文思遲乞平面子盖亦善用其短也<lb/>
<pb n="KR3j0101_WYG_001-12a"/>
文肅鎮廣陵蘇參政某客遊過之嘗獻書文肅一覽大<lb/>
喜曰觀君之才宜應制科對曰下走竊亦有此志顧朝<lb/>
夕之養是急不得三年讀書工夫耳文肅曰吾有圭田<lb/>
租八百斛可以成君此志也蘇亦不辭文肅乃薦之歸<lb/>
朝又於公卿間為之延譽後三年遂中制科前輩成就<lb/>
人有如此者<lb/>
昭陵時言利者請税天下橋渡以佐軍張錫字貺之建<lb/>
言津梁利人而反税之以為害卒罷之<lb/>
<pb n="KR3j0101_WYG_001-12b"/>
蔡君謨得字法於宋宣獻宣獻為西京留守時君謨其<lb/>
幙官也嵩山令善寺有君謨從宣獻留題尚存東坡評<lb/>
今朝書以君謨為第一仁宗尤愛之御製元舅隴西王<lb/>
碑文詔君謨書之其後命學士撰温成皇后碑文又欲<lb/>
詔君謨書君謨曰此待詔之所職也吾其可為哉遂力<lb/>
辭之<lb/>
晁以道嘗為余言本朝文物之盛自國初至昭陵時並<lb/>
從江南来二徐兄弟以儒學顯二楊叔姪以詞章進刁<lb/>
<pb n="KR3j0101_WYG_001-13a"/>
衍杜鎬以明習典故用而晏丞相歐陽少師巍乎為一<lb/>
世龍門紀綱法度號令文章燦然具備有三代風度慶<lb/>
厯間人材彬彬號稱衆多不減武宣者盖諸公實有力<lb/>
焉然皆出於大江之南信知山川之氣蜿蟺磅礴真能<lb/>
為國産英俊也予嘗因賦澄心堂紙詩記其事以告後<lb/>
来之秀其詩見予文集中<lb/>
祖宗平僭亂凡諸國瑰寳珍竒之物皆藏于奉宸庫自<lb/>
建隆以来有司嵗時㸃檢之而已未嘗敢用也章獻明<lb/>
<pb n="KR3j0101_WYG_001-13b"/>
肅皇后垂簾日仁宗入近習之言欲一往觀后以帝春<lb/>
秋鼎盛此非所以示之也乃詔擇日開庫設香案而拜<lb/>
具言祖宗混一四海創業艱難此皆諸國失徳不能有<lb/>
故歸我帑藏今日觀之正可為鑒戒若取以為玩好或<lb/>
以供服用則是蹈覆車之故轍非祖宗垂訓之意也詞<lb/>
色嚴厲中官皆恐懼流汗后之用心豈不深且逺哉<lb/>
　<lb/>
　曲洧舊聞卷一<lb/>
</p>
<p>
</p>
  </div>
</body>
</text>
</TEI>
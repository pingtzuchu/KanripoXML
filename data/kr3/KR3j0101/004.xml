<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曲洧舊聞卷四</head> <lb/>
    <p>
<pb n="KR3j0101_WYG_004-1a"/>
欽定四庫全書<lb/>
　曲洧舊聞卷四<lb/>
　　　　　　　　　　　　　宋　朱弁　撰<lb/>
銀杏出宣歙京師始惟北李園地中有之見於歐梅唱<lb/>
和詩今則畿甸處處皆種予遊陽翟北四十里龍福寺<lb/>
寺在超化南亂山中佛殿前有數樹樹大出屋而不結<lb/>
實同遊朝散大夫許和卿同叔言木自南而北者多苦<lb/>
寒有一法於臘月去根傍土取麥糠厚覆之火然其糠<lb/>
<pb n="KR3j0101_WYG_004-1b"/>
俱成灰深培如故則不過一二年皆能結實若嵗用此<lb/>
法則與南方不殊亦猶人炷艾耳吾屢試之矣同叔為<lb/>
人敦厚方實無城府者其言當不欺云<lb/>
龍福寺據大龜山腹前負佛殿山西有雁翅嶺嶺下有<lb/>
龍潭皆取其形似也寺有伏虎禪師相傳云山舊多虎<lb/>
獵者數人方射虎有僧来乞食獵者指虎穴紿云彼有<lb/>
吾茇舍食飲畧具可往一飽僧如言而往日將暮寂不<lb/>
聞聲乃登東巖望之見僧跏趺坐穴中虎馴繞其側驚<lb/>
<pb n="KR3j0101_WYG_004-2a"/>
異弃弓矢羅拜大呼曰願為師弟子不復射生矣僧築<lb/>
菴大龜山腹自此虎不為害學徒日盛遂為大寺後以<lb/>
龍潭禱雨屢應賜今名焉今正殿西南有禪師祠堂塑<lb/>
像是真身獵者五人侍左右<lb/>
龍福寺門外東偏有修竹二畝餘殆不减洛中所産有<lb/>
鼠喜食其笋寺僧于笋生時置鼓晝夜鳴之謂之驚鼠<lb/>
鼓予與韓秉則同遊見之秉則笑曰使王子猷遭此鼠<lb/>
必躬自撾皷傳中又添此一事以為後人美談也<lb/>
<pb n="KR3j0101_WYG_004-2b"/>
芙蓉禪師道楷始住洛中招提寺勌于應接乃入五度<lb/>
山卓菴於虎穴之南晝夜苦足冷時虎方乳楷取兩子<lb/>
以暖其足虎歸不見其子咆哮跳擲聲振林谷有頃至<lb/>
菴中見其子在焉瞪視楷良久楷曰吾不害爾子以暖<lb/>
足爾虎乃銜其子曳尾而去<lb/>
代州五臺山太平興國寺者真金剛經窟之上乃古白<lb/>
虎菴之遺址也相傳云昔有僧誦經菴中患于乏水適<lb/>
有虎跑泉而菴以此得名<lb/>
<pb n="KR3j0101_WYG_004-3a"/>
代州清涼山清涼寺始見於華嚴經盖文殊示現之地<lb/>
也去寺一里餘有泉號一鉢泉止一鉢許挹之不竭或久<lb/>
之不挹雖盈而不溢其理不可解亦一異也清涼山數<lb/>
出光景不可勝紀甲寅年臘月八日夜現白圓光通夕<lb/>
不散人往来觀瞻如身在月中比他日所見尤為殊異<lb/>
祕魔巖靈跡甚多嘗有飛石入厠度其石之尺寸則大<lb/>
于户不知從何而入也僧有不披袈裟而登巖者則必<lb/>
有石落中路或飛石過耳如箭聲人皆恐怖<lb/>
<pb n="KR3j0101_WYG_004-3b"/>
長松産五臺山治大風有殊效世人所不知也文殊指<lb/>
以示癩僧如其所教其患即愈自此名著于清涼傳而<lb/>
本草未之載也<lb/>
嵩少比南方山極雄壯然石多而土少乏秀潤之氣石<lb/>
皆堅頑不可鐫鑿峻極上院嘗于其院東鑿井經年纔<lb/>
深文許每鑿一寸雇傭錢至一千匠者不至也法當積<lb/>
薪其中然之乗熱沃以釅醋然後施功庶乎其可也予<lb/>
嘗語其寺僧但恐山中難得好醋耳<lb/>
<pb n="KR3j0101_WYG_004-4a"/>
夜义石一里餘有泉一眼清甘可飲舊號救命水歐公<lb/>
與聖俞同遊時改為醒心泉或云舊名雖鄙惡然亦得<lb/>
其實也<lb/>
虎頭巖在真君觀西巖北有一谷幽深而險人迹罕到<lb/>
道人沈天休嘗言頃嘗採藥其中糧絶掘山藥煮食見<lb/>
一藤引蔓甚逺而葉亦特大疑其非也乃共掘之大如<lb/>
柱長數尺盖亦山藥也大莖可享半月戲目為玉柱其<lb/>
後玉柱之名稍著山有玉柱峯其下為玉柱川鬻山藥<lb/>
<pb n="KR3j0101_WYG_004-4b"/>
者利其易售皆冐玉柱之名然其實不知本末也<lb/>
巴欖子如杏核色白𥚹而尖長来自西蕃比年近畿人<lb/>
種之亦生樹似櫻桃枝小而極低惟前馬元忠家開花<lb/>
結實後移植禁禦予嘗游其圃有詩云花到上林開即<lb/>
謂此也<lb/>
大隗山即莊子所謂具茨山也山有具茨寺其中産一<lb/>
種木身榦枝葉皆如槐三二月開花色紅而細俗呼為<lb/>
槐三香亦有種園圃中者<lb/>
<pb n="KR3j0101_WYG_004-5a"/>
具茨亦産蕨採藥者云其根即黑狗脊也按本草圖經<lb/>
黑狗脊有一種乃蕨也而其下不云是蕨蓋苗己老修<lb/>
書者遺其説耳具茨人雖採蕨為蔬茹然不知其名但<lb/>
呼為小兒拳予遊龍福寺見于道傍自邇歲遣人採焉<lb/>
山下人知其為蕨稍有珍之者<lb/>
藥有五加皮其樹身榦皆有刺葉如楸俗呼之為刺楸<lb/>
春採芽可食味甜而微苦或謂之苦中甜云食之極益<lb/>
人予在東里山中人嵗常以此餉因移植後圃盖無可<lb/>
<pb n="KR3j0101_WYG_004-5b"/>
玩者特為其芽可食耳<lb/>
宻縣超化寺乃畿西山水勝處考碑碣始建于隋泉色<lb/>
如琉璃湧為珠出波面其池極淺僧云焦土襄陵不涸<lb/>
不溢往嵗中貴人降香乃于塔東命以鍬試之一鍬泉<lb/>
湧出至今謂之一鍬井云<lb/>
紅蓼即詩所謂游龍也俗呼水紅江東人别澤蓼呼之<lb/>
為火蓼道家方書亦有用者呼為鶴膝草取其莖之形<lb/>
似也然澤蓼有二種味辛者酒家用以造麴餘不入用<lb/>
<pb n="KR3j0101_WYG_004-6a"/>
也<lb/>
藜有二種紅心者俗呼為紅灰藋<hi>徒吊切</hi>古人食之多以<lb/>
為羹所謂藜羹不糝是也而今人少有食者豈園蔬多<lb/>
品而不顧乎然山人處士未之弃也其身榦輕而堅以<lb/>
為杖則於老者尤宜唐人猶有編為床者往往見於篇<lb/>
什仙方用之為秘藥或入燒煉藥多取紅心者易名為<lb/>
鶴頂草<lb/>
石炭不知始何時熙寧間初到京師東坡作石炭行一<lb/>
<pb n="KR3j0101_WYG_004-6b"/>
首言以冶鐵作兵器甚精亦不云始于何時也予觀前<lb/>
漢地理志豫章郡出石可燃為薪隋王卲論火事其中<lb/>
有石炭二字則知石炭用于世久矣然今西北處處有<lb/>
之其為利甚博而豫章郡不復説也<lb/>
歐公作花品目所經見者纔二十四種後于錢思公屏<lb/>
上得牡丹凡九十餘種然思公花品無聞于世宋次道<lb/>
河南志于歐公花品後又增二十餘名張峋<hi>或云為留臺字子堅</hi>
撰譜三卷凡一百一十九品皆叙其顔色容狀及所以<lb/>
<pb n="KR3j0101_WYG_004-7a"/>
得名之因又訪于老圃得種接養䕶之法各載于圖後<lb/>
最為詳備韓玉汝為序之而傳于世大觀政和以来花<lb/>
之變態又有在峋所譜之外者而時無人譜而圖之其<lb/>
中姚黄尤驚人眼目花頭面廣一尺其芬香比舊特異<lb/>
禁中號一尺黄予在南平城作謝范祖平朝散惠花詩<lb/>
云平生所愛曾莫倦天遣花王慰吾願姚黄三月開洛<lb/>
陽曾觀一尺春風面盖記此事也祖平字凖夫忠文公<lb/>
之諸孫也以雄倅致仕居許下被俘惠予花時年六十<lb/>
<pb n="KR3j0101_WYG_004-7b"/>
一嵗矣<lb/>
嶠南山水極佳而多竒産説似中州人輒顰蹙莫有領<lb/>
其語者以其有瘴霧世傳十往無一二返也予大觀間<lb/>
見供備庫使李<hi>忘其名</hi>自言二十三以三班借職度五嶺<lb/>
歴二廣差遣北歸已七十九矣得監東太乙宫香火其<lb/>
體力强健行步如四五十許人宣和間其族人云尚無<lb/>
恙乃信元微之至商山賦思歸樂言趙卿事不誣而東<lb/>
坡答參寥報平安書云雖居炎瘴幸無所苦京師國醫<lb/>
<pb n="KR3j0101_WYG_004-8a"/>
手裏死漢甚多此雖寛參寥之語與元微之至商山所<lb/>
賦盖謂不獨炎瘴能死人其理之常然者非過論也<lb/>
鄭州東僕射陂盖後魏孝文遷洛時賜僕射李沖之陂<lb/>
也後人立祠逺近皆呼為僕射廟章聖皇帝西祀過之<lb/>
遣官致祭有祭文刻石在焉近世遂傳為李衞公僕射<lb/>
廟土人得衞公竹冊以藏廟中而崇寧以来賜廟額亦<lb/>
以為衞公不疑而士大夫莫有是正之者<lb/>
筆談載淡竹葉謂淡竹對苦竹凡苦竹之外皆淡竹也<lb/>
<pb n="KR3j0101_WYG_004-8b"/>
新安郡界中自有一種竹葉稍大于常竹枝莖細髙者<lb/>
尺許土人以作熟水極香美可喜方藥所須悉用之有<lb/>
效豈存中未之見耶<lb/>
新安郡婺源縣境中産一種草莖葉柔弱引而不長葉<lb/>
類甘菊葉俗呼蔗今訛為遮字盖食之味苦而有餘甘<lb/>
也性温行血尤冝産婦煮熟揉去苦汁産後多食之無<lb/>
害往往便以為逐血藥也又呼苦益菜訪之醫家莫有<lb/>
知者<lb/>
<pb n="KR3j0101_WYG_004-9a"/>
去鉅鹿郡西北一舍有泉按水經名達活源深流長廣<lb/>
輪數百里享其利咸平間刺史栁開疏泉一支植千栁<lb/>
為亭於其上為一郡勝遊之地熙寧壬子嵗泉忽淪伏<lb/>
不見後五年元豐改元之初太守王慥率郡僚禱于泉<lb/>
上不越月而復出再踰時而浩浩湯湯倍加厥初闔境<lb/>
驚異之因易名為再来泉至今六七十年焦土襄陵不<lb/>
增不减當時通判虢州王宏微為誌其事刻石尚存焉<lb/>
吕申公公著當文靖秉政時自書鋪中投應舉家狀敝<lb/>
<pb n="KR3j0101_WYG_004-9b"/>
衣蹇驢謙退如寒素見者雖愛其容止亦不異也既去<lb/>
問書鋪家知是吕廷評乃始驚嘆<lb/>
謝濤字濟之絳之父也終于太子賔客女適梅堯臣㓜<lb/>
為王黄州所知世稱雅善品藻文章江夏黄才叔喜自<lb/>
負其文謂濤曰公能損益一字吾服公濤為削去二十<lb/>
字才叔雖不樂然無以勝之也<lb/>
歐公論謝希深曰三代以来文章盛稱西漢希深制誥<lb/>
尤得其體世謂常楊元白便不足多也<lb/>
<pb n="KR3j0101_WYG_004-10a"/>
王文康再使北有戴斗奉使録三卷文康預修傳燈録<lb/>
冊府元龜景徳中命近臣修書時楊文公為太常丞制<lb/>
以二公並命論者以才名等夷非復爵位差降也<lb/>
元符末王敏中長户部豐相之自獨坐遷工部尚書敏<lb/>
中表言豐稷厚徳時所領屬臣實不逮也乞立班在豐<lb/>
稷下詔不從士大夫至今以為美談<lb/>
宋次道龍圖云校書如掃塵隨掃隨有其家藏書皆校<lb/>
三五遍者世之蓄書以宋為善本居春明坊昭陵時士<lb/>
<pb n="KR3j0101_WYG_004-10b"/>
大夫喜讀書者多居其側以便于借置故也當時春明<lb/>
宅子比他處僦直常一倍髙陳叔易常為予言此事嘆<lb/>
曰此風豈可復見耶<lb/>
穆修伯長在本朝為初好學古文者始得韓栁善本大<lb/>
喜自序云天既饜予以韓而又飫我以栁謂天不予饗<lb/>
過矣欲二家文集行于世乃自鏤板鬻於相國寺性伉<lb/>
直不容物有士人来酬價不相當輒語之曰但讀得成<lb/>
句便以一部相贈或怪之即正色曰誠如此修豈相欺<lb/>
<pb n="KR3j0101_WYG_004-11a"/>
者士人知其伯長也皆引去<lb/>
古語云大匠不示人以璞盖恐人見其斧鑿痕迹也黄<lb/>
魯直于相國寺得宋子京唐史藁一冊歸而熟視之自<lb/>
是文章日進此無他也見其竄易句字與初造意不同<lb/>
而識其用意所起故也讀歐公文疑其自肺腑流出而<lb/>
無斵削工夫及見其草逮其成篇與始落筆十不存五<lb/>
六者乃知為文不可容易班固云急趨無善步良有以<lb/>
也<lb/>
<pb n="KR3j0101_WYG_004-11b"/>
凡人溺於所見而於所不見則必以為疑孫皓問張尚<lb/>
曰汎彼柏舟柏中舟乎尚曰詩又云檜檝松舟則松亦<lb/>
中舟矣皓忌其勝己因下獄南方多佳木而取舟不及<lb/>
松栢此皓所以疑也今西北率以松栢為舟材之最良<lb/>
者有溺於所見遂謂栢不可以為舟㫁以己意以訓導<lb/>
學者而弃先儒之説可怪也邶之風言舟宜濟渡猶仁<lb/>
人宜見用柏宜為舟鄘風亦然乃獨于邶風釋之可以<lb/>
㮣見也况非其地之所有風俗所宜詩人不形于歌詠<lb/>
<pb n="KR3j0101_WYG_004-12a"/>
昔人盖嘗明之矣孫皓雖忌張尚之勝已然不敢以訓<lb/>
人也<lb/>
宇文大資嘗為予言湘山野録乃僧文瑩所編也文瑩<lb/>
嘗遊丁晉公門公遇之厚其中凡載晉公事頗左右之<lb/>
子退而記其事因曰人無董狐之公未有不為愛憎所<lb/>
奪者六一居士詩云後世茍不公至今無聖賢後世豈<lb/>
可盡欺哉<lb/>
介甫對裕陵論歐公文章晚年殊不如少壯時且曰惟<lb/>
<pb n="KR3j0101_WYG_004-12b"/>
識道理乃能老而不衰人多駭此語予與韓秉則正言<lb/>
論此秉則曰道理之妙當求於聖人之言聖人之言具<lb/>
在六經不可揜也歐公識與不識姑置之勿問不知介<lb/>
甫所謂道理果安在抑六經之外别有道理乎東坡祭<lb/>
原父文云大言滔天詭論滅世盖指介甫也介甫當時<lb/>
在流輩中以經術自尊大唯原父兄弟敢抑其鋒故坡<lb/>
特於祭文表之以示後人然亦未知其於君臣間如此<lb/>
無顧忌也時坐客頗衆莫不以秉則之言為然<lb/>
<pb n="KR3j0101_WYG_004-13a"/>
唐制常參官自建中以後視事之三日令舉一人以自<lb/>
代所以廣得人之路也本朝沿襲惟兩制以上乃得舉<lb/>
自代而常參官不預也祖宗以来從官多舉己仕官而<lb/>
名級尚微者韓子華在翰苑日乃以布衣常秩充選而<lb/>
莫有繼之者建中靖國間劉器之以待制出守中山乃<lb/>
舉一布衣<hi>忘其姓名</hi>當時莫不駭異而不知援子華例也<lb/>
熙寧末曾皎以常潤團練推官為福建常平屬官乞朝<lb/>
辭上殿閣門以前無選人入辭上殿例詔特引對罷為<lb/>
<pb n="KR3j0101_WYG_004-13b"/>
潭州州學教授<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曲洧舊聞卷四<lb/>
</p>
<p>
</p>
  </div>
</body>
</text>
</TEI>
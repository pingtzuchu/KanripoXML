<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曲洧舊聞卷九</head> <lb/>
    <p>
<pb n="KR3j0101_WYG_009-1a"/>
欽定四庫全書<lb/>
　曲洧舊聞卷九<lb/>
　　　　　　　　　　　　　宋　朱弁　撰<lb/>
崇寧初凡元祐子弟仕宦者並不得至都城晁以道自<lb/>
洛中罷官囘遣妻兒歸省故廬獨留中牟驛累日以詩<lb/>
寄京師婣舊其結句云一時鷄犬皆霄漢獨有劉安不<lb/>
得仙語傳于時議者美之<lb/>
韓師朴元祐末自大名入相其所引正人端士徧滿臺<lb/>
<pb n="KR3j0101_WYG_009-1b"/>
館然不能去一曾布而張天覺於政和罷自西都留守<lb/>
徙南陽道過汝州香山謁大悲留題於寺中其畧云大<lb/>
士慈悲度有情亦要時節因縁并也應笑我空經營雖<lb/>
多手眼難支撑讀者莫不怜之<lb/>
或曰東坡詩始學劉夢得不識此論誠然乎哉予應之<lb/>
曰予建中靖國間在㕘寥座見宗子士暕以此問㕘寥<lb/>
㕘寥曰此陳無已之論也坡天才無施不可而少也寔<lb/>
嗜夢得詩故造詞遣言岳峙淵濬時有夢得波峭然無<lb/>
<pb n="KR3j0101_WYG_009-2a"/>
已此論施於黄州以前可也坡自元豐末還朝後出入<lb/>
李杜則夢得已有奔逸絶塵之歎矣無已近来得渡嶺<lb/>
越海篇章行吟坐咏不絶舌吻常云此老深入少陵堂<lb/>
奥他人何可及其心悦誠服如此則豈復守昔日之論<lb/>
乎予聞㕘寥此説三十餘年矣不因吾子無由發也<lb/>
熙寧元年冬介甫初侍經筵未嘗講説上欲令介甫講<lb/>
禮記至曾子易簀事介甫於倉卒間進説曰聖人以義<lb/>
制禮其詳至於牀第之際君子以仁行禮其勤見于將<lb/>
<pb n="KR3j0101_WYG_009-2b"/>
死之時上稱善安石遂言禮記多駮雜不如講尚書帝<lb/>
王之制人主所宜急聞也於是罷禮記<lb/>
神臂弓葢熙寧初百姓李宏造中貴張若水以獻其實<lb/>
弩也以檿為身檀為弰鉄為鎗鐙銅為機麻索繫扎絲<lb/>
為絃上命于玉津園試之射二百四十步有畸入榆半<lb/>
簳有司鋸榆張呈上曰此利器也詔依様製造至今用<lb/>
之<lb/>
真宗至道三年詔天下罷珍禽竒獸及瑞物之獻仁宗<lb/>
<pb n="KR3j0101_WYG_009-3a"/>
時亦詔不得進諸瑞物<lb/>
王琪字君玉自幼已能為歌詩為集賢校理日仁宗燕<lb/>
太清樓命館閣賦明皇山水石上稱琪為善詔中書第<lb/>
其優劣琪獨賜褒詔琪成都人年七十二以禮部侍郎<lb/>
致仕終于廣陵<lb/>
熙寧五年九月丁未御史張商英言近日典掌誥命多<lb/>
不得其人如陳繹王益柔許將皆今所謂詞臣也然繹<lb/>
之文如欵段逐驥筋力雖勞而不成步驟益柔之文如<lb/>
<pb n="KR3j0101_WYG_009-3b"/>
野嫗織機雖能成幅而終非錦繡將之文如稚子吹塤<lb/>
終日喑嗚而不合律吕此三人恐不足以發揮帝猷號<lb/>
令四海乞精擇名臣俾司誥命<lb/>
熙寧六年上以犯刑者衆欲别立法韓子華乞復肉刑<lb/>
吕寳臣公弼以為不可且論其曲折乃止<lb/>
孫瑜字叙禮宣公奭之子也嘗知蔡州蔡有呉元濟祠<lb/>
瑜曰元濟叛臣何得廟食撤其像以裴度易之人莫不<lb/>
喜以尚書工部侍郎致仕年七十九終于家<lb/>
<pb n="KR3j0101_WYG_009-4a"/>
熙寧末浙西荒歉杭州境内産物如珠可炊可飯水産<lb/>
蔬如菌可以為菹民賴以充飢葢前此不聞也<lb/>
雒中舊有萬花之㑹嵗率為之民以為擾李師中到官<lb/>
罷之衆頗稱焉然善結中官為富韓公所惡新法初行<lb/>
師中希司農意指多取寛剰令韓公與富民均出錢亦<lb/>
為士論所鄙師中字君錫開封人也<lb/>
天禧詔收瘞遺骸並給左藏庫錢厥後無人舉行元豐<lb/>
二年三月因陳向為提舉常平官詔命主其事向又乞<lb/>
<pb n="KR3j0101_WYG_009-4b"/>
命僧守䕶葬坟及三千人以上度僧一人三年與紫衣<lb/>
有紫衣與師號<lb/>
元豐三年六月癸夘録定州北平縣主簿李竦子為郊<lb/>
社齋郎尉王奎子為三班差使竦因開濠溺死故也<lb/>
元豐四年六月辛酉詔自今紫衣師號止令尚書祠部<lb/>
給牒牒用綾紙被受師名者納綾紙六百至是罷<lb/>
藝祖平定天下悉招聚四方無賴不逞之人刺以為兵<lb/>
連營以居之什伍相制束以軍法厚禄其長使自愛重<lb/>
<pb n="KR3j0101_WYG_009-5a"/>
付以生殺寓威于階級之間使不得動無賴不逞之人<lb/>
既聚而為兵有以制之無敢為非因取其力以衞養良<lb/>
民使各安田里所以太平之業定而無叛民也<lb/>
藝祖養兵止二十萬京師十萬餘諸道十萬餘使京師<lb/>
之兵足以制諸道則無外亂合諸道之兵足以當京師<lb/>
則無内變内外相制無偏重之患天下承平百餘年葢<lb/>
本於此<lb/>
劉航元豐初上疏論漕汴利害又言時政五事并乞蠲<lb/>
<pb n="KR3j0101_WYG_009-5b"/>
除不以赦降去官原减之制誠以通天下改過自新之<lb/>
路語尤切直不報航字仲通大名人舉進士頗為蔡君<lb/>
謨韓魏公所知終于太僕卿<lb/>
中大夫直徽猷閣安詠字信可宣和初守齊安下車訪<lb/>
東坡雪堂遺址雖存堂木瓦已為兵馬都監拆而為教<lb/>
場亭子矣信可即呼都監責之且命復新之堂成多燕<lb/>
飲其上兹事士大夫喜稱道之信可亦喜作詩在黄有<lb/>
詩云萬古戰爭餘赤壁一時形勝屬黄岡時爭傳誦惜<lb/>
<pb n="KR3j0101_WYG_009-6a"/>
不見全篇也<lb/>
咸平二年秋大閲其日殿前侍衞馬步軍二十萬自夜<lb/>
三鼓初分出諸門遲明乃絶詰旦上按轡出東華門其<lb/>
從行臣僚並賜戎服既回御東華門閲諸軍還營奏樂<lb/>
于樓下<lb/>
蔡寛夫侍郎築室金陵鑿地為池沼既去土尋丈之下<lb/>
便得一竈甚大相連如設數釡者竈間有灰又得朱漆<lb/>
匕箸數十其傍皆甓甃初不甚損莫測其故何也舊聞<lb/>
<pb n="KR3j0101_WYG_009-6b"/>
其子擇言親道之後見諸郡兵火之後瓦礫堆積不能<lb/>
盡去因葺以為基址者甚多因悟蔡氏所見葢金陵故<lb/>
都自昔亂兵多矣其瓦礫之積不知幾何則尋丈之下<lb/>
安知非昔日之平地耶<lb/>
王建集有鏡聴詞謂懐鏡于通衢間聴往来之言以卜<lb/>
休咎近世人懐杓以聴亦猶是也又有無所懐而直以<lb/>
耳聴之者謂之響卜葢以有心聴無心耳然往往而驗<lb/>
曾叔夏尚書應舉時方待省榜元夕與友生偕出聴響<lb/>
<pb n="KR3j0101_WYG_009-7a"/>
卜至御街有士人緩步大言誦東坡謝表曰彈冠結綬<lb/>
共欣千載之逢曾聞之喜遂疾行其友生後至則聞曰<lb/>
掩面向隅不忍一夫之泣是嵗曾登科而友生果被黜<lb/>
舊説歐陽文忠公雖作一二字小簡亦必屬稿其不輕<lb/>
易如此然今集中所見乃明白平易反若未嘗經意者<lb/>
而自然爾雅非常所及東坡大抵相類初不過為文采<lb/>
也至黄魯直始專集取古人才語以敘事雖造次間必<lb/>
期於工遂以名家二十年前士大夫翕然傚之至有不<lb/>
<pb n="KR3j0101_WYG_009-7b"/>
治他事而專為之者亦各一時所尚而已方古文未行<lb/>
時雖小簡亦多用四六而世所傳宋景文公刀筆集雖<lb/>
平文而務為竒險至或作三字韻語近世葢未之見予<lb/>
在館中時盛暑中傅崧卿給事以氷餽同舍其簡云蓬<lb/>
莱道山羣仙所游清異人境不風自凉火雲騰空莫之<lb/>
能炎餉以氷雪是謂附益讀者莫解或曰此靈棊經耶<lb/>
一坐大笑而不知淵源亦有自也<lb/>
陸宣公翰苑集載建中中宰相拜免往往數人合為一<lb/>
<pb n="KR3j0101_WYG_009-8a"/>
制葢唐故事也國朝建隆初除相猶循此體近世雖侍<lb/>
從官亦不然唯庶官並命則或數人合為一制又制詞<lb/>
率用字數多寡為輕重官愈尊則詞愈多且必過為稱<lb/>
譽反類啟事稱宰輔必曰伊周儒學議論之臣必曰董<lb/>
賈將帥必曰方吕牧守必曰龔黄至拜宰相麻詞姓名<lb/>
之下率以五字為句循習如此竟不知起于何人程致<lb/>
道為中書舍人嘗論之<lb/>
凡史官記事所因者有四一曰時政記則宰相朝夕議<lb/>
<pb n="KR3j0101_WYG_009-8b"/>
政君臣之間奏對之語也二曰起居注則左右史所記<lb/>
言動也三曰日厯則因時政記起居注潤色而為之者<lb/>
也舊屬史館元豐官制<hi>闕</hi>
<pb n="KR3j0101_WYG_009-9a"/>
歐陽公歸田録初成未出而序先傳神宗見之遽命中<lb/>
使宣取時公已致仕在潁川以其間所紀述有未廣者<lb/>
因盡刪去之又惡其太少則雜記戲笑不急之事以充<lb/>
滿其卷帙既繕冩進入而舊本亦不敢存今世之所有<lb/>
皆進本而元書葢未嘗出之于世至今其子孫猶謹守<lb/>
之<lb/>
唐以身言書判設科故一時之士無不習書猶有晉宋<lb/>
餘風今間有唐人遺跡雖非知名之人亦往往有可觀<lb/>
<pb n="KR3j0101_WYG_009-9b"/>
本朝此科廢書遂無用於世非性自好之者不習故工<lb/>
者益少亦勢使之然也<lb/>
歐陽文忠公外集載與石公操推官二書言嘗見其二<lb/>
石刻字之怪譏其欲為異以自髙公操即守道也今徂<lb/>
徕集中猶見其答書大畧皆讕辭自解至謂書乃六藝<lb/>
之一雖善於鍾王虞栁不過一藝而已之所學乃堯舜<lb/>
周孔之道不必善書也文忠復之曰周禮六藝有六書<lb/>
之學其㸃畫曲直皆有其説今以其直者為斜方者為<lb/>
<pb n="KR3j0101_WYG_009-10a"/>
圓而曰我苐行堯舜周孔之道此甚不可也譬如設饌<lb/>
於案加㡌於首正襟而坐然後食者此世人常爾若其<lb/>
納足于㡌反衣而衣坐於案上以飯實酒巵而食曰我<lb/>
行堯舜周孔之道可乎不可也此言誠中其病守道字<lb/>
畫世不復見既嘗被之金石必非率爾而為者即其答<lb/>
書之詞而觀之其强項不服義設為髙論以文過拒人<lb/>
之態猶可想見稱推官者葢在南京時也計其齒方甚<lb/>
少不知後竟少悛否然文忠公誌其墓與讀徂徕集二<lb/>
<pb n="KR3j0101_WYG_009-10b"/>
詩盛道其所長亦足以見公與人不求備也近嵗有一<lb/>
二少年雖開言猶可喜者而不肯循蹈規矩好竒尚怪<lb/>
遇事輒發其書字尤甚意本欲以為髙而不知自陷於<lb/>
浮薄文忠公之言真此流之藥石也<lb/>
王文正遺事稱有言公幼時嘗見天門開中有公姓名<lb/>
二字弟旭乗間問之公曰要待死後墓誌上冩吾不知<lb/>
此言雖云拒之亦可見實嘗有是事矣龎莊敏公帥延<lb/>
安日因冬至奉祀家廟齋居中夜恍惚間天象成文云<lb/>
<pb n="KR3j0101_WYG_009-11a"/>
龎某後十年作相當以仁佐天下凡十有三字駐視久<lb/>
之方滅公因自作詩紀其事云冬至子時陽已生道隨<lb/>
陽長物將萌星辰賜告銘心骨願以寛章輔至平手緘<lb/>
之是日齋成宻記其詩後藏其曾孫益孺處余嘗親見<lb/>
之用小粉牋字札極草草按實録自慶厯元年初分陜<lb/>
西四路公與韓忠獻范文正王聖源三公俱為帥至皇<lb/>
祐三年登庸適十年夫天道逺矣而告人諄諄若此理<lb/>
固有不可盡詰者以王文正之事凖之可以無疑矧莊<lb/>
<pb n="KR3j0101_WYG_009-11b"/>
敏公决非妄語者乎<lb/>
舊制二府侍從有薄罪多以本官歸班朝請而已初無<lb/>
職掌然班著請給並只從見在官初不以所嘗經歴為<lb/>
髙下也熙寜中蘇子容丞相為知制誥坐繳李定中丞御<lb/>
史詞頭罷職以本官歸班凡嵗餘雖大寒暑風雨未嘗<lb/>
一日移告執政有怜之者諭使請外官閒局蘇公曰方<lb/>
以罪謫敢求自便乎一時士大夫以此益推重之元豐<lb/>
以階易官此制遂革凡侍從以上被謫奪職非守郡則<lb/>
<pb n="KR3j0101_WYG_009-12a"/>
領祠無復留京師者政和中劉器之既復舊官領祠然<lb/>
纔承議郎所至與人叙位必謹班著不肯妄居人上一<lb/>
日謁鄉人趙畯朝奉坐未久有張基大夫者繼来劉與<lb/>
之叙官張雖辭讓既不獲乂不知避去因據上坐劉歸<lb/>
之明日偶微病人有候之者曰比謁趙徳進坐於堂中<lb/>
適張基大夫繼至吾官小宜居下遂坐徳進傍正當房<lb/>
門之衝風吹吾項遂得疾客至必以此告是亦不能不<lb/>
介意之辭也近嵗嘗任侍從者雖被奪職亦偃然以達<lb/>
<pb n="KR3j0101_WYG_009-12b"/>
官自居凡遇庶僚必居其上無所屈則非復責降之本<lb/>
意矣其亦未聞蘇劉二公之風哉<lb/>
　<lb/>
　<lb/>
　<lb/>
　<lb/>
　<lb/>
　曲洧舊聞卷九<lb/>
</p>
<p>
</p>
  </div>
</body>
</text>
</TEI>
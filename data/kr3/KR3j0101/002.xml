<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曲洧舊聞卷二</head> <lb/>
    <p>
<pb n="KR3j0101_WYG_002-1a"/>
欽定四庫全書<lb/>
　曲洧舊聞卷二<lb/>
　　　　　　　　　　　　　宋　朱弁　撰<lb/>
張康節守泰州召兼侍讀以老不能進讀固辭仁宗曰<lb/>
不必讀書但留備顧問遂免進讀未幾擢任風憲<lb/>
厚陵初張康節預政屢請老不許詔三日一至樞宻院<lb/>
進見毋舞蹈康節曰本兵之地豈容尸禄養疾遂力求<lb/>
去<lb/>
<pb n="KR3j0101_WYG_002-1b"/>
熙寧元豐間神宗皇帝奉亊兩宫太后盡心色養有臣<lb/>
庶之所難能者慶夀寳慈宫在福慶之東西天子朝夕<lb/>
親視服膳至通夕不下闗鍵母弟荆揚二王已冠猶不<lb/>
許就第往還如家人禮皇太后於二王亦未嘗假以言<lb/>
色言事官上章諷請使出閤如故事帝以為間親虧孝<lb/>
黜之於外<lb/>
裕陵務尊崇濮安廟且欲改卜寢園大臣心知其非而<lb/>
不能諫一日潞公同對見衆人紛然而莫得其説公徐<lb/>
<pb n="KR3j0101_WYG_002-2a"/>
曰陛下必欲遷之有何所求若求福耶則已出二天子<lb/>
矣更求何事自此改卜之議遂罷不復言<lb/>
岐王始封昌王時飛語云昌字兩日並出也裕陵惑之<lb/>
以問大臣大臣無能對者吕申公知開封府因上殿奏<lb/>
事罷上從容曰卿聞昌王之説乎申公曰不知陛下有<lb/>
何所疑若聖意不能釋然以臣所見改封大國則妄議<lb/>
息矣裕陵意遂解<lb/>
朱行中知廣州東坡自海南歸留欵甚洽其唱和詩亦<lb/>
<pb n="KR3j0101_WYG_002-2b"/>
多行中嘗與坡言裕陵晚年深患經術之弊某時判國<lb/>
子監因上殿親得宣諭令教學者看史是月遂以張子<lb/>
房之智為論題上索第一人程文覽之不樂坡曰予見<lb/>
章子厚言裕陵元豐末欲復以詩賦取士及後作相為<lb/>
蔡卞所持卒不能明裕陵之志可恨也<lb/>
熙寧中三經義成介甫拜尚書左僕射吕吉甫遷給事<lb/>
中王元澤自天章閣待制進龍圖閣直學士力辭不受<lb/>
裕陵欲終命之吉甫言雱以疾避寵宜從其志由是王<lb/>
<pb n="KR3j0101_WYG_002-3a"/>
吕之怨益深吉甫未幾以鄧綰等交攻出知陳州而發<lb/>
私書之事作矣<lb/>
元豐初官制將行裕陵以圖子示宰執於御史中丞執<lb/>
政位牌上貼司馬温公姓名又於中書舍人翰林學士<lb/>
位牌上貼東坡姓名其餘與新政不合者亦各有攸處<lb/>
仍宣諭曰此諸人雖前此立朝議論不同然各行其所<lb/>
學皆是忠於朝廷也安可盡廢王禹玉曰領徳音蔡持<lb/>
正既下殿謂同列曰此事烏可須作死馬醫始得其後<lb/>
<pb n="KR3j0101_WYG_002-3b"/>
上每問及但云臣等方商量進擬未㡬宫車晏駕而裕<lb/>
陵之美意卒不能行新州之貶無人正名其罪紹聖間<lb/>
黨論一興至崇觀而大熾其貽禍不獨搢紳而已士大<lb/>
夫有知之者莫不歎恨也<lb/>
裕陵彌留之際宣仁呼小黄門出紅羅一段宻諭之曰<lb/>
汝見郡王身材長短大小乎持以歸家製袍一領見我<lb/>
親分付勿令人知也後數日哲宗於梓宫前即位左右<lb/>
進袍皆長大不可御近侍以不素備皆倉皇失色宣仁<lb/>
<pb n="KR3j0101_WYG_002-4a"/>
遣宫嬪取以授之或曰小黄門即卲成章也岐邸之謗<lb/>
大喧成章不平之嘗明此事於巨璫巨璫呵之曰無妄<lb/>
言滅爾族也<lb/>
神宗皇帝喜談經術臣下進見或有承聖問者多皇遽<lb/>
失對范忠宣謂立法本人情怨讟可慮造膝之際累數<lb/>
百言且曰願陛下不見是圖帝曰如何是不見是圖忠<lb/>
宣對曰唐杜牧所謂天下不敢言而敢怒者是也帝為<lb/>
改容味其言者久之<lb/>
<pb n="KR3j0101_WYG_002-4b"/>
趙元考彦若周翰之子也無書不記世謂著脚書樓然<lb/>
性不伐而尤恭謹館中諸公方論藥方有一藥不知所<lb/>
出雖掌禹錫大卿曾經修本草亦不能省或云元考安<lb/>
在但問之渠必能記也時元考在下坐對曰在㡬卷附<lb/>
某藥下在第幾葉第幾行其説云云檢之果驗然衆怪<lb/>
之曰諸公紛紛而子獨不言何也元考曰諸公不見問<lb/>
某所以不敢言耳元豐間三韓使人在四明唱和詩奏<lb/>
到御前其詩序有慚非白雪之詞輒效青唇之唱之句<lb/>
<pb n="KR3j0101_WYG_002-5a"/>
神宗問青唇事近臣皆不知因薦元考元考對在某小<lb/>
説中然君臣間難言也容臣冩本上進本入上覽之止<lb/>
是夫婦相酬答言語因問大臣趙彦若何以不肯面對<lb/>
或對曰彦若素純謹僚友不曾見其墯容在君父前冝<lb/>
其恭謹如此也上嘉嘆焉<lb/>
郭逵為西帥王韶初以措置西事至邊逵知其必生邊<lb/>
患用備邊財賦及商賈移牒取問韶讀之怒形顔色擲<lb/>
牒于地者久之乃徐取納懐中入而復出對使者碎之<lb/>
<pb n="KR3j0101_WYG_002-5b"/>
逵奏其事上以問韶韶以元牒繳進無一字損壊也上<lb/>
不悟韶計不直逵言自後逵論韶並不報而韶遂得志<lb/>
矣予舊見前輩語及此事無不切齒而新進小生往往<lb/>
以此談韶不容口近有一士人自言久遊太學論及韶<lb/>
行事亦以此為智數過人而不以罔上陷老成罪韶往<lb/>
時茍合干進者持此自售亦不足怪不謂經此大變故<lb/>
猶守舊聞如此等輩真是不識濁浄其可責哉<lb/>
宣仁同聴政日以内外臣寮所上章疏令御藥院繕冩<lb/>
<pb n="KR3j0101_WYG_002-6a"/>
各為一大册用黄綾裝背標題姓名置在哲宗御座左<lb/>
右欲其時時省覽或曰此事出於簾幃獨㫁外廷初不<lb/>
知也予見故族大家子弟往往皆能言之<lb/>
哲宗御講筵誦讀畢賜坐例賜扇潞公見帝手中獨用<lb/>
紙扇率羣臣降堦稱賀宣仁聞之喜曰老成大臣用心<lb/>
終是與人不同是日晚問哲宗曰官家知大臣稱賀之<lb/>
意乎用紙扇是人君儉徳也君儉則國豐國豐則民富<lb/>
而夀大臣不獨賀官家又為百姓賀也<lb/>
<pb n="KR3j0101_WYG_002-6b"/>
建中靖國間虞策經臣除吏部尚書正謝日猶辭不已<lb/>
且曰臣聲華望實不逮王古逺甚而陛下以臣代之人<lb/>
其謂陛下何上曰王古雖罷去朕方欲大用之卿且勉<lb/>
焉<lb/>
元祐姦黨置籍用蔡京之請也始刻石禁中而尚書省<lb/>
國子監亦皆有之禁中石刻崇寧四年冬因星變上命<lb/>
碎之時國子監無名子以硃大題其碑上曰千佛名經<lb/>
其後嵗月滋久逮宣和中所籍人往往多在鬼録獨劉<lb/>
<pb n="KR3j0101_WYG_002-7a"/>
器之范徳孺二公在耳未㡬器之之訃至東里晁以道<lb/>
對賔客誦南岳新摧天柱峯之句至哽咽不得語而客<lb/>
皆抆睫以道徐曰耆哲彫喪殆盡緩急將奈何客曰世<lb/>
未嘗乏材前輩雖有殄瘁之感安知無後来之秀以道<lb/>
曰人材之於世譬如名方靈藥之於病也世之集名方<lb/>
儲靈藥者多矣然不肯先疾而備至於疾既彌留乃始<lb/>
閲方書而治藥材不如見成湯劑為應所須而取效速<lb/>
也時坐客無不深味其言而歎服之<lb/>
<pb n="KR3j0101_WYG_002-7b"/>
太祖皇帝在周朝受命北討至陳橋為三軍推戴時杜<lb/>
太后眷屬以下盡在定力院有司將捜捕主僧悉令登<lb/>
閣而固其扃鐍俄而大捜索主僧紿云皆散走不知所<lb/>
之矣甲士入寺登梯且發鑰見蟲網絲布滿其上而塵<lb/>
埃凝積若累年不曾開者乃相告曰是安得有人遂皆<lb/>
返去有頃太祖已踐阼矣<lb/>
張才臣次元言温成有寵慈聖光獻嘗以事忤㫖仁宗<lb/>
一日語宰相梁適曰廢后之事如何適進曰閭巷小人<lb/>
<pb n="KR3j0101_WYG_002-8a"/>
尚不忍為陛下萬乗之主豈可再乎謂前已廢郭后也<lb/>
帝意解因間語光獻曰我嘗欲廢汝賴梁適諫我汝乃<lb/>
得免汝之不廢適之力也後適死光獻常感之忽一日<lb/>
出五百萬作醮帝適見其事問之光獻以實告帝歎息<lb/>
自後嵗率為之至光獻上仙乃止才臣退傳文懿公諸<lb/>
孫也<lb/>
國朝以来凡州縣官吏無問大小其受代也必展刺交<lb/>
相慶謝盖在任日除私過外皆得以去官原免其行慶<lb/>
<pb n="KR3j0101_WYG_002-8b"/>
謝之禮為此故也自新政初頒大臣恐人情不附乃有<lb/>
不以赦降去官原減指揮自是成例而命官有過犯雖<lb/>
經赦宥及去官必取㫖特㫁以此恩霈悉為空文而公<lb/>
卿士大夫莫有釐正之者<lb/>
祖宗時執政大臣多選聲華望實厭于公論者間有失<lb/>
於考慎而喧物議則往往亦務含容之聴其善去以全<lb/>
國體如歐公乞保全孫沔劉原父乞保全狄青是也近<lb/>
世喜用新進少年不嚴堂陛專視宰相風㫖以快私意<lb/>
<pb n="KR3j0101_WYG_002-9a"/>
至無瑕可求則以帷薄不根之事眩惑衆聴殊非厚風<lb/>
俗之道也<lb/>
祖宗時凡罷官三月不赴部選集者有罰晁文元任翰<lb/>
長日以年髙欲留其仲子侍養乃奏乞免注擬差遣特<lb/>
恩許之近世有到部一二年不注授公卿侍從遂以陳<lb/>
乞子弟差遣為恩例乃知員多闕少大異於曩日也<lb/>
祖宗時州郡雖有公庫而皆畏清議守亷儉非公會不<lb/>
敢過享至有滅燭看家書之語元豐以来厨傳漸豐饋<lb/>
<pb n="KR3j0101_WYG_002-9b"/>
餉滋盛而於監司特厚故王子淵在河北州郡供送非<lb/>
時數出謂之儤巡元祐元年韓川以朝奉郎為監察御<lb/>
史言其事<lb/>
祖宗時置京城覘者專為伺察閭閻有枉冤及權貴恃<lb/>
勢倚法病民耳其後法度有不合人心恐士大夫竊議<lb/>
當政者乃藉此以自助士有正論則謂之謗譏民有愁<lb/>
嘆則謂之腹誹殊失祖宗之意習見既久而人亦不知<lb/>
也<lb/>
<pb n="KR3j0101_WYG_002-10a"/>
本朝談經術始於王軫大卿著五朝春秋行於世其經<lb/>
術傳賈文元文元其家婿也荆公作神道碑畧去此一<lb/>
事介甫經術實文元發之而世罕有知者當時在館閣<lb/>
談經術雖王公大人莫敢與争鋒惟劉原父兄弟不肯<lb/>
少屈東坡祭原父文特載其事有大言滔天詭論滅世<lb/>
之語祭文宣和以来始傳於世<lb/>
樂全守陳富公在亳社以不奉行新法事為趙濟所劾<lb/>
謫知汝州假道宛丘與樂全相見問寒温外富公歎曰<lb/>
<pb n="KR3j0101_WYG_002-10b"/>
人果難知某凡三次薦安石謂其才可以大用不意今<lb/>
日乃如此樂全曰自是彦國未識此人方平於某年知<lb/>
舉辟為㸃檢試卷官每向前来論事則滿試院無一人<lb/>
可其意者自是絶之至今無一字往還公不語久之孫<lb/>
朴元忠時與樂全子弟在照壁後親聞其言如此<lb/>
邵先生名雍字堯夫傳易學尤精于數居洛中昭陵末<lb/>
年聞鳥聲驚曰此越鳥也孰為而来哉因以易占之謂<lb/>
人曰後二十年有一南方人作宰相自此蒼生無寧嵗<lb/>
<pb n="KR3j0101_WYG_002-11a"/>
君等誌之朝廷屢詔不起後即其家授以官堯夫力辭<lb/>
之乃申河南府以病未任拜起乞留告身在本府俟痊<lb/>
安日祗受朝廷益髙之元豐末卒諡曰康節<lb/>
歐陽公在政府聞康節之名而未之識也子棐叔弼之<lb/>
官道洛下公曰汝至洛可往謁邵先生致吾欽慕而無<lb/>
由相見之意彼若留汝為少盤旋不妨所得言語悉報<lb/>
来叔弼既到門堯夫倒屣出迎之甚喜延入室説話終<lb/>
日堯夫又自道平生所見人所從學所行事諄諄不休<lb/>
<pb n="KR3j0101_WYG_002-11b"/>
已而又問曰君能記否至于再至于三棐雖敬聴之然<lb/>
不曉其意也以書報公公亦莫測逮元豐間堯夫卒有<lb/>
司上其行應諡而叔弼為太常博士乃作諡議乃始恍<lb/>
然悟堯夫當時諄諄盖是分付兹事也先生其神哉世<lb/>
以比郭景純之於青衣兒雖其事不同而前知實相類<lb/>
也<lb/>
温公與堯夫水北閒步見人家造屋堯夫指曰此三間<lb/>
某年某月當自倒又指曰此三間某年某月為水所壊<lb/>
<pb n="KR3j0101_WYG_002-12a"/>
温公歸因筆此事于所著文藁之後久而忘之因過水<lb/>
北忽省堯夫所説視其屋則為瓦礫之塲矣問于人皆<lb/>
如堯夫言歸考其事亦同此事洛中士大夫多能道之<lb/>
富韓公居洛其家圃中凌霄花無所因附而特起嵗久<lb/>
遂成大樹髙數尋亭亭然可愛韓秉則云凌霄花必依<lb/>
它木罕見如此者盖亦似其主人耳予曰是花豈非草<lb/>
木中豪傑乎所謂不待文王猶興者也秉則笑曰君言<lb/>
大是請以為題而賦之予時為作近體七字詩一首詩<lb/>
<pb n="KR3j0101_WYG_002-12b"/>
見予家集中<lb/>
晁檢討謂之字季此崇寧初嘗為予言冨公晚年見賔<lb/>
客譽其奉使之功則面頸俱赤人皆不諭其意子弟於<lb/>
暇日以問公公曰當吾使北時元勲宿將皆老死久矣<lb/>
後来將不知兵兵不習戰徒見聘問絡繹恃以無恐雖<lb/>
曲不在我若與之校則彼包藏禍心多歴年所事未可<lb/>
知忍耻增幣非吾意也吾家兄弟嘗論之惜乎東坡作<lb/>
神道碑日不知此一段事也<lb/>
<pb n="KR3j0101_WYG_002-13a"/>
范忠文公在蜀始為薛簡肅所知及来中州人未有知<lb/>
者初與二宋相見二宋亦莫之異也一日相約結課以<lb/>
長嘯却胡騎為題公賦成二宋讀之不敢出所作既而<lb/>
謂公曰君賦極佳但破題兩句無頓挫之功每句之中<lb/>
各添一者字如何公欣然從之二宋自此遂大加稱賞<lb/>
乃定交焉<lb/>
　<lb/>
　<lb/>
<pb n="KR3j0101_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曲洧舊聞卷二<lb/>
</p>
<p>
</p>
  </div>
</body>
</text>
</TEI>
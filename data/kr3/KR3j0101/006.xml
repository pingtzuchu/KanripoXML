<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曲洧舊聞卷六</head> <lb/>
    <p>
<pb n="KR3j0101_WYG_006-1a"/>
欽定四庫全書<lb/>
　曲洧舊聞卷六<lb/>
　　　　　　　　　　　　　宋　朱弁　撰<lb/>
豐相之作獨座日曾子宣拜相疑相之不附已宻遣其<lb/>
客倪直侯探其意直侯曰曾公真拜如何相之曰也且<lb/>
看其施設始得子宣聞其言怒甚翼日罷為工部尚書<lb/>
故相之謝表云内侍已成于怨府何不思危佞人未剡<lb/>
於封章俄聞報罷盖相之屢言郝隨不聴而欲論子宣<lb/>
<pb n="KR3j0101_WYG_006-1b"/>
又不果也<lb/>
劉徳初為儀真教授日與官奴宻遊監司欲發其事晁<lb/>
美叔秘監時為大漕其子以道從容言劉與某氣類不<lb/>
相合然其人必貴美叔因營救之徳初甚感焉建中靖<lb/>
國間徳初知時事將變謂呉材聖曰吾儕取富貴正在<lb/>
此時晁以道有文章善詞令可引為臺諫以相助以道<lb/>
聞二公言答曰此固所願但某自視骨相不是功名㑹<lb/>
中人若不見聴恐必敗二公事二公知其意不可强遂<lb/>
<pb n="KR3j0101_WYG_006-2a"/>
止<lb/>
邢恕字和叔吕申公司馬温公皆薦其才可用子居實<lb/>
字惇夫年未二十文學蚤就議論如老成人黄魯直諸<lb/>
公皆與之為忘年友所謂原武小邢是也元祐初更張<lb/>
新政之初不本於人情者和叔見申公宻啟曰今日更<lb/>
張雖出于簾幃然子改父法上春秋鼎盛相公不自為<lb/>
他日地乎申公不答未幾復以此撼揺温公公曰他日<lb/>
之事吾豈不知顧為趙氏慮當如此耳和叔忿然曰趙<lb/>
<pb n="KR3j0101_WYG_006-2b"/>
氏安矣司馬氏豈不危乎温公曰光之心本為趙氏如<lb/>
其言不行趙氏且未可知司馬氏何足道哉和叔恚恨<lb/>
二公不聴納其説紹聖中言二公有廢立之意而已獨<lb/>
逆之陰沮其事蔡元度乗虛助之蹤跡詭秘士大夫莫<lb/>
不知之章子厚入其言醖釀已成宻令覘者于髙氏南<lb/>
北二第譏察其出入哲宗將御後殿施行之欽成知之<lb/>
而不能遏以聞欽聖欽聖曰事急矣乃同邀車駕問曰<lb/>
常時不曾御後殿今必有大事也哲宗亦不隠欽聖曰<lb/>
<pb n="KR3j0101_WYG_006-3a"/>
大臣既有異謀必上累娘娘且官家即位後飲食起居<lb/>
盡在娘娘閤未嘗頃刻相離也使娘娘果懐此心當時<lb/>
何所不可乃與外廷謀乎哲宗始大悟懐中探一小䇿<lb/>
子以授欽聖遂降指揮不御後殿其事遂寢然申温二<lb/>
公猶追貶也惇夫是時已蚤世矣魯直詩曰魯中狂士<lb/>
邢尚書自言扶日上天衢惇夫若在鐫此老不令平地<lb/>
生丘墟正謂此也建中靖國間欽聖降出小冊子和叔<lb/>
放歸田里曾子開行詞頭其畧云使光公著被㓙悖之<lb/>
<pb n="KR3j0101_WYG_006-3b"/>
名蒙竄斥之罪欺天悞國職汝之由矧汝於彼二人實<lb/>
門下士借重引譽恩意非輕一旦翻然反為仇敵擠之<lb/>
下石孰謂虛言子厚於謫所聞之皇懼於謝表中自敘<lb/>
云極力以遏絶徐王覬覦之謗一意以推尊宣仁保佑<lb/>
之功豈惟宻盡於空言固亦顯存於實狀反覆詭詐掠<lb/>
虛美者它人戇直拙疎斂衆怨於一己所謂欲盖而彰<lb/>
也<lb/>
元祐初蔡京首變神宗役法蘇子由任諫官得其奏議<lb/>
<pb n="KR3j0101_WYG_006-4a"/>
因論列其事至崇寧末京罷相黨人並放還尋有㫖黨<lb/>
人不得居四輔京再作相子由獨免外徙政和間子由<lb/>
訃聞贈宣奉大夫仍與三子恩澤王輔道為予言京以<lb/>
子由長厚必不肯發其變役法事而疑其諸郎故䘏典<lb/>
獨厚也<lb/>
蔡京進退倚中貴人為重恨無以結其心每對同列言<lb/>
三省樞宻院貴吏文資中為中大夫者宴則坐朶殿出<lb/>
則偃大藩而至尊左右有勲勞者甚衆乃以祖宗以来<lb/>
<pb n="KR3j0101_WYG_006-4b"/>
正法繩之吾曹心得安乎於是倖門一開建節者二十<lb/>
餘輩至領樞府封王為三少時時陶鑄宰執者不無人<lb/>
焉<lb/>
呉伯舉守姑蘇蔡京自杭被召一見大喜之京入相首<lb/>
薦其才三遷為中書舍人時新除四郎官皆知縣資序<lb/>
伯舉援舊例言不應格京怒落其職知揚州未㡬京客<lb/>
有稱伯舉之才者且言此人相公素所喜不當久棄外<lb/>
京曰既作好官又要作好人兩者豈可兼得耶<lb/>
<pb n="KR3j0101_WYG_006-5a"/>
蔡京豐吏禄以示恩雖閒局亦例增俸入張天覺作相<lb/>
悉行裁減鄒浩志完以宫祠里居月所得亦去其半嘗<lb/>
謂晁檢討曰天覺此事吾儕無異詞但當貧窶之際不<lb/>
能不悵然乃知天下人喻義者少也<lb/>
自崇寧以来給舍多不論駮靖康新政人人争言事唐<lb/>
恪在鳳池謂朝請大夫王仰曰近来給舍封駮太多而<lb/>
晁舍人特甚朝廷幾差除不行也君可語之以道聞其<lb/>
言笑而不答仰字子髙王子發之子也室唐氏子晁出<lb/>
<pb n="KR3j0101_WYG_006-5b"/>
也故中書君使之達此意<lb/>
熙河用兵嵗費四百餘萬緡自熙寧七年以後財用出<lb/>
入稍可㑹計者嵗常費三百六十萬緡元祐二年七月<lb/>
内令穆衍相度措置熙河蘭㑹路經制財用司事所取<lb/>
到元豐八年最近年分五州軍實費計三百六十八萬<lb/>
三千四百八十二貫令隨事相度裁减除豁共約計一<lb/>
百八十九萬七千三百餘貫鄜延開拓不在其數北邊<lb/>
自增嵗賜以来綿絮金幣不過七十萬是一嵗開邊五<lb/>
<pb n="KR3j0101_WYG_006-6a"/>
倍之而羌戎跳梁出没不時赤子蹈鋒鏑之禍者可勝<lb/>
痛哉東坡云横費之財猶可以力補而既死之民不可<lb/>
以復生真保國者藥石之論也用兵與結好其利害相<lb/>
懸絶如此曹南院帥秦日不肯向西行一步真智識真<lb/>
雄傑人哉<lb/>
政和以後黄冠寖盛眷待隆渥出入禁掖無敢誰何號<lb/>
金門羽客恩數視兩府者凡數人而張侍晨虚白在其<lb/>
流輩中獨不<hi>闕</hi>　　　　　　上每以張胡呼之而不<lb/>
<pb n="KR3j0101_WYG_006-6b"/>
名焉性喜多學而於術數靡不通悟尤善以太乙言休<lb/>
咎然多發於酒曰某事後當然已而果然常醉枕上膝<lb/>
而卧每酒後盡言無所諱上亦優容之曰張胡汝醉也<lb/>
宣和間大金始得天祚遣使来告上喜宴其使既罷召<lb/>
虚白入語其事虚白曰天祚在海上築宫室以待陛下<lb/>
久矣左右皆驚上亦不怒徐曰張胡汝又醉也至靖康<lb/>
中都城失守上出青城見虛白撫其背曰汝平日所言<lb/>
皆應于今日吾恨不聴汝言也虚白流涕曰事已至此<lb/>
<pb n="KR3j0101_WYG_006-7a"/>
無可奈何願陛下愛䕶聖躬既往不足咎也<lb/>
蔣穎叔守汝日用香山僧懐晝之請取唐律師弟子義<lb/>
常所書天神言大悲之事潤色為傳載過去國莊王不<lb/>
知是何國王有三女最幼者名妙善施手眼救父疾其<lb/>
論甚偉然與楞嚴及大悲觀音等經頗相函矢華嚴云<lb/>
善度城居士鞞瑟眠羅頌大悲為勇猛丈夫而天神言<lb/>
妙善化身千手眼以示父母旋即如故而今香山乃是<lb/>
大悲成道之地則是生王宫以女子身顯化考古徳翻<lb/>
<pb n="KR3j0101_WYG_006-7b"/>
經所傳者絶不相合浮屠氏喜夸大自神盖不足怪而<lb/>
穎叔為粉飾之欲以傳信後世豈未之思耶<lb/>
宋子京修唐書嘗一日逢大雪添帟幙然椽燭一秉燭<lb/>
二左右熾炭兩巨爐諸姬環侍方磨墨濡毫以澄心堂<lb/>
紙草某人傳未成顧諸姬曰汝輩俱曾在人家曾見主<lb/>
人如此否可謂清矣皆曰實無有也其間一人来自宗<lb/>
子家子京曰汝太尉遇此天氣亦復何如對曰只是擁<lb/>
爐命歌舞間以雜劇引滿大醉而已如何比得内翰子<lb/>
<pb n="KR3j0101_WYG_006-8a"/>
京㸃頭曰也自不惡乃閣筆掩卷起索酒飲之幾達晨<lb/>
明日對賓客自言其事後每燕集屢舉以為笑<lb/>
王平甫該洽善議論與其兄介甫論新政多援據介甫<lb/>
不能聴姪雱病亟介甫命道士作醮大陳楮泉平甫啟<lb/>
曰兄在相位要須令天下後世人取法雱雖疾丘之禱<lb/>
久矣為此奚益且兄嘗以倉法繩吏奸今乃以楮泉徼<lb/>
福安知三清門下獨不行倉法耶介甫大怒<lb/>
王觀恃才放誕陸子履慎黙於事無所可否觀嘗以方<lb/>
<pb n="KR3j0101_WYG_006-8b"/>
直少之然二人極相善也觀寢疾子履往候之觀惡寒<lb/>
以方㡌包裹坐複帳中子履笑曰體中少不佳何至是<lb/>
所謂王三惜命也觀應聲曰王三惜命何如六四括囊<lb/>
當時聞者莫不大笑<lb/>
沈括存中為内翰劉貢父與從官數人同訪之下馬典<lb/>
謁者報云内翰方就浴可少待貢父語同行曰存中死<lb/>
矣待之何益衆驚而問其故貢父曰孟子不云乎死矣<lb/>
盆成括衆始悟其為戲乃大笑而去<lb/>
<pb n="KR3j0101_WYG_006-9a"/>
楊畏字子安元豐元祐紹聖更張獨能以巧免世號楊<lb/>
三變薛昻肇明在政府和駕幸蔡京第詩有拜賜應須<lb/>
更萬回太學呼為薛萬回昻守洛帥日楊閒居洛下一<lb/>
日府宴别無客惟子安一人而已或問一幕官曰今日<lb/>
府㑹他客不與耶幕官曰客甚易得但恐難得如此好<lb/>
屬對耳<lb/>
東坡嘗與劉貢父言某與舍弟習制科時日享三白食<lb/>
之甚美不復信世間有八珍也貢父問三白荅曰一撮<lb/>
<pb n="KR3j0101_WYG_006-9b"/>
鹽一楪生蘿蔔一盌飯乃三白也貢父大笑久之以簡<lb/>
招坡過其家喫皛飯坡不省憶嘗對貢父三白之説也<lb/>
謂人云貢父讀書多必有出處比至赴食見案上所設<lb/>
惟鹽蘆菔飯而已乃始悟貢父以三白相戲笑投匕箸<lb/>
食之㡬盡將上馬云明日可見過當具毳飯奉待貢父<lb/>
雖恐其為戲但不知毳飯所設何物如期而往談論過<lb/>
食時貢父饑甚索食坡云少待如此者再三坡荅如初<lb/>
貢父曰饑不可忍矣坡徐曰鹽也毛蘆菔也毛飯也毛<lb/>
<pb n="KR3j0101_WYG_006-10a"/>
非毳而何貢父捧腹曰固知君必報東門之役然慮不<lb/>
及此也坡乃命進食抵暮而去世俗呼無為模又語訛<lb/>
模為毛常同音故坡以此報之宜乎貢父思慮不到也<lb/>
蔡新州起相獄為吳沖卿在揆路見安石更張不合人情凡<lb/>
安石所擯棄老成欲漸召用新州知不為已利故因相州吏<lb/>
詞連宰相凡冲卿親戚官屬皆鞫考鈎致其語裕陵獨明<lb/>
其無他而中丞鄧潤甫御史上官均共論臺獄不直皆罷<lb/>
去新州代潤甫為中丞冲卿久之求退而新州終以擊搏<lb/>
<pb n="KR3j0101_WYG_006-10b"/>
輔政自此觀望成風為裕陵之累有不可勝言者矣<lb/>
政和間常子然謝任伯江子我同訪晁伯宇及其弟叔<lb/>
用于昭徳之第因觀梁蕭子顯古今同姓名録見有王<lb/>
敦四王莽二董卓三子我曰本朝有兩<hi>闕</hi>　一在太宗<lb/>
時見於登科記官不甚顯叔用曰以此諸人聚於一時<lb/>
則奈何伯宇曰無害吾有九張良足以制之座上無不<lb/>
大笑子房至有九人同其姓名而世莫知可見今人讀<lb/>
書比古人少也<lb/>
<pb n="KR3j0101_WYG_006-11a"/>
韓持正侍郎字存中雖為張賔老所知在從班十八年<lb/>
無所附麗故蔡京不喜大觀末以後多偃藩于外能知<lb/>
本朝典故談祖宗時歴歴如在目前宣和間守鄭京西<lb/>
路旱蝗蝗獨不入鄭境客或譽之存中云亦偶然耳喜<lb/>
論時事後必如何至今無一言不中自鄭歸老至建炎<lb/>
初卒於家平生好事極多予願誌其墓不知其子今在<lb/>
何許也<lb/>
蔡京所建明事凡心所欲必為而畏人不從者多託元<lb/>
<pb n="KR3j0101_WYG_006-11b"/>
豐末命或言裕陵有意而未行以此脅持上下人無敢<lb/>
議者張天覺為相欲稍蠲罷以便人乃置政典局以范<lb/>
鏜等為㕘詳官討論其事聞陳瑩中著尊堯集專為先<lb/>
政也天覺奏乞取其書復召惠卿惠卿既至而卒鄭居<lb/>
中輩恐天覺得志不為已利也知劉嗣明與辟雍司業<lb/>
魏憲相友善也令嗣明與之俱来相見許以立螭憲鏜<lb/>
子婿也憲歸見鏜論天覺孤危丈人盍謀所以自安者<lb/>
鏜入其言憲草劄子其大畧言成湯得伊尹桓公得管<lb/>
<pb n="KR3j0101_WYG_006-12a"/>
仲自古未見有君而無臣獨能成一代勛業者今瓘作<lb/>
尊堯集皆力詆王安石果如瓘所論豈不上累先朝知<lb/>
人之明乎鏜請對如憲言有㫖令催促瓘疾速繕冩赴<lb/>
局投納俟其書至立焚之天覺由是求去甚力天覺既<lb/>
去而蔡京父子皆召矣<lb/>
　<lb/>
　<lb/>
　<lb/>
<pb n="KR3j0101_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曲洧舊聞卷六<lb/>
</p>
<p>
</p>
  </div>
</body>
</text>
</TEI>
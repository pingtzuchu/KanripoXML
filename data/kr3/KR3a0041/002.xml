<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>延平答問附録</head> <lb/>
    <p>
<pb n="KR3a0041_WYG_002-1a"/>
欽定四庫全書<lb/>
　延平答問附録<lb/>
李延平初間也是豪邁底人到後來也是磨琢之功在<lb/>
　鄉若不異於常人鄉曲以上底人只道他是箇善人<lb/>
　他也略不與人説待問了方與説<lb/>
羅仲素先生嚴毅清苦殊可畏<lb/>
李先生終日危坐而神彩精明畧無隤墮之氣<lb/>
問延平先生言行曰他却不曾著書充養得極好凡為<lb/>
<pb n="KR3a0041_WYG_002-1b"/>
　學也不過是恁地涵養將去初無異義只是先生晬<lb/>
　面盎背自然不可及<lb/>
明道教人靜坐李先生亦教人靜坐看來須是靜坐始<lb/>
　能收斂<lb/>
羅仲素都是著實子細去理㑹<lb/>
延平先生氣象好<lb/>
熹初為學全無見成規模這邊也去理㑹尋討那邊也<lb/>
　去理㑹尋討後來見李先生較説得有下落更縝密<lb/>
<pb n="KR3a0041_WYG_002-2a"/>
李先生説人心中大段惡念却易制伏最是那不大段<lb/>
　計利害乍往乍來底念慮相續不斷難為驅除今看<lb/>
　得來是如此<lb/>
或問近見廖子晦言今年見先生問延平先生靜坐之<lb/>
　説先生頗不以為然不知如何曰這事難説靜坐理<lb/>
　㑹道理自不妨只是討要靜坐則不可只是理㑹得<lb/>
　道理明透自然是靜今人都是討靜坐以省事則不<lb/>
　可嘗見李先生說舊見羅先生説春秋頗覺不甚好<lb/>
<pb n="KR3a0041_WYG_002-2b"/>
　不知到羅浮静極後又理㑹得如何<hi>是時羅已死</hi>某心常<lb/>
　疑之以今觀之是如此盖心下熱閙如何看得道理<lb/>
　出須是靜方看得出所謂靜坐只是打叠得心下無<lb/>
　事則道理始出道理既出心下愈明靜矣<lb/>
行夫問李先生謂常存此心勿為事物所勝先生答之<lb/>
　云云頃之復曰李先生涵養得自是别真所謂不為<lb/>
　事物所勝者古人云終日無疾言遽色他真箇是如<lb/>
　此尋常人去近處必徐行出逺處行必稍急先生出<lb/>
<pb n="KR3a0041_WYG_002-3a"/>
　近處也如此出逺處亦只如此尋常人呌一人呌之<lb/>
　一二聲不至則聲必厲先生呌之不至聲不加於前<lb/>
　也又如坐處壁間有字某每常亦須起頭一看若先<lb/>
　生則不然方其坐時固不看也若是欲看則必起就壁<lb/>
　下視之其不為事物所勝大率若此嘗聞先生後生<lb/>
　時極豪邁一飲必數十盃醉則好馳馬一驟三二十<lb/>
　里不迥後來收得恁地醇粹所以難及<lb/>
問先生所作李先生行狀云終日危坐以驗夫喜怒哀<lb/>
<pb n="KR3a0041_WYG_002-3b"/>
　樂之前氣象為如何而求所謂中者與伊川之説若<lb/>
　不相似曰這處是舊日下得語太重今以伊川之語<lb/>
　格之則其下工夫處亦是有些子偏只是被先生靜<lb/>
　得極了便自見得是箇覺處不似别人今終日危坐<lb/>
　只是且収斂在此勝如奔馳若一向如此又似坐禪<lb/>
　入定<lb/>
淳問延平欲於未發之時觀其氣象此與楊氏體驗於<lb/>
　未發之前者異同如何曰這箇亦有些病那體驗字<lb/>
<pb n="KR3a0041_WYG_002-4a"/>
　是有箇思量了便是已發若觀時恁著意看便也是<lb/>
　已發問此體驗是着意觀只恁平常否曰此亦是以<lb/>
　不觀觀之<lb/>
或問延平先生何故驗於喜怒哀樂未發之前而求所<lb/>
　謂中曰只是要見氣象陳後之曰持守良乆亦可見<lb/>
　未發氣象曰延平即是此意若一向這裏又差從釋<lb/>
　氏去<lb/>
李先生云看聖賢言語但一踔看過便見道理者却是<lb/>
<pb n="KR3a0041_WYG_002-4b"/>
　真意思纔著心去看便蹉過了多<lb/>
道喪千載兩程勃興有的其緒龜山是承龜山之南道<lb/>
　則與俱有覺其徒望門以趨惟時豫章傳得其宗一<lb/>
　簞一瓢凛然高風猗歟先生果自得師身世兩忘惟<lb/>
　道是資精義造約窮深極微凍解氷釋發於天機乾<lb/>
　端坤倪鬼祕神彰風霆之變日月之光爰暨山川草<lb/>
　木昆蟲人倫之正王道之中一以貫之其外無餘縷<lb/>
　析毫差其分則殊體用混圓隠顯昭融萬變並酬浮<lb/>
<pb n="KR3a0041_WYG_002-5a"/>
　雲太空仁孝友弟灑落誠明清通和樂展也大成婆<lb/>
　娑丘林世莫我知優哉游哉卒嵗以嬉迨其季年徳<lb/>
　盛道尊有來摳衣發其蔽昏侯伯聞風擁篲以迎大<lb/>
　本大經是度是程税駕云初講議有端疾病乗之醫<lb/>
　窮技殫嗚呼先生而止於斯命之不融誰實尸之合<lb/>
　散屈伸消息滿虛廓然太公與化為徒古今一息曷<lb/>
　計短長物我一身孰為窮通嗟惟聖學不絶如綫先<lb/>
　生得之既厚以全進未獲施退未及傳殉身以沒孰<lb/>
<pb n="KR3a0041_WYG_002-5b"/>
　云非天熹也小生丱角趨拜恭惟先君實共源𣲖誾<lb/>
　誾侃侃斂衽推先氷壺秋月謂公則然施及後人敢<lb/>
　渝斯志從游十年誘掖諄至春山朝榮秋堂夜空即<lb/>
　事即理無幽不窮相期日深見勵彌切蹇步方休鞭<lb/>
　繩已掣安車暑行過我衡門返斾相遭涼秋已分熹<lb/>
　於此時適有命召問所宜言反覆教詔最後有言吾<lb/>
　子勉之凡茲衆理子所自知奉以周旋幸不失墜歸<lb/>
　装朝嚴訃音夕至失聲長號淚落懸泉何意斯言而<lb/>
<pb n="KR3a0041_WYG_002-6a"/>
　訣終天病不舉扶沒不飯含奔走後人死有餘憾儀<lb/>
　刑永隔卒業無期墜緒茫茫孰知我悲伏哭柩前奉<lb/>
　奠以贄不亡者存鑒此誠意<hi>祭文</hi>
先生諱侗字愿中姓李氏南劒州劒浦人曾祖諱幹屯<lb/>
　田郎中致仕贈金紫光祿大夫妣清源郡太夫人朱<lb/>
　氏祖諱纁朝散大夫贈中奉大夫妣永嘉郡太君胡<lb/>
　氏咸寧郡太君朱氏父諱渙朝奉郎贈右朝議大夫<lb/>
　妣大恭人饒氏先生朝議公之季子也生有異禀㓜<lb/>
<pb n="KR3a0041_WYG_002-6b"/>
　而穎悟少長孝友謹篤朝議公大恭人特所鍾愛既<lb/>
　冠逰鄉校有聲稱已而聞郡人羅仲素先生得河雒<lb/>
　之學於龜山楊文靖公之門遂往學焉羅公清介絶<lb/>
　俗雖里人鮮克知之見先生從逰受業或頗非笑先<lb/>
　生若不聞從之累年受春秋中庸語孟之説從容潛<lb/>
　玩有㑹於心盡得其所傳之奥羅公少然可亟稱許<lb/>
　焉於是退而屏居山田結茅水竹之間謝絶世故餘<lb/>
　四十年簞瓢屢空怡然自適中間郡將學官聞其名<lb/>
<pb n="KR3a0041_WYG_002-7a"/>
　而招致之或遣子弟從游受學州郡士子有以矜式<lb/>
　焉晚以二子舉進士試吏旁郡更請迎養先生不得<lb/>
　已為一行自建安如鉛山訪外家兄弟於昭武過其<lb/>
　門弟子故人於武夷潭溪之上徜徉而歸㑹閩帥玉<lb/>
　山汪公以書禮車乗來迎盖将相與講所疑焉先生<lb/>
　因往見之至之日疾作遂卒於府治之館舍是年七<lb/>
　十有一矣隆興元年十月十有五日也汪公為遣參<lb/>
　議官王君伯序觀察推官謝公倣䕶喪事躬視棺斂<lb/>
<pb n="KR3a0041_WYG_002-7b"/>
　禮意喪具無不周悉居數日諸子畢至遂以喪歸先<lb/>
　生娶同郡吳氏子男三人友直左修職郎信州鉛山<lb/>
　縣尉信甫左修職郎建寧府建安縣主簿友聞未仕<lb/>
　女一人早亡孫男四人女八人皆㓜初龜山先生倡<lb/>
　道東南士之游其門者甚衆然語其潛思力行任重<lb/>
　詣極如羅公盖一人而已先生既從之學講誦之餘<lb/>
　危坐終日以驗夫喜怒哀樂未發前之氣象為如何<lb/>
　而求所謂中者若是者盖乆之而知天下之大本真<lb/>
<pb n="KR3a0041_WYG_002-8a"/>
　有在乎是也盖天下之理無不由是而出既得其本<lb/>
　則凡出於此者雖品節萬殊曲折萬變莫不該攝洞<lb/>
　貫以次融釋而各有條理如川流脈絡之不可亂大<lb/>
　而天地之所以高厚細而品彚之所以化育以至於<lb/>
　經訓之微言日用之小物折之於此無一不得其衷<lb/>
　焉由是操存益固涵養益熟精明純一觸處洞然泛<lb/>
　應曲酬發必中節故其事親誠孝左右無違仲兄性<lb/>
　剛多忤先生事之致誠盡敬更得其歡心焉閨門内<lb/>
<pb n="KR3a0041_WYG_002-8b"/>
　外夷愉肅穆若無人聲而衆事自理與族姻舊故恩<lb/>
　意篤厚乆而不忘生事素薄然處之有道量入為出<lb/>
　賓祭謹飭租賦必為鄰里先親戚或貧不能婚嫁為<lb/>
　之經理節衣食以賑助之與鄉人處食飲言笑終日<lb/>
　油油如也年長者事之盡禮少者賤者接之各盡其<lb/>
　道以故鄉人愛敬暴悍化服其接後學答問窮晝夜<lb/>
　不倦隨人淺深誘之各不同而要以反身自得而可<lb/>
　以入於聖賢之域故其言曰學問之道不在多言但<lb/>
<pb n="KR3a0041_WYG_002-9a"/>
　黙坐澄心體認天理若見雖一毫私欲之發亦退聴<lb/>
　矣乆乆用力於此庶幾漸明講學始有力耳又嘗曰<lb/>
　學者之病在於未有灑然氷解凍釋處縦有力持守<lb/>
　不過苟免顯然悔尤而已若此者恐未足道也又嘗<lb/>
　曰今人之學與古人異如孔門諸子羣居終日交相<lb/>
　切磨又得夫子為之依歸日用之間觀感而化者多矣<lb/>
　恐於融釋而脫落處非言説所及也不然子貢何以<lb/>
　言夫子之言性與天道不可得而聞也耶嘗以黄太<lb/>
<pb n="KR3a0041_WYG_002-9b"/>
　史稱濂溪周夫子胸中灑落如光風霽月云者為善<lb/>
　形容有道者氣象嘗諷誦之而顧謂學者曰存此於<lb/>
　胸中庶幾遇事廓然而義理少進矣其語中庸曰聖<lb/>
　門之傳是書其所以開悟後學無遺䇿矣然所謂喜<lb/>
　怒哀樂未發之謂中者又一篇之指要也若徒記誦<lb/>
　而已則亦奚以為哉必也體之於身實見是理若顏<lb/>
　子之歎卓然見其為一物而不違乎心目之間也然<lb/>
　後擴充而往無所不通則庶乎其可以言中庸矣其<lb/>
<pb n="KR3a0041_WYG_002-10a"/>
　語春秋曰春秋一事各是發明一例如觀山水徙步<lb/>
　而形勢不同不可拘以一法然所以難言者盖以常<lb/>
　人之心推測聖人未到聖人灑然處豈能無失耶其<lb/>
　於語孟他經無不貫達苟有疑問答之必極其趣然<lb/>
　語之而不惰者或寡矣盖嘗曰讀書者知其所言莫<lb/>
　非吾事而即吾身以求之則凡聖賢所至而吾所未<lb/>
　至者皆可勉而進矣若直以文字求之恱其詞義以<lb/>
　資誦說其不為玩物喪志者幾希以故未嘗為講解<lb/>
<pb n="KR3a0041_WYG_002-10b"/>
　文書然其辨析精微毫釐畢察嘗語問者曰講學切<lb/>
　在深潛縝宻然後氣味深長蹊徑不差若槩以理一<lb/>
　而不察乎分之殊此學者所以流於疑似亂真之說<lb/>
　而不自知也其開端示人大要類此先生姿禀勁特<lb/>
　氣節豪邁而充養完粹無復圭角精純之氣達於靣<lb/>
　目色温言厲神定氣和語黙動靜端詳閒泰自然之<lb/>
　中若有成法平居恂恂於事若無甚可否及其酬酢<lb/>
　事變斷以義理則有截然不可犯者蚤嵗聞道即棄<lb/>
<pb n="KR3a0041_WYG_002-11a"/>
　場屋超然逺引若無意於當世然憂時論事感激動<lb/>
　人其語治道必以明天理正人心崇節義厲㢘恥為<lb/>
　先本末備具可舉而行非特空言而已異端之學無<lb/>
　所入於其心然一聞其説則知其詖淫邪遁之所以<lb/>
　然者盖辨之於錙銖眇忽之間而儒釋之邪正分矣<lb/>
　熹先君子與先生為同門友雅敬重焉嘗與沙縣鄧<lb/>
　迪天啟語及先生鄧曰愿中如氷壺秋月瑩徹無瑕<lb/>
　非吾曹所及先君子深以為知言亟稱道之其後熹<lb/>
<pb n="KR3a0041_WYG_002-11b"/>
　獲從先生逰每一去而復來則所聞必益超絶蓋其<lb/>
　上達不已日新如此嗚呼若先生之道徳純備學術<lb/>
　通明求之當世殆絶倫比然不求知於世而已未嘗<lb/>
　輕以語人故上之人既莫之知而學者亦莫之識是<lb/>
　以進不獲施之於時退未及傳之於後而先生方且<lb/>
　玩其所安樂者於畎畆之巾悠然不知老之将至盖<lb/>
　所謂依乎中庸遯世不見知而不悔者先生庶幾焉<lb/>
　比年以來學者始益親而方伯連帥之賢者又樂聞<lb/>
<pb n="KR3a0041_WYG_002-12a"/>
　其道而邀致之其意豈徒然哉不幸天喪斯文而先<lb/>
　生沒矣龜山之所聞於程夫子而授之羅公者至是<lb/>
　而不得其傳矣嗚呼痛哉諸孤方謀窀穸之事謂熹<lb/>
　承學之乆宜知先生之藴使具其事以請銘於作者<lb/>
　将勒諸幽堂以告後世知徳者有以考焉熹愚不肖<lb/>
　䝉被教育不為不乆聴其言觀其行而服膺焉不為<lb/>
　不詳然未能有以得其逺者大者故悉取凡聞見所<lb/>
　及一二書之詞若繁而不敢殺者盖有待於筆削云<lb/>
<pb n="KR3a0041_WYG_002-12b"/>
　耳謹狀<hi>行狀</hi>
　<lb/>
　<lb/>
　<lb/>
　<lb/>
　<lb/>
　<lb/>
　延平答問後録<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3i0013_WYG_000-1a"/>
欽定四庫全書　　　　　子部九<lb/>
　提要<lb/>
　　墨法集要一卷　　　　譜錄類一<hi>器物之屬</hi>
　　　　<hi>臣</hi>等謹案墨法集要一卷明沈繼孫撰繼孫<lb/>
　　　　洪武時人但自署其籍為姑蘇餘不可考惟<lb/>
　　　　倪瓚雲林集有贈沈生賣墨詩序曰沈學翁<lb/>
　　　　隠居呉市燒墨以自給所謂不汲汲於富貴<lb/>
　　　　不戚戚於貧賤者也烟細而膠清黒若㸃漆<lb/>
<pb n="KR3i0013_WYG_000-1b"/>
　　　　近世不易得矣因賦贈焉時代姓氏里貫一<lb/>
　　　　一相符則學翁殆繼孫之字歟繼孫自言初<lb/>
　　　　受教于三衢墨師後又從一僧得墨訣遂併<lb/>
　　　　録成書凡為圖二十有一圗各有説實近代<lb/>
　　　　造墨家之所祖也古墨皆松烟南唐李廷珪<lb/>
　　　　始兼用桐油後楊振陳道真諸家皆述其法<lb/>
　　　　元明以來松烟所製漸亡惟是法獨傳繼孫<lb/>
　　　　所製今不傳其工拙雖莫可考而此書由浸<lb/>
<pb n="KR3i0013_WYG_000-2a"/>
　　　　油以至試墨叙次詳核各有條理班班然古<lb/>
　　　　法具存亦可謂深于兹事矣世傳晁氏墨經<lb/>
　　　　其説太畧而明以來方氏程氏諸譜又斤斤<lb/>
　　　　惟花紋模式之是矜不若是書之縷析造法<lb/>
　　　　切於實用録而傳之是亦利用之一端非他<lb/>
　　　　襍家技術徒為戯玩者比也乾隆四十六年<lb/>
　　　　九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3i0013_WYG_000-2b"/>
　　　　　　　　總　校　官<hi>臣</hi>陸　費　墀<lb/>
<pb n="KR3i0013_WYG_000-3a"/>
墨法集要原序<lb/>
余録墨法既成客有見者曰舊傳墨譜墨苑墨經之類<lb/>
者多矣又何用録耶余曰墨譜諸家皆雜取墨工之言<lb/>
非身厯手試文具而已不足憑也聊舉其一以明之李<lb/>
廷邽之墨至宣和間黄金可得而李墨不可得矣為世<lb/>
所貴如此其法秘宻世無知者譜乃妄譔之用數藥煮<lb/>
汁鎔魚膠和松煤為之大可笑也果可信而可從乎余<lb/>
初製墨時諸方並試之用藥愈多而墨愈下其後受教<lb/>
<pb n="KR3i0013_WYG_000-3b"/>
於三衢之墨師乃並去藥惟膠煙細和熟杵之墨成色<lb/>
黒而光真所謂如小兒目睛也具禮報之師拒不肯受<lb/>
惟戒不揚其姓名恐鄉里同業者知之或怨時洪武之<lb/>
初也至今不得再見之余家自此從其法以為墨識者<lb/>
謂墨有古意余思念師之徳追憶師之言繼又得一僧<lb/>
墨訣遂并録之余非敢求多於墨譜諸家也身所厯手<lb/>
所試知其實之不戾於古墨工也客聞而善之曰可謂<lb/>
墨之實録矣請以實録名之使人知墨之法實在此不<lb/>
<pb n="KR3i0013_WYG_000-4a"/>
在彼其言實可信可從而於墨譜諸家實有補其所未<lb/>
究也洪武戊寅歲立春日吳門沈繼孫序<lb/>
<pb n="KR3i0013_WYG_000-5a"/>
墨法集要目録<lb/>
　　浸油<lb/>
　　水盆<lb/>
　　油盞<lb/>
　　煙椀<lb/>
　　燈草<lb/>
　　燒煙<lb/>
　　篩煙<lb/>
<pb n="KR3i0013_WYG_000-5b"/>
　　鎔膠<lb/>
　　用藥<lb/>
　　捜煙<lb/>
　　蒸劑<lb/>
　　杵𢷬<lb/>
　　秤劑<lb/>
　　錘鍊<lb/>
　　丸擀<lb/>
<pb n="KR3i0013_WYG_000-6a"/>
　　様製<lb/>
　　印脫<lb/>
　　入灰<lb/>
　　出灰<lb/>
　　水池<lb/>
　　試研<lb/>
</p>
<p>
</p>
  </div>
</body>
</text>
</TEI>
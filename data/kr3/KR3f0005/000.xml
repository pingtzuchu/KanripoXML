<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3f0005_WYG_000-1a"/>
欽定四庫全書　　　　　子部六<lb/>
　提要<lb/>
　　革象新書五卷　　　　天文算法類一<hi>推步之屬</hi>
　　　　<hi>臣</hi>等謹案革象新書五卷不著撰人名氏宋<lb/>
　　　　濓作序稱趙縁督先生所著先生鄱陽人隠<lb/>
　　　　遯自晦不知其名若字或曰名敬字子恭或<lb/>
　　　　曰友欽弗能詳也王禕嘗刋定其書序稱名<lb/>
　　　　友某字子恭其先于宋有屬籍考宋史宗室<lb/>
<pb n="KR3f0005_WYG_000-1b"/>
　　　　世系表漢王房十二世以友字聨名書中稱<lb/>
　　　　嵗策加減法自至元年辛巳行之至今其人<lb/>
　　　　當在郭守敬後時代亦合然語出傳聞未能<lb/>
　　　　確定都卭三餘贅筆稱嘗見一雜書云先生<lb/>
　　　　名友欽字敬夫饒之徳興人其敬字子恭及<lb/>
　　　　字子公者皆非亦不言其何所本惟其為趙<lb/>
　　　　姓則灼然無疑也其書自王禕刪潤之後世<lb/>
　　　　所行者皆禕本趙氏原本遂佚惟永樂大典<lb/>
<pb n="KR3f0005_WYG_000-2a"/>
　　　　所載與禕本參校互有異同知姚廣孝編纂<lb/>
　　　　之時所據猶為舊帙禕序頗譏其蕪冗鄙陋<lb/>
　　　　然術數之家主于測算未可以文章工拙相<lb/>
　　　　繩又禕于天文星氣雖亦究心而儒者之兼<lb/>
　　　　通終不及専門之本業故二本所載亦互有<lb/>
　　　　短長並録存之亦足以資參考其中如日至<lb/>
　　　　之景一條周髀謂夏至日直内衡冬至直外<lb/>
　　　　衡中國近内衡之下地平與内衡相際于寅<lb/>
<pb n="KR3f0005_WYG_000-2b"/>
　　　　戌外衡相際于辰申二至長短以是為限其<lb/>
　　　　寒暑之氣則以近日逺日為殊而此書謂日<lb/>
　　　　之長短由于日行之高低氣之寒暑由于積<lb/>
　　　　氣之多寡天周嵗終一條天左旋其樞名赤<lb/>
　　　　極日右旋其樞名黄極經星亦右旋宗黄極<lb/>
　　　　以成嵗差而此書謂天體不可知但以經星<lb/>
　　　　言之左旋論東西不論南北右旋論南北不<lb/>
　　　　論東西截然殊致而此書謂如良駑二馬駑<lb/>
<pb n="KR3f0005_WYG_000-3a"/>
　　　　不及良一週遭則復遇一處日道嵗差一條<lb/>
　　　　嵗差由于經星右旋凡考冬至日躔某星㡬<lb/>
　　　　度㡬分為一事至授時法所立加減謂之嵗<lb/>
　　　　實消長與恒氣冬至定氣冬至又為一事迥<lb/>
　　　　乎不同而此書合而一之又天地正中一條<lb/>
　　　　日中天則形小出地入地則形大乃蒙氣之<lb/>
　　　　故而此書謂天頂逺而四旁近又南北度必<lb/>
　　　　測北極出地東西度必測月食時刻别無他<lb/>
<pb n="KR3f0005_WYG_000-3b"/>
　　　　術而此書欲以北極定東西之偏正以東西<lb/>
　　　　景定南北之偏正地域逺近一條地球渾圓<lb/>
　　　　隨處皆有天頂而此書拘泥舊説謂陽城為<lb/>
　　　　天頂之下又元史所記南北海晝夜刻數各<lb/>
　　　　有盈縮而此書為南方晝夜長短不較多又<lb/>
　　　　時刻由赤道度而景移在地平故早晚景移<lb/>
　　　　遲近午景移疾愈南則遲者愈遲疾者愈疾<lb/>
　　　　而此書謂偏西則早遲而晚疾偏東則早疾<lb/>
<pb n="KR3f0005_WYG_000-4a"/>
　　　　而晚遲月體半明一條凡日月相望必近交<lb/>
　　　　道乃入闇虚逺于交道則地不得而掩之而<lb/>
　　　　此書為隔地受光如吸鐵之石其論皆失之<lb/>
　　　　疏舛他如以月孛之孛為彗孛之孛謂地上<lb/>
　　　　之天多于地下之天謂黄道嵗嵗不由舊路<lb/>
　　　　謂月駁為山河影謂月食謂受日光多陽極<lb/>
　　　　反亢謂日月圍徑相倍謂闇虚非地影或拘<lb/>
　　　　泥舊法或自出新解于測驗亦多違失然其<lb/>
<pb n="KR3f0005_WYG_000-4b"/>
　　　　覃思推究頗亦發前人所未發于今法為疎<lb/>
　　　　於古法則為已宻在元以前談天諸家猶為<lb/>
　　　　有心得者故于訛誤之處並以今法加案駁<lb/>
　　　　正而仍存其説以備一家之學焉乾隆四十<lb/>
　　　　六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
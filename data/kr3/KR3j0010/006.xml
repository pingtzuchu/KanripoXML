<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淮南鴻烈解卷六</head> <lb/>
    <p>
<pb n="KR3j0010_WYG_006-1a"/>
欽定四庫全書<lb/>
　淮南鴻烈解卷六<lb/>
　　　　　　　　　　　　　漢　髙誘　注<lb/>
　　覽㝠訓<hi>覽觀幽㝠變化之端至精感天通逹無極故曰覽㝠</hi>
昔者師曠奏白雪之音而神物為之下降風雨㬥至平<lb/>
公癃<hi>隆</hi>病晉國赤地<hi>白雪太一五十弦琴瑟樂名也神物即神化之物謂𤣥鶴之屬来至</hi>
<hi>無頭鬼類操戈以舞也平公晉悼公之子彪也癃病篤疾赤地旱也唯聖君能御此異使無災耳平公徳薄不</hi>
<hi>能堪故篤病而大旱</hi>庶女呌天雷電下擊景公臺隕支體傷折海<lb/>
<pb n="KR3j0010_WYG_006-1b"/>
水大出<hi>庶賤之女齊之寡婦無子不嫁事姑謹敬姑無男有女女利母財令母嫁婦婦益不肯女殺母</hi>
<hi>以誣寡婦婦不能自明寃結呌天天為作雷電下擊景公之臺隕壊也毁景公之支體海水為之大溢出也</hi>
夫瞽師庶女位賤尚葈<hi>洗</hi>權輕飛羽<hi>尚主也葈者葈耳菜名也主是官者</hi>
<hi>至㣲賤也瞽師庶女之位復賤於主葈之官</hi>然而專精厲意委務積神上通<lb/>
九天激厲至精由此觀之上天之誅也雖在壙虚幽閒<lb/>
遼逺隠匿重襲石室界障險阻其無所逃之亦明矣<hi>上天</hi>
<hi>上帝也上帝神明言人有罪惡雖自隠蔽竄蔵猶見誅害也</hi>武王伐紂渡于孟津陽<lb/>
侯之波逆流而擊疾風晦㝠人馬不相見<hi>陽侯陵陽國侯也其國近</hi>
<pb n="KR3j0010_WYG_006-2a"/>
<hi>水溺死於水其神能為大波有所傷害因謂之陽侯之波</hi>於是武王左操黄鉞右秉<lb/>
白旄瞋目而撝<hi>揮</hi>之曰余任天下誰敢害吾意者於是<lb/>
風濟而波罷魯陽公與韓搆難戰酣日暮援戈而撝之<lb/>
日為之反三舍<hi>魯陽楚之縣公也楚僣號稱王其守縣大夫皆稱公酣對戰合樂時也撝揮也</hi>
<hi>揮日令反却行三舍舍次宿也</hi>夫全性保真不虧其身遭急迫難精通<lb/>
于天若乃未始出其宗者何為而不成<hi>精通于天者謂聖人質成上通為天</hi>
<hi>所助宗者道之本也謂性不外逸生與道同也</hi>夫死生同域不可脅陵勇武一<lb/>
人為三軍雄<hi>武士也江淮間謂士曰武</hi>彼直求名耳而能自要者尚<lb/>
<pb n="KR3j0010_WYG_006-2b"/>
猶若此又況夫宫天地懐萬物<hi>以天地為宫室懐猶囊也</hi>而友造化<lb/>
<hi>造化隂陽也與之相朋友</hi>含至和直偶于人形<hi>外直偶與人同形而内有大道也</hi>觀<lb/>
九鑽一知之所不知<hi>九謂九天一龜也觀九天之變鑽龜占兆所不知事亦云然也</hi>而<lb/>
心未嘗死者乎昔雍門子以哭見於孟嘗君<hi>雍門子名固善彈琴</hi>
<hi>又善哭雍門齊西門也居近之因以為氏哭猶歌也見猶感也孟嘗君齊相田文</hi>已而陳辭通<lb/>
意撫心發聲孟嘗君為之增欷歍<hi>鴦</hi>唈<hi>遏</hi>流涕狼戾不<lb/>
可止<hi>增重也歍唈失聲也狼戾猶交撗也</hi>精神形於内而外諭哀於人心<lb/>
此不傳之道<hi>言能以精誠哀悲感傷人心不可學而得之</hi>使俗人不得其君<lb/>
<pb n="KR3j0010_WYG_006-3a"/>
形者而效其容必為人笑<hi>君形者言至精為形也</hi>故蒲且子之連<lb/>
鳥於百仞之上<hi>蒲且子楚人善弋射者</hi>而詹何之鶩魚於大淵之<lb/>
中此皆得清淨之道太浩之和也<hi>詹何楚人知道術者也言其善釣令魚馳</hi>
<hi>鶩来趨鉤餌</hi>夫物類之相應𤣥妙深㣲知不能論辯不能<lb/>
故東風至而酒湛溢<hi>東風木風也酒湛清酒也米物下湛故曰湛木味酸酸風入酒故酒</hi>
<hi>醉而湛者沸溢物類相感也</hi>蠶咡絲而商弦絶或感之也<hi>老蠶上下絲於口故</hi>
<hi>曰咡絲新絲出故絲脆商於五音最細而急故絶也咡作珥蠶老時絲在身中正黄逹見于外如珥也商西方</hi>
<hi>金音也蠶午火也火壯金囚應商而已或有新故相感者也</hi>畫隨灰而月運<hi>圓</hi>闕鯨<lb/>
<pb n="KR3j0010_WYG_006-3b"/>
魚死而彗星出或動之也<hi>運者軍也将有軍事相圍守則月運出也以蘆草灰隨牖</hi>
<hi>下月光中令圜畫缺其一面則月運亦缺於上也鯨魚大魚長數里死於海邉魚之身賤也彗星為變異人之</hi>
<hi>害也類相動也</hi>故聖人在位懐道而不言澤及萬民君臣乖心<lb/>
則背譎見於天神氣相應徴矣<hi>日㫄五色氣在兩邊外出為背外向為譎内向</hi>
<hi>為珥在上外出為冠</hi>故山雲草莽水雲魚鱗<hi>山中氣出雲似草莽水氣出雲似魚鱗</hi>
旱雲煙火涔雲波水各像其形類所以感之<hi>旱雲亢陽氣似煙火</hi>
<hi>涔滀水也雲出於涔似波水</hi>夫陽燧取火於日方諸取露於月天地<lb/>
之間巧厯不能舉其數<hi>巧工也天地之間物類相感者衆多雖工為厯術者不能悉舉</hi>
<pb n="KR3j0010_WYG_006-4a"/>
<hi>其數也</hi>手徴忽怳不能覽其光<hi>言手雖覽得㣲物不能得其光</hi>然以掌握<lb/>
之中引類於太極之上<hi>太極天地始形之時也上猶初也</hi>而水火可立<lb/>
致者隂陽同氣相動也<hi>動猶化也</hi>此傅説之所以騎辰尾也<lb/>
<hi>言殷王武丁夢得賢人使工寫其象㫄求之得傅説於傳巖遂以為相為髙宗成八十一符致中興也死託精</hi>
<hi>於辰尾星一名天䇿</hi>故至隂飂<hi>留</hi>飂至陽赫赫兩者交接成和而<lb/>
萬物生焉衆雄而無雌又何化之所能造乎所謂不言<lb/>
之辯不道之道也故召逺者使無為焉<hi>逺者四夷也欲致化四夷者當</hi>
<hi>以無為無為則夷荒自至也</hi>親近者使無事焉<hi>近者諸夏也欲親近者當以無事無事則</hi>
<pb n="KR3j0010_WYG_006-4b"/>
<hi>近人自親附之</hi>惟夜行者為能有之<hi>夜行諭隂行也隂行神化故能有天下也</hi>故却<lb/>
走馬以糞而車軌不接於逺方之外<hi>却走馬以糞老子辭也上馬不以走</hi>
<hi>但以糞糞田也行至徳之効也一説國君無道則戎馬生於郊無事止走馬以糞田也故兵車之軌不接逺方</hi>
<hi>之外兩輪之間為軌</hi>是謂坐馳陸沈晝㝠宵明<hi>言坐行神化疾於馳傳沈浮㝠明與</hi>
<hi>道合也</hi>以冬鑠膠以夏造氷夫道者無私就也無私去也<lb/>
能者有餘拙者不足<hi>言以非時鑠膠造氷難成之也天道無私就去能行道功有餘也</hi>
順之者利逆之者㐫譬如隋侯之珠和氏之璧得之者<lb/>
富失之者貧<hi>隋侯漢東之國姬姓諸侯也隋侯見大蛇傷斷以藥傅之後蛇於江中啣大珠以報</hi>
<pb n="KR3j0010_WYG_006-5a"/>
<hi>之因曰隋侯之珠葢明月荆山之下以獻武王王以</hi>　<hi>也楚人卞和得美玉璞於玉人玉人以為石刖其左</hi>
<hi>足文王即位復獻之以為石刖其右足抱璞不釋而泣血及成王即位又獻之成王曰先君輕刖而重剖石遂</hi>
<hi>剖視之果得美玉以為璧葢純白夜光也</hi>得失之度深㣲窈㝠難以知論不<lb/>
可以辯説也何以知其然今夫地黄主屬骨而甘草主<lb/>
生肉之藥也以其屬骨責其生肉以其生肉論其屬骨<lb/>
是猶王孫綽之欲倍偏枯之藥而欲以主殊死之人亦<lb/>
可謂失論矣<hi>王孫綽周人言一劑藥愈偏枯之病欲倍其劑以生已死之人</hi>若夫以火<lb/>
能焦木也因使銷金則道行矣若以磁石之能連鐵也<lb/>
<pb n="KR3j0010_WYG_006-5b"/>
而求其引瓦則難矣物固不可以輕重論也夫燧之取<lb/>
火於日磁石之引鐵蟹之敗漆<hi>以蟹置漆中則敗壊不燥不任用也</hi>葵之<lb/>
鄉日雖有明智弗能然也<hi>然猶明也</hi>故耳目之察不足以分<lb/>
物理心意之論不足以定是非故以智為治者難以持<lb/>
國唯通于太和而持自然之應者為能有之<hi>能有持國之術</hi>故<lb/>
嶢山崩而薄落水之涸<hi>薄落涇水</hi>區<hi>謳</hi>冶生而淳鈞之劒成<lb/>
<hi>區越人善冶劒工也淳鈞古大鋭劒也</hi>紂為無道左强在側<hi>左强紂之䛕臣</hi>太公<lb/>
並世故武王之功立由是觀之利害之路禍福之門不<lb/>
<pb n="KR3j0010_WYG_006-6a"/>
可求而得也<hi>言其門户不可豫求而得知忽然来至無形逃也</hi>夫道之與徳若<lb/>
韋之與革逺之則邇近之則逺<hi>革之質象道韋之質象徳欲去逺之道反在人</hi>
<hi>側欲以事求之去人已逺也無事者近人有事者逺人</hi>不得其道若觀儵魚<hi>儵魚小魚</hi>
<hi>也在水中可觀見見而不可得道亦如之</hi>故聖若鏡不將不迎<hi>將送也</hi>應而不<lb/>
蔵<hi>應猶隨也謂境随人形好醜不有蔵匿者也</hi>故萬化而無傷其得之乃失<lb/>
之其失之非乃得之也<hi>自謂得是乃失道者也自謂失道未必不得道也</hi>今夫<lb/>
調弦者叩宫宫應彈角角動此同聲相和者也<hi>叩大宫則少宫</hi>
<hi>應彈大角則少角動</hi>夫有改調一弦其於五音無所比鼓之而二<lb/>
<pb n="KR3j0010_WYG_006-6b"/>
十五弦皆應此未始異於聲而音之君已形也<hi>一弦宫音也音</hi>
<hi>之君也故二十五弦皆和也一説改調一弦不比五音謂一聲宫音也故曰未始異於聲也五主於一聲故曰</hi>
<hi>音之君已形君主形見也</hi>故通於太和者惽若純醉而甘卧以游其<lb/>
中而不知其所由也<hi>太和謂等死生之和齊窮逹之端其中道之中也不自知所至此也</hi>
純温以淪鈍悶以終若未始出其宗<hi>純一也温和也淪没也諭潛伏也鈍</hi>
<hi>悶無情也欲終始於道宗本也若未有其形</hi>是謂大通今夫赤螭青虬之游<lb/>
冀州也<hi>赤螭青虬皆龍屬</hi>天清地定毒獸不作飛鳥不駭入榛<lb/>
薄食薦梅<hi>薦梅草實也状如桑椹其色赤生江濵</hi>噆味含甘歩不出頃畝<lb/>
<pb n="KR3j0010_WYG_006-7a"/>
之區而蛇鱓輕之以為不能與之爭於江海之中<hi>替味長美</hi>
<hi>也蛇鱓自以為能勝赤螭青虬</hi>若乃至於𤣥雲之素朝<hi>𤣥黒素白也黒雲升合於明朝</hi>
<hi>也</hi>隂陽交爭降扶風雜凍雨扶揺而登之<hi>降下也扶風疾風也凍雨</hi>
<hi>暴雨也扶揺發動也登上也上風雨而去</hi>威動天地聲震海内蛇鱓著泥百<lb/>
仞之中熊羆匍匐邱山磛巖虎豹襲穴而不敢咆<hi>襲入咆嘷</hi>
<hi>也</hi>猨狖顛蹶而失木枝<hi>狖猨屬長尾而昻鼻</hi>又況直蛇鱓之類乎<lb/>
鳯凰之翔至徳也<hi>雄曰鳳雌曰凰為至徳之君而来翔也</hi>雷霆不作風雨<lb/>
不興川谷不澹<hi>澹溢也</hi>草木不揺而燕雀佼<hi>交</hi>之以為不<lb/>
<pb n="KR3j0010_WYG_006-7b"/>
能與之爭於宇宙之間<hi>燕雀自以為能佼徤於鳯凰也佼或作詨宇屋簷也宙棟梁也</hi>
<hi>易曰上棟下宇</hi>還至其曾逝萬仞之上翺翔四海<hi>曾猶髙也逝猶飛也一曰</hi>
<hi>囘也翼一上一下曰翺不揺曰翔</hi>過崑崙之疏圃飲砥柱之湍瀨<hi>疏圃在崑</hi>
<hi>崙之上砥柱河之隘也在河東太陽之東湍[泳-永+旱]水至疾瀨清皆激[泳-永+旱]急流</hi>邅囘䝉汜之渚<hi>邅囘</hi>
<hi>猶倘佯也蒙汜日所出之地也決復入為渚渚小淵也</hi>尚佯冀州之際徑躡都廣<lb/>
入日抑節<hi>躡至也都廣東南之山名衆帝所自上下也言鳯凰過廣都之野送日入於抑節之地言</hi>
<hi>其翔之廣也躡或作絶徑過絶歴也</hi>羽翼弱水暮㝛風穴<hi>濯羽翼於弱水之上風穴北方</hi>
<hi>寒風從地出也</hi>當此之時鴻鵠鶬鸖莫不憚驚伏竄注喙江裔<lb/>
<pb n="KR3j0010_WYG_006-8a"/>
<hi>注喙喙注地不敢動也裔邊也</hi>又況直燕雀之類乎此明於小動之迹<lb/>
而不知大節之所由者也昔者王良造父之御也<hi>王良晉大</hi>
<hi>夫御無恤子良也所謂御良也一名孫無政為趙簡子御死而託精於天駟星天文有王良星是也造父嬴姓</hi>
<hi>伯翳之後飛亷之子為周穆王御</hi>上車攝轡馬為整齊而歛諧<hi>整齊不差也歛</hi>
<hi>諧馬容體足調諧也</hi>投足調均勞逸若一<hi>一同心也</hi>心怡氣和體便輕<lb/>
畢<hi>畢疾也</hi>安勞樂進馳鶩若滅<hi>滅没也言疾也</hi>左右若鞭周旋若<lb/>
環<hi>左右謂騑驂也歩趨之力若被鞭矣</hi>世皆以為巧然未見其貴者也若<lb/>
夫鉗且大丙之御<hi>此二人太一之御也</hi>除轡銜去鞭棄䇿車莫動<lb/>
<pb n="KR3j0010_WYG_006-8b"/>
而自舉馬莫使而自走也日行月動星燿而𤣥運<hi>燿有𤣥天</hi>
<hi>也運行也</hi>電奔而鬼騰進退屈伸不見朕垠<hi>垠形狀也</hi>故不招指<lb/>
不咄叱過歸鴈於碣石<hi>言其御疾到自息止乃使北歸於碣石之山而比歸鴈其疾過</hi>
<hi>之也</hi>軼鶤鷄於姑餘<hi>自後過前曰軼姑餘山名在吳鶤鷄鳳凰之别名言其御疾自碣石過歸</hi>
<hi>鴈便復東南䡍過鶤鷄於姑餘山也</hi>騁若飛騖若絶縱矢躡風追猋<hi>標</hi>歸<lb/>
忽<hi>矢在後不能及故言縱其行疾能及矢言躡追猋及之猋光中有影者忽然便歸皆極言疾也</hi>朝發<lb/>
榑<hi>扶</hi>桑日入落棠<hi>榑桑即扶桑神木也落棠山名</hi>此假弗用而能以成<lb/>
其用者也非慮思之察手爪之巧也嗜欲形於胷中而<lb/>
<pb n="KR3j0010_WYG_006-9a"/>
精神踰於六馬此以弗御御之者也<hi>以弗御御之以道術御也</hi>昔者<lb/>
黄帝治天下而力牧太山稽輔之<hi>力牧太山稽黄帝師</hi>以治日月<lb/>
之行律<hi>律度也</hi>治隂陽之氣節四時之度正律厯之數别<lb/>
男女異雌雄明上下等貴賤使强不掩弱衆不㬥寡人<lb/>
民保命而不天歲時熟而不凶百官正而無私上下調<lb/>
而無尤法令明而不闇輔佐公而不阿田者不侵畔漁<lb/>
者不争隈<hi>隈曲深處魚所聚也</hi>道不拾遺市不豫賈城郭不闗邑<lb/>
無盗賊鄙旅之人相讓以財狗彘吐菽粟於路而無忿<lb/>
<pb n="KR3j0010_WYG_006-9b"/>
爭之心於是日月精明星辰不失其行風雨時節五榖<lb/>
登熟虎狼不妄噬鷙鳥不妄摶鳳凰翔於庭麒麟游於<lb/>
郊青龍進駕飛黄伏皁<hi>飛黄乗黄也出西方状如狐背上有角夀千歲皁櫪也</hi>諸<lb/>
北儋耳之國莫不獻其貢職然猶未及虙戲氏之道也<lb/>
往古之時四極廢九州裂天不兼覆地不周載火爁炎<lb/>
而不滅水浩洋而不息猛獸食顓民<hi>顓善也</hi>鷙鳥攫老弱<lb/>
<hi>攫撮也</hi>於是女媧錬五色石以補蒼天<hi>女媧隂帝佐虙戲治者也三皇時天</hi>
<hi>不足西北故補之</hi>鼇足以立四極<hi>鼇大龜天廢頓以鼇足柱之楚詞曰鼇載山下其何以安</hi>
<pb n="KR3j0010_WYG_006-10a"/>
<hi>之是也</hi>殺黑龍以濟冀州<hi>黑龍水精也力牧太稽殺之以止雨濟朝也冀九州中謂今四</hi>
<hi>海之内</hi>積蘆灰以止淫水<hi>蘆葦也生於水故積聚其灰以止淫水平地出水為淫水</hi>蒼<lb/>
天補四極正淫水涸冀州平狡蟲<hi>蟲狩也</hi>死顓民生背方<lb/>
州抱圎天<hi>方州地也</hi>和春陽夏殺秋約冬枕方寢繩<hi>方榘四寸也寢</hi>
<hi>繩直身而卧也</hi>隂陽之所壅沈不通者竅理之逆氣戾物傷民<lb/>
厚積者絶止之<hi>逆氣亂氣也傷害民物之積財故絶止之</hi>當此之時卧倨<hi>虚</hi>
倨興眄眄<hi>倨倨卧無思慮也眄眄視無智巧貌</hi>一自以為馬一自以為牛<lb/>
其行蹎<hi>嗔</hi>蹎其視瞑瞑侗然皆得其和莫知所由生浮<lb/>
<pb n="KR3j0010_WYG_006-10b"/>
㳺不知所求魍魎不知所往當此之時禽獸蝮蛇無不<lb/>
匿其爪牙藏其螫毒無有攫噬之心考其功烈上際九<lb/>
天下契黄壚<hi>黄壚黄泉下有壚土也</hi>名聲被後世光暉重萬物乗雷<lb/>
車服駕應龍驂青虬<hi>駕應徳之龍在中為服在㫄為驂有角為龍無角為虬一説應龍有</hi>
<hi>翼之龍也</hi>援絶瑞席蘿圗<hi>殊絶之瑞應援而致之也羅列圗籍以為席蓐一説羅圗車上席也</hi>
黄雲絡前白螭後奔蛇<hi>絡謂車之垂絡也黄雲之氣絡其車白螭導在於前奔蛇騰蛇</hi>
<hi>從在於後皆瑞應也</hi>浮㳺消揺道鬼神登九天朝帝於靈門<hi>在朝於上</hi>
<hi>帝靈門也</hi>宓穆休于太祖之下<hi>宓寜穆和休息也太祖道之大宗</hi>然而不彰<lb/>
<pb n="KR3j0010_WYG_006-11a"/>
其功不揚其聲<hi>彰揚皆明也</hi>隠真人之道以從天地之固然<lb/>
<hi>隠藏也真人真徳之人固自然也</hi>何則道徳上通而智故消滅也逮至<lb/>
夏桀之時主闇晦而不明道瀾漫而不修<hi>仁義道不復修設故曰瀾</hi>
<hi>漫</hi>棄捐五帝之恩刑推蹶三王之法籍是以至徳滅而<lb/>
不揚帝道揜而不興<hi>興舉也</hi>舉事戾蒼天發號逆四時<hi>戾反</hi>
<hi>也</hi>春秋縮其和天地除其徳<hi>縮蔵也言和氣不復行也言其所施曰惡不自知也</hi>
仁君處位而不安大夫隠道而不言<hi>不為民所安隠仁義之道不正諌直</hi>
<hi>言也</hi>羣臣凖上意而懐當<hi>凖望懐思當合也取合主意不復以道正諌也</hi>疎骨肉<lb/>
<pb n="KR3j0010_WYG_006-11b"/>
而自容邪人參耦比周而隂謀<hi>隂謀私謀也</hi>居君臣父子之<lb/>
間而競載驕主而像其意<hi>像猶隨也</hi>亂人以成其事是故君<lb/>
臣乖而不親骨肉疏而不附植社槁而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裂<hi>言不禋於神也</hi>容<lb/>
臺振而掩覆<hi>容臺行禮容之臺言不能行禮故天文振動而敗也</hi>犬羣嘷<hi>豪</hi>而入<lb/>
淵<hi>言將滅壞犬失其主故嘷而入淵也一説言犬禍也</hi>豕銜蓐而席澳<hi>豕銜其蓐席入之澳</hi>
<hi>言豕禍也一説銜蓐自蔵</hi>美人挐<hi>袽/</hi>首墨面而不容<hi>挐首亂頭也草與髪并編為挐</hi>
<hi>首不修容飭也</hi>曼聲吞炭内閉而不歌<hi>曼聲善歌也見世亂衰将滅故吞炭自敗音聲</hi>
<hi>閉氣不復動也</hi>喪不盡其哀獵不聽其樂<hi>言時亂禮壞不盡在哀樂崩故不復聽田</hi>
<pb n="KR3j0010_WYG_006-12a"/>
<hi>獵之樂</hi>西老折勝黄神嘯吟<hi>西王母折其頭上所戴勝為時無法度黄帝之神傷道之</hi>
<hi>衰故嘯吟而長嘆也</hi>飛鳥鎩翼走獸廢脚<hi>鎩冀縱翼也廢脚跛蹇也言桀無道田獵煩數</hi>
<hi>鳥獸悉被創夷也</hi>山無峻榦澤無洼水<hi>峻榦美材也洼水渟水言山澤不以時也</hi>狐<lb/>
狸首穴馬牛放失田無立禾路無莎薠<hi>莎草名薠音蟠</hi>金積折<lb/>
亷璧<hi>辟</hi>襲無理<hi>金氣積聚折其鋒亷也璧文襲重言用之煩數皆鈍無復文理也</hi>磬龜<lb/>
無腹<hi>磬空也象磬數鑚以卜故空盡無腹也言桀為無道不修仁徳但數占龜莫得吉兆也</hi>蓍䇿<lb/>
日施晩世之時七國異族諸侯制法各殊習俗<hi>晩世春秋之後</hi>
<hi>戰國之末七國齊楚燕趙韓魏秦也齊姓田楚姓芈燕姓姚趙姓趙韓姓韓魏姓魏秦姓嬴故異族也</hi>從<lb/>
<pb n="KR3j0010_WYG_006-12b"/>
横間之舉兵而相角<hi>蘇秦約從張儀連横南與北合為從西與東合為横</hi>攻城濫<lb/>
殺覆髙危安掘墳墓揚人骸大衝車髙重京<hi>衝車大鐵著其轅端</hi>
<hi>馬被甲車被兵所以衝于敵城也古者伐不敬取其鯨鯢收其骸尸聚土而瘞之以為京觀</hi>除戰道<lb/>
便死路犯嚴敵殘不義百往一反名聲茍盛也<hi>言百人行戰皆</hi>
<hi>死一人得還反也</hi>是故質壮輕足者為甲卒<hi>甲鎧也在車曰士步曰卒</hi>千里<lb/>
之外家老嬴弱悽愴於内厮徒馬圉軵<hi>拊</hi>車奉饟<hi>厮役徒衆</hi>
<hi>也□曰收馬曰圉軵推也饟音餉資糧也</hi>道馬遼逺霜雪亟集裋褐不完<hi>裋褐</hi>
<hi>處器物之人也褐毛布如今之馬衣也不完言民窮也</hi>人羸車弊泥塗至膝相攜<lb/>
<pb n="KR3j0010_WYG_006-13a"/>
於道奮首於路<hi>攜引也奮首民疲於役頓仆於路僅能揺頭耳言疲困也故曰奮首</hi>身枕<lb/>
<hi>尤</hi>格而死<hi>格搒楚也言收民役賦不畢者搒之於格上不得下枕格而死</hi>所謂兼國有<lb/>
地者伏尸數十萬破車以千百數傷弓弩矛㦸矢石之<lb/>
創者扶舉於路故世至於枕人頭食人肉葅人肝飲人<lb/>
血甘之芻豢故自三代以後者天下未嘗得安其情性<lb/>
而樂其習俗保其修命天而不夭於人虐也所以然者<lb/>
何也諸侯力征天下合而為一家逮至當今之時天子<lb/>
在上位<hi>天子漢孝武皇帝</hi>持以道徳輔以仁義近者獻其智逺<lb/>
<pb n="KR3j0010_WYG_006-13b"/>
者懐其徳拱揖指麾而四海賔服春秋冬夏皆獻其貢<lb/>
職天下混而為一子孫相代此五帝之所以迎天徳也<lb/>
夫聖人者不能生時時至而弗失也輔佐有能黜䜛佞<lb/>
之端息巧辯之説除刻削之法去煩苛之事屛流言之<lb/>
迹塞朋黨之門消知能<hi>消除知巧之能</hi>修太常隳肢體絀聰明<lb/>
<hi>去其小聰明幷大利欲者也</hi>大通混㝠解意釋神漠然若無䰟魄使<lb/>
萬物各復歸其根則是所修伏犧氏之迹而反五帝之<lb/>
道也夫鉗且大丙不施轡銜而以善御聞於天下伏戲<lb/>
<pb n="KR3j0010_WYG_006-14a"/>
女媧不設法度而以至徳遺於後世何則至虚無純一<lb/>
而不<graphic n="KR2933" url="https://raw.githubusercontent.com/kanripo/KR-Gaiji/master/images/KR2933.png" mimeType="image/png"/>
                    <hi>雜</hi>喋<hi>牒/</hi>苛事也<hi>
                        <graphic n="KR2933" url="https://raw.githubusercontent.com/kanripo/KR-Gaiji/master/images/KR2933.png" mimeType="image/png"/>喋猶深算也言不采取煩苛之事</hi>周書曰掩雉<lb/>
不得更順其風<hi>言掩雉雖不得當更從其上風順其道理也言可行與不猶當以道徳為本諭</hi>
<hi>申商之法失之也</hi>今若夫申韓商鞅之為治也<hi>三子之術皆為削刻之法</hi>挬<lb/>
<hi>孛</hi>拔其根蕪棄其本而不窮究其所由生何以至此也<lb/>
鑿五刑為刻削乃背道徳之本而爭於錐刀之末<hi>錐刀之末</hi>
<hi>諭小利言盡爭之也</hi>斬艾百姓殫盡太半<hi>殫病也</hi>而忻忻然常自以<lb/>
為治是猶抱薪而救火鑿竇而出水夫井植生梓而不<lb/>
<pb n="KR3j0010_WYG_006-14b"/>
容甕溝植生條而不容舟不過三月必死<hi>植謂材也椽杙於溝邊因</hi>
<hi>生為條木也</hi>所以然者何也皆狂生而無其本者也河九折<lb/>
注於海而流不絶者崑崙之輸也潦水不泄瀇<hi>曠</hi>瀁<hi>養</hi>
極望旬月不雨則涸而枯澤受瀷<hi>敕</hi>而無源者<hi>瀷雨濆疾流者</hi>
<hi>故曰無源</hi>譬若羿請不死之藥於西王母恒娥竊以奔月<hi>恒娥</hi>
<hi>羿妻羿請不死之藥於西王母未及服之恒娥盜食之得仙奔入月中為月精奔月或作坌肉藥坌肉以為死</hi>
<hi>畜之肉復可生也</hi>悵然有喪無以續之<hi>言羿悵然失志若有所喪亡不能復得不死藥</hi>
<hi>以續之</hi>何則不知不死之藥所由生也<hi>羿不知不死之藥所由生也申韓商</hi>
<pb n="KR3j0010_WYG_006-15a"/>
<hi>鞅之等不得治之根本如乞藥矣一説羿謂命在藥不知命自在天也故或欲得知不死藥之所由出生也</hi>
是故乞火不若取燧寄汲不若鑿井<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0010_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淮南鴻烈解卷六<lb/>
</p>
<p>
</p>
  </div>
</body>
</text>
</TEI>
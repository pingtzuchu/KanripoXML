<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>淮南鴻烈解</head>
    <p>
<pb n="KR3j0010_WYG_000-1a"/>
欽定四庫全書　　　　　　子部十<lb/>
　淮南鴻烈解　　　　　　　雜家類一<hi>雜學之屬</hi>
　　提要<lb/>
　　　　<hi>臣</hi>等謹案淮南鴻烈解二十一卷漢淮南王<lb/>
　　　　劉安撰安事蹟具漢書本傳漢書藝文志雜<lb/>
　　　　家淮南内二十一篇外三十三篇顔師古注<lb/>
　　　　曰内篇論道外篇雜説今所存者二十一篇盖<lb/>
　　　　内篇也晁公武讀書志稱崇文總目亡三篇<lb/>
<pb n="KR3j0010_WYG_000-1b"/>
　　　　李淑邯鄲圖書志亡二篇其家本惟存十七<lb/>
　　　　篇亡其四篇髙似孫子畧稱讀淮南二十篇<lb/>
　　　　是在宋已鮮完本惟洪邁容齋隨筆稱今所<lb/>
　　　　存者二十一卷與今本同然白居易六帖引<lb/>
　　　　烏鵲填河事云出淮南子而今本無之則尚<lb/>
　　　　有脱文也其註或題許慎或題高誘隋志唐<lb/>
　　　　志宋志皆二注並列陸徳明莊子釋文引淮<lb/>
　　　　南子註稱許慎李善文選注殷敬順列子釋<lb/>
<pb n="KR3j0010_WYG_000-2a"/>
　　　　文引淮南子註或稱髙誘或稱許慎是原有<lb/>
　　　　二註之明證後慎注散佚傳刻者誤以誘注<lb/>
　　　　題慎名致岐誤耳觀書中稱景古影字而慎<lb/>
　　　　説文無影字其不出于慎審矣今故訂正題<lb/>
　　　　誘名焉誘涿郡人盧植之弟子建安中辟司<lb/>
　　　　宫掾厯官東都濮陽令遷河東監並見于自<lb/>
　　　　序云乾隆四十六年閏五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3j0010_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0010_WYG_000-3a"/>
淮南鴻烈解序<lb/>
淮南王名安厲王長子也長髙皇帝之子也其母趙氏<lb/>
女為趙王張敖美人髙皇帝七年討韓信於銅鞮信亡<lb/>
走匈奴上逐北至樓煩還過趙不禮趙王趙王獻美女<lb/>
趙氏女得幸有身趙王不敢内之於宫為築舍於外及<lb/>
貫髙等謀反發覺并逮治王盡收王家及美人趙氏女<lb/>
亦與焉吏以其得幸有身聞上上方怒趙王未理也趙<lb/>
美人弟兼因辟陽侯審食其言之吕后吕后不肯白辟<lb/>
<pb n="KR3j0010_WYG_000-3b"/>
陽侯亦不强爭及趙美人生男恚而自殺吏奉男詣上<lb/>
上命吕后母之封為淮南王暨孝文皇帝即位長弟上<lb/>
書願相見詔至長安日從游宴驕蹇如家人兄弟怨辟<lb/>
陽侯不爭其母於吕后因椎殺之上非之肉袒北闕謝<lb/>
罪奪四縣還歸國為黄屋左纛稱東帝坐徙蜀嚴道死<lb/>
於雍上閔之封其四子為列侯時民歌之曰一尺繒好<lb/>
童童一升粟飽蓬蓬兄弟二人不能相容上聞之曰以<lb/>
我貪其地耶乃召四侯而封之其一人病薨長子安襲<lb/>
<pb n="KR3j0010_WYG_000-4a"/>
封淮南王次為衡山王次為廬江王太傅賈誼諫曰怨<lb/>
讎之人不可貴也後淮南衡山卒反如賈誼言初安為<lb/>
辯達善屬文時武帝方好藝文以安屬為諸父甚尊重<lb/>
之詔使為離騷傳自旦受詔日早食已上愛而祕之天<lb/>
下方術之士多往歸焉於是遂與蘇飛李尚左吳田由<lb/>
雷被毛技伍被晉昌等八人及諸儒大山小山之徒共<lb/>
講論道徳總統仁義而著此書其㫖近老子淡泊無為<lb/>
蹈虚守靜出入經道言其大也則燾天載地説其細也<lb/>
<pb n="KR3j0010_WYG_000-4b"/>
則淪於無垠及古今治亂存亡禍福世間詭異瓌奇之<lb/>
事其義著其文富物事之類無所不載然其大較歸之<lb/>
於道號曰鴻烈鴻大也烈明也以為大明道之言也故<lb/>
夫學者不論淮南則不知大道之深也是以先賢通儒<lb/>
述作之士莫不援采以驗經傳以父諱長故其所著諸<lb/>
長字皆曰脩光禄大夫劉向校定撰具名之淮南又有<lb/>
十九篇者謂之淮南外篇自誘之少從故侍中同縣盧<lb/>
君受其句讀誦舉大義會遭兵災天下棊峙亡失書傳<lb/>
<pb n="KR3j0010_WYG_000-5a"/>
廢不尋修二十餘載建安十年辟司空掾除東郡濮陽<lb/>
令覩時人少為淮南者懼遂陵遲於是以朝餔事畢之<lb/>
間乃深思先師之訓參以經傳道家之言比方其事為<lb/>
之注解悉載本文并舉音讀典農中郎將弁揖借八卷<lb/>
刺之會揖身喪遂亡不得至十七年遷監河東復更補<lb/>
足淺學寡見未能備悉其所不達注以未聞唯博物君<lb/>
子覽而詳之以勸後學者云爾河東髙誘撰<lb/>
<pb n="KR3j0010_WYG_000-6a"/>
御製讀淮南子<lb/>
智過萬人謂之英智過千人謂之俊設於林林蠢蠢流<lb/>
縱過億萬非哲濬使遇其智相敵者一人已難無過分<lb/>
英俊惟名智亦殊刻舟求劒失銛刃譬之披圗閱超光<lb/>
不求之馬終無駿<lb/>
</p>
<p>
</p>
  </div>
</body>
</text>
</TEI>
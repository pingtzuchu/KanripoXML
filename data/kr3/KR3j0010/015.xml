<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淮南鴻烈解卷十五</head> <lb/>
    <p>
<pb n="KR3j0010_WYG_015-1a"/>
欽定四庫全書<lb/>
　淮南鴻烈解卷十五<lb/>
　　　　　　　　　　　　　漢　髙誘　注<lb/>
　　兵畧訓<hi>兵防也防亂之萌皆在畧謀解喻至論用師之意也故曰兵畧</hi>
古之用兵者非利土壤之廣而貪金玉之畧<hi>畧獲也</hi>將以<lb/>
存亡繼絶平天下之亂而除萬民之害也凡有血氣之<lb/>
蟲含牙帯角前爪後距有角者觸有齒者噬有毒者螫<lb/>
有蹏者趹喜而相戱怒而相害天之性也人有衣食之<lb/>
<pb n="KR3j0010_WYG_015-1b"/>
情而物弗能足也故羣居雜䖏分不均求不贍則争争<lb/>
則強脅弱而勇侵怯人無䈥骨之強爪牙之利故割革<lb/>
而為甲爍鐵而為刄貪昧饕餮之人殘賊天下萬人搔<lb/>
動莫寧其所有聖人勃然而起乃討強暴平亂世夷險<lb/>
除穢以濁為清以危為寧故不得不中絶<hi>中絶謂若殷王中相絶滅</hi>
兵之所由來者逺矣黃帝嘗與炎帝戰矣<hi>炎帝神農之末世也與黄</hi>
<hi>帝戰於阪泉黄帝滅之</hi>顓頊嘗與共工争矣<hi>共工與顓頊争為帝觸不周山</hi>故黄<lb/>
帝戰於涿鹿之野<hi>黄帝與蚩尤戰於涿鹿涿鹿在上谷</hi>堯戰於丹水之浦<lb/>
<pb n="KR3j0010_WYG_015-2a"/>
<hi>堯以楚伯受命滅不義於丹水丹水在南陽</hi>舜伐有苖<hi>有苖三/苖也</hi>啓攻有扈<hi>禹之</hi>
<hi>子啓伐有扈於甘甘在古扶風郡</hi>自五帝而弗能偃也又况衰世乎夫<lb/>
兵者所以禁暴討亂也炎帝為火災故黄帝擒之共工<lb/>
為水害故顓頊誅之教之以道導之以德而不聼則臨<lb/>
之以威武臨之威武而不從則制之以兵革故聖人之<lb/>
用兵也若櫛髪耨苗所去者少而所利者多殺無罪之<lb/>
民而養無義之君害莫大焉殫天下之財而贍一人之<lb/>
欲禍莫深焉使夏桀殷紂有害於民而立被其患不至<lb/>
<pb n="KR3j0010_WYG_015-2b"/>
於為炮烙晉厲宋康行一不義而身死國亡不至於侵<lb/>
奪為暴此四君者皆有小過而莫之討也故至於攘天<lb/>
下<hi>攘奪也</hi>害百姓肆一人之邪而長海内之禍此大論之<lb/>
所不取也所為立君者以禁暴討亂也今乗萬民之力<lb/>
而反為殘賊是為虎傅翼曷為弗除夫畜池魚者必去<lb/>
猵獺<hi>食魚者也</hi>養禽獸者必去豺狼又况治人乎故霸王之<lb/>
兵以論慮之以䇿圖之以義扶之非以亡存也將以存<lb/>
亡也故聞敵國之君有加虐於民者則舉兵而臨其境<lb/>
<pb n="KR3j0010_WYG_015-3a"/>
責之以不義刺之以過行兵至其郊乃令軍師曰毋伐<lb/>
樹木毋抉墳墓毋爇<hi>熱</hi>五穀<hi>爇燒也</hi>毋焚積聚毋捕民虜<lb/>
毋收六畜乃發號施令曰其國之君傲天侮鬼決獄不<lb/>
辜殺戮無罪此天之所以誅民之所以仇也兵之來也<lb/>
以廢不義而復有德也有逆天之道帥民之賊者身死<lb/>
族滅以家聼者禄以家以里聼者賞以里以鄉聼者封<lb/>
以鄉以縣聼者侯以縣尅國不及其民廢其君而易其<lb/>
政尊其秀士而顯其賢良振其孤寡恤其貧窮出其囹<lb/>
<pb n="KR3j0010_WYG_015-3b"/>
圄賞其有功百姓開門而待之淅米而儲之<hi>淅漬也</hi>唯恐<lb/>
其不來也此湯武之所以致王而齊桓晉文之所以成<lb/>
霸也故君為無道民之思兵也若旱而望雨渇而求飲<lb/>
夫有誰與交兵接刄乎故義兵之至也至於不戰而止<lb/>
晩世之兵君雖無道莫不設渠壍<hi>塹</hi>傅堞而守<hi>傅守也堞城上</hi>
<hi>女墻</hi>攻者非以禁暴除害也欲以侵地廣壤也是故至於<lb/>
伏尸流血相支以日而霸王之功不世出者自為之故<lb/>
也夫為地戰者不能成其王為身戰者不能立其功舉<lb/>
<pb n="KR3j0010_WYG_015-4a"/>
事以為人者衆助之舉事以自為者衆去之衆之所助<lb/>
雖弱必强衆之所去雖大必亡兵失道而弱得道而強<lb/>
將失道而拙得道而工國得道而存失道而亡所謂道<lb/>
者體圎而法方背陰而抱陽左柔而右剛履幽而戴明<lb/>
變化無常得一之原以應無方是謂神明夫圓者天也<lb/>
方者地也天圓而無端故不可得而觀地方而無垠故<lb/>
莫能窺其門天化育而無形象地生長而無計量渾渾<lb/>
沉沉孰知其藏凡物有朕唯道無朕<hi>言萬物可朕也而道不可朕也</hi>所<lb/>
<pb n="KR3j0010_WYG_015-4b"/>
以無朕者以其無常形勢也輪轉而無窮象日月之運<lb/>
行若春秋有代謝若日月有晝夜終而復始明而復晦<lb/>
莫能得其紀制刑而無刑故功可成物物而不物故勝<lb/>
而不屈刑兵之極也至於無刑可謂極之矣是故大兵<lb/>
無創與鬼神通五兵不厲天下莫之敢當建鼓不出庫<lb/>
諸侯莫不慴<hi>摺</hi>㥄<hi>零</hi>沮膽其處故廟戰者帝神化者王<lb/>
所謂廟戰者法天道也神化者法四時也修政於境内<lb/>
而逺方慕其德制勝於未戰而諸侯服其威内政治也<lb/>
<pb n="KR3j0010_WYG_015-5a"/>
古得道者静而法天地動而順日月喜怒而合四時呌<lb/>
呼而比雷霆音氣不戾八風詘伸不獲五度<hi>獲誤也五度五行也</hi>
下至介鱗上及毛羽條脩葉貫萬物百族由本至末莫<lb/>
不有序是故入小而不偪<hi>偪廹也</hi>處大而不窕浸乎金石<lb/>
潤乎草木宇中六合振毫之末<hi>或曰宇中四宇也</hi>莫不順比道<lb/>
之浸洽滒淖纎㣲無所不在是以勝權多也夫射儀度<lb/>
不得則格的不中<hi>格射之椹質也的射准也</hi>驥一節不用而千里不<lb/>
至夫戰而不勝者非鼓之日也<hi>鼓之日謂陳兵擊鼔鬪之日也</hi>素行無<lb/>
<pb n="KR3j0010_WYG_015-5b"/>
刑乆矣故得道之兵車不發軔<hi>軔車不支</hi>騎不被鞍鼓不振<lb/>
塵旗不解卷<hi>卷束也</hi>甲不離矢刄不嘗血朝不易位賈不<lb/>
去肆農不離野招義而責之大國必朝小城必下因民<lb/>
之欲乗民之力而為之去殘除賊也故同利相死同情<lb/>
相成同欲相助順道而動天下為嚮因民而慮天下為<lb/>
鬭獵者逐禽車馳人趍各盡其力無刑罰之威而相為<lb/>
斥闉<hi>因</hi>要遮者<hi>斥候也闉塞也</hi>同所利也同舟而濟於江卒遇<lb/>
風波百族之子捷捽<hi>族</hi>招杼船<hi>捷疾取也</hi>若左右手不以相<lb/>
<pb n="KR3j0010_WYG_015-6a"/>
德其憂同也故明王之用兵也為天下除害而與萬民<lb/>
共享其利民之為用猶子之為父弟之為兄威之所加<lb/>
若崩山決塘敵孰敢當故善用兵者用其自為用也不<lb/>
能用兵者用其為己用也用其自為用則天下莫不可<lb/>
用也用其為己用所得者鮮矣兵有三詆<hi>詆要事也</hi>治國家<lb/>
理境内行仁義布德惠立正法塞邪隧羣臣親附百姓<lb/>
和輯上下一心君臣同力諸侯服其威而四方懐其德<lb/>
修政廟堂之上而折衝千里之外拱揖指撝而天下響<lb/>
<pb n="KR3j0010_WYG_015-6b"/>
應此用兵之上也地廣民衆主賢將忠國富兵強約束<lb/>
信號令明兩軍相當鼓錞<hi>淳</hi>相望<hi>錞錞于也形如鍾以和鼓</hi>未至兵<lb/>
交接刄而敵人奔亡此用兵之次也知土地之宜習險<lb/>
隘之利明竒正之變察行陳解贖之數維枹<hi>浮</hi>綰而鼔<lb/>
之<hi>綰貫枹椎也係於臂以擊鼓也</hi>白刄合流矢接涉血屬腸輿死扶傷<lb/>
流血千里暴骸盈場乃以決勝此用兵之下也今夫天<lb/>
下皆知事治其末而莫知務修其本釋其根而樹其枝<lb/>
也夫兵之所以佐勝者衆而所以必勝者寡甲堅兵利<lb/>
<pb n="KR3j0010_WYG_015-7a"/>
車固馬良畜積給足士卒殷軫<hi>殷衆也軫乗輪多盛貌</hi>此軍之大<lb/>
資也而勝亡焉明於星辰日月之運刑德竒賌<hi>該</hi>之數<lb/>
<hi>竒賌陰陽竒秘之要非常之術</hi>背鄉左右之便此戰之助也而全亡焉<lb/>
良將之所以必勝者恒有不原之智不道之道難以衆<lb/>
同也夫論除謹<hi>論除論賢除吏謹慎也</hi>動静時吏卒辨兵甲治正<lb/>
行伍連什伯明鼓旗此尉之官也<hi>軍尉所以尉鎮衆也</hi>前後知險<lb/>
易見敵知難易發斥不忘遺<hi>發有所見斥斥度候視也</hi>此候之官也<lb/>
<hi>軍候候望者也</hi>隧路亟<hi>隧道也亟言治/軍隧道疾也</hi>行輜治<hi>行輜道路輜重也</hi>賦丈<lb/>
<pb n="KR3j0010_WYG_015-7b"/>
均<hi>賦治也軍壘尺丈均平也</hi>處軍輯井竈通此司空之官也<hi>軍司空補空修</hi>
<hi>繕者</hi>收藏於後遷舍不離無淫輿無遺輜此輿之官也<hi>輿衆</hi>
<hi>也候領輿衆在軍之後者</hi>凡此五官之於將也猶身之有股肱手足<lb/>
也必擇其人技能其才使官勝其任人能其事告之以<lb/>
政申之以令使之若虎豹之有爪牙飛鳥之有六翮莫<lb/>
不為用然皆佐勝之具也非所以必勝也兵之勝敗本<lb/>
在於政政勝其民下附其上則兵強矣民勝其政下畔<lb/>
其上則兵弱矣故德義足以懷天下之民事業足以當<lb/>
<pb n="KR3j0010_WYG_015-8a"/>
天下之急選舉足以得賢士之心謀慮足以知強弱之<lb/>
勢此必勝之本也地廣人衆不足以為強堅甲利兵不<lb/>
足以為勝髙城深池不足以為固嚴令繁刑不足以為<lb/>
威為存政者雖小必存為亡政者雖大必亡昔者楚人<lb/>
地南卷沅湘<hi>卷屈取也沅湘二水名</hi>北繞潁<hi>影/</hi>泗<hi>潁泗二水名也</hi>西包巴<lb/>
蜀東裹郯<hi>談</hi>淮<hi>巴蜀郯/淮地名</hi>潁汝以為洫<hi>洫溝也</hi>江漢以為池<lb/>
垣之以鄧林<hi>鄧林沔水上險</hi>緜之以方城<hi>緜落也方城楚北塞也在南陽葉縣</hi>山<lb/>
髙尋雲谿肆無景<hi>肆極也極溪之深不見景也</hi>地利形便卒民勇敢<lb/>
<pb n="KR3j0010_WYG_015-8b"/>
蛟革犀兕以為甲胄修鎩短鏦<hi>鏦小矛也鏦音匆</hi>齊為前行積<lb/>
弩陪後<hi>積弩連弩也</hi>錯車衛旁疾如錐矢<hi>錐金蔟箭羽之矢也</hi>合如雷<lb/>
電解如風雨然而兵殆於垂沙<hi>垂沙地名</hi>衆破於栢舉楚國<lb/>
之強大地計衆中分天下然懷王北畏孟嘗君背社稷<lb/>
之守而委身強秦<hi>懷王入秦秦留之藍田也</hi>兵挫地削身死不還二<lb/>
世皇帝<hi>二世秦始皇少子胡亥也</hi>勢為天子富有天下人迹所至舟<lb/>
檝所通莫不為郡縣然縱耳目之欲窮侈靡之變不顧<lb/>
百姓之饑寒窮匱也興萬乗之駕而作阿房之宫<hi>阿房地名</hi>
<pb n="KR3j0010_WYG_015-9a"/>
<hi>秦所築也</hi>發閭左之戍<hi>秦皆發閭左民未/及發而秦亡也</hi>收大半之賦<hi>貲民之三</hi>
<hi>而税二</hi>百姓之隨逮肆刑挽輅首路死者<hi>隨逮應召也肆刑極刑輅輓輦</hi>
<hi>橫木也</hi>一旦不知千萬之數天下敖然若焦熱傾然若苦<lb/>
烈上下不相寧吏民不相憀<hi>憀賴也憀音遼</hi>戍卒陳勝興於大<lb/>
澤攘臂袒右<hi>陳勝字涉汝隂人也大澤沛靳縣袒右脱右臂衣也</hi>稱為大楚而天<lb/>
下響應當此之時非有牢甲利兵勁弩强衝也伐棘棗<lb/>
而為矜<hi>棘棗酸棗也矜矛柄也</hi>周錐鑿而為刃<hi>周内也然矜以内鑚鑿也</hi>剡摲<lb/>
<hi>懴</hi>筡<hi>屠/</hi>奮儋<hi>詹/</hi>钁<hi>摲剡鋭也钁斫也钁音矍</hi>以當脩㦸强弩攻城畧<lb/>
<pb n="KR3j0010_WYG_015-9b"/>
地莫不降下天下為之麋沸螘<hi>倚</hi>動雲徹席巻方數千<lb/>
里勢位至賤而噐械甚不利然一人唱而天下應之者<lb/>
積怨在於民也武王伐紂東面而迎歳<hi>太嵗在寅</hi>至汜而水<lb/>
<hi>汜地名水有大雨水也</hi>至共頭而墜<hi>共頭山名在河曲共山墜隕也</hi>彗星出而授<lb/>
殷人其柄<hi>時有彗星柄在東方可以掃西人也</hi>當戰之時十日亂於上風<lb/>
雨擊於中然而前無蹈難之賞而後無遁北之刑白刃<lb/>
不畢拔而天下得矣是故善守者無與御而善戰者無<lb/>
與鬬明於禁舍開塞之道乗時勢因民欲而取天下故<lb/>
<pb n="KR3j0010_WYG_015-10a"/>
善為政者積其徳善用兵者畜其怒徳積而民可用怒<lb/>
畜而威可立也故文之所以加者淺則勢之所勝者小<lb/>
徳之所施者博則威之所制者廣威之所制者廣則我<lb/>
强而敵弱矣故善用兵者先弱敵而後戰者也故費不<lb/>
半而功自倍也湯之地方七十里而王者修徳也智伯<lb/>
有千里之地而亡者窮武也故千乗之國行文徳者王<lb/>
萬乗之國好用兵者亡故全兵先勝而後戰<hi>德先勝之而後乃戰</hi>
<hi>湯武是也</hi>敗兵先戰而後求勝徳均則衆者勝力敵則智者<lb/>
<pb n="KR3j0010_WYG_015-10b"/>
勝愚勢侔則有數者禽無數<hi>侔等也</hi>凡用兵者必先自廟<lb/>
戰主孰賢將孰能民孰附國孰治蓄積孰多士卒孰精<lb/>
甲兵孰利器備孰便故運籌於廟堂之上而決勝千里<lb/>
之外矣夫有形埓者天下訟<hi>公也</hi>見之有篇籍者世人傳<lb/>
學之此皆以形相勝者也善形者弗法也所貴道者貴<lb/>
其無形也無形則不可制迫不可度量也不可巧詐也<lb/>
不可規慮也智見者人為之謀形見者人為之功衆見<lb/>
者人為之伏器見者人為之備動作周還倨句詘伸可<lb/>
<pb n="KR3j0010_WYG_015-11a"/>
巧詐者皆非善者也善者之動也神出而鬼行星燿而<lb/>
𤣥逐進退詘伸不見朕㙬鸞舉麟振鳳飛龍騰發如秋<lb/>
風疾如駭龍<hi>龍魚也飛之疾者也</hi>當以生繫死以盛乗衰以疾掩<lb/>
遲以飽制饑若以水滅火若以湯沃雪何往而不遂何<lb/>
之而不用達在中虛神在外漠志運於無形出於不意<lb/>
與飄飄往與忽忽來莫知其所之與條出與間入莫知<lb/>
其所集卒如雷霆疾如風雨若從地出若從天下獨出<lb/>
獨入莫能應圉疾如鏃矢何可勝偶一晦一明孰知其<lb/>
<pb n="KR3j0010_WYG_015-11b"/>
端緒未見其發固已至矣故善用兵者見敵之虛乗而<lb/>
勿假也追而勿舍也迫而勿去也擊其猶猶陵其與與<lb/>
疾雷不及塞耳<hi>用疾雷之聲不暇復塞耳也</hi>疾霆不暇掩目善用兵<lb/>
若聲之與響若鏜之與鞈<hi>鞈鼓鞞聲</hi>眯不給撫呼不給吸當<lb/>
此之時仰不見天俯不見地手不麾戈兵不盡拔擊之<lb/>
若雷薄之若風炎之若火陵之若波敵之静不知其所<lb/>
守動不知其所為故鼔鳴旗麾當者莫不廢滯崩阤天<lb/>
下孰敢厲威抗節而當其前者故淩人者勝待人者敗<lb/>
<pb n="KR3j0010_WYG_015-12a"/>
為人杓者死<hi>杓所繫也</hi>兵静則固專一則威分決則勇心疑<lb/>
則北力分則弱故能分人之兵疑人之心則錙銖有餘<lb/>
不能分人之兵疑人之心則數倍不足故紂之卒百萬<lb/>
之心武王之卒三千人皆專而一故千人同心則得千<lb/>
人力萬人異心則無一人之用將卒吏民動静如身乃<lb/>
可以應敵合戰故計定而發分決而動將無疑謀卒無<lb/>
二心動無墮容口無虛言事無嘗試應敵必敏發動必<lb/>
亟故將以民為體而民以將為心心誠則支體親刃心<lb/>
<pb n="KR3j0010_WYG_015-12b"/>
疑則支體撓北心不專一則體不節動將不誠心則卒<lb/>
不勇敢故良將之卒若虎之牙若兕之角若鳥之羽若<lb/>
蚈之足<hi>蚈馬蠸也</hi>可以行可以舉可以噬可以觸强而不相<lb/>
敗衆而不相害一心以使之也故民誠從其令雖少無<lb/>
畏民不從令雖衆為寡故下不親上其心不用卒不畏<lb/>
將其形不戰守有必固而攻有必勝不待交兵接刃而<lb/>
存亡之機固以形矣兵有三勢有二權有氣勢有地勢<lb/>
有因勢將充勇而輕敵卒果敢而樂戰三軍之衆百萬<lb/>
<pb n="KR3j0010_WYG_015-13a"/>
之師志厲青雲氣如飄風聲如雷霆誠積踰而威加敵<lb/>
人此謂氣勢硤路津關大山名塞龍蛇蟠<hi>蟠屈也</hi>却笠居<lb/>
<hi>却偃覆也笠登</hi>羊腸道<hi>羊腸一/屈一伸</hi>發笱門<hi>發笱竹笱所以捕魚其門可入而不得出</hi>一<lb/>
人守隘而千人弗敢過也此謂地勢因其勞倦怠亂饑<lb/>
渴凍暍推其摿<hi>安</hi>摿擠其揭揭<hi>擠排也摿摿欲卧也揭揭欲拔也</hi>此謂<lb/>
因勢善用間諜<hi>言軍之反間也</hi>審錯規慮設蔚施伏<hi>草木蕃盛曰蔚也</hi>
隱匿其形出於不意敵人之兵無所適備此謂知權陳<lb/>
卒正前行選進退俱什伍摶前後不相撚<hi>撚揉蹈也</hi>左右不<lb/>
<pb n="KR3j0010_WYG_015-13b"/>
相干受刃者少傷敵者衆此謂事權權勢必形吏卒專<lb/>
精選良用才官得其人計定謀決明於死生舉錯得失<lb/>
莫不振驚故攻不待衝隆雲梯而城拔<hi>雲梯可依雲而立所以瞰敵之</hi>
<hi>城中</hi>戰不至交兵接刃而敵破明於必勝之攻也故兵不<lb/>
必勝不茍接刃攻不必取不為茍發故勝定而後戰鈴<lb/>
縣而後動故衆聚而不虚散兵出而不徒歸唯無一動<lb/>
動則凌天振地抗泰山蕩四海鬼神移徙鳥獸驚駭如<lb/>
此則野無校兵<hi>敵家之兵不來相交復也</hi>國無城守矣静以合躁治<lb/>
<pb n="KR3j0010_WYG_015-14a"/>
以持亂無形而制有形無為而應變雖未能得勝於敵<lb/>
敵不可得勝之道也敵先我動則是見其形也彼躁我<lb/>
静則是罷其力也形見則勝可制也力罷則威可立也<lb/>
視其所為因與之化觀其邪正以制其命餌之以所欲<lb/>
以罷其足彼若有間急填其隙極其變而束之盡其節<lb/>
而仆之敵若反静為之出竒彼不吾應獨盡其調<hi>言我之盡</hi>
<hi>調以待敵也</hi>若動而應有見所為彼持後節<hi>彼謂敵持後節敵在後使先己</hi>
與之推移彼有所積必有所虧精若轉左陷其右陂<hi>右陂</hi>
<pb n="KR3j0010_WYG_015-14b"/>
<hi>西也</hi>敵潰而走後必可移敵迫而不動名之曰奄遲擊之<lb/>
如雷霆斬之若草木燿之若火電欲疾以遫<hi>速</hi>人不及<lb/>
步鋗<hi>喧</hi>車不及轉轂兵如植木弩如羊角人雖衆多勢<lb/>
莫敢格諸有象者莫不可勝也諸有形者莫不可應也<lb/>
是以聖人藏形於無而遊心於虛風雨可障蔽而寒暑<lb/>
不可開閉以其無形故也夫能滑淖精微貫金石窮至<lb/>
逺放乎九天之上蟠乎黃盧之下唯無形者也善用兵<lb/>
者當擊其亂不攻其治是不襲堂堂之冦不擊填填之<lb/>
<pb n="KR3j0010_WYG_015-15a"/>
旗<hi>填填旗立牢端貌</hi>容未可見以數相持彼有死形因而制之<lb/>
敵人執數動則就隂以虛應實必為之禽虎豹不動不<lb/>
入陷阱麋鹿不動不離罝罘飛鳥不動不絓網羅魚鼈<lb/>
不動不擐脣喙物未有不以動而制者也是故聖人貴<lb/>
静静則能應躁後則能應先數則能勝疏博則能禽缺<lb/>
故良將之用卒也同其心一其力勇者不得獨進怯者<lb/>
不得獨退止如邱山發如風雨所淩必破靡不毁沮動<lb/>
如一體莫之應圉是故傷敵者衆而手戰者寡矣夫五<lb/>
<pb n="KR3j0010_WYG_015-15b"/>
指之更彈不若捲手之一挃<hi>挃𢷬也</hi>萬人之更進<hi>更代也</hi>不<lb/>
如百人之俱至也今夫虎豹便捷熊羆多力然而人食<lb/>
其肉而席其革者不能通其知而壹其力也夫水勢勝<lb/>
火章華之臺燒<hi>章華楚之髙壹</hi>以升勺沃而救之雖涸井而竭<lb/>
池無奈之何也舉壺榼盆盎而以灌之其滅可立而待<lb/>
也今人之與人非有水火之勝也而欲以少耦衆不能<lb/>
成其功亦明矣兵家或言曰少可以耦衆此言所將非<lb/>
言所戰也或將衆而用寡者勢不齊也<hi>勢不齊士不同力也</hi>將寡<lb/>
<pb n="KR3j0010_WYG_015-16a"/>
而用衆者用力諧也若乃人盡其才悉用其力以少勝<lb/>
衆者自古及今未嘗聞也神莫貴於天勢莫便於地動<lb/>
莫急於時用莫利於人凡此四者兵之幹植也然必待<lb/>
道而後行可一用也夫地利勝天時巧舉勝地利勢勝<lb/>
人故任天者可迷也任地者可束也任時者可迫也任<lb/>
人者可惑也夫仁勇信廉人之美才也然勇者可誘也<lb/>
仁者可奪也信者易欺也廉者易謀也將衆者有一見<lb/>
焉則為人禽矣由此觀之則兵以道理制勝而不以人<lb/>
<pb n="KR3j0010_WYG_015-16b"/>
才之賢亦自明矣是故為麋鹿者則可以罝罘設也<hi>麋鹿</hi>
<hi>有兵而不能以鬬無術之軍也</hi>為魚鼈者則可以網罟取也<hi>魚鼈之兵散而不集</hi>
為鴻鵠者則可以矰繳加也<hi>鴻鵠之兵髙而無被</hi>唯無形者無可<lb/>
奈也是故聖人藏於無原故其情不可得而觀運於無<lb/>
形故其陳不可得而經無法無儀來而為之宜無名無<lb/>
狀變而為之象深哉睭<hi>帚</hi>睭逺哉悠悠且冬且夏且春<lb/>
且秋上窮至髙之末下測至深之底變化消息無所凝<lb/>
滯建心乎窈㝠之野而藏志乎九旋之淵<hi>九旋言深淵也</hi>雖有<lb/>
<pb n="KR3j0010_WYG_015-17a"/>
明目孰能窺其情兵之所隱議者天道也所圖畫者地<lb/>
形也所明言者人事也所以決勝者鈐勢也故上將之<lb/>
用兵也上得天道下得地利中得人心乃行之以機發<lb/>
之以勢是以無破軍敗兵及至中將上不知天道下不<lb/>
知地利專用人與勢雖未必能萬全勝鈐必多矣下將<lb/>
之用兵也博聞而自亂多知而自疑居則恐懼發則猶<lb/>
豫是以動為人禽矣今使兩人接刃巧拙不異而勇士<lb/>
必勝者何也其行之誠也夫以巨斧擊桐薪不待利時<lb/>
<pb n="KR3j0010_WYG_015-17b"/>
良日而後破之加巨斧於桐薪之上而無人力之捧雖<lb/>
順招搖挾刑徳<hi>招搖斗杓也刑十二辰也徳十日也</hi>而弗能破者以其無<lb/>
勢也故水激則悍矢激則逺夫栝淇衛箘簵<hi>栝箭栝也淇衛箘簵</hi>
<hi>箭之所出也</hi>載以銀錫<hi>載飾也飾/箭以銀</hi>雖有薄縞之幨<hi>縞細繒也</hi>腐荷<lb/>
之矰<hi>荷蓮華也矰猶矢也</hi>然猶不能獨射也假之䈥角之力弓弩<lb/>
之勢則貫兕甲而徑於革盾矣夫風之疾至於飛屋折<lb/>
木虛舉之下大遲自上髙邱<hi>虛舉不駕也風疾飛之下大遲復上髙邱也</hi>人<lb/>
之有所推也是故善用兵者勢如決積水於千仞之隄<lb/>
<pb n="KR3j0010_WYG_015-18a"/>
若轉貟石於萬丈之谿天下見吾兵之必用也則孰敢<lb/>
與我戰者故百人之必死也賢於萬人之必北也况以<lb/>
三軍之衆赴水火而不還踵乎雖誂<hi>吊</hi>合刃於天下誰<lb/>
敢在於上者<hi>誂卒也雖卒然合與天下爭人誰敢在其上者</hi>所謂天數者左青<lb/>
龍右白虎前朱雀後𤣥武<hi>角亢為青龍參井為白虎星張為朱雀斗牛為𤣥武用兵</hi>
<hi>者右參井左角亢背斗牛鄉星張此順北斗之銓衡也</hi>所謂地利者後生而前死<lb/>
左牡而右牝<hi>髙者為生下者為死邱陵為牡谿谷為牝</hi>所謂人事者慶賞信<lb/>
而刑罰必動静時舉錯疾此世傳之所以為儀表者固<lb/>
<pb n="KR3j0010_WYG_015-18b"/>
也然而非所以生儀表者因時而變化者也是故處於<lb/>
堂上之隂而知日月之次序見瓶中之氷而知天下之<lb/>
寒暑夫物之所以相形者微唯聖人達其至故鼓不與<lb/>
於五音而為五音主水不與於五味而為五味調將軍<lb/>
不與於五官之事而為五官督故能調五音者不與五<lb/>
音者也能調五味者不與五味者也能治五官之事者<lb/>
不可揆度者也是故將軍之心滔滔如春<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>壙</hi>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>如夏<lb/>
湫<hi>啾</hi>漻<hi>遼/</hi>如秋典凝如冬<hi>典常凝正也常正於冬也</hi>因形而與之化<lb/>
<pb n="KR3j0010_WYG_015-19a"/>
隨時而與之移夫景不為曲物直響不為清音濁觀彼<lb/>
之所以來各以其勝應之是故扶義而動推理而行掩<lb/>
節而㫁割<hi>掩覆也覆其節制斷割也</hi>因資而成功使彼知吾所出而<lb/>
不知吾所入知吾所舉而不知吾所集始如狐狸彼故<lb/>
輕來合如兕虎敵故奔走夫飛鳥之摯也俛其首猛獸<lb/>
之攫也匿其爪虎豹不外其爪而噬不見齒故用兵之<lb/>
道示之以柔而迎之以剛示之以弱而乗之以强為之<lb/>
以歙而應之以張將欲西而示之以東先忤而後合前<lb/>
<pb n="KR3j0010_WYG_015-19b"/>
㝠而後明若鬼之無迹若水之無創故所鄉非所之也<lb/>
所見非所謀也舉措動静莫能識也若雷之擊不可為<lb/>
備所用不復故勝可百全與𤣥明通莫知其門是謂至<lb/>
神兵之所以强者民也民之所以必死者義也義之所<lb/>
以能行者威也是故合之以文齊之以武是謂必取威<lb/>
儀並行是謂至强夫人之所樂者生也而所憎者死也<lb/>
然而髙城深池矢石若雨平原廣澤白刃交接而卒爭<lb/>
先合者彼非輕死而樂傷也為其賞信而罰明也是故<lb/>
<pb n="KR3j0010_WYG_015-20a"/>
上視下如子則下視上如父上視下如弟則下視上如<lb/>
兄上視下如子則必正四海下視上如父則必正天下<lb/>
上親下如弟則不難為之死下事上如兄則不難為之<lb/>
亡是故父子兄弟之冦不可與鬬者積恩先施也故四<lb/>
馬不調造父不能以致逺弓矢不調羿不能以必中君<lb/>
臣乖心則孫子不能以應敵<hi>孫子名武吳王闔閭之將軍也</hi>是故内修<lb/>
其政以積其徳外塞其醜以服其威察其勞逸以知其<lb/>
飽饑故戰日有期視死若歸故將必與卒同甘苦俟饑<lb/>
<pb n="KR3j0010_WYG_015-20b"/>
寒故其死可得而盡也故古之善將者必以其身先之<lb/>
暑不張蓋寒不被裘所以程寒暑也險隘不乗上陵必<lb/>
下所以齊勞佚也軍食熟然後敢食軍井通然後敢飲<lb/>
所以同饑渴也合戰必立矣射之所及以共安危也故<lb/>
良將之用兵也常以積徳擊積怨以積愛擊積憎何故<lb/>
而不勝主之所求於民者二求民為之勞也欲民為之<lb/>
死也民之所望於主者三饑者能食之勞者能息之有<lb/>
功者能徳之民以償其二積而上失其三望國雖大人<lb/>
<pb n="KR3j0010_WYG_015-21a"/>
雖衆兵猶且弱也若苦者必得其樂勞者必得其利斬<lb/>
首之功必全死事之後必賞<hi>死事以軍事死賞其後子孫也</hi>四者既信<lb/>
於民矣主雖射雲中之鳥而釣深淵之魚彈琴瑟聲鍾<lb/>
竽敦六博<hi>敦者致也</hi>投髙壺兵猶且强令猶且行也是故上<lb/>
足仰則下可用也徳足慕則威可立也將者必有三隧<lb/>
四義五行十守所謂三隧者上知天道下習地形中察<lb/>
人情<hi>凡此三事者人所從蹊隧者也</hi>所謂四義者便國不負兵<hi>負程也</hi>為<lb/>
主不顧身見難不畏死決疑不辟罪所謂五行者柔而<lb/>
<pb n="KR3j0010_WYG_015-21b"/>
不可巻也剛而不可折也仁而不可犯也信而不可欺<lb/>
也勇而不可凌也所謂十守者神清而不可濁也謀逺<lb/>
而不可慕也操固而不可遷也知明而不可蔽也不貪<lb/>
於貨不淫於物不嚂<hi>罕</hi>於辯不推於方不可喜也不可<lb/>
怒也是謂至於窈窈㝠㝠孰知其情發必中詮言必合<lb/>
數動必順時解必中揍<hi>揍理也</hi>通動静之機明開塞之節<lb/>
審舉措之利害若合符節疾如彍<hi>廓</hi>弩勢如發矢一龍<lb/>
一蛇動無常體莫見其所中莫知其所窮攻則不可守<lb/>
<pb n="KR3j0010_WYG_015-22a"/>
守則不可攻蓋聞善用兵者必先修諸己而後求諸人<lb/>
先為不可勝而後求勝修己於人求勝於敵己未能治<lb/>
也而攻人之亂是猶以火救火以水應水也何所能制<lb/>
今使陶人化而為埴則不能成盆盎<hi>陶人化為埴陶人復變為埴土不能</hi>
<hi>化埴土也</hi>工女化而為絲則不能織文錦同莫足以相治也<lb/>
故以異為竒兩爵相與鬬未有死者也鸇鷹至則為之<lb/>
解以其異類也故静為躁竒<hi>有出於人</hi>治為亂竒飽為饑竒佚<lb/>
為勞竒竒正之相應若水火金木之代為雌雄也善用<lb/>
<pb n="KR3j0010_WYG_015-22b"/>
兵者持五殺以應<hi>五殺五行</hi>故能全其勝拙者處五死以貪<lb/>
故動而為人擒兵貴謀之不測也形之隱匿也出於不<lb/>
意不可以設備也謀見則窮形見則制故善用兵者上<lb/>
隠之天下隠之地中隠之人隠之天者無不制也何謂<lb/>
隠之天大寒甚暑疾風暴雨大霧㝠晦因此而為變者<lb/>
也何謂隠之地山陵邱阜林叢險阻可以伏匿而不見<lb/>
形者也何謂隠之人蔽之於前望之於後出竒行陳之<lb/>
間發如雷霆疾如風雨<graphic n="KR2081" url="https://raw.githubusercontent.com/kanripo/KR-Gaiji/master/images/KR2081.png" mimeType="image/png"/>巨旗<hi>搼卷取也</hi>止鳴鼓而出入無<lb/>
<pb n="KR3j0010_WYG_015-23a"/>
形莫知其端緒者也故前後正齊四方如繩出入解續<lb/>
不相越淩翼輕邊利<hi>翼軍之翼之邊而利</hi>或前或後離合聚散不<lb/>
失行伍此善修行陳者也明於竒正賌隂陽刑徳五行<lb/>
望氣候星龜䇿禨祥此善為天道者也設規慮施蔚伏<lb/>
見用水火出珍恠鼓譟軍所以營其耳也曳梢肆柴揚<lb/>
塵起堨<hi>梢小柴也堨埃</hi>所以營其目者此善為詐佯者也錞鉞<lb/>
牢重固植而難恐勢利不能誘死生不能動此善為充<lb/>
榦者也<hi>充盈榦强也</hi>剽疾輕悍勇敢輕敵疾若滅没此善用<lb/>
<pb n="KR3j0010_WYG_015-23b"/>
輕出竒者也相地形處次舍治壁壘審煙斥居髙陵舍<lb/>
出處此善為地形者也因其饑渴凍暍勞倦怠亂恐懼<lb/>
窘步乗之以選卒擊之以宵夜此善因時應變者也易<lb/>
則用車<hi>曷平地也</hi>險則用騎涉水多弓<hi>水中不可用弩故以弓便</hi>隘則用<lb/>
弩<hi>隘可以手弩以為距</hi>晝則多旌夜則多火晦㝠多鼓此善為設<lb/>
施者也凡此八者不可一無也然而非兵之貴者也夫<lb/>
將者必獨見獨知獨見者見人所不見也獨知者知人<lb/>
所不知也見人所不見謂之明知人所不知謂之神神明<lb/>
<pb n="KR3j0010_WYG_015-24a"/>
者先勝者也先勝者守不可攻戰不可勝攻不可守虚<lb/>
實是也上下有隙將吏不相得所持不直卒心積不服<lb/>
<hi>言積怨不服之也</hi>所謂虚也主明將良上下同心氣意俱起所<lb/>
謂實也若以水投火所當者陷所薄者移牢柔不相通<lb/>
而勝相竒者虚實之謂也故善戰者不在少善守者不<lb/>
在小勝在得威敗在失氣夫實則鬬虛則走盛則强衰<lb/>
則北呉王夫差地方二千里帶甲七十萬南與越戰棲<lb/>
之㑹稽北與齊戰破之艾陵西遇晉公擒之黃池<hi>晉公謂平</hi>
<pb n="KR3j0010_WYG_015-24b"/>
<hi>侯也擒之服晉也</hi>此用民氣之實也其後驕溢縱欲拒諌喜諛<lb/>
憢悍遂過<hi>憢勇急也</hi>不可正喻大臣怨懟百姓不附越王選<lb/>
卒三千人擒之于隧因制其虛也夫氣之有虛實也若<lb/>
明之必晦也故勝兵者非常實也敗兵者非常虚也善<lb/>
者能實其民氣以待人之虚也不能者虛其民氣以待<lb/>
人之實也故虛實之氣兵之貴者也凡國有難君自宫<lb/>
召將詔之曰社稷之命在將軍即今國有難願請子將<lb/>
而應之將軍受命乃令祝史太卜齋宿三日之太廟鑽<lb/>
<pb n="KR3j0010_WYG_015-25a"/>
靈龜卜吉日以受鼓旗君入廟門西面而立將入廟門<lb/>
趍至堂下北面而立主親操鉞持頭授將軍其柄曰從<lb/>
此上至天者將軍制之復操斧持頭授將軍其柄曰從<lb/>
此下至淵者將軍制之將已受斧鉞答曰國不可從外<lb/>
治也軍不可從中御也二心不可以事君疑志不可以<lb/>
應敵臣既以受制於前矣鼓旗斧鉞之威臣無還請願<lb/>
君亦以垂一言之命於臣也君若不許臣不敢將君若<lb/>
許之臣辭而行乃爪鬋<hi>鬋爪送終之禮去手足爪</hi>設明衣也<hi>明衣喪衣也在</hi>
<pb n="KR3j0010_WYG_015-25b"/>
<hi>於闇㝠故言明</hi>鑿凶門而出<hi>凶門北出門也將軍之出以喪禮處之以其必死也</hi>乗將軍<lb/>
車載旌旗斧鉞累若不勝其臨敵決戰不顧必死無有<lb/>
二心是故無天於上無地於下無敵於前無主於後進<lb/>
不求名退不避罪唯民是保利合於主國之實也上將<lb/>
之道也如此則智者為之慮勇者為之鬭氣厲青雲疾<lb/>
如馳騖是故兵未交接而敵人恐懼若戰勝敵奔畢受<lb/>
功賞吏遷官益爵祿割地而為調決於封外卒論㫁軍<lb/>
中<hi>言有罪而誅</hi>顧反於國放旗以入斧鉞報畢於君曰軍無<lb/>
<pb n="KR3j0010_WYG_015-26a"/>
後治乃縞素辟舍請罪於君君曰赦之退齊服大勝三<lb/>
年反舍<hi>大勝敵者還三年乃反故舍也</hi>中勝二年下勝期年兵之所加<lb/>
者必無道之國也故能戰勝而不報取地而不反民不<lb/>
疾疫將不夭死五穀豐昌風雨時節戰勝於外福生於<lb/>
内是故名必成而後無餘害矣<lb/>
　<lb/>
　<lb/>
　<lb/>
<pb n="KR3j0010_WYG_015-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淮南鴻烈解卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淮南鴻烈解卷十四</head> <lb/>
    <p>
<pb n="KR3j0010_WYG_014-1a"/>
欽定四庫全書<lb/>
　淮南鴻烈解卷十四<lb/>
　　　　　　　　　　　　　漢　髙誘　注<lb/>
　　詮言訓<hi>詮就也就萬物之指以言其徵事之所謂道之所依也故曰詮言</hi>
洞同天地渾沌為樸未造而成物謂之太一<hi>太一元神總萬物者</hi>
同出於一所為各異有鳥有魚有獸謂之分物方以類<lb/>
别物以羣分性命不同皆形於有隔而不通分而為萬<lb/>
物莫能及宗<hi>謂及己之性宗同於洞同</hi>故動而謂之生死而謂之窮<lb/>
<pb n="KR3j0010_WYG_014-1b"/>
皆為物矣非不物而物物者也物物者亡乎萬物之中<lb/>
<hi>不物之物恍惚虚無物物者造萬物者也此不在萬物之中也</hi>稽古太初人生於無形<lb/>
於有有形而制於物能反其所生若未有形謂之真人<lb/>
真人者未始分於太一者也聖人不以名尸<hi>尸主也</hi>不為<lb/>
謀府不為事任不為智主藏無形行無迹遊無朕<hi>朕兆也</hi>
不為福先不為禍始保於虚無動於不得已欲福者㦯<lb/>
為禍欲利者或離害故無為而寜者失其所以寧則危<lb/>
無事而治者失其所以治則亂星列於天而明故人指<lb/>
<pb n="KR3j0010_WYG_014-2a"/>
之義列於德而見故人視之人之所指動則有章人之<lb/>
所視行則有迹動有章則詞行有迹則議故聖人揜明<lb/>
於不形藏迹於無為王子慶忌死於劍<hi>王子慶忌者呉王僚之弟子闔</hi>
<hi>閭弑僚慶忌勇徤亡在鄭闔閭畏之使要離刺慶忌</hi>羿死於桃棓<hi>棓大杖以桃木為之以擊殺羿</hi>
<hi>由是以來鬼畏桃也棓音捧</hi>子路葅於衛蘇秦死於口人莫不貴其<lb/>
所有而賤其所短然而皆溺其所貴而極其所賤所貴<lb/>
者有形所賤者無朕也故虎豹之彊來射蝯<hi>元</hi>貁<hi>鶴</hi>之<lb/>
捷來措人能貴其所賤賤其所貴可與言至論矣自信<lb/>
<pb n="KR3j0010_WYG_014-2b"/>
者不可以誹譽遷也知足者不可以勢利誘也故通性<lb/>
之情者不務性之所無以為<hi>人性之無以為者不務也</hi>通命之情者<lb/>
不憂命之所無奈何通於道者物莫不足滑其調詹何<lb/>
曰未嘗聞身治而國亂者也未嘗聞身亂而國治者也<lb/>
矩不正不可以為方規不正不可以為員身者事之規<lb/>
矩也未聞枉己而能正人者也原天命治心術理好憎<lb/>
適情性則治道通矣原天命則不惑禍福治心術則不<lb/>
妄喜怒理好憎則不貪無用適情性則欲不過節不惑<lb/>
<pb n="KR3j0010_WYG_014-3a"/>
禍福則動静循理不妄喜怒則賞罰不阿不貪無用則<lb/>
不以欲用害性欲不過節則養性知足凡此四者弗求<lb/>
於外弗假於人反己而得矣天下不可以智為也不可<lb/>
以慧識也不可以事治也不可以仁附也不可以強勝<lb/>
也五者皆人才也德不盛不能成一焉德立則五無殆<lb/>
五見則德無位矣<hi>五事皆見而徳無所立位</hi>故得道則愚者有餘失<lb/>
道則智者不足度水而無游數雖強必沉有游數雖羸<lb/>
必遂又况託於舟航之上乎為治之本務在於安民安<lb/>
<pb n="KR3j0010_WYG_014-3b"/>
民之本在於足用足用之本在於勿奪時勿奪時之本<lb/>
在於省事省事之本在於節欲節欲之本在於反性反<lb/>
性之本在於去載<hi>去浮華載於亡者也</hi>去載則虚虚則平平者道<lb/>
之素也虚者道之舍也能有天下者必不失其國能有<lb/>
其國者必不䘮其家能治其家者必不遺其身能修其<lb/>
身者必不忘其心能原其心者必不虧其性能全其性<lb/>
者必不惑於道故廣成子曰慎守而内周閉而外<hi>廣成子黃</hi>
<hi>帝時人也</hi>多知為敗毋視毋聼抱神以静形將自正不得之<lb/>
<pb n="KR3j0010_WYG_014-4a"/>
己而能知彼者未之有也故易曰括囊无咎无譽能成<lb/>
霸王者必得勝者也能勝敵者必強者也能強者必用<lb/>
人力者也能用人力者必得人心也能得人心者必自<lb/>
得者也能自得者必柔弱也強勝不若己者至於與同<lb/>
則格<hi>言人力能與己力同也己以強加之則戰格也</hi>柔勝出於己者其力不可<lb/>
度故能以衆不勝成大勝者唯聖人能之善游者不學<lb/>
刺舟而便用之勁䈥者不學騎馬而便居之輕天下者<lb/>
身不累於物故能處之太王亶父處邠狄人攻之事之<lb/>
<pb n="KR3j0010_WYG_014-4b"/>
以皮幣珠玉而不聼乃謝耆老而徙岐周百姓携幼扶<lb/>
老而從之遂成國焉推此意四世而有天下不亦冝乎<lb/>
<hi>四世太王王季文王武王</hi>無以天下為者必能治天下者霜雪雨露<lb/>
生殺萬物天無為焉猶之貴天也厭文搔<hi>騷</hi>法<hi>厭持也搔勞也</hi>
治官理民者有司也君無事焉猶尊君也辟地墾草者<lb/>
后稷也決河濬江者禹也聼獄制中者臯陶也有聖名<lb/>
者堯也故得道以御者身雖無能必使能者為己用不<lb/>
得其道伎藝雖多未有益也方船濟乎江有虚舟從一<lb/>
<pb n="KR3j0010_WYG_014-5a"/>
方來觸而覆之雖有忮心必無怨色有一人在其中一<lb/>
謂張之一謂歙之<hi>持舟檝者謂近岸為歙逺岸為張也</hi>再三呼而不應必<lb/>
以醜聲隨其後向不怒而今怒向虚而今實也人能虚<lb/>
己以遊於世孰能訾之釋道而任智者必危棄數而用<lb/>
才者必困有以欲多而亡者未有以無欲而危者也有<lb/>
以欲治而亂者未有以守常而失者也故智不足免患<lb/>
愚不足以至於失寧守其分循其理失之不憂得之不<lb/>
喜故成者非所為也得者非所求也入者有受而無取<lb/>
<pb n="KR3j0010_WYG_014-5b"/>
出者有授而無予因春而生因秋而殺所生者弗德所<lb/>
殺者非怨則幾於道也聖人不為可非之行不憎人之<lb/>
非己也修足譽之德不求人之譽己也不能使禍不至<lb/>
信己之不迎也不能使福必來信己之不攘也<hi>攘却也</hi>禍<lb/>
之至也非其求所至故窮而不憂福之至也非其求所<lb/>
成故通而弗矜<hi>矜自伐其功也</hi>知禍福之制不在於己也故閒<lb/>
居而樂無為而治聖人守其所以有不求其所未得求<lb/>
其所無則所有者亡矣修其所有則所欲者至故用兵<lb/>
<pb n="KR3j0010_WYG_014-6a"/>
者先為不可勝以待敵之可勝也治國者先為不可奪<lb/>
以待敵之可奪也舜修之歴山而海内從化文王修之<lb/>
岐周而天下移風使舜趋天下之利而忘修己之道身<lb/>
猶弗能保何尺地之有故治未固於不亂<hi>治不亂之道尚未牢固也</hi>
而事為治者必危行未固於無非而急求名者必剉也<lb/>
福莫大無禍利莫美不喪動之為物不損則益<hi>動有為也</hi>不<lb/>
成則毁不利則病皆險也<hi>險言危難不可行</hi>道之者危故秦勝<lb/>
乎戎而敗乎殽<hi>秦穆公勝西戎為晉所敗於殽</hi>楚勝乎諸夏而敗乎栢<lb/>
<pb n="KR3j0010_WYG_014-6b"/>
莒<hi>楚昭王服諸夏而呉敗之栢莒莒春秋作舉</hi>故道不可以勸而就利者而<lb/>
可以寧避害者故常無禍不常有福常無罪不常有功<lb/>
聖人無思慮無設儲來者弗迎去者弗將<hi>將送也</hi>人雖東<lb/>
西南北獨立中央故處衆枉之中不失其直天下皆流<lb/>
獨不離其壇域故不為善不避醜遵天之道不為始不<lb/>
專己循天之理不豫謀不棄時與天為期不求得不辭<lb/>
福從天之則不求所無不失所得内無旁禍外無旁福<lb/>
禍福不生安有人賊為善則觀<hi>衆人之所觀也</hi>為不善則議觀<lb/>
<pb n="KR3j0010_WYG_014-7a"/>
則生貴議則生患故道術不可以進而求名而可以退<lb/>
而修身不可以得利而可以離害故聖人不以行求名<lb/>
不以智見譽法修自然己無所與慮不勝數行不勝德<lb/>
事不勝道為者有不成求者有不得人有窮而道無不<lb/>
通與道争則㐫故詩曰弗識弗知順帝之則有智而無<lb/>
為與無智者同道有能而無事與無能者同德其智也<lb/>
告之者至然後覺其動也使之者至然後覺其為也有<lb/>
智若無智有能若無能道理為正也故功蓋天下不施<lb/>
<pb n="KR3j0010_WYG_014-7b"/>
其美澤及後世不有其名道理通而人偽滅也名與道<lb/>
不兩明人受名則道不用道勝人則名息矣道與人競<lb/>
長章人者息道者也<hi>章明也息止也</hi>人章道息則危不逺矣故<lb/>
世有聖名則衰之日至矣欲尸名者必為善欲為善者<lb/>
必生事事生則釋公而就私貨數而任己欲見譽於為<lb/>
善而立名於為質則治不修故而事不須時治不修故<lb/>
則多責事不須時則無功責多功鮮無以塞之則妄發<lb/>
而邀當妄為而要中功之成也不足以更責<hi>更償也</hi>事之<lb/>
<pb n="KR3j0010_WYG_014-8a"/>
敗也不足以弊身故重為善若重為非而幾於道矣天<lb/>
下非無信士也臨貨分財必探籌而定分<hi>探籌捉籌也</hi>以為<lb/>
有心者之於平不若無心者也天下非無亷士也然而<lb/>
守重寳者必關户而全封以為有欲者之於亷不若無<lb/>
欲者也人舉其疵則怨人<hi>舉說己之疵則怨之</hi>鑑見其醜則善鑑<lb/>
<hi>鑑鏡也鐃見人之好醜以為善鏡也</hi>人能接物而不與己焉則免於累矣<lb/>
<hi>而不與己若鏡人形而不有好憎也</hi>公孫龍粲於辭而貿名<hi>公孫龍以白馬非馬氷不</hi>
<hi>寒炭不熱為諭故曰貿也</hi>鄧析巧辯而亂法<hi>鄧析教鄭人以訟訟不倛回子産誅之也</hi>蘇<lb/>
<pb n="KR3j0010_WYG_014-8b"/>
秦善說而亡國由其道則善無章修其理則巧無名故<lb/>
以巧闘力者始於陽常卒於陰<hi>言知巧之所施始之於陽善終於陰惡也</hi>以<lb/>
慧治國者始於治常卒於亂使水流下孰弗能治激而<lb/>
上之非巧不能故文勝則質揜邪巧則正塞之也德可<lb/>
以自修而不可以使人暴道可以自治而不可以使人<lb/>
亂雖有聖賢之寳不遇暴亂之世可以全身而未可以<lb/>
霸王也湯武之王也遇桀紂之暴也桀紂非以湯武之<lb/>
賢暴也湯武遭桀紂之暴而王也故雖賢王必待遇遇<lb/>
<pb n="KR3j0010_WYG_014-9a"/>
者能遭於時而得之也非智能所求而成也君子修行<lb/>
而使善無名布施而使仁無章故士行善而不知善之<lb/>
所由來民贍利而不知利之所由出故無為而自治善<lb/>
有章則士争名利有本則民争功二争者生雖有賢者<lb/>
弗能治故聖人揜跡於為善而息名於為仁也外交而<lb/>
為援事大而為安不若内治而待時凡事人者非以寳<lb/>
幣必以卑辭事以玉帛則貨殫而欲不饜卑體婉辭則<lb/>
諭說而交不結約束誓盟則約定而反無日<hi>反背叛也</hi>雖割<lb/>
<pb n="KR3j0010_WYG_014-9b"/>
國之錙錘以事人<hi>六兩曰錙倍錙曰錘</hi>而無自恃之道不足以為<lb/>
全若誠外釋交之䇿而慎修其境内之事盡其地力以<lb/>
多其積厲其民死以牢其城上下一心君臣同志與之<lb/>
守社稷斆死而民弗離則為名者不伐無罪而為利者<lb/>
不攻難勝此必全之道也民有道所同道有法所同守<lb/>
為義之不能相固威之不能相必也故立君以一民君<lb/>
執一則治無常則亂君道者非所以為也所以無為也<lb/>
何謂無為智者不以位為事勇者不以位為暴仁者不<lb/>
<pb n="KR3j0010_WYG_014-10a"/>
以位為患可謂無為矣夫無為則得於一也一也者萬<lb/>
物之本也無敵之道也凡人之性少則猖狂壯則暴強<lb/>
老則好利一身之身既數變矣又况君數易法國數<lb/>
易君人以其位通其好憎下之徑衢不可勝理故君失<lb/>
一則亂甚於無君之時故詩曰不愆不㤀率由舊章此<lb/>
之謂也君好智則倍時而任己棄數而用慮天下之物<lb/>
博而智淺以淺贍博未有能者也獨任其智失必多矣<lb/>
故好智窮術也好勇則輕敵而簡備自偩<hi>負</hi>而辭助<hi>自負</hi>
<pb n="KR3j0010_WYG_014-10b"/>
<hi>自恃也辭助不受傍人之助也</hi>一人之力以圍強敵不杖衆多而專用<lb/>
身才必不堪也故好勇危術也好與則無定分上之分<lb/>
不定則下之望無止若多賦歛實府庫則與民為讐少<lb/>
取多與數未之有也故好與來怨之道也仁智勇力人<lb/>
之美才也而莫足以治天下由此觀之賢能之不足任<lb/>
也而道術之可修明矣聖人勝心<hi>心者欲之所生也聖人止欲故勝其心而</hi>
<hi>以百姓為心也</hi>衆人勝欲<hi>心欲之而能勝止也</hi>君子行正氣小人行邪氣<lb/>
内便於性外合於義循理而動不繫於物者正氣也推<lb/>
<pb n="KR3j0010_WYG_014-11a"/>
於滋味淫於聲色發於喜怒不顧後患者邪氣也邪與<lb/>
正相傷欲與性相害不可兩立一植一廢故聖人損欲<lb/>
而從事於性目好色耳好聲口好味接而說之不知利<lb/>
害嗜慾也食之不寧於體聼之不合於道視之不便於<lb/>
性三宫交争<hi>三宫三關謂食視聼也</hi>以義為制者心也割痤疽非<lb/>
不痛也飲毒藥非不苦也然而為之者便於身也渇而<lb/>
飲水非不快也饑而大飱非不贍也然而弗為者害於<lb/>
性也此四者耳目鼻口不知所取去心為之制各得其<lb/>
<pb n="KR3j0010_WYG_014-11b"/>
所由是觀之欲之不可勝明矣凡治身養性節寢處適<lb/>
飲食和喜怒便動静使在己者得而邪氣因而不生豈<lb/>
若憂瘕疵之與痤疽之發而豫備之哉夫函牛之鼎沸<lb/>
而蝇蚋弗敢入<hi>函牛受一牛之鼎也</hi>崑山之玉瑱<hi>崑山崑崙也瑱式也</hi>而塵<lb/>
垢弗能汚也聖人無去之心而心無醜無取之美而美<lb/>
不失故祭祀思親不求福饗賔修敬不思德唯弗求者<lb/>
能有之<hi>言不求而所求至也</hi>處尊位者以有公道而無私說故稱<lb/>
尊焉不稱賢也有大地者以有常術而無鈐<hi>寒</hi>謀故稱<lb/>
<pb n="KR3j0010_WYG_014-12a"/>
平焉不稱智也内無暴事以離怨於百姓外無賢行以<lb/>
見忌於諸侯上下之禮襲而不離而為論者莫然不見<lb/>
所觀焉此所謂藏無形者非藏無形孰能形<hi>形形而言之筮見也</hi>
三代之所道者因也故禹決江河因水也后稷播種樹<lb/>
穀因地也湯武平暴亂因時也故天下可得而不可取<lb/>
也霸王可受而不可求也在智則人與之訟在力則人<lb/>
與之争未有使人無智者有使人不能用其智於己者<lb/>
也未有使人無力者有使人不能施其力於己者也<hi>言己</hi>
<pb n="KR3j0010_WYG_014-12b"/>
<hi>不能使人無智力但能使人不以智力加於己</hi>此兩者常在久見故君賢不見<lb/>
諸侯不備不肖不見則百姓不怨百姓不怨則民用可<lb/>
得諸侯弗備則天下之時可承<hi>若湯武承桀紂而起</hi>事所與衆同<lb/>
也功所與時成也聖人無焉故老子曰虎無所措其爪<lb/>
兕無所措其角蓋謂此也鼓不滅於聲故能有聲鏡不<lb/>
没於形故能有形金石有聲弗叩弗鳴管簫有音弗吹<lb/>
無聲聖人内藏不為物先倡事來而制物至而應飾其<lb/>
外者傷其内失其情者害其神見其文者蔽其質無湏<lb/>
<pb n="KR3j0010_WYG_014-13a"/>
臾㤀為質者必困於性<hi>常思為質不修自然則性困也</hi>百歩之中不㤀<lb/>
其容者必累其形故羽翼美者傷骨骸<hi>鵠鷹一舉千里則形如塵芳以</hi>
<hi>其翮美也</hi>枝葉美者害根莖能兩美者天下無之也天有明<lb/>
不憂民之晦也百姓穿户鑿牖自取照焉地有財不憂<lb/>
民之貧也百姓伐木芟草自取富焉至德道者若邱山<lb/>
嵬然不動行者以為期也<hi>行道之人指以為期</hi>直己而足物<hi>巳山也言</hi>
<hi>山特自生萬物以足百姓不為百姓故生之也</hi>不為人贛用之者亦不受其德<lb/>
故寧而能久天地無予也故無奪也日月無德也故無<lb/>
<pb n="KR3j0010_WYG_014-13b"/>
怨也喜得者必多怨喜予者必喜奪唯滅迹於無為而<lb/>
隨天地自然者唯能勝理<hi>理事理情欲也</hi>而為受名名興則道<lb/>
行道行則人無位矣故譽生則毁隨之善見則怨從之<lb/>
利則為害始福則為禍先唯不求利者為無害唯不求<lb/>
福者為無禍侯而求霸者必失其侯霸而求王者必喪<lb/>
其霸故國以全為常霸王其寄也身以生為常富貴其<lb/>
寄也能不以天下傷其國而不以國害其身者為可以<lb/>
託天下也<hi>言不貪天下之利故可以天下託也</hi>不知道者釋其所巳有而<lb/>
<pb n="KR3j0010_WYG_014-14a"/>
求其所未得也苦心愁慮以行曲故福至則喜禍至則<lb/>
怖<hi>布</hi>神勞於謀智遽於事禍福萌生終身不悔己之所<lb/>
生乃反愁人<hi>禍福皆生於己非旁人也</hi>不喜則憂中未甞平持無所<lb/>
監謂之狂生<hi>持無所監所監者非𤣥德故為狂生</hi>人主好仁則無功者賞<lb/>
有罪者釋好刑則有功者廢無罪者誅及無好者誅而<lb/>
無怨施而不德放凖循䋲身無與事若天若地何不覆<lb/>
載故合而舍之者君也制而誅之者法也民己受誅怨<lb/>
無所滅謂之道道勝則人無事矣聖人無屈竒之服<hi>屈短</hi>
<pb n="KR3j0010_WYG_014-14b"/>
<hi>竒長也服之不裹身之災也</hi>無瑰異之行服不視<hi>其所服衆不觀視也</hi>行不觀<lb/>
言不議通而不華窮而不懾榮而不顯隐而不窮異而<lb/>
不見怪容而與衆同無以名之此之謂大通升降揖讓<lb/>
趋翔周遊不得已而為也非性所有於身情無符檢<hi>情無</hi>
<hi>符檢非所樂也</hi>行所不得已之事<hi>揖讓者不得已而為</hi>而不解構耳豈加<lb/>
故為哉<hi>豈故者遭時宜而制禮非故為也</hi>故不得已而歌者不事為悲<lb/>
不得已而舞者不矜為麗歌舞而不事為悲麗者皆無<lb/>
有根心者<hi>中無根心強為悲麗</hi>善博者不欲牟<hi>博其棊不傷為之也</hi>不恐不<lb/>
<pb n="KR3j0010_WYG_014-15a"/>
勝平心定意捉得其齊<hi>齊得其適也</hi>行由其理雖不必勝得<lb/>
籌必多何則勝在於數不在於欲<hi>欲勝也</hi>駎<hi>呪</hi>者不貧最<lb/>
先<hi>駎競驅也</hi>不恐獨後緩急調乎手御心調乎馬雖不能必<lb/>
先哉馬力必盡矣何則先在於數而不在於欲也是故<lb/>
滅欲則數勝棄智則道立矣賈多端則貧工多技則窮<lb/>
心不一也故木之大者害其條水之大者害其深有智<lb/>
而無術雖鑚之不通<hi>雖有智慧鑚之彌牢無術不能達也</hi>有百技而無一<lb/>
道雖得之弗能守故詩曰淑人君子其儀一也其儀一<lb/>
<pb n="KR3j0010_WYG_014-15b"/>
也心如結也君子其結於一乎舜彈五絃之琴而歌南<lb/>
風之詩以治天下<hi>古琴五絃至周有七律増為七絃也南風愷樂之風</hi>周公殽臑<lb/>
<hi>如</hi>不收於前<hi>臑前肩之美也</hi>鍾鼓不解於縣以輔成王而海内<lb/>
平匹夫百畮一守<hi>百畮之田一夫一婦守也</hi>不遑啓處<hi>遑暇啓閒也</hi>無所<lb/>
移之也以一人兼聼天下日有餘而治不足使人為之<lb/>
也處尊位者如尸守官者如祝宰尸雖能剥狗燒彘弗<lb/>
為也弗能無虧<hi>尸不能治狗事不虧也</hi>爼豆之列次黍稷之先後<lb/>
雖知弗教也弗能無害也不能祝者不可以為祝無害<lb/>
<pb n="KR3j0010_WYG_014-16a"/>
於為尸不能御者不可以為僕無害於為佐故位愈尊而<lb/>
身愈佚身愈大而事愈少譬如張琴小絃雖急大絃必<lb/>
緩無為者道之體也執後者道之容也無為制有為術<lb/>
也執後之制先數也放於術則強審於數則寧今與人<lb/>
卞氏之璧未受者先也求而致之雖怨不逆者後也三<lb/>
人同舍二人相争争者各自以為直不能相聼一人雖<lb/>
愚必從旁而決之非以智不争也兩人相鬪一羸在側<lb/>
<hi>羸劣人也</hi>助一人則勝救一人則免鬪者雖強必制一羸非<lb/>
<pb n="KR3j0010_WYG_014-16b"/>
以勇也以不鬪也由此觀之後之制先静之勝躁數也<lb/>
倍道棄數以求茍遇變常易故以知要遮過則自非中<lb/>
則以為候闇行繆改終身不寤此之謂狂有禍則詘有<lb/>
福則嬴有過則悔有功則矜遂不知反此謂狂人貟之<lb/>
中規方之中矩行成獸<hi>有謂古禮執羔麋鹿取其跪乳羣而不黨</hi>止成文<hi>文謂</hi>
<hi>威儀文采</hi>可以將少而不可以將衆蓼菜成行<hi>蓼菜小皆有行列也</hi>瓶<lb/>
甌有堤<hi>堤瓶甌下安也</hi>量粟而舂數米而炊可以治家而不可<lb/>
以治國滌杯而食洗爵而飲浣而後饋<hi>饋進食也</hi>可以養家<lb/>
<pb n="KR3j0010_WYG_014-17a"/>
老而不可以饗三軍非易不可以治大非簡不可以合<lb/>
衆大樂必易大禮必簡易故能天簡故能地大樂無怨<lb/>
大禮不責四海之内莫不繫統故能帝也心有憂者筐<lb/>
牀衽席弗能安也<hi>社柔弱也</hi>菰飯犓牛弗能甘也<hi>菰凋胡也</hi>琴瑟<lb/>
鳴竽弗能樂也患解憂除然後食甘寢寧居安游樂由<lb/>
是觀之生有以樂也死有以哀也今務益性之所不能<lb/>
樂而以害性之所以樂故雖富有天下貴為天子而不<lb/>
免為哀之人凡人之性樂恬而憎憫<hi>憫憂也</hi>樂佚而憎勞<lb/>
<pb n="KR3j0010_WYG_014-17b"/>
心常無欲可謂恬矣形常無事可謂佚矣逰心於恬舍<lb/>
形於佚以俟天命自樂於内無急於外雖天下之大不<lb/>
足以易其一槩日月廋而無溉於志<hi>廋隐也溉灌也己自隐藏不以他欲</hi>
<hi>灌其志也</hi>故雖賤如貴雖貧如富大道無形大仁無親大辯<lb/>
無聲大亷不嗛大勇不矜五者無棄而幾鄉方矣<hi>方道也庻</hi>
<hi>幾鄉於道也</hi>軍多令則亂酒多約則辯亂則降北辯則相賊<lb/>
故始於都者常大於鄙始於樂者常大於悲其作始簡<lb/>
者其終木必調今有美酒嘉肴以相饗卑體婉辭以接<lb/>
<pb n="KR3j0010_WYG_014-18a"/>
之欲以合歡争盈爵之間反生鬪<hi>爵所以飲争滿不滿之間</hi>鬪而相<lb/>
傷三族結怨反其所憎此酒之敗也詩之失僻<hi>詩者衰世之風</hi>
<hi>也故邪而以之正小人失其正則入於僻</hi>樂之失刺<hi>鄉飲酒之樂歌鹿鳴鹿鳴之作君有酒肴不召</hi>
<hi>其臣臣怨而刺上者非也</hi>禮之失責<hi>禮無往不復有施於人則責之</hi>徵音非無羽聲<lb/>
也羽音非無徵聲也五音莫不有聲而以徵羽定名者<lb/>
以勝者也<hi>徵音之中有羽聲而以徵音名之者羽音徵以著言者也</hi>故仁義智勇聖<lb/>
人之所備有也然而皆立一名者<hi>立一名謂仁義智勇兼以聖人之言</hi>言<lb/>
其大者也陽氣起於東北盡於西南陰氣起於西南盡<lb/>
<pb n="KR3j0010_WYG_014-18b"/>
於東北陰陽之始皆調適相似日長其類以侵相逺<hi>言陽</hi>
<hi>氣自大寒日月長温以致大熱與大寒相逮也</hi>或熱焦沙或寒凝水故聖人謹<lb/>
慎其所積水出於山而入於海稼生於野而藏於廩見<lb/>
所始則知終矣席之先雚蕈<hi>席之先所從生出於雚與蕈葦也</hi>樽之上<lb/>
𤣥樽<hi>樽酒器所尊者𤣥水</hi>爼之先生魚<hi>祭爼上肴/以生魚也</hi>豆之先㤗羮<hi>木豆</hi>
<hi>謂之豆泰羮大羮不調五味也</hi>此皆不快於耳目不適於口腹而先王<lb/>
貴之<hi>貴之所祭宗廟也</hi>先本而後末聖人之接物千變萬軫必<lb/>
有不化而應化者夫寒之與煖相反大寒地坼氷凝火<lb/>
<pb n="KR3j0010_WYG_014-19a"/>
弗為衰其暑大熱鑠石流金火弗為益其烈寒暑之變<lb/>
無損益於己質有之也<hi>言人質不可變於大</hi>聖常後而不先常應<lb/>
而不唱不進而求不退而讓隨時三年時去我先去時<lb/>
三年時在我後無去無就中立其所天道無親唯德是<lb/>
與有道者不失時與人<hi>失時失其時非失其時以與人</hi>無道者失於時<lb/>
而取人直己而待命之去不可迎而反也要遮而求合<lb/>
時之去不可追而援也故不曰我無以為而天下逺不<lb/>
曰我不欲而天下不至古之存己者樂德而㤀賤故名<lb/>
<pb n="KR3j0010_WYG_014-19b"/>
不動志<hi>不以名移志也</hi>樂道而忘貧故利不動心名利充天下<lb/>
不足以概志故廉而能樂静而能澹故其身治者可與言<lb/>
道矣自身以上至於荒芒亦逺矣<hi>身以上從己生以前至於荒芒荒芒上古</hi>
<hi>時也故逺</hi>自死而天地無窮亦滔矣<hi>從己身死之從至天地無窮滔曼長也</hi>以<lb/>
數雜之夀<hi>雜匝也人生子從子至亥為一匝也</hi>憂天下之亂猶憂河水之<lb/>
少泣而益之也龜三千嵗<hi>龜吐故内新故夀三千嵗</hi>浮游不過三日<lb/>
<hi>浮游渠畧也生三日死</hi>以浮游而為龜憂養生之具人必笑之矣<lb/>
故不憂天下之亂而樂其身之治者可與言道矣君子<lb/>
<pb n="KR3j0010_WYG_014-20a"/>
為善不能使富必來不為非而不能使禍無至福之至<lb/>
也非其所求故不伐其功禍之來也非其所生故不悔<lb/>
其行内修極而横禍至者皆天也非人也故中心常恬<lb/>
漠累積其德狗吠而不驚自信其情故知道者不惑知<lb/>
命者不憂萬乗之主塟其骸於曠野之中祀其鬼神於<lb/>
明堂之上<hi>廟之中謂之明堂也</hi>神貴於形也<hi>以人神在堂而形骸在野</hi>故神制<lb/>
則形從<hi>神制謂情也情欲使不作也而形體從心以合</hi>形勝則神窮<hi>形勝謂人體躁動勝</hi>
<hi>其精神神窮而去也</hi>聰明雖用必反諸神<hi>聰明雖用於内以守明神安而身全</hi>謂之<lb/>
<pb n="KR3j0010_WYG_014-20b"/>
太沖<hi>沖調也</hi>
　<lb/>
　<lb/>
　<lb/>
　<lb/>
　<lb/>
　<lb/>
　淮南鴻烈解卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淮南鴻烈解卷十一</head> <lb/>
    <p>
<pb n="KR3j0010_WYG_011-1a"/>
欽定四庫全書<lb/>
　淮南鴻烈解卷十一<lb/>
　　　　　　　　　　　　　漢　髙誘　注<lb/>
　　齊俗訓<hi>齊一也四宇之風世之衆理皆混其俗令為一道也故曰齊俗</hi>
率性而行謂之道得其天性謂之德性失然後貴仁道<lb/>
失然後貴義是故仁義立而道德遷矣禮義飾則純樸<lb/>
散矣是非形則百性眩矣珠玉尊則天下爭矣凡此四<lb/>
者衰世之造也末世之用也夫禮者所以别尊卑異貴<lb/>
<pb n="KR3j0010_WYG_011-1b"/>
賤義者所以合君臣父子兄弟夫妻朋友之際也今世<lb/>
之為禮者恭敬而忮<hi>忮害也音寘</hi>為義者布施而德君臣以<lb/>
相非骨肉以生怨則失禮義之本也故搆而多責<hi>搆謂以權</hi>
<hi>相交權盡而交䟽搆搆然也</hi>夫水積則生相食之魚土積則生自宂<lb/>
之獸禮義飾則生偽匿之本夫吹灰而欲無眯渉水而<lb/>
欲無濡不可得也古者民童蒙不知東西貎不羡乎情<lb/>
而言不溢乎行其衣致煖而無文其兵戈銖而無刄<hi>楚人</hi>
<hi>謂刄頓為銖</hi>其歌樂而無轉其哭哀而無聲鑿井而飲耕田<lb/>
<pb n="KR3j0010_WYG_011-2a"/>
而食無所施其美亦不求得親戚不相毁譽朋友不相<lb/>
怨德及至禮義之生貨財之貴而詐偽萌興非譽相紛<lb/>
怨德並行於是乃有曾參孝己之美而生盗跖莊蹻之<lb/>
邪故有大路龍旂羽葢垂緌<hi>大路天子車也龍旂龍旗</hi>結駟連騎則<lb/>
必有穿窬柎揵抽箕踰備之姦<hi>抽握也備後垣也</hi>有詭文繁繡<lb/>
弱緆<hi>錫</hi>羅紈<hi>弱緆細布也/羅縠紈素也</hi>必有菅屩跐<hi>此</hi>踦裋褐不完<lb/>
者<hi>菅茅也跐偶也踦適也楚人謂𫀆為裋褐大布</hi>故高下之相傾也短脩之相<lb/>
形也亦明矣夫蝦蟇為鶉<hi>鶉䳺也</hi>水蠆為<graphic n="KR2652" url="https://raw.githubusercontent.com/kanripo/KR-Gaiji/master/images/KR2652.png" mimeType="image/png"/>
                    <hi>予/</hi>莣<hi>青蛉也音務</hi>
<pb n="KR3j0010_WYG_011-2b"/>
皆生非其類唯聖人知其化<hi>其化自隂入陽從陽入隂</hi>夫胡人見黂<lb/>
<hi>黂麻子也黂音蜚</hi>不知其可以為布也越人見毳不知其可以<lb/>
為旃也故不通於物者難與言化昔太公望周公旦受<lb/>
封而相見太公望問周公曰何以治魯周公曰尊尊親<lb/>
親太公曰魯從此弱矣<hi>尊尊親親仁者弱也</hi>周公問太公曰何以<lb/>
治齊太公曰舉賢而上功周公曰後世必有劫殺之君<lb/>
<hi>舉賢上功則民競故劫殺</hi>其後齊日以大至於霸二十四世而田氏<lb/>
代之<hi>齊臣田氏奪其君位代之</hi>魯日以削至三十二世而亡<hi>魯禄去公室至</hi>
<pb n="KR3j0010_WYG_011-3a"/>
<hi>楚考烈王㓕之</hi>故易曰履霜堅氷至聖人之見終始微言故糟<lb/>
邱生乎象<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>紂為長夜之飲積糟成邱者起於象<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音著</hi>炮烙生乎熱升<hi>庖人</hi>
<hi>進羮於紂熱以為惡以熱升殺之趙國升可以殺人故起炮烙</hi>子路撜<hi>蒸</hi>溺而受牛謝<lb/>
<hi>撜舉也升出溺人主謝以牛也</hi>孔子曰魯國必好救人於患子贛贖人<lb/>
而不受金於府<hi>魯國之法贖人於他國者受金於府</hi>孔子曰魯國不復贖<lb/>
人矣子路受而勸德子贛讓而止善孔子之明以小知<lb/>
大以近知逺通於論者也由此觀之廉有所在而不可<lb/>
公行也故行齊於俗可隨也事周於能易為也矜偽以<lb/>
<pb n="KR3j0010_WYG_011-3b"/>
惑世伉行以違衆聖人不以為民俗廣厦闊屋連闥通<lb/>
房人之所安也鳥入之而憂高山險阻深林叢薄虎豹<lb/>
之所樂也人入之而畏川谷通原積水重泉黿鼉之所<lb/>
便也人入之而死咸池承雲<hi>皆黄帝樂</hi>九韶<hi>舜/樂</hi>六英<hi>帝顓頊樂</hi>人<lb/>
之所樂也鳥獸聞之而驚深谿峭岸峻木尋枝猨狖之<lb/>
所樂也人上之而慄形殊性詭所以為樂者乃所以為<lb/>
哀所以為安者乃所以為危也乃至天地之所覆載日<lb/>
月之所照誋<hi>告</hi>使各便其性安其居處其宜為其能故<lb/>
<pb n="KR3j0010_WYG_011-4a"/>
愚者有所修智者有所不足柱不可以摘<hi>的</hi>齒筐不可<lb/>
以持屋<hi>筐小篚也</hi>馬不可以服重牛不可以追速鈆<hi>言</hi>不可<lb/>
以為刀銅不可以為弩鐡不可以為舟木不可以為釜<lb/>
各用之於其所適施之於其所宜卽萬物一齊而無由<lb/>
相過夫明鏡便於照形其於以函食不如簞犧牛粹毛<lb/>
冝於廟牲其於以致雨不若黒蜧<hi>黒蜧神蛇也潜於神淵葢能興雲雨蜧音</hi>
<hi>戾</hi>由此觀之物無貴賤因其所貴而貴之物無不貴也<lb/>
因其所賤而賤之物無不賤也夫玉璞不猒厚角䚩<hi>矯</hi>
<pb n="KR3j0010_WYG_011-4b"/>
不猒薄<hi>角䚩刀劒兩間之覆角也</hi>漆不猒黒粉不猒白此四者相反<lb/>
也所急則均其用一也今之裘與蓑孰急見雨則裘不<lb/>
用升堂則蓑不御此代為常者也譬若舟車楯肆窮廬<lb/>
故有所宜也<hi>水宜舟陸地宜車沙地宜肆泥地宜楯草野宜窮廬</hi>故老子曰不上<lb/>
賢者言不致魚於木沉鳥於淵<hi>物各因其宜故不須用賢</hi>故堯之治<lb/>
天下也舜為司徒契為司馬禹為司空后稷為大田師<lb/>
奚仲為工其導萬民也水處者漁山處者木谷處者牧<lb/>
陸處者農地宜其事事宜其械械宜其用用宜其人澤<lb/>
<pb n="KR3j0010_WYG_011-5a"/>
皐織網陵阪耕田得以所有易所無以所工易所拙是<lb/>
故離叛者寡而聽從者衆譬若播棊丸於地貟者走澤<lb/>
方者處髙各從其所安夫有何上下焉若風之遇簫<hi>簫籟</hi>
<hi>也</hi>忽然感之各以清濁應矣夫猨狖得茂木不舎而宂<lb/>
狟<hi>桓</hi>狢得埵<hi>朶/</hi>防弗去而縁<hi>狟狟豚也埵水埒也防隄也</hi>物莫避其<lb/>
所利而就其所害是故隣國相望雞狗之音相聞而足<lb/>
迹不接諸侯之境車軌不結千里之外者皆各得其所<lb/>
安故亂國若盛治國若虚亡國若不足存國若有餘虚<lb/>
<pb n="KR3j0010_WYG_011-5b"/>
者非無人也皆守其職也盛者非多人也皆徼於末也<lb/>
有餘者非多財也欲節事寡也不足者非無貨也民躁<lb/>
而費多也故先王之法籍非所作也其所因也其禁誅<lb/>
非所為也其所守也凡以物治物者不以物以睦治睦<lb/>
者不以睦以人治人者不以人以君治君者不於君以<lb/>
欲治欲者不於欲以性治性者不於性以德治德者不<lb/>
以德以道原人之性蕪穢而不得清明者物或堁也<hi>堁坋</hi>
<hi>塵也</hi>羌氐僰翟嬰兒生皆同聲<hi>羌東戎氐南夷僰西夷翟北胡也</hi>及其長<lb/>
<pb n="KR3j0010_WYG_011-6a"/>
也雖重象狄騠<hi>象狄騠驛也象傳狄騠之語也</hi>不能通其言教俗殊也<lb/>
今三月嬰兒生而徙國則不能知其故俗由此觀之衣<lb/>
服禮俗者非人之性也所受於外也夫竹之性浮殘以<lb/>
為牒束而投之水則沉失其體也金之性沉託之於舟<lb/>
上則浮勢有所支也夫素之質白染之以湼則黒縑之<lb/>
性黃染之以丹則赤人之性無邪乆湛於俗則易易而<lb/>
忘本合於若性<hi>若性合於他性自若本性也</hi>故日月欲明浮雲葢之<lb/>
河水欲清沙石濊之人性欲平嗜欲害之惟聖人能遺<lb/>
<pb n="KR3j0010_WYG_011-6b"/>
物而反已夫乗舟而惑者不知東西見斗極則寤矣夫<lb/>
性亦人之斗極也以有自見也則不失物之情無以自<lb/>
見則動而惑營譬若隴西之遊愈躁愈沉孔子謂顔回<lb/>
曰吾服汝也忘<hi>孔子謙自謂無知而服回此忘行也</hi>而汝服於我也亦忘<lb/>
雖然汝雖忘乎吾猶有不忘者存孔子知其本也夫縱<lb/>
欲而失性動未嘗正也以治身則危以治國則亂以入<lb/>
軍則破是故不聞道者無以反性故古之聖王能得諸<lb/>
己故令行禁止名傳後世德施四海是故凡將舉事必<lb/>
<pb n="KR3j0010_WYG_011-7a"/>
先平意清神神清意平物乃可正若璽之抑埴<hi>璽印也埴泥也</hi>
正與之正<hi>印正而封亦正</hi>傾與之傾故堯之舉舜也決之於目<lb/>
桓公之取寗戚也斷之於耳而已矣為是釋術數而任<lb/>
耳目其亂必甚矣夫耳目之可以斷也反情性也聽失<lb/>
於誹譽而目淫於采色而欲得事正則難矣夫載哀者<lb/>
聞歌聲而泣載樂者見哭者而笑哀可樂者笑可哀者<lb/>
載使然也是故貴虚<hi>載疑作感虚者心無所載於哀樂也</hi>故水擊則波興<lb/>
氣亂則智昬智昬不可以為政波水不可以為平故聖<lb/>
<pb n="KR3j0010_WYG_011-7b"/>
王執一而勿失萬物之情既矣四夷九州服矣夫一者<lb/>
至貴無適於天下聖人託於無適故民命繫矣為仁者<lb/>
必以哀樂論之為義者必以取予明之目所見不過十<lb/>
里而欲遍照海内之民哀樂弗能給也無天下之委財<lb/>
而欲遍贍萬民利不能足也且喜怒哀樂有感而自然<lb/>
者也故哭之發於口涕之出於目此皆憤於中而形於<lb/>
外者也譬若水之下流煙之上尋也夫有孰推之者故<lb/>
強哭者雖病不哀強親者雖笑不和情發於中而聲應<lb/>
<pb n="KR3j0010_WYG_011-8a"/>
於外故釐負覊之壺餐愈於晉獻公之垂棘趙宣孟之<lb/>
束脯賢於智伯之大鐘<hi>智伯以大鐘㓕仇由</hi>故禮豐不足以效愛<lb/>
而誠心可以懷逺故公西華之養親也若與朋友處曾<lb/>
參之養親也若事嚴主烈君其養一也<hi>公西華之養親若與朋友處睦</hi>
<hi>而少敬也烈酷也曾子事親其敬多</hi>故胡人彈骨越人囓臂中國㰱血也<lb/>
所由各異其於信一也<hi>胡人之盟約置酒人頭中飲以相詛刻臂出血殺牲㰱血相與</hi>
<hi>為信</hi>三苗髽<hi>檛</hi>首𦍑人括領中國冠笄越人鬋髪其於服<lb/>
一也<hi>三苗之國在彭蠡洞庭之野髽以枲束髪也括結也笄簮也鬋斷也</hi>帝顓頊之法婦<lb/>
<pb n="KR3j0010_WYG_011-8b"/>
人不辟男子於路者拂之於四逹之衢<hi>拂放也</hi>今之國都<lb/>
男女切踦<hi>踦足也</hi>肩摩於道其於俗一也故四夷之禮不<lb/>
同皆尊其主而愛其親敬其兄獫狁之俗相反<hi>獫狁北胡也</hi>
皆慈其子而嚴其上夫鳥飛成行獸處成羣有孰教之<lb/>
故魯國服儒者之禮行孔子之術地削名卑不能親近<lb/>
來逺越王句踐劗髪文身無皮弁搢<hi>晉</hi>笏之服<hi>皮弁以為爵冠</hi>
<hi>也搢佩紟笏佩玉也長三尺杼上終葵首</hi>拘罷拒折之容<hi>拘罷圜也拒折方也</hi>然而勝<lb/>
夫差於五湖南面而霸天下泗上十二諸侯皆率九夷<lb/>
<pb n="KR3j0010_WYG_011-9a"/>
以朝胡貉匈奴之國縱體拖髪<hi>拖縱也</hi>箕倨反言而國不<lb/>
亡者未必無禮也楚莊王裾衣博袍<hi>裾裒也衣裾也</hi>令行乎天<lb/>
下遂霸諸侯晉文君大布之衣<hi>大布粗布也</hi>䍧<hi>贓</hi>羊之裘韋<lb/>
以帶劒威立于海内豈必鄒魯之禮之謂禮乎<hi>鄒孟軻邑魯孔</hi>
<hi>子邑</hi>是故入其國者從其俗入其家者避其諱不犯禁而<lb/>
入不迕逆而進雖之夷狄徒倮之國<hi>徒倮不衣也</hi>結軌乎逺<lb/>
方之外而無所困矣禮者實之文也仁者恩之效也故<lb/>
禮因人情而為之節文而仁發恲以見容<hi>恲色也</hi>禮不過<lb/>
<pb n="KR3j0010_WYG_011-9b"/>
實仁不溢恩也治世之道也夫三年之䘮是强人所不<lb/>
及也而以偽輔情也三月之服是絶哀而迫切之性也<lb/>
<hi>三月之服夏后氏禮</hi>夫儒墨不原人情之終始而務以行相反之<lb/>
制五縗之服<hi>五縗謂三年朞九月五月三月服也</hi>悲哀抱於情葬薶稱於<lb/>
養不强人之所不能為不絶人之所能己度量不失於<lb/>
適誹譽無所由生古者非不知繁升降槃還之禮也蹀<lb/>
<hi>牒</hi>采齊肆夏之容也<hi>采齊肆夏皆樂名也</hi>以為曠日煩民而無所<lb/>
用故制禮足以佐實喻意而已矣古者非不能陳鐘鼓<lb/>
<pb n="KR3j0010_WYG_011-10a"/>
盛筦簫揚干戚奮羽旄以為費財亂政制樂足以合歡<lb/>
宣意而已喜不羡於音非不能竭國糜民虚府殫財含<lb/>
珠鱗施綸組節束<hi>鱗施玉田也綸絮也束縳也</hi>追送死也以為窮民<lb/>
絶業而無益於槁骨腐肉也故葬薶足以收歛葢藏而<lb/>
已昔舜葬蒼梧市不變其肆<hi>舜南廵狩死蒼梧葬九嶷山不煩市井之所廢</hi>禹<lb/>
葬㑹稽之山農不易其畝<hi>禹㑹羣臣於㑹稽葬山隂之陽不煩農人之田畝</hi>明<lb/>
乎死生之分通乎侈儉之適者也亂國則不然言與行<lb/>
相悖情與貌相反禮飾以煩樂優以淫崇死以害生乆<lb/>
<pb n="KR3j0010_WYG_011-10b"/>
䘮以招行是以風俗濁於世而誹譽萌於朝是故聖人<lb/>
廢而不用也義者循理而行宜也禮者體情制文者也<lb/>
義者宜也禮者體也昔有扈氏為義而亡<hi>有扈夏啓之庶兄以堯舜</hi>
<hi>舉賢禹獨與子故伐啓啓亡之</hi>知義而不知宜也魯治禮而削知禮而<lb/>
不知體也有虞氏之祀其社用土<hi>封土為社</hi>祀中霤葬成畝<lb/>
<hi>田畝而葬</hi>其樂咸池承雲九韶<hi>舜兼用黄帝樂/九韶舜所作也</hi>其服尚黄<hi>舜土</hi>
<hi>徳也故尚黄</hi>夏后氏其社用松<hi>所樹之木皆所/生地之所宜也</hi>祀戸<hi>春祭先戸夏木</hi>
<hi>德也</hi>葬牆置翣<hi>翣棺衣/飾也</hi>其樂夏籥九成六佾六列六英<hi>九成</hi>
<pb n="KR3j0010_WYG_011-11a"/>
<hi>變也六列六六為行列也六英禹兼用顓頊之樂也</hi>其服尚青<hi>木德故尚青也</hi>殷人之禮<lb/>
其社用石<hi>以石為社主也</hi>祀門<hi>秋祭先門殷金德也</hi>葬樹松其樂大濩晨<lb/>
露<hi>大濩晨露湯所作樂</hi>其服尚白<hi>金德故尚白也</hi>周人之禮其社用栗祀<lb/>
竈<hi>夏祭先竈周火德也鄒子曰五德之次從所不勝故虞土夏木殷金周火</hi>葬樹栢其樂大<lb/>
武三象棘下<hi>三象棘下武象樂也</hi>其服尚赤<hi>火徳故尚赤也</hi>禮樂相詭服<lb/>
制相反然而皆不失親踈之恩上下之倫今握一君之<lb/>
法籍以非傳代之俗譬由膠柱而調琴也故明主制禮<lb/>
義而為衣分節行而為帶衣足以覆形從典墳虚循撓<lb/>
<pb n="KR3j0010_WYG_011-11b"/>
便身體適行歩不務於奇麗之容隅眥之削帶足以結<lb/>
紐收祍束牢連固不亟於為文句䟽短之鞵故制禮義<lb/>
行至德而不拘於儒墨所謂明者非謂其見彼也自見<lb/>
而已所謂聰者非謂聞彼也自聞而已所謂逹者非謂<lb/>
知彼也自知而已是故身者道之所托身得則道得矣<lb/>
道之得也以視則明以聽則聰以言則公以行則從故<lb/>
聖人財制物也猶工匠之斵削鑿枘也宰庖之切割分<lb/>
别也曲得其宜而不折傷拙工則不然大則塞而不入<lb/>
<pb n="KR3j0010_WYG_011-12a"/>
小則窕而不周動於心枝於手而愈醜夫聖人之斵削<lb/>
物也剖之判之離之散之已淫已失復揆以一旣出其<lb/>
根復歸其門已雕已琢遂反於樸合而為道德離而為<lb/>
儀表其轉入𤣥冥其散應無形禮義節行又何以窮至<lb/>
治之本哉世之明事者多離道德之本曰禮義足以治<lb/>
天下此未可與言術也所謂禮義者五帝三王之法籍<lb/>
風俗一世之迹也譬若芻狗土龍之始成<hi>芻狗束芻為狗以謝過求</hi>
<hi>福土龍以請雨</hi>文以青黄絹以綺繡纒以朱絲尸祝袀袨<hi>袀純服袨</hi>
<pb n="KR3j0010_WYG_011-12b"/>
<hi>墨齊衣也</hi>大夫端冕<hi>端冕冠也</hi>以送迎之及其已用之後則壤上<lb/>
草<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>出</hi>而已夫有孰貴之故當舜之時有苗不服於是<lb/>
舜脩政偃兵執干戚而舞之時天下大雨禹令民聚土<lb/>
積薪擇丘陵而處之武王伐紂載尸而行<hi>尸文王之木主也</hi>海<lb/>
内未定故不為三年之䘮始禹遭洪水之患陂塘之事<lb/>
故朝死而暮葬此皆聖人之所以應時耦變見形而施<lb/>
宜者也今之修干戚而笑钁挿<hi>钁斫屬</hi>知三年非一日是<lb/>
從牛非馬以徴笑羽也以此應化無以異於彈一絃而<lb/>
<pb n="KR3j0010_WYG_011-13a"/>
㑹棘下<hi>棘下樂名一絃㑹之不可成也</hi>夫以一世之變欲以耦化應時<lb/>
譬猶冬被葛而夏被裘夫一儀不可以百發<hi>儀弩招顔也射百發</hi>
<hi>逺近不可皆以一儀也</hi>一衣不可以出歲儀必應乎高下衣必適<lb/>
乎寒暑是故世異則事變時移則俗易故聖人論世而<lb/>
立法隨時而舉事尚古之王封於㤗山禪於梁父七十<lb/>
餘聖法度不同非務相反也時世異也是故不法其已<lb/>
成之法而法其所以為法所以為法者與化推移者也<lb/>
夫能與化推移為人者至貴在焉爾故狐梁之歌可隨<lb/>
<pb n="KR3j0010_WYG_011-13b"/>
也其所以歌者不可為也聖人之法可觀也其所以作<lb/>
法不可原也辯士言可聽也其所以言不可形也淳均<lb/>
之劒不可愛也而歐冶之巧可貴也今夫王喬赤松子<lb/>
吹嘔呼吸吐故内新遺形去智抱素反眞以遊𤣥𦕈上<lb/>
通雲天今欲學其道不得其養氣處神而放其一吐一<lb/>
吸時詘時伸其不能乗雲升假亦明矣<hi>王喬蜀武陽人為柏人令得道</hi>
<hi>而仙赤松子上谷人病癘入山道引輕舉假上也</hi>五帝三王經天下細萬物齊<lb/>
死生同變化抱大聖之心以鏡萬物之情上與神明為<lb/>
<pb n="KR3j0010_WYG_011-14a"/>
友下與造化為人今欲學其道不得其清明𤣥聖而守<lb/>
其法籍憲令不能為治亦明矣故曰得十利劒不若得<lb/>
歐冶之巧得百走馬不若得伯樂之數樸至大者無形<lb/>
狀道至眇者無度量故天之圎也不得規地之方也不<lb/>
得矩徃古來今謂之宙四方上下謂之宇道在其間而<lb/>
莫知其所故其見不逺者不可與語大其智不閎者不<lb/>
可與論至昔者馮夷得道以潜大川<hi>馮夷河伯也華隂潼鄉隄首里人服</hi>
<hi>八石得求仙</hi>鉗且得道以處崑崙<hi>鉗且得仙道升居崑崙山</hi>扁鵲以治病<lb/>
<pb n="KR3j0010_WYG_011-14b"/>
<hi>扁鵲盧人姓秦名越人趙簡子時人</hi>造父以御馬羿以之射倕以之斵<hi>倕堯</hi>
<hi>時巧工也</hi>所為者各異而所道者一也夫禀道以通物者無<lb/>
以相非也譬若同陂而溉田其受水鈞也而屠牛而烹<lb/>
其肉或以為酸或以為甘煎熬燎炙齊味萬方其本一<lb/>
牛之體伐楩柟豫樟而剖梨之<hi>剖判梨分也</hi>或為棺槨或為<lb/>
柱梁披斷撥檖<hi>披解也撥析理也檖順也檖音遂</hi>所用萬方然一木之<lb/>
樸也故百家之言指奏相反其合道一體也譬若絲竹<lb/>
金石之㑹樂同也其曲家異而不失於體伯樂韓風秦<lb/>
<pb n="KR3j0010_WYG_011-15a"/>
牙管青<hi>四子皆古善相馬者</hi>所相各異其知馬一也故三皇五帝<lb/>
法籍殊方其得民心鈞也故湯入夏而用其法武王入<lb/>
殷而行其禮桀紂之所以亡而湯武之所以為治故剞<lb/>
<hi>几</hi>劂<hi>厥/</hi>銷<hi>削/</hi>鋸陳非良工不能以制木鑪橐埵坊<hi>鑪索埵皆</hi>
<hi>冶具也坊土形也</hi>設非巧冶不能以治金屠牛吐一朝解九牛<lb/>
而刀以剃毛<hi>屠牛吐齊之大屠剃截髪也</hi>庖丁用刀十九年而刀如<lb/>
新剖硎<hi>庖丁齊屠伯也新剖始製也硎磨刀石</hi>何則游乎衆虚之間<hi>衆虚之間剖中</hi>
<hi>理也</hi>若夫規矩鉤繩者此巧之具也而非所以巧也故瑟<lb/>
<pb n="KR3j0010_WYG_011-15b"/>
無絃雖師文不能以成曲<hi>師文樂師</hi>徒絃則不能悲故絃悲<lb/>
之具也而非所以為悲也若夫工匠之為連鐖運開隂<lb/>
閉眩錯<hi>連鐖鐖發也運開相通也隂閉獨閉也眩因而相錯也</hi>入於冥冥之眇神<lb/>
調之極游乎心手衆虚之間而莫與物為際者父不能<lb/>
以教子瞽師之放意相物寫神愈舞而形乎絃者兄不<lb/>
能以喻弟今夫為平者凖也為直者繩也若夫不在於<lb/>
繩凖之中可以平直者此不共之術也故叩宫而宫應<lb/>
彈角而角動此同音之相應也其於五音無所比而二<lb/>
<pb n="KR3j0010_WYG_011-16a"/>
十五絃皆應此不傳之道也故蕭條者形之君<hi>蕭條深靜也</hi>
而寂漠者音之主也<hi>微音生於寂漠</hi>天下是非無所定世各是<lb/>
其所是而非其所非所謂是與非各異皆自是而非人<lb/>
由此觀之事有合於己者而未始有是也有忤於心者<lb/>
而未始有非也故求是者非求道理也求合於己者也<lb/>
去非者非批邪施也<hi>施微曲也</hi>去忤於心者也忤於我未必<lb/>
不合於人也合於我未必不非於俗也至是之是無非<lb/>
至非之非無是此眞是非也若夫是於此而非於彼非<lb/>
<pb n="KR3j0010_WYG_011-16b"/>
於此而是於彼者此之謂一是一非也此一是非隅曲<lb/>
也彼一是非宇宙也今吾欲擇是而居之擇非而去之<lb/>
不知世之所謂是非者不知孰是孰非老子曰治大國<lb/>
若烹小鮮為寛裕者曰勿數撓<hi>裕饒也</hi>為刻削者曰致其<lb/>
醎酸而已矣晉平公出言而不當師曠舉琴而撞之跌<lb/>
祍宫壁<hi>跌祍至平公衣祍中宫壁</hi>左右欲塗之<hi>欲塗師曠所敗壁也</hi>平公曰舎<lb/>
之以此為寡人失孔子聞之曰平公非不痛其體也欲<lb/>
來諫者也韓子聞之曰<hi>韓子韓公子非</hi>羣臣失禮而弗誅是縱<lb/>
<pb n="KR3j0010_WYG_011-17a"/>
過也有以也夫平公之不霸也故賓有見人於宓子者<lb/>
<hi>宓子子賤也</hi>賓出宓子曰子之賓獨有三過望我而笑是攓<lb/>
<hi>牽</hi>也<hi>攓慢也</hi>談語而不稱師是返也交淺而言深是亂也<lb/>
賓曰望君而笑是公也談語而不稱師是通也交淺而<lb/>
言深是忠也故賓之容一體也或以為君子或以為小<lb/>
人所自視之異也故趣舎合即言忠而益親身疏即謀<lb/>
當而見疑親母為其子治扢<hi>蓋</hi>秃而血流至耳見者以<lb/>
為其愛之至也使在於繼母則過者以為嫉也事之情<lb/>
<pb n="KR3j0010_WYG_011-17b"/>
一也所從觀者異也從城上視牛如羊視羊如豕所居<lb/>
高也闚面於盤水則員於杯則隨面形不變其故有所<lb/>
員有所隨者所自闚之異也今吾雖欲正身而待物庸<lb/>
遽知世之所自窺我者乎若轉化而與世競走譬猶逃<lb/>
雨也無之而不濡常欲在於虚則有不能為虚矣<hi>為者失之</hi>
<hi>執者敗之</hi>若夫不為虚而自虚者<hi>性自然也</hi>此所慕而不能致也<lb/>
故通於道者如車軸不運於巳而與轂致千里轉無窮<lb/>
之原也不通於道者若迷惑告以東西南北所居聆聆<lb/>
<pb n="KR3j0010_WYG_011-18a"/>
<hi>聆聆意暁解也</hi>一曲而辟<hi>辟小邪僻也</hi>然忽不得復迷惑也故終身<lb/>
𨽻於人辟若俔<hi>譴</hi>之見風也<hi>俔候風者也世所謂五兩凡候風以雞羽重五兩繫</hi>
<hi>五丈旗</hi>無須㬰之間定矣故聖人體道反性不化以待化<lb/>
則幾於免矣<hi>無為以待有為免免世難也</hi>治世之體易守也其事易<lb/>
為也其禮易行也其責易償也是以人不兼官官不兼<lb/>
事士農工商鄉别州異是故農與農言力士與士言行<lb/>
工與工言巧商與商言數是以士無遺行農無廢功工<lb/>
無苦事商無折貨各安其性不得相干故伊尹之興土<lb/>
<pb n="KR3j0010_WYG_011-18b"/>
功也脩脛者使之跖钁<hi>長脛以蹋挿者使入深钁音矍</hi>强脊者使之負<lb/>
土<hi>脊强者任負重</hi>𦕈者使之准<hi>目不正/因令睎</hi>傴者使之塗<hi>傴人塗地因其俛也</hi>
各有所宜而人性齊矣胡人便於馬越人便於舟異形<lb/>
殊類易事而悖失處而賤得勢而貴聖人總而用之其<lb/>
數一也夫先知逺見逹視千里人才之隆也而治世不<lb/>
以責於民<hi>言民不以己求備於下也</hi>博聞強志口辯辭給人智之美<lb/>
也而明主不以求於下敖世輕物不汙於俗士之伉行<lb/>
也而治世不以為民化神機隂閉剞劂無迹人巧之妙<lb/>
<pb n="KR3j0010_WYG_011-19a"/>
也而治世不以為民業故萇𢎞師曠先知禍福言無遺<lb/>
策而不可與衆同職也公孫龍折辯抗辭别同異離堅<lb/>
白<hi>公孫龍趙人好分折詭異之言以白馬不得合為二物離而為二也</hi>不可以衆同道也<lb/>
北人無擇非舜而自投清泠之淵<hi>北人無擇古隠士非舜非其德之袞</hi>不<lb/>
可以為世儀魯般墨子以木為鳶而飛之三日不集而<lb/>
不可使為工也故高不可及者不可以為人量行不可<lb/>
逮者不可以為國俗夫契輕重不失銖兩聖人弗用而<lb/>
縣之乎銓衡視高下不差尺寸明主弗任而求之乎浣<lb/>
<pb n="KR3j0010_WYG_011-19b"/>
準<hi>浣準水望之平</hi>何則人才不可專用而度量可世傳也故國<lb/>
治可與愚守也而軍制可與權用也夫待騕褭<hi>裊</hi>飛兎<lb/>
而駕之則世莫乗車<hi>騕褭良馬飛兎其子褭兎走葢皆一日萬里也</hi>待西施毛<lb/>
嬙而為配則終身不家矣<hi>西施毛嬙古好女也</hi>然非待古之英俊<lb/>
而人自足者因所有而並用之夫騏驥千里一日而通<lb/>
駑馬十舎旬亦至之<hi>旬十日也</hi>由是觀之人材不足專恃而<lb/>
道術可公行也亂世之法高為量而罪不及重為任而<lb/>
罰不勝危為禁而誅不敢民困於三責則飾智而詐上<lb/>
<pb n="KR3j0010_WYG_011-20a"/>
犯邪而干免<hi>干求也</hi>故雖峭法嚴刑不能禁其姦何者力<lb/>
不足也故諺曰鳥窮則噣<hi>喙</hi>獸窮則<graphic n="KR2053" url="https://raw.githubusercontent.com/kanripo/KR-Gaiji/master/images/KR2053.png" mimeType="image/png"/>
                    <hi>觸</hi>人窮則詐此<lb/>
之謂也道德之論譬猶日月也江南河北不能易其指<lb/>
馳騖千里不能易其處趍舎禮俗猶室宅之居也東家<lb/>
謂之西家西家謂之東家雖臯陶為之理不能定其處<lb/>
故趍舎同誹譽在俗意行鈞窮逹在時湯武之累行積<lb/>
善可及也其遭桀紂之世天授也今有湯武之意而無<lb/>
桀紂之時而欲成霸王之業亦不幾矣昔武王執戈秉<lb/>
<pb n="KR3j0010_WYG_011-20b"/>
鉞以伐紂勝殷搢笏杖殳以臨朝<hi>殳木杖也</hi>武王旣沒殷民<lb/>
叛之周公踐東宫<hi>東宫太子之宫</hi>履乗石<hi>人君升車有乗石也</hi>攝天子之<lb/>
位負扆而朝諸侯<hi>户牖之間謂之扆</hi>放蔡叔誅管叔克殷殘商<lb/>
祀文王于明堂七年而致政成王夫武王先武而後文<lb/>
非意變也以應時也周公放兄誅弟非不仁也以匡亂<lb/>
也故事周於世則功成務合於時則名立昔齊桓公合<lb/>
諸侯以乗車退誅於國以斧鉞晉文公合諸侯以革車<lb/>
退行於國以禮義桓公前柔而後剛文公前剛而後柔<lb/>
<pb n="KR3j0010_WYG_011-21a"/>
然而令行乎天下權制諸侯鈞者審於勢之變也顔闔<lb/>
魯君欲相之<hi>顔闔魯隱士</hi>而不肯使人以幣先焉鑿培而遁<lb/>
之<hi>培屋後牆也</hi>為天下顯武<hi>楚人謂士為武</hi>使遇商鞅申不害刑及<lb/>
三族又況身乎世多稱古之人而高其行並世有與同<lb/>
者而弗知貴也非才下也時弗宜也故六騏驥駟駃騠<lb/>
<hi>駃騠北瞿之良馬也</hi>以濟江河不若窽木便者<hi>窽空也</hi>處世然也是<lb/>
故立功之人簡於行而謹於時今世俗之人以功成為<lb/>
賢以勝患為智以遭難為愚以死節為戇<hi>壯</hi>吾以為各<lb/>
<pb n="KR3j0010_WYG_011-21b"/>
致其所極而已王子比干非不知箕子被髪佯狂以免<lb/>
其身也然而樂直行盡忠以死節故不為也伯夷叔齊<lb/>
非不能受禄任官以致其功也然而樂離世伉行以絶<lb/>
衆故不務也許由善卷非不能撫天下寧海内以德民<lb/>
也然而羞以物滑和故弗受也豫讓要離<hi>豫讓智伯臣要離吳王闔</hi>
<hi>閭臣</hi>非不知樂家室安妻子以偷生也然而樂推誠行必<lb/>
以死主故不留也今從箕子視比干則愚矣從比干視<lb/>
箕子則卑矣從管晏視伯夷則戇矣從伯夷視管晏則<lb/>
<pb n="KR3j0010_WYG_011-22a"/>
貪矣趍舎相非嗜欲相反而各樂其務將誰使正之曾<lb/>
子曰擊舟水中鳥聞之而高翔魚聞之而淵藏故所趍<lb/>
各異而皆得所便故惠子從車百乗以過孟諸<hi>惠子名施仕為</hi>
<hi>梁相視車百乗志尚未足孟諸宋澤</hi>莊子見之弃其餘魚<hi>莊子名周蒙人隱而不仕見惠</hi>
<hi>施之不足故弃餘魚</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>提/</hi>胡飲水數斗而不足<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>胡汙/澤鳥</hi>鱓<hi>善/</hi>鮪<hi>委</hi>
入口若露而死<hi>鱓鮪魚名</hi>智伯有三晉而欲不贍<hi>三晉智伯兼范中行</hi>
<hi>地瞻足也</hi>林類榮啓期衣若縣衰而意不慊<hi>林類榮啓期皆隱士慊恨也</hi>
由此觀之則趣行各異何以相非也夫重生者不以利<lb/>
<pb n="KR3j0010_WYG_011-22b"/>
害己立節者見難不茍免貪禄者見利不顧身而好名<lb/>
者非義不茍得此相為論譬猶氷炭鈎䋲也何時而合<lb/>
若以聖人為之中則兼覆而幷之未有可是非者也夫<lb/>
飛鳥主巢狐狸主穴巢者巢成而得棲焉宂者宂成而<lb/>
得宿焉趍舎行義亦人之所棲宿也各樂其所安致其<lb/>
所蹠謂之成人<hi>蹠至也</hi>故以道論者總而齊之治國之道<lb/>
上無苛令官無煩治士無偽行工無淫巧其事經而不<lb/>
擾其器完不飾亂世則不然為行者相揭以高<hi>揭舉</hi>為禮<lb/>
<pb n="KR3j0010_WYG_011-23a"/>
者相矜以偽車輿極於雕琢器用逐於刻鏤求貨者爭<lb/>
難得以為寳詆文者處煩撓以為慧爭為佹辯乆積而<lb/>
不訣無益於治工為竒器歴歲而後成不周於用故神<lb/>
農之法曰丈夫丁壯而不耕天下有受其饑者婦人當<lb/>
年而不織天下有受其寒者故身自耕妻親織以為天<lb/>
下先其導民也不貴難得之貨不器無用之物是故其<lb/>
耕不强者無以養生其織不强者無以揜形有餘不足<lb/>
各歸其身衣食饒溢姦邪不生安樂無事而天下均平<lb/>
<pb n="KR3j0010_WYG_011-23b"/>
故孔丘曾參無所施其善孟賁成荆無所行其威<hi>成荆古勇</hi>
<hi>士也</hi>衰世之俗以其知巧詐偽飾衆無用貴逺方之貨珍<lb/>
難得之財不積於養生之具澆天下之淳<hi>澆薄也淳厚也</hi>析天<lb/>
下之樸牿服馬牛以為牢滑亂萬民以清為濁性命飛<lb/>
揚皆亂以營貞信漫瀾人失其情性於是乃有翡翠犀<lb/>
象黼黻文章以亂其目芻豢黍梁荆吳芬馨以嚂<hi>藍</hi>其<lb/>
口<hi>荆吳國也芬珍味嚂貪求也</hi>鐘鼓管簫絲竹金石以淫其耳趍舎<lb/>
行義禮節謗議以營其心於是百姓縻沸豪亂暮行逐<lb/>
<pb n="KR3j0010_WYG_011-24a"/>
利煩挐澆淺<hi>淺薄也旣薄尚澆也</hi>法與義相非行與利相反雖十<lb/>
管仲弗能治也且冨人則車輿衣纂錦<hi>纂繪也</hi>馬飾傅旄<lb/>
象帷幕茵席綺繡絛組青黄相錯不可為象貧人則夏<lb/>
被褐帶索唅菽飲水以充腸以支暑熱冬則羊裘解札<lb/>
<hi>解札裘敗解也</hi>短褐不掩形而煬竈口<hi>煬炙也</hi>故其為編戸齊民<lb/>
無以異然貧冨之相去也猶人君與僕虜不足以論之<lb/>
夫乗竒技偽邪施者自足乎一世之間守正修理不茍<lb/>
得者不免乎饑寒之患而欲民之去末反本由是發其<lb/>
<pb n="KR3j0010_WYG_011-24b"/>
原而壅其流也夫雕琢刻鏤傷農事者也錦繡纂組害<lb/>
女工者也農事廢女工傷則饑之本而寒之原也夫饑<lb/>
寒並至能不犯法干誅者古今之未聞也故仕鄙在時<lb/>
不在行利害在命不在智夫敗軍之卒勇武遁逃將不<lb/>
能止也勝軍之陳怯者死行懼不能走也故江河決沉<lb/>
一鄉父子兄弟相遺而走爭升陵阪上高丘輕足先升<lb/>
不能相顧也世樂志平見鄰國之人溺尚猶哀之又况<lb/>
親戚乎故身安則恩及鄰國志為之㓕身危則忘其親<lb/>
<pb n="KR3j0010_WYG_011-25a"/>
戚而人不能解也游者不能拯溺手足有所急也灼者<lb/>
不能救火身體有所痛也夫民有餘即讓不足則爭讓<lb/>
則禮義生爭則暴亂起扣門求水莫弗與者所饒足也<lb/>
林中不賣薪湖上不鬻魚所有餘也故物豐則欲省求<lb/>
贍則爭止秦王之時或人葅子利不足也<hi>生子殺葅之</hi>劉氏<lb/>
持政獨夫收孤財有餘也<hi>劉氏謂漢也</hi>故世治則小人守政<lb/>
而利不能誘也世亂則君子為姦而法弗能禁也<lb/>
　<lb/>
<pb n="KR3j0010_WYG_011-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淮南鴻烈解卷十一<lb/>
</p>
<p>
</p>
  </div>
</body>
</text>
</TEI>
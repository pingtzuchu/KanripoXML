<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淮南鴻烈解卷十二</head> <lb/>
    <p>
<pb n="KR3j0010_WYG_012-1a"/>
欽定四庫全書<lb/>
　淮南鴻烈解卷十二<lb/>
　　　　　　　　　　　　　漢　髙誘　注<lb/>
　　道應訓<hi>道之所行物動而應考之禍福以知驗符也故曰道應</hi>
太清問於無窮曰子知道乎無窮曰吾弗知也<hi>太清元氣之清</hi>
<hi>者也無窮無形也</hi>又問於無為曰子知道乎無為曰吾知道<hi>無為</hi>
<hi>有形故知道也</hi>子之知道亦有數乎無為曰吾知道有數曰其<lb/>
數奈何無為曰吾知道之可以弱可以强可以柔可以<lb/>
<pb n="KR3j0010_WYG_012-1b"/>
剛可以陰可以陽可以窈可以明可以包裹天地可以<lb/>
應待無方此吾所以知道之數也太清又問於無始曰<lb/>
<hi>無始未始有之氣也</hi>鄉者吾問道於無窮曰吾弗知之又問於無<lb/>
為無為曰吾知道曰子之知道亦有數乎無為曰吾知<lb/>
道有數曰其數奈何無為曰吾知道之可以弱可以強<lb/>
可以柔可以剛可以隂可以陽可以窈可以明可以包<lb/>
裹天地可以應待無方吾所以知道之數也若是則無<lb/>
為知與無窮之弗知孰是孰非無始曰弗知之深而知<lb/>
<pb n="KR3j0010_WYG_012-2a"/>
之淺弗知内而知之外弗知精而知之粗太清仰而嘆<lb/>
曰然則不知乃知邪知乃不知邪孰知知之為弗知弗<lb/>
知之為知邪無始曰道不可聞聞而非也道不可見見<lb/>
而非也道不可言言而非也孰知形之不形者乎故老<lb/>
子曰天下皆知善之為善斯不善也故知者不言言者<lb/>
不知也白公問於孔子曰人可以微言<hi>白公楚平王孫建太子建子勝也</hi>
<hi>見殺白公怨而欲復讐故問微言也</hi>孔子不應<hi>知白公有隂謀故不應也</hi>白公曰若以<lb/>
石投水中何如曰吳越之善没者能取之矣曰若以水<lb/>
<pb n="KR3j0010_WYG_012-2b"/>
投水何如孔子曰菑<hi>甾</hi>澠<hi>敏/</hi>之水合易牙嘗而知之<hi>菑澠</hi>
<hi>齊二水名</hi>白公曰然則人固不可與微言乎孔子曰何謂不<lb/>
可誰知言之謂者乎夫知言之謂者不以言言也<hi>不以言心</hi>
<hi>知之</hi>爭魚者濡逐獸者趍非樂之也故至言去言至為無<lb/>
為夫淺知之所爭者末矣白公不得也故死於浴室<hi>楚殺</hi>
<hi>白公於浴室之地也</hi>故老子曰言有宗事有君夫唯無知是以不<lb/>
吾知也白公之謂也惠子為惠王為國法<hi>惠王梁惠王惠子惠施也</hi>
已成而示諸先生先生皆善之奏之惠王惠王甚說之<lb/>
<pb n="KR3j0010_WYG_012-3a"/>
以示翟煎曰善惠王曰善可行乎翟煎曰不可惠王曰<lb/>
善而不可行何也翟煎對曰今夫舉大木者前呼邪許<lb/>
<hi>虎</hi>後亦應之此舉重勸力之歌也豈無鄭衛激楚之音<lb/>
哉然而不用者不若此其宜也治國有禮不在文辯故<lb/>
老子曰法令滋彰盗賊多有此之謂也田駢以道術說<lb/>
齊王<hi>田駢齊臣</hi>王應之曰寡人所有齊國也道術難以除患<lb/>
願聞國之政田駢對曰臣之言無政而可以為政譬之<lb/>
若林木無材而可以為材願王察其所謂而自取齊國<lb/>
<pb n="KR3j0010_WYG_012-3b"/>
之政焉己雖無除其患害天地之間六合之内可陶冶<lb/>
而變化也齊國之政何足問哉此老𣆀之所謂無狀之<lb/>
狀無物之象者也若王之所問者齊也田駢所稱者材<lb/>
也材不及林林不及雨<hi>雨然後材乃得生也</hi>雨不及隂陽隂陽不<lb/>
及和和不及道<hi>道者和之由生之本也</hi>白公勝得荆國不能以府<lb/>
庫分人七日<hi>白公簒得楚國貪其材積七日</hi>石乙入曰<hi>石乙白公之黨</hi>不義得<lb/>
之又不能布施患必至矣不能予人不若焚之毋令人<lb/>
害我白公弗聽也九日葉公入<hi>葉公楚大夫子高自方城之外入殺白公</hi>乃<lb/>
<pb n="KR3j0010_WYG_012-4a"/>
發大府之貨以予衆出高庫之兵以賦民因而攻之十<lb/>
有九日而擒白公夫國非其有也而欲有之可謂至貪<lb/>
也不能為人又無以自為可謂至愚矣譬白公之嗇也<lb/>
何以異於梟之愛其子也<hi>梟子長食其母</hi>故老子曰持而盈之<lb/>
不如其已揣而銳之不可長保也趙簡子以襄子為後<lb/>
董閼于曰無卹賤今以為後何也<hi>董閼于趙氏臣無卹襄子之名簡子之庻</hi>
<hi>子也</hi>簡子曰是為人也能為社稷忍羞<hi>襄子能柔能忍耻也</hi>異日知<lb/>
伯與襄子飲而批襄子之首大夫請殺之襄子曰先君<lb/>
<pb n="KR3j0010_WYG_012-4b"/>
之立我也曰能為社稷忍羞豈曰能刺人哉處十月知<lb/>
伯圍襄子於晉陽襄子䟽隊而擊之<hi>䟽分也隊軍二百人為一隊分斯隊</hi>
<hi>卒擊之</hi>大敗知伯破其首以為飲器<hi>飲溺器椑榼也</hi>故老子曰知<lb/>
其雄守其雌其為天下谿齧缺問道於被衣<hi>齧缺被衣皆堯時老</hi>
<hi>人也</hi>被衣曰正女形壹女視天和將至攝女知正女度神<lb/>
將來含德將來附若美而道將為女居惷乎若新生之<lb/>
犢而無求其故言未卒齧缺繼以讐夷<hi>讐夷熟視不言貌</hi>被衣<lb/>
行歌而去曰形若槁骸心如死灰直實不知以故自持<lb/>
<pb n="KR3j0010_WYG_012-5a"/>
墨墨恢恢無心可與謀彼何人哉故老子曰明白四達<lb/>
能無以知乎趙襄子攻翟而勝之尤人終人<hi>尤人終人瞿之二邑</hi>
使者來謁之襄子方將食而有憂左右曰一朝而兩城<lb/>
下此人之所喜也今君有憂色何也襄子曰江河之大<lb/>
也不過三日<hi>三日而减也</hi>飄風暴雨日中不須㬰<hi>言其不終日也</hi>今<lb/>
趙氏之德行無所積今一朝兩城下亡其及我乎孔子<lb/>
聞之曰趙氏其昌乎夫憂所以為昌也而喜所以為亡<lb/>
也勝非其難者也賢主以此持勝故其福及後世齊楚<lb/>
<pb n="KR3j0010_WYG_012-5b"/>
吳越皆嘗勝矣然而卒取亡焉不通乎持勝也唯有道<lb/>
之主能持勝孔子勁杓國門之關<hi>杓引也古者縣門下從上古引之者難也</hi>
而不肯以力聞墨子為守攻公輸般服而不肯以兵知<lb/>
<hi>墨子雖善為兵而不肯以知兵聞也</hi>善持勝者以強為弱故老子曰道冲<lb/>
而用之又弗盈也惠孟見宋康王蹀足謦<hi>
                        <graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>
                    </hi>欬<hi>咳</hi>疾言<lb/>
曰寡人所說者勇有功也不說為仁義者也客將何以<lb/>
教寡人惠孟對曰臣有道於此人雖勇刺之不入雖巧<lb/>
有力擊之不中大王獨無意邪宋王曰善此寡人之所<lb/>
<pb n="KR3j0010_WYG_012-6a"/>
欲聞也惠孟曰夫刺之而不入擊之而不中此猶辱也<lb/>
臣有道於此使人雖有勇弗敢刺雖有力不敢擊夫不<lb/>
敢刺不敢擊非無其意也臣有道於此使人本無其意<lb/>
也夫無其意未有愛利之心也臣有道於此使天下丈<lb/>
夫女子莫不歡然皆欲愛利之心此其賢於勇有力也<lb/>
四累之上也大王獨無意邪<hi>此上凡四事皆累於世而男女莫不歡然為上也</hi>
宋王曰此寡人所欲得也惠孟對曰孔墨是已孔丘墨<lb/>
翟無地而為君無官而為長<hi>無地為君以道富也無官為長以德尊也</hi>天下<lb/>
<pb n="KR3j0010_WYG_012-6b"/>
丈夫女子莫不延頸舉踵而願安利之者今大王萬乗<lb/>
之主也誠有其志則四境之内皆得其利矣賢於孔墨<lb/>
也逺矣宋王無以應惠孟出宋王謂左右曰辯矣客之<lb/>
以說勝寡人也故老子曰勇於不敢則活由此觀之大<lb/>
勇反為不勇耳昔堯之佐九人<hi>謂禹臯陶稷契伯夷倕益䕫龍也</hi>舜之<lb/>
佐七人<hi>皆與堯同臣共七人也</hi>武王之佐五人<hi>謂周公召公太公畢公毛公也</hi>堯<lb/>
舜武王於九七五者不能一事焉然而垂拱受成功焉<lb/>
善乗人之賢也故人與驥逐走則不勝驥託於車上則<lb/>
<pb n="KR3j0010_WYG_012-7a"/>
驥不能勝北方有獸其名曰蹷䑕前而菟後<hi>䑕前足短菟後足長</hi>
<hi>故謂之蹷</hi>趨則頓走則顛常為蛩蛩駏<hi>巨/</hi>驉<hi>虚</hi>取丼草以與<lb/>
之<hi>蛩蛩駏驉前足長後足短故能乗虚而走不能上也</hi>蹷有患害蛩蛩駏驉必負<lb/>
而走此以其能託其所不能故老子曰夫代大匠斵者<lb/>
希不傷其手薄疑説衛嗣君以王術嗣君應之曰予所<lb/>
有者千乗也願以受教薄疑對曰烏獲舉千鈞又况一<lb/>
斤乎杜赫以安天下說周昭文君<hi>昭文君周衰分為西東各自立其君</hi>文<lb/>
君謂杜赫曰願學所以安周赫對曰臣之所言不可則<lb/>
<pb n="KR3j0010_WYG_012-7b"/>
不能安周臣之所言可則周自安矣此所謂弗安而安<lb/>
者也故老子曰大制無割故致數輿無輿也魯國之法<lb/>
魯人為人妾於諸侯有能贖之者取金於府子贛贖魯<lb/>
人於諸侯來而辭不受金孔子曰賜失之矣夫聖人之<lb/>
舉事也可以移風易俗而受教順可施後世非獨以適<lb/>
身之行也今國之富者寡而貧者衆贖而受金則為不<lb/>
廉不受金則不復贖人自今以來魯人不復贖人於諸<lb/>
侯矣孔子亦可謂知禮矣故老子曰見小曰明魏武侯<lb/>
<pb n="KR3j0010_WYG_012-8a"/>
問於李克曰<hi>李克武侯之相</hi>吳之所以亡者何也李克對曰數<lb/>
戰而數勝武侯曰數戰數勝國之福其獨以亡何故也對曰<lb/>
數戰則民罷數勝則主憍以憍主使罷民而國不亡者天下<lb/>
鮮矣憍則恣恣則極物罷則怨怨則極慮上下俱極吳之亡<lb/>
猶晩矣夫差之所以自剄於干遂也<hi>越伐吳夫差所以自殺也</hi>故老子<lb/>
曰功成名遂身退天之道也寗越欲干齊桓公困窮無<lb/>
以自逹於是為商旅將任車<hi>任載也</hi>以商於齊暮宿於郭<lb/>
門之外桓公郊迎客夜開門辟任車爝火甚盛<hi>爝炬火也</hi>從<lb/>
<pb n="KR3j0010_WYG_012-8b"/>
者甚衆寗越飯牛車下望見桓公而悲擊牛角而疾商<lb/>
歌桓公聞之撫其僕之手曰異哉歌者非常人也命後<lb/>
車載之桓公及至從者以請桓公贛之衣冠而見說以<lb/>
為天下桓公大說將任之羣臣爭之曰客衛人也衛之<lb/>
去齊不逺君不若使人問之問之而故賢者也用之未<lb/>
晩桓公曰不然問之患其有小惡也以人之小惡而忘<lb/>
人之大美此人主之所以失天下之士也凡聽必有驗<lb/>
一聽而弗復問合其所以也<hi>合已聽知之意所以用之</hi>且人固難合<lb/>
<pb n="KR3j0010_WYG_012-9a"/>
也權而用其長者而已矣當是舉也桓公得之矣故老<lb/>
子曰天大地大道大王亦大域中有四大而王處其一<lb/>
焉以言其能包裹之也大王亶父居邠翟人攻之事之<lb/>
以皮帛珠玉而弗受曰翟人之所求者地無以財物為<lb/>
也大王亶父曰與人之兄居而殺其弟與人之父處而<lb/>
殺其子吾弗為皆勉處矣為吾臣與翟人奚以異且吾<lb/>
聞之也不以其所養害其養杖策而去民相連而從之<lb/>
遂成國於岐山之下<hi>岐山今之美陽山其下有周地因以為天下號</hi>大王亶父<lb/>
<pb n="KR3j0010_WYG_012-9b"/>
可謂能保生矣雖富貴不以養傷身雖貧賤不以利累<lb/>
形今受其先人之爵禄則必重失之所自來者乆矣而<lb/>
輕失之豈不惑哉故老子曰貴以身為天下焉可以託<lb/>
天下愛以身為天下焉可以寄天下矣中山公子牟<hi>中山</hi>
<hi>鮮虞之國</hi>謂詹子曰身處江海之上心在魏闕之下為之奈<lb/>
何<hi>江海之上言志在於己身心之魏闕也言内守</hi>詹子曰重生重生則輕利<hi>重生</hi>
<hi>己之性也</hi>中山公子牟曰雖知之猶不能自勝則從之從之<lb/>
神無怨乎<hi>言不勝己之情欲則當縱心意則己神無怨也</hi>不能自勝而強弗從<lb/>
<pb n="KR3j0010_WYG_012-10a"/>
者此之謂重傷之人無壽類矣故老子曰知和曰常知<lb/>
常曰明益生曰祥心使氣曰強是故用其光復歸其明<lb/>
也楚莊王問詹何曰治國奈何對曰何明於治身而不<lb/>
明於治國楚王曰寡人得立宗廟社稷願學所以守之<lb/>
詹何對曰臣未嘗聞身治而國亂者也未嘗聞身亂而<lb/>
國治者也故本任於身不敢對以末楚王曰善故老子<lb/>
曰修之身其德乃真也桓公讀書於堂輪人斵輪於堂<lb/>
下釋其椎鑿而問桓公曰君之所讀者何書也桓公<lb/>
<pb n="KR3j0010_WYG_012-10b"/>
曰聖人之書輪扁曰其人在焉桓公曰已死矣輪扁曰<lb/>
是直聖人之糟粕耳<hi>糟酒滓也粕已漉之精也</hi>桓公勃然作色而怒<lb/>
曰寡人讀書工人焉得而譏之哉有說則可無說則死<lb/>
輪扁曰然有說臣試以臣之斵輪語之大疾則苦而不<lb/>
入<hi>苦急意也</hi>大徐則丼而不固<hi>丼緩意也</hi>不丼不苦應於手厭於<lb/>
心而可以至妙者臣不能以教臣之子而臣之子亦不<lb/>
能得之於臣是以行年七十老而為輪今聖人之所言<lb/>
者亦以懐其實窮而死獨其糟粕在耳故老子曰道可<lb/>
<pb n="KR3j0010_WYG_012-11a"/>
道非常道名可名非常名昔者司城子罕相宋謂宋君<lb/>
曰夫國家之安危百姓之治亂在君行賞罰夫爵賞賜<lb/>
予民之所好也君自行之殺戮刑罰民之所怨也臣請<lb/>
當之宋君曰善寡人當其美子受其怨寡人自知不為<lb/>
諸侯笑矣國人皆知殺戮之專制在子罕也大臣親之<lb/>
百姓畏之居不至期年子罕遂却宋君而專其政故老<lb/>
子曰魚不可脫于淵國之利器不可以示人王壽負書<lb/>
而行見徐馮於周<hi>王壽古好書之人徐馮周之隱者也</hi>徐馮曰事者應變<lb/>
<pb n="KR3j0010_WYG_012-11b"/>
而動變生於時故知時者無常行書者言之所出也言<lb/>
出於知者知者藏書於是王壽乃焚書而舞之<hi>自喜焚其書故</hi>
<hi>舞也</hi>故老子曰多言數窮不如守中令尹子佩請飲莊王<lb/>
<hi>子佩楚莊王之相請飲請置酒也</hi>莊王許諾子佩䟽揖北靣立於殿下<lb/>
<hi>䟽徒跣也揖舉手也</hi>曰昔者君王許之今不果徃意者臣有罪乎<lb/>
莊王曰吾聞子具於強臺強臺者南望料山以臨方皇<lb/>
<hi>料山山名方皇水名也一曰山名</hi>左江而右淮其樂忘死若吾薄德之<lb/>
人不可以當此樂也恐留而不能反故老子曰不見可<lb/>
<pb n="KR3j0010_WYG_012-12a"/>
欲使心不亂晉公子重耳出亡過曹無禮焉<hi>曹共公聞重耳駢脅</hi>
<hi>使袒而捕魚設薄以觀之</hi>釐負羇之妻謂釐負羇曰君無禮於晉公<lb/>
子吾觀其從者皆賢人也<hi>從者狐偃趙衰之屬也</hi>若以相夫子反<lb/>
晉國必伐曹子何不先加德焉釐負羇遺之壺餕而加<lb/>
璧焉重耳受其餕而反其璧及其反國起師伐曹剋之<lb/>
令三軍無入釐負羇之里故老子曰曲則全正則直越<lb/>
王勾踐與吳戰而不勝國破身亡困於㑹稽忿心張膽<lb/>
氣如涌泉選練甲卒赴火若滅然而請身為臣妻為妾<lb/>
<pb n="KR3j0010_WYG_012-12b"/>
親執戈為吳兵先馬走果擒之於干遂<hi>先馬走先馬前而走也</hi>故<lb/>
老子曰柔之勝剛也弱之勝強也天下莫不知而莫之<lb/>
能行越王親之故覇中國趙簡子死未葬中牟入齊<hi>中牟</hi>
<hi>自入臣於齊</hi>已葬五日襄子起兵攻圍之未合而城自壤者<lb/>
十丈襄子擊金而退之<hi>軍法鼓以進衆鉦以退之</hi>軍吏諫曰君誅中<lb/>
牟之罪而城自壞是天助我何故去之襄子曰吾聞之<lb/>
叔向曰君子不乗人於利不迫人於險使之治城城治<lb/>
而後攻之中牟聞其義乃請降故老子曰夫唯不爭故<lb/>
<pb n="KR3j0010_WYG_012-13a"/>
天下莫能與之爭秦繆公請伯樂曰子之年長矣子姓<lb/>
有可使求馬者乎<hi>子姓謂伯樂子</hi>對曰良馬者可以形容䈥骨<lb/>
相也相天下之馬者若滅若失若亡<hi>若滅其相不可見也若失乍入乍出</hi>
<hi>也若亡髣髴不及也</hi>其一若此馬者絶塵弭轍<hi>絶塵不及也弭轍引迹疾也</hi>臣<lb/>
之子皆下材也可告以良馬而不可告以天下之馬臣<lb/>
有所與供儋纒采薪者九方堙<hi>纒索也九方堙人姓名也</hi>此其於馬<lb/>
非臣之下也請見之繆公見之使之求馬三月而反報<lb/>
曰已得馬矣在於沙邱繆公曰何馬也對曰牡而黄使<lb/>
<pb n="KR3j0010_WYG_012-13b"/>
人徃取之牝而驪繆公不說召伯樂而問之曰敗矣子<lb/>
之所使求者毛物牝牡弗能知又何馬之能知伯樂喟<lb/>
然大息曰一至此乎是乃其所以千萬臣而無數者也<lb/>
若堙之所觀者天機也得其精而忘其粗在内而忘其<lb/>
外見其所見而不見其所不見視其所視而遺其所不<lb/>
視若彼之所相者乃有貴乎馬者馬至而果千里之馬<lb/>
故老子曰大直若屈大巧若拙吳起為楚令尹適魏問<lb/>
屈宜若曰<hi>屈宜若楚大夫亡在魏者也</hi>王不知起之不肖而以為令<lb/>
<pb n="KR3j0010_WYG_012-14a"/>
尹先生試觀起之為人也屈子曰將奈何吳起曰將衰<lb/>
楚國之爵而平其制禄損其有餘而綏其不足砥礪甲<lb/>
兵時爭利於天下屈子曰宜若聞之昔善治國家者不<lb/>
變其故不易其常今子將衰楚國之爵而平其制禄損<lb/>
其有餘而綏其不足是變其故易其常也行之者不利<lb/>
宜若聞之曰怒者逆德也兵者㐫器也爭者人之所本<lb/>
也今子隂謀逆德好用㐫器始人之所本逆之至也<hi>本者</hi>
<hi>謂兵爭也</hi>且子用魯兵不宜得志於齊而得志焉<hi>吳起為將伐齊敗之</hi>
<pb n="KR3j0010_WYG_012-14b"/>
子用魏兵不宜得志於秦而得志焉<hi>吳起為魏西河守秦兵不敢東下也</hi>
宜若聞之非禍人不能成禍吾固惑吾王之數逆天道<lb/>
戾人理至今無禍差須夫子也<hi>差須猶意須也</hi>吳起惕然曰尚<lb/>
可更乎屈子曰成刑之徒不可更也<hi>成刑之徒刑禍已成於衆</hi>子不<lb/>
若敦愛而篤行之老子曰挫其銳解其紛和其光同其<lb/>
塵晉伐楚三舎不止大夫請擊之莊王曰先君之時晉<lb/>
不伐楚及孤之身而晉伐楚是孤之過也若何其辱羣<lb/>
大夫曰先臣之時晉不伐楚今臣之身而晉伐楚此臣<lb/>
<pb n="KR3j0010_WYG_012-15a"/>
之罪也請三擊之王俛而泣涕沾襟起而拜羣大夫晉<lb/>
人聞之曰君臣爭以過為在己且輕下其臣不可伐也<lb/>
夜還師而歸老子曰能受國之垢是謂社稷主宋景公<lb/>
之時熒惑在心公懼召子韋而問焉<hi>子韋司星者也</hi>曰熒惑在<lb/>
心何也子韋曰熒惑天罰也心宋分野<hi>宋之分野上属房心之星</hi>禍<lb/>
且當君雖然可移於宰相公曰宰相所使治國家也而<lb/>
移死焉不祥子韋曰可移於民公曰民死寡人誰為君<lb/>
乎寧獨死耳子韋曰可移於歲公曰歲民之命歲饑民<lb/>
<pb n="KR3j0010_WYG_012-15b"/>
必死矣為人君而欲殺其民以自活也其誰以我為君<lb/>
者乎是寡人之命固已盡矣子韋無復言矣子韋還走<lb/>
北靣再拜曰敢賀君天之處高而聽卑君有君人之言<lb/>
三天必有三賞君今夕星必徙三舎君延年二十一歲<lb/>
公曰子奚以知之對曰君有君人之言三故有三賞星<lb/>
必三徙舎舎行七里三七二十一故君移年二十一歲<lb/>
臣請伏於陛下以伺之星不徙臣請死之公曰可是夕<lb/>
也星果三徙舎故老子曰能受國之不祥是謂天下王<lb/>
<pb n="KR3j0010_WYG_012-16a"/>
昔者公孫龍在趙之時謂弟子曰人而無能者龍不能<lb/>
與遊有客衣褐帯索而見曰臣能呼公孫龍顧謂弟子<lb/>
曰門下故有能呼者乎對曰無有公孫龍曰與之弟子<lb/>
之籍後數日徃說燕王至於河上而航在一汜<hi>汜水涯也</hi>使<lb/>
善呼之一呼而航來故曰聖人之處世不逆有伎能之<lb/>
士故老子曰人無棄人物無棄物是謂襲明子發攻蔡<lb/>
踰之<hi>子發楚宣王之將軍踰越勝之也</hi>宣王郊迎列田百頃而封之執<lb/>
圭<hi>楚爵功臣賜以圭謂之執圭比附庸之君</hi>子發辭不受曰治國立政諸侯<lb/>
<pb n="KR3j0010_WYG_012-16b"/>
入賔此君之德也發號施令師未合而敵遁此將軍之<lb/>
威也兵陳戰而勝敵者此庶民之力也夫乗民之功勞<lb/>
而取其爵禄者非仁義之道也故辭而弗受故老子曰<lb/>
功成而不居夫唯不居是以不去晉文公伐原<hi>原周邑周㐮王</hi>
<hi>以原賜文公原叛伐之</hi>與大夫期三日三日而原不降文公令去<lb/>
之軍吏以原不過一二日將降矣君曰吾不知原三日<lb/>
而不可得下也以與大夫期盡而不罷失信得原吾弗<lb/>
為也原人聞之曰有君若此可弗降也遂降温人聞亦<lb/>
<pb n="KR3j0010_WYG_012-17a"/>
請降<hi>時周人亦以温予文公温相連皆叛</hi>故老子曰窈兮㝠兮其中有精<lb/>
其精甚眞其中有信故美言可以市尊美行可以加人<lb/>
公儀休相魯<hi>公儀休故魯博士也</hi>而嗜魚一國獻魚公儀子不受<lb/>
其弟子諌曰夫子嗜魚弗受何也答曰夫唯嗜魚故弗<lb/>
受夫受魚而免於相雖嗜魚不能自給魚毋受魚而不<lb/>
免於相則能長自給魚此明於為人為己者也故老子<lb/>
曰後其身而身先外其身而身存非以其無私邪故能<lb/>
成其私又曰知足不辱狐丘丈人謂孫叔敖曰<hi>丈人老而杖於</hi>
<pb n="KR3j0010_WYG_012-17b"/>
<hi>人者</hi>人有三怨子知之乎孫叔敖曰何謂也對曰爵高者<lb/>
士妬之官大者主惡之禄厚者怨處之孫叔敖曰吾爵<lb/>
益高吾志益下吾官益大吾心益小吾禄益厚吾施益<lb/>
博是以免三怨可乎故老子曰貴必以賤為本高必以<lb/>
下為基大司馬捶<hi>朶</hi>鈎者年八十矣而不失鈎芒<hi>捶鍛銀擊</hi>
<hi>也鈎釣鈎也</hi>大司馬曰子巧邪有道邪曰臣有守也臣年二<lb/>
十好捶鈎於物無視也非鈎無察也是以用之者必假<lb/>
於弗用也而以長得其用而况持無不用者乎物孰不濟<lb/>
<pb n="KR3j0010_WYG_012-18a"/>
焉故老子曰從事於道者同於道文王砥德修政三年<lb/>
而天下二分歸之<hi>砥礪也文王三分天下有其二</hi>紂聞而患之曰余夙<lb/>
興夜寐與之競行則苦心勞形縱而置之恐伐余一人<lb/>
崇侯虎曰周伯昌行仁義而善謀太子發勇敢而不疑<lb/>
中子旦恭儉而知時若與之從則不堪其殃縱而赦之<lb/>
身必危亡冠雖弊必加於頭及未成請圗之屈商乃拘<lb/>
文王於羑里<hi>屈商紂臣也羑里地名在河内湯隂</hi>於是散宜生乃以千金<lb/>
求天下之珍怪得騶虞雞斯之乗<hi>騶虞白虎黒文而仁食自死之獸日行千</hi>
<pb n="KR3j0010_WYG_012-18b"/>
<hi>里雞斯神馬也</hi>𤣥玉百工<hi>二玉為/一工也</hi>大貝百朋<hi>五貝為一朋也</hi>𤣥豹黄羆<lb/>
青犴<hi>犴胡地野犬犴音岸</hi>白虎文皮千合以獻於紂因費仲而通<lb/>
<hi>費仲紂佞臣也</hi>紂見而說之乃免其身殺牛而賜之文王歸乃<lb/>
為玉門築靈臺相女童擊鍾鼓<hi>玉門以玉飾門為柱樞也相女童相視之一曰</hi>
<hi>相匠也</hi>以待紂之失也紂聞之曰周伯昌改道易行吾無<lb/>
憂矣乃為炮烙剖比干剔孕婦殺諌者文王乃遂其謀<lb/>
故老子曰知其榮守其辱為天下谷成王問政於尹佚<lb/>
曰吾何德之行<hi>尹佚史佚也</hi>而民親其上對曰使之時而敬<lb/>
<pb n="KR3j0010_WYG_012-19a"/>
順之王曰其度安在曰如臨深淵如履薄氷王曰懼哉<lb/>
王人乎尹佚曰天地之間四海之内善之則吾畜也不<lb/>
善則吾讎也昔夏商之臣反讎桀紂而臣湯武宿沙之<lb/>
民皆自攻其君而歸神農<hi>伏羲神農之間有共工宿沙霸天下者也</hi>此世之<lb/>
所明知也如何其無懼也故老子曰人之所畏不可不<lb/>
畏也跖之徒問跖曰盗亦有道乎跖曰奚適其無道也<lb/>
夫意而中藏者聖也入先者勇也出後者義也分均者<lb/>
仁也知可否者智也五者不備而能成大盗者天下無<lb/>
<pb n="KR3j0010_WYG_012-19b"/>
之由此觀之盗賊之心必託聖人之道而後可行故老<lb/>
子曰絶聖棄智民利百倍楚將子發好求技道之士楚<lb/>
有善為偷者徃見曰聞君求技道之士臣偷也願以技<lb/>
齎一卒<hi>齎備卒足也</hi>子發聞之衣不給帯冠不暇正出見而<lb/>
禮之左右諌曰偷者天下之盗也何為之禮君曰此非<lb/>
左右之所得與後無幾何齊興兵伐楚子發將師以當<lb/>
之兵三却楚賢良大夫皆盡其計而悉其誠齊師愈強<lb/>
於是市偷進請曰臣有薄技願為君行之子發曰諾不<lb/>
<pb n="KR3j0010_WYG_012-20a"/>
聞其辭而遣之偷則夜解齊將軍之幬帳而獻之子發<lb/>
因使人歸之曰卒有出薪者得將軍之帷使歸之於執<lb/>
事明又復徃取其枕子發又使人歸之明日又復徃取<lb/>
其簮子發又使歸之齊師聞之大駭將軍與軍吏謀曰<lb/>
今日不去楚君恐取吾頭乃還師而去故曰無細而能<lb/>
薄在人君用之耳故老子曰不善人善人之資也顔回<lb/>
謂仲尼曰回益矣仲尼曰何謂也曰回忘禮樂矣<hi>回忘禮樂</hi>
<hi>絶聖棄知入於無為也</hi>仲尼曰可矣猶未也異日復見曰囘益矣<lb/>
<pb n="KR3j0010_WYG_012-20b"/>
仲尼曰何謂也曰囘忘仁義矣仲尼曰可矣猶未也異<lb/>
日復見曰囘坐忘矣<hi>言坐自忘其身以至道也</hi>仲尼遽然曰何謂坐<lb/>
忘顔囘曰隳支體黜聰明離形去知洞於化通是謂坐<lb/>
忘仲尼曰洞則無善也化則無常矣而夫子薦賢<hi>薦先也</hi>
丘請從之後故老子曰載營魄抱一能無離乎專氣至<lb/>
柔能如嬰兒乎秦穆公興師將以襲鄭蹇叔曰不可臣<lb/>
聞襲國者以車不過百里以人不過三十里為其謀未<lb/>
及發泄也甲兵未及銳弊也糧食未及乏絶也人民未<lb/>
<pb n="KR3j0010_WYG_012-21a"/>
及罷病也皆以其氣之高與其力之盛至是以犯敵能<lb/>
威今行數千里又數絶諸侯之地以襲國臣不知其可<lb/>
也君重圗之穆公不聽蹇叔送師衰經而哭之師遂行<lb/>
過周而東鄭賈人弦高矯鄭伯之命以十二牛勞秦師<lb/>
而賔之三帥乃懼而謀曰吾行數千里以襲人未至而<lb/>
人已知之其備必先成不可襲也還師而去當此之時<lb/>
晉文公適薨未葬先軫言於襄公曰<hi>先軫晉大夫也襄公晉文公子</hi>昔<lb/>
吾先君與穆公交天下莫不聞諸侯莫不知今吾君薨<lb/>
<pb n="KR3j0010_WYG_012-21b"/>
未塟而不弔吾䘮而不假道是死吾君而弱吾孤也請<lb/>
擊之襄公許諾先軫舉兵而與秦師遇於殽大破之擒<lb/>
其三軍以歸穆公聞之素服廟臨以說於衆<hi>説解也</hi>故老<lb/>
子曰知而不知尚矣不知而知病也齊王后死王欲置<lb/>
后而未定使羣臣議薛公欲中王之意<hi>薛公田嬰也</hi>因獻十<lb/>
珥而美其一旦日因問美珥之所在因勸立以為王后<lb/>
齊王大說遂尊重薛公故人主之意欲見於外則為人<lb/>
臣之所制故老子曰塞其兊閉其門終身不勤盧敖游<lb/>
<pb n="KR3j0010_WYG_012-22a"/>
乎北海<hi>盧敖燕人秦始皇召以為博士使求神仙亡而不反也</hi>經乎太隂入乎𤣥<lb/>
闕<hi>太隂地名也𤣥闕北方之山也</hi>至於蒙榖之上<hi>蒙榖山名</hi>見一士焉深目<lb/>
而𤣥鬢淚注而鳶肩<hi>淚水</hi>豐上而殺下軒軒然方迎風而<lb/>
舞顧見盧敖慢然下其臂遯逃乎碑<hi>慢然止舞也匿於碑陰</hi>盧敖<lb/>
就而視之方倦龜殻而食蛤梨<hi>楚人謂倨為倦龜殻龜甲也蛤梨海蚌也</hi>盧<lb/>
敖與之語曰唯敖為背羣離黨窮觀於六合之外者非<lb/>
敖而已乎敖幼而好游至長不渝周行四極唯北隂之<lb/>
未闚今卒睹夫子於是子殆可與敖為友乎若士者齤<lb/>
<pb n="KR3j0010_WYG_012-22b"/>
<hi>拳</hi>然而笑曰嘻子中州之民寧肯而逺至此此猶光乎<lb/>
日月而載列星<hi>言太隂之地尚見日月也</hi>隂陽之所行四時之所生<lb/>
其此夫不名之地猶穾奥也<hi>言我所游不可以字名之地以盧敖所行比之則如</hi>
<hi>穾奥奥室中也</hi>若我南游乎岡㝗<hi>浪</hi>之野北息乎沉墨之鄉西<lb/>
窮㝠㝠之黨東開鴻濛之先此其下無地而上無天聽<lb/>
焉無聞視焉無矚<hi>屬</hi>此其外猶有汰<hi>太/</hi>沃之汜<hi>汰沃四海子天</hi>
<hi>之際水流聲也汜涯也</hi>其餘一舉而千萬里<hi>千萬里汰汜之外也</hi>吾猶未能<lb/>
之在<hi>吾尚未至此地</hi>今子游始於此乃語窮觀豈不亦逺哉然<lb/>
<pb n="KR3j0010_WYG_012-23a"/>
子處矣吾與汗漫期于九垓之外吾不可以乆駐若士<lb/>
舉臂而竦身遂入雲中盧敖仰而視之弗見乃止駕<hi>止其</hi>
<hi>所駕之車</hi>止柸<hi>坯/</hi>治<hi>楚人謂恨不得為柸治也</hi>悖若有䘮也曰吾比夫子<lb/>
猶黄鵠與蠰蟲也<hi>蠰蟲蟲之幼也</hi>終日行不離咫尺<hi>八寸為咫十寸為尺</hi>
而自以為逺豈不悲哉故莊子曰小人不及大人小知<lb/>
不及大知朝菌不知晦朔<hi>朝菌朝生暮死之蟲也生水上狀似蚕蛾一名孳母海南</hi>
<hi>謂之蟲邪</hi>蟪蛄不知春秋<hi>蟪蛄貂蟟也</hi>此言明之有所不見也季<lb/>
子治亶父三年<hi>季子子賤也</hi>而巫馬期絻<hi>問</hi>衣短褐易容貌<lb/>
<pb n="KR3j0010_WYG_012-23b"/>
徃觀化焉見得魚釋之巫馬期問曰凡子所為魚者欲<lb/>
得也今得而釋之何也漁者對曰季子不欲人取小魚<lb/>
也<hi>古者魚不盈尺不上俎也</hi>所得者小魚是以釋之巫馬期歸以報<lb/>
孔子曰季子之德至矣使人闇行若有嚴刑在其側者<lb/>
季子何以至於此孔子曰丘嘗問之以治言曰誡於此<lb/>
者刑於彼季子必行此術也故老子曰去彼取此岡兩<lb/>
問於景<hi>罔兩水之精物也景日月水光晷也</hi>曰昭昭者神明也<hi>罔兩恍惚之物見景</hi>
<hi>光明以為神也</hi>景曰非也罔兩曰子何以知之景曰扶桑受謝<lb/>
<pb n="KR3j0010_WYG_012-24a"/>
日照宇宙<hi>扶桑日所出之木受謝扶桑受日旦澤出之也</hi>炤炤之光輝燭四海<lb/>
闔戸塞牖則無由入矣若神明四通並流無所不及上<lb/>
際於天下蟠於地化育萬物而不可為象俛仰之間而<lb/>
撫四海之外照照何足以明之故老子曰天下之至柔<lb/>
馳騁天下之至堅光耀問於無有<hi>光耀可見而無有至虚者</hi>曰子果<lb/>
有乎其果無有乎<hi>有形生於無形何以能生物故問果有乎其無有也</hi>無有弗應<lb/>
也光耀不得問而就視其狀貌冥然忽然視之不見其<lb/>
形聽之不聞其聲搏之不可得望之不可極也光耀曰<lb/>
<pb n="KR3j0010_WYG_012-24b"/>
貴矣哉孰能至于此乎予能有無矣未能無無也<hi>言我能使</hi>
<hi>形不可得未能殊無形也</hi>及其為無無又何從至於此哉故老子曰<lb/>
無有入于無間吾是以知無為之有益也白公勝慮亂<lb/>
<hi>白公將為父復讐起兵亂因思慮之</hi>罷朝而立倒杖策錣<hi>針/</hi>上貫頥<hi>策馬捶端</hi>
<hi>有針以刺馬謂之錣倒杖策故錣貫頥也</hi>血流至地而弗知也鄭人聞之曰<lb/>
頥之忘將何不忘哉<hi>白公之父死鄭人預之故懼之</hi>此言精神之越於<lb/>
外智慮之蕩於内則不能漏理其形也<hi>漏補空也</hi>是故神之<lb/>
所用者逺則所遺者近也<hi>近謂身也</hi>故老子曰不出戸以知<lb/>
<pb n="KR3j0010_WYG_012-25a"/>
天下不窺牖以見天道其出彌逺其知彌少此之謂也<lb/>
秦皇帝得天下恐不能守發邊戍築長城修關梁設障<lb/>
塞具傳車置邊吏然劉氏奪之若轉閉錘<hi>閉錘格也上之錘所以編</hi>
<hi>薄席反覆之易</hi>昔武王伐紂破之牧野乃封比干之墓表商容<lb/>
之閭柴箕子之門<hi>紂死箕子亡之朝鮮舊居空故柴護之也</hi>朝成湯之廟發<lb/>
鉅橋之粟散鹿臺之錢破鼓折枹<hi>浮</hi>㢮弓絶絃去舎露<lb/>
宿以示平易解劒帶笏以示無仇於此天下歌謡而樂<lb/>
之諸侯執幣相朝三十四世不奪故老子曰善閉者無<lb/>
<pb n="KR3j0010_WYG_012-25b"/>
關鍵而不可開也善結者無繩約而不可解也尹需學<lb/>
御三年而無得焉私自苦痛常寢想之<hi>寢堅思之</hi>中夜夢受<lb/>
秋駕於師<hi>秋駕善御之術</hi>明日徃朝師望之謂之曰吾非愛道<lb/>
於子也恐子不可予也今日教子以秋駕尹需反走北<lb/>
靣再拜曰臣有天幸今夕固夢受之故老子曰致虚極<lb/>
守靜篤萬物並作吾以觀其復也昔孫叔敖三得令尹<lb/>
無喜志三去令尹無憂色延陵季子吳人願一以為王<lb/>
而不肯許由讓天下而弗受晏子與崔杼盟臨死地不<lb/>
<pb n="KR3j0010_WYG_012-26a"/>
變其儀此皆有所逺通也精神通於死生則物孰能惑<lb/>
之荆有佽<hi>次</hi>非得寳劒於干<hi>寒/</hi>隊<hi>干國在今臨淮出寳劒葢為莫邪洞鄂之</hi>
<hi>形也</hi>還反度江至於中流陽侯之波兩蛟夾繞其舩<hi>蛟龍屬也</hi>
<hi>魚滿二千五百斤蛟來為之主也</hi>佽非謂枻舩者曰<hi>枻欋也</hi>嘗有如此而<lb/>
得活者乎對曰未嘗見也於是佽非瞑目㪍然攘臂㧞<lb/>
劒曰武士可以仁義之禮說也不可劫而奪也此江中<lb/>
之腐肉朽骨棄劒而已余有奚愛焉赴江刺蛟遂斷其<lb/>
頭舩中人盡活風波畢除荆爵為執圭孔子聞之曰夫<lb/>
<pb n="KR3j0010_WYG_012-26b"/>
善載腐肉朽骨棄劒者佽非之謂乎故老子曰夫唯無<lb/>
以生為者是賢於貴生焉齊人淳于髠以從說魏王魏<lb/>
王辯之約車十乘將使荆辭而行人以為從未足也復<lb/>
以衡說其辭若然<hi>從説説諸侯之計當相從也衡説從之非是當横更計也</hi>魏王乃<lb/>
止其行而䟽其身失從心志而又不能成衡之事是其<lb/>
所以固也夫言有宗事有本失其宗本技能雖多不若<lb/>
其寡也故周鼎著倕而使齕其指先王以見大巧之不<lb/>
可也故愼子曰匠人知為門能以門所以不知門也故<lb/>
<pb n="KR3j0010_WYG_012-27a"/>
必杜然後能門<hi>愼子名到齊人不知門不知門之要也門之要在門外</hi>墨者有田<lb/>
鳩者欲見秦惠王約車申轅<hi>申束也</hi>留於秦周年不得見<lb/>
客有言之楚王者徃見楚王楚王甚悅之予以節使於<lb/>
秦至因見予之將軍之節惠王見而説之出舍喟然而歎<lb/>
告從者曰吾留秦三年不得見不識道之可以從楚也<lb/>
物故有近之而逺逺之而近者故大人之行不掩以繩<lb/>
<hi>掩猶揮也</hi>至所極而已矣此所謂筦子梟飛而維繩者<hi>言為士者</hi>
<hi>上下無常進退無恒不可繩也以喻飛梟從下繩維之而欲翺翔則不可也</hi>豐水之深千仞<lb/>
<pb n="KR3j0010_WYG_012-27b"/>
而不受塵垢投金鐵鍼焉則刑見於外非不深且清也<lb/>
魚鼈龍蛇莫之肯歸也是故石上不生五榖秃山不游<lb/>
麋鹿無所隂蔽隱也昔趙文子問於叔向曰晉六將軍<lb/>
其孰先亡乎<hi>六將軍韓魏趙范中行知伯也</hi>對曰中行知氏文子曰何<lb/>
乎對曰其為政也以苛為察以切為明以刻下為忠以<lb/>
計多為功譬之猶廓革者也廓之大則大矣裂之道也<lb/>
故老子曰其政悶悶其民純純其政察察其民缺缺景<lb/>
公謂太卜曰子之道何能對曰能動地<hi>動震也</hi>晏子徃見<lb/>
<pb n="KR3j0010_WYG_012-28a"/>
公公曰寡人問太卜曰子之道何能對曰能動地地可<lb/>
動乎晏子黙然不對出見太卜曰昔吾見句星在房心<lb/>
之間地其動乎<hi>句星客星也房句星守房心則地動也</hi>太卜曰然晏子出<lb/>
太卜走徃見公曰臣非能動地地固將動也田子陽聞<lb/>
之曰晏子黙然不對者不欲太卜之死徃見太卜者恐<lb/>
公之欺也晏子可謂忠於上而惠於下矣故老子曰方<lb/>
而不割廉而不劌魏文侯觴諸大夫於曲陽飲酒酣文<lb/>
侯喟然嘆曰吾獨無豫讓以為臣乎<hi>豫讓事知伯而死其難故文侯思以</hi>
<pb n="KR3j0010_WYG_012-28b"/>
<hi>為臣</hi>蹇重舉白而進之<hi>蹇重文侯臣/舉白進酒也</hi>曰請浮君<hi>浮猶罰也以酒罰君</hi>
君曰何也對曰臣聞之有命之父母不知孝子有道之<lb/>
君不知忠臣夫豫讓之君亦何如哉<hi>豫讓相其君而君見殺亦何如不足</hi>
<hi>貴也</hi>文侯受觴而飲釂不獻<hi>釂盡也</hi>曰無管仲鮑叔以為臣<lb/>
故有豫讓之功故老子曰國家昏亂有忠臣孔子觀桓<lb/>
公之廟<hi>桓公魯君</hi>有器焉謂之宥巵<hi>宥在坐右</hi>孔子曰善哉乎得<lb/>
見此器顧曰弟子取水水至灌之其中則正<hi>中水半巵中也</hi>其<lb/>
盈則覆孔子造然革容曰善哉持盈者乎子貢在側曰<lb/>
<pb n="KR3j0010_WYG_012-29a"/>
請問持盈曰益而損之曰何謂益而損之曰夫物盛而<lb/>
衰樂極則悲日中而移月盈而虧是故聰明睿智守之<lb/>
以愚多聞博辯守之以儉武力毅勇守之以畏富貴廣<lb/>
大守之以陋德施天下守之以讓此五者先王所以守<lb/>
天下而弗失也反此五者未嘗不危也故老子曰服此<lb/>
道者不欲盈夫唯不盈故能弊而不新成武王問太公<lb/>
曰寡人代紂天下是臣殺其主而下伐其上也吾恐後<lb/>
世之用兵不休闘爭不已為之奈何太公曰甚善王之<lb/>
<pb n="KR3j0010_WYG_012-29b"/>
問也夫未得獸者唯恐其創之小也<hi>獵禽恐不能殺故恐其創小也</hi>已<lb/>
得之唯恐傷肉之多也王若欲乆持之則塞民於兊<hi>兊耳</hi>
<hi>目鼻口也老子曰塞其兊是也</hi>道全為無用之事煩擾之教彼皆樂其<lb/>
業供其情昭昭而道冥冥於是乃去其瞀<hi>茂</hi>而載之木<lb/>
<hi>瞀秛髪也木鶩鳥冠也知文者冠鶩</hi>觧其劒而帶之笏為三年之喪令類<lb/>
不蕃高辭卑讓使民不爭酒肉以通之竽瑟以娛之鬼<lb/>
神以畏之繁文滋禮以弇其質厚葬乆䘮以亶<hi>丹</hi>其家<lb/>
含珠鱗施綸組以貧其財深鑿高壟以盡其力家貧族<lb/>
<pb n="KR3j0010_WYG_012-30a"/>
少慮患者寡以此移風可以持天下弗失故老子曰化<lb/>
而欲作吾將鎭之以無名之樸也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0010_WYG_012-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淮南鴻烈解卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淮南鴻烈解卷二十一</head> <lb/>
    <p>
<pb n="KR3j0010_WYG_021-1a"/>
欽定四庫全書<lb/>
　淮南鴻烈解卷二十一<lb/>
　　　　　　　　　　　　　漢　髙誘　注<lb/>
　　要畧<hi>凡鴻烈之書二十篇畧數其要明其所指序其㣲妙論其大體故曰要畧</hi>
夫作為書論者所以紀綱道德經緯人事上考之天下<lb/>
揆之地中通諸理雖未能抽引元妙之中才繁然足以<lb/>
觀終始矣總要舉凡而語不剖判純撲靡散大宗<hi>純撲太素</hi>
<hi>也大宗事本也</hi>懼為人之惽惽然弗能知也故多為之辭博為<lb/>
<pb n="KR3j0010_WYG_021-1b"/>
之説又恐人之離本就末也故言道而不言事則無以<lb/>
與世浮沉言事而不言道則無以與化遊息故著二十<lb/>
篇有原道有俶真有天文有地形有時則有覽𠖇有精<lb/>
神有本經有主術有繆稱有齊俗有道應有氾論有詮<lb/>
言有兵畧有説山有説林有人間有修務有泰族也原<lb/>
道者盧牟六合<hi>盧牟由規模也</hi>混沌萬物象太一之容<hi>太一之容北極</hi>
<hi>之氣合為一體也</hi>測窈㝠之深以翔虚無之軫<hi>軫道畛也</hi>託小以苞<lb/>
大守約以治廣使人知先後之禍福動静之利害誠通<lb/>
<pb n="KR3j0010_WYG_021-2a"/>
其志浩然可以大觀矣欲一言而寤<hi>覺也</hi>則尊天而保真<lb/>
欲再言而通則賤物而貴身欲參言而究則外物而反<lb/>
情執其大指以内洽五藏瀐<hi>箋</hi>濇肌膚被服法則而與<lb/>
之終身所以應待萬方覽耦百變也<hi>耦通也</hi>若轉丸掌中<lb/>
足以自樂也俶真者窮逐終始之化嬴垀<hi>呼</hi>無有之精<lb/>
<hi>嬴繞匝也垀靡煩也</hi>離别萬物之變合同死生之形使人遺物反<lb/>
己審仁義之問通同異之理觀至德之統知變化之紀<lb/>
説符元妙之中通廻造化之母也<hi>造化之母元氣太一之初</hi>天文者<lb/>
<pb n="KR3j0010_WYG_021-2b"/>
所以和隂陽之氣理日月之光節開塞之時列星辰之<lb/>
行知逆順之變避忌諱之殃順時運之應法五神之常<lb/>
使人有以仰天承順而不亂其常者也地形者所以窮<lb/>
南北之修極東西之廣經山陵之形區川谷之居明萬<lb/>
物之主知生類之衆列山淵之數規逺近之路使人通<lb/>
廻<hi>回</hi>周備不可動以物不可驚以怪者也時則者所以<lb/>
上因天時下盡地力據度行當合諸人則刑十二節<hi>一月</hi>
<hi>為人一節</hi>以為法式終而復始<hi>歲終十二月從正月始也</hi>轉於無極因循<lb/>
<pb n="KR3j0010_WYG_021-3a"/>
倣依以知禍福操舍開塞各有龍忌<hi>中國以鬼神之日忌北胡南越皆謂</hi>
<hi>之請龍</hi>發號施令以時教期使君人者知所以從事覽㝠<lb/>
者所以言至精之通九天也至㣲之淪無形也純粹之<lb/>
入至清也昭昭之通㝠㝠也乃始攬物物引類覽取撟<lb/>
掇<hi>撟取也掇拾也</hi>浸想宵類<hi>浸㣲視也宵物似也類衆也</hi>物之可以喻意象<lb/>
形者乃以穿通窘滯决瀆壅塞引人之意繫之無極乃<lb/>
以明物類之感同氣之應隂陽之合形埒之朕所以令<lb/>
人逺觀博見者也精神者所以原本人之所由生而曉<lb/>
<pb n="KR3j0010_WYG_021-3b"/>
寤其形骸九竅取象與天合同其血氣與雷霆風雨比<lb/>
類其喜怒與晝宵寒暑竝明審死生之分别同異之跡<lb/>
節動静之機以反其性命之宗所以使人愛養其精神<lb/>
撫静其䰟魄不以物易己而堅守虚無之宅者也本經<lb/>
者所以明大聖之德通維初之道埒畧衰世古今之變<lb/>
以褒先聖之隆盛而貶末世之曲政也所以使人黜耳<lb/>
目之聰明精神之感動樽流遁之觀<hi>樽止也流遁披散也</hi>節養性<lb/>
之和分帝王之操列小大之差者也主術者君人之事<lb/>
<pb n="KR3j0010_WYG_021-4a"/>
也所以因作任督責使羣臣各盡其能也明攝權操柄<lb/>
以制羣下提名責實<hi>提挈也</hi>考之參伍所以使人主秉數<lb/>
持要不妄喜怒也其數直施而正邪外私而立公使百<lb/>
官條通而輻輳名務其業人致其功此主術之明也繆<lb/>
稱者破碎道徳之論差次仁義之分畧雜人間之事總<lb/>
同乎神明之德假象取耦以相譬喻㫁短為節以應小<lb/>
具所以曲説攻論應感而不匱者也齊俗者所以一羣<lb/>
生之短脩同九夷之風氣通古今之論貫萬物之理財<lb/>
<pb n="KR3j0010_WYG_021-4b"/>
制禮義之宜擘畫人事之終始者也道應者攬掇遂事<lb/>
之蹤追觀往古之跡察禍福利害之反考驗乎老莊之<lb/>
術而以合得失之勢者也氾論者所以箴縷縩<hi>菜</hi>繺<hi>煞</hi>
之間<hi>縩綃煞也</hi>㩥<hi>先/</hi>揳<hi>恰/</hi>唲<hi>哇/</hi>齵<hi>隅/</hi>之郄<hi>隙/</hi>也<hi>㩥蒒也揳塞也唲齵錯梧</hi>
<hi>也</hi>接徑直施以推本樸而兆見得失之變利病之反所<lb/>
以使人不妄没於勢利不誘惑於事態有符曮晲兼稽<lb/>
時勢之變而與化推移者也詮言者所以譬類人事之<lb/>
指解喻治亂之體也差擇㣲言之眇詮以至理之文而<lb/>
<pb n="KR3j0010_WYG_021-5a"/>
補縫過失之闕者也兵畧者所以明戰勝攻取之數形<lb/>
機之勢詐譎之變體因循之道操持後之論也<hi>持後不敀為主</hi>
<hi>而為客也</hi>所以知戰陣分争之非道不行也知攻取堅守之<lb/>
非徳不強也誠明其意進退左右無所失擊危乘勢以<lb/>
為資清静以為常避實就虚若驅羣羊此所以言兵也<lb/>
說山説林者所以竅窕穿鑿百事之壅遏而通行貫扄<lb/>
萬物之窒塞者也假譬取象異類殊形以領理人之意<lb/>
懈墮結細説捍摶囷<hi>摶圎也囷芼也</hi>而以明事埒事者也<hi>埒兆朕也</hi>
<pb n="KR3j0010_WYG_021-5b"/>
人間者所以觀禍福之變察利害之反鑚脉得失之跡<lb/>
標舉終始之壇也<hi>標末也壇塲也</hi>分别百事之㣲敷陳存亡之<lb/>
機使人知禍之為福亡之為得成之為敗利之為害也<lb/>
誠喻至意則有以傾側偃仰世俗之間而無傷乎讒賊<lb/>
螫毒者也修務者所以為人之於道未淹味論未深見<lb/>
其文辭反之以清浄為常恬淡為本則懈墮分學縱欲<lb/>
適情欲以偷自佚而塞於大道也今夫狂者無憂聖人<lb/>
亦無憂聖人無憂和以德也狂者無憂不知禍福也故<lb/>
<pb n="KR3j0010_WYG_021-6a"/>
通而無為也與塞而無為也同其無為則同其所以無<lb/>
為則異故為之浮稱流說其所以能聼所以使學者孳<lb/>
孳以自幾也泰族者横八極致髙崇上明三光下和水<lb/>
土經古今之道治倫理之序總萬方之指而歸之一本<lb/>
以經緯治道紀綱王事乃原心術理情性以館清平之<lb/>
靈澄澈神明之精以與天和相嬰薄<hi>嬰繞抱也</hi>所以覽五帝<lb/>
三王懐天氣抱天心執中含和德形於内以莙凝天地<lb/>
發起隂陽序四時正流方綏之斯寧推之斯行乃以陶<lb/>
<pb n="KR3j0010_WYG_021-6b"/>
冶萬物遊化羣生唱而和動而隨四海之内一心同歸<lb/>
故景星見祥風至<hi>風不鳴條也</hi>黄龍下鳯巢列樹麟止郊野<lb/>
徳不内形而行其法藉專用制度神祗弗應福祥不歸<lb/>
四海弗賔兆民弗化故徳形於内治之大本此鴻烈之<lb/>
泰族也凡屬書者所以窺道開塞庶後世使知舉錯取<lb/>
捨之宜適外與物接而不眩内有以處神養氣宴煬至<lb/>
和而已自樂所受乎天地者也故言道而不明終始則<lb/>
不知所倣依言終始而不明天地四時則不知所避諱<lb/>
<pb n="KR3j0010_WYG_021-7a"/>
言天地四時而不引譬援類則不識精㣲言至精而不<lb/>
原人之神氣則不知養生之機原人情而不言大聖之<lb/>
徳則不知五行之差言帝道而不言君事則不知小大<lb/>
之衰言君事而不為稱喻則不知動静之宜言稱喻而<lb/>
不言俗變則不知合同大指已言俗變而不言往事則<lb/>
不知道德之應知道徳而不知世曲則無以耦萬方知<lb/>
氾論而不知詮言則無以從容通書文而不知兵指則<lb/>
無以應卒已知大畧而不知譬諭則無以推明事知公<lb/>
<pb n="KR3j0010_WYG_021-7b"/>
道而不知人間則無以應禍福知人間而不知修務則<lb/>
無以使學者勸力欲強省其辭覽總其要弗曲行區入<lb/>
則不足以窮道德之意故著書二十篇則天地之理究<lb/>
矣人間之事接矣帝王之道備矣其言有小有巨有㣲<lb/>
有粗指奏卷異各有為語今專言道則無不在焉然而<lb/>
能得本知末者其唯聖人也今學者無聖人之才而不<lb/>
為詳説則終身顛頓乎混溟之中而不知覺寤乎昭明<lb/>
之術矣今易之乾坤足以窮道通意也八卦可以識吉<lb/>
<pb n="KR3j0010_WYG_021-8a"/>
凶知禍福矣然而伏羲為之六十四變周室増以六爻<lb/>
<hi>周室謂文王也</hi>所以原測淑清之道而<graphic n="KR2805" url="https://raw.githubusercontent.com/kanripo/KR-Gaiji/master/images/KR2805.png" mimeType="image/png"/>
                    <hi>窘</hi>逐萬物之祖也夫<lb/>
五音之數不過宫商角徵羽然而五弦之琴不可鼓也<lb/>
必有細犬駕和而後可以成曲今畵龍首觀者不知其<lb/>
何獸也具其形則不疑矣今謂之道則多謂之物則少<lb/>
謂之術則博謂之事則淺推之以論則無可言者所以<lb/>
為學者固欲致之不言而已也夫道論至深故多為之<lb/>
辭以抒其情萬物至衆故博為之説以通其意辭雖壇<lb/>
<pb n="KR3j0010_WYG_021-8b"/>
卷連漫絞紛逺援所以洮汰滌蕩至意<hi>洮汰潤也</hi>使之無凝<lb/>
竭底滯捲握而不散也夫江河之腐胔<hi>慈</hi>不可勝數然<lb/>
祭者汲焉大也一盃酒白蠅漬其中匹夫弗嘗者小也<lb/>
誠通乎二十篇之論睹凡得要以通九野徑十門<hi>八方上下</hi>
<hi>也</hi>外天地捭山川<hi>捭屏去也</hi>其於逍遙一世之間宰匠萬物<lb/>
之形亦優游矣若然者挾日月而不烑<hi>挾至也烑音姚光也</hi>潤萬<lb/>
物而不耗曼兮洮兮足以覽矣藐兮浩兮曠曠兮可以<lb/>
游矣文王之時紂為天子賦歛無度戮殺無止康梁沉<lb/>
<pb n="KR3j0010_WYG_021-9a"/>
湎宫中成市<hi>康梁耽樂也沉湎淫酒也成市言集者多也</hi>作為炮烙之刑刳<lb/>
諫者剔孕婦天下同心而苦之文王四世纍善<hi>太王王季文王</hi>
<hi>武王凡四世也</hi>修德行義處岐周之間地方不過百里天下二<lb/>
垂歸之文王欲以卑弱制強㬥以為天下去殘除賊而<lb/>
成王道故太公之謀生焉<hi>太公為周陳隂符兵謀也</hi>文王業之而不<lb/>
卒武王繼文王之業用太公之謀悉索薄賦<hi>薄少也賦兵也</hi>躬<lb/>
擐甲胄<hi>擐貫著也</hi>以伐無道而討不義誓師牧野以踐天子<lb/>
之位天下未定海内未輯武王欲昭文王之令徳使夷<lb/>
<pb n="KR3j0010_WYG_021-9b"/>
狄各以其賄來貢遼逺未能至故治三年之䘮殯文王<lb/>
於兩楹之間<hi>殯大歛也兩楹堂柱之間賔主夾之</hi>以俟逺方武王立三年<lb/>
而崩成王在褓襁之中未能用事蔡叔管叔輔公子祿<lb/>
父<hi>祿父紂之兄子周封之以為殷後使管蔡監之</hi>而欲為亂周公繼文王之業<lb/>
持天子之政以股肱周室輔翼成王懼争道之不塞臣<lb/>
下之危上也故縱馬華山放牛桃林敗鼓折枹搢笏而<lb/>
朝以寧静王室鎮撫諸侯成王既壮能從政事周公受<lb/>
封於魯以此移風易俗孔子修成康之道述周公之訓<lb/>
<pb n="KR3j0010_WYG_021-10a"/>
以教七十子使服其衣冠修其篇籍故儒者之學生焉<lb/>
墨子學儒者之業受孔子之術以為其禮煩擾而不悦<lb/>
<hi>悦易也</hi>厚𦵏靡財而貧民服傷生而害事故背周道而用<lb/>
夏政禹之時天下大水禹身執虆<hi>雷</hi>垂以為民先剔河<lb/>
而道九岐<hi>剔洩去也九岐河水播岐為九以入海也</hi>鑿江而通九路<hi>江水通則為九</hi>
辟五湖<hi>使水辟人而相從也</hi>而定東海當此之時燒不暇撌<hi>撌音喟排</hi>
<hi>去也</hi>濡不給扢<hi>扢音亥拭也</hi>死陵者𦵏陵死澤者𦵏澤故節財<lb/>
薄𦵏閑服生焉齊桓公之時天子卑弱諸侯力征南夷<lb/>
<pb n="KR3j0010_WYG_021-10b"/>
北狄交伐中國中國之不絶如綫<hi>綫線也</hi>齊國之地東負<lb/>
海而北漳河地狭田少而民多智巧桓公憂中國之患<lb/>
苦夷狄之亂欲以存亡繼絶崇天子之位廣文武之業<lb/>
故管子之書生焉齊景公内好聲色外好狗馬獵射亡<lb/>
歸好色無辨<hi>辨别也</hi>作為路寢之䑓族鑄大鍾<hi>族聚也</hi>撞之<lb/>
庭下郊雉皆呴<hi>大鍾聲似雷震雉應而呴鳴也</hi>一朝用三千鍾贛<hi>鍾十斛也</hi>
<hi>贛賜也一朝賜羣臣之費三萬斛也</hi>梁丘據子家噲導於左右<hi>二人者公臣也導諫</hi>
<hi>也</hi>故晏子之諫生焉晩世之時六國諸侯谿異谷别水<lb/>
<pb n="KR3j0010_WYG_021-11a"/>
絶山隔各自治其境内守其分地握其權柄擅其政令<lb/>
下無方伯上無天子力征争權勝者為右恃連與國約<lb/>
重致剖信符結逺援以守其國家持其社稷故縱横修<lb/>
短生焉申子者韓昭釐之佐韓晉别國也地墽<hi>敲</hi>民險<lb/>
而介於大國之間晉國之故禮未㓕韓國之新法重出<lb/>
先君之令未收後君之令又下新故相反前後相繆百<lb/>
官背亂不知所用故刑名之書生焉秦國之俗貪狼<hi>狼荒</hi>
<hi>也</hi>強力寡義而趨利可威以刑而不可化以善可勸以<lb/>
<pb n="KR3j0010_WYG_021-11b"/>
賞而不可厲以名被險而帶河四塞以為固地利形便<lb/>
畜積殷富孝公欲以虎狼之勢而呑諸侯故商鞅之法<lb/>
生焉若劉氏之書<hi>淮南王自謂也</hi>觀天地之象通古今之事權<lb/>
事而立制度形而施宜原道之心合三王之風以儲與<lb/>
扈冶<hi>儲與猶攝業也扈冶廣大也</hi>元眇之中精揺靡覽<hi>楚人謂精進為精揺靡小</hi>
<hi>皆覽之</hi>棄其畛挈<hi>楚人謂澤濁為畛挈</hi>斟其淑静以統天下理萬物<lb/>
應變化通殊類非循一跡之路守一隅之指拘繫牽連<lb/>
於物而不與世推移也故置之尋常而不塞布之天下<lb/>
<pb n="KR3j0010_WYG_021-12a"/>
而不窕<hi>窕緩也布之天下雖大不窕也</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0010_WYG_021-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淮南鴻烈解卷二十一<lb/>
</p>
<p>
</p>
  </div>
</body>
</text>
</TEI>
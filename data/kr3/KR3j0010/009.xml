<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淮南鴻烈解卷九</head> <lb/>
    <p>
<pb n="KR3j0010_WYG_009-1a"/>
欽定四庫全書<lb/>
　淮南鴻烈解卷九<lb/>
　　　　　　　　　　　　　漢　髙誘　注<lb/>
　　主術訓<hi>主君也術道也君之宰國統御臣下五帝三王以来無不用道而興故曰主術</hi>
人主之術處無為之事而行不言之敎清靜而不動一<lb/>
度而不揺因循而任下責成而不勞是故心知規而師<lb/>
傅諭導<hi>規謀也師者所從取法則者也傅相也諭導以正道也</hi>口能言而行人稱<lb/>
辭足能行而相者先導<hi>相儀也</hi>耳能聽而執正進諌<hi>諌或作謀</hi>
<pb n="KR3j0010_WYG_009-1b"/>
<hi>其世子時也</hi>是故慮無失䇿謀無過事<hi>過猶誤也</hi>言為文章行為<lb/>
儀表於天下進退應時動靜循理不為醜美好憎不為<lb/>
賞罰喜怒名各自名類各自類事猶自然莫出於己故<lb/>
古之王者冕而前旒所以蔽明也<hi>冕王者冠也前旒前後垂珠飾遂筵也下自目</hi>
<hi>故曰蔽明也天子玉縣十二公侯挂珠九卿㸃珠六伯子各應随其命數也</hi>黈纊塞耳所以<lb/>
掩聰<hi>不欲其妄聞也</hi>天子外屛所以自障<hi>屏樹垣也門内之垣謂之樹諸侯在内天</hi>
<hi>子在外故曰所以自障也</hi>故所理者逺則所在者邇所治者大則所<lb/>
守者少夫目妄視則淫耳妄聽則惑口妄言則亂夫三<lb/>
<pb n="KR3j0010_WYG_009-2a"/>
闗者不可不慎守也若欲規之乃是離之<hi>言嗜欲有所規合乃是離</hi>
<hi>散也</hi>若欲飾之乃是賊之<hi>飾好也賊敗也</hi>天氣為魂地氣為魄反<lb/>
之𤣥房各處其宅守而勿失上通太一太一之精通於<lb/>
天道天道𤣥黙無容無則大不可極深不可測尚與人<lb/>
化知不能得<hi>天道至大非人智慮所能得也</hi>昔者神農之治天下也神<lb/>
不馳於胷中<hi>言釋神安静不躁動也</hi>智不出於四域懐其仁誠之<lb/>
心甘雨時降五榖蕃植春生夏長秋收冬藏月省時考<lb/>
歲終獻功以時嘗榖<hi>榖新榖也薦之明堂嘗之也</hi>祀于明堂明堂之<lb/>
<pb n="KR3j0010_WYG_009-2b"/>
制有葢而無四方風雨不能襲寒暑不能傷遷延而入<lb/>
之養民以公<hi>遷延猶倘佯也</hi>其民樸重端慤不忿争而財足不<lb/>
勞形而功成因天地之資而與之和同是故威厲而不<lb/>
殺刑錯而不用法省而不煩故其化如神其地南至交<lb/>
阯北至幽都<hi>幽㝠之都</hi>東至暘谷<hi>𤾉谷日/所出也</hi>西至三危<hi>三危西極之山</hi>
莫不聽從當此之時法寛刑緩囹圄空虚而天下一俗<lb/>
莫懐姦心末世之政則不然上好取而無量下貪狼而<lb/>
無讓民貧苦而忿争事力勞而無功智詐萌興盜賊滋<lb/>
<pb n="KR3j0010_WYG_009-3a"/>
彰上下相怨號令不行執政有司不務反道矯拂其本<lb/>
而事修其末削薄其徳曾累其刑而欲以為治無以異<lb/>
於執彈而来鳥捭<hi>箆</hi>梲而狎犬也亂乃逾甚夫水濁則<lb/>
魚噞<hi>魚短氣出口於水喘息之諭也噞音奄</hi>政苛則民亂故夫養虎豹犀<lb/>
象者為之圏檻供其嗜欲適其饑飽違其怒恚然而不<lb/>
能終其天年者形有所劫也是以上多故則下多詐上<lb/>
多事則下多態上煩擾則下不定<hi>不定不知所從也</hi>上多求則<lb/>
下交争不直之於本而事之於未譬猶揚堁<hi>課</hi>而弭塵<lb/>
<pb n="KR3j0010_WYG_009-3b"/>
抱薪以救火也<hi>堁塵磨也堁動塵之貌弭止也</hi>故聖人事省而易治求<lb/>
寡而易贍不施而仁不言而信不求而得不為而成塊<lb/>
然保真抱徳推誠天下從之如響之應聲景之像形其<lb/>
所修者本也<hi>詹何曰未聞身治而國亂故曰其所修者本也</hi>刑罰不足以移風<lb/>
殺戮不足以禁姦唯神化為貴至精為神夫疾呼不過<lb/>
聞百步志之所在踰于千里冬日之陽夏日之隂萬物<lb/>
歸而莫使之然<hi>冬日人物歸陽夏日猛物歸隂</hi>故至精之像弗招而自<lb/>
来不麾而自往窈窈㝠㝠不知為之者誰而功自成智<lb/>
<pb n="KR3j0010_WYG_009-4a"/>
者弗能誦辯者弗能形昔孫叔敖恬卧而郢人無所害<lb/>
其鋒<hi>郢楚國都也孫叔敖楚大夫葢乗馬三年不知其牝牡言其賢也但恬卧養徳折衝千里之外敵國</hi>
<hi>不敢犯害故郢人不舉兵出伐無所害其鋒於四方也</hi>市南冝遼弄丸而兩家之<lb/>
難無所闗其辭<hi>冝遼姓名熊勇士居楚市南楚平王太子建為費無極所逐奔鄭鄭人殺之其</hi>
<hi>子勝在吴令尹子西召之以為白公請伐鄭以報讎子西許之而未出師晉人伐鄭以報讎子西救之勝怒曰</hi>
<hi>鄭人在此讎不逺矣欲殺子西其臣石乞曰市南熊宜遼得之可以當五百人乃往視之告其故不從舉之以</hi>
<hi>劍不動而弄丸不輟心志不懼曰不能從子為亂亦不泄子之事白公遂殺子西故兩家雖有難不怨宜遼故</hi>
<hi>曰無所闗其辭也</hi>鞅鞈<hi>合/</hi>鐵鎧<hi>慨/</hi>瞋目扼掔<hi>撁</hi>其於以御兵刃<lb/>
<pb n="KR3j0010_WYG_009-4b"/>
縣矣<hi>縣逺也比於徳不及之逺</hi>劵契束帛刑罰斧鉞其於以解難薄<lb/>
矣<hi>薄於徳也</hi>待目而照見待言而使令其於為治難矣蘧伯<lb/>
玊為相子貢往觀之曰何以治國曰以弗治治之簡子<lb/>
欲伐衛使史黯往覿焉<hi>簡子晉卿趙鞅也史黯史墨也覿觀之也</hi>還報曰籧<lb/>
伯玉為相未可以加兵固塞險阻何足以致之<hi>致猶勝也</hi>故<lb/>
臯陶瘖<hi>因</hi>而為大理天下無虐刑有貴于言者也<hi>雖瘖平獄</hi>
<hi>理訟能得人之情故貴於多言者也</hi>師曠瞽而為太宰晉無亂政有貴于<lb/>
見者也<hi>雖盲而治晉國無有亂政故貴於有所見</hi>故不言之令不視之見<hi>不言</hi>
<pb n="KR3j0010_WYG_009-5a"/>
<hi>之令臯陶瘖也不視之見師曠瞽也</hi>此伏犧神農之所以為師也故民之<lb/>
化也不從其所言而從所行故齊荘公好勇不使闘爭<lb/>
而國家多難其漸至于崔杼之亂<hi>荘公齊靈公之子光崔杼齊大夫也亂殺</hi>
<hi>荘公也</hi>頃襄好色不使風議而民多昏亂其積至昭竒之<lb/>
難<hi>楚頃襄王昭竒楚大夫也</hi>故至精之所動若春氣之生秋氣之殺<lb/>
也雖馳傳鶩置不若此其亟故君人者其猶射者乎於<lb/>
此毫末於彼尋文矣故慎所以感之也夫榮啓期一彈<lb/>
而孔子三日樂感于和<hi>孔子逰于太山見榮啓期行乎郕之野鹿裘帯索鼓琴而歌孔</hi>
<pb n="KR3j0010_WYG_009-5b"/>
<hi>子問曰先生所以樂何也對曰吾樂甚多天生萬物唯人為貴而吾得為人是一樂也男女之别男尊女卑故</hi>
<hi>以男為貴吾既得為男矣是二樂也人生有不見日月不免襁褓者吾既己行年九十矣是三樂也貧者士之</hi>
<hi>常也死者人之終也處常得終尚何憂哉孔子曰善乎能自寛者也</hi>鄒忌一徽<hi>縗</hi>而威王<lb/>
終夕悲感于憂<hi>徽騖彈也威王齊宣王之父也在春秋後</hi>動諸琴瑟形諸音<lb/>
聲而能使人為之哀樂縣法設賞而不能移風易俗者<lb/>
其誠心弗施也寗戚商歌車下桓公喟然而寤矣<hi>寗戚飯牛</hi>
<hi>車下叩角商歌齊桓公悟之用以為相</hi>至精入人深矣故曰樂聽其音則<lb/>
知其俗見其俗則知其化孔子學鼓琴於師襄而諭文<lb/>
<pb n="KR3j0010_WYG_009-6a"/>
王之志見㣲以知明矣<hi>孔子學琴于師襄有間曰邱得其為人黯然而黑幾然而長眼</hi>
<hi>如望羊如王四國非文王其誰能為此曲也師襄曰師葢云文王操也</hi>延陵季子聽魯樂<lb/>
而知殷夏之風論近以識逺也作之上古施及千歲而<lb/>
文不滅况於並世化民乎湯之時七年旱以身禱於桑<lb/>
林之際而四海之雲湊千里之雨至<hi>湊㑹也或作蒸蒸升也</hi>抱質<lb/>
效誠感動天地神諭方外令行禁止豈足為哉古聖王<lb/>
至精形於内而好憎忘於外出言以副情發號以明㫖<lb/>
陳之以禮樂風之以歌謡業貫萬世而不壅<hi>貫通壅塞也</hi>横<lb/>
<pb n="KR3j0010_WYG_009-6b"/>
局四方而不窮禽獸昆蟲與之陶化<hi>化從昆蟲或作鬼神</hi>又况於<lb/>
執法施令乎故太上神化其次使不得為非其次賞賢<lb/>
而罰㬥<hi>暴虐亂也</hi>衡之於左右無私輕重故可以為平<hi>衡銓衡也</hi>
繩之於内外無私曲直故可以為正人主之於用法無<lb/>
私好憎故可以為命夫權輕重不差蟁首<hi>蟁首猶㣲細也</hi>扶撥<lb/>
枉橈不失鍼鋒直施矯邪不私辟險姦不能枉讒不能<lb/>
亂徳無所立怨無所藏是任術而釋人心者也故為治<lb/>
者不與焉<hi>治在道不在智故曰不與</hi>夫舟浮於水車轉於陸此勢之<lb/>
<pb n="KR3j0010_WYG_009-7a"/>
自然也木擊折轊<hi>遂</hi>水戾破舟不怨木石而罪巧拙者<lb/>
<hi>罪御者刺舟者之巧拙也</hi>知故不載焉<hi>言木石無巧詐故不怨也</hi>是故道有智則<lb/>
惑徳有心則險心有目則眩<hi>眩於物也</hi>兵莫憯於志而莫邪<lb/>
為下冦莫大於隂陽而枹鼓為小<hi>小細<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>猶利也以志意精誠伐人為利老</hi>
<hi>子曰重積徳則無不尅故以莫邪為下冦亦兵也惟隂陽虚實之道為大故以枹鼓為小</hi>今夫權衡<lb/>
規矩一定而不易不為秦楚變節不為胡越改容常一<lb/>
而不邪方行而不流一日刑之萬世傳之而以無為為<lb/>
之故國有亡主而世無廢道人有困窮而理無不通由<lb/>
<pb n="KR3j0010_WYG_009-7b"/>
此觀之無為者道之宗故得道之宗應物無窮任人之<lb/>
才難以至治<hi>才智也</hi>湯武聖主也而不能與越人乗幹<hi>檴</hi>
舟而浮於江湖<hi>幹舟小船也危險越人習水自能乗之故湯武不能也</hi>伊尹賢相<lb/>
也而不能與胡人騎騵<hi>元</hi>馬而服騊<hi>陶/</hi>駼<hi>黄馬白腹曰騵騊駼野馬</hi>
<hi>也胡人所習駼音余</hi>孔墨博通而不能與山居者入榛薄險阻也<lb/>
<hi>聚木為榛深草為薄山居者所習故孔墨不能也阻或作塗</hi>由此觀之則人知之於<lb/>
物也淺矣而欲以徧照海内存萬方不因道之數而専<lb/>
巳之能則其窮不達矣故智不足以治天下也桀之力<lb/>
<pb n="KR3j0010_WYG_009-8a"/>
制觡<hi>格</hi>伸鉤索鐵歙金椎移大犧水殺黿鼉陸捕熊羆<lb/>
<hi>觡角索絞也</hi>然湯革車三百乗困之鳴條擒之焦門<hi>焦或作巢</hi>由<lb/>
此觀之勇力不足以持天下矣智不足以為治勇不足<lb/>
以為强則人材不足任明也而君人者不下廟堂之上<lb/>
而知四海之外者因物以識物因人以知人也故積力<lb/>
之所舉則無不勝也衆智之所為則無不成也塪<hi>坎</hi>井<lb/>
之無黿鼉隘也園中之無脩木小也夫舉重鼎者力少<lb/>
而不能勝也及至其移徙之不待其多力者故千人之<lb/>
<pb n="KR3j0010_WYG_009-8b"/>
羣無絶梁萬人之聚無廢功夫華騮綠耳一日而至千<lb/>
里然其使之搏兎不如豺狼伎能殊也鴟夜撮蚤蚊察<lb/>
分秋毫晝日顛越不能見邱山形性詭也<hi>鴟鵂也謂之老莵夜鳴人</hi>
<hi>屋上也夜則目明合聚人爪以著易巢中晝則無所見</hi>夫螣蛇游霧而動應龍乗<lb/>
雲而舉猨得木而㨗魚得水而鶩<hi>鶩疾也</hi>故古之為車也<lb/>
漆者不畫鑿者不斵工無二伎士不兼官各守其職不<lb/>
得相姦<hi>姦亂也</hi>人得其宜物得其安是以器械不苦而職<lb/>
事不嫚<hi>慢</hi>夫責少者易償職寡者易守<hi>寡少也</hi>任輕者易<lb/>
<pb n="KR3j0010_WYG_009-9a"/>
權<hi>權謀也</hi>上操約省之分下效易為之功是以君臣彌久<lb/>
而不相猒<hi>猒欺也</hi>君人之道其猶零星之尸也<hi>尸祭主也尸食飽以</hi>
<hi>知神之食亦飽詩曰公尸宴飲在宗載考</hi>儼然𤣥黙而吉祥受福<hi>尸不言語故曰𤣥黙</hi>
是故得道者不為醜飾不為偽善<hi>不飾為美亦不極為善也</hi>一人被<lb/>
之而不襃<hi>襃大也</hi>萬人䝉之而不𥚹<hi>蒙冐𥚹小也</hi>是故重為惠<lb/>
若重為㬥則治道通矣<hi>通猶順也</hi>為惠者尚布施也無功而<lb/>
厚賞無勞而髙爵則守職者懈於官而游居者亟於進<lb/>
矣為㬥者妄誅也無罪者而死亡行直而被刑則修身<lb/>
<pb n="KR3j0010_WYG_009-9b"/>
者不勸善而為邪者輕犯上矣<hi>言不可不慎也</hi>故為惠者生姦<lb/>
而為㬥者生亂姦亂之俗亡國之風是故明主之治國<lb/>
有誅者而主無怒焉<hi>因法而行故不怒也</hi>朝有賞者而君無與焉<lb/>
<hi>因功而行故不與也</hi>誅者不怨君罪之所當也賞者不徳上功之<lb/>
所致也民知誅賞之来皆在於身也故務功修業不受<lb/>
贛<hi>貢</hi>於君<hi>贛物也</hi>是故朝廷蕪而無迹田野辟而無草故<lb/>
太上下知有之<hi>言太上之世下知之人皆能有此制</hi>今夫橋直植立而不<lb/>
動俛仰取制焉<hi>橋桔臯上衡也植柱權衡者行之俛仰取制於柱也以諭君也</hi>人主静<lb/>
<pb n="KR3j0010_WYG_009-10a"/>
漠而不躁<hi>躁動也</hi>百官得修焉譬如軍之持麾者妄指則<lb/>
亂矣慧不足以大寜智不足以安危與其譽堯而毁桀<lb/>
也不如掩聰明而反修其道也<hi>不足以大寜者小惠也不足以安危者小智也</hi>
清静無為則天與之時㢘儉守節則地生之財處愚稱<lb/>
徳則聖人為之謀是故下者萬物歸之虚者天下遺之<lb/>
<hi>遺與也</hi>夫人主之聽治也清明而不闇虚心而弱志是故<lb/>
羣臣輻湊並進無愚智賢不肖莫不盡其能於是乃始<lb/>
陳其禮建以為基<hi>建立也基業也</hi>是乗衆勢以為車御衆智以<lb/>
<pb n="KR3j0010_WYG_009-10b"/>
為馬雖幽野險塗則無由惑矣<hi>幽深險猶逺也</hi>人主深居隠處<lb/>
以避燥溼閨門重襲以避姦賊内不知閭里之情外不<lb/>
知山澤之形帷幕之外目不能見十里之前耳不能聞<lb/>
百步之外天下之物無不通者其灌輸之者大而斟酌<lb/>
之者衆也是故不出户而知天下不窺牖而知天道乗<lb/>
衆人之智則天下之不足有也専用其心則獨身不能<lb/>
保也<hi>保猶守也</hi>是故人主覆之以徳不行其智而因萬人之<lb/>
所利夫舉踵天下而得所利故百姓載之上弗重也錯之<lb/>
<pb n="KR3j0010_WYG_009-11a"/>
前而弗害也舉之而弗髙也推之而弗猒<hi>尊重舉之不自覺髙也推</hi>
<hi>求也奉也</hi>主道員者運轉而無端<hi>端涯也</hi>化育如神虚無因循<lb/>
常後而不先也臣道員者運轉而無方論是而處當為<lb/>
事先倡守職分明以立成功也是故君臣異道則治同<lb/>
道則亂<hi>君曰可臣曰不可君曰不可臣曰可是則異也君曰可臣亦曰可君曰不可臣亦曰不可是則</hi>
<hi>同也</hi>各得其宜處其當則上下有以相使也<hi>君得君道臣得臣道故曰</hi>
<hi>得其宜也</hi>夫人主之聽治也虚心而弱志清明而不闇是故<lb/>
羣臣輻湊並進無愚智賢不肖莫不盡其能者則君得<lb/>
<pb n="KR3j0010_WYG_009-11b"/>
所以制臣臣得所以事君治國之道明矣文王智而好<lb/>
問故聖武王勇而好問故勝<hi>勝殷也</hi>夫乗衆人之智則無<lb/>
不任也用衆人之力則無不勝也千鈞之重烏獲不能<lb/>
舉也<hi>千鈞三萬斤也烏獲秦武王之力士武王試其力使舉大鼎服脱而不任</hi>衆人相一則<lb/>
百人有餘力矣是故任一人之力者則烏獲不足恃乗<lb/>
衆人之制者則天下不足有也禹決江䟽河以為天下<lb/>
興利而不能使水西流稷辟土墾草以為百姓力農然<lb/>
不能使禾冬生豈其人事不至哉其勢不可也夫推而<lb/>
<pb n="KR3j0010_WYG_009-12a"/>
不可為之勢而不修道理之數雖神聖人不能以成其<lb/>
功而况當世之主乎夫載重而馬嬴雖造父不能以致<lb/>
逺車輕馬良雖中工可使追速是故聖人舉事也豈能<lb/>
拂道理之數詭自然之性<hi>拂戾詭違也</hi>以曲為直以屈為伸<lb/>
哉未嘗不因其資而用之也是以積力之所舉無不勝<lb/>
也而衆智之所為無不成也聾者可令嗺<hi>墔</hi>䈥<hi>斤</hi>而不<lb/>
可使有聞也瘖者可使守圉而不可使言也形有所不<lb/>
周而能有所不容也是故有一形者處一位有一能者<lb/>
<pb n="KR3j0010_WYG_009-12b"/>
服一事力勝其任則舉之者不重也能稱其事則為之<lb/>
者不難也毋小大脩短各得其宜則天下一齊無以相<lb/>
過也聖人兼而用之故無棄才人主貴正而尚忠忠正<lb/>
在上位執正營事則䜛佞姦邪無由進矣譬猶方員之<lb/>
不相葢而曲直之不相入夫鳥獸之不可同羣者其類<lb/>
異也虎鹿之不同㳺者力不敵也是故聖人得志而在<lb/>
上位䜛佞姦邪而欲犯主者譬猶雀之見鸇而䑕之遇<lb/>
狸也亦必無餘命矣是故人主之一舉也不可不慎也<lb/>
<pb n="KR3j0010_WYG_009-13a"/>
所任者得其人則國家治上下和羣臣親百姓附所任<lb/>
非其人則國家危上下乖羣臣怨百姓亂故一舉而不<lb/>
當終身傷<hi>傷病敗也</hi>得失之道權要在主是故繩正於上木<lb/>
直於下非有事焉所縁以修者然也故人主誠正則直<lb/>
士任事而姦人伏匿矣人主不正則邪人得志忠者隠<lb/>
蔽矣夫人之所以莫<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>
                    <hi>嘲</hi>玉石而㧓𤓰瓠者何也<hi>玊石堅㧓</hi>
<hi>不能入故不㧓</hi>無得於玊石弗犯也使人主執正持平如從繩<lb/>
準髙下則羣臣以邪来者猶以卵投石以火投水故靈<lb/>
<pb n="KR3j0010_WYG_009-13b"/>
王好細腰而民有殺食自饑也<hi>靈王楚靈王殺食省食也</hi>越王好勇<lb/>
而民皆處危争死<hi>越王勾踐</hi>由此觀之權勢之柄其以移風<lb/>
易俗矣堯為匹夫不能仁化一里桀在上位令行禁止<lb/>
由此觀之賢不足以為治而世可以易俗明矣書曰一<lb/>
人有慶萬民賴之此之謂也天下多眩於名聲而寡察<lb/>
其實<hi>寡少察明也實真偽之實</hi>是故處人以譽尊<hi>處人隠居也以名譽見尊也</hi>而<lb/>
游者以辯顯<hi>游行之人以辯辭自顯達</hi>察其所尊顯無他故焉人主<lb/>
不明分數利害之地而賢衆口之辯也治國則不然言<lb/>
<pb n="KR3j0010_WYG_009-14a"/>
事者必究於法而為行者必治於官上操其名以責其<lb/>
實臣守其業以效其功言不得過其實行不得踰其法<lb/>
羣臣輻湊莫敢専君事不在法律中而可以便國佐治<lb/>
必參五行之隂考以觀其歸並用周聽以察其化不偏<lb/>
一曲不黨一事是以中立而徧運照海内羣臣公正莫<lb/>
敢為邪百官述職務致其公迹也主精明於上官勸力<lb/>
於下姦邪滅迹庶功日進是以勇者盡於軍亂國則不<lb/>
然有衆咸譽者無功而賞守職者無罪而誅主上闇而<lb/>
<pb n="KR3j0010_WYG_009-14b"/>
不明羣臣黨而不忠説談者㳺於辯修行者競於往<hi>往自</hi>
<hi>益也</hi>主上出令則非之以與法令所禁則犯之以邪<hi>與黨與也</hi>
<hi>以黨與非謗上令邪姦也</hi>為智者務為巧詐為勇者務於闘争大臣<lb/>
専權下吏持勢朋黨周比以弄其上國雖若存古之人<lb/>
曰亡矣且夫不治官職而被甲兵不隨南畝而有賢聖<lb/>
之聲者非所以都於國也騏驥騄駬天下之疾馬也驅<lb/>
之不前引之不止雖愚者不加體焉今治亂之機轍迹<lb/>
可見也而世主莫之能察此治道之所以塞<hi>塞猶閉也</hi>權勢<lb/>
<pb n="KR3j0010_WYG_009-15a"/>
者人主之車輿爵祿者人臣之轡衘也是故人主處權<lb/>
勢之要而持爵祿之柄審緩急之度而適取予之節是<lb/>
以天下盡力而不倦夫臣主之相與也非有父子之厚<lb/>
骨肉之親也而竭力殊死不辭其軀者何也勢有使之<lb/>
然也昔者豫讓中行文子之臣<hi>文子晉大夫中行穆子之子荀寅也</hi>智伯<lb/>
伐中行氏幷吞其地豫讓背其主而臣智伯智伯與趙<lb/>
襄子戰於晉陽之下身死為戮國分為三<hi>韓魏趙三分而有之</hi>豫<lb/>
讓欲報趙襄子漆身為厲吞炭變音擿齒易貌夫以一<lb/>
<pb n="KR3j0010_WYG_009-15b"/>
人之心而事兩主或背而去或欲身狥之豈其趨捨厚<lb/>
薄之勢異哉人之恩澤使之然也紂兼天下朝諸侯人<lb/>
迹所及舟檝所通莫不賓服然而武王甲卒三千人擒<lb/>
之於牧野豈周民死節而殷民背叛哉其主之徳義厚<lb/>
而號令行也夫疾風而波興木茂而鳥集相生之氣也<lb/>
是故臣不得其所欲於君者君亦不能得其所求於臣<lb/>
也君臣之施者相報之勢也是故臣盡力死節以與君<lb/>
君計功垂爵以與臣是故君不能賞無功之臣臣亦不<lb/>
<pb n="KR3j0010_WYG_009-16a"/>
能死無徳之君君徳不下流於民而欲用之如鞭蹏馬<lb/>
矣是猶不待雨而求熟稼必不可之數也<hi>數術也</hi>君人之<lb/>
道處静以修身儉約以率下静則下不擾矣儉則民不<lb/>
怨矣下擾則政亂民怨則徳薄政亂則賢者不為謀徳<lb/>
薄則勇者不為死是故人主好鷙鳥猛獸珍怪竒物<hi>金玊</hi>
<hi>為珍詭異為怪非常為竒</hi>狡躁康荒<hi>康安荒亂也</hi>不愛民力馳騁田獵出<lb/>
入不時如此則百官務亂事勤財匱<hi>勤勞匱乏也</hi>萬民愁苦<lb/>
生業不修矣人主好髙臺深池雕琢刻鏤黼黻文章絺<lb/>
<pb n="KR3j0010_WYG_009-16b"/>
綌綺繡寳玩珠玉<hi>白與黑為黼青與赤為黻絺綌葛也精曰絺粗曰綌五采具曰繡也</hi>則<lb/>
賦歛無度而萬民力竭矣堯之有天下也非貪萬民之<lb/>
富而安人主之位也以為百姓力征强凌弱衆暴寡於<lb/>
是堯乃身服節儉之行而明相愛之仁以和輯之是故<lb/>
茅茨不剪采椽不斵大路不畫<hi>大路上路四馬車也天子駕六馬不畫不文飾</hi>
<hi>也</hi>越席不縁<hi>縁結蒲/為席也</hi>大羮不和<hi>不致/五味</hi>粢食不毇<hi>毇細也毁音毁</hi>
巡狩行敎勤勞天下周流五嶽豈其奉養不足樂哉舉<lb/>
天下而以為社稷非有利焉年衰志憫<hi>衰老也憫憂也</hi>舉天下<lb/>
<pb n="KR3j0010_WYG_009-17a"/>
而傳之舜猶却行而脱蹝也<hi>言甚易也</hi>衰世則不然一日而<lb/>
有天下之富處人主之勢則竭百姓之力以奉耳目之<lb/>
欲志専在于宫室臺榭陂池苑囿猛獸熊羆玩好珍怪<lb/>
是故貧民糟糠不接於口而虎狼熊羆猒芻豢百姓裋<lb/>
褐不完而宫室衣繡人主急兹無用之功百姓黎民顦<lb/>
顇於天下是故使天下不安其性<hi>不得安其正性偽詐生也</hi>人主之<lb/>
居也如日月之明也天下之所同側目而視側耳而聽<lb/>
延頸舉踵而望也是故非澹薄無以明徳非寜静無以<lb/>
<pb n="KR3j0010_WYG_009-17b"/>
致逺非寛大無以兼覆非慈厚無以懐衆非平正無以<lb/>
制斷是故賢主之用人也猶巧工之制木也<hi>制裁也</hi>大者<lb/>
以為舟航柱樑<hi>舟船也方兩小船並與共濟為航</hi>小者以為楫楔<hi>歇</hi>脩<lb/>
者以為櫩<hi>閻</hi>榱<hi>櫩屋垂/榱稳也</hi>短者以為朱儒枅櫨<hi>朱儒梁上戴蹲跪人</hi>
<hi>也</hi>無大小脩短各得其所宜規矩方圎各有所施天下<lb/>
之物莫㐫於鷄毒<hi>鷄毒烏頭也</hi>然而良醫橐而藏之有所用<lb/>
也是故林莽之材猶無可棄者而况人乎今夫朝廷之<lb/>
所不舉鄉曲之所不譽非其人不肖也其所以官之者<lb/>
<pb n="KR3j0010_WYG_009-18a"/>
非其職也鹿之上山獐不能跂也及其下牧豎能追之<lb/>
才有所脩短也是故有大畧者不可責以㨗巧<hi>略行道也</hi>有<lb/>
小智者不可任以大功人有其才物有其形有任一而<lb/>
太重或任百而尚輕是故審毫釐之計者必遺天下之<lb/>
大數不失小物之選者惑於大事之舉譬猶狸之不可<lb/>
使搏牛虎之不可使搏䑕也今人之才或欲平九州幷<lb/>
方外存危國繼絶世志在直道正邪決煩理挐而乃責<lb/>
之以閨閤之禮隩㝔<hi>要</hi>之間或佞巧小具謟進愉説随<lb/>
<pb n="KR3j0010_WYG_009-18b"/>
鄉曲之俗卑下衆人之耳目而乃任之以天下之權治<lb/>
亂之機是猶以斧<graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>
                    <hi>攅</hi>毛以刀抵木也<hi>
                        <graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>剪也</hi>皆失其宜<lb/>
矣人主者以天下之目視以天下之耳聽以天下之智<lb/>
慮以天下之力爭是故號令能下究而臣情得上聞百<lb/>
官修同羣臣輻輳<hi>羣臣歸君若輻之輳轂故曰輻輳</hi>喜不以賞賜怒不<lb/>
以罪誅<hi>懼失當也</hi>是故威厲立而不廢聰明先而不弊<hi>弊闇也</hi>
法令察而不苛耳目達而不闇善否之情日陳於前而<lb/>
無所逆是故賢者盡其智而不肖者竭其力徳澤兼覆<lb/>
<pb n="KR3j0010_WYG_009-19a"/>
而不偏羣臣勸務而不怠<hi>怠懈也</hi>近者安其性逺者懐其<lb/>
徳<hi>性生也懐歸也</hi>所以然者何也得用人之道而不任己之才<lb/>
者也故假輿馬者足不勞而致千里<hi>假或作駕</hi>乗舟檝者不<lb/>
能游而絶江海<hi>絶猶過也</hi>夫人主之情莫不欲總海内之智<lb/>
盡衆人之力然而羣臣志達效忠者希不困其身<hi>困猶危也</hi>
使言之而是雖在褐夫芻蕘猶不可棄也使言之而非<lb/>
也雖在卿相人君揄<hi>兠</hi>䇿于廟堂之上未必可用<hi>揄出䇿謀</hi>
<hi>也</hi>是非之所在不可以貴賤尊卑論也是明主之聽於羣<lb/>
<pb n="KR3j0010_WYG_009-19b"/>
臣其計乃可用不羞其位<hi>不羞其位卑而不用</hi>其言可行而不責<lb/>
其辯<hi>不責其辯口美辭也</hi>闇主則不然所愛習親近者雖邪枉不<lb/>
正不能見也䟽逺卑賤者竭力盡忠不能知也有言者<lb/>
窮之以辭有諌者誅之以罪如此而欲照海内存萬方<lb/>
是猶塞耳而聽清濁掩目而視青黄也其離聰明則亦<lb/>
逺矣法者天下之度量而人主之凖繩也縣法者法不<lb/>
法也設賞者賞當賞也法定之後中程者賞缺繩者誅<lb/>
尊貴者不輕其罰而卑賤者不重其刑<hi>言平也</hi>犯法者雖<lb/>
<pb n="KR3j0010_WYG_009-20a"/>
賢必誅中度者雖不肖必無罪是故公道通而私道塞<lb/>
矣<hi>公正私邪塞閉也</hi>古之置有司也所以禁民使不得自恣也<lb/>
<hi>恣放恣也</hi>其立君也所以剬<hi>端</hi>有司使無専行也法籍禮義<lb/>
者所以禁君使無擅斷也人莫得自恣則道勝道勝而<lb/>
理達矣故反於無為無為者非謂其凝滯而不動也以<lb/>
其言莫從己出也夫寸生於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>粟</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生於日日生於形<lb/>
形生於景此度之本也<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>禾穂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孚榆頭芒也十<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為一分十分為一寸十寸為一尺</hi>
<hi>十尺為一丈政謂之本也</hi>樂生於音音生於律律生於風此聲之宗<lb/>
<pb n="KR3j0010_WYG_009-20b"/>
也法生於義義生於衆適衆適合於人心此治之要也<lb/>
故通於本者不亂於末覩於要者不惑於詳法者非天<lb/>
墮非地生發於人間而反以自正是故有諸己不非諸<lb/>
人<hi>有諸己巳有聰明也不非諸人恕人行也</hi>無諸己不求諸人<hi>言己雖無獨見之明不求</hi>
<hi>加罪於人也</hi>所立於下者不廢於上<hi>人主所立法禁於民亦自修之不廢於上言以</hi>
<hi>法也</hi>所禁於民者不行於身<hi>不正之事不獨行之於身言其正己以正人也</hi>所謂<lb/>
亡國非無君也無法也變法者非無法也有法者而不<lb/>
用與無法等是故人主之立法先自為檢式儀表故令<lb/>
<pb n="KR3j0010_WYG_009-21a"/>
行於天下孔子曰其身正不令而行其身不正雖令不<lb/>
從故禁勝於身則令行於民矣<hi>禁勝於身不敢自犯禁也</hi>聖主之治<lb/>
也其猶造父之御齊輯之于轡衘之際而急緩之于脣<lb/>
吻之和正度于胷臆之中而執節于掌握之間<hi>節䇿也</hi>内<lb/>
得於心中外合於馬志是故能進退履繩<hi>繩直正也</hi>而旋曲<lb/>
中規<hi>曲屈規員</hi>取道致逺而氣力有餘誠得其術也是故權<lb/>
勢者人主之車輿也大臣者人主之駟馬也體離車輿<lb/>
之安而手失駟馬之心而能不危者古今未有也是故<lb/>
<pb n="KR3j0010_WYG_009-21b"/>
輿馬不調王良不足以取道君臣不和唐虞不能以為<lb/>
治也執術而御之則管晏之智盡矣明分以示之則蹠<lb/>
蹻之姦止矣<hi>盜蹠孔子時人蹻作蕎楚威王之将軍能大為盜也</hi>夫據除而窺井<lb/>
底雖達視猶不能見其睛<hi>睛目童子</hi>借明於鑑以照之則寸<lb/>
分可得而察也<hi>鑑鏡也</hi>是故明主而耳目不勞精神不竭<lb/>
物至而觀其象事来而應其化近者不亂逺者治也是<lb/>
故不用適然之數而行必然之道故萬舉之無遺䇿矣<lb/>
今夫御者馬體調于車御心和于馬則厯險致逺進退<lb/>
<pb n="KR3j0010_WYG_009-22a"/>
周游莫不如志雖有騏驥騄駬之良臧獲御之則馬反<lb/>
自恣而人弗能制矣<hi>臧獲古之不能御者魯人也</hi>故治者不貴其自<lb/>
是而貴其不得為非也故曰勿使可欲毋曰弗求勿使<lb/>
可奪毋曰不争如此則人材釋而公道行矣美者正於<lb/>
度而不足者建於用故海内可一也夫釋職事而聽非<lb/>
譽棄公勞而用朋黨則竒材佻長而干次<hi>竒材非常之材佻長卒非</hi>
<hi>純賢也故曰干次</hi>守官者雍遏而不進如此則民俗亂於國而<lb/>
功臣爭於朝<hi>竒材佻長之人干超其次功勞之臣反不顯烈故争於朝</hi>故法律度量<lb/>
<pb n="KR3j0010_WYG_009-22b"/>
者人主之所以執下釋之而不困是猶無轡衘而馳也<lb/>
羣臣百姓反弄其上是故有術則制人無術則制於人<lb/>
吞舟之魚蕩而失水則制於螻蟻離其居也猨貁失木<lb/>
而擒於狐狸非其處也君人者釋所守而與臣下争則<lb/>
有司以無為持位<hi>無所為以持其位也</hi>守職者以從君取容<hi>随君之欲</hi>
<hi>以取容媚</hi>是以人臣藏智而弗用<hi>不用智謀賛佐其上也</hi>反以事轉任<lb/>
其上矣<hi>賢臣見其不肯為謀伏轉任其上令自制之也</hi>夫貴富者之於勞也達<lb/>
事者之於察也驕恣者之於恭也勢不及君君人者不<lb/>
<pb n="KR3j0010_WYG_009-23a"/>
任能而好自為之則智日困而自負其責也數窮於下<lb/>
則不能伸理行堕於國則不能専制智不足以為治威<lb/>
不足以行誅則無以與天下交也喜怒形於心者欲見<lb/>
於外則守職者離正而阿上有司枉法而從風<hi>風令也</hi>賞<lb/>
不當功誅不應罪上下離心而君臣相怨也是以執政<lb/>
阿主而有過則無以責之有罪而不誅則百官煩亂智<lb/>
弗能解也毁譽萌生而明不能照也不正本而反自然<lb/>
則人主逾勞人臣逾逸是猶代庖宰剥牲而為大匠斵<lb/>
<pb n="KR3j0010_WYG_009-23b"/>
也與馬競走䈥絶而弗能及上車執轡則馬死于衡下<lb/>
故伯樂相之王良御之明主乗之無御相之勞而致千<lb/>
里者乗於人資以為羽翼也<hi>資才也</hi>是故君人者無為而<lb/>
有守也有為而無好也<hi>無所私好</hi>有為則讒生有好則䛕起<lb/>
昔者齊桓公好味而易牙烹其首子而餌之虞君好寳<lb/>
而晉獻以璧馬釣之<hi>釣取也</hi>胡王好音而秦穆公以女樂<lb/>
誘之是皆以利見制於人也故善建者不㧞<hi>言建之無形也</hi>夫<lb/>
火熱而水滅之金剛而火銷之木强而斧伐之水流而<lb/>
<pb n="KR3j0010_WYG_009-24a"/>
土遏之唯造化者物莫能勝也故中欲不出謂之扄外<lb/>
邪不入謂之塞中扄外閉何事之不節外閉中扄何事<lb/>
之不成弗用而後能用之弗為而後能為之精神勞則<lb/>
越<hi>越散也</hi>耳目淫則竭<hi>竭滅也</hi>故有道之主滅想去意清虚<lb/>
以待不伐之言不奪之事循名責實使有司任而弗詔<lb/>
責而弗敎以不知為道以奈何為寳<hi>道貴無形無形不可奈何道之所以</hi>
<hi>為貴也</hi>如此則百官之事各有所守矣<hi>有所守言不離扄也</hi>攝權勢<lb/>
之柄其於化民易矣衛君役子路權重也<hi>衛君出公輒也</hi>景桓<lb/>
<pb n="KR3j0010_WYG_009-24b"/>
公臣管晏位尊也怯服勇而愚制智其所託勢者勝也<lb/>
故枝不得大於榦末不得强於本則輕重小大有以相<lb/>
制也若五指之屬於臂搏猨攫㨗莫不如志言以小屬<lb/>
於大也是故得勢之利者所持甚小其存甚大所守甚<lb/>
約所制甚廣是故十圍之木持千鈞之屋五寸之鍵制<lb/>
開闔之門豈其材之巨小足哉所居要也孔邱墨翟修<lb/>
先聖之術通六藝之論口道其言身行其志慕義從風<lb/>
而為之服役者不過數十人使居天子之位則天下徧<lb/>
<pb n="KR3j0010_WYG_009-25a"/>
為儒墨矣楚荘王傷文無畏之死於宋也奮袂而起衣<lb/>
冠相連於道遂成軍宋城之下權柄重也<hi>荘王楚穆王商臣之子旅</hi>
<hi>也使申舟問聘於齊不假道於宋無畏曰宋必襲殺我王曰殺汝伐宋見犀而行不假道於宋華元曰過我而</hi>
<hi>不假道鄙我也鄙我亡也以兵殺其使者亦亡也遂殺之荘王聞之怒故投袂而起成軍亡宋城故曰權柄重</hi>
<hi>也</hi>楚文王好服獬冠楚國效之<hi>文王楚武王熊逵之子熊庇獬廌之冠如今御</hi>
<hi>史冠也</hi>趙武靈王貝帯鵕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而朝趙國化之<hi>趙武靈王出春秋後以大</hi>
<hi>貝飾帯胡服鵕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>讀曰私鈚二字三音曰郭洛帯係銚鎬也</hi>使在匹夫布衣雖冠獬<lb/>
冠帯貝帯鵕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而朝則不免為人笑也夫民之好善樂<lb/>
<pb n="KR3j0010_WYG_009-25b"/>
正不待禁誅而自中法度者萬無一也下必行之令從<lb/>
之者利逆之者㐫日隂未移而海内莫不被繩矣<hi>繩正也</hi>
故握劍鋒以離北宮子司馬蒯蕢不使應敵<hi>北宫子齊人也孟子</hi>
<hi>所謂北宫黝也司馬蒯蕢其先程伯休甫宣王命以為司馬因為司馬氏蒯蕢其後也周衰適他國蒯蕢在趙</hi>
<hi>以善擊劍聞應猶擊也</hi>操其觚招其末則庸人能以制勝<hi>觚劒拊招舉也</hi>
今使烏獲藉蕃從後牽牛尾尾絶而不從者逆也<hi>烏獲藉蕃</hi>
<hi>皆多力人</hi>若指之桑條以貫其鼻則五尺童子牽而周四海<lb/>
者順也夫七尺之撓而制船之左右者以水為資<hi>撓刺船橰</hi>
<pb n="KR3j0010_WYG_009-26a"/>
<hi>也資用也</hi>天子發號令行禁止以衆為勢也夫防民之所害<lb/>
開民之所利威行也若發堿咸决塘<hi>堿水堿也塘堤也皆所以畜水</hi>故<lb/>
循流而下易以至背風而馳易以逺桓公立政去食肉<lb/>
之獸食粟之鳥係罝之網三舉而百姓説紂殺王子比<lb/>
干而骨肉怨斮<hi>卓</hi>朝涉者之脛而萬民叛再舉而天下<lb/>
失矣故義者非能徧利天下之民也利一人而天下從<lb/>
風暴者非盡害海内之衆也害一人而天下離叛故桓<lb/>
公三舉而九合諸侯紂再舉而不得為匹夫故舉錯不<lb/>
<pb n="KR3j0010_WYG_009-26b"/>
可不審人主租歛於民也必先計歲而收量民積聚知<lb/>
饑饉有餘不足之數然後取車輿衣食供養其欲髙臺<lb/>
層榭接屋連閣非不麗也然民無掘穴狹廬所以託身<lb/>
者明主弗樂也肥醲甘脆非不美也然民有糟糠菽粟<lb/>
不接於口者則明主弗甘也匡牀蒻<hi>弱</hi>席非不寜也<hi>匡安</hi>
<hi>也蒻細也</hi>然民有處邊城犯危難澤死暴骸者明主弗安也<lb/>
故古之君人者其慘怛於民也國有饑者食不重味民<lb/>
有寒者而冬不被裘歲登民豐乃始縣鍾鼔陳干戚<hi>登成</hi>
<pb n="KR3j0010_WYG_009-27a"/>
<hi>也年榖豐熟也</hi>君臣上下同心而樂之國無哀人<hi>言皆樂也</hi>故古之<lb/>
為金石管絃者所以宣樂也兵革斧鉞者所以飾怒也<lb/>
觴酌俎豆酬酢之禮所以效善也衰絰菅屨辟踊哭泣<lb/>
所以諭哀也<hi>諭明也</hi>此皆有充於内而成像於外<hi>充實也</hi>及<lb/>
至亂主取民則不裁其力<hi>裁度也</hi>求於下則不量其積男<lb/>
女不得事耕織之業以供上之求力勤財匱君臣相疾<lb/>
也故民至於焦脣沸肝有今無儲<hi>有今日之食而無明日之儲也</hi>而乃<lb/>
始撞大鍾擊鳴鼓吹竽笙彈琴瑟是猶貫甲胄而入宗<lb/>
<pb n="KR3j0010_WYG_009-27b"/>
廟被羅紈而從軍旅失樂之所由生矣夫民之為生也<lb/>
一人蹠耒而耕不過十畝<hi>跖蹈也</hi>中田之獲卒歲之收不<lb/>
過畝四石妻子老弱仰而食之時有涔旱災害之患<hi>涔久</hi>
<hi>而水潦也</hi>有以給上之徵賦車馬兵革之費由此觀之則人<lb/>
之生憫矣夫天地之大計三年耕而餘一年之食率九<lb/>
年而有三年之畜十八年而有六年之積二十七年而<lb/>
有九年之儲雖涔旱災害之殃民莫困窮流亡也故國<lb/>
無九年之畜謂之不足無六年之積謂之憫急<hi>憫憂也急病也</hi>
<pb n="KR3j0010_WYG_009-28a"/>
無三年之畜謂之窮乏故有仁君明王其取下有節自<lb/>
養有度則得承受於天地而不離饑寒之患矣若貪主<lb/>
暴君撓於其下侵漁其民以適無窮之欲則百姓無以<lb/>
被天和而履地徳矣<hi>天和氣也地徳所生植也</hi>食者民之本也民者<lb/>
國之本也國者君之本也是故人君者上因天時下盡<lb/>
地財中用人力是以羣生遂長五榖蕃植敎民養育六<lb/>
畜以時種樹務修田疇滋植桑麻肥墝髙下各因其宜<lb/>
邱陵阪險不生五榖者以樹竹木春伐枯槁夏取果蓏<lb/>
<pb n="KR3j0010_WYG_009-28b"/>
<hi>有核曰果無核曰蓏</hi>秋畜䟽食<hi>菜蔬曰䟽/榖食曰食</hi>冬伐薪蒸<hi>大者曰薪小者曰蒸</hi>以<lb/>
為民資<hi>資用也</hi>是故生無乏用死無轉尸<hi>轉棄也</hi>故先王之<lb/>
法畋不掩羣<hi>掩猶盡也</hi>不取麛天不涸澤而漁<hi>涸澤漉池也</hi>不焚<lb/>
林而獵豺未祭獸罝罦不得布於野獺未祭魚網罟不<lb/>
得入於水鷹隼<hi>筍</hi>未摯羅網不得張於谿谷草木未落<lb/>
斤斧不得入山林昆蟲未蟄不得以火燒田孕育不得<lb/>
殺<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>卵不得探魚不長尺不得取彘不期年不得食<hi>皆為</hi>
<hi>盡物故也</hi>是故草木之發若蒸氣禽獸歸之若流原飛鳥歸<lb/>
<pb n="KR3j0010_WYG_009-29a"/>
之若煙雲有所以致之也故先王之政四海之雲至而<lb/>
修封疆<hi>立春之後四海出雲</hi>蝦蟇鳴燕降而達路除道隂降百泉<lb/>
則修橋梁昬張中則務種榖大火中則種黍菽虚中則種<lb/>
宿麥昴中則收歛畜積伐薪木上告于天下布之民先<lb/>
王之所以應時脩備富國利民實曠来逺者其道備矣<lb/>
<hi>實滿也曠空也</hi>非能目見而足行之也欲利之也欲利之也不<lb/>
忘於心則官自備矣心之於九竅四支也不能一事焉<lb/>
然而動静聽視皆以為主者不忘於欲利也故堯為善<lb/>
<pb n="KR3j0010_WYG_009-29b"/>
而衆善至矣桀為非而衆非来矣善積則功成非積則<lb/>
禍極凡人之論心欲小而志欲大智欲員而行欲方能<lb/>
欲多而事欲鮮所以心欲小者慮患未生備禍未發戒<lb/>
過慎㣲不敢縱其欲也志欲大者兼包萬國一齊殊俗<lb/>
幷覆百姓若今一族是非輻輳而為之轂智欲員者環<lb/>
復轉運終始無端<hi>若順連環故曰無端</hi>旁流四達淵泉而不竭萬<lb/>
物並興莫不嚮應也行欲方者直立而不撓素白而不<lb/>
汚窮不易操通不肆志能欲多者文武具備動静中儀<lb/>
<pb n="KR3j0010_WYG_009-30a"/>
舉動廢置曲得其宜無所擊戾無不畢宜也事欲鮮者<lb/>
執柄持術得要以應衆執約以治廣處静持中運於璇<lb/>
樞以一合萬若合符者也<hi>符約也</hi>故心小者禁於㣲也志<lb/>
大者無不懐也<hi>多所容也</hi>知員者無不知也行方者有不為<lb/>
也<hi>非正道不為也</hi>能多者無不治也<hi>治猶/作也</hi>事鮮者約所持也<hi>約要</hi>
<hi>也</hi>古者天子聽朝公卿正諌博士誦詩瞽箴師誦庶人<lb/>
傳語史書其過宰徹其膳猶以為未足也故堯置敢諌<lb/>
之鼓<hi>欲諌者擊其鼔</hi>舜立誹謗之木<hi>書其善否於表木也</hi>湯有司直之人<lb/>
<pb n="KR3j0010_WYG_009-30b"/>
<hi>司直官名不曲也</hi>武王立戒慎之鞀<hi>欲戒君令慎疑者揺鞀鼓</hi>過若毫釐而<lb/>
既已備之也夫聖人之於善也無小而不舉其於過也<lb/>
無㣲而不改堯舜禹湯文武皆坦然天下而南面焉<lb/>
當此之時鼛<hi>羔</hi>鼔而食<hi>鼛鼓王者/之食樂也</hi>奏雍而徹<hi>雍巳食之樂也</hi>巳<lb/>
飯而祭竈行不用巫祝<hi>言其率徳蹈正無求於神</hi>鬼神弗敢祟山川<lb/>
弗敢禍可謂至貴矣然而戰戰慄慄日慎一日由此觀<lb/>
之則聖人之心小矣詩云惟此文王小心翼翼昭事上<lb/>
帝聿懐多福其斯之謂歟武王伐紂發鉅橋之粟散鹿<lb/>
<pb n="KR3j0010_WYG_009-31a"/>
臺之錢<hi>鉅橋紂倉名一説鉅鹿漕運之橋粟鹿臺紂錢蔵府所積也武王發㪚以賑疲民也</hi>封比<lb/>
干之墓<hi>比干紂諸父也諌紂之非紂殺之故武王封崇其墓</hi>表商容之閭<hi>商容殷之賢人</hi>
<hi>老子師故表顯其里穆稱篇又云老子業於商容見舌而知守柔矣是也</hi>朝成湯之廟解箕<lb/>
子之囚<hi>箕子紂之庶兄論語云箕子為之奴武王伐紂赦其囚執問以洪範封之於朝鮮也</hi>使各<lb/>
處其宅田其田無故無新唯賢是親用非其有使非其<lb/>
人晏然若故有之由此觀之則聖人之志大也文王周<lb/>
觀得失徧覽是非堯舜所以昌桀紂所以亡者皆著於<lb/>
明堂<hi>著猶圗也</hi>於是略智博聞以應無方由此觀之則聖人<lb/>
<pb n="KR3j0010_WYG_009-31b"/>
之智員矣成康繼文武之業守明堂之制觀存亡之迹<lb/>
見成敗之變非道不言非義不行言不茍出行不茍為<lb/>
擇善而後從事焉由此觀之則聖人之行方矣孔子之<lb/>
通智過於萇𢎞勇服於孟賁足躡郊莬力招城關能亦<lb/>
多矣<hi>萇𢎞周大夫敬王臣號知大道孟賁勇士孔子皆能招舉也以一手招城門關端能舉之故曰亦能</hi>
<hi>多也</hi>然而勇力不聞伎巧不知専行孝道以成素王事亦<lb/>
鮮矣春秋二百四十二年亡國五十二弑君三十六采<lb/>
善鉏醜以成王道論亦博矣然而圍於匡顔色不變絃<lb/>
<pb n="KR3j0010_WYG_009-32a"/>
歌不輟臨死亡之地犯患難之危據義行理而志不攝<lb/>
分亦明矣<hi>犯猶遭也攝猶懼也</hi>然為魯司冦聽獄必為斷作為春<lb/>
秋不道鬼神不敢専已夫聖人之智固已多矣其所守<lb/>
者約故舉而必榮愚人之智固已少矣其所事者多故<lb/>
動而必窮矣呉起張儀智不若孔墨而爭萬乗之君此<lb/>
其所以車裂支解也夫以正教化者易而必成以邪巧<lb/>
世者難而必敗凡将設行立趣於天下捨其易成者而<lb/>
從事難而必敗者愚惑之所致也凡此六反者不可不<lb/>
<pb n="KR3j0010_WYG_009-32b"/>
察也<hi>六反謂孔墨萇𢎞孟賁呉起張儀也其行相反故曰六反</hi>偏知萬物而不知人<lb/>
道不可謂智偏愛羣生而不愛人類不可謂仁仁者愛<lb/>
其類也智者不可惑也仁者雖在斷割之中其所不忍<lb/>
之色可見也智者雖煩難之事其不闇之效可見也内<lb/>
恕反情心之所欲其不加諸人由近知逺由己知人此<lb/>
仁智之所合而行也小有敎而大有存也小有誅而大<lb/>
有寜也<hi>小敎之以正故大有存也小責之以義故大有寜也非正則不存非義則不寜</hi>唯惻隠<lb/>
推而行之此智者之所獨斷也故仁智錯有時合合者<lb/>
<pb n="KR3j0010_WYG_009-33a"/>
為正錯者為權其義一也府吏守法君子制義法而無<lb/>
義亦府吏也不足以為政耕之為事也勞織之為事也<lb/>
擾擾勞之事而民不舍者知其可以衣食也人之情不<lb/>
能無衣食衣食之道必始於耕織萬民之所公見也物<lb/>
之若耕織者始初甚勞終必利也衆愚人之所見者寡<lb/>
事可權者多愚之所權者少此愚者之所多患物之可<lb/>
備者智者盡備之可權者盡權之此智者所以寡患也<lb/>
故智者先忤而後合<hi>忤逆也</hi>愚者始於樂而終於哀今日<lb/>
<pb n="KR3j0010_WYG_009-33b"/>
何為而榮乎旦日何為而義乎此易言也今日何為而<lb/>
義旦日何為而榮此難知也問瞽師曰白素何如曰縞<lb/>
然曰黑何若曰黮然援白黑而示之則不處焉人之視<lb/>
白黑以目言白黑以口瞽師有以言白黑無以知白黑<lb/>
故言白黑與人同其别白黑與人異入孝於親出忠於<lb/>
君無愚智賢不肖皆知其為義也使陳忠孝行而知所<lb/>
出者鮮矣凡人思慮莫不先以為可而後行之其是或<lb/>
非此愚智之所以異凡人之性莫貴於仁莫急於智仁<lb/>
<pb n="KR3j0010_WYG_009-34a"/>
以為質智以行之兩者為本而加之以勇力辯慧㨗疾<lb/>
劬録巧敏遲利聰明審察盡衆益也身材未修伎藝曲<lb/>
備而無仁智以為表幹而加之以衆美則益其損故不<lb/>
仁而有勇力果敢則狂而操利劒<hi>狂猶亂也</hi>不知而辯慧懐<lb/>
給則棄驥而不式<hi>不智之人辯慧懐給不知所裁之猶棄而或不知所詣也懐佞也</hi>雖<lb/>
有材能其施之不當其處之不宜適足以補偽飾非伎<lb/>
藝之衆不如其寡也故有野心者不可借便勢<hi>野外也</hi>有<lb/>
愚質者不可與利器魚得水而游焉則樂塘决水涸則<lb/>
<pb n="KR3j0010_WYG_009-34b"/>
為螻蟻所食有掌修其隄防補其缺漏則魚得而利之<lb/>
<hi>掌主也</hi>國有以存人有以生國之所以存者仁義是也人<lb/>
之所以生者行善是也國無義雖大必亡人無善志雖<lb/>
勇必傷治國上使不得與焉<hi>使不得與亡傷之危是上術也</hi>孝於父母<lb/>
弟於兄嫂信於朋友不得上令而可得為也釋己之所<lb/>
得為而責于其所不得制悖矣士處卑隠欲上達必先<lb/>
反諸己上達有道名譽不起而不能上達矣取譽有道<lb/>
不信於友不能得譽信於友有道事親不説不信於友<lb/>
<pb n="KR3j0010_WYG_009-35a"/>
説親有道修身不誠不能事親矣誠身有道心不専一<lb/>
不能専誠道在易而求之難<hi>易謂反己先修其本也不修其本而欲得説親誠身</hi>
<hi>之名皆難也故曰道在易而求之難</hi>驗在近而求之逺故弗得也<hi>驗效也近謂本</hi>
<hi>逺謂末也</hi>
　<lb/>
　<lb/>
　<lb/>
　<lb/>
<pb n="KR3j0010_WYG_009-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淮南鴻烈解卷九<lb/>
</p>
<p>
</p>
  </div>
</body>
</text>
</TEI>
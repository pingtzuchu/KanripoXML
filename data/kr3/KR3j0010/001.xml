<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淮南鴻烈解卷一</head> <lb/>
    <p>
<pb n="KR3j0010_WYG_001-1a"/>
欽定四庫全書<lb/>
　淮南鴻烈解卷一<lb/>
　　　　　　　　　　　　　漢　髙誘　注<lb/>
　　原道訓<hi>原本也本道根真包裹天地以歴萬物故曰原道因以題篇</hi>
夫道者覆天載地廓四方柝<hi>托</hi>八極<hi>廓張也柝開也八極八方之極</hi>髙<lb/>
不可際深不可測<hi>際至也</hi>包裹天地稟授無形<hi>萬物之未形者皆生</hi>
<hi>於道故曰稟授無形也</hi>源流泉浡沖而徐盈混混汨<hi>骨</hi>汨濁而徐<lb/>
清<hi>浡涌也沖虚也源泉始出虚徐流不止能漸盈滿以喻於道亦然也</hi>故植之而塞于天<lb/>
<pb n="KR3j0010_WYG_001-1b"/>
地横之而彌于四海施之無窮而無所朝夕<hi>植立塞滿彌絡施用</hi>
<hi>也用之無窮竭無朝夕盛衰</hi>舒之幎於六合卷之不盈於一握<hi>舒散也幎</hi>
<hi>覆六合言滿天地間也四方上下為六合不盈一握言微妙也</hi>約而能張幽而能明<hi>言道</hi>
<hi>之性能小能大能昧能明</hi>弱而能强柔而能剛横四維而含隂陽紘<lb/>
<hi>宏</hi>宇宙而章三光<hi>紘剛也四方上下曰宇古往今來曰宙章明也三光日月星</hi>甚淖<lb/>
<hi>潮</hi>而滒<hi>歌/</hi>甚纖而微<hi>滒亦淖也饘粥多瀋者曰滒</hi>山以之髙淵以之<lb/>
深獸以之走鳥以之飛日月以之明星歴以之行麟以<lb/>
之游鳳以之翔<hi>大飛不動曰翔</hi>泰古二皇得道之柄立於中央<lb/>
<pb n="KR3j0010_WYG_001-2a"/>
<hi>二皇伏犧神農也指説隂陽故不言三也</hi>神與化游以撫四方<hi>撫安也</hi>是故能<lb/>
天運地滯輪轉而無廢水流而不止與萬物終始風興<lb/>
雲蒸事無不應雷聲雨降竝應無窮鬼出電入龍興鸞<lb/>
集<hi>鬼出言無蹤迹也電入言其疾也</hi>鈞旋轂轉周而復匝<hi>鈞陶人作瓦器法下轉旋</hi>
<hi>者</hi>已彫已琢還反於樸無為為之而合于道無為言之<lb/>
而通乎徳<hi>言二三之化無為為之也而自合於遒無為言之也而自通於徳</hi>恬愉無矜<lb/>
而得于和<hi>恬愉無所好憎也無矜不自大也</hi>有萬不同而便于性<hi>萬事不同</hi>
<hi>能便於性者性不欲也</hi>神託于秋毫之末而大與宇宙之總<hi>總合也</hi>
<pb n="KR3j0010_WYG_001-2b"/>
其徳優天地而和隂陽<hi>優柔和調也</hi>節四時而調五行呴<hi>虚</hi>
嫗<hi>預</hi>覆育萬物羣生<hi>呴温恤也</hi>潤于草木浸于金石禽獸碩<lb/>
大毫毛潤澤羽翼奮也角觡<hi>格</hi>生也<hi>奮壯也角觡猶言骨骼也</hi>獸胎<lb/>
不贕鳥卵不毈<hi>胎不成獸曰贕卵不成鳥曰毈贕音凟毈音段</hi>父無喪子之憂<lb/>
兄無哭弟之哀童子不孤婦人不孀虹蜺不出賊星不<lb/>
行<hi>賊星妖星</hi>含徳之所致也<hi>含懐也</hi>夫太上之道生萬物而不<lb/>
有<hi>不以為已有</hi>成化像而弗宰<hi>宰主/也</hi>跂<hi>吉/</hi>行喙<hi>卉/</hi>息蠉<hi>宣</hi>飛<lb/>
<hi>蟲行貌</hi>蝡<hi>軟/</hi>動<hi>麕鹿之類行也</hi>待而後生莫之知徳待而後死莫<lb/>
<pb n="KR3j0010_WYG_001-3a"/>
之能怨得以利者不能譽用而敗者不能非收聚畜積<lb/>
而不加富<hi>收斂畜積國有常賦也不加富者為百姓不以為已有也</hi>布施稟授而不<lb/>
益貧<hi>布施稟授匡困乏予不足也以公家之資故不益貧</hi>旋縣而不可究纖微而<lb/>
不可勤<hi>縣猶小也勤猶盡也</hi>累之而不髙墮之而不下益之而不<lb/>
衆損之而不寡斵之而不薄殺之而不殘鑿之而不深<lb/>
塡之而不淺忽兮怳<hi>況</hi>兮不可為象兮怳兮忽兮用不<lb/>
屈兮<hi>忽怳無形貌故曰不可為象屈竭也</hi>幽兮㝠兮應無形兮遂兮洞兮<lb/>
不虚動兮<hi>洞達也道動有所應故曰不虚動</hi>與剛柔卷舒兮與隂陽俛<lb/>
<pb n="KR3j0010_WYG_001-3b"/>
仰兮<hi>卷舒屈伸也俛仰升降也</hi>昔者馮夷大丙之御也<hi>馮夷大丙二人名古之得</hi>
<hi>道能御隂陽者</hi>乘雲車入雲蜺游微霧<hi>以雲蜺為馬游行也微霧天之微氣</hi>騖怳<lb/>
忽歴逺彌髙以極往<hi>騖馳怳忽無之象往行也</hi>經霜雪而無迹照日<lb/>
光而無景<hi>古影字</hi>扶搖抮<hi>軫/</hi>抱羊角而上<hi>扶攀搖動抮抱引戾也扶搖如</hi>
<hi>羊角轉如曲縈行而上也</hi>經紀山川蹈騰崑崙排閶闔鑰天門<hi>經行紀通</hi>
<hi>蹈躡騰上也崑崙山名在西北其髙萬九千里河之所出排斥鑰入也閶闔始升天之門也天門上帝所居紫</hi>
<hi>微宫門馮夷大丙之御其能如此也</hi>末世之御雖有輕車良馬勁策利鍛<lb/>
<hi>段</hi>不能與之爭先<hi>勁强策箠也末世之御不能與馮夷大丙爭在前</hi>是故大丈<lb/>
<pb n="KR3j0010_WYG_001-4a"/>
夫恬然無思澹然無慮以天為葢以地為輿四時為馬<lb/>
隂陽為御<hi>騶御也</hi>乘雲陵霄與造化者俱<hi>大丈夫諭體道者也造化道也</hi>
縱志舒節以馳大區<hi>區宅大宅謂天也</hi>可以步而步可以驟而<lb/>
驟令雨師灑道使風伯掃塵<hi>雨師畢星風伯箕星</hi>電以為鞭策<hi>電激</hi>
<hi>氣故以為鞭策</hi>雷以為車輪<hi>雷轉氣故/以為車輪</hi>上游于霄雿<hi>翟</hi>之野下<lb/>
出于無垠之門<hi>霄雿髙峻貌無垠無形狀之貌</hi>劉覽偏照復守以全<hi>劉猶</hi>
<hi>留連之留劉覽回觀也</hi>經營四隅還反於樞<hi>隅方樞本也</hi>故以天為葢<lb/>
則無不覆也以地為輿則無不載也四時為馬則無不<lb/>
<pb n="KR3j0010_WYG_001-4b"/>
使也隂陽為御則無不備也<hi>隂陽次敘以成萬物無所缺也</hi>是故疾而<lb/>
不搖逺而不勞四支不動聰明不損而知八紘九野之<lb/>
形埒<hi>劣</hi>者何也<hi>八紘天之八維九野八方中央也</hi>執道要之柄而游於<lb/>
無窮之地是故天下之事不可為也<hi>為治也</hi>因其自然而<lb/>
推之萬物之變不可究也秉其要歸之趣夫鏡水之與<lb/>
形接也不設智故而方圓曲直弗能逃也<hi>智故巧飾也</hi>是故<lb/>
響不肆應而景不一設叫<hi>訆</hi>呼仿彿黙然自得<hi>叫呼仿彿之聲</hi>
<hi>狀</hi>人生而靜天之性也感而後動性之害也物至而神<lb/>
<pb n="KR3j0010_WYG_001-5a"/>
應知之動也<hi>物事也</hi>知與物接而好憎生焉好憎成形而<lb/>
知誘於外不能反已而天理滅矣故達於道者不以人<lb/>
易天<hi>天性也不以人事易其天性</hi>外與物化而内不失其情<hi>言通道之人雖</hi>
<hi>外貌與物化内不失其無欲之本情</hi>至無而供其求時騁而要其宿<hi>言天時自</hi>
<hi>騁道要其宿㑹</hi>小大修短各有其具萬物之至騰踴肴亂而不<lb/>
失其數<hi>數度也</hi>是以處上而民弗重居前而衆弗害天下<lb/>
歸之姦邪畏之以其無爭於萬物也故莫敢與之爭夫<lb/>
臨江而釣曠日而不能盈羅雖有鈎箴芒距<hi>距𤓰也</hi>微綸<lb/>
<pb n="KR3j0010_WYG_001-5b"/>
芳餌加之以詹何娟嬛之數猶不能與網罟爭得也<hi>詹何</hi>
<hi>娟嬛古善釣人名數術也</hi>射者扞烏號之弓彎綦衛之箭<hi>扞張也彎引也綦美</hi>
<hi>箭所出地名衛利也黄帝鑄鼎於荆山鼎湖得道而仙乘龍而上其臣援弓射龍欲下黄帝不能也於是抱弓</hi>
<hi>而號因名其弓為烏號之弓</hi>重之羿逄蒙子之巧以要飛鳥猶不能<lb/>
與羅者競多<hi>要取競逐也</hi>何則以所持之小也張天下以為<lb/>
之籠因江海以為罟又何亡魚失鳥之有乎故矢不若<lb/>
繳繳不若無形之像<hi>言其大也</hi>夫釋大道而任小數無以異<lb/>
於使蟹捕䑕蟾蠩<hi>除</hi>捕蚤不足以禁姦塞邪亂乃逾滋<lb/>
<pb n="KR3j0010_WYG_001-6a"/>
<hi>以艾灼蟹匡上内置穴中迺熱走窮穴也蟾蠩䗐也跳行舒遲捕蚤亦不能悉得故曰不足以禁姦</hi>昔者<lb/>
夏鯀作三仞之城諸侯背之海外有狡心<hi>狡猾也</hi>禹知天<lb/>
下之叛也乃壊城平池散財物焚甲兵施之以徳海外<lb/>
賔伏四夷納職<hi>職貢也</hi>合諸侯於塗山執玉帛者萬國<hi>玉圭</hi>
<hi>帛𤣥纁也</hi>故機械之心藏於胷中則純白不粹神徳不全<hi>機械</hi>
<hi>巧詐也純白之道不粹精神專一之徳不全也</hi>在身者不知何逺之所能懐是<lb/>
故革堅則兵利城成則衝生若以湯沃沸亂乃逾甚是<lb/>
故鞭噬狗策蹏馬而欲教之雖伊尹造父弗能化欲害<lb/>
<pb n="KR3j0010_WYG_001-6b"/>
之心亡於中則饑虎可尾何況狗馬之類乎故體道者<lb/>
逸而不窮任數者勞而無功夫峭法刻誅者非霸王之<lb/>
業也箠策繁用者非致逺之術也<hi>繁數也</hi>離朱之明察箴<lb/>
末於百步之外<hi>離朱黄帝臣明目人也</hi>不能見淵中之魚師曠之<lb/>
聰合八風之調而不能聽十里之外<hi>師曠晉平公樂師八風八方之風也</hi>
<hi>東方谷風東南方清明風南方凱風西南方凉風西方閶闔風西北方不周風北方廣莫風東北方融風以八</hi>
<hi>音之器宣播八方之風一本以八風配八卦之風聲</hi>故任一人之能不足以治三<lb/>
畝之宅也修道理之數因天地之自然則六合不足均<lb/>
<pb n="KR3j0010_WYG_001-7a"/>
也是故禹之決瀆也因水以為師神農之播穀也因苗<lb/>
以為教夫萍樹根於水木樹根於土鳥排虚而飛獸蹠<lb/>
實而走<hi>蹠足也實地也</hi>蛟龍水居虎豹山處天地之性也兩木<lb/>
相摩而然金火相守而流<hi>然焚也</hi>員者常轉窽<hi>科</hi>者主浮<lb/>
自然之勢也<hi>員輪丸之屬窽空也舟船之屬</hi>是故春風至則甘雨降生<lb/>
育萬物羽者嫗伏毛者孕育<hi>嫗伏以氣剖卵也孕者懐胎育生也</hi>草木榮<lb/>
華鳥獸卵胎莫見其為者而功既成矣秋風下霜倒生<lb/>
挫傷<hi>草木首地而生故曰倒生挫傷者彫落也</hi>鷹鵰搏鷙昆蟲蟄<hi>什</hi>藏草木<lb/>
<pb n="KR3j0010_WYG_001-7b"/>
注根魚鼈湊淵莫見其為者滅而無形<hi>滅沒形見也</hi>木處榛<lb/>
巢水居窟穴<hi>聚木曰榛</hi>禽獸有芄<hi>芄蓐也</hi>人民有室陸處宜牛<lb/>
馬舟行宜多水匈奴出穢裘於越生葛絺<hi>於發聲於越夷言也越產</hi>
<hi>細葛</hi>各生所急以備燥濕各因所處以御寒暑竝得其宜<lb/>
物便其所由此觀之萬物固以自然聖人又何事焉九<lb/>
疑之南陸事寡而水事衆<hi>九疑山名在蒼梧虞舜所葬地</hi>於是民人被<lb/>
髮文身以像鱗蟲<hi>被翦也文身刻畫其體為蛟龍之狀以入水蛟龍不害也故曰以像鱗蟲</hi>
短綣不絝<hi>褲</hi>以便涉游短袂攘卷以便刺舟因之也<hi>卷卷</hi>
<pb n="KR3j0010_WYG_001-8a"/>
<hi>臂也因之因水之宜也</hi>鴈門之北狄不穀食賤長貴壯俗尚氣力<lb/>
人不弛弓馬不解勒便之也<hi>不穀食食肉酪而已北狄鮮卑也弛舍便習也</hi>故<lb/>
禹之裸國解衣而入衣帶而出因之也<hi>裸國在南方聖人治禮不求變</hi>
<hi>俗故曰因之也</hi>今夫徙樹者失其隂陽之性則莫不枯槁故橘<lb/>
樹之江北則化而為枳鴝鵒不過濟貈<hi>涸</hi>渡汶而死形<lb/>
性不可易勢居不可移也是故達於道者反於清淨<hi>反本</hi>
<hi>也天本授人清靜之性故曰反</hi>究於物者終於無為<hi>無為者不為物為也</hi>以恬養<lb/>
性以漠處神則入于天門所謂天者純粹樸素質直皓<lb/>
<pb n="KR3j0010_WYG_001-8b"/>
白未始有與雜糅者也所謂人者偶䁟<hi>槎</hi>智故曲巧偽<lb/>
詐所以俛仰於世人而與俗交者故牛歧蹏<hi>蹄</hi>而戴角<lb/>
馬被髦而全足者天也絡馬之口穿牛之鼻者人也循<lb/>
天者與道游者也<hi>循隨游行也</hi>隨人者與俗交者也夫井魚<lb/>
不可與語大拘於隘也夏蟲不可與語寒篤於時也曲<lb/>
士不可與語至道拘於俗束於敎也故聖人不以人滑<lb/>
天不以欲亂情<hi>天理也不以人事滑亂其理不以欲亂其清浄之性也</hi>不謀而當<lb/>
不言而信不慮而得不為而成精通于靈府與造化者<lb/>
<pb n="KR3j0010_WYG_001-9a"/>
為人<hi>為治也</hi>夫善游者溺善騎者墮各以其所好反自為<lb/>
禍是故好事者未嘗不中<hi>中傷也</hi>爭利者未嘗不窮也昔<lb/>
共工之力觸不周之山使地東南傾<hi>共工以水行霸於伏犧神農間不周</hi>
<hi>山崑崙西北傾猶下也</hi>與髙辛爭為帝<hi>髙辛帝嚳</hi>遂潛于淵宗族殘滅<lb/>
繼嗣絶祀越王翳逃山穴越人熏而出之遂不得巳<hi>巳止</hi>
<hi>也翳越太子也賢不欲為王逃於山穴之中越人以火熏出而立之</hi>由此觀之得在時不<lb/>
在爭治在道不在聖<hi>孔子是也</hi>土處下不爭髙故安而不危<lb/>
水下流不爭先故疾而不遲昔舜耕於歴山朞年而田<lb/>
<pb n="KR3j0010_WYG_001-9b"/>
者爭處墝<hi>毳</hi>埆<hi>殼</hi>以封壤肥饒相讓釣於河濱朞年而<lb/>
漁者爭處湍瀨以曲隈深潭相予<hi>湍瀨水淺流急少魚之處曲隈崖岸委曲</hi>
<hi>深潭回流饒魚之處</hi>當此之時口不設言手不指麾<hi>口不設不信之言手不妄</hi>
<hi>有所規擬</hi>執𤣥徳於心而化馳若神<hi>𤣥天也馳行也</hi>使舜無其志雖<lb/>
口辯而户説之不能化一人是故不道之道莽乎大哉<lb/>
<hi>道不可道故曰不道之道</hi>夫能理三苗朝羽民<hi>三苗堯時所放渾敦窮奇饕餮之屬羽民</hi>
<hi>南方羽國之民</hi>徙裸國納肅慎未發號施令而移風易俗者其<lb/>
唯心行者乎<hi>徙化也納受其朝也肅慎在北方</hi>法度刑罰何足以致之<lb/>
<pb n="KR3j0010_WYG_001-10a"/>
也是故聖人内修其本而不外飾其末保其精神偃其<lb/>
才智故漠然無為而無不為也<hi>能無為故物無不為之化</hi>澹然無治而<lb/>
無不治也所謂無為者不先物為也所謂無不為者因<lb/>
物之所為<hi>順物之性</hi>所謂無治者不易自然也所謂無不治<lb/>
者因物之相然也<hi>然猶宜也</hi>萬物有所生而獨知守其根百<lb/>
事有所出而獨知守其門<hi>根本也門禁要也</hi>故窮無窮極無極<lb/>
照物而不眩響應而不乏此之謂天解<hi>眩惑也天解言能明天意也</hi>
故得道者志弱而事强<hi>弱柔也强無不勝也</hi>心虚而應當<hi>當合也</hi>所<lb/>
<pb n="KR3j0010_WYG_001-10b"/>
謂志弱而事强者柔毳安靜藏於不敢行於不能恬然<lb/>
無慮動不失時與萬物回周旋轉不為先唱感而應之<lb/>
是故貴者必以賤為號<hi>公王侯伯稱孤寡不穀故曰以賤為號</hi>而髙者必<lb/>
以下為基託小以包大在中以制外行柔而剛用弱而<lb/>
强轉化推移得一之道而以少正多<hi>而能也能以寡統衆</hi>所謂其<lb/>
事强者遭變應卒排患扞難力無不勝敵無不凌應化<lb/>
揆時莫能害之是故欲剛者必以柔守之欲强者必以<lb/>
弱保之積於柔則剛積於弱則强觀其所積以知禍福<lb/>
<pb n="KR3j0010_WYG_001-11a"/>
之鄉强勝不若己者至於若己者而同<hi>言强之為小</hi>柔勝出<lb/>
於己者其力不可量<hi>言柔之為大</hi>故兵强則滅木强則折革<lb/>
固則裂齒堅於舌而先之敝<hi>兵猶火也强則盛盛則衰故曰則滅以火諭也</hi>是<lb/>
故柔弱者生之榦也而强者死之徒也<hi>榦質徒衆也</hi>先唱者<lb/>
窮之路也後動者達之原也<hi>先者隤陷故曰窮後者以謀故曰達</hi>何以知<lb/>
其然也凡人中壽七十嵗然而趨舍指湊<hi>指所之也湊所合也指湊</hi>
<hi>猶言行止也</hi>日以月悔也<hi>積日而至於月則必悔前之非</hi>以至於死故蘧伯<lb/>
玉年五十而知四十九年非何者先者難為知而後者<lb/>
<pb n="KR3j0010_WYG_001-11b"/>
易為攻也先者上髙則後者攀之先者踰下則後者蹷<lb/>
之<hi>蹷履也</hi>先者隤陷則後者以謀先者敗績則後者違之<lb/>
由此觀之先者則後者之弓矢質的也<hi>質的射之凖執</hi>猶錞<hi>頓</hi>
之與刃刃犯難而錞無患者何也以其託於後位也<hi>錞矛</hi>
<hi>戈之錞刃矛戈之刃刃在前故犯難錞在後故無患</hi>此俗世庸民之所公見也而<lb/>
賢知者弗能避也所謂後者非謂其底滯而不發凝竭<lb/>
而不流<hi>發動凝如脂凝也</hi>貴其周於數而合於時也<hi>周調數術也合於時</hi>
<hi>時行則行時止則止</hi>夫執道理以耦變先亦制後後亦制先<hi>道當隨事</hi>
<pb n="KR3j0010_WYG_001-12a"/>
<hi>為變不必待於先人事當在後趨時當居先</hi>是何則不失其所以制人人不<lb/>
能制也時之反側間不容息<hi>言時反側之間不容氣息促之甚也</hi>先之則<lb/>
大過後之則不逮夫日回而月周時不與人游故聖人<lb/>
不貴尺之璧而重寸之隂時難得而易失也禹之趨時<lb/>
也履遺而弗取冠挂而弗顧非爭其先也而爭其得時<lb/>
也是故聖人守清道而抱雌節<hi>清和淨也雌柔弱也</hi>因循應變常<lb/>
後而不先柔弱以靜舒安以定<hi>舒詳也</hi>攻大䃺<hi>磨</hi>堅莫能<lb/>
與之爭<hi>䃺磑也攻大䃺堅諭難也</hi>天下之物莫柔弱於水然而大不<lb/>
<pb n="KR3j0010_WYG_001-12b"/>
可極深不可測脩極於無窮逺渝於無涯息耗減益通<lb/>
於不訾<hi>訾量也</hi>上天則為雨露下地則為潤澤萬物弗得<lb/>
不生百事不得不成大包羣生而無好憎澤及蚑<hi>岐</hi>蟯<lb/>
<hi>音饒蚑蚑行蟯小蟲</hi>而不求報富贍天下而不既<hi>贍足也既盡也</hi>徳施百<lb/>
姓而不費行而不可得窮極也微而不可得把握也擊<lb/>
之無創刺之不傷斬之不斷焚之不然淖溺流遁錯繆<lb/>
相紛而不可靡散<hi>遁逸也錯繆相紛彼此相糺也</hi>利貫金石强濟天下<lb/>
<hi>水流缺石利也舟船所載無有重强也</hi>動溶無形之域而翺翔忽區之上<lb/>
<pb n="KR3j0010_WYG_001-13a"/>
邅回川谷之間而滔騰大荒之野<hi>忽怳之區上言其飛為雲無所不上也邅</hi>
<hi>回猶委曲也</hi>有餘不足與天地取與授萬物而無所前後是<lb/>
故無所私而無所公靡濫振蕩與天地鴻洞<hi>鴻大也洞通也</hi>無<lb/>
所左而無所右蟠委錯紾<hi>軫</hi>與萬物始終<hi>紾轉也</hi>是謂至<lb/>
徳<hi>言水之為徳最大故曰至徳也</hi>夫水所以能成其至徳於天下者以<lb/>
其淖溺潤滑也故老𥅆之言曰天下至柔馳騁天下之<lb/>
至堅出於無有入於無間吾是以知無為之有益夫無<lb/>
形者物之大祖也無音者聲之大宗也<hi>無形生有形故為物大祖也無</hi>
<pb n="KR3j0010_WYG_001-13b"/>
<hi>音生有音故為聲大宗祖宗皆本也</hi>其子為光其孫為水皆生於無形乎<lb/>
夫光可見而不可握水可循而不可毁故有像之類莫<lb/>
尊於水出生入死自無蹠有自有蹠無而以衰賤矣<hi>出生</hi>
<hi>出生道謂去清淨也入死入死道謂匿情欲也蹠適也自無形適有形離其本也自有形適無形不能復得道</hi>
<hi>家所棄故曰以衰賤也</hi>是故清靜者徳之至也而柔弱者道之要<lb/>
也虚無恬愉者萬物之用也肅然應感殷然反本則淪<lb/>
於無形矣所謂無形者一之謂也<hi>一者道之本</hi>所謂一者無<lb/>
匹合於天下者也卓然獨立塊然獨處上通九天下貫<lb/>
<pb n="KR3j0010_WYG_001-14a"/>
九野<hi>九天八方中央也九野亦如之</hi>員不中規方不中矩大渾而為一<lb/>
葉累而無根<hi>無根言微妙也</hi>懐囊天地<hi>懐囊猶言囊括宇宙之謂</hi>為道關門<lb/>
穆忞<hi>民</hi>隠閔純徳獨存<hi>穆忞隠閔皆無形之類純不雜也</hi>布施而不既<lb/>
用之而不勤<hi>既盡也勤勞也</hi>是故視之不見其形聽之不聞其<lb/>
聲循之不得其身無形而有形生焉<hi>無形道也有形萬物也</hi>無聲<lb/>
而五音鳴焉無味而五味形焉無色而五色成焉是故<lb/>
有生於無實出於虚天下為之圏則名實同居<hi>圏陬也</hi>音<lb/>
之數不過五<hi>宫商角徵羽</hi>而五音之變不可勝聽也味之和<lb/>
<pb n="KR3j0010_WYG_001-14b"/>
不過五<hi>甘酸鹹辛苦</hi>而五味之化不可勝嘗也色之數不過<lb/>
五<hi>青赤白黑黄</hi>而五色之變不可勝觀也故音者宫立而五<lb/>
音形矣<hi>宫在中央聲之主也形正也</hi>味者甘立而五味亭矣<hi>亭平也甘中央</hi>
<hi>味也</hi>色者白立而五色成矣<hi>白者所在以染之故五色可成也</hi>道者一立<lb/>
而萬物生矣是故一之理施四海一之解際天地<hi>解達也際</hi>
<hi>機也</hi>其全也純兮若璞<hi>璞玉在石而未剖者</hi>其散也混兮若濁濁而<lb/>
徐清沖而徐盈澹兮其若深淵<hi>沖虚也盈滿也澹定不動之貌</hi>汎兮其<lb/>
若浮雲若無而有若亡而存萬物之總皆閲一孔<hi>總衆聚也</hi>
<pb n="KR3j0010_WYG_001-15a"/>
百事之根皆出一門<hi>道之門也</hi>其動無形變化若神其行無<lb/>
迹常後而先<hi>道之先也</hi>是故至人之治也掩其聰明滅其文<lb/>
章依道廢智與民同于公去其誘慕除其嗜欲<hi>誘慕諭貪榮勢</hi>
<hi>也嗜欲情欲也</hi>損其思慮約其所守則察<hi>不煩擾也</hi>寡其所求則得<lb/>
<hi>易供故得</hi>夫任耳目以聽視者勞形而不明以知慮為治者<lb/>
苦心而無功是故聖人一度循軌<hi>一齊也軌法也</hi>不變其宜不<lb/>
易其常放凖修繩曲因其當夫喜怒者道之邪也<hi>道貴平和</hi>
<hi>故喜怒為邪也</hi>憂悲者徳之失也<hi>徳尚恬和故以憂悲為失也</hi>好憎者心之<lb/>
<pb n="KR3j0010_WYG_001-15b"/>
過也嗜欲者性之累也<hi>心當專一中扃外閉反有所好憎故曰過性當清靜以奉天素</hi>
<hi>而反嗜欲故為之累</hi>人大怒破隂大喜墜陽<hi>怒者隂氣也積隂相薄故破隂喜者陽氣</hi>
<hi>也積陽相薄故墜陽</hi>薄氣發瘖驚怖為狂憂悲多恚病乃成積好<lb/>
憎繁多禍乃相隨故心不憂樂徳之至也通而不變靜<lb/>
之至也<hi>變更也</hi>嗜欲不載虚之至也<hi>不載於性</hi>無所好憎平之<lb/>
至也不與物散粹之至也<hi>散亂粹純也</hi>能此五者則通於神<lb/>
明通於神明者得其内者也是故以中制外百事不廢<lb/>
<hi>中心也外情欲</hi>中能得之則外能收之中之得則五藏寧思慮<lb/>
<pb n="KR3j0010_WYG_001-16a"/>
平<hi>五藏寧者各得其所思慮平者不妄喜怒</hi>筋力勁强耳目聰明疏達而不<lb/>
悖堅强而不鞼<hi>鞼音貴折也</hi>無所大過而無所不逮處小而<lb/>
不逼處大而不窕<hi>在小能小在大能大</hi>其魂不躁<hi>皂/</hi>其神不嬈<hi>躁狡</hi>
<hi>嬈煩嬈也言精神定也</hi>湫<hi>秋/</hi>漻<hi>遼/</hi>寂寞為天下梟<hi>湫漻清靜寂寞恬淡也梟雄也</hi>
大道坦坦去身不逺求之近者往而復反近謂身也迫<lb/>
則能應感則能動沕穆無窮<hi>穆美也</hi>變無形像<hi>言能化也</hi>優游<lb/>
委縱如響之與景<hi>響應聲影應形</hi>登髙臨下無失所秉履危行<lb/>
險無忘𤣥仗<hi>𤣥仗道也</hi>能存之此其徳不虧萬物紛糅與之<lb/>
<pb n="KR3j0010_WYG_001-16b"/>
轉化以聽天下若背風而馳<hi>疾而易也</hi>是謂至徳至徳則樂<lb/>
矣古之人有居巖穴而神不遺者<hi>遺失也</hi>末世有勢為萬<lb/>
乘而日憂悲者由此觀之聖亡乎治人而在于得道樂<lb/>
亡乎富貴而在于得和知大已而小天下則幾於道矣<lb/>
<hi>幾近也許由務光是也</hi>所謂樂者豈必處京臺章華<hi>京臺章華皆楚之大臺</hi>
游雲夢沙邱<hi>雲夢楚澤華容也沙邱紂臺名</hi>耳聽九韶六瑩<hi>九韶舜樂六瑩顓頊</hi>
<hi>樂</hi>口味煎熬芬芳馳騁夷道<hi>夷平/也</hi>釣射鷫<hi>肅/</hi>鷞<hi>霜</hi>之謂<lb/>
樂乎<hi>鷫鷞鳥名長脛緑身其形似鴈</hi>吾所謂樂者人得其得者也夫得其<lb/>
<pb n="KR3j0010_WYG_001-17a"/>
得者不以奢為樂不以廉為悲與隂俱閉與陽俱開故<lb/>
子夏心戰而臞得道而肥<hi>入見先王之道而説之又出見富貴之樂而欲之二者交</hi>
<hi>爭故戰而臞也先王之道勝無所復思故肥</hi>聖人不以身役物不以欲滑和<lb/>
<hi>滑汨也不以身為物役不以情欲亂中和之道也</hi>是故其為懽不忻忻<hi>忻忻為過制也</hi>
其為悲不惙<hi>陟</hi>惙<hi>惙傷性也</hi>萬方百變消搖而無所定吾獨<lb/>
慷慨遺物而與道同出是故有以自得之也喬木之下<lb/>
空穴之中足以適情<hi>喬木上竦少隂之木空穴巖穴也</hi>無以自得也雖<lb/>
以天下為家萬民為臣妾不足以養生也<hi>言無以自得之人猶以此</hi>
<pb n="KR3j0010_WYG_001-17b"/>
<hi>為不足也</hi>能至于無樂者則無不樂無不樂則至極樂矣<hi>至樂</hi>
<hi>至徳之樂極亦至也</hi>夫建鍾鼓列管絃席旃茵傅旄象<hi>傅著旄旌也象以象</hi>
<hi>牙為飾也</hi>耳聽朝歌北鄙靡靡之樂<hi>朝歌紂都鄙邑紂使師㳙作鄙邑靡靡之樂</hi>
齊靡曼之色<hi>齊列也靡曼美色</hi>陳酒行觴夜以繼日强弩弋髙<lb/>
鳥走犬逐狡兔此其為樂也炎炎赫赫怵然若有所誘<lb/>
慕解車休馬罷酒徹樂而心忽然若有所喪悵然若有<lb/>
所亡也是何則不以内樂外而以外樂内樂作而喜曲<lb/>
終而悲悲喜轉而相生精神亂營<hi>營惑也</hi>不得須臾平察<lb/>
<pb n="KR3j0010_WYG_001-18a"/>
其所以不得其形<hi>不得樂之形也</hi>而日以傷生失其得者也是<lb/>
故内不得於中稟授於外而以自飾也不浸于肌膚不<lb/>
浹於骨髓不留于心志不滯于五藏故從外入者無主<lb/>
於中不止從中出者無應於外不行故聽善言便計雖<lb/>
愚者知説之稱至徳髙行雖不肖者知慕之説之者衆<lb/>
而用之者鮮慕之者多而行之者寡所以然者何也不<lb/>
能反諸性也夫内不開於中而强學問者不入於耳而<lb/>
不著於心此何以異於聾者之歌也效人為之而無以<lb/>
<pb n="KR3j0010_WYG_001-18b"/>
自樂也聲出於口則越而散矣<hi>散去耳不聞也</hi>夫心者五藏之<lb/>
主也所以制使四支流行血氣馳騁于是非之境而出<lb/>
入于百事之門户者也是故不得於心而有經天下之<lb/>
氣<hi>經理也</hi>是猶無耳而欲調鐘鼓無目而欲喜文章也亦<lb/>
必不勝其任矣故天下神器不可為也為者敗之執者<lb/>
失之夫許由小天下而不以已易堯者志遺於天下也<lb/>
<hi>許由陽城人箕山之隠士也堯以其賢聘之欲禪天下不肯就</hi>所以然者何也因天下<lb/>
而為天下也天下之要不在於彼而在於我不在於人<lb/>
<pb n="KR3j0010_WYG_001-19a"/>
而在於身我身得則萬物備矣徹於心術之論則嗜欲<lb/>
好憎外矣是故無所喜而無所怒無所樂而無所苦萬<lb/>
物𤣥同也無非無是化育𤣥燿生而如死<hi>𤣥天也𤣥同言萬物皆受</hi>
<hi>氣於天也燿明也生而如死言無所欲也</hi>夫天下者亦吾有也吾亦天下之<lb/>
有也天下之與我豈有間哉夫有天下者豈必攝權持<lb/>
勢操殺生之柄而以行其號令邪吾所謂有天下者非<lb/>
謂此也自得而已<hi>自得其天性也</hi>自得則天下亦得我矣吾與<lb/>
天下相得則常相有已又焉有不得容其間者乎所謂<lb/>
<pb n="KR3j0010_WYG_001-19b"/>
自得者全其身者也全其身則與道為一矣故雖游於<lb/>
江潯海裔<hi>潯涯也裔邊也</hi>馳要褭建翠葢<hi>要褭馬名日行萬里翠葢以翠鳥羽飾葢</hi>
<hi>也褭音裊</hi>目觀掉羽武象之樂<hi>掉羽武象周/武王之樂</hi>耳聽滔㓪<hi>朗</hi>奇<lb/>
麗激抮之音<hi>樂有激揚抮轉皆曲名也</hi>揚鄭衛之浩樂結激楚之遺<lb/>
風射沼濵之髙鳥逐苑囿之走獸此齊民之所以淫泆<lb/>
流湎<hi>齊於凡民故曰齊民</hi>聖人處之不足以營其精神亂其氣志<lb/>
使心怵然失其情性處窮僻之鄉側谿谷之間<hi>側仗也</hi>隠<lb/>
于榛薄之中<hi>藂木曰榛深草曰薄</hi>環堵之室茨之以生茅蓬户甕<lb/>
<pb n="KR3j0010_WYG_001-20a"/>
牖揉桑為樞<hi>堵長一丈髙一丈面環一堵為方一丈故曰環堵言其小也編蓬為户以破甕蔽牖</hi>
<hi>揉桑條以為户樞</hi>上漏下溼潤浸北房<hi>浸漬也北/房隂堂</hi>雪霜瀼<hi>徜</hi>灖<lb/>
<hi>校</hi>浸潭苽<hi>觚</hi>蔣<hi>瀼灖雪霜貌浸潭之潤以生苽蔣/實苽者蔣實其米曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>胡蔣音漿</hi>逍遙<lb/>
于廣澤之中而仿洋于山峽之旁<hi>兩山之間為峽</hi>此齊民之所<lb/>
為形植黎累憂悲而不得志也聖人處之不為愁悴怨<lb/>
懟而不失其所以自樂也是何也則内有以通于天機<lb/>
而不以貴賤貧富勞逸失其志徳者也故夫烏之啞<hi>雅</hi>
啞鵲之唶<hi>惜</hi>唶豈嘗為寒暑燥濕變其聲哉<hi>言體道者不為貴賤</hi>
<pb n="KR3j0010_WYG_001-20b"/>
<hi>貧富勞逸易其志如烏鵲之不為寒暑易其聲</hi>是故夫得道已定而不待萬物<lb/>
之推移也非以一時之變化而定吾所以自得也吾所<lb/>
謂得者性命之情處其所安也夫性命者與形俱出其<lb/>
宗形備而性命成性命成而好憎生矣故士有一定之<lb/>
論女有不易之行<hi>士與同志交接有一㑹而交定故曰有一定之論也貞女專一亦無二心</hi>
<hi>故曰有不易之行也</hi>規矩不能方圓鉤繩不能曲直<hi>雖規矩鉤繩無以施於此</hi>
天地之永登丘不可為脩居卑不可為短是故得道者<lb/>
窮而不懾達而不榮處髙而不機持盈而不傾<hi>機危也傾覆也</hi>
<pb n="KR3j0010_WYG_001-21a"/>
新而不㓪久而不渝<hi>㓪明也渝變也</hi>入火不焦入水不濡是故<lb/>
不待勢而尊不待財而富不待力而强平虚不流與化<lb/>
翺翔<hi>翺翔猶傾仰也</hi>若然者藏金於山藏珠於淵<hi>舜藏金於<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>巖之山藏珠</hi>
<hi>於五湖之淵以塞貪淫之欲</hi>不利貨財不貪勢名是故不以康為樂<lb/>
不以慊為悲<hi>康安慊約也</hi>不以貴為安不以賤為危形神氣<lb/>
志各居其宜以隨天地之所為夫形者生之舍也氣者<lb/>
生之充也神者生之制也一失位則三者傷矣是故聖<lb/>
人使人各處其位守其職而不得相干也故夫形者非<lb/>
<pb n="KR3j0010_WYG_001-21b"/>
其所安也而處之則廢氣不當其所充而用之則泄神<lb/>
非其所宜而行之則昧<hi>昧不明也</hi>此三者不可不慎守也夫<lb/>
舉天下萬物蚑蟯貞蟲<hi>蚑行也蟯蟯動之蟲也貞蟲即細腰之屬也</hi>蝡動蚑<lb/>
作皆知其所喜憎利害者何也以其性之在焉而不離<lb/>
也忽去之則骨肉無倫矣<hi>去之去道也則骨肉靡滅無倫匹也</hi>今人之所<lb/>
以眭<hi>攜</hi>然能視䁝<hi>憂</hi>然能聽形體能抗而百節可屈伸<lb/>
察能分白黑視醜美而知能别同異明是非者何也氣<lb/>
為之充而神為之使也何以知其然也凡人之志各有<lb/>
<pb n="KR3j0010_WYG_001-22a"/>
所在而神有所繫者其行也足蹪趎<hi>殊</hi>埳<hi>坎</hi>頭抵植木<lb/>
而不自知也<hi>蹪躓也楚人讀躓為蹪</hi>招之而不能見也呼之而不<lb/>
能聞也耳目非去之也然而不能應者何也神失其守也<lb/>
<hi>精神失其所守</hi>故在於小則忘於大在於中則忘於外在於上<lb/>
則忘於下在於左則忘於右無所不充則無所不在<hi>精神</hi>
<hi>無所不充在存也</hi>是故貴虚者以毫末為宅也<hi>虚者情無所念慮也以毫末為</hi>
<hi>宅者言精微也</hi>今夫狂者之不能避水火之難而越溝瀆之險<lb/>
者豈無形神氣志哉然而用之異也失其所守之位而<lb/>
<pb n="KR3j0010_WYG_001-22b"/>
離其外内之舍是故舉錯不能當動靜不能中終身運<lb/>
枯形于連嶁<hi>樓</hi>列埓之門<hi>運行枯病也形體也連嶁猶離嶁也委曲之類列埒不平</hi>
<hi>均也</hi>而蹪蹈于汚壑穽陷之中<hi>汚壑大壑</hi>雖生俱與人鈞然而<lb/>
不免為人戮笑者何也形神相失也故以神為主者形<lb/>
從而利以形為制者神從而害<hi>神清靜故利形有情欲故害也</hi>貪饕多<lb/>
欲之人漠䁕於勢利誘慕於名位<hi>漠䁕猶鈍䁕不知足也</hi>冀以過<lb/>
人之智植于髙世則精神日耗而彌逺久淫而不還形<lb/>
閉中距則神無由入矣<hi>清靜之性無從還入也</hi>是以天下時有盲<lb/>
<pb n="KR3j0010_WYG_001-23a"/>
妄自失之患此膏燭之類也火逾然而消逾亟夫精神<lb/>
氣志者靜而日充者以壯躁而日耗者以老是故聖人<lb/>
將養其神和弱其氣平夷其形而與道沈浮俛仰恬然<lb/>
則縱之迫則用之其縱之也若委衣其用之也若發機<lb/>
<hi>機弩機關言其疾也</hi>如是則萬物之化無不遇<hi>遇時也</hi>而百事之變<lb/>
無不應<lb/>
　<lb/>
　<lb/>
<pb n="KR3j0010_WYG_001-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淮南鴻烈解卷一<lb/>
</p>
<p>
</p>
  </div>
</body>
</text>
</TEI>
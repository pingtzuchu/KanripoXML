<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淮南鴻烈解卷十九</head> <lb/>
    <p>
<pb n="KR3j0010_WYG_019-1a"/>
欽定四庫全書<lb/>
　淮南鴻烈解卷十九<lb/>
　　　　　　　　　　　　　漢　髙誘　註<lb/>
　　修務訓<hi>修勉務趍聖人趍時冠㩻弗顧履遺不取必用仁義之道以濟萬民故曰修務</hi>
或曰無為者寂然無聲漠然不動引之不來推之不往<lb/>
如此者乃得道之像<hi>或人以為先為術如此乃可謂為得道之法也</hi>吾以為不<lb/>
然嘗試問之矣若夫神農堯舜禹湯可謂聖人乎有論<lb/>
者必不能廢以五聖觀之則莫得無為明矣古者民茹<lb/>
<pb n="KR3j0010_WYG_019-1b"/>
草飲水采樹木之實食蠃蠬之肉時多疾病毒傷之害<lb/>
於是神農乃始教民播種五穀相土地宜燥濕肥墝髙<lb/>
下嘗百草之滋味水泉之甘苦令民知所避就當此之<lb/>
時一日而遇七十毒堯立孝慈仁愛使民如子弟西教<lb/>
沃民東至黒齒北撫幽都南道交趾<hi>沃民西方之國黑齒東方之國隂氣</hi>
<hi>所聚故曰幽都今鴈門以北是交趾南方之國四者逺裔不覩聖人之化故親往行教導撫之以仁義也</hi>放<lb/>
讙兠於崇山竄三苖於三危<hi>放棄也讙兠堯佞臣崇南極之山三苖蓋謂帝鴻氏</hi>
<hi>之裔子渾敦少昊氏之裔子窮竒縉雲氏之裔子饕餮三族之苗裔故謂之三苗三危西極之山名一曰放三</hi>
<pb n="KR3j0010_WYG_019-2a"/>
<hi>苖國民於三危也</hi>流共工於幽州殛鯀於羽山<hi>羽山東極之山</hi>舜作室<lb/>
築牆茨屋辟地樹榖令民皆知去巖穴各有家室南征<lb/>
三苗道死蒼梧<hi>三苖之國在彭蠡舜時不服故往征之舜死蒼梧𦵏於九嶷之山在蒼梧馮乗</hi>
<hi>縣東北零陵之南</hi>禹沐浴霪<hi>淫/</hi>雨櫛<hi>節/</hi>扶風<hi>禹勞力天下不避風雨以乆雨為沐</hi>
<hi>浴扶風疾風以疾風為梳㮰也</hi>决江疏河鑿龍門闢伊闕<hi>龍門本有水門游魚於其</hi>
<hi>中上行得上過者便為龍故曰龍門禹闢而大之故言鑿伊闕山名禹開截山體令伊水得北過入雒水故言</hi>
<hi>闢也</hi>修彭蠡之防乗四載隨山栞<hi>刋</hi>木平治水土定千八<lb/>
百國<hi>修治也彭蠡澤名在豫章彭澤縣西防隄也四載山行用蔂水行用舟陸行用車澤行用蕝隨循也</hi>
<pb n="KR3j0010_WYG_019-2b"/>
<hi>栞石刋識之四海之内凡萬國禹定千八百國是禹之所為也</hi>湯夙興夜寐以致聰明<lb/>
輕賦薄歛以寛民氓<hi>早起夜寐以思萬事能得其精故曰以致聰明寛猶富也野民曰氓</hi>
布德施惠以振困窮弔死問疾以養孤孀<hi>幼無父曰孤孀寡婦也</hi>
百姓親附政令流行乃整兵鳴條困夏南巢譙以其過<lb/>
放之厯山<hi>鳴條地名南巢今廬江居巢譙責也讓夏桀之罪過也厯山蓋厯陽之山是湯為之也</hi>
此五聖者天下之盛主勞形盡慮為民興利除害而不<lb/>
懈<hi>懈惰也</hi>奉一爵酒不知於色<hi>言其輕也</hi>挈一石之尊則白汗<lb/>
交流<hi>言其重也</hi>又况贏天下之憂而海内之事者乎其重於<lb/>
<pb n="KR3j0010_WYG_019-3a"/>
尊亦逺也<hi>逺猶多也</hi>且夫聖人者不耻身之賤而愧道之不<lb/>
行不憂命之短而憂百姓之窮是故禹之為水以身解<lb/>
於陽眄之河<hi>為治水觧禱以身為質陽眄河在秦地</hi>湯旱以身禱於桑山<lb/>
之林<hi>桑山之林能興雲致雨故禱之</hi>聖人憂民如此其明也而稱以無<lb/>
為豈不悖哉<hi>悖繆也</hi>且古之立帝王者非以奉養其欲也<lb/>
聖人踐位者非以逸樂其身也<hi>逸安也</hi>為天下強掩弱衆<lb/>
㬥寡詐欺愚勇侵怯懐知而不以相教積財而不以相<lb/>
分故立天子以齊之<hi>齊等也</hi>為一人聰明而不足以遍照<lb/>
<pb n="KR3j0010_WYG_019-3b"/>
海内故立三公九卿以輔翼之<hi>輔正也翼佐也</hi>絶國殊俗僻逺<lb/>
幽閒之處不能被德承澤故立諸侯以教誨之<hi>絶逺殊異能猶</hi>
<hi>及也立置以為逺國君</hi>是以地無不任時無不應官無隱事國無<lb/>
遺利<hi>言官無隱病失職之事以利民故無所遺亡也</hi>所以衣寒食饑養老弱而<lb/>
息勞倦也若以布衣徒歩之人觀之則伊尹負鼎而干<lb/>
湯吕望鼔刀而入周伯里奚轉鬻管仲束縳孔子無黔<lb/>
突墨子無煖席<hi>黔黑也突竈不至於黒坐席不至於温厯行諸國汲汲於行道也</hi>是以<lb/>
聖人不髙山不廣河蒙耻辱以干世主非以貪祿慕位<lb/>
<pb n="KR3j0010_WYG_019-4a"/>
欲事起天下利而除萬民之害<hi>聖人蓋謂禹稷不以山為髙不以河為廣言必</hi>
<hi>踰渡之事治也</hi>蓋聞傳書曰神農憔悴堯瘦<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>舜黴黑禹胼胝<lb/>
由此觀之則聖人之憂勞百姓甚矣故自天子以下至<lb/>
於庶人四胑<hi>肢</hi>不動思慮不用事治求贍者未之聞也<lb/>
夫地勢水東流人必事焉然後水潦得谷行<hi>水勢東流人必事而</hi>
<hi>通之使得循谷而行也</hi>禾稼春生人必加功焉故五榖得遂長<hi>遂成</hi>
<hi>也</hi>聽其自流待其自生則鯀禹之功不立而后稷之智<lb/>
不用若吾所謂無為者私志不得入公道嗜欲不得枉<lb/>
<pb n="KR3j0010_WYG_019-4b"/>
正術循理而舉事因資而立權自然之勢而曲故不得<lb/>
容者<hi>曲故巧詐也</hi>事成而身弗伐功立而名弗有<hi>不名有其功也</hi>非<lb/>
謂其感而不應攻而不動者若夫以火熯井以淮灌山<lb/>
此用已而背自然故謂之有為<hi>火不可以熯井淮不可以灌山而以用之非其</hi>
<hi>道故謂之冇為也</hi>若夫水之用舟沙之用鳩泥之用輴山之用<lb/>
蔂夏瀆而冬陂因髙為田因下為池此非吾所謂為之<lb/>
<hi>此皆因其宜用之故曰非吾所謂為言無為</hi>聖人之從事也殊體而合于理<lb/>
<hi>殊異也體行也理道也</hi>其所由異路而同歸其存危定傾若一志<lb/>
<pb n="KR3j0010_WYG_019-5a"/>
不忘於欲利人何以明之昔者楚欲攻宋墨子聞而悼<lb/>
之<hi>墨子名翟宋大夫悼傷也</hi>自魯趍而十日十夜足重繭而不休息<lb/>
裂衣裳裹足至於郢見楚王<hi>郢楚都今南郡江陵北里郢是也</hi>曰臣聞<lb/>
大王舉兵將攻宋計必得宋而後攻之乎忘其苦衆勞<lb/>
民頓兵剉鋭負天下以不義之名而不得咫尺之地猶<lb/>
且攻之乎王曰必不得宋又且為不義曷為攻之墨子<lb/>
曰臣見大王之必傷義而不得宋王曰公輸天下之巧<lb/>
士作雲梯之械設以攻宋曷為弗取<hi>公輸魯般號時在楚雲梯攻城具髙</hi>
<pb n="KR3j0010_WYG_019-5b"/>
<hi>長上與雲齊故曰雲梯械器設施也</hi>墨子曰令公輸設攻臣請守之於是<lb/>
公輸般設攻宋之械墨子設守宋之備九攻而墨子九<lb/>
却之弗能入<hi>入猶下也</hi>於是乃偃兵輟不攻宋<hi>輟止也</hi>段干木<lb/>
辭祿而處家魏文侯過其閭而軾之<hi>閭里周禮二十五家為閭軾伏軾也</hi>
其僕曰君何為軾文侯曰叚干木在是以軾其僕曰叚<lb/>
干木布衣之士君軾其閭不已甚乎文侯曰叚干木不<lb/>
趍勢利懐君子之道隱處窮巷聲施千里<hi>聲名也施行也</hi>寡人<lb/>
敢勿軾乎段干木光於德寡人光於勢段干木富於義<lb/>
<pb n="KR3j0010_WYG_019-6a"/>
寡人富於財勢不若德尊財不若義髙干木雖以己易<lb/>
寡人不為<hi>使干木之己賢易寡人之尊不肯為之也</hi>吾曰悠悠慙於影<hi>影形影也</hi>
子何以輕之哉其後秦將起兵伐魏司馬庾諌曰段干<lb/>
木賢者<hi>庾秦大夫也或作唐</hi>其君禮之天下莫不知諸侯莫不聞<lb/>
舉兵伐之無乃妨於義乎於是秦乃偃兵輟不攻魏夫<lb/>
墨子跌<hi>牒</hi>蹏而趍千里以存楚宋<hi>跌疾行也蹏趍走也</hi>段干木闔<lb/>
門不出以安秦魏夫行與止也其勢相反而皆可以存<lb/>
國此所謂異路而同歸者也<hi>異路謂行與止也同歸謂歸於存國也</hi>今夫<lb/>
<pb n="KR3j0010_WYG_019-6b"/>
救火者汲水而趍之或以甕瓴或以盆盂其方員鋭橢<lb/>
<hi>妥</hi>不同盛水各異其於㓕火鈞也故秦楚燕魏之謌也<lb/>
異轉而皆樂<hi>轉音聲也</hi>九夷八狄之哭也殊聲而皆悲一也<lb/>
<hi>東方之夷九種北方之夷八類</hi>夫謌者樂之徴也哭者悲之效也憤於<lb/>
中則應於外<hi>憤發也</hi>故在所以感夫聖人之心日夜不忘<lb/>
於欲利人其澤之所及者效亦大矣世俗衰廢而非學<lb/>
者多<hi>非者不善之辭故曰非</hi>人性各有所脩短若魚之躍若鵲之<lb/>
駮此自然者不可損益吾以為不然夫魚者躍鵲者駮<lb/>
<pb n="KR3j0010_WYG_019-7a"/>
也猶人馬之為人馬筋骨形體所受於天不可變以此<lb/>
論之則不類矣<hi>言人自為人馬自為馬不相類也</hi>夫馬之為草駒之時<lb/>
跳躍揚蹏翹尾而走人不能制<hi>馬五尺以下為駒放在草中故曰草駒翹舉也</hi>
<hi>制禁也</hi>齕<hi>劾/</hi>咋<hi>翟/</hi>足以噆<hi>雜</hi>肌碎骨蹶蹏足以破盧陷匈<lb/>
<hi>咋齧也噆穿也</hi>及至圉人擾之良御教之<hi>圉養馬官擾順也</hi>掩以衡扼<lb/>
連以轡衘則雖厯險超壍弗敢辭故其形之為馬馬不<lb/>
可化其可駕御教之所為也馬聾蟲也<hi>蟲喻無知也</hi>而可以<lb/>
通氣志猶待教而成又况人乎且夫身正性善發憤而<lb/>
<pb n="KR3j0010_WYG_019-7b"/>
成仁帽慿而為義<hi>帽慿盈滿積思之貌</hi>性命可説不待學問而合<lb/>
於道者堯舜文王也沉䤄耽荒不可教以道不可喻於<lb/>
德嚴父弗能正賢師不能化者丹朱商均也曼頰皓齒<lb/>
形夸<hi>誇</hi>骨佳不待脂粉芳澤而性可説者西施陽文也<lb/>
<hi>曼頰細理也夸弱也佳好也性猶姿也西施陽文古之好女</hi>啳<hi>權/</hi>
                    <graphic n="KR2214" url="https://raw.githubusercontent.com/kanripo/KR-Gaiji/master/images/KR2214.png" mimeType="image/png"/>
                    <hi>葵/</hi>哆<hi>夸/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>麾</hi>籧<lb/>
<hi>瞿</hi>蒢<hi>除/</hi>戚施雖粉白黛黒弗能為美者嫫<hi>模/</hi>母仳<hi>靡</hi>倠<lb/>
<hi>虺</hi>也<hi>籧篨偃也戚施僂也皆醜貌嫫母仳倠古之醜女仳倠一説讀曰荘維也</hi>夫上不及堯<lb/>
舜下不及商均美不及西施惡不若嫫母此教訓之所<lb/>
<pb n="KR3j0010_WYG_019-8a"/>
喻也而芳澤之所施且子有弑父者然而天下莫疏其<lb/>
子何也愛父者衆也儒有邪辟者而先王之道不廢何<lb/>
也其行之者多也今以為學者之有過而非學者則是<lb/>
以一飽之故絶榖不食以一蹪之難輟足不行惑也今<lb/>
日良馬不待策錣而行駑馬雖策錣之不能進為此不<lb/>
用策錣而御則愚矣<hi>為良馬能自走不復用策得駑馬無以行之故曰愚也</hi>夫怯<lb/>
夫操利劒擊則不能斷刺則不能入及至勇武攘捲一<lb/>
擣則摺<hi>浙</hi>脇傷幹<hi>武士也楚人謂士為武摺折也</hi>為此棄干將鏌邪而<lb/>
<pb n="KR3j0010_WYG_019-8b"/>
以手戰則悖矣所為言者齊於衆而同於俗今不稱九<lb/>
天之頂則言黄泉之底<hi>頂極髙底極卑也</hi>是兩末之端議何可<lb/>
以公論乎夫橘柚冬生而人曰冬死死者衆薺麥夏死<lb/>
人曰夏生生者衆江河之回曲亦時有南北者而人謂<lb/>
江河東流攝提鎮星日月東行而人謂星辰日月西移<lb/>
者以大氐為本<hi>歲星在寅曰攝提鎮星中央土星鎮四方故曰鎮氐猶更言其餘星辰皆西行</hi>
<hi>故曰大氐為本也</hi>胡人有知利者而人謂之駤<hi>駤忿戾惡理不通達胡人性皆</hi>
<hi>然駤音至</hi>越人有重遲者而人謂之訬<hi>訬輕利急亦以多者言操善趍者謂之訬</hi>
<pb n="KR3j0010_WYG_019-9a"/>
<hi>同也訬音抄</hi>以多者名之若夫堯眉八彩九竅通同而公正<lb/>
無私<hi>堯母慶都蓋天帝之女寄伊長孺家年二十無夫出觀於河有赤龍負圖而至曰赤龍受天下之圖</hi>
<hi>有人赤衣光靣八彩鬢髯長赤帝起成元寳奄然隂雲赤龍與慶都合而生堯視如圖故眉有八彩之色洞達</hi>
<hi>聖道也無私無所愛憎也</hi>一言而萬民齊<hi>一言仁言也齊無倦</hi>舜二瞳子是謂<lb/>
重明<hi>言能知人舉十六相</hi>作事成法出言成章禹耳參漏是謂大<lb/>
通<hi>參三也漏穴也大通天下摧下滯之物</hi>興利除害疏河决江文王四乳<lb/>
是謂大仁天下所歸百姓所親臯陶馬喙是謂至信<hi>喙若</hi>
<hi>馬口出言皆不虚故曰至信</hi>决獄明白察於人情禹生於石<hi>禹母脩已感石</hi>
<pb n="KR3j0010_WYG_019-9b"/>
<hi>而生禹折胸而出</hi>契生於卵<hi>契母有娀氏之女簡翟也吞燕卵而生契愊背而出</hi>史皇産<lb/>
而能書<hi>史皇蒼頡生而見鳥跡知著書故曰史皇或曰頡皇</hi>羿左臂脩而善射若<lb/>
此九賢者千歲而一出猶繼踵而生今無五聖之天奉<lb/>
<hi>奉助也</hi>四俊之才難<hi>才過千人為俊</hi>欲棄學而循性是謂猶釋船<lb/>
而欲<graphic n="KR2158" url="https://raw.githubusercontent.com/kanripo/KR-Gaiji/master/images/KR2158.png" mimeType="image/png"/>水也<hi>
                        <graphic n="KR2158" url="https://raw.githubusercontent.com/kanripo/KR-Gaiji/master/images/KR2158.png" mimeType="image/png"/>履也</hi>夫純鈎魚腸劒之始下型擊則不能<lb/>
斷刺則不能入<hi>純鈎利劒名魚腸文理屈辟若魚腸者良劒也型或作盧</hi>及加之砥<lb/>
礪摩其鋒㓵則水斷龍舟<hi>龍舟大舟也</hi>陸剸<hi>團</hi>犀甲明鏡之<lb/>
始下型矇然未見形容及其粉以元錫摩以白旃鬢眉<lb/>
<pb n="KR3j0010_WYG_019-10a"/>
㣲毫可得而察夫學亦人之砥錫也而謂學無益者所<lb/>
以論之過知者之所短不若愚者之所脩<hi>短缺脩長也明有所不足</hi>
<hi>愚有所不逮也</hi>賢者之所不足不若衆人之有餘何以知其然<lb/>
夫宋畫吳治刻刑鏤法亂脩曲出<hi>宋人之畫吳人之治刻鏤刑法亂理之文</hi>
<hi>脩飾之巧曲出於不意也</hi>其為㣲妙堯舜之聖不能及蔡之㓜女衞<lb/>
之稚質<hi>稚質少女也</hi>梱<hi>閫/</hi>纂組雜竒彩抑黒質揚赤文<hi>捆叩核纂</hi>
<hi>織組邪文如今之短没黒耳亦言其巧也</hi>禹湯之智不能逮<hi>言不能及二國之女巧也</hi>夫<lb/>
天之所覆地之所載包於六合之内託於宇宙之間隂<lb/>
<pb n="KR3j0010_WYG_019-10b"/>
陽之所生血氣之精含牙戴角前爪後距奮翼攫肆蚑<lb/>
行蟯動之蟲喜而合怒而鬭<hi>攫摶也肆極也</hi>見利而就避害而<lb/>
去其情一也雖所好惡其與人無以異然其爪牙雖利<lb/>
䈥骨雖疆不免制於人者知不能相通才力不能相一<lb/>
也各有其自然之勢<hi>勢力也</hi>無禀受於外<hi>無有學問受謀慮於外以益其</hi>
<hi>思也</hi>故力竭功沮<hi>竭盡也沮敗也</hi>夫鴈順風以愛氣力衘蘆而翔<lb/>
以備矰弋<hi>未秀曰蘆已秀曰葦矰矢弋繳衘蘆所以令繳不得截其翼也</hi>螘知為垤貛<lb/>
<hi>歡</hi>貉為曲穴虎豹有茂草野彘有艽<hi>仇/</hi>莦<hi>梢</hi>槎櫛堀虚<lb/>
<pb n="KR3j0010_WYG_019-11a"/>
連比以像宫室隂以防雨<hi>防衛也</hi>景以蔽日<hi>蔽擁也</hi>此亦鳥<lb/>
獸之所以知求合於其所利今使人生於辟陋之國<hi>辟逺</hi>
<hi>陋鄙小也</hi>長於窮櫩<hi>檐</hi>漏室之下長無兄弟少無父母目未<lb/>
嘗見禮節耳未嘗聞先古<hi>先古謂聖賢之道也</hi>獨守專室而不出<lb/>
門<hi>專室小室也</hi>使其性雖不愚然其知者必寡矣昔者蒼頡<lb/>
作書容成造厯<hi>容成黄帝臣造作厯知日月星辰之行度</hi>胡曹為衣<hi>易曰黄帝垂衣</hi>
<hi>裳胡曹亦黄帝臣也</hi>后稷耕稼儀狄作酒奚仲為車<hi>傳曰奚仲為夏車正封於</hi>
<hi>薛</hi>此六人者皆有神明之道聖智之迹故人作一事而<lb/>
<pb n="KR3j0010_WYG_019-11b"/>
遺後世非能一人而獨兼有之各悉其知貴其所欲達<lb/>
<hi>達通也</hi>遂為天下備<hi>備猶用也</hi>今使六子者易事而明弗能見<lb/>
者何<hi>見猶知也言人各有所不能</hi>萬物至衆而知不足以奄之<hi>奄蓋之也</hi>
周室以後無六子之賢而皆修其業當世之人無一人<lb/>
之才而知其六賢之道者何教順施續而知能流通<hi>施設</hi>
<hi>續猶傳也</hi>由此觀之學不可已明矣今夫盲者目不能别晝<lb/>
夜分白黒然而搏琴撫弦參彈復徽攫<hi>句</hi>援摽<hi>標</hi>拂手<lb/>
若蔑<hi>㓕</hi>蒙不失一弦<hi>參彈撫弦復徽上下手也攫援掇也摽拂敷也蔑蒙言其疾也</hi>使<lb/>
<pb n="KR3j0010_WYG_019-12a"/>
未嘗鼓瑟者雖有離朱之明攫掇之㨗猶不能屈伸其<lb/>
指<hi>攫掇黄帝時㨗疾者也</hi>何則服習積貫之所致故弓待㯳<hi>敬</hi>而<lb/>
後能調劒待砥而後能利<hi>㯳矯弓之材砥礪石也</hi>玉堅無敵鏤以<lb/>
為獸首尾成形磕諸之功木直中繩揉以為輪其曲中<lb/>
規櫽括之力唐碧堅忍之類猶可刻鏤揉以成器用<hi>唐碧</hi>
<hi>石似玉皆堅鑚之物</hi>又况心意乎且夫精神滑淖纎㣲倐忽變化<lb/>
與物推移<hi>推移猶轉易也</hi>雲蒸風行在所設施君子有能精搖<lb/>
摩監砥礪其才自試神明覽物之博通物之壅觀始卒<lb/>
<pb n="KR3j0010_WYG_019-12b"/>
之端見無外之境以逍遙仿佯於塵埃之外超然獨立<lb/>
卓然離世此聖人之所以游心若此而不能閒居静思<lb/>
鼓琴讀書追觀上古及賢大夫學問講辯曰以自娱蘇<lb/>
援世事分白黒利害<hi>蘇援猶索也</hi>籌策得失以觀禍福設儀<lb/>
立度可以為法則窮道本末究事之情<hi>窮盡也究極也</hi>立是廢<lb/>
非明示後人<hi>是善也非惡也</hi>死有遺業生有榮名如此者人才<lb/>
之所能逮然而莫能至焉者偷慢懈惰多不暇日之故<lb/>
<hi>偷薄慢易也不暇日不學也</hi>夫瘠地之民多有心者勞也<hi>心向義之心也</hi>沃<lb/>
<pb n="KR3j0010_WYG_019-13a"/>
地之民多不才者饒也<hi>饒逸也</hi>由此觀之知人無務不若<lb/>
愚而好學自人君公卿至於庶人不自彊而功成者天<lb/>
下未之有也詩云日就月將學有緝熈于光明此之謂<lb/>
也名可務立功可彊成故君子積志委正以趣明師勵<lb/>
節亢髙以絶世俗<hi>不羣於衆也</hi>何以明之昔者南策疇耻聖<lb/>
道之獨亡於己身淬<hi>翠</hi>霜露欶<hi>朔/</hi>蹻趹<hi>决</hi>䟦渉山川冐<lb/>
蒙荆棘<hi>淬浴欶猶箸也蹻履趹趣也不從蹊遂曰䟦涉故觸犯荆棘南姓策疇字魯人</hi>百舍重<lb/>
跰<hi>迸</hi>不敢休息<hi>百里一舍跰足胝生</hi>南見老聃受教一言精神曉<lb/>
<pb n="KR3j0010_WYG_019-13b"/>
泠鈍聞條達<hi>曉明泠猶了也鈍聞猶鈍惛也</hi>欣然七日不食如饗太牢<lb/>
<hi>丈夫七日不食則斃故以七日為極三牲具曰太牢</hi>是以明照四海名施後世達<lb/>
畧天地<hi>達通也畧猶數也</hi>察分秋毫稱譽葉語至今不休<hi>葉世也言</hi>
<hi>策疇見稱譽世傳相語至今不止</hi>此所謂名可彊立者吳與楚戰<hi>吳王闔閭</hi>
<hi>與楚昭王戰於栢舉</hi>莫囂大心撫其御之手曰今日距彊敵犯白<lb/>
刃蒙矢石戰而身死卒勝民治全我社稷可以庶幾乎<lb/>
遂入不返决腹斷頭不旋踵運軌而死<hi>言入吳不旋踵因軌而死</hi>申<lb/>
包胥竭筋力以赴嚴敵伏尸流血不過一卒之才<hi>在車曰士</hi>
<pb n="KR3j0010_WYG_019-14a"/>
<hi>歩曰卒</hi>不如約身卑辭求救於諸侯<hi>申包胥楚大夫與伍子胥友者子胥之亡</hi>
<hi>謂申包胥曰我必覆楚國申包胥曰子能覆之我必興之及昭王敗於栢舉奔隨中包胥如秦乞師</hi>於是<lb/>
乃贏糧跣<hi>癬</hi>走䟦渉谷行<hi>贏裏也一日囊跣足不及著履也</hi>上峭山赴<lb/>
深谿游川水<hi>峭山髙山深谿大壑游渡也</hi>犯津闗獵蒙籠蹷沙石蹠<lb/>
達膝曾繭重胝七日七夜至於秦庭<hi>犯觸觸津闗則捲獵䝉籠之山一曰</hi>
<hi>葛蔂所蒙籠言非人所由蹷僵蹠足達穿也幽通賦曰申重繭以存荆是也</hi>鶴跱<hi>致</hi>而不食<lb/>
晝吟宵哭靣若死灰顔色黴<hi>梅</hi>黒<hi>鶴跱峙立貌言不動不食黴黒其面色欲</hi>
<hi>速求秦救也</hi>涕液交集以見秦王曰吳為封豨脩蛇蠶食上<lb/>
<pb n="KR3j0010_WYG_019-14b"/>
國虐始於楚<hi>封脩皆大也豨蛇喻貪也蠶食盡無餘上國中國虐害也始先也言將以次至秦也</hi>
寡君失社稷越在草茅<hi>越逺也</hi>百姓離散夫婦男女不遑<lb/>
啓處<hi>遑暇啓跪處安也</hi>使下臣告急秦王乃發車千乘歩卒七<lb/>
萬屬之子虎<hi>秦大夫子車鍼虎傳曰率車五百乘以救楚凡三萬七千五百人此曰千乘歩卒七</hi>
<hi>萬不合也</hi>踰塞而東<hi>塞函谷一日武闗塞也</hi>擊吳濁水之上果大破之<lb/>
以存楚國<hi>濁水蓋江水傳曰敗吳於公壻之谿公壻之谿楚地</hi>烈藏廟堂著於憲<lb/>
法此功之可彊成者也<hi>烈功憲法也</hi>夫七尺之形心致憂愁<lb/>
勞苦膚知痛疾寒暑人情一也聖人知時之難得務可<lb/>
<pb n="KR3j0010_WYG_019-15a"/>
趣也苦身勞形焦心怖<hi>悑</hi>肝不避煩難不違危殆蓋聞<lb/>
子發之戰<hi>子發楚威王之將</hi>進如激矢合如雷電解如風雨員<lb/>
之中規方之中矩破敵陷陳莫能壅御澤戰必克攻城<lb/>
必下彼非輕身而樂死務在於前遺利於後故名立而<lb/>
不墮<hi>名武中寜國之名墮廢也</hi>此自強而成功者也是故田者不強<lb/>
囷倉不盈<hi>強力也</hi>官御不厲心意不精<hi>精專也</hi>將相不強功<lb/>
烈不成侯王懈惰後世無名詩云我馬維騏六轡如絲<lb/>
載馳載驅周爰諮謀以言人之有所務也通於物者不<lb/>
<pb n="KR3j0010_WYG_019-15b"/>
可驚以怪<hi>通達也言怪物不能驚也</hi>喻以道者不可動以竒<hi>喻明也非常曰</hi>
<hi>竒</hi>察於辭者不可燿以名<hi>燿炫也名虚實之名</hi>審於形者不可遯<lb/>
以狀<hi>遯敗也狀貌也</hi>世俗之人多尊古而賤今故為道者必託<lb/>
之於神農黄帝而後能入説<hi>説言也言為二聖所作乃能入其説於人人乃用之</hi>
亂世闇主髙逺其所從來因而貴之為學者蔽於論而<lb/>
尊其所聞相與危坐而稱之正領而誦之此見是非之<lb/>
分不明夫無規矩雖奚仲不能以定方圓無凖繩雖魯<lb/>
般不能以定曲直是故鍾子期死而伯牙絶弦破琴知<lb/>
<pb n="KR3j0010_WYG_019-16a"/>
世莫賞也<hi>鍾官氏子通稱期名也達於音律伯牙楚人覩世無有知音若子期者絶弦破其琴也</hi>
惠施死而莊子寢説言見世莫可為語者也<hi>惠施宋人仕於梁為</hi>
<hi>惠王相莊子名周宋䝉縣人作書三十三篇為道家之言</hi>夫項託七歲為孔子師孔<lb/>
子有以聽其言也以年之少為閭丈人説救敲不給何<lb/>
道之能明也<hi>閭里也敲横也丈人長老之稱年少為之説事老人敲其頭自救不暇何能明道也</hi>
昔者謝子見於秦惠王惠王説之以問唐始梁唐姑梁<lb/>
曰謝子山東辯士固權説以取少主<hi>謝姓也子通稱唐姑梁秦大夫言謝</hi>
<hi>子辯士也常發其巧説以取少主之權少主謝子之君一曰謂惠王惠王秦孝公之子也</hi>惠王因藏<lb/>
<pb n="KR3j0010_WYG_019-16b"/>
怒而待之後日復見逆而弗聼也非其説異也所以聼<lb/>
者易<hi>易革也</hi>夫以徵為羽非弦之罪<hi>罪在聼也</hi>以甘為苦非味<lb/>
之過<hi>過在嘗也</hi>楚人有烹猴而召其隣人以為狗羮也而甘<lb/>
之後聞其猴也據地而吐之盡㵼其食此未始知味者<lb/>
也<hi>喻以惠王初説謝子唐姑梁問之因藏怒也</hi>邯鄲師有出新曲者託之李<lb/>
竒<hi>師樂師出猶作也李竒古之名倡也</hi>諸人皆争學之後知其非也而皆<lb/>
棄其曲此未始知音者也鄙人有得玉璞者喜其狀以<lb/>
為寳而藏之以示人人以為石也因而棄之此未始知<lb/>
<pb n="KR3j0010_WYG_019-17a"/>
玉者也故有符於中則貴是而同今古<hi>符驗驗者有明也是實也言中</hi>
<hi>心能明實是者則貴之古今一也故曰同也</hi>無以聼其説則所從來者逺而<lb/>
貴之耳<hi>言無中心明驗無以聼人説之是否但見其言逺古之事便珍貴之耳近世之事有可貴者亦</hi>
<hi>有不貴之也</hi>此和氏之所以泣血於荆山之下今劒或絶側<lb/>
羸文齧缺卷銋而稱以頃襄之劒則貴人争帶之<hi>絶無側羸</hi>
<hi>無文齧齒卷銋鈍弊無刃託之為楚頃襄王所服劒故貴人慕而争帶之</hi>琴或撥剌枉橈濶<lb/>
解漏越而稱以楚荘之琴側室争鼓之<hi>撥剌不正也枉橈曲弱也濶觧</hi>
<hi>壊漏也越音聲散也託之為楚荘王琴則側室之寵人争鼓之也側室或作廟堂也</hi>苖山之鋋羊<lb/>
<pb n="KR3j0010_WYG_019-17b"/>
頭之銷雖水斷龍舟陸剸兕甲莫之服帶<hi>苖山楚山利金所出羊頭</hi>
<hi>之銷白羊子刀雖有利用無所稱託故無人服帶也</hi>山桐之琴澗梓之腹雖鳴亷<lb/>
隅修營唐牙莫之鼓也<hi>伐山桐以為琴谿澗之梓以為腹言其嗚音聲有亷隅修營音</hi>
<hi>清涼聲和調唐猶堂</hi>通人則不然腹劒者期於銛利而不期於墨<lb/>
陽莫邪<hi>墨陽莫邪美劒名</hi>乗馬者期於千里而不期於驊騮緑<lb/>
耳鼓琴者期於鳴亷脩營而不期於濫脇號鐘<hi>濫脇音不和號</hi>
<hi>鐘髙聲非耳所及也</hi>誦詩書者期於通道畧物而不期於洪範商<lb/>
頌聖人見是非若白黒之於目辯<hi>辯别也</hi>清濁之於耳聼<lb/>
<pb n="KR3j0010_WYG_019-18a"/>
<hi>清商也濁宫也</hi>衆人則不然中無主以受之譬若遺腹子之上<lb/>
隴以禮哭泣之而無所歸心<hi>自不識父之顔心不哀也</hi>故夫㝈<hi>杳</hi>子<lb/>
之相似者唯其母能知之<hi>知獨别也</hi>玉石之相類者唯良工<lb/>
能識之書傳之㣲者唯聖人能論之<hi>㣲妙論叙也</hi>今取新聖<lb/>
人書名之孔墨則弟子句指而受者必衆矣故美人者<lb/>
非必西施之種通士者不必孔墨之類曉然意有所通<lb/>
於物故作書以喻意以為知者也<hi>喻明也作書者以明古今傳代之事以為</hi>
<hi>知者施也</hi>誠得清明之士執元鑑於心照物明白不為古今<lb/>
<pb n="KR3j0010_WYG_019-18b"/>
易意<hi>元水也鑑鏡也皆以自見能自易故能見物言反易也</hi>攄書明指以示之<hi>攄舒</hi>
<hi>也指書也</hi>雖闔棺亦不恨矣<hi>朝聞道夕死可矣何恨之有</hi>昔晉平公令官<lb/>
為鍾鍾成而示師曠師曠曰鍾音不調<hi>平公晉悼公之子彪師曠識音</hi>
<hi>故知其不調</hi>平公曰寡人以示工工皆以為調而以為不調<lb/>
何也<hi>而汝也</hi>師曠曰使後世無知音者則已若有知音者<lb/>
必知鍾之不調故師曠之欲善調鍾也以為後之有知<lb/>
音者也<hi>喻上句作書為知音施也</hi>三代與我同行五伯與我齊智<hi>我謂</hi>
<hi>作書者也</hi>彼獨有聖智之實我曾無有閭里之聞窮巷之知<lb/>
<pb n="KR3j0010_WYG_019-19a"/>
者何彼并身而立節我誕謾而悠忽<hi>彼謂三代五伯并身同行也立節謂</hi>
<hi>成功業也誕謾倨傲也悠忽謂遊蕩輕物也</hi>今夫毛嬙西施天下之美人若<lb/>
使人銜腐䑕蒙蝟<hi>胃</hi>皮衣豹裘帶死蛇則布衣韋帶之<lb/>
人過者莫不左右睥睨而掩鼻嘗試使之施芳澤正娥<lb/>
眉設笄珥衣阿鍚曵齊紈<hi>笄婦人首飾珥瑱也阿細縠錫細布紈素齊所出</hi>粉<lb/>
白黛黒佩玉環揄歩雜芝若籠䝉目視<hi>雜佩芝若香草籠䝉猶眇也睧</hi>
<hi>目視也</hi>冶由笑目流眺<hi>冶猶笑巧笑流眺睛盻也詩云美目盻兮</hi>口曾撓竒牙<lb/>
出<graphic n="KR2679" url="https://raw.githubusercontent.com/kanripo/KR-Gaiji/master/images/KR2679.png" mimeType="image/png"/>
                    <hi>業</hi>䩉<hi>付</hi>搖<hi>曾則也撓弱也口則弱撓冐若將笑故/好齒出詩云齒如瓠犀是也<graphic n="KR2679" url="https://raw.githubusercontent.com/kanripo/KR-Gaiji/master/images/KR2679.png" mimeType="image/png"/>䩉頰邊</hi>
<pb n="KR3j0010_WYG_019-19b"/>
<hi>丈婦人之媚也</hi>則雖王公大人有志嚴頡頏之行者無不憚<hi>探</hi>
悇<hi>豫</hi>癢心而悦其色矣<hi>憚悇貪欲也癢心煩悶也</hi>今以中人之才蒙<lb/>
愚惑之智被汙辱之行無本業所修方術所務焉得無<lb/>
有睥靣掩鼻之容哉今鼔舞者<hi>鼓舞或作鄭舞鄭者鄭袖楚懐王之幸姬善謌</hi>
<hi>攻舞因名鄭舞一説鄭重攻舞也</hi>繞身若環<hi>車輪倒也</hi>曾撓摩地扶旋猗那<lb/>
動容轉曲<hi>曾撓摩地鼓車平解扶轉周旋更曲意更為之</hi>便媚擬神<hi>擬象也</hi>身若<lb/>
秋葯被風<hi>葯白芷香草也被風言其弱也</hi>髮若結旌<hi>屈而復舒也</hi>騁馳若騖<lb/>
<hi>馳騁言其疾也</hi>木熈者舉梧檟據句枉<hi>熈戯也舉援也梧桐檟梓皆大木句枉曲枝見</hi>
<pb n="KR3j0010_WYG_019-20a"/>
<hi>枉或作掘也</hi>蝯自縱好茂葉<hi>言舞者若蝯不復踐地好上茂木之枝葉</hi>龍夭矯燕<lb/>
枝拘<hi>言纉藴若蟠龍燕枝拘言其著樹如燕附枝也</hi>援豐條舞扶䟽<hi>援持也持大條以木</hi>
<hi>舞扶疏槃跚貌</hi>龍從鳥集搏援攫肆薎蒙踊躍<hi>言其舞體如龍附雲如鳥集山</hi>
<hi>□㨗大極其巧薎䝉踊躍明其疾也</hi>且夫觀身莫不為之損心酸足<hi>觀身見其</hi>
<hi>㣲妙危險皆為之損動中心酸酢其足也</hi>彼乃始徐行微笑被衣修擢<hi>彼舞者更</hi>
<hi>復徐行小笑被倡衣修擢舞為後曲也</hi>夫鼓舞者非柔縱<hi>言非其人生自柔弱屈句委縱</hi>
<hi>也</hi>而木熈者非眇勁<hi>眇絶也言其非能自有絶眇之強力也</hi>淹浸漬漸靡<lb/>
使然也<hi>淹乆也浸漬漸於教乆使之柔縱眇勁靡教化使之然也</hi>是故生木之長莫<lb/>
<pb n="KR3j0010_WYG_019-20b"/>
見其益有時而脩砥礪䃺監莫見其損有時而薄<hi>有時積時</hi>
<hi>言非一日教化亦然也</hi>藜藿之生蝡蝡然日加數寸不可以為櫨<lb/>
棟楩柟豫章之生也七年而後知故可以為棺舟<hi>知覺其大</hi>
夫事有易成者名小難成者功大君子脩美雖未有利<lb/>
福將在後至<hi>美善也</hi>故詩云日就月將學有緝熈於光明<lb/>
此之謂也<lb/>
　<lb/>
　淮南鴻烈解卷十九<lb/>
</p>
<p>
</p>
  </div>
</body>
</text>
</TEI>
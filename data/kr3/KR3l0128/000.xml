<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>續博物志</head>
    <p>
<pb n="KR3l0128_WYG_000-1a"/>
欽定四庫全書　　　　　子部十二<lb/>
　續博物志　　　　　　　小説家𩔖三<hi>瑣記之屬</hi>
　　提要<lb/>
　　　　<hi>臣</hi>等謹按續博物志十卷舊本題晉李石撰<lb/>
　　　　然第二卷稱今上於前朝作鎮睢陽洎開國<lb/>
　　　　號大宋是宋太祖時人矣而又稱曽公亮得<lb/>
　　　　龍之脊王安石得龍之睛全摭陸佃埤雅之<lb/>
　　　　説又引子華子陳正敏遯齋閒覽曽慥集仙<lb/>
<pb n="KR3l0128_WYG_000-1b"/>
　　　　傳均南北宋間之書則併非北宋初人别本<lb/>
　　　　末有其門人廸功郎眉山簿黄宗泰䟦稱為<lb/>
　　　　方舟先生方舟為宋李石之號所作詩如例<lb/>
　　　　已備録經部中則稱晉李石誤也然石為紹<lb/>
　　　　興乾道間人亦不應稱太祖為今上殆亦剽<lb/>
　　　　掇説部以為之仍其舊文末及削改歟其書<lb/>
　　　　以𥙷張華所末備惟華書首地理此首天象<lb/>
　　　　體例小異其餘雖不分門目然大致畧同故<lb/>
<pb n="KR3l0128_WYG_000-2a"/>
　　　　自序謂次第仿華説一事續一事然龜巢蓮<lb/>
　　　　葉一條與華説複出竟不及檢又王士禎香<lb/>
　　　　祖筆記摘其既云劉亮合仙丹得白蝙蝠服<lb/>
　　　　之立死又云陳子真得蝙蝠大如鴉食之一<lb/>
　　　　夕大泄而死乃更云丹水石穴蝙蝠百嵗者<lb/>
　　　　倒懸得而服之使人成仙自相矛盾又摘其<lb/>
　　　　以文帝使掌故歐陽生受伏生尚書以伏生<lb/>
　　　　墓為在漯水以磻溪為在汲郡皆附㑹舛誤<lb/>
<pb n="KR3l0128_WYG_000-2b"/>
　　　　特以宋人舊笈軼聞瑣語間有存焉姑録以<lb/>
　　　　備參考云爾乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3l0128_WYG_000-3a"/>
續博物志原序<lb/>
按張華博物志書四百篇武帝恐涉浮妄令更芟截分<lb/>
為十卷盖不以博為博而以約為博也李石又從而續<lb/>
之不㡬又渉繁蕪乎然華所志者倣山海經而以地理<lb/>
為編石所志者取天官書而以象緯為冠庶㡬由天地<lb/>
以及山海由山海以及人物固無之或遺矣合二書而<lb/>
卷牘無多則尤從約見博爾吳興董氏又廣之而為五<lb/>
十卷則又在博物者之更為考核兹則仍二篇之舊各<lb/>
<pb n="KR3l0128_WYG_000-3b"/>
書十卷令觀者便于採覽尤不失博物之意焉<lb/>
康熈戊申一陽月望日星源汪士漢識<lb/>
</p>
<p>
</p>
  </div>
</body>
</text>
</TEI>
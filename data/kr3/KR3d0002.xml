<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>農書卷上</head> <lb/>
    <p>
<pb n="KR3d0002_WYG_001-1a"/>
欽定四庫全書<lb/>
　農書卷上<lb/>
　　　　　　　　　　　　　宋　陳旉　撰<lb/>
　　　財力之宜篇第一<lb/>
凡從事於務者皆當量力而為之不可茍且貪多務<lb/>
得以致終無成遂也傳曰少則得多則惑況稼穡在<lb/>
艱難之尤者詎可不先度其財足以贍力足以給優<lb/>
游不迫可以取必效然後為之儻或財不贍力不給<lb/>
<pb n="KR3d0002_WYG_001-1b"/>
而貪多務得未免茍簡滅裂之患十不得一二幸<lb/>
其成功已不可必矣雖多其田畝是多其患害未<lb/>
見其利益也若深思熟計既善其始又善其中終<lb/>
必有成遂之常矣豈徒茍徼一時之幸哉易曰君<lb/>
子以作事謀始誠哉是言也且古者分田之制一<lb/>
夫一婦受田百畝草萊之地稱焉以其地有肥磽不<lb/>
同故有不易一易再易之别焉不易之地上地也家<lb/>
百畝謂可歳耕之也一易之地中地也家二百畝謂<lb/>
<pb n="KR3d0002_WYG_001-2a"/>
間嵗耕其半以息地氣且裕民之力也再易之地下地<lb/>
也家三百畝謂嵗耕百畝三嵗而一周也先王之制如<lb/>
此非獨以謂土敝則草木不長氣衰而生物不遂也抑<lb/>
欲其財力優裕嵗嵗常稔不致務廣而俱失故皆以深<lb/>
耕易耨而百榖用成國裕民富可待也仰事俯育可必<lb/>
也諺有之曰多虚不如少實廣種不如狹收豈不信然<lb/>
竊嘗有以喻之蒲且子古之善弋者也挽纎弱之弓連<lb/>
雙鶬於青雲之際葢以挽弓之力有餘然後可以巧中<lb/>
<pb n="KR3d0002_WYG_001-2b"/>
而必獲也若乃力弱而弓强則戰悼惴慄之不暇何暇<lb/>
思獲舉是以推則農之治田不在連阡跨陌之多唯其<lb/>
財力相稱則豐穰可期也審矣<lb/>
　　　地勢之宜篇第二<lb/>
夫山川原隰江湖藪澤其高下之勢既異則寒燠肥瘠<lb/>
各不同大率高地多寒泉冽而土冷傳所謂高山多冬<lb/>
以言常風寒也且易以旱乾<hi>闕</hi>　　　饒易以渰浸故<lb/>
治之各有宜也若髙田<hi>闕</hi>　　　髙水所㑹歸之處量<lb/>
<pb n="KR3d0002_WYG_001-3a"/>
其所用而鑿為陂塘約十畝田即損二三畝以瀦畜水<lb/>
春夏之交雨水時至高大其隄深闊其中俾寛廣足以<lb/>
有容隄之上疎植桑柘可以繫牛牛得凉䕃而遂性隄<lb/>
得牛踐而堅實桑得肥水而沃美旱即决水以灌溉潦<lb/>
即不致於瀰漫而害稼高田旱稻自種至收不過五六<lb/>
月其間旱乾不過灌溉四五次此可力致其常稔也又<lb/>
田方耕時大為塍壟俾牛可牧其上踐踏堅實而無滲<lb/>
漏若塍壟地勢高下適等即併合之使田坵闊而緩牛<lb/>
<pb n="KR3d0002_WYG_001-3b"/>
犂易以轉側也其下地易以渰浸必視其水勢衝突趨<lb/>
向之處高大圩岸環遶之其欹斜坡陁之處可種蔬茹<lb/>
麻麥粟豆兩傍亦可種桑牧牛牛得水草之便用力省<lb/>
而功兼倍也若深水藪澤則有葑田以木縛為田坵浮<lb/>
繫水面以葑泥附木架上而種藝之其木架田坵随水<lb/>
高下浮泛自不渰溺周禮所謂澤草所生種之芒種是<lb/>
也芒種有二義鄭謂有芒之種若今黄緑榖是也一謂<lb/>
待芒種節過乃種今人占候夏至小滿至芒種節則大<lb/>
<pb n="KR3d0002_WYG_001-4a"/>
水已過然後以黄緑榖種之於湖<hi>闕</hi>　　　芒之種與<lb/>
芒種節候二義可並用也黄<hi>闕</hi>　　　種以至收刈不<lb/>
過六七十日亦以避水溢之患也稻人掌稼下地以瀦<lb/>
畜水使其聚也以防止水使不溢也以遂均水使勢分<lb/>
也以列舍水使其去也以澮潟水溝之大者也其制如<lb/>
此可謂備矣尚何水溢之患耶詩稱多黍多稌以言高<lb/>
下咸得其宜今雖未能盡如古制亦可㕘酌依倣之也<lb/>
　　　耕耨之宜篇第三<lb/>
<pb n="KR3d0002_WYG_001-4b"/>
夫耕耨之先後遲速各有宜也旱田穫刈纔畢随即耕<lb/>
治㬠暴加糞㙲培而種荳麥蔬茹因以熟土壤而肥沃<lb/>
之以省來嵗功役且其收足又以助嵗計也晩田宜待<lb/>
春乃耕為其藁秸柔韌必待其朽腐易為牛力山川原<lb/>
隰多寒經冬深耕放水乾涸雪霜凍沍土壤蘇碎當始<lb/>
春又遍布朽薙腐草敗葉以燒治之則土暖而苖易發<lb/>
作寒泉雖冽不能害也若不能然則寒泉常浸土脉冷<lb/>
而苖稼薄矣詩稱有冽氿泉無浸穫薪冽彼下泉浸彼<lb/>
<pb n="KR3d0002_WYG_001-5a"/>
苞稂苞蕭苞蓍蓋謂是也平陂易野平耕而深浸即草<lb/>
不生而水亦積肥矣俚語有之曰春濁不如冬清殆謂<lb/>
是也將欲播種撒石灰渥漉泥中以去蟲螟之害<lb/>
　　　天時之宜篇第四<lb/>
四時八節之行氣候有盈縮畸贏之度五運六氣所主<lb/>
隂陽消長有太過不及之差其道甚㣲其效甚著葢萬<lb/>
物因時受氣因氣發生理固不易測也若仲冬而李梅實<lb/>
季秋而昆蟲不蟄藏類可見矣天反時為災地反物為<lb/>
<pb n="KR3d0002_WYG_001-5b"/>
妖災妖之生不虚其應者氣類召之也隂陽一有愆忒<lb/>
則四序亂而不能生成萬物寒暑一失代謝即節候差<lb/>
而不能運轉一氣在耕稼盜天地之時利可不知耶傳<lb/>
曰不先時而起不後時而縮故農事必知天地時宜則<lb/>
生之蓄之長之育之成之熟之無不遂矣由庚萬物得由<lb/>
其道崇丘萬物得極其高大由儀萬物之生各得其宜<lb/>
者謂天地之間物物皆順其理也故堯命羲和厯象日<lb/>
月星辰以欽授民時俾咸知東作南訛西成朔易之候<lb/>
<pb n="KR3d0002_WYG_001-6a"/>
稽之天文則星鳥星火星虛星昴于是乎審矣驗之物<lb/>
理則鳥獸孳尾希革毛毨氄毛亦以詳矣而厥民析因<lb/>
夷隩可得而稽倣之也大則取象乎天地無乖升降之<lb/>
機明則取法乎日星不亂經營之度定之以時應之以<lb/>
數此古聖勤民旨意豈率然哉其所以時和嵗豐良由<lb/>
於此今人雷同以建寅之月朔為始春建已之月朔為<lb/>
首夏殊不知隂陽有消長氣候有盈縮冒昧以作事其<lb/>
克有成耶設或有成亦幸而已其可以為常耶聖王之<lb/>
<pb n="KR3d0002_WYG_001-6b"/>
莅事物皆設官分職以掌之各置其官師以教導之農<lb/>
師之職其可已耶春秋之時法度並廢宜凶荒薦至乃<lb/>
書有年書大有年葢幸而書之抑見天道有常而人自<lb/>
愆忒也詩稱豐年穰穰其崇如墉其比如櫛以言其得<lb/>
法度時宜故豐登有常也洪範九疇彛倫攸叙則百榖<lb/>
用成彛倫攸斁則百榖用不成然則順天地時利之宜<lb/>
識隂陽消長之理則百榖之成斯可必矣古先哲王所<lb/>
以班朔明時者匪直大一統也將使斯民知謹時令樂<lb/>
<pb n="KR3d0002_WYG_001-7a"/>
事赴功也故農事以先知備豫為善<lb/>
　　　六種之宜篇第五<lb/>
種蒔之事各有攸叙能知時宜不違先後之序則相繼<lb/>
以生成相資以利用種無虚日收無虚月一嵗所資緜<lb/>
緜相繼尚何匱乏之足患凍餒之足憂哉正月種麻枲<lb/>
間旬一糞五六月可刈矣漚剝緝績以為布婦功之能<lb/>
事也二月種粟必疎<hi>闕</hi>　子碾以轆軸則地緊實科本<lb/>
鬯茂穡穟長大而堅實七月可濟乏絶矣油麻有早晩<lb/>
<pb n="KR3d0002_WYG_001-7b"/>
二等三月種早麻纔甲拆即耘鉏令苖稀疎一月凡三<lb/>
耘鉏則茂盛七八月可收也四月種荳耘鉏如麻七月<lb/>
成熟矣五月中旬後種晩油麻治如前法九月成熟矣<lb/>
不可太晩晚則不實畏霧露蒙羃之也早麻白而纒莢<lb/>
者佳謂之纒莢麻晩麻名葉裏熟者最佳謂之烏麻油<lb/>
最美也其類不一唯此二者人多種之凡收刈麻必堆<lb/>
罨一二夕然後卓架晒之即再傾倒而盡矣乆罨則油<lb/>
暗五月治地唯要深熟於五更乘露鉏之五七徧即土<lb/>
<pb n="KR3d0002_WYG_001-8a"/>
壤滋潤累加糞壅又復鉏轉七夕已後種蘿蔔菘菜即<lb/>
科大而肥美也篩細糞和種子打壟撮放唯疎為妙燒<lb/>
土糞以糞之霜雪不能凋雜以石灰蟲不能蝕更能以<lb/>
鰻鱺魚頭骨煑汁潰種尤善七月治地屢加糞鉏轉八<lb/>
月社前即可種麥宜屢耘而屢糞麥經兩社即倍收而<lb/>
子顆堅實詩曰十月納禾稼黍稷穜稑禾麻菽麥無不<lb/>
畢有以資嵗計尚何窮匱乏絶之患耶<lb/>
　　　居處之宜篇第六<lb/>
<pb n="KR3d0002_WYG_001-8b"/>
先王居四民時地利亦必有道矣制<hi>闕</hi>　　　　二畝<lb/>
半在鄽詩云入此室處者是也<hi>闕</hi>　　　　田詩云中<lb/>
田有廬者是也方于耜舉趾之時出居中田之廬以便<lb/>
農事俾采荼薪樗以給農夫治塲為圃以種蔬茹詩所<lb/>
謂疆場有𤓰是也又墻下植桑以便育蠶古人治生之<lb/>
理可謂曲盡矣至九月築圃為場十月而納禾稼則嵗<lb/>
事畢矣春耕種形足以勞動秋收歛亦可以休息矣于<lb/>
是扶老携幼入室處以乆居中田之廬則鄽居荒而不<lb/>
<pb n="KR3d0002_WYG_001-9a"/>
治于是穹窒熏鼠塞向墐户也國語載管仲居四民各<lb/>
有攸處不使龎雜欲其業専不為異端紛更其志也違<lb/>
寒就温去勞就逸所以處之各得其宜此先王愛民之<lb/>
政也今雖不能如是要之民居去田近則色色利便易<lb/>
以集事俚諺有之曰近家無瘦地遥田不富人豈不信然<lb/>
　　　糞田之宜篇第七<lb/>
土壤氣脉其類不一肥沃磽埆羙惡不同治之各有宜<lb/>
也且黒壤之地信美矣然肥沃之過或苖茂而實不堅<lb/>
<pb n="KR3d0002_WYG_001-9b"/>
當取生新之土以觧利之即疎爽得宜也磽埆之土信<lb/>
瘠惡矣然糞壤滋培即其苖暢茂而實堅栗也雖土壤<lb/>
異宜頋治之如何耳治之得宜皆可成就周禮草人掌<lb/>
土化之法以物地相其宜而為之種别土之等差而用<lb/>
糞治且土之騂剛者糞宜用牛赤緹者糞宜用羊以至<lb/>
墳壤用麋渴澤用鹿鹹潟用貆勃壤用狐埴壚用豕疆<lb/>
㯺用蕡輕爂用犬皆相視其土之性類以所宜糞而糞<lb/>
之斯得其理矣俚諺謂之糞藥以言用糞猶用藥也凡<lb/>
<pb n="KR3d0002_WYG_001-10a"/>
農居之側必置糞屋低為簷楹以避風雨飄浸且糞露<lb/>
星月亦不肥矣糞屋之中鑿為深池甃以塼甓勿使滲<lb/>
漏凡掃除之土燒燃之灰簸揚之糠粃斷藁葉積而焚<lb/>
之沃以糞汁積之既乆不覺其多凡欲播種篩去瓦石<lb/>
取其細者和匀種子疎把撮之待其苖長又撒以㙲之<lb/>
何患收成不倍厚也哉或謂土敝則草木不長氣衰則<lb/>
生物不遂凡田土種三五年其力已乏斯説殆不然也<lb/>
是未深思也若能時加新沃之土壤以糞治之則益精<lb/>
<pb n="KR3d0002_WYG_001-10b"/>
熟肥美其力當常新壯矣抑何敝何衰之有<lb/>
　　　薅耘之宜篇第八<lb/>
詩云以薅荼蓼荼蓼朽止黍稷茂止記禮者曰仲夏之<lb/>
月利以殺草可以糞田疇可以美土疆今農夫不知有<lb/>
此乃以其耘除之草抛棄它處而不知和泥渥濁深埋<lb/>
之稻苖根下漚罨既乆即皆浥爛而泥土肥美嘉榖蕃<lb/>
茂矣然除草之法亦自有理周官薙氏掌殺草于春始<lb/>
生而萌之於夏日至而夷剗平治之俾不茂盛也日至<lb/>
<pb n="KR3d0002_WYG_001-11a"/>
而耜之謂所種者已收成矣即併根荄犁鉏轉之俾雪<lb/>
霜凍冱根荄腐朽來嵗不復生又因得以糞土田也春<lb/>
秋傳曰農夫之務去草也芟夷藴崇之絶其本根勿使<lb/>
能殖則善者信矣以言盡去稂莠即可以望嘉榖茂盛<lb/>
也古人留意如此而今人忽之其可乎且耘田之法必<lb/>
先審度形勢自下及上旋乾旋耘先於最上處收滀水<lb/>
勿致水走失然後自下旋放令乾而旋耘不問草之有<lb/>
無必徧以手排摝務令稻根之傍液液然而後已所耘<lb/>
<pb n="KR3d0002_WYG_001-11b"/>
之田随於中間及四傍為深大之溝俾水竭涸泥坼裂<lb/>
而極乾然後作起溝缺次第灌溉夫已乾燥之泥驟得<lb/>
雨即蘇碎不三五日間稻苖蔚然殊勝于用糞也又次<lb/>
第從下放上耘之即無鹵莽滅裂之病田乾水暖草死<lb/>
土肥浸灌有漸即水不走失如此思患預防何為而不<lb/>
得今恒見農者不先自上滀水自下耘上乃頓然放<hi>闕</hi>
　務令速了及工夫不逮恐泥乾堅難耘摝則必率略<lb/>
未免滅裂土未及乾甚欲水灌溉已不可得遂致旱涸<lb/>
<pb n="KR3d0002_WYG_001-12a"/>
焦枯無所措手如是失者十常八九終不省悟可勝嘆<lb/>
哉<lb/>
　　　節用之宜篇第九<lb/>
古者一年耕必有三年之食三年耕必有九年之食以<lb/>
三十年之通雖有旱乾水溢民無菜色者良有以也冢<lb/>
宰眡年之豐凶以制國用量入以為出豐年不奢凶年<lb/>
不儉祭用數之仂而又九賦九貢九式均節各有條叙<lb/>
不相互用此理財之道故有常也國無九年之蓄曰不<lb/>
<pb n="KR3d0002_WYG_001-12b"/>
足無六年之蓄曰急無三年之蓄曰國非其國也治家<lb/>
亦然今嵗計常用與夫備倉卒非常之用每每計置萬<lb/>
一非常之事出于意外亦素有其備不致侵過常用以<lb/>
至闕乏亦以此也今之為農者見小近而不慮乆逺一<lb/>
年豐稔沛然自足棄本逐末侈費妄用以快一日之適<lb/>
其間有收刈甫畢無以餬口者其能給終嵗之用乎衣<lb/>
食不給日用既乏其能守常心而不為不義者乎葢亦<lb/>
鮮矣傳曰收歛蓄藏節用御欲則人不能使之貧養偹<lb/>
<pb n="KR3d0002_WYG_001-13a"/>
動時則天不能使之病豈不信然又曰約有者囷窖箱<lb/>
篋之藏然而衣不敢有絲帛行不敢有輿馬非不欲也<lb/>
幾不長慮而恐無以繼之也春秋傳曰儉徳之共也侈<lb/>
惡之大也語曰禮與其奢也寧儉奢則不孫儉則固與<lb/>
其不孫也寧固易曰君子用過乎儉聖人之訓誡如此<lb/>
儉雖若固陋然不猶愈于奢而不孫為惡之大者耶然<lb/>
以禮制事而用之適中俾奢不至過泰儉不至過陋不<lb/>
為苦節之凶而得甘節之吉是謂稱事之情而中理者<lb/>
<pb n="KR3d0002_WYG_001-13b"/>
也詩云儉以足用以言唯儉為能常足用而不至於匱<lb/>
乏語云以約失之者鮮亦此之謂也易傳曰君子安不<lb/>
忘危存不忘亡治不忘亂是以身安而國家可保也又<lb/>
曰理財正辭禁民為非曰義以謂理財之道在上以率<lb/>
之民有侈費妄用則嚴禁之夫是之謂制得其宜矣老<lb/>
子曰能知其所不知者上也不能知其所不知者病矣<lb/>
夫惟病病是以不病聖人不病以其病病是以不病夫<lb/>
能如此孰有倉卒窘廹之患哉<lb/>
<pb n="KR3d0002_WYG_001-14a"/>
　　　稽功之宜篇第十<lb/>
好逸惡勞者常人之情偷惰茍簡者小人之病殊不知<lb/>
勤勞乃逸樂之基也詩不云乎始於憂勤終于逸樂故<lb/>
羙萬物盛多彼小人務知小者近者偷惰茍簡狃于常<lb/>
情上之人儻不知稽功㑹事以明賞罰則何以勸沮之<lb/>
哉譬之駕馭駑蹇鞭䇿不可弛廢也易曰君子以勞民<lb/>
勸相大司徒之職曰以擾萬民勞之乃所以逸之擾之<lb/>
乃所以安之也載師凡宅不毛者有里布謂罰以一里二<lb/>
<pb n="KR3d0002_WYG_001-14b"/>
十五家之泉也凡田不耕者出屋粟謂空田者罰以三<lb/>
家之稅粟也凡民無職事者出夫家之征謂雖有閒民<lb/>
無職事者猶當出夫稅家税也閭師凡無職者出夫布<lb/>
凡庻民不畜者祭無牲不耕者祭無盛不植者無椁不<lb/>
蠶者不帛不績者不衰此先王之于民困之如此歎之<lb/>
又如此夫孰為厲已哉凡欲振發而飭興其蠱弊俾率<lb/>
作興事耳此其所以地無遺利土無不毛尚豈有惰㳺<lb/>
徇末忘本而田萊多荒之患哉斯民也寧復有餓莩流<lb/>
<pb n="KR3d0002_WYG_001-15a"/>
離困苦之患哉昔漢文帝下勸農之詔曰雕文刻鏤傷<lb/>
農事也錦繡纂組害女工也農事傷則飢之本也女工<lb/>
害則寒之原也一夫不耕天下有受其饑者一婦不蠶天<lb/>
下有受其寒者然崇本抑末之道要在明勸沮之方而<lb/>
已況國家之於農大則遣使次則命官主管其事然則<lb/>
在其位者可不舉其職而任其責哉<lb/>
　　　器用之宜篇第十一<lb/>
工欲善其事必先利其器器茍不利未有能善其事者<lb/>
<pb n="KR3d0002_WYG_001-15b"/>
也利而不偹亦不能濟其用也詩曰庤乃錢鎛奄觀銍<lb/>
艾傳曰收而場工偫而畚梮時雨既至挾其槍刈耨鎛<lb/>
以旦暮從事於田野當是時也器可以不偹具以供其<lb/>
用耶故凡可以適用者要當先時豫偹則臨事濟用矣<lb/>
茍一器不精即一事不舉不可不察也<lb/>
　　　念慮之宜篇第十二<lb/>
凡事豫則立不豫則廢求而無之實難過求何害農事<lb/>
尤宜念慮者也孟子曰農夫豈為出疆捨其耒耜哉常<lb/>
<pb n="KR3d0002_WYG_001-16a"/>
人之情多于閒裕之時因循廢事惟志好之行安之樂<lb/>
言之念念在是不以須臾忘廢料理緝治即日成一日<lb/>
嵗成一嵗何為而不充足偹具也彼惑于多岐而不専<lb/>
一溺于茍且而不精緻旋得旋失烏知積小以成大積<lb/>
㣲以至著在吾志之不少忘哉若夫閒暇之時放逸委<lb/>
棄臨事之際勉强應用愚未知其可也大率常人之情<lb/>
志驕于業泰體逸于時安有能沐浴膏澤而歌詠勤苦<lb/>
則衆必指以為汨汨不適時者也其亦不思之甚矣右<lb/>
<pb n="KR3d0002_WYG_001-16b"/>
十有二宜或有未曲盡事情者今再叙論數篇于後庻<lb/>
纎悉畢偹而無遺闕以乏常用云爾<lb/>
　　　祈報篇<lb/>
記曰有其事必有其治故農事有祈焉有報焉所以治<lb/>
其事也載芟之詩春籍田而祈社稷良耜之詩於秋冬<lb/>
所以報也則祈報之義凡以治其事者可知矣匪直此<lb/>
也凡法施于民者以勞定國者能禦大災者能捍大患<lb/>
者皆在所祈報也故山川之神則水旱癘疫之災于是<lb/>
<pb n="KR3d0002_WYG_001-17a"/>
乎禜之日月星辰則雪霜風雨之不時于是乎禜之<lb/>
是以先王載之典禮著之令式而秩祀焉凡以為民<lb/>
祈報也籥章凡國祈年于田祖則龡豳雅擊土鼓以<lb/>
樂田畯爾雅謂田畯乃先農也于先農有祈焉有報<lb/>
焉則神農后稷與夫俗之流傳所謂田父田母舉在<lb/>
所祈報可知矣大田之詩言去其螟螣及其蟊賊無<lb/>
害我田穉田祖有神秉畀炎火有渰淒淒興雨祁祁<lb/>
雨我公田遂及我私是又祈之之詞也甫田之詩言<lb/>
<pb n="KR3d0002_WYG_001-17b"/>
以我齊明與我犧羊以社以方我田既臧農夫之慶是<lb/>
又報之之禮也繼而曰琴瑟擊鼓以御田祖以祈甘雨<lb/>
以介我稷黍以穀我士女饁彼南畝田畯至喜于此又<lb/>
以見祈報之事也噫嘻之詩言春夏祈穀于上帝者春<lb/>
祈穀于上帝夏大雩于上帝之樂歌也噫嘻成王既昭<lb/>
格爾者嗟歎以告于上帝也言天之所以成王之<lb/>
業者莫不自于遂百穀以富其民也于是欽授民<lb/>
事而率是農夫播厥百穀駿發爾私終三十里亦服爾<lb/>
<pb n="KR3d0002_WYG_001-18a"/>
耕十千為耦焉其詩嗟歎不敢後於天時所以虔於天澤也<lb/>
溥天之下莫不如是則嵗有不豐者乎此王者所以上<lb/>
能順于天下能順于民以成王業故曰明昭上帝迄用<lb/>
康年也若豐年之詩言秋冬報者盖五行得性而萬物<lb/>
適其宜五氣若時而百榖倍其實故陸禾之數非一而<lb/>
多者黍也水榖之品亦非一而多者稌也則其它從可<lb/>
知矣故亦有高廪萬億及秭于是為酒為醴烝畀祖妣<lb/>
以洽百禮莫不腆厚有以報其盛而薦其誠是以神降<lb/>
<pb n="KR3d0002_WYG_001-18b"/>
之福孔及于兆民焉大祝掌六祝之辭以事鬼神示祈<lb/>
福祥求永貞掌六祈以同鬼神示則類造攻説禬禜于<lb/>
是乎治其事矣小祝掌小祭祀將事侯禳禱祠之祝號<lb/>
以祈福祥順豐年逆時雨寧風旱彌災兵逺罪疾舉是<lb/>
以言則順時祈報禬禳之事先王所以媚于神而和于人<lb/>
皆所以與民同吉凶之患者也凡在祀典烏可廢耶禳<lb/>
田之祝烏可已耶記不云乎昔伊耆氏之始為蜡也于<lb/>
嵗之十二月合聚萬物而索饗之也主先嗇而祭司嗇<lb/>
<pb n="KR3d0002_WYG_001-19a"/>
也祭之以百種以報嗇也饗農及郵表畷禽獸仁之至<lb/>
義之盡也古之君子使之必報之迎貓爲其食田鼠也<lb/>
迎虎為其食田豕也迎而祭之也繼而曰祭坊與水庸<lb/>
事也其祝之之辭曰土反其宅水歸其壑昆蟲無作草<lb/>
木歸其澤凡此皆祈之之辭也春秋有一蟲獸之為災<lb/>
害一雨暘之致愆忒則必雩禜之而特書之以見先王<lb/>
勤恤民隠無所不用其至也夫惟如此此其所以萬物<lb/>
之生各得其宜各極其高大各由其道物無天閼疵癘<lb/>
<pb n="KR3d0002_WYG_001-19b"/>
民無札瘥災害者莫不由神降其福以相之而然也今<lb/>
之從事于農者類不能然借或有一焉則勉强茍且而<lb/>
已烏能悉循用先王之典故哉其于春秋二時之社祀<lb/>
僅能舉之至于祈報之禮盖蔑如也其所以頻年水旱<lb/>
蟲蝗為災害饑饉荐臻民卒流亡未必不由失祈報之<lb/>
禮而匱神乏祀以致其然夫養馬一事也于春則祭馬<lb/>
祖夏祭先牧秋祭馬社冬祭馬步此所以馬得其牧養<lb/>
而無疫癘抑以四時祭祀祈禱而然也至於牛最農事<lb/>
<pb n="KR3d0002_WYG_001-20a"/>
之急務田畝頼是而後治其牧養盍亦如馬之祈禱以<lb/>
祛禍祈福則必博碩肥腯不疾瘯蠡矣年來耕牛疫癘<lb/>
殊甚至有一鄉一里靡有孑遺者農夫困苦莫此為甚<lb/>
因附其說幸覽者繹味而深察之以祈福禳禍于救弊<lb/>
其庻幾焉<lb/>
　　　善其根苖篇<lb/>
凡種植先治其根苖以善其本本不善而末善者鮮矣<lb/>
欲根苖壯好在夫種之以時擇地得宜用糞得理三者<lb/>
<pb n="KR3d0002_WYG_001-20b"/>
皆得又從而勤勤顧省修治俾無旱乾水潦蟲獸之害則<lb/>
盡善矣根苗既善徙植得宜終必結實豐阜若初根苖不<lb/>
善方且萎顇㣲弱譬孩孺胎病氣血枯瘠困苦不暇雖<lb/>
日加拯救僅延喘息欲其充實盖亦難矣今夫種榖必<lb/>
先修治秧田於秋冬即再三深耕之俾霜雪凍沍土壤<lb/>
蘇碎又積腐藁敗葉剗薙枯朽根荄遍鋪燒治即土暖<lb/>
且爽于始春又再三耕耙轉以糞㙲之若用麻枯尤善<lb/>
但麻枯難使須細杵碎和火糞窖罨如作麯様候其發<lb/>
<pb n="KR3d0002_WYG_001-21a"/>
熱生鼠毛即攤開中間熱者置四傍收歛四傍冷者置<lb/>
中間又堆窖罨如此三四次直待不發熱乃可用不然<lb/>
即燒殺物矣切勿用大糞以其瓮腐芽蘗又損人脚手<lb/>
成瘡痍難療唯火糞與燖猪毛及窖爛麄榖殻最佳亦<lb/>
必渥漉田精熱了乃下糠糞踏入泥中盪平田面乃可<lb/>
撒榖種又先㸔其年氣候早晩寒暖之宜乃下種即萬<lb/>
不失一若氣候尚有寒當且從容熟治苖田以待其暖<lb/>
則力役寛裕無窘廹滅裂之患得其時宜即一月可勝<lb/>
<pb n="KR3d0002_WYG_001-21b"/>
兩月長茂且無疎失多見人纔暖便下種不測其節候<lb/>
尚寒忽為暴寒所折芽蘖凍爛瓮臭其苖田已不復可<lb/>
下種乃始别擇白田以為秧地未免忽略如此失者十<lb/>
常三四間嵗如此終不自省乃復罪嵗誠愚癡也若不<lb/>
得已而用大糞必先以火糞乆窖罨乃可用多見人用<lb/>
小便生澆灌立見損壊大抵秧田愛徃來活水怕冷漿<lb/>
死水青苔薄附即不長茂又須随撒種闊狹更重圍繞<lb/>
作堘貴闊則約水深淺得宜若纔撒種子忽暴風却急<lb/>
<pb n="KR3d0002_WYG_001-22a"/>
放乾水免風浪淘蕩聚却榖也忽大雨必稍増水為暴<lb/>
雨漂颭浮起榖根也若晴即淺水從其晒暖也然淺不<lb/>
可太淺太淺即泥皮乾堅深不可太深太深即浸没沁<lb/>
心而萎黄矣唯淺深得宜乃善<lb/>
　<lb/>
　<lb/>
　<lb/>
　<lb/>
<pb n="KR3d0002_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷上<lb/>
</p>
<p>
</p>
  </div>
<div>
<head>農書卷中</head> <lb/>
    <p>
<pb n="KR3d0002_WYG_002-1a"/>
欽定四庫全書<lb/>
　農書卷中<lb/>
　　　　　　　　　　　　　宋　陳旉　撰<lb/>
　　　牛説<lb/>
或問牛與馬適用於世孰先孰後孰緩孰急孰輕孰重<lb/>
是何馬貴重如彼而牛之輕慢如此荅曰二物皆世所<lb/>
資頼而馬之所直或相倍蓰或相什伯或相千萬以夫<lb/>
貴者乘之三軍用之芻秣之精教習之適養治之至駕<lb/>
<pb n="KR3d0002_WYG_002-1b"/>
馭之良有圉人校人馭夫馭僕専掌其事此馬之所以<lb/>
貴重也牛之為物駕車之外獨用于農夫之事耳牧之<lb/>
于蒿莱之地用之于田野之間勤者尚或顧省之惰者<lb/>
漫不加省飢渴不之知也寒暑不之避也疫癘不之治<lb/>
也困踣不之恤也豈知農者天下之大本衣食財用之<lb/>
所從出非牛無以成其事耶較其輕重先後緩急宜莫<lb/>
大于此也夫欲播種而不深耕熟耰之則食用何自而<lb/>
出食用乏絶即養生何所頼傳曰衣食足知榮辱倉廪<lb/>
<pb n="KR3d0002_WYG_002-2a"/>
實知禮節又曰禮義生于富足盗竊起于貧窮惟富足<lb/>
貧窮禮義盗竊之由皆農畝之所致也馬必待富足然<lb/>
後可以養治繇此推之牛之功多于馬也審矣故愚著<lb/>
為之説以次農事之後<lb/>
　　　牧養役用之宜篇第一<lb/>
夫善牧養者必先知愛重之心以革慢易之意然何術<lb/>
而能俾民如此哉必也在上之人貴之重之使民不敢<lb/>
輕愛之養之使民不敢殺然後慢易之意不生矣視牛<lb/>
<pb n="KR3d0002_WYG_002-2b"/>
之飢渴猶已之飢渴視牛之困苦羸瘠猶已之困苦羸<lb/>
瘠視牛之疫癘若已之有疾也視牛之字育若已之有<lb/>
子也苟能如此則牛必蕃盛滋多奚患田疇之荒蕪而<lb/>
衣食之不繼乎且四時有温暑凉寒之異必順時調適<lb/>
之可也于春之初必盡去牢欄中積滯蓐糞亦不必<lb/>
春也但旬日一除免穢氣蒸鬱以成疫癘且浸漬蹄甲<lb/>
易以生病又當祓除不祥以淨爽其處乃善方舊草朽<lb/>
腐新草未生之初取潔淨藁草細剉之和以麥麩榖糠<lb/>
<pb n="KR3d0002_WYG_002-3a"/>
或荳使之㣲濕槽盛而飽飼之荳仍破之可也藁草須<lb/>
以時暴乾勿使朽腐天氣寒冷即處之燠煖之地煑糜<lb/>
粥以啖之即壯盛矣亦宜預收荳楮之葉與黄落之桑<lb/>
舂碎而貯積之天寒即以米泔和剉草糠麩以飼之春<lb/>
夏草茂放牧必恣其飽毎放必先飲水然後與草則不<lb/>
腹脹又刈新芻雜舊藁剉細和匀夜餧之至五更初<lb/>
乗日未出天氣凉而用之即力倍于常半日可勝一日<lb/>
之功日髙熱喘便令休息勿竭其力以致困乏時其飢<lb/>
<pb n="KR3d0002_WYG_002-3b"/>
渴以適其性則血氣常壯皮毛潤澤力有餘而老不衰<lb/>
矣其血氣與人均也勿犯寒暑情性與人均也勿使太<lb/>
勞此要法也當盛寒之時宜待日出晏温乃可用至晩<lb/>
天隂氣寒即早息之大熱之時須夙餧令飽健至臨用<lb/>
時不可極飽飽即役力傷損也如此愛䕶調養尚何困<lb/>
苦羸瘠之有所以困苦羸瘠者以苟目前之急而不顧<lb/>
恤之也古人卧牛衣而待旦則牛之寒盖有衣矣飯牛<lb/>
而牛肥則牛之瘠餒盖啖以菽粟矣衣以褐薦飯以菽<lb/>
<pb n="KR3d0002_WYG_002-4a"/>
粟古人豈重畜如此哉以此為衣食之根本故也彼藁<lb/>
秸不足以充其飢水漿不足以禦其渴天寒嚴凝而凍<lb/>
慄之天時酷暑而曬暴之困瘠羸劣疫癘結瘴以致斃<lb/>
踣則田畝不治無足怪者且古人分田之制必有莱牧<lb/>
之地稱田而為等差故養牧得宜博碩肥腯不疾瘯蠡<lb/>
也觀宣王考牧之詩可知矣其詩曰誰謂爾無牛九十<lb/>
其犉爾牛來思其耳濕濕以見其牧養得宜故字育蕃<lb/>
息也或降于阿或飲于池或寢或訛以見其水草調適<lb/>
<pb n="KR3d0002_WYG_002-4b"/>
而遂性也爾牧来斯矜矜兢兢揮之以肱畢來既升以<lb/>
見其愛之重之不驚擾之也後世無莱牧之地動失其<lb/>
宜又牧人類皆頑童茍貪嬉戯徃徃慮其奔逸繋之隠<lb/>
蔽之地其肯求牧于豐芻清澗俾無飢渴之患耶飢渴<lb/>
莫之顧恤及其瘦瘠從而役使困苦之鞭撻趂逐以徇<lb/>
一時之急日云暮矣氣喘汗流其力竭矣耕者急于就<lb/>
食徃徃逐之水中或放之山上牛困得水動輙移時毛<lb/>
竅空疎因而乏食則瘦瘠而病矣放之髙山筋骨疲乏<lb/>
<pb n="KR3d0002_WYG_002-5a"/>
遂有顛跌僵仆之患愚民無知乃始祈禱巫祝以幸其<lb/>
生而不知所以然者人事不脩以致此也<lb/>
　　　醫治之宜篇第二<lb/>
周禮獸醫掌療獸病凡療獸病灌而行之以發其惡然<lb/>
後藥之養之其來尚矣然牛之病不一或病草脹或食<lb/>
雜蟲以致其毒或為結脹以閉其便溺冷熱之異須識<lb/>
其端其用藥與人相似也但大為之劑以灌之即無不<lb/>
愈者其便溺有血是傷于熱也以便血溺血之藥大其<lb/>
<pb n="KR3d0002_WYG_002-5b"/>
劑灌之冷結即鼻乾而不喘以發散藥投之熱結即鼻<lb/>
汗而喘以觧利藥投之脹即疏通毒即解利若毎能審<lb/>
理以節適何病之足患哉今農家不知此説謂之疫癘<lb/>
方其病也薰蒸相染盡而後已俗謂之天行唯以巫祝禱<lb/>
祈為先至其無驗則置之于無可奈何又已死之肉經<lb/>
過村里其氣尚能相染也欲病不相染勿令與不病者<lb/>
相近能適時養治如前所説則無病矣今人有病風病<lb/>
勞病脚皆能相傳染豈獨疫癘之氣薫蒸也哉傳曰養備<lb/>
<pb n="KR3d0002_WYG_002-6a"/>
動時則天不能使之病然已病而治猶愈于不治<lb/>
也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0002_WYG_002-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷中<lb/>
</p>
<p>
</p>
  </div>
<div>
<head>農書卷下</head> <lb/>
    <p>
<pb n="KR3d0002_WYG_003-1a"/>
欽定四庫全書<lb/>
　農書卷下<lb/>
　　　　　　　　　　　　　宋　陳旉　撰<lb/>
　　　蠶桑叙<lb/>
古人種桑育蠶莫不有法不知其法未有能得者縱或<lb/>
得之亦幸而已矣盖法可以為常而幸不可以為常也<lb/>
今一或幸焉則曰是無法也或未盡善而失之則亦曰<lb/>
法不足恃也故愚備論之以次牛説之後<lb/>
<pb n="KR3d0002_WYG_003-1b"/>
　　　種桑之法篇第一<lb/>
種桑自本及末分為三叚若欲種椹子則擇羙桑種椹<lb/>
毎一枚剪去兩頭兩頭者不用為其子差細以種即成<lb/>
雞桑花桑故去之唯取中間一截以其子堅栗特大以<lb/>
種即其榦强實其葉肥厚故存之所存者先以柴灰淹<lb/>
揉一宿次日以水淘去輕秕不實者擇取堅實者略曬<lb/>
乾水脉勿令甚燥種乃易生預擇肥壤土鉏而又糞糞<lb/>
畢復鉏如此三四轉踏令小緊平整了乃于地面匀薄<lb/>
<pb n="KR3d0002_WYG_003-2a"/>
布細沙約厚寸許然後于沙上匀布椹子令疎密得所<lb/>
下子了又以薄沙摻盖其上即疎爽而子易生芽蘖不<lb/>
為泥瓮腐而根漸蝕下所踏實者肥壤中則易以長茂<lb/>
矣毎畦闊叄尺其長稱焉一畦只可種四行即便於澆<lb/>
灌又易採除草畦上作棚高三尺棚上略薄著草盖却<lb/>
如種薑棚様以防黄梅時連雨後忽暴日晒損也待苖<lb/>
長三五寸即勤剔摘去根榦四傍樸蔌小枝葉只存直<lb/>
上者榦標葉五七日一次以水解小便澆沃即易長此<lb/>
<pb n="KR3d0002_WYG_003-2b"/>
第一叚也　至當年八月上旬擇陽顯滋潤肥沃之地<lb/>
深鉏以肥窖燒過土糞以糞之則雖乆雨亦疎爽不作<lb/>
泥淤沮洳乆乾亦不致堅硬磽埆也雖甚霜雪亦不凝<lb/>
凛凍冱治溝壟町畦須疎密得宜然後取起所種之苖<lb/>
就根頭盡削去榦只留根又削去對榦一條直下者命<lb/>
根只留四傍根每三根合作一株若品字様繋縛著一<lb/>
竹筒底下筒各長三尺大如脚拇指盡劚去中心節令<lb/>
透徹底一一繋縳了然後行列并竹筒植之可相距二<lb/>
<pb n="KR3d0002_WYG_003-3a"/>
尺許一株俾三根日乆竹筒朽腐自然三榦合為一榦<lb/>
以三根共䕃一榦植未逾數月榦力専厚易長大矣毎<lb/>
一竹筒口㝷常以瓦子一片盖却免雨水得入漬爛之<lb/>
也覺乆須澆灌即揭起瓦片子以瓶酌小便從竹筒中<lb/>
下直至根底矣澆畢依前以瓦片子盖筒口但不必如<lb/>
前種苖様作棚也又須時時摘去榦之四傍枝葉謂之<lb/>
妬芽恐分其力以害榦此第二叚也　　于次年正月上<lb/>
旬徙植削去太半條榦先行列作穴毎相距二丈許深<lb/>
<pb n="KR3d0002_WYG_003-3b"/>
廣各七尺穴中填以碎瓦石約六七分滿乃下肥火糞<lb/>
三兩檐于穴中所填者碎瓦石上然後於穴中央植一<lb/>
株下土平填緊築免風揺動更四畔以椀足大木子四<lb/>
五條長三尺餘斫槧周廻牢釘以輔助其榦仍以棘刺<lb/>
絆縳遶護免牛羊挨拶損動也根下得瓦石即虚疏作不<lb/>
泥糞落其中又引其根易以行待數月根行矣乃于四<lb/>
傍以大木斫槧周廻釘穴揺動為十數穴穴可深三四<lb/>
尺又四圍略高作塘塍貴得澆灌時不流走了糞且䕃<lb/>
<pb n="KR3d0002_WYG_003-4a"/>
注四傍直從穴中下至根底即易發旺而嵗乆難摧也<lb/>
又時時㸔蟲恐蝕損仍剔摘去細枝葉謂之妬條若桑<lb/>
圃在曠野處即毎嵗于六七月間必鉏去其下草免引<lb/>
蟲援上蝕損至十月又併其下腐草敗葉鉏轉藴積根<lb/>
下謂之罨蘀最浮泛肥羙也至来年正月間斫剔去枯<lb/>
摧細枝雖大條之長者亦斫去其半即氣浹而葉濃厚<lb/>
矣大率斫桑要得漿液未行不犯霜雪寒雨斫之乃佳<lb/>
若漿液已行而斫之即滲溜損最不宜也纔斫了便鉏<lb/>
<pb n="KR3d0002_WYG_003-4b"/>
開根下糞之謂之開根糞則是毎嵗兩次鉏糞耳此第<lb/>
三叚也又有一種海桑本自低亞若欲壓條即于春初<lb/>
相視其低近根本處條以竹木鈎鈎釘地中上以肥潤<lb/>
土培之不三兩月生根矣次年鑿斷徙植尤易于種椹<lb/>
也若欲接揷即别取好桑直上生條不用横垂生者三<lb/>
四寸長截如接果子様接之其葉倍好然亦易衰不可<lb/>
不知也湖中安吉人皆能之彼中人唯藉蠶辦生事十<lb/>
口之家養蠶十箔毎箔得繭一十二斤毎一斤取絲一<lb/>
<pb n="KR3d0002_WYG_003-5a"/>
兩三分每五兩絲織小絹一疋毎一疋絹易米一石四<lb/>
㪷絹與米價常相侔也以此嵗計衣食之給極有凖的<lb/>
也以一月之勞賢于終歳勤動且無旱乾水溢之苦豈<lb/>
不優裕也哉前所謂毎嵗兩次糞鉏乃桑圃之逺于家<lb/>
者如此若桑圃近家即可作墻籬仍更疎植桑令畦壟<lb/>
差闊其下徧栽苧因糞苧即桑亦獲肥益矣是兩得之<lb/>
也桑根植深苧根植淺並不相妨而利倍差且苧有數<lb/>
種唯延苧最勝其皮薄白細軟宜緝績非麄澁赤硬比<lb/>
<pb n="KR3d0002_WYG_003-5b"/>
也糞苧宜麄爛榖殻糠藁若能勤糞治即一嵗三收中<lb/>
小之家只此一件自可了納賦稅充足布帛也聚糠藁<lb/>
法于厨棧下深闊鑿一池結甃使不滲洩毎舂米即聚<lb/>
礱簸殻及腐藁敗葉漚漬其中以收滌器肥水與滲漉<lb/>
泔淀漚乆自然腐爛浮泛一嵗三四次出以糞苧因以<lb/>
肥桑愈乆而愈茂寧有荒廢枯摧者作一事而兩得誠<lb/>
用力少而見功多也僕毎如此為之比隣莫不歎異而<lb/>
胥傚也<lb/>
<pb n="KR3d0002_WYG_003-6a"/>
　　　收蠶種之法篇第二<lb/>
人多收蠶種于篋中經天時雨濕熱蒸寒燠不時即罨<lb/>
損浙人謂之蒸布以言在卵布中已成其病其苖出必<lb/>
黄苖黄即不堪育矣譬如嬰兒在胎中受病出胎便病<lb/>
難以治也凡收蠶種之法以竹架疎疎垂之易見風日<lb/>
又擘緜冪之勿使飛蝶綿蟲食之待臘日或臘月大雪<lb/>
即鋪蠶種于雪中令雪壓一日乃復攤之架冪之如<lb/>
初至春候其欲生未生之間細研朱砂調温水浴之水<lb/>
<pb n="KR3d0002_WYG_003-6b"/>
不可冷亦不可熱但如人體斯可矣以辟其不祥也次<lb/>
治明密之室不可漏風以糠火温之如春三月然後置<lb/>
種其中以無灰白帋藉之斯出齊矣先未出時秤種冩<lb/>
記輕重于紙背及已出齊慎勿掃多見人纔見蠶出便<lb/>
即以箒刷或以雞鵞翎掃之夫以㣲渺如絲髮之弱其<lb/>
能禁箒刷之傷哉必細切葉别布白紙上務令匀薄却<lb/>
以出苗和紙覆其上蠶喜葉香自然下矣却再秤元種<lb/>
帋見所下多少約計自有葉㸔養寧葉多而蠶少即優<lb/>
<pb n="KR3d0002_WYG_003-7a"/>
裕而無窘廹之患乃善今人多不先計料至闕葉則典<lb/>
質貿鬻之無所不至苦于蠶受飢餒雖費資産不敢<lb/>
悋也縱或得之已不償所費且狼籍損壊枉損物命多<lb/>
矣一或不得遂失所望可不戒哉又有一種原蠶謂之<lb/>
再生言放子後随即再出也切不可育既損壊葉條且<lb/>
狼籍作踐其絲且不耐衣著所損多而為利少育之何<lb/>
益也<lb/>
　　　育蠶之法篇第三<lb/>
<pb n="KR3d0002_WYG_003-7b"/>
凡育蠶之法須自摘種若買種鮮有得者何哉夫蠶蛾<lb/>
有隔一二日出者有隔三五日出者蛾出不齊則放子<lb/>
先後亦不齊矣其收種者取參差未齊之時别紙摘之<lb/>
及正中間放子齊時又别作一紙摘之及末後放子稍<lb/>
遲又别作一紙摘之凡鬻與人皆首尾前後不齊者而<lb/>
中間齊者留以自用始摘不齊則苖出不齊蠶之眠起<lb/>
遂分數等有正眠者有起而欲食者有未眠者放食不<lb/>
齊此所以得失相半也若自摘種必擇繭之早晩齊者<lb/>
<pb n="KR3d0002_WYG_003-8a"/>
則蛾出亦齊矣蛾出既齊則摘子亦齊矣摘子既齊則出<lb/>
苗亦齊矣出苗既齊勤勤疎撥則食葉匀矣食葉既匀則<lb/>
再眠起等矣三眠之後晝三與食葉必薄而使食盡非唯<lb/>
省葉且不罨損蠶將飽必勤視去糞薙此育蠶之法也<lb/>
　　　用火採桑之法篇第四<lb/>
蠶火類也宜用火以養之而用火之法須别作一小鑪<lb/>
令可擡舁出入蠶既鋪葉餵矣待其循葉而上乃始進<lb/>
火火須在外燒令熟以穀灰盖之即不暴烈生熖纔食<lb/>
<pb n="KR3d0002_WYG_003-8b"/>
了即退火鋪葉然後進火每每如此則蠶無傷火之患<lb/>
若蠶饑而進火即傷火若纔鋪葉蠶猶在葉下未能循<lb/>
援葉上而進火即下為糞薙所蒸上為葉蔽遂有熱蒸<lb/>
之患又須勤去沙薙最怕南風若天氣鬱蒸即略以火<lb/>
温解之以去其濕蒸之氣略疏通窻戸以快爽之沙<lb/>
薙必逺放為其蒸熱作氣也最怕濕熱及冷風傷濕<lb/>
即黄肥傷風即節髙沙蒸即脚腫傷冷即亮頭而白蜇<lb/>
傷火即焦尾又傷風亦黄肥傷冷風即黒白紅僵能避<lb/>
<pb n="KR3d0002_WYG_003-9a"/>
此數患乃善又須先治葉室必深宻凉燥而不蒸濕下<lb/>
作架髙五六寸上鋪新簟然後置葉其上勿使通風通<lb/>
風即葉易乾槁常收三日葉以備雨濕則蠶常不食濕<lb/>
葉且不失饑矣外採葉歸必疎爽於葉室中以待其熱<lb/>
氣退乃可與食若便與食則上為葉熱下為沙濕蠶居<lb/>
其中遂成葉蒸矣蒸而黄雖救之亦失半<lb/>
　　　簇箔藏繭之法篇第五<lb/>
簇箔宜以杉木解枋長六尺闊三尺以箭竹作馬眼隔<lb/>
<pb n="KR3d0002_WYG_003-9b"/>
挿茅疎密得中復以無葉竹篠縱横撘之又簇背鋪以<lb/>
蘆箔而以篾透背面縛之即蠶可駐足無跌墜之患且<lb/>
其中深穏稠密旋旋放蠶其上初略欹斜以竢其糞盡<lb/>
㣲以熟灰火温之待入網漸漸加火不宜中輟稍冷即<lb/>
游絲亦止繰之即斷絶多煑爛作絮不能一緒抽盡矣<lb/>
纔拆下箔即急剥去繭衣免致蒸壊如多即以鹽藏之<lb/>
蛾乃不出且絲柔韌潤澤也藏繭之法先晒繭令燥埋<lb/>
大甕地上甕中先鋪竹簀次以大桐葉覆之乃鋪繭一<lb/>
<pb n="KR3d0002_WYG_003-10a"/>
重以十斤為率摻鹽二兩上又以桐葉平鋪如此重<lb/>
重隔之以至滿瓮然後密盖以泥封之七日之後出而<lb/>
澡之頻頻換水即絲明快随以火焙乾即不黯斁而<lb/>
色鮮潔也<lb/>
　<lb/>
　<lb/>
　<lb/>
　<lb/>
<pb n="KR3d0002_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷下<lb/>
</p>
<p>
</p>
  </div>
<div> <lb/>
    <p>
<pb n="KR3d0002_WYG_004-1a"/>
農書後序<lb/>
西山陳居士於六經諸子百家之書釋老氏黄帝神農<lb/>
氏之學貫穿出入徃徃成誦如見其人如指諸掌下至<lb/>
術數小道亦精其能其尤精者易也平生讀書不求仕<lb/>
進所至即種藥治圃以自給紹興己巳自西山來訪予<lb/>
於儀真時年七十四出所著農書三卷曰此吾閑中事<lb/>
業不足拈出然使沮溺耦耕之徒見之必有忻然相契<lb/>
處樊遟請學稼子曰吾不如老農先聖之言吾志也樊<lb/>
<pb n="KR3d0002_WYG_004-1b"/>
遟之學吾事也是或一道也僕喜其言取其書讀之三<lb/>
復曰如居士者可謂士矣因以儀真勸農文附其後俾<lb/>
屬邑刻而傳之丹陽洪興祖序<lb/>
</p>
<p>
</p>
  </div>
<div> <lb/>
    <p>
<pb n="KR3d0002_WYG_005-1a"/>
農書後跋<lb/>
此書成於紹興十九年真州雖曽刋行而當時𫝊者失<lb/>
真首尾㒹錯意義不貫者甚多又為或人不曉㫖趣妄<lb/>
自刪改徒事絺章繪句而理致乖越是書也將以曉農<lb/>
事之大使人人心喻志解今乃反惑其説使老於農圃<lb/>
而視効於斯文者方且嗤鄙不暇其肯轉相讀説勸勉<lb/>
而依倣之耶㒒誠憂之故取家藏副本繕冩成帙以待<lb/>
當世之君子採取以獻于上然後鍥板流布必使天下<lb/>
<pb n="KR3d0002_WYG_005-1b"/>
之民咸究其利則區區之志願畢矣後五年甲戌元日<lb/>
如是菴全真子題<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>星學大成卷十七</head> <lb/>
    <p>
<pb n="KR3g0041_WYG_017-1a"/>
欽定四庫全書<lb/>
　星學大成卷十七<lb/>
　　　　　　　　　　　　明　萬民英　撰<lb/>
　　三辰通載<hi>五星</hi>
　水徳辰星<lb/>
　總龜筭法置積日加八十一以一百十五日八十七<lb/>
　分六十一秒為伏見留退一終之數除之不滿者為<lb/>
　餘日一下中定星以餘日數去之看在何叚又看入<lb/>
<pb n="KR3g0041_WYG_017-1b"/>
　叚得㡬日十七度便是水星定度<lb/>
　夕伏十八日行三十四度五十分去日十六度五十<lb/>
　　　分而夕見於西方<lb/>
　順行十七日順遲十日共行三十一度五十分<lb/>
　夕留二日不行夕退十日九十二分八十秒半行八<lb/>
　　　度六分十九秒半晨退十日九十三分八十秒<lb/>
　　　半晨留二日晨遲十日順行十七日<lb/>
　晨伏十八日行度並與上同<lb/>
<pb n="KR3g0041_WYG_017-2a"/>
　　水星論<lb/>
　水星辰星之精也一名滴星一名龜星建北方之氣<lb/>
　其色黒其性智廷尉之象出沒依期光明澤潤歳豐<lb/>
　民泰伏見不時災傷獄訟不平其行宫度亦有伏順<lb/>
　留逆附日而行不離前後一宫一年一周天入留叚<lb/>
　號台星主發薦不能登科入逆叚號厄折星主多災<lb/>
　難　又伏叚號天井星主口舌是非<lb/>
　　　　庚生人以為禄主星甲生人以為刑星<lb/>
<pb n="KR3g0041_WYG_017-2b"/>
　　　　乙生人以為貴星　丙生人以為䕃星<lb/>
　　　　丁生人以為耗星　戊生人以為福星<lb/>
　　　　己生人以為暗星　辛生人以為權星<lb/>
　　　　壬生人以為囚星　癸生人以為印星<lb/>
　此星廟午旺巳喜辰好亥子<lb/>
　琅玕經云水居雙女最為靈華省臺官給諌臣巨蟹<lb/>
　栁星超職位股肱帝力彩絲綸或臨亥子多招禄方<lb/>
　主推之福轉純身命限中俱見照財多恩博更相親<lb/>
<pb n="KR3g0041_WYG_017-3a"/>
　○此星入命専主性巧文章冠世筆陣超羣○經云<lb/>
　北方水星専主智性地惺惺多巧藝好樂隂陽巨蟹<lb/>
　宫若臨申巳尤為貴生逢坐命最聰明更在身宫亦<lb/>
　伶俐非惟辨舌若懸鈴更主文章多藻麗○水入命<lb/>
　者無大驚恐災厄逢危不危臨險不險大事成小能<lb/>
　順人情合煞星則反吉成凶見善宿則變禍為福<lb/>
　水星入命最為神危厄災迍事不成逢惡則凶善則<lb/>
　吉方知此曜順人情惟有水星本無定相近之處即<lb/>
<pb n="KR3g0041_WYG_017-3b"/>
　為性附陽與陽為福星附隂與隂為善慶與日合兮<lb/>
　主文章性巧聰明難比並世上文才須見水善星成<lb/>
　福最為佳忽然更有吉星照人間喜美事奢華○賦<lb/>
　云給諫功臣須假水臨雙女最怕與計羅孛同位則<lb/>
　主刑害夭折忌疾壓身若六壬人見之為囚不得其<lb/>
　用更在戌位則為怒地主早年作事淹滯坐命在寅<lb/>
　亥者以此為科甲安身在巳申者以此為學堂宜在<lb/>
　髙强旺樂喜好之宫更有吉星臨照或居三合四正<lb/>
<pb n="KR3g0041_WYG_017-4a"/>
　大有福力若為官星為禄主庚人以此為天官正禄<lb/>
　俱不可陷弱○經云官星元在第十宫此星宜順旺<lb/>
　廟中若能躔在髙强處必為將相禄權隆○天元禄<lb/>
　主星更髙身命四正福堅牢此星䧟弱多吉曜雖然<lb/>
　有剥免煎熬○坐命在夘子者以此星為天厨禄主<lb/>
　若人命則為坐天厨格更有金木同宫即便以富貴<lb/>
　兩全斷之六壬生人見之四十以前未見食禄晚年<lb/>
　大享福<lb/>
<pb n="KR3g0041_WYG_017-4b"/>
　　水星歌<lb/>
　辰星快利有文章形相清嚴色潤光智慧聰明多巧<lb/>
　妙出人學問不尋常情不定性温良遇員則員方則<lb/>
　方樂廟若居巳申貴他宫筆吏好心腸<hi>水在命宫樂廟髙曰反第</hi>
　<hi>他宫有文才筆吏也</hi>日㑹父筵多酒食月逢二母莫思量木月<lb/>
　見吉仍昌李杜文章萬丈長<hi>日月㑹主文章</hi>晝火若同貧且<lb/>
　賤刑尅尤防上法塲夜土㑹主癱傷金妻愛入别人<lb/>
　房<hi>與夜土㑹主癱難與金合主妻淫</hi>天乙更貪修養術彗來劫盜惡<lb/>
<pb n="KR3g0041_WYG_017-5a"/>
　聲揚首尾氣豪多勇毅居財一似雪和湯兄弟犯隔<lb/>
　他鄉田宫祖産破狼當子息女多男巧妙僕夫偷走<lb/>
　急忙忙<hi>水在三宫兄弟離别四宫破祖業五宫男女多巧妙六宫主奴僕走</hi>妻位主妻<lb/>
　多外染厄宫腰腎也羸尫遷移處好遊商官宫早歳<lb/>
　甲科昻福徳自然多福壽貌宫儼雅性温良從頭説<lb/>
　盡人間事後學須教仔細詳<lb/>
　水星善惡本無心同處尤宜吉曜臨最怕惡星同入<lb/>
　陷平生浮泛不能禁水星如傍火之精火土同行何<lb/>
<pb n="KR3g0041_WYG_017-5b"/>
　許清若與金星相夾帶平生天下有才名○晋地相<lb/>
　逢土反宜衣豐食足不須疑若還更伏太陽下萬事<lb/>
　和平福可期○雙女宫中得逢金超昇富貴巳宫臨<lb/>
　金水共蛇蛇會處科甲必定稱人心○水人以木為<lb/>
　兄弟壬癸生人亦如之吉曜重重在此宫兄弟五人<lb/>
　五箇貴太隂屬水再逢水兩水令人多智慧反成愚<lb/>
　鈍本無他只為金牛非正位○體貌洋洋得水星水<lb/>
　星又為火同行相濟相傷成福徳只憂田宅主多更<lb/>
<pb n="KR3g0041_WYG_017-6a"/>
　○太陽紫炁并水星若當本命富還清富主堆金仍<lb/>
　積玉貴時只是自清明○六合相逢金水鄉多能相<lb/>
　貌更堂堂木星隣近多淫亂却主資財壽命長○水<lb/>
　逢吉宿便興祥莫使凶星共一方若值孛來同照命<lb/>
　一生性毒好争强○火星若與太隂同作事從來不<lb/>
　見功好競到官常失理夜生方免獄瘟凶○土人得<lb/>
　水不為財反於財帛起悲哀破蕩田園死妻子亦愁<lb/>
　宅舍化為灰○水星辰上仍逢水若遇太陽本富貴<lb/>
<pb n="KR3g0041_WYG_017-6b"/>
　莫教别有一星來不可圖名且圖利○水入紫炁先<lb/>
　䘮父戌未水星當尅母為人持重有文章直待晚年<lb/>
　方發舉○火入强用水為官土星同位主孤寒從教<lb/>
　學館星光曜空讀詩書自小頑○太陽元是火之精<lb/>
　子丑宫中並水星若在邊傍應為福定須科目振聲<lb/>
　名○水星臨日性淫邪紫炁同宫命曜加子午夘酉<lb/>
　四處命平生只是愛貪花○同金多欲火貪婪晝夜<lb/>
　相逢多夭死孛計相逢邪佞人晝則吏戎僧道爾○<lb/>
<pb n="KR3g0041_WYG_017-7a"/>
　金居亥火絶男兒三十年前未見妻若也有須生死<lb/>
　絶真金必定化為泥○水火相刑第九宫土羅對照<lb/>
　賊徒中三方若在髙强位日夜貪謀作貝戎○水主<lb/>
　文筆的作竒木金西沒並光時一星乘旺三方位須<lb/>
　作龍頭貴格推○辰星在巳旺非常與日同躔列軫<lb/>
　鄉假使不登黄閣貴也須官至翰林郎○水星最喜<lb/>
　遇金奇富貴須成少壯時凢有所為無不利更知有<lb/>
　壽到期頤<lb/>
<pb n="KR3g0041_WYG_017-7b"/>
　　水星殿局朝元<lb/>
　水星附太陽曰𤣥武持旌在獅子<hi>午</hi>為正殿居申子<lb/>
　巳亥為本局愛箕璧參軫四星為朝元　身命太歳<lb/>
　臨之文章華詞翰苑之任六庚生人最佳<lb/>
　　水星廟旺樂順留伏逆<lb/>
　廟旺宫　水入雙女巳上名為文昌玉堂星凡人若<lb/>
　是本宫帶禄馬更官禄宫有吉星兼行五星順叚便<lb/>
　斷為至貴若不行本限只身命相應更見禄馬只作<lb/>
<pb n="KR3g0041_WYG_017-8a"/>
　龍圖給諫翰林命斷若論科名應在第二三四名前<lb/>
　若有救星作賢良出身若在此宫留伏逆段減力<lb/>
　仍看他星斷之兼内品之位<lb/>
　樂宫　水入隂陽申位上名為天鸞利英星若人遇<lb/>
　之皆有文學更有吉星相應便作京朝斷之若無救<lb/>
　星只作名流上等清貴若伏留逆叚皆減力只主伶<lb/>
　俐如在别官減半福更若吉星同臨便應外臺<lb/>
　順叚　永入順叚名為天犀天科星凡人身命遇之<lb/>
<pb n="KR3g0041_WYG_017-8b"/>
　更看主星便作品貴之格若論科名多主二甲四甲<lb/>
　大凡看命若斷科名先看此星為準仍看禄馬得地<lb/>
　留叚○水入留叚名為黄道台星凡人身命遇之主<lb/>
　聰明只發薦不登科有救星加三分○經云水入留<lb/>
　叚號天嚚榮妻寵妾是前因主星三合妻宫位亦可<lb/>
　文章以立身<lb/>
　伏叚　水入伏叚名為天鳯天井星若人身命逢之<lb/>
　多主口舌是非為事不定淺薄若得禄馬入格有救<lb/>
<pb n="KR3g0041_WYG_017-9a"/>
　星必多巧藝更主星在强宫者貴○經云水星伏叚<lb/>
　名宿汨為人作事尚匆猝主星前後三宫行情性無<lb/>
　常多恍惚<lb/>
　逆叚　水入逆叚名為厄折窮哀星若人身命遇之<lb/>
　識見機関陽宫多智隂宫多詐更㑹禄馬貴人作貴<lb/>
　命斷如在低宫夜生多學傷口過招是非○經云水<lb/>
　在前逆名厄折致難見災常切切主星之後第三宫<lb/>
　好色貪淫無限節○水在後逆名窮哀為患為寃不<lb/>
<pb n="KR3g0041_WYG_017-9b"/>
　可猜主星對日須有位貪淫迷色損傷財<lb/>
　　水星躔宿俱出玉闗經玉闗歌<lb/>
　　　　水躔角宿號天成　清秀文章學術明<lb/>
　　　　喜怒無常心不定　平生財禄自豐盈<lb/>
　　　　水居角位有金星　金居龍位好辰星<lb/>
　　　　水角得金分外貴　金水相潤有精神<lb/>
　　　　水躔亢宿號天津　容貌清奇通道術<lb/>
　　　　心清閑暇作文章　多學多智善音律<lb/>
<pb n="KR3g0041_WYG_017-10a"/>
　　　　龍頭水潤有髙功　最喜學堂四正宫<lb/>
　　　　女必聰明男學士　禄主權方達聖聰<lb/>
　　　　水躔氐宿號天旨　言語聰明知道粹<lb/>
　　　　人情好惡性能通　遇吉終須文學貴<lb/>
　　　　氐宿所屬夘與辰　水居初度福堪論<lb/>
　　　　八度深躔尤怕火　水火相戰是閑人<lb/>
　　　　水躔房宿號天淫　智識聰明如賢人<lb/>
　　　　衣禄自然心泛濫　文章學術妙經綸<lb/>
<pb n="KR3g0041_WYG_017-10b"/>
　　　　房宫日兎向東家　水臨此地不堪誇<lb/>
　　　　日兎不堪辰曜立　水到東居勢位差<lb/>
　　　　水躔心宿號天凌　清潔為人快性情<lb/>
　　　　巧計多修文業秀　聰明才藝二三分<lb/>
　　　　心宿從來樂火臨　水遊火分勢難禁<lb/>
　　　　火須于心居大火　水焦火位病來侵<lb/>
　　　　水躔尾宿號天澄　理義該通學術明<lb/>
　　　　資財耗失多災否　惟恐風狂染疾人<lb/>
<pb n="KR3g0041_WYG_017-11a"/>
　　　　尾宿亦怕水星遊　火虎從來水不流<lb/>
　　　　虎若在寅正所屬　水臨此地福難求<lb/>
　　　　水躔箕宿號天浧　心閒快樂任天眞<lb/>
　　　　平生衣食資財足　道藝文詞足講論<lb/>
　　　　箕星好水水相宜　水豹周流日日竒<lb/>
　　　　上下相流堪作福　水木相扶却有依<lb/>
　貴格云辰星偏喜度經箕　丹桂須攀第一枝<lb/>
　　　　水躔斗宿號天徳　俊譽文章心耿直<lb/>
<pb n="KR3g0041_WYG_017-11b"/>
　　　　子孫榮貴更氣和　衣禄豐盈言語澁<lb/>
　　　　水來斗宿莫臨妻　必定難婚事渉遲<lb/>
　　　　若在餘宫怕吞尾　水氣相逢恩䕃竒<lb/>
　　　　水躔牛宿號天甄　朋友氣和益子孫<lb/>
　　　　心謀機宻人難測　財物多應得外人<lb/>
　　　　水牛相㑹貌超羣　處世榮華䕃子孫<lb/>
　　　　只憂計孛相臨照　凶暗乖離受苦辛<lb/>
　　　　水躔女宿號天驛　眼疾朦朧是貴人<lb/>
<pb n="KR3g0041_WYG_017-12a"/>
　　　　貪財好學多議論　平生衣食也艱辛<lb/>
　　　　女星更好月同行　隂曜同隂禄可亨<lb/>
　　　　若見土星同度立　妻兒孤尅自無成<lb/>
　　　　水躔虚宿號天馴　清潔為人財禄臨<lb/>
　　　　多能技藝心慈善　孝順終須樂弟兄<lb/>
　　　　虚星星月水中求　水星到此福髙丘<lb/>
　　　　須要吉星兼禄主　若無留逆福綢繆<lb/>
　　　　水躔危宿號天中　語澁心艱眼半朧<lb/>
<pb n="KR3g0041_WYG_017-12b"/>
　　　　中末之年方得力　外人財物稍寛容<lb/>
　　　　危宿本是屬水宫　水無定度木兼隆<lb/>
　　　　若是留遲方定貼　更逢廟旺反無功<lb/>
　　　　水躔室宿號天攸　文學聰明智慧優<lb/>
　　　　厯事未能心預測　筭籌多計樂閑游<lb/>
　　　　聰明文曜水星精　臨室度中喜順行<lb/>
　　　　若作科名并禄主　安身坐命禄安榮<lb/>
　　　　水躔璧宿號天池　智慧多端有志機<lb/>
<pb n="KR3g0041_WYG_017-13a"/>
　　　　天文𤣥象多通㑹　衣食平生也不虧<lb/>
　　　　璧宿在亥號天宫　水要加臨璧度逢<lb/>
　　　　水從此宫元甚妙　須逢福曜木尤隆<lb/>
　貴格云水星度璧福偏隆　挺出千羣推第一<lb/>
　　　　水躔奎宿號天凌　忠直為人性急煩<lb/>
　　　　財禄自然多積聚　平生多事不安閒<lb/>
　　　　奎星七度過乾宫　水曜臨之福不窮<lb/>
　　　　若是深行宫度分　白羊水浸實難容<lb/>
<pb n="KR3g0041_WYG_017-13b"/>
　　　　水躔婁宿號天澌　耿直為人不受欺<lb/>
　　　　衣禄豐隆多稱遂　平生快樂勿凶危<lb/>
　　　　婁宿從來屬火棲　水還同度固難為<lb/>
　　　　水浸白羊終汨沒　縱逢禄主亦凶危<lb/>
　　　　水躔胃宿號天泓　耿介於人記事明<lb/>
　　　　忠孝有心多執滯　為官衣禄未安榮<lb/>
　　　　胃宿水星切莫逢　天羊孤角自生凶<lb/>
　　　　水位更逢夜裏土　修書無氣更顓蒙<lb/>
<pb n="KR3g0041_WYG_017-14a"/>
　　　　惟藉金星同度分　方居福禄號文昌<lb/>
　　　　水躔昴宿號天誾　容貌清奇識五音<lb/>
　　　　心謀巧計事沉静　衣禄平平禍不侵<lb/>
　　　　昴位正屬金牛宫　水躔金宿氣英雄<lb/>
　　　　若是主星兼氣力　少年聰俊廟堂中<lb/>
　　　　水躔畢宿號天淋　歴事三思性又欽<lb/>
　　　　容貌清奇衣食足　文才學問滿胷襟<lb/>
　　　　辰星水蛇方躔畢　八度如何有貴榮<lb/>
<pb n="KR3g0041_WYG_017-14b"/>
　　　　逆伏留遲皆不吉　若行順旺稍聰明<lb/>
　　　　水躔觜宿號天樞　清潔為人足智謀<lb/>
　　　　多財多藝多工巧　歡樂平生好逺遊<lb/>
　　　　水星聰慧主文詞　四七之宫不喜觜<lb/>
　　　　孛曜同行來此地　色慾貪歡只為斯<lb/>
　　　　水躔參宿號天湫　歡樂無憂足計籌<lb/>
　　　　作事未能心巳怠　豐衣足食自優游<lb/>
　　　　水臨參宿正廟居　文星入廟要因扶<lb/>
<pb n="KR3g0041_WYG_017-15a"/>
　　　　水性聰明専好動　因能自執不凶虞<lb/>
　貴格云水曜經行參宿度　貴榮廊廟位三臺<lb/>
　　　　水躔井宿號天潯　心好清閑志曉明<lb/>
　　　　籌䇿文章人薦用　聲名逺播定官榮<lb/>
　　　　井為木犴未宫棲　水來此地福相宜<lb/>
　　　　井有水星須得地　此為富曜福希奇<lb/>
　　　　水躔鬼宿號天洪　好静為人更美容<lb/>
　　　　心裏洞明兼道釋　衆人欽用樂無窮<lb/>
<pb n="KR3g0041_WYG_017-15b"/>
　　　　鬼星正𬋩未宫陽　水鬼相躔未可當<lb/>
　　　　此曜順行宜見水　水孤井立必孤孀<lb/>
　　　　水躔栁宿號天汪　為人柔善㑹文章<lb/>
　　　　巧計多謀心不定　聲名閭里自揄揚<lb/>
　　　　栁星所樂水相從　水扶栁曜最從容<lb/>
　　　　栁緑更宜流水處　科名騰播達宸聰<lb/>
　　　　水躔星宿號天清　伏見皆能官職榮<lb/>
　　　　與日同宫須大用　定為喉舌顯朝廷<lb/>
<pb n="KR3g0041_WYG_017-16a"/>
　　　　火星居地水争衡　星宿騰輝水路亨<lb/>
　　　　水宿星官多巧麗　文成七步氣鏗鍧<lb/>
　　　　水躔張宿號天榮　富貴雙全性又靈<lb/>
　　　　文武才猷皆並用　賢才兄弟樂平生<lb/>
　　　　張度水星衆所欽　每臨身命福資深<lb/>
　　　　必能顯赫人争羡　名譽昭彰達古今<lb/>
　　　　水躔翼宿號天異　年少登科文學貴<lb/>
　　　　清華要路驟遷榮　與日同宫須大貴<lb/>
<pb n="KR3g0041_WYG_017-16b"/>
　　　　翼宿八度至十三　員明淨潔水來參<lb/>
　　　　不論遲留并伏逆　當居科甲有文談<lb/>
　　　　水躔軫宿號天岑　文學之官衆所欽<lb/>
　　　　聰明謀畧人多㑹　藻思文章入翰林<lb/>
　　　　軫宿本是水樂宫　水星入廟福尤濃<lb/>
　　　　上下同流為樂曜　男人多學女人聰<lb/>
　　水星行度<lb/>
　水星在星宿三度十六分以上至七分為向廟至張<lb/>
<pb n="KR3g0041_WYG_017-17a"/>
　五度為正廟在隂陽宫為本宫旺參宿為樂宫在雙<lb/>
　女為旺宫翼宿十二度為次旺宫軫宿四度為正旺<lb/>
　居此生人聲聞四海<lb/>
　辰星星為員明水之廟也不以伏逆順見皆主大貴<lb/>
　常居一人之前後有出人之才為喉舌之官若臨雙<lb/>
　女宫翼二度及十度為好樂之宫及為旺度與日同<lb/>
　到少年便貴歴清華之選若日在軫水在翼為宰輔<lb/>
　之任日在翼水在軫為文學之官水無正性以對合<lb/>
<pb n="KR3g0041_WYG_017-17b"/>
　為性近金好音律兵戈近木好近貴人近火土貴則<lb/>
　貴賤則賤近蝕神好偷盜近孛好殺近天乙好神仙<lb/>
　之事入宫十五度以前好文章十七度二十度好醫<lb/>
　卜二十一度至二十六度有見識好潔為僧道二十<lb/>
　五度至三十度近日則吉逺日則㐫若伏逆皆為技<lb/>
　術之巧與金相好與火相惡<lb/>
　日度主性格温厚内剛外敏聰明有才智衆人見重<lb/>
　是主星晝生有位夜生大富不是主星晝生文藝出<lb/>
<pb n="KR3g0041_WYG_017-18a"/>
　衆不貴夜生性巧因道藝立身後必富<lb/>
　月度主性聰明有信急性多巧多嗔有貴位<lb/>
　木度主多智謀書算多男女能行義事為事吉慶非<lb/>
　主星多災<lb/>
　火度主多災厄為性不定多毒害有機宻識量因妻<lb/>
　子有厄損財主患風狂木見減半<lb/>
　金度主性格聰明英雄多才智好兵法知未來之事<lb/>
　有聲名足財帛王者用之授斧鉞木應轉好是主星<lb/>
<pb n="KR3g0041_WYG_017-18b"/>
　貴不可測亦因女人疾妬之厄<lb/>
　土度主損兄弟因男女有厄婚姻不定或娶在他州<lb/>
　有暗疾災躔或損一目多貪財論訟火相尅則死木<lb/>
　相應則免<lb/>
　水度主足文學有聲名常快樂能講論足財帛女人<lb/>
　有厄<lb/>
　　水星入宫<lb/>
　日宫主聰明文學白日轉加大有文學聲聞四海好<lb/>
<pb n="KR3g0041_WYG_017-19a"/>
　圖書有道藝合得國王重用多因貴人喜愛夜生有<lb/>
　財非主星晝生文藝出羣順行並貴夜生微有福<lb/>
　月宫主聰明工巧好文學得貴人見重因此成立為<lb/>
　事不顧危亾是主星有位非主星因武藝立身致富<lb/>
　木宫主聰明出羣智量深逺合道理明𤣥象知好惡<lb/>
　能知人是主星多近君王左右得貴人見知非主星<lb/>
　微有福<lb/>
　火宫為人性沉厚作事方圓有心機好道徳明音律<lb/>
<pb n="KR3g0041_WYG_017-19b"/>
　禍福預知人休咎凡事有成伏逆諸事難決是主星<lb/>
　夜生有位晝生有財非主星夜生有福晝生技巧非<lb/>
　貴也<lb/>
　土宫主性凶猛見善行善見惡行惡言語澁心細難<lb/>
　測得外人財物主患眼目是主星微有職位非主星<lb/>
　多非横之災善星救之可免<lb/>
　金宫主形貌端正心性寛多憂惱能音律與人為師<lb/>
　　水宫主聰明急性能知人智量方圓見事長有文<lb/>
<pb n="KR3g0041_WYG_017-20a"/>
　藝是主星夜微貴晝生富對照三合性格亦同福力<lb/>
　減<lb/>
　　水星同宫<lb/>
　水木同宫有智慧足文章大人委用有貴子<lb/>
　　詩斷木星喜與水星俱　水賜洪休慶有餘<lb/>
　　　　百六㑹時千福備　等閑平步入雲衢<lb/>
　水火同宫主富心平多奸惡<lb/>
　　詩斷火星怕與水星交　困苦傷殘百事淆<lb/>
<pb n="KR3g0041_WYG_017-20b"/>
　　　　隳廢凌遲逢百六　夫妻父子總相抛<lb/>
　水金同宫主食妻禄富貴少年榮顯足壽<lb/>
　　詩斷金水二星若相㑹　俯取官榮如拾芥<lb/>
　　　　大凡遇此喜非常　百六逢之俱吉太<lb/>
　水土同宫多滯言語不快㑹文章日生吉夜生人主<lb/>
　年九十<lb/>
　　詩斷土星若㑹水星同　學行孤髙膽氣雄<lb/>
　　　　秉節揮戈文武備　福來百六慶無窮<lb/>
<pb n="KR3g0041_WYG_017-21a"/>
　水羅同宫不論晝夜生人少疾衣食平平至霹靂之<lb/>
　難宜念善<lb/>
　　詩斷水星最忌與羅同　詭計無廉一世窮<lb/>
　　　　不孝不忠多暴雪　不然瘖啞與盲聾<lb/>
　水計同宫主兵刃㓂盜之厄<lb/>
　　詩斷水與計都相照㑹　缺唇跛足并駝背<lb/>
　　　　或生癖疾女多淫　或是迯亡與結配<lb/>
　　水孛同宫主貧賤<lb/>
<pb n="KR3g0041_WYG_017-21b"/>
　　詩斷辰星不欲相交彗　男可為奴女可婢<lb/>
　　　　邪淫奸宄主貧寒　畢世十謀無一遂<lb/>
　水炁同宫有財禄足壽<lb/>
　　詩斷炁星若與水星同　天産其人福勢昌<lb/>
　　　　官爵顯榮家又富　千斯倉與萬斯箱<lb/>
　　　　紫與水星能作善　厚徳純性學神仙<lb/>
　　　　醫卜伎巧多文藝　一生福壽兩綿延<lb/>
　　琅玕經節要<lb/>
<pb n="KR3g0041_WYG_017-22a"/>
　水乃陽曜喜樂陽星輔日而行助其光熾主方廟旺<lb/>
　卿侯之職水木同宫貴重禄豐加之炁月主順興隆<lb/>
　水乃陽星宜同太陽晝居廟旺官至卿監<lb/>
　水木同宫主髙貴豪富更加炁月貴為守帥重職同<lb/>
　金多欲遇火不和貪婪無足為事妖訛計孛加臨非<lb/>
　節非忠夜生尤順晝則藏凶<lb/>
　水星同金居廟旺遇火羅照雖受衣䕃主淫濫破田<lb/>
　業晝夜不順必夭壽如同計都孛夜生則吉亦主性<lb/>
<pb n="KR3g0041_WYG_017-22b"/>
　不忠良晝生見之非戎吏即僧道或免凶害即主刑<lb/>
　傷不仁好殺<lb/>
　晝同土曜當盛可期順則廟堂與身肇業仕宦亨嘉<lb/>
　居官名節夜則湛薄貴而歇滅若遇留逆多屯苦節<lb/>
　水星見土白日見之順行廟旺則貴而忠信官位興<lb/>
　隆官至守土夜生減福在强宫則富掌大財留逆促<lb/>
　壽損尅妻子不死則帶篤疾中風之患<lb/>
　羅㬋樂旺掌權之多陽宫禄厚隂夜蹉跎<lb/>
<pb n="KR3g0041_WYG_017-23a"/>
　水同羅㬋晝生陽宫則貴領重權禄位髙厚雄貴出<lb/>
　羣夜生隂宫尅剥刑傷貧窮下賤身難卓立<lb/>
　最宜旺位炁木同行晝逢吉曜福禄轉増<lb/>
　水星照臨十二宫<lb/>
　　命宫<lb/>
　守照命宫形質重厚體貌威嚴舉措有成性快寛厚<lb/>
　多學多智有頭無尾柔中之剛奸中之義心有謀用<lb/>
　不懐遷怒此星入命專主性巧文章冠世筆陣超羣<lb/>
<pb n="KR3g0041_WYG_017-23b"/>
　一生無大驚恐災厄逢危不危險不險大事成小能<lb/>
　順人情若見惡星則反吉為凶見善宿則變禍為福<lb/>
　寳鑑歌云水星入命最為精危厄災迍自不成逢惡<lb/>
　則凶見善則喜入廟主少年及第在酉宫女有命服<lb/>
　巳申巧性文章夘戌藝業口談到未謂之八極星一<lb/>
　生福禄與紫炁同在命好神仙黄白之事與日金同<lb/>
　為輔弼格最吉惟水滿三用吉多則反凶謂之無救<lb/>
　樂旺中主大發財正好處則死盖水不欲滿用故也<lb/>
<pb n="KR3g0041_WYG_017-24a"/>
　金木同位同行少年及第在陷宫不伶俐與火星相<lb/>
　惡金星忌妬與日同行多主淫慾忌孛及計同○水<lb/>
　照合有文章才學多智識心性無定主<lb/>
　　詩斷水星臨命智多能　引薦求財事不成<lb/>
　　　　廟旺遷官榮爵秩　餘宫僧道晚年興<lb/>
　　　　水徳星辰在命宫　得逢旺處便攀龍<lb/>
　　　　聰明智識多機變　生在榮華富貴中<lb/>
　　　　命宫只有一水星　蓋世文章異衆人<lb/>
<pb n="KR3g0041_WYG_017-24b"/>
　　　　父兮生我今何在　不見登科出仕林<lb/>
　　財帛宫<lb/>
　水入財帛幼年多散○水照有文章筆上財帛之分<lb/>
　衣食中年少稱意<lb/>
　　詩斷財帛宫中遇火争　一如把火照霜氷<lb/>
　　　　此二宫中逢此曜　初年<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>槖盡皆傾<lb/>
　　　　第二星辰在弱宫　飄飄財帛去如風<lb/>
　　　　若無惡曜來衝破　却曉魚塩水利豐<lb/>
<pb n="KR3g0041_WYG_017-25a"/>
　　兄弟宫<lb/>
　水星主多姊妹難得力○水照兄弟隔離他鄉<lb/>
　　詩斷水星吉曜遇還稀　來照三宫便不竒<lb/>
　　　　上有親兄下親弟　兩頭無義便侵欺<lb/>
　　　　水星到巳正乘旺　最嫌金火來相傍<lb/>
　　　　太陽若落在前頭　縱是後生亦先塟<lb/>
　　田宅宫<lb/>
　主自成立又云若臨父母永年齡○水照主先破後<lb/>
<pb n="KR3g0041_WYG_017-25b"/>
　成田産多因外方立家成活<lb/>
　　詩斷善星一曜是辰星　得入强宫福轉精<lb/>
　　　　不見當年刑忌照　便須萬頃與千贏<lb/>
　　　　四宫遇得水星光　吉助先令母壽長<lb/>
　　　　文華一遇登科早　為官食禄及爺娘<lb/>
　　男女宫<lb/>
　端正至老得力在戌位則招偏庶異色之子○水照<lb/>
　有聰俊之男見多者只招一人之力<lb/>
<pb n="KR3g0041_WYG_017-26a"/>
　　詩斷辰星髙照子孫位　俊邁文章為國瑞<lb/>
　　　　水數推來只一男　振起家風日榮貴<lb/>
　　奴僕宫<lb/>
　雖有奴僕鞍馬亦多主失竄○水照奴婢六畜多損<lb/>
　害<lb/>
　　詩斷水星旺處旺牛馬　却多奴使性難驅<lb/>
　　　　雖然萬物總由分　所為稱意自安居<lb/>
　　　　金木同來奴婢宫　前有太陽男女貴<lb/>
<pb n="KR3g0041_WYG_017-26b"/>
　　　　只用五六正相鄰　名達天朝振經藝<lb/>
　　妻妾宫<lb/>
　妻宫端正談論聰明手足纖細中道亦主生離死别<lb/>
　○水照主妻性不定多外情及奸盜<lb/>
　　詩斷水照妻宫對照命　富貴貞賢福難並<lb/>
　　　　忽然惡煞來相侵　心濫情淫性無定<lb/>
　　疾厄宫<lb/>
　少災又云在疾厄時常疾滯○水照須防江河之厄<lb/>
<pb n="KR3g0041_WYG_017-27a"/>
　亦主疾病<lb/>
　　詩斷第八宫中水徳臨　温柔情性足人欽<lb/>
　　　　忌星凶惡來侵犯　沉溺波濤墜井深<lb/>
　　遷移宫<lb/>
　水入遷移所謀稱意○水照不利舟行防有風波之<lb/>
　險厄<lb/>
　　詩斷水星合照最為珎　更看東生命位星<lb/>
　　　　賔主和同無惡犯　遷移出處總歡榮<lb/>
<pb n="KR3g0041_WYG_017-27b"/>
　　　　第九宫中㑹金水　金水太陽同一位<lb/>
　　　　更加本命對宫濕　屋宇既多尤壯麗<lb/>
　　官禄宫<lb/>
　主多口舌强仕以前主有官非相染亦忌婦人憂擾<lb/>
　之事○水照主官職驟遷<lb/>
　　詩斷水星偏喜照官宫　出類超羣福自隆<lb/>
　　　　委任股肱扶寳祚　官居高品貴侯封<lb/>
　　　　官禄隂陽水到寅　不然火到亦為迍<lb/>
<pb n="KR3g0041_WYG_017-28a"/>
　　　　自言健訟誇無敵　破散田園自有因<lb/>
　　福徳宫<lb/>
　君子得之早年亨通一世優游晚年以來財帛大旺<lb/>
　庸人得之得力得財中年横發衣食自然所謂不栽<lb/>
　一株桑箱中有餘服不種一畝田倉中有百榖○水<lb/>
　照有聲譽貴人舉重之喜只一生不宜隂人交性多<lb/>
　反善為惡尅身之事<lb/>
　　詩斷十一宫中水德來　汪洋智識仰賢才<lb/>
<pb n="KR3g0041_WYG_017-28b"/>
　　　　公嚴厚徳人欽重　澤被生人遍九垓<lb/>
　　相貌宫<lb/>
　身形肥小而不瘦神氣清髙容貌端正○水照主人<lb/>
　好華得隂人喜重<lb/>
　　詩斷氷星相貌最為强　清風凜凛肅冰霜<lb/>
　　　　若遇惡星無惡曜　容顔端正動君王<lb/>
　　　　相貌宫中遇水星　機謀多計足嚴明<lb/>
　　　　雖然羨容豐衣禄　祗恐飄蓬破六親<lb/>
<pb n="KR3g0041_WYG_017-29a"/>
　　水星變叚名<lb/>
　寳瓶宫玉池星○又名天宸星主巧妙聰明得北方<lb/>
　禄<lb/>
　　詩斷玉池本是水之精　學館科名萬事亨<lb/>
　　　　更有惡星相照視　便為僧道也聰明<lb/>
　磨蝎宫沉晦星○又名天殊星主貴人欽羨文學<lb/>
　　詩斷水星丑地為沉晦　疾厄遷移溺水津<lb/>
　　　　妻妾主逢妻不潔　男為盜賊女風塵<lb/>
<pb n="KR3g0041_WYG_017-29b"/>
　人馬宫滲漏星○又名天樂星主歌舞好舞能謳<lb/>
　　詩斷寅宫滲漏水為凶　六宫疾病命相呼<lb/>
　　　　對照傍臨無吉曜　一生辛苦受貧窮<lb/>
　天蝎宫仇讐星○又名天狡星心性狡猾不誠實<lb/>
　　詩斷太衝水宿號仇讐　貴賤命來由爾招<lb/>
　　　　若值孛星羅土計　零丁親屬定應消<lb/>
　天秤宫玉龍星○又名天貪星主吝財物招是非<lb/>
　　詩斷角亢辰星號金龍　更加金水喜重重<lb/>
<pb n="KR3g0041_WYG_017-30a"/>
　　　　學堂四正無凶煞　馳譽蜚聲翰苑中<lb/>
　雙女宫玉女星○又名天驄星俊傑文章巧妙<lb/>
　　詩斷巳宫玉女最為良　更得金星佐國王<lb/>
　　　　男兒得此官榮顯　女人逢此有冠裳<lb/>
　獅子宫天目星○又名天妙星文才巧妙<lb/>
　　詩斷午為天目水髙貴　色衣子息皆聰慧<lb/>
　　　　更加四正福星臨　鮮讀詩書文羙粹<lb/>
　巨蟹宫巧計星○又名天厭星主遭人厭枉屈<lb/>
<pb n="KR3g0041_WYG_017-30b"/>
　　詩斷未為巧計美容顔　破蕩庄園賣祖田<lb/>
　　　　若被惡星相照合　機闗巧藝㑹千般<lb/>
　隂陽宫紫微星○又名天徳星福禄全美<lb/>
　　詩斷隂陽全㑹紫微星　富足奢華有始終<lb/>
　　　　更得妻財増貴盛　子孫榮舉孝廉中<lb/>
　金牛宫失偶星○又名天傾星隨世情逐髙下<lb/>
　　詩斷水星失偶到金牛　兩取三婚尚未休<lb/>
　　　　女子若逢三度嫁　不然離祖在他州<lb/>
<pb n="KR3g0041_WYG_017-31a"/>
　白羊宫天剛星○又名天巨星主事沉毒坑陷<lb/>
　　詩斷天剛白羊男女怕　切慮大限損天年<lb/>
　　　　更逢月孛同宫度　定遭刑獄及顛狂<lb/>
　雙魚宫𤣥武星○又名禄崇星主福禄超崇<lb/>
　　詩斷亥宫𤣥武水之精　掌握樞機果不輕<lb/>
　　　　官禄遷移兼福徳　何愁方外不揚名<lb/>
　<lb/>
　<lb/>
<pb n="KR3g0041_WYG_017-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　星學大成卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>星學大成卷一</head> <lb/>
    <p>
<pb n="KR3g0041_WYG_001-1a"/>
欽定四庫全書<lb/>
　星學大成卷一<lb/>
　　　　　　　　　　　　明　萬民英　撰<lb/>
　　星曜吉凶圖例<lb/>
　右周天都計三百六十五度二十分五十秒分布十<lb/>
　二宫惟子午兩宫每宫計三十度四十三分八十秒<lb/>
　其餘十宫每宫計三十度四十三分七十九秒歲必<lb/>
　三百六十五日零三時而交春是合周天之度月必<lb/>
<pb n="KR3g0041_WYG_001-1b"/>
　三十日零五時二刻而交節是合一宫之度<lb/>
<pb n="KR3g0041_WYG_001-2a"/>
</p>
<p>
<pb n="KR3g0041_WYG_001-3a"/>
</p>
<p>
<pb n="KR3g0041_WYG_001-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0041_WYG_001-4b"/>
　凡常氣晨昏定刻自秋分至春分皆在卯酉自清明<lb/>
　至白露皆在寅戌　太陽出入定刻自小寒至芒種<lb/>
　小暑至大雪皆在卯酉惟冬至出辰入申夏至出寅<lb/>
　入戌氣候有盈虚愆忒而成月令太陽有出入長短<lb/>
　而成歲功固仰觀俯察所當知亦出作入息所必考<lb/>
　也<lb/>
<pb n="KR3g0041_WYG_001-5a"/>
</p>
<p>
<pb n="KR3g0041_WYG_001-6a"/>
　　<hi>夫星辰之入垣局如仕宦之在廟堂上格之命須得星歸垣局則官職顯要歴</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0041_WYG_001-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　　<hi>三台八座翰林之榮命格雖高而星不入局則雖有禄位終為中品下品之貴</hi>
<pb n="KR3g0041_WYG_001-7a"/>
</p>
<p>
<pb n="KR3g0041_WYG_001-8a"/>
</p>
<p>
<pb n="KR3g0041_WYG_001-9a"/>
</p>
<p>
<pb n="KR3g0041_WYG_001-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0041_WYG_001-10b"/>
天盤之法順數天左旋也人之立命在十二宫有不同<lb/>
而以天盤之卯加之則同經云天盤轉出地盤上卯上<lb/>
分明是命宫是也耶律十二宫發明望斗經東升西没<lb/>
新註其説已詳矣時學不知此圖只以子宫為例而槩<lb/>
以十二宫者有之又有知其卯位自加寅辰疊加已丑<lb/>
三位加子午四正加亥未五位加申戌六位加酉對衝<lb/>
加亦但得其迹而未知其所以也<lb/>
<pb n="KR3g0041_WYG_001-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0041_WYG_001-11b"/>
地盤之法逆數日月右轉也地盤不動故十二宫立命<lb/>
同此一通關也經云縱漏關横漏關是已時學但知子<lb/>
關卯丑關寅辰關亥巳關戌午關酉未關申而不知其<lb/>
以一卯關子逆數之則通關所以然之理不待説而自<lb/>
明矣<lb/>
<pb n="KR3g0041_WYG_001-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0041_WYG_001-12b"/>
人盤之法重虚實者以其四柱欲與天星相聨續琴堂<lb/>
之所重者此也假如壬申丁未戊戌甲寅生人則星盤<lb/>
中未申戌寅填實宜歲令身命官福居之戌卯辰子空<lb/>
虚宜難星忌曜居之若吉空則凶凶空則吉吉實則吉<lb/>
凶實則凶也餘倣此推<lb/>
<pb n="KR3g0041_WYG_001-13a"/>
　　定十二宫神二十八宿分野所屬<lb/>
　　　　角亢秤宫辰屬鄭　氐房心卯蝎宋遊<lb/>
　　　　尾箕人馬燕寅位　斗牛磨蝎丑吳流<lb/>
　　　　女虚危瓶齊子地　室壁雙魚亥衛州<lb/>
　　　　奎婁白羊魯國戌　胃昴畢酉趙金牛<lb/>
　　　　觜參隂陽申晉地　井鬼巨蟹未秦州<lb/>
　　　　柳星張周獅子午　翼軫雙女楚已頭<lb/>
　　定十二宫次舍<lb/>
<pb n="KR3g0041_WYG_001-13b"/>
　　　　析木原來本在寅　大火在卯壽星辰<lb/>
　　　　鶉尾在已鶉火午　鶉首在未實沈申<lb/>
　　　　大梁居酉降婁戌　娵訾在亥定其真<lb/>
　　　　𤣥枵在子星紀丑　十二宫中仔細尋<lb/>
　　定十一曜周天行度之數<lb/>
木星大約一年一宫十二年一周天卯年卯上起故名<lb/>
　之曰歲<lb/>
火星大約兩月一宫二年一周天<lb/>
<pb n="KR3g0041_WYG_001-14a"/>
土星大約一年一宿二十八年一周天<lb/>
金水星一月一宫不離太陽前後一年一周天<lb/>
炁曜二十九年一周天<lb/>
孛曜九年一周天　羅計十八年一周天<lb/>
　　約太陽行度法歌　我朝立法多在虚一度立春<lb/>
　　立春虚四度　雨水危十求　驚蟄室九度<lb/>
　　春分壁六遊　清明奎十一　榖雨婁九留<lb/>
　　立夏胃十一　小滿昴十收　芒種畢十四<lb/>
<pb n="KR3g0041_WYG_001-14b"/>
　　夏至井一頭　小暑井十八　大暑井初秋<lb/>
　　立秋柳十二　處暑張十週　白露翼五度<lb/>
　　秋分排軫遊　寒露軫十八　霜降角十二<lb/>
　　立冬氐五度　小雪房五時　大雪尾火九<lb/>
　　冬至箕六依　小寒斗十三　大寒牛五遲<lb/>
　　約太隂行度法歌<lb/>
　　　　欲識太隂行度時　正月之節起於危<lb/>
　　　　一日出行十三度　五日兩宫次第移<lb/>
<pb n="KR3g0041_WYG_001-15a"/>
　　　　二奎三胃四從畢　五井六柳張居七<lb/>
　　　　八月翼宿以為初　龍角季秋任遊歴<lb/>
　　　　十月房宿作元辰　建子箕星細尋覓<lb/>
　　　　丑月牽牛切要知　周天之度無差忒<lb/>
　　　　此是太隂行度方　人命身宫從此得<lb/>
　　約二十八宿度數歌<lb/>
　　十八正相室　三五居東壁　十七半奎闌<lb/>
　　十三婁不覓　胃言十四半　十一昴全算<lb/>
<pb n="KR3g0041_WYG_001-15b"/>
　　二八畢躔加　半觜河邊燦　參九在其方<lb/>
　　三十遇井郎　一増雙是鬼　二七柳花芳<lb/>
　　七星夜還走　張翼各十九　軫宿十八半<lb/>
　　十三角當首　亢九日光輝　十六氐相宜<lb/>
　　房心各五度　十七尾南飛　箕輝照十方<lb/>
　　二十四斗郎　牽牛七夕過　十一半女娘<lb/>
　　虚星無十度　危星十六當<lb/>
　　約二十八宿過宫度數歌<lb/>
<pb n="KR3g0041_WYG_001-16a"/>
　　　　氐一過卯尾三寅　斗三度兮丑中陳<lb/>
　　　　女至一度方過子　危十二度亥中陳<lb/>
　　　　奎一入戌胃三酉　畢六度兮移過申<lb/>
　　　　井八過未柳三午　張十四巳軫九辰<lb/>
　　　　以上度數特其槩耳其詳具於三辰通載<lb/>
　　定十二月寅時訣歌<lb/>
　　　　正九五更二㸃徹　二八五更四㸃歇<lb/>
　　　　三七平光是寅時　四六日出寅無别<lb/>
<pb n="KR3g0041_WYG_001-16b"/>
　　　　五月日高三丈地　十月十二四更二<lb/>
　　　　仲冬纔到四更初　便是寅時為君記<lb/>
　　定太陽出沒法歌<lb/>
　　　　正九出乙入庚方　二八出兎入鷄腸<lb/>
　　　　三七發甲入辛地　四六生寅入犬藏<lb/>
　　　　五月生艮歸乾上　仲冬出巽没坤方<lb/>
　　　　惟有十與十二月　出辰入申仔細詳<lb/>
<pb n="KR3g0041_WYG_001-17a"/>
</p>
<p>
<pb n="KR3g0041_WYG_001-18a"/>
　<hi>十干變曜所以然之理無可稽考余故作此圖以發明之甲乙丙丁戊己庚辛壬癸專配火孛木金土月</hi>
　<hi>水炁計羅而太陽不與者葢十曜皆由陽君所授分配十干而化為禄一定之序也以下凡化福者皆其</hi>
　<hi>食神化䕃者皆其偏財化貴者皆其六合化刑者皆其七煞化囚者皆其梟印化暗者五陽干皆是陽刄</hi>
　<hi>五隂干皆是傷官化耗者五陽干皆是傷官五隂干皆是正財化印者五陽干皆是正官五隂干皆是正</hi>
　<hi>印化權者五陽干皆是正印五隂干皆是比肩夫傷官陽刃俱為之耗正官正印俱為之印此理固然而</hi>
　<hi>五隂干以正財為耗以比肩為權何也葢五隂柔順能濟五行之剛而不能尅五行之剛今見所尅用力</hi>
　<hi>有損故謂之耗五隂雖有印綬相生隂柔不能主事故賴陽干比助而後有力故謂之權此天地自然之</hi>
　<hi>道隂陽不易之理也豈易知哉</hi>
<pb n="KR3g0041_WYG_001-18b"/>
　　十干變曜所屬<lb/>
凡當年之變為天元禄者即其星之管官禄也變為暗<lb/>
者屬相貌變為福者屬財帛福德遷移變為耗者屬兄<lb/>
弟變為䕃者屬妻妾變為貴者屬男女變為刑者屬奴<lb/>
僕變為䕃者屬田宅變為囚者屬疾厄變為權者屬命<lb/>
宫此又變曜之所屬也故名為管庫星云<lb/>
　　論天元禄主星與官禄並詳<lb/>
凡祿主星一宜在七強宫二喜照命三要順行四要廟<lb/>
<pb n="KR3g0041_WYG_001-19a"/>
旺五要在當生年納音長生臨官帝旺宫以上並得用<lb/>
主大富貴如在五弱宫或入四煞位更行留逆故為福<lb/>
不純主人淹滯雖不在五弱臨在七強亦初中年不得<lb/>
發福矣<lb/>
　　詩曰禄主當生入命宫　田財旺氣大亨通<lb/>
　　　　官星更在高強位　年少聲名達聖聰<lb/>
　　天福星與福德財帛遷移同推<lb/>
凡福財星宜照福德為上身命次之男女宫見之為上<lb/>
<pb n="KR3g0041_WYG_001-19b"/>
吉緣此宫與福德相對故為上喜在廟旺兼行順段為<lb/>
福如在陷弱宫及伏逆留段為福淺更宜消詳身命根<lb/>
本方可以輕重斷之大凡在財帛在七強與身命主同<lb/>
宫主大富或有惡星同宫更行留逆主人一生財帛成<lb/>
敗聚散不常<lb/>
　　詩曰身宫及命福星臨　廟旺高強享福深<lb/>
　　　　若遇陷宫并惡曜　榮華消鑠禍難禁<lb/>
　　天印星與田宅並詳<lb/>
<pb n="KR3g0041_WYG_001-20a"/>
此星喜居田宅宫及七強入廟生旺之地主多業產如<lb/>
留逆無氣更在閒極陷地俱不得祖業主多破敗田宅<lb/>
宫别有吉星臨照亦自能成立如田宅地更是忌星相<lb/>
犯加以命弱失陷一生並無田宅<lb/>
　　詩曰生來須有皇恩命　官禄高強位䕃星<lb/>
　　　　若遇科名科甲貴　因兹食祿播王庭<lb/>
　　天貴星與男女並詳<lb/>
此星同男女之象居七強順行樂廟旺宫及當生年貴<lb/>
<pb n="KR3g0041_WYG_001-20b"/>
人馬上更無惡曜刑尅主生貴子如在遷移奴僕兄弟<lb/>
宫主過房或在七強被惡曜刑破多主傷尅或四煞得<lb/>
用多男無女男女宫星弱主子不得力男女宫星強主<lb/>
一子力二者強子孫衆多<lb/>
　　詩曰身遇高強及印權　命宫三合更相聨<lb/>
　　　　貴多刑少居官禄　職位榮華祿更遷<lb/>
　　天䕃星與妻妾同推<lb/>
此星妻宫星喜入生旺得妻財入死絶主多病順行則<lb/>
<pb n="KR3g0041_WYG_001-21a"/>
吉逆行則凶七強宫見之相宜五弱宫不利妻星居遷<lb/>
移主外婚在奴僕不宜正婚居四正宫主有妻財惡星<lb/>
不犯主夫妻偕老或與惡星同躔妻宫又犯空又妻宫<lb/>
主星闘必再婚相尅<lb/>
　　詩曰䕃星逢著有操持　須是高強廟旺時<lb/>
　　　　福祿印權并貴㑹　官榮極品耀天墀<lb/>
　　天權星與命宫同<lb/>
天權照命及身若入廟順行主得貴人扶持更與太陽<lb/>
<pb n="KR3g0041_WYG_001-21b"/>
福禄星同必大權貴<lb/>
　　詩曰權星遇貴在高強　縱有刑囚亦不妨<lb/>
　　　　更遇命宫高格局　定須祿位作朝郎<lb/>
　　天囚星與疾厄同<lb/>
此星怕入七強生旺及在逆段或照命或臨身並不相<lb/>
宜若是紫炁木星為囚星然其性本善不可便以囚忌<lb/>
為嫌但戊癸人見之減力終不為禍　恰齋云囚星大<lb/>
槩不可拘泥如汪安撫丙戌生火星對照命宫葛樞相<lb/>
<pb n="KR3g0041_WYG_001-22a"/>
壬申生水星守命宫二公曾未見其為囚也<lb/>
　　詩曰天囚若在四刑星　膿血傷殘命夭終<lb/>
　　　　若是壽星臨照著　也須為福不為凶<lb/>
　　天刑星與奴僕同<lb/>
此星在閑極宫無惡星相犯奴僕皆得力或在七強及<lb/>
得地主僕從奸狡更有凶惡加宫小人無故相侵犯凌<lb/>
辱此星宜弱不宜強宜順不宜逆若是命主星又不妨<lb/>
無自刑之理故也<lb/>
<pb n="KR3g0041_WYG_001-22b"/>
　　詩曰天刑若陷最為惡　身命田宅怕逢著<lb/>
　　　　限臨必主身不全　黥面文身方免却<lb/>
　　天耗星與兄弟同<lb/>
此星耗財之星故以兄弟當之忌在田財二宫别宫無<lb/>
甚害<lb/>
　　詩曰天耗之星不可逢　生來財帛化為空<lb/>
　　　　若臨貴地并權禄　尚自區區待限通<lb/>
　　天暗星與相貌同<lb/>
<pb n="KR3g0041_WYG_001-23a"/>
此星最忌在官宫及官魁文星身命逢之皆無發達<lb/>
　　詩曰富貴因何福不榮　只縁命内暗傷星<lb/>
　　　　高強皆是為凶惡　入陷孤高患自輕<lb/>
　　變曜歌訣<lb/>
禄暗福耗䕃貴刑印囚權　火孛木金土月水炁計羅<lb/>
六吉夾四凶毎三吉夾二凶也<lb/>
　<hi>假如甲生人欲推何星化貴則念至貴是第六字又念火孛至月是第六字便知月化貴也若乙生人欲</hi>
　<hi>推何星化福則火不要念只念孛起至金止又念禄起至福止便知金化福也餘依此推</hi>
<pb n="KR3g0041_WYG_001-23b"/>
　　七政旺宫星度歌<lb/>
七政各得居強所君看分明乘旺處日據白羊十九間<lb/>
月入金牛第三度土在天秤二十一火居磨蝎四與七<lb/>
水居女上三五中金占雙魚必當室不離七與十三前<lb/>
據此求之始為的木經巨蟹初入鬼此生所舉多如意<lb/>
但於旺處逢一星斷然莫作常人視<lb/>
　<hi>論七政旺宫太陽躔婁宿八度是戌宫十九度也太陽躔胃宿六度是酉宫三度土躔亢宿六度是辰宫</hi>
　<hi>二十一度也火躔斗十八度并二十一度是丑宫四度與七度也水躔翼八度并十度是巳宫三度與五</hi>
<pb n="KR3g0041_WYG_001-24a"/>
　<hi>度也金在室七度并十三度屬亥宫木在鬼初度并十三度屬未宫</hi>
　　論廟旺尅忌歌<lb/>
星辰本宫為廟堂生我之宫為樂鄉我生之宫為旺度<lb/>
福與禍兮堪審詳星尅其宫名入制其星若忌號刑傷<lb/>
本元星主居其位貧乏之徒可較量<lb/>
　<hi>此宫度者號樂旺廟要與太歲相攝若處刑尅之中雖樂旺廟而無用若處帝旺駕勲朝垣入局之上者</hi>
　<hi>更不以刑尅為忌雖在樂旺廟而汨没凶敗休囚衝驀之宫亦不可用也</hi>
　　星辰妙度歌　又為貴格　辛待制<lb/>
<pb n="KR3g0041_WYG_001-24b"/>
太陽東出度經房腰下須懸金印黄玉兎始生心宿度<lb/>
桓圭衮冕侍君王鎮星若也度躔氐旌表門閭衣錦衣<lb/>
熒惑正行心宿度高牙大纛擁旌旗首曜一星氐宿度<lb/>
上將封侯十萬户尾星房宿最為佳沙漠揚威兼宰輔<lb/>
辰星偏好度經箕丹桂高攀第一枝熒惑之星躔尾宿<lb/>
禹門一跳過天池彗星寅位必躔箕侍宸獻納古今稀<lb/>
金星若躔箕宿度功葢諸侯披錦衣太隂最喜度牽牛<lb/>
極品功勲世罕儔歲星宿躔南斗㑹論功列爵豈能酬<lb/>
<pb n="KR3g0041_WYG_001-25a"/>
火星行度經南斗間世英雄真國寳太白次度到牽牛<lb/>
朱紫分明應不朽土宿若也居南斗富貴榮華兼壽考<lb/>
天乙如臨南斗方尺璧寸珠未為寳鎮星好度女星居<lb/>
柱石功成鎮帝都日宿正躔虚宿度官居輔弼掌鈞樞<lb/>
太隂好處最宜危男必封侯女后妃天尾度危偏福厚<lb/>
保安皇祚不傾危熒惑歲星居廟室勲臣永鎮昇平日<lb/>
水星度壁福偏濃突出千羣推第一熒惑當生樂廟婁<lb/>
官高職重位分茅計曜若躔奎宿度開邊拓土烈難侔<lb/>
<pb n="KR3g0041_WYG_001-25b"/>
木到奎星須列爵文章錦繡佐王侯太陽旺度奎最便<lb/>
閫外英聲衣錦裘那頡廟宫星度胃佩玉鳴珂朝紫陛<lb/>
太陽遇昴福偏多超羣必作人間瑞計都又喜經躔胃<lb/>
秉鉞分符除僭偽羅㬋若還到昴鄉樊噲霍光真此類<lb/>
炁星最喜躔在觜極品官勲世罕如木孛到參非失位<lb/>
貴持節鉞更無疑火星觜宿福偏洪龍躍天池氣概雄<lb/>
水宿正行參宿度貴居廊廟至三公太隂本廟居秦鬼<lb/>
累世緋衣居顯位金宿經躔於鬼度決定為官服朱紫<lb/>
<pb n="KR3g0041_WYG_001-26a"/>
攙搶東井福偏饒邊塞藩垣任可倚木星最好東井宫<lb/>
官既居高福又隆孛宿若躔於柳度榮昌富貴福無窮<lb/>
羅㬋本廟最宜張出將英聲閫外揚土宿若躔於柳度<lb/>
虹蜺膽氣錦肝腸君日周天廟在星功齊傅説與阿衡<lb/>
水曜正行星宿度經邦論道佐昇平太隂又喜張星度<lb/>
官入中書聲望騰火宿最好來躔翼位助邦家權要職<lb/>
水星到軫是真垣委任股肱扶玉厯太白金星若躔亢<lb/>
輔佐當朝神聖王木星廟度經龍角為官必定佐岩廊<lb/>
<pb n="KR3g0041_WYG_001-26b"/>
首曜一星度龍角六印一時都掌握天乙來歸角亢方<lb/>
萬里台星光爍爍<lb/>
　　星曜喜宫歌<lb/>
欲識星辰躔廟宫土丑羅寅火卯中金在辰宫計在巳<lb/>
水羅午地好相逢孛星惟向未中取紫炁申宫總一同<lb/>
日月戌方云入廟計都木亥盡亨通　更有諸星乘旺<lb/>
方水瓶火丑孛寅當土羅計在卯中旺辰位土宿再榮<lb/>
昌水日巳宫金到午木居未上紫乾揚太隂在酉天尾<lb/>
<pb n="KR3g0041_WYG_001-27a"/>
戌金木之星亥上藏　又㸔諸星入樂鄉但尋宫主在<lb/>
何方土星子丑金辰酉未屬太隂午太陽火星卯戌水<lb/>
巳申木星躔到亥兼寅羅㬋午上計都子紫來戌上孛<lb/>
逢辰　十二宫中有喜星日寅月亥水辰清土居午上<lb/>
木居未火申羅戌便昌榮　更識星辰所好局但尋次<lb/>
舍星何屬太隂太陽與土星子午卯酉為垣局木星辰<lb/>
戌及丑未水火寅申及巳亥羅計卯酉福猶奢孛紫寅<lb/>
申邦國㤗　再識星躔廟樂儔日躔奎宿月躔牛水星<lb/>
<pb n="KR3g0041_WYG_001-27b"/>
土亢金胃上火星木氐喜渉游角躔羅宿婁躔計月孛<lb/>
東井南日炁星行此地產公侯列爵功名題史記<lb/>
　　星曜怒宫歌<lb/>
火燒牛角水漂羊土埋雙女命尋常木打寶瓶須粉碎<lb/>
金騎人馬實恓惶三限之星俱值此終身貧苦走他鄉<lb/>
忽然落陷為灾淺若占強宫見禍殃或在第五并第七<lb/>
刑妻害子細推詳假令命在金牛宫歲星當占寶瓶中<lb/>
第一吉星推木德反遭鞭打性強凶又如命在天秤安<lb/>
<pb n="KR3g0041_WYG_001-28a"/>
便㸔巨蟹甚星辰第一凶星推月孛當生守占反為官<lb/>
吉星為禍凶為福但從宫分測根源星居怒地最堪憂<lb/>
地產姦邪起簒謀木怕𤣥枵金怕卯戌婁遭水被漂流<lb/>
土嫌巳上無飱食火到大梁盡焚灸日居朔日遇羅㬋<lb/>
月在計都同望夕日月二星最忌蝕大抵五星皆惡逆<lb/>
五星留逆最不祥善惡五星皆少力金星不喜躔尾宿<lb/>
榮華太過終受辱土星到軫不為良害義傷廉遭法戮<lb/>
歲星不欲經行女罔法奸邪難制禦火星度昴禍偏多<lb/>
<pb n="KR3g0041_WYG_001-28b"/>
子告父愆臣反主水星最怒奎戌度日月相同非曰怒<lb/>
忽然日月不相同不忠不孝天不䕶羅與日同當朔月<lb/>
簒亂人主興大蘖計都同月在望時速取誅鉏及癰結<lb/>
計都月孛最凶星二者相逢惡怒名紫炁從來同吉慶<lb/>
羅㬋只恐蝕交征大槩廟星皆曰福稍遇凶星皆主辱<lb/>
最𦂳五星明變段廟順俱全享天祿前法星分廟怒宫<lb/>
須知星度在何中廟星在分生賢哲怒在何宫產禍凶<lb/>
　　論禄勲<lb/>
<pb n="KR3g0041_WYG_001-29a"/>
祿者天元祿甲火乙孛丙屬木丁是金星戊土求己是<lb/>
太隂庚是水辛炁壬計癸羅㬋是也勲者甲在寅乙在<lb/>
卯丙戊在巳丁巳在午庚在申辛在酉壬在亥癸在子<lb/>
星入垣廟即為崇<lb/>
　　論玉堂<lb/>
玉堂者天乙貴人也<lb/>
　　晝貴人詩<lb/>
　　　　甲戊庚兮是牛鄉　乙己䑕兮丙猪方<lb/>
<pb n="KR3g0041_WYG_001-29b"/>
　　　　丁猪壬癸居蛇位　穴辛逢馬貴為陽<lb/>
　　夜貴人詩<lb/>
　　　　甲戊庚兮居羊地　乙己在猴丙丁雞<lb/>
　　　　辛遇虎穴壬癸兎　此是夜中貴人梯<lb/>
　<hi>按此晝夜貴人依臺厯推載其通書所載隂陽貴人乃是冬至後用陽貴夏至後用隂貴其法以陽貴出</hi>
　<hi>於先天之坤順數隂貴出于後天之坤逆數天干之德未足為貴而干德之合氣乃貴爾雲間儲先生曰</hi>
　<hi>至靜而能制羣動至尊而能鎮虚浮以其有坤黄中通理乃為貴人之徳三車一覽五行精紀論貴又不</hi>
　<hi>同</hi>
<pb n="KR3g0041_WYG_001-30a"/>
　　詩曰天乙貴人衆所欽　命宫全帶福彌深<lb/>
　　　　蜚聲騰實人爭慕　博雅該通貫古今<lb/>
　　　　女命休須帶貴人　空亡驛馬不堪聞<lb/>
　　　　五行更忌逢生旺　偏愛休囚死絶神<lb/>
　　論文星詩<lb/>
　　　　甲羅乙計丙戊金　丁火己炁庚木星<lb/>
　　　　辛人見土壬逢日　癸人見月定昌榮<lb/>
　<hi>文星者五行相濟而成文也甲見羅則通明乙見計己見炁則疏通丙見金則陶鎔丁見火則光明戊見</hi>
<pb n="KR3g0041_WYG_001-30b"/>
　<hi>金辛見上則秀氣壬見日癸見月則暉光庚見木則斵削此皆相濟而成文獨不以水孛為文者以其無</hi>
　<hi>質也</hi>
　　論魁星詩<lb/>
　　　　甲用太隂乙太陽　丙羅丁計戊炎方<lb/>
　　　　己金庚水辛逢孛　壬炁癸水號魁光<lb/>
　<hi>魁者隂陽和合相生而成魁獨不以土為魁者以土愚濁也</hi>
　　論文昌<lb/>
　　　　甲乙巳午報君知　丙戊申宫丁巳鷄<lb/>
<pb n="KR3g0041_WYG_001-31a"/>
　　　　庚猪辛戌壬逢虎　癸人見兎入雲梯<lb/>
　<hi>文昌星者乃天干生地支所藏之人元也甲生丙在巳乙生丁在午丙生戊戊生庚在申丁生己己生辛</hi>
　<hi>在酉庚生壬在亥壬生甲在寅癸生乙在卯獨辛不以生而以戌為文昌戌在辛之方位以其有從魁河</hi>
　<hi>魁夾之也子丑辰未不與者何也葢文昌欲顯而不欲隱子丑地下辰未庫也</hi>
　　定科名星<lb/>
　　　　甲乙生人木向榮　丙丁火宿實通亨<lb/>
　　　　戊巳土星壬癸水　庚辛金宿定科名<lb/>
　　　　科名十干配天元　廟旺之時第一仙<lb/>
<pb n="KR3g0041_WYG_001-31b"/>
　　　　若居陷沒及留逆　發薦連連不步蟾<lb/>
　<hi>此上謂之十干科名星若在七強順段旺廟則名位高也若在五弱及留逆段雖中科甲名次低也</hi>
　　定科甲星<lb/>
　　　　科甲文星對命宫　逆留弱惡必難逢<lb/>
　　　　廟旺七強行順段　狀元高第必登龍<lb/>
　<hi>假令人馬宫為命與隂陽宫相對即以水星為科甲星在七強順段入廟必主高甲在五弱留逆雖貴甲</hi>
　<hi>第必低</hi>
　　論官星<lb/>
<pb n="KR3g0041_WYG_001-32a"/>
　　　　甲炁乙水是官星　丙羅丁計戊孛成<lb/>
　　　　己火庚金辛見木　壬隂癸土定功名<lb/>
　<hi>官星者乃十干官星之禄星琴堂謂對禄是也甲以辛為官辛以炁為祿則甲人用炁為官星十干皆以</hi>
　<hi>此例獨陽君不與者以其官君之所授也</hi>
　　論印星<lb/>
　　　　甲木乙日丙是熒　丁月戊土己羅辰<lb/>
　　　　庚金辛計壬逢水　癸人見孛是印星<lb/>
　<hi>印星者五行相符合而為印甲以木丙以火戊土庚金壬水是也五隂干取日月羅計孛亦以相生而相</hi>
<pb n="KR3g0041_WYG_001-32b"/>
　<hi>類然十一曜獨炁不與者以其善柔而非羅計孛之比焉</hi>
　　論催官星<lb/>
　　　　甲金乙水丙日宣　丁羅戊木見為歡<lb/>
　　　　己炁庚孛辛土宿　壬月癸計是催官<lb/>
　<hi>催官之星主遷官進職也大扺此星與祿主相為催尅如甲人以火為祿而見金則催乙人以孛為祿而</hi>
　<hi>見水則催丙人以木為禄而見日則催丁人以金為禄而見羅則催是也十一曜獨火不與者以其有太</hi>
　<hi>陽在焉</hi>
　　論祿神<lb/>
<pb n="KR3g0041_WYG_001-33a"/>
　　　　甲兼木孛乙水星　丙計丁羅戊土居<lb/>
　　　　己火庚金辛紫炁　壬日癸月是祿神<lb/>
　<hi>禄神者正祿神遇之主食正祿俸十一曜俱全而甲獨兼木孛者以其陽干之首也</hi>
　　論喜神<lb/>
　　　　甲羅乙計丙炁星　丁水戊月是喜神<lb/>
　　　　己土庚金辛見水　壬孛癸火最堪親<lb/>
　<hi>人命月逆行喜神逆祿十曜司祿而順布喜神隨月以逆承故祿之序火孛木金土月水炁計羅而喜神</hi>
　<hi>之序羅計炁水月土金木孛火是也</hi>
<pb n="KR3g0041_WYG_001-33b"/>
　　論天厨<lb/>
　　　　甲乙巳午丙在子　丁戊己午己申儲<lb/>
　　　　庚落寅中辛尋午　壬厨居酉癸居猪<lb/>
　<hi>天厨祿名食神祿指南云假如甲生人逢巳甲食丙丙祿在巳乙生人逢午乙食丁丁祿居午是也</hi>
　　歌云天厨一祿少人知　識時須是泄天機<lb/>
　　　　若在命宫為福𦂳　福德遷移又次之<lb/>
　　　　男人遇此多財旺　交入中年好爵縻<lb/>
　　　　女命逢之主封號　此是天上麒麟兒<lb/>
<pb n="KR3g0041_WYG_001-34a"/>
　　　　八宫宫主號天厨　宫主星高強最殊<lb/>
　　　　更得吉星同在命　管取潭潭府中居<lb/>
　　　　此星陷了人無壽　若在高強意自如<lb/>
　　　　男兒坐命遭逢此　真是人間大丈夫<lb/>
　　論天嗣<lb/>
　　　　甲月乙水丙炁餘　丁計戊羅己火居<lb/>
　　　　庚孛辛木壬金宿　癸人見土是天嗣<lb/>
　<hi>六合為夫婦有夫婦而後有男女人之父母凡祿之餘者孰不與其子故甲人祿是火己人祿是月甲人</hi>
<pb n="KR3g0041_WYG_001-34b"/>
　<hi>以妻之祿月與子名之曰天嗣故欲推天嗣者即其變曜中化貴者是也</hi>
　　論歲殿<lb/>
只㸔他命天元干神宫主是且如丙辰生人從辰上起<lb/>
甲數至午見丙便是歲殿也餘倣此須是福主權財命<lb/>
主身主星官星科甲科名居其上方曰登殿第一要身<lb/>
命臨之次則福祿主臨之入此格局皆貴命也若殿中<lb/>
無星有身命二主日月福祿主星祿馬官魁拱之尤主<lb/>
大貴茍被飛星遷其上兼囚煞加臨則曰客曜臨朝飛<lb/>
<pb n="KR3g0041_WYG_001-35a"/>
星破殿不為福也如有主星處其上又為煞星客曜混<lb/>
雜刑尅縱主功名富貴不惟艱辛亦難久享夫歲殿者<lb/>
乃天上太歲之尊人命十干之首言曜臨之疇非富貴<lb/>
凶曜臨之必皆貧賤殿者猶天子之御殿也有金馬玉<lb/>
堂之邃龍池鳯陛之高警蹕森列威儀整肅非榮華顯<lb/>
達之士莫能至其上也<lb/>
　　詩曰主星入殿福非常　客曜加囚必主殃<lb/>
　　　　福祿官魁如不陷　拖青紆紫列朝堂<lb/>
<pb n="KR3g0041_WYG_001-35b"/>
　　論歲駕<lb/>
只看他命支神宫主是也若是子年生子宫便是駕主<lb/>
星居其上則曰臨駕第一要身命主第二要日月宫第<lb/>
三要福星祿主大貴如駕上無星得身命日月福祿主<lb/>
官魁祿馬拱之亦主富貴若飛星遷其上則曰客曜臨<lb/>
朝飛星破駕乃為灾凶縱有主星臨之復為飛星雜處<lb/>
囚煞加臨雖見祿亦為磨難夫駕者乃太歲之位歲君<lb/>
所臨之地茍非富貴榮華之人孰能居其上而享其福也<lb/>
<pb n="KR3g0041_WYG_001-36a"/>
　　詩曰客曜臨朝第一凶　飛星破祿亦皆同<lb/>
　　　　若還囚煞加身命　假使為官是䕃封<lb/>
　　論地爵五言<lb/>
鼠猴元是土猪羊火裏生馬牛均下水逢兎炁孤神虎<lb/>
蛇皆屬木鷄犬便逢金龍人惟見孛為爵必官清<lb/>
　<hi>爵者地元爵也自年支中出也遇之進爵除拜最要官福身命為之又喜在高強惡居陷地</hi>
　　論紅鸞天喜<lb/>
紅鸞子年加卯逆數天喜子年加酉逆數此星主夫妻<lb/>
<pb n="KR3g0041_WYG_001-36b"/>
喜事若限坐其上主有喜事動二者每毎相對子紅鸞<lb/>
則午是天喜卯紅鸞則酉是天喜也<lb/>
　　論天德月德<lb/>
天德子年加酉順數月德子年加巳順數天月德二星<lb/>
乃是三合若坐命主男女大貴又名壓煞星吉<lb/>
　　論解神<lb/>
解神一年有二乃天解地解是也天解每從辰上起子<lb/>
年挨宫順輪值本年歲君即是地解以子丑年在未寅<lb/>
<pb n="KR3g0041_WYG_001-37a"/>
卯年在申辰巳年在酉午未年在戌申酉年在亥戌亥<lb/>
年在午只居六隂之地不到陽宫此二神能解一切凶<lb/>
能興一切善化凶作吉之曜也<lb/>
　　論赦文　以上俱依臺厯吉神次序<lb/>
赦文乃命之父母星假如土為命主飛坐巳土失地以<lb/>
火為命母在戌而戌為赦文得火飛來生我者是也以<lb/>
金生水土生金木生火水生木為例<lb/>
　　唐符祿前八位是國印祿前九位是<hi>二星守照身命為奇</hi>
<pb n="KR3g0041_WYG_001-37b"/>
　　論福星貴人歌<lb/>
甲丙相邀入虎鄉更逢鼠穴最高強戊猴己未丁宜亥<lb/>
乙癸逢牛福祿昌庚趂馬頭辛到巳壬騎龍背喜非常<lb/>
此為有福文星貴遇者應須被寵光<lb/>
　　詩云福星之貴與天官　時日如逢一様㸔<lb/>
　　　　更遇祿神同守占　高攀月桂又何難<lb/>
　　論官星貴人歌<lb/>
甲愛金鷄乙愛猴丁猪丙䑕巳寅頭戊尋玉兎庚壬馬<lb/>
<pb n="KR3g0041_WYG_001-38a"/>
辛癸逢蛇官未休此為六甲官星貴士人談笑取公侯<lb/>
如甲以辛為官辛祿在酉是也<lb/>
　　詩云十干官貴妙難言　更遇文星太極神<lb/>
　　　　少壯榮華登仕位　安邦鎮國展經綸<lb/>
　　論天德貴人歌<lb/>
正丁二坤宫三壬四辛同五乾六甲上七癸八寅同九<lb/>
丙十居乙子巽丑庚中<lb/>
　　詩云天德元來大吉昌　若臨時日最為良<lb/>
<pb n="KR3g0041_WYG_001-38b"/>
　　　　修文必定登科甲　庶俗經營事事強<lb/>
　　　　天德貴人罕遇之　若臨限運最為奇<lb/>
　　　　成家立業皆緣此　富貴之中細細推<lb/>
　　論月德貴人<lb/>
寅午戌月德在丙申子辰月德在壬亥卯未月德在甲<lb/>
巳酉丑月德在庚<lb/>
　<hi>其法從寅上起丙甲壬庚逐月順數周而復始</hi>
　　詩云人命若還逢月德　百事所為多利益<lb/>
<pb n="KR3g0041_WYG_001-39a"/>
　　　　士農工賈各相宜　兄弟妻兒無破尅<lb/>
　　　　天月二德若重逢　貴比汾陽富石崇<lb/>
　　　　生下足知承祖䕃　不然年少歩蟾宫<lb/>
　　論月合<lb/>
寅午戌月在辛申子辰月在丁亥卯未月在己巳酉丑<lb/>
月在乙從寅上起辛巳丁乙逐位順數周而復始<lb/>
　　詩云命裏若還逢月合　須是當生無駁雜<lb/>
　　　　更兼官貴兩加臨　名姓定教題鴈塔<lb/>
<pb n="KR3g0041_WYG_001-39b"/>
　　論月空<lb/>
寅午戌月在壬申子辰月在丙亥卯未月在庚巳酉丑<lb/>
月在甲從寅上起壬庚丙甲逐位順數周而復始<lb/>
　　　　月空之人亦罕逢　那堪官貴在其中<lb/>
　　　　金鱗豈是池中物　不日天書下九重<lb/>
　<lb/>
　<lb/>
　星學大成卷一<lb/>
</p>
<p>
</p>
  </div>
</body>
</text>
</TEI>
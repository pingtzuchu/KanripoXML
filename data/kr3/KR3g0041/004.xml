<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>星學大成卷四</head> <lb/>
    <p>
<pb n="KR3g0041_WYG_004-1a"/>
欽定四庫全書<lb/>
　星學大成卷四<lb/>
　　　　　　　　　　　　明　萬民英　撰<lb/>
　觀星節要<lb/>
　　星盤或問<lb/>
育吾子方裒集刪定諸家星命之說以廣厥傳忽有客<lb/>
坐而問曰五星麗於天者也凡民麗於地者也天地邈<lb/>
不相及胡術家者流以五星而推人祿命其說亦有理<lb/>
<pb n="KR3g0041_WYG_004-1b"/>
與余應之曰天地不外隂陽隂陽不外五行人不能外<lb/>
五行以生五星乃五行之精凝結成象天垂以示人者<lb/>
也人之生也禀天地之精英萃隂陽之造化天星運於<lb/>
上而適恊厥期人命鍾於下而感與天通是故長庚入<lb/>
夣而太白生歲德下臨而曼倩降郎官應宿庶民惟星<lb/>
以五星而推人禄命其理至著其道至微但術者未盡<lb/>
知耳客曰星命之說固云有理然所以推星與命者則<lb/>
吾未之喻也敢問何以先排十二宫一命宫二財帛三<lb/>
<pb n="KR3g0041_WYG_004-2a"/>
兄弟四田宅五男女六奴僕七妻妾八疾厄九遷移十<lb/>
官禄十一福德十二相貌其立名次序無乃牽强也與<lb/>
答曰人之生也以身命為主故命宫為第一財為養命<lb/>
之源故次二分我之財者獨兄弟故次三田宅所以安<lb/>
命藏財而居兄弟故次四既有財帛兄弟田宅而男女<lb/>
所以承田與財者也故次五奴僕所以輔男女故次六<lb/>
妻妾敵體與命宫對衝故次七夫自命宫而至妻宫其<lb/>
敘自不可亂疾厄人命之所不能無者故次八遷移人<lb/>
<pb n="KR3g0041_WYG_004-2b"/>
之所不能免者故次九官禄天之所予係於命而最要<lb/>
故次十福德人之所享係於天而難得故次十一相貌<lb/>
所以成身故次十二自疾厄而至相貌其敘却乃倒言<lb/>
何也十二宫之中命與妻相對相貌福德官禄出天上<lb/>
故列在身前財帛兄弟田宅隱地下故敘在身後遷移<lb/>
疾厄妻妾限數最𦂳皆太陽過午而行促有相貌而後<lb/>
見福德有福德而後居官禄有官禄而後厯遷移有遷<lb/>
移而後見疾厄自相貌而至於疾厄皆日月之喜升而<lb/>
<pb n="KR3g0041_WYG_004-3a"/>
惡沉有財帛而後見兄弟有兄弟而後分田宅有田宅而<lb/>
後歸男女有男女而後居奴僕自財帛而至奴僕皆日月<lb/>
之右轉而分布人之所以為人不過如此故十二宫之名<lb/>
足以盡人之一生也男女身命所生遷移父子所專兄<lb/>
弟和樂妻奴雍睦人之福德此二者最難財與官禄相<lb/>
連奴僕所以服官而營財也貌為疾厄所苦田宅所以<lb/>
安身而養疾也故皆三合此十二宫流行之敘對代之<lb/>
體錯綜之用有如此子殆未之思乎客曰星盤十二宫<lb/>
<pb n="KR3g0041_WYG_004-3b"/>
既聞命矣然何以午未屬天子丑屬地亥寅屬木卯戌<lb/>
屬火辰酉屬金巳申屬水與五行地支十二之理不同<lb/>
又何說與余曰五行以寅卯為木巳午為火申酉為金<lb/>
亥子為水辰戌丑未為土乃地支十二維也午與未合<lb/>
居於上而屬乾故以為天子與丑合居於下而屬坤故<lb/>
以為地上天下地一定之體也亥與寅合屬春故以為<lb/>
木卯與戌合屬夏故以為火辰與酉合屬秋故以為金<lb/>
巳與申合屬冬故以為水春夏秋冬四時之序也日月<lb/>
<pb n="KR3g0041_WYG_004-4a"/>
麗天水金輔之故喜金水土石麗地木火生之故喜木<lb/>
火此雖與地支十二維分布不同而其道理則相貫也<lb/>
客又曰人一日之生不啻億萬何以從太陽為命太隂<lb/>
為身遂據此斷吉凶禍福僕未深信敢問其故何也余<lb/>
曰善哉問我明告子天形如卵而左旋日月代明而右<lb/>
轉天體日週東方常抽惟其東抽是以西沉一沉一抽<lb/>
無停留也太陽之升出在東方太隂之没入在西鄊一<lb/>
升一没無差忒也人之出乎胎中即天轉乎地上若是<lb/>
<pb n="KR3g0041_WYG_004-4b"/>
卯時而尘天日俱出東廂惟卯時以後天體無形以日<lb/>
為準故因日而數至卯即卯地而出蒼穹太隂日之配<lb/>
身之所自出也故以太陽立命太隂安身身命人之所<lb/>
最重者故先求此二宫天體度數各有對度是以日月<lb/>
同其好惡身命同其禍福東出父命西没孃身東出太<lb/>
陽西没太隂東出亢金西没婁金東出井木西没斗木<lb/>
故琴堂有身命一般般之說葢為此也客又問曰人之<lb/>
身命同乎天地得夫子之教已喻其理但加關之說樓<lb/>
<pb n="KR3g0041_WYG_004-5a"/>
上架樓而禍福却以為準又何理與願盡洩天機以教<lb/>
僕請授業於門焉余曰前言巳盡子猶未深悟乎夫天<lb/>
開於子地闢於丑人生寅出卯千竅萬妙不出一卯天<lb/>
盤之加順天左旋十二宫地盤之關因日右轉十二宫<lb/>
洞微飛數遍周天皆左旋陽九小限逐日月皆右轉曰<lb/>
加曰關惟卯互換地盤卯酉定地不易天盤卯酉房昴<lb/>
是的前言人之生也因天體之出卯也天運不息不能<lb/>
昴卯故隨所生而值所宿皆謂之卯酉也吾人之卯酉<lb/>
<pb n="KR3g0041_WYG_004-5b"/>
以天日之卯酉為準故以卯加命宫此之謂三才合一<lb/>
道理故吉凶禍福可得而判也星之源流吾已畧註望<lb/>
斗三盤之法詳著卷首子取而觀之予何言哉客又曰<lb/>
星家源流其理既同然何以有準於古而差於今驗於<lb/>
今而謬於古其故又何僕也惑敢問余曰此天道自然<lb/>
之運也天之運也積氣日月五星積氣之光曜者也其<lb/>
循行次舍七十年而差一度天道且然而况於人乎世<lb/>
有升降國有隆汚皆囿於天道自然之運人乃積氣中<lb/>
<pb n="KR3g0041_WYG_004-6a"/>
之動物身之用舍道之行藏又囿於國家一時之運此<lb/>
古今人命之所以不同而星家準與不準之辯咸在此<lb/>
矣客恍然而悟醒然而得再拜而退閱數日請見作而言<lb/>
曰今夫天日陽精忌火月隂精忌土五行獨以火土為<lb/>
惡為日月所畏以金水木為善為日月所喜今夫人凡<lb/>
水凡木凡金凡火凡土為命主皆日為身主皆月忌有<lb/>
五行之不齊皆火土喜有五行之不一皆金水木此亦<lb/>
是否乎余黙然不答客退不敢復言或又有問曰諸星<lb/>
<pb n="KR3g0041_WYG_004-6b"/>
家俱以太隂為身琴堂雖有身命一般般之說乃是命<lb/>
宫所喜身亦喜之如命度屬金喜土太隂傍土亦不為<lb/>
忌謂之安身傍母今夫子答客乃不以太隂為身而以<lb/>
身為太隂所自出不知指何者為身也答曰命者父之<lb/>
所鍾身者母之所生星家既以太陽數至卯為命獨不<lb/>
以太隂數至酉為身葢未悟耳夫十二宫命宫與妻宫<lb/>
正對合為夫婦有夫婦然後人生焉是身命乃夫婦所<lb/>
出觀立命則立身可知矣東升是命西没是身可見當<lb/>
<pb n="KR3g0041_WYG_004-7a"/>
以命對宫之度為身不可直指太隂為身此身命所以<lb/>
為一般般而好惡禍福同也此余獨得之妙因子問而<lb/>
盡發之<lb/>
　　括蒼季宗舒琴堂五星總斷<lb/>
士君子凡欲看命先看身命二主落在何宫専以空實<lb/>
强弱夾拱衝驀八字定其人品出處高下次以福禄恩<lb/>
官田財六主定其貧富貴賤真假輕重然後次以金木<lb/>
水火土炁羅計孛日月十一曜天德月德并的刃刼煞<lb/>
<pb n="KR3g0041_WYG_004-7b"/>
三煞白虎華葢六害等守命安身以分其為君子小人<lb/>
奸直麄細之性行却以大小二限太歲流旬直難填實<lb/>
逢空有無貼襯之類以斷其發達衰遲好惡生死大要<lb/>
十二宫所主𦂳切處吉星坐實勝居强位凶星落空勝<lb/>
居弱宫明實不如暗實原空不若流空有實不如有夾<lb/>
有夾不如有拱空其位莫若空其星實其主莫若空其<lb/>
煞貴人禄馬殿駕此五者明浄純粹喜天恩拱福不喜<lb/>
拱煞黨惡日月官福田財此六者喜互換飛出坐實不<lb/>
<pb n="KR3g0041_WYG_004-8a"/>
喜雜煞散漫無情用星不可被傷身星不宜落䧟天煞<lb/>
地煞切忌拱福拱官駕前駕後尤怕逢刃逢的身命逢<lb/>
官無實拱祿秩難高福官坐實值身空發施不出身官<lb/>
值好既能貴而臨事俱能福恩兩高縱遇險而依還不<lb/>
險如身命二主并限主值流旬一齊空却須看限宫拱<lb/>
夾之有無直難天地二煞夾身者有空亡限行其上亦<lb/>
防凶死但遲一歩爾大抵恩能取信恩一䧟而信令不<lb/>
行福能保官福一空而官居不久福嫌身弱田忌財空<lb/>
<pb n="KR3g0041_WYG_004-8b"/>
身弱福强似病人而挑重擔田高財䧟如浪子而逞風<lb/>
流忽然福忽然灾多是殺恩守命暫時貧暫時富定縁<lb/>
直難傷財論尅父母在古說則無此理而今以生害之<lb/>
理推之如計犯月夜生人必先尅父羅犯日晝生人必<lb/>
先尅母此乃隂陽相峙子午流注之理或是日月同宫<lb/>
謂之日月合朔日生人必先尅母夜生人必先尅父或<lb/>
日月衝照謂之日月對望日生尅母夜生尅父葢取其<lb/>
有光無光之義也日生人太陽落隂宫則父先亡夜生<lb/>
<pb n="KR3g0041_WYG_004-9a"/>
人太隂落陽宫則母多先死隂陽反背之義也至於夫<lb/>
妻男女俱有成法兹不復論但琴堂星法其𤣥妙只在<lb/>
空實二字其禍福只在夾拱二字貴賤真假須看四柱<lb/>
上四箇實字俱有吉曜得用之星守之三方左右夾拱<lb/>
有力福星恩官田財各得其實當決定作真富貴命斷<lb/>
之或四柱上實地只有二處守吉星則看其所守者是<lb/>
何宫主如是田財之主則其人可富或身星限星强則<lb/>
此命必是自家成立發達或日月田財命主都守實則<lb/>
<pb n="KR3g0041_WYG_004-9b"/>
斷其人必多祖業承䕃有餘生平不受勞碌如命主守<lb/>
官禄或坐天月二德貴人禄馬有實字拱夾者則知其<lb/>
為文獻衣冠故家之裔有德守成之士也或身命同文<lb/>
魁星坐文昌長生實地者須分晝夜日月司天之法看<lb/>
之則知其人有學有識極聰明多才多藝之士也或身<lb/>
命守的刃刼煞白虎六害之宫或的刃六害咸池之類<lb/>
夾之則知其人為奸麄小人市井尋常之徒也或天月<lb/>
二德貴人禄馬雜的刃刼煞白虎六害之類守夾身命<lb/>
<pb n="KR3g0041_WYG_004-10a"/>
二主者則知其人界乎君子小人之間也或天馬守實<lb/>
地馬逢空身命二主與之同宫者則知其人乃幫閑隨<lb/>
時附勢之徒也或身命與金炁孛同守天空或入兄弟<lb/>
宫者則多浮蕩江湖醫卜賣活之軰無疑或身命主坐<lb/>
奴僕貴人禄馬衝夾此則多在公府皁𨽻之類其他可<lb/>
依此例活法斷之不可具述也如病人欲問其目下生<lb/>
死或凡人行限問其壽夭應在何年月日者其要只把<lb/>
各年太歲逐宫輪轉看其宫分原有何吉凶星守之或<lb/>
<pb n="KR3g0041_WYG_004-10b"/>
太歲帶的刃禄馬貴人之類值年填之以分其灾福如<lb/>
太歲帶刃填起煞星衝我命宫并大小二限者斷其人<lb/>
是何年月日灾病破財或是官禄主星在限上被其當<lb/>
頭衝填其煞入官禄之宫又有直難的刃重見被太歲<lb/>
填實則知其人此年必因官事囚禁破耗勞苦大不稱<lb/>
心有官則剥官停俸次年有恩星填實救之則可解脫<lb/>
或太歲填煞入福德財帛田宅者則止破財營運不能<lb/>
有利門户疊見繁擾却無他重災其餘妻子奴僕之宫<lb/>
<pb n="KR3g0041_WYG_004-11a"/>
並依此例推之如身命二主逢空大限主星又落空亡<lb/>
後限主星又不如先者流年太歲一連趕起的刃三箇<lb/>
地煞到命到限其年小限主星又作煞論者并其月令<lb/>
透出黨三煞又有直難坐實則善病而亡若太嵗一般<lb/>
趕煞到身亦未即死大凡欲逐流年看星必須以流年<lb/>
太嵗論之葢太嵗能吊起三方之星如大嵗在申則能<lb/>
吊起子辰二宫其三宫所得力之星一時皆動是名吊<lb/>
起之法其太嵗所守之位有星並皆填起其吉凶動靜<lb/>
<pb n="KR3g0041_WYG_004-11b"/>
皆由此而應如士大夫功名之人問動靜則以催官天<lb/>
禄天馬之類太嵗吊起之法依正經所載一一斷之萬<lb/>
不失一大槩煞星乃小人之象偏喜合不喜衝故太嵗<lb/>
三合吊之有吉則能成吉衝宫之衝有凶則能成凶所<lb/>
謂小人女子合則喜衝則怒也天理人事一而二二而<lb/>
一也其實皆可以理推其𤣥微以形像求其彷彿夫吉<lb/>
凶消長得失存亡之道固不可以預知然果能依此求<lb/>
之雖不中不遠矣然易有言曰君子修之吉小人悖之<lb/>
<pb n="KR3g0041_WYG_004-12a"/>
凶則天理本具於人心修身之道或可消非於無妄迎<lb/>
福禄於大有者必灼然矣<lb/>
　　括蒼二十字例<lb/>
恩　恩者如水生木木生火之類<lb/>
煞　煞者如水尅火火尅金之類<lb/>
制　制者如甲子旬中無戌亥空亡之類<lb/>
化　化者如命主財帛田宅主福德官禄身主并天元<lb/>
　　禄主是也凡此六主一元命限見之皆不作煞斷<lb/>
<pb n="KR3g0041_WYG_004-12b"/>
　　此即所謂化也其餘主星惟金星無餘炁計羅孛<lb/>
　　除化天元禄不作煞斷外餘皆一例作煞論之<lb/>
氣　盛衰消長隨時變易之義五星論氣當隨氣運變<lb/>
　　遷而觀之也<lb/>
體　靜也謂如四柱中有八箇干支乃無形不動之定<lb/>
　　位分布於十二宫以填實地戴五星日月四餘以<lb/>
　　行原守流年衝合焉是則所謂體也<lb/>
用　動也謂如十一曜皆動物行度有遲留伏逆躔於<lb/>
<pb n="KR3g0041_WYG_004-13a"/>
　　十二宫分隨其躔處以論所屬并大小二限定吉<lb/>
　　凶焉此則所謂用也<lb/>
星　天星日月金木水火土孛羅炁計天禄天馬催官<lb/>
　　文魁之類<lb/>
曜　地曜駕殿天月二德并陽刃刼的禄馬驀越天空<lb/>
　　白虎華葢六害長生臨官帝旺咸池之類<lb/>
原　原守謂生下之時天星地曜所躔之宫<lb/>
流　流年謂各年太嵗流星三煞流旬空亡之類<lb/>
<pb n="KR3g0041_WYG_004-13b"/>
强　七强宫謂命宫財帛田宅福德官禄所屬之宫是<lb/>
　　也男女妻妾皆是强宫<lb/>
弱　五弱宫謂兄弟奴僕遷移疾厄相貎所屬是也<lb/>
空　謂當生四柱旬中之空亡是也流年旬中空處依<lb/>
　　上斷之<lb/>
實　謂四支中所有四字於十二宫中填於本位是也<lb/>
拱　謂三方拱向如申子辰亥卯未之類要四柱有字<lb/>
　　為實拱也大凡看有用之星極喜拱處是名真富<lb/>
<pb n="KR3g0041_WYG_004-14a"/>
　　貴惟煞星的刃若有拱極禍<lb/>
夾　謂左右夾起如子寅二位實能夾丑宫之類與拱<lb/>
　　同斷<lb/>
衝　衝謂對宫有實字即能衝起本宫也凡空者若有<lb/>
　　對宫一實字衝之禍福之星皆起本宫如有實字<lb/>
　　不怕衝若本宫原守落空須得一實字衝之纔實<lb/>
　　凡煞星落空不喜衝有用之星落空則喜衝起惟<lb/>
　　原守嵗駕一字衝之不問本空實與不實並衝得<lb/>
<pb n="KR3g0041_WYG_004-14b"/>
　　落空禍福皆不能准流年嵗駕若至各宫除有用<lb/>
　　之星逢空喜他衝起若煞星逢空不喜他衝起或<lb/>
　　流駕輪還填起各宫若值有用之星是名太嵗有<lb/>
　　情則一年凡事稱意喜美進益若填煞難的刃之<lb/>
　　星是名太嵗填煞則一年災敗或值福空限空并<lb/>
　　身命恩星皆逢空流年復惡則多死亡<lb/>
合　即上文拱者是也<lb/>
貼　貼襯謂命宫身星官福田財等主星飛起别宫或<lb/>
<pb n="KR3g0041_WYG_004-15a"/>
　　值四柱空亡及流旬空却本不為吉緣他宫主星<lb/>
　　雖空我命限二宫支上又有字填起是名貼襯有<lb/>
　　力雖危無咎若貼襯無力一空却死矣此法有驗<lb/>
　　看星凡例八條<lb/>
一看命宫有星無星并主星飛出何宫得令不得令母<lb/>
　星尅制化伏身星傍母傍鬼<lb/>
二看天元禄主官福田財如何<lb/>
三看禄勲卦氣驛馬天馬地驛貴人在年月日時否<lb/>
<pb n="KR3g0041_WYG_004-15b"/>
四看刼亡的刃桃花冠帶紅喜有碍無得<lb/>
五看滿盤空亡四柱虛實<lb/>
六看大小二限流年神煞十二宫神比和生尅如何<lb/>
七看直難小兒最𦂳<lb/>
八看四柱天干俱化吉凶若福禄權貴印守命大貴限<lb/>
　逢亦發又看納音生尅上壽夭<lb/>
　　看星節要八十一條<lb/>
一看五星之法先排太陽以生時加在太陽度上逆數<lb/>
<pb n="KR3g0041_WYG_004-16a"/>
　至卯則知安命在何宿何度方為端的須是以度主<lb/>
　為要宫主次之葢宫主者州郡也度主者縣令也由<lb/>
　縣而州其宫主必要逢生得令不要尅制不為太陽<lb/>
　所伏及三方四正無星相尅方好更看度主又坐高<lb/>
　强又坐禄馬長生嵗駕又逢生旺得時為妙<lb/>
一立命既定更看是晝生夜生晝生人不要火金月孛<lb/>
　羅照命夜生人不要日木土炁計照命名曰五殘星<lb/>
　皆主貧賤不然則多憂少樂生平成敗碌碌到老無<lb/>
<pb n="KR3g0041_WYG_004-16b"/>
　不切中<lb/>
一立身在何度何宫晝生人看命度主夜生人看身度<lb/>
　主如上弦望前望後及下弦生者看身度主為𦂳亦<lb/>
　如命度之法<lb/>
一須先看福德宫為𦂳葢人生處世以福為最有福則<lb/>
　有妻子立名利致富貴福德既虧前數者未見其可<lb/>
　得也福德者人生一世之主若見福居禄禄居福身<lb/>
　主命主入福又有日月照福德權貴䕃映之星入福<lb/>
<pb n="KR3g0041_WYG_004-17a"/>
　德金水夾月居福德皆是有福之人為人性必端厚<lb/>
　量必寛洪仁慈處世無刻薄之患有福有壽可以定<lb/>
　人性情毎試果驗若見土計坐福德者必寡言語其<lb/>
　性沉重若見福德宫有刑囚耗星居其上者必是刻<lb/>
　薄之人凶悍之徒大寛小急不仁不義之流心多好<lb/>
　殺言不忠信詭譎欺詐奸謀機巧未見其為福如福<lb/>
　德宫無好星又看三合對照有何星守照如三合對<lb/>
　照守照俱無星亦未可便言其吉凶更看財帛宫如<lb/>
<pb n="KR3g0041_WYG_004-17b"/>
　何<lb/>
一財帛宫亦人生受用大端也或福禄守財帛日月照<lb/>
　財帛田財互垣命身二主臨財財帛又逢生旺得令<lb/>
　得時是乃有禄之人斯人既是有財則可以養妻子<lb/>
　致奴僕既有財則有名若財主失經刑囚暗耗照財<lb/>
　帛是無用之人如財帛不好未可便言其吉凶又去<lb/>
　看田宅宫何如<lb/>
一田宅之位亦人生受用之源如田宅主星不起或有<lb/>
<pb n="KR3g0041_WYG_004-18a"/>
　福徳照田宅日月照田宅身命坐田宅亦看作有財<lb/>
　名望之人既有田宅則妻子皆自田宅而出人之一<lb/>
　生福徳田宅財帛三宫既無吉星便不可以為福只<lb/>
　是尋常碌碌成敗命斷<lb/>
一看生平行限如何如人一生命好身吉若行限不好<lb/>
　却不作發福論之葢命好不如限好如身命好行限<lb/>
　又好方是好命葢命為魂身為魄限為血氣三者須<lb/>
　要相扶譬如人之一身血氣稍滯則血不流故為寒<lb/>
<pb n="KR3g0041_WYG_004-18b"/>
　熱相攻瘡毒並作風邪客氣得以侵之若血氣和暢<lb/>
　其身既壯安得有病也<lb/>
一行限須要向明不背方吉何謂向明夜生人見火金<lb/>
　月當限日生人見日木土水炁當限皆謂向明發福<lb/>
　可期如日生人不曽見日木土星又皆獨見火金月<lb/>
　照限行限又經行的煞刼煞陽刃三煞空亡之上未<lb/>
　可以發跡許之<lb/>
一凡大小限以生日後交神煞禄貴以冬至日後交命<lb/>
<pb n="KR3g0041_WYG_004-19a"/>
　宫行度九嵗以前在童限至十嵗上本生度起行<lb/>
一看命須要看得令為𦂳如春木夏火秋金冬水土則<lb/>
　寄旺四季為令令者如臣禀君令宣其教化生民休<lb/>
　戚係焉以令主之不背則赫然號令從所曕仰立春<lb/>
　木為令主發生則萬木萃於春為人亦清麗煥彩然<lb/>
　木既主令金不可尅木乃掌時月之星金當藏刃土<lb/>
　則培木只怕金土參差是為逆亂伐上禍由斯發主<lb/>
　為凶厄夏月火陽當空水縱泛濫豈敢侵月令之火<lb/>
<pb n="KR3g0041_WYG_004-19b"/>
　金廢則沮於爍石流金之勢何所用焉亦當廢棄故<lb/>
　夏金多行南方若金火日用事必有酒色之疾大抵<lb/>
　當廢之星主事為人志大謀踈虛空無實愚而好自<lb/>
　用平生怏然易於退失只怕金水相合與火爭勢為<lb/>
　反逆之曜以此用事主凶惡而不得其死秋金用事<lb/>
　大火西流本自棄置萬木黄落當廢之時惟金司權<lb/>
　逆金為禍若水火相合既不受令又有陸梁安得不<lb/>
　凶冬水沍隂必藉火為順流温助之宿土為隄防之<lb/>
<pb n="KR3g0041_WYG_004-20a"/>
　星皆無傷用事之時却水木無相生之理相合氷凍<lb/>
　若水星夜見以之用事其人必孤寒大抵令星春時<lb/>
　必借土為栽培之宿冬月火土自為相生相養亦與<lb/>
　水而濡沐者雖星廢不當時却畢竟相為表裏皆吉<lb/>
　只有火金月不可相見必不能相順見之禍發令星<lb/>
　從陽順則吉為賛助恊翊之星逆則凶為䟦扈飛揚<lb/>
　之宿所以順者或引陽或從陽逺在十度不為尅奪<lb/>
　所謂逆者侵陽用事令星最要得日君行事居有氣<lb/>
<pb n="KR3g0041_WYG_004-20b"/>
　之位與命不相反方為令自出稍為尅奪則是聽令<lb/>
　於人令星司奪當之必死令星司福用之必祥五星<lb/>
　犯殿傷宿即尅奪之星也主為人行所不為之事亦<lb/>
　受人所不受之禍萬萬必中<lb/>
一太嵗最為𦂳要大凡人命要主星臨駕與太嵗相關<lb/>
　攝則富貴嵗君不收録則無用之人又忌煞星破駕<lb/>
　凡人命身與福德為重有禄無福禄將安享有命無<lb/>
　身命將安保<lb/>
<pb n="KR3g0041_WYG_004-21a"/>
一凡煞星不要逢時要失時如春水逢金冬水逢土之<lb/>
　類煞星失時主星有氣凡火為煞不宜晝生人土為<lb/>
　煞不宜夜生人木為煞防春金為煞防秋水為煞防<lb/>
　冬火防夏皆得時失時之妙論<lb/>
一金星若在太陽之宫名曰映進若作命主在太陽之<lb/>
　前為特進各名曰金星映日又曰金星當權皆主權<lb/>
　貴太陽之前只喜身度主命度主及金星在前者皆<lb/>
　作吉論若太陽之前或是刑囚暗耗名曰誤進十進<lb/>
<pb n="KR3g0041_WYG_004-21b"/>
　不吉命主及金星在太陽之後者名曰後進其福減<lb/>
　半<lb/>
一諸星並行有先有後大凡煞星則欲其前行主星則<lb/>
　欲其後至且如水火二星同行水能尅火則以水為<lb/>
　煞星如水星在前行則不能尅火如火在前水在後<lb/>
　其煞逼身最為利害不可不審諸星皆然經云煞前<lb/>
　主後當膺藩輔之權煞後主前必有徒流之患<lb/>
　　詩曰身命二星若無尅　須交金向木前行<lb/>
<pb n="KR3g0041_WYG_004-22a"/>
　　　　水火二星不相尅　更饒水向火前行<lb/>
　　　　土月二星無相食　最宜月向土前行<lb/>
　　　　土之行遲月行疾　不分前後極難言<lb/>
一諸星退行有退而有力者有退而無力者且如退而<lb/>
　有力火金二星同行金在前火在後而退行此煞星<lb/>
　不敢進前以尅其金是退而有情如或金星退遇火<lb/>
　順行是退而逢其煞也五曜皆然亦有退而升殿退<lb/>
　而入垣退而逢生皆為有情又作吉論或退而坐煞<lb/>
<pb n="KR3g0041_WYG_004-22b"/>
　退而逢煞或退惡弱之宫皆為無力可作凶論<lb/>
一遲留伏逆五星中𦂳要學者不可不明遲則順度留<lb/>
　則不行伏則不見逆則退行有用之星順行為福遲<lb/>
　留伏逆進退减力經曰順則優游逆則退縮留則拘<lb/>
　繫抑欝伏則韜晦無光如命午太陽忌木炁同躔木<lb/>
　前日後退之為禍日前木後退之為福留者用星留<lb/>
　於實地為福久遠煞星留於實地為禍不休若留於<lb/>
　虛地禍福皆無伏者用星伏則無力忌星伏則無灾<lb/>
<pb n="KR3g0041_WYG_004-23a"/>
　逆者退行也有退為福有退為禍以理推之<lb/>
　　詩曰五星遇日須當伏　三合逢陽必定留<lb/>
　　　　若是對宫為逆度　不逢陽處是為遲<lb/>
一羅計截斷半天星有吉有凶或截斷諸星在左而限<lb/>
　行右名曰反背行限不遇諸星故也又有升沉之不<lb/>
　同或日生而諸曜當天截在辰巳午未申位而有星<lb/>
　行限從酉戌亥子丑寅位而無星者為不得體又有<lb/>
　夜生截斷在戌亥子丑寅位而有星行限從辰巳午<lb/>
<pb n="KR3g0041_WYG_004-23b"/>
　未申位而無星者皆為升沉之不同並不合格<lb/>
一羅計截斷半天星斗有跳出一星在外者當専論在<lb/>
　外一星禍福如跳出一星為福主禄文命主身主或<lb/>
　官魁權貴星夜火夜月晝木晝土皆為得格主人必<lb/>
　有富貴名利之事如跳出一星刑囚暗耗或奴僕主<lb/>
　陽刃刼煞的煞主星晝生而火漏出夜生而土漏出<lb/>
　在外者皆不合格主人貧賤勞役奔波勞碌度世無<lb/>
　成不為吉論<lb/>
<pb n="KR3g0041_WYG_004-24a"/>
一截斷不要太陽跳出如太陽格在外名曰孤君孤遁<lb/>
　君而無輔極為不好葢太陽乃人君之象必諸星輔<lb/>
　佐而行或左右皆為吉論若太陽孤立主其人不得<lb/>
　人之力雖親輔人人多遠之平生勞苦<lb/>
一諸星聚㑹有吉㑹有凶㑹吉㑹者為命主身度主官<lb/>
　魁福禄或化權貴䕃印皆為吉㑹雖是火羅計孛亦<lb/>
　無害如不為前項等星而為的刼陽刃等主或化刑<lb/>
　囚暗耗皆為凶㑹不可不察<lb/>
<pb n="KR3g0041_WYG_004-24b"/>
一身命主坐奴僕有凶有吉貴人之命多有身命主入<lb/>
　奴僕而貴者亦有入奴僕而賤者如奴僕宫主原是<lb/>
　貴人禄馬長生帝旺籍駕殿勲垣卦之地皆不可以<lb/>
　奴僕論皆是大貴之命如奴僕宫主原是刼的亡刃<lb/>
　死絶暴敗之鄉而身命限主居其上皆是奔波勞役<lb/>
　無成之人方可以奴僕言之<lb/>
一太陽孤立照妻宫皆主夫妻年紀不等不然妨尅重<lb/>
　婚<lb/>
<pb n="KR3g0041_WYG_004-25a"/>
一太隂正照妻宫皆主妻妾無貎不然亦非正禮而婚<lb/>
　緣太隂虧盈之不常也<lb/>
一夜生人太陽獨照男女宫無星以輔之其人主無子<lb/>
　晝生而見太隂在男女宫無星以輔之亦無子夜生<lb/>
　人惟有水輔日在男女宫反主有子<lb/>
一妻宫不論妻妾宫主星假如甲子年丙寅月寅亥木<lb/>
　垣木為兄弟乙巳日巳乃水垣為妻妾水得地逢生<lb/>
　坐實則妻賢貎美内助榮夫或坐籍駕禄馬貴人則<lb/>
<pb n="KR3g0041_WYG_004-25b"/>
　因妻致富或水星坐空脫之地逢煞星同行皆不好<lb/>
　妻或無妻<lb/>
一男女宫不論男女宫主只以時論之如丙戌時卯戌<lb/>
　火垣火星逢生坐實禄馬貴人之地者皆主得貴子<lb/>
　火若虛脫或逢煞主無子送終必有損破否則破蕩<lb/>
　之子也<lb/>
一看命須是四正為𦂳或日月照四正或金木照四正<lb/>
　福德照四正及用星居四正之地皆貴乃有受用之<lb/>
<pb n="KR3g0041_WYG_004-26a"/>
　人亦有火羅計孛守四强及化得好者皆為合格如<lb/>
　是刑囚暗耗等星居於四正宫中而逢相尅之曜皆<lb/>
　主破敗<lb/>
一看諸星皆如看命之法亦看三合亦看正照方斷吉<lb/>
　凶大抵論三合四餘輕五星重對照四餘重五星輕<lb/>
　葢四餘乃横衝直突之曜也<lb/>
一看帶疾先看命度身度受尅與不受尅及起處坐煞<lb/>
　與不坐煞更看疾厄宫中何星坐其上如疾厄宫有<lb/>
<pb n="KR3g0041_WYG_004-26b"/>
　火羅計孛刑囚暗耗諸凶星併㑹其上者皆主重疾<lb/>
　如疾厄宫無星而三方對照有凶惡之星夾照者主<lb/>
　帶疾<lb/>
一命主度主起坐刼的亡刃主人尅害父母骨肉不全<lb/>
　或出祖破祖過房自立方免<lb/>
一遊行坐驛馬主人過房出祖坐長生馬者有四方之<lb/>
　志<lb/>
一身命主起遷移入兄弟奴僕宫者皆主出祖過房偏<lb/>
<pb n="KR3g0041_WYG_004-27a"/>
　生庶出也試之驗<lb/>
一十干坐命如六甲生人不要立命在金宿度上名曰<lb/>
　鬼尅皆主不安勞役只喜坐生星坐水宿名曰父母<lb/>
　之上坐土宿名曰財帛之上坐火宿名曰脫局之上<lb/>
　當以意㑹消息得時得令為好餘倣此<lb/>
一男女宫有土羅火計孛暗耗刑囚照者其人多子女<lb/>
　一年一産及至老來皆不得力如鷄抱鴨相似不然<lb/>
　忤逆之男多出在外亦同無子<lb/>
<pb n="KR3g0041_WYG_004-27b"/>
一命坐禄坐貴坐長生坐庫坐駕坐殿坐夾貴窠坐禄<lb/>
　馬樞坐生旺鄉皆主富貴不然亦主衣禄盈饒天𤣥<lb/>
　賦云禄馬貴人持世立身須主清高咸池凶煞臨身<lb/>
　出處必然微賤是也<lb/>
一命坐刼的亡刃暴敗空亡死絶三煞飛亷煞者皆主<lb/>
　人性不好心險行怪狠暴不仁成敗勞苦<lb/>
一夾命要日月夾命福禄夾命官魁夾命印貴夾命三<lb/>
　合拱之者亦吉或命度主身度主起在别處而夾拱<lb/>
<pb n="KR3g0041_WYG_004-28a"/>
　之者不露人見皆大貴<lb/>
一刼的亡刃之宫或凶星夾拱其凶暴不可言亦主死<lb/>
　于非命然無官符不成煞刃無歲破不成刼的無病<lb/>
　符不成疾厄此乃五行真生煞<lb/>
一官禄不要星尅其宫名曰官鬼且如官禄在寅地却<lb/>
　不要金星入内亦不要三合四正宫值之皆主其人<lb/>
　健訟不然遭官事亦無食禄之分<lb/>
一官禄福德二宫最要吉星臨如日月居官禄福徳或<lb/>
<pb n="KR3g0041_WYG_004-28b"/>
　福禄居官福水日金月各居官禄行限遇之皆發福<lb/>
　如官福二宫無星有吊起或吉曜居其上者亦吉又<lb/>
　看對照三合之宫以斷休咎富貴之人未嘗官福二<lb/>
　宫無星如二宫原無本星官主又惡吊起對照又無<lb/>
　星辰照臨一生虛花無成<lb/>
一婦人不要太陽坐命及照命如身弱皆主欺夫奪權<lb/>
　性有男子志氣<lb/>
一婦人田宅宫如刑囚暗耗坐其宫幷有惡煞坐其上<lb/>
<pb n="KR3g0041_WYG_004-29a"/>
　者皆主破耗外家零落兄弟無情婦人最重田宅財<lb/>
　帛之宫<lb/>
一婦人坐驛馬又帶水孛照身立命或在五弱之宫皆<lb/>
　主淫奔其餘與男子一體同斷<lb/>
一看命惡弱之星則要其居䧟弱明顯得用之星則欲<lb/>
　其居高强<lb/>
一看八煞之宫非但主人疾厄亦主一生權柄之地若<lb/>
　權星印星福星禄星居之皆主人有權<lb/>
<pb n="KR3g0041_WYG_004-29b"/>
一貴人之命多是䧟弱有不可觀者其中有一星得用<lb/>
　坐煞得時及官禄有吊起吉星暗加其位者皆貴不<lb/>
　然三方有吉星交照官宫又不然有吉星交照八煞<lb/>
　之宫<lb/>
一金星不要坐陽刃刼的煞之上葢金星主煞遇則煞<lb/>
　氣騰輝為煞最重<lb/>
一太乙抱蟾常人若見月與孛同行謂之太乙抱蟾非<lb/>
　也須是上弦及望既望下弦在未上見之又生於戌<lb/>
<pb n="KR3g0041_WYG_004-30a"/>
　亥子丑之時方謂之太乙抱蟾如非上弦下弦及望<lb/>
　前望後名曰太乙抱鬼如在辰亥戌子丑之宫又是<lb/>
　下弦既晦之後遇之者名曰抱死鬼却不為福如他<lb/>
　宫遇之皆非抱蟾<lb/>
一看命只可求其主星命度命主身度身主看强弱禍<lb/>
　福不必諸星一一高强一一得地故經云一星得地<lb/>
　終為貴顯吉人又云使一星背而莫究其非縱羣曜<lb/>
　吉而莫能為福譬如五七員官員在任不必員員識<lb/>
<pb n="KR3g0041_WYG_004-30b"/>
　而其中有一員得力則羣從州縣莫不刮目觀星當<lb/>
　以理推其次看限主行限須要限主高强得地受生<lb/>
　吉星交㑹方為好限發達不然皆為不福<lb/>
一凡有用之星辰要在高强大抵小人命多是有用者<lb/>
　居於䧟弱無用者處於高强<lb/>
　　歌曰相生須用他生我　相尅還須我尅他<lb/>
　　　　他尅我時為禍大　我生他時福消磨<lb/>
　有用為我無用為他<lb/>
<pb n="KR3g0041_WYG_004-31a"/>
一論命必言身論身必言命二者出於一體且如立命<lb/>
　子丑土為命主木炁為難火羅為恩月為身主亦以<lb/>
　月為土之用星並不可使月與木炁同宫亦不可木<lb/>
　炁合時與月亦不可使土月二星躔於四木度及泊<lb/>
　於木宫此二星倘逢木炁又躔木度木宫便見有禍<lb/>
　無福如土月二星躔於火度泊於火羅便以吉斷切<lb/>
　不可以身命二主異用父母兄弟妻子田財限主並<lb/>
　可依此<lb/>
<pb n="KR3g0041_WYG_004-31b"/>
一官禄福徳二宫主人中年成敗生死富貴貧賤於此<lb/>
　實為利害有中年一落千丈有中年奮發馳騁有中<lb/>
　年衣紫腰金有中年孤苦伶仃福德且干係妻子兩<lb/>
　宫如吉星守照於福德照妻照子不但官中光景亦<lb/>
　許佳兒佳婦如凶星守照不但初年蹭蹬亦早傷子<lb/>
　刑妻官禄干係田財二宫如吉星守照許其田財若<lb/>
　凶星守照一生决無福矣更所忌者羅㬋守官禄少<lb/>
　年逞訟權豪若為用恩二星又許有用不問是何命<lb/>
<pb n="KR3g0041_WYG_004-32a"/>
　並依此斷<lb/>
一晝生人則要太陽在卯辰巳午未上方應晝生為朝<lb/>
　陽向明之格如日生人太陽坐申酉戌亥子丑之上<lb/>
　皆非合局夜生人則要太隂照命行限亦要火羅月<lb/>
　金孛當限方為得體<lb/>
一余論五星毎毎推究太隂躔度次舍斷禍福吉凶貧<lb/>
　賤富貴十有九中葢人命以太陽為主身宫以太隂<lb/>
　為主主本既危何所根蒂故凡日生人當推太陽夜生<lb/>
<pb n="KR3g0041_WYG_004-32b"/>
　人當推太隂如日生太陽逢惡曜夜生太隂逢凶曜<lb/>
　無不貧賤夭折日生吉宿逢陽夜生吉星釣月無不<lb/>
　功名富貴然猶當論其在十五度中與不在度中也<lb/>
一木羅㑹舍在寅上為㑹吉葢木喜於寅羅樂于寅二<lb/>
　星相得為㑹舍則吉其他處不可以㑹舍言<lb/>
一火炁為職權在卯寅上方為合格葢火入廟於卯生<lb/>
　於寅寅又炁星之垣卯為炁旺之地二星相生故為<lb/>
　職權不以晝夜為忌他宫減半<lb/>
<pb n="KR3g0041_WYG_004-33a"/>
一命坐弱宫主星又微行限又微一見好星在前却不<lb/>
　能勝其任而命即亡葢素貧賤而行乎貧賤雖有富<lb/>
　貴不能享也<lb/>
一命坐高强主又高强行限又好一見凶惡之星在前<lb/>
　而不能進葢素富貴行乎富貴雖有貧賤不能處而<lb/>
　亡也<lb/>
一人命合主有疾而少年未見乃是未曾遇煞星尅星<lb/>
　行限故不發也一行煞地又見煞星高强决是重疾<lb/>
<pb n="KR3g0041_WYG_004-33b"/>
　廢疾有中年患目患風者由此<lb/>
一日生人自少至老一見太隂在前謂之陽極隂生决<lb/>
　主人死<lb/>
一夜生人一生見行太隂又行隂星之限至老一見太<lb/>
　陽在前謂之隂極陽生决主人亡又如命躔房日度<lb/>
　行限至張月度必死葢有月光而無日光也又如躔<lb/>
　心月度行限至星日度必死葢有日光而無月光也<lb/>
　然須看有無惡星當關方可以此斷之<lb/>
<pb n="KR3g0041_WYG_004-34a"/>
一太隂逐月隨日而右轉化金木水火土太隂屬水則<lb/>
　不喜土月同躔如太隂屬木則不喜金月同躔皆主<lb/>
　疾厄妨尅如更在亡煞刼刃空亡之鄉决主其人亂<lb/>
　說言語不實<lb/>
一男女坐亡神及主星起坐亡神桃花帶馬者而又有<lb/>
　炁孛金水照之皆主其人慷慨風流歌唱風月女人<lb/>
　值之决主為娼<lb/>
一定人心性先以守照論守照如無以對照論對照又<lb/>
<pb n="KR3g0041_WYG_004-34b"/>
　無以三合論或四宫無星以福徳宫論之<lb/>
一命好星辰俱善柔而不能作大事業又要一凶星以<lb/>
　助其權大凡吉星多凶星少則以吉論凶星多吉星<lb/>
　少則以凶論貴人之命非權煞不能治世<lb/>
一人命多有生時不定以子為亥以亥為子以初為末<lb/>
　以末為初故其言禍福不准須加減定其災難受制<lb/>
　受尅方能定其死生故經云一不可拘二當敢斷妙<lb/>
　在識其通變如是禍福不應未可據言休咎村居之<lb/>
<pb n="KR3g0041_WYG_004-35a"/>
　人不近譙樓標牌更皷之下亦有晦㝠風雨氣侯不<lb/>
　齊難以定時故筭禍福不應况古今聖賢立法未有<lb/>
　不驗在意消詳以定之<lb/>
一有人命不好而享用者不當有妻子有妻子者何以<lb/>
　言之或有父母在倚恃父母福䕃故安享受用父母<lb/>
　一殁便破敗不當有妻子而不能受妻子之奉至于<lb/>
　死亡而後已一有妻子在前而命中無妻子未至終<lb/>
　身妻子俱亡零丁半世孤寡至老皆初年限路稍强<lb/>
<pb n="KR3g0041_WYG_004-35b"/>
　因主其一時之榮及至末年限路一弱氣運不佳皆<lb/>
　非所有<lb/>
一有人命身好初年行限不佳未免奔波辛苦無成人<lb/>
　皆以貧賤視之一旦行限好平地發跡立名利故舜<lb/>
　起側微傅說起于版築不可不察<lb/>
一人命皆要日月明㓗方為吉論葢天地以日月為主<lb/>
　若日月明淨方始貴顯故經云貴人日月要分明日<lb/>
　月不明非貴人<lb/>
<pb n="KR3g0041_WYG_004-36a"/>
一炁孛羅計乃四凶之星化凶並皆要獨行則主重權<lb/>
一福禄權貴亦要單行方為顯貴<lb/>
一原守之星固好乂恐流年之星為患如限主乂惡又<lb/>
　弱流年凶星重則亦能死人不可不察若限主健只<lb/>
　是流年為禍必侯凶星出去方好故經云原守雖然<lb/>
　無咎流年又怕為災原守雖醇尤勝膏梁之有味流<lb/>
　年為患譬猶潢潦之無根是也<lb/>
一行限有迎有送人多送煞之年皆能死亡若是逢煞<lb/>
<pb n="KR3g0041_WYG_004-36b"/>
　不好迎送又不好决死無疑若迎送不好非有好吉<lb/>
　星不能救其活亦十死一生也<lb/>
一行限須要限元得援故經云得援高强失援孤弱限<lb/>
　主失援莫不卑微<lb/>
一壽之修短不可以限度定止從難星若難俱受制全<lb/>
　主高壽且如立命在辰金星為主火羅二星為難火<lb/>
　被水尅羅被孛尅各各受制莫能為毒的許高壽縱<lb/>
　使限到難度亦不為害如或被火尅羅無制未可斷<lb/>
<pb n="KR3g0041_WYG_004-37a"/>
　其高壽必二難俱受制方可斷壽之高也<lb/>
一財庫五星中各有庫如壬子生人木為庫在未未上<lb/>
　有好星主財盛如無星主管耗星凶星居之反破財<lb/>
　庫若平生不聚財乃田宅財帛坐馬多摇動<lb/>
一得妻財假如戌命妻在辰宫或身主起於妻位若有<lb/>
　土計與火同宫三合生金主得妻財如無土計不以<lb/>
　論如身命在妻有火計相生主進妻財亦有因妻失<lb/>
　財者如未命妻宫在丑土為妻星月若在酉土在巳<lb/>
<pb n="KR3g0041_WYG_004-37b"/>
　或三合加合相㑹必因妻失財亦不和合<lb/>
一婦人有破父母家者如命坐酉金為主有火羅居申<lb/>
　必破父母家出外行限遇火羅必破夫家内則父母<lb/>
　外則夫家<lb/>
一妻妾有權者如寅亥命木為主妻乃水星或水化權<lb/>
　行限遇之必有權之妻孛為權星主有權之妾辰宫<lb/>
　命火為妻羅為妾羅强火弱妻無權妾有權<lb/>
一老得少妻土孛同行得少妻計孛同行得少夫<lb/>
<pb n="KR3g0041_WYG_004-38a"/>
一立命安身在女心畢柳及身命二主泊貴人咸池遷<lb/>
　移官宫又逢炁孛土星合作九流百技之人也富貴<lb/>
　豪家之人亦主高壽<lb/>
一多口舌人如甲乙生炁為口舌丙丁生羅為口舌戊<lb/>
　已生計為口舌壬癸生孛為口舌庚辛人金是如人<lb/>
　命或對頭三合守命見之多口舌亦主口嘴不中<lb/>
一凡行限遇難星須論金木水火土分别緩急輕重如<lb/>
　以火為難望見生災以水為難過去為禍以金為難<lb/>
<pb n="KR3g0041_WYG_004-38b"/>
　對度方凶以土為難則緩而遲以木為難則急而輕<lb/>
　葢火未然而先烟水既流而後濕金正遇而後能傷<lb/>
　人土之性緩水之性柔故也其為災禍凶難亦以五<lb/>
　行類推如以内言之火則心血燥熱痰痢等症水則<lb/>
　腎胱冷濕白濁遺精等症金則腸癰痔漏等症土則<lb/>
　脾胃噎塞等症木則肝膽風眩等症以外言之水則<lb/>
　溺火則焚金則刃土則壓木則撲之類又須看三方<lb/>
　四正加關通無救解或有救而力不能又命主低微<lb/>
<pb n="KR3g0041_WYG_004-39a"/>
　故以此斷余屢試有驗<lb/>
　　竇陶氏十問<lb/>
竇陶氏能推占天文人事要其吉凶休咎不出十二宫<lb/>
　之外葢天道遠人道邇一貫之理外天求人非理外<lb/>
　人求天非道也請試其一二方知天道不遠矣<lb/>
　　或問太嵗尊神互相管攝如何<lb/>
竇陶氏答曰太嵗宫神各有管屬尅我者禍生我者福<lb/>
最怕當頭犯之不足男命犯之受他制伏女命犯之並<lb/>
<pb n="KR3g0041_WYG_004-39b"/>
無養育馬若當頭退晦反覆禄若當頭波波碌碌貴若<lb/>
當頭受人凌辱夫妻犯之多見反目老人犯之至老奔<lb/>
逐小兒逢之多見災毒嵗為尊貴怕入奴僕若來尅我<lb/>
必遭刑戮<lb/>
　右此専怕當頭正是利害須占命中有相管攝方有<lb/>
　是說<lb/>
　　或問坐命行限遇空亡如何<lb/>
答曰立身立命空亡中坐福不見福禍不見禍馬遇空<lb/>
<pb n="KR3g0041_WYG_004-40a"/>
亡奔波到老禄入空亡終身僧道妻入空亡一妻難保<lb/>
奴入空亡自㸑自掃貴入空亡少離襁褓財落空亡財<lb/>
帛自耗日落空亡少年必破官落空亡徒有負抱若有<lb/>
煞神救援則可<lb/>
　右此空亡隂怕陽空陽怕隂空前後最驗也<lb/>
　　或問五星發用十二宫神生旺如何<lb/>
答曰馬遇長生多動刀兵男空奔波女必淫顛沐浴在<lb/>
命處事流連命逢冠帶妾奪妻權臨官在命發在少年<lb/>
<pb n="KR3g0041_WYG_004-40b"/>
男命喜之女命不然帝旺守命難結夫緣衰病死絶女<lb/>
德必賢處於墓地能顯財田男命逢此晦昧萬千若遇<lb/>
胎神罵鬼怨天男亦如此胡語亂傳小兒逢養端的還<lb/>
魂<lb/>
　右十二宫禍福應之如響須於安命處所裁酌<lb/>
　　或問二十八宿立命何度善惡<lb/>
答曰鬼有二度號曰天眼男命係之多見凶狠不是權<lb/>
豪便是反叛心月為狐五度有半女命逢之必淫必亂<lb/>
<pb n="KR3g0041_WYG_004-41a"/>
且是精靈多招離悶亢金為龍井木為犴命立其中敢<lb/>
言敢斷箕風畢雨倐忽聚散男女立命多有病患可以<lb/>
詳觀不可例斷<lb/>
　　或問水命怕土子上土旺水亦旺何以斷之<lb/>
答曰子宫安命以土為主水來受制其水可取若行夏<lb/>
令當云以火土必得時於水何補若行秋令得金為母<lb/>
金能生水有水無土冬水得時水勝土負<lb/>
　　或問卯為火垣又為木局何以辯别<lb/>
<pb n="KR3g0041_WYG_004-41b"/>
答曰若行夏令有火無木若行春令有木無火冬令得<lb/>
時返為木黨三方有水凑成木局<lb/>
　　或問人之父母兄弟妻子㕘酌孤寡<lb/>
答曰十二宫中寡宿孤神若逢太陽先䘮其父若犯太<lb/>
隂先䘮其母日火月土則又有準左右逢此必無親情<lb/>
兄弟宫見必無弟兄妻宫見之一世單身奴僕見之一<lb/>
世艱辛逢禄逢貴出家道人逢刼逢的終身山林<lb/>
　右人命不可犯孤神寡宿位諸般煞上有凶則可畏<lb/>
<pb n="KR3g0041_WYG_004-42a"/>
　　或問既分十二宫坐命隔界何以斷之<lb/>
答曰十二宫中皆屬宫神既有子丑合論癸壬既言戌<lb/>
亥乂有乾辛既論申酉合論坤庚雖言午未亦有丙丁<lb/>
曰乙曰巽以配巳辰曰甲曰艮以𨽻卯寅隔界之處要<lb/>
看分明若以主論辯其重輕純言其度取用不真<lb/>
　　或問小兒關煞何以取之<lb/>
答曰前後有煞命在其中三方拱夾亦是煞門原守如<lb/>
是更有加盤若無救援十死九難更有一件為小兒關<lb/>
<pb n="KR3g0041_WYG_004-42b"/>
春命在酉夏命子看秋嫌卯位冬怕午安此上安命乃<lb/>
為災難<lb/>
　右此關小兒關煞細推有理但忌三嵗<lb/>
　　或問官貴之命何以見之<lb/>
答曰官貴之命有官有印官印相生方有權柄印强官<lb/>
弱掌財之命官强印弱虛名不正金水清高只是受䕃<lb/>
木炁高强正科必定羅孛高强只膺武品前後試之無<lb/>
不有應<lb/>
<pb n="KR3g0041_WYG_004-43a"/>
　右生我者印尅我者官<lb/>
　　或問七政四餘守命何如<lb/>
答曰計都守命愚而自用羅㬋守命色心最重孤炁守<lb/>
命難與人共木星守命性執且迷孛星守命為人慳吝<lb/>
金星守命義重財輕水星守命詞唱輕清火星守命性<lb/>
急兇狠土星守命貪酷而淫太隂守命為人不佞太陽<lb/>
守命快性便行日月合朔晦而不明<lb/>
　右如明字者吉如反日月字者凶<lb/>
<pb n="KR3g0041_WYG_004-43b"/>
　　再將十二宫辯問為証<lb/>
　　詩曰十二宫中帶煞神　煞神排布甚分明<lb/>
　　　　須知月建有强弱　反凶作吉各位均<lb/>
　　願聞<lb/>
　假如子上安命以土為主或見木炁為凶或見木炁<lb/>
　不夭何以斷之<lb/>
若生夏令母星是火火羅乗旺必能生我母星占强安<lb/>
能為禍若生春令木炁高强無金與羅必定相傷身逢<lb/>
<pb n="KR3g0041_WYG_004-44a"/>
水孛實有不良若生秋月金星得時土亦不厚木炁有<lb/>
虧倘有災殃不至深危若生冬令水土俱旺木炁彫零<lb/>
土星堅壯小兒遇此所以保養中年行限財物亦昌若<lb/>
遇火羅福壽愈長<lb/>
　假如丑上安命以土為主何以斷之<lb/>
丑宫所論與子無異春夏秋冬皆如其理只論官星太<lb/>
白得地趕退餘奴無有不是便看隂陽斷其終始又怕<lb/>
寅亥身逢土計<lb/>
<pb n="KR3g0041_WYG_004-44b"/>
　假如寅宫安命或見金炁有傷或見金炁無傷何以<lb/>
　斷之<lb/>
若生春令有木無金若生秋令有金無木三方暗加土<lb/>
計是煞夏令炎炎子母相生秋令見炁炁反為榮冬令<lb/>
見金煞星躔身若見太陽反煞為榮金水高强必主富<lb/>
貴孛炁高强刑尅有畏遇月虛名品官不正可以詳觀<lb/>
不可例斷<lb/>
　假如亥宫與寅宫叅酌以何辯别<lb/>
<pb n="KR3g0041_WYG_004-45a"/>
若論亥宫寅宫頗同限逢金炁皆斷為凶又怕火尅戰<lb/>
尅重重夜計與炁十死九生三方吉曜返本還元<lb/>
　假如卯上安命或見水孛而天或見水孛不夭何斷<lb/>
若逢夏令火星乗旺水孛相攻本身堅壯若逢秋令母<lb/>
星黨子縱有吉星不破即死更逢春令母星有力縱遇<lb/>
凶神不能損失忽在冬天水土俱强生子潔浄安能有<lb/>
傷須分晝夜子細推詳<lb/>
　假如安命戌宫與卯宫何强何弱<lb/>
<pb n="KR3g0041_WYG_004-45b"/>
戌宫火庫本是强宫水孛相攻秋令甚凶若見日月木<lb/>
炁相同更遇旺神福更昌隆餘月遇鬼與卯宫通攅聚<lb/>
衆煞反榮受傷亦當一發發成便亡<lb/>
　假如辰上安命或見火羅而夭或見火羅不死何斷<lb/>
辰垣以金度有軫角雖忌火羅亦分强弱軫度水局計<lb/>
孛為殃角道屬木見火必亡亢金堅剛秋不忌火剗度<lb/>
忌羅四時皆禍若逢夏令火爍亢金灰飛煙㓕角木不<lb/>
禁若逢春令角度平穏若逢冬令軫度無損雖遇火羅<lb/>
<pb n="KR3g0041_WYG_004-46a"/>
皆不危困依此辯别吉凶有準<lb/>
　假如酉宫安命與辰宫何以分别<lb/>
酉為西垣太白本地若逢秋令火羅不忌若逢夏令見<lb/>
火不利春冬平平水孛泄氣四季土旺金神所喜限行<lb/>
官禄恩鄉得意齊地貴人稱遂無比辰宫官禄與酉不<lb/>
同太隂為主夜生則榮加盤俱換須要研窮<lb/>
　假如巳宫安命或見土而死或見土不死何斷<lb/>
若逢夏令當云以火土必得時安能尅我若逢秋令得<lb/>
<pb n="KR3g0041_WYG_004-46b"/>
金為母土能生金金能生水若遇春令得木為鬼尅戰<lb/>
餘奴不能尅水若逢冬令土旺水旺不能相傷本身皆<lb/>
壯若逢四季水無所望子細推詳依經勿忘<lb/>
　假如申上安命與巳宫何以分别<lb/>
申宫水局巳宫一般四季如前十分細觀<lb/>
　假如午未上安命屬日月若見衆星何以斷之<lb/>
午未二宫乃屬日月羅計朔望遇此為蝕若非朔望為<lb/>
我奴僕反凶為吉甚是獲福若遇紫炁刑傷孤獨若不<lb/>
<pb n="KR3g0041_WYG_004-47a"/>
傷財重重白服四餘作黨傷官敗禄<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0041_WYG_004-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　星學大成卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>星學大成卷十二</head> <lb/>
    <p>
<pb n="KR3g0041_WYG_012-1a"/>
欽定四庫全書<lb/>
　星學大成卷十二<lb/>
　　　　　　　　　　　　明　萬民英　撰<lb/>
　十二宫安命論下<lb/>
　　未宫論<lb/>
巨蟹屬太陰命坐於此乃四墓之地禄馬不臨卦氣不<lb/>
在本與申宫相闗坤為卦氣有無善惡與申相應凡安<lb/>
命於未為三合之體正則為三合偏則為四正又偏為<lb/>
<pb n="KR3g0041_WYG_012-1b"/>
不入局偏正稍異則取用不同所重者太陰乃身主也<lb/>
以火金月為之局主火為官星金為福徳太陽為財土<lb/>
為難星月為金火皆同功一體夜生用之火金㑹月在<lb/>
夜生為福最𦂳是為官福㑹身金星近月是為長庚伴<lb/>
月經云金星伴月常屬曉迎朔相逢事業𢎞此金月火<lb/>
體用最大盖未屬陰以陰屬陰以陰類陰其用備矣或<lb/>
火金月㑹於白晝故為晝生夜裏陰陽然終為三限交<lb/>
聨特其軟弱不可謂之凶忌太陽與金為田財主若白<lb/>
<pb n="KR3g0041_WYG_012-2a"/>
晝逢之為吉此又是金水輔陽土之為難遇在晝陰消<lb/>
陽長之時不能為灾得其吉助茍夜生逢土計難必為<lb/>
灾厄若得木炁制之尤為庶幾或以火羅助其禍必速<lb/>
人命見之不惟灾厄傷身亦且壽年不久此宫三宿井<lb/>
之一宿二十餘度臨於秦州此宫以亥卯未為木局而<lb/>
井度屬木故當以木神主之中間又不可全用木木星<lb/>
秉春月之令晝生合從木用不可言太陰也其他時節<lb/>
難以一體用之惟以太陰為主最𦂳太陰本夜生三方<lb/>
<pb n="KR3g0041_WYG_012-2b"/>
主也又以宫神主之以三方歸太陰為主更太陰歸陰<lb/>
方是太陰功用豈可分毫離太陰茍捨太陰而從木斷<lb/>
皆背陰反陽之義鬼金一宿與井相與已近金為福主<lb/>
晝夜常在乎其間秋冬時節與金相干者安可棄乎金<lb/>
栁土一宿與井鬼又差殊不以土為難不以火為忌羅<lb/>
孛得之者亦無患喜獨行輔於命此宫命者但是土星<lb/>
髙强則為忌若土星入命不足為凶盖命宫以卯加未<lb/>
男女宫以亥加卯遷移宫以未加亥三合上下皆是木<lb/>
<pb n="KR3g0041_WYG_012-3a"/>
局土星臨之稍緩與三合見木炁亦是一般道理但恐<lb/>
夜在三合宫又有火合土反成木生火火生土其人不<lb/>
免於殘夭此三合為體而以三合取禍福通闗翻覆又<lb/>
其次也此三合者與亥宫坐命體勢稍同上下十二宫<lb/>
皆為三合中翻覆與命宫相統攝亥中又與未善惡相<lb/>
闗雖異而實同福徳在酉與財帛通闗凶吉往來當審<lb/>
之巳酉丑乃福徳之合金居其上是福徳星得局當有<lb/>
興廢木星居三合之上則木入金局人命值之多主破<lb/>
<pb n="KR3g0041_WYG_012-3b"/>
敗雖有鎡基亦歸消散火星臨福徳之三合夜生則火<lb/>
有情晝生則破我福徳又不可以官星論盖火入金局<lb/>
故也戌為官禄夜火顯用官髙名重晝火無光有官不<lb/>
顯夏令得時為官愈熾水孛合火多是驕恣以敗亡木<lb/>
炁合火多是清亷而見用戌之一宫與巳相翻覆但恐<lb/>
戌中無星巳中有曜是暗中有害即不可救雖寅午戌<lb/>
合得吉相輔是外助不能制内惡忌子宫疾厄之為難<lb/>
土計臨子是難星入垣若是身臨鬼地者不可一槩言<lb/>
<pb n="KR3g0041_WYG_012-4a"/>
凶如子生人六戊生人六癸生人有太陰乃身命入在<lb/>
子宫雖是身入難鄉却是子生人嵗駕戊生人卦氣癸<lb/>
生人崇勲此三者又不可以為忌但以大限土計相逼<lb/>
謂之身衰遇鬼依此禍福斷然不差<lb/>
　<hi>發明云未宫生人以月為主所闗二用以月為命主亦以月為身主如命主飛起坐煞而身主亦是坐煞</hi>
　<hi>此宫坐命乃三合局地月在夘又加夘在未是月到月宫未加亥亥加未亦是月入月宫三位互加此其</hi>
　<hi>為三合局也午為財帛宫太陰在午謂之身居財帛太陽在未謂之財元入命亦謂財命互垣亦是身主</hi>
　<hi>入命命主入身此為内外臺格切不可謂陰陽反背但取身命互垣俱為貴命若甲午巳未生人得此格</hi>
<pb n="KR3g0041_WYG_012-4b"/>
　<hi>者愈好甲午生人未為貴宫午為嵗駕是身命主臨駕身命主坐崇勲此則富貴雙全大格局也若火計</hi>
　<hi>在午土孛在未六丙六丁生人以火孛為囚以土計為煞臨身照命禍不可言是為客曜臨朝飛星破祿</hi>
　<hi>合此格者必是凶惡之人如戌限加合皆是刑囚破敗傷殘甚至死於非命如格局布定一星稍異理皆</hi>
　<hi>不同巳為兄弟之宫太陰在上謂之身居閑極夜生帶於格局反添福德日生不然若有福禄主權星財</hi>
　<hi>元居之謂之身命合財帛有刑囚直難居之又是身命夾煞星凡夾福夾禄皆為福夾刑夾難皆為禍若</hi>
　<hi>六丙六戊生人崇勲在巳是身宫命主坐崇勲天盤以巳加酉丙禄又加福徳福入禄宫福禄雙全皆是</hi>
　<hi>富貴之命酉戌二宫最闗利害酉為福徳之宫月在酉上謂之身命坐福徳金為福主又為母星飛入命</hi>
　<hi>宫不惟宫主與福星互垣亦是身命二主互垣又合内外二臺格若六丁六丙生人帶之坐貴愈佳更加</hi>
<pb n="KR3g0041_WYG_012-5a"/>
　<hi>殿駕天馬地驛職元局主居上乃是卿相之格若是寅申巳亥生人的煞在酉為禄逢破碎又減力戌為</hi>
　<hi>官禄之宫月在上謂之身命二主坐官禄或六丙六丁生人又是二貴夾官禄二貴夾身宫若火為官星</hi>
　<hi>與身主飛入未宫是命主官星互垣亦合内外臺格須是登殿臨駕坐貴坐福禄方為竒特子為八煞之</hi>
　<hi>宫月居之是身居疾厄土乃月之所忌盖月為命主最忌土計二主如土計在亥夘二宫照命加入命宫</hi>
　<hi>若六戊六丙六壬六庚生人不為福禄拱命乃是刑難拱命雖有吉星拱夾亦是貧夭造化如戊子生人</hi>
　<hi>卦氣在子月臨之不為身居疾厄是身臨嵗駕卦氣若是金為福星在寅火為官星在戌正合漏闗格局</hi>
　<hi>此格尤佳又不可以疾厄論也日在夘月在亥謂之日月朝命日月夾官福身命主登駕坐殿臨卦皆是</hi>
　<hi>有福有禄之命若刑囚夾命或拱夾直難便是貧賤之格如蔡樞宻己丑十二月二十七日申時生太陽</hi>
<pb n="KR3g0041_WYG_012-5b"/>
　<hi>在子太陰在寅嵗駕在丑金為福星在寅火為官星在丑日月夾官星日月夾嵗駕金在寅木星怒宫金</hi>
　<hi>為福星加入官宫火為官星加入福宫謂之官福互垣月居官福日月拱夾豈不為大貴之命若日月居</hi>
　<hi>奴僕福星既陷則不大貴所謂誰信無中還有曜豈知弱處是髙强若加臨有凶星破之又不可以貴命</hi>
　<hi>言也如星命坐殿駕㑹刑囚難直而官福俱陷若加盤又有殿駕禄馬貴人卦氣聚㑹亦可以貴命言也</hi>
　<hi>若月在辰坐田宅如金在巳火在夘官福宫主夾身若木在丑六甲六乙生人見之科名照命大約三十</hi>
　<hi>六嵗行酉限得官星禄主福星科名交照行此酉限其人英雄傑特無疑若身命皆坐煞㑹刑囚直難官</hi>
　<hi>福禄權俱陷必主剥雜無成如太陰在辰土計在寅午二宫大約三十七嵗入戌限寅加午午加戌戌加</hi>
　<hi>寅皆犯土計必以刑夭斷之若於加合中得金木解救則免</hi>
<pb n="KR3g0041_WYG_012-6a"/>
　　申宫命<lb/>
申乃水垣以水為先申屬坤乙癸生人卦氣水命得之<lb/>
為長生此宫為諸不入局惟與未通闗雖所屬與己相<lb/>
類然體用與己不同巳宫以太陰為三限古人云夜忌<lb/>
土星晝忌火若見三方尤較可此宫與他不同以木為<lb/>
官星以月為財帛以水為田宅以火為福徳以土為難<lb/>
且己申皆屬水在巳命者忌土為重申宫命者忌土為<lb/>
輕又以未與申皆以土為難在未者以土為重在申以<lb/>
<pb n="KR3g0041_WYG_012-6b"/>
土為輕盖己未二宫屬陰取土為直難申宫屬陽取土<lb/>
為三限中之一物是以不甚為忌生於晝者多以為得<lb/>
更如本命干音屬金命居申宫以土計為得其所養但<lb/>
夜生以土計為凶申之忌土計不如未巳二宫之甚水<lb/>
月為田財夜生得用生理厚實水火為官福晝則喜木<lb/>
夜則喜火若春令木强是官星乘勢雖為金制終不損<lb/>
之得官必顯達夏令火炎是福星得地雖為水制亦不<lb/>
為失得此者福氣尤重此宫為局本水之長生地與絶<lb/>
<pb n="KR3g0041_WYG_012-7a"/>
處之水又不同土不能勝木不能泄遇金亦熾遇火亦<lb/>
熱四時不竭此宫四宿居之參宿固與宫神相類畢雖<lb/>
太陰偏垣亦乃水之精觜火半度乃水中之火合從水<lb/>
主井之一宿屬木申子辰木星亦三限之主或甲乙人<lb/>
及納音木人皆可從木用其餘干音皆可從水為主更<lb/>
以木得時則從木用立命於井者但晝生逢金為凶然<lb/>
亦不足為忌當春夏之月此時木盛火炎金神消爍若<lb/>
是金髙何懼之有若時秋冬金行東南井木固忌之然<lb/>
<pb n="KR3g0041_WYG_012-7b"/>
生於夜望又不為凶是金火無夜忌木土無晝凶之理<lb/>
此說明矣今有戊己庚辛命者在參畢為命度中間或<lb/>
得之為福盖晝生見之多發夜生遇之亦有小灾其間<lb/>
須尋太陰所躔如何若太陰居陽分雖有土計亦無傷<lb/>
恐太陰居陰分則土計非我家三方主是相霄壌諸宫<lb/>
最切者戌亥子丑數宫自命而交相貌通闗午酉又當<lb/>
取午宫之得失戌為福徳與己相表裏田宅福徳來往<lb/>
實重戌為火局申為水局水臨戌一則失其本領二則<lb/>
<pb n="KR3g0041_WYG_012-8a"/>
破我福徳上盤巳酉丑金局固能生水是又傷下盤寅<lb/>
午戌之火若得木星合之水隨木化反凶為吉亥為官<lb/>
宫木居之為官主入垣火居之為變官為福乃以亥夘<lb/>
未為木局以官禄為上盤午字却成寅午戌火局縱有<lb/>
金星破官禄亦不為破有一火則火制無火亦有火局<lb/>
可用盖以木生火火尅金故也子之遊行上盤是未諸<lb/>
星臨之為得體以未宫太陰之垣也故不為身入鬼鄉<lb/>
是子之土又不能傷申之水有未字為天盤木局也丑<lb/>
<pb n="KR3g0041_WYG_012-8b"/>
乃土本傷水又以命宫之申加丑是為命主就鬼此乃<lb/>
申命加卯則八煞加申丑為八煞是下之丑對上盤之<lb/>
申若有木炁在三合巳酉丑又制之於命宫三合申子<lb/>
辰猶為喜所以此宫體勢與巳宫不同也<lb/>
　<hi>發明云申宫安命以水為主巳宫安命亦以水為主巳與申合俱屬水命雖相類而官福之類不同申上</hi>
　<hi>安命為諸不入局又名借局隔六位互相加内無奴僕疾厄夘為奴僕之宫若水在夘本為陷弱以夘加</hi>
　<hi>申是水居水位命主入垣丑為疾厄之宫若水在丑本為失位以丑加申亦是水入水宫命主入垣或命</hi>
　<hi>主水星飛起登殿臨駕入局坐貴禄馬互換有情與宫神太嵗暗加闗攝則為富貴之命若命主水星飛</hi>
<pb n="KR3g0041_WYG_012-9a"/>
　<hi>入煞宫㑹刑囚直難互換無情將重易輕無有闗攝則為貧賤之命此宫所喜者金為母月為財帛木為</hi>
　<hi>官禄火為福徳所忌者土為煞星又為疾厄計乃土餘為害一也或土計二星在當要處臨照身命必為</hi>
　<hi>禍媒若大限見之必然為灾輕則壓身破相重則傷己戕生如根基壮厚福氣雍容又得木炁加合解破</hi>
　<hi>其禍稍輕若根基淺薄必然夭折更加流年惡星黨之決定刑害死於非命未為財帛之宫水居之謂之</hi>
　<hi>命主坐財月居之謂之財星入垣或水星在巳居田宅亦謂之水星入垣或金星在巳乃是金水㑹蛇命</hi>
　<hi>主逢生或金水日月居午位不可為身命主居閑極是子母日月同宫此金月雖化為刑囚無害若化為</hi>
　<hi>福禄尤佳如行限逢金月六丁生人必大發福更加禄馬官魁科名科甲則富貴自來逼人如命上水星</hi>
　<hi>在巳或與日月同宫或日月拱夾或官福入垣得局或官入官宫福居福位或官福互垣或身坐禄或登</hi>
<pb n="KR3g0041_WYG_012-9b"/>
　<hi>殿或守時籍或㑹科名科甲魁星則當期以大貴如許狀元戊子七月初一日丑時生安命在申月在未</hi>
　<hi>水在巳為身命入垣坐禄木在亥火在戌官福入垣身命與官福俱在髙强入廟入垣水為禄元木為官</hi>
　<hi>星拱身火又為魁星得位加入身命豈不為大魁乎所忌者土為難星在子孛為忌星在疾厄難加入命</hi>
　<hi>位羅在巳計在亥照身所以不得其夀矣辰為男女之宮金星在巳水星逢金生又來同宫謂之母附子</hi>
　<hi>子顧母格子母相生有情極為竒特或水在夘火在申水火互垣不相交戰是命主與奴僕互垣交戰無</hi>
　<hi>情不能安享或有禄貴殿駕居之福禄臨之終欠享福或月在寅火計在巳謂之身犯四刑又名土計拱</hi>
　<hi>身命或寅申巳亥四位上又是七煞即亡神也刼煞陽刃嵗煞之宫亦為刑害之命若月在亥日水在巳</hi>
　<hi>又為錦上添花那更火星在未木在夘官福俱入明地福居庫位是官福拱身命木在夘不可謂官星坐</hi>
<pb n="KR3g0041_WYG_012-10a"/>
　<hi>奴僕此是逢旺入廟加起入命若生於春月官星愈顯但防生於秋月金神得時令又在寅夘之上是為</hi>
　<hi>官星受傷難以為福如水星在戌不為水泛白羊是主居福徳若火星入命又為福主與命主互垣或天</hi>
　<hi>馬不背職元局主髙强或臨身命則主功名富貴矣遷移子宫土位為水旺之所水星在上逢生旺則吉</hi>
　<hi>受尅制則凶或生於冬月水神得地是為水星逢旺或壬辰癸巳丙子丁丑生人水旺在子子為帝座之</hi>
　<hi>宫丙子帶之尤妙乃為命主臨帝座之宫又得日月左右夾之可以三台八座格局不謂之主星受傷若</hi>
　<hi>生於辰戌丑未之月土神得局之時子上又嵗煞陽刃所破乃是命主受傷為貧賤之命或水在丑坐八</hi>
　<hi>煞以申加丑亦是命主入垣如土居丑位又不可為命主入垣論帶此格者多廢疾之人如福主居其位</hi>
　<hi>反能為福此吉凶相對歸之於福則以貴論歸之於凶則以貧斷須分輕重論之萬無一失矣</hi>
<pb n="KR3g0041_WYG_012-10b"/>
　　酉宫命<lb/>
酉宫坐命以反吟為體卯加酉酉加卯卯火來制金金<lb/>
受火制卯酉相對是為反吟有四破四正四破者火羅<lb/>
計孛居子午卯酉是也四正者如日月官禄居子午卯<lb/>
酉是也四正未分俱福四破未分俱禍當觀局之變處<lb/>
輕重如何此宫丁生人卦氣屬兊立命忌火羅喜土計<lb/>
用巳酉丑金局以土計居之為生我則得地明矣且以<lb/>
酉宫金主也金火月三限主也水日田財二主也木土<lb/>
<pb n="KR3g0041_WYG_012-11a"/>
官福主也火為鬼木為難如土星得用四季為吉得之<lb/>
為官髙禄厚水日為田財白晝見之田財必厚木為福<lb/>
徳春令有情得之為利秋冬無情見之為害一木兩用<lb/>
善惡當分但以晝生終有情夜生終無用苟或九月十<lb/>
月之際為直難兼行加以水孛即為助虐惟火與金一<lb/>
則為主一則為鬼若巳酉丑金火月取則如何且金星<lb/>
乃命主也火賊也金遇火則失勢然有得失存焉古<lb/>
人以金火月為三限主是以陰從陰之義也但火金二<lb/>
<pb n="KR3g0041_WYG_012-11b"/>
勢不可兩立如春月金行西北此宫命者白晝見之是<lb/>
時金勢尚柔不能無患春金誠為忌火夏月金行午未<lb/>
間如晝生見之火秉權金必衰也若火金相刑戰有勝<lb/>
負則金果失時若火金相去隔逺三合無相干犯又可<lb/>
捨金星而從火用何也盖夏月生人以火秉令此一不<lb/>
可去也又金火月為三限主二不可去也限度望火反<lb/>
為祥望金反為禍至於秋月金臨辰巳之間如秋中見<lb/>
之其時金又司令火不能勝如秋冬生命臨金分此乃<lb/>
<pb n="KR3g0041_WYG_012-12a"/>
金星得時不貴亦富縱金不得地命亦安强冬月金行<lb/>
丑寅之左右時冬陰凍冽木葉凋零金星主殺水星司<lb/>
令金水相依水强火伏金星又勝火金相合亦可無凶<lb/>
此宫三宿胃以土為經土為金母土星為官豈可多從<lb/>
土斷且木火亦時得時失亦宜以宫主交叅用之不可<lb/>
偏用昴宿雖曰太陽只從金用畢月宿取太陰亦有憑<lb/>
據且以陰從陰金火月三限主也亦命度主也太陰為<lb/>
先金為次雖以月為主晝生亦貴乎金夜生不嫌晝火<lb/>
<pb n="KR3g0041_WYG_012-12b"/>
甚忌諸宫最切亥子以至於寅戌加於辰亥加於巳官<lb/>
禄於子四正往來若陽刃加刑中年多主反覆初主有<lb/>
變若四正無凶星陽刃有吉曜臨之則為富貴癸卯癸<lb/>
酉子己卯午巳酉駕丁卯午丁酉駕此六命人者官禄<lb/>
為吉盖有崇勲卦氣在此四正為得也丑為遷移土為<lb/>
主以未加丑是未墓木制土太陰居之為吉地寅宫乃<lb/>
疾厄木居之為凶若是以火合木是火得寅午戌之局<lb/>
而犯疾厄其禍尤甚此宫取用與四正伏吟則異而大<lb/>
<pb n="KR3g0041_WYG_012-13a"/>
體有與之相闗者可以類取也<lb/>
　<hi>發明云酉為金旺之地此宫安命反吟為體反吟者是夘加酉酉加夘夘屬火酉屬金火來制金金受火</hi>
　<hi>制夘酉二位所以為反吟也此局往來七位互加又為四破局又為四正局火羅刑囚在子午夘酉則為</hi>
　<hi>四破局也日月官禄在子午夘酉則為四正局也曰破為禍曰正為福更看局之變處輕重何如以用之</hi>
　<hi>此宫以金為主土計我之命母火羅我之忌星也若寅午戌三位火羅居之是直鬼賊交横要路他既得</hi>
　<hi>地我必受制矣更混之以木炁則為禍尤酷是黨惡也若混之以土計則又反禍為祥乃是誘火羅為福</hi>
　<hi>也更看所守者何星若金與火羅同宫必為禍若金與土計同宫必為福如命主在辰辰乃奴僕之宫金</hi>
　<hi>居金位命主入垣金星得地不以為弱火星在戌辰加戌戌加辰俱是刑星若水在辰金反生水水能尅</hi>
<pb n="KR3g0041_WYG_012-13b"/>
　<hi>火是生子禦宼若金在午土在子午加子子加午土能生金金主失位逢生互換往來皆見官禄金在巳</hi>
　<hi>水在亥亥加巳巳加亥金為命主木為福星互換往來此貴命也若木在巳土在午巳加亥福星入垣午</hi>
　<hi>加子官星入垣福居福位官入官宫豈不美哉如安墩御史壬午十二月二十六日午時生日在子月在</hi>
　<hi>丑土在巳木在午安命在酉金主在亥身主在己亥天門也巳地戸也天門加地戸地戸加天門身命主</hi>
　<hi>戴天履地況壬禄在亥嵗貴在巳禄貴相加土為官星在巳木為福星在午巳加亥官入福宫午加子福</hi>
　<hi>入官宫官福互垣日在子子加午日居日位月在丑丑加未月居月位陰陽升殿官福互垣三元得地經</hi>
　<hi>云三元得地為上品之公卿日月升宫乃百官之領袖豈不為御史乎此乃加合隠中之妙若月在丑日</hi>
　<hi>在子若己酉己夘丁酉生人禄在日正命臨嵗駕日月拱之或命主更乘天馬地驛職元局主亦佳若六</hi>
<pb n="KR3g0041_WYG_012-14a"/>
　<hi>巳生人太嵗為禄主加在午月為禄主在子土為官星在酉木為福星在夘夘加酉互加皆見官福照命</hi>
　<hi>子加午官禄加禄官星坐禄午加子崇勲官禄官主入垣此乃宰相公卿地位如官魁拱命福禄夾身或</hi>
　<hi>官禄拱身福禄夾身或日月拱殿陰陽拱駕或身命拱駕官福夾駕日月夾垣陰陽拱帝座皆是大富貴</hi>
　<hi>命如或刑囚拱命難直夾身或刑囚拱身夾命或客曜臨朝飛星守駕則為凶惡命也申為財帛之宫水</hi>
　<hi>星居之是財元入廟月居之是身居財帛若六巳生人月為禄位又為禄主臨財寅為疾厄之宫木星居</hi>
　<hi>之為難星入垣月居之為身居八煞若九月十月生人木為直星必多疾病那更火在申申加寅寅加申</hi>
　<hi>加入八煞所以寅申之宫相闗也若六丙生人以火為囚又為囚星㑹直難㑹刑星加之身宫守於煞位</hi>
　<hi>若金更在申宫或在午戌之地為災非小必主惡死未為閑極之宫月居之一為身主入垣二為身居閑</hi>
<pb n="KR3g0041_WYG_012-14b"/>
　<hi>極三為身命夾財帛甲戊生人丑未為貴人之地未加丑丑加未互換貴人得局六辛生人若月在夘辛</hi>
　<hi>禄居酉謂之衝干對禄又為佳也若金在戌戌屬火金乘火位以辰加戌辰屬金又為金乘火位命主受</hi>
　<hi>傷則為害矣水為財星在子六庚生人為禄主為財元逢旺木為福徳主在辰三合申子辰命主復坐子</hi>
　<hi>位禄主之水又生辰上福徳之木所謂福禄相生豈不為妙儻火為刑星飛來寅位寅來加申又有木炁</hi>
　<hi>助之雖然命主之金禄主之水福主之木本來竒特豈知寅上之火加入申則是命主之金生禄主之水</hi>
　<hi>禄主之水生福徳主之木福徳之木生刑星之火尅我命主之金雖有福禄又為無補是謂抱薪救火自</hi>
　<hi>焚其身若土計在午戌二位以泄火氣火衰而金旺可以挽囬春意戊人以土為禄壬人以計為禄則彌佳矣</hi>
　　戌宫命<lb/>
<pb n="KR3g0041_WYG_012-15a"/>
戌以火為主以六合為體六位互加一無奴僕二無疾<lb/>
厄以戌亥相闗乃翻覆之義卯為疾厄命宫加卯此加<lb/>
盤之義卯之闗係尤輕巳之闗係尤重此宫無禄馬無<lb/>
卦氣先以翻覆觀之以制為後諸宫以奴僕為輕惟辰<lb/>
戌二宫為重二宫之奴僕戌宫奴僕又重於辰宫奴僕<lb/>
也戌宫以日木土為三限以土為官主金月為田財星<lb/>
他宫立命身居田宅福輕此宫以太陰居未為身入格<lb/>
若太陰不在未但得居寅亦好是未加寅得上盤之田<lb/>
<pb n="KR3g0041_WYG_012-15b"/>
宅為次吉也金為財星居於酉則為財臨財若不得金<lb/>
在酉只得金居辰亦好是酉加辰也又是金垣亦謂財<lb/>
星臨財此乃無中有曜也木土日為三限或以晝生木<lb/>
土髙强木為父母土為官星依附太陽為官主朝君三<lb/>
星儻有得處或居强或無刑破皆貴格如夜生亦可用<lb/>
但不如晝之切水為忌居命則水泛白羊此乃萬古不變<lb/>
之論生於春者如白晝之際其時司令以水從木化雖<lb/>
凶亦輕其他時節雖不居四正之位但是命宫合之限<lb/>
<pb n="KR3g0041_WYG_012-16a"/>
度合之却為忌夏秋日見之火神為主安可有此非禍<lb/>
而何冬月火衰已甚水司令行東北中年限值之若無<lb/>
日制之其災更慘此宫二宿奎為天府圖書命居之多<lb/>
俊秀為官必居清要在草茅者亦老於文儒春令之木<lb/>
得水為善遇金不怕雖宫主屬火然木隨水化火中得<lb/>
之終不為害秋冬之令不可取木捨火夏月火令雖奎<lb/>
度屬木終歸火性生尅制化從火斷之婁宿是火中金<lb/>
金中無位惟生於秋月金司令喜得土星生逢火不畏<lb/>
<pb n="KR3g0041_WYG_012-16b"/>
取金之義固長其餘月令通以火斷經曰水泛白羊躔<lb/>
婁最𦂳若是夏生不問婁奎皆以火斷且以本宫安身<lb/>
命中有卯對宫有酉卯酉辰戌為六合體至於官禄在<lb/>
丑田宅在未子午加之却為六害六合之命則多和合<lb/>
六害則多讒謗亥為相貌暗加辰字又與戌通辰戌對<lb/>
衝雖曰弱宫實有闗涉於命子為福徳暗加巳字巳戌<lb/>
又通是福徳與奴僕有統攝丑為官禄以午加丑以火<lb/>
臨之則曰命主乘旺此最吉也或太陰居之則曰日中<lb/>
<pb n="KR3g0041_WYG_012-17a"/>
見斗是得中之失其間或有煞氣臨之如陽刃破碎之<lb/>
類尤甚若金星居之為財星得地金入局也卯為疾厄<lb/>
命中有卯言命宫無疾厄也諸宫以八煞為難惟辰命<lb/>
加酉戌命加卯不可以此論戌比辰為尤重巳為奴僕<lb/>
吉星臨之可以闗命凶星破之亦能害命若水孛在巳<lb/>
皆為凶斷惟水獨行為水居雙女即為凶格昔有一貴<lb/>
人辛巳八月初一日戌時日月金水火在巳人以為險<lb/>
其富貴不可曉不知巳中有戌又為嵗駕以諸星闗命<lb/>
<pb n="KR3g0041_WYG_012-17b"/>
此乃弱中之强其大貴宜也但戌上立命有吉星在巳<lb/>
更以嵗駕卦氣等臨之皆貴或有凶星兼以他煞破之<lb/>
皆為窮困夭賤之人決無差矣<lb/>
　<hi>發明云戌宫屬火火庫居戌夘與戌合戌者陽也夘者陰也陰陽交合故戌屬火而夘亦屬火安命此宫</hi>
　<hi>六合為體六位互加最切奴僕疾厄福徳之宫也有吉星則吉凶星則凶安命在戌火在夘夘加戌與戌</hi>
　<hi>合火居火位是不為疾厄也火在巳戌加巳火加火位命主入垣是不為奴僕也然戌上雖屬火而巳上</hi>
　<hi>又屬水此兩處不相入或曰火星在巳火居火位又曰火入水宫此戌巳二宫加合之難辯也如巳宫有</hi>
　<hi>福禄貴人驛馬嵗駕居之必能化為福或有的刼嵗煞七煞居其上必能變為災不可槩論也如官均光</hi>
<pb n="KR3g0041_WYG_012-18a"/>
　<hi>禄大夫辛巳八月初一日戌時生日在巳月在巳金水在巳火在巳安命在戌諸星皆居奴僕之位亦未</hi>
　<hi>為奇然火為命元水為運元金為禄元并日月在巳嵗駕在巳戌加巳命臨嵗駕三元臨嵗駕加入福徳</hi>
　<hi>之宫身命二主上下入垣登駕所以為貴水火交攻未免多迍耳夘為疾厄之宫屬火火居其上不為難</hi>
　<hi>星入垣乃是命主入廟亦為八煞有星若乙夘生人禄在夘嵗駕在夘命主臨駕坐禄況夘與戌合是為</hi>
　<hi>天地合徳木在夘木為科名火為命主木來生火有情至十六嵗行限在亥宫見禄駕辰為夫妻之宫辰</hi>
　<hi>與酉合火星在上火入妻宫加入財帛酉辰二宫屬金皆為得地儻水星同在上水為刑星終是受傷若</hi>
　<hi>是六害三刑對照又有月孛居之愈重其惡孛乃水餘以水加孛煞氣増盛刑害可知甚至惡死若火星</hi>
　<hi>在辰土在酉守財帛土為官是福主臨財辰與酉合命主暗合財宫合處有情乃為貴也丙戊生人以土</hi>
<pb n="KR3g0041_WYG_012-18b"/>
　<hi>為福禄愈妙縱三合有木炁傷之又有命主之火在焉則木炁只生命主之火火却生土為官福愈有氣</hi>
　<hi>也大凢戌上安命最切者土盖官福俱為土也木炁二星本來尅土而得命主之火泄其氣反能生官福之</hi>
　<hi>土生而復生有無窮之造化未為田宅本宫月居之謂之月居月位身坐田宅甲生人身又坐貴木星居</hi>
　<hi>之為木入秦州亦謂身㑹福主此為福也孛星臨之不為太乙抱蟾乃是身犯煞曜水星居之不為水㴠</hi>
　<hi>月魄乃是身犯難星若以未加子子加未皆是六害為刑星為禍尤甚子為福徳之宫土在上謂之福主</hi>
　<hi>入垣月在上為身坐福徳六丙生人見之為化福坐福丑為官禄之宫土在上謂官主入垣月在上為身</hi>
　<hi>居官禄六戊生人見之為真祿歸窠雖夜生人不以土為忌日生人見之愈妙若大限經過子丑二宫必</hi>
　<hi>然大發財福若命主更臨嵗駕登殿坐貴天馬地驛或加職元福禄主乃享萬鍾之命也申為閑極之宫</hi>
<pb n="KR3g0041_WYG_012-19a"/>
　<hi>火在上絶處受傷若火躔井木犴又得木星火絶處逢生水在命宫躔木狼則水只生木木泄水之氣則</hi>
　<hi>水為害小或丑上有炁夘上有水丑加申夘加戌又得木炁以助火則水雖為禍亦輕矣未可便以水火</hi>
　<hi>互垣為忌也火為命主最喜寅戌二宫得火在火旺處逢生丁巳生人禄在午又得旺中坐禄逢生乃是</hi>
　<hi>上象垣局若行刃限午來加丑行斗限者謂之日中見斗必然田財耗散尤防官刑火災如耗星在亥辰</hi>
　<hi>加亥本為六害局又是相貌弱宫有甚好處所幸亥屬木火居木位或夜生人三合無刑星傷之是謂火</hi>
　<hi>照天門更加日月在子戌二宫又為日月夾天門陰陽拱主若乙亥癸亥生人駕在亥禄貴在子又是身</hi>
　<hi>主登駕禄居禄位福入貴地此為仕宦之命若水孛二星守子位破我福德若六庚六乙生人水孛化為</hi>
　<hi>禄貴行子限亦還一發發後必夭此造化之妙不可不知也</hi>
<pb n="KR3g0041_WYG_012-19b"/>
　　亥宫命<lb/>
亥以木為主此宫以三合為體故滿盤上下皆三合局<lb/>
大槩與未上同中間並無刑害四破之類亥卯未木局<lb/>
若得木星居之為木入木局得三合之正此宫與辰通<lb/>
闗辰通亥亥通辰猶巳宫闗疾厄之戌火為難彼此雖<lb/>
同而實異盖巳之難火是我尅他亥之難金是他來尅<lb/>
我要審言之亥中屬乾壬甲人卦氣若命居於此有本<lb/>
年崇勲卦氣嵗駕殿與驛馬貴人又得木局主用為本<lb/>
<pb n="KR3g0041_WYG_012-20a"/>
然論理此宫以金火月為三方主以水火為田財木為<lb/>
官禄以金為難金火月為三限須夜生則吉晝生減力<lb/>
若火交金金交月則可為三限之用若金獨行又為難<lb/>
火夜生最為用故為身主臨財又勝以水火為田財火<lb/>
獨行則宜夜用並行則宜晝用若夜中水火交行却是<lb/>
客星攻主木為官星木守命木居寅為命官入垣木居<lb/>
福德遷移皆為吉用木入未得上盤亥字甚佳木臨辰<lb/>
為八煞或者金傷為碍不知八煞辰宫有金則忌辰宫<lb/>
<pb n="KR3g0041_WYG_012-20b"/>
無金則是申子辰三合為水局是水生木為吉只木入<lb/>
酉與太陰居酉此為身命入鬼鄉不可以身居閑極論<lb/>
此宫是無閑極盖以酉金尅木也金在命左右若春月<lb/>
見之則不甚害乃春木盛而金柔不足畏也夏月金星<lb/>
背馳於西南夜中見之火盛金衰金不犯分更以夜生<lb/>
為三限主是金星不能傷我惟秋金主殺毎行東南冬<lb/>
金行東北此二季以金忌若是白晝見之或木金合度<lb/>
或木前金後皆為害曜可忌也人見之主殘疾甚而夭<lb/>
<pb n="KR3g0041_WYG_012-21a"/>
若有水火以濟之尤庶幾或見土計助之為毒尤大此<lb/>
宫二宿室宿乃亥之正度雖曰火終是木宫之火必有<lb/>
木而後有火木既失躔火從何出四時之中不離乎木<lb/>
雖夏火司令亦不棄木為主也水入室宿一則田星入<lb/>
命二則母星入命木得所生火則有恃若白晝木火並<lb/>
行只從木論夜中取用火然火亦度主也又財元也又<lb/>
為三限主也壁乃水為度主水能生木雖遇土亦何畏<lb/>
以亥卯未皆木局也與其他處立命土星躔壁取用又<lb/>
<pb n="KR3g0041_WYG_012-21b"/>
差此宫雖土不入命但居於强尤實為碍若木居别處<lb/>
三合與難星同一斷也金居福徳雖曰土垣實為金局<lb/>
盖上盤巳下盤丑即金庫也身主臨之難為福徳木星<lb/>
到丑亦為木入金局有水化金即為得用若土星合木<lb/>
己酉丑為土生金勢鬼暗受生木又失地不可以木尅<lb/>
土而論寅為官禄乃自家之地木臨三合為官星得地<lb/>
如火入三合反為財局盖下盤寅合上盤午是寅午戌<lb/>
火局木星晝見居强又為官禄之造化貴格明矣若夜<lb/>
<pb n="KR3g0041_WYG_012-22a"/>
得火强為財局造化却主富木星得局失於戰尅亦有<lb/>
官但多讒謗火星全局失於戰尅亦有財特多耗散盖<lb/>
三合局面諸宫皆合官宫財宫乃寅午全局盖三局已<lb/>
成不為他破可以富貴却以金為疾厄雖曰金鄉喜成<lb/>
水局得金生水水生木為吉但恐金星强在他宫則難<lb/>
以制局斷矣<lb/>
　<hi>發明云亥宫屬木在於乾者亥也寅與亥合而寅亦屬木此宫三合為體滿盤皆三合也木為命主最宜</hi>
　<hi>居亥夘未三合之宫再須己申二水宫皆為得地惟辰酉二金宫不宜居之謂之失地況辰為八煞酉為</hi>
<pb n="KR3g0041_WYG_012-22b"/>
　<hi>閑極如木飛入辰宫金尅木又值弱宫必難獲福若以申加辰辰加子變為水木局如更水孛在申子二</hi>
　<hi>宫必至獲福或有金火在申子二宫則反為灾盖申子辰三宫者三合之中暗相管攝也水為命母孛乃水餘</hi>
　<hi>所以愛也金為煞難火為竊氣若五六月生人火為直星火神用事命木逢之為害不小所以忌也丑為</hi>
　<hi>福徳之宫木星在寅官入官宫又為命主坐禄木星在丑命坐福徳若丁丑生人命主在丑為嵗駕亥為</hi>
　<hi>貴人命主登駕命坐貴宫此為佳也癸丑生人雖是為駕其如陽刃的煞何所以減力不甚為佳如太陽</hi>
　<hi>在巳太隂在酉謂之拱駕朝主又是六巳生人太陽為禄元太陰為禄主又謂福徳受日月合拱巳酉丑</hi>
　<hi>三位加合往來俱見禄元禄主福星必為宰輔如木在寅壬寅丙寅乃為奇特壬寅木生在亥命坐崇勲</hi>
　<hi>命合嵗駕丙寅生人命坐貴官星臨駕豈不美哉若夘寅甲申生人更髙一頭地甲申生人禄在寅申子</hi>
<pb n="KR3g0041_WYG_012-23a"/>
　<hi>辰馬居寅禄馬俱入禄地命主官主禄元馬元福星權財科名滿用坐禄坐馬登駕入垣衆善輻輳若天</hi>
　<hi>馬地驛不背職元局主有氣則富貴雙全官居鼎鼐木星雖滿用須入垣登駕坐禄為佳如木在戌乃木</hi>
　<hi>居財帛是命臨財若火星在午火旺在午謂之財元逢旺若三十六嵗行寅限金在戌財元在午只欠寅</hi>
　<hi>一字輳成財元局若六甲生人火為禄主行此等限發福發財若是五六月生人火又竊木之氣恐發後</hi>
　<hi>必夭若十一月十二月生人水神用事木得水以蔭傷之生子為財又何害焉若在午混之以水則財元逢</hi>
　<hi>財神不旺若辛生人混之以炁則富擬陶朱木星在申坐田宅木居水位若水星在子水為田宅主乘旺</hi>
　<hi>復生命主之木若六庚生人以水為禄主有甚不好但土在辰申二位混之以木又為囚星尅禄主何益</hi>
　<hi>於我土在辰混之以金金生禄主之水為佳若六巳生人以金為田財福星生囚囚星尅命主俱為禍也</hi>
<pb n="KR3g0041_WYG_012-23b"/>
　<hi>若水不在子為禍不小若水在子此是福星生囚星囚星生命母命母生命主相生不已此其為佳乃水</hi>
　<hi>星之力如木星在酉謂之木困金鄉土星在丑木為官星土為福星又為官福漏闗土在丑混之以金又</hi>
　<hi>是六巳六辛生人以金為刑囚是福星黨刑囚而尅命主之木更當秋冬金神用事之時木神無氣我必</hi>
　<hi>受傷如火在巳不惟不喜然火居巳夘丑火來生土土來生金以丑加酉金加木乃財帛生刑囚直難尅</hi>
　<hi>命主也若行丑限二十六至三十七嵗財散人亡尤防損己若丑上有卦氣居之則煞尤輕大抵亥上安</hi>
　<hi>命須要日月在寅申乃日月拱天門又為陰陽拱命若身命二主飛起臨駕登殿坐禄坐貴為妙不然官</hi>
　<hi>福守時科名科甲魁星登籍乃是卿相之命若羅在夘孛在未六癸人羅為禄主孛為福權又為福禄拱</hi>
　<hi>命太陰在官禄福徳之宫又是上貴之命不可以孛羅為惡曜論也孛在申羅在亥計在巳謂之四正逢</hi>
<pb n="KR3g0041_WYG_012-24a"/>
　<hi>刑怕見身若二十七嵗行寅限加嵗煞在寅刑害可知若是十一月十二月生人化金為直乃是刑星逢</hi>
　<hi>生在丑惡之甚矣婦人則主産難之厄大抵十二宫主第一怕餘奴犯主不足刑天之命雖有好惡終亦</hi>
　<hi>不甚發達此十二宫坐命加合變局隠藏造化若龜卜燭照禍福昭然矣</hi>
　星命之說多矣求其醇正無疵而能發明𤣥齋之奥<lb/>
　者未有若此之盡雖不知其為誰所作中有虞學士<lb/>
　生年月日意必元時人也盖術者得一異書則為私<lb/>
　家秘𫝊埋前人之功大可鄙也然而傳寫既久訛舛<lb/>
　有之重復有之僕因得善本雖相參改正第智識淺<lb/>
<pb n="KR3g0041_WYG_012-24b"/>
　陋未能盡詳當更訪先達悉改正之使無憾而後可<lb/>
　洪武甲寅中秋日呉郡徐繼孫題<lb/>
　<lb/>
　<lb/>
　<lb/>
　<lb/>
　<lb/>
　星學大成卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>星學大成卷六</head> <lb/>
    <p>
<pb n="KR3g0041_WYG_006-1a"/>
欽定四庫全書<lb/>
　星學大成卷六<lb/>
　　　　　　　　　　　　明　萬民英　撰<lb/>
　　安命論<lb/>
星家源流以太陽為命之所自出太陽出夘故人之立<lb/>
命亦在夘不知太陽出夘者舉大較也以大較例人安<lb/>
命此命之所以不準今以太陽東升考之小寒至芒種<lb/>
小暑至大雪俱出夘若冬至後十九日晝極短而出辰<lb/>
<pb n="KR3g0041_WYG_006-1b"/>
初初刻夏至後十五日晝極長而出寅正四刻人立命<lb/>
既以太陽為體則所生所出時候亦當隨太陽推遷以<lb/>
余觀之凡日出夘時則立命在卯若出寅辰則立命當<lb/>
在寅辰通闗加盤俱因輪轉方足以體造化之妙臺厯<lb/>
首論十二宫立命専考對度余命太陽在斗十九對度<lb/>
是張一當以張一度立命是也況太陽過宫處毫釐之<lb/>
差宫分判然又不可不細考也<lb/>
十二位論<lb/>
<pb n="KR3g0041_WYG_006-2a"/>
　　三辰論十二位高下歌<lb/>
　　　　當生日㸔在何宫　加向元時回視東<lb/>
　　　　天輪自轉地輪定　夘上長為命所宗<lb/>
　　　　然後配以十二位　其中昭然賤與貴<lb/>
　　　　巳夘午上為最强　子酉之方是其次<lb/>
　　　　寅申亦以近名之　三合要㸔亥與未<lb/>
　　　　此為照處餘則非　吉星要聚凶星離<lb/>
　　　　辰戌二方稱惡弱　天象奚堪下臨著<lb/>
<pb n="KR3g0041_WYG_006-2b"/>
　　　　善曜何常能致祥　凶星好事渾銷鑠<lb/>
　　　　第三之宫號閑極　五星不得纎毫力<lb/>
　　　　惟有月在此方生　却向命中添福徳<lb/>
　<hi>十二宫高下乃逆數也凡吉凶星曜在命三合及對見之則力𦂳也丑之為位乃在癸水之末且其為土</hi>
　<hi>又是虚處水遇虚則明故宜於月雖曰閑極實可為用比其他星曜所不能及大抵以夘為命則當從此</hi>
　<hi>推之在餘位者固不可執為例也</hi>
　　論命宫主星歌<lb/>
　　　　本位無星理對宫　縱橫三合理皆同<lb/>
<pb n="KR3g0041_WYG_006-3a"/>
　　　　若無一宿推宫主　宫主星同斷吉凶<lb/>
　<hi>如人命宫無星者但㸔宫主星在何方若在七强宫更在廟旺亦主富貴若在五弱宫并留逆段或作忌</hi>
　<hi>星主貧賤或更與惡星犯身命不得其死矣</hi>
　　論身宫主星歌<lb/>
　　　　古人常重在陰陽　此法推來第一强<lb/>
　　　　日向東生為命局　月從西出作身方<lb/>
　　　　今人只筭在身宫　但把當年月位終<lb/>
　　　　理謬不知真造化　枉將心力妄推窮<lb/>
<pb n="KR3g0041_WYG_006-3b"/>
　<hi>造化身宫源流皆有自來今之論星皆以太陰坐處即為身局是為淺陋夫身宫者與命宫同即以生時</hi>
　<hi>從太陽數至夘則為命宫胡不以太陰數至酉為身宫既以太陰生處即為身宫則當以太陽生處為命</hi>
　<hi>局此法甚長余世家之學每每頼此</hi>
　　論身命宫歌<lb/>
　　　　身命第一號高强　惡曜偏防犯此宫<lb/>
　　　　日忌火兮夜忌土　不宜十五度中逢<lb/>
　　　　前後最嫌逢惡曜　吉星釣月有光耀<lb/>
　　　　更加金木作宫神　宫主尊時第一妙<lb/>
<pb n="KR3g0041_WYG_006-4a"/>
　<hi>天之稟賦實根原身命二宫人之操持亦憑賴陰陽二宿身命二宫防惡曜之侵陰陽二主忌凶星之入</hi>
　<hi>擇其尤者則日生重太陽夜生重太陰推其至者則男人重身女人重命然十五度中而遇忌星加宫主</hi>
　<hi>星無氣必然禍起災生此論甚審</hi>
　　論身命二主<lb/>
十二宫中惟身命二主最為利害論五星先當輕重乎<lb/>
此夫主星如魚之水木之根魚無水則死木無根則枯<lb/>
身命無主則危此理甚明論主星者畏刑煞忌陷弱如<lb/>
或逢煞與刑逢陷與弱欲長年享福將何所恃必然刑<lb/>
<pb n="KR3g0041_WYG_006-4b"/>
害夭折凡論主星一喜逢禄二喜逢貴三喜逢生四喜<lb/>
逢廟旺五喜高强與善星並立遇此者必功名富貴若<lb/>
陷入遷移必主流蕩在疾厄主傷殘臨財帛多積聚入<lb/>
田宅則田宅萬頃居福禄則福禄有餘入奴僕則奴僕<lb/>
不走與善星併則先艱難而後富貴若逢惡曜斷然貧<lb/>
薄隨驗隨應余嘗試之而屢中也<lb/>
　　論星曜同照命宫<lb/>
金木水同宫若臨廟旺樂度主文章秀麗聦明智慧清<lb/>
<pb n="KR3g0041_WYG_006-5a"/>
　職品序貴格<lb/>
金土炁日月同宫若廟旺得地主蔭潤福禄龎厚性寛<lb/>
　處世温煖也<lb/>
金火水孛日同宫若陷沒主尅父尅妻平生多蹇<lb/>
金火羅同宫得地則貴乃武職品序若陷沒反成蹇破<lb/>
　招刑<lb/>
火土計孛同宫若陷沒主凶暴夭刑若非兵權武卒必<lb/>
　難保平生之福<lb/>
<pb n="KR3g0041_WYG_006-5b"/>
金木火計孛同宫則曰疊刑主人成中反破福中反禍<lb/>
　尅害陷禍多蹇招刑<lb/>
日月羅計同宫則曰蝕神主人損尅父母若在第四宫<lb/>
　必主破相兼主權性暴出身低㣲偏生庶出<lb/>
土孛計同宫若夜生更陷沒必主夭夀卑㣲下愚狠毒<lb/>
　主刑<lb/>
火土同宫不問日夜若陷沒宫決多蹇破<lb/>
孛計金水同宫主性姦雄淫慾酒色招刑是非愛憎臨<lb/>
<pb n="KR3g0041_WYG_006-6a"/>
　身雕身不足舉此十例其他尅剥皆准此<lb/>
　　論星曜合照命宫<lb/>
木金水合照主聦明文藝性多巧伶俐貴氣文秀<lb/>
日月炁合照福禄厚重享福豐足<lb/>
火土合照主性靈不藏事得地則聦明陷沒則凶暴<lb/>
羅計火土合照主形性膽氣凶暴雄豪若為武職主威<lb/>
　權<lb/>
日月合照主大富貴為人材貌英偉聦明近貴且舉此<lb/>
<pb n="KR3g0041_WYG_006-6b"/>
　五例若有一星臨之須詳前段星辰論其禍福隨宫<lb/>
　分𦂳慢而言之也<lb/>
　<hi>凡論五星全在於命宫分野宫度然後論其身宫主星禄主星三方三限主星其星辰禍福子細消詳廟</hi>
　<hi>旺陷弱而言之也</hi>
　　歌曰土日同方生在晝　更在陽宫當富有<lb/>
　　　　夜人倘見落陰鄉　作事多艱是殃咎<lb/>
　　　　土星合照福堅牢　好潔難婚亦貴豪<lb/>
　　　　金如㑹火守强位　性𦂳貪華性更高<lb/>
<pb n="KR3g0041_WYG_006-7a"/>
　　　　水與土合有學禄　智慧無窮愛畨覆<lb/>
　　　　木火同照主貴權　設施驚衆誇神速<lb/>
　　　　木金宜得女財多　貴貌端嚴心多慾<lb/>
　此二星在命宫或對合見之主得富貴貴而多妬<lb/>
　　　　日在火兮生在夜　若㨿火西必權霸<lb/>
　　　　木星更照定封侯　尤於武庫増聲價<lb/>
　　　　從來日與木同塗　貴顕成家與衆殊<lb/>
　　　　夜生月若火相㑹　縱然殘減亦分符<lb/>
<pb n="KR3g0041_WYG_006-7b"/>
　　　　更向高强逢著木　名達財豐真貴族<lb/>
　　　　火如照月當晝盈　却苦瘡痍每煎蹙<lb/>
　　論星曜對照命宫歌<lb/>
　　　　更推星曜相衝望　就中火土為災障<lb/>
　　　　對在强方并見月　中年困苦多消歇<lb/>
　　　　濕宫水照當憂溺　乾位却須防獸嚙<lb/>
　　　　少男少女少資財　多病多迍多口舌<lb/>
　　　　或遭毒藥及刑傷　了了經中皆具説<lb/>
<pb n="KR3g0041_WYG_006-8a"/>
　東南巳午為乾宫西北亥子為濕宫<lb/>
　　　　諸方最怕陽對木　復在陰宫更勞漉<lb/>
　　　　金如望火不利婚　若使迎陰却宜娶<lb/>
　　　　土星衝月蹇語言　作事多妖難與語<lb/>
　　　　月如見土夭并狂　見水其音為吃苦<lb/>
　　　　火日自傷先尅父　土月須知不宜母<lb/>
　　　　火星對月轉就火　須信望中俱作禍<lb/>
　火月或土對土月或火對及月對土火是也<lb/>
<pb n="KR3g0041_WYG_006-8b"/>
　　　　不然共守上下宫　或伴月行西沒過<lb/>
　　　　此為夭折寒㣲人　縱使暫成終亦破<lb/>
　流年星與限值及太嵗相宜則有如意之事然根基<lb/>
　淺薄終久不利也<lb/>
　按此節専論日月怕見火上亦須分晝夜而言之<lb/>
　　論財帛宫<lb/>
若見金木日月主豐足温厚富福經云足禄多財木星<lb/>
與太陽同㑹平生不耕蠶而衣食具所謂生居豪族世<lb/>
<pb n="KR3g0041_WYG_006-9a"/>
無虞出有輕車食有魚福夀厚高天與佑平生萬事稱<lb/>
心如○金主得妻財○月常有財帛多成敗不積貯○<lb/>
日多積蓄星聚為福忌土火孛計水臨照此宫或臨巳<lb/>
午之上更有火土之照決多蹇剥土主耗散縱得錢纔滿<lb/>
必傾若吉星合照同宫不妨四十後五十㣲發經云火<lb/>
居財上旺年年中主交時即不堅若得吉星三合照中<lb/>
年破得末團圓○月孛生來少積貯假使中年承祖宗<lb/>
付托有如三春之花正開時被狂風猛雨折了若有吉<lb/>
<pb n="KR3g0041_WYG_006-9b"/>
星照視方免破敗○計求財如縁木求魚隨得隨喪多<lb/>
成多敗中末却主旺○水主初年耗散經云財帛宫中<lb/>
遇水星如人把火照霜冰第二宫中逢此宿初年囊槖<lb/>
盡皆傾水星生旺莫臨財進退難逃主有災縱有資財<lb/>
千萬倍如人把火照氷開别有吉星轉助則可若見水<lb/>
星獨臨陷沒必多破敗祖業<lb/>
　　論兄弟宫<lb/>
兄弟只論其和睦與不和睦今人多愛問幾兄弟若與<lb/>
<pb n="KR3g0041_WYG_006-10a"/>
他分其數目則失矣兹見日月金木炁則兄弟慈和友<lb/>
愛日喜於陽位則福𦂳夜生在於陰宫則禄慢月主有<lb/>
兄弟姊妹上下和睦無尅害月在第三宫號為入廟經<lb/>
云第三宫中為閑極金主兄弟三人姊妹二人皆得力<lb/>
木主三兄二弟孝順和睦無尅只忌羅計孛火土必須<lb/>
尅剥當自立也羅主有兄弟三兩人亦得力主大貴計<lb/>
有兄弟不得力若獨行則兄友弟恭孛總不得力縱有<lb/>
亦爾東我西相見如水火與他人一般只宜自卓立水<lb/>
<pb n="KR3g0041_WYG_006-10b"/>
難得兄弟力土不得力<lb/>
　　論田宅宫<lb/>
田宅亦為父母宫若見日月金水炁福星臨之得地必<lb/>
主滋蔭享上人之福經云多居産業金水木照田園○<lb/>
金主有祖業父母具慶衣食自豐○水難招祖業自立<lb/>
方旺○木多居産業父母全○月主尊親有夀宜居祖<lb/>
業忌羅計火土入宫分必須尅剥父母不然主過房庶<lb/>
出破敗祖業破而再成也○羅自宜卓立更有吉星照<lb/>
<pb n="KR3g0041_WYG_006-11a"/>
臨則家道大興○計祖業難靠宜自卓立如炁木二星<lb/>
傍照不以此論○火不得祖業賦曰少失資財金火同<lb/>
臨獅子位獅子非午也葢獅子乃官禄之位對照田宅<lb/>
在子位也若吉星則禍福又異○土雖紹祖業亦尅父<lb/>
母因田宅争訟○孛主尅父母有祖業終破敗若居次<lb/>
胎則父母無碍更加土計同宫則主過房偏生經云田<lb/>
宅宫中土孛防三方閑極可悲傷此身若不為僧道却<lb/>
喚他人作父娘又云土星月孛居四鄉合招異姓作爺<lb/>
<pb n="KR3g0041_WYG_006-11b"/>
娘不是偏生婢妾養東房移過喫西房<lb/>
　　論男女宫<lb/>
第五宫中號男女最忌孛計并火土必然尅剥少女男<lb/>
若非外姓應難主○若見金木水日月必主貴子俊麗<lb/>
之男○金長宜見女次則男貴主有三男二女或晝生<lb/>
人或在寅上名為愠怒兼六已人宜見異姓之子○木<lb/>
主少女多男日生則多夜生則次男聰明智慧女四徳<lb/>
兼全○水主有四子聦明端正至老得力如在戍位則<lb/>
<pb n="KR3g0041_WYG_006-12a"/>
宜偏生過房桃花夾竹異姓之子若六壬人見之即主<lb/>
二男二女須詳吉凶星斷○日主五男二女至老不尅<lb/>
六壬人見之謂之魁星倍加福力○月主男得力若被<lb/>
羅計照破則主遲晚或長見女若在夘酉亥未巳者不<lb/>
怕惡星若見月孛必主尅剥經云子孫之位怕孛過無<lb/>
男應是女生多若得善星來照視晚招一對定應多○<lb/>
孛主女多男女遲見方保六丁人此宫見之全無縱有亦<lb/>
不得力如有吉星合照不妨若太陰相對則主男大貴<lb/>
<pb n="KR3g0041_WYG_006-12b"/>
女封號日生則減力○火主二三人若為土星首尾合<lb/>
照或白日生人六丙生人全不得力主孤寡土主一子<lb/>
若入廟則有二子忌曜則減力○炁主有男女宜遲此<lb/>
星亦名孤星○計男女少若早見則定尅晚年主一子<lb/>
羅不宜早見經云蝕神臨子最難為得力還招外姓兒<lb/>
假饒若過三旬外親生一箇是便宜主桃花夾竹偏生<lb/>
過房惟六甲辛壬人主三男二女至老得力若六巳人<lb/>
此宫見之全無子息縱有不得力○又論命宫福星盛<lb/>
<pb n="KR3g0041_WYG_006-13a"/>
旺必主子息之盛若見凶星惡弱必然蹇破經云妻無<lb/>
子息都縁月孛在七强凡論女人子息大槩與前同惟<lb/>
巳午宫坐命曰乾宫若見計孛忌星則主難子不生或<lb/>
亥子坐命曰濕宫若見金木土星多主子息三男二女<lb/>
之數<lb/>
　　論奴僕宫<lb/>
第六宫中號惡弱五星不得臨照著一切加臨在此宫<lb/>
福禄資財日消鑠凡星辰皆不喜此一宫若得善星在<lb/>
<pb n="KR3g0041_WYG_006-13b"/>
其中福力慢主奴僕侍從之福金木得力定主少年尅<lb/>
父母○水主有奴僕鞍馬中年走失○土有奴僕多走<lb/>
失若有木星同位則至老奴婢成羣○羅主奴婢自然<lb/>
豐厚一呼百諾○日一生得力若見計孛火土刑星反<lb/>
遭其害○計常被脫賺○孛不得力多走失○火有奴<lb/>
僕不久逺六甲人見此星者所謂禄主臨惡弱之地難<lb/>
為享福若魁星科甲三方高强無慮此宫若科甲魁星<lb/>
官星學堂禄主一切星落此總不得力<lb/>
<pb n="KR3g0041_WYG_006-14a"/>
　　論妻妾宫<lb/>
妻妾一宫與命宫相對又曰西沒宫㸔此宫有何星曜<lb/>
若見金木水星則主美貌夫婦和睦若見火星計孛必<lb/>
然尅破陷害又況金為人之妻星㸔金星落何宫又㸔<lb/>
善惡星相㑹言之若㑹木水必近妻家財妻之蔭潤或<lb/>
近陰人財若同火土計孛必多尅剥經云尅妻害子太<lb/>
乙與首尾同宫<lb/>
　　論疾厄宫<lb/>
<pb n="KR3g0041_WYG_006-14b"/>
第八宫中號疾厄忌見計孛并火土忽然陷沒更疊刑<lb/>
難免疾厄終身禍如有福星來解免尚且疾中難可保<lb/>
若無救療決生違至死必須還尅破君子貴命見之多<lb/>
主脚疾股肱之患終身常帶氣血之疾小人則折脚眇<lb/>
目拳秃駝腰官刑徒杖之禍女人多招産難血氣之疾<lb/>
至重者亦至身疾金計相㑹男女多主雕青痕痣也<lb/>
　　論遷移宫<lb/>
遷移主行藏喜金木炁福星臨之主君子遷官進爵經<lb/>
<pb n="KR3g0041_WYG_006-15a"/>
云欲問榮華大扺金居九位凡見善星臨之處世行藏<lb/>
皆吉若見凶刑忌星主平生多歇滅縱有官品常多蹇<lb/>
滯若見忌土多主九流商旅㳺學紫炁土星並係客星<lb/>
此論載靈臺經<lb/>
　　論官禄宫<lb/>
第十宫中號官禄若見善星多富足貴人職品必須高<lb/>
小人必近食官禄凡貴命又㸔宫主是在何宫却分品<lb/>
序此宫若見凶刑忌星計孛陷弱反成不足職卑命薄<lb/>
<pb n="KR3g0041_WYG_006-15b"/>
也<lb/>
　　論福徳宫<lb/>
十一宫中號福徳若見吉星須享福加與金木紫炁同<lb/>
更在强宫必為淑○若見計孛火土必多蹇破亦多主<lb/>
福中之憂禄中不足縱使富豪常有意外之不足○太<lb/>
陽福徳最為竒白日生人喜得之五福俱全尊上徳貴<lb/>
榮三爵福無涯<lb/>
　　専論福禄二主<lb/>
<pb n="KR3g0041_WYG_006-16a"/>
人元當生之年稟賦者十有一星安排者十有二局十<lb/>
二宫中所要者惟福禄為主十二局中所重者惟福禄<lb/>
二宫今推之五星質之人為凡有卓立功名致富貴者<lb/>
而此二宫未嘗無吉曜而福禄二主星亦未嘗陷○或<lb/>
禄主歸窠或福星歸福或帶吉而逢生或歸徳而帶權<lb/>
或入廟旺似此之類往往皆是豈福禄無星而可耶○<lb/>
如其處世孤貧為人流蕩以其福禄二宫驗之未嘗有<lb/>
一吉曜而二星亦未嘗不弱或禄主背命或福曜逢<lb/>
<pb n="KR3g0041_WYG_006-16b"/>
囚或禄宫帶刑星而黨立或福徳帶惡曜而傷殘似此<lb/>
之類往往皆是豈五星闗鍵而不在此二宫耶<lb/>
　　再論福徳宫變格<lb/>
福徳一宫人莫窮晝生從日夜從陰數取日月相去位<lb/>
還從東出配其終數盡之處為相位次㸔何宿守其中<lb/>
若遇善星相對照福夀高崇禄料豐又兼金木作宫主<lb/>
福徳高强福更隆<hi>見西天都例經</hi>
　<hi>福徳者為身命之根源吉星聚此則福夀堅牢惡曜臨之則命浮弱吉凶如響凡推其福徳宫日生則從</hi>
<pb n="KR3g0041_WYG_006-17a"/>
　<hi>太陽數至太隂夜生則從太陰數至太陽數其相去幾宫然後從命宫數其相去宫位即為相貌次則福</hi>
　<hi>徳若正坐高强復得吉星為本宫之主加以文星又在高强必然享福無窮受禄綿逺</hi>
　　再論相貌奴僕兩位<lb/>
相貌奴僕非高位兩者多縁凶與忌當生七曜落其間<lb/>
一世孤窮苦憔悴晝裏生人火占高月最不宜來對視<lb/>
夜逢土宿同此推太薄如何望身貴月在惡曜行度間<lb/>
惡者復强善者閑三方不救五星伏必為賤𨽻處人寰<lb/>
<hi>論相貌奴僕於理為長識者宜詳味之</hi>
<pb n="KR3g0041_WYG_006-17b"/>
　　定三日宫<hi>若下胎元宫不下三日宫若下三日宫不下胎元宫</hi>
三主高强福禄昌文星㑹命貴人鄉更逢紫水臨其限<lb/>
少年及第佐朝廊○三日宫中紫孛羅三方辰戌更相<lb/>
過若被忌星來照著定向三朝損命多○三日宫中居<lb/>
惡弱更加凶曜在其中吉星不照難延命縱然不死患<lb/>
重重○三日宫中土孛傍三方閒極可悲傷此身若不<lb/>
遭迍否定教他人作父娘○三日宫中水木星平生聦<lb/>
俊佐王廷三方若在高强位金榜無疑定有名○三方<lb/>
<pb n="KR3g0041_WYG_006-18a"/>
始得力羅紫命中行縱然為文職須當帶珮行○一生<lb/>
身命處高宫三方精徹在其中官禄遷移吉星照員郎<lb/>
給諫至三公○三日宫中晝火星夜生遇土一般同紫<lb/>
炁限星如交著定見危亡三嵗中○火星有夀只三年<lb/>
縱得成人被禍纒大限不到三四十須交十五入黄泉<lb/>
更㸔生後三日宫月到何星分度中金木相逢俱是吉<lb/>
若交見水性偏聦○善星更作身命主復占强方不失<lb/>
度此為有福無難人一生謀運何嘗阻忽然至此却逢<lb/>
<pb n="KR3g0041_WYG_006-18b"/>
火終身豈免興災禍第一損夀二損財所向多乖遭折<lb/>
挫更坐土星同照地常時分外生迍否木曜縱橫不救<lb/>
之禄筭永終天然矣<lb/>
　<hi>夫三日一宫最難分别或者以為身命第三宫或者又為日第三宫互相矛盾妄指其説以為竒吁論五</hi>
　<hi>星者尚不識三日宫何以論人之禍福夫三日宫者係人一身禍福之地惡星躔之災禍隨至吉曜臨之</hi>
　<hi>福夀可期如其又在十五度中其應立驗烏可不詳論之今以三日宫併言之大凡論三日宫先推太陰</hi>
　<hi>躔何星宿而後迤邐推其宫分前三日則前三星後三日則後三星也如太陰躔尾宿前三日尚屬斗宿</hi>
　<hi>後三日屬房宿此為三日宫甚明而禍福如影響捨是推何星而躔三日之宫乎從其輕重分剖則造化</hi>
<pb n="KR3g0041_WYG_006-19a"/>
　<hi>可窺矣</hi>
　　定胎元宫<hi>太陰所歴過一宫是</hi>
　<hi>余按此條有二明三暗之説葢引天機所重者而証己之言</hi>
胎元宫裏金兼木貧賤性殘當夭促人生不幸定遭之<lb/>
若見時臨傷眼目○土火胎元係二明男子遭之則昌<lb/>
榮婦人逢之夫位顯莫教柔曜月前迎○金水二星號<lb/>
最柔蟾魄無令與聚頭抱病打傷猶可已其間貧苦更<lb/>
憂愁○月過一宫為胎元金木相逢定夭貧火土二交<lb/>
<pb n="KR3g0041_WYG_006-19b"/>
并孛曜高强即是富華人天機數有胎元星三暗相扶<lb/>
及二明必取富豪并世禄其中一半是官人疾病多端<lb/>
見小孩只因金火犯元胎奈何上下相闗照眼目瘡痍<lb/>
競發來身宫胎元紫炁星不是疾厄與孤刑尅害爺娘<lb/>
身自立不然有異見雙生男女紫炁犯胎星且為僧道<lb/>
及孤貧不是雙胎并異母又須刑害尅雙親後扶前引<lb/>
㸔星辰强曜康寧福夀人錯説陰柔凶短折更加惡弱<lb/>
老憂貧太陰却到㑹空辰金木從高性且迍恩及親知<lb/>
<pb n="KR3g0041_WYG_006-20a"/>
成悔吝到頭顧遇有誰人月限犯孤星不救<hi>月前方九十度無星</hi>
<hi>對月皆金木水</hi>行年又却值三災<hi>月限忌土木二交行年不要見</hi>後人推步知<lb/>
相識若使斯人禍患來<lb/>
　<hi>太陰所歴過之一宫謂之胎元宫以未生三日之前月在其中故也亦名生前三日宫此宫有星曜禍福</hi>
　<hi>尤切月在之宫謂之身宫未到之宫謂之生後三日宫此三宫星曜照見善惡與身一例言之天機無生</hi>
　<hi>前三日生後三日之説只以前扶後引有何星曜依訣斷之則無不驗然只以去太陰二十七度為准在</hi>
　<hi>二十七度外雖是隔宫亦如不見不謂扶引也天機更取前一方者葢以十二宫分之為四方則一方者</hi>
　<hi>月前三宫是也定九十一度為準九十一度外不是如無强星輔之月限孤矣</hi>
<pb n="KR3g0041_WYG_006-20b"/>
總龜十二位論<lb/>
　　命宫<lb/>
欄駕經天柱星飛在禄宫又玉堂貴人宫夘上謂之明<lb/>
堂午上謂之軒轅戌上謂之武庫身命主星居此未可<lb/>
作下流命㸔天柱而羅計同不吉獨行主人身閑若在<lb/>
天門及飛天宫上吉大凡禄主居廟旺之地皆主發禄<lb/>
財主星㑹天柱在弱宫吉天柱命主二星俱入金門宫<lb/>
不必論田宅最好文昌星入學堂主修學如丁巳生人<lb/>
<pb n="KR3g0041_WYG_006-21a"/>
天柱在未名夜劍鋒煞未為陽刃主夭夀凡人天柱帶<lb/>
馬獨行見太陽主人心狂天柱躔遷移宫主人入贅過<lb/>
房遷居離祖之類與天蠱星同主人好訟或天蠱入身<lb/>
命宫主多招訟事天柱入官禄之宫乃官禄入命主星<lb/>
尋官並以吉斷<lb/>
　　歌曰金星入命夜生吉　白日生人減半力<lb/>
　　　　木星照命有多般　白日逢之必作官<lb/>
　　　　夜生若有暗曜雜　返為凶禍主憂煎<lb/>
<pb n="KR3g0041_WYG_006-21b"/>
　　　　水星在命合入廟　夜裏生人太陰照<lb/>
　　　　或居雙女與陰陽　決定少年居顯要<lb/>
　　　　火星入命不堪詳　白日生人主禍殃<lb/>
　　　　更被孛羅三合照　定知啞吃與人傷<lb/>
　　　　患勞枉死人孤寡　夜生又宜却無妨<lb/>
　　　　土星入命主頑鈍　夜裏生人不可論<lb/>
　　　　水命定知須啞吃　黄腫氣疾命難存<lb/>
　　　　太陽坐命若逢木　羅紫同宫須食禄<lb/>
<pb n="KR3g0041_WYG_006-22a"/>
　　　　火星不照定封侯　月孛臨之患心腹<lb/>
　　　　太陰在命生逢夜　水宿同宫為僕射<lb/>
　　　　土宿入命孛星來　有禄定知非乆謝<lb/>
　　　　紫炁印星號天乙　凡在命宫皆有益<lb/>
　　　　生時不被惡星臨　善宿合兮多子息<lb/>
　　　　未月見紫入夜宫　夜裏生人為輔弼<lb/>
　　　　若是土星三合照　雖則高强終是疾<lb/>
　　　　羅㬋入命計謀多　木紫同宫主富豪<lb/>
<pb n="KR3g0041_WYG_006-22b"/>
　　　　金木太陽三合照　此人慷慨更英豪<lb/>
　　　　女人夜生羅照著　自縊勞刑貧又薄<lb/>
　　　　紫火水計入命時　此則定主十般惡<lb/>
　　　　計都入命憂火命　此則十煞惡無定<lb/>
　　　　貴人遇者以無權　白日生人宜修進<lb/>
　　　　木星紫日如照臨　主命俱强為福慶<lb/>
　　　　孛星入命人㢘潔　目快心清為性别<lb/>
　　　　紫木日金合照時　所作高强皆有節<lb/>
<pb n="KR3g0041_WYG_006-23a"/>
　　　　日生火孛主星㣲　決定刑傷蛇虎食<lb/>
　　　　掩口不開氣衝人　直得為官須歇滅<lb/>
　　財帛宫<lb/>
欄駕經天寶星財帛者天寶所司㸔飛在何宫禄主玉<lb/>
堂吉見羅計孛火土正忌星反財物耗散怕廢星財不<lb/>
興耗星財不聚陷星及狼籍分皆不吉㑹天蠱星主訟<lb/>
破財<lb/>
　　歌曰金臨財帛足隨時　夜裏生人皆進滋<lb/>
<pb n="KR3g0041_WYG_006-23b"/>
　　　　木臨財帛必豐隆　日中生者最難逢<lb/>
　　　　水臨財帛財帛散　更被孛來不足㸔<lb/>
　　　　火居財帛與前同　土居財帛皆豐亨<lb/>
　　　　太陽居此足錢財　貿庫常開待物來<lb/>
　　　　月居財帛多財帛　只怕土星三合尅<lb/>
　　　　紫入二宫亦忌之　遇日木扶還又得<lb/>
　　　　羅計孛入損資財　終身不得資財力<lb/>
　　兄弟宫<lb/>
<pb n="KR3g0041_WYG_006-24a"/>
欄駕經天玉星所司兄弟之宫名為閑極如獨行飛入<lb/>
陷宫主少兄弟或本宫上見羅計孛多凶金木主二人<lb/>
水月主二人紫炁與水星皆善星日生人忌太陰夜忌<lb/>
太陽並為孤宿㑹刑廢耗主尅害狼籍主尅損見火孛<lb/>
兄弟如仇讎大抵男女二命可詳細推<lb/>
　　歌曰木金兄弟主英雄　水星和樂旺門風<lb/>
　　　　火在此宫定孤寡　夜生不與孤寡同<lb/>
　　　　土臨兄弟終和睦　日居未可同年語<lb/>
<pb n="KR3g0041_WYG_006-24b"/>
　　　　生時父母決相背　木計合宫主貧苦<lb/>
　　　　太陰若得主星來　輔弼榮華由此胎<lb/>
　　　　紫臨第三兄弟少　計星遇此斷生災<lb/>
　　　　月孛來時損兄弟　古今傳説禍難推<lb/>
　　田宅宫<lb/>
欄駕經天富星田宅者天富所司在命宫主田宅加凶<lb/>
宿即無落陷終有亦少强宫廟旺承祖業如羅計孛星<lb/>
土忌刑廢耗星相㑹或被劍鋒狼籍天蠱對照或三合<lb/>
<pb n="KR3g0041_WYG_006-25a"/>
傍照並主破産如飛陷宫主先無後有禄宫玉堂皆是<lb/>
自能卓立<lb/>
　　歌曰金居田宅父母宫　白日生人主困窮<lb/>
　　　　如逢夜裏最為吉　産業自營邁祖宗<lb/>
　　　　木臨田宅興父母　自然福夀世難同<lb/>
　　　　水居第四旺田莊　更有雙親夀命長<lb/>
　　　　火星臨此不堪説　土星躔入有房廊<lb/>
　　　　白日生人為最吉　夜生父母早身亡<lb/>
<pb n="KR3g0041_WYG_006-25b"/>
　　　　日居田宅足田園　木臨雙親夀命全<lb/>
　　　　火孛不照多産業　水金合㑹常堪憐<lb/>
　　　　月臨雖稱旺田地　白日生人反作累<lb/>
　　　　紫炁居之多壯宏　父母一時居富貴<lb/>
　　　　木星入位必有官　水月合兮居顯位<lb/>
　　　　羅入田宅不堪猜　十般惡死及破財<lb/>
　　　　計都侵之憂父母　田莊牛馬化成灰<lb/>
　　　　月孛居此亦如之　夜生亦可減毫釐<lb/>
<pb n="KR3g0041_WYG_006-26a"/>
　　　　晝生又忌火來尅　父母早亡主孤恓<lb/>
　　男女宫<lb/>
欄駕經天孤星男女乃天孤所司大槩與兄弟同推詳<lb/>
入陷宫主遲或刑耗忌星化劍鋒狼籍天廢星並主尅<lb/>
損更㸔犯星輕重太陰在五宫先見女金水多男女羅<lb/>
計主抝性及尅害<lb/>
　　歌曰金星若在男女宫　三男聦俊各英雄<lb/>
　　　　火在此宫不得地　遇著定來更莫窮<lb/>
<pb n="KR3g0041_WYG_006-26b"/>
　　　　土臨第五遲遲有　夜生決定主孤蹤<lb/>
　　　　太陽若照男女宫　必主貴子顯門風<lb/>
　　　　太陰居之亦如此　三男富貴夜為功<lb/>
　　　　紫炁當生照男女　不被惡星并火土<lb/>
　　　　三合水月同聦俊　男女榮華定文武<lb/>
　　　　羅照男女主夭亡　計都臨照亦災苦<lb/>
　　　　孛星倘若照此官　十生九死空費乳<lb/>
　　　　為人性狠惡肚腸　此乃依經與君語<lb/>
<pb n="KR3g0041_WYG_006-27a"/>
　　奴僕宫<lb/>
欄駕經僕馬星六宫見孛與人不和太陰星入此宫定<lb/>
主卑㣲下賤又惡星㑹極不好天柱星入此宫主閒事<lb/>
勞漉小人反覆不情之態<lb/>
　　歌曰金木星居足奴僕　土若加之夜為毒<lb/>
　　　　火在此宫必少力　太陰值此多悲哭<lb/>
　　　　非惟辛苦有多般　決定生時非正屋<lb/>
　　　　月若居之被日土　一世多迍更貧苦<lb/>
<pb n="KR3g0041_WYG_006-27b"/>
　　　　第六宫中見太乙　男女頑愚多忌疾<lb/>
　　　　不然遲忌亦寡㣲　此乃皆言為不吉<lb/>
　　　　計羅居此有災殃　孛若臨之號凶極<lb/>
　　妻妾宫<lb/>
殿駕經天對星妻妾乃此星主之忌惡星在此宫主損<lb/>
妻天對之星入陷婚遲此星見劍鋒狼籍及主星皆不<lb/>
吉金為婦星須要明浄如同劍鋒煞主凶亡見羅計主<lb/>
尅害孛寅金申主妻有貌帶官星主妻有蔭見刑星即<lb/>
<pb n="KR3g0041_WYG_006-28a"/>
刑火主重婚土主重濁肥短貌不佳金水秀麗木星長<lb/>
瘦金星逢天耗狼籍二星女命全見主尅盡外家財帛<lb/>
人口之類<lb/>
　　歌曰金在七宫妻妾好　木星㑹此日相逢<lb/>
　　　　其妻非但能㢘潔　貌白容妍世孰同<lb/>
　　　　水在妻宫多妖冶　火則傷殘莫論容<lb/>
　　　　夜生猶自主離别　何況生逢在日中<lb/>
　　　　土入妻宫無貌娘　妻妾命如日裏霜<lb/>
<pb n="KR3g0041_WYG_006-28b"/>
　　　　太陽美貌火孛醜　太陰見水美容粧<lb/>
　　　　紫木星臨太陰吉　羅㬋自縊檢尸傷<lb/>
　　　　計入妻宫勞患死　不然毒藥溺江亡<lb/>
　　　　妻妾宫中見孛星　計都水火自相刑<lb/>
　　　　兼主蛇傷並自吊　不然産難墮青冷<lb/>
　　　　火孛瘟黄死暴哀　落水懸崖産難灾<lb/>
　　　　金鎮太陽真絶妙　多招妻妾外家財<lb/>
　　　　火土生離并帶疾　鼓盆三度請良媒<lb/>
<pb n="KR3g0041_WYG_006-29a"/>
　　　　木紫二星多美麗　姿容可與孟姜偕<lb/>
　　　　羅計二妻産難别　暴䘮迯亡自帶來<lb/>
　　　　紫孛水金淫慾甚　交情奴僕老心灰<lb/>
　　疾厄宫<lb/>
殿駕經煞難星疾厄者煞難所司如見本宫星主帶疾<lb/>
六八十二同見孛主破相或有宿疾此宫水月同主風<lb/>
疾土計同主脚患土孛同主耳聾火化劍鋒主心腹血<lb/>
氣之疾金忌火傷主血膿腸風之類大凡命宫疾厄是<lb/>
<pb n="KR3g0041_WYG_006-29b"/>
火忌孛星照羅計穿命不問福禄皆主夭折火星大忌<lb/>
午上照身命及天柱星皆不吉<lb/>
　　歌曰金在疾厄永無疾　木居富貴常安逸<lb/>
　　　　水在此宫遇計孛　必定腰駝并背屈<lb/>
　　　　白日生人火曜衝　必定風疾吐血終<lb/>
　　　　熒度疾厄須驚悸　土臨八宫主瘟凶<lb/>
　　　　太陽遇計火土孛　風癆血病不久歿<lb/>
　　　　如見木陰獨照之　一世優游無消歇<lb/>
<pb n="KR3g0041_WYG_006-30a"/>
　　　　此宫若見紫炁臨　定是安榮居要津<lb/>
　　　　羅照此宫應篤疾　計㑹孛來定凶侵<lb/>
　　　　非惟勞瘵又瘟黄　抑且吐血卧床亡<lb/>
　　遷移宫<lb/>
欄駕經遷移謂之近强人命三合宫見土宿主離鄉忌<lb/>
星主貧賤福貴禄星吉曜主經商如見月孛謂之客死<lb/>
星見羅計主偏生庶出過房出祖帶刑出祖不離鄉土<lb/>
若四刑星無紫炁星解救亦主過房出祖金木吉水宜<lb/>
<pb n="KR3g0041_WYG_006-30b"/>
逺行金木合照封侯火入凶土阻逺行太陽主晝生吉<lb/>
月㑹金水夜生吉<lb/>
　　歌曰此宫見紫主為官　太陰合兮為瑞端<lb/>
　　　　羅在遊行必見刑　家中長見檢屍靈<lb/>
　　　　計都若㑹孛星入　決定蛇傷并虎擒<lb/>
　　　　切聞月孛入遷移　損田損宅損妻兒<lb/>
　　官禄宫<lb/>
欄駕經官禄强星乃司命掌之又為文解恩牒之星士<lb/>
<pb n="KR3g0041_WYG_006-31a"/>
人遇之主發解僧道遇之主披剃庶人遇之主發財置<lb/>
業如下流命本宫見之㑹天蠱狼籍主犯刑法官災小<lb/>
人最怕陽刃官符宫主星相㑹及與的煞狼籍星㑹無<lb/>
福貴二曜救解凡與宅宫主星相㑹皆不甚好更㸔命<lb/>
主星明净㑹羅計主凶死不然㸔有禄無禄大禄小禄<lb/>
大凡主星㑹羅計者主夭不然中年火孛照身命宫皆<lb/>
不吉即賤人也孛星在官禄主貧窮下賤刑憲初主貴<lb/>
末必不好限入官禄宫添羅計天蠱入限或在六八十二<lb/>
<pb n="KR3g0041_WYG_006-31b"/>
　　歌曰太白金星入官禄　一世為官居要軸<lb/>
　　　　天上之宫㑹水星　太陽合照作公卿<lb/>
　　　　水居好樂合於月　官居顯位職非輕<lb/>
　　　　火在十宫夜入廟　朝端定列仍年少<lb/>
　　福徳宫<lb/>
欄駕經福夀星福徳之宫福夀星所掌宜天權福財照<lb/>
此宫上吉如男女宫得木星紫金水善星照尤佳縁福徳<lb/>
與男女宫相對吉星在廟旺之宫順行為福深在陷宫<lb/>
<pb n="KR3g0041_WYG_006-32a"/>
為福淺最忌火星主傷福徳故也<lb/>
　　歌曰福徳宫中或見金　夜生一世福神欽<lb/>
　　　　木㑹太陽居十一　禄優福厚居顯秩<lb/>
　　　　水㑹月吉火淺薄　金土同照主食邑<lb/>
　　　　十一宫中羅最吉　太陽木炁三合值<lb/>
　　　　生則須封萬戸侯　死則定知須廟食<lb/>
　　相貌宫<lb/>
欄駕經相貌當與六八此三宫用推詳孛羅計㑹或主<lb/>
<pb n="KR3g0041_WYG_006-32b"/>
刑害破相疾厄六根不足之命也<lb/>
　　歌曰土星相貌却烏黃　木宿元來瘦且長<lb/>
　　　　金白不惟多嗜慾　水星行動愛趨蹌<lb/>
　　　　羅㬋薄藝隨身有　月孛為人帶黑醜<lb/>
　　　　熒火一星多性惡　水星最是雙眉好<lb/>
　　　　計都巧計愛談論　羅火東西打殺人<lb/>
　　　　水火相隨多雜藝　太陽為性却逡巡<lb/>
　　　　月孛一生多口嘴　水星伶俐木都美<lb/>
<pb n="KR3g0041_WYG_006-33a"/>
　　　　土星頑鈍言語澁　羅火為人貪可鄙<lb/>
琴堂十二位論<lb/>
　　論命宫<lb/>
凡坐命宫官禄福徳田財星飛入為吉此乃富人之命<lb/>
切忌空亡的破流霞刼煞不吉必主暗疾破相華葢居<lb/>
此必主𫝊符度法之人六害星辰飛入一生勞碌<lb/>
　　論財帛<lb/>
凡財帛主度主官禄福徳主居此一生富貴財星飛出<lb/>
<pb n="KR3g0041_WYG_006-33b"/>
田宅官禄福徳宫富弱宫陷地主貧賤更空亡的破居<lb/>
此再財星失陷則食不充口衣不葢身若財帛高强根<lb/>
基厚重衣禄豐隆若六位星辰居此管幹起家之人也<lb/>
　　論兄弟<lb/>
凡田宅官福四星入此兄弟豪富空亡的破入此兄弟<lb/>
貧賤孤寡星居之則鴈行無伴官符居之主兄弟逞訟<lb/>
華盖居之主兄弟道粧疾厄流霞刃星入則兄弟帶疾<lb/>
破相馬星入則兄弟東西咸池入則兄弟迷戀也<lb/>
<pb n="KR3g0041_WYG_006-34a"/>
　　論田宅<lb/>
凡官禄財星太陽入此祖業見承田地加進空亡的破<lb/>
入此則産業破蕩或胎星嵗破通闗則兄弟争奪奴僕<lb/>
主入則僕幹莊田之徒或田星飛起官禄福徳財帛之<lb/>
地則富財帛同田星飛起則重賣交易矣<lb/>
　　論男女<lb/>
凡空亡的破居此則男女貧賤孤寡六害華葢入此則<lb/>
子女如石中求玉流霞刃星居此則男女帶疾若居女<lb/>
<pb n="KR3g0041_WYG_006-34b"/>
位女必産亡咸池星入男女迷戀田財官福居之男女<lb/>
豪富遷移星居此男必過房女必重嫁然陽宫男多陰<lb/>
宫女多<lb/>
　　論奴僕<lb/>
流霞的刃刼居之主奴僕有疾長生帝旺則無災鬼宿<lb/>
居之則奴僕偷竊<lb/>
　　論妻妾<lb/>
七宫隨禄妻有粧奩因而致富家業興隆空亡的破居<lb/>
<pb n="KR3g0041_WYG_006-35a"/>
之妻性不常若逢木星生旺不是為煞招妻俊雅炁計<lb/>
居之妻醜頑抝孤寡星居之必孤<lb/>
　　論疾厄<hi>此宫乃八煞宫若火星入之無制主人一生多難</hi>
月到見煞母有疾日到見煞父有疾五位飛來男女疾<lb/>
三宫星來兄弟有疾七宫星來妻妾有疾流霞的刃煞<lb/>
難居之主帶疾不寧於厥身也<lb/>
　　論遷移<hi>本宫忌孛星居之主離祖遷轉無定</hi>
身命主居此必當離祖過房三位星居之兄弟離祖女<lb/>
<pb n="KR3g0041_WYG_006-35b"/>
見桃花煞居此有合則不良不然必嫁逺夫并陽刃居<lb/>
之則離鄉别井<lb/>
　　論官禄<lb/>
身命二主并財福居之則禄位高强的破居此不吉三<lb/>
位星居之兄弟豪富<lb/>
　　論福徳<lb/>
本宫田財身命四星居之主清閑享用有福之人也的<lb/>
刼飛來有福不能享流霞亦然<lb/>
<pb n="KR3g0041_WYG_006-36a"/>
　　論相貌<lb/>
此宫名弱宫身命官福田財不喜居之臨官帝旺金木<lb/>
水陽居此則狀貌青秀若刼的流霞居之主破相<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0041_WYG_006-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　星學大成巻六<lb/>
</p>
<p>
</p>
  </div>
</body>
</text>
</TEI>
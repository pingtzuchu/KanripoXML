<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>星學大成卷十三</head> <lb/>
    <p>
<pb n="KR3g0041_WYG_013-1a"/>
欽定四庫全書<lb/>
　星學大成卷十三<lb/>
　　　　　　　　　　　　明　萬民英　撰<lb/>
　　入骨仙機望斗經序<lb/>
　余觀望斗璧玉二經文義相為表裏璧玉經余既註<lb/>
　之而望斗惡可已也舊文倒亂無章而註又舛謬不<lb/>
　純作述之意兩失論者病焉武生杜以信何其俊頗<lb/>
　通星理遂命釐正訂補余復叅詳潤色以發明之文<lb/>
<pb n="KR3g0041_WYG_013-1b"/>
　雖分乎三篇義則合乎一卷説雖質之諸家理則通<lb/>
　於一貫自今觀之布二六以奠地維定四七以透天<lb/>
　關推度數别黄道以考星辰進退揭升沉按上下以<lb/>
　論身命官田可謂洞究天人之藴深明星命之理矣<lb/>
　中下二篇辭雖似重而意各有所指意雖若淺而訣則有<lb/>
　所傳援引諸說所以證己言之有據獨執一理所以信人<lb/>
　命之無差欲知人之富貴榮華貧窮夀夭舎是經其奚<lb/>
　適哉余故表之以告後之術者讀望斗經云易水育吾子識<lb/>
<pb n="KR3g0041_WYG_013-2a"/>
　新註入骨仙機望斗經<lb/>
　余按望斗三篇詞意雜亂似非出一人之手讀者病<lb/>
　焉迺畧更訂上篇總論十一曜度數通加生尅制化<lb/>
　以星命之純吉者言中篇分吉凶相半下篇専論凶<lb/>
　云<lb/>
　　上篇<lb/>
仙機一卷望斗三篇説盡隂陽之理漏窮神鬼之機<lb/>
　<hi>此首言作經之意而取名仙機望斗一卷三篇也斗運乎天心而星無不拱機通於入骨而發無不中以</hi>
<pb n="KR3g0041_WYG_013-2b"/>
　<hi>隂陽而括人之造化故謂之仙機以度數而測天之星辰故名之望斗言此經說隂陽生尅之理終始兼</hi>
　<hi>舉漏鬼神變化之機本末無遺術實精而弗戾言有大而非誇矣</hi>
人雖靈於萬物命實由於五星欲問富貴榮華藴習天<lb/>
心之訣要知貧窮夀夭深通入骨之經<lb/>
　<hi>富貴榮華貧窮夀夭二者人命之大較也命禀於有生之初而實五星之所為人孰不欲問而知之然舍</hi>
　<hi>望斗仙機則無由而知非藴習深通亦惡能窺其奥哉</hi>
宫分二六星列四七<lb/>
　<hi>隂陽之數各六二六者星盤十二宮也四方之宿各七四七者星禽二十八也此言㸔命之法先布十二</hi>
<pb n="KR3g0041_WYG_013-3a"/>
　<hi>宮排二十八宿以論人立命何宮主何度也</hi>
周天之數約行三百六十之有五分野之間除太初三<lb/>
十度之無餘<lb/>
　<hi>周天約行三百六十五度四分度之一每分野以太初推之計三十度四十三分八十秒然天行健一日</hi>
　<hi>一周而過一度太陽一日一周不及天一度故一年退三百六十五度四分度之一與天㑹而成嵗太隂</hi>
　<hi>一日不及日十二度十九分度之七故每月二十七日有竒與日㑹而成月今言三百六十之有五者舉</hi>
　<hi>成數也分野周齊子午兩宮每宮計三十度四十三分八十秒其餘魯衛晉趙秦楚宋鄭燕吴十宫計三</hi>
　<hi>十度四十三分七十九秒今言無餘者舉大較也</hi>
<pb n="KR3g0041_WYG_013-3b"/>
先别黄道之移宫次推星辰之進歩<lb/>
　<hi>日行黄道月行九道天本無道也因日月之行而强名耳月道距黄道逺六度二分而九道當交之處交</hi>
　<hi>初為羅㬋交中為計都自交初至交中月在黄道外名陽厯乃背羅向計之處自交中至交初月在黄道</hi>
　<hi>内名隂厯乃背計向羅之處也月道猶水道日道猶陸道而羅計猶橋道是黄道在於四七之間有一定</hi>
　<hi>之處也耶律純以春黄道始於東而以四木度為之夏黄道始於南而以四火度為之秋黄道始於西而</hi>
　<hi>以四金度為之冬黄道始於北而以四水度為之不明天文亦大謬矣夫不知黄道之移宮又何以推星</hi>
　<hi>辰之進歩故為黄道之歌</hi>
　　周天黄道之歌曰<lb/>
<pb n="KR3g0041_WYG_013-4a"/>
　　　　角一至九正黄道　十至十二近天田<lb/>
　　　　亢一至六五蹊險　七曜加臨吉有驗<lb/>
　　　　限行不忌四空宮　但要吉星黄道現<lb/>
　　　　氐三四度直至房　房初至四共北方<lb/>
　　　　斗宿三四至七度　虚二三度吉中央<lb/>
　　　　危八直至十三度　室一至五端無慮<lb/>
　　　　璧星之度正屬兹　奎一到十皆可許<lb/>
　　　　昴一九兮參三度　井至十四星相顧<lb/>
<pb n="KR3g0041_WYG_013-4b"/>
　　　　栁一二與星二三　此皆黄道無差悞<lb/>
　　　　時人㑹得黄道經　限裏吉凶自見明<lb/>
　　　　五星日月若行此　如無刻剥福非輕<lb/>
　　周天黒道之歌曰<lb/>
　　　　星辰到此減輝容　限度臨之即鬼門<lb/>
　　　　有人㑹筭精天理　限到無差説可慿<lb/>
　　　　心一二度黒道生　尾一至三少光明<lb/>
　　　　八至九兮皆不吉　箕五六度不堪行<lb/>
<pb n="KR3g0041_WYG_013-5a"/>
　　　　斗只八度有些虧　女至三五禍必侵<lb/>
　　　　婁三四度應危險　胃六七躔暗不明<lb/>
　　　　畢十一二度全惡　觜只半度不見星<lb/>
　　　　鬼一二張三至十　翼八九内有灾迍<lb/>
　　　　軫十七與十八九　巳上皆屬黒道論<lb/>
詳觀本末省察盈虚使其體若差㣲則將用何所補<lb/>
　<hi>本者命也末者限也盈者得經也虚者失䧟也命以本為體以末為用貴乎本末相應首尾得經使本主</hi>
　<hi>差㣲毫釐千里機㣲不審則無往而非差矣雖詳於用亦何補哉</hi>
<pb n="KR3g0041_WYG_013-5b"/>
夫觀宋屬東升父之基趙為西沒孃之祖官號天上田<lb/>
名地下雖云明晦不同各有隂陽度數<lb/>
　<hi>此一節乃隂陽之至理星家之𤣥奥也夫宋屬夘地為東趙属酉方為西太陽命本為父太隂身主為孃</hi>
　<hi>天上為午為官地下為子為田東升為明西沒為晦善觀人造化者不以夘為夘而以東升父為夘則吾</hi>
　<hi>之命可知不以酉視酉而以西沒孃視酉則吾之身可知葢地之夘酉東西也定地不易天之夘酉房昴</hi>
　<hi>也随天運轉人之夘酉命身也通乎天地者也固不可以天地為吾人之夘酉而吾人之夘酉實不離天</hi>
　<hi>地之夘酉為夘酉也由是自吾之夘而視天中則官禄之限為獨加是非午之午也自吾之酉而視下地</hi>
　<hi>則田宅之位為至隠是非子之子也東升則明而為陽西沒則晦而為隂隂陽明晦雖有不同出入度數</hi>
<pb n="KR3g0041_WYG_013-6a"/>
　<hi>則無少異學者通於此説則性命之理思過半矣</hi>
天傾西北論乾為尊地缺東南詳巽為重是以乾天布<lb/>
金金生五行之異秀巽地藏土土養萬物之精竒義知<lb/>
天地之紀綱信秘隂陽之終始<lb/>
　<hi>置乾於西北列巽於東南此文王後天之易而星命之理皆由此出天傾西北故以西北屬乾乃地支戌</hi>
　<hi>亥之方也地缺東南故以東南屬巽乃地支辰巳之位也己亥為天地門户乾巽總天地生養故特以二</hi>
　<hi>宮為尊重何也葢兌非無金惟乾之金得天一之水以清而能生五行之異秀壬甲納乾是也坤非無土</hi>
　<hi>惟巽之土得地二之火以煖而能養萬物之精竒丙戌禄已是也金於五常為義剛徤不毁土於五常為</hi>
<pb n="KR3g0041_WYG_013-6b"/>
　<hi>信生成咸賴乾巽綱紀乎天地義信終始乎隂陽造化且然而况於人乎論星者當知所本矣</hi>
或有宮有度或無曜無星或釣起有功或飛來有慶<lb/>
　<hi>十一曜運行十二宮各有本垣之度然躔有先後行有疾徐或有占於一二宮而别宮則空或有聚於五</hi>
　<hi>七位而他位則無若不㸔三方四正釣起飛來何以論生尅明制化而斷人之吉㓙禍福也故㸔命之法</hi>
　<hi>當論宮則論宮當論度則論度或本宫無曜而觀三方之釣起或本度無星而察四正之飛來須知暗中</hi>
　<hi>有吉也防起處受傷不可一例而取裁併把通加而研究此論命之大法也</hi>
大槩當論宫則論宮當論度則論度先究一身之要次<lb/>
詳三命之原同宫千里分前後異宫尺寸㸔遲留<lb/>
<pb n="KR3g0041_WYG_013-7a"/>
　<hi>此條發明耶律之意以提醒夫人也言十一曜在二十八宿度其十二宮中有一太陽五太隂二火二金</hi>
　<hi>六水六土六木之説當論宮則論宮如一太陽二火二金是也當論度則論度如五太隂六水六土六木</hi>
　<hi>是也太陽三十日一宮太隂三日行四十度是立命衆人之所同而安身一巳之所獨故太隂視太陽為</hi>
　<hi>尤𦂳而安身較立命為最切也談星者當先究一身之要果何宮果何度孰為得孰為失次詳三命之原</hi>
　<hi>何為度主何為命主何為身主或同宮而逺若千里或異宫而近如尺寸逺者當分其前後如土遲而在</hi>
　<hi>前水疾而在後雖千里亦近近者當審其遲留如水疾而前行火留而後退雖近亦逺此又發耶律之所</hi>
　<hi>未發而歐陽子所獨得者大要五星相尅嫌十五度之中雖有遲留亦怕二三躔之内此星家之口訣當</hi>
　<hi>深究之舊註云三命者身命度是鈐釋云禄身命是經云干為禄本定一生職位髙低支作命基布三限</hi>
<pb n="KR3g0041_WYG_013-7b"/>
　<hi>夀元終始假如甲子年生人尋絶處為禄命身以絶處有生也甲為禄屬木木絶在申以申水為禄主子</hi>
　<hi>為命屬水水絶在巳以巳水為命主以納音金為身金絶在寅以寅木為身主是也此説亦㣲當併詳之</hi>
日論行南行北月分上弦下弦若有蝕神來往最嫌朔<lb/>
望相逢晝生父必早傷夜誕娘當先逝二三躔内使合<lb/>
來須見尅十五度外如背去有何妨<lb/>
　<hi>太陽夏至行南陸則晝長而多暑冬至行北陸則晝短而多寒欲論太陽得令須是夏日臨垣是也太隂</hi>
　<hi>在上弦則自缺而之圎在下弦則自圎而之缺要論太隂得時須是秋蟾升殿是也然日月晦蝕皆由羅</hi>
　<hi>計而羅計相逢最嫌朔望使日在井之十三而羅在井之十五火在井之十一是謂合來須相尅也使日</hi>
<pb n="KR3g0041_WYG_013-8a"/>
　<hi>在井之十五羅在井之初一火在井之二十九是謂背去有何妨也碧玉云日蝕朔月蝕望始為蝕神隂</hi>
　<hi>忌計陽忌羅名為忌曜日火月土莫臨十五度之中隂計陽羅怕在二三躔之内經云晝生掩日之輝去</hi>
　<hi>父又能損巳夜生埋月之彩去娘又主傷妻如此計羅誠為惡曜當併觀之</hi>
日到日躔人特達月升月殿性含靈<lb/>
　<hi>日到日躔者躔四日度也月升月殿者躔四月度也經云惟有太陽臨位而榮貴無灾月曜入宫而清慈</hi>
　<hi>獲福惟容是而且秀取人事而最足是也然湏晝日夜月不背方合此論</hi>
秋蟾升殿生成詩禮之家夏日臨垣長在富榮之室<lb/>
　<hi>太隂為命之所自來既升殿而復在秋清光可愛也宜生成於詩禮之家太陽為命之所主宰既入垣而</hi>
<pb n="KR3g0041_WYG_013-8b"/>
　<hi>又當夏炎暖可知也當長在富榮之室</hi>
陽君火木守荆周片言入相隂后水金歸秦趙一舉成<lb/>
名<lb/>
　<hi>日為陽君以火木為侍衛日在巳午火木同宮是太陽居南離而不孤月為隂后以水金為引從月在未</hi>
　<hi>酉水金同宮是太隂入垣廟而有助片言入相一舉成名言易也日月以入垣升殿為佳更又夏秋得時</hi>
　<hi>晝夜不背為福日月君后之象左右要有朝佐之臣不可使之孤也故又以此條言之其意由淺以入深</hi>
　<hi>從㣲而至著也合前三節而觀之則日月之所喜忌大畧可知矣</hi>
金水共躔春有利名秋必折水熒同歩冬須破落夏能<lb/>
<pb n="KR3g0041_WYG_013-9a"/>
成伏逆則㓙順行則吉<lb/>
　<hi>此明五曜之旺衰生尅以論人之吉㓙也木旺在春無金斵削不成梁棟至秋則折不可絶用金也火盛</hi>
　<hi>在夏無水潤澤易至煨燼在冬無氣不可純賴水也夫金木水火躔度雖同而春夏秋冬吉㓙頓異可見</hi>
　<hi>當分别旺相休囚又要㸔順留伏逆葢五星貴現而不貴伏喜順而不喜逆若順行則以吉言伏逆則以</hi>
　<hi>㓙斷也</hi>
太白當秋莫病火清辰旺月不愁鎮木到春榮金退志<lb/>
水逺夏位火呈輝火入金鄉須明次度水居土室亦較<lb/>
當時<lb/>
<pb n="KR3g0041_WYG_013-9b"/>
　<hi>太白四句論五星得時當權不怕戰尅火入金鄉四句言又須明次度以别先後較當時以論盛衰也與</hi>
　<hi>上文互相發明</hi>
智火休逢旺水義金最慮炎熒嵗為用而怕金辰當宫<lb/>
而懼鎮猶嫌衆㓙相尅那堪兩忌戰刑若不夭折乎命<lb/>
定教惡疾躔身<lb/>
　<hi>智火義金嵗木辰水鎮土也五行乗四時而有盛衰五星本五行而論尅制貴相生而相順毌相戰而相</hi>
　<hi>寃智火四句言五星乗旺分主賔以論生尅命主失時别恩用而為强弱茍賔來尅主便作福作官為魁</hi>
　<hi>為爵猶未㓙害若聚㓙㑹煞𢃄刼化刑而主受其欺則其主益傷實為難救故曰猶嫌衆㓙相尅那堪兩</hi>
<pb n="KR3g0041_WYG_013-10a"/>
　<hi>忌戰刑若不夭折乎命定教惡疾躔身</hi>
五星伏逆和睦亦能獲福四餘無黨相順必定加祥坐<lb/>
度得經十有九富安躔怕鬼百無一成<lb/>
　<hi>伏逆五星之最忌者茍逢生有情和順雍睦雖不大發亦能獲福經云五星須要比和以得時而為貴是</hi>
　<hi>也餘奴十二曜之最㓙者茍獨力無黨相順不尅不但無灾必定加祥經云四餘不宜充實宜獨行以為</hi>
　<hi>佳是也且十一曜之躔度循二十八宿為次舍要不過金木水火土而已茍坐度而得經如春木之躔四</hi>
　<hi>水四木則相生相比而七政専得其尊坐度失經如秋木之躔四金四火則相尅相戰而七政不安其位</hi>
　<hi>故有成敗之分焉</hi>
<pb n="KR3g0041_WYG_013-10b"/>
失序失經名必敗得時得度性能為<lb/>
　<hi>此以身命主言也凢七政以隂陽言則有其序不可先隂而後陽以次舍言則有其經不可就尅而背生</hi>
　<hi>以節令言則有其時喜旺相而惡休囚以周天言則有其度喜廟樂而惡䧟弱人安身立命而得時得度</hi>
　<hi>則乗旺相居廟樂故能設施而有為安身立命而失序失經則背隂陽受尅制故終無成而必敗自此以</hi>
　<hi>下多論得時而得度者也</hi>
包含萬象身居楚智過千夫命守豳<lb/>
　<hi>楚屬已為地户地則無所不包身若居之則徳合乎地矣故曰包含萬象豳屬亥為天門天則秀出特異</hi>
　<hi>命若居之則清配乎天矣故曰智過千夫此二句湏亥宫立命巳宮安身天門加地戸地户加天門又有</hi>
<pb n="KR3g0041_WYG_013-11a"/>
　<hi>日月以照臨之方合此格未必凢亥立命凢巳安身便可以如是斷也</hi>
少年身到鳯池水陽度楚壯嵗名題鴈塔金木居豳<lb/>
　<hi>此以巳宫立命亥宫安身言之楚東南水地太陽居之則東升水星居之則入垣命安於此是命主朝君</hi>
　<hi>也豳西北木地太白躔之則入格木星躔之則歸垣身安於此是恩用兩得也合上節觀之豈惟包含萬</hi>
　<hi>象智過千夫且將少年登第壯嵗題名矣</hi>
水宿歸經處世身居翰苑木星度駕平生足履王庭<lb/>
　<hi>水木乃文學福徳最為吉曜歸經者如水躔箕參軫壁木躔井角斗奎度駕者登當年之嵗駕此二句互</hi>
　<hi>㸔水歸經而度駕身居翰苑木度駕而歸經足履王庭碧玉云水居雙女惟癸與巳酉丑之人木入雙魚</hi>
<pb n="KR3g0041_WYG_013-11b"/>
　<hi>乃甲見申子辰之命即此意也</hi>
一主當權敢掌當朝之大事四餘獨旺能教衆國之來<lb/>
降<lb/>
　<hi>一主者命主或水或木是也度駕歸經可謂當權命得此者必職掌鈞衡而為相也四餘者餘曜炁孛羅</hi>
　<hi>計是也單居得時可謂獨旺命得此者必威服四夷而為将也</hi>
衆煞不降貧且賤一星得用富而驕<lb/>
　<hi>一星得用則衆煞自降衆煞不降必一星失力二句互相發也</hi>
財積如山田廣似海勳居極品譽播三公官福二宫生<lb/>
<pb n="KR3g0041_WYG_013-12a"/>
絶異田財兩位更清竒<lb/>
　<hi>此條總論官福田財為身命主之𦂳要財積如山二句極言其富勳居極品二句極言其貴若此者盖由</hi>
　<hi>官福二宫升殿坐駕互換合局而絶異田財二位乗時廟旺㑹命輔身而清竒此所以為大富大貴之命</hi>
　<hi>也自此以下散論官福田財而皆以身命為主</hi>
官彰禄隱譽播乾坤之貴爵擁魁從名傳邦邑之榮<lb/>
　<hi>官魁者當年之官魁爵者地元爵禄者天元禄也官彰則名顯禄隠則資厚二者相仍譽必播乎乾坤爵</hi>
　<hi>擁則身榮魁從則文耀二者相等名自傳於邦邑</hi>
魁宿若随三十六齡輔相官星如掌二十四考中書<lb/>
<pb n="KR3g0041_WYG_013-12b"/>
　<hi>魁宿若随者言官宮有吉星化魁随官主則官得魁而益尊故必如房𤣥齡早登宰輔官星如掌者言官</hi>
　<hi>宫有主星化官則官居官而益顯故必如郭子儀久任中書然豈易得而易言哉</hi>
官魁乗旺福禄歸窠隂陽得體互換有情屏内金釵十<lb/>
二門前朱履三千<lb/>
　<hi>官魁者官魁星也福禄者福禄主也官魁二句言歸窠隂陽二句言互換歸窠貴乗時而入廟互換貴得</hi>
　<hi>體而有情命全此者則為大富貴人也隂陽對互換㸔非指日月言隂得隂體如火金月躔隂位陽得陽</hi>
　<hi>體如木日土躔陽位是也</hi>
命安馬地最超羣主到官宫當富貴<lb/>
<pb n="KR3g0041_WYG_013-13a"/>
　<hi>驛馬之地四衡之獨吉者命生驛馬或遇長生臨官必為起越之士官禄一宫七强之最要者身命入官</hi>
　<hi>禄更得吉星相助必為富貴之人</hi>
有用刑囚掌握又加權印相從决有皂纛朱幡之貴斷<lb/>
為一呼百諾之人<lb/>
　<hi>有用刑囚者身命二主所化或以身為刑以命為囚或以命為刑以身為囚母星亦然皆為有用刑囚也</hi>
　<hi>權印乃十干變曜或以體為權以用為印或以體為印以用為權皆為權印相從也以權印而用刑囚以</hi>
　<hi>刑囚而輔權印得令得局相宜相㑹决居諸侯之貴㫁為權要之人</hi>
煞㑹文昌權謀出衆科名見貴學問過人<lb/>
<pb n="KR3g0041_WYG_013-13b"/>
　<hi>煞大煞是也煞㓙神文昌吉曜煞㑹文昌是文武兼濟也故主權謀異衆科名年干是也科名為文星天</hi>
　<hi>乙為貴氣科名見貴是華秀特出也故主學問過人然二者未必能皆貴要㸔身命官福何如耳</hi>
魁遇學堂功勳生於毫管官逢大煞名利出於旗鎗隂<lb/>
陽共輔田財平地致富福禄順迎官印唾手成名<lb/>
　<hi>官乃官星非官主也煞乃飛㢘非嵗煞也魁星遇學堂又足以經邦功勳生於毫管官星逢大煞武足以</hi>
　<hi>戡亂名利出於旗鎗隂陽二曜拱輔田財之宮是更清竒宜平地而致富福禄二主順迎官印之曜是生</hi>
　<hi>絶異必唾手而成名</hi>
主到田園承父基而發迹田來拜主守祖業以昌榮<lb/>
<pb n="KR3g0041_WYG_013-14a"/>
　<hi>此條専論田主亦要與身命有情也主到田園或乗旺而歸窠田來拜主或得體而㑹輔人命得此非承</hi>
　<hi>父基而發迹則守祖業以昌榮矣</hi>
賔主相和則名揚四海財星㑹輔而富集全家<lb/>
　<hi>此條以賔主㑹輔為言亦承上章互換有情之意假如酉命金為主火為賔火金同躔酉位值夜生交輝</hi>
　<hi>冇情更得月助是三限主員淨明朗必主名揚四海財星㑹輔假如子宫安命土為主木為財帛火為恩</hi>
　<hi>木火㑹輔在命財生恩恩生命更得太隂同躔定是富集全家</hi>
千倉萬箱田財化義一富二夀官福生仁<lb/>
　<hi>仁義為立人之道金木乃五行之粹以仁配木以義配金自然之理也金秋生得用入田財之宫相生相</hi>
<pb n="KR3g0041_WYG_013-14b"/>
　<hi>成必主千倉萬箱之富木春生滿用入官福之宫相和相順不特富也而又有眉夀焉</hi>
福地安身管主一生閒到老財飛入局儘教百事不求<lb/>
人<lb/>
　<hi>此條専以財福言然亦當觀其得體有情與否若子宫命不喜福地安身辰宫命不喜財飛入局當併詳</hi>
　<hi>之</hi>
玉堂安命宜脩學官印扶身貴莫當魁登嵗駕胸藏萬<lb/>
斛珠璣文㑹書齋筆掃九天風雨催宿及限數功名可<lb/>
求喜神遇身宫錢財易取<lb/>
<pb n="KR3g0041_WYG_013-15a"/>
　<hi>玉堂者天乙貴人也官印者官星印星也命坐玉堂則為文人身逢官印則為貴客魁星甲月乙日之例</hi>
　<hi>是也書齋當生納音長生是也若魁星登於嵗駕文曜㑹於書齋文魁得地身命無虧必主學飽五車文</hi>
　<hi>成七歩催宿者催官也喜神者喜神星也欲求功名於當年當審催官之度數冀取横財於非望必縁喜</hi>
　<hi>曜到身宫然此當互而觀之不可執一例論○舊註云凡一切吉神若人身命主度限主三方四正官福</hi>
　<hi>强宫或逢或見或坐或加君子遇此可以為官賢人逢之可以逹聖縱遇退留亦當大發亦是</hi>
數比龜齡夀星得地年齊鶴筭仁曜歸窠<lb/>
　<hi>舊説以當年之天干為仁曜以當年之納音為夀星假如甲子生人天干属木納音屬金仁曜與夀星相</hi>
　<hi>尅以之為夀不亦謬耶愚見夀星以當生之天干言仁曜以命主之恩星言謂生年干為太嵗一世之所</hi>
<pb n="KR3g0041_WYG_013-15b"/>
　<hi>賴也若得地則命有所主而不虚命主恩星為一生之所資也若歸窠則命有所生而不傷故皆主有夀</hi>
　<hi>仁者生生之意子平云印綬重逢且比老彭之夀亦是此意一説夀星辰之次也金命人以土為恩而土</hi>
　<hi>又躔於夀星之次謂之老人星現此説更精然百無一二故老夀之人一鄉寜幾人哉</hi>
五位逢生兒孫滿眼七宫無煞琴瑟和鳴<lb/>
　<hi>逢生則生無煞則和亦自然之理也</hi>
五宫福木子顯真英鸑鷟七位權金妻婚合起鴛鴦<lb/>
　<hi>五位男女宫也春木得令甲年化福又有母星相生主其子必貴七位夫妻宫也秋金入垣戊年化權又</hi>
　<hi>有吉星相扶主其妻必佳女命福随木徳俱好但權隠金神最忌</hi>
<pb n="KR3g0041_WYG_013-16a"/>
夜土為灾戊巳之人更難救晝熒興禍丙丁之命實堪<lb/>
憂<lb/>
　<hi>土喜晝生居六陽之位使夜生居隂宫號五殘星必能作灾然甲乙人猶有救若戊巳生則土得嵗為有</hi>
　<hi>力其灾愈重火喜夜生在六隂之位使晝生居陽宫化天刑星必能興禍然壬癸人未足憂若丙丁生則</hi>
　<hi>火得年列冇氣其禍益烈又須審垣廟退弱以别分數也詩云夜生戊巳属勾陳落陷逢㓙最不情亥子</hi>
　<hi>二時遭破敗縱使為官是夭人又曰第四火星兼旺晝且㸔命宫何所守少年孤苦老無兒百嵗何曽開</hi>
　<hi>得口是也</hi>
春夏火羅能作孽秋冬孛計愈興灾<lb/>
<pb n="KR3g0041_WYG_013-16b"/>
　<hi>火羅炎毒在春夏逢生司令更能作孽計孛凶惡在秋冬乗旺當權愈見興灾若火羅獨行於隂位孛計</hi>
　<hi>單處於陽宫則亦未為害也</hi>
陽限火羅灾害𦂳隂宫孛計禍難禁有福必傷父母不<lb/>
然亦損爾明<lb/>
　<hi>陽限六陽宫也隂宫六隂宫也火羅剛狠為禍最烈晝生忌在陽宫孛計狡邪為凶猶緩夜生不宜隂位</hi>
　<hi>命犯此者雖有福而父母亦傷無則必喪其明也</hi>
抱膝長憂身怕鬼忍饑待死命嫌休金脆火炎湏夭折<lb/>
水深木弱必漂流<lb/>
<pb n="KR3g0041_WYG_013-17a"/>
　<hi>此四句下兩句明上兩句身怕鬼者怕尅星乗旺如辰宫命夏月晝生最忌火星伴月命嫌休者嫌本主</hi>
　<hi>無氣如寅宫命冬月夜生尤怕木入申宫盖夏月炎炎金脱冬月水深木弱所以皆主夭折之命</hi>
熒星近土終作無成之子太白逢辰永為破落之徒<lb/>
　<hi>此是我生他也名為脱氣受傷必無發達若鬼旺尅我湏又賴子以制之不可一槩論也</hi>
金火不降舉手傷人之軰木羅能化囬頭無恨之人<lb/>
　<hi>金火不降者金强火閫故舉手而傷人即子平庚逢丙擾多有不仁之意木羅能化者木觧羅凶故回頭</hi>
　<hi>而無恨經云衆煞不降楊脩有捷對之機餘羅有氣蘇武䧟羝羊之屈正謂此也</hi>
金非怕火孤處一生衣禄足火若愁金富中半世枕衾<lb/>
<pb n="KR3g0041_WYG_013-17b"/>
寒<lb/>
　<hi>金非怕火二句以金為命主言太白當權身旺不怕煞也火若愁金二句以火為命主言熒惑司令主旺</hi>
　<hi>能尅財也二者皆主享有衣禄但金火不宜相見見則必尅故夫妻之間多不如意</hi>
卜商哭子五位熒星逢惡曜莊周鼓盆七宫太白見㓙<lb/>
神<lb/>
　<hi>火星五位未可論孤若逢水孛交戰難免子夏之傷太白七宫可謂得位如遇火羅所傷必有莊周之嘆</hi>
　<hi>假如戊申生人命立戌宮火孛二星同躔在男女午位火化刑孛帶刄二星相戰又逢天狗必主尅子又</hi>
　<hi>如丁亥生人命立夘宫羅金同躔在妻妾酉位羅化刑金恃旺二星相拒又逢的煞必主傷妻</hi>
<pb n="KR3g0041_WYG_013-18a"/>
妾奪妻權金怕火孫𫝊後裔水欺熒天狗臨兒兒孫决<lb/>
無繼續地喪戰室室家斷定相刑<lb/>
　<hi>此六句専論五七二宫由淺以及深也言金為妻星而怕火者未必遂尅妻特妾奪妻權耳熒為兒曜而</hi>
　<hi>怕水者未必盡絶後亦有孫傳後裔耳若火被水欺天星已為不吉而天狗為五宫之最忌者復㑹於水</hi>
　<hi>火尅戰之宫兒孫决無繼續欲孫傳後裔不可得也金被火照天星已為有傷而地䘮為七宫之最憂者</hi>
　<hi>併於金火交戰之地室家斷定相刑雖妾奪妻權猶未止也又經云水火同行婦尅夫水火同居夫傷婦</hi>
　<hi>若還夫婦不相傷斷定至老傷男子此又不以火金為論而特以水為斷當㕘詳之</hi>
日躔隂度月鎮陽宫逢蝕神早䘮父母居命分多尅妻<lb/>
<pb n="KR3g0041_WYG_013-18b"/>
孥<lb/>
　<hi>日月反背而遇蝕神不止傷父母亦尅妻拏可見日月在人命最重而計羅同隂陽最㓙也</hi>
隂陽犯弱羅計相逢縱有一善扶持也教雙親早䘮六<lb/>
位身逢此曜偏生庶出九宫命㑹斯星異姓同房<lb/>
　<hi>日月既入乎弱宫朔望又逢乎羅計是命之夲原巳不立矣縱有一水善星能解羅計之厄然亦難免雙</hi>
　<hi>親早䘮不特此也或身臨六位而逢此曜則主偏生庶出或命入九宫而㑹斯星則主異姓同房羅計之</hi>
　<hi>不可同處有如此</hi>
隂陽失力雙親重拜首尾相近半道堪為<lb/>
<pb n="KR3g0041_WYG_013-19a"/>
　<hi>隂陽失力者乃是隂入陽宫陽居隂位或遇落䧟受傷或遇孤神寡宿又遇晝火夜土四餘相攻必主重</hi>
　<hi>拜雙親首尾一名曰天闗地軸一名曰㢘貞科目若相近於身命則為半俗半道之人經云羅計在天横</hi>
　<hi>行而衆星莫過隂陽䧟之必定薄蝕木炁值之刑尅孤獨水火遇之必遭刑戮故經云㢘貞若臨身命嗣</hi>
　<hi>續有傷科目更入命宫妻身受刄正謂此也</hi>
炁孛對身兄弟恰如秦楚計羅蔽日父子一似華夷<lb/>
　<hi>身值孤則兄弟相離日逢蝕則父子不保</hi>
能侍父母福權文印佐隂陽逺棄妻孥刑囚暗耗凑金<lb/>
火父南子北四餘忌掩雙精兄楚弟秦三宿刑傷一主如<lb/>
<pb n="KR3g0041_WYG_013-19b"/>
相尅則相寃使相生而相喜<lb/>
　<hi>太陽属父太隂属母最喜吉星佐輔福權文印當年化曜之吉也得是吉以輔之則能侍奉父母而盡其</hi>
　<hi>為子之道金星為妻火星為兒最怕㓙曜侵凌刑囚暗耗當年化曜之㓙也得是㓙以凌之則必逺棄妻</hi>
　<hi>孥而傷其為夫之情若隂陽二曜為四餘所掩則父子必相離身命二主為三閑所傷則兄弟不相保也</hi>
　<hi>夫父子兄弟夫婦皆人倫之所當盡而最重者合前数節觀之可見星命相尅則至親化為冦讐星命相</hi>
　<hi>生則至親聚成骨肉吁人惡可不思自勉而盡委之命哉</hi>
　　中篇<lb/>
文能求貴仲尼壯嵗合封侯武觧成名李廣當年宜佩<lb/>
<pb n="KR3g0041_WYG_013-20a"/>
印<lb/>
　<hi>此四句言人雖靈於萬物命實由於五星如使人不由命則文章可以取貴武畧可以成名而何有終身</hi>
　<hi>不遇者哉</hi>
三學士者身居清吉一腐儒者命遇天空<lb/>
　<hi>身月也清吉得地也如月居天秤月照白羊月臨雲漢月歸東井月到天門月朝南斗月生滄海之類又</hi>
　<hi>遇上弦酉戌亥下弦子丑寅者皆為清吉得地必主翰苑蜚聲學士之選也經云身居清吉休愁命福徳</hi>
　<hi>堅髙不問官是也天空正空亡之位也如身命落在此宫衆星又值伏逆到底無成終為腐儒而已經云</hi>
　<hi>空亡為害最愁人材智英雄悮一身只可為僧并學術雞忩勞苦度秋春是也</hi>
<pb n="KR3g0041_WYG_013-20b"/>
蹭蹬文章學堂失次精竒藝術天乙當權<lb/>
　<hi>身宫宫主為學堂怕入弱而失次餘曜紫炁為天乙喜得地而當權葢學堂得地必文章發逹之士天乙</hi>
　<hi>當權乃清髙藝術之人反是則不然也一説身宫宫主為職元學堂者乃玉堂位兼長生臨官位是也</hi>
文若㑹兵斷作才能之相主如逢煞决為謫降之官<lb/>
　<hi>文文星兵大煞主命主以文星㑹兵煞文武全也斷作才能之相如命主衰弱而㑹大煞無吉星救助必</hi>
　<hi>是謫降之官夫同一大煞身强為兵身弱為煞故曰先究一身之要次詳三命之原</hi>
刃刑更屬官星能裁典章之理暗煞如逢禄馬窮搜訟<lb/>
獄之情<lb/>
<pb n="KR3g0041_WYG_013-21a"/>
　<hi>官星者年干對禄之官星禄馬者當年干支之禄馬如官星逢陽刄刑囚禄馬加暗煞嵗煞縱在貴人禄</hi>
　<hi>馬之中亦是一生吏曹之軰</hi>
少病優游身安福徳多灾坎坷主怕官宫<lb/>
　<hi>身安福徳經云福禄主星入命來身居福徳亦無灾命主若還居福徳少年富貴入三台主怕官宫經云</hi>
　<hi>人生官限最為長身命逢之主吉昌最忌煞刑侵此位多生坎坷有灾殃是也</hi>
主拜官宫則身輔帝闕官刑主位則身犯天條<lb/>
　<hi>命主化禄入官宫逢生無不富貴官星化刑入命位尅主定有官非</hi>
有患經春直難和年作梗無灾一世福官與命相成<lb/>
<pb n="KR3g0041_WYG_013-21b"/>
　<hi>直難和年作梗者乃身命遇直難㓙星加以流年㓙星攻併而後為梗也福官與命相成者乃身命與官</hi>
　<hi>福主曜加以順垣樂廟相和而後為成也</hi>
主去欺賔為財為庫尤還濁富賔來尅主作福作官宜<lb/>
守清貧相違則破相順則成<lb/>
　<hi>主身命主也賔對主而言仇難之類是也欺者乗勢以相尅主賔各有勝負主或釣起而欺賔是主為賔</hi>
　<hi>而賔為主則賔非閑辰是財是庫尤還濁富賔或飛來而欺主是賔為賔而主為主則主非忌曜作福作</hi>
　<hi>官亦守清貧此可見主貴旺賔貴衰主可欺賔賔不可尅主也賔衰受主之欺則其勢相順主衰受賔之</hi>
　<hi>尅則其情相違順則成違則破寜非理之必然者乎</hi>
<pb n="KR3g0041_WYG_013-22a"/>
賔來破主則儉假無情主去欺賔而取財不義<lb/>
　<hi>賔破主者他來尅我也假如子宮命土為主木為賔木飛入主生春令是賓來尅主雖其木化為官福則</hi>
　<hi>亦儉假無情上文相違則破是也主欺賔者我去尅他也假如土為命主飛入申宫土旺四季是主去欺</hi>
　<hi>賔其宫有水為財庫則取財不義上文相順則成是也</hi>
主若旺賔權尊禄重賔如勝主偃蹇傷殘尅已待人財<lb/>
遇鬼僥倖致富鬼生財慳吝一毫秋怕計搜羅萬狀夏<lb/>
逢熒<lb/>
　<hi>主旺於賔則其主厚賔勝於主則其主傷即上意也財遇鬼者如丑安命以土為財而逢木刼是也鬼生</hi>
<pb n="KR3g0041_WYG_013-22b"/>
　<hi>財者如夘安命以木為財而逢水生是也計至秋而氣已衰故主慳吝熒至夏而性益烈故主搜求此理</hi>
　<hi>極為明著</hi>
土遇水火遇金居金谷而作主金見火土見木在陋巷<lb/>
以安居<lb/>
　<hi>此以主賔而言我身旺能尅他則平生享用如石季倫之在金谷園中我身弱而為他所尅則生平不足</hi>
　<hi>如顔子之在陋巷也</hi>
孛計占財慳貪吏軰炁金居命節儉僧門那堪一水加<lb/>
臨必主無知破蕩<lb/>
<pb n="KR3g0041_WYG_013-23a"/>
　<hi>孛計二星本云曹吏之星以之占財則必慳貪經云善掠人財歸自已為縁水計㑹財星是也炁金乃是</hi>
　<hi>清閒之曜又主孤尅以之居命則為儉僧經云孤神傍照為人難是也此四星喜獨行怕與水㑹若有一</hi>
　<hi>水加臨則孛蕩金泄計戰炁爭又何疑其破蕩哉</hi>
身遇炁計清閒技藝財逢金帛製造羅裳<lb/>
　<hi>經云炁居命位清閒技藝之流金入財宫製造羅裳之士即此謂也但當審其身命官福若何而後可以</hi>
　<hi>斷之不可一槩論也</hi>
財主若遇天空家徒四壁田身復逢庫印粟腐千囷<lb/>
　<hi>天空天亡宫也財星落空亡又逢耗刼破碎定至家徒四壁庫印四庫之中逢印綬也若田宅身命二主</hi>
<pb n="KR3g0041_WYG_013-23b"/>
　<hi>入庫逢恩得局决主粟腐千囷</hi>
先貧後富主欺三先富後貧閑尅一<lb/>
　<hi>主欺三者主强三弱也閑尅一者閑强一弱也行限有逺近故貧冨有先後</hi>
鬼旺財衰雖榮亦辱官輕禄重縱富無名權福若遇髙<lb/>
强家享千鍾之粟耗刑而加地下居無滴水之儲<lb/>
　<hi>鬼旺者官星顯也財衰者財星䧟也鬼旺財衰則雖榮於官而辱於財即上章賔來尅主作福作官亦守</hi>
　<hi>清貧之意禄重者禄神有氣也官輕者官主失䧟也官輕禄重則雖富於財而歉於名即上章主去欺賔</hi>
　<hi>為財為庫尤還濁富之意權福俱在髙强家積千鍾之粟富而貴也耗刑而加田位居無滴水之儲貧且</hi>
<pb n="KR3g0041_WYG_013-24a"/>
　<hi>賤也故凢人命富貴雙全者必官福二宫生絶異田財兩位更清竒否則必不能兼之也</hi>
囚刑有用田財受氣威鎮邉疆倉廪備福禄無情身命<lb/>
落空闤闠<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>室忍饑寒<lb/>
　<hi>身化刑命化囚謂之有用本不為忌若田財二宫廟旺有氣是身命田財俱羙冇體有用故主為官則威</hi>
　<hi>鎮邉疆更享富貴之樂忌化福難化禄謂之無情原不為羙若身命二主落䧟逢空是身命官福俱虧無</hi>
　<hi>體無用故主下賤則闤闠<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>室更受饑寒之苦</hi>
官星落陷名無久財主歸窠富不休<lb/>
　<hi>官星者官禄主也官星失地入弱雖榮名而無久財主者財帛主也財主歸垣入廟定殷富而不休</hi>
<pb n="KR3g0041_WYG_013-24b"/>
貪濁無厭財命疾清貧徹底命財留<lb/>
　<hi>財命疾者乃命主疾行於財宫有貪求之意命財留者乃財星留尅於命主有難勝之患故清濁不同如</hi>
　<hi>此</hi>
主宿随身名不求而自得財星背命利多取而無成三<lb/>
主困於三河浮舟作計九宫流於九位望海為生蓽蓬<lb/>
托宿四位遭傷陋巷安居田星落陷<lb/>
　<hi>命㑹太隂坐於强宫入躔升殿名不求而自至財同命主入於䧟地相背相尅利多取而無成三主身主</hi>
　<hi>禄主命主也三河周地浮泛之位也午屬九宫亦三河之地也申宫立命午為閑極宫三主入此巳為受</hi>
<pb n="KR3g0041_WYG_013-25a"/>
　<hi>困午宫閑極主又流於遷移子位子屬大海是三主輾轉飄流故主望海浮舟作生涯也四位乃田宫也</hi>
　<hi>若四位遭傷田星落䧟又安得華屋而居之</hi>
財從白手而生運限有氣魂逐黄泉而去循數無情<lb/>
　<hi>此下二條専主限而言也運限有氣者乃五星入垣官福髙强隂陽順躔馬遇長生禄逢生旺煞遇貴人</hi>
　<hi>四餘樂廟皆是人命值此决主財從白手成家立計人也循數無情者乃禄逢衝破馬遇空亡限逢倒煞</hi>
　<hi>命值流星運逢迎送衆曜相攻刄頭煞尾羅計重逢刑囚加夾太嵗廹㓙皆是人命值此决主䰟逐黄泉</hi>
　<hi>亡死夭折人也</hi>
少年行空作事如醉老來行庫生涯益昌<lb/>
<pb n="KR3g0041_WYG_013-25b"/>
　<hi>空者天空及年空也行空限失其所依之主庫者年干納音基也行庫地得其所用之財故主少年混沌</hi>
　<hi>作事無成老來精明生涯益盛空雖凶而空其煞則反凶為吉庫雖吉而網其難則反吉為凶觀琴堂之</hi>
　<hi>説尤為精當</hi>
炁木相攻體如刀削土旺四季肌必重肥<lb/>
　<hi>以下二條論人之相貌自其顯露者而言也木主瘦長土主肥濁木見炁攻則其氣益泄土逢四季則其</hi>
　<hi>氣益旺人命禀之故其瘦肥不同若土氣春生奴不勝主雖瘦弱未必如削土逢餘月星不當權雖豐腴</hi>
　<hi>未至重肥</hi>
金木水陽居海角貌勝阿難計羅土孛鎮天涯威如那<lb/>
<pb n="KR3g0041_WYG_013-26a"/>
刹<lb/>
　<hi>佛有阿難十分美貌鬼有那刹十分兇惡夘命相貌在辰是天涯也有計羅土孛凶星而居於辰必生兇</hi>
　<hi>惡之貌酉命相貌在戌是海角也有金木水陽吉星而居於戌定禀都姣之容</hi>
五曜順兮心清如洗四餘並兮口濁如羝<lb/>
　<hi>此下四條論人之心術自其隱㣲者而言也五曜喜順行四餘怕同聚順行則清朗而可愛同聚則混濁</hi>
　<hi>而可畏人身命得之故清濁不同如此</hi>
左吉右㐫心狼毒前虚後實愈多謀<lb/>
　<hi>左吉者命前相位有吉星右㓙者命後財宫逢凶曜因前後之有吉㓙則知外貌雖善而中心狠毒矣前</hi>
<pb n="KR3g0041_WYG_013-26b"/>
　<hi>虚者命前四位虚空後實者命後四位填實因前後之有虚實則知權變難測而沉謀不露矣</hi>
笑裏藏刀身見刃怒中無毒炁居空<lb/>
　<hi>陽刄主宰殺天之凶神最怕身見大煞主㓙暴地之惡曜極喜空逢若身見刄則笑裏藏刀是謂之小人</hi>
　<hi>也煞居空則怒中無毒不謂之君子乎若身見刄而逢空命坐煞而居實則不可以是斷也</hi>
暗刑臨主斯人能謹於言囚忌當宫此軰好談話覇<lb/>
　<hi>暗囚乃化曜也若刑星化暗来臨本主忌星化囚正當命宫暗則懦故能謹言囚則強故好妄談</hi>
寡宿當臨好守煙霞深處孤神傍照宜居泉石林中<lb/>
　<hi>此下三條論人之性情自其喜好者而言也寡宿孤神乃紫炁也當臨是命宫對照是妻妾宫也天乙經</hi>
<pb n="KR3g0041_WYG_013-27a"/>
　<hi>云天得紫炁日月朗明地得紫炁祥瑞並生人得紫炁萬事光亨又云一云孤宿二云官星孤宿妨妻害</hi>
　<hi>子尅䧟六親官星寛慈愷悌有權有職詩云紫炁清閑僧道人慈悲齋戒藝術精夀比南山松栢固空房</hi>
　<hi>對月度青春</hi>
金孛與水同躔迷花戀酒水木和身共度咏月嘲風<lb/>
　<hi>金孛與水同躔一宫則滛縱無以自持故好迷花戀酒水木和身共聚一度則流麗適以相濟故主咏月</hi>
　<hi>嘲風</hi>
金孛如躔昴畢皷舞終朝水日若度參箕笙歌一世<lb/>
　<hi>昴畢乃是風花雪月之星参箕亦是春花秋月之曜身同金孛躔昴畢則鼔舞終朝命和水日度参箕宜</hi>
<pb n="KR3g0041_WYG_013-27b"/>
　<hi>笙歌一世</hi>
僕馬聚羣奴婢成類鴈行成陣棣萼聨芳六宫無戰則<lb/>
繁華三位有刑分汝我極宫兇惡鴈行孤妾位相和夫<lb/>
偶盛四位空而無星終身獨立三方䧟而見煞雙手為<lb/>
人<lb/>
　<hi>聚羣言多也成類則是主奴同心而盡其力成陣言衆也聫芳則與昆季齊名而並其芳僕馬聚羣者六</hi>
　<hi>宫有天馬地驛馬元之類鴈行成陣者三位照合有貴人文印之類然又必有相生相成之星相合相順</hi>
　<hi>之宿而後能成類聫芳也妾位者妻宫也相和者寅申巳亥一七相生也大要六三一七之宫喜金木水</hi>
<pb n="KR3g0041_WYG_013-28a"/>
　<hi>陽長生祿馬貴人相㑹不喜水火金羅刑囚破耗相尅四位者對合四位也三方者三方主也對合無星</hi>
　<hi>則其命孤三方落䧟則其類失通加無救不為獨力雙手之人乎碧玉經云㸔方主以何如是也</hi>
子養外來生處絶兒孫異姓絶中生<lb/>
　<hi>生處絶者如年納音是金見時上丁巳納音是土金長生在巳土絶在巳是也絶中生者如年納音是木</hi>
　<hi>見時上甲申水木絶在申水却生在申也一云生處絶者如男主木星躔在亥是長生也值丙寅年納音</hi>
　<hi>絶地在亥是生處絶也絶中生者如木星填在申是絶也值壬辰年納音長生在申是絶中生也前說以</hi>
　<hi>時籍言後說以宫主言二說俱通當併詳之</hi>
交朋有信體用相和結義無情主賔並戰<lb/>
<pb n="KR3g0041_WYG_013-28b"/>
　<hi>體即主用即賔體用若相湏相和必主交朋有信若相尅相寃定是交義無情</hi>
　　下篇<lb/>
不禄不官惟㸔十宫誰掌握無衣無食便詳十一以為<lb/>
慿<lb/>
　<hi>人命惟官福為重茍有不禄不官無衣無食者将何以稽之惟㸔二宫慿誰掌握必其非閑神乃忌曜故</hi>
　<hi>至此也舊注云官福二宫若官魁印綬貴人禄馬有用刑囚禄主居禄福主居福晝陽夜隂之類管主成</hi>
　<hi>名發達如晝火夜土四餘交戰日月薄蝕刑囚央拱無情福禄管主遭刑害破蕩之人經云身宫清吉休</hi>
　<hi>愁命福徳堅髙不問官是又以福為重也當併詳之</hi>
<pb n="KR3g0041_WYG_013-29a"/>
信失禮虧棄功名於物外仁乖義絶視富貴若浮雲<lb/>
　<hi>在天為五星在地為五行在人為五常其理相通而其氣相貫故星盤一曜不明於人未必無欠茍土䧟</hi>
　<hi>而信失火伏而禮虧木空而仁乖金爍而義絶則其人終賤而處世亦難矣又安有功名富貴之望哉</hi>
主入天空業如鎔雪財親耗難富若浮雲<lb/>
　<hi>命主入天空及空亡之位財宫遇天耗及刼難之星皆主無成立人也</hi>
耗碎欺財不足守成之軰刑囚欺本無端破落之徒<lb/>
　<hi>耗與刑囚化曜之㐫也碎的煞也富命不能無耗碎特不在財宫耳若耗碎聚㑹而欺財豈是守成之軰</hi>
　<hi>貴命不能無刑囚特不欺主本耳若刑囚拱夾而欺本必為破落之徒</hi>
<pb n="KR3g0041_WYG_013-29b"/>
少喫多閑三方變忌朝飱暮討二主逢空<lb/>
　<hi>三方主星化為刑忌身命二主坐落空亡倘無吉星之助决為不足之人</hi>
暗耗欺遊街衢呌賣刄刑並煞市井屠沽<lb/>
　<hi>暗耗尅財之星遊行街衢之地刄刑宰割之曜大煞權柄之星使遊行有氣身命髙强無財亦可興販帯</hi>
　<hi>刄反為有權茍遊行為暗耗所欺命宫為煞刃所併而他無可取非呌賣屠沾之軰而何</hi>
暗忌相攻與四鄰而不睦田園破制使三代以無傳<lb/>
　<hi>命之左右為四鄰使財相暗忌相攻而不相順必主四鄰不睦言身命孤也父母宫為田園使田園囚忌</hi>
　<hi>相制而不相生必三代無傳言根基淺也</hi>
<pb n="KR3g0041_WYG_013-30a"/>
海角傷身夜盖漁翁之網天涯尅命朝随裘馬之塵<lb/>
　<hi>戌為海角辰為天涯如辰命金論而身安於戌是火地傷身故夜盖漁翁之網因其在海角也又如寅命</hi>
　<hi>木論而木入於辰是金地尅命故朝随裘馬之塵因其在天涯也此命湏官福二宫通無可取乃以是斷</hi>
　<hi>之</hi>
六八随身身居萍梗九三伴命命遇栁營<lb/>
　<hi>六八兩宫名為惡弱九三二位亦號㐫宫身命落此更水孛相逢孛羅來往四餘駁雜星辰退逆者若非</hi>
　<hi>栁營絶塞之軍必是萍水他鄉之客</hi>
身與四餘同度栁必好為偷奴和二主共躔箕湏當落<lb/>
<pb n="KR3g0041_WYG_013-30b"/>
破<lb/>
　<hi>炁孛羅計為四餘奴曜而孛計尤為利害固不可與身命同度栁在天傍鬼曲頭側伏原非端星箕在天</hi>
　<hi>好風倐聚忽散本無定性亦不可以身命同居若身與孛計同度栁以邪濟邪故好為偷二主落䧟奴宫</hi>
　<hi>共躔箕以弱濟弱故主破落而卒於無成也若度栁而無四餘止有太隂是月掛栁稍也躔箕而非二主</hi>
　<hi>止惟奴宫是箕翕其舌也未可純以㐫論</hi>
星栁宫中安首尾閒攤似鬼虚危度裏有欃槍見識如<lb/>
神<lb/>
　<hi>釋義云攤為開為鋪星栁二星主盗賊却安羅計而與命同度虚危二宿主清虚若安攙搶而與身同宫</hi>
<pb n="KR3g0041_WYG_013-31a"/>
　<hi>皆主險邪機變似鬼如神非君子之流也</hi>
燕趙有水計而不和秦楚遇孛羅之交戰不是蛇傷虎<lb/>
咬也遭雷打波沉晉魯無情多縊死周齊相反衆猖亡<lb/>
生本者威而不猛尅身者貴亦傷殘<lb/>
　<hi>燕趙秦楚者寅酉未巳之分野晉魯周齊者申戌午子之辰次燕趙水計相攻秦楚孛羅交戰更逢浮沉</hi>
　<hi>血光血刄刑尅身命决主遭厄無疑夫水計孛羅論相尅均謂之㐫何獨言秦楚燕趙之位葢孛在秦是</hi>
　<hi>孛入秦州而羅壊之羅龍角是首携龍角而孛戰之山下蒙泉之水最忌計尅大梁金牛之金最忌孛泄</hi>
　<hi>故於此為獨㐫晉魯無情者水火交互也周齊相反者日月反處也故皆主不得其死又當知有生我命</hi>
<pb n="KR3g0041_WYG_013-31b"/>
　<hi>主尅我命主之不同生我命主星雖威力而有可救若是尅我命主縱成貴格亦難免乎傷殘矣詩曰霹</hi>
　<hi>靂一聲誰不怕命刑身䧟何湏訝夀促當逢惡曜臨其人死在雷霆下又詩曰血光入命必傷殘刑犯㐫</hi>
　<hi>時禍更専六尺之軀亡虎咬不然湏是溺波間又曰己夘二宫忌曜臨命身化煞禍尤深又曰土金經躔</hi>
　<hi>四正宫死囚鋒刄怕主㑹尅刑身命定蛇傷不然虎咬君休恠又曰土臨八煞光灼灼火在財宫福不全</hi>
　<hi>若是鬼刑属忌曜蛇傷灾阻定當年是也</hi>
燕趙並行身流西北荆吳雙立命喪東南楚豳之邦逢<lb/>
土計宋徐之位見熒羅身不亡於獸蹄體必塟於魚腹<lb/>
　<hi>燕寅趙酉荆巳吴丑楚巳豳亥宋夘徐戌也寅酉並行乃金木相尅假如癸丑生人納音木不可受尅却</hi>
<pb n="KR3g0041_WYG_013-32a"/>
　<hi>金木同躔酉位是木到大梁而金居旺地木削於金故身流西北己丑雙立乃水土相尅假如辛未生人</hi>
　<hi>納音土不可受䧟却水土同躔己位是土埋雙女而水居旺地土不勝水故命䘮東南己亥逢土計者假</hi>
　<hi>如壬辰生人納音是水己亥二宫立命夜生土計同躔是水随難而木見仇也夘戌見火羅者假如戊子</hi>
　<hi>生人納音是火夘戌二宫立命晝生火羅同躔是火氣脱羅性暴也人命值此皆不免䘮於非命</hi>
風恙者嵗星入楚刑流者辰曜歸揚<lb/>
　<hi>楚属巽為風木至此則動摇其根而風恙之疾難免揚厲坎為水水至此則泛其性而刑流之禍奚辭詩</hi>
　<hi>云翼有異風吹百木火蛇熒木必生㐫經云顰眉常不足只嫌水到揚州是也</hi>
計孛同行為人好逞金羅背去性氣多虚女人𢃄此必<lb/>
<pb n="KR3g0041_WYG_013-32b"/>
驚風男子逢之為浪蕩若遇刑囚與暗耗定教凶夭與<lb/>
孤貧衆憎指背煞難侵宫半世顰眉直刑尅本或觀徃<lb/>
来猶分背去<lb/>
　<hi>孛計同行則其性闘金羅背去則其勢分故主其人皆剛狠而有好逞尚虚之不同然惡曜㐫星在男女</hi>
　<hi>命中俱不宜有則一也使遇福禄權貴善星助之猶可觧救若遇刑囚暗耗交㑹是以惡濟惡難煞交侵</hi>
　<hi>命位宜取憎於衆人直刑専尅身星必憂愁於半世然亦不可一槩論也當於煞難直刑察度數之往來</hi>
　<hi>先後分順逆之向背遲疾而斷之庶乎其不差矣</hi>
五鬼尅身終是身亡縲絏三刑尅本定然命喪沉塗<lb/>
<pb n="KR3g0041_WYG_013-33a"/>
　<hi>五鬼者五官符是也假如甲子年五鬼在辰屬金亥宫立命金來尅木太隂在戌金星同度又加三煞飛</hi>
　<hi>廉併天羅地網之地故主極㐫三刑者寅刑巳是也假如壬寅生人立命在巳土為刑星躔星太隂躔申</hi>
　<hi>寅刑巳巳刑申申刑寅輾轉相刑更加亡神伏尸闌干貫索等關故主惡死命䘮道路也</hi>
四餘並刑因官喪已三命遇煞為鬪傷身<lb/>
　<hi>三命身主命主度主四餘並刑乃三命遇煞也若四餘星與身命度主相攻或為刑囚加夾或帯的刄衝</hi>
　<hi>併非因官而䘮已必為闘以傷身斷斷乎不能免矣</hi>
讎鄉疊見伸訟曷頻刄處雙逢兇頑無匹<lb/>
　<hi>仇鄉疊見者乃是五鬼陽刄又帯刑囚亡刼的煞重疊必䧟官非經云官怕囚星之反集福嫌忌曜以相</hi>
<pb n="KR3g0041_WYG_013-33b"/>
　<hi>侵是也刄處雙逢者乃是陽刄重疊如自刄飛刄之類䧟之必主兇頑無匹自刄者戊刄在午故戊午為</hi>
　<hi>刄飛刄者午刄飛入子故戊子為飛刄詩曰飛刄自刄重叠來兩般逢此便為灾煞曜四强同水火少年</hi>
　<hi>遇惡死為灰是也</hi>
綉靣紋身貌神㑹煞截頭刖足體主加凶<lb/>
　<hi>貌神體主者相貌宫之主也若遇六曜受傷五星剥雜血光相㑹的破交侵必主綉面紋身截頭刖足</hi>
累犯三章伏屍躔中遇鬼頻遭百辱卷舌度内逢刑<lb/>
　<hi>三章刑憲也伏屍卷舌闌干貫索星家謂之鬼門關躔度見不利言人之累犯憲章頻遭官辱皆由伏尸</hi>
　<hi>躔中逢尅身之鬼卷舌度内值尅夲之刑行限遇之定主惡死無疑若不遇鬼不逢刑對合参差或有吉</hi>
<pb n="KR3g0041_WYG_013-34a"/>
　<hi>神解救亦未可以㐫斷</hi>
煞難隨身膏盲及已刑囚尅本痼疾躔身<lb/>
　<hi>煞難随身㐫神貼體也刑囚尅本煞曜刑身也故皆主不起之疾</hi>
奪項覇之材海角帯刑兼尅本染伯牛之疾天涯為難<lb/>
復纒身<lb/>
　<hi>海角為地網為奴僕天涯為天羅為相貌是二宫最弱貴人不臨之地而况帯刑囚以尅主為難煞以躔</hi>
　<hi>身命值此者豈不死於刑而殞於疾哉假如六戊人命立辰宫以金為主飛入戌位火垣火化刑尅本雖</hi>
　<hi>項覇雄材終不免於㐫死又如六巳人命立亥宫以木為主身入辰宫金垣金化囚躔身縱伯牛徳行亦</hi>
<pb n="KR3g0041_WYG_013-34b"/>
　<hi>難迯乎惡亡</hi>
衆惡臨夫夫疊損群凶聚妾妾重傷<lb/>
　<hi>衆惡群㐫兼天星地煞無有救解而言今人有一婦而損數夫一夫而傷數妾者正坐此耳</hi>
一七變仇湏失業六三如反走他鄉四位相欺家必敗<lb/>
本宫聚煞壽難堅<lb/>
　<hi>此節雖以一三四六七之相尅而言而實有闗於身命也葢十二宮分言之雖有强弱不同統言之要皆</hi>
　<hi>和順為羙如一七變為仇囚六三與命相反四位星辰相戰本宫惡煞交侵皆為不足故主貧賤奔走刑</hi>
　<hi>尅不夀也是知强宫固要有力弱宫亦不可無情看星者當兼審之</hi>
<pb n="KR3g0041_WYG_013-35a"/>
方隅有犯壽命難長體用無情福縁易消<lb/>
　<hi>方者三方隅者四正茍㐫煞交犯而無救助之星則夀命不永體者命主用者命限若體用無情縱有群</hi>
　<hi>曜之吉則福縁易消</hi>
四正無星三方落䧟壯嵗若居䑓省末年餓死陽山<lb/>
　<hi>四正空而無星三方䧟而見煞本為不吉忽行官禄限遇吉星得地驟然一發過此一限仍舊守窮途而</hi>
　<hi>饑死前言雙手為人終身獨立意猶未盡故此復言之也</hi>
命弱限强發達不乆命强限弱榮超終難<lb/>
　<hi>經云命强限弱渾如逆艇上灘命弱限强終似槁苖得雨是也</hi>
<pb n="KR3g0041_WYG_013-35b"/>
兒女當傷室家合戰莫言安有刑害限遇孛羅必喪<lb/>
　<hi>兒女兒女宫主室家夫妻宫主此二宫星辰最怕相刑相尅假如二宫遇原守孛羅尅戰勿謂無有刑害</hi>
　<hi>湏行限遇之或在夲宫或在合照衝吊孛羅尅妻子無疑此重限而言也</hi>
三悲九哭戰年宫每被妻孥之削五鬼六衰欺嵗駕頻<lb/>
遭官吏之辱<lb/>
　<hi>三悲三䘮門九哭九白虎五鬼五官符六衰六死符若身命限遇三九五六之位兼以流年相戰則其㐫</hi>
　<hi>必以類應矣</hi>
或有刼煞多是流年作梗更逢失墜必惟嵗煞相攻審<lb/>
<pb n="KR3g0041_WYG_013-36a"/>
有吉神之助便無凶曜之侵<lb/>
　<hi>刼煞乃是應天所謂十六般亡神十六般刼煞人命中所不能無者或冇刼煞為灾害必是行年衝併而</hi>
　<hi>後為梗不然亦是太嵗與衆煞相攻故有失墜之禍若得吉神以救解之庶可以無㐫也</hi>
客曜占強六親氷炭賔星破主九族華夷忌讎流尅主<lb/>
賔煞難直刑體用察無根基之穩斷為薤露之人<lb/>
　<hi>賔星破主與流尅主賔賔字不同上以難星言下以限主言也言七强宫為閑忌所占則六親如水火之</hi>
　<hi>不相入身命主為閑忌所傷則族属若秦楚之不相恤忌囚者忌曜化囚煞難者煞星黨難直刑體用是</hi>
　<hi>衆㐫㑹於當年根基不穏定死無疑經云太嵗迫㐫而入局夢入南柯流年㑹煞於當秋歌興薤露是也</hi>
<pb n="KR3g0041_WYG_013-36b"/>
四位俱空披頭撒髮孤神傍照員頂方袍<lb/>
　<hi>披頭撒髪師巫流也圎頂方袍頭陀軰也四位乃對合之宫孤神乃煞羅之曜四位無星孤神傍主非僧</hi>
　<hi>道師巫而何</hi>
紫炁髙強師巫有分食神共位俗計無縁半俗半僧閑<lb/>
伴主孤衾孤枕命隨奴<lb/>
　<hi>紫炁若在髙强又與羅計共位是孤中之孤故主俗計無縁師巫有分詩曰紫炁逢入紫極宸吉星同照</hi>
　<hi>信精神孤寡空亡閑極位主為僧道九流人是也閑極伴主半俗半僧命主随奴孤衾孤枕又當以紫炁</hi>
　<hi>遇蝕神而互觀之不可執一論也</hi>
<pb n="KR3g0041_WYG_013-37a"/>
閑居命裡守孤幃主到閑宫眠半被<lb/>
　<hi>命主入閑閑主入命乃是互換孤神更值紫炁奴羅照合必主守孤幃而眠半被</hi>
夙夜忘憂閑伴主朝昏勞役命随奴<lb/>
　<hi>凢身命不可失之於弱弱則必牽於所遇所以閑伴則閑奴随則勞也是故先立乎其大則其小者不能</hi>
　<hi>奪豈特於人為然雖命亦有然者</hi>
夫婿寄生一七主星互換公婆真假二三四位相依<lb/>
　<hi>夫婿寄生是夫入贅於妻賴妻家以資生也公婆真假是不公婆其公婆而父母其公婆也夫婿寄生必</hi>
　<hi>夫星入命宫命星入夫宫彼此互換公婆真假必財帛田宅閑極三宫互相依附以致是二者又有得失</hi>
<pb n="KR3g0041_WYG_013-37b"/>
　<hi>之辯假如寅申巳亥四宫為一七互換是水木相生雖寄生主夫妻諧老未申二宫為二三四位相依是</hi>
　<hi>日月金水類聚雖真假主富貴雙全其餘他宫皆主不羙</hi>
孛若欺金妻用妾計如刑火息為兒<lb/>
　<hi>息女子也古人稱女為息如呂翁謂家有弱息配髙帝左師觸龍謂賤息舒其是也妻用妾是以妾為妻</hi>
　<hi>也息為兒是以女為子也</hi>
金孛為謀多侍妾火羅背約奪人夫炁計加臨無似有<lb/>
鎮辰交㑹有如無<lb/>
　<hi>金妻星孛妾星金强孛弱妻主能為孛强金弱妾奪妻權男命金孛㑹於妻宫則多侍妾女命火羅同於</hi>
<pb n="KR3g0041_WYG_013-38a"/>
　<hi>夫位則傍人夫葢男以金為妻最怕孛泄女以火為夫最忌羅黨故也炁孤計毒相尅不順鎮濁辰蕩交</hi>
　<hi>戰無情若加臨交㑹於妻妾之宫更臨四敗四煞則於夫妻亦如有而如無矣</hi>
九三若㑹暗金私滛棠棣一七如加權印内亂緦麻太<lb/>
白逢凶妻魍魎火羅𢃄惡子螟蛉寡宿臨夫明月清風<lb/>
誰與共孤刑尅命髙山流水少知音<lb/>
　<hi>金乃妻星化暗則不明化權印則非體若化暗化權與九六一七相㑹皆主内亂然此論其大較也使君</hi>
　<hi>前父側權印何妨火月齊明化暗何害惟賤曜相牽咸沐相併故可以此論之太白逢㐫者金神值亡刼</hi>
　<hi>的刄為流年衝併必主魍魎之妻火羅帯惡者火羅遇刑囚天狗為流煞交戰定是螟蛉之子孤神在隔</hi>
<pb n="KR3g0041_WYG_013-38b"/>
　<hi>角之位寡宿在庫基之鄉女忌寡宿而臨夫宫男怕孤神而刑本命皆主孤幃獨枕人也</hi>
髙堂觀不可同行河上䑓焉堪共度自已不遭妾辱其<lb/>
妻也主淫娼<lb/>
　<hi>楚㐮王遊髙堂觀以夢神女故宋玉有朝雲暮雨之咏衛宣公作河上臺以要宣姜故詩人有燕婉戚施</hi>
　<hi>之刺此二事皆滛縱而破義者以髙堂觀喻遷移河上臺喻閑極不可同行共度言不可入命宫占妻位</hi>
　<hi>或與妻命同宮同度也若此四宫主星混處互換加以刑囚拱夾其妻妾不豪覇而欺夫亦必貪淫而可</hi>
　<hi>耻矣</hi>
貌勝西施膚不朽賢如孟母命歸基偎玉偷香身坐馬<lb/>
<pb n="KR3g0041_WYG_013-39a"/>
迎新送舊主咸池<lb/>
　<hi>金木水陽與身主㑹於相宫必主有西施之貌日月金木為命主不起本垣必主有孟母之賢凢女命安</hi>
　<hi>身最怕臨官四馬乃臨官之地立命最嫌沐浴咸池乃沐浴之鄉偎玉偷香迎新送舊亦甚言其淫也經</hi>
　<hi>云咸池一煞禍最真逢水妖嬈主亂滛沐浴進神仍見貴必教傾國與傾城是也</hi>
六曜朝垣夫榮子貴五星聚貎臉媚肌香已嫁如未孤<lb/>
神貼體失婚似有賤曜磨身遇木則天香國色見火則<lb/>
佛口蛇心<lb/>
　<hi>六曜炁孛羅計日月五星木火土金水朝命垣而六曜合格聚相貎而五星相生則四餘不可以㐫言而</hi>
<pb n="KR3g0041_WYG_013-39b"/>
　<hi>相貎難槩以弱論矣其有容色而享夫榮子貴也不亦宜哉孤神炁也兩賤水孛也貼體磨身言與太隂</hi>
　<hi>同宫而近度也孤則孤賤則賤又何疑焉五星中嵗徳最吉熒惑最毒故又抽而言之以見命主貎宫遇</hi>
　<hi>木則善遇火則㐫安可以五星聚貌盡謂之美哉</hi>
終夜迎歡大忌賤垣合馬未婚先産尤嫌水孛扶身逞<lb/>
扮者身臨四敗披緇者命㑹孤刑雲水之徒羅遇炁風<lb/>
塵之女孛逢金<lb/>
　<hi>大抵女人之所忌者咸池禄馬之地月孛水金之星然必身與命坐咸池或咸池㑹禄馬或水孛㑹咸池</hi>
　<hi>或金孛臨沐浴方可以淫賤言也若女遇孤刑而男逢羅炁則雖免於滛賤亦不失為僧尼之徒</hi>
<pb n="KR3g0041_WYG_013-40a"/>
垣城合馬婦非為帝座逢虚兒不肖<lb/>
　<hi>星家以垣城名曰支帝座名時支琴堂以日支為妻時支為兒與子平之法同㸔假如日属子丑則以土</hi>
　<hi>論時属寅亥則以木論㸔土木二星坐落何宫若逢生坐實皆主妻賢子肖此說的有至理發星家所未</hi>
　<hi>發也今觀望斗之説假如寅午戌生人馬居申巳為日支巳與申合是垣城合馬甲子旬人戌亥為空虚</hi>
　<hi>時支属亥是帝座逢虛故主妻多非為而兒亦不肖也此與琴堂之論合一説日納音生處為垣城時納</hi>
　<hi>音旺處為帝座</hi>
兩賤扶身煙花粉黛雙凶夹命自縊投河<lb/>
　<hi>兩賤者金與孛也扶身是同行同度雙㐫者計與孛也夾命是一徃一來故一落風塵一主惡死</hi>
<pb n="KR3g0041_WYG_013-40b"/>
衆煞扶身非懸屍則刎頸群凶損已不産喪也多驚<lb/>
　<hi>衆煞群㐫者非特亡刼的刄三煞大煞之属如火金相戰水熒交逢金羅來往日月被傷此皆為煞曜往</hi>
　<hi>來俱能傷身損已經云交逢陽刄互帯懸針楊貴妃身沒馬嵬戚夫人體為人彘若有晝陽夜月福禄吉</hi>
　<hi>神加拱天月二徳在命雖有大凶亦不横死正謂此也</hi>
日換三粧身營栁鬼夜眠無伴命度虚危<lb/>
　<hi>栁主輕摇鬼主譎詐虚主清孤危主哭泣如人身命居此四宿必好為粉飾而不免於孤眠</hi>
鳯眼桃花外假慈悲而自重䑕眸禄馬内實滛蕩於私<lb/>
期太乙獨占咸池風流倜儻水金如臨沐浴泛濫妖嬈<lb/>
<pb n="KR3g0041_WYG_013-41a"/>
　<hi>鳯眼桃花者酉為鳯庚子生人見酉為鳯眼酉宮之金飛入亥見臨官為桃花故曰鳯眼桃花䑕眸禄馬</hi>
　<hi>者子為䑕丁夘生人見子為䑕眸子宫之土飛入已遇馬元為禄馬故曰䑕眸禄馬二者雖異名而實一</hi>
　<hi>類女命值此外雖假慈悲而自重内實滛蕩於私期也若月孛占咸池水金臨沐浴皆以此論</hi>
䑕眼囘頭踰墻偷漢鳯眸順視渡水從夫見紅鸞能惹<lb/>
王孫之腸斷逢喜神暗牽公子之魂消<lb/>
　<hi>子生人以酉為咸池以子視酉謂之回頭酉生人以午為咸池以酉視午謂之順視回頭則曰踰墻順視</hi>
　<hi>則曰渡水亦曲盡人情也紅鸞喜神男命宜見之若女命㑹於咸池謂之賤垣皆主貎羙有情故多滛賤</hi>
　<hi>咸池煞舊説申子辰三合見酉巳酉丑見午總名咸池今觀經云䑕眸鳯眼回頭順視桃花禄馬之説是</hi>
<pb n="KR3g0041_WYG_013-41b"/>
　<hi>純以子午夘酉言如子見酉酉見午午見夘夘見子咸池遇咸池故以滛賤言之若總三合一例驗諸女</hi>
　<hi>命多不然乃知望斗之論有的見也經言子酉而不及午夘餘以午見夘夘見子亦當立命馬足前奔鬼</hi>
　<hi>頭反顧然滛欲則不若子酉豈非子酉為金水五星中以金水多滛故也此余獨見觀者試思之</hi>
權隠金神掲鞭嫁婿刑加火宿及笄從人咸池見孛期<lb/>
我桑中之約寡宿逢羅空躭枕上之歡<lb/>
　<hi>男女以火金為夫婦化曜以權刑為男子女人金不喜權火不喜刑若權隠金神則金益剛刑加火宿則</hi>
　<hi>火益熖故主敢於自為年少而求夫也咸池本是浴地孛星又好祼體咸池見孛在身命二宫嬌滛可耻</hi>
　<hi>經云那堪月孛占咸池才子佳人事事宜期我桑中清夜約免教穴隙鑚相窺是也寡宿夲是孤宫羅星</hi>
<pb n="KR3g0041_WYG_013-42a"/>
　<hi>又好隔絶寡宿逢羅在身命二宫孤单難言經云明月清風誰與共髙山流水少知音是也</hi>
命㑹攙搶逞艷嬌滛之女身逢天尾慳貪節儉之人<lb/>
　<hi>攙搶者孛星主滛女人身命遇之更逢差錯破碎咸池沐浴决主嬌滛逞艷為色招㐫也天尾者計星主</hi>
　<hi>筭男子身命逢之更遇秋生失地財庫無破决主慳貪節儉一毫不拔也</hi>
小兒命數禍福宜詳宫度失留三嵗死前㐫後惡堕胎<lb/>
亡四煞刑膚胎内湏當破相三刑尅命産前必定傷身<lb/>
　<hi>小兒之命亦有當論宫則論宫當論度則論度宫度二主不可去留也前㐫後惡者三日宫之前後不可</hi>
　<hi>有㐫惡也四煞者刼亡的刄也三刑者寅刑巳巳刑申也小兒之命未有根本最重命度與三日宫茍宫</hi>
<pb n="KR3g0041_WYG_013-42b"/>
　<hi>度失留則根基不壯三日有犯則受氣無資刼亡的刄以刑身巳申亥寅以尅命俱主難養</hi>
月逢忌土貎遇惡羅不啞聾必生餘指非禿痴也主雙<lb/>
盲縱有吉星之助也湏㐫夭難當<lb/>
　<hi>此以下三節俱論小兒言身主忌逢夜土相貌怕遇日羅如小兒身命值此定主壓身破相縱有木炁母星救觧</hi>
　<hi>亦末如之何也經云生時疾厄臨人馬又與鬼門同分野坐䧟或逢土水刑所傷必定主瘖啞太隂火土處何</hi>
　<hi>万東出相逢最不祥八煞惡星如照限便知目精實遭傷一主生時躔度逆又兼羅計尤相射臨官兼犯太陽</hi>
　<hi>時左眼失明何慽慽月逢計羅少光輝右目盲來指掌稀主順日月逢此曜目疾由來且庶幾忌朔望逢之更㐫</hi>
月在㐫躔雙共乳身躔次度兩同胎奴來主舍主起奴<lb/>
<pb n="KR3g0041_WYG_013-43a"/>
宫不是随娘嫁娶也湏換父操持生命復生生兩子尅<lb/>
身重尅尅雙兒<lb/>
　<hi>㐫躔次度一也惟其次度故是㐫躔危十二十三四度張十四十五六度是也更十二宫位星宿隔界之</hi>
　<hi>度亦是亥有雙魚已有雙女若身臨此宫又與㐫星同坐次度多主雙生奴星入命主星入奴又逢逆行</hi>
　<hi>相尅相反必主重拜雙親生復生者如金為男主躔巳又見辛巳年納音金之類是也尅重尅者乃煞處</hi>
　<hi>逢煞如金為男主入戌地又見羅之類是也生而復生故有兩子尅而重尅故失雙兒詩云雙生巳亥見</hi>
　<hi>金鄉寅入寅申合此方未㑹次躔南到丙火金土月㸔隂陽男㑹忌星同月宿此人湏喚妾為娘又云雙</hi>
　<hi>魚雙女主雙生月入寅申計孛侵男子兩途分朔望望過一子一為隂又云三刑隔宿更空亡華盖重併</hi>
<pb n="KR3g0041_WYG_013-43b"/>
　<hi>主過房必是偏生并庶出不然重拜兩爺娘皆是也</hi>
三日加㐫三日䘮七煞無救七朝亡使一主之不虧决<lb/>
終身之無咎<lb/>
　<hi>小兒生有三日七日亡者有長大成人者三日亡三日宫加㐫也七朝亡七煞無救也長大成人命主之</hi>
　<hi>不虧也葢三日宫係人一身禍福最𦂳惡星躔之灾禍立至七煞是亡神身主在七宫值亡神則命宫便</hi>
　<hi>是刼煞最為利害若身命主廟旺不虧更有吉星觧救雖三日宫七煞宫有傷决主不死經云本主興隆</hi>
　<hi>遇㐫危而無咎是也</hi>
計孛穿身童嵗死長庚伴月少馳名<lb/>
<pb n="KR3g0041_WYG_013-44a"/>
　<hi>計孛本是㐫星最忌穿夾身命或加臨三日之宫童嵗决無成立長庚本是吉曜極星伴乎太隂或更臨</hi>
　<hi>亥未之位少年必擢髙科</hi>
詳其體用察其主賔復究洞㣲何若更推流年相應若<lb/>
能窮此仙機亦庶幾於望斗<lb/>
　<hi>體用命與限也主賔主與難也洞微大限小限流年急脚黄泉既觀本體又察末流既别大限又推行年</hi>
　<hi>則人之星命亦庶幾其不差云</hi>
　<lb/>
　<lb/>
<pb n="KR3g0041_WYG_013-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　星學大成卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>星學大成卷二十二</head> <lb/>
    <p>
<pb n="KR3g0041_WYG_022-1a"/>
欽定四庫全書<lb/>
　星學大成卷二十二<lb/>
　　　　　　　　　　　　明　萬民英　撰<lb/>
　　三辰通載<lb/>
　天尾計都星<lb/>
　總龜筭法將羅㬋定度加半周天數<lb/>
　　計都論<lb/>
　計都為天尾星配属土之精豹尾黑道之宿也擅行<lb/>
<pb n="KR3g0041_WYG_022-1b"/>
　於天與羅㬋相對逆行天道喜則紅鸞天水星怒則<lb/>
　為黑煞貫索星遇交於晦朔圓望能掩日月之光<lb/>
　　壬生人以為禄主星　甲生人以為囚星<lb/>
　　乙生人以為䕃星　　丙生人以為刑星<lb/>
　　丁生人以為正魁星　戊主人以為印星<lb/>
　　巳生人以為耗星　　庚生人以為權星<lb/>
　　辛生人以為暗星　　癸生人以為催官福星<lb/>
　此星廟在亥旺在戌樂在寅好在未喜卯巳怒在辰<lb/>
<pb n="KR3g0041_WYG_022-2a"/>
　琅玕經云計都廟旺最難逄婁宿宫中禄更豐躔栁<lb/>
　在身知職貴到寅生夜主名雄榮華更在昴心宿髙<lb/>
　旺湏同金木宫十一位中尤好處生來多事不成凶<lb/>
　○賦云計都臨戌亥之位官至左右僕射洞㣲歌云<lb/>
　計都之星喜戌亥餘位之中不可逄此星樂與木炁<lb/>
　相㑹可為貴品威靈節操文武兩全歌云天尾星辰<lb/>
　㑹炁木能觧災殃偏主福只是孤尅又云計都之曜<lb/>
　不可聞難為兄弟及兒孫若得出家身最貴總為學<lb/>
<pb n="KR3g0041_WYG_022-2b"/>
　士兩三分若䧟没與火土孛忌囚之星同宫主下流<lb/>
　凶殘夭折刑法破害少男少女少資財多病多迍多<lb/>
　口舌若照身命宫則主横死或主身雕𤯝六根不足<lb/>
　賦云計都照身值溺水兼於毒藥又云計都若臨獅<lb/>
　子位湏遭五法又云頻遭患難暗曜入於月宫若獨<lb/>
　行廟樂之宫照臨者則大貴六壬生人以水為天官<lb/>
　正禄與之同宫則吉<lb/>
　　計都歌<lb/>
<pb n="KR3g0041_WYG_022-3a"/>
　計都本名凶惡曜雙女魚羊為好廟面顔似火膽如<lb/>
　神骨相堂堂麄勇貌有心機多巧妙夜同隂宫宜守<lb/>
　照<hi>計都乃凶惡之星好躔雙女雙魚白羊之宫為好廟</hi>聲名顯赫有威風掌握<lb/>
　兵符權最要在他宫力半効聚散資財立身閙<hi>計都在廟</hi>
　<hi>地有聲權掌握兵符在他宫减半力資財聚散閙處立身</hi>經求博筭及屠沽心膽<lb/>
　情懐多執抝<hi>計都主博筭經求</hi>見日月真好笑父母無終深<lb/>
　可弔金來妻妾被人傷土火徒流遂堪料水來盗賊<lb/>
　不良人木紫凶中為吉兆<hi>與日月同父母惡死金同妻妾傷土火同徒流水同</hi>
<pb n="KR3g0041_WYG_022-3b"/>
　<hi>主盗賊不凶值木紫凶歹吉</hi>孛同折首最為凶財帛之中多計較<lb/>
　三宫昆仲惡中亡四位舍居曽火燎<hi>在三宫昆仲無在四宫居舍被</hi>
　<hi>火燒</hi>子宜外姓及偏生六位不堪乗馬跳七宫妻尅兩<lb/>
　三人疾病躔身難治療<hi>計都在五宫宜異姓偏生在六宫不宜䇿馬七宫尅妻八</hi>
　<hi>宫主疾</hi>官禄如逄獄裏亡十一宫中偏不紹陷宫十二<lb/>
　相不全此經妙處真𤣥妙<lb/>
　神尾元來號計都惡星同位必凶徒同宫紫炁反為<lb/>
　妙縱有衣糧身也孤○天尾一星無大凶最愛加臨<lb/>
<pb n="KR3g0041_WYG_022-4a"/>
　福徳宫若居疾厄仍舊疾若在妻宫妻父窮○羅㬋<lb/>
　交日計随交天尾同位主分第申人若與孛同酉四<lb/>
　星居位真神首○羅㬋居午計居子子丑生人初主<lb/>
　福紫人生辰計在時子孫大貴命先危○為人性恠<lb/>
　及奸邪夀短元來不用嗟多是此星在髙位自然為<lb/>
　事定和諧○戌人戌上見其辰以戌為時富貴人生<lb/>
　日命中羅孛到謀名謀利兩艱辛○辰戌魁罡坐計<lb/>
　羅初年謀事若犇波三合火星并土宿年耐虚名不<lb/>
<pb n="KR3g0041_WYG_022-4b"/>
　貴何○北人時日晝南方羅南計北不空亡官禄太<lb/>
　隂本髙貴紫星辰已定田庄○癸人甲乙盡居前計<lb/>
　都在日是牛田只怕太陽并土宿若教登第便迍邅<lb/>
　○計都紫炁若同歸戌巳生人喜得之土與太陽同<lb/>
　戌位有宫無禄亦堪悲○婦人計都尤為祥若居廟<lb/>
　處十分強賢徳克家生貴子只愁老去卧空床○土<lb/>
　命計都入辰土此方近廟家資富安次辰巳日時生<lb/>
　方主夀髙終辛苦○神尾為名少有朋本來天上一<lb/>
<pb n="KR3g0041_WYG_022-5a"/>
　提刑人如得地逄之者何慮前程事不成○計為凶<lb/>
　曜本麄才細膩偏欣木炁來若在廟鄉逄着此更居<lb/>
　隂位不成災○計同日照疾偏多投藥無如患難何<lb/>
　隂毒生來偏妬忌更能快口起風波<lb/>
　　計都臨喜怒宫<lb/>
　喜宫名為紅鸞天水天索星主形神寛大為事慷慨<lb/>
　心有惡毒只宜在命及官宫湏為官職在别宫若為<lb/>
　僧道方可壓若無吉星相同常人必主不測非刑死<lb/>
<pb n="KR3g0041_WYG_022-5b"/>
　輕者减夀筭貧賤之輩亦不宜入身宫主少年尅母<lb/>
　兼母有疾應水火厄及五般疾不然亦在外方破敗<lb/>
　惡死有救星减三分若戊巳生人必為顯官<lb/>
　怒宫名為毛頭貫索星煞星主作事不知前後暗昧<lb/>
　愚癡照身命無救星禄馬落䧟主流配數千里外惡<lb/>
　死若為僧道可以减災亦主夭夀婦人産厄<lb/>
　　計都躔宿俱出玉關經玉關歌<lb/>
　　　　計躔角宿號天衝　五星逄之立見凶<lb/>
<pb n="KR3g0041_WYG_022-6a"/>
　　　　惡暴性情尤毒烈　促夀猖狂必法終<lb/>
　　　　計躔角宿宫　　　有始亦有終<lb/>
　　　　辰上計雖怒　　　角印不生凶<lb/>
　　　　計都正照臨於角　不論晝夜少才學<lb/>
　　　　常人主病及官刑　有位定遭官職剥<lb/>
　　　　計躔亢宿號天戈　軍陣成功福未多<lb/>
　　　　不是軍戎并徤輩　定湏自縊與投河<lb/>
　　　　亢躔天尾入則富貴男有功名女有封位<lb/>
<pb n="KR3g0041_WYG_022-6b"/>
　　　　計都在亥未相和　縱有才能阻亦多<lb/>
　　　　惟利木來并旺土　稍居定疊免奔波<lb/>
　　　　計躔氐宿號天通　東出尤宜十度中<lb/>
　　　　若對命宫聲逺著　更逄吉曜福豐隆<lb/>
　　　　氐為暗曜在栁六度若在辰宫貴曜福履<lb/>
　　　　計都東出至於氐　十度之前防女妻<lb/>
　　　　更是命宫相對照　青春發早正斯時<lb/>
　　　　計躔房宿號天迍　難為兄弟與兒孫<lb/>
<pb n="KR3g0041_WYG_022-7a"/>
　　　　晝日陽宫定應破　不爾湏交見一門<lb/>
　　　　房計廟日兎　　　與天尾相宜<lb/>
　　　　若計躔到此　　　一生不奔波<lb/>
　　　　房中亦喜計都臨　志大心髙樂夜隂<lb/>
　　　　産業資財承祖力　老來猶自性沉沉<lb/>
　貴格云尾曜房宿號樂區　萬里揚威真尚父<lb/>
　　　　計躔心宿號天嗤　狡猾無凶出賤㣲<lb/>
　　　　性急心髙難耐事　湏知夭夀少年時<lb/>
<pb n="KR3g0041_WYG_022-7b"/>
　　　　心喜計属土　　　土餘在夘宫<lb/>
　　　　在夘應見土　　　得水性相從<lb/>
　　　　計都之星頗類火　夜樂於心多急禍<lb/>
　　　　交讎宿怨不興慈　晝見之人難得可<lb/>
　　　　計躔尾宿號明星　百計千方巧性存<lb/>
　　　　若是火同身湏貴　自然文學二三分<lb/>
　　　　尾寅計都入　　　三陽則生嗔<lb/>
　　　　寅艮火生位　　　到此號凶神<lb/>
<pb n="KR3g0041_WYG_022-8a"/>
　　　　天尾一星憂入命　來居最吉躔在尾<lb/>
　　　　必招悖逆不孝兒　不孝皆因先自己<lb/>
　　　　計躔箕宿號天都　不招祖業自身孤<lb/>
　　　　心中巧計尤狡猾　此人衣食也無餘<lb/>
　　　　箕怕計　福難堅　水豹有財只夀難延<lb/>
　　　　人道計都喜寅地　躔來箕地宜修進<lb/>
　　　　清髙食禄有威權　日曜凶星惡死定<lb/>
　　　　計躔斗宿號天梁　智慧聰明子息強<lb/>
<pb n="KR3g0041_WYG_022-8b"/>
　　　　㑹得文章湏近貴　文學湏教播四方<lb/>
　　　　斗上計星到　　　到此則争妍<lb/>
　　　　鎮星同入廟　　　災散永安然<lb/>
　　　　計都性急好遊走　夜旺二十四度斗<lb/>
　　　　土同炁月富貴全　若非常流當獨守<lb/>
　　　　計躔牛宿號天常　丰采堂堂性格良<lb/>
　　　　更得善星同在度　垂紳搢笏侍君王<lb/>
　　　　牛宿躔計廟樂相并為人多福温厚信誠<lb/>
<pb n="KR3g0041_WYG_022-9a"/>
　　　　計都喜立在牛旁　眉目分明性善良<lb/>
　　　　禮貌温㳟人急速　官資卿監祖宗光<lb/>
　　　　計躔女宿號天遷　為福湏為土地官<lb/>
　　　　躔在度初大為貴　遷官疾速定非難<lb/>
　　　　女計號金鑾　　　金鑾福最難<lb/>
　　　　煞星在身命　　　妻位不相安<lb/>
　　　　計都偏動女人心　亦主奸邪亦主滛<lb/>
　　　　暗時是非迷酒色　何湏分度再逄金<lb/>
<pb n="KR3g0041_WYG_022-9b"/>
　　　　計躔虚宿號天流　父母湏逄骨肉仇<lb/>
　　　　若見孛星同㑹死　定知處處夜行偷<lb/>
　　　　虚喜計土為廟樂宫惡星若入争雄反凶<lb/>
　　　　若論虚中逄着計　值此星人多作贅<lb/>
　　　　不為僧流却無家　亦主俗人相牽制<lb/>
　　　　計躔危宿號天游　衣食艱辛事事憂<lb/>
　　　　尅子損妻身破散　平生孤苦未應休<lb/>
　　　　危計到老無末福　妻兒孤尅更無成<lb/>
<pb n="KR3g0041_WYG_022-10a"/>
　　　　計都奸濫上危門　金水相同亂若紛<lb/>
　　　　男在妻宫男淫女　女守夫宫女必犇<lb/>
　貴格云天尾虚危偏福厚　保安皇祚不傾危<lb/>
　　　　計躔室宿號天真　性烈官卑位不清<lb/>
　　　　若得水星來救助　為官七品至公卿<lb/>
　　　　室號天堂計福異常若為廟地惡不相妨<lb/>
　　　　計都室宿號髙強　大貴權星吉又昌<lb/>
　　　　三合若逄竒曜照　少年遷職佐君王<lb/>
<pb n="KR3g0041_WYG_022-10b"/>
　　　　計躔璧宿號天魚　四度之間十度居<lb/>
　　　　正廟之中官極貴　十年之内位金吾<lb/>
　　　　璧星此地號天衢　計都躔此福偏殊<lb/>
　　　　禄主禄元同度内　少年衣禄佩金魚<lb/>
　　　　計都本是到雙魚　正廟之中璧水㺄<lb/>
　　　　四度以前至十度　身當極貴宰臣居<lb/>
　　　　計躔奎宿號天雄　水月逄之官必榮<lb/>
　　　　若逄火土凶星照　亂世英雄不善終<lb/>
<pb n="KR3g0041_WYG_022-11a"/>
　　　　奎星在戌計居多憂到此不輔沉埋悲愁<lb/>
　　　　計都若守在奎中　五度生人主智雄<lb/>
　　　　不論隂陽并晝夜　貴星亦要吉星同<lb/>
　貴格云計都若臨奎宿度　掃净妖孽定封侯<lb/>
　　　　計躔婁宿號天垣　旺廟之中定主權<lb/>
　　　　體貌堂堂威望重　將相論功二十年<lb/>
　　　　婁躔計　月䑃朧　若土同入不夭終凶<lb/>
　　　　尾宿亦喜白羊宫　婁宿逄之亦貴重<lb/>
<pb n="KR3g0041_WYG_022-11b"/>
　　　　才智過人身烜赫　夜生方得禄豐隆<lb/>
　　　　計躔胃宿號天刑　日生更逄火來并<lb/>
　　　　若不雕青文被面　定湏犯法必為兵<lb/>
　　　　胃戌酉　計為廟　只要在　初度照<lb/>
　　　　神尾行來西沒宫　胃土雉中不可逄<lb/>
　　　　十度以前尤可怕　尅妻害子見重重<lb/>
　貴格云計都最喜躔經胃　秉鉞分符除僣偽<lb/>
　　　　計躔昴宿要星扶　初限元來懶讀書<lb/>
<pb n="KR3g0041_WYG_022-12a"/>
　　　　只可就來刀劍上　將軍位上至金吾<lb/>
　　　　昴酉計到　　　　必至紛更<lb/>
　　　　兼是土金終有敗　初逄火曜兩争衡<lb/>
　　　　計都喜酉臨於昴　夜照為榮同吉曜<lb/>
　　　　智謀雄略衆人推　性急才能多計較<lb/>
　　　　計躔畢宿號天征　呼為天上一提刑<lb/>
　　　　若還得地逄之吉　必定前程有大聲<lb/>
　　　　計躔畢　　　　　晦朦朧<lb/>
<pb n="KR3g0041_WYG_022-12b"/>
　　　　女則昏淫男好色　其人機巧又孤窮<lb/>
　　　　四七宫中忌計都　那堪更犯畢中烏<lb/>
　　　　長則離妻幼尅母　平生處性甚虚無<lb/>
　　　　計躔觜宿號天扶　僧道之人豈是孤<lb/>
　　　　若見財星三合照　不是牙人作販夫<lb/>
　　　　觜好計來躔　　　為人尊而安<lb/>
　　　　神尾觜宿不可逄　水金相遇在其中<lb/>
　　　　身命值之誠可畏　男人淫蕩女私通<lb/>
<pb n="KR3g0041_WYG_022-13a"/>
　　　　計躔參宿號天歡　水星得遇定文官<lb/>
　　　　庶俗若逄湏忌此　定知毒惡見傷殘<lb/>
　　　　參計福元清　　　得炁同度臨<lb/>
　　　　計入財當盛　　　加木福尤深<lb/>
　　　　計都性行亦為良　參水猿中值可傷<lb/>
　　　　晝遇之人尤短夀　夜生最喜在髙強<lb/>
　　　　計躔井宿號天衝　命裏逄之立見凶<lb/>
　　　　若在禄宫尤見喜　提兵百萬逞英雄<lb/>
<pb n="KR3g0041_WYG_022-13b"/>
　　　　井在申未位　　　計到井難容<lb/>
　　　　得木在秦地　　　天尾不可凶<lb/>
　　　　計都執性多貪酷　未申井度皆孤獨<lb/>
　　　　男主雙妻女再夫　幼年傷尅難為福<lb/>
　　　　計躔鬼宿號旌旗　威武兵權立見機<lb/>
　　　　君子逄之官品貴　小人刺面有凶危<lb/>
　　　　鬼計福相當　　　二星好共行<lb/>
　　　　隂鬼自然散　　　安命更軒昻<lb/>
<pb n="KR3g0041_WYG_022-14a"/>
　　　　計都躔鬼有風癆　斬指屠兒傷害多<lb/>
　　　　若臨男女并田宅　晝生離散奈愁何<lb/>
　　　　計躔栁宿號天災　命裏逄之大見乖<lb/>
　　　　骨肉分離財破散　父南子北不和諧<lb/>
　　　　惟是栁星在午宫　十三度裏不宜逄<lb/>
　　　　更有土星并木曜　若來同度最為凶<lb/>
　　　　計都栁土度中居　尅陷妻兒萬事虚<lb/>
　　　　夜生偏喜月榮貴　離倫絶類自超殊<lb/>
<pb n="KR3g0041_WYG_022-14b"/>
　　　　計躔星宿號天鞍　命若逄之有禄官<lb/>
　　　　庶俗若逄文秀士　凶星如見刄傷殘<lb/>
　　　　星逄計宿此來遊　星火明而計必愁<lb/>
　　　　星火凶星嫌晦曜　一生不吉只多憂<lb/>
　　　　計都星上日休同　晝夜生人不可逄<lb/>
　　　　此是蝕神傷犯分　目不盲時耳也聾<lb/>
　　　　計躔張宿號天狐　妻子身邊一箇無<lb/>
　　　　疾病耳聾并眼疾　貧窮困苦莫嗟吁<lb/>
<pb n="KR3g0041_WYG_022-15a"/>
　　　　張不喜計必主迍邅月不依土主難還鄉<lb/>
　　　　天尾來臨張月鹿　毒害奸貪情性酷<lb/>
　　　　日生弱地不為宜　夜見強宫未為福<lb/>
　　　　計躔翼宿號天蛇　性毒心凶身刺花<lb/>
　　　　更兼惡事重重見　不然心亂好滛邪<lb/>
　　　　惟有翼星不喜計　翼火蛇行計自通<lb/>
　　　　蛇有尾兮能履地　初生三度却無功<lb/>
　　　　計都晝見翼宫傍　破祖湏宜兩父娘<lb/>
<pb n="KR3g0041_WYG_022-15b"/>
　　　　勞心勞力身無暇　為人性氣亦猖狂<lb/>
　　　　計躔軫宿號天強　官職湏教訓練塲<lb/>
　　　　節度兵刑湏大位　才猷奮迅佐朝堂<lb/>
　　　　軫宿計妙最髙位　却喜計都來相纒<lb/>
　　　　若是福財兼禄主　髙強入廟兩争先<lb/>
　　　　計都在天為暗曜　軫水一度為正樂<lb/>
　　　　眉踈目秀委權尊　雄鋭英才多有効<lb/>
　　計都行度<lb/>
<pb n="KR3g0041_WYG_022-16a"/>
　天尾在隂宫雙魚軫十三度十度以前至四度值之<lb/>
　者官位清髙合居廊廟掌國家兵戈財帛錢榖出納<lb/>
　之權如在髙位四十前發如在低位晚旺十年性不<lb/>
　利父母兄弟若在軫璧三度居東出西没官為三公<lb/>
　職封王侯福禄及子孫也陽宫白羊亦在貴位旺十<lb/>
　八年仍湏在四正宫若在諸位見木日即吉在下是<lb/>
　火土為亂是英雄必不善終若在東出西没主尅妻<lb/>
　前尅凶妻<lb/>
<pb n="KR3g0041_WYG_022-16b"/>
　　計都入宫<lb/>
　日宫主為人重厚作事超羣入位淺諸星在有力位<lb/>
　上其人大貴三方主在稍髙位者多因賊害成事乃<lb/>
　貴逹<lb/>
　月宫主有心機作事明敏<lb/>
　木宫主性聰慧更作強宫主貴晝生轉加福力<lb/>
　火宫主為人性急好行凶惡事一生多被人暗損陷<lb/>
　在心宿其人有殺伐之權不居此宿㣲有職<lb/>
<pb n="KR3g0041_WYG_022-17a"/>
　土宫主為性拘執作事能審是非得暗昧財成富<lb/>
　金宫主為人好争鬬多口舌因婦人致厄難得善星<lb/>
　救之可免<lb/>
　水宫主有少年多災善星救之可免晚年有禄<lb/>
　　琅玕經節要<lb/>
　計乃好勝貪求之星惟宜夜照福禄贏餘紫木炁同<lb/>
　清俊顯任旺廟陞遷禄財榮盛<lb/>
　計都與紫木二星同居旺樂不分晝夜皆主顯官清<lb/>
<pb n="KR3g0041_WYG_022-17b"/>
　俊之任財帛豐盈子孫榮旺<lb/>
　水計相逄成敗重重為性不定共處難同<lb/>
　水同計都多奸猾好訟便私不可同交友共立事亦<lb/>
　多成敗<lb/>
　金孛同行夜照權名晝人多難險難招刑<lb/>
　或見金同或與孛同夜人居旺主武職貴顯若科名<lb/>
　髙亦主文科顯禄之人晝逄則主犯刑招險不忠良<lb/>
　之人<lb/>
<pb n="KR3g0041_WYG_022-18a"/>
　計都同土晝益財利夜生對照經營迍滯計同日月<lb/>
　父母多别主背身低貧窮下劣<lb/>
　計同日月多刑尅損頭目促夀傷父母成敗多更若<lb/>
　主星不照即窮苦下賤之人為性不常<lb/>
　火計夜照宜居廟旺生殺威權兵符可詔忽若逄晝<lb/>
　變為凶曜福臨救之蠲災免害獨宫夜照權要自大<lb/>
　計都臨照十二宫<lb/>
　　命宫<lb/>
<pb n="KR3g0041_WYG_022-18b"/>
　守照命宫主頭圎眼急貌稜心麄眉小耳大形痩武<lb/>
　勇身多毛聲音焦烈先痩後肥性急不耐觸心髙性<lb/>
　烈喜鬬貪求每慳小棄大執事不囬為謀奸猾千方<lb/>
　百計髙談闊論頭妻有子小得全成主旺髙強財禄<lb/>
　榮發與善星扶合在廟宫為禄主可為貴品威聲節<lb/>
　操文武兩全守照命宫居官清顯榮逹職位彌髙白<lb/>
　日見之災憂一世經云計都臨命照性暴逞才能背<lb/>
　祖身孤立依髙附勢行初年災禍重晚歲福宜生夜<lb/>
<pb n="KR3g0041_WYG_022-19a"/>
　逄孤位照家門財業成<lb/>
　　詩斷計都暗曜最凶星　金水加臨名望振<lb/>
　　　　何故有官不赴任　只為計都入天秤<lb/>
　　　　計都守命衆星扶　初限元來懶讀書<lb/>
　　　　才氣無雙真可許　將軍湏到佩金魚<lb/>
　　　　計都在命孛相尋　女破家風必好滛<lb/>
　　　　但有善星相照着　侯門歌舞遇知音<lb/>
　　　　天尾之星人牢名　呼為天上一提刑<lb/>
<pb n="KR3g0041_WYG_022-19b"/>
　　　　六癸壬庚并入廟　前程必定可相成<lb/>
　　財帛宫<lb/>
　取財如縁木求魚水中逐鹿近大財使大財随得随<lb/>
　失初年成敗中末主却旺○計照財帛無成立見財<lb/>
　湏有惡事破敗<lb/>
　　詩斷天尾加臨第二鄉　勞心只為置田庄<lb/>
　　　　莫教土孛同來位　翻令手足播馨香<lb/>
　　　　第二宫中犯計都　一生財帛總成虚<lb/>
<pb n="KR3g0041_WYG_022-20a"/>
　　　　更有栁星同一位　若不貪婪定主無<lb/>
　　兄弟宫<lb/>
　兄弟不得力若獨行兄友弟恭○計照多湏見三人<lb/>
　少全無<lb/>
　　詩斷兄弟宫中有計都　參商義薄有嗟呼<lb/>
　　　　直饒四海皆同氣　各自營謀各自居<lb/>
　　　　最是巳亥逄羅計　羅主尅兄計損弟<lb/>
　　　　男犯羅孛女計都　男尅妻兒女尅夫<lb/>
<pb n="KR3g0041_WYG_022-20b"/>
　　田宅宫<lb/>
　主父先亡不受祖䕃一世茫茫自立家計有吉星照<lb/>
　者只得二分田宅有炁來傍照則不以此論○計照<lb/>
　一生不招田産及因子孫營立<lb/>
　　詩斷強宫之上計羅侵　福禄消亡禍日深<lb/>
　　　　祖業到頭都不守　虚勞計較沒身心<lb/>
　　男女宫<lb/>
　男女希少若見早則全尅宜晚年則主一子縱有子<lb/>
<pb n="KR3g0041_WYG_022-21a"/>
　多所謂貧家骨肉不相和睦不然亦主是少在壁宿<lb/>
　大貴有福力○計照合偏子大吉宜求外姓親生全<lb/>
　不得力<lb/>
　　詩斷計都或居五宫中　子息生來一箇無<lb/>
　　　　若問隂人湏寡婦　如推男子即鰥夫<lb/>
　　　　第五宫中遇計都　男兒箇箇要樗蒲<lb/>
　　　　在寅戊申并酉上　娶得妻來盡尅夫<lb/>
　　奴僕宫<lb/>
<pb n="KR3g0041_WYG_022-21b"/>
　常被奴僕脱悮及防小人欺詐○計照平生不可乗<lb/>
　騎有墜跌之厄<lb/>
　　詩斷計都有妾便為妻　失財連併及災危<lb/>
　　　　下陵上僣不安分　湏教厄難馬前衰<lb/>
　　　　弱宫之内計都侵　不見為凶百禍臨<lb/>
　　　　縱使機關多智慮　虚勞半世没身心<lb/>
　　妻妾宫<lb/>
　臨妻主亂經云計都紅鸞星一名號天尾一妻不到<lb/>
<pb n="KR3g0041_WYG_022-22a"/>
　頭二妻不到尾若娶第三妻亦恐無終始又云三十<lb/>
　年前不問妻三十年後不問兒縱有還湏生死别黄<lb/>
　金也亦化為泥若妻有惡星相抵則無害又云計都<lb/>
　第七位賤女聘為妻不賤湏重嫁他時不可知主以<lb/>
　賤女為妻年髙可免尅凶星産厄脚手有疾○計照<lb/>
　主妻自刑惡横死亡<lb/>
　　詩斷計都暗曜莫相逄　何况加臨對命宫<lb/>
　　　　舉止乖張饒害尅　定知造物不相容<lb/>
<pb n="KR3g0041_WYG_022-22b"/>
　　疾厄宫<lb/>
　土水疾多突壓身危又云主氣疾手足刑破孛同瘖<lb/>
　瘂盲聾金同雕青痕疾○計照主十相不具或行歩<lb/>
　搬移有天災之厄<lb/>
　　詩斷次弱之宫名疾厄　計羅守此多刑責<lb/>
　　　　若逄吉曜更加臨　無病却為衣食廹<lb/>
　　　　計都一曜最凶宿　威燄炎炎是窘廹<lb/>
　　　　得臨疾厄第八宫　貴賤逄之湏病足<lb/>
<pb n="KR3g0041_WYG_022-23a"/>
　　遷移宫<lb/>
　不宜逺出守祖業則安若為官遇他州亦主有權又<lb/>
　忌水火災厄不宜兄弟朋友小人為刼奪之患○計<lb/>
　照招方外卒暴不利改動作事<lb/>
　　詩斷計都天尾照遷移　利害之端仔細推<lb/>
　　　　出外迎祥因廟旺　不然平照定傾危<lb/>
　　　　遷移排在近弱宫　第一凶星不可逄<lb/>
　　　　偃蹇勒停兼破祖　方知計孛在其中<lb/>
<pb n="KR3g0041_WYG_022-23b"/>
　　官禄宫<lb/>
　食禄遲晚四十以後方顯逹常人得之主遭無頭公<lb/>
　事官刑主有血光之災初主不好中末主方好君子<lb/>
　吉小人犯刑殺死又名剥官煞居官進職及足有疾<lb/>
　○計照不可與他人作保識多被别人事犯重罪之<lb/>
　災<lb/>
　　詩斷計都之宿最凶殘　官禄逄之利害間<lb/>
　　　　若在廟方湏貴重　廷諍天陛逆天顔<lb/>
<pb n="KR3g0041_WYG_022-24a"/>
　　　　羅計臨時必主凶　不然身計係於公<lb/>
　　　　若被孛星同守照　徒流身寄異鄉中<lb/>
　　　　五星併位居官禄　生處英豪多五榖<lb/>
　　　　若逄太乙來照破　上官赴任定不禄<lb/>
　　福徳宫<lb/>
　多主反覆纔有好事反成凶兆亦主多計姦巧夀短<lb/>
　刑破○計照不可與下等人交往多惹是非與小人<lb/>
　同謀損陷身事<lb/>
<pb n="KR3g0041_WYG_022-24b"/>
　　詩斷天之首尾臨福徳　平生凶事反為吉<lb/>
　　　　坦然不忍妄加人　患難尤能拯危急<lb/>
　　　　天尾計都來到巳　入廟之宫當巨富<lb/>
　　　　只愁土孛更同行　南北遷移無處住<lb/>
　　相貌宫<lb/>
　形神醜惡面貌古恠骨大肉小顔色多惡少善貴而<lb/>
　有權亦主暗疾貪花不然以婢為小妾○計照性多<lb/>
　損失言語不定得人憎恠<lb/>
<pb n="KR3g0041_WYG_022-25a"/>
　　詩斷計都在後命在前　陷溺之宫豈作權<lb/>
　　　　假使貴榮當顯要　亦湏體貌不完全<lb/>
　　　　缺唇生痩并夭刑　十二宫中三箇星<lb/>
　　　　子戌未方為福徳　却遭首尾孛同行<lb/>
　　計都變段星<lb/>
　寳瓶宫黑道星○又名悲怨星主哀怨悲傷<lb/>
　　詩斷欲知黑道在何宫　子位計都不可逄<lb/>
　　　　八煞命宫遭毒藥　可憐短命䘮兒郎<lb/>
<pb n="KR3g0041_WYG_022-25b"/>
　磨蝎宫伏殃星○又名孤尅星恓惶尅害六親<lb/>
　　詩斷計都為惡伏殃星　丑上逄之最不仁<lb/>
　　　　作事隂謀凶且狠　土人得此不為迍<lb/>
　人馬宫悖逆星○又名卒中星暴卒惡毒呪咀<lb/>
　　詩斷計都不入三陽宫　人馬宫逄悖逆星<lb/>
　　　　田宅宫逄人不義　更加三五轉無情<lb/>
　天蝎宫禄昌星○又名天疾星腰駝脚跛刑害<lb/>
　　詩斷計都却喜卯中藏　四正宫中號禄昌<lb/>
<pb n="KR3g0041_WYG_022-26a"/>
　　　　兄友弟恭仁又義　家風榮盛性温良<lb/>
　天秤宫天嗔星○又名刑吊星䘮吊臨身<lb/>
　　詩斷神尾逆行大不順　若居辰上號天嗔<lb/>
　　　　一生為人心路險　切忌雷傷虎豹驚<lb/>
　雙女宫六陽星○又名虎印星主虎貔印禄也<lb/>
　　詩斷太乙宫中喜計都　處身廊廟得安居<lb/>
　　　　君寵臣兮臣盡節　揚名鴈塞到中書<lb/>
　獅子宮枉亡星○又名哭泣星主憂煎哭泣也<lb/>
<pb n="KR3g0041_WYG_022-26b"/>
　　詩斷枉亡星宿在於離　神尾居之大不宜<lb/>
　　　　魄散鄷都年不永　更憂狼籍損妻兒<lb/>
　巨獬宫白衣星○又名天孛星主刑獄禁繫也<lb/>
　　詩斷未上白衣事不堪　隂宫凶吉兩相叅<lb/>
　　　　強宫吉曜同為福　第七宫中妻見三<lb/>
　隂陽宫地纛星○又名天妬星隂謀妬害<lb/>
　　詩斷隂陽神尾為地纛　此位逄之不為福<lb/>
　　　　身命四七十宫逄　男女同臨受孤獨<lb/>
<pb n="KR3g0041_WYG_022-27a"/>
　金牛宫天蝕星○又名䘮厄星䘮吊哭泣臨門<lb/>
　　詩斷酉中日月怕同臨　妻妾宫逄有異心<lb/>
　　　　更犯太隂娘早尅　太陽父位少光隂<lb/>
　白羊宫天符星○又名天正星得權禄馬之貴<lb/>
　　詩斷天符河魁神尾喜　雖逄惡曜即為災<lb/>
　　　　四正七強俱發福　不求名利自然來<lb/>
　雙魚宫六喜星○又名天遊星主遊冶孤虚之福<lb/>
　　詩斷計都休作凶神位　躔至雙女六喜神<lb/>
<pb n="KR3g0041_WYG_022-27b"/>
　　　　文章筆下龍蛇走　却作驚天動地人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　星學大成卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>猗覺寮雜記</head>
    <p>
<pb n="KR3j0033_WYG_000-1a"/>
欽定四庫全書　　　　　子部十<lb/>
　猗覺寮雜記　　　　　　雜家類二<hi>雜考之屬</hi>
　　提要<lb/>
　　　　<hi>臣</hi>等謹案猗覺寮雜記二卷宋朱翌撰翌字<lb/>
　　　　新仲號灊山居士舒州人政和中登進士第<lb/>
　　　　南渡後官中書舍人此編上卷皆詩話止於<lb/>
　　　　考證典據而不評文字之工拙下卷雜論文<lb/>
　　　　章兼及史事近時鮑氏知不足齋刻本割其<lb/>
<pb n="KR3j0033_WYG_000-1b"/>
　　　　下卷六十八條移入上卷以均篇頁殊失古<lb/>
　　　　人著書之意矣前載與丞相洪适求序書一<lb/>
　　　　篇鮑氏移之卷未亦非其舊也适未及作序<lb/>
　　　　而卒其弟邁始為序之稱其窮經考古上撢<lb/>
　　　　風雅旁弋史𫝊劉克莊後村集中亦極稱其<lb/>
　　　　考證之功今觀其書如杜甫已上人茅齋詩<lb/>
　　　　天棘蔓青絲句據本草改為顛棘未免穿鑿<lb/>
　　　　蘇軾詩宜蠶使爾繭如甕句事出列仙𫝊而<lb/>
<pb n="KR3j0033_WYG_000-2a"/>
　　　　引偽託之述異記韓愈謝自然詩實屬唐人<lb/>
　　　　乃云出風俗通杜甫李潮八分小篆歌諸本<lb/>
　　　　皆作苦縣光和尚骨立乃悞作骨力引南史<lb/>
　　　　張融事為證鵲填河事見顔氏家訓及庾肩<lb/>
　　　　吾詩又見白居易六帖乃與親家等字一槩<lb/>
　　　　謂之俗説<hi>案馬縞中華古今注亦以鵲填河為出俗説然俗説乃沈約所著書</hi>
　　　　<hi>名見於隋志</hi>蘇轍詩𫝊仍存小序首一句乃屢謂<lb/>
　　　　之廢序唐虞自是國號乃云堯姓唐舜姓虞<lb/>
<pb n="KR3j0033_WYG_000-2b"/>
　　　　皆不免於疎舛至於雷琴一條引元稹詩注<lb/>
　　　　證為蜀匠又賀若一條引唐書王涯𫝊證為<lb/>
　　　　賀若夷不知段安節樂府雜録稱貞元中成<lb/>
　　　　都雷生善鑿琴其業精妙天下無比彈者亦<lb/>
　　　　衆焉太和中有賀若夷尤能後為待詔對文<lb/>
　　　　宗彈一調上嘉之賜朱衣至今為賜緋調云<lb/>
　　　　云固俱有明文不須旁證亦未為能究根柢<lb/>
　　　　然其引據精鑿者不可殫數在宋人説部中<lb/>
<pb n="KR3j0033_WYG_000-3a"/>
　　　　不失為容齋隨筆之亞宜邁序之推重也乾<lb/>
　　　　隆四十五年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0033_WYG_000-4a"/>
猗覺寮襍記原序<lb/>
右上下兩卷凡四百三十五則故紫微舍人桐鄉朱先<lb/>
生公所記也先生嗜學如渇之須飲飢之須食所謂以<lb/>
圖史文章為園囿鼓吹者蓋無時不論著在曲江五閏<lb/>
久閉闗謝客正流落謫徙力不能多載書人家又非一<lb/>
瓻可借素手無挟棲遲僧房獨倀倀窮經考古砭劀<lb/>
疵病校量草木蟲魚上撢騷雅旁弋史傳証引竺乾龍<lb/>
漢諸章下及瑣録稗説左掇右<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>悉為吾用識測意見<lb/>
<pb n="KR3j0033_WYG_000-4b"/>
超閲衆甫每一轉語就學者争先快覩方惕若避謗不<lb/>
肯輕為人言惟諸郎過庭時得剽聽善惡天定然後始<lb/>
收拾彚次緒成一編邁與文恵文安兩兄時省覲真陽<lb/>
歳必過韶踵門内謁先生視如通家子弟引而館之賜<lb/>
之詩有曰彭蠡春生萬頃湖光明相映棣華柎鵷雏鷟<lb/>
鸑俱為鳯乳酪醍醐總是酥忽忽五十年仲子軧通守<lb/>
贑刋此書使為之序㤗山毫芒昔者竊聞之矣文恵丐<lb/>
發明𨽻釋答之云嘗作一書如詩話之類辨証古今數<lb/>
<pb n="KR3j0033_WYG_000-5a"/>
百事目之猗覺寮記他日求數字冠篇首使信於人託<lb/>
以傳永嗚呼孰知不及為而顧以見屬悲夫慶元三年<lb/>
四月九日煥章閣學士宣奉大夫魏郡公番陽洪邁序<lb/>
　　與洪相求序書<hi>附</hi>
某蒙寵示𨽻釋畧窺用心至到古今未有此學不𫝊久<lb/>
矣前軰收金石刻世不乏不専於𨽻也況究其字畫音<lb/>
釋哉非公好古博雅必不及此後學一閲心目曉然使<lb/>
上下數千年文章深健之風不冺其惠甚大别紙數字<lb/>
<pb n="KR3j0033_WYG_000-5b"/>
僕何足以知之謹當致思以助成書續奉聞以𨽻恐不<lb/>
始於秦亦不自程邈為之先錄此一段去未敢以為是<lb/>
也某嘗作一書如詩話之類辨証古今數百事目之猗<lb/>
覺寮記他日錄以求教倘以為可則望數字冠篇首使<lb/>
信於人且託以𫝊永久也伏幸鈞照<lb/>
</p>
<p>
</p>
  </div>
</body>
</text>
</TEI>
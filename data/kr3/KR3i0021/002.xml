<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0021_WYG_002-1a"/>
書黄道輔品茶要錄後<lb/>
　　　　　　　　　　　　　　眉山蘇軾書<lb/>
物有畛而理無方窮天下之辯不足以盡一物之理逹<lb/>
者寓物以發其辯則一物之變可以盡南山之竹學者<lb/>
觀物之極而游於物之表則何求而不得故輪扁行年<lb/>
七十而老於斲輪庖丁自技而進乎道由此其選也黄<lb/>
君道輔諱儒建安人博學能文淡然精深有道之士也<lb/>
作品茶要錄十篇委曲微妙皆陸鴻漸以来論茶者所<lb/>
<pb n="KR3i0021_WYG_002-1b"/>
未及非至靜無求虛中不留烏能察物之情如此其詳<lb/>
哉昔張機有精理而韻不能髙故卒爲名醫今道輔無<lb/>
所發其辯而寓之於茶爲世外淡泊之好此以髙韻輔<lb/>
精理者予悲其不幸早亾獨此書傳於世故發其篇末<lb/>
云<lb/>
</p>
<p>
</p>
  </div>
</body>
</text>
</TEI>
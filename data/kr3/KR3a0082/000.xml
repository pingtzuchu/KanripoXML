<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楓山語録</head> <lb/>
    <p>
<pb n="KR3a0082_WYG_000-1a"/>
欽定四庫全書　　　　子部一<lb/>
　楓山語録　　　　　　儒家類<lb/>
　　提要<lb/>
　　　　<hi>臣</hi>等謹案楓山語録一卷明章懋撰懋字徳<lb/>
　　　　懋别號闇然子蘭溪人成化丙戌㑹試第一<lb/>
　　　　改庶吉士授編修㑹上元内宴命作鼇山燈<lb/>
　　　　詩不奉詔且以疏諫黜為武陵知縣宏治正<lb/>
　　　　徳間累官南京禮部尚書致仕事迹具明史<lb/>
<pb n="KR3a0082_WYG_000-1b"/>
　　　　本𫝊崔銑明臣十莭曰成化中白沙陳獻章<lb/>
　　　　學禪而疎一峯羅倫尚直而率定山莊㫤好<lb/>
　　　　名而無實皆負巨望焉楓山章公懋質約淳<lb/>
　　　　雅潜修黙成年甫四十棄官還郡賀諫議欽<lb/>
　　　　鄭御史已皆責公交疎于陳莊公遜謝之後<lb/>
　　　　白沙受清秩而交泛一峯行鄉約而戮族人<lb/>
　　　　莊晚年又仕而敗惟章公徳行無瑕云云其<lb/>
　　　　在明代可云不愧醇儒是編卷帙不多分為<lb/>
<pb n="KR3a0082_WYG_000-2a"/>
　　　　五類曰學術曰政治曰藝文曰人物曰拾遺<lb/>
　　　　其學術政治雖人人習見之理而明白醇正<lb/>
　　　　不失為儒者之言藝文諸條持論亦極平允<lb/>
　　　　不似講學家動以載道為詞其評隲人物于<lb/>
　　　　陳獻章獨有微詞則懋之學主篤實而獻章<lb/>
　　　　或入元虛也然獻章出處之間稍有遺議而<lb/>
　　　　懋人品髙潔始終負一代重望則篤實鮮失<lb/>
　　　　之明騐矣又謂胡居仁不適于用似亦有見<lb/>
<pb n="KR3a0082_WYG_000-2b"/>
　　　　惟推尊呉與弼太過則頗有所不可解耳乾<lb/>
　　　　隆四十六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3a0082_WYG_000-3a"/>
欽定四庫全書<lb/>
　楓山語録<lb/>
　　　　　　　　　　　　　明　章懋　撰<lb/>
　　學術<lb/>
先生謂董遵曰人得天地之氣以成形得天地之理以<lb/>
為性須是與天地之體同其廣大天地之用同其周流<lb/>
方做得一箇人若天地間有一物不知一物處置不得<lb/>
便與天地不相似矣<lb/>
<pb n="KR3a0082_WYG_000-3b"/>
學者須是大其心葢心大則百物皆通此須做格物窮<lb/>
理之功心便㑹大學者心又須小正是文王小心翼翼<lb/>
一般此須是做持敬涵養工夫心便㑹小不至狂妄矣<lb/>
心為身主敬為心主只心一不敬所行便不是矣凡人<lb/>
之敬肆勤惰都由此心<lb/>
學者工夫須極要細宻越細宻越廣大窮理須是精義<lb/>
入神方好<lb/>
格物窮理須是物物格事事理㑹講明停當方接物應<lb/>
<pb n="KR3a0082_WYG_000-4a"/>
事得力<lb/>
為學之方當依程子涵養須用敬進學在致知做無弊<lb/>
朱子亦是從事此語<lb/>
務涵養者偏於靜多流入禪學去<lb/>
學者須要實見得理明應事方得力徒守死敬而見理<lb/>
不明則用處不通便差却<lb/>
時務須一一經理過有事方可應古人如孔子乘田便<lb/>
乘田委吏便委吏攝相便攝相朱子救荒便救荒主簿<lb/>
<pb n="KR3a0082_WYG_000-4b"/>
便主簿經筵便經筵<lb/>
先生示遵敬以直内義以方外工夫最好敬以直内是<lb/>
操存涵養義以方外須用講學<lb/>
先生語遵曰為學之法須是敬義夾持偏於持敬而不<lb/>
事集義窮理則是徒守死敬而已久之必至消歇既持<lb/>
敬又須窮理集義以栽培之則敬字工夫方活又云敬<lb/>
字須貼誠字工夫方着實敬而不誠則是偽也<lb/>
人之進學不在於志氣進鋭之時而在於工夫有常之<lb/>
<pb n="KR3a0082_WYG_000-5a"/>
後吾曩見先生請益先生以為為學之道居敬窮理不<lb/>
可偏廢浙中多是事功如陳同父陳君舉薛士龍輩只<lb/>
去理㑹天下國家事有末而無本江西之學多主靜如<lb/>
陸象山兄弟專務存心不務講學有本而無末惟朱子<lb/>
之學知行本未兼盡至正而無弊也<lb/>
道學自孟子失傳後漢諸儒專守經傳章句無心得宋<lb/>
兩程子鑒其流弊方提出敬字做工夫教學者門人下<lb/>
稍又流入禪學去朱子鑒其流弊遂重在致知格物上<lb/>
<pb n="KR3a0082_WYG_000-5b"/>
做工夫教學者門人下稍又流入支離專鑚研書冊以<lb/>
著書為事今白沙見朱子之後支離遂欲捐書冊不用<lb/>
聖賢成法只專主靜求自得恐又不免流於禪學也今<lb/>
之學者須持敬致知兩下工夫方可<lb/>
學者須是務實易言忠信所以進徳惟是忠信方能進<lb/>
得徳論語開首便言為人謀而不忠乎與朋友交而不<lb/>
信乎葢為學以忠信為本<lb/>
陳大章論為人只要行所無事以為老成忠厚不行一<lb/>
<pb n="KR3a0082_WYG_000-6a"/>
事衝突一人凡事只因循將就過為行所無事先生以<lb/>
為行所無事者凡事事依本分道理做不務私智穿鑿<lb/>
而已豈因循將就謂之行所無事邪<lb/>
學者欲希顔子之學必從事於博文約禮至於欲罷不<lb/>
能而竭其才庶幾可以有得欲造乎博厚髙明之域必<lb/>
致力於明善誠身至於誠之不息而久且徵焉然後可<lb/>
以馴致<lb/>
為學須立志必以聖人為的由孔孟之成法而學則庶<lb/>
<pb n="KR3a0082_WYG_000-6b"/>
乎不差<lb/>
詞章之學治世用之不能興禮樂亂世用之不能致太<lb/>
平<lb/>
虚寂之學最為心害後儒髙明者徃徃溺焉自謂得簡<lb/>
易之妙終莫覺其非<lb/>
學術自程朱淪謝又大壞矣必須真聖賢出方能救得<lb/>
居常處困毎誦伯夷叔齊餓于首陽之下民到于今稱<lb/>
之之語便覺自警㧞<lb/>
<pb n="KR3a0082_WYG_000-7a"/>
論士習疊山云周公而後士大夫無治天下之心富貴<lb/>
其身而已孔孟以下士大夫無學聖人之心榮華其言<lb/>
而已矣<lb/>
太上立徳其次立功其次立言人當志其逺者大者毋<lb/>
徒以明經術取青紫為也<lb/>
學貴有用然須是養氣氣充天下何事不可辦<lb/>
做舉業要不以得失為心<lb/>
學者須耐辛苦不要有富貴相<lb/>
<pb n="KR3a0082_WYG_000-7b"/>
學須體用具備體須十分停當用方不錯<lb/>
聖賢作用與隨世以就功名之用不同<lb/>
明義須是精精義又須至於入神孟子直是辨得義利<lb/>
處極明七篇中所論義利皆是此意朱子應事接物義<lb/>
利之間亦甚分明<lb/>
問白沙人來就學者如何開發之白沙以為今人陷溺<lb/>
於名利汚濁之中先令他看浴沂章以洗其心胷先生<lb/>
曰今日也浴沂明日也浴沂如何合殺怕流入老莊去<lb/>
<pb n="KR3a0082_WYG_000-8a"/>
白沙曰使擺脫開方好向道此亦救一時之弊也<lb/>
士修於家尚有壞於天子之庭者今之士子惟事舉業<lb/>
以倖科第進身之後惟圖禄位安能做得好事業出來<lb/>
事變之不齊者天也於萬變不齊之中而求所以齊者<lb/>
人也彼死生也去就也升沉也離合也天之所為者吾<lb/>
固不得而齊之若乃立身行己之道事君之義不以死<lb/>
生而變不以去就而移不以升沉離合而異吾徒之所<lb/>
以自許有不在天而在人者獨不得而齊乎齊其所可<lb/>
<pb n="KR3a0082_WYG_000-8b"/>
齊而於所不可齊者有弗計焉則夫不齊也者又所以<lb/>
為齊也<lb/>
天地以生物為心而貞元相繼謂之繼善人以濟人利<lb/>
物為心而念兹在兹謂之好善天人之心同一善也茍<lb/>
人心能久於善則必福其善矣書稱作善降祥易稱積<lb/>
善餘慶夫祥之與慶皆福之大而命於天者也豈一朝<lb/>
一夕之善可以襲而取之哉故必曰作善積善欲人之念<lb/>
念不忘而久於其道若詩所謂永言配命者則多福不<lb/>
<pb n="KR3a0082_WYG_000-9a"/>
求而至矣<lb/>
先生登第後寄鄉先生書曰某嘗聞先生長者之教以<lb/>
為義理工夫乃致君澤民事業非真知實踐有得於己<lb/>
者未見其有實用也始者亦嘗志於是矣顧為科舉之<lb/>
學所汩弗得實用其力區區從事於呻吟佔畢者十餘<lb/>
年於道竟無所見於心竟無所得慚負明教多矣今者<lb/>
奉親命就試春官非敢遽志乎富貴也亦曰欲釋去舉<lb/>
業之累得以專志於學耳<lb/>
<pb n="KR3a0082_WYG_000-9b"/>
學者奉身務要儉約不可好華侈茍好華侈必至貪得<lb/>
他日居官决不能清白葢宫室妻妾飲食衣服之欲難<lb/>
足故也人能儉約自無此項病痛<lb/>
大學之格物致知所以博其文也誠意正心修身所以<lb/>
充其體也齊家治國平天下所以措諸用也師之所以<lb/>
教教此而已弟子之所以學學此而已三代而下惟安<lb/>
定湖學之教有得于此出其門者淵篤純明直温簡諒<lb/>
多為有用之才故後之言師者必歸焉師道廢學術隨<lb/>
<pb n="KR3a0082_WYG_000-10a"/>
之學術壞士習隨之呻吟佔畢以為學風雲月露以為<lb/>
文富貴青紫以為志如是而望其有成材難矣<lb/>
士清其心源而後可以修身而致用<lb/>
人得天地之仁以生故仁者人之生理也<lb/>
三代而下儒以無用而取人之鄙薄訕笑者衆矣非儒<lb/>
之無用也儒焉非儒而盜名欺世之不足為用也<lb/>
　　政治<lb/>
吾儒為天地立心為生民立命為徃聖繼絶學為萬世<lb/>
<pb n="KR3a0082_WYG_000-10b"/>
開太平帝王莫不用儒為治若虞之論九徳舉黎獻周<lb/>
之教三物賔賢能所用者皆儒也故當其時野無遺賢<lb/>
王多吉士庶政惟和萬邦咸寧治隆俗美卓乎不可及<lb/>
焉三代而下儒者弗用用者非儒漢䇿賢良而相曲學<lb/>
棄醇儒唐舉進士而重詩賦輕明經宋以經義八行取<lb/>
士而元祐乾淳學術乃見擯廢無惑乎治之不古若也<lb/>
宋元學校之外又有書院之設書院則無利禄之誘凡<lb/>
有志之士皆聽其就學有田以供給之延名師碩儒為<lb/>
<pb n="KR3a0082_WYG_000-11a"/>
山長以主教之故出其中者多有好人才諸老先生有<lb/>
不就仕而反就山長之聘樂為開講者今日朝廷須<lb/>
是復立書院庶幾作養得些人才出<lb/>
自夫宗法廢而親親之恩薄至有漠然相視如塗人者<lb/>
田制壞而生生之道㣲至有貧不能自存而轉乎溝壑<lb/>
者葢亦世降俗薄使之然耳有仁人君子者弗忍其視<lb/>
如塗人而棄溝中也於是推吾有餘資彼不足若文正<lb/>
范公之為義田以給宗族之在吳中者則其養之有道<lb/>
<pb n="KR3a0082_WYG_000-11b"/>
惠之有術而有得於古人親親之仁豈非禮之以義起<lb/>
者乎<lb/>
今天下之財取於民者錙銖不遺不可以萬計名為官<lb/>
用實無分毫入於公府而悉歸私室茍能得人而鈎考<lb/>
之皆可以充國用但非其人則不足以革弊而反以病<lb/>
民<lb/>
秦誓有言若有一个臣斷斷無他技休休有容焉葢謂<lb/>
大臣之道不貴乎他技惟貴乎有容也<lb/>
<pb n="KR3a0082_WYG_000-12a"/>
古之聖賢若仲尼子産為政人猶始謗而終誦之則未<lb/>
及聖賢者固無恠其然也惟當置之度外任其紛紛則<lb/>
久而論定此易之所謂革而已日乃孚者也<lb/>
夫子不鄙九夷以其所居而化也昔者蜀之與閩皆夷<lb/>
地也自文翁為郡而蜀之文風可比鄒魯常衮為觀察<lb/>
使而曼胡之纓化為青衿人材駸駸與上國齒孰謂夷<lb/>
之不可夏乎<lb/>
朱子論古之學者為己今之學者為人以為二者之分<lb/>
<pb n="KR3a0082_WYG_000-12b"/>
實人材風俗盛衰厚薄所繫教者不可不審斯言至矣<lb/>
朱子之守漳州也嘗欲推行經界以惠貧民時當道者<lb/>
惑於浮議迄不果行有志之士至今為憾<lb/>
古之耕者助而不税其制不可及已後世有田則有税<lb/>
然各隨其所有多寡而徵焉民未以為病也至於無田<lb/>
而有抑配之税則民之困極矣是豈真無田也邪葢版<lb/>
籍不明姦欺百出有田者不税有税者無田逋租匿役<lb/>
靡所不至政龎賦擾訴理紛紜非惟民所不堪而有司<lb/>
<pb n="KR3a0082_WYG_000-13a"/>
亦病之矣<lb/>
先生奏修舉學政䟽有曰歲貢一行非無可與共學之<lb/>
資而衰遲不振者十常八九葢由積累歲挨次而升故<lb/>
也雖近年有増貢之舉而所㧞亦挨次之人資格所拘<lb/>
英才多滯臣愚見欲乞於貢外間令提學憲臣於人才<lb/>
素多去處行選貢之法不分廪膳増廣生員通行精加<lb/>
考選務求行著鄉閭學通經術年富力强累試優等者<lb/>
乃以充貢通計天下之廣約取五七百人照依地方分<lb/>
<pb n="KR3a0082_WYG_000-13b"/>
送兩監今年者行一次以後或三年或五年量在監人<lb/>
才多少間一行之<lb/>
主司者有陸敬輿取士必昌黎其人<lb/>
先王賔興選士之制敬敏任恤者書於閭胥孝弟睦婣<lb/>
有學者書於族師而徳行道藝又書於黨正書者何録<lb/>
其人也録其人何章之以示勸也後世求士於科目猶<lb/>
賔興焉與其選者名於學官豈非閭胥族師黨正所書<lb/>
之遺意邪閭胥族黨之書皆先徳行而科目之所取學<lb/>
<pb n="KR3a0082_WYG_000-14a"/>
官之所名者專以文藝或者詆其非某竊以為不然夫<lb/>
文藝道徳之精華也深於道徳然後能工於文藝較其<lb/>
藝者固將以觀其徳也然則六徳六行之備書其察之<lb/>
也詳即其一藝而名之者其責之也厚察之詳則其名<lb/>
不虚責之厚則其實難副知其名之不可虚而必求所<lb/>
以副其實焉是亦所以勸也而何慊乎閭胥族黨之書<lb/>
哉<lb/>
政體第一是格君心收人才固民心為本然後政事可<lb/>
<pb n="KR3a0082_WYG_000-14b"/>
舉而行也<lb/>
世道惟唐虞三代之盛皆是聖人在位致中和下此則<lb/>
一泰一否祇憑氣運推盪耳<lb/>
文廟祀典以道統言之須進周子兩程子張子朱子於<lb/>
配享之位汰漢儒之無稽者而序進宋數大儒於從祀<lb/>
之列斯允當矣<lb/>
論風俗嘗欲㑹同志擇里而居傚横渠復古之志行藍<lb/>
田呂氏鄉約庶可一變而厚<lb/>
<pb n="KR3a0082_WYG_000-15a"/>
世道不好都是小人用事正如昏夜相似盜賊鬼魅虎<lb/>
狼蛇鼠交出横行君子在斯時鮮有不被其害者至於<lb/>
君子用事則若日出彼物自都不見<lb/>
世之仕者莫不易其進也而君子每難之莫不難其退<lb/>
也而君子則易之其進其退天下國家之輕重繫焉夫<lb/>
豈徒哉如或進焉决性命饕富貴不能有為於當時退<lb/>
焉亂大倫羣鳥獸不能有補於名教惡在其為進退也<lb/>
邪<lb/>
<pb n="KR3a0082_WYG_000-15b"/>
提學之政須行安定經義治事法使其有實用課程憑<lb/>
其自隨資質限來只照其中考察之必以厲行檢為本<lb/>
周尚書洪謨奏詔天下祭文廟加十二籩豆非禮論加<lb/>
王號祀之亦未當只作先師孔子為好羅一峰亦以為<lb/>
是<lb/>
國初太學用天子禮祭郡邑只用郡邑禮祭監祭七十<lb/>
二賢郡添祭十哲邑只祭四配<lb/>
先生自言當時惜不得做臨武知縣外官只有知縣可<lb/>
<pb n="KR3a0082_WYG_000-16a"/>
做以其親民惠易下及也<lb/>
治家之法合食之事必有闗雎麟趾之意然後可以行<lb/>
周官之法度<lb/>
先生謂董遵曰待客之禮當存古意今人多以酒食相<lb/>
尚非也聞薛文清公在家官客徃來只一雞一黍以瓦<lb/>
噐盛之酒三行就食飯而罷又魏尚書驥在家官客相<lb/>
望必留飯食止一肉一菜而已年雖髙矣必就舟次囬<lb/>
訪不之公府有所相遺必有報禮不肯虚受人惠此二<lb/>
<pb n="KR3a0082_WYG_000-16b"/>
公者亦可以為法矣<lb/>
箕子流化朝鮮而孔子不陋九夷天下豈有不可變之<lb/>
俗居言路須是舉其急且大者説不可數以小而緩者<lb/>
去瀆君<lb/>
古人為太學師師者徳尊望重而進退作則言動是效<lb/>
故人化其徳而暴傲革面柔懦有立禮順克彰孝弟興<lb/>
行<lb/>
先王有大小宗之法以聮其族故彛倫攸敘而禮義興<lb/>
<pb n="KR3a0082_WYG_000-17a"/>
行風俗淳美後世莫能及焉自王教衰宗法壞人不知<lb/>
所本而各顧其私雖親骨血亦相視如塗人情義乖離<lb/>
而彛倫斁矣所以聮其族屬合其渙散而使之相親睦<lb/>
者惟譜牒之修為有補於世教耳<lb/>
漢張綱為御史嘗埋輪都亭條列梁冀兄弟無君之罪<lb/>
十五事京師震竦後雖為冀所中而出守廣陵又能化<lb/>
服劇賊數萬南州晏然非其昌言立朝威望有素能致<lb/>
然乎<lb/>
<pb n="KR3a0082_WYG_000-17b"/>
宋時好人才多由上好儒雅<lb/>
做官須置一簿逐一私記防吏人賣法作奸<lb/>
做官只理細務判得一二紙狀不過小利及一二百姓<lb/>
而已何如行得些大體之事使民皆受得些大惠<lb/>
吾謫臨武因言者留官南京評事初至將洪武至成化<lb/>
年間文卷逐一檢閲過如是者二三月凡舊制事例一<lb/>
應行移并案牘積弊由是悉知後遇事便省力嘗恨不<lb/>
得臨武一做以施所藴以惠百姓<lb/>
<pb n="KR3a0082_WYG_000-18a"/>
春秋之世晉人崇大諸侯之館而賔至如歸子産所以<lb/>
美文公之覇陳之司里不授館羈旅無所單襄公知其<lb/>
必亡先生當正徳改元初上疏有曰以正徳為名當求<lb/>
正徳之實如劉蕡所謂居正位親正人發正言行正道<lb/>
而後可以正徳如董仲舒所謂正心正朝廷正百官正<lb/>
萬民而後謂之正徳茍徳有未正則雖令不從欲求治<lb/>
化𢎞成庸可得乎<lb/>
又謂天道以元生萬物而聖人體元以治萬民故即位<lb/>
<pb n="KR3a0082_WYG_000-18b"/>
必稱元年而建元必殊徽號葢與天下更新示其所以<lb/>
為治之意使人心知所向望也<lb/>
先王廟祀之典不及下士庶人葢以其分之有限禮不<lb/>
下達而人情猶有歉焉至宋大儒君子創為祠堂之制<lb/>
則通上下皆得為之然後盡於人心豈非禮之以義起<lb/>
者乎<lb/>
唐之既末宦寺柄國藩鎮弄兵賦役繁重民不堪命極<lb/>
矣文宗君臣正當焦心勞思相與戮力拯民水火之中<lb/>
<pb n="KR3a0082_WYG_000-19a"/>
而漠然不以為意方且從容聮句愛夏日之長而樂薰<lb/>
風之凉嗚呼此日此風特文宗君臣之樂耳彼夏畦之<lb/>
農夫邊城之戍卒寧得而共之邪文宗生於深官其不<lb/>
知稼穡之艱難未足多讓為公權者既不能以孟子之<lb/>
言䂓其君又逢其君之意而詠美之難乎免於容悦之<lb/>
罪矣君臣上下無志於民如此此唐室所以不兢也雖<lb/>
然唐不足論矣方宋之盛時内苑賞花釣魚之宴其君<lb/>
臣終日飲酒賦詩稱頌太平亦未聞有以田里休戚為<lb/>
<pb n="KR3a0082_WYG_000-19b"/>
言者卒至熈豐聚歛殘民之禍而宋祚遂以中㣲豈獨<lb/>
唐之公權為可罪哉<lb/>
人主一心攻之者衆一惑於耳則凡侈靡之聲皆乘間<lb/>
而入矣一惑於目則凡侈靡之色皆抵隙而進矣人心<lb/>
愈危則道心愈㣲矣<lb/>
　　藝文<lb/>
或問孔子論易主義理無一語卜筮而朱子專主卜筮<lb/>
之説為非先生曰伏義氏畫卦文王周公繫辭本為卜<lb/>
<pb n="KR3a0082_WYG_000-20a"/>
筮而作孔子於大傳如所謂開物成務興神物以前民<lb/>
用所謂定天下之吉凶成天下之亹亹者莫大乎蓍龜<lb/>
者皆以卜筮言也朱子本義無非因卜筮而發明其義<lb/>
理以示人如所謂語子惟孝語臣惟忠必中必正乃吉<lb/>
乃亨者是也則義理與卜筮豈可岐而二之哉若專論<lb/>
義理而不本卜筮則必流於王弼之祖尚清虚若專談<lb/>
卜筮而不根義理則為巫史之妄談禍福矣豈聖賢著<lb/>
述之意哉觀於左傳所載穆姜占艮之隨而論元亨利<lb/>
<pb n="KR3a0082_WYG_000-20b"/>
貞之義子服惠伯論南蒯占坤之黄裳而謂忠信之事<lb/>
則可不然必敗是易之不可以占險豈有不孝不弟為<lb/>
奸為盜而有卜筮大吉之理乎春秋首止之㑹周惠王<lb/>
將以私愛易嫡齊桓公合諸侯以定世子夫子則許之<lb/>
鄭文公奉王命而不與盟夫子則責之是皆以道不以<lb/>
位也道之公所以匡其位之有不公者也<lb/>
捨象數而求理則未免淪於虚無泥象數而不求理則<lb/>
未免淫於術數惟不泥於象數而亦不離乎象數斯可<lb/>
<pb n="KR3a0082_WYG_000-21a"/>
以言易矣<lb/>
朱子語類一書雖出門人所記不敢謂其字字句句皆<lb/>
無差誤而其中所載大而天地鬼神之奥小而一事一<lb/>
物之宜凡所以窮理修身應事接物與夫治國平天下<lb/>
之道靡所不備大有功於後學<lb/>
聖人之道與天地並而六經之作所以載道是也若易<lb/>
以順性命之理書以記政事之實詩以理性情之正春<lb/>
秋以示禁戒之嚴禮以正行樂以和心皆切於日用不<lb/>
<pb n="KR3a0082_WYG_000-21b"/>
可以一日廢也人能誦是經而有得焉則可以修身可<lb/>
以齊家可以治國平天下無所施而不當矣<lb/>
或謂綱目書法謂莽操懿裕楊堅皆同簒弑而有書莽<lb/>
書主書帝之異賈充楊素李勣李林甫罪惡百倍揚雄<lb/>
而書死書卒不同而為朱子之失先生曰鄭莊公之子<lb/>
忽為世子而突乃庶子皆由祭仲而立春秋於忽止書<lb/>
世子而突書鄭伯晉獻公之子奚齊卓子皆為里克所<lb/>
弑而春秋一書殺其君之子一書弑其例不同聖筆予<lb/>
<pb n="KR3a0082_WYG_000-22a"/>
奪固有深意則綱目之書莽書帝書主亦必有謂豈可<lb/>
以一例裁之乎彼充素與勣林甫皆無狀小人不足責<lb/>
而雄乃好古樂道以儒名者乃亦如是則綱目書死豈<lb/>
非春秋責備賢者之意乎<lb/>
秉史筆者當以是非論不當以成敗論以成敗論人天<lb/>
下無全人矣成帝時以大將軍王鳳以帝舅擅權用事<lb/>
京兆尹王章言鳳誣罔不忠不可任用宜便選忠賢成<lb/>
帝悦其言而不能用遂為鳳所䧟以死班孟堅議章不<lb/>
<pb n="KR3a0082_WYG_000-22b"/>
量輕重然則循黙充位全軀保妻子之臣乃為能量輕<lb/>
重者乎<lb/>
東萊為文公作白鹿洞記文公與之商訂可否三數徃<lb/>
復而後定古人相切磋有如是者<lb/>
黄仲昭纂修閩志所立義例最為精當無可議者但事<lb/>
目中先後次第有不以類相從者如水利乃陂堰井塘<lb/>
之類而列於坑塲土産之中恤政一條雜於陵墓古蹟<lb/>
之間俱似未當又人物類流寓乃名人賢士方伎雖小<lb/>
<pb n="KR3a0082_WYG_000-23a"/>
道亦各有用於世者不當次於神異仙釋之後也凡若<lb/>
此類更須詳定為佳<lb/>
世之傳人物者徃徃有取於竒節偉行以驚世動俗而<lb/>
於庸行之善者則以為常事不書而悦於茍難殆非聖<lb/>
人中庸之教也若曽子固以洪渥所存人人所易到而<lb/>
載之得非有見於是邪<lb/>
昔曺子建制譙樓畵角三弄之曲初弄曰為君難為臣<lb/>
亦難難又難次弄曰創業難守成亦難難又難三弄曰<lb/>
<pb n="KR3a0082_WYG_000-23b"/>
起家難保家亦難難又難詞皆悲壯激切使有國有家<lb/>
者聞而知之必將惕厲於心進而徳修而業終日乾乾<lb/>
弗敢一息自暇自逸后克艱厥后臣克艱厥臣而天下<lb/>
國家無難治者矣<lb/>
蒙古氏之有天下也治率不師古禮樂刑政無足稱述<lb/>
獨文章一脉代有作者未嘗絶響若虞伯生范徳機楊<lb/>
仲𢎞揭曼碩歐陽原功馬伯庸薩天錫暨吾鄉黄晉卿<lb/>
柳道傳諸人各以其詩文鳴莫不涵淳茹和出入漢唐<lb/>
<pb n="KR3a0082_WYG_000-24a"/>
郁乎彬彬何其盛也<lb/>
吾廷介問先生何所著述先生曰不敢著述欲將朱子<lb/>
語類及文集所載纂輯成書以發明四書經傳注但力<lb/>
未及况秀才又都習舉業因無能相助用此功者董遵<lb/>
適又出仕矣<lb/>
譜者一家之史也國有史則其君之明暗臣之忠邪政<lb/>
之是非得失善可法惡可戒昭昭于後世族有譜則自<lb/>
大宗以及小宗其人之賢愚貴賤貧富一覽具見雖不<lb/>
<pb n="KR3a0082_WYG_000-24b"/>
若史氏之褒善貶惡而勸懲之意固未始不存乎其間<lb/>
也<lb/>
聖人在上則以其道行賞罰於天下而立一時之政治<lb/>
聖人在下則以其道寓賞罰於筆削而立萬世之政治<lb/>
先王之世五服以命有徳五刑以討有罪此賞罰之賞<lb/>
罰也夫子作春秋榮華衮於一字之褒凛鈇鉞於片言<lb/>
之貶是乃不賞之賞不罰之罰也賞罰之權僅可施諸<lb/>
其身而春秋之賞罰則其身雖死而不得逃焉賞罰之<lb/>
<pb n="KR3a0082_WYG_000-25a"/>
權僅能勸懲於一時而春秋之賞罰則足以勸懲於千<lb/>
百世之久夫子雖窮不得位其功顧不大於有位者歟<lb/>
天下之不能有君子而無小人猶造化之不能有陽而<lb/>
無隂也故聖人作易於陽則引翼之扶持之惟恐其不<lb/>
盛於隂則排擯之抑遏之惟恐其或盛凡易之所謂吉<lb/>
所謂亨所謂利者必多陽也否則隂之比陽應陽從陽<lb/>
而得正者也其所謂凶所謂悔所謂吝者必多隂也否<lb/>
則陽之比隂從隂應隂而失正者也故曰聖人之情見<lb/>
<pb n="KR3a0082_WYG_000-25b"/>
乎辭聖人之情何情也扶陽抑隂之情也扶陽固為君<lb/>
子謀而抑隂未必不為小人謀也是故㧞茅征吉戸庭<lb/>
無咎謀出處也揚于王庭括囊不害謀語黙也乾而惕<lb/>
厲震而修省損而懲忿窒慾益而遷善改過謀所以修<lb/>
身也臨而保民觀而設教巽而申命行事噬嗑而明罰<lb/>
勑法謀所以治人也飲食於需宴息於隨避難於否致<lb/>
命於困反身修徳於蹇則於處常處變之事無一不為<lb/>
之謀焉易之拳拳於君子者如此其於小人也則不然<lb/>
<pb n="KR3a0082_WYG_000-26a"/>
履霜則恐其堅娶女則憂其壯童牛是牿金柅是繫惡<lb/>
羸豕之躑躅戒剥床之滅貞誠不為之謀矣然使小人<lb/>
知所悟焉必將曰覆餗而形渥負乘而致㓂易葢戒我<lb/>
不可以覆餗而負乗也獲狐於田射隼於墉易又教我<lb/>
不可以為狐而為隼也小人弗用小人弗克吾而不為<lb/>
小人則用矣克矣能不反乎此則易之一言一字皆小<lb/>
人之藥石不為之謀者乃所以深為之謀也又况剥之<lb/>
六五許其貫魚之利復之六四美其獨復之道而否六<lb/>
<pb n="KR3a0082_WYG_000-26b"/>
二有包承之心遂為小人之吉所以開其遷善改過之<lb/>
門矣為小人謀孰有加於易哉<lb/>
漢光武以赤伏符即位由是深信符命之説其惑甚矣<lb/>
為史氏者宜以正論載之庶幾可破萬世之疑夫何蔚<lb/>
宗之史也歴叙光武生而神異以及舂陵佳氣舎南火<lb/>
光之屬累數百言謂其受命有符不然則無以乗龍<lb/>
以御天嗚呼是不幾於語恠也邪<lb/>
唐李翺幽懷賦云衆囂囂以雜處兮咸歎老而嗟卑視<lb/>
<pb n="KR3a0082_WYG_000-27a"/>
予然之不然兮慮行道之猶非歐公讀其文恨不得生<lb/>
其時與翺上下其論又以為在位君子皆不肯易其歎<lb/>
老嗟卑之心而憂翺之憂公之心亦翺之心哉第不知<lb/>
後之讀歐文者亦有以救時行道為賢而憂公之憂乎<lb/>
嗚呼事有利害不切身而傷懷人有古今不同時而合<lb/>
志豈獨公之於翺哉予亦有所感矣<lb/>
吾始讀東坡制科䇿及進䇿諸篇見其有更張百度之<lb/>
志有賈太傅流涕漢庭之風縱横氣習尚未盡除其所<lb/>
<pb n="KR3a0082_WYG_000-27b"/>
以異於臨川者幾希及觀其上神宗萬言書時政書及<lb/>
代張方平諫用兵等書憂深思逺忠厚懇惻思與天下<lb/>
休息之意藹然溢於言表然後見公之學識議論非復<lb/>
少年之比豈其懲創王氏之失而改之乎抑亦經歴世<lb/>
故之熟而所造愈深乎<lb/>
司馬子長傳循吏以武帝時多酷吏也班孟堅傳循吏<lb/>
以明帝時多酷吏也<lb/>
挽詩何始乎其倣諸古虞殯之歌乎葢送葬者歌以挽<lb/>
<pb n="KR3a0082_WYG_000-28a"/>
柩即莊周氏之所謂紼謳者也漢田横死吏不敢哭但<lb/>
隨柩叙哀以為歌厥后相承遂以薤露送王公貴人蒿<lb/>
里送大夫士庶是則哀死之詞而因以為引紼者之所<lb/>
歌也近世士大夫於故舊交遊之哭或相去數千百里<lb/>
不能匍匐徃弔執紼臨穴於是乎有哭之以詩者則非<lb/>
復為挽柩之用而徒以寄其哀耳葢一變矣又有孝子<lb/>
慈孫不忍死其親而托諸能言之士為詩以哀之則今<lb/>
之挽詩是矣是又一變也夫以生不相知而哀其死不<lb/>
<pb n="KR3a0082_WYG_000-28b"/>
幾於涕之無從者乎然以孝子慈孫之故不逆其情與<lb/>
其人平生有足哀者則為是以洩其哀事雖非古其亦<lb/>
庶乎禮之以義起者歟<lb/>
先生與東白先生書曰竊聞古之良史其明足以周萬<lb/>
物之理道足以適天下之用志足以通難知之意而文<lb/>
足以發難顯之情然後能勝厥任則史職豈不難其人<lb/>
乎唐以順宗實録命昌黎宋以英宗實録及五朝史事<lb/>
皆付南豐今我孝宗皇帝盛徳大業震耀古今而以先<lb/>
<pb n="KR3a0082_WYG_000-29a"/>
生首羣儒緫筆削天下莫不稱嘆得人是即今之韓曽<lb/>
也某乆辱知愛與聞忻怍切願先生載董狐之筆刋司<lb/>
馬之書上以彰緝熈而揚洪烈下以表忠直而黜姦佞<lb/>
使元愷共鯀莫能逃其情以成一代之典不亦偉乎古<lb/>
語為宰相能制生人史官兼制生死權重於宰相先生<lb/>
其念之哉幸以夫子春秋為志萬勿以萋斐之言而自<lb/>
沮也<lb/>
易曰積善餘慶書曰作善降祥皆極言為善之福無非<lb/>
<pb n="KR3a0082_WYG_000-29b"/>
欲人知所寶焉夫子罕言利而慮其多怨孟子不言利<lb/>
而患其交征則明言求利之害恐人之誤以為寶也<lb/>
香溪范先生之文世知誦習者心箴而已他葢罕有知<lb/>
者今觀其言如以耻為入道之端以古之聖賢未有不<lb/>
由悔而成又謂學者覺也心且不有何覺之有皆超然<lb/>
自得於學極有警發不獨心箴為可取也故朱子有不<lb/>
知從誰學之語先輩謂其得於孟子者為多若先生者<lb/>
豈非所謂豪傑之士哉<lb/>
<pb n="KR3a0082_WYG_000-30a"/>
　　人物類<lb/>
先生謂樂其天者乃仁者安仁之事如顔子之仁去聖<lb/>
人未達一間故止曰不改其樂視夫子之樂在其中者<lb/>
已不能無間矣聖門髙弟徳行如仲弓安貧如原憲升<lb/>
堂如子路頴悟如子貢皆未能得此樂當時惟曽㸃有<lb/>
浴沂詠歸之樂夫子與之而行不掩言不免為狂故朱<lb/>
子曰顔子之樂平淡曽㸃之樂勞攘又曰㸃之樂淺近<lb/>
而易見顔子之樂深㣲而難知㸃只是見得如此顔子<lb/>
<pb n="KR3a0082_WYG_000-30b"/>
是工夫到那裏了又曰曽㸃細宻工夫却多欠闕便似<lb/>
莊列今人若學他便狂妄了觀此數條則曽㸃之樂已<lb/>
不同於顔子矣<lb/>
朱子謂孔顔之樂有曰學者當從事於博文約禮而至<lb/>
於欲罷不能而竭其才則庶乎有以得之夫以顔子之<lb/>
學至於欲罷不能而竭其才葢在請事斯語之後三月<lb/>
不違之時先儒所謂到此地位直是峻絶工夫尤難者<lb/>
也或謂二程尋樂在太中遣從學之初及再見則已得<lb/>
<pb n="KR3a0082_WYG_000-31a"/>
之矣豈顔子亞聖得之如此其難而二程得之乃若是<lb/>
其易邪<lb/>
宋之盛時稱周程張邵然程子謂康節於儒術未見有<lb/>
得朱子謂横渠之於二程猶伯夷伊尹於孔子則張邵<lb/>
已不可班於周程矣南渡之後有朱張呂三先生焉然<lb/>
朱子謂南軒伯恭之學皆疎略南軒疎略從髙處伯恭<lb/>
疎略從卑處去則張呂又安可班於朱子乎由是觀之<lb/>
其得斯道之傳而醇乎醇者惟周程朱子而已豈不難<lb/>
<pb n="KR3a0082_WYG_000-31b"/>
其人哉遊程子之門而學其道者多矣而和靖謂伊川<lb/>
未嘗許一人遊朱子之門者英材尤衆而得其傳者獨<lb/>
稱勉齋他人皆不與焉當二先生之時見而知之者若<lb/>
是其寡也而况於聞而知之者乎<lb/>
某自㓜為學雖未嘗無尋樂之心然自省于日用之間<lb/>
言焉未能無口過則有所不樂行焉未能無怨惡則有<lb/>
所不樂隠㣲之間念慮之萌而真妄錯雜又有所不樂<lb/>
行年五十方且戰兢惕厲求為伯玉之知非寡過而未<lb/>
<pb n="KR3a0082_WYG_000-32a"/>
能其於天理真樂誠然未之有得<lb/>
康節謂得天理之真樂則何書不可讀何堅不可攻何<lb/>
理不可精是先得此樂而後可以讀書精理其言似乎<lb/>
倒置自昔賢人君子處順境而樂之者易處逆境而樂<lb/>
之者難若曽㸃之浴沂詠歸康節之擊壤歌咏皆順境<lb/>
也惟夫床琴于浚井之日絃歌于絶粮之餘以至飯疏<lb/>
飲水簞瓢陋巷之中無徃而不樂焉乃為境之逆而樂<lb/>
之真耳是豈人之所易能哉<lb/>
<pb n="KR3a0082_WYG_000-32b"/>
三代以下人物諸葛孔明范希文真是全才然未免有<lb/>
事求可功求成處如程朱則是聖人作用行一不義殺一<lb/>
不辜而得天下不為矣<lb/>
今江西之學還有陸氏遺風浙中之學還是事功史鑑<lb/>
上重<lb/>
漢髙祖取天下當時太公在他只自取後尊其父而已<lb/>
所以無太宗之失<lb/>
後世人主惟魏孝文能行三年之喪<lb/>
<pb n="KR3a0082_WYG_000-33a"/>
文伯母之擇師而教子成人孟母之三遷而教子為賢<lb/>
又皆能躬績織以勤其家無非代夫以終其事也<lb/>
荆公文章節行髙一世可與歐曽三蘇並驅爭先而心<lb/>
術行事顧與呂蔡童為伍其可惜也夫其可惜也夫<lb/>
漢昭烈將終謂孔明曰君才十倍曹丕必能終定大業<lb/>
若嗣子可輔輔之如不可輔君其自取嗚呼昭烈於是<lb/>
失言矣吾讀陳壽書至此未嘗不深為孔明懼也夫昭<lb/>
烈之為是言是疑孔明也是以操懿待孔明也吾不意<lb/>
<pb n="KR3a0082_WYG_000-33b"/>
魚水君臣而猶以智術相御有如是者於托孤寄命之<lb/>
際而置嫌疑於其間安在其能托孤也設使昭烈既没<lb/>
之後敵國乗之而為武庚禄父之謀用田單陳平之間<lb/>
奸臣假之而興管蔡流言之變造夏竦伊霍之書則雖<lb/>
以成王之賢周公不免於居東仁宗之明范富竟至於<lb/>
罷相曽謂劉禪之昏庸而能任賢勿貳者乎<lb/>
古今論淵明者多矣大率以其文章不羣詞彩精㧞冲<lb/>
淡深粹悠然自得為言要皆未為深知淵明者獨子朱<lb/>
<pb n="KR3a0082_WYG_000-34a"/>
子稱其不臣二姓有得於天命民彛君臣父子之義吳<lb/>
草廬稱其述酒荆軻等作殆亦欲為漢相孔明之事而<lb/>
魏錫山則曰有謝康樂之忠而勇退過之有阮嗣宗之<lb/>
達而不至於放有元次山之漫而不著其迹觀是三言<lb/>
足以見其為人而節槩之髙文章之妙固有不待言者<lb/>
嗚呼若淵明豈徒詩人逸士云乎哉吾不意兩晉人物<lb/>
有若人也<lb/>
宋錢宣靖公若水方其進而佐同州直玉堂副樞宻也<lb/>
<pb n="KR3a0082_WYG_000-34b"/>
政事文章謀猷諫諍傑然有聞于時固非徒進者矣及<lb/>
其有感於呂䝉正劉昌言之事而蹝脱富貴若將凂焉<lb/>
亦豈茍焉而退者有宋三百年士風之美重道義輕爵<lb/>
禄難進而易退者皆自宣靖倡之而文信公之孤忠大<lb/>
節又嘗有慕於宣靖之為者則其有功名教豈下於桐<lb/>
江一絲扶漢九鼎者哉<lb/>
唐世賢相善謀善斷尚通尚法尚直尚文功業表表非<lb/>
無可稱然皆出於才質之美而未嘗根於學問殆不免<lb/>
<pb n="KR3a0082_WYG_000-35a"/>
乎朱子所謂材宰相者獨魏鄭公恥其君不為堯舜進<lb/>
諫論事每以仁義為勸頗為知學夫何建成之事君子<lb/>
病焉吾所敬服者惟陸宣公乎論諫數百炳若丹青雖<lb/>
當擾攘之際説其君未嘗用數今觀奏議一書若罪已<lb/>
改過之言用人聽言之方以及備邊馭將財用税法纎<lb/>
悉畢舉其學之純粹葢三百年間一人而已<lb/>
東萊之學尊司馬遷<lb/>
范香溪之學心箴儘有功夫<lb/>
<pb n="KR3a0082_WYG_000-35b"/>
何王金許得考亭真傳又曰四賢何最切實王金許不<lb/>
免考索著述多些<lb/>
東萊於香溪四賢於東萊皆無干涉<lb/>
天下學者做誠未至動不得人惟白沙動得人<lb/>
漢人有為盜者曰刑戮是甘乞不使王彦方知彦方遺<lb/>
布一端卒能化盜使之道不拾遺陽城居於晉之鄙晉<lb/>
之鄙人薰其徳而善良者幾千人温公與康節在洛里<lb/>
中後生皆畏亷耻欲行一事必曰無為不善恐司馬端<lb/>
<pb n="KR3a0082_WYG_000-36a"/>
明邵先生知是皆君子之居鄉有不約而自化者<lb/>
某當時在翰林文字多主諷諫極為陳文所惡每考置<lb/>
之下列劉定之每爭之陳欲除某出外定之以陳選事<lb/>
勸之乃留在翰林<lb/>
司馬公范文正公近道<lb/>
程門弟子所得呂與叔髙游楊謝流於禪尹子敬上有<lb/>
功義上還欠為母誦金剛經<lb/>
朱門弟子吳伯豐好蔡西山父子陳北溪黄勉齋受吾<lb/>
<pb n="KR3a0082_WYG_000-36b"/>
道之托真西山之學亦文章重耳<lb/>
明道之才近聖人伊川還是賢人<lb/>
許衡吳澄之學許尊信朱子吳出於饒雙峰雙峰出於<lb/>
勉齋<lb/>
吾婺有三巨擔自何王金許没而道學不講自忠簡㸃<lb/>
成逝而功業不彰自吳黄柳宋謝而文章不振後學可<lb/>
不勉哉<lb/>
本朝人物節義取方孝孺沈良一文章取宋景濓其次<lb/>
<pb n="KR3a0082_WYG_000-37a"/>
節義取李時勉政事取周忱<lb/>
當時人物以陳白沙為天下第一流<lb/>
又謂白沙不免流於作詩寫字之間<lb/>
今日士大夫曉達天下國家事惟張廷祥<lb/>
堯夫之學要之亦難以治天下國家其為人無禮不恭<lb/>
惟是侮玩<lb/>
胡居仁持敬有工夫但亦是死敬適於用處不通欠明<lb/>
義工夫且如赴庠序鄉飲為大賔是時年尚未五十<lb/>
<pb n="KR3a0082_WYG_000-37b"/>
宗忠簡真濟急之才且有忠誼因論濟天下之急須是<lb/>
大才又要有忠誼之心忠簡是吾金華大人物也<lb/>
張廷祥惡商公景泰之事後因其天順中復起欲彈劾<lb/>
之不果遂謝病歸不肯與同朝<lb/>
許人之善亦難保昔周恭叔少年能娶盲女伊川以為<lb/>
不能但恐其進鋭者退速至後來身偶賤倡今林居魯<lb/>
少年時父為御史勸父不受皂𨽻錢及自為推官乃有<lb/>
簠簋不飭之誚<lb/>
<pb n="KR3a0082_WYG_000-38a"/>
羅一峰氣魄大感動得人嘗謂其可正君善俗我輩只<lb/>
可修政立事一峰曰我却又不能修政立事<lb/>
李閣老與柯學士論景泰易成王事但當時我不在若<lb/>
我在必不從後遇今上欲尊周太妃為皇太后此事遂<lb/>
曲從柯問何前言不應後語李謂便是事到手又難做<lb/>
了先生以為李只是貪官爵舎不得一去也<lb/>
陳白沙謂我與莊黄諫元宵燈火事入仕之初又遇天<lb/>
子登極未乆此一着做得却好<lb/>
<pb n="KR3a0082_WYG_000-38b"/>
康齋出處第一着白沙第二着一峰第三着我輩又是<lb/>
第四五着了<lb/>
見周郎中近仁論及王冢宰以為此老儘公正有力量<lb/>
明之一字尚欠須是明方能知人<lb/>
吾同年諸君因羅公首倡為善皆激厲做好人一時朝<lb/>
廷之上好看<lb/>
胡東洲提學好賢樂善能受人言處人不可及<lb/>
羅一峰剛毅不可及<lb/>
<pb n="KR3a0082_WYG_000-39a"/>
姚天官與某相見還問天下人才及尹為天官見周時<lb/>
可謝某主事為賣俸帖而已<lb/>
一峰初到南翰林金卿與髙都相望皆具鵝酒禮送之<lb/>
羅言天下當受惠者尚多士君子徃來何必以物峻却<lb/>
不受謝元吉初為庶吉士時急急求選官後遷官做好<lb/>
人除御史遂論諫被謫南陵丞年三十八乃乞致仕<lb/>
陳士賢初擢御史賀克恭初擢給事中皆辭不願受以<lb/>
難盡其職也皆至於哭後二公竟做出好來<lb/>
<pb n="KR3a0082_WYG_000-39b"/>
陳文閣老死其子請諡被諸公排劾不得諡為文後諡<lb/>
莊靖又被陸淵之劾只合謚曰醜曰繆安得莊靖美諡<lb/>
謝楓林恒以古人竒節偉行自許故其居官言人所不<lb/>
敢言為人所不敢為雖擯廢厄窮而意氣彌厲未嘗有<lb/>
憂戚不堪之色<lb/>
自予謝病歸田里餘二十年里少俊多辱與遊予取古<lb/>
人為學若大學之敬中庸之誠論語之操存涵養孟子<lb/>
之體驗充廣者與之商確而從事焉徃徃以為非進取<lb/>
<pb n="KR3a0082_WYG_000-40a"/>
所急有厭棄而去者獨董生遵陸生震數輩以予言為<lb/>
可信過從<lb/>
居魯問項尚書忠如何先生曰此公當初在荆襄因流<lb/>
民來多恐其作亂皆板釘在舟中因而閉死何忍至此<lb/>
使吾愛民如子民愛吾如父母豈至作亂<lb/>
或問龔深之論學尊尚王氏新經為温公所闢尹耕道<lb/>
綱目發明間有不合凡例而曲為之説者先儒亦嘗病<lb/>
焉不當祀之于鄉予謂古人祭有道有徳於瞽宗則二<lb/>
<pb n="KR3a0082_WYG_000-40b"/>
公誠有所未至然節以一惠而擇從其善亦後學所當<lb/>
師也昔王魏有功貞觀雖不死建成而列祀於凌烟公<lb/>
榖説春秋雖未能盡合聖人而從祀孔廟則以二公而<lb/>
祀諸鄉邑以啓其後人何不可乎<lb/>
直夫之出猶為彼善於此第恐不能由所為袖手而歸<lb/>
不若不出之為愈也葢嶢嶢易缺皦皦易汚盛名之下<lb/>
其實難副古之君子若龜山和靖晩節之出猶不愜衆<lb/>
望<lb/>
<pb n="KR3a0082_WYG_000-41a"/>
兵部尚書徐禧雖吏員出身甚有大人之量又識人知<lb/>
事變因侍郎蹇誼叱罵辦事官為狗吏遂見幾明日乞<lb/>
養病歸朝廷知之責蹇徐公以己不應此任且薦蹇以<lb/>
自代囑家人莫恠恨他以為他日有變故他必能替我<lb/>
死也<lb/>
林井庵立朝有氣節侃侃論事不畏權貴<lb/>
　　拾遺<lb/>
今日士大夫老成清謹者為上其次只是鄉愿下則放<lb/>
<pb n="KR3a0082_WYG_000-41b"/>
僻邪侈無所不為矣<lb/>
人之出處皆天其處而修身出而行道則人之所以奉<lb/>
乎天也故儒之未用其責在天用之而弗覩其效無以<lb/>
奉乎天者其責在人天人交至則其道有弗亨者邪<lb/>
直道難行而羣吠紛紛古之君子所不能免惟求無愧<lb/>
於吾心而已<lb/>
當時士君子要論諫被同列泄謀必媚權貴甚壞事<lb/>
今之學者多屑屑計較只是量狹<lb/>
<pb n="KR3a0082_WYG_000-42a"/>
朋友相見便須盡言極論不要留待以相㑹不常也自<lb/>
述見人只據平日説出來不設町畦不顧慮闗防頗於<lb/>
易簡上有工夫<lb/>
論人物當推心衍<lb/>
天地亦只是數安排定康節數學是他見得到如此明<lb/>
道伊川不從者葢欲以理回轉其數之變處耳所以兩<lb/>
先生不泥於數<lb/>
吾婺先輩文章皆渉理趣者由其習聞諸老先生道學<lb/>
<pb n="KR3a0082_WYG_000-42b"/>
風聲也<lb/>
天下之事有常有變而處事之術有經有權堯舜朱均<lb/>
之父子湯武辛癸之君臣變也非常也未易以經言也<lb/>
自堯舜視之則全父子之恩者吾之私而為天下得人<lb/>
者公也吾不可以私而害公自湯武視之則守君臣之<lb/>
分者吾之私而為天下去暴者公也吾不可以私而廢<lb/>
公於是不得已而禪授焉放伐者權也<lb/>
桐宫之事孟子以為有伊尹之志則可而辟管叔雖周<lb/>
<pb n="KR3a0082_WYG_000-43a"/>
公亦不能無過故必有舜禹之徳而天之厯數在焉然<lb/>
後足以當堯舜之讓茍惡不辛癸心非湯武而欲援鳴<lb/>
條牧野以實口則是天下之罪人也而可乎故曰權非<lb/>
聖人不能用也<lb/>
堯舜之事不以訓人之父而可訓其子湯武之事不以<lb/>
訓人之臣而可以訓其君為子者曰吾不可以朱均吾<lb/>
而朱均則父必堯舜矣為君者曰吾不可辛癸吾而辛<lb/>
癸則臣其湯武乎<lb/>
<pb n="KR3a0082_WYG_000-43b"/>
今日士大夫彈劾大臣太監者多不得其情須是如羅<lb/>
一峰彈李賢起復事三反五覆説得他倒服得他心李<lb/>
公因而慚忿遂至於死<lb/>
法無古今便民者為良法論無當否利民者為至論<lb/>
晉之范宣子讓而其下皆讓<lb/>
先生問浙中見有好人才否董遵以為亦落落多只是<lb/>
務舉業求仕進者有志於聖賢者固未見有志於經濟<lb/>
者亦少先生以為國家三年一開科取賢才若如此世<lb/>
<pb n="KR3a0082_WYG_000-44a"/>
道如何㑹好<lb/>
天地間氣到此時都弱了至於生出人來亦罷軟厭厭<lb/>
不振少有氣節<lb/>
世變得不好去芝蘭亦變為蕭矣<lb/>
昔秦穆公之殉葬而死者百七十有七人其間豈無有<lb/>
位而富貴者然皆泯没無聞而獨子車氏之三子至今<lb/>
為烈葢以黄鳥之詩存焉耳<lb/>
吾平生一切玩好之物皆無所好惟好古書而已昔在<lb/>
<pb n="KR3a0082_WYG_000-44b"/>
閩胡文定公子孫有一監生送一部寫本致堂管見來<lb/>
與因問其家再有重本否彼云止有此本遂發還俟我<lb/>
有力當與刋之不敢私取為一己所有也<lb/>
昔廬陵有四忠一節祠文丞相履善少嘗游之而欣慕<lb/>
曰死不爼豆其間非夫也厥後文果以精忠大節著于<lb/>
天下視前人尤有光焉非祠之感而然乎<lb/>
先輩有言為常人之子孫非難而為名人之子孫者難<lb/>
為名人之子孫固難而為聖賢之子孫尤難葢以前人<lb/>
<pb n="KR3a0082_WYG_000-45a"/>
之功徳極盛而後人不克肖焉則未免辱其先矣斯所<lb/>
以為難也<lb/>
身也者親之枝也親雖不存而吾身存焉必思所以立<lb/>
其身夙興夜寐無忝所生一出言一舉足皆不敢有忘<lb/>
若古之聖人君子者行道揚名以顯其親於無窮豈非<lb/>
所思之大者乎<lb/>
吾越先正呂公升者嘗僉閩憲仰天一祝而害稼之螟<lb/>
盡死則天可格而物可感矣<lb/>
<pb n="KR3a0082_WYG_000-45b"/>
昔辛有適伊川見有被髮而祭于野者曰不及百年此<lb/>
其戎乎其後秦晉遂遷陸渾之戎於伊川葢天將變夏<lb/>
為戎而其人已先化為戎也<lb/>
今世之士但得登科甲為美官則平生志願已足豈復<lb/>
有求益者哉<lb/>
人之處世如舟在江中或遇安流或遭風浪任其飄蕩<lb/>
皆未知如何收殺非可逆料但當隨時思其所以處之<lb/>
之計能不失於道則可矣雖聖賢亦不過如此<lb/>
<pb n="KR3a0082_WYG_000-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0082_WYG_000-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楓山語録<lb/>
<pb n="KR3a0082_WYG_000-47a"/>
　　　行實<hi>附</hi>
楊亷曰先生諱懋字徳懋浙江蘭溪人成化丙戌會試<lb/>
第一人登進士選翰林庶吉士授編修諫作鰲山燈詩<lb/>
忤㫖黜為臨武知縣用給事中毛𢎞言改南京大理評<lb/>
事遷福建按察僉事年四十一致仕𢎞治辛酉起為南<lb/>
京國子祭酒遭喪力辭不允服闋赴召三載凡五疏皆<lb/>
乞休竟不待報去任正徳庚午起為南京太常卿再辭<lb/>
進南京禮部右侍郎致仕今上登極特陞南京禮部尚<lb/>
<pb n="KR3a0082_WYG_000-47b"/>
書致仕尋用御史胡瓊言璽書存問之使及門而公不<lb/>
待矣年八十六别號闇然子學者稱為楓山先生嗚呼<lb/>
儒雅如黄未軒豪邁如莊定山公則歛華就實獨立其<lb/>
間風節如羅一峰習靜如陳白沙公則既博復約自成<lb/>
一家至於收四海無瑕之譽膺五福無疆之年此則同<lb/>
時諸老未有或之先者也嗚呼在漢東都不為危言之<lb/>
叔度在宋鵝湖不立異論之伯恭今求其人庸非公乎<lb/>
門人唐龍曰先生天挺其質瑩乎美矣由學以達本介<lb/>
<pb n="KR3a0082_WYG_000-48a"/>
以辯其貌于于要之天下嗜好一不入于心超乎富貴<lb/>
而藐之真浮雲栩栩爾其詞恂恂及論事决議明計利<lb/>
害直指是非退而在野憫時憂國心未嘗忘環堵蕭然<lb/>
將終其身而無愠色<lb/>
門人湛若水曰先生自謂一生委靡君子曰盛徳之至<lb/>
是故不言而信不怒而人畏不為名髙以立異而人自<lb/>
有不可企忠信一貫表裏無二非盛徳其孰能與於是<lb/>
門人從子拯曰翁行部積勞觸瘴成疾恐貽親憂歸志<lb/>
<pb n="KR3a0082_WYG_000-48b"/>
益堅考績赴部遂求謝事冢宰尹慰留之辭益力尹公<lb/>
詰之曰不罷軟不貪酷不老病如何可退翁矢口對云<lb/>
古人正色立朝某之罷軟多矣古人一介不取某之貪<lb/>
多矣古人視民如傷某之酷多矣年雖未艾鬚髮早白<lb/>
亦可謂老疾矣請舉一退之足矣尹公憮然驚嘆知其<lb/>
意决特為具奏得從所請時年僅四十一<lb/>
莊定山嘗稱翁於書無所不讀於天下事無不理㑹究<lb/>
極義理精㣲身體力行惓惓斯世不為矯飾周畏齋時<lb/>
<pb n="KR3a0082_WYG_000-49a"/>
可亦云羅一峰嘗稱吾弟徳懋雪力澄山之才也<lb/>
林俊曰先生專志六經附博史子意所詣極將欲起婺<lb/>
學數百年後㑹北山魯齋仁山白雲之𣲖以上接東萊<lb/>
晦菴之傳<lb/>
邵寶曰先生自壯歲以文章魁天下以忠諫著翰林以<lb/>
經濟稱於海内自史舘左遷涉厯中外未克展布晩始<lb/>
起為司成天下莫不賀得師焉及請老歸棲遲林壑隠<lb/>
然繫天下之望者幾二十年上之初政有意用之問使<lb/>
<pb n="KR3a0082_WYG_000-49b"/>
在途而先生卒矣論者於先生猶若未滿焉然以予觀<lb/>
於先生其共謹康靖之節平暢醇雅之文簡亷朴直之<lb/>
風在朝在野遐邇承嚮葢不動聲色而耿耿廻瀾老益<lb/>
惇篤君子之論焉可誣也若是而謂先生之道未光于<lb/>
世則豈可哉<lb/>
蔡清曰聞章先生動息皆以奏聞起取為意清謂先生<lb/>
今决無意出矣其聞起取之言非但不入其心亦不欲<lb/>
納諸耳矣比來復出者俱不得完璧而歸今聽先生一<lb/>
<pb n="KR3a0082_WYG_000-50a"/>
人堅卧林下保全令徳斯亦足壯士風淑士彚而為國<lb/>
家添一人物矣易所謂不變其所守乃所益上者也况<lb/>
今既未能以不次柄用先生只將以纂修文墨事取用<lb/>
誠亦不必竟其事矣<lb/>
王守仁曰先生專一主敬國子祭酒時年踰七十三疏<lb/>
得請逆瑾擅權名卿多遭斥辱而翁已先幾去矣<lb/>
沈伯咸曰楓山任道録實詳矣嘉靖丙申咸捧勑過蘭<lb/>
羞芼祠下特書六經先覺榜之風後學爾訓導王一元<lb/>
<pb n="KR3a0082_WYG_000-50b"/>
先生子接出語錄草曰此漁石少湖師意也咸廼三復考<lb/>
証越十年丙午六月刻于嘉禾少泉精舍<lb/>
</p>
<p>
</p>
  </div>
</body>
</text>
</TEI>
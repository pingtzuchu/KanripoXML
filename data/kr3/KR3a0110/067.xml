<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_067-1a"/>
欽定四庫全書<lb/>
御覽經史講義卷三十<lb/>
　　性理<lb/>
　一動一靜互為其根<lb/>
　　　　　　　　　　　　　　編修<hi>臣</hi>白瀛<lb/>
　　<hi>臣</hi>謹按太極圖左半為陽動右半為隂静左固陽<lb/>
　　也而隂已伏於其中右固隂也而陽已藏於其内<lb/>
　　然則左半之陽非生於左而生於右右半之隂非<lb/>
<pb n="KR3a0110_WYG_067-1b"/>
　　生於右而生於左隂陽兩在而不測動静交錯而<lb/>
　　不窮此天地之性情也<hi>臣</hi>謹推廣其說而詳言之<lb/>
　　河圖之六與八老隂少隂之數也而一三之陽各<lb/>
　　統之生者倡而成者隨則竒為耦之根也七與九<lb/>
　　少陽老陽之數也而二四之隂各統之内為主而<lb/>
　　外為客則偶又為竒之根也東南皆生長之鄉而<lb/>
　　正北之一㸃獨為衆陽之宗西北皆斂藏之地而<lb/>
　　正南之二㸃獨為衆隂之首則互根之理於河圖<lb/>
<pb n="KR3a0110_WYG_067-2a"/>
　　見之矣伏羲六十四卦自復至乾一百一十二陽<lb/>
　　而八十隂雜居之陽盛之地已為隂長之基自姤<lb/>
　　至坤一百一十二隂而八十陽雜居之隂長之方<lb/>
　　已為陽亨之本坤以藏之而雷之動乃起於重隂<lb/>
　　之下此復所以見天地之心也乾以居之而風之<lb/>
　　散乃發於盛陽之餘此姤所以為天地相遇也則<lb/>
　　互根之理又於卦象見之矣四時之代嬗也而一<lb/>
　　寒一暑冬至一陽動而薺麥生夏至一隂生而蘼<lb/>
<pb n="KR3a0110_WYG_067-2b"/>
　　草死何莫非互根之理乎二曜之升沉也而一晝<lb/>
　　一夜陽不始於將旦而始於子半隂不肇於三商<lb/>
　　而肇於午中何莫非互根之理乎海水之潮汐也<lb/>
　　而一張一弛非弛則無以為張其往者所以為來<lb/>
　　之本也非張亦無以為弛其息者所以為消之機<lb/>
　　也人身之藏息也而一吸一噓非吸則不能復嘘<lb/>
　　其入者乃所以鼔其出也非嘘亦不能復吸其進<lb/>
　　者乃所以引其退也何莫非互根之理乎推而世<lb/>
<pb n="KR3a0110_WYG_067-3a"/>
　　運之平陂一泰一否人事之推移一亂一理鬼神<lb/>
　　之幽明一屈一伸萬物之死生一終一始無非此<lb/>
　　動靜互根者與為消息與為盈虛而已而又何疑<lb/>
　　於太極既分之始哉此其理大易言之詳矣一隂<lb/>
　　一陽之謂道隂陽不測之謂神此以造化言之也<lb/>
　　一闔一闢謂之變往來不窮謂之通此以乾坤言<lb/>
　　之也尺蠖之屈以求信龍蛇之蟄以存身此以物<lb/>
　　理言之也精義入神所以致用利用安身所以崇<lb/>
<pb n="KR3a0110_WYG_067-3b"/>
　　德此以學問言之也周子作易通又發明圖說之<lb/>
　　㫖曰水陰根陽火陽根隂蓋以後天之水火明先<lb/>
　　天之陰陽其理一而已矣要之動靜雖互為其根<lb/>
　　而靜者又常為動之根日月星辰終古不停而太<lb/>
　　虛之天凝然不動喜怒哀樂無時少息而未發之<lb/>
　　體寂然不動不動者羣動之本也此又主静立極<lb/>
　　之㫖也夫<lb/>
<pb n="KR3a0110_WYG_067-4a"/>
　　性理<lb/>
　聖人定之以中正仁義而主靜立人極焉<lb/>
　　　　　　　　　　　　　編修<hi>臣</hi>丁一燾<lb/>
　　朱子曰無欲故靜<lb/>
　　<hi>臣</hi>謹按太極一圖原隂陽五行生人生物之始而<lb/>
　　以人為貴舉生人形神性命之全而以聖人立之<lb/>
　　極蓋聖人之中正仁義一陰陽五行也而一歸於<lb/>
　　主靜猶之陰陽五行渾然太極也夫人生而靜性<lb/>
<pb n="KR3a0110_WYG_067-4b"/>
　　命之原聖人主靜冲穆之中全體太極從來帝王<lb/>
　　所以立人之極者其心法未有不基乎此者也易<lb/>
　　之咸四曰憧憧往來朋從爾思葢心主乎感感之<lb/>
　　者萬端應之者一心至於憧憧雖萬感未投而心<lb/>
　　體亦不能靜朱子釋大學正心章欲動情勝與無<lb/>
　　欲故靜之說互相發明也致虛守寂往往托於主<lb/>
　　靜然非聖人之主靜也夫聖人日有萬幾朝乾夕<lb/>
　　愓豈能屏除一切而自居於端拱清淨之理二程<lb/>
<pb n="KR3a0110_WYG_067-5a"/>
　　子親受學於周子乃周子言主靜程子言主敬非<lb/>
　　無故也慎獨以達天德誠意以行王道惟敬乃有<lb/>
　　所持循也蓋心之體虛所以具衆理心之用靈所<lb/>
　　以應萬事聖人洗心退藏於密通書謂靜虚則明<lb/>
　　明則通心之體所由立也八牕洞達如見我心通<lb/>
　　書謂動直則公公則溥心之用所由行也仲弓問<lb/>
　　仁章或問出門使民之時如此可也未出門使民<lb/>
　　之時如之何曰此儼若思時也則動靜交養之義<lb/>
<pb n="KR3a0110_WYG_067-5b"/>
　　也可見心之全體大用無往而不主敬能主敬則<lb/>
　　無時而不靜矣故曰動而無動靜而無靜非不動<lb/>
　　不靜也定性之㫖動亦定靜亦定也<hi>臣</hi>讀范浚心<lb/>
　　箴云君子存誠克念克敬天君泰然百體從令因<lb/>
　　萃先聖先賢之㫖恭集為養心箴於聖賢心學未<lb/>
　　能窺見萬一伏祈<lb/>
睿鑒採擇焉<lb/>
　　心為天君聖人立極全體渾然維民之則閑邪存<lb/>
<pb n="KR3a0110_WYG_067-6a"/>
　　誠以達天德兢兢業業健行不息衆籟俱寂其靜<lb/>
　　也専洞洞屬屬自全其天不聞亦式如止水焉黙<lb/>
　　而成之月映萬川一日萬幾感而遂通勿虞勿貳<lb/>
　　允廸厥功因物付物如天化工過而不留廓然太<lb/>
　　空敬義夾持動靜交養如玉壺氷昭融髙朗睟然<lb/>
　　盎然德心克廣會極歸極王道蕩蕩<lb/>
<pb n="KR3a0110_WYG_067-7a"/>
　　性理<lb/>
　誠者聖人之本<lb/>
　　　　　　　　　　　侍講學士<hi>臣</hi>周長發<lb/>
　　<hi>臣</hi>謹按聖人之德無以加於誠元亨利貞天道之<lb/>
　　常元亨誠之通利貞誠之復也仁禮義智人性之<lb/>
　　綱仁禮誠之顯義智誠之藏也中庸曰惟天下至<lb/>
　　誠為能盡其性性命於天原無一理之不誠故誠<lb/>
　　極其至遂無毫髪之不盡大哉誠乎由盡己性以<lb/>
<pb n="KR3a0110_WYG_067-7b"/>
　　盡人物之性極於參贊化育裕如也俗學言聖道<lb/>
　　者徒見聖人之聰明旁燭無疆聖人之功業彌綸<lb/>
　　無外歎其深微元遠則以為何思何慮出神入天<lb/>
　　震其光耀顯融則以為不禦不遺上蟠下際其粗<lb/>
　　者但求之語言迹象偶得其一則遂以為窺見其<lb/>
　　全其精者亦止索於杳渺虚無能伸其說而究無<lb/>
　　所濟於用豈知聖人之本固有至易至簡貫徹日<lb/>
　　用倫常綱綜禮樂刑政大包無外而細入無垠近<lb/>
<pb n="KR3a0110_WYG_067-8a"/>
　　自須臾而遠及萬世者實不外乎一誠哉夫誠之<lb/>
　　說始發明於孔子而大暢於子思前此典謨含其<lb/>
　　意而未宣執中安止是也卦爻垂其象而未著无<lb/>
　　妄中孚是也商書見其文而未備鬼神無常享享<lb/>
　　於克誠是也周頌抉其義而未明維天之命於穆<lb/>
　　不已文王之德之純是也孔子贊易闡乾坤之藴<lb/>
　　奥晰性命之精微所謂知始作成崇德廣業者既<lb/>
　　無不以誠為指歸而其告魯君也舉達道達德九<lb/>
<pb n="KR3a0110_WYG_067-8b"/>
　　經而約之於一天道人道著其殊途擇善固執指<lb/>
　　其實學自有載籍以來前聖所以開物成務建極<lb/>
　　綏猷治統與道統本出一源治法與心法原無異<lb/>
　　致上下千古直一言以蔽之是故曾子述大學明<lb/>
　　德新民而必要於止至善至善者誠也齊家治國<lb/>
　　平天下而必先以格致誠正修格致即求誠者擇<lb/>
　　善之功誠正修即求誠者誠身之事也至子思作<lb/>
　　中庸言誠尤備先儒謂放之彌六合卷之退藏於<lb/>
<pb n="KR3a0110_WYG_067-9a"/>
　　密者豈有他哉亦曰誠而已然則言聖道而不明<lb/>
　　於誠之說者烏足以言聖道歟濓溪周子作易通<lb/>
　　曰誠者聖人之本可謂要言不煩矣抑又聞之易<lb/>
　　通所言與太極圖相表裏誠即聖人之太極也動<lb/>
　　靜皆誠即聖人之陰陽也誠貫五常即聖人之五<lb/>
　　行也誠周百行即聖人之化生萬物也無一事一<lb/>
　　念之不誠即聖人之物物一太極也萬事萬物總<lb/>
　　此誠即聖人之萬物共一太極也聖人之德與天<lb/>
<pb n="KR3a0110_WYG_067-9b"/>
　　地凖聖人之誠與太極凖大哉誠乎<lb/>
<pb n="KR3a0110_WYG_067-10a"/>
　　性理<lb/>
　誠五常之本百行之源也<lb/>
　　　　　　　　　　　監察御史<hi>臣</hi>歐堪善<lb/>
　　<hi>臣</hi>謹按太極分動靜而五行布焉四時行而百物<lb/>
　　生焉是五行百物皆以太極為根柢者也抑知兩<lb/>
　　儀既分以來不能外乎真實無妄之理者負氣成<lb/>
　　形之後不能外乎真實無妄之心則夫五性之符<lb/>
　　乎五行百為之同於萬物者亦惟全乎人心之太<lb/>
<pb n="KR3a0110_WYG_067-10b"/>
　　極以立其綱維焉而已周子論誠而曰誠五常之<lb/>
　　本百行之源蓋推論聖之所以為聖也今夫聖人<lb/>
　　之在天下有能外乎五常百行者哉維皇降衷以<lb/>
　　來仁以全此心之惻隠義以全此心之羞惡禮以<lb/>
　　全此心之辭讓智以全此心之是非而心又貫徹<lb/>
　　乎四德之中是即人身中之五行也乃由五常推<lb/>
　　之自忠孝亷節之大以及紛紜繁變之細凡近而<lb/>
　　利用安身廣而暨之經綸參贊皆從此起焉是五<lb/>
<pb n="KR3a0110_WYG_067-11a"/>
　　常者百行之本源也孰知五常百行固以一誠為<lb/>
　　本源者哉蓋誠之在天地也惟以理之不貳者立<lb/>
　　乎陰陽剛柔之主宰而誠之在人心也亦惟以理<lb/>
　　之不貳者握乎性命道德之樞機故本誠以行仁<lb/>
　　而胞與民物者非煦煦也本誠以行義而裁制事<lb/>
　　物者非孑孑也本誠以行禮而安上全下者不入<lb/>
　　於繁縟也本誠以行智與信而區别萬類與物酬<lb/>
　　接者不入於穿鑿之小虞詐之私也而且以一誠<lb/>
<pb n="KR3a0110_WYG_067-11b"/>
　　之理流貫於人倫秩叙之中言行物恒之際與夫<lb/>
　　飲食日用之庸近經緯綱紀之顯然初非有虛假<lb/>
　　浮偽之心得參於其中也譬之於木誠為根株而<lb/>
　　五常則枝幹之發榮焉譬之於水誠為崑崙而百<lb/>
　　行則積石以下之分流焉洵乎一誠之理有不能<lb/>
　　舍是而别求本源者爾且夫五常百行合聖凡而<lb/>
　　一之者也凡人不立乎誠則無物雖日在五常百<lb/>
　　行之中而實處乎其外聖人全盡乎誠則不息雖<lb/>
<pb n="KR3a0110_WYG_067-12a"/>
　　同處五常百行之内而能體乎其全安有舍誠而<lb/>
　　别求所以為聖者哉乃異學者流如告子荀卿之<lb/>
　　徒既以性為外物行為粗跡逐逐焉日流於昏昧<lb/>
　　而老莊之學又以性為空虛行歸無有而泛泛焉<lb/>
　　不求其指歸由於本源之地皆失也果能知心之<lb/>
　　統乎五常身之完乎百行而所以為五常百行者<lb/>
　　反求諸人心之誠以合乎在天之誠是川流也一<lb/>
　　本之散為萬殊也一物一太極也合之五常百行<lb/>
<pb n="KR3a0110_WYG_067-12b"/>
　　之誠同歸一誠是敦化也萬殊之原於一本也物<lb/>
　　物同一太極也則無極而太極之理不常在吾人<lb/>
　　方寸之間也耶<lb/>
<pb n="KR3a0110_WYG_067-13a"/>
　　性理<lb/>
　誠無為幾善惡<lb/>
　　　　　　　　　　　　　編修<hi>臣</hi>王㑹汾<lb/>
　　<hi>臣</hi>謹按天命流行物與无妄此聖與凡之所同顧<lb/>
　　聖人體用一原顯微無間而凡民不能者大本不<lb/>
　　立則無以善其動也周子作易通與太極圖説相<lb/>
　　表裏兹所言誠無為者其人心之太極乎夫人生<lb/>
　　之初實理渾然而已自與接為搆則理氣錯而善<lb/>
<pb n="KR3a0110_WYG_067-13b"/>
　　惡分焉其心之動而之善者如木之自本而榦自<lb/>
　　榦而末上下相達此誠之正宗也其或旁榮側秀<lb/>
　　若寄生贅疣者乃誠之庶孽也近則公私邪正逺<lb/>
　　則興廢存亡廻斡轉移毫釐千里此厥不謹則陰<lb/>
　　進而陽退欲横而理消雖有智者亦無以善其後<lb/>
　　矣故君子慎動必於其動而未形之際出全力以<lb/>
　　勝之此作聖作狂之介上達下達之分昔之垂教<lb/>
　　者曰危微曰克復曰戒懼慎獨曰履霜堅氷誠恐<lb/>
<pb n="KR3a0110_WYG_067-14a"/>
　　幾微不謹甚且潛滋暗長而不自知也然則存誠<lb/>
　　之要莫切於謹幾矣而幾之謹與不謹又視乎誠<lb/>
　　之存與不存何以言之蓋誠者天命之性性本有<lb/>
　　善而無惡也如必待惡幾已動而後絶其萌則天<lb/>
　　人分兩截體用非一原水將潰而築隄防火將燎<lb/>
　　而謀救熄幸而克之而誠之存焉者微矣且人心<lb/>
　　必有虚公無我之體而後可與知幾可與分善惡<lb/>
　　故大易言知幾其神通書亦言誠神幾曰聖人神<lb/>
<pb n="KR3a0110_WYG_067-14b"/>
　　也聖也總之一誠而已矣不誠則誕幻倐忽心體<lb/>
　　先已放而不存雖有善安能扶而進之雖有惡安<lb/>
　　能遏而絶之所以圖說言主靜立人極靜則無思<lb/>
　　無為之本體仁義中正之所從出也李延平教人<lb/>
　　澄懷黙坐於靜中體認大本未發時氣象分明即<lb/>
　　處事應物自然中節此龜山門下相傳指訣朱子<lb/>
　　晚年極尊信之可見太虛冲漠之内一切髙深隠<lb/>
　　顯精粗條貫靡不畢該學者誠能涵養本原使吾<lb/>
<pb n="KR3a0110_WYG_067-15a"/>
　　心體間虛明淨澈自能察見幾微剖析煩亂而無<lb/>
　　所差失此為理會大本此為透上一關豈徒沿流<lb/>
　　逐末補苴罅漏之功也哉總之涵養省察二者皆<lb/>
　　切實功夫而向裏尋求必先體會誠字夫惟靜虚<lb/>
　　是以動直源清則流潔表直則影端明乎此者可<lb/>
　　與審幾可與分善惡而天命之性亦復去人不遠<lb/>
　　矣<lb/>
<pb n="KR3a0110_WYG_067-16a"/>
　　性理<lb/>
　師道立則善人多<lb/>
　　　　　　　　　　　　　編修<hi>臣</hi>沈文鎬<lb/>
　　<hi>臣</hi>謹按人君治天下必欲使天下同歸於善善則<lb/>
　　人心厚風俗淳召休和致嘉祥所以躋化理於郅<lb/>
　　隆而天下久安長治者恃有此也夫天之生人本<lb/>
　　無不善而氣禀則有不齊未能易惡至中則不善<lb/>
　　者常多而善者常少然則何由而進於善曰有師<lb/>
<pb n="KR3a0110_WYG_067-16b"/>
　　道焉以嘉言懿行示之凖則而誘掖於前奨勸於<lb/>
　　後則好善之心必油然而生從善之勢必沛然莫<lb/>
　　禦此周子所謂先覺覺後覺闇者求於明則師道<lb/>
　　立而善人多朝廷以此而正天下以此而治也顧<lb/>
　　或謂師所以傳道授業解惑者也自古司徒樂正<lb/>
　　各有専官而教民之責係焉似非他人所能分任<lb/>
　　者不知師道甚廣凡有治民之責者即皆有師道<lb/>
　　之任而親民之吏尤急何則國家庠序學校之設<lb/>
<pb n="KR3a0110_WYG_067-17a"/>
　　所以造士之術甚詳然秀頑錯出其不能人人而<lb/>
　　加以提命者勢也况詩書禮樂祗為教民之具而<lb/>
　　以言教者訟恒不如以身教者之從也東萊呂氏<lb/>
　　有言農夫牧䜿相與畫地而議長吏之能否若辨<lb/>
　　黑白若數一二誠以地近勢親耳聞目擊易相窺<lb/>
　　伺故凡親民者之一舉一動最足以移民之心志<lb/>
　　而引民之步趨誠使親民者實行孝弟而民自知<lb/>
　　孝弟之美實行忠信而民自知忠信之美實行亷<lb/>
<pb n="KR3a0110_WYG_067-17b"/>
　　讓而民自知亷讓之美躬行率先陰格民志所謂<lb/>
　　清其源也由是播為政令審風俗之宜詳勸課之<lb/>
　　術知民必有樂從之者非然而標凖不立觀感無<lb/>
　　由徒以虚言相誘成法相繩民不從也甚且有巧<lb/>
　　詐之吏以穿窬之心行穿窬之術巧趨善避飾智<lb/>
　　驚愚愚民傚之狡詐日滋亷耻日失倘大吏不察<lb/>
　　誤以為能吏而被以循良之名予以薦剡之榮如<lb/>
　　是而欲以化民成俗之事望之不可得也自古稱<lb/>
<pb n="KR3a0110_WYG_067-18a"/>
　　循吏者莫如漢考其所為類皆能以實心行實政<lb/>
　　如倪寛之勸農緩刑黄霸之力行教化杜詩之政<lb/>
　　治清平劉矩之禮讓化俗皆以吏道而兼師道故<lb/>
　　風移俗易駸駸乎比於三代之隆世之論者或以<lb/>
　　為此不免為庸吏所托則又不然夫遇事闒冗怠<lb/>
　　緩廢弛者此庸吏也矯飾外貌陰行貪恣者此巧<lb/>
　　吏也躬行化民政平訟理者此循史也考倪寛黃<lb/>
　　霸諸人其發奸摘伏俱有神明之稱而逈非常人<lb/>
<pb n="KR3a0110_WYG_067-18b"/>
　　所能窺測此豈庸吏所得藉口哉故庸吏不足為<lb/>
　　民師巧吏不可為民師必循吏而後能為民師而<lb/>
　　循吏之實身教先於言教始革面進於革心是在<lb/>
　　為大吏者辨真别偽實察夫循吏而褒異之薦引<lb/>
　　之則吏治當必丕變而民俗因以日淳有道之世<lb/>
　　法制修明區宇乂安而所以培養元氣為萬年不<lb/>
　　㧞之基者事莫重乎此也<lb/>
<pb n="KR3a0110_WYG_067-19a"/>
　　性理<lb/>
　古者聖王制禮法修教化三綱正九疇叙百姓太和<lb/>
　萬物咸若乃作樂以宣八風之氣以平天下之情<lb/>
　　　　　　　　　　　　　編修<hi>臣</hi>周玉章<lb/>
　　<hi>臣</hi>謹按王者功成而作樂於以奮至德之光動四<lb/>
　　氣之和著萬物之理與政治相為表裏其歴代制<lb/>
　　作不同而所以導和宣化者一也先儒論樂詳矣<lb/>
　　若周子通書所言直探制樂之本綜樂記之全而<lb/>
<pb n="KR3a0110_WYG_067-19b"/>
　　顯掲夫審樂知政之㫖也夫國家統一海内政事<lb/>
　　具舉考古訂樂釐然成一代之制所以表開國之<lb/>
　　風昭功業之盛也而論者又謂禮樂百年而後興<lb/>
　　固非謂考訂之未極其詳典章之不綜其備必需<lb/>
　　以嵗月方臻美善也蓋開創之始天下甫定百廢<lb/>
　　待興其與賢士大夫經營而締造者恒積之數十<lb/>
　　年之久亦既治定功成矣而聖王在上猶殷然於<lb/>
　　天下之務不敢遽為已治已安也相與涵濡而漸<lb/>
<pb n="KR3a0110_WYG_067-20a"/>
　　摩之如是者又有年然後海隅出日罔不率俾天<lb/>
　　下稱大治焉當是時天子端拱以收久道化成之<lb/>
　　效仁讓風行獄訟衰息四方之民從欲以治極之<lb/>
　　庶草繁廡鳥獸魚鼈咸若豈非大順大化之世而<lb/>
　　保合太和之象歟百年後興此其時也夫風之蒸<lb/>
　　也無以宣之則不暢情之動也無以平之則易流<lb/>
　　是以古聖王於治化翔洽之時作天地同和之樂<lb/>
　　所謂九功惟叙九叙惟歌又曰太史陳詩以觀民<lb/>
<pb n="KR3a0110_WYG_067-20b"/>
　　風蓋雖閭閻謠俗之語釐而正之皆足以感人心<lb/>
　　而徴和氣之協而况郊廟明堂降天神出地祇享<lb/>
　　人鬼煌煌乎鉅典也哉咸英韶濩大夏大武諸樂<lb/>
　　夐乎尚矣漢興去古未遠考訂猶易而時則日不<lb/>
　　暇給賈誼上書請定制度興禮樂文帝謙讓未遑<lb/>
　　至孝武時李延年協律司馬相如輩製樂章可云<lb/>
　　盛矣然神仙禱祀之意多而移風易俗之事少唐<lb/>
　　造十二和以法天地庶幾有開國之規模而七德<lb/>
<pb n="KR3a0110_WYG_067-21a"/>
　　之舞與九功並陳又未免侈志武功豈雅頌之遺<lb/>
　　乎宋太祖改周樂十二順為十二安蓋取治世之<lb/>
　　音安以樂之意其後王朴李照胡瑗范鎮更相考<lb/>
　　論而朱子不能無議焉有明一代之制作大抵集<lb/>
　　漢唐宋元之舊而稍易其名其樂雅俗雜出雖前<lb/>
　　有冷謙宋濓諸臣後有張鶚李文察等深明鍾律<lb/>
　　未能復還古音所作樂章惟務明達易曉不及漢<lb/>
　　晉間詩歌鏗鏘可誦奚論清廟諸什也總之聲容<lb/>
<pb n="KR3a0110_WYG_067-21b"/>
　　器數之末歴代其詳審之矣而於所謂三綱正九<lb/>
　　疇叙百姓太和萬物咸若者果皆有得焉否耶<hi>臣</hi>
　　以周子之論樂為能探作樂之本綜樂記之全而<lb/>
　　顯掲夫審樂知政之㫖也<lb/>
<pb n="KR3a0110_WYG_067-22a"/>
　　性理<lb/>
　文所以載道也輪轅飾而人弗庸徒飾也况虚車乎<lb/>
　文辭藝也道德實也篤其實而藝者書之美則愛愛<lb/>
　則傳焉賢者得以學而至之是為教故曰言之無文<lb/>
　行之不遠<lb/>
　　　　　　　　　　　　　編修<hi>臣</hi>萬年茂<lb/>
　　<hi>臣</hi>謹按道行而百世有善治學傳而千載有真儒<lb/>
　　學者所以學為道也非以為文也然孔子之繫易<lb/>
<pb n="KR3a0110_WYG_067-22b"/>
　　曰其㫖遠其辭文非文則教不立非教則道不彰<lb/>
　　道莫備於六經而六經為萬世文章之祖故曰溫<lb/>
　　柔敦厚詩教也疏通知遠書教也廣博易良樂教<lb/>
　　也潔靜精微易教也恭儉莊敬禮教也屬辭比事<lb/>
　　春秋教也子貢以下性天之㫖有不得聞然身通<lb/>
　　六藝七十餘人而聖人之道遂如日月經天江河<lb/>
　　行地者文有以載之也自是厥後荀况董仲舒劉<lb/>
　　向王通韓愈靡不根柢經術號稱爾雅雖於道互<lb/>
<pb n="KR3a0110_WYG_067-23a"/>
　　有純疵大要並尋六藝之遺略相上下而羽翼之<lb/>
　　者惟宋儒迭興昌明道術盡得先聖之傳然後斯<lb/>
　　文大著而其言粹然一出于正豈非所謂㫖遠而<lb/>
　　辭文者耶夫文者代吾之言而亦以代聖賢之言<lb/>
　　者也聖賢之言不可强而能其道則可求而至是<lb/>
　　故察之日用事物之端謹之隠微動静之地觀陰<lb/>
　　陽之合散考古今之治忽浩然有得於身心性命<lb/>
　　之原而渙然自釋於語言象數之外然後神動而<lb/>
<pb n="KR3a0110_WYG_067-23b"/>
　　天隨心得而手應宣之於口無有扞格不吐之患<lb/>
　　而天下之讀其文者皆得因其教而研其道所以<lb/>
　　能傳後而行遠也有明以來始以制藝取士制藝<lb/>
　　文之一隅也而於道為尤近必其精神黙會於千<lb/>
　　載之上如與聖賢晤對一堂者而後能以微言達<lb/>
　　其名理覘文者非獨覘其學問而已其人之性情<lb/>
　　心術與其他日之行業政事皆可預定而微識之<lb/>
　　乃行之既久而亦不能無弊者約其大端蓋有二<lb/>
<pb n="KR3a0110_WYG_067-24a"/>
　　焉孔子曰辭達而已矣人心必有明也必有悟也<lb/>
　　因其明悟達思疏神可以闡道乃或中無實得而<lb/>
　　以疊語為支撑夙乏理解而借駢詞為敷衍始猶<lb/>
　　乞古文之餘唾究且溉時藝之殘膏如是者命之<lb/>
　　曰腐聖人之言其髙如天其卑如地今或舍庸言<lb/>
　　而不道務晦澁以為工有意欺人自問不解惟以<lb/>
　　隠顯出入濬塞啟鑰等語秘為密藏而疎陋之耻<lb/>
　　甚於餖飣言者心之聲也大道清明之日豈容有<lb/>
<pb n="KR3a0110_WYG_067-24b"/>
　　此如是者命之曰誕夫掇實者進則傾心寫意之<lb/>
　　為迂矣虛罔者上則會文切理之為拙矣至於依<lb/>
　　響附聲就影摹形首尾不相顧表裏不相從指歸<lb/>
　　既昧黑白難分抑又二者之所同焉程子曰聖賢<lb/>
　　之言不得已也如彼耒耜陶冶之器一不制則生<lb/>
　　人之道有不足矣然其包舉天下之理亦甚約也<lb/>
　　惟約故達惟達故乆譬之習緯占風按律造樂而<lb/>
　　其操琯籥於聲氣之先者非風與樂之所能為故<lb/>
<pb n="KR3a0110_WYG_067-25a"/>
　　為文不可不知道也知道不可不窮經也夫世所<lb/>
　　以重文學者原欲通經學古以備國家之需若其<lb/>
　　不根理要而為浮薄悠謬之言亦安貴有是文乎<lb/>
　　然則本之詩以博其趣本之易以盡其變本之書<lb/>
　　以體其實本之春秋以求其斷本之樂以觀其通<lb/>
　　本之禮以嚴其辨性情心術淳固敦龎而以其行<lb/>
　　業政事之醖釀於中者發而為言而皆可以適於<lb/>
　　用則所謂經術以經世也文雖藝乎不進於道也<lb/>
<pb n="KR3a0110_WYG_067-25b"/>
　　哉<lb/>
<pb n="KR3a0110_WYG_067-26a"/>
　　性理<lb/>
　天地之塞吾其體天地之帥吾其性<lb/>
　　　　　　　　　　　　　編修<hi>臣</hi>李龍官<lb/>
　　<hi>臣</hi>謹按此言天人合一之致而父天母地者當修<lb/>
　　其養氣盡性之功也體者官骸之會孰運行是性<lb/>
　　者神明之府孰主宰是夫鳶魚之飛躍尚察化機<lb/>
　　水火之燥濕咸闗妙理而况人為天地之靈而知<lb/>
　　自貴於物其形生神發而謂與天地不相似焉必<lb/>
<pb n="KR3a0110_WYG_067-26b"/>
　　不然矣原夫太極之初冲漠無形無論飛揚升降<lb/>
　　之氣坱然太虛之中即幽明妙應純粹以精之理<lb/>
　　亦絪縕而未顯神化而不可測也迨兩儀奠而四<lb/>
　　象立陰陽健順各出其藏以成物之性情形體其<lb/>
　　消息盈虚晦明寒暑固遞嬗而不窮亦一定而不<lb/>
　　易此三才之道天地與人其理原非異也今試曠<lb/>
　　觀宇宙之中上者嶽峙下者淵澄動之為風雷潤<lb/>
　　之為雨露明有日月幽有鬼神並育並行者塞於<lb/>
<pb n="KR3a0110_WYG_067-27a"/>
　　兩間也非天地之體乎又且靜騐覆載之間乾知<lb/>
　　大始坤作成物卑髙陳而貴賤位動靜常而剛柔<lb/>
　　斷方以類聚物以羣分福善禍淫者恢而不失也<lb/>
　　非天地之性乎是故天地有體而人即以天地之<lb/>
　　體為體也天地有性而人即以天地之性為性也<lb/>
　　氣處於散散者必有以聚之耳目視聽皆靈明之<lb/>
　　寓也手足持行皆機緘之運也即極而髪膚之微<lb/>
　　呼吸之細亦隠然見大冶之鎔鑄而又非一一而<lb/>
<pb n="KR3a0110_WYG_067-27b"/>
　　雕刻之也則塞者吾以為體理處於虛虛者必有<lb/>
　　以實之惻隠辭讓一元亨之發見也羞惡是非一<lb/>
　　利貞之流露也即凡喜怒之形哀樂之故亦肫然<lb/>
　　見造物之範圍而又非孜孜而矯揉之也則帥者<lb/>
　　吾以為性然則吾有體當知所以養此體者而耳<lb/>
　　目之官不得與天君相奪也集義而無害恭作肅<lb/>
　　從作乂明作哲聰作謀睿作聖五事與五行相配<lb/>
　　而斂福所謂踐形之聖人者乎吾有性當知所以<lb/>
<pb n="KR3a0110_WYG_067-28a"/>
　　盡此性者而嗜慾之粗不得與天命相參也執中<lb/>
　　而勿倚君則仁臣則敬子則孝父則慈交則信五<lb/>
　　倫與五常歸根而復命所謂持志之君子者乎夫<lb/>
　　天地之道至易至簡雖有上下道器之分而要之<lb/>
　　繼善成性總此陰陽為之翕闢一故神兩故化合<lb/>
　　外内之道也而或者黜聰墮明欲遺體而見性嗇<lb/>
　　精煉氣遂執體以為心不亦悖乎詩云天生蒸民<lb/>
　　有物有則民之秉彛好是懿德朱子曰天以陰陽<lb/>
<pb n="KR3a0110_WYG_067-28b"/>
　　五行化生萬物氣以成形而理賦焉是體與性聖<lb/>
　　人與庸愚無以異也而清明在躬志氣如神者惟<lb/>
　　聖者能之則以凡人為一人之人而聖人為千萬<lb/>
　　世之人而不苐為一世之人也邵子曰聖人者謂<lb/>
　　其能以一心觀萬心一身觀萬身一物觀萬物一<lb/>
　　世觀萬世者焉能以心代天意口代天言手代天<lb/>
　　工身代天事者焉能以上識天時下盡地理中盡<lb/>
　　物情通照人事者焉能以彌綸天地出入造化進<lb/>
<pb n="KR3a0110_WYG_067-29a"/>
　　退古今表裏人物者焉蓋中和既致位育自神故<lb/>
　　以天地萬物為一體不獨善其身也必克己復禮<lb/>
　　天下歸仁而後為體之充以太和為保合不獨盡<lb/>
　　其性也必盡人物之性至於贊天地之化育而後<lb/>
　　為性之正致廣大而盡精微極髙明而道中庸此<lb/>
　　配天地之業也宋元而後儒者侈言性命而經濟<lb/>
　　之學缺然不講是明明德而不親民成已而不成<lb/>
　　物自小其體自狹其性與天地不相似豈所語於<lb/>
<pb n="KR3a0110_WYG_067-29b"/>
　　大人之事乎<lb/>
<pb n="KR3a0110_WYG_067-30a"/>
　　性理<lb/>
　朱子曰士居平世處下位視天下之事意若無足為<lb/>
　者及居大位遭事會便覺無下手處信乎義理之難<lb/>
　窮而學問之不可已也<lb/>
　　　　　　　　　　　　　編修<hi>臣</hi>楊開鼎<lb/>
　　<hi>臣</hi>謹按朱子嘗云君子量而後入不入而後量此<lb/>
　　即學優則仕之意而漆雕氏之未信聖心有深契<lb/>
　　焉亦此㫖也夫臣子之義孰不欲趨事赴功哉乃<lb/>
<pb n="KR3a0110_WYG_067-30b"/>
　　汲汲以就功名而胸中義理未明學問未到居恒<lb/>
　　議論似乎侃侃鑿鑿可以見之設施而一旦身膺<lb/>
　　重寄坐而言者不能起而行泥乎古者用之今而<lb/>
　　未必當其可則信乎義理之難窮而學問之不可<lb/>
　　已也朱子嘗謂今世文人才士開口便說國家利<lb/>
　　害把筆便述時政得失終濟得甚事夫固有慨乎<lb/>
　　其言之宋儒黄榦亦云少而為學志趣卑鄙意思<lb/>
　　凡庸無可用之實壯而從宦營私背公憚煩習惰<lb/>
<pb n="KR3a0110_WYG_067-31a"/>
　　漫不知其所職至於决性命之情以饕富貴則左<lb/>
　　拿右攫東馳西騖無不用其力噫斯其人直以天<lb/>
　　下國家為嘗試矣朱子平居惓惓無一念不在於<lb/>
　　國聞時政之闕失則戚然有不豫之色語及國勢<lb/>
　　之當振則感慨以至於泣下其事君也不貶道以<lb/>
　　求售其愛民也不狥欲以茍安蓋其居敬窮理確<lb/>
　　有見於天命之本原而務其遠且大者所以决大<lb/>
　　疑定大業變化無窮泛應曲當又何至事會相乗<lb/>
<pb n="KR3a0110_WYG_067-31b"/>
　　而茫無措手哉大抵居官臨事外有齟齬必内有<lb/>
　　窒礙内外相應毫髪不差此其深求乎義理盡力<lb/>
　　乎學問必非一朝一夕之故呂祖謙云折肱之餘<lb/>
　　飽於諳歴惟培養本原使忠愛之心益厚則斟酌<lb/>
　　調劑羊腸蟻封間蓋自有餘地也㫖哉斯言其即<lb/>
　　朱子義理難窮而學問不已之謂乎嘗考晉室之<lb/>
　　勢獨任一謝安張栻謂其非特方略之妙其所存<lb/>
　　忠義純固負荷國事故能運用英豪克成勲業誠<lb/>
<pb n="KR3a0110_WYG_067-32a"/>
　　與才合故也唐宰相房善謀而杜善斷其善謀也<lb/>
　　必其入理精深而非依違兩可其善斷也必其見<lb/>
　　義勇决而非子智自雄宋臣如文彦博韓琦范仲<lb/>
　　淹皆社稷之臣文處大事以嚴韓處大事以膽范<lb/>
　　處大事曲盡人情皆本一片忠誠為國之心著為<lb/>
　　事業何莫非義理精熟從學問中來者哉朱子曰<lb/>
　　古之君子居大臣之任者其於天下之事知有所<lb/>
　　未明力有所不足如救火追亡不容少緩上不敢<lb/>
<pb n="KR3a0110_WYG_067-32b"/>
　　慢其君下不敢鄙其民中不敢薄其士大夫屹然<lb/>
　　中立無一毫私情之累而惟知其職之所當為夫<lb/>
　　是以志足行道道足濟時而於大臣之職可以無<lb/>
　　愧雖然其亦難言之矣臣愚以為其平時之侈然<lb/>
　　自滿者其臨事而漫無劈畫者也其平時之欿然<lb/>
　　不足者其臨事而確有裁斷者也夫惟欿然不足<lb/>
　　而後義理日深學問日粹希榮競進之心潛消於<lb/>
　　不覺而天良之忠愛油然而自生庶足以仰佐郅<lb/>
<pb n="KR3a0110_WYG_067-33a"/>
　　隆之治而自効於股肱耳目疏附後先耳至于義<lb/>
　　理難窮學問不已又寧有止境哉<lb/>
<pb n="KR3a0110_WYG_067-34a"/>
　　性理<lb/>
　問臨民曰使民各得輸其情問御吏曰正己以格物<lb/>
　　　　　　　　　　　　　編修<hi>臣</hi>馮秉仁<lb/>
　　<hi>臣</hi>謹按民者情之所由生也吏者理之所從出也<lb/>
　　民不得其情則風雨隠於茅簷矣吏不得其理則<lb/>
　　文弊叢於几案矣夫人臣出身加民其謂能體愛<lb/>
　　元元表率羣吏顧乃觀民之化無聞正身之教不<lb/>
　　先其何以稱厥職而無愧耶康誥之篇曰恫瘝乃<lb/>
<pb n="KR3a0110_WYG_067-34b"/>
　　身民情大可見小人難保其在周官自六卿率屬<lb/>
　　以及閭胥族師靡不明其職業綜其計課推斯義<lb/>
　　類殆有得夫臨御之大防而為體國經野之端立<lb/>
　　之凖者程子深契夫是而於臨民則曰使各得輸<lb/>
　　其情於御吏則曰正己以格物是豈旦暮之效而<lb/>
　　文貌之可襲者哉蓋民隠之難於上達自古為然<lb/>
　　矣水旱之頻仍也災沴之流行也盗賊之充斥也<lb/>
　　課賦之不給也其散處流離之狀呼號望澤之形<lb/>
<pb n="KR3a0110_WYG_067-35a"/>
　　民情孔亟人臣承天子好生之德而休養撫循還<lb/>
　　定安集此固草野所廹相赴者若乃風土異宜好<lb/>
　　尚異質貧富賢愚異等曲直偏全異數紛紜委曲<lb/>
　　雖鄉鄰族黨有不能悉其微賢司牧因心順導直<lb/>
　　抉其腑肺之所欲陳一如相對於家人骨肉之前<lb/>
　　甚至哭泣將之歌咏隨之者無他誠能動物故也<lb/>
　　是故均輸則曰輸言貨物之流通也神輸則曰輸<lb/>
　　云衆志之依歸也而於民情亦以輸稱者可不謂<lb/>
<pb n="KR3a0110_WYG_067-35b"/>
　　視民如傷而休戚相通者歟若夫吏而曰御其權<lb/>
　　伸於統率而其要在於觀型葢簿書之細俗吏出<lb/>
　　其中良吏亦出其中苐以其職在下曹而卑之過<lb/>
　　甚既無以鼔其才猷操之太嚴又轉以生其趨避<lb/>
　　非但禁防不及有以生奸即禁防所及亦足以滋<lb/>
　　弊也惟一歸之正己則表端影直自有不待教而<lb/>
　　為善不待懲而自恥為惡者史冊所稱如魯恭之<lb/>
　　不敢欺卓茂之不忍欺亦可見格物之一端推之<lb/>
<pb n="KR3a0110_WYG_067-36a"/>
　　若王旦念切夫東南民力而承㫖者識真為宰相<lb/>
　　之言劉宏推誠於徵發手書而奉檄者凛十部從<lb/>
　　事之喻其以身先之而物自化之雖在疎逺尚聞<lb/>
　　風格被况躬親給事日相親感有不蒸然率德者<lb/>
　　無是理矣善夫大學之教君子有諸己而后求諸<lb/>
　　人無諸己而后非諸人其於程子正己格物之意<lb/>
　　不互相表裏乎要之民待澤於下吏受成於上而<lb/>
　　感通維繫民與吏歸本於一原功最於吏斯福歸<lb/>
<pb n="KR3a0110_WYG_067-36b"/>
　　於民為人臣者誠能體此以率吏以臨民將見政<lb/>
　　乂而化洽俗厚而風淳於以贊治朝廷嫓美唐虞<lb/>
　　庶幾矣<lb/>
<pb n="KR3a0110_WYG_067-37a"/>
　　性理<lb/>
　朝廷設官求賢故在上者不當以請托而薦人士人<lb/>
　當有禮義亷恥故在下者不當自衒鬻而求薦<lb/>
　　　　　　　　　　　　　編修<hi>臣</hi>馮秉仁<lb/>
　　<hi>臣</hi>謹按帝王御極法天勤民而外治莫大於用人<lb/>
　　是以股肱惟人良臣惟聖設官求賢其所係者綦<lb/>
　　重也依古以來建學校造士之法良矣明科舉取<lb/>
　　士之端備矣嚴甄別選士之方善矣師師濟濟襄<lb/>
<pb n="KR3a0110_WYG_067-37b"/>
　　贊盈廷國家收得人之益受養士之報者數代相<lb/>
　　沿未之或易焉然而巖穴有旌邱園有賁十辟九<lb/>
　　舉而後攬轡登朝慨然有志澄清者此又網羅之<lb/>
　　所未及資格之所難循汲引之權非大臣其孰任<lb/>
　　之崔沔賢良䇿云人茍擅英博之姿受明試之寄<lb/>
　　享厚禄居髙官而不能撫踠足於吳坂指潛璧於<lb/>
　　荆山致使有公輔之才而無許郭之鑒者斯則卿<lb/>
　　士之罪也此殆慨乎其言之歟夫天生一世之才<lb/>
<pb n="KR3a0110_WYG_067-38a"/>
　　自足需一世之用進退之權自上操之者維名與<lb/>
　　器用舍之機自下主之者先德於才禮義亷耻謂<lb/>
　　之四維四維者根本之地也士未有根本未立而<lb/>
　　能致君於堯舜者倘求賢之詔方書而奔競之風<lb/>
　　已啟白屋之薦未通而請托之縁漸熾則所謂舉<lb/>
　　賢為國如狄門之桃李誰其信之朱子有見於用<lb/>
　　人之大而深重夫亷恥之養因以塞源㧞本之詞<lb/>
　　昌夫正心誠意之學其以請托之私責之在上者<lb/>
<pb n="KR3a0110_WYG_067-38b"/>
　　言大臣之職貴知人也能舉人也其以衒鬻之恥<lb/>
　　責之在下者言士人之守崇實學也善藏器也侃<lb/>
　　侃正論洵足以風千古矣竊嘗究其緒而論之布<lb/>
　　衣韋帶之士僻處偏隅業在名山而甘心肥遯此<lb/>
　　其意固將自謂為葑菲所不及采也其間有學究<lb/>
　　天人而數竒一第才優經濟而制藝不工或抱其<lb/>
　　匡略或持其著述以俟知己者之一遇其將遊貴<lb/>
　　顯之門乎而奔競之中必無佳士矣其將待蒲輪<lb/>
<pb n="KR3a0110_WYG_067-39a"/>
　　之及乎而蟠木之器根柢誰容矣况乎振淹滯㧞<lb/>
　　單寒内稱不辟親外舉不避怨此必公忠體國得<lb/>
　　以人事君之義然後能之茍非然者退食自公深<lb/>
　　居斂息若恐臣門之如市遑言載刺之盈車凡夫<lb/>
　　屬在草茅一望其丰采接其言論且不可得將何<lb/>
　　自而為衒鬻之資又何從而為請托之地也耶是<lb/>
　　以亷恥之養闗乎國體薦賢之責歸之大臣大臣<lb/>
　　者上佐天子出政令以育萬民下司人物之柄以<lb/>
<pb n="KR3a0110_WYG_067-39b"/>
　　方多士誠能於調元贊化之餘廣其延訪使下士<lb/>
　　無壅蔽之虞精其鑒衡俾風塵無冒濫之弊更進<lb/>
　　而考其根源詳其素行不得以風流文采之可觀<lb/>
　　而遂許以遠大之器行見藥籠之參苓漸積而日<lb/>
　　富竒才異能亦日淬而益厲大者為棟梁小者為<lb/>
　　榱桷其所以應天子求賢之命而成作人之化者<lb/>
　　詎不偉歟夫周稱多士著美風謠漢號得人垂芳<lb/>
　　竹帛薦賢推士者代不乏人而或援引成風卒成<lb/>
<pb n="KR3a0110_WYG_067-40a"/>
　　黨與其流弊莫極者實在上無持正之學特達之<lb/>
　　識因以請託之門啟干謁之漸耳誠取朱子之訓<lb/>
　　身體而力行之則上行下效士氣日伸士風日振<lb/>
　　都俞之盛且比美於唐虞其猶勞九重之上側席<lb/>
　　旁求而廷臣無以應命者幾希矣<lb/>
<pb n="KR3a0110_WYG_067-41a"/>
　　性理<lb/>
　權衡設而不可欺以輕重者惟其平也繩墨設而不<lb/>
　可欺以曲直者惟其正也<lb/>
　　　　　　　　　　　監察御史<hi>臣</hi>李敏第<lb/>
　　<hi>臣</hi>謹按人主身臨天下國家之上庶績之治忽繫<lb/>
　　焉兆姓之安危繫焉君子小人之進退消長繫焉<lb/>
　　自非執簡居要以待天下之無窮則日不暇給即<lb/>
　　有首物之才髙世之略亦不免逐物求勝之煩而<lb/>
<pb n="KR3a0110_WYG_067-41b"/>
　　聰明之用因之以不廣夫物質不能相齊差之毫<lb/>
　　釐揣測者莫能致其詳介在錙黍審顧者莫能辨<lb/>
　　其真其故何哉不示以一定之衡故人得有所挾<lb/>
　　以相競不懸以不違之則故人且有所飾以相炫<lb/>
　　則惟平者物之所不能爭正者物之所不能踰也<lb/>
　　人主以一心理萬幾之繁周庶類之賾欲見微知<lb/>
　　著而肆應各當也其道寧有異於是唯是誠精故<lb/>
　　明理貴先覺而物來順應原出無心蓋人君操賞<lb/>
<pb n="KR3a0110_WYG_067-42a"/>
　　罰黜陟之柄以御天下智者挾其謀勇者挾其力<lb/>
　　呈材獻技于一人之前者踵至疊出或以衒其術<lb/>
　　而售其詐使未能因應於無心則將迎之念起於<lb/>
　　事先擬議之私縈於事後豈所語於坐照之神先<lb/>
　　幾之哲哉夫鑑非有意於鏡物妍媸美惡乍投而<lb/>
　　立見其形既去而不留其跡因物付物而無擾也<lb/>
　　燭非有心於照物幽隠晦㝠分之一物而克被其<lb/>
　　光即統之衆物而畢徹其隠以人治人而不勞也<lb/>
<pb n="KR3a0110_WYG_067-42b"/>
　　然則聖人建極御宇將欲揆是非之歸嚴邪正之<lb/>
　　辨惟以持平表正者示天下以一定之衡不違之<lb/>
　　則而事物未來養此心如明鏡止水以預澄其泛<lb/>
　　應之源則清明在躬氣志如神於以類族辨物而<lb/>
　　無難矣虞書所稱帝堯之欽明帝舜之濬哲胥是<lb/>
　　道也夫<lb/>
<pb n="KR3a0110_WYG_067-43a"/>
　　性理<lb/>
　楊氏時曰人臣事君豈可佐以刑名之說使人主失<lb/>
　其仁心人主無仁心則不足以得人故人臣能使其<lb/>
　君視民如傷而王道行矣<lb/>
　　　　　　　　　　　　　編修<hi>臣</hi>周正思<lb/>
　　<hi>臣</hi>謹按制治無他術仁而已矣撫民無他念愛而<lb/>
　　已矣人主不愛民失仁心即失民心也人臣不能<lb/>
　　使其君愛民賊其民并賊其君也孟子曰三代之<lb/>
<pb n="KR3a0110_WYG_067-43b"/>
　　得天下也以仁其失天下也以不仁又曰以不忍<lb/>
　　人之心行不忍人之政治天下可運之掌上豈虛<lb/>
　　語哉自申韓之學起羣相率而入刑名之說漢郅<lb/>
　　都嚴延年唐吉溫羅希奭軰類多以周内文致為<lb/>
　　巧煆煉羅織為能慘刻凶殘草菅民命故蒼鷹屠<lb/>
　　伯吉網羅鉗犯其鋒者無生路觸其怒者有餘辜<lb/>
　　道路以目黔黎重足其禍不至於大肆殺戮不止<lb/>
　　如是而欲得人烏乎可夫得人端頼仁心仁心存<lb/>
<pb n="KR3a0110_WYG_067-44a"/>
　　則仁言之宣其利溥仁政之被其澤周仁教之敷<lb/>
　　四訖仁風之播無窮仁之時義大矣哉故人主一<lb/>
　　念之愷惻慈祥即國家養豫大豐亨之福一念之<lb/>
　　和平樂易即海宇享昇平寧謐之庥上可以感蒼<lb/>
　　穹下可以孚庶類一切刑名之說自無由而入為<lb/>
　　臣者以康濟撫綏之術進以撙節愛養之道聞閭<lb/>
　　閻之疾苦日達於宸聰稼穡之艱難時陳於黼座<lb/>
　　使主志精純仁恩浩蕩好生之德洽民心太和之<lb/>
<pb n="KR3a0110_WYG_067-44b"/>
　　氣溢宇内矣不此之務而崇尚刑名文網密矣恩<lb/>
　　膏未逮也刑書鑄矣撫字無聞也驅斯民於桁楊<lb/>
　　狴犴之中未必非刀筆吏弄文墨誤之也寛厚之<lb/>
　　主幾何不流為刻薄耶昔程明道作縣凡坐處皆<lb/>
　　書視民如傷曰某常愧此四字後世封疆大吏以<lb/>
　　及郡縣有司能體此意則凡重農桑廣積儲薄征<lb/>
　　徭興水利恤貧救災諸大政次第舉行他如審讞<lb/>
　　之精明辦理之敏錬不以報最其有蠧政之害民<lb/>
<pb n="KR3a0110_WYG_067-45a"/>
　　者除之酷吏之虐民者去之民隠之壅於上聞者<lb/>
　　達之主澤之屯於下逮者請之臣職盡民情協君<lb/>
　　德純而王道可行又何必雜以刑名之說哉夫刑<lb/>
　　亦王政所不廢苐有良法美意行乎其聞耳臯陶<lb/>
　　之刑期無刑君陳之辟以止辟成湯四面解網周<lb/>
　　禮五聲求情漢代恤刑之詔唐家録囚之典盛吉<lb/>
　　之丹筆泣罪劉寛之蒲鞭示辱立法與施仁並行<lb/>
　　而不悖非専治刑名家所可同日語者矣<lb/>
<pb n="KR3a0110_WYG_067-46a"/>
　　性理<lb/>
　陸九淵曰人主不親細事故臯陶賡歌致叢脞之戒<lb/>
　周公作立政稱文王罔攸兼於庶言庶獄庶慎唐德<lb/>
　宗親擇吏宰畿邑柳渾曰陛下當擇臣軰以輔聖德<lb/>
　臣當擇京兆尹以承大化尹當求令長以親細事代<lb/>
　尹擇令非陛下所宜此言誠得臯陶周公之㫖今天<lb/>
　下米鹽靡密之務往往皆上累宸聽雖得臯陶周公<lb/>
　亦何暇與之論道經邦哉荀卿曰主好要則百事詳<lb/>
<pb n="KR3a0110_WYG_067-46b"/>
　主好詳則百事荒<lb/>
　　　　　　　　　　　監察御史<hi>臣</hi>程盛修<lb/>
　　<hi>臣</hi>謹按程子曰論治便須識體后王君公大夫師<lb/>
　　長君臣相正官職相序莫不有體焉得體則股肱<lb/>
　　良庶事康不得體則股肱惰萬事墮臯陶謨曰一<lb/>
　　日二日萬幾而繼之曰無曠庶官文王自朝至於<lb/>
　　日中昃不遑暇食而庶獄庶慎則罔敢知于兹夫<lb/>
　　萬幾至繁也日昃不遑食至勤也而皆不外於總<lb/>
<pb n="KR3a0110_WYG_067-47a"/>
　　綱紀任賢才則衡石量書衛士傳餐勞而無益從<lb/>
　　可知矣且丙吉以漢相不問鬬爭陳平以錢穀自<lb/>
　　有主者大臣之體不親細事况天下之主乎人主<lb/>
　　髙拱穆清之上而化行裨海之外當使其心如明<lb/>
　　鏡如止水則廓然大公物來順應是非邪正不能<lb/>
　　混淆而於萬事根本每事切要處復與賢士大夫<lb/>
　　反覆而辨論之務聰明之實不求聰明之名所謂<lb/>
　　識其大者遠者而小者近者直一以貫之也若狃<lb/>
<pb n="KR3a0110_WYG_067-47b"/>
　　於事為之末瑣屑之端無論耳目有所弗及而方<lb/>
　　寸之内憧擾不寧銖銖而稱之至石必謬寸寸而<lb/>
　　廣之至丈必差剔弊防私展轉滋甚雖有上智日<lb/>
　　亦不足矣然又有說焉居大臣之任者於天下之<lb/>
　　事知之不惑任之有餘見義勇為無所避忌即知<lb/>
　　有未明力有不逮咨訪以擴其知汲引以助其力<lb/>
　　庶司百職人各盡心大吏不以伺察為能小吏不<lb/>
　　以掩蔽為巧開誠布公蕩平正直朝廷之上神明<lb/>
<pb n="KR3a0110_WYG_067-48a"/>
　　黙運操縱在心執簡御煩與民休息倘不然者闒<lb/>
　　冗貽譏迂疎致誚張弛無節寛猛失中而大君以<lb/>
　　宗廟社稷之重四海蒸民之生祖宗創垂之艱子<lb/>
　　孫長久之計勢不能不兼綜博攬殫智竭情臣逸<lb/>
　　而君勞臣愚而主聖臣實為之伊誰之咎哉故曰<lb/>
　　論治以得體為要而得體以任賢才為本<lb/>
<pb n="KR3a0110_WYG_067-49a"/>
　　近思録<lb/>
　性猶太極也心猶陰陽也太極只在陰陽之中非能<lb/>
　離陰陽也然太極自是太極陰陽自是陰陽惟性與<lb/>
　心亦然一而二二而一<lb/>
　　　　　　　　　　　　　　編修<hi>臣</hi>白瀛<lb/>
　　<hi>臣</hi>謹按天以陰陽陶鑄萬物而即以太極之理畀<lb/>
　　於人真與精妙合而凝心具而性亦賦焉心者性<lb/>
　　之郛郭性者心之主宰猶月之有魄谷之有神也<lb/>
<pb n="KR3a0110_WYG_067-49b"/>
　　故離性不可以言心離心不可以言性舍存心别<lb/>
　　無養性之功舍養性别無存心之學二者固相需<lb/>
　　不容偏執者也書曰惟皇上帝降衷於下民若有<lb/>
　　恒性是性固不外於心也又曰人心惟危道心惟<lb/>
　　微惟精惟一允執厥中是存心即所以養性也大<lb/>
　　學言正心而極於誠意致知格物吾性之體已具<lb/>
　　非遺性而偏言心也中庸言率性而致於中和位<lb/>
　　育吾心之用亦該非遺心而專言性也至於孟子<lb/>
<pb n="KR3a0110_WYG_067-50a"/>
　　盡心知性一章發明心性合一之㫖尤為切要又<lb/>
　　何必泥對待之名而過存區別之見乎然則欲從<lb/>
　　事於心性之學者亦惟存其心以養其性而已性<lb/>
　　不可見而其端皆呈於心故養性之功無可用力<lb/>
　　而其工夫皆在於存心蓋養之為義如鷄抱子其<lb/>
　　妙在勿忘勿助之間其用在不疾不徐之際而又<lb/>
　　非可以懸想而强合也人生而靜感物而動動者<lb/>
　　心之機而性之竅也動而馳則心亡亡則為失養<lb/>
<pb n="KR3a0110_WYG_067-50b"/>
　　動而操則心存存則為得養夫存心而必曰操抑<lb/>
　　豈把捉矜持之謂哉心本神明周流六虚放於千<lb/>
　　里非存也局於方所亦非存也譬之操舟維楫在<lb/>
　　手故能窮河海而進退泳游無不如意不然則舟<lb/>
　　膠矣誠能屏嗜慾之心以守秉彛之心使一物不<lb/>
　　容而萬理森具將日應事而不擾於心日接物而<lb/>
　　不滯於物氣質之性由是而約天地之性即由是<lb/>
　　而復矣然則心性之不可得而分猶太極陰陽之<lb/>
<pb n="KR3a0110_WYG_067-51a"/>
　　不可得而離也豈不信哉彼虚寂之徒率倡為明<lb/>
　　心見性之說既不知心性為何物而耳食者流又<lb/>
　　不察習之相遠猥云心術性術之判若枘鑿也其<lb/>
　　亦深思朱子之言而自得之否耶<lb/>
<pb n="KR3a0110_WYG_067-52a"/>
　　性理<lb/>
　宇宙内事乃己分内事<lb/>
　　　　　　　　　　　　監察御史<hi>臣</hi>錢琦<lb/>
　　<hi>臣</hi>謹按國家之事誤於躁妄尤誤於因循重大之<lb/>
　　肩隳於輕浮尤隳於茍且昔陸九淵有言曰宇宙<lb/>
　　内事乃己分内事此作聖之實功也<hi>臣</hi>謂即致治<lb/>
　　之要道也何則天下事莫不成於勤而荒於怠古<lb/>
　　今雖遠不外一理天下雖大不外一情故切而言<lb/>
<pb n="KR3a0110_WYG_067-52b"/>
　　之已為宇宙之已而功不容緩推而廣之宇宙為<lb/>
　　己之宇宙而責不容辭顧歴觀史册開創之君未<lb/>
　　有不勵精圖治者迨承平日久逸豫漸開或圖旦<lb/>
　　夕之晏安或顧目前之毁譽或以無事博靜鎮之<lb/>
　　名或恃昇平為久長之計避難趨易勤始怠終遂<lb/>
　　令識者議其擔荷之無能臣下效其茍安之積習<lb/>
　　是已實負宇宙也其何以亮天工而熙庶績歟昔<lb/>
　　大禹治水天下有溺者思由己溺后稷教稼天下<lb/>
<pb n="KR3a0110_WYG_067-53a"/>
　　有饑者思由己饑彼如是其急者非喜功也人主<lb/>
　　以一身建極於上宇宙之事環而相待一日不宵<lb/>
　　旰則萬幾之叢脞因之一人不奮興則衆情之委<lb/>
　　靡積之夫祖宗之基業多得之艱難忍荒之以逸<lb/>
　　樂乎利弊之興革當乘乎時勢忍圖之以便安乎<lb/>
　　夫惟凖乎理協乎情持以志鼔以氣自强不息明<lb/>
　　作有功惟日孜孜無敢逸豫不置已於宇宙之外<lb/>
　　亦不置宇宙於己之外斯痌瘝一體天下事無不<lb/>
<pb n="KR3a0110_WYG_067-53b"/>
　　迎刃而解<hi>臣</hi>故謂九淵之言作聖之實功即致治<lb/>
　　之要道也<hi>臣</hi>敬集經語倣古座右銘一則其詞曰<lb/>
　　乾為天坤為地惟皇作極嚮明而治開物成務率<lb/>
　　作興事一日二日萬幾思其艱以圖其易古我先<lb/>
　　王乃聖乃神行險而順業廣維勤勵乃鋒刃其克<lb/>
　　有勲勉勉我王無怠無荒無教逸欲有邦無傲從<lb/>
　　康慎厥初惟厥終其克紹先王之烈以台正於四<lb/>
　　方<lb/>
<pb n="KR3a0110_WYG_067-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0110_WYG_067-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御覽經史講義卷三十<lb/>
</p>
<p>
</p>
  </div>
</body>
</text>
</TEI>
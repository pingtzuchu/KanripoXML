<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_048-1a"/>
欽定四庫全書<lb/>
御覽經史講義卷十一<lb/>
　　書經<lb/>
　臣哉鄰哉鄰哉臣哉<lb/>
　　　　　　　　　　　　　侍讀<hi>臣</hi>蔡揚宗<lb/>
　　<hi>臣</hi>謹按天降下民作之君以統之而六合之廣億<lb/>
　　兆之繁君不能以端拱九重之身兼綜而遥制之<lb/>
　　也於是乎衆建庶官以分理之故南面而聽天下<lb/>
<pb n="KR3a0110_WYG_048-1b"/>
　　之所托重而恃力者惟此公孤以及百執事耳相<lb/>
　　湏甚殷責成甚大蓋自有君臣以来明良㑹合類<lb/>
　　如斯矣稽古帝舜聞禹弼直之謨有感於臣鄰之<lb/>
　　義慨然形諸咏嘆者抑何言有盡而意無窮也今<lb/>
　　夫國家設官分職所為内外不一其人大小各殊<lb/>
　　其等者寧苐以紆青拖紫矜名位之榮已哉固將<lb/>
　　謂時亮天功咸熙庶績用佐乃辟永康兆民盖百<lb/>
　　爾非徒具位一人實嘉賴之者也故曰臣哉鄰哉<lb/>
<pb n="KR3a0110_WYG_048-2a"/>
　　也人臣筮仕登朝所為上不負吾君下不負吾學<lb/>
　　者豈徒垂紳委珮周旋堂陛之儀文已乎亦惟是<lb/>
　　進思盡忠退思補過䖍共爾位以事一人蓋夾輔<lb/>
　　不遺餘力斯夙夜無曠厥官也故曰鄰哉臣哉也<lb/>
　　<hi>臣</hi>竊由是而伏思之夫相臨之謂臣而尊卑之分<lb/>
　　定矣相親之謂鄰而上下之氣交矣尊卑定則百<lb/>
　　僚庶尹凛然於義之無所逃上下交則宫中府中<lb/>
　　肫然於情之不可解體統顯為維持精神黙相契<lb/>
<pb n="KR3a0110_WYG_048-2b"/>
　　合將大順大化始於堂亷達於四海矣夫天澤曰<lb/>
　　履盖言分也地天曰泰盖言交也而帝舜一二言<lb/>
　　中固已包舉靡遺豈獨危㣲十六字之心傳足為<lb/>
　　帝王之大法哉當是時水土平九功叙禹臯稷契<lb/>
　　陳謨交贊師濟盈庭矣乃猶情殷交泰倚重臣鄰<lb/>
　　言之不足往復流連千百世之下猶將如聞其聲<lb/>
　　企中天而生愾慕而爾日在廷之親承徳音者其<lb/>
　　感激思奮之忱又當何如耶盖聖人在上兢兢業<lb/>
<pb n="KR3a0110_WYG_048-3a"/>
　　業勅天命代天工都俞吁咈歡然無間故一矢口<lb/>
　　間而推心置腹之誠積極而彰反覆難罄真有出<lb/>
　　於不自知動於不容己者此君臣相與之際所以<lb/>
　　光昭典冊也與<lb/>
<pb n="KR3a0110_WYG_048-4a"/>
　　書經<lb/>
　臣哉鄰哉鄰哉臣哉<lb/>
　　　　　　　　　　　　　檢討<hi>臣</hi>陳世烈<lb/>
　　蔡沈曰鄰左右輔弼也臣以人言鄰以職言<lb/>
　　<hi>臣</hi>謹按上文禹言弼直其所歸重在君舜此言臣<lb/>
　　哉鄰哉鄰哉臣哉正有感於弼直之語而其所倚<lb/>
　　重在臣故有其臣者斯有其職必能無慚於職然<lb/>
　　後無愧於臣則弼直之義所係匪輕而為臣者宜<lb/>
<pb n="KR3a0110_WYG_048-4b"/>
　　早夜修省以上慰人君寵任之思也盖自古帝王<lb/>
　　圗治其總而成之者一人之身其分而任之者羣<lb/>
　　工之力所以君臣之道相湏甚殷此元首股肱千<lb/>
　　載仰明良之盛也但君之任臣者原有重望於臣<lb/>
　　臣之事君者何以仰答於君如謂布列庶位濟濟<lb/>
　　師師即為臣也國家奚賴此臣哉夫我后聖明固<lb/>
　　已動無過舉然因事進言則有裨實多故輔弼者<lb/>
　　臣鄰之義贊襄者左右之職誠信未孚非所以為<lb/>
<pb n="KR3a0110_WYG_048-5a"/>
　　臣也拜獻無資非所以為鄰也則所謂臣哉鄰哉<lb/>
　　鄰哉臣哉可得而釋其義矣天威咫尺常懷悚惕<lb/>
　　之思茍非聨以一體之誼則臣心無由上達臣哉<lb/>
　　鄰哉正親而近之使有以相聨也易曰天地交而<lb/>
　　萬物通上下交而其志同非即君臣相依不容稍<lb/>
　　有間隔者乎若夫朝夕納誨所以匡君之不逮倘<lb/>
　　居輔弼之位而惟是左右進退於其間豈所稱夙<lb/>
　　夜匪懈以事一人者乎果居其位者盡其忠而思<lb/>
<pb n="KR3a0110_WYG_048-5b"/>
　　日贊贊思日孜孜不僅循分供職之為實有正己<lb/>
　　正物之概庶合於鄰哉臣哉之㫖矣然則尊卑原<lb/>
　　有定分上下各有至情分不可以過嚴一於分則<lb/>
　　離情不可以過流一於情則䙝臣而復鄰嚴不至<lb/>
　　於苛也鄰而又臣和不至於流也凡此皆弼直之<lb/>
　　義固其重而不可忽者耶總之卿尹庶僚臣有職<lb/>
　　分之不一然竭誠効忠皆有自盡為臣之道勿瞻<lb/>
　　顧而存遷就之念勿黨同而生附和之私勿避忌<lb/>
<pb n="KR3a0110_WYG_048-6a"/>
　　而有隐匿之情勿模稜而持兩端之見勿迂疎而<lb/>
　　逞偏曲之論勿揣度而蹈迎合之習此則身家非<lb/>
　　所繫戀爵禄非所顧惜於以承弼一人又何愧於<lb/>
　　翼為明聽之佐耶可見臣道原不易副而能實盡<lb/>
　　弼直之義者乃所以為臣也凡為人臣者是烏可<lb/>
　　以不自勉歟<lb/>
<pb n="KR3a0110_WYG_048-7a"/>
　　書經<lb/>
　予欲左右有民汝翼予欲宣力四方汝為<lb/>
　　　　　　　　　　　　　編修<hi>臣</hi>何其睿<lb/>
　　<hi>臣</hi>謹按此帝舜保治之心而專股肱之責也天下<lb/>
　　之望治無已時聖人之致治無滿念道有進退進<lb/>
　　之極而見益即損之所由基機有張弛張之甚而<lb/>
　　見强即弱之所由伏從来極隆之朝上與下各有<lb/>
　　不可必致之懼故幾康審而百族之情形愈廹休<lb/>
<pb n="KR3a0110_WYG_048-7b"/>
　　嘉集而一念之靈承甚㣲四方之民沐浴歌咏方<lb/>
　　侈繪夫日星麟鳯之色九閽之地都俞吁咈仍共<lb/>
　　策以亨屯出險之功夫非聖人之過計也前有開<lb/>
　　以觀勲之放道在協其欽後有承以底華之重道<lb/>
　　在融其亢以故憂危不生於境而恒生於心境有<lb/>
　　盡而心無窮也拮据不見於形而常存於神形有<lb/>
　　岐而神無間也以綏兆人以康四海將多於前功<lb/>
　　而垂諸後世一本惕厲為發皇而已矣斯時也上<lb/>
<pb n="KR3a0110_WYG_048-8a"/>
　　行意下行事宅揆者敦誠於職要承流者殫力於<lb/>
　　職詳臂指之使一脉相将展布之間文武惟用自<lb/>
　　亮采之司以及浚明之寄由郊畿之近以達侯甸<lb/>
　　而遥内外相承規矩不忒其於禮樂兵刑生聚教<lb/>
　　養之地酌盈劑虛以上襄一人廵省之所不至而<lb/>
　　深宫夙夜運量從容遂得進斯民於襁褓而攝四<lb/>
　　方於跬歩所謂通天下於一身者此也夫民至散<lb/>
　　也四方至逺也生理待復生計待遂非一手一足<lb/>
<pb n="KR3a0110_WYG_048-8b"/>
　　之烈也明無不灼而容有目不能見之情聰無不<lb/>
　　聞而容有口不能籲之狀又况㣲之必至於著而<lb/>
　　小之必至於大也匹夫梗化憂及一方一事未和<lb/>
　　厲階百度此君之所為業業即臣之所以孜孜也<lb/>
　　詩曰平平左右亦是率從又曰四國于蕃四方于<lb/>
　　宣翼為之力也而股肱有專責矣由是觀之臣鄰<lb/>
　　之極常勞補救於匡勷道徳備則翼為有地也歌<lb/>
　　叙之餘不忘篤棐於盡瘁志業合而兢業有加也<lb/>
<pb n="KR3a0110_WYG_048-9a"/>
　　從来極隆之朝固上下交相濟以成其治也而恭<lb/>
　　已南面豈徒髙清静之名者哉<lb/>
<pb n="KR3a0110_WYG_048-10a"/>
　　書經<lb/>
　予違汝弼汝無面從退有後言欽四鄰<lb/>
　　　　　　　　　　　　　　編修<hi>臣</hi>雷鋐<lb/>
　　呂祖謙曰舜非有歉而畏人之後言非容受未盡<lb/>
　　而致人之後言虞廷諸臣又非肯欺其君而為面<lb/>
　　是背非之行也聖人敬畏無已惟恐過之不聞言<lb/>
　　之不盡故其求之之切如此<lb/>
　　<hi>臣</hi>謹按自古聖人之心未甞自以為聖世雖已治<lb/>
<pb n="KR3a0110_WYG_048-10b"/>
　　而時切願治之思事雖無過而時切聞過之念如<lb/>
　　舜之於禹豈不信其直言無隠而猶以面從退言<lb/>
　　為戒盖其心之冲虚懇摰實資股肱耳目以共亮<lb/>
　　天工恒恐萬一有過而不自知臣下知之而不以<lb/>
　　告則性情嗜好之有偏用人行政之有失幾㣲不<lb/>
　　謹動闗國計民生之休戚為臣者無以欽四鄰即<lb/>
　　為君者無以撫萬邦也夫為君欲其臣無面從退<lb/>
　　言必使其無毫髮忌諱之心如陸贄所謂諫者多<lb/>
<pb n="KR3a0110_WYG_048-11a"/>
　　表我之能好諌者直示我之能容諌者之狂誣明<lb/>
　　我之能恕諌者之漏洩彰我之能從則人亦何憚<lb/>
　　而不以直言自見甘心為諛佞容悦之歸也三代<lb/>
　　以下漢文帝凡遇日食水旱疾疫之災未嘗不下<lb/>
　　詔求言郎從官上書疏未甞不止輦以受言不可<lb/>
　　用置之言可用采之未甞不稱善唐太宗神采英<lb/>
　　毅羣臣進見多失舉措太宗知之見人奏事必假<lb/>
　　以辭色兾聞規諌每諭臣下事有得失無惜盡言<lb/>
<pb n="KR3a0110_WYG_048-11b"/>
　　此漢所以致刑措之休唐所以致貞觀之治也然<lb/>
　　文帝天資近道惜乎天徳王道之精㣲缺焉不講<lb/>
　　未免安於黄老之清淨太宗内行既不如文帝觀<lb/>
　　其退朝怒詈魏徴為田舎翁幾難忍受則其樂聞<lb/>
　　讜論不免矯强外飾未必出自中心之誠然而史<lb/>
　　冊已傳為盛事後世且述為美談况乎以大有為<lb/>
　　之主體大舜好問好察執兩用中之心以為心智<lb/>
　　周萬物而常苦其不逮明見萬里而猶慮其多蔽<lb/>
<pb n="KR3a0110_WYG_048-12a"/>
　　求臯䕫稷契之臣布列在位時加召見降心訪問有<lb/>
　　善必行有過必改使在廷臣工咸知當宁求賢若<lb/>
　　渴之衷從諌如流之意觀感興起竭誠獻替一徳<lb/>
　　一心上下交而成泰又何至有面從退言之患而<lb/>
　　謨明弼諧奚難嫓美上古熙皥之世歟<lb/>
<pb n="KR3a0110_WYG_048-13a"/>
　　書經<lb/>
　帝庸作歌曰勅天之命惟時惟幾乃歌曰股肱喜哉<lb/>
　元首起哉百工熙哉臯陶拜手稽首颺言曰念哉率<lb/>
　作興事慎乃憲欽哉屢省乃成欽哉乃賡載歌曰元<lb/>
　首明哉股肱良哉庶事康哉又歌曰元首業脞哉股<lb/>
　肱惰哉萬事墮哉帝拜曰俞往欽哉<lb/>
　　　　　　　　　　　　　檢討<hi>臣</hi>伊興阿<lb/>
　　<hi>臣</hi>謹按朝乾夕惕帝王時深無己之思保泰持盈<lb/>
<pb n="KR3a0110_WYG_048-13b"/>
　　國家當有未然之慮晏安不可以自恃君每責成<lb/>
　　於臣臣亦責成於君逸樂非所以圖功已安更求<lb/>
　　其安已治更求其治粤稽往聖先後同揆其殷殷<lb/>
　　咨儆之辭載在簡編者不謀而合此所以熙庶績<lb/>
　　而亮天工邁千古而獨盛也有虞之世上有聖君<lb/>
　　下有良佐都俞吁咈師濟盈廷至命䕫典樂之後<lb/>
　　功成治定禮備樂和可以揮琴而理矣况其時鳯<lb/>
　　凰来儀百獸率舞太和翔洽休嘉疊應君若臣何<lb/>
<pb n="KR3a0110_WYG_048-14a"/>
　　所用其咨儆為乃喜起賡歌炳炳琅琅垂耀萬世<lb/>
　　帝舜之意以為天道難諶可戒而不可恃也頃刻<lb/>
　　畏懼之不存則怠荒之所自起幾㣲敬謹之不至<lb/>
　　則玩忽之所由生臯陶之意以為君為元首宜先<lb/>
　　而不宜煩也法度之己定者慎守之斯無紛更之<lb/>
　　患事功之已成者數省之斯無欺蔽之虞當極盛<lb/>
　　之時而憂勤惕厲至形諸詩歌上下交勉此有虞<lb/>
　　之治所以為不可及也歟三代而降首推貞觀令<lb/>
<pb n="KR3a0110_WYG_048-14b"/>
　　徳善政相望於冊其所以致此者盖有道焉太宗<lb/>
　　甞謂侍臣曰朕日慎一日惟懼不終故欲數聞卿<lb/>
　　輩諌爭也魏徴對曰内外治安臣不以為喜惟喜<lb/>
　　陛下居安思危耳其君臣告戒之言宛然虞廷咨<lb/>
　　儆之意故史稱其致治之美庶幾成康由漢以来<lb/>
　　未之有也夫帝之歌歸重於臣所以策股肱之效<lb/>
　　臯陶之歌歸重於君所以盡責難之方后克艱厥<lb/>
　　后臣克艱厥臣二者固不可偏廢也究之人君一<lb/>
<pb n="KR3a0110_WYG_048-15a"/>
　　日二日萬幾諸臣不過分翼為明聽之任若宥宻<lb/>
　　之際無一時而不致其糾䖍無一事而不深其謹<lb/>
　　凛黙黙自喻有非臣工所可共曉者且君以知人<lb/>
　　為明臣以任職為良要必君能得人而後臣始得<lb/>
　　以行其所學則臣之艱又無非君之艱也為君者<lb/>
　　既克處其難為臣者皆敬體此意於以修人事而<lb/>
　　勅天命自有以致明良喜起之休矣<lb/>
<pb n="KR3a0110_WYG_048-16a"/>
　　書經<lb/>
　帝庸作歌曰勅天之命惟時惟幾乃歌曰股肱喜哉<lb/>
　元首起哉百工熙哉臯陶拜手稽首颺言曰念哉率<lb/>
　作興事慎乃憲欽哉屢省乃成欽哉乃賡載歌曰元<lb/>
　首明哉股肱良哉庶事康哉<lb/>
　　　　　　　　　　　監察御史<hi>臣</hi>歐堪善<lb/>
　　<hi>臣</hi>謹按自古郅隆之世必君明臣良上下交泰而<lb/>
　　後克底乎制治保邦之上理也顧君臣一體或宴<lb/>
<pb n="KR3a0110_WYG_048-16b"/>
　　饗以聨其情或詩歌以紀其盛稽之往古史不絶<lb/>
　　書求其因閭里之豐登鳴堂亷之豫順笙簧酒醴<lb/>
　　悉形其體國經野君咨臣儆之深心者每罕覯焉<lb/>
　　緬想虞廷上有濬哲文明之主下有翼為明聽之<lb/>
　　臣其時禮明樂備府修事和集二十二人以時亮<lb/>
　　天工固非徒以賡歌拜颺侈一堂之景運而敬天<lb/>
　　勤民之隠念未甞不恊諸磬管播之咏歌以誌其<lb/>
　　交相勸勉之忱迄今讀帝舜之歌曰勅天之命惟<lb/>
<pb n="KR3a0110_WYG_048-17a"/>
　　時惟幾盖勅時幾則股肱以喜元首以起而百工<lb/>
　　以熙也維時臯陶覩時雍之盛美導賡拜之休風<lb/>
　　颺言曰念哉率作興事夫興事易于紛更則守憲<lb/>
　　以遵其度興事或至怠逸則屢省以集其成一則<lb/>
　　曰欽哉再則曰欽哉者見君臣憂勤惕厲總此敬<lb/>
　　之一念相為始終臯陶於是續帝歌以成其義所<lb/>
　　以開千古泰交之隆而肇萬世明良之盛也厥後<lb/>
　　商之咸有一徳對揚休命周之歌蓼蕭賡天保游<lb/>
<pb n="KR3a0110_WYG_048-17b"/>
　　魚樂其在藻鳴鹿美其食苹推諸慶豐年而烝髦<lb/>
　　士美哉其有賡拜之遺風乎至於柏梁聯韻甘露<lb/>
　　陳筵引簮笏於瀛洲歌秋風於汾水芙蓉仙蕚賞<lb/>
　　御苑之飛花碧水澄潭聽鈞天之雅奏大抵鋪張<lb/>
　　揚厲之意多而非念切生民深有關於旰食宵衣<lb/>
　　之至計也惟夫泰階啟運<lb/>
聖主垂裳無逸久陳于松軒豳風更繪于紫殿念豐年<lb/>
　　稌黍載以詩篇偕百爾冠裳錫之酺宴君歌臣答<lb/>
<pb n="KR3a0110_WYG_048-18a"/>
　　無非明良喜起之休鼓瑟吹笙不忘都俞吁咈之<lb/>
　　意凛天命而切民依勅時幾而康庶事固將邁漢<lb/>
　　唐軼商周嫓美于虞廷之盛也豈不懿哉<lb/>
<pb n="KR3a0110_WYG_048-19a"/>
　　書經<lb/>
　帝庸作歌曰勅天之命惟時惟㡬<lb/>
　　　　　　　　　　　　　　編修<hi>臣</hi>朱桓<lb/>
　　蔡沈曰勅戒勅也㡬事之微也惟時者無時而不<lb/>
　　戒勅也惟㡬者無事而不戒勅也盖天命無常理<lb/>
　　亂安危相爲倚伏今雖治定功成禮備樂和然頃<lb/>
　　刻謹畏之不存則怠荒之所自起毫髮幾㣲之不<lb/>
　　察則禍患之所自生不可不戒也<lb/>
<pb n="KR3a0110_WYG_048-19b"/>
　　<hi>臣</hi>謹按聖人之學莫大於敬而敬莫大於事天所<lb/>
　　謂戒勅者敬心常存耳帝王受天位享天禄代天<lb/>
　　職無時而不與天命相流通即無事不與天心相<lb/>
　　感應敬天者非徒襲欽若之文也更不待有怒渝<lb/>
　　之象始為謹凛也夙夜宥宻中無在非翼翼之小<lb/>
　　心故雖運際中天道洽政治而孜孜保治之意猶<lb/>
　　劼毖而不敢忘大舜所以將欲作歌而掲其要曰<lb/>
　　勅天之命也當舜之時天地平成矣府事修和矣<lb/>
<pb n="KR3a0110_WYG_048-20a"/>
　　太和翔洽至於鳯凰来儀百獸率舞可不謂盛治<lb/>
　　歟乃益之戒舜也則曰儆戒無虞禹則曰無若丹<lb/>
　　朱傲臯陶則曰無教逸欲有邦夫以大舜之聖豈<lb/>
　　猶有傲與逸欲之患哉然頃刻不慎而怠荒以開<lb/>
　　㡬微不謹而禍患以伏盖天下治日常少幸而治<lb/>
　　矣則永保為難故一堂之上都俞吁咈動色相規<lb/>
　　君臣同一兢兢耳是必存心養性不愧屋漏以端<lb/>
　　夫勅命之原由是謹幾慎動時存不敢荒寜之意<lb/>
<pb n="KR3a0110_WYG_048-20b"/>
　　以之修己則所其無逸莊敬日强也以之事神則<lb/>
　　温恭朝夕執事有恪也以之臨民則凛乎朽馭顧<lb/>
　　畏民碞也以之治事則雖逸勿逸雖休勿休也至<lb/>
　　於出入起居罔有不欽發號施令罔有不臧則真<lb/>
　　無時無事之不敬而保泰持盈之道在是矣易曰<lb/>
　　安而不忘危又曰懼以終始其要无咎故商書曰<lb/>
　　皇天無親克敬惟親周書曰嚴恭寅畏天命自度<lb/>
　　盖誠見敬為基命之本而自古聖帝明王所以致<lb/>
<pb n="KR3a0110_WYG_048-21a"/>
　　治保邦與天無極者總不外此戒勅之一心昔唐<lb/>
　　太宗謂侍臣曰朕有二喜一懼比年豐稔斗粟三<lb/>
　　錢一喜也北方久服邊鄙無虞二喜也治安則驕<lb/>
　　侈易生驕侈則危亡立至此一懼也太宗亦惟有<lb/>
　　見於勅命時㡬之㫖故貞觀政績紀美史書而為<lb/>
　　三代以後之賢主且夫為人君者莫不欲以堯舜<lb/>
　　自期為人臣者亦莫不樂生堯舜之世以觀徳化<lb/>
　　之成幸當天心之眷顧方慇宇宙之昇平有象庶<lb/>
<pb n="KR3a0110_WYG_048-21b"/>
　　幾中天之治可以復覩惟常以大舜戒勅之心為<lb/>
　　心則永保天命而萬世無疆之休兆於此矣<lb/>
<pb n="KR3a0110_WYG_048-22a"/>
　　書經<lb/>
　勅天之命惟時惟幾乃歌曰股肱喜哉元首起哉百<lb/>
　工熙哉<lb/>
　　　　　　　　　　　監察御史<hi>臣</hi>徐以升<lb/>
　　蔡沈曰勅戒勅也惟時者無時而不戒勅也惟幾<lb/>
　　者無事而不戒勅也盖天命無常理亂安危相為<lb/>
　　倚伏今雖治定功成禮備樂和然頃刻敬畏之不<lb/>
　　存則怠荒之所自起毫髮㡬㣲之不察則禍患之<lb/>
<pb n="KR3a0110_WYG_048-22b"/>
　　所自生不可不戒也此舜欲作歌而先述其所以<lb/>
　　歌之意股肱臣也元首君也人臣樂於趨事赴功<lb/>
　　則人君之治為之興起而百官之功皆廣也<lb/>
　　<hi>臣</hi>謹按虞帝此歌見勤民為敬天之實而責人臣<lb/>
　　以輔治之勤也是時平成奏績府事修和師濟盈<lb/>
　　廷嘉祥畢至正中天景運極泰之時也然極泰之<lb/>
　　時亟宜思保泰之道所以然者皇天無親惟徳是<lb/>
　　輔一念之敬肆天命去留分焉使謂太平已致可<lb/>
<pb n="KR3a0110_WYG_048-23a"/>
　　以坐享其盛君或生逸豫之心臣或起廢弛之習<lb/>
　　雖治具燦然畢張而精神血脉之間已有貫輸不<lb/>
　　到之處敬則為道心肆則為人心即天命去留之<lb/>
　　介惟聖人至誠無息與天行同其健直無一刻間<lb/>
　　斷在在與天命呼吸相通曰明曰旦出王游衍何<lb/>
　　處非天則安敢有一時一事之不敬乎虞帝此二<lb/>
　　語實萬古人主保泰之要道厥後禹之不自滿假<lb/>
　　湯之顧諟天命文之不敢康武之敬勝怠皆此惟<lb/>
<pb n="KR3a0110_WYG_048-23b"/>
　　時惟幾之㫖也然人君敬天以實不以文故勤民<lb/>
　　乃敬天之實人君一身不能獨為理必分其任於<lb/>
　　羣臣君曰元首臣曰股肱可見君之與臣一體相<lb/>
　　闗人臣狃於目前而忽於逺慮樂於粉飾而憚於<lb/>
　　憂勤則於朝廷政事必有因循廢弛之漸大臣玩愒<lb/>
　　小臣亦相與觀望效尤而偷安惰窳之習相率成<lb/>
　　風矣所以虞舜作歌而首責股肱以喜喜非好事<lb/>
　　邀功之謂乃其一㸃忠君愛國之心發為奮庸明<lb/>
<pb n="KR3a0110_WYG_048-24a"/>
　　作之氣懽欣鼓舞趨事赴功而恐後股肱如此自<lb/>
　　然朝廷清明紀綱整飭而下之官師庶尹亦能恪<lb/>
　　恭震動以效其績吏治則民安然後天命可以永<lb/>
　　保而勿墜矣此舜以保泰之責屬望其臣而諄諄<lb/>
　　於居翼為明聽之任者也舜非舎己而委責於臣<lb/>
　　言此者所以深著君道之立係於臣職之修君臣<lb/>
　　一體皆有祈天永命之理當交勉勿怠也時時以<lb/>
　　天命自凛自無怠荒之得乘舜言勅天之命不外<lb/>
<pb n="KR3a0110_WYG_048-24b"/>
　　敬之一字君臣上下胥主於敬敬者凝命之本人<lb/>
　　君固當惟敬作所而尤宜警戒臣工共體此意以<lb/>
　　永佐太平之業哉<lb/>
<pb n="KR3a0110_WYG_048-25a"/>
　　書經<lb/>
　勅天之命惟時惟幾<lb/>
　　　　　　　　　　　　左中允<hi>臣</hi>于敏中<lb/>
　　蔡沈集傳曰勅戒勅也幾事之微也惟時者無時<lb/>
　　而不戒勅也惟㡬者無事而不戒勅也盖天命無<lb/>
　　常理亂安危相為倚伏今雖治定功成禮備樂和<lb/>
　　然頃刻謹畏之不存則怠荒之所自起毫髮幾㣲<lb/>
　　之不察則禍患之所自生不可不戒也此舜將欲<lb/>
<pb n="KR3a0110_WYG_048-25b"/>
　　作歌而先述其所以歌之意也<lb/>
　　<hi>臣</hi>謹按有虞之世君明臣良百工熙庶事康猗歟<lb/>
　　偉歟治化之隆何施而臻此然而舜當其時撫已<lb/>
　　成之治彌深保治之思以一心黙契夫於穆之原<lb/>
　　而即以一心潛運乎天下之上觀其載歌喜起時<lb/>
　　推本於天命時㡬者何惓惓也今夫惟天聰明惟<lb/>
　　聖時憲天命之係於君心惟聖人知之亦惟聖人<lb/>
　　勅之勅也者飭也警飭而不敢廢慢也其義又為<lb/>
<pb n="KR3a0110_WYG_048-26a"/>
　　誠為正為固誠則純其心而無間正則平其心而<lb/>
　　無欹固則堅守其心而無出入故勅之云者有靜<lb/>
　　存動察之心有逺觀近取之心有謹小慎微之心<lb/>
　　有渉氷馭朽之心若治物然備而無虞若治器然<lb/>
　　整而勿壞夫是之謂勅也盖天命至㣲惟勅之而<lb/>
　　有以叅乎其㣲天命至鉅惟勅之而有以肩乎其<lb/>
　　鉅勅之時義大矣哉而即申之以惟時惟幾時者<lb/>
　　難得而易失者也幾者動之㣲吉凶之先見者也<lb/>
<pb n="KR3a0110_WYG_048-26b"/>
　　明其難得而易失則必有先時之防有及時之慮<lb/>
　　有後時之思明其吉凶之先見則必始事而審其<lb/>
　　萌臨事而致其懼終事而杜其流且時不在久也<lb/>
　　湏臾不謹而往者莫續来者難乗幾不在大也纎<lb/>
　　悉不嚴而一節偶疎萬端皆累乾之九三曰君子<lb/>
　　終日乾乾夕惕若厲无咎其惟時之謂乎繫辭曰<lb/>
　　君子知微知彰知柔知剛其惟幾之謂乎善夫陳<lb/>
　　氏經之言曰保治在勅天勅天之要在時幾盖天<lb/>
<pb n="KR3a0110_WYG_048-27a"/>
　　不可知時即天命之盈虛知時則知天矣天不可<lb/>
　　見㡬即天命之消長見㡬則見天矣惟能知天而<lb/>
　　時時以凛之大人之所以弗違奉若也惟能見天<lb/>
　　而事事以敬之王者之所以財成輔相也人求天<lb/>
　　於天聖人求天於己此天命之所以常集歟<hi>臣</hi>因<lb/>
　　思夫典謨所載大抵皆臣朂君之辭而此獨君朂<lb/>
　　其臣作書者以是篇繫虞書之終有以知當日地<lb/>
　　平天成六府修三事治明刑弼教禮隆樂備皆大<lb/>
<pb n="KR3a0110_WYG_048-27b"/>
　　舜勅天之心基之旣乆而措之裕如者也故將作<lb/>
　　歌志盛而言之深切著明若此乃臯陶一聞帝歌<lb/>
　　颺言拜手一則曰欽哉再則曰欽哉又即取帝之<lb/>
　　朂臣者進以朂帝可見有虞君臣元首股肱交相<lb/>
　　勸勉總一勅天時幾之義與為終始也夫<lb/>
<pb n="KR3a0110_WYG_048-28a"/>
　　書經<lb/>
　勅天之命惟時惟幾<lb/>
　　　　　　　　　　　　監察御史<hi>臣</hi>張湄<lb/>
　　蔡沈曰天命無常理亂安危相為倚伏今雖治定<lb/>
　　功成禮備樂和然頃刻謹畏之不存則怠荒之所<lb/>
　　自起毫髮幾㣲之不察則禍患之所自生不可不<lb/>
　　戒也<lb/>
　　<hi>臣</hi>謹按從来善言天者必有騐於人虞書之言天<lb/>
<pb n="KR3a0110_WYG_048-28b"/>
　　者屢矣而皆不離乎人事曰天工人其代之是即<lb/>
　　以人工為天之工也曰滿招損謙受益時乃天道<lb/>
　　是即以人道為天之道也曰天叙有典天秩有禮<lb/>
　　是即以人之典禮為天之叙秩也古聖之言天深<lb/>
　　切著明類如此不亦大異乎後世之求諸幽𣺌怳<lb/>
　　忽測諸䜟緯術數者歟而兹所謂天之命者亦非<lb/>
　　天諄諄然命之也天聰明自我民聰明天明畏自<lb/>
　　我民明威民之所在莫非命之所在然則勅天命<lb/>
<pb n="KR3a0110_WYG_048-29a"/>
　　要不外顧民碞而已矣天不遺艱大於燕安之朝<lb/>
　　而每責憂危於盛明之世故庸主恒逸聖主恒勞<lb/>
　　然天之儆聖君或苐在黎民阻饑下民昏墊之始<lb/>
　　而聖君之勅天更嚴於庶績咸熙四方風動之餘<lb/>
　　故治愈求治安愈求安人以為天日監在兹也而<lb/>
　　聖人并不言日而言時時之云者一息難寛夙夜<lb/>
　　旦明刻刻皆臨質之候與時偕行者固宜惟日不<lb/>
　　足也人以為天體事咸在也而聖人并不言事而<lb/>
<pb n="KR3a0110_WYG_048-29b"/>
　　言幾幾之云者睹聞未接屋漏隠㣲念念皆感應<lb/>
　　之端知㡬其神者不徒臨事而懼也不然日出肅<lb/>
　　冕暮則弛之火在修容闇則滅之謂之勅天可乎<lb/>
　　郊壇飭典爾室斁之牲璧告䖍衾影負之謂之勅<lb/>
　　天可乎自来人君不畏於天者有幾哉茍修其文<lb/>
　　而不修其意則雖祈榖於元辰瞻星於五夜皆非<lb/>
　　時也遇災而减膳撤懸聞警而責躬罪己皆非幾<lb/>
　　也盖時者無定者也見為有定而勅之則其勅已<lb/>
<pb n="KR3a0110_WYG_048-30a"/>
　　浮幾者未發者也待其既發而勅之則其勅已緩<lb/>
　　是故善承天者處無虞常若有恐居幽獨不異大<lb/>
　　廷一動必書一言必記慎於出王游衍銘諸户牖<lb/>
　　盤盂存其心養其性全無忝所生之本視無形聽<lb/>
　　無聲竭孝子事父之誠雨暘燠寒之徴感召自我<lb/>
　　向背順逆之效取象惟人凡夫衣袽馭朽履虎渉<lb/>
　　氷之怵然為戒者其端至繁其功最宻而總不越<lb/>
　　以敬作所以止為安昔禹之贊舜有曰惟幾惟康<lb/>
<pb n="KR3a0110_WYG_048-30b"/>
　　非即時幾之義乎又曰惟動丕應徯志天其申命<lb/>
　　用休則敬天之必以勤民為要也詎不信乎<lb/>
<pb n="KR3a0110_WYG_048-31a"/>
　　書經<lb/>
　臯陶拜手稽首颺言曰念哉率作興事慎乃憲欽哉<lb/>
　屢省乃成欽哉<lb/>
　　　　　　　　　　　　　編修<hi>臣</hi>秦勇均<lb/>
　　蔡沈曰臯陶言人君當總率羣臣以起事功又必<lb/>
　　謹其所守之法度盖樂於興事者易至於紛更故<lb/>
　　深戒之也興事而數考其成則有課功覈實之效<lb/>
　　而無誕慢欺蔽之失兩言欽哉者興事考成二者<lb/>
<pb n="KR3a0110_WYG_048-31b"/>
　　皆所當深敬而不可忽者也<lb/>
　　<hi>臣</hi>謹案臯陶所言欲虞帝以一身為百官之倡而<lb/>
　　自始至終無一息之不謹也盖人君代天理物於<lb/>
　　是乎有事一人不能獨理其事乃分任之内外臣<lb/>
　　工則人事莫非天事也今夫春之發生即天事之<lb/>
　　興也冬之歸藏即天事之成也其中陰陽迭運五<lb/>
　　行順布秩然有條而不紊即天事之憲也虞帝言<lb/>
　　勅天而臯陶即指勅天之實以動帝念曰興事曰<lb/>
<pb n="KR3a0110_WYG_048-32a"/>
　　慎憲曰省成無事而非勅天即無時而非勅天也<lb/>
　　夫事不興則無以奉天之時而才不歛於法又恐<lb/>
　　矜躁之患生事不成則無以亮天之功而實不稱<lb/>
　　其名又恐虛誣之弊起惟以厲精圗治之意貫徹<lb/>
　　於率由舊章之中因即以月要嵗㑹之思維持於<lb/>
　　建立新猷之内則道有相濟而功實相因也而所<lb/>
　　以握其樞機立之凖的者惟在率作之大君盖有<lb/>
　　遞為率作者則九牧之事倡於六卿百官之職統<lb/>
<pb n="KR3a0110_WYG_048-32b"/>
　　於冡宰是也有獨為率作者則四海之業肇於一<lb/>
　　人大廷之治本於深宫是也此非可恃意氣為鼔<lb/>
　　舞非可恃法令為糾繩惟恃此心之兢兢業業以<lb/>
　　開天下之先持天下之後而已臯陶拜稽以致其<lb/>
　　敬颺言以達其誠一則曰欽哉再則曰欽哉古大<lb/>
　　臣責難於君者如此而<hi>臣</hi>竊於此得用人之道焉<lb/>
　　盖人臣不能興事而因循以便其私者其人必委<lb/>
　　靡也不能慎憲而紛更以行其智者其人必煩擾<lb/>
<pb n="KR3a0110_WYG_048-33a"/>
　　也不能省成而粉飾以掩其短者其人必浮偽也<lb/>
　　人君果能率作於上而凡内外臣工之克殫其誠<lb/>
　　克奮其才者自勸勉於不衰其不能急公不能勝<lb/>
　　任者即澄清其流品此即考績黜陟之方進退人<lb/>
　　才之準也夫必率作得其道而後可用天下之人<lb/>
　　理天下之事則庶績之張弛百職之勤惰皆視君<lb/>
　　心之所向也可不敬哉<lb/>
<pb n="KR3a0110_WYG_048-34a"/>
　　書經<lb/>
　元首明哉股肱良哉庶事康哉<lb/>
　　　　　　　　　　　　　右中允<hi>臣</hi>于振<lb/>
　　蔡沈曰臯陶言君明則臣良而衆事皆安所以勸<lb/>
　　之也<lb/>
　　<hi>臣</hi>謹按自古帝王未有不君臣相戒而能相與有<lb/>
　　成者也唐虞之世中天之盛而上之戒其下者則<lb/>
　　曰予違汝弼汝無面從退有後言下之告其上者<lb/>
<pb n="KR3a0110_WYG_048-34b"/>
　　則曰儆戒無虞罔失法度罔遊於逸罔滛於樂又<lb/>
　　曰毋教逸欲有邦無曠庶官此數言者後世明哲<lb/>
　　之主皆知勉焉而禹臯諸臣顧動色相戒於無事<lb/>
　　之日者誠以元首股肱相為一體安危之理判於<lb/>
　　幾㣲不可不審也且即以賡歌一節言之當是時<lb/>
　　地平矣天成矣禮明矣樂備矣可以揮絃而理無<lb/>
　　為而治矣然而帝歌曰股肱喜哉元首起哉百工<lb/>
　　熙哉其先股肱於元首者盖以臣鄰之誼望臯也<lb/>
<pb n="KR3a0110_WYG_048-35a"/>
　　臯之賡歌也曰元首明哉股肱良哉庶事康哉而<lb/>
　　即繼之叢脞惰墮之戒誠所謂忠不忘規愛君之<lb/>
　　至也自古交泰之風莫盛於唐虞之時而咨儆之<lb/>
　　風亦莫盛於中天之世<hi>臣</hi>甞就其辭而繹之盖所<lb/>
　　謂明也者非苛察之謂也清明在躬志氣如神如<lb/>
　　鏡之在懸萬物不能遁如日月之照臨容光無不<lb/>
　　被惟精惟一以用中於民故四海雖逺若坐照焉<lb/>
　　惟時惟幾以敬天之命故萬幾雖廣若數計焉黈<lb/>
<pb n="KR3a0110_WYG_048-35b"/>
　　纊塞耳而不失其聰冕旒蔽目而不失其明用此<lb/>
　　道也良也者亦非寡過取容之謂也一徳一心勿<lb/>
　　欺勿二職所當為則必為此小臣耳有功不居而<lb/>
　　朝夕左右思所以輔成君徳焉事有當言而盡言<lb/>
　　此具官耳不動聲色而維持調䕶思所以致主太<lb/>
　　平焉公爾忘私國爾忘家非不愛其身家也所憂<lb/>
　　者一念之自利即害於公一事之沽名即害於國<lb/>
　　上不負君下不負學非自矜其學術也所懼者愛<lb/>
<pb n="KR3a0110_WYG_048-36a"/>
　　其身而旅進旅退負君也即所以負學挟其術而<lb/>
　　邀靈固寵負學也即所以負君軒冕懸於前而紛<lb/>
　　華勿慕雷霆震於上而精白勿移用此道也康也<lb/>
　　者亦非近功小喜之謂也朝廷清明四海無事而<lb/>
　　萬幾在御凛乎若朽索之馭六馬焉金革寢息耕<lb/>
　　鑿不驚而萬物一體惄然恐一夫之失所焉正朝<lb/>
　　廷以正百官持盈保泰慎始敬終而事之弗恊於<lb/>
　　道者寡矣正百官以正萬民表正則影直大法則<lb/>
<pb n="KR3a0110_WYG_048-36b"/>
　　小亷而民之不被其澤者寡矣垂裳恭己而非即<lb/>
　　於宴安一堂賡拜而不忘夫咨儆用是道也若夫<lb/>
　　三代以下泰交之盛則莫如漢唐矣竊計兩朝之<lb/>
　　中明良之㑹又莫盛於文帝太宗矣自昔論人臣<lb/>
　　納忠於君者在漢則首稱賈誼劉向在唐則首稱<lb/>
　　魏徴陸贄然<hi>臣</hi>以為為劉向陸贄易為賈誼魏徴<lb/>
　　難何則劉向當國勢下移之日慷慨救正不避艱<lb/>
　　險陸贄當國事搶攘之際危言正論愷切敷陳此<lb/>
<pb n="KR3a0110_WYG_048-37a"/>
　　固事勢所當然忠憤之所激發者也凡有至性者<lb/>
　　皆能為之若賈誼之所事者文帝魏徴之所事者<lb/>
　　太宗也文帝之時可謂已安已治矣太宗之為君<lb/>
　　可稱無怠無荒矣而此兩臣者陳善閉邪防微杜<lb/>
　　漸一則痛哭流涕燭事於㡬先汲汲焉累牘連篇<lb/>
　　常若禍機之不可測一則反覆批鱗懼衰於末路<lb/>
　　皇皇焉提撕警覺惟恐盛事之弗克終而兩君者<lb/>
　　如木之從繩如海之善受忠言逆耳而不以為忤<lb/>
<pb n="KR3a0110_WYG_048-37b"/>
　　芻蕘過計而不以為迂用能身致太平刑措而不<lb/>
　　用美哉元首明股肱良而萬事康者此之謂也雖<lb/>
　　然文帝躬致太平而於禮樂之事謙讓未遑身衣<lb/>
　　澣濯惜露臺千金之費可謂恭儉之令主矣而愛<lb/>
　　黄老之術儒風不振論者惜焉太宗孜孜納諫出<lb/>
　　後宫女子至三千人尤人所難者魏徴既沒而侈<lb/>
　　心遂萌窮兵黷武為盛徳累則甚矣明良遇合之<lb/>
　　難而叢脞惰墮之易也是故郅隆之主緝熙宥宻<lb/>
<pb n="KR3a0110_WYG_048-38a"/>
　　夙夜劼毖而不敢康輔弼之臣啟心沃心朝夕納<lb/>
　　忠而勿敢怠此物此志也夫<lb/>
<pb n="KR3a0110_WYG_048-39a"/>
　　書經<lb/>
　祗台徳先不距朕行<lb/>
　　　　　　　　　　　　監察御史<hi>臣</hi>李㥳<lb/>
　　蔡沈集註曰禹平水土定貢賦建諸侯治已定功<lb/>
　　已成矣當此之時惟敬徳以先天下則天下自不<lb/>
　　能違越我之所行也<lb/>
　　<hi>臣</hi>謹按禹之治水也八年三過克奏平成厥功偉<lb/>
　　矣然人苐知禹之功而不知其本於徳人亦共知<lb/>
<pb n="KR3a0110_WYG_048-39b"/>
　　禹之徳而不知其本於敬惟本此敬慎之心以運<lb/>
　　量於鉅艱之際故芟大患興大利不動聲色而措<lb/>
　　天下於泰山之安此念何事可忘也此心何時或<lb/>
　　釋也試觀禹之自言者曰祗台徳先不距朕行斯<lb/>
　　言也其在水土既平之後乎臣以為鯀之績用弗<lb/>
　　成者亦惟此不祗之故耳持其予智自雄之習以<lb/>
　　與事相抗衡則其氣浮浮則慮患不深而聰明易<lb/>
　　入於岐途逞其堅强悻直之才以與衆相拂戾則<lb/>
<pb n="KR3a0110_WYG_048-40a"/>
　　其志驕驕則羣益未集而偏才多撓於獨任惟禹<lb/>
　　其知之是以不患其事之艱而惟慮其氣之浮不<lb/>
　　憂其功之難就而惟懼其志之多驕凛欽若之衷<lb/>
　　以挽天運之艱則氣化且自我而轉移深朽索之<lb/>
　　懼以救人事之失則羣情咸由我而奠定人曰疏<lb/>
　　瀹互施排决異用力何勞也而禹惟本之以欽承<lb/>
　　則胼手胝足憂勤以惕厲而彌深人曰三壤有賦<lb/>
　　九式有經功何神也而禹惟矢之以飭宻則東漸<lb/>
<pb n="KR3a0110_WYG_048-40b"/>
　　西被聲教偕純修而並懋是知禹之功禹之徳為<lb/>
　　之也禹之徳禹之祗致之也而史臣則詳書於敷<lb/>
　　土隨刋之後者何也盖禹之心固無時之或懈而<lb/>
　　敬之徳實無一之可離始之拯溺亨屯者此徳而<lb/>
　　後之持盈保泰者亦此徳始之盖愆幹蠱者此徳<lb/>
　　而後之整躬率物者亦此德禹之祗徳夫固合初<lb/>
　　終貫顯微統上下該幽明而一以貫之者乎然則<lb/>
　　由是以推彼天下之潰堤决防予人以區畫者寜<lb/>
<pb n="KR3a0110_WYG_048-41a"/>
　　僅水之足患而敬徳之夷險抒艱先天下而作之<lb/>
　　則者又寜僅禹之治水為然哉史臣於水土既平<lb/>
　　之後而詳書禹祗徳之言也其示人意深逺矣<lb/>
<pb n="KR3a0110_WYG_048-42a"/>
　　書經<lb/>
　惟王不邇聲色不殖貨利徳懋懋官功懋懋賞用人<lb/>
　惟己改過不吝克寛克仁彰信兆民<lb/>
　　　　　　　　　　　　　侍講<hi>臣</hi>任啟運<lb/>
　　蔡沈曰不近聲色不聚貨利非本原之地純乎天<lb/>
　　徳而無一毫人欲之私者不能本原澄徹然後用<lb/>
　　人處己莫不得其當臨民之際能寛而不失之縱<lb/>
　　仁而不失之柔君徳昭著而孚信於天下矣<lb/>
<pb n="KR3a0110_WYG_048-42b"/>
　　陳櫟曰湯所以克寛仁實自不邇殖之無私欲始<lb/>
　　徳懋以下根本皆自不邇不殖中来<lb/>
　　陳雅言曰使湯之心有一毫聲色貨利則用人處<lb/>
　　巳之間必有不盡其道者臨民之際豈能無愧哉<lb/>
　　以此見人君一心為政事之根本孟子謂惟大人<lb/>
　　為能格君心之非此之謂也<lb/>
　　<hi>臣</hi>謹按稱湯之徳至克寛克仁彰信兆民可謂至<lb/>
　　矣而必先之以不邇聲色不殖貨利者盖人君之<lb/>
<pb n="KR3a0110_WYG_048-43a"/>
　　心百官之所待照也萬幾之所待理也譬之明鏡<lb/>
　　一塵之不集而後其照全偶有一物之翳則明有<lb/>
　　不照之處而用人處己皆不能無悮矣故所謂聲<lb/>
　　色非必若鄭衛之音燕趙之女恒舞于宫酣歌于<lb/>
　　室也所謂貨利非必若鹿臺之財鉅橋之粟人以<lb/>
　　賄進政以貨成也凡一切可喜之事可樂之物其<lb/>
　　與吾耳目為縁者皆聲色貨利之類而吾心清明<lb/>
　　之翳也孟子曰物交物則引之而已矣吾身耳目<lb/>
<pb n="KR3a0110_WYG_048-43b"/>
　　之物皆與聲色貨利為縁而聲色貨利之物又日<lb/>
　　與吾耳目為誘嚴以防之猶懼其引况可曰是區<lb/>
　　區者何足以為吾清明之累而邇之而殖之乎㣲<lb/>
　　塵集而鏡已失其明㣲欲滓而心已失其虚心不<lb/>
　　虚即不靈而天命已汨其原率性已違其則如是<lb/>
　　而求用人處己之各得必不能也邵子曰情之溺<lb/>
　　人也甚於水水能載舟亦能覆舟故物者身之舟<lb/>
　　車也物傷則身從之矣身者心之區宇也身傷則<lb/>
<pb n="KR3a0110_WYG_048-44a"/>
　　心從之矣心者性之郛廓也心傷則性從之矣性<lb/>
　　者道之形體也性傷則道從之矣夫食味别聲被<lb/>
　　色固人所以生乃以聲色貨利之易溺而不謹之<lb/>
　　於㣲戒之於漸且曰是區區者何足以為累馴至<lb/>
　　於傷吾身傷吾心傷吾性并用人處己之道無所<lb/>
　　不傷是以載舟者覆舟也可不為大懼哉古之聖<lb/>
　　君知其然也謹之於至㣲戒之於漸習左右前後<lb/>
　　罔非正人寢食起居罔非納誨在輿有旅賁之規<lb/>
<pb n="KR3a0110_WYG_048-44b"/>
　　位宁有官師之典瞽史有教誨之道<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御有誦訓<lb/>
　　之箴與其以聲色樂吾身何如以規誨養吾心與<lb/>
　　其以貨利奉吾身何如以理義飫吾心如此則何<lb/>
　　人非師何人非保是惟無過過必不貳湯之所以<lb/>
　　用人惟己改過不吝由此道也抑湯之所以不邇<lb/>
　　聲色不殖貨利者又有本焉伊尹曰顧諟天之明<lb/>
　　命孔子曰君子之事親也如事天事天如事親身<lb/>
　　也者親之枝也性也者天之命也一失其身不可<lb/>
<pb n="KR3a0110_WYG_048-45a"/>
　　謂事親一失其性不可謂事天試當悦聲怡色玩<lb/>
　　貨美利之際惕然自問曰天之所以命我者何如<lb/>
　　將必有如春氷之履而絶去之惟恐不速者而敢<lb/>
　　邇之而敢殖之耶故用人臨政以不邇不殖為根<lb/>
　　而不邇不殖尤以顧諟天命為本<lb/>
<pb n="KR3a0110_WYG_048-46a"/>
　　書經<lb/>
　惟王不邇聲色不殖貨利徳懋懋官功懋懋賞用人<lb/>
　惟己改過不吝克寛克仁彰信兆民<lb/>
　　　　　　　　　　　　　侍講<hi>臣</hi>張映辰<lb/>
　　蔡沈曰邇近殖聚也不近聲色不聚貨利若未足<lb/>
　　以盡湯之徳然此本原之地非純乎天徳而無一<lb/>
　　毫人欲之私者不能也本源澄徹然後用人處己<lb/>
　　而莫不各得其當<lb/>
<pb n="KR3a0110_WYG_048-46b"/>
　　<hi>臣</hi>謹按自古帝王御世之道曰知人曰安民必以<lb/>
　　修身為本修身之道曰日新必以清心寡欲為本<lb/>
　　未有不屏聲色却貨利而能盛徳大業光昭天地<lb/>
　　垂範古今者也即以漢唐令主言之武帝雄才大<lb/>
　　畧自非文景所及致治顧逺不如者此寡欲與多<lb/>
　　欲之相懸萬萬也唐太宗貞觀之治此隆文景矣<lb/>
　　以視三代又逺不如者此有欲與無欲之相懸亦<lb/>
　　萬萬也夫君猶表也天下之治猶影也不清心寡<lb/>
<pb n="KR3a0110_WYG_048-47a"/>
　　欲以澄其源即用人行政事事彷彿古人尚不免<lb/>
　　為雜霸况源不清流必不能不濁乎仲虺之稱湯<lb/>
　　也曰徳懋懋官功懋懋賞用人惟己此知人之哲<lb/>
　　即伊訓所謂先民時若與人不求備太甲所謂旁<lb/>
　　求俊彦立政所謂克用三宅三俊孟子所謂立賢<lb/>
　　無方也曰克寛克仁彰信兆民此安民之恵即伊<lb/>
　　訓所謂代虐以寛兆民允懐太甲所謂子恵困窮<lb/>
　　民服厥命罔有不悦商頌所謂不競不絿不剛不<lb/>
<pb n="KR3a0110_WYG_048-47b"/>
　　柔敷政優優也曰改過不吝此日新之徳即伊訓<lb/>
　　所謂檢身若不及太甲所謂昧爽丕顯懋敬厥徳<lb/>
　　商頌所謂聖敬日躋也明明在朝穆穆布列鞀鐸<lb/>
　　之招不嫌於屈己解網之祝總期於好生徳至矣<lb/>
　　哉雖堯舜大禹何以加兹而必先稱其不邇不殖<lb/>
　　則可知致治之有由而端本澄源之必有其道矣<lb/>
　　抑<hi>臣</hi>更有進者聲色貨利之感人一也而聲色尤<lb/>
　　甚王者以天下為家以四海為富稍有意於致治<lb/>
<pb n="KR3a0110_WYG_048-48a"/>
　　其於貨利自可視之淡如聲色則不然其端甚微<lb/>
　　其来甚便其事若無妨於政治而不知人主一留<lb/>
　　意於此則諧臣媚子得乗間以肆其蠱惑之術於<lb/>
　　是思所以鉤致之崇奉之竒技滛巧之説進而聚<lb/>
　　歛附益之途開是聲色者貨利之媒而邇聲色者<lb/>
　　尤殖貨利之漸也惟成湯為天錫智勇之主智則<lb/>
　　明足以察幾而於嗜欲之易迷者灼見而不惑勇<lb/>
　　則健足以致决而於嗜欲之難割者屏絶而不疑<lb/>
<pb n="KR3a0110_WYG_048-48b"/>
　　盖不邇以清不殖之源不邇不殖以立用人行政<lb/>
　　之本人道危㣲之所由判而王霸純雜之所由分<lb/>
　　也其斯為義制事禮制心懋昭建中而表正萬邦<lb/>
　　之實也歟<lb/>
<pb n="KR3a0110_WYG_048-49a"/>
　　書經<lb/>
　克寛克仁<lb/>
　　　　　　　　　　　　　編修<hi>臣</hi>熊暉吉<lb/>
　　<hi>臣</hi>謹按寛仁之説散見經書者不一而足而易曰<lb/>
　　寛以居之仁以行之君徳也成湯懋昭大徳寛仁<lb/>
　　畢備故能式商受命表正萬方如此<hi>臣</hi>甞以為三<lb/>
　　王之治若循環夏之尚忠殷之尚質周之尚文要<lb/>
　　其極不能以無敝故窮則變變則通至於立國之<lb/>
<pb n="KR3a0110_WYG_048-49b"/>
　　規模御世之要道合先後聖而皆同垂千萬世而<lb/>
　　不易則固未有能外寛仁者也何者天生民而立<lb/>
　　君人君奉若天道者也天之道包含覆幬周遍罔<lb/>
　　外動而為陽静而為隂散而為四時而説者以陽<lb/>
　　常居大夏而以生育長養為事隂居大冬而積於<lb/>
　　空虛不用之處然則語度量之廣大心性之慈愛<lb/>
　　總莫如天人君得不象之哉去聖既逺邪説繁興<lb/>
　　而治申商之學者方取必一切之威以行其督責<lb/>
<pb n="KR3a0110_WYG_048-50a"/>
　　恣睢之術秦一迹之又加甚焉其為效何如也<hi>臣</hi>
　　聞善醫者不視形貌之肥瘠視其六脈之安否覘<lb/>
　　國者不計國勢之强弱視其元氣之盛衰寛仁者<lb/>
　　培養元氣之大本也古先王知有國者之元氣可<lb/>
　　培養而不可斵削也以為急趨者無善歩促柱者<lb/>
　　鮮和聲宻文網者多殘厲斤斧者必折故仁以立<lb/>
　　其體寛以致其用以仁之至而益見其寛以寛之<lb/>
　　至而益見其仁故其於用人也不以寸朽棄長材<lb/>
<pb n="KR3a0110_WYG_048-50b"/>
　　不以一𤯝掩大徳瞽者為樂刖者為守宫者為閽<lb/>
　　因器而使無棄人也其於民也呴嫗若慈母保抱<lb/>
　　若嬰児恤煢獨賑貧窮輕税薄歛寜約己節用無<lb/>
　　損下益上也其於用刑議獄也與殺不辜寜失不<lb/>
　　經八議之典三宥三赦之制哀矜惻怛欽恤有加<lb/>
　　也其於羣臣百工也忠信以孚之重禄以厚之養<lb/>
　　其亷耻而進人以禮退人以禮也其於聽言受諌<lb/>
　　也川澤納汙山岳藏垢霽雷霆之威察芻蕘之言<lb/>
<pb n="KR3a0110_WYG_048-51a"/>
　　而誹謗勿誅採擇無遺也當是時九重端居運量<lb/>
　　實為根本悠久之計必不屑為功利淺近之謀而<lb/>
　　在廷宿徳元老交贊廟謨亦莫不以博大開上心<lb/>
　　忠厚達上㫖夫然故旼旼穆穆蒸為太和薫然如<lb/>
　　風藹然如春故其化之成人多君子家敦淳樸險<lb/>
　　刻咸消囂凌不作上有以昭格天命下有以蟠結<lb/>
　　人心唐虞三代尚矣其後漢唐宋之享國綿長孰<lb/>
　　不由此或慮寛之過每失於縱弛仁之過每失於<lb/>
<pb n="KR3a0110_WYG_048-51b"/>
　　姑息夫照之以明斷之以勇持之以剛制之以義<lb/>
　　禮樂刑政皆寛仁中所自有之條理也晏嬰曰以<lb/>
　　水濟水誰能食之琴瑟之専一誰能聽之堯舜之<lb/>
　　朝何甞不放流誅殛何嘗不奮庸熙載黜陟幽明<lb/>
　　然終古頌堯舜終古頌寛仁也寛仁豈真有失哉<lb/>
　　參苓之補益也人知焉不善用之亦足以致疾天<lb/>
　　下終不以參苓之無所益而竟不用也然且將以<lb/>
　　烏喙代之乎夫烏喙顧可嘗食乎哉昔魏徴勸太<lb/>
<pb n="KR3a0110_WYG_048-52a"/>
　　宗以帝王之道封徳彛以為不然太宗力行徴言<lb/>
　　後卒奏治<hi>臣</hi>謂寛仁真乃帝王之道也世之如徳<lb/>
　　彛所見者不乏矣夫惟明主固必能辨之也<lb/>
<pb n="KR3a0110_WYG_048-53a"/>
　　書經<lb/>
　王懋昭大徳建中于民以義制事以禮制心垂裕後<lb/>
　昆<lb/>
　　　　　　　　　　　　　編修<hi>臣</hi>沈文鎬<lb/>
　　蔡沈曰王其勉明大徳立中道於天下中者天下<lb/>
　　之所同有也然非君建之則民不能以自中而禮<lb/>
　　義者所以建中者也義者心之裁制禮者理之節<lb/>
　　文以義制事則事得其宜以禮制心則心得其正<lb/>
<pb n="KR3a0110_WYG_048-53b"/>
　　内外合徳而中道立矣如此非特有以建中於民<lb/>
　　而垂諸後世者亦綽乎有餘裕矣<hi>臣</hi>謹按成湯顧<lb/>
　　諟天命聖敬日躋其盛徳已無虧矣而仲虺猶以<lb/>
　　懋昭為言誠欲其勉之又勉明之益明作民之極<lb/>
　　而建其中也夫中之説始自虞廷而執中以建極<lb/>
　　于民之實則在乎以義制事以禮制心之兩言盖<lb/>
　　中之理即事而存自立政用人以及寝興服食各<lb/>
　　有當然之理若處事有一毫未到恰好䖏便不是<lb/>
<pb n="KR3a0110_WYG_048-54a"/>
　　中惟制之以義而事有萬變總裁度以當然之理<lb/>
　　則因物付物事無弗中矣中之理即心而具凡喜<lb/>
　　怒哀樂與夫視聽言動皆有自然之節若此心有<lb/>
　　一刻未就防閑處便失其中惟制之以禮而心有<lb/>
　　萬感總範圍乎自然之節則不偏不倚心無不中<lb/>
　　矣夫義禮徳也以之制事制心即懋昭以建中也<lb/>
　　藴之於已彰之於民垂之為法則於以定億萬年<lb/>
　　無疆之業而為子孫所共守者不外乎是非僅一<lb/>
<pb n="KR3a0110_WYG_048-54b"/>
　　時之治表正萬方已也抑臣更有思者人心為萬<lb/>
　　事根本未有心不就於範圍而能䖏事皆得其當<lb/>
　　者况人君日理萬幾皆受裁於一心惟主敬以立<lb/>
　　心之極寡慾以清心之源俾一心之内有主而虛<lb/>
　　無欲而静然後化裁推行以妙萬物之感則必制<lb/>
　　心以禮而後能制事以義也與<lb/>
<pb n="KR3a0110_WYG_048-55a"/>
　　書經<lb/>
　建中于民以義制事以禮制心<lb/>
　　　　　　　　　　　　監察御史<hi>臣</hi>薛澂<lb/>
　　蔡沈曰中者天下之所同有也然非君建之則民<lb/>
　　不能以自中而禮義者所以建中者也義者心之<lb/>
　　裁制禮者理之節文以義制事則事得其宜以禮<lb/>
　　制心則心得其正内外合徳而中道立矣<lb/>
　　<hi>臣</hi>謹按中之一言千聖相傳之統百王出治之原<lb/>
<pb n="KR3a0110_WYG_048-55b"/>
　　人主懋昭之實而凡為天下國家之所莫能外也<lb/>
　　溯夫天生烝民有物有則則即中也惟帝降衷厥<lb/>
　　有恒性性即中也氣有清濁質有厚薄而中則同<lb/>
　　得此仲虺所謂大徳虞書所謂峻徳太甲所謂明<lb/>
　　命無二物也其建中于民奈何盖民受天地之中<lb/>
　　以生而氣拘物蔽非失之不及即流于太過而協<lb/>
　　中者鮮實賴主治者大作師作君之任隆裁成輔<lb/>
　　相之功克綏厥猷納民軌物表端于上斯影直于<lb/>
<pb n="KR3a0110_WYG_048-56a"/>
　　下此建中所由名而懋昭之實際也且夫中也者<lb/>
　　非虛懸而無所麗也固即義禮以為端建中者非<lb/>
　　缺略以為功也必合制事制心以執其極心之裁<lb/>
　　制為義曲成萬事而不遺非秉之為主宰則妄動<lb/>
　　而招尤退縮而畏事而天下之達道不行矣理之<lb/>
　　節文為禮範圍一心而不過非持之以檢攝則淪<lb/>
　　於虛寂流于縱逸而天下之大本不立矣必也事<lb/>
　　有萬端而一以義為斷不敢恃才不敢矜智量其<lb/>
<pb n="KR3a0110_WYG_048-56b"/>
　　可否揆其重輕權度不差而剛柔寛猛之悉協其<lb/>
　　則心有萬慮而一以禮為坊無敢作好無敢作惡<lb/>
　　守其官而思無越安汝止而神常凝主静立極而<lb/>
　　喜怒哀樂之不踰其閑察之惟精而務絶疑似守<lb/>
　　之惟一而務絶二三夫如是義以方外則蕩平正<lb/>
　　直而中之用行禮以直内則鑑空衡平而中之體<lb/>
　　立自正其身而正民之身者樹之的自正其心而<lb/>
　　正民之心者作之型洪範所云皇建其有極㑹其<lb/>
<pb n="KR3a0110_WYG_048-57a"/>
　　有極歸其有極者非建中于民之明驗乎然王道<lb/>
　　本乎天徳立體乃可致用董仲舒曰正心以正朝<lb/>
　　廷正朝廷以正百官正百官以正萬民然則建中<lb/>
　　者實協中所由致而制心者尤制事之先務也歟<lb/>
<pb n="KR3a0110_WYG_048-58a"/>
　　書經<lb/>
　建中于民<lb/>
　　　　　　　　　　　監察御史<hi>臣</hi>葛峻起<lb/>
　　<hi>臣</hi>謹按自昔聖王之治天下其神明廣運以躋斯<lb/>
　　民於蕩平正直之域者中而已矣顧中為斯民所<lb/>
　　同具而非民之能自為中也惟主徳清明有以示<lb/>
　　之凖而立之則以範圍於莫外斯遵道遵路無黨<lb/>
　　無偏而㑹歸其有極此商書仲虺之誥所以以建<lb/>
<pb n="KR3a0110_WYG_048-58b"/>
　　中于民諄諄為成湯進也盖中以不偏不倚為體<lb/>
　　無過不及為用唐虞以来帝王授受之心法莫不<lb/>
　　以允執為兢兢而禮樂刑政之原胥出於此大哉<lb/>
　　中乎其治天下之本乎今夫人君之一好一惡天<lb/>
　　下之風俗繫焉一言一動天下之則傚闗焉故於<lb/>
　　已為執中而於民則為建中惟能執而後能建孟<lb/>
　　子叙存之之統而曰湯執中是即建中之謂也然<lb/>
　　欲建中于民未有不夲於懋昭大徳者湯徳本大<lb/>
<pb n="KR3a0110_WYG_048-59a"/>
　　而又欲其懋昭之然後能建中以範斯民所謂皇<lb/>
　　建其有極也盖昭則無時而不明惟精之道得矣<lb/>
　　懋則無時而不勉惟一之道得矣此湯所以紹五<lb/>
　　百年聞知之統而仲虺得以與於見知之列也歟<lb/>
　　且夫剛柔燥濕斯民之風土不齊賢否智愚斯民<lb/>
　　之姿禀亦異故論其性則莫不各賦一中而論其<lb/>
　　行則未能自協於中惟湯懋昭大徳作極於上自<lb/>
　　立身行己以至敷政寜人之用悉合乎天理之當<lb/>
<pb n="KR3a0110_WYG_048-59b"/>
　　然人心之極則以故首出庶物樹之風聲萬民雖<lb/>
　　衆無不受範於一中之内矣若夫中無定體隨時<lb/>
　　而在有今日之中施之異日而或爽其宜一事之<lb/>
　　中施之他事而或愆其節因時以善其用小心以<lb/>
　　察其幾使民之罔中者皆受裁於我之中以之行<lb/>
　　政而君道成以之敷教而師道立上以承虞廷十<lb/>
　　六字之傳下以開商家六百年之治不偏不倚無<lb/>
　　過不及而中之全體大用無不備矣其在商頌長<lb/>
<pb n="KR3a0110_WYG_048-60a"/>
　　發之詩曰不競不絿不剛不柔敷政優優百禄是<lb/>
　　遒其建中于民之謂乎<lb/>
<pb n="KR3a0110_WYG_048-61a"/>
　　書經<lb/>
　以義制事以禮制心<lb/>
　　　　　　　　　　　　　編修<hi>臣</hi>杜若拙<lb/>
　　<hi>臣</hi>謹按帝王之所以建極於天下者無用不行無<lb/>
　　體不立用有萬變而必不失其當然之則體本無<lb/>
　　為而必實有其守正之規盖體用之同條而共貫<lb/>
　　者約之不外於一中而行而宜之適如乎事之分<lb/>
　　則義之權衡於一定黙而存之適得其心之理則<lb/>
<pb n="KR3a0110_WYG_048-61b"/>
　　禮之範圍而不過自古性安之聖由仁義行周旋<lb/>
　　中禮者則以一中為授受而心與事已無所不該<lb/>
　　可以渾乎義禮之名而不必有其勉强宰制之勞<lb/>
　　茍非然者則事與心必受之以制而後不至於過<lb/>
　　差而所以制事與心者必凖之以義禮而功乃確<lb/>
　　乎其有可據徳乃日新而不自知此商相仲虺告<lb/>
　　湯以懋徳建中而必實之以義制事禮制心也夫<lb/>
　　人君日有萬幾其為事也煩矣然而一事有一事<lb/>
<pb n="KR3a0110_WYG_048-62a"/>
　　之宜萬事有萬事之宜或膠於一成之迹或設以<lb/>
　　意見之私或游移於兩可之説而不能斷毫釐有<lb/>
　　差謬悮己多在人君非不欲其事之善而所以制<lb/>
　　之者無其具則惟其義之未精也夫義即事而存<lb/>
　　是非可否截然不紊而惟隨時以觀理因物以察<lb/>
　　則確見乎義之所在而施之必協其分行之務要<lb/>
　　其歸則事為有制而用人行政之間萬舉萬當矣<lb/>
　　至於心又為應事之本而義所從出之原也平時<lb/>
<pb n="KR3a0110_WYG_048-62b"/>
　　不能慎檢其心臨事何以精研乎義顧心之為體<lb/>
　　當静存之時既易淪於虛寂而念慮之萌事物之<lb/>
　　感往往一發而不克中其節縱聲色不邇貨利不<lb/>
　　殖之主不至嗜好攻取之相尋而喜怒哀樂之間<lb/>
　　稍渉於偏倚視聽言動之端未凖乎天則恐心猶<lb/>
　　善變而不得所制夫禮者理也理有節文斯謂之<lb/>
　　禮心以載理禮即以範心夙夜宥宻之中察之也<lb/>
　　精守之也一務使心安於正而非禮之私不得而<lb/>
<pb n="KR3a0110_WYG_048-63a"/>
　　干之而所以制心者不得其道乎而要之心端則<lb/>
　　能以處事事得則愈以惬心心得其制而中之體<lb/>
　　立事得其制而中之用行内外交養體用一致此<lb/>
　　徳之所以純粹無疵日新又新而建中于民者即<lb/>
　　可垂裕於後也仲虺之言其誠深悉乎斯道之源<lb/>
　　流而為萬世帝王之大法也哉<lb/>
<pb n="KR3a0110_WYG_048-64a"/>
　　書經<lb/>
　以義制事以禮制心<lb/>
　　　　　　　　　　　　　編修<hi>臣</hi>李龍官<lb/>
　　<hi>臣</hi>謹按此言成湯窮理盡性之學内外交相養而<lb/>
　　所以建中於民之本也夫人主一身上而天地祖<lb/>
　　宗之所式憑下而臣鄰兆庶之所倚毗其成天下<lb/>
　　之務者存乎事而宰萬幾之理者存乎心叢脞而<lb/>
　　事無所檢則業不廣馳騖而心無所坊則徳不崇<lb/>
<pb n="KR3a0110_WYG_048-64b"/>
　　古聖王懋修於聖敬而致謹於日新昭上帝而式<lb/>
　　九圍其道百世猶當共凛也在昔唐虞授受一中<lb/>
　　焉止耳迨舜之命禹則人心道心之辨惟精惟一<lb/>
　　之功隠然有升降之懼焉若夫湯遷社既以創征<lb/>
　　誅之局典寳且将疑百姓之心茍共球受而競絿<lb/>
　　未化震竦猶存未可云建中於民也且夫中豈託<lb/>
　　言淡漠矯語無為希神化之驟臻忽懋修之實功<lb/>
　　哉其所以表正萬邦者則固有其本矣徳散於事<lb/>
<pb n="KR3a0110_WYG_048-65a"/>
　　而用之所由行者則有義徳凝於心而體之所由<lb/>
　　立者則有禮以義制事則事得其宜矣以禮制心<lb/>
　　則心得其正矣無從匪彛無即慆淫凡我造邦各<lb/>
　　守爾典而况為天下之所繫屬者乎帝王之事與<lb/>
　　儒生異觀夫洪範八政周禮六官凡祀賔食貨兵<lb/>
　　刑禮樂莫不勞聖天子之經營以為之調劑而謹<lb/>
　　小慎㣲則日用酬酢亦不敢忽也茍幾㣲之未合<lb/>
　　宜則草野雖愚皆得以私議天朝之法守惟制之<lb/>
<pb n="KR3a0110_WYG_048-65b"/>
　　以義而後萬物各得其至善之地不偏不倚咸受<lb/>
　　裁於中以黙運其曲成之化盖事殽於外而義聚<lb/>
　　於内平日既深喻其精㣲而和順於道徳雖事之<lb/>
　　變動不居而推行必歸於盡利由是賞必以功而<lb/>
　　彤弓皆中心之貺也罰必以罪而噬嗑皆雷電之<lb/>
　　章也舉者直而公孤卿尹皆一徳之股肱也錯者<lb/>
　　枉而郊遂撻觵皆鼔舞之敎誨也本諸身而徴諸<lb/>
　　民所謂無偏無陂遵王之義者此也至於人君之<lb/>
<pb n="KR3a0110_WYG_048-66a"/>
　　心所以宰制羣動者如星之有北辰也雖晦㝠隂<lb/>
　　黙之中南北易迷而極星正則可攷而辨是非紛<lb/>
　　雜之中邪正易淆而王心正則可審而分然人主<lb/>
　　一心而環而伺之者衆封禪禱祀之足以中其隠<lb/>
　　也土木甲兵之足以快其志也聲色貨利之足以<lb/>
　　誘其𠂻也即一己之視聽言動亦交相引而有不<lb/>
　　能自主之時茍舉念未合乎天則雖萬里之逺亦<lb/>
　　將進而窺九重之隠微惟制之以禮而後念慮胥<lb/>
<pb n="KR3a0110_WYG_048-66b"/>
　　範於準繩之内有嚴有翼咸率由乎中以神明其<lb/>
　　矩矱之經盖心兼乎情而禮原於性平日既克去<lb/>
　　其嗜慾而顒卬乎圭璋任心之撡舎不測而成性<lb/>
　　必極其閑存由是志以道寜而威儀之抑抑也言<lb/>
　　以道接而徳音之秩秩也文物以紀之而垂裳端<lb/>
　　冕昭其恭也聲明以發之而采齊肆夏著其和也<lb/>
　　組修其身而成文於天下所謂齊明盛服非禮勿<lb/>
　　動者此也凡此皆中也中也者天下之大本也位<lb/>
<pb n="KR3a0110_WYG_048-67a"/>
　　天地而育萬物胥由於此不然天既錫王勇智正<lb/>
　　域四方即稍弛其防檢萬不至於紀綱隳而菁華<lb/>
　　竭也而内外交相養如此孔子曰君子敬以直内<lb/>
　　義以方外敬義立而徳不孤此治天下者所以永<lb/>
　　保天命之道也歟<lb/>
<pb n="KR3a0110_WYG_048-68a"/>
　　書經<lb/>
　好問則裕自用則小<lb/>
　　　　　　　　　　　監察御史<hi>臣</hi>李清芳<lb/>
　　傳曰好問則徳尊而業廣自賢自用者反是<lb/>
　　<hi>臣</hi>謹按人主所以清出治之源而為萬事之本者<lb/>
　　心而已矣心不能無所蔽故必資乎啟沃之助而<lb/>
　　後不惑於似是之非何也心之為心洞達虛明如<lb/>
　　鑑之空如衡之平具衆理而應萬事天下雖大而<lb/>
<pb n="KR3a0110_WYG_048-68b"/>
　　心之體無所不包倫類雖多而心之用無所不貫<lb/>
　　廓然與天地同體浩然與天地同量惟其蔽於物<lb/>
　　欲之私雜乎氣質之偏然後燭理有所不精處事<lb/>
　　有所不當而見其狹小也必有以發其聰明開其<lb/>
　　志氣聲色嗜好不足以蕩其心奸邪䜛佞不足以<lb/>
　　惑其志而後知周乎萬物而道足以濟天下也若<lb/>
　　不廣咨諏之路開衆正之門博採勤求則聰明志<lb/>
　　氣何由日進嗜欲何者當戒奸邪何以辨别四海<lb/>
<pb n="KR3a0110_WYG_048-69a"/>
　　之大兆人之衆又何以周知不遺而措之得其當<lb/>
　　處之得其宜哉是以哲后興王求言如不及納善<lb/>
　　如轉圜舜之明目達聰禹之聞善則拜及乎殷周<lb/>
　　之盛王莫不皆然即三代而下若漢之文帝唐之<lb/>
　　太宗亦未有外乎此道而能興太平致盛治者也<lb/>
　　故聖主知之兼收並蓄細大不遺以衆知為知以<lb/>
　　衆心為心葑菲不以下體而不採芻蕘不以賤品<lb/>
　　而不詢故英華靡遺幽隐必達有言逆耳必求諸道<lb/>
<pb n="KR3a0110_WYG_048-69b"/>
　　有言遜志必求諸非道其容而受之也如江河之<lb/>
　　不擇細流泰山之不辭土壤諒直者嘉之敢犯者<lb/>
　　義之愚淺者恕之則其智彌大其徳彌光可以盡<lb/>
　　天下之理見天下之心而六合之大九州之逺一<lb/>
　　如堂陛之間規為措注若指諸掌也仲虺斯言可<lb/>
　　謂得為治之要矣<lb/>
<pb n="KR3a0110_WYG_048-70a"/>
　　書經<lb/>
　好問則裕<lb/>
　　　　　　　　　　　監察御史<hi>臣</hi>張孝挰<lb/>
　　<hi>臣</hi>謹按自古帝王之治天下也類皆不恃一己之<lb/>
　　耳目而必合天下之耳目以為耳目不恃一己之<lb/>
　　心思而必合天下之心思以為心思誠以天下之<lb/>
　　大萬物之衆非獨義理無窮即事物之變態其千<lb/>
　　岐萬轍亦無窮誠有非一人之耳目心思所能徧<lb/>
<pb n="KR3a0110_WYG_048-70b"/>
　　及者是以懋昭大徳如湯建中於民如湯亦既足<lb/>
　　以垂裕後昆而仲虺猶必以好問則裕諄諄規勉<lb/>
　　焉今夫天下之首出庶物者大君也下此則才智<lb/>
　　之不逮不啻倍蓰宜若無足以仰禆聖學上佐治<lb/>
　　化者然而天地之理愚夫婦可與知能而聖人有<lb/>
　　所不能盡語曰智者千慮必有一失愚者千慮必<lb/>
　　有一得詩曰先民有言詢于芻蕘明乎下問之有<lb/>
　　益而不可以卑邇淺近而忽之也惟是人君至尊<lb/>
<pb n="KR3a0110_WYG_048-71a"/>
　　人之欲獻言者非無懇惻忠愛之誠而卒不勝其<lb/>
　　畏避顧忌之念是以呐者不敢言而言者亦有所<lb/>
　　不敢盡茍非動之以至誠加之以善導即恐蹇澁<lb/>
　　退縮胸中所欲吐者十且不得其二三是雖問猶<lb/>
　　之不問耳矣好問者無時無事不欲取證於人不<lb/>
　　以其人之愚賤而有所不屑也不謂所見之既明<lb/>
　　所守之既定而以為不必也惟隨時導引隨事諮<lb/>
　　詢俾各如其所見各盡其所言於是以天下之耳<lb/>
<pb n="KR3a0110_WYG_048-71b"/>
　　目萃而為一人之聰明以天下之心思合而為一<lb/>
　　人之睿智精而理道蕃而事物近而左右逺而四<lb/>
　　海九州無不有以燭照數計洞察隠㣲而措施之<lb/>
　　間左宜右有所謂蓄之有本應之不窮其於治天<lb/>
　　下不亦綽綽然有餘裕哉雖然問者所以集衆益<lb/>
　　也而論既衆則理不能以盡同至於是非之際輕<lb/>
　　重之間毫釐千里之辨要必澄然一斷於大聖人<lb/>
　　之虚𠂻而無所惑然後能収衆益而不為輿論所<lb/>
<pb n="KR3a0110_WYG_048-72a"/>
　　紛也故朱子論舜之問察用中而曰茍非在我之<lb/>
　　權度精切不差何以與此此則本原之地尤所以<lb/>
　　為好問之本者要而言之亦曰大居敬貴窮理而<lb/>
　　已矣<lb/>
<pb n="KR3a0110_WYG_048-73a"/>
　　書經<lb/>
　湯誥曰惟皇上帝降衷于下民若有恒性克綏厥猷<lb/>
　惟后<lb/>
　　　　　　　　　　　　　　侍講<hi>臣</hi>于振<lb/>
　　林之竒曰惟民之衷本於上天之所命然天能降<lb/>
　　衷於民而不能使民保其固有故畀君以立教之<lb/>
　　任而使民不失其所降衷也<lb/>
　　<hi>臣</hi>謹按此言民之性本於天惟聖主能綏猷以復<lb/>
<pb n="KR3a0110_WYG_048-73b"/>
　　其性教之事也<lb/>
　仲虺之誥曰惟天生民有欲無主乃亂惟天生聰明<lb/>
　時乂<lb/>
　　薛季宣曰人生而静天之性也感物而動性之欲<lb/>
　　也聖人禀天之聰明代天理物使民日遷善<lb/>
　　<hi>臣</hi>謹按此言民之欲出于天惟聖主能時又以給<lb/>
　　其欲養之道也<lb/>
　泰誓曰惟天地萬物父母惟人萬物之靈亶聰明作<lb/>
<pb n="KR3a0110_WYG_048-74a"/>
　元后元后作民父母<lb/>
　　孫繼有曰天地之性惟人為貴一民失所即非天<lb/>
　　地父母之心惟亶聰明者作民之元后作民之父<lb/>
　　母使之皆得其所<lb/>
　　<hi>臣</hi>謹按惟天地能父母萬物惟元后能父母萬民<lb/>
　　盖人為萬物之靈而元后則人之靈也此言養以<lb/>
　　成其教也<lb/>
　洪範王訪于箕子曰惟天隂隲下民相協厥居我不<lb/>
<pb n="KR3a0110_WYG_048-74b"/>
　知其彛倫攸叙<lb/>
　　陳雅言曰武王以人君代天理物必使民居之順<lb/>
　　其常得其正以無負上天陰隲相協之心故道在<lb/>
　　叙其秉彛人倫也<lb/>
　　<hi>臣</hi>謹按惟天相協民居惟聖攸叙人倫彛倫叙則<lb/>
　　人皆安常處順乃所以承天隂隲之心此言教以<lb/>
　　成其養也<lb/>
　　<hi>臣</hi>竊惟以上四條皆聖王承天立極之心法牖世<lb/>
<pb n="KR3a0110_WYG_048-75a"/>
　　覺民之治統其道則君師兼備其事則教養並隆<lb/>
　　故天生聖人必畀以聰明獨絶神靈首出之資者<lb/>
　　非使獨為聖哲而已惟能悉聰明之用以範圍天<lb/>
　　地曲成萬物然後聖人之性盡而天地萬物之性<lb/>
　　亦盡至於天人賦畀之際自天而言則為降衷為<lb/>
　　隂隲自人而言則為恒性為秉彛要之天下之民<lb/>
　　其性得以永綏欲得以有主靈得以不昧倫得以<lb/>
　　罔斁者無不仰賴於聰明天亶之聖人盖天地無<lb/>
<pb n="KR3a0110_WYG_048-75b"/>
　　心而成化百姓日用而不知古昔聖賢推原天道<lb/>
　　責成人事異世同揆如出一口意固如此且夫生<lb/>
　　民者天也乂民者君也天以施生之徳布恵於民<lb/>
　　而以乂安之任責難於君則天事易君事難矣况<lb/>
　　堯湯水旱本屬天行頑嚚間生亦由天性然使災<lb/>
　　患未弭人心未格在君皆不得以天數而諉謝之<lb/>
　　故曰為君難然則其難其慎所其無逸為天地立<lb/>
　　心為生民立命固歴聖之所同萬世之所準也歟<lb/>
<pb n="KR3a0110_WYG_048-76a"/>
　　書經<lb/>
　惟皇上帝降衷于下民若有恒性克綏厥猷惟后<lb/>
　　　　　　　　　　　　　侍讀<hi>臣</hi>周玉章<lb/>
　　<hi>臣</hi>謹按中庸天命之謂性盖原本降衷恒性之説<lb/>
　　也性者理也有所以主是理而命之人者尊之為<lb/>
　　帝易曰帝出乎震是化生萬物者帝也而隂隲下<lb/>
　　民者亦帝也自天而付之人則為降衷所謂繼之者<lb/>
　　善也自人而受之天則為恒性所謂成之者性也<lb/>
<pb n="KR3a0110_WYG_048-76b"/>
　　真徳秀曰深味降衷一言真若天之與人交相付<lb/>
　　受明命赫然不離心目之間可不敬哉朱子謂書<lb/>
　　言降衷詩言秉彛道理則一而名字位分有不同<lb/>
　　者夫恒性之與秉彛初無異解惟是有物有則指<lb/>
　　形質附麗而言如五事則有恭從明聰睿五倫則<lb/>
　　有親義序别信一物各具一則若中為天下之大<lb/>
　　本萬理之所從出在天為太極之真宰降之于民<lb/>
　　則渾然一中并仁義禮智信之名亦未甞區而分<lb/>
<pb n="KR3a0110_WYG_048-77a"/>
　　之劉子所謂民受天地之中以生者由是而之焉<lb/>
　　或見吾性中之仁或見吾性中之義或見吾性中<lb/>
　　之禮智信順其自然而率性之道出焉即所謂猷<lb/>
　　也特是禀氣受質之先既不無清濁純雜之殊形<lb/>
　　生神發之後又難免知誘物化之累於是聖人定<lb/>
　　之仁義中正以立人極而克綏厥猷惟后矣盖天<lb/>
　　生民而立之君使司牧之勿使失性則所以化道<lb/>
　　而安全之者其事盖詳其責綦重洪範曰皇建其<lb/>
<pb n="KR3a0110_WYG_048-77b"/>
　　有極歛時五福用敷錫厥庶民是協居與降衷同<lb/>
　　出于天而建極與綏猷功歸於后固可以互相發<lb/>
　　明者且夫中者古聖人所以傳心而傳道也執中<lb/>
　　之㫖肇自唐虞然危㣲精一雖包乎性命之理而<lb/>
　　未甞明言之惟湯懋昭大徳建中于民直推原上<lb/>
　　天生民生物之心重念作君作師之任而以降衷<lb/>
　　者見所性之同復以綏猷者立為治之本此所以<lb/>
　　上接唐虞執中之傳而下開萬世言性之始歟<lb/>
<pb n="KR3a0110_WYG_048-78a"/>
　　書經<lb/>
　惟皇上帝降衷于下民若有恒性<lb/>
　　　　　　　　　　　監察御史<hi>臣</hi>柴潮生<lb/>
　　<hi>臣</hi>謹按湯誥此言揭造化之機緘而為理學之權<lb/>
　　輿也盖天之降命而具仁義禮智信之理無所偏<lb/>
　　倚所謂衷也人之禀命而得仁義禮智信之理與<lb/>
　　心俱生所謂性也有氣質之性有理義之性理義<lb/>
　　者純乎天氣質者㕘以人者也然天下非理義之<lb/>
<pb n="KR3a0110_WYG_048-78b"/>
　　性無以宰氣非氣質之性無以受理宰之者理固<lb/>
　　必無偏全受之者質亦僅分清濁此所謂恒性也<lb/>
　　孔子之言性曰相近兼理與氣而言包括殆無遺<lb/>
　　藴矣盖天命之初混然一理然二五之凝成終有<lb/>
　　不同者存焉自此指不明於天下而性之説莫知<lb/>
　　所宗杞栁湍水孟子辭而闢之性善之論深切著<lb/>
　　明直破諸子異同之論然或疑程子之言與孟子<lb/>
　　不合程子曰善固謂性惡亦不可謂非性毋乃有<lb/>
<pb n="KR3a0110_WYG_048-79a"/>
　　二指乎不知孟子之言舉本然之性程子之言舉<lb/>
　　所禀之性本然之性天命之正理不以聖智而有<lb/>
　　餘不以愚不肖而不足所禀之性剛柔之異質遲<lb/>
　　速之異候有生而鍾其純粹之最者亦有偏駁者<lb/>
　　其最純者固存其本然之常性不待復而誠者也<lb/>
　　若其偏駁者其為不善必先就其所偏而發此固<lb/>
　　可得而反也故程子謂夫子之言性相近者指所<lb/>
　　禀之性孟子之言性善者指本然之性均與降衷<lb/>
<pb n="KR3a0110_WYG_048-79b"/>
　　恒性之㫖相為脗合焉張子曰氣質之性君子有<lb/>
　　弗性者焉楊時曰氣質之性君子不謂之性盖欲<lb/>
　　因其所禀而返之本然則人皆可為堯舜此孔孟<lb/>
　　所以闡降衷之閫奥而程氏所以有合於孔孟也<lb/>
　　程子曰論性不論氣不備論氣不論性不明朱子<lb/>
　　謂性即理也在心謂之性在事謂之理又謂在天<lb/>
　　地言則善在先性在後在人言則性在先善在後<lb/>
　　合觀諸説大義㣲言孟子本諸孔子至程張朱子<lb/>
<pb n="KR3a0110_WYG_048-80a"/>
　　而互相發明荀揚董賈韓之説紛紜淆亂罔知折<lb/>
　　中寜有當於惟皇降衷之㫖也哉<lb/>
<pb n="KR3a0110_WYG_048-81a"/>
　　書經<lb/>
　立愛惟親立敬惟長始于家邦終于四海<lb/>
　　　　　　　　　　　　　　侍讀<hi>臣</hi>赫瞻<lb/>
　　祭義曰立愛自親始教民睦也立敬自長始教民<lb/>
　　順也<lb/>
　　陳雅言曰孝悌之道達諸天下而謂之立者盡吾<lb/>
　　愛親之道於此天下之愛其親者莫不視以為法<lb/>
　　盡吾敬長之道於此天下之敬其長者莫不視以<lb/>
<pb n="KR3a0110_WYG_048-81b"/>
　　為準愛敬之道既立於此則必形於彼始而一家<lb/>
　　繼而一國終而四海之人莫不觀感興起孝悌之<lb/>
　　心油然而生則各親其親各長其長而天下平矣<lb/>
　　孔頴達曰王者之馭天下撫兆人惟愛敬二事而<lb/>
　　已<lb/>
　　<hi>臣</hi>謹按君人之徳固統家國天下而共象者也盖<lb/>
　　家國天下其勢雖殊而愛親敬長其心則一惟順<lb/>
　　徳立於九重而儀型表於萬國其理不誣其機不<lb/>
<pb n="KR3a0110_WYG_048-82a"/>
　　爽有如伊訓之所述是已其曰立愛惟親立敬惟<lb/>
　　長始于家邦終于四海盖誠諄諄於嗣徳謹始之<lb/>
　　道也厥徳維何則愛敬是嗣徳維何則立愛立敬<lb/>
　　是顧孝子悌弟之良雖具於人心而不能不漓於<lb/>
　　世教寖㣲之日抑事親從兄之誠無間於聖主亦<lb/>
　　未甞不具有發邇見逺之機苐愛敬之理民與君<lb/>
　　同而愛敬之用君與民異如曰執孺慕以為愛徐<lb/>
　　行以為敬猶未盡乎王者愛敬之義必極之不愆<lb/>
<pb n="KR3a0110_WYG_048-82b"/>
　　不忘善繼善述信任老成推崇耆徳此皆立愛立<lb/>
　　敬之至善而為人主之所不可不亟講者也夫能<lb/>
　　立愛敬之道於一人即成愛敬之化於一世始刑<lb/>
　　於家邦終洽於四海不自薄其親天下亦誰趨於<lb/>
　　薄不自慢其長天下亦誰習於慢仁讓於以漸興<lb/>
　　兵刑於以不用所謂徳教加於百姓刑於四海者<lb/>
　　此也所謂家齊國治而天下平者亦此也而要非<lb/>
　　立愛立敬不至此嗣徳謹始之道庶乎其克盡矣<lb/>
<pb n="KR3a0110_WYG_048-83a"/>
　　書經<lb/>
　無輕民事惟難無安厥位惟危<lb/>
　　　　　　　　　　　監察御史<hi>臣</hi>熊學鵬<lb/>
　　<hi>臣</hi>謹按人主以一身履天位而撫兆民兢兢業業<lb/>
　　固無一息所當自逸者也盖天位不可恃所恃者<lb/>
　　兆民爾兆民不易治所治者民事爾仰觀蒼昊以<lb/>
　　大寳畀之聖人豈僅欲其撡生殺擅予奪作威福<lb/>
　　以震耀此羣黎百姓哉亦以林林總總其類至繁<lb/>
<pb n="KR3a0110_WYG_048-83b"/>
　　其情至渙有聖人出以元后之尊而統率之能養<lb/>
　　其欲能給其求能使天下百姓飲和食徳而共樂<lb/>
　　此昇平而後好生之心為克慰也故人主誕膺天<lb/>
　　命天未有不欲其國祚綿長而享福悠久惟視其<lb/>
　　所以及民者何如因以定其在位時安危何如爾<lb/>
　　伊尹當日見太甲既已悔過自新處仁遷義又恐<lb/>
　　其乆而生變於是以民事惕之復以安危警之盖<lb/>
　　誠有見於天命靡常民碞可畏而守成固若是其<lb/>
<pb n="KR3a0110_WYG_048-84a"/>
　　不易也然所以重民事者維何亦曰誠而已矣遐<lb/>
　　稽往代非甚無道之主其即位以後大抵奮發有<lb/>
　　為者多然欲厚民生而閭閻每不免於擾累欲正<lb/>
　　民徳而風俗每不免於澆漓者其故何哉上澤闕<lb/>
　　於下逮下情壅於上聞實事不必知知事不必實<lb/>
　　君民相與之間誠意不足以感召也夫五方之風<lb/>
　　土不齊羣生之疾苦不一人主尊居九重所有祁<lb/>
　　寒暑雨之咨既不能赴深宫而直訴而人主又不<lb/>
<pb n="KR3a0110_WYG_048-84b"/>
　　可以私心臆度於是設官分職以經理之無如經<lb/>
　　理偶非其人則興一利而利不必均沾除一弊而<lb/>
　　弊未曽盡剔甚至積玩生姦遂為隠飾民情不以<lb/>
　　實告實告亦不盡情在君上宵衣旰食非不勤求<lb/>
　　民瘼也而臣下實意不將但事敷衍則上下相隔<lb/>
　　徳意不通欲生人之不至於流離困苦慆淫匪彛<lb/>
　　勢必不能是故聖人於此將使君民聨為一體必<lb/>
　　先使君臣合為一心知國家之敗由於官邪於是<lb/>
<pb n="KR3a0110_WYG_048-85a"/>
　　慎以選之務在清其登庸之路知官之失徳由寵<lb/>
　　賂章於是禮以進之務在維其亷耻之風自公孤<lb/>
　　卿尹下逮百司庶職一以誠意交孚共勷郅治其<lb/>
　　有玩視民依阻遏民隠者罰無赦則君不疑於其<lb/>
　　臣臣不惑於其君上下交而志同於以悉心經畫<lb/>
　　誠求保赤之方各盡克艱之道庶幾下情無不上<lb/>
　　達而上徳無不下宣矣至所以安厥位者維何亦<lb/>
　　曰敬而已矣人主之敬亦不外於勤民然而民事<lb/>
<pb n="KR3a0110_WYG_048-85b"/>
　　之廢弛多萌於人主自安之一念當夫海宇豐登<lb/>
　　四方寜謐天下大勢亦似已治已安而盛衰消長<lb/>
　　相為倚伏人主席此尊崇之位覺其安則危覺其<lb/>
　　危則安覺其安則肆志日長而叢脞之至馴致於<lb/>
　　不可支持覺其危則寅畏常存而昭格之誠即足<lb/>
　　以迓夫休美况禍患所萌治於㣲則用力少而功<lb/>
　　多治於顯則用力多而功少人主於其未然而常<lb/>
　　見棄忽無怪乎及其已然而猝難復振也昔唐太<lb/>
<pb n="KR3a0110_WYG_048-86a"/>
　　宗曰朕每出一言行一事必上畏皇天下懼羣臣<lb/>
　　魏徵曰願陛下守此常謙常懼之道日慎一日則<lb/>
　　宗社永固無傾覆矣夫唐代英主太宗稱最貞觀<lb/>
　　治道史冊推美當日宗社豈遂至於傾覆而魏徴<lb/>
　　即以此説進者要知人主臨御兆民凛乎若朽索<lb/>
　　之馭六馬制治必於未亂而保邦必於未危也為<lb/>
　　人主者知宴安怠惰肇荒淫之基則當朝乾夕惕<lb/>
　　不使厭倦之得乗知竒技淫巧啟奢泰之漸則當<lb/>
<pb n="KR3a0110_WYG_048-86b"/>
　　崇雅黜浮不使華靡之日盛知利口足以亂徳則<lb/>
　　便佞之人不當使得侍於側知加賦所以害民則<lb/>
　　聚歛之説不當使日陳於前恐懼修省無往而非<lb/>
　　一敬庶幾天命可保而天位可守矣總之守位如<lb/>
　　同乎守身欲守身者務使元氣之常充欲守位者<lb/>
　　務使民氣之無損民之氣與君之氣呼吸相應凡<lb/>
　　民間氣偶或乖皆賴人主黙為調劑遇事而培養<lb/>
　　之此民事所以惟難而厥位所以惟危也人主於<lb/>
<pb n="KR3a0110_WYG_048-87a"/>
　　此因其難而懷保靡寜常思所以圖其易知其危<lb/>
　　而戰兢自矢常思所以求其安則本固而邦寜邦<lb/>
　　寜而一人有慶天下萬世有不永臻此仁夀之域<lb/>
　　也哉<lb/>
<pb n="KR3a0110_WYG_048-88a"/>
　　書經<lb/>
　有言逆于汝心必求諸道有言遜于汝志必求諸非<lb/>
　道<lb/>
　　　　　　　　　　　　　　編修<hi>臣</hi>葉酉<lb/>
　　<hi>臣</hi>謹按此二語乃千古為人君者聽言之法也人<lb/>
　　情莫不好諛而惡直有順吾志者雖其言未必是<lb/>
　　鮮不聞之而欣然矣有逆吾意者雖其言未必非<lb/>
　　鮮不聞之而艴然矣使不以道揆之而是非莫辨<lb/>
<pb n="KR3a0110_WYG_048-88b"/>
　　則忠言不聞而讒謟之説日陳於前其弊有不可<lb/>
　　勝言者此伊尹之所為惓惓與昔唐太宗甞止樹<lb/>
　　下愛之宇文士及從而譽之不已太宗正色曰魏<lb/>
　　徴甞勸我逺佞人我不知佞人為誰意疑是汝今<lb/>
　　果不謬夫士及所譽者樹耳於事固無所害也而<lb/>
　　太宗即嚴斥之者誠以人臣而存一迎合之私即<lb/>
　　可以無所不至君或務為優容即相率而以因循<lb/>
　　為事君或務為整飭即相率而以苛刻為能君或<lb/>
<pb n="KR3a0110_WYG_048-89a"/>
　　用一人即明知其人之不可用也且稱其善良以<lb/>
　　附之君或舎一人即明知其人之不可舎也且索<lb/>
　　其瑕垢以排之惟求諸非道則佞臣無所容其奸<lb/>
　　䜛謟之説不聞而忠言必日陳於前矣太宗惟不<lb/>
　　為佞臣所惑故於犯顔極諌者雖時有所拂至欲<lb/>
　　殺此田舎翁以為快而一聞君明臣直之言輒翻<lb/>
　　然易慮降心相從此貞觀之治所以幾及乎唐虞<lb/>
　　三代之盛也豈偶然哉臣甞讀宋臣蘇軾文集竊<lb/>
<pb n="KR3a0110_WYG_048-89b"/>
　　歎其有合於古大臣之用心也當仁宗時惟以茍<lb/>
　　且宴安為戒及上書神宗則於紀綱風俗三致意<lb/>
　　焉盖仁宗寛厚之主患在不能有為神宗毅然有<lb/>
　　為矣患在求治太急各視其病之所在而鍼砭之<lb/>
　　未甞順意求合其無面從之失可知惜乎時君不<lb/>
　　之用耳且夫人君之尊猶帝天其威雷霆也人雖<lb/>
　　至愚豈有敢侮帝天而犯雷霆者哉其敢於逆上<lb/>
　　㫖而為痛哭流涕之談者其人必有愛君之心者<lb/>
<pb n="KR3a0110_WYG_048-90a"/>
　　也是故明君於言之逆於心者雖芻蕘無可採而<lb/>
　　亦諒其中之無他於言之遜於志者雖利害無所<lb/>
　　闗而必防其流之所底其是非悉準之於道而不<lb/>
　　以言莫予違為樂焉如是而君徳不日新而國家<lb/>
　　之務猶有不即於理者未之前聞<lb/>
<pb n="KR3a0110_WYG_048-91a"/>
　　書經<lb/>
　臣罔以寵利居成功<lb/>
　　　　　　　　　　　監察御史<hi>臣</hi>李清芳<lb/>
　　註成功非寵利之所可居者<lb/>
　　<hi>臣</hi>謹按註意謂人臣當成功之後便當退處山林<lb/>
　　以逺乎寵利之榮細玩語氣恐非經文本㫖意此<lb/>
　　句亦是泛論為臣之道當如此而功成名遂之時<lb/>
　　尤宜深察乎此而加之意也盖寵利二字最易惑<lb/>
<pb n="KR3a0110_WYG_048-91b"/>
　　人一入其中則公忠體國之意少而私便其身圗<lb/>
　　之心熾凡為臣者皆當深戒乎是而成功之臣其<lb/>
　　所居之位與其所處之時尤易陷溺於其中何也<lb/>
　　夫成功之臣必其居位崇髙荷服休之寄而列九<lb/>
　　卿之職則優游以固其寵利其勢甚易且形偪勢<lb/>
　　親處疑懼之地納約之誠有未易以徑情直行者<lb/>
　　茍篤棐之忱不勝其爵禄身家之謀則莫若委蛇<lb/>
　　遷就於其間可以無意外之虞也逢迎脂韋於其<lb/>
<pb n="KR3a0110_WYG_048-92a"/>
　　際可以無不測之患也是寵利之心之最易萌動<lb/>
　　者莫如成功時也若此者豈獨大臣哉雖小臣亦<lb/>
　　在所深戒如為國家宣力而著有㣲勞亦必精白<lb/>
　　乃心無寵辱之驚然後能不虧素履而無有初鮮<lb/>
　　終之悔盖以君臣之義無所逃於天地之間豈以<lb/>
　　潔身為髙哉若如註言必逺别退休則如漢之諸<lb/>
　　葛亮鞠躬盡瘁以終其身宋韓琦每遇大事不顧<lb/>
　　身命雖退居田野聞王安石變一善政易一良法<lb/>
<pb n="KR3a0110_WYG_048-92b"/>
　　輙涕泣終日不食懃懃懇懇不敢稍安其處心積<lb/>
　　慮皆以國為體者也不特無寵利之見在其意中<lb/>
　　是豈有湏㬰忘國恤耶此又何以稱焉伊尹此言<lb/>
　　所以明人臣之道當國爾忘家公爾忘私利不茍<lb/>
　　就害不茍去始終惟一確乎不㧞不可因成功而<lb/>
　　稍萌寵利之念則邦其永孚于休也必如註觧則<lb/>
　　下句接上未見親切<lb/>
<pb n="KR3a0110_WYG_048-93a"/>
　　書經<lb/>
　終始惟一時乃日新<lb/>
　　　　　　　　　　　　侍讀學士<hi>臣</hi>吕熾<lb/>
　　朱子曰這個道理湏是常接續不已方是日新纔<lb/>
　　有間斷便不可<lb/>
　　真徳秀曰易以日新為盛徳先儒謂人之學不日<lb/>
　　進則日退故徳不可不日新不日新者不一害之<lb/>
　　也始敬終怠以一出一入之心為或作或輟之事<lb/>
<pb n="KR3a0110_WYG_048-93b"/>
　　徳何自而新乎<lb/>
　　<hi>臣</hi>謹按伊尹初告君以慎終于始謂必善其始而<lb/>
　　後能善其終也今又誡以終始惟一時乃日新謂<lb/>
　　必謹其終而後能全其始也盖人君當始政之時<lb/>
　　畏敬之心内存逸豫之情未起類能戰兢自持勤<lb/>
　　於庶政及其乆也海宇寜謐宗社乂安贊頌之詞<lb/>
　　日聞於耳怠逸之念潛動於中故往往有始儉而<lb/>
　　終奢始勤而終懈者若漢之武帝初能表章六經<lb/>
<pb n="KR3a0110_WYG_048-94a"/>
　　尊用儒術終於喜功好大土木甲兵神仙祈禱之<lb/>
　　事雜然並興海内虛耗豈非侈心一萌故不克終<lb/>
　　乎唐太宗為三代以後令主貞觀之初厲精圗治<lb/>
　　寰宇昇平幾致刑措迨其後雖未至大戾然觀魏<lb/>
　　徴十漸之疏亦可見其漸不及初矣凡此者<hi>臣</hi>愚<lb/>
　　以為一則由於識量之未廣故不能已治而益求<lb/>
　　其治己安而益求其安一則由於徳性之不堅故<lb/>
　　能持之於一日而不能守之以百年詩曰靡不有<lb/>
<pb n="KR3a0110_WYG_048-94b"/>
　　初鮮克有終易曰安而不忘危治而不忘亂故身<lb/>
　　安而國家可保也是以純修之主慎守一心以中<lb/>
　　天之盛而慮及四海之困窮以大舜之徳而猶凛<lb/>
　　凛於時幾勅命大禹平地成天而不自滿假成湯<lb/>
　　式于九圍而聖敬日躋文王遹駿有聲而不敢般<lb/>
　　于遊畋皆惟一日新之功也故善為政者繼祖宗<lb/>
　　之緒聨而屬之不啻一身不善為政者或一身而<lb/>
　　前後判若兩人又何以能一乎曰是不可無學問<lb/>
<pb n="KR3a0110_WYG_048-95a"/>
　　之功焉盖敬肆之幾伏於至㣲人不及見於其幾<lb/>
　　而慎之常使敬勝怠義勝欲所謂夙夜基命宥宻<lb/>
　　於緝熙單厥心也及其既發而持之則用力已難<lb/>
　　矣故人主圗治必常存敬畏罔敢怠荒遏人欲於<lb/>
　　將萌而不使其潛滋暗長兢兢業業百年恒如一<lb/>
　　日則清明在躬志氣如神不二不雜日新不已又<lb/>
　　何至有初鮮終前功盡棄也哉此日新之功尤在<lb/>
　　慎獨慎獨者天徳王道一以貫之者也<lb/>
<pb n="KR3a0110_WYG_048-96a"/>
　　書經<lb/>
　終始惟一時乃日新<lb/>
　　　　　　　　　　　　　修撰<hi>臣</hi>于敏中<lb/>
　　蔡沈集傳新徳之要在於有常而已終始有常而<lb/>
　　無間斷是乃所以日新也<lb/>
　　朱子曰終始惟一時乃日新這個道理湏是常接<lb/>
　　續不已方是日新纔有間斷便不可<lb/>
　　真徳秀曰易以日新為盛徳先儒謂人之學不日<lb/>
<pb n="KR3a0110_WYG_048-96b"/>
　　進則日退故徳不可不日新若始敬終肆以一出<lb/>
　　一入之心為或作或輟之事徳何日而新乎<lb/>
　　<hi>臣</hi>謹按人君之為學未有不以法天為極詣者也<lb/>
　　易曰天行健君子以自彊不息盖行健不已天之<lb/>
　　所以日新也自彊不息人君之所以日新也法天<lb/>
　　行之健以為修徳之本故天之運一翕一闢無始<lb/>
　　無終人君之徳日新又新慎終如始蔡子所謂有<lb/>
　　常朱子所謂接續其理一也顧<hi>臣</hi>以為接續有常<lb/>
<pb n="KR3a0110_WYG_048-97a"/>
　　之本則西山真氏所云敬字盡之敬者聖學之所<lb/>
　　以成始成終自格致誠正以至修齊治平一以貫<lb/>
　　之矣盖主敬則心不外馳兢兢業業一日二日萬<lb/>
　　幾所以代天工而熙庶績也主敬則心無間斷日<lb/>
　　就月將學有緝熙於光明所以清明在躬而志氣<lb/>
　　如神也冕旒蔽目不自用其明而九州之逺無遁<lb/>
　　形焉敬之所以能視逺惟明也黈纊塞耳不自用<lb/>
　　其聰而萬里之外無遁情焉敬之所以能聽徳惟<lb/>
<pb n="KR3a0110_WYG_048-97b"/>
　　聰也明矣而不敢自恃其明聰矣而不敢自恃其<lb/>
　　聰虛衷延訪公聽並觀無一念之懈弛一事之怠<lb/>
　　忽然後合天下之聰明以為一人之聰明皆一心<lb/>
　　之敬為之推暨而不窮日新之功必至是而始備<lb/>
　　三代以下誦主徳之純者莫如漢文而賈誼危言<lb/>
　　抗論於中外乂安之日厪積薪厝火之憂古今論<lb/>
　　者不以為怪彼誠見夫大業之難終而久安長治<lb/>
　　必基於朝夕乾惕之中也唐之太宗勵精圗治克<lb/>
<pb n="KR3a0110_WYG_048-98a"/>
　　致昇平甞謂侍臣曰人言天子至尊無所畏憚朕<lb/>
　　則不然上畏皇天之鑒臨下憚羣臣之瞻仰猶恐<lb/>
　　不合天意未孚人望魏徴對曰此誠致治之要願<lb/>
　　陛下謹終如始則善矣魏徴此言與書之所稱終<lb/>
　　始惟一時乃日新者可以發明矣又馬周上言陛<lb/>
　　下欲為長久之計不必逺求上古但如貞觀之初<lb/>
　　則天下幸甚此亦慎始敬終之一證也盖徳本於<lb/>
　　心心要於一日新則日進於髙明光大之域而被<lb/>
<pb n="KR3a0110_WYG_048-98b"/>
　　四表格上下莫不本於是焉至於日新之㫖始見<lb/>
　　於盤銘再見於仲虺之誥一則取以自警一則進<lb/>
　　以勗君而終始惟一一語後之言聖學者不能外<lb/>
　　此而别有敷陳洵乎為人主法天行健日進無疆<lb/>
　　功用之最切近者歟<lb/>
<pb n="KR3a0110_WYG_048-99a"/>
　　書經<lb/>
　任官惟賢才左右惟其人臣為上為徳為下為民其<lb/>
　難其慎惟和惟一<lb/>
　　　　　　　　　　　監察御史<hi>臣</hi>郭石渠<lb/>
　　蔡氏沈曰左右者輔弼大臣非賢才之稱可盡故<lb/>
　　曰惟其人夫人臣之職為上為徳左右厥辟也為<lb/>
　　下為民所以宅師也不曰君而曰徳者兼君道而<lb/>
　　言也臣職所係其重如此是必其難其慎難者難<lb/>
<pb n="KR3a0110_WYG_048-99b"/>
　　於任用慎者慎於聽察所以防小人也惟和惟一<lb/>
　　和者可否相濟一者終始如一所以任君子也<lb/>
　　<hi>臣</hi>謹按為治之道莫大於用人而用人之當莫要<lb/>
　　於明斷詳玩經文四惟字二其字此中大有明斷<lb/>
　　二字意在何者明則君子小人炯然判若蒼素斷<lb/>
　　則進君子逺小人决然一定不移否則臧否莫分<lb/>
　　忠佞罔辨明不足也見賢而不能舉見不善而不<lb/>
　　能退斷不足也惟夫清明在躬而剛斷果决故能<lb/>
<pb n="KR3a0110_WYG_048-100a"/>
　　知人善任而徳協明良孰為賢也使之在位孰為<lb/>
　　才也使之在職孰為其人也使之在左右以左右<lb/>
　　視庶官則左右為上誠使為上皆其人而所以為<lb/>
　　徳者自能格心弼過俾聖徳日新所謂使是君為<lb/>
　　堯舜之君也以庶官視左右則庶官為下誠使為<lb/>
　　下皆賢才而所以為民者自能敷教勸農俾遂生<lb/>
　　復性所謂使是民為堯舜之民也凡此孰非君徳<lb/>
　　之明斷有以區别之詳而任使之當哉故當其未<lb/>
<pb n="KR3a0110_WYG_048-100b"/>
　　用也則其難其慎其難者大權若吝名器不假是<lb/>
　　本吾心之明斷有以擇之務真而惟恐悞用也其<lb/>
　　慎者詢事考言毁譽必察是本吾心之明斷有以<lb/>
　　處之務當而各盡所長也明足以燭賢奸斷足以<lb/>
　　定賞罰而人不得以倖進矣及其既用也則惟和<lb/>
　　惟一惟和者俞咈交咨可否相濟若八音之克詣<lb/>
　　五味之調適焉惟其廸知是以忱恂明斷而後和<lb/>
　　也惟一者上下泰交終始無間若元首之聨股肱<lb/>
<pb n="KR3a0110_WYG_048-101a"/>
　　百體之奉天君焉惟非謀面是以同心明斷而後<lb/>
　　一也明則猜忌無自而生斷則讒謗無隙而入而<lb/>
　　君子咸得以自顯矣然而明者斷之體斷者明之<lb/>
　　用明而不斷涇渭猶自了然斷而不明是非一任<lb/>
　　倒置是則用人之際明尤其最要矣以故稱堯之<lb/>
　　徳者首曰欽明此百工所以允釐也稱舜之徳者<lb/>
　　首曰濬哲此幽明所以黜陟也稱禹之徳者首曰<lb/>
　　明明我祖此九徳所以咸事俊乂所以在官也稱<lb/>
<pb n="KR3a0110_WYG_048-101b"/>
　　湯之徳者首曰天錫勇智此三宅三俊之所以即<lb/>
　　宅即俊而徳懋功懋之所以懋官懋賞也至於稱<lb/>
　　文武之徳者首曰宣哲維人曰世有哲王又曰克<lb/>
　　知三有宅心灼見三有俊心此庶獄庶慎之所以<lb/>
　　罔攸兼而罔敢知而義徳容徳之所以不敢替而<lb/>
　　惟謀從也是皆言明而斷在其中矣夫以二帝三<lb/>
　　王之世所稱得人之最盛者而要皆本於知人之<lb/>
　　明且斷有如此則用人之必要於明斷也此非其<lb/>
<pb n="KR3a0110_WYG_048-102a"/>
　　明驗大證哉盖明則如寳鏡之照物而妍媸立見<lb/>
　　斷則如鋼刀之削鐵而沾滯不形由是羣小屏迹<lb/>
　　衆正盈廷君徳奚患其不新治道奚患其不隆乎<lb/>
<pb n="KR3a0110_WYG_048-103a"/>
　　書經<lb/>
　任官惟賢才左右惟其人臣為上為徳為下為民其<lb/>
　難其慎惟和惟一<lb/>
　　　　　　　　　　　監察御史<hi>臣</hi>陸尹耀<lb/>
　　張氏九成曰尹欲堯舜其君則為上為徳可知欲<lb/>
　　堯舜其民則為下為民可知<lb/>
　　<hi>臣</hi>謹按君臣一徳夫行道而有得於心謂之徳則<lb/>
　　君臣之一徳正君臣之一心也一者誠也真實無<lb/>
<pb n="KR3a0110_WYG_048-103b"/>
　　妄純一不雜之謂也君臣各有真實無妄純一不<lb/>
　　雜之心以成其徳則君修其新徳之功臣効其新<lb/>
　　徳之助君臣相與之際一天心之相命而已矣此<lb/>
　　伊尹所以勗嗣王以用人之道並告以臣職之重<lb/>
　　而察之務欲其精任之務欲其專以明一徳者當<lb/>
　　如是云夫人君莫不欲日新其徳而有初鮮終者<lb/>
　　大約由於衡鑒之不精而君子與小人並用君子<lb/>
　　之勢恒不敵夫小人始則並蓄而兼庸繼則相傾<lb/>
<pb n="KR3a0110_WYG_048-104a"/>
　　而偏勝小人遂得操其逢迎阿諛之術以蠱惑夫<lb/>
　　君心於是君徳不間斷於已者必間斷於人以求<lb/>
　　其日新也難矣是故庶官左右均當重其選也夫<lb/>
　　庶官者後先奔奏之材也知從特達採自旁求試<lb/>
　　經盤錯之地㧞起儕偶之中果賢且才也舉而用<lb/>
　　之可也左右者公孤卿尹之選也正己足以率物<lb/>
　　忠讜足以格非訏謨足以定國是碩畫足以建太<lb/>
　　平置諸凝丞保輔之班藉以彌縫其闕托以股肱<lb/>
<pb n="KR3a0110_WYG_048-104b"/>
　　心膂之寄賴以匡救其災果其人也委懷聽之可<lb/>
　　也若是君徳固無間於臣矣而臣徳亦無間於君<lb/>
　　焉盖臣職雖分大小臣心總無他念言乎為上則<lb/>
　　隨時納誨因事效忠輔其徳而不阿其意之所好<lb/>
　　言乎為下或調爕於内或承宣於外利其民而不<lb/>
　　狥乎己之所安心之所主惟於二念洵乎為一徳<lb/>
　　之臣矣然此臣也正於君徳之純雜卜去就焉是<lb/>
　　以未用之先量能而授論定而官進賢如不得已<lb/>
<pb n="KR3a0110_WYG_048-105a"/>
　　焉不以一節信其生平不以小𤯝掩其大徳毁譽<lb/>
　　務察其真焉其難其慎如此既用以後委心聽順<lb/>
　　形迹不存有相濟無相疑也專意責成䜛間不入<lb/>
　　觀厥始信厥終也惟和惟一又如此是君以一徳<lb/>
　　倡臣以一徳應於是君子嚮用小人退聽資其為<lb/>
　　上為徳為下為民之心以堯舜吾君堯舜吾民而<lb/>
　　明良喜起如登堯舜之廷焉而後祖宗之基業可<lb/>
　　承生民之屬望可慰上天之付託可膺則君臣之<lb/>
<pb n="KR3a0110_WYG_048-105b"/>
　　一徳非君臣之一心哉<lb/>
<pb n="KR3a0110_WYG_048-106a"/>
　　書經<lb/>
　臣為上為徳為下為民<lb/>
　　　　　　　　　　　　　編修<hi>臣</hi>蒋元益<lb/>
　　<hi>臣</hi>謹按帝舜之謂禹曰臣哉鄰哉鄰哉臣哉又曰<lb/>
　　予欲左右有民汝翼是則臣也者君之所藉以為<lb/>
　　輔民之所待以為治者也自昔帝臣王佐丕績嘉<lb/>
　　猷光昭宇宙綜其大端要不外致君澤民二者而<lb/>
　　已請即伊尹所稱為上為徳為下為民者進而繹<lb/>
<pb n="KR3a0110_WYG_048-106b"/>
　　其說焉夫事君之義無所逃於天地夙夜匪懈以<lb/>
　　事一人凡以為君也乃不曰為上為君而曰為上<lb/>
　　為徳者何歟盖惟皇建極惟辟奉天天所賦者謂<lb/>
　　之徳存之為仁義禮智措之為禮樂政刑極其用<lb/>
　　則被於四海九州原其端則肇於起居出入古之<lb/>
　　大臣左右厥辟明其道以明君之道以聖人之訓<lb/>
　　為必當從而不敢為流俗因循之論以先王之治<lb/>
　　為必可法而不敢為曲學阿世之私其敷奏朝廷<lb/>
<pb n="KR3a0110_WYG_048-107a"/>
　　之上獻替惟殷即從容閒燕之時啟沃倍切臣之<lb/>
　　為上如此君之徳有不日新者哉君徳日新而君<lb/>
　　之道盡則臣之道亦盡矣至於天生民而立之君<lb/>
　　使司牧之是民所仰治者惟君君所贊治者惟臣<lb/>
　　君代天理物臣代君宣猷義相需也而古大臣之<lb/>
　　心則惟引為己責而不敢委為君之責不惟憂民<lb/>
　　之憂而并慮貽吾君之憂其勤勤惻惻之意惟恐<lb/>
　　民瘼之不上聞民隠之未易燭盖至胥天下而登<lb/>
<pb n="KR3a0110_WYG_048-107b"/>
　　之衽席而猶懼不足以對揚休命焉孟子曰禹思<lb/>
　　天下有溺者由己溺之也稷思天下有飢者由己<lb/>
　　飢之也伊尹甞自言一夫不獲時予之辜盖必如<lb/>
　　是而後可云為民也非然者膺股肱心膂之寄而<lb/>
　　無康乂懷保之忱國家安頼有是臣而臣亦何以<lb/>
　　靖共爾位哉夫由臣而上之為君由臣而下之為<lb/>
　　民臣者上下之交責之所萃也使為臣者以伊尹<lb/>
　　之心為心致吾君於勲華躋斯世于仁夀一徳交<lb/>
<pb n="KR3a0110_WYG_048-108a"/>
　　孚上下胥頼豈不休哉<lb/>
<pb n="KR3a0110_WYG_048-109a"/>
　　書經<lb/>
　臣為上為徳為下為民<lb/>
　　　　　　　　　　　監察御史<hi>臣</hi>沈廷芳<lb/>
　　蔡沈曰人臣之職為上為徳左右厥辟也為下為<lb/>
　　民所以宅師也臣職所係其重如此<lb/>
　　真徳秀曰為云者意有所主之名言人臣之心為<lb/>
　　上則為君成徳為下則為君牧民意之所主惟此<lb/>
　　二者二者之外不雜他念然後為一徳之臣<lb/>
<pb n="KR3a0110_WYG_048-109b"/>
　　<hi>臣</hi>謹按四為字有念兹在兹主一無適之意人臣<lb/>
　　之心舎致君澤民之外而别有所為則身家利禄<lb/>
　　之念切而忠藎篤棐之志衰必先精白乃心而後<lb/>
　　可以無忝厥職當量而後入之時欲自命為純臣<lb/>
　　宜自審所為始特是稍有建白無不曰吾以為君<lb/>
　　偶有展布無不曰吾以為民而迂疎之學術何以<lb/>
　　上裨於宸聰淺隘之措施何以下惬乎民隠不足<lb/>
　　云為徳詎可云為上乎不足云為民詎可云為下<lb/>
<pb n="KR3a0110_WYG_048-110a"/>
　　乎書有之予弗克俾厥后惟堯舜其心愧恥若撻<lb/>
　　于市此伊尹之為上為徳也一夫不獲時予之辜<lb/>
　　此伊尹之為下為民也然則才識逺不逮古人者<lb/>
　　將何以自效哉亦曰實盡其心而已夫茍不狥私<lb/>
　　不計利不邀名不市恵其心既别無所為矣則格<lb/>
　　心之啟沃為霖雨為鹽梅固曰為上為徳即芻蕘<lb/>
　　之獻替工瞽之箴規亦無非為上為徳也膺養恬<lb/>
　　之任惟勅懋和惟畢棄咎固曰為下為民即一方<lb/>
<pb n="KR3a0110_WYG_048-110b"/>
　　之保障一時之振育亦莫非為下為民也且夫為<lb/>
　　上為下亦豈有二道哉夙夜緝熙之學非淺近所<lb/>
　　能窺深宫懋勉之功非臣工所能贊惟是効官分<lb/>
　　職存心利物于民必有所濟不徒托諸空言務有<lb/>
　　以見之實效故凡實心為上未有不為民者實心<lb/>
　　為民未有不為上者進豳風之頌陳無逸之謨繪<lb/>
　　監門之圗上千秋之鑑君徳日新萬方樂業為民<lb/>
　　之至即所以為上為上之切乃所以為民分而言<lb/>
<pb n="KR3a0110_WYG_048-111a"/>
　　之若有二端合而言之其理則一貫者也惟有不<lb/>
　　二不雜之心斯建有猷有為之績精神聚則識見<lb/>
　　因之而開志慮堅則才力因之而奮人臣致君澤<lb/>
　　民之道無他誠而已矣用人而曰其難其慎者無<lb/>
　　他誠與不誠必察之而已矣誠也者上祗有君下<lb/>
　　祗有民所謂念兹在兹主一無適者此也<lb/>
　<lb/>
　<lb/>
<pb n="KR3a0110_WYG_048-111b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御覽經史講義卷十一<lb/>
</p>
<p>
</p>
  </div>
</body>
</text>
</TEI>
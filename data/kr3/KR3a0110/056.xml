<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_056-1a"/>
欽定四庫全書<lb/>
御覽經史講義卷十九<lb/>
　　詩經<lb/>
　於穆清廟肅雝顯相濟濟多士秉文之德對越在天<lb/>
　駿奔走在廟不顯不承無斁於人斯<lb/>
　　　　　　　　　　　　給事中<hi>臣</hi>倪國璉<lb/>
　　朱子曰此周公旣成洛邑而朝諸侯因率之以祀<lb/>
　　文王之樂歌言於穆哉此清靜之廟其助祭之公<lb/>
<pb n="KR3a0110_WYG_056-1b"/>
　　侯皆敬且和而其執事之人又無不執行文王之<lb/>
　　德旣對越其在天之神而又駿奔走其在廟之主<lb/>
　　如此則是文王之德豈不顯乎豈不承乎信乎其<lb/>
　　無有厭斁於人也<lb/>
　　<hi>臣</hi>謹按頌者所謂美盛德之形容以其成功告於<lb/>
　　神明者也天子之德光被四表格於上下無不覆<lb/>
　　幬無不持載於是和樂興焉頌聲乃作蓋頌聲由<lb/>
　　其時之君德洽於民顯其祖父之功所以頌子孫<lb/>
<pb n="KR3a0110_WYG_056-2a"/>
　　也書大傳曰周公升歌清廟茍在廟中嘗見文王<lb/>
　　者愀然如復見文王焉此其升歌之辭也又書稱<lb/>
　　烝祭文王而此祗頌文王之徳者卑統乎尊也事<lb/>
　　神之道尚潔故文王之廟曰清廟言其肅然而清<lb/>
　　静也文王雝雝在宫肅肅在廟今助祭之諸侯皆<lb/>
　　能肅雝是皆有顯著之美能體文王之徳者濟濟<lb/>
　　多士即與祭執事之人宗祝有司之類中庸言序<lb/>
　　事所以辨賢是皆能執行文王之徳者文王往矣<lb/>
<pb n="KR3a0110_WYG_056-2b"/>
　　其神在天其主在廟而助祭之公侯及執事之人<lb/>
　　莫不藴抱美徳極誠盡敬既能承順其素如在生<lb/>
　　存又能奔走疾大敏以勸事而妥侑神靈豈不光<lb/>
　　明文徳而順承其志意與此可見文王之盛徳至<lb/>
　　善淪肌浹髓没世自有不能忘者即廟中可以槩<lb/>
　　天下矣故曰無斁于人斯是時成王為祭主一時<lb/>
　　在位之人助祭及與祭者皆能敬且和詩曰相維<lb/>
　　辟公天子穆穆則成王穆然奉祭之氣象又不言<lb/>
<pb n="KR3a0110_WYG_056-3a"/>
　　可見矣夫孝莫大乎寧親寧親莫大乎寧神寧神<lb/>
　　莫大乎合萬國之歡心以事其先王成王夙夜基<lb/>
　　命宥密緝熙單心靖安天下其入廟而致饗也凜<lb/>
　　紹庭之義深繼序之思光昭文武之令緖聯合百<lb/>
　　官萬姓之愛戴懷思以萃渙而格祖所謂盛德之<lb/>
　　至頌聲之作豈虛美哉書曰七世之廟可以觀德<lb/>
　　禮曰惟仁人爲能饗帝孝子爲能饗親此之謂也<lb/>
　　然則頌文王之德正以頌成王前聖之深仁厚澤<lb/>
<pb n="KR3a0110_WYG_056-3b"/>
　　浹於人心而後王之丕承謨烈者又駿惠以篤厚<lb/>
　　之此所以綿福祚於無疆也與<lb/>
<pb n="KR3a0110_WYG_056-4a"/>
　　詩經<lb/>
　無封靡于爾邦惟王其崇之<lb/>
　　　　　　　　　　　　　編修<hi>臣</hi>張映斗<lb/>
　　毛萇曰封大也靡累也崇立也<lb/>
　　鄭康成曰崇厚也無大累于汝國謂侯治國無罪<lb/>
　　惡也王其厚之增其爵土也<lb/>
　　朱子集傳曰封專利以自封殖也靡汰侈也崇尊<lb/>
　　尚也言汝能無封靡于汝邦則王當尊汝<lb/>
<pb n="KR3a0110_WYG_056-4b"/>
　　<hi>臣</hi>謹按詩序烈文成王卽政諸侯助祭也當其時<lb/>
　　姬宗旣奠百辟來廷成王因其助祭而訓誡之固<lb/>
　　當切示以侯度之當謹與天位之無私則不專利<lb/>
　　不汰侈固其要矣古者六德而爲諸侯胙之山川<lb/>
　　封之茅社代天子出治保乂萬方雖或焦陳薊祝<lb/>
　　仍先代之封䢴晉應韓篤本支之誼要惟稽古崇<lb/>
　　德象賢德足以稱之而後授之豈惟不大累民遂<lb/>
　　使茍居藩服也毛鄭之說不及朱子之說明矣夫<lb/>
<pb n="KR3a0110_WYG_056-5a"/>
　　列邦各君其國各子其民自天子視之猶一家也<lb/>
　　專利則曲防遏糴友邦如秦越矣分疆賜履食稅<lb/>
　　衣租天子藉以加惠斯民也汰侈則竭澤朘膏小<lb/>
　　民如魚肉矣惟封與靡蠧民之尤王制所不容天<lb/>
　　討所必及豈但不崇以位而已哉且夫無封靡者<lb/>
　　非僅懷清守潔謹身寡過已也羣侯能救災䘏鄰<lb/>
　　篤親念舊本此以導民卽睦婣任䘏之型立而民<lb/>
　　俗以淳能屏絶竒衺袪除僭濫推此以坊民卽耗<lb/>
<pb n="KR3a0110_WYG_056-5b"/>
　　斁物力之源塞而民生以遂民俗淳民生遂是卽<lb/>
　　侯績之克張矣其崇之也固宜天之仁愛斯民也<lb/>
　　眷命天子以治民又生羣才以佐天子使之同民<lb/>
　　欲䘏民財教民相生相養之道凡以爲民也詩書<lb/>
　　所載稷契周召諸臣皆其勤勞爲民者也於己何<lb/>
　　利焉天之生賢聖也不數身有其具卽有其責無<lb/>
　　所逃於天地之間分定故也賢臣簡在帝心承流<lb/>
　　宣化惟切遺艱投大之憂豈容榮身肥家之念卽<lb/>
<pb n="KR3a0110_WYG_056-6a"/>
　　龍光燕譽拜手揚休亦惟自幸遭逢懷才表見於<lb/>
　　天下不僅僅戴德感恩以爲己利故足述也若夫<lb/>
　　計爵秩之崇卑較賦祿之厚薄心勞日拙器小易<lb/>
　　盈國家安頼有是臣哉<lb/>
<pb n="KR3a0110_WYG_056-7a"/>
　　詩經<lb/>
　天作高山太王荒之彼作矣文王康之<lb/>
　　　　　　　　　　　　右中允<hi>臣</hi>齊召南<lb/>
　　朱子曰此祭太王之詩言天作岐山而太王始治<lb/>
　　之太王旣治而文王又安之<lb/>
　　<hi>臣</hi>謹按自古國祚之綿長以世德淺深爲準大都<lb/>
　　積之愈厚則流澤愈光發之愈遲則垂慶愈遠三<lb/>
　　代享國最久首推有周周之先起自后稷振於公<lb/>
<pb n="KR3a0110_WYG_056-7b"/>
　　劉與商之先起自司徒振於相土無以異也而武<lb/>
　　王代商與成湯代夏則稍有殊何則湯及身奮興<lb/>
　　未聞有賢如太王聖如文王之開其先也周則太<lb/>
　　王肇基文王新命其功德已盛於代商以前而天<lb/>
　　之眷顧有周亦若寸積銖累故爲遲遲以展其勢<lb/>
　　而宏其規其自邰而豳也旣似斷而復續其自豳<lb/>
　　而岐也乃因弱以爲強至於走馬胥宇率歸市之<lb/>
　　衆而木㧞道通鳴鳯呈祥懋作述之傳而燕天昌<lb/>
<pb n="KR3a0110_WYG_056-8a"/>
　　後由是而程而豐而鎬而洛遂全撫九州六服以<lb/>
　　衍卜世三十卜年八百之靈長是則前代邰豳之<lb/>
　　緒非岐山何以承後時程豐鎬洛之休非岐山何<lb/>
　　以啓帝遷明德與之宅而省其山帝懷明德篤周<lb/>
　　祜而對天下豈偶然也哉興王大業始於翦商成<lb/>
　　於修和有夏蓋不待戎衣牧野已知天命在周此<lb/>
　　大雅綿及皇矣二詩所爲道其詳周頌天作高山<lb/>
　　一詩所爲揭其要也夫雅頌之作詎徒以咏歌先<lb/>
<pb n="KR3a0110_WYG_056-8b"/>
　　德云爾哉陳創業垂統者之締造艱難所以詔聖<lb/>
　　子神孫守成纘緖者繼繼承承於千萬年敬戒而<lb/>
　　不怠也周自宅鎬卜洛以還重熙累洽一道同風<lb/>
　　致治之隆於古罕覯若爲溯厥原本則擴陶復陶<lb/>
　　穴之俗而立室家殫康功田功之勤而受方國世<lb/>
　　德深厚原爲自古所無易象言王用享左傳言成<lb/>
　　大蒐無亦周家故事世䖍祀事講軍實於岐山以<lb/>
　　勵其念祖聿修之思乎流覽川原肅瞻宫廟臯門<lb/>
<pb n="KR3a0110_WYG_056-9a"/>
　　應門規制具在洽陽渭涘形勝長存想櫛風沐雨<lb/>
　　之苦辛考拓土開疆之次第見城邑則曰是我太<lb/>
　　王時爰始爰謀築室于兹我文王時伊淢伊匹聿<lb/>
　　追來孝者耶見井野則曰是我太王時廼宣廼畝<lb/>
　　自西徂東我文王時樹穀樹桑助而不稅者耶見<lb/>
　　民人繁盛則曰是我太王時成聚成都文王時讓<lb/>
　　路讓畔者耶見賢才衆多則曰是我太王時始立<lb/>
　　司徒司空文王時遂備疏附後先奔奏禦侮者耶<lb/>
<pb n="KR3a0110_WYG_056-9b"/>
　　見版圖恢廓車馬修整則曰是我太王時掃除荆<lb/>
　　棘所謂柞棫㧞而行道兌者耶我文王時赫怒整<lb/>
　　旅所謂四方以無侮無拂者耶思荒之康之之甚<lb/>
　　難自思保之之不易旣治而圖長治旣安而求久<lb/>
　　安宜何如廪廪也大雅曰繩其祖武於萬斯年受<lb/>
　　天之祐此卽子孫保之之義也夫<lb/>
<pb n="KR3a0110_WYG_056-10a"/>
　　詩經<lb/>
　昊天有成命二后受之成王不敢康夙夜基命宥密<lb/>
　於緝熙單厥心肆其靖之<lb/>
　　　　　　　　　　　　　侍講<hi>臣</hi>張映辰<lb/>
　　朱子曰此詩多道成王之德疑祀成王之詩也言<lb/>
　　天祚周以天下旣有定命而文武受之矣成王繼<lb/>
　　之又能不敢康寧而其夙夜積德以承藉天命者<lb/>
　　又宏深而靜密是能繼續光明文武之業而盡其<lb/>
<pb n="KR3a0110_WYG_056-10b"/>
　　心故今能安靜天下而保其所受之命也<lb/>
　　<hi>臣</hi>謹按天德王道一以貫之而其要總在於敬歴<lb/>
　　觀自古帝王堯曰欽明舜曰温恭禹曰祇承湯曰<lb/>
　　聖敬文曰敬止武曰執競心法之淵源卽治法之<lb/>
　　統宗也成王以不敢康寧之心成宏深靜密之德<lb/>
　　以宏深靜密之德成繼續光明之業命之基基於<lb/>
　　其不敢康也心之單單於其不敢康也觀其念切<lb/>
　　紹庭不忘繼序時勤訪落重賴仔肩而且無逸以<lb/>
<pb n="KR3a0110_WYG_056-11a"/>
　　念民依立政以戒卿士盛德大業詩書所載尤詳<lb/>
　　而深探原本則不敢康之一言括之是知富有日<lb/>
　　新皆無時豫怠之念所積累而生也抑<hi>臣</hi>更有論<lb/>
　　者二后開基之主也而詩曰成命成王守成之主<lb/>
　　也而詩曰基命蓋守成之主丕承先志佑啓後人<lb/>
　　不惟已定之規模固自此要其成而無疆之鴻業<lb/>
　　實自此基其始周之王也肇自后稷歴千餘年而<lb/>
　　大命始集此二后成命之效也迨其後卜年卜世<lb/>
<pb n="KR3a0110_WYG_056-11b"/>
　　國祚靈長而推命之所由基則明文昭定武烈戡<lb/>
　　定厥功以遺後人休者非成王有以致之歟尚書<lb/>
　　召誥曰自貽哲命曰祈天永命卽基命之說也曰<lb/>
　　疾敬厥德曰王敬作所卽不敢康之說也後之繼<lb/>
　　體守文如成王者念日監之在兹篤前人之成烈<lb/>
　　萬幾待理宵旰不遑雖治已進於郅隆而心益深<lb/>
　　其惕厲於以克紹前徽而奉答天命有不自不敢<lb/>
　　康之一念基之者哉<lb/>
<pb n="KR3a0110_WYG_056-12a"/>
　　詩經<lb/>
　昊天有成命二后受之成王不敢康夙夜基命宥密<lb/>
　於緝熙單厥心肆其靖之<lb/>
　　　　　　　　　　　　　洗馬<hi>臣</hi>佟　保<lb/>
　　晉叔向曰昊天有成命頌盛德也其詩曰昊天有<lb/>
　　成命二后受之成王不敢康夙夜基命宥密於緝<lb/>
　　熙單厥心肆其靖之是道成王之德也成王能明<lb/>
　　文昭定武烈者也夫道成命而稱昊天翼其上也<lb/>
<pb n="KR3a0110_WYG_056-12b"/>
　　二后受之讓於德也成王不敢康敬百姓也夙夜<lb/>
　　恭也基始也命信也宥寛也密寧也緝明也熙廣<lb/>
　　也單厚也肆固靖和也其始也翼上德讓而敬百<lb/>
　　姓其中也恭儉信寛以歸於寧其終也廣厚其心<lb/>
　　以固和之始於德讓中於信寛終於固和故曰成<lb/>
　　<hi>臣</hi>謹按古今來有天下者當祖宗締造時往往艱<lb/>
　　難拮据以成帶礪之基迨後嗣席豐履盛蒙業而<lb/>
　　安而敬天勤民之志荒焉皆康之一念誤之也周<lb/>
<pb n="KR3a0110_WYG_056-13a"/>
　　之成王者千古守成之令主也彼其弱齡踐阼戡<lb/>
　　定三監上纘十五王之傳下垂八百年之緖者功<lb/>
　　何偉哉要其所以基之者則惟此詩不敢康之一<lb/>
　　語盡之蓋康則其氣盈盈則不宥矣康則其志浮<lb/>
　　浮則不密矣康則物得而間之間之則不緝矣康<lb/>
　　則私得而蔽之蔽之則不熙矣又安望王心之克<lb/>
　　單而四海之綏靖也哉成王之心不敢也成王之<lb/>
　　心二后之心也昊天之心也昊天命之之心也卽<lb/>
<pb n="KR3a0110_WYG_056-13b"/>
　　二后受之之心也閔予小子則不敢康者在一身<lb/>
　　遭家多難則不敢康者在一家暑雨祈寒則不敢<lb/>
　　康者在下土多方多士則不敢康者在萬邦赫赫<lb/>
　　明明昊天有命文王有大德而勲未集武王有大<lb/>
　　功而治未成成王毅然自夙夜基之但見其心之<lb/>
　　宏且深也何其宥也靜且嚴也何其密也於哉其<lb/>
　　心之緝也誠一纏綿亹亹焉無少間斷也於哉其<lb/>
　　心之熙也光明洞達昭昭焉毫無掩飾也蓋其所<lb/>
<pb n="KR3a0110_WYG_056-14a"/>
　　以篤二后之庥者此心所以凝上天之眷者亦此<lb/>
　　心休哉成王聖子神孫垂裕未艾卜年卜世反側<lb/>
　　潛消肆其靖之夫非此不敢康之心有以致之哉<lb/>
　　是心何心陟降左右主敬之心也所其無逸克勤<lb/>
　　之心也要其覲文光揚武烈者一一皆仁人孝子<lb/>
　　之心也則成王之不敢康者正所以爲子孫千億<lb/>
　　宜君宜王者垂其康於無旣也後世守成之主尚<lb/>
　　以成王爲前事之師哉<lb/>
<pb n="KR3a0110_WYG_056-15a"/>
　　詩經<lb/>
　昊天有成命二后受之成王不敢康夙夜基命宥密<lb/>
　於緝熙單厥心肆其靖之<lb/>
　　　　　　　　　　　　　編修<hi>臣</hi>李龍官<lb/>
　　<hi>臣</hi>謹按此言祖宗受天成命而繼之者能懋厥德<lb/>
　　以安靖四方而保其所受之命也上天之載無聲<lb/>
　　無臭其心固以生民爲命者也彼其監觀四方求<lb/>
　　民之莫無日不爰究爰度以耆致之至於眷顧而<lb/>
<pb n="KR3a0110_WYG_056-15b"/>
　　得其篤祜對天者則其心亦由是而少慰何則雝<lb/>
　　雝在宫肅肅在廟不顯亦臨無斁亦保緝熙敬止<lb/>
　　之德作孚萬邦者固已於昭于天由是陟降左右<lb/>
　　雖命之不易而亦克凝於勿替人見其保佑受命<lb/>
　　若此其觀成而配京也而抑知其小心翼翼畏天<lb/>
　　威而時保者久已取四方而日靖之豈或有幾微<lb/>
　　戲渝馳驅之念哉雖然天造草昧經綸於雲雷之<lb/>
　　際祖宗之功也日就月將紹庭於判渙之間子孫<lb/>
<pb n="KR3a0110_WYG_056-16a"/>
　　之業也祖宗積功累仁艱難開創幾年而得之子<lb/>
　　孫優游逸豫視下民爲無足念天命靡常凝於爾<lb/>
　　躬者亦將遏於爾躬矣且夫天下大器也崇於上<lb/>
　　者必固其基於下是故基命不在於顯而在於密<lb/>
　　我求懿德肆于時夏丕顯之功也敷時繹思我徂<lb/>
　　維求定夙夜之心也然而養心之道亦難言矣孔<lb/>
　　子曰操則存舎則亡出入無時莫知其鄉言心之<lb/>
　　神明不測而操之宜密也故心一也而所以間而<lb/>
<pb n="KR3a0110_WYG_056-16b"/>
　　熒之者且不可勝計卑之或進以聲色犬馬之娛<lb/>
　　高之或聳以封禪甲兵之盛或歆之以土木或動<lb/>
　　之以貨利在外者百出以相誘在内者四應以交<lb/>
　　酬心之存焉者寡矣古之人所以祈天永命而增<lb/>
　　其式廓者豈有他焉亦曰緝熙單厥心而已矣心<lb/>
　　之運不息而有一念之或間則勿緝心之體無私<lb/>
　　而有一念之或雜則勿熙聖人知其然兢兢業業<lb/>
　　持守此心雖在紛華波蕩之中幽獨宴閒之地而<lb/>
<pb n="KR3a0110_WYG_056-17a"/>
　　所以精之一之克之復之如對神明如臨淵谷凡<lb/>
　　飲食酒漿衣服次舎器用財賄與夫宦官宫妾之<lb/>
　　政莫不制於一定之法故其事皆足與天下共見<lb/>
　　而其心之惕然於屋漏者惟鬼神之堪質斯民日<lb/>
　　受教養之澤錫福而不自知而聖人之所以欽崇<lb/>
　　天道者至此爲無憾也夫民猶水也水所以載舟<lb/>
　　亦所以覆舟是故民性易動動則思有以靖之自<lb/>
　　昔有國家者其所爲深謀遠慮豈不亦致飾於禮<lb/>
<pb n="KR3a0110_WYG_056-17b"/>
　　樂嚴肅其政刑而究之不克明作而大有功者則<lb/>
　　以其心非緝熙之心而藏於密者固與昊天之成<lb/>
　　命牴牾而不相受故也夫周之積仁累善至成王<lb/>
　　之時爲最盛而於郊祀天地凛然述祖德而嚴懲<lb/>
　　毖蓋履極盛之時而深之以戒懼明之至誠之盡<lb/>
　　也<hi>臣</hi>竊以爲成王者其萬世繼體守文之君之極<lb/>
　　則歟<lb/>
<pb n="KR3a0110_WYG_056-18a"/>
　　詩經<lb/>
　成王不敢康夙夜基命宥密於緝熙單厥心肆其靖<lb/>
　之<lb/>
　　　　　　　　　　　　　編修<hi>臣</hi>王居正<lb/>
　　<hi>臣</hi>謹按聖人而爲天下君以承天眷則帝心之所<lb/>
　　鑒觀也以纘先烈則王業之所式憑也以厚邦本<lb/>
　　則民情之所瞻依也是故言君德者必曰敬天曰<lb/>
　　尊祖曰勤民而要其貫徹於三者之中歴初終而<lb/>
<pb n="KR3a0110_WYG_056-18b"/>
　　無或渝惟視乎人主之一心而已蓋君心正然後<lb/>
　　君德修而帝命之隆祖緖之昌天下之治且安端<lb/>
　　必由乎此顧開創之主締造維艱往往知天命之<lb/>
　　難忱民心之難得而競兢焉若乃王業旣成太平<lb/>
　　有象則豐亨豫大之形日狃於目而戒謹恐懼之<lb/>
　　意漸弛於心此守成之難同於創業而三代令主<lb/>
　　所以首推成王歟周頌昊天之詩解者不一朱子<lb/>
　　以爲多道成王之德今考其詞曰成王不敢康夙<lb/>
<pb n="KR3a0110_WYG_056-19a"/>
　　夜基命宥密於緝熙單厥心肆其靖之其卽書所<lb/>
　　謂祗勤於德夙夜不怠嗣守文武大訓無敢昏逾<lb/>
　　之意乎則其爲成王之詩無疑獨是言不敢康矣<lb/>
　　又曰夙夜基命宥密其義何居朱子曰宥宏深也<lb/>
　　密靜密也輔氏廣曰不宏則體不盡不深則見不<lb/>
　　徹不靜則不能到冲漠無眹處不密則不能到萬<lb/>
　　象森具處宏深陽之德也靜密隂之德也竊嘗由<lb/>
　　二說而推論之人君一天也體天之心以爲心卽<lb/>
<pb n="KR3a0110_WYG_056-19b"/>
　　法天之德以爲德是故在天德爲元亨利貞而在<lb/>
　　君德則爲仁義禮智仁不足則立體不宏義不足<lb/>
　　則致用不深能宏而寛裕温柔足以有容者在是<lb/>
　　矣能深而發強剛毅足以有執者在是矣此與天<lb/>
　　之元亨合撰所謂陽之德也且禮不足則神莫能<lb/>
　　靜智不足則識莫能密能靜而齊莊中正足以有<lb/>
　　敬者在是矣能密而文理密察足以有别者在是<lb/>
　　矣此與天之利貞合撰所謂隂之德也具是德也<lb/>
<pb n="KR3a0110_WYG_056-20a"/>
　　而基之以不敢怠康之心加之以夙夜無間之學<lb/>
　　則成王所以集昊天西眷之明命續二后貽謀之<lb/>
　　顯烈而克盡君道深培元氣以成有周八百年王<lb/>
　　業之隆者其在是乎獨是緝熙光明基命宥密成<lb/>
　　王之德也而所以成其德者周公則有無逸之訓<lb/>
　　召公則有卷阿之歌反覆其意不過始終望成王<lb/>
　　以不敢康而已故曰君心者君德之基而敬天尊<lb/>
　　祖勤民之本端必由之也不然者畧主德而言治<lb/>
<pb n="KR3a0110_WYG_056-20b"/>
　　術則是無闗雎麟趾之意即可以行周官周禮之<lb/>
　　政也不亦失其本哉昔司馬光言王安石有三不<lb/>
　　足之說蓋以天變爲不足懼人言爲不足恤祖法<lb/>
　　爲不足守是直與詩之所言顯爲悖戾故宋神宗<lb/>
　　具大有爲之志而不獲身致太平伊誰之咎歟然<lb/>
　　則人主欲效唐虞三代之治而人臣欲致君於堯<lb/>
　　舜其當以詩言爲龜鑑乎<lb/>
<pb n="KR3a0110_WYG_056-21a"/>
　　詩經<lb/>
　夙夜基命宥密於緝熙單厥心<lb/>
　　　　　　　　　　　　　檢討<hi>臣</hi>葉一棟<lb/>
　　朱子曰言成王能夙夜積德以承藉乎天命者又<lb/>
　　宏深而靜密是能繼續光明文武之業而盡其心<lb/>
　　朱善曰不敢康以心言宥密以德言以不敢康之<lb/>
　　心成宏深靜密之德以宏深靜密之德成繼續光<lb/>
　　明之業則所以基上天之命者在是所以繼先王<lb/>
<pb n="KR3a0110_WYG_056-21b"/>
　　之業者在是而皆不外乎此心故又以單厥心終<lb/>
　　焉<lb/>
　　<hi>臣</hi>謹按天下之治治於人君之一身實治於人君<lb/>
　　憂勤惕厲之一心君心不自逸而天下乃長享其<lb/>
　　逸君心不自安而天下乃長享其安所以聖王哲<lb/>
　　后必夕惕朝乾極深研幾殫精畢慮以承上天之<lb/>
　　休命以光前王之偉業因以竭其兢兢業業繼繼<lb/>
　　承承之心於無憾昊天之詩其頌成王之基命者<lb/>
<pb n="KR3a0110_WYG_056-22a"/>
　　可繹矣曰夙夜言無間斷也曰宥密言無虚假也<lb/>
　　曰於緝熙言繼序不忘綿大業於富有昭盛德於<lb/>
　　日新也凡以盡其不敢康之心奉答乎天命也故<lb/>
　　申之曰單厥心夫成王當日者以文子文孫立政<lb/>
　　立事文武之謨烈未遠周召之左右維勤固已樂<lb/>
　　備禮明化行俗美乃猶夙興夜寐植命丕基既宵<lb/>
　　旰之不遑復隱微之交毖擴其基之之體使并包<lb/>
　　無外精其基之之識使旁燭無遺躁不足以入德<lb/>
<pb n="KR3a0110_WYG_056-22b"/>
　　則守之以靜踈不足以凝道則藏之以密而且紹<lb/>
　　庭上下日就月將至治馨香覲光揚烈如是其有<lb/>
　　嚴有翼不敢自逸自安者豈非以所受之成命無<lb/>
　　疆惟休亦無疆惟恤也哉且夫成王所受之命即<lb/>
　　二后所受之命也成王所單之心即二后所單之<lb/>
　　心也小心翼翼昭事上帝文之所以單心新命也<lb/>
　　我其夙夜畏天之威武之所以單心集命也成欲<lb/>
　　基命敢不心文武之心歟然不特成王心文武之<lb/>
<pb n="KR3a0110_WYG_056-23a"/>
　　心即在廷諸臣莫不心成王之心以共心文武之<lb/>
　　心周公嘗告王曰君子所其無逸召公亦曰王敬<lb/>
　　作所不可不敬德史佚又嘗對王曰如臨深淵如<lb/>
　　履薄氷一時君若臣又相與嚴恭寅畏敬戒不怠<lb/>
　　以祈天而永乎命也此所以纘丕顯丕承之緒嗣<lb/>
　　敬止敬勝之徽學底於光明業臻於久大綿奕世<lb/>
　　和平之福享萬年有道之長治化之隆守成之盛<lb/>
　　獨懋千古者舉基諸此矣<hi>臣</hi>故曰天下之治治於<lb/>
<pb n="KR3a0110_WYG_056-23b"/>
　　人君憂勤惕厲之一心<lb/>
<pb n="KR3a0110_WYG_056-24a"/>
　　詩經<lb/>
　夙夜基命宥密<lb/>
　　　　　　　　　　　　　編修<hi>臣</hi>路斯道<lb/>
　　國語夙夜恭也毛傳云基始命信宥寛密寧也鄭<lb/>
　　箋云早夜始順天命不敢解倦行寛仁安靜之政<lb/>
　　以定天下<lb/>
　　朱子集傳基積累於下以承藉乎上者也宥宏深<lb/>
　　也密靜密也<lb/>
<pb n="KR3a0110_WYG_056-24b"/>
　　輔廣曰宏深陽之德也靜密隂之德也合是二德<lb/>
　　則能承藉乎天之命我者矣夙夜者無間斷也<lb/>
　　<hi>臣</hi>謹按天人之際其㫖微矣蓋天之仁愛人君也<lb/>
　　常冺聲色於不見不聞之中而人君之承藉天命<lb/>
　　也惟勅幾康於亦臨亦保之内是以易著乾惕書<lb/>
　　首欽若詩戒馳驅禮言主敬無非本昭事之小心<lb/>
　　以凛夙夜之明威而祇承天庥垂統奕䙫而已第<lb/>
　　天道遠人事邇善言天者必有徵於人謂於穆之<lb/>
<pb n="KR3a0110_WYG_056-25a"/>
　　命杳茫而難知修省之德切實而可據故不求之<lb/>
　　於高高在上而常求之於旦明之間是以一心原<lb/>
　　本太極靜而爲五常動而爲五事而休咎之徵恒<lb/>
　　必由之則天之與人又若呼吸可以相通而不啻<lb/>
　　諄諄告誡耳爲提而面爲命者故曰日監在兹也<lb/>
　　然則聖人之法天法以心也格天格以心也而其<lb/>
　　所以承藉天命者亦基之以心而早夜之間卽暗<lb/>
　　室屋漏之義敬存於中而萬理具足何其宏也湛<lb/>
<pb n="KR3a0110_WYG_056-25b"/>
　　然太虛何其深也敬要於久而一私不擾靜之至<lb/>
　　矣渾然無間密之至矣卽守約施博之道而先儒<lb/>
　　以事功當之謂寛仁所以止苛刻安靜所以息暴<lb/>
　　亂猶淺之乎言詩者也故朱子不從康成之說或<lb/>
　　者謂王者得天以實不以虛徒存敬畏之意未若<lb/>
　　驗之於政發乎邇見乎遠出乎身加乎民者之爲<lb/>
　　深切著明也然聖王之治體用一源有主敬存誠<lb/>
　　之功必有因心作則之事而民胞物與翕然納羣<lb/>
<pb n="KR3a0110_WYG_056-26a"/>
　　生于在宥則有如陽德之并包而知周道濟曲成<lb/>
　　不遺矣有經天緯地之業必有齋戒神明之德而<lb/>
　　黜聰蔽明凛然藏萬有於至密則有如隂德之靜<lb/>
　　涵而保合各正黃裳元吉矣是知帝德與王功初<lb/>
　　無二致人事與天道非有岐途傳注有云一人之<lb/>
　　心正則天地之心亦正則一人心天地之心以爲<lb/>
　　心也心正則氣亦順故又云一人之氣順則天地<lb/>
　　之氣亦順則一人體天地之體以爲體也推而極<lb/>
<pb n="KR3a0110_WYG_056-26b"/>
　　之隂陽和而風雨時約而言之天君泰而百體喻<lb/>
　　由此而茀祿康寧保佑申命孰非此夙夜之間有<lb/>
　　以基之而宏深靜密也哉<lb/>
<pb n="KR3a0110_WYG_056-27a"/>
　　詩經<lb/>
　夙夜基命宥密<lb/>
　　　　　　　　　　　　編修<hi>臣</hi>歐陽正焕<lb/>
　　<hi>臣</hi>謹按聖人首出撫圖膺運以受丕基其業在紹<lb/>
　　祖其道在承天而其原則在懋德德具於心廓一<lb/>
　　心之全量以宅萬理則體備用宏休嘉上應而皇<lb/>
　　天之所眷佑卽祖宗之所式憑故萬世無疆之業<lb/>
　　總托於一息無間之誠也姬周之業文王開之武<lb/>
<pb n="KR3a0110_WYG_056-27b"/>
　　王成之文王之詩所謂其命維新武之詩所謂嗣<lb/>
　　武受之是也至於世德作求永言配命則成王實<lb/>
　　居之矣今夫百年必世之規模一夙夜之積也寰<lb/>
　　宇之廣幾務之繁民物之殷且富一宥密之所約<lb/>
　　而載也爲人上者雖欲自康其可得哉天祐下民<lb/>
　　作之君作之師挈神器而畀之惟皇建極之一人<lb/>
　　書曰奄有四海爲天下君蓋言天命之也顧其業<lb/>
　　廣矣大矣其理復散著於動靜語黙之際流行於<lb/>
<pb n="KR3a0110_WYG_056-28a"/>
　　禮樂刑政之中苟非要此心於宥密則所受未廣<lb/>
　　而所遺者已多夫受之不廣則偏倚之見生所遺<lb/>
　　者多則滲漏之端啓精於邇也而遠或遺之張於<lb/>
　　勤也而暇或弛之是故必兢兢於夙夜而後全體<lb/>
　　悉該也且夫天人相與之際微矣董仲舒有言爲<lb/>
　　治者必求其端於天夫天未始有言也於命審之<lb/>
　　命不可得而見也於心卜之人主之精神氣志獨<lb/>
　　超萬物之表故息息與天載相通其始也嚴恭寅<lb/>
<pb n="KR3a0110_WYG_056-28b"/>
　　畏人主之於天敬之而不敢懈其旣也篤摯纒綿<lb/>
　　天之於人主亦眷之而不忍釋如植木然根深則<lb/>
　　枝葉日茂如構堂然址固則楹梲相承此則基之<lb/>
　　之說也臣觀成王之事天揆之二后非有二致也<lb/>
　　本朝乾夕惕之衷成日就月將之學以覲耿光則<lb/>
　　令聞不已依然緝熙之矩以揚大烈則無競維烈<lb/>
　　依然敬勝之模如是斯可謂宥密矣惟宥也故宏<lb/>
　　深之量衆理淵涵而物不能究惟密也故寧謐之<lb/>
<pb n="KR3a0110_WYG_056-29a"/>
　　衷萬象森然而私不能淆盛德大業富有日新下<lb/>
　　可以答黎庶卽可以上對祖宗而無慚明可以順<lb/>
　　人情卽可以幽贊天道而不忒皇自敬德帝命不<lb/>
　　違若成王者誠善承天眷也歟<lb/>
<pb n="KR3a0110_WYG_056-30a"/>
　　詩經<lb/>
　我將我享維羊維牛維天其右之儀式刑文王之典<lb/>
　日靖四方伊嘏文王旣右饗之我其夙夜畏天之威<lb/>
　于時保之<lb/>
　　　　　　　　　　　　　編修<hi>臣</hi>朱佩蓮<lb/>
　　<hi>臣</hi>謹按周頌三十一篇多周公所定郊祀后稷以<lb/>
　　配天則歌思文宗祀文王於明堂以配上帝則歌<lb/>
　　我將成萬物者上帝成王業者文王有同功遂同<lb/>
<pb n="KR3a0110_WYG_056-30b"/>
　　祀故郊者古禮明堂者周制也奉昊天上帝之主<lb/>
　　居其中迎文王主配焉凡聽朔以特牲告至季秋<lb/>
　　乃大享之以報其成功其詩曰我將我享維羊維<lb/>
　　牛毛傳云將大也謂大享也大享之禮帝牛一文<lb/>
　　王騂牛一養獸之官擇其毛而卜之吉帝牛必在<lb/>
　　滌三月文王之牛惟具不及於羊此先以羊者羊<lb/>
　　人共羊牲以釁積柴也曰維天其右之鄭箋以右<lb/>
　　爲助謂牛羊得天氣之助朱傳以右爲尊謂天降<lb/>
<pb n="KR3a0110_WYG_056-31a"/>
　　在牛羊之右按儀禮少牢饋食之禮右之凡三見<lb/>
　　皆以席東面近南爲右以便食也則此句爲布陳<lb/>
　　神坐以俟天之降鑒耳天冲穆無朕文王紀綱爲<lb/>
　　憲欲克享天心莫如儀刑文王文王之典布在方<lb/>
　　䇿不善法之必謂文王以文治不以武功多士多<lb/>
　　方廸屢不靖亦有難歆其祀者儀式刑善用法也<lb/>
　　善用法文王勤施四方或以文令或以武競期於<lb/>
　　綏靖而後已伊我錫福之文王厥旣在右而坐饗<lb/>
<pb n="KR3a0110_WYG_056-31b"/>
　　之如將見之夫如是孰不謂宗廟饗之子孫保之<lb/>
　　者然於天則曰其右之蓋不敢必饗也於文王則<lb/>
　　曰旣右饗之蓋能必饗于文終不敢必饗於天也<lb/>
　　未必盡饗之又安必盡保之然則爲之奈何曰是<lb/>
　　誠在我我惟知皇天無親鬼神無常饗福不倖邀<lb/>
　　威則可畏夙興夜寐小心翼翼文王陟降在帝左<lb/>
　　右庶幾黙爲呵䕶以能保我子孫乎祈天永命之<lb/>
　　道不外於此祭義曰惟仁人爲能饗帝孝子爲能<lb/>
<pb n="KR3a0110_WYG_056-32a"/>
　　饗親饗者鄕也鄕之然後能饗焉是故配后稷於<lb/>
　　郊尊尊也配文王於明堂親親也尊尊親親皆本<lb/>
　　於一己畏心之存大哉畏乎萬變生於無所畏萬<lb/>
　　福集於有所畏君臣所當共勉君以天爲天則畏<lb/>
　　天之威以夙夜圖治而已臣以君爲天則畏君之<lb/>
　　威以夙夜盡職而已此周公心法史遷作魯世家<lb/>
　　記公北面就臣位匔匔如畏然可謂得周公制作<lb/>
　　之本矣<lb/>
<pb n="KR3a0110_WYG_056-33a"/>
　　詩經<lb/>
　我其夙夜畏天之威于時保之<lb/>
　　　　　　　　　　　　　編修<hi>臣</hi>秦蕙田<lb/>
　　朱子曰夙夜畏天之威然後天命可以長保矣<lb/>
　　<hi>臣</hi>謹按聖賢學問之道多端一言以蔽之曰畏天<lb/>
　　而已矣何則天之道誠也誠者不欺之謂也夫欺<lb/>
　　之名人所不樂受顧往往蹈之而不知者由其心<lb/>
　　之無所畏也故必使其心知有所畏而後能直其<lb/>
<pb n="KR3a0110_WYG_056-33b"/>
　　心而無敢欺則可畏而不可欺者莫有如天矣小<lb/>
　　人不知畏天故自欺欺人其究至於披猖潰敗而<lb/>
　　不可問君子惟知畏天故戒欺求慊謹幾愼獨而<lb/>
　　無一時一事之茍且第欲畏之必先知之朱子曰<lb/>
　　儒者以窮理爲先理者天理也天者自然而然不<lb/>
　　假勉強不差毫髪有幾微謬戾是違天也有幾微<lb/>
　　造作是背天也有幾微踈忽放縱是慢天䙝天而<lb/>
　　棄天也故儒者之於理必極深研幾至於一旦豁<lb/>
<pb n="KR3a0110_WYG_056-34a"/>
　　然而後已者亦唯曰知天而已知之故畏之也夫<lb/>
　　旣曰畏之則非徒明其理也其威之靈顯赫奕而<lb/>
　　若有憑者尤彰著而不可掩程子曰上天之載無<lb/>
　　聲無臭其體則謂之易其理則謂之道其用則謂<lb/>
　　之神故說神如在其上如在其左右而只曰誠之<lb/>
　　不可揜如此夫徹上徹下不過如此詩曰陟降厥<lb/>
　　士日鑒在兹又曰神之格思不可度思矧可射思<lb/>
　　孔子曰吾誰欺欺天乎夫以古之神聖賢人其性<lb/>
<pb n="KR3a0110_WYG_056-34b"/>
　　情之純粹學問之淵深必且什百於衆人而於處<lb/>
　　心積慮發謀行事之際卽於欺者或寡矣然觀其<lb/>
　　夙夜之間動色相戒兢兢焉業業焉恐懼悚息而<lb/>
　　不敢忽者豈非天之昭假降鑒誠有不得不畏者<lb/>
　　乎且夫威之可畏其感應實有通於呼吸者易曰<lb/>
　　積善之家必有餘慶書曰皇天無親惟德是輔蓋<lb/>
　　天非特蒼蒼在上之謂其自九天而上九地而下<lb/>
　　自吾之皮毛骨髓以及六合内外無非天也是以<lb/>
<pb n="KR3a0110_WYG_056-35a"/>
　　動一善念而天知之動一不善念而天知之善則<lb/>
　　應之以祥不善則應之以殃無他自感自應也自<lb/>
　　感自應所以爲誠也所以爲天也然則學者之畏<lb/>
　　天也宜如何曰毋自欺而已毋自欺則愼獨而已<lb/>
　　矣夫隱微之地一念初起其善也孰知之其不善<lb/>
　　也孰知之然人不知而己獨知且最眞最切至見<lb/>
　　至顯無過於此者是乃所謂天也於此而能愼則<lb/>
　　去僞存眞不欺其天也祇不欺其獨也不愼則私<lb/>
<pb n="KR3a0110_WYG_056-35b"/>
　　欲横肆天理微滅欺其獨也實欺其天也儒者之<lb/>
　　學所爲舜蹠之關人禽之辨喻義喻利之别爲己<lb/>
　　爲人之分宜莫切於此也是以古聖王嚴㳟寅畏<lb/>
　　天命自度自宫寢燕遊及班朝涖政總將之以敬<lb/>
　　畏之心而臨之在上質之在旁黙黙感孚於無間<lb/>
　　故隂陽和而風雨時五穀成而萬民順長保天命<lb/>
　　其以此歟而儒生所以立身行己以事上者尤莫<lb/>
　　切於不欺誠於屋漏衾影人所不見之地刻刻以<lb/>
<pb n="KR3a0110_WYG_056-36a"/>
　　畏天爲事樸誠自矢而緣飾不萌則庶幾有以自<lb/>
　　主而不入於小人之途於以求聖賢之道不遠矣<lb/>
<pb n="KR3a0110_WYG_056-37a"/>
　　詩經<lb/>
　嗟嗟臣工敬爾在公王釐爾成來咨來茹<lb/>
　　　　　　　　　　　　　編修<hi>臣</hi>沈昌宇<lb/>
　　朱子曰此戒農官之詩先言王有成法以賜女女<lb/>
　　當來咨度也<lb/>
　　輔廣曰命他官皆無詩而特命農官則有詩者周<lb/>
　　人以農事開國故成王周公特作詩以戒勅之以<lb/>
　　重其事也<lb/>
<pb n="KR3a0110_WYG_056-37b"/>
　　<hi>臣</hi>謹按農者衣食之本聖人深知生民之仁起於<lb/>
　　菽粟故農事嘗首天下之政戒農官而統飭臣工<lb/>
　　者國之重務在農臣下皆有兼責也周自后稷以<lb/>
　　來以農事開國樹藝之法講求備矣顧稼穡之艱<lb/>
　　難非一日之積其相天之時因地之利自浸種而<lb/>
　　始苗自苗而穟自穟而實自實而熟有其節次皆<lb/>
　　頼人力以相助之是生民之詩所謂有相之道而<lb/>
　　來咨來茹不可不敬以將之也<hi>臣</hi>嘗考周官大司<lb/>
<pb n="KR3a0110_WYG_056-38a"/>
　　徒以下不必以農名官而渉於農事者幾半焉制<lb/>
　　其溝洫經其涂畛經界正而旱澇有備矣而畜水<lb/>
　　止水均水之法復見於稻人不易一易再易既别<lb/>
　　之於上中下地矣而土化之法復見於草人十有<lb/>
　　二壤之物辨其土宜矣而穜稑之種周知其名與<lb/>
　　其所宜地以爲法縣於邑閭則司稼之掌也歳時<lb/>
　　之合耦既有以治稼穡矣而簡稼器修稼政則遂<lb/>
　　大夫之掌也年之有上下則廵野以觀之耕之有<lb/>
<pb n="KR3a0110_WYG_056-38b"/>
　　勤惰則興甿以勸之其任之也非一職其理之也<lb/>
　　非一人法之䂓於上者纎悉偹具而所設之官亦<lb/>
　　朝夕與民相親民間種植收穫之宜日得之於目<lb/>
　　見耳聞而懸其法式時其消息以教導之君臣上<lb/>
　　下之間以此爲先務之急由來舊矣詩人述其戒<lb/>
　　農官之詞而必重歎而深勅之欲其震動恪㳟以<lb/>
　　率時農夫其成法之賜於上者講求審度而後行<lb/>
　　而不可鹵莾焉以幸其成也當是時風俗敦龎務<lb/>
<pb n="KR3a0110_WYG_056-39a"/>
　　本者衆農未有不習於耕者也上之人復修明其<lb/>
　　法命官以左右之其因天乘地物土之宜而布其<lb/>
　　利慮無不詳且盡矣而力於農事者又爲之崇奬<lb/>
　　勸勵故斯民從事其間勤敏和悅之氣浹於上下<lb/>
　　而忘其服田力穡之勞主伯亞旅各勤其事迨其<lb/>
　　稼之成也崇墉比櫛百室盈而婦子寧是則聖人<lb/>
　　所爲導利而布之下者誠莫有大於斯矣<lb/>
<pb n="KR3a0110_WYG_056-40a"/>
　　詩經<lb/>
　宣哲維人文武維后燕及皇天克昌厥後<lb/>
　　　　　　　　　　　　　　侍讀<hi>臣</hi>吕熾<lb/>
　　朱子曰此美文王之德宣哲則盡人之道文武則<lb/>
　　備君之德故能安人以及於天而克昌其後嗣也<lb/>
　　輔廣曰人爲萬物之靈惟通與知所以盡人之道<lb/>
　　文武之德所該者廣堯之德廣運亦曰乃武乃文<lb/>
　　而已人道立則天道成故能安人則燕及於天也<lb/>
<pb n="KR3a0110_WYG_056-40b"/>
　　天之祐君者莫大於予以賢子孫是以能燕及於<lb/>
　　天則能昌我後嗣也<lb/>
　　<hi>臣</hi>謹按從來言君德者必曰聰明睿知故詩頌文<lb/>
　　德首以宣哲爲言蓋人君身居九五必有以晰事<lb/>
　　理之微盡物情之變明無不燭幽無不通而後舉<lb/>
　　而措之天下無非所性之德故言智而仁義禮信<lb/>
　　皆在其中矣所以能盡人道也宣哲言其心文武<lb/>
　　言其政文非徒粉飾治平而已本乎心之燦然有<lb/>
<pb n="KR3a0110_WYG_056-41a"/>
　　章者而見於事之秩然有理蓋禮樂其大端而凡<lb/>
　　張弛措置之間有經有緯者皆文也武非徒奮揚<lb/>
　　威烈而已本其心之確乎不㧞者而見於事之毅<lb/>
　　然有爲蓋兵刑其大端而凡政敎號令之間能斷<lb/>
　　能持者皆武也此惟宣哲者能之文之能文人皆<lb/>
　　知之文之能武所謂一怒而安天下之民者詩人<lb/>
　　兼言之以見君德之備也三代以後若漢之文帝<lb/>
　　專務以德化民可謂仁厚之主然而匃奴宼邊則<lb/>
<pb n="KR3a0110_WYG_056-41b"/>
　　欲自將出征法紀所在未嘗過縱所以爲漢之令<lb/>
　　辟而得不競不絿不剛不柔之道者也夫天之視<lb/>
　　聽卽民之視聽文武德備而民安則隂陽和風雨<lb/>
　　時宇内清寧灾沴不作所謂天地位也燕及皇天<lb/>
　　治之可大者如此由是貽謀式穀謨烈顯承延及<lb/>
　　子孫丕基永固文武之道永永勿替矣克昌厥後<lb/>
　　治之可久者如此秉聰明睿智之資而裕經邦定<lb/>
　　亂之略至治之馨香格於天德澤之涵濡裕於後<lb/>
<pb n="KR3a0110_WYG_056-42a"/>
　　非大聖孰能當此者乎<lb/>
<pb n="KR3a0110_WYG_056-43a"/>
　　詩經<lb/>
　敬之敬之天維顯思命不易哉無曰高高在上陟降<lb/>
　厥士日監在兹<lb/>
　　　　　　　　　　　　　　侍講<hi>臣</hi>雙慶<lb/>
　　朱子曰成王受羣臣之戒而述其言曰敬之哉敬<lb/>
　　之哉天道甚明其命不易保也無謂其高而不吾<lb/>
　　察當知其聰明明畏常若陟降於吾之所爲而無<lb/>
　　日不臨監於此者不可以不敬也<lb/>
<pb n="KR3a0110_WYG_056-43b"/>
　　<hi>臣</hi>謹按成王述羣臣之言以作歌深得君道之要<lb/>
　　當其時國家重熙累洽而兢兢業業交修於廟堂<lb/>
　　之上者惟是求端於天以無負乎對越之義此所<lb/>
　　以克臻守成之盛而爲後世致治者法也夫敬者<lb/>
　　天德王道之本也人君撫馭萬方其位至高其任<lb/>
　　至重自公孤卿尹以下逮於百官衆職無不禀承<lb/>
　　意㫖奔走贊襄之不遑而臨之在上者則天也且<lb/>
　　夫人主之敬天豈必求之蒼穹之表而徒飾夫升<lb/>
<pb n="KR3a0110_WYG_056-44a"/>
　　降祼獻之文哉雨暘寒燠徵之一身風霆流形通<lb/>
　　之一念是舉動皆天也天叙天秩惟君操之天命<lb/>
　　天討惟君奉之是政事皆天也故敬天之道不外<lb/>
　　君身而得之一言之微一行之細無愧於心則無<lb/>
　　愧於天矣一賢否之黜陟一賞罰之榮辱不愧於<lb/>
　　人則亦不愧於天矣嘗觀周書召誥洛誥諸篇一<lb/>
　　時明良交儆反覆於天人之際者深切著明與此<lb/>
　　詩足相表裏宋儒眞德秀纂輯大學衍義於崇敬<lb/>
<pb n="KR3a0110_WYG_056-44b"/>
　　畏一條歴引古帝王敬天修己之事以證之蓋實<lb/>
　　有見於天人一理通逹無間故備述之以動黼座<lb/>
　　之省覽也抑成王之詩爲君言也孔子謂事君敬<lb/>
　　其事則臣道之要又豈外於一敬哉誠使君以敬<lb/>
　　天者率其臣臣以敬君者對於天斯君臣一德而<lb/>
　　國家收久安長治之效矣<lb/>
<pb n="KR3a0110_WYG_056-45a"/>
　　詩經<lb/>
　敬之敬之天維顯思命不易哉無曰高高在上陟降<lb/>
　厥士日監在兹<lb/>
　　　　　　　　　　　　　　編修<hi>臣</hi>劉慥<lb/>
　　朱子曰成王受羣臣之戒而述其言曰敬之哉敬<lb/>
　　之哉天道甚明其命不易保也無謂其高而不吾<lb/>
　　察當知其聰明明畏常若陟降於吾之所爲而無<lb/>
　　日不臨監於此者不可以不敬也<lb/>
<pb n="KR3a0110_WYG_056-45b"/>
　　<hi>臣</hi>謹按人君受天命爲天子則天與君息息相關<lb/>
　　之際其臨監倍嚴而昭視倍顯自非敬何以善承<lb/>
　　天心也哉蓋天以萬方臣庶寄於一人則天下之<lb/>
　　人皆待命於一人天愛天下之人必重愛一人愛<lb/>
　　之重則責之甚周察之甚密匪第曰天高聽卑己<lb/>
　　也自呼吸語黙以及周旋百度眞無時無地無事<lb/>
　　不與一人相維繫其感通昭鑒㨗於影響又隱以<lb/>
　　予奪之權得失之機深爲儆惕則一人之所以畏<lb/>
<pb n="KR3a0110_WYG_056-46a"/>
　　天法天其敬可容稍懈耶朱子釋敬曰主一無適<lb/>
　　又曰心有主則自治嚴人君惟常存此心寅恭儼<lb/>
　　恪久而彌純斯可與天脗合於無間然自古帝王<lb/>
　　非不刻勵於前而每多怠荒於後者無亦以心之<lb/>
　　不克有主而因以敬之不克有終乎昔唐太宗謂<lb/>
　　近臣曰人主惟有一心而攻之者甚衆或以勇力<lb/>
　　或以辯口或以謟諛或以奸詐或以嗜慾輻輳攻<lb/>
　　之各求自售以取寵祿人主少懈而受其一則危<lb/>
<pb n="KR3a0110_WYG_056-46b"/>
　　亡隨之此其所以難也觀太宗斯言知敬之在人<lb/>
　　主尤易失而亦易怠夫轉瞬之失百行莫補片念<lb/>
　　之怠終身莫贖雖積從前之兢業且盡隳於一旦<lb/>
　　而天命之去留卽隱繫於此者人主返觀内照可<lb/>
　　弗思所以堅厥志歟夫君道乾道也惟體乾之剛<lb/>
　　健以持敬則時無久暫地無遠邇事無鉅細俱常<lb/>
　　凛一陟降厥士日監在兹之心刻刻戒懼凡一動<lb/>
　　一靜憬然有覺久則内念不起外念不生而非幾<lb/>
<pb n="KR3a0110_WYG_056-47a"/>
　　之貢無自萌矣由是用人行政皆體天位天職之<lb/>
　　意與爲經綸而或舉或措必協其宜爲張爲弛必<lb/>
　　求其當勿拘一己之見勿狥一念之偏勿率意而<lb/>
　　茍且權宜勿隨時而因仍遷就則私欲盡凈天理<lb/>
　　流行此心廓然大公物來順應用人而朝皆善類<lb/>
　　行政而野無澆風斯天命其永保矣乎無曰高高<lb/>
　　在上者蓋人君視天爲遠則妄念必乘不知念之<lb/>
　　所由乘卽幾之所畢露匪特紛紜憧擾大拂乎天<lb/>
<pb n="KR3a0110_WYG_056-47b"/>
　　卽過任聰明予智自聖亦皆棄天䙝天之漸萌所<lb/>
　　以匹夫勝予欿然不足雖<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御左右燕閒斯湏無<lb/>
　　時不有欽承上帝者惕於其側易曰敬以直内惟<lb/>
　　内直則偏倚邪慝於以悉冺將清明在躬治化咸<lb/>
　　理五行不相沴四時若其序卽景物山川皆可以<lb/>
　　徵敬德之洋溢也且天心仁愛人君董仲舒嘗言<lb/>
　　之矣國家偶有灾患或亦氣數適然然人君不得<lb/>
　　諉之氣數也天旣明以象告則所以致此者必有<lb/>
<pb n="KR3a0110_WYG_056-48a"/>
　　其端因而倍加修省益深乾惕斯災消患釋轉危<lb/>
　　爲安由是以思則天道之顯不更昭然如揭耶夫<lb/>
　　成王接文武之心傳敬止敬勝家法可師且宥密<lb/>
　　基命其至德淵微有非臣下所能窺者若乃羣臣<lb/>
　　之戒亦屬恒言而並轉述其詞彌切謹凛蓋其無<lb/>
　　念不敬卽偶有所觸盡皆箴銘不敢以習見熟聞<lb/>
　　忽而不察此亦猶夫厪昭事拜丹書之心所以紹<lb/>
　　庭陟降緝熙光明君德成而聖治備周道於以永<lb/>
<pb n="KR3a0110_WYG_056-48b"/>
　　昌也<lb/>
<pb n="KR3a0110_WYG_056-49a"/>
　　詩經<lb/>
　敬之敬之天維顯思命不易哉無曰高高在上陟降<lb/>
　厥士日監在兹<lb/>
　　　　　　　　　　　　　編修<hi>臣</hi>趙青藜<lb/>
　　朱子集傳曰顯明也思語辭也士事也<lb/>
　　<hi>臣</hi>謹按集傳以此詩爲成王述羣臣進戒之辭而<lb/>
　　成王法天之實卽具於此夫天命流行物與无妄<lb/>
　　誠之所以行健而不息也終日乾乾對越上帝敬<lb/>
<pb n="KR3a0110_WYG_056-49b"/>
　　之所以貞勝而有常也程子曰誠則無不敬敬則<lb/>
　　可以至於誠是敬者千聖之心傳百王之大法而<lb/>
　　基命凝承所以事天之實功也人皆曰高高左上<lb/>
　　者天耳㝠漠之表不知其爲顯也又烏識所謂命<lb/>
　　之不易哉顧以爲㝠漠之天則遠以爲陟降之天<lb/>
　　則邇以爲㝠漠之天則隱以爲監兹之天則著且<lb/>
　　是陟降而監兹者豈㝠漠中眞見上帝之臨汝亦<lb/>
　　此心自具之天不可掩耳不可掩者誠也詩曰昊<lb/>
<pb n="KR3a0110_WYG_056-50a"/>
　　天曰明及爾出王昊天曰旦及爾游衍出王也游<lb/>
　　衍也孰知之又孰知其及之乎故善言天者必有<lb/>
　　騐於人善言人者必有見於心易列隂陽柔剛而<lb/>
　　推本於元亨利貞凡人性之仁義禮智與人情之<lb/>
　　喜怒哀樂悉根乎是矣其言天也精而微疇衍水<lb/>
　　火木金而次及於貌言視聽凡建極之肅乂哲謀<lb/>
　　與贊化之雨暘燠寒舉統乎是矣其言天也廣而<lb/>
　　大廣大者非遠精微者非隱則皆天之陟降監兹<lb/>
<pb n="KR3a0110_WYG_056-50b"/>
　　也則皆人心之敬不可斯須去也矧在上之天與<lb/>
　　在心之天政不相遠如以爲㝠漠而忽之何以曰<lb/>
　　天視天聽又何以曰帝省帝謂且曰乃眷西顧耶<lb/>
　　故書曰天有顯道厥類維彰惟此心自具之天不<lb/>
　　可掩故動而有爲則天機之觸發也靜而寂處則<lb/>
　　天理之黙成也人無一事不依於心卽無一事不<lb/>
　　依於天天固無一事而不陟降焉人無一時不運<lb/>
　　乎心即無一時不運乎天天固無一時而不監兹<lb/>
<pb n="KR3a0110_WYG_056-51a"/>
　　焉無一事不陟降由是則雖有其事之可自便者<lb/>
　　而有所不爲也無一時不監兹由是則雖有其時<lb/>
　　之可自安者而有所弗肆也兢兢焉業業焉貫終<lb/>
　　始徹内外惰慢之氣不設於身體匪僻之私不形<lb/>
　　於動靜誠知天命之不假易而莊敬日强以盡事<lb/>
　　天之實功也是以成王之時嘉禾來歸四海乂安<lb/>
　　豈不可以優游而臻上理黼黻而享太平又况天<lb/>
　　之命周周之受天自后稷以迄文武共閱歴十數<lb/>
<pb n="KR3a0110_WYG_056-51b"/>
　　王於兹命之有常誠莫若周而其臣之進戒與其<lb/>
　　君之述以自警於天命真若有難諶者蓋天命與<lb/>
　　斯心相呼吸而斯心以敬肆爭去留敬有時或間<lb/>
　　而取必於在天之命成王所不敢也故曰成王不<lb/>
　　敢康夙夜基命宥密其爲周之令主宜哉<lb/>
<pb n="KR3a0110_WYG_056-52a"/>
　　詩經<lb/>
　敬之敬之天維顯思命不易哉無曰高高在上陟降<lb/>
　厥士日監在兹<lb/>
　　　　　　　　　　　　　檢討<hi>臣</hi>陸宗楷<lb/>
　　朱子集傳成王受羣臣之戒而述其言曰敬之哉<lb/>
　　天道甚明無謂其高而不吾察當知其聰明明畏<lb/>
　　常若陟降於吾之所爲而無日不臨監於此者不<lb/>
　　可以不敬也<lb/>
<pb n="KR3a0110_WYG_056-52b"/>
　　<hi>臣</hi>謹按聖人之膺圖受籙而撫馭寰區也繼天立<lb/>
　　極者寵綏之任代天理物者君師之責其實天人<lb/>
　　相與之際流通罔間息息有其相關必念念深其<lb/>
　　無逸而後有以克享乎天心則敬者聖功之本王<lb/>
　　道之全出政臨民之大原而保㤗持盈之至計也<lb/>
　　是以古之帝王莫不兢業以亮天工堯曰欽若昊<lb/>
　　天舜曰勅天之命惟時惟幾湯則顧諟明命文武<lb/>
　　則小心翼翼以昭事執競無競以對越皆此意也<lb/>
<pb n="KR3a0110_WYG_056-53a"/>
　　至於成王承奕葉之積功累仁纘再傳之耿光大<lb/>
　　烈而君臣之交儆惕於天命之不易而重言以致<lb/>
　　敬者非無說也蓋守成之主席豐履厚其經營締<lb/>
　　造不必如開創之艱則晏安易起况成王之時天<lb/>
　　下之太平久矣聲教四訖兵革不興歲慶屢豐俗<lb/>
　　稱刑措已治已安而或自暇自逸亦賢哲所不免<lb/>
　　也且以冲齡踐阼雖疑丞保傳毓德青宫養成睿<lb/>
　　質而乾惕之偶弛不能要諸久道尤宜隨時加警<lb/>
<pb n="KR3a0110_WYG_056-53b"/>
　　者也所以君歌臣拜而作詩以告䖍者凛凛於天<lb/>
　　有顯道惕惕於天高聽卑念陟降之非遥思監觀<lb/>
　　之有赫而總以一敬爲兢兢且夫天者非㝠漠之<lb/>
　　謂也有在我之天有在天之天求在我之天者處<lb/>
　　深宫而若帝鑒之孔昭對大廷而如在帝之左右<lb/>
　　清心寡慾必求無違乎天理發號施令必思無拂<lb/>
　　乎天心求在天之天者嚴對越則必懾志而凝神<lb/>
　　大肆類則必竭情而備物瑞應所昭不敢自侈益<lb/>
<pb n="KR3a0110_WYG_056-54a"/>
　　懋德以副天心咎徵所値不敢自諉必責躬以回<lb/>
　　天意萬幾無不理一息不敢康而後可爲祈天永<lb/>
　　命而不愧雖然天道遠人道邇言天者必有驗於<lb/>
　　人書曰天視自我民視天聽自我民聽又曰天聰<lb/>
　　明自我民聰明天明畏自我民明威天心之仁愛<lb/>
　　全在斯人聖主之敬天端在勤民而已蓋有以下<lb/>
　　孚乎民隱卽有以上契乎天心其感應之不爽影<lb/>
　　響鼓桴莫喻其㨗此唐虞三代之治萬古常昭成<lb/>
<pb n="KR3a0110_WYG_056-54b"/>
　　王雖處明盛之時殫緝熙之學而不憚反覆申明<lb/>
　　以致意也語曰爲君難不誠然乎哉<lb/>
<pb n="KR3a0110_WYG_056-55a"/>
　　詩經<lb/>
　日就月將學有緝熙于光明<lb/>
　　　　　　　　　　　監察御史<hi>臣</hi>李文駒<lb/>
　　<hi>臣</hi>謹按聖人之性生知安行者也其天亶聰明原<lb/>
　　自首出庶類而揆之聖敬之思則有亹亹焉與時<lb/>
　　交進者蓋人以學爲學聖人以天爲學所謂健行<lb/>
　　不息與日月合其明也周頌曰日就月將學有緝<lb/>
　　熙于光明此成王之自叙其學也夫聖人之學也<lb/>
<pb n="KR3a0110_WYG_056-55b"/>
　　求多聞而建事師古訓而有獲窮理居敬夙夜不<lb/>
　　敢康曾子曰尊其所聞則高明矣行其所知則光<lb/>
　　大矣董仲舒曰彊勉學問則聞見博而知益明彊<lb/>
　　勉行道則德日起而大有功由是言之學也者聖<lb/>
　　功之本也朱子曰考之事爲之著察之念慮之微<lb/>
　　求之文字之中索之講論之際自一物之中莫不<lb/>
　　有以見其當然而不容己與其所以然而不可易<lb/>
　　者蓋聖人以剛健爲心懋昭厥德日有所就則念<lb/>
<pb n="KR3a0110_WYG_056-56a"/>
　　兹在兹釋兹在兹也月有所將則往而不息進而<lb/>
　　无疆也說命有云惟學遜志務時敏非就將之謂<lb/>
　　乎由是學與學相繼有緝之象焉學與學相融有<lb/>
　　熙之象焉時序代嬗而綿綿不已文王之德之純<lb/>
　　也時時用其袚濯卽時時進於昭融成湯之日新<lb/>
　　又新也推致之功旣至不息之用斯彰存爲悠遠<lb/>
　　發爲高明有不自就將中來者哉易曰剛健篤實<lb/>
　　輝光日新其德又曰其德剛健而文明應乎天而<lb/>
<pb n="KR3a0110_WYG_056-56b"/>
　　時行居九重之上而光照乎四海九州之遥立一<lb/>
　　時之法而明見乎百年必世之遠此聖人憲天之<lb/>
　　學偕日月同運並行而與天不息者歟<lb/>
<pb n="KR3a0110_WYG_056-57a"/>
　　詩經<lb/>
　自今以始歲其有君子有穀詒孫子<lb/>
　　　　　　　　　　　　監察御史<hi>臣</hi>陸秩<lb/>
　　<hi>臣</hi>謹按詩傳曰有有年也穀善也或曰祿也詒遺<lb/>
　　也鄭康成曰君民相樂則隂陽和而有豐年其善<lb/>
　　道則可以遺子孫何楷曰國以民爲本民以食爲<lb/>
　　天使歲歲豐登家給人足是卽君子之享有天祿<lb/>
　　也曹粹中曰治道得自此年穀常登子孫相承力<lb/>
<pb n="KR3a0110_WYG_056-57b"/>
　　於爲善黃佐曰豐年而繼於後則常有以需國用<lb/>
　　而贍民生善道而傳於後則常有以固人心而承<lb/>
　　天命蓋古者天子以多福綏諸侯俾緝熙於純嘏<lb/>
　　而諸侯亦均其福於萬民夫福者備也順也無所<lb/>
　　不順之謂備詩之勤民者曰率時農夫曰稼穡匪<lb/>
　　懈順作訛成易之宜備雨暘燠寒之序凡以言人<lb/>
　　事也若夫百穀順成非人之所能爲也天也帝命<lb/>
　　率育於是貽我來牟而多黍多稌萬億及秭婦子<lb/>
<pb n="KR3a0110_WYG_056-58a"/>
　　以寧百室以盈是卽所謂福也是故人臣之稱願<lb/>
　　其君者未嘗侈陳瑞應惟以綏萬邦屢豐年爲自<lb/>
　　天降康爲農夫之慶則所以錫兹祉福者在此所<lb/>
　　以惠我無疆者在此而子孫於以保之矣春秋於<lb/>
　　有年大有年必書公羊謂其以喜書也豈不誠然<lb/>
　　乎漢食貨志曰餘三年食曰登再登曰平三登曰<lb/>
　　太平又云歲有上中下三熟上熟其收自四餘四<lb/>
　　百石中熟自三餘三百石下熟自倍餘百石韓詩<lb/>
<pb n="KR3a0110_WYG_056-58b"/>
　　外傳曰夫百姓内不乏食外不患寒則可敎御以<lb/>
　　禮義矣詩云以洽百禮百禮洽則百意遂百意遂<lb/>
　　則隂陽調隂陽調則寒暑均而三光清風雨時而<lb/>
　　羣生遂劉向之言又有云朝臣和於内萬國歡於<lb/>
　　外天應報於上以和致和則獲天助也今詩人君<lb/>
　　臣宴樂而相期於以介我黍稷以穀我士女垂裕<lb/>
　　後昆勿替引之可謂和矣故鄧元錫云有駜有小<lb/>
　　雅慈惠之心焉上下交則和而安抑<hi>臣</hi>得推廣其<lb/>
<pb n="KR3a0110_WYG_056-59a"/>
　　說春爲歲之始寅爲春之始揆詩人之頌君子者<lb/>
　　有百度維新之象焉且夫君子以穀詒孫子固矣<lb/>
　　而天下之臣民皆君子之孫子也萬世之臣民皆<lb/>
　　君子之孫子也天下爲家萬世永賴其君子罄無<lb/>
　　不宜受天百祿之深㫖哉<lb/>
<pb n="KR3a0110_WYG_056-60a"/>
　　詩經<lb/>
　聖敬日躋<lb/>
　　　　　　　　　　　侍讀學士<hi>臣</hi>齊召南<lb/>
　　<hi>臣</hi>謹按自古帝王之治皆本於道帝王之道皆本<lb/>
　　於心治法或隨時世以變通心法實亘萬古而不<lb/>
　　易詩書紀唐虞三代之治詳矣并其致治之心而<lb/>
　　詳之若揭其要歸則未有外於敬之一言者也商<lb/>
　　頌贊成湯曰聖敬日躋至哉言乎心一耳而人心<lb/>
<pb n="KR3a0110_WYG_056-60b"/>
　　道心判焉判於敬與怠也其自敬而日流於怠也<lb/>
　　甚易其自怠而日趨於敬也甚難善學者惟其不<lb/>
　　安於易而必爲其難使志常足以帥氣理常足以<lb/>
　　勝私如登高者鼓勇直前如行遠者積久不息則<lb/>
　　希賢希聖自遞進而不自知彼德至聖人極矣聖<lb/>
　　人以上寧可復加然其自強必與天之健行相準<lb/>
　　以其勉勉積爲安安何嘗有一日不用其振厲恪<lb/>
　　恭之精神乎哉卽如成湯天錫智勇固生而具聖<lb/>
<pb n="KR3a0110_WYG_056-61a"/>
　　德者也而其所以爲聖則實惟此聖不自聖之心<lb/>
　　是故不邇不殖清其敬之源也制事制心踐其敬<lb/>
　　之實也日新又新持其敬於久也克寛克仁大其<lb/>
　　敬之施也事天以敬則明命顧諟臨民以敬則人<lb/>
　　紀肇修立政以敬則執中建中競絿剛柔悉化用<lb/>
　　人以敬則克宅克俊賢德忠良畢登乃至身無可<lb/>
　　檢猶曰檢身如不及身本無過猶曰改過不吝邦<lb/>
　　家已輯寧矣慄慄危懼猶不勝其咨嗟兆民已允<lb/>
<pb n="KR3a0110_WYG_056-61b"/>
　　懷矣子惠困窮猶未釋其隱念表正萬方者當守<lb/>
　　典常故匪彛慆淫之戒必諄切於造邦也垂裕後<lb/>
　　昆者先防逸豫故三風十愆之刑備儆於有位也<lb/>
　　好問則裕自用則小故從諫勿咈卽前世懸鞀設<lb/>
　　鐸之心勿慮胡獲勿爲胡成故昧爽待旦卽古帝<lb/>
　　兢業萬幾日愼一日之心也湯之聖德日躋於高<lb/>
　　明固卽其敬德日躋於純篤者致之乎典謨以欽<lb/>
　　始以欽終舜之告禹曰敬修其可願詩稱文王曰<lb/>
<pb n="KR3a0110_WYG_056-62a"/>
　　緝熙敬止武王之受丹書曰敬勝怠者吉帝王以<lb/>
　　心法爲治法固千載一揆也<lb/>
<pb n="KR3a0110_WYG_056-63a"/>
　　詩經<lb/>
　聖敬日躋<lb/>
　　　　　　　　　　　　　　檢討<hi>臣</hi>德保<lb/>
　　嚴粲曰敬爲聖人之敬言至誠也日躋言至誠無<lb/>
　　息也德日新又日新是聖敬日躋之實卽文王之<lb/>
　　純亦不已也<lb/>
　　<hi>臣</hi>謹按聖學統於主敬自古帝王建極綏猷其道<lb/>
　　不越乎此粤稽成湯以天錫勇智表正萬邦其勲<lb/>
<pb n="KR3a0110_WYG_056-63b"/>
　　業隆矣湯之子孫所以歌頌之者宜乎恢張功績<lb/>
　　形容盛美乃必以聖敬日躋爲昭假上帝之由何<lb/>
　　哉間嘗反覆其㫖而知詩人不獨善於美湯抑且<lb/>
　　深有見於聖學之淵源也在昔堯舜以生知安行<lb/>
　　之聖開精一執中之傳堯之德以欽明舜之德以<lb/>
　　温㳟皆不外一敬厥後禹之祇德文王之緝熙武<lb/>
　　王之執競亦惟此主敬之念以纘承前聖道統焉<lb/>
　　易乾卦曰天行健君子以自彊不息夫惟以乾惕<lb/>
<pb n="KR3a0110_WYG_056-64a"/>
　　之心自彊不息然後可以法天行健坤之六二曰<lb/>
　　敬以直内蓋人之一心至虗至靈具衆理而應萬<lb/>
　　事必主一無適以全其無妄之體而後虗靈不昧<lb/>
　　者可以復存是心者一身之主宰敬者又一心之<lb/>
　　根本也洪範曰敬用五事夫貌言視聽思必以敬<lb/>
　　爲綱維而妄念乃不得以相乘故有㳟從明聰睿<lb/>
　　之德焉禮三百三千其要統於毋不敬蓋敬則玉<lb/>
　　帛儀文非爲虗器記曰敬德之輿也有敬乃可載<lb/>
<pb n="KR3a0110_WYG_056-64b"/>
　　德以行不然徒爲虗車耳周子通書聖學章曰一<lb/>
　　者無欲也無欲則靜虗動直靜虗則明明則通動<lb/>
　　直則公公則溥夫無欲之心卽主敬之心也主敬<lb/>
　　而無一息之間斷則純乎天理而無欲無欲則明<lb/>
　　通公溥裕如矣程子謂涵養須用敬進學則在致<lb/>
　　知又曰未有致知而不在敬者朱子則曰知者學<lb/>
　　之始行者學之終敬者學之所以成始成終是知<lb/>
　　敬之一字乃致知力行之本存心以敬則致知自<lb/>
<pb n="KR3a0110_WYG_056-65a"/>
　　能黙會乎事理之當然力行自能剛健篤實以還<lb/>
　　其性之本然文王小心翼翼孔子告仲弓以出門<lb/>
　　如見大賔使民如承大祭蓋深知敬乃徹上徹下<lb/>
　　之聖功也中庸言戒懼愼獨敬也而中和位育胥<lb/>
　　由是焉可見自下學立心之始以至於參贊化育<lb/>
　　篤㳟而天下平總不外於一敬故湯之不邇聲色<lb/>
　　不殖貨利以義制事以禮制心皆一敬之所充積<lb/>
　　也惟聖敬至於日躋則德日新又新凡所以昭假<lb/>
<pb n="KR3a0110_WYG_056-65b"/>
　　上帝者以此卽所以懋昭大德建中於民者亦莫<lb/>
　　不以此焉然則敬之一字誠聖學之淵源而帝王<lb/>
　　建極綏猷之本也夫<lb/>
<pb n="KR3a0110_WYG_056-66a"/>
　　詩經<lb/>
　不競不絿不剛不柔敷政優優百祿是遒<lb/>
　　　　　　　　　　　侍講學士<hi>臣</hi>鄒升恒<lb/>
　　朱子曰競强絿緩也優優寛裕之意遒聚也<lb/>
　　輔廣曰湯之負荷天休非有他也本其聖敬只中<lb/>
　　道上行更無偏倚故其爲政不强不弱不剛不柔<lb/>
　　優游寛裕此固百福之所聚也<lb/>
　　<hi>臣</hi>謹按此言湯之爲政能用其中故能凝承天命<lb/>
<pb n="KR3a0110_WYG_056-66b"/>
　　也自古論政者不出寛嚴兩途<hi>臣</hi>以爲政惟以中<lb/>
　　爲主寛嚴二字皆可不設何則理所當寛則從其<lb/>
　　寛而不得名之爲寛也中也理所當嚴則從其嚴<lb/>
　　而亦不得名之爲嚴也中也惟承積玩之後不得<lb/>
　　不繩之以法或者目之爲嚴而實亦非嚴也中也<lb/>
　　承積威之餘不可不喣之以恩或者目之爲寛而<lb/>
　　實亦非寛也中也吕刑世輕世重周禮輕典重典<lb/>
　　之文謂隨時而矯其偏以適於中云爾不然而心<lb/>
<pb n="KR3a0110_WYG_056-67a"/>
　　一有所偏則輕重皆失中而寛嚴皆有弊而中又<lb/>
　　非調停於寛嚴之間而各用其半也有極其嚴而<lb/>
　　亦中有極其寛而亦中惟權其事理之所適而已<lb/>
　　詩云不競不絿不剛不柔言湯之建中於民寛嚴<lb/>
　　皆不足以名之也或曰君道以寛爲本故虞書之<lb/>
　　頌帝也曰御衆以寛過於寛猶過乎仁不失爲君<lb/>
　　子也曰是則然矣獨不曰寛之過且流於忍乎如<lb/>
　　太叔爲政不忍猛而寛其後鄭國多盗興徒兵以<lb/>
<pb n="KR3a0110_WYG_056-67b"/>
　　攻萑蒲之澤盡殺之則至慈變爲至忍矣子産謂<lb/>
　　火烈民畏卒稱惠人諸葛亮治蜀用法尚嚴而國<lb/>
　　大治王猛之治苻秦也亦然是皆於明罰勅法之<lb/>
　　中寓慈祥豈弟之意義正所以成乎仁而亦無非<lb/>
　　中也弛而不張文武弗爲寛而有制政是以和烏<lb/>
　　得藉口於含容而漸流於縱廢乎古稱商道駿肅<lb/>
　　而臣之頌其君者則曰克寛克仁可以思矣敷政<lb/>
　　優優百祿是遒者蓋競絿剛柔之胥冺則上無苛<lb/>
<pb n="KR3a0110_WYG_056-68a"/>
　　刻繳繞之煩亦無頽惰縱弛之患下令而民服有<lb/>
　　作而必成優游端拱出之裕如而百祿之綏永集<lb/>
　　於建中之主矣要之湯政之善又本於聖敬日躋<lb/>
　　敬則不邇不殖志氣清明而偏陂好惡之不作敬<lb/>
　　則制事制心交修罔懈而惟和惟一之化成此敬<lb/>
　　之一字尤爲中所由出日新又新所以爲敷政寧<lb/>
　　人之本也歟<lb/>
<pb n="KR3a0110_WYG_056-69a"/>
　　詩經<lb/>
　不競不絿不剛不柔敷政優優百祿是遒<lb/>
　　　　　　　　　　　侍講學士<hi>臣</hi>陳悳華<lb/>
　　先儒義疏輔廣曰言湯本其聖敬只中道上行更<lb/>
　　無偏倚故其爲政不強不弱不剛不柔優優寛裕<lb/>
　　此固百祿之所聚也<lb/>
　　<hi>臣</hi>謹按敷政者帝王得人心固天命之大端也而<lb/>
　　政務劑其偏以歸於至當王道平平王道蕩蕩聖<lb/>
<pb n="KR3a0110_WYG_056-69b"/>
　　人尚焉是故政有失之好勝而欲速者則爲競有<lb/>
　　失之因循而茍安者則爲絿有失之夬厲不平與<lb/>
　　選輭不斷者則爲剛與柔而湯皆無之若此者所<lb/>
　　謂中也孟子曰湯執中此其實也古之人有董安<lb/>
　　于者性緩佩弦以自急有西門豹者性急佩韋以<lb/>
　　自緩是二人者皆自知其病而思有以調之如此<lb/>
　　若湯則自然中節者也又子産之論爲政也曰火<lb/>
　　烈民望而畏之水懦弱民狎而翫之權於寛猛之<lb/>
<pb n="KR3a0110_WYG_056-70a"/>
　　間而以二者相兼爲難湯則二者適善其施焉孔<lb/>
　　子曰寛以濟猛猛以濟寛政是以和優優云者和<lb/>
　　之至也此中之用也蓋中則未有不和者也豫順<lb/>
　　以動故天地如之四時和焉星辰理焉萬物育焉<lb/>
　　此中和之應於天地者也豈弟君子民之攸墍君<lb/>
　　子樂得其道小人樂得其欲此中和之感於人心<lb/>
　　者也蓋百祿是遒之說也湯以聖敬之德上接堯<lb/>
　　舜之心傳而造有商之天下如此又嘗考之書仲<lb/>
<pb n="KR3a0110_WYG_056-70b"/>
　　虺之誥有曰王懋昭大德建中于民以義制事以<lb/>
　　禮制心夫不競不絿不剛不柔卽所謂建中于民<lb/>
　　也亦卽以義制事以禮制心之實用也但其義無<lb/>
　　二而詞有不同詩人之詞是本其已然而推美之<lb/>
　　也誥則猶爲勉詞焉湯聖人也夫豈不足於此必<lb/>
　　以待勉之而始然然使湯自恃爲吾已能是則非<lb/>
　　聖人矣且仲虺不以是爲湯所已然而仍復陳告<lb/>
　　是眞拳拳於君者也此其所以爲聖君賢相歟<lb/>
<pb n="KR3a0110_WYG_056-71a"/>
　　詩經<lb/>
　不競不絿不剛不柔敷政優優<lb/>
　　　　　　　　　　　監察御史<hi>臣</hi>周人驥<lb/>
　　慶源輔氏曰湯之負荷天休者非有他也本其聖<lb/>
　　敬只中道上行更無偏倚故其爲政不強不弱不<lb/>
　　剛不柔優游寛裕<lb/>
　　<hi>臣</hi>謹按天下事理不越一中中也者不偏不倚無<lb/>
　　過不及之謂如競也剛也失之過者也絿也柔也<lb/>
<pb n="KR3a0110_WYG_056-71b"/>
　　失之不及者也而總以心之偏倚致之惟心主於<lb/>
　　敬則偏倚之見不生而過不及之弊自冺輔氏申<lb/>
　　明中道推本聖敬誠有得於天德王道之奥㫖者<lb/>
　　<hi>臣</hi>請推而論之自古英敏之主每多好大喜功其<lb/>
　　政失之競與剛者居多寛大之朝易致優柔寡斷<lb/>
　　其政失之絿與柔者居多夫英敏以才勝寛大以<lb/>
　　量勝果歛其才而裕之以量擴其量而濟之以才<lb/>
　　於中道其庶幾乎然使見理有未明則以好大喜<lb/>
<pb n="KR3a0110_WYG_056-72a"/>
　　功爲戒必至以茍且生廢弛以優柔寡斷爲懲必<lb/>
　　至以急遽啓綜覈將免乎競與剛之弊而絿與柔<lb/>
　　已中之免乎絿與柔之弊而競與剛又中之雖孜<lb/>
　　孜求治而遇事周章方補偏救弊之不暇烏覩所<lb/>
　　謂優優者哉朱子云中無定體隨時而在凡事之<lb/>
　　來以成見與焉則偏惟順其自然之理以處之可<lb/>
　　行則行可止則止可急則急可緩則緩將見明作<lb/>
　　所以有功不可謂之競與剛惇大所以成裕不可<lb/>
<pb n="KR3a0110_WYG_056-72b"/>
　　謂之絿與柔而獨是事物之理是非介在毫髮從<lb/>
　　違判於幾希况人君日有萬幾非此心至虗至公<lb/>
　　何以坐照無遺權衡不爽是可知致治之道不徒<lb/>
　　視乎才與量而惟視乎人君之一心書曰啓廼心<lb/>
　　沃朕心董仲舒曰正一心以正朝廷正朝廷以正<lb/>
　　百官正百官以正萬民誠以君心固天下萬事之<lb/>
　　樞紐也夫從來銳意圖治之主夙夜憂勞何敢一<lb/>
　　息自逸第恐精勤之久或自謂已治已安而左右<lb/>
<pb n="KR3a0110_WYG_056-73a"/>
　　近習窺探意㫖競以聲色宴遊之娛雜然並進君<lb/>
　　心因之而稍懈庶事必因之而漸隳歴觀史冊炯<lb/>
　　戒昭然易云天行健君子以自強不息是惟在謹<lb/>
　　好尚遠嬖倖矢兢業於深宫防怠荒之潛伏庶乎<lb/>
　　志氣清明措施咸當此聖學之極則卽政治之源<lb/>
　　流也考書之稱湯有曰不邇聲色不殖貨利又曰<lb/>
　　以義制事以禮制心斯其說不有可與商頌叅觀<lb/>
　　者哉<lb/>
<pb n="KR3a0110_WYG_056-74a"/>
　　詩經<lb/>
　不競不絿不剛不柔敷政優優<lb/>
　　　　　　　　　　　監察御史<hi>臣</hi>宫焕文<lb/>
　　<hi>臣</hi>謹按立政之道貴於權緩急之用而施之悉協<lb/>
　　其宜酌寛猛之經而措之各當其可蓋競絿剛柔<lb/>
　　四者推於政體不可以或無而其用不可以偏勝<lb/>
　　何則事有次第就理而不可以操切病其嚴平易<lb/>
　　近民而不可以英明形其刻者若一於競且剛焉<lb/>
<pb n="KR3a0110_WYG_056-74b"/>
　　則太過亦有朝計夕行而不可遲疑以失事機之<lb/>
　　會專斷立决而不可隱忍以開姑息之原者若一<lb/>
　　於絿且柔焉則不及過者毗於陽不及者毗於隂<lb/>
　　毗於陽者妨於仁毗於隂者妨於義皆非優優敷<lb/>
　　布之道也易稱時止則止時行則行動静不失其<lb/>
　　時又云知柔知剛萬夫之望人主誠明乎時之義<lb/>
　　則競絿剛柔之用左宜右有而皆不外於一中執<lb/>
　　其中以敷之四者不惟不相妨而且以相濟不惟<lb/>
<pb n="KR3a0110_WYG_056-75a"/>
　　不相勝而且以相成是以詩言不競不絿非政無<lb/>
　　競絿也競絿各協於中而競絿之迹胥冺詩言不<lb/>
　　剛不柔非政無剛柔也剛柔悉合於中而剛柔之<lb/>
　　迹俱化由是以敷政則爲之有本末措之有經權<lb/>
　　紀綱法度之出於上者能弛能張而不患其或需<lb/>
　　而或躁慶賞刑威之及於下者能翕能闢而適成<lb/>
　　其有執而有容将萬事得其理百物順其則朝野<lb/>
　　上下安其常而王政之優優不可想見於從容敷<lb/>
<pb n="KR3a0110_WYG_056-75b"/>
　　布之日歟<hi>臣</hi>觀成湯之爲君也從諫弗咈先民時<lb/>
　　若其政可謂不苛然而昧爽丕顯又曷嘗有因循<lb/>
　　不振之氣致隳其明作之才此則不競而亦不絿<lb/>
　　之明騐也克寛克仁彰信兆民其政可謂不猛然<lb/>
　　而布昭聖武又曷嘗有牽制不斷之爲致虧其沉<lb/>
　　毅之度此則不剛而亦不柔之明徵也要之競絿<lb/>
　　剛柔之用非化其偏則無由平其政而不偏競絿<lb/>
　　不偏剛柔之政非主夫敬則無由得夫中湯惟有<lb/>
<pb n="KR3a0110_WYG_056-76a"/>
　　日躋之敬德以爲本故其見之政者無太過亦無<lb/>
　　不及而當世仰表正之功於不替後世猶頌昭假<lb/>
　　之烈於勿衰<hi>臣</hi>嘗因是思之王者所存之心即天<lb/>
　　心也其所行之道一天道也今夫天道與時消息<lb/>
　　而日月寒暑自相感於屈伸與時慘舒而雨露雷<lb/>
　　霆且並彰其温肅王者法天以爲政則緩急一視<lb/>
　　乎重輕而不疾不徐之中有自然之變化寛猛悉<lb/>
　　準於中正而不縱不弛之内有互濟之權衡果其<lb/>
<pb n="KR3a0110_WYG_056-76b"/>
　　爲事宜姑待歟如需之飲食宴樂可也而不然則<lb/>
　　施祿及下義有取諸夬矣果其爲道宜馴致歟若<lb/>
　　坤之厚德載物可也而不然則健行不息義有取<lb/>
　　諸乾矣蓋百年必世之䂓模固不容不出以整暇<lb/>
　　而一日二日之綜其幾務則又必於怠荒豫儆羣<lb/>
　　臣百姓之綏乂固不容不撫以温仁而一予一奪<lb/>
　　之斷自宸衷則又必使威命常伸然則本敬以用<lb/>
　　中由中以出政惟有純王之心斯有純王之業也<lb/>
<pb n="KR3a0110_WYG_056-77a"/>
　　夫<lb/>
<pb n="KR3a0110_WYG_056-78a"/>
　　詩經<lb/>
　天命降監下民有嚴不僭不濫不敢怠遑命于下國<lb/>
　封建厥福<lb/>
　　　　　　　　　　　侍讀學士<hi>臣</hi>汪由敦<lb/>
　　朱子集傳封大也<lb/>
　　輔氏廣曰天雖高而實下其監視甚可畏也民雖<lb/>
　　卑而天實以爲視聽不可忽也惟高宗上畏天下<lb/>
　　敬民而見於刑賞者未嘗有僭濫之失存於中心<lb/>
<pb n="KR3a0110_WYG_056-78b"/>
　　者不敢有怠荒之意故天命之以天下而大建其<lb/>
　　福<lb/>
　　<hi>臣</hi>謹按殷武一詩頌高宗之功而此章言其基命<lb/>
　　之本也聖王行事必求其端於天者誠以天命不<lb/>
　　易日監在兹君心之敬肆無一息不與天地相流<lb/>
　　通而往來相應仁人事天如事親不顯亦臨無射<lb/>
　　亦保職是故也天無心以民爲心民心之所嚮即<lb/>
　　天意之所歸故曰天聰明自我民聰明天明畏自<lb/>
<pb n="KR3a0110_WYG_056-79a"/>
　　我民明威人君顧畏於民碞斯能以小民受天永<lb/>
　　命天人一理通逹無間求端於天者亦於民乎求<lb/>
　　之而已應天以實不以文動民以行不以言廸畏<lb/>
　　天顯民衹必致謹於刑賞而深戒夫怠荒何也刑<lb/>
　　賞者人君之大柄而治亂之所由分也順乎天則<lb/>
　　與治同道矣咈乎民則與亂同事矣官不及私昵<lb/>
　　爵罔及惡德斯謂之不僭用其義刑義殺勿用非<lb/>
　　謀非彛斯謂之不濫然使有一念之弗謹則怠氣<lb/>
<pb n="KR3a0110_WYG_056-79b"/>
　　乘之而僭濫之端不能自制故臯陶陳謨曰天命<lb/>
　　有德五服五章哉天討有罪五刑五用哉而即繼<lb/>
　　之曰政事懋哉懋哉此所謂無教逸欲有邦兢兢<lb/>
　　業業誠恐稍戾乎命討之公而偶違夫無怠無荒<lb/>
　　之戒也誠能不僭不濫不敢怠遑則朝無倖位國<lb/>
　　無寃民庸庸祇祇威威各得其道於是百度惟貞<lb/>
　　萬事就理朝廷清明民氣和樂天心昭應有不錫<lb/>
　　之以福者乎詩曰昭事上帝聿懷多福人君普其<lb/>
<pb n="KR3a0110_WYG_056-80a"/>
　　福於四海而即以四海之福爲福福之所以大也<lb/>
　　書稱高宗嘉靖殷邦至享國五十有九年頌亦曰<lb/>
　　壽考且寧以保我後生其福不亦大乎永言配命<lb/>
　　自求多福其必於刑賞政事加之意哉<lb/>
<pb n="KR3a0110_WYG_056-81a"/>
　　詩經<lb/>
　天命降監下民有嚴不僭不濫不敢怠遑命于下國<lb/>
　封建厥福<lb/>
　　　　　　　　　　　　　編修<hi>臣</hi>夏廷芝<lb/>
　　朱子曰天命降監不在乎他皆在民之視聽則下<lb/>
　　民亦有嚴也惟賞不僭刑不濫而不敢怠遑則天<lb/>
　　命之以天下而大建其福<lb/>
　　邱濬曰人君之刑賞非一己之刑賞乃上天之刑<lb/>
<pb n="KR3a0110_WYG_056-81b"/>
　　賞也非上天之刑賞乃民心之刑賞也賞一人必<lb/>
　　衆心之所同喜刑一人必衆心之所同怒民心所<lb/>
　　同即天意所在也<lb/>
　　<hi>臣</hi>謹按人君撫馭萬方臣民待命而鼓舞激勵所<lb/>
　　以建極於天下者大權有二曰賞曰罰而已賞罰<lb/>
　　之權惟君主之而君未嘗私擅也必本其道於天<lb/>
　　所謂天命天討者是也天之命討亦非可臆度也<lb/>
　　必協其理於民所謂公好公惡者是也民心協則<lb/>
<pb n="KR3a0110_WYG_056-82a"/>
　　天意從而君之刑賞乃悉當夫權衡以永弭夫僭<lb/>
　　與濫之失焉唐虞之世五服五章五刑五用君咨<lb/>
　　臣儆凛凛而不敢忽成周以八則治都鄙以八柄<lb/>
　　馭羣臣而於爵賞之事縷析條分詳其規制唐太<lb/>
　　宗曰有功則賞有罪則罰誰敢不竭心盡誠以修<lb/>
　　職業誠以賞罰者國家之綱紀朝廷之勸懲臣工<lb/>
　　之法守百姓之從違胥於是繫焉綱紀立則勸懲<lb/>
　　行勸懲行則法守定法守定則從違準其君子知<lb/>
<pb n="KR3a0110_WYG_056-82b"/>
　　賞之不可倖邀也益勉爲君子而小人則知一䧟<lb/>
　　不義放流誅殛不容稍寛将惕息恐懼化其邪慝<lb/>
　　之衷趨於中正之路豈非鼓舞一世之人心激勵<lb/>
　　天下之志氣端藉是哉抑又思之賞罰之權固在<lb/>
　　持之不易而宜賞宜罰之理尤在審之必眞惟聖<lb/>
　　人之心鑑空衡平本無偏倚其未與物接也存之<lb/>
　　以誠主之以敬無時不凛上帝之監觀及其既與<lb/>
　　物接也又能隨感輙應剖决是非權衡得失賞所<lb/>
<pb n="KR3a0110_WYG_056-83a"/>
　　當賞罰所當罰則恩澤所加如天之雨露沾被乎<lb/>
　　庶彚而無所私也懲創所及如天之雷霆震動乎<lb/>
　　萬物而不少貸也用舍悉當乎理好惡胥同乎民<lb/>
　　將天下之臣民莫不遵道遵路共安於範圍曲成<lb/>
　　之内而大君之所以建其有極以錫福於庶民者<lb/>
　　亦永永而無斁矣<lb/>
　<lb/>
　<lb/>
<pb n="KR3a0110_WYG_056-83b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御覽經史講義卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_001-1a"/>
欽定四庫全書<lb/>
御覽經史講義<lb/>
　奏議<lb/>
　　總理事務和碩莊親王<hi>臣</hi>允禄等謹<lb/>
　奏為遵<lb/>
㫖議奏事給事中畢誼奏請令史臣取經史諸書及古<lb/>
　　來奏議日派二人各寫數幅進呈等因一摺奉<lb/>
㫖朕在潛邸六經諸史皆常誦習自承大統勅毖萬㡬<lb/>
<pb n="KR3a0110_WYG_001-1b"/>
　少有餘閒未嘗不稽經讀禮今祥練既逾畢誼所奏<lb/>
　令諸臣日繕經史奏議理得施行在朕廣挹羣言可<lb/>
　以因事監觀隨時觸發而覽諸臣所進亦可考驗其<lb/>
　學識或召見講論則性資心術並因此可覘但畢誼<lb/>
　止及史臣而朕意科道職司獻替應令一體録呈其<lb/>
　規條應如何酌定並分日按班呈奏事宜著總理事<lb/>
　務王大臣定議具奏欽此<hi>臣</hi>等竊惟一人者普天率<lb/>
　　土之心也一人之心百司萬姓之命也舉心之所<lb/>
<pb n="KR3a0110_WYG_001-2a"/>
　　向耳目手足下至毛髮涕唾莫不聽令從欲以羣<lb/>
　　相託命此自然之道也其有不然特未之思耳是<lb/>
　　故道統心心職思思本學學由習三代而還賢聖<lb/>
　　之君代作要未有不學而能不思而得從心中道<lb/>
　　而盛徳大業昭垂來兹者時習之功蓋不獨儒生<lb/>
　　然矣欽惟我<lb/>
皇上聖資天錫好古敏求懋學敦行一歸實踐自聖經<lb/>
　　賢傳以及儒先之緒論子史百氏之嘉言莫不探<lb/>
<pb n="KR3a0110_WYG_001-2b"/>
　　其根源挹其精藴是以發為文章施諸政教者㡬<lb/>
　　與三代同規而虚衷採納覽科臣畢誼所奏輙嘉<lb/>
　　與之<lb/>
特命翰詹科道日繕經史奏議進呈此即虞舜好察邇<lb/>
　　言之實周文望道未見之心也臣等欽承之下曷<lb/>
　　勝感慶惟是六經深廣道貫精粗諸史放紛事兼<lb/>
　　鉅細至於往代名臣奏議多可監觀然亦有論一<lb/>
　　事之情形陳當年之弊政而無當於時務者凡所<lb/>
<pb n="KR3a0110_WYG_001-3a"/>
　　採録必具得要領實有啟沃然後日力不費而裨<lb/>
　　益良多若不先定指歸使知所遵循恐學殖疎淺<lb/>
　　性資選愞者漫陳膚語茍以塞責則有辜<lb/>
　盛典終屬虚文謹酌定規則分别詳列伏候<lb/>
聖裁<lb/>
　　一詩書易禮記周禮擇有闗於天徳王道者春秋<lb/>
　　三傳擇聖人定是非之難辨以植綱常者先標經<lb/>
　　文下注先儒義疏<lb/>
<pb n="KR3a0110_WYG_001-3b"/>
　　一諸史内擇用人行政實有闗於治亂安危者節<lb/>
　　略史文下注先儒史斷<lb/>
　　一奏議必擇伉直剴切寓目警心濟於實用者或<lb/>
　　其辭意繁委亦得芟薙支蔓獨提其要<lb/>
　　一經史奏議既經繕録必各有所見應附列所見<lb/>
　　用<hi>臣</hi>謹按云云一段於後<lb/>
　　一逐日進呈不拘條數約以千言為度經史奏議<lb/>
　　隨意敷陳不必各項俱備亦不必拘經文次序及<lb/>
<pb n="KR3a0110_WYG_001-4a"/>
　　時代先後所録皆古人成言可無忌諱<lb/>
　　一翰林詹事為一班科道為一班輪班進摺每日<lb/>
　　只用一人周而復始翰詹自講讀學士少詹事迄<lb/>
　　編檢而止其科道之不由科目者各自忖所學滿<lb/>
　　洲科道清漢文俱准繕録於每日辦事引<lb/>
見後到奏事處進呈候<lb/>
㫖凡値不進本日期則停其進奏<lb/>
　　一諸臣進奏或蒙<lb/>
<pb n="KR3a0110_WYG_001-4b"/>
召見原以驗其學識廣其心志俾得成材備用宜各就<lb/>
　　所見繕冩封進不得彼此商酌<lb/>
　　乾隆二年三月二十七日奉<lb/>
㫖依議每日繕進書摺朕披閲後交南書房收存其或<lb/>
　召見講論朕所降㫖令本人於次日繕寫呈覽亦交<lb/>
　南書房收存將來行之日久不特集思廣益亦可薈<lb/>
　萃成書以資觀覽欽此<lb/>
　　乾隆十四年正月二十六日監察御史金相奏稱<lb/>
<pb n="KR3a0110_WYG_001-5a"/>
　　翰詹科道分班進書人數多寡不齊請均匀輪派<lb/>
　　等語奏<lb/>
㫖金相此摺著大學士會同都察院議奏至進呈經史<lb/>
　一事朕初意欲博綜古義廣挹羣言以成執兩用中<lb/>
　之治且可因言觀人究悉諸臣學識之髙下心術之<lb/>
　眞偽其有闌入時政於事理未當者間加訓飭自舉<lb/>
　行以來諸臣按日奏御朕一一披閲十餘年於兹矣<lb/>
　所稱洞達天人發明道奥者亦殊不槩見兹據御史<lb/>
<pb n="KR3a0110_WYG_001-5b"/>
　金相奏稱分班進書人數多寡不齊請均匀輪派則<lb/>
　是以進書為煩苦朕前亦聞有此論而不信今金相<lb/>
　既顯為此言是諸臣未必不各有此見且已行之十<lb/>
　餘載漸成故套進呈經史之處著停止所有積年留<lb/>
　存諸摺交南書房翰林擇其有裨經義政治者薈萃<lb/>
　成編用廣中祕之藏朕將親覽焉欽此<lb/>
</p>
<p>
</p>
  </div>
</body>
</text>
</TEI>
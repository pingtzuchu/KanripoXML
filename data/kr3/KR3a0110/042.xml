<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_042-1a"/>
欽定四庫全書<lb/>
御覽經史講義卷五<lb/>
　　周易<lb/>
　象曰澤上有地臨君子以教思无窮容保民无疆<lb/>
　　　　　　　　　　　　右中允<hi>臣</hi>朱良裘<lb/>
　　王弼注曰相臨之道莫若説順也<lb/>
　　朱子本義曰地臨於澤上臨下也教之无窮者兌<lb/>
　　也容之无疆者坤也<lb/>
<pb n="KR3a0110_WYG_042-1b"/>
　　<hi>臣</hi>謹按天澤曰履履者以下承上也地澤曰臨臨<lb/>
　　者以尊適卑也萬物莫不尊天而親地於此可見<lb/>
　　而王者所以崇效而卑法者皆取諸此矣繫辭曰<lb/>
　　坤也者地也萬物皆致養焉又曰説萬物者莫説<lb/>
　　乎澤既説而順臨民之道備矣而彖必以剛浸而<lb/>
　　長剛中而應釋臨之義者葢説而順之道必有至<lb/>
　　健者以主乎其中然後得大亨以正而有合於天<lb/>
　　之道此即董仲舒所謂陽常以生育長養為事而<lb/>
<pb n="KR3a0110_WYG_042-2a"/>
　　隂常積於空虚不用者也夫麗澤之功朋友資以<lb/>
　　講習厚載之徳品物納於含宏故曰説言乎兑致<lb/>
　　役乎坤是教之无窮容之无疆皆臨民者必不容<lb/>
　　己之事乃言教而必係之以思言容而必極之於<lb/>
　　保者於以見教非徒提命之諄諄容亦不僅度量<lb/>
　　之相越己也黨庠術序所以教民者綦詳而琴書<lb/>
　　干羽皆載深宫之徳意以周流而後有以感發其<lb/>
　　性情而淪浹乎肌髓井疆廬舍以奠其居比閭族<lb/>
<pb n="KR3a0110_WYG_042-2b"/>
　　黨以聯其誼制節謹度以厚其生所欲與聚所惡<lb/>
　　勿施必使天下之大九州之逺皆有以安其出作<lb/>
　　入息之常而遂其仰事俯育之願所謂保之如赤<lb/>
　　子而視之如傷也孟子言聖人之教民曰勞之來<lb/>
　　之匡之直之輔之翼之使自得之又從而振徳之<lb/>
　　此可以知聖人之心思無一息不與斯民之日用<lb/>
　　飲食相流通而其言保民也舉斯心以加諸彼而<lb/>
　　達於家邦訖於四海夫豈有此疆彼界之分與抑<lb/>
<pb n="KR3a0110_WYG_042-3a"/>
　　又聞之易之言君子者謂君臨上位子愛下民通<lb/>
　　天子諸侯兼公卿大夫有地者而言也然樹之后<lb/>
　　王君公承以大夫師長必統於首出庶物之一人<lb/>
　　故必有知人善任之能而後克殫作君作師之職<lb/>
　　此六五所以言知臨大君之宜也有知周萬物之<lb/>
　　能必有仁覆天下之量其積之也至厚而後運之<lb/>
　　也不勞此上六所以言敦臨吉无咎也中庸言唯<lb/>
　　天下至聖為能聰明睿智足以有臨此知臨之義<lb/>
<pb n="KR3a0110_WYG_042-3b"/>
　　也其言徳之積於中而見於外者首之以寛裕溫<lb/>
　　柔此敦臨之義也然則教思无窮容保民无疆非<lb/>
　　知之盡仁之至而全乎自强不息之勇者孰能與<lb/>
　　於斯<lb/>
<pb n="KR3a0110_WYG_042-4a"/>
　　周易<lb/>
　象曰澤上有地臨君子以教思无窮容保民无疆<lb/>
　　　　　　　　　　　　　侍講<hi>臣</hi>馮秉仁<lb/>
　　胡氏炳文曰不徒曰教而曰教思其意思如兌澤<lb/>
　　之深不徒曰保民而曰容保其度量如坤土之大<lb/>
　　<hi>臣</hi>謹按帝王撫有寰宇海隅向風四方從欲固将<lb/>
　　舉萬民之衆登袵席敦禮讓臻熙皥之庥而成久<lb/>
　　道化成之治者也是以首出庶物取象於乾厚徳<lb/>
<pb n="KR3a0110_WYG_042-4b"/>
　　載物取勢於坤容民畜衆則師之道昌輔相裁成<lb/>
　　則泰之爻著為養為教易之説也大備而澤上有<lb/>
　　地更取義於臨者其於君民相接之誼殆有愷切<lb/>
　　言之者與今夫蒼蒼在上天之臨也終古代明日<lb/>
　　月之臨也而莫髙匪天日月無私照承乎下者䝉<lb/>
　　其覆而忘其徳其象則然矣惟夫地之上澤滴滴<lb/>
　　必歸無源不濬言乎茹納也有包育之能言乎積<lb/>
　　漸也有涵濡之力其氣通其情洽聖人觀象於此<lb/>
<pb n="KR3a0110_WYG_042-5a"/>
　　而即以教思无窮容保无疆歸之君子其取義實<lb/>
　　宏且摯焉葢九重之上㢘逺堂髙而人君痌瘝為<lb/>
　　懐則無逺弗屆是以莊臨之以威臨之而實以恵<lb/>
　　臨之也故夫言教而復言思者言乎條誥訓約之<lb/>
　　頒布諸渙汗者為猶淺而委曲開導之意實繫乎<lb/>
　　天子之隐憂言保而復言容者言乎蠲租賑貸之<lb/>
　　施出之賚予者為曠典而維持調䕶之能實發於<lb/>
　　皇心之肫懇不然一夫不獲時予之辜民未知禮<lb/>
<pb n="KR3a0110_WYG_042-5b"/>
　　未生其共将所謂无窮无疆者方諸地澤之義不<lb/>
　　大相逕庭乎二典之訓曰食哉惟時敬敷五教三<lb/>
　　代以還凛民惟邦本之㫖而肇修人紀視民如傷<lb/>
　　生其時者承風動歌樂只<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>乎尚矣亦越漢唐而<lb/>
　　後力田有詔學校有式躬履至道以示四方務兹<lb/>
　　稼穡以臻仁遂豈不以民猶水也不拯其流将靡<lb/>
　　所極君實臨之風化之行必由近始夫乃以教以<lb/>
　　養浹髓淪肌重熙累洽迄百年必世之遥猶戴恩<lb/>
<pb n="KR3a0110_WYG_042-6a"/>
　　膏於不替以云教之无窮其思實逺也以云保之<lb/>
　　无疆其容乃大也此而揆於地澤之交隂陽之氣<lb/>
　　剛柔之用誠有若合符節者君人者果何道而能<lb/>
　　幾此哉唐陸贄奏疏云君人之道子育為心雖身<lb/>
　　處九重而慮周四表近取諸身如疴癢之關乎四<lb/>
　　肢也逺取諸物如品彚之鑒於兩曜也故時有凶<lb/>
　　害而人無流亡恃天聴之必聞知上澤之浸至今<lb/>
　　試即其説而参究之已饑已溺即教思之思欲立<lb/>
<pb n="KR3a0110_WYG_042-6b"/>
　　欲達即容保之容夫教人以善謂之忠何以守位<lb/>
　　曰仁忠也仁也豈外假之數哉亦惟端本於君心<lb/>
　　之常臨而已矣若廼皇路昇平士民樂業而保民<lb/>
　　如赤之衷方且給求養欲之慇慇救弊補偏之急<lb/>
　　急則上下之氣通地澤之情浹於以上召天和而<lb/>
　　紹唐虞三代之治也何有<lb/>
<pb n="KR3a0110_WYG_042-7a"/>
　　周易<lb/>
　象曰澤上有地臨君子以教思无窮容保民无疆<lb/>
　　　　　　　　　　　　　編修<hi>臣</hi>張若需<lb/>
　　蔡清曰勞之來之匡之直之輔之翼之使自得之<lb/>
　　又從而振徳之可見君子教思之无窮民吾同胞<lb/>
　　必使皆樂其樂而利其利可見君子之容保民无<lb/>
　　疆也<lb/>
　　<hi>臣</hi>謹按治天下之道不外教與養兩端唐虞尚矣<lb/>
<pb n="KR3a0110_WYG_042-7b"/>
　　命契為司徒則曰敬敷五教命棄為后稷則曰播<lb/>
　　時百榖所以正徳利用厚生者功敘惟歌俾之勿<lb/>
　　壊三代以來教民之道益詳保民之政益備而良<lb/>
　　法美意尤莫具於周禮一書間嘗考之地官司徒<lb/>
　　掌邦教典曰教典職曰教職象曰教象法曰教法<lb/>
　　官曰教官教官之屬似専為教設乃觀大司徒之<lb/>
　　職主土地封疆之政以土會辨物生以土宜辨名<lb/>
　　物以土均之法制地征而後施之以十有二教興<lb/>
<pb n="KR3a0110_WYG_042-8a"/>
　　之以鄉三物防偽而以五禮教之中防情而以六<lb/>
　　樂教之和其屬則鄉師至比長有考徳行察道藝<lb/>
　　月吉讀法之文遂人至鄰長有授田野教稼穡三<lb/>
　　嵗興甿之制而且師氏保氏廸於上司諫司救訓<lb/>
　　於下廩人以數邦用司稼以均民食下至土化之<lb/>
　　法瀦澮之宜莫不掌之専官施其禁令然後知聖<lb/>
　　人之於民也必先有以盡地利而後可以淑人心<lb/>
　　既有以淑人心而後可以復民性成周教養之法<lb/>
<pb n="KR3a0110_WYG_042-8b"/>
　　分見於六官而司徒獨備其全雖其條目布置先<lb/>
　　後不一以見教不徒行養有兼濟而使民相生相<lb/>
　　愛之具實參錯而並施也方策所載纎悉畢備莫<lb/>
　　非聖人精神智慮之所寄而運量之廣固恢恢乎<lb/>
　　納萬物於在宥矣是故治術多端本於建極教之<lb/>
　　无窮者繫乎思也保民无疆者實能容也使出身<lb/>
　　加民之際無至誠愷惻之意與之相永則徒法不<lb/>
　　能以自行将有久而必敝之勢而一切茍且遷就<lb/>
<pb n="KR3a0110_WYG_042-9a"/>
　　之治僅能補救於一隅不克普美利於遐邇皆君<lb/>
　　子所不道也然則至治之世徳教洽於人心經綸<lb/>
　　彌於海宇優游漸漬入之最深旁皇周浹覃於無<lb/>
　　外象涵濡於兌澤安持載於坤輿戴履之倫有幾<lb/>
　　忘帝力於何有者不将軼官禮之隆規而臻勲華<lb/>
　　之上理也乎<lb/>
<pb n="KR3a0110_WYG_042-10a"/>
　　周易<lb/>
　象曰澤上有地臨君子以教思无窮容保民无疆<lb/>
　　　　　　　　　　　　監察御史<hi>臣</hi>金溶<lb/>
　　本義曰二者皆臨下之事教之无窮者兌也容之<lb/>
　　无疆者坤也<lb/>
　　<hi>臣</hi>謹按人主之君臨天下統御寰區非徒擁崇髙<lb/>
　　之位擅威福之柄也其精神智慮常關注於匹夫<lb/>
　　匹婦之隐而協其性情謀其家室其念之誠也有<lb/>
<pb n="KR3a0110_WYG_042-10b"/>
　　加無已其量之宏也無逺弗周故讀易至兌下坤<lb/>
　　上之卦而歎聖帝明王之所以為民計者至深且<lb/>
　　逺也葢天下之至愚者民也天不忍其終於愚昧<lb/>
　　於是生先覺之聖人以作之師而教立焉天下之<lb/>
　　至渙者民也天不忍其少有顛連於是有繼天之<lb/>
　　元后以作之君而養興焉而易卦之臨具此義矣<lb/>
　　且澤取乎潤物有漬漸不已之意故教而深之以<lb/>
　　思地取乎載物有含蓄無盡之意故保而深之以<lb/>
<pb n="KR3a0110_WYG_042-11a"/>
　　容固不徒沾沾於教養之虚名而洵有與澤俱深<lb/>
　　與地俱永之實際也但從來上之所施於民民之<lb/>
　　厚期於上舉不外此教養二事而二事之中又有<lb/>
　　先後之分緩急之異不可不察也書曰資富能訓<lb/>
　　孟子曰聖人治天下使有菽粟如水火菽粟如水<lb/>
　　火而民焉有不仁者乎是謀生之不及則雖有黨<lb/>
　　庠術序能馴其耳目究不能洽其心思何也志有<lb/>
　　分也民生有蕃衍之勢固不能無所資而立天地<lb/>
<pb n="KR3a0110_WYG_042-11b"/>
　　有自然之利亦不能無所待而開一夫不耕或受<lb/>
　　之饑一女不織或受之寒而復有山川之限隔時<lb/>
　　世之變遷地勢之廣狹風俗之厚薄氣運之盛衰<lb/>
　　極紛紜不齊之致欲使天下之疲癃殘疾惸獨鰥<lb/>
　　寡無一不在包含徧覆之中而獲長養生全之慶<lb/>
　　此亦事之最難區畫經營者也而聖人於此若有<lb/>
　　不敢畏其難者汲汲皇皇肫肫懇懇有其法不徒<lb/>
　　恃其法而法外復有運用有其澤不徒恃其澤而<lb/>
<pb n="KR3a0110_WYG_042-12a"/>
　　澤外更有恩勤竭其心思神其經緯務使地無遺<lb/>
　　利人無遺力不計目前不規小利被潤澤而大豐<lb/>
　　美所謂體仁長人樂天者保天下者此也由是比<lb/>
　　户封而親遜自裕俯仰足而揖讓皆興物畜然後<lb/>
　　有禮将有相因而漸至者矣是故論教於養之先<lb/>
　　者王道之成論養於教之先者王道之始養之為<lb/>
　　勢難而急教之為數易而緩觀臨之象而致治之<lb/>
　　能事畢矣<lb/>
<pb n="KR3a0110_WYG_042-13a"/>
　　周易<lb/>
　君子以教思无窮容保民无疆<lb/>
　　　　　　　　　　　　　侍讀<hi>臣</hi>周玉章<lb/>
　　<hi>臣</hi>謹按天生民而立之君戴之為元后親之為父<lb/>
　　母必将合天下之身心而陶淑之萃億兆之室家<lb/>
　　而康乂之乃克稱臨民之任葢臨者非第以貴馭<lb/>
　　賤以卑承尊之謂謂其有以教之也謂其有以保<lb/>
　　之也唐虞之世九功惟敘九敘惟歌敷教在寛安<lb/>
<pb n="KR3a0110_WYG_042-13b"/>
　　民則恵其所以嘉恵元元者深矣三代以來法制<lb/>
　　大備修六禮以節民性明七教以興民徳齊八政<lb/>
　　以防淫一道徳以同俗養耆老以致孝䘏孤獨以<lb/>
　　逮不足自司徒司空而下以至樂正黨正比長族<lb/>
　　師皆司教民之官也載師閭師遂人均人皆分保<lb/>
　　民之職也以故風民醇茂獄訟衰息衣食饒足菑<lb/>
　　害不生熙熙然太平之盛治與然教不恃乎術之<lb/>
　　多而貴有此誨人不倦之心保固期乎澤之渥而<lb/>
<pb n="KR3a0110_WYG_042-14a"/>
　　尤重此怙冒無外之量讀臨卦之象辭而可見矣<lb/>
　　胡氏炳文曰不徒曰教而曰教思其意思如兌澤<lb/>
　　之深不徒曰保民而曰容保民其度量如坤土之<lb/>
　　大蓋崇四術立四教黨庠術序有其地詩書禮樂<lb/>
　　有其文興賢舉能示之勸觵撻郊遂示之懲教民<lb/>
　　之道盡矣而君子懃懃懇懇之心無時或已惟願<lb/>
　　家皆孝弟户盡醇良與吾民日漸月摩淪肌浹髓<lb/>
　　教思无窮程子所謂至誠無斁也任九職定九賦<lb/>
<pb n="KR3a0110_WYG_042-14b"/>
　　農桑畜牧殖其本山林川澤取其材比閭族黨奠<lb/>
　　其居兵甲車乗捍其患保民之制詳矣而君子民<lb/>
　　胞物與之量擴之彌宏真覺天下一家中國一人<lb/>
　　必使一夫無不獲之辜海隅無未徧之澤容保无<lb/>
　　疆程子所謂廣大無限也夫教人以善謂之忠若<lb/>
　　臨天下者之曲成萬物将昆蟲草木且被其光華<lb/>
　　而屬在含生負性者可知一命之士留心利物必<lb/>
　　有所濟若臨天下者之覆冒蒼生雖奕禩萬年猶<lb/>
<pb n="KR3a0110_WYG_042-15a"/>
　　享其樂利而當時之飲和食徳者更将何如甚矣<lb/>
　　其无窮也甚矣其無疆也兌之象曰君子以朋友<lb/>
　　講習坤之象曰君子以厚徳載物至兌與坤合而<lb/>
　　以上臨下之象呈焉君子觀其象法兌澤之義孚<lb/>
　　化於羣黎體坤厚之徳錫福於兆庶堯舜禹湯文<lb/>
　　武之臨民率由此道也<lb/>
<pb n="KR3a0110_WYG_042-16a"/>
　　周易<lb/>
　君子以教思无窮容保民无疆<lb/>
　　　　　　　　　　　　　編修<hi>臣</hi>孫人龍<lb/>
　　朱子曰二者皆臨下之事教之無窮者兌也容之<lb/>
　　无疆者坤也<lb/>
　　蔡清曰勞之來之匡之直之輔之翼之使自得之<lb/>
　　又從而振徳之此可見君子之教思无窮民吾同<lb/>
　　胞以至鰥寡孤獨皆吾兄弟之顛連而無告必使<lb/>
<pb n="KR3a0110_WYG_042-16b"/>
　　皆樂其樂而利其利此可見君子之容保民无疆<lb/>
　　也<lb/>
　　<hi>臣</hi>謹按先儒謂澤上有地其象為臨臨下之道不<lb/>
　　外教與養兩端而澤以淪浹至深為義故有教導<lb/>
　　人之意不徒曰教而曰教思者其意念必如兌澤<lb/>
　　之深而真誠罔斁焉地以漸被甚廣為義故有容<lb/>
　　受人之意不徒曰容民而曰容保民者其度量必<lb/>
　　如坤地之大而博厚無遺焉此君子之善體乎臨<lb/>
<pb n="KR3a0110_WYG_042-17a"/>
　　卦之義者也蓋嘗念之百姓者朝廷之赤子也故<lb/>
　　唐劉蕡謂宜令慈仁者親之育之如保傅焉如乳<lb/>
　　哺焉如師之訓導焉而後民之於上也敬之如神<lb/>
　　明愛之如父母宋歐陽修亦云唐虞三代之為法<lb/>
　　其慮民之意甚精治民之具甚備防民之術甚周<lb/>
　　誘民之道甚篤行之以勤而被於物者洽浸之以<lb/>
　　漸而入於人者深故民之生也不用力於南畝則<lb/>
　　從事於禮樂之際不在其家則在乎庠序耳聞目<lb/>
<pb n="KR3a0110_WYG_042-17b"/>
　　見無非仁義道徳而趨之不知其倦是則臨天下<lb/>
　　者立教興養固惟至誠無息以貫徹於一日萬幾<lb/>
　　之中而若地方有民社之責者尤必仰承徳意輔<lb/>
　　化宣猷凡制田里薄賦斂設學校立師儒匪第曰<lb/>
　　奉行故事而已也務在本實心為實政而開衣食<lb/>
　　之源興禮讓之化漸漬涵濡所以復民性者初終<lb/>
　　靡倦廣博深厚所以遂民生者遐邇咸周夫然後<lb/>
　　風俗羙而教化行乃克奏太平盛治於億萬年矣<lb/>
<pb n="KR3a0110_WYG_042-18a"/>
　　周易<lb/>
　君子以教思无窮容保民无疆<lb/>
　　　　　　　　　　　監察御史<hi>臣</hi>李清芳<lb/>
　　朱子註曰地臨於澤上臨下也二者皆臨下之事<lb/>
　　教之无窮者兌也容之无疆者坤也<lb/>
　　<hi>臣</hi>謹按此章地澤之象而聖人繫之以辭則以人<lb/>
　　君之所以教養斯民者為言可以見人君代天理<lb/>
　　物必其有以使覆載之中無一物不得其所以遂<lb/>
<pb n="KR3a0110_WYG_042-18b"/>
　　其生以復其性而躋一世於蕩平正直之休然後<lb/>
　　可以參三才而立極也何也澤之深而無間浸灌<lb/>
　　滋潤其被於物也無不發榮焉地之廣而無外溥<lb/>
　　博深厚其及於物也無不咸亨焉君子體於澤而<lb/>
　　為教思則漸民以仁摩民以義節民以禮使皆有<lb/>
　　以全其性分之所固有職分之所當為而聖人之<lb/>
　　心乃安焉體於地而為容保則養之以保息安之<lb/>
　　以本俗聚之以荒政使其器用之利而財求之阜<lb/>
<pb n="KR3a0110_WYG_042-19a"/>
　　百室之盈而婦子之寧而聖人之心乃快焉然論<lb/>
　　其序則養先於教既富方榖衣食足而後知禮義<lb/>
　　論其極則教深於養民可使由不可使知自新必<lb/>
　　推以新民故敷錫庶民之義必以會極歸極為至<lb/>
　　焉而容保之實事則惟曰制其田里教之樹畜周<lb/>
　　官頒十有二職於萬民使各盡其力之所極無曠<lb/>
　　土無游民食節事時民咸安其居教思之實事則<lb/>
　　惟曰設大學以教國立庠序以化邑五禮教之中<lb/>
<pb n="KR3a0110_WYG_042-19b"/>
　　六樂教之和六徳六行六藝三物以賔興之而已<lb/>
　　矣夫自謀衣食豈其一一仰給於上惟民生厚豈<lb/>
　　在上者之相為賜然而其職皆在於君者蓋以天<lb/>
　　生民而立之君聰明睿智足以有臨則光天之下<lb/>
　　至於海隅蒼生莫不托命此聖人所以引為己責<lb/>
　　而惓惓不已之意如澤之深渾渾無涯之化如地<lb/>
　　之大也裁成輔相參贊化育於以君臨萬邦豈不<lb/>
　　盛哉<lb/>
<pb n="KR3a0110_WYG_042-20a"/>
　　周易<lb/>
　六五知臨大君之宜吉象曰大君之宜行中之謂也<lb/>
　　　　　　　　　　　　　　檢討<hi>臣</hi>吕熾<lb/>
　　程子曰五以柔中順體居尊位而下應於二剛中<lb/>
　　之臣是能倚任於二不勞而治以知臨下者也夫<lb/>
　　以一人之身臨乎天下之廣若區區自任豈能周<lb/>
　　於萬事故自任其知者適足為不知唯能取天下<lb/>
　　之善任天下之聰明則無所不周是不自任其知<lb/>
<pb n="KR3a0110_WYG_042-20b"/>
　　則其知大矣五順應於九二剛中之賢任之以臨<lb/>
　　下乃已以明知臨天下大君之所宜也其吉可知<lb/>
　　又曰君臣道合以氣類相求五有中徳故能倚任<lb/>
　　剛中之賢得大君之宜成知臨之功蓋由行其中<lb/>
　　徳也<lb/>
　　朱子曰以柔居中下應九二不自用而任人乃知<lb/>
　　之事而大君之宜吉之道也<lb/>
　　<hi>臣</hi>謹按卦之爻辭及小象俱未明言任人之義而<lb/>
<pb n="KR3a0110_WYG_042-21a"/>
　　注易者推求其義則五與二為正應為能虚中以<lb/>
　　聴故皆以不自用而任人言之正與中庸舜其大<lb/>
　　知也與一章意義相合蓋人君之臨天下所蒞者<lb/>
　　大一人之耳目不敵衆人之聞見唯廣詢博採翕<lb/>
　　受敷施則合天下之聰明皆一己之聰明其為知<lb/>
　　也大矣此即舜之好問好察邇言隐惡而揚善也<lb/>
　　傳又歸之於行中臣以為此有二義一者君能行<lb/>
　　中則宅心處事無偏倚之私故能任賢勿貳以成<lb/>
<pb n="KR3a0110_WYG_042-21b"/>
　　其知一者人君聴受天下之言其中過與不及亦<lb/>
　　甚參差不齊唯斟酌其至當不易者見諸施行則<lb/>
　　稽於衆者斷於獨其權衡仍在君而不在臣夫然<lb/>
　　後理無不得而庶績咸熙此即舜之執其兩端用<lb/>
　　其中於民也程子於後一説似尚未及要而論之<lb/>
　　臨天下者莫貴於知故周書曰亶聰明作元后元<lb/>
　　后作民父母商書則曰視逺惟明聴徳惟聰虞書<lb/>
　　則曰明四目達四聰此皆與知臨之説相發明者<lb/>
<pb n="KR3a0110_WYG_042-22a"/>
　　也而知莫貴於行中虞書言惟精惟一允執厥中<lb/>
　　商書言建中于民周書言率自中無作聰明亂舊<lb/>
　　章此皆與行中之説相發明者也蓋臨上卦為坤<lb/>
　　故取藏知之義五爻居中故取行中之義循是而<lb/>
　　勿替焉即謂上六之敦臨謂其敦厚於臨故吉而<lb/>
　　无咎豈非存此大知用中之徳加以至誠不息之<lb/>
　　功故能躋天下於郅隆之治者哉<lb/>
<pb n="KR3a0110_WYG_042-23a"/>
　　周易<lb/>
　六五知臨大君之宜吉象曰大君之宜行中之謂也<lb/>
　　　　　　　　　　　監察御史<hi>臣</hi>周祖榮<lb/>
　　程子曰五有中徳能倚任剛中之賢得大君之宜<lb/>
　　成知臨之功蓋由行其中徳也<lb/>
　　<hi>臣</hi>謹按人臣之知居於一偏以明不明為量故負<lb/>
　　一長者皆可見功於國人君之知期於得中以宜<lb/>
　　不宜為量故不徧物者自足取用於人古之稱大<lb/>
<pb n="KR3a0110_WYG_042-23b"/>
　　知者莫如舜而惟不自用而取諸人遂成執兩用<lb/>
　　中之治臨卦之六五其猶是乎柔中居尊有六四<lb/>
　　以為之相能守正而親賢有九二以為之應能竭<lb/>
　　誠以事上於是合天下之知以成一人之知而即<lb/>
　　以一人之知運用乎天下之知豈非聰明睿智足<lb/>
　　以有臨者乎顧所謂宜者何也人君立一政而不<lb/>
　　能行於天下不可謂宜人君行一政而不能允協<lb/>
　　於中亦不可謂宜象以行中為大君之宜謂能行<lb/>
<pb n="KR3a0110_WYG_042-24a"/>
　　中則必虚己任人集衆善以成一是故曰宜也夫<lb/>
　　君道莫先於養民而勸農課桑待人而治莫重於<lb/>
　　教民而議禮正樂得人而興惟知臨之主明於簡<lb/>
　　賢方其政之未行也有咨詢之誠有論辨之典操<lb/>
　　之於衡鑒者見擇中之精焉及其政之将行也有<lb/>
　　股肱之寄有心膂之託措之於委任者見執中之<lb/>
　　一焉以此臨天下所謂教思无窮容保民無疆者<lb/>
　　不勞而自致此誠神靈首出左右咸宜者與要之<lb/>
<pb n="KR3a0110_WYG_042-24b"/>
　　中而曰行言其用也如論其體其必係於君心乎<lb/>
　　基命宥密能觀乎萬化之源清明在躬克建乎維<lb/>
　　皇之極大君為天下得人而天工以亮庶績以熙<lb/>
　　凡厥庶民無弗協於中者非在我之權度精切不<lb/>
　　差何以與此也故曰為政在人取人以身也<lb/>
<pb n="KR3a0110_WYG_042-25a"/>
　　周易<lb/>
　六五知臨大君之宜吉<lb/>
　　　　　　　　　　　　給事中<hi>臣</hi>宫煥文<lb/>
　　朱子曰以柔居中下應九二不自用而任人乃知<lb/>
　　之事而大君之宜吉之道也<lb/>
　　程子曰五以柔中順體居尊位而下應於二剛中<lb/>
　　之臣是能倚任於二不勞而治以知臨下大君之<lb/>
　　所宜也其吉可知<lb/>
<pb n="KR3a0110_WYG_042-25b"/>
　　<hi>臣</hi>謹按臨之取義以爻之隂陽言則為剛臨柔以<lb/>
　　象之地澤言則為上臨下皆以己臨人之義也君<lb/>
　　道也卦之六五居大君之位主坤之順致兌之説<lb/>
　　是宜為君而無不吉矣顧必下應九二剛中之臣<lb/>
　　乃始稱知臨而為大君之所宜而吉者何哉蓋人<lb/>
　　主以一身居乎巍巍之上以一心運乎茫茫之中<lb/>
　　其於天下之事與人固皆有相臨之分惟是道濟<lb/>
　　天下必先知周萬物而知周萬物者如徒恃一己<lb/>
<pb n="KR3a0110_WYG_042-26a"/>
　　之知以周之未必果周之而不遺也中庸言至聖<lb/>
　　聰明睿智足以有臨者非謂役吾耳目運吾心思<lb/>
　　以求盡天下之無窮也亦惟不自用其聰而能用<lb/>
　　天下之耳以為聰則其聰無不聞不自用其明而<lb/>
　　能用天下之目以為明則其明無不見不自用其<lb/>
　　睿智而能用天下之心思以為睿智則其睿無不<lb/>
　　通而其智無不知書稱知人則哲能官人又曰股<lb/>
　　肱惟人艮臣惟聖詩言藹藹王多吉士維君子使<lb/>
<pb n="KR3a0110_WYG_042-26b"/>
　　又曰佛時仔肩示我顯徳行凡皆不自用而任人<lb/>
　　之道也知之事也是以自古聖帝哲王莫不勞於<lb/>
　　求賢而逸於任人三代以前若堯之得舜舜之得<lb/>
　　禹臯陶成湯武丁之得伊傅文武之得周召望散<lb/>
　　固皆用賢勿貳而致堂㢘一徳之休三代以後如<lb/>
　　漢之得蕭曹丙魏昭烈之得諸葛唐世之得房杜<lb/>
　　姚宋宋世之得文范富韓歐陽司馬諸賢亦皆知<lb/>
　　人善任而收宫府一體之效此其為大君之宜臨<lb/>
<pb n="KR3a0110_WYG_042-27a"/>
　　下之吉尤其彰明較著者也嘗考程子之說曰君<lb/>
　　貴明不貴察臣貴正不貴權今按臨之剛中如九<lb/>
　　二是臣道之正者也柔中如六五是君道之明者<lb/>
　　也五惟以君之明任臣之正故能上下交孚而徳<lb/>
　　合於中象曰大君之宜行中之謂謂其能以知行<lb/>
　　中也夫惟中之所在而知及之因倚任之則君臣<lb/>
　　道合矣君臣道合以之臨百官而百官以治以之<lb/>
　　臨萬民而萬民以察由是教思无窮天下鼓舞其<lb/>
<pb n="KR3a0110_WYG_042-27b"/>
　　化而莫測其用容保无疆天下涵濡其徳而莫名<lb/>
　　其功豈非亶聰之隆規元后之偉績與抑參諸他<lb/>
　　卦自臨而進則為泰泰之六五其占曰以祉元吉<lb/>
　　蓋亦取下應九二任賢而成交泰之功是知取人<lb/>
　　為大自用則小明良喜起千古為昭要惟在我之<lb/>
　　權度精切不差夫然後收公聴並觀之益無偏信<lb/>
　　専任之私此又存乎任人之先者矣<lb/>
<pb n="KR3a0110_WYG_042-28a"/>
　　周易<lb/>
　六五知臨大君之宜吉<lb/>
　　　　　　　　　　　監察御史<hi>臣</hi>張孝挰<lb/>
　　程傳曰五以柔中順體居尊位而下應於二剛中<lb/>
　　之臣是能倚任於二不勞而治以知臨下者也夫<lb/>
　　以一人之身臨乎天下之廣若區區自任豈能周<lb/>
　　於萬事故自任其知者適足為不知惟能取天下<lb/>
　　之善任天下之聰明則無所不周是不自任其知<lb/>
<pb n="KR3a0110_WYG_042-28b"/>
　　則其知大矣五順應於九二剛中之賢任之以臨<lb/>
　　下乃己以明知臨天下大君之所宜也其吉可知<lb/>
　　<hi>臣</hi>謹按仲虺告湯曰好問則裕自用則小夫子稱<lb/>
　　舜為大知以其不自用而取諸人也蓋天下之理<lb/>
　　資於人則不勞而取諸己則有限誠以一人之耳<lb/>
　　目心思斷不能周乎萬事萬物之廣故雖明如離<lb/>
　　婁必有所不能見聰如師曠必有所不能聞心思<lb/>
　　如堯舜必有所不能及茍自恃以為無所不見無<lb/>
<pb n="KR3a0110_WYG_042-29a"/>
　　所不聞無所不及則舉其一而廢其百察於邇而<lb/>
　　遺於逺萬事萬物之廣所失有不可勝言者矣大<lb/>
　　抵人君之道有二或端拱無為以希穆清之化而<lb/>
　　所任非人則政必叢脞而不舉或勵精自治以任<lb/>
　　天下之重而不復任人則勢必勞苦而無功然而<lb/>
　　慕無為者中材之主而不輕任人者每多出於英<lb/>
　　明賢哲之后蓋其聰明神武本乎天縱其於天下<lb/>
　　之賢才每多否而少可而又其措置之力恢恢有<lb/>
<pb n="KR3a0110_WYG_042-29b"/>
　　餘是以不難毅然以自任而不甚責成於其臣子<lb/>
　　然大君終日焦勞於上而其下至於熟視而不敢<lb/>
　　有所為甚者積習既久恬嬉成風乃至庸懦而不<lb/>
　　能有所為則人主又何利於此是故君者職要者<lb/>
　　也臣者職詳者也職要則莫要於任人昔文王罔<lb/>
　　攸兼於庶言庶獄庶慎而務克知三有宅心灼見<lb/>
　　三有俊心誠以天職修而上有所承體統立而下<lb/>
　　有所寄非任人不可也若秦始皇之衡石程書隋<lb/>
<pb n="KR3a0110_WYG_042-30a"/>
　　文帝之衞士傳餐處萬乗之尊躬庶司之務勞而<lb/>
　　日拙何足尚乎夫惟合天下之聰明以為聰明則<lb/>
　　視聴博而靡遺合天下之心思以為心思則計慮<lb/>
　　周而鮮忒大權獨攬於上羣材奔走於下求賢勞<lb/>
　　者其任人逸以仁育者必以知臨舜有五人武有<lb/>
　　十亂唐虞三代之隆未有不本乎此者也<lb/>
<pb n="KR3a0110_WYG_042-31a"/>
　　周易<lb/>
　六五知臨大君之宜吉<lb/>
　　　　　　　　　　　監察御史<hi>臣</hi>陳髙翔<lb/>
　　程子曰五以柔中順體居尊位而下應于九二剛<lb/>
　　中之臣是能倚任于二不勞而治以知臨下大君<lb/>
　　之所宜也其吉可知<lb/>
　　朱子曰以柔居中下應九二不自用而任人乃知<lb/>
　　之事而大君之宜吉之道也<lb/>
<pb n="KR3a0110_WYG_042-31b"/>
　　<hi>臣</hi>謹按居上臨下謂之臨而六五以中徳居尊位<lb/>
　　所謂聰明睿知足以有臨者也故有取于知臨之<lb/>
　　象夫以天下之大萬民之衆必欲事事而理之物<lb/>
　　物而察之其勢有所不能故所謂知者不在于徧<lb/>
　　物而在于親賢親賢斯能徧物矣唐虞之世府修<lb/>
　　事和揆其所以致此者曰闢四門明四目達四聰<lb/>
　　夫明四目達四聰則天下之聰明睿知皆一己之<lb/>
　　聰明睿知斯其足以有臨也雖然自古人君孰不<lb/>
<pb n="KR3a0110_WYG_042-32a"/>
　　欲任人而任得其人者往往而少蓋人不易知知<lb/>
　　人原不易或行與言違或心與迹異初終殊轍常<lb/>
　　變改觀趨走承順有似於恭逡廵畏縮有似於謹<lb/>
　　依違兩可有似於和阿諛逢迎有似於忠諸如此<lb/>
　　類難以悉數此知人則哲堯舜其難也細觀此爻<lb/>
　　柔順虚中具有知人之徳而其所應者乃剛中之<lb/>
　　九二表裏如一守正不渝以責難為恭以匪懈為<lb/>
　　謹以不同為和以无私為忠五知而善任之正如<lb/>
<pb n="KR3a0110_WYG_042-32b"/>
　　堯之知舜舜之知禹臯陶也其吉宜矣故人君欲<lb/>
　　任人必先知人而知人又非逆億而伺察之謂也<lb/>
　　清心寡欲則此中虚明洞達如鑒之照物妍媸畢<lb/>
　　現先儒所謂居敬者尤知人任使之本與<lb/>
<pb n="KR3a0110_WYG_042-33a"/>
　　周易<lb/>
　大君之宜行中之謂也<lb/>
　　　　　　　　　　　監察御史<hi>臣</hi>沈世楓<lb/>
　　程傳曰君臣道合蓋以氣類相求五有中徳故能<lb/>
　　倚任剛中之賢得大君之宜成知臨之功蓋由行<lb/>
　　其中徳也人君之於賢才非道同徳合豈能用也<lb/>
　　<hi>臣</hi>謹按周公爻辭以知臨為大君之宜而孔子象<lb/>
　　傳則以為行中之謂者非知之外别有一中乃欲<lb/>
<pb n="KR3a0110_WYG_042-33b"/>
　　以中而成其知也夫以舜之大知猶問察隐揚以<lb/>
　　歸於用中是可知非中不足以言知也蓋人之知<lb/>
　　者或任其聰明而軼夫軌範或務為精宻而轉至<lb/>
　　遲疑則因知而失中豈惟任人鮮當哉凡發政施<lb/>
　　令亦恐無以善其天亶之用矣夫中無定體隨時<lb/>
　　而在惟視乎君心之操舍凡衆著於殿廷之間者<lb/>
　　共見而共聞而慎持於宥宻之内者獨知而獨覺<lb/>
　　必於深宫黙處之地節嗜慾謹情好無膠於成見<lb/>
<pb n="KR3a0110_WYG_042-34a"/>
　　無惑乎旁撓鑑空衡平以審夫至善之所在然後<lb/>
　　任人而權衡悉當制事而偏倚悉冺其所行乃無<lb/>
　　乎不宜也即如臨民之務不外教思容保二大端<lb/>
　　乃教而必深之以思者不徒守條教之陳規也保<lb/>
　　而必恢之以容者非以博施濟之鴻名也其間因<lb/>
　　地制宜隨時變法斟酌盡善咸協於中而後知臨<lb/>
　　之用一時䝉其利萬世享其福矣夫知為貞固中<lb/>
　　貴允執中固貫徹於知之内而有以相濟然非誠<lb/>
<pb n="KR3a0110_WYG_042-34b"/>
　　無以守之堅而要諸久此文王著臨卦之義必以<lb/>
　　利貞為訓而立誠以致中本中以行知信乎為大<lb/>
　　君之宜而天下咸仰亶聰之后已<lb/>
<pb n="KR3a0110_WYG_042-35a"/>
　　周易<lb/>
　觀盥而不薦有孚顒若彖曰大觀在上順而巽中正<lb/>
　以觀天下觀盥而不薦有孚顒若下觀而化也觀天<lb/>
　之神道而四時不忒聖人以神道設教而天下服矣<lb/>
　　　　　　　　　　　　少詹事<hi>臣</hi>福十寶<lb/>
　　朱子曰觀者有以中正示人而為人所仰也盥将<lb/>
　　祭而潔手也薦奉酒食以祭也顒然尊敬之貌言<lb/>
　　致其潔清而不輕自用則其孚信在中而顒然可<lb/>
<pb n="KR3a0110_WYG_042-35b"/>
　　仰也四時不忒天之所以為觀也神道設教聖人<lb/>
　　之所以為觀也<lb/>
　　<hi>臣</hi>謹按人主一身天下之觀瞻係焉云為動静不<lb/>
　　可以不慎也茍君極不立則君道不尊而天下失<lb/>
　　所仰矣豈大觀之謂乎故必有順巽之徳内焉於<lb/>
　　理無所乖外焉於事無所拂自一身以達庶政無<lb/>
　　事制度文為之末一皆大中至正之規夫而後端<lb/>
　　拱九五之上一人垂裳而萬邦作式有不期然而<lb/>
<pb n="KR3a0110_WYG_042-36a"/>
　　然者矣然此豈徒崇尚淡漠無為之治也哉觀之<lb/>
　　卦辭取義於祭繫之曰盥而不薦有孚顒若是以<lb/>
　　存誠主敬為大觀之本矣人君果能事事如盥而<lb/>
　　未薦之時誠意渾全敬心純潔以精一凝固之神<lb/>
　　立臣庶兆民之上此時雖有設施不見經營措置<lb/>
　　之勞雖有變通不見紛更粉飾之迹将所存者既<lb/>
　　神所過者自化天下之人潛移黙運順帝之則於<lb/>
　　不知此其感應之㨗夫寧有端倪之可尋乎傳曰<lb/>
<pb n="KR3a0110_WYG_042-36b"/>
　　視之而弗見聴之而弗聞體物而不可遺言天之<lb/>
　　神道也詩曰不顯惟徳百辟其刑之言聖人之設<lb/>
　　教也大觀物化即謂聖人以神道設教也亦宜昔<lb/>
　　虞舜恭巳正南面而天下自治文王不大聲以色<lb/>
　　而萬邦作孚胥此物此志也夫<lb/>
<pb n="KR3a0110_WYG_042-37a"/>
　　周易<lb/>
　有孚顒若<lb/>
　　　　　　　　　　　監察御史<hi>臣</hi>倪國璉<lb/>
　　朱子曰顒然尊敬之貌言致其潔清而不輕自用<lb/>
　　則其孚信在中而顒然可仰也<lb/>
　　<hi>臣</hi>謹按此承上文言為觀之道如祭者盥而未薦<lb/>
　　之時精誠専一凝而不散孚信之念存於中顒然<lb/>
　　之容見於外葢總不外一主敬之學也夫觀徳雖<lb/>
<pb n="KR3a0110_WYG_042-37b"/>
　　在於民而為觀則在於己若居大觀之位而欲立<lb/>
　　為觀之本非徒致謹乎號令文章已也必也惟精<lb/>
　　惟一守之以中而不敢有一毫怠荒之意无思无<lb/>
　　為持之以正而不敢有一毫輕率之事就如承祭<lb/>
　　者盥而未薦其心純是一團誠敬聚齋戒之精神<lb/>
　　於一日而致愛致慤積於馨香未達之先通萬心<lb/>
　　之仁孝於一心而僾見愾聞凝於祼獻未将之始<lb/>
　　此時精意潛孚誠心黙契對越感通之微莫過於<lb/>
<pb n="KR3a0110_WYG_042-38a"/>
　　此所謂有孚也由是理積而氣流孚遂并著之於<lb/>
　　象第覺威儀容止之間無不示人以可尊可敬上<lb/>
　　足以格如在之神而充滿昭著無不歆享下足以<lb/>
　　懾駿奔之衆而精微惻愴罔不祇承其顒然可仰<lb/>
　　者正惟此未渙未散之誠有以凝於内而徵於外<lb/>
　　也夫存此意於廟中則不顯篤恭為昭格神明之<lb/>
　　本形此意於民物則臨朝淵穆即蟠固天下之原<lb/>
　　程子所謂上下一於恭敬則天地自位萬物自育<lb/>
<pb n="KR3a0110_WYG_042-38b"/>
　　氣無不和而四靈畢至矣大哉觀乎實徳在中則<lb/>
　　有感必應此下觀而化所以莫不動其敬順之心<lb/>
　　以共仰其建中表正之盛治與<lb/>
<pb n="KR3a0110_WYG_042-39a"/>
　　周易<lb/>
　大觀在上順而巽中正以觀天下觀盥而不薦有孚<lb/>
　顒若下觀而化也觀天之神道而四時不忒聖人以<lb/>
　神道設教而天下服矣<lb/>
　　　　　　　　　　　　　　編修<hi>臣</hi>觀保<lb/>
　　程子曰五居尊位以陽剛中正之徳為下所觀其<lb/>
　　徳甚大故曰大觀在上下坤而上巽是能順而巽<lb/>
　　也五居中正以巽順中正之徳為觀於天下也為<lb/>
<pb n="KR3a0110_WYG_042-39b"/>
　　觀之道嚴敬如始盥之時則下民至誠瞻仰而從<lb/>
　　化也天道至神故曰神道觀天之運行四時無有<lb/>
　　差忒則見其神妙聖人見天道之神體神道以設<lb/>
　　教故天下莫不服也<lb/>
　　<hi>臣</hi>謹按人君繼天立極知臨九五之尊首出庶物<lb/>
　　之上順以宅心如堯舜之溫恭克讓文王之徽柔<lb/>
　　懿恭尤本乎巽以制事葢巽者徳之制也以類天<lb/>
　　下之情以通萬物之理所以因時而制宜也顧順<lb/>
<pb n="KR3a0110_WYG_042-40a"/>
　　巽皆自其一身言之天徳也自一身以達諸庶政<lb/>
　　百度興而徯志應紀綱飭而號令明本大中至正<lb/>
　　之道以為協中歸正之基所以為觀於人者也王<lb/>
　　道也至盥而不薦有孚顒若則以専一之精神發<lb/>
　　而為顒卭之容止即建其有極之意也不動而敬<lb/>
　　不言而信下觀而化者即歸其有極之意也若夫<lb/>
　　妙不可測之謂聖聖不可知之謂神則上天之載<lb/>
　　無聲無臭而日月運行一寒一暑四時代謝於其<lb/>
<pb n="KR3a0110_WYG_042-40b"/>
　　中亘古亘今無稍差忒其寂然不動感而遂通往<lb/>
　　來不窮變化不居天何言而四時行也此天之神<lb/>
　　道也聖人者居天位備天徳心與天合道與天契<lb/>
　　凡敕幾感物無非體天之妙用故曰聖人以神道<lb/>
　　設教豈若後世謬為䜟緯禨祥之説託為荒逺無<lb/>
　　稽之談且假河圖洛書以實其說曰此聖人之神<lb/>
　　道設教也哉是以聖人端拱於穆清之上蕩蕩乎<lb/>
　　化而裁之推而行之神而明之黙而成之者莫可<lb/>
<pb n="KR3a0110_WYG_042-41a"/>
　　形容斯天下之人涵泳其徳而不知其功鼓舞其<lb/>
　　化而莫測其用忘帝力於何有日遷善而不知所<lb/>
　　謂誠於此動於彼存者神過者化也然則聖人之<lb/>
　　神道非神奇也即民彛物則日用尋常大中至正<lb/>
　　之道也是以大觀在上而天下服也<lb/>
<pb n="KR3a0110_WYG_042-42a"/>
　　周易<lb/>
　有孚顒若下觀而化也<lb/>
　　　　　　　　　　　　監察御史<hi>臣</hi>馬丙<lb/>
　　宋徐氏幾曰下觀而化以四隂觀二陽言謂上有<lb/>
　　精潔誠敬之徳顒然可仰則天下有所觀感而化<lb/>
　　如舜恭已正南面而天下自治文王不大聲以色<lb/>
　　而萬邦作孚自然之感固如此也<lb/>
　　<hi>臣</hi>謹按君民之際通乎性情感應之機㨗於影響<lb/>
<pb n="KR3a0110_WYG_042-42b"/>
　　上有顯示之模斯下有潛移之效自古迄今未之<lb/>
　　有易也蓋君天下者首庶物而作覩垂衣裳而御<lb/>
　　宇志氣神明咸與百姓之心思相貫衣冠瞻視常<lb/>
　　與萬民之耳目相周風化之原實由於此是故誠<lb/>
　　敬積於一心而徳輝暢於四體勿虞勿詐内之不<lb/>
　　參以偽妄之端如圭如璋外之自形其穆皇之象<lb/>
　　淵黙之衷彰於王度顒卬之望著於明堂思慮固<lb/>
　　所不存而縁飾亦所不事矜持固所不作而鎮静<lb/>
<pb n="KR3a0110_WYG_042-43a"/>
　　亦所不知由是自朝廷以至百官自百官以至萬<lb/>
　　民聚而覩焉既共凛乎天顔環而象之因以成為<lb/>
　　風俗不待申命懸書而瞻聖主之清光自潛消其<lb/>
　　積習之染無煩令行禁止而對明王之徳宇自隐<lb/>
　　動其樂善之思其觀而化也非上之有孚顒若者<lb/>
　　足以感之曷克臻此乎故徐氏舉舜與文王以發<lb/>
　　明之者葢帝舜以溫恭允塞之精心垂旒搢珽施<lb/>
　　於山龍藻火之華而時雍風動之休因之以作海<lb/>
<pb n="KR3a0110_WYG_042-43b"/>
　　隅蒼生罔不欽承帝徳此其徵也文王以徽柔懿<lb/>
　　恭之至意端拱深居發為臨保肅雝之盛而喬木<lb/>
　　甘棠之化因之而成小懐大畏罔不樂順王風此<lb/>
　　亦其徵也是知深宫之作則非欲要結於斯人而<lb/>
　　黙召之神勢難遏焉雖在愚民能不聞風而向道<lb/>
　　閭里之會歸非欲求媚於天子而觀感之深心難<lb/>
　　已焉編氓雖陋能不革面而回心故上之所示下<lb/>
　　斯應之其事有必至其幾有必然也帝王表正萬<lb/>
<pb n="KR3a0110_WYG_042-44a"/>
　　邦之道其理豈外是哉<lb/>
<pb n="KR3a0110_WYG_042-45a"/>
　　周易<lb/>
　六四觀國之光利用賔于王<lb/>
　　　　　　　　　　　監察御史<hi>臣</hi>倪國璉<lb/>
　　程子曰聖明在上則懐抱才徳之人皆願進於朝<lb/>
　　廷輔戴之以匡濟天下四既觀見人君之徳國家<lb/>
　　之治光華盛美所宜賔于王朝效其智力上輔於<lb/>
　　君以施澤天下故云利用賔于王也<lb/>
　　<hi>臣</hi>謹按此言觀道之極盛也五以中正之徳大觀<lb/>
<pb n="KR3a0110_WYG_042-45b"/>
　　在上而最近者莫如六四一爻所以觀之最切蓋<lb/>
　　斯時在上之本身以出政者謨烈顯承炳為邦治<lb/>
　　文章禮樂蔚為國華其盛徳之光輝不特見之一<lb/>
　　身而且著之於天下惟四得以仰瞻日月躬覩休<lb/>
　　明有如唐虞之時敘為典禮敷為文徳播為干羽<lb/>
　　國光之發越甚隆而禹稷臯䕫諸佐皆得就日而<lb/>
　　瞻雲又如成周之時顯為懿徳傳為令聞者為雅<lb/>
　　頌國光之宣昭甚逺而周召畢散諸臣皆得覲光<lb/>
<pb n="KR3a0110_WYG_042-46a"/>
　　而揚烈夫明良相遇之日自古為難而聲明文物<lb/>
　　之朝代不數覯占斯爻者所以奮然而興幸際盛<lb/>
　　明願依末光以景郅治也然此有才有徳之士原<lb/>
　　由朝廷數十百年之培植而成盈廷師濟所以誌<lb/>
　　美於書棫樸菁莪所以興歌於雅國家於朝覲之<lb/>
　　臣則賔而禮之於草茅之士則賔而興之是以旗<lb/>
　　章衮舄錫之以禮者敷湛露之深恩而修其方物<lb/>
　　以其介圭用以對越天威焉則燕笑譽處之餘煌<lb/>
<pb n="KR3a0110_WYG_042-46b"/>
　　煌乎觀愷樂之龍光也且承筐鼓瑟讌之以樂者<lb/>
　　舉鹿鳴之盛典而進於司徒升於司馬用以委贄<lb/>
　　彤庭焉則書思對命之際奕奕乎觀令徳之休光<lb/>
　　也用賔于王者其利如是上下交而其志同䇿力<lb/>
　　獻而其政舉大觀之主在上豈獨六四一爻之幸<lb/>
　　乎詩曰鳳凰鳴矣于彼髙岡梧桐生矣于彼朝陽<lb/>
　　菶菶萋萋雝雝喈喈惟有菶萋之嘉䕃而因以致<lb/>
　　雝喈之和鳴則四之觀光而得與於賔禮也究由<lb/>
<pb n="KR3a0110_WYG_042-47a"/>
　　五之中正足以為觀於上而令下觀而化耳<lb/>
<pb n="KR3a0110_WYG_042-48a"/>
　　周易<lb/>
　觀乎人文以化成天下<lb/>
　　　　　　　　　　　　　編修<hi>臣</hi>竇光鼐<lb/>
　　<hi>臣</hi>謹按賁之彖辭曰文明以止人文也朱子本義<lb/>
　　曰以卦徳言之止謂各得其分吕溫曰文者言錯<lb/>
　　綜庶績藻繪人情如成文焉以致其理然則易所<lb/>
　　謂文猶曰萬物各得其理云爾何以明其然也人<lb/>
　　之生也離居不相待則窮羣而無分則争二者天<lb/>
<pb n="KR3a0110_WYG_042-48b"/>
　　下之大患也是故君臣父子之間兄弟夫婦之際<lb/>
　　文之所由起也君君臣臣父父子子兄兄弟弟夫<lb/>
　　夫婦婦文之所由成也若然則文在天下亦人自<lb/>
　　為正之具耳而曰觀乎人文以化成天下何也道<lb/>
　　率於性而修於教也荀卿曰聖也者盡倫者也王<lb/>
　　也者盡制者也古之聖王觀乎人之有君臣而明<lb/>
　　其朝覲燕饗以止於義也觀乎人之有父子而明<lb/>
　　其寢膳問省以止於親也觀乎人之有兄弟而明<lb/>
<pb n="KR3a0110_WYG_042-49a"/>
　　其奉几執醤以止於序也觀乎人之有夫婦而明<lb/>
　　其親迎合卺以止於别也以為是足以厭天下之<lb/>
　　心而觀吾化之成矣既而猶慮其未足以厭天下<lb/>
　　之心而觀吾化之成也則又為之彫琢刻鏤黼黻<lb/>
　　文章以飾其目為之疏房檖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>越席牀第以飾其<lb/>
　　體為之鐘鼓管磬羽籥干戚以飾其樂為之寢兕<lb/>
　　持虎蛟韅彌龍以飾其威為之籩豆樽俎毛炰胾<lb/>
　　羮以飾其愛敬之情為之賔主介紹筐篚玉帛以<lb/>
<pb n="KR3a0110_WYG_042-49b"/>
　　飾其交會之節使天下之人得其養而好其别安<lb/>
　　其身而深思其意至於步驟馳騁方皇周浹鼓舞<lb/>
　　之而不倦日用之而不知也故曰欲觀聖王之跡<lb/>
　　則於其粲然者矣蘇轍曰歴觀唐虞至於商周未<lb/>
　　嘗一日而不趨於文也由今考之明俊徳親九族<lb/>
　　平章百姓協和萬邦陶唐氏之文也徽五典敘百<lb/>
　　揆賔四門命九官有虞氏之文也六府孔修庶土<lb/>
　　交正祇台徳先不距朕行夏后氏之文也率民事<lb/>
<pb n="KR3a0110_WYG_042-50a"/>
　　神先罰後賞商之文也尊禮尚施賞罰用爵列周<lb/>
　　之文也孔子曰周監於二代郁郁乎文哉蓋亦以<lb/>
　　為王道之盛其文理當極於是焉耳至於後世文<lb/>
　　久而息節奏久而絶而議者乃以為用文之弊夫<lb/>
　　使古聖王而不用文也則萬物之不得其理久矣<lb/>
　　且以賁卦論之六五為賁之主以敦本而終吉上<lb/>
　　九居賁之極以返本而無咎此乃所謂文明以止<lb/>
　　之人文也後人不思飾質以為文而滅質以為文<lb/>
<pb n="KR3a0110_WYG_042-50b"/>
　　至或盛威儀以求至理騖繁縟而待太平及其用<lb/>
　　之不效而乃歸過於文不亦惑乎易曰物不可以<lb/>
　　茍合故受之以賁致飾然後亨則盡矣故受之以<lb/>
　　剥真善言文者哉<lb/>
<pb n="KR3a0110_WYG_042-51a"/>
　　周易<lb/>
　觀乎人文以化成天下<lb/>
　　　　　　　　　　　　　　編修<hi>臣</hi>錢琦<lb/>
　　<hi>臣</hi>謹按一代之文章一代之氣運為之亦一代之<lb/>
　　學問主之也虞夏之書渾渾商書灝灝周書噩噩<lb/>
　　唯時際其盛亦徳極其隆故文遂炳炳麟麟自詞<lb/>
　　采日熾道義始蝕華藻勝而理義之㫖微蕪陋滋<lb/>
　　而爾雅之辭鮮此匪獨文章之病抑亦世道人心<lb/>
<pb n="KR3a0110_WYG_042-51b"/>
　　之懼也易之賁曰觀乎人文以化成天下蓋言風<lb/>
　　氣之所成皆教化之所致然則所以障學海之狂<lb/>
　　瀾作世教之砥柱者不可不講矣臣摠其略大約<lb/>
　　人文之弊易犯者六而所以化成之者其要亦有<lb/>
　　六一則艶詞逞辨窮極瑰麗摭拾以快聰明典而<lb/>
　　不確尋討以矜淵博麗而不經是為夸一則抉隐<lb/>
　　宗元過為詭誕競今擯古旁引不經如李長吉之<lb/>
　　嘔心揚子雲之集字是為怪一則鑽研蠧穴墨守<lb/>
<pb n="KR3a0110_WYG_042-52a"/>
　　兔園蕪穢而不切於情拘牽而不達於事土羮塵<lb/>
　　飯糟粕唾餘是為腐一則纎佻乏骨塗澤無神但<lb/>
　　求屬對之工不嫌傅會彌竭琢鏤之巧終失大方<lb/>
　　是為鑿一則瘠義肥辭繁雜失統連篇累幅神氣<lb/>
　　不聯未免支離或致重複是為冗一則心孤情懼<lb/>
　　貌瘁神傷辭不克以達心興殊落落才不足以稱<lb/>
　　體幅亦寥寥是為枯夫言以旌心文原載道經史<lb/>
　　之㫖薈萃百家孔孟之書包涵萬象不必别求竒<lb/>
<pb n="KR3a0110_WYG_042-52b"/>
　　也是故貴正本也夫本固則葉盛源逺則流長古<lb/>
　　之作者胸羅星斗笥富縹緗以故濡毫則珠璣並<lb/>
　　集著紙亦風雨争飛非枵腹所能辦也是故貴儲<lb/>
　　學也夫井蛙不可語海拘於墟也夏蟲不可語氷<lb/>
　　篤於時也學者少所見則多所怪矣上下千年縱<lb/>
　　横萬里而後著書匪自成一家之言立説非强作<lb/>
　　解事之論也是故貴廣識也夫水畜則盛火宿則<lb/>
　　壯風積則厚氣飬則充沛若江河之决屈曲皆流<lb/>
<pb n="KR3a0110_WYG_042-53a"/>
　　響如宫羽之調短長悉協非一朝一夕之故也是<lb/>
　　故貴養氣也廼若議論之詞不可施於紀事草野<lb/>
　　之語不可上於明堂非明辨以晳是猶慕規之圓<lb/>
　　而規珪之方既無當於體裁泥古之言而違時之<lb/>
　　制必有乖於事理是故貴辨體也至若食古宜化<lb/>
　　下筆有神奥義可以自抒心裁務期獨出不然僅<lb/>
　　工獺祭或見嗤於優孟之衣冠即解蟲鐫且有類<lb/>
　　於東施之顰笑是故貴神解也夫本正則俗説不<lb/>
<pb n="KR3a0110_WYG_042-53b"/>
　　淆學博則考証有據識廣則無固陋之失氣充則<lb/>
　　無淺薄之虞文有體裁則靡巧之弊革學能神解<lb/>
　　則模擬之習除由是離離蔚蔚矞矞皇皇人文日<lb/>
　　盛氣運日隆直與唐虞三代比美矣夫非在上者<lb/>
　　有以化成之奚以臻此此則聖人用賁之道與<lb/>
<pb n="KR3a0110_WYG_042-54a"/>
　　周易<lb/>
　觀乎人文以化成天下<lb/>
　　　　　　　　　　　監察御史<hi>臣</hi>王顯緒<lb/>
　　<hi>臣</hi>謹按賁之為卦離下艮上離本卦彖辭曰重明<lb/>
　　以麗乎正乃化成天下艮本卦彖辭曰動静不失<lb/>
　　其時其道光明是離自離而艮自艮也至賁以離<lb/>
　　處於下火之性炎上而莫遏艮居於上山之體峙<lb/>
　　立而不遷約離於艮而光輝愈見凝聚飾艮於離<lb/>
<pb n="KR3a0110_WYG_042-54b"/>
　　而行藏悉寓中庸離得至善其明不流於浮艮得<lb/>
　　至明所止不囿於陋甚矣賁道之大也其文之在<lb/>
　　人不可取而觀乎夫天下一人文之區也舉凡倫<lb/>
　　常之大綱紀之繁以及禮樂文章之細懸之象魏<lb/>
　　之際而無所易達之山海之遥而無所違聲溢八<lb/>
　　荒光被四表歴古聖帝明王所以張弛損益者治<lb/>
　　美當時功垂後世人文之盛亦各成其化矣而孰<lb/>
　　不由賁之文明以止者致之哉是故觀賁之明以<lb/>
<pb n="KR3a0110_WYG_042-55a"/>
　　經綸天下而典禮敦庸皆煥然不容揜觀賁之止<lb/>
　　以節文天下而等威度數皆確然不可越典禮敦<lb/>
　　庸之所布天下漸被於熙熙皥皥之風等威度數<lb/>
　　之所齊天下甄陶於蕩蕩平平之治則化成於恩<lb/>
　　明誼美者賁之離明之徳之所致化成於道一風<lb/>
　　同者賁之艮止之徳之所致也在王者乗時出治<lb/>
　　且未有不法天者天文人文一而二二而一天文<lb/>
　　之溫肅寒暑日風雷雨其各有節次者與人文之<lb/>
<pb n="KR3a0110_WYG_042-55b"/>
　　各有條理無以異其各有氣候者與人文之各有<lb/>
　　分量無以異王者之化動與天文相合即極之日<lb/>
　　月合璧五星聯珠卿雲見甘露降又未始不可以<lb/>
　　人文化成為感召孔氏穎達曰文明離也以止艮<lb/>
　　也胡氏允曰粲然有禮以相接者文之明也截然<lb/>
　　有分以相守者文之止也何氏楷曰一文之一止<lb/>
　　之而文成此三說小有異同其於離徳明艮徳止<lb/>
　　合明與止以成人文之化者則皆發明精切程傳<lb/>
<pb n="KR3a0110_WYG_042-56a"/>
　　曰人文人理之倫序觀人文以教化天下天下成<lb/>
　　其禮俗乃聖人用賁之道也是賁之為賁既為聖<lb/>
　　人推化之則復為聖人興化之騐賁之所成詎不<lb/>
　　大乎哉<lb/>
<pb n="KR3a0110_WYG_042-57a"/>
　　周易<lb/>
　上九碩果不食君子得輿<lb/>
　　　　　　　　　　　監察御史<hi>臣</hi>沈懋華<lb/>
　　王弼曰處卦之終獨全不落故果至於碩而不見<lb/>
　　食也<lb/>
　　厚齋馮氏曰陽為大故稱碩果<lb/>
　　<hi>臣</hi>謹按碩大也不食者不可得而食之也道大而<lb/>
　　莫能容材大而難為用斯不食之義與東漢中申<lb/>
<pb n="KR3a0110_WYG_042-57b"/>
　　屠蟠絶迹芒碭之間因樹為屋自同傭人袁閎累<lb/>
　　徵不應土室潛身十有八年兩人可謂不食者已<lb/>
　　匪特此也郭林宗操人倫之鑒初以有道徵不起<lb/>
　　迨其没也自華隂函谷闗以西河内湯隂以北二<lb/>
　　千里負笈荷擔彌路柴車葦裝塞塗葢有萬數來<lb/>
　　赴殆所稱君子徳輿者耶若夫張儉之為黨魁也<lb/>
　　始列八及之首既以鄉人朱並希中常侍侯覽意<lb/>
　　告儉與同鄉二十四人别相署號共為部黨則儉<lb/>
<pb n="KR3a0110_WYG_042-58a"/>
　　又列八俊之首及夫刋章捕牒亡命所至連染殆<lb/>
　　數百家莫不重其名行破家相容此亦得輿之象<lb/>
　　矣黨事解不應徵辟建安初年八十餘當塗之勢<lb/>
　　已成起為衛尉不得已乃闔門懸車不豫世事當<lb/>
　　是時也無論侯覽朱並諸人腐骨已朽即元禮孟<lb/>
　　博名在天壤而昔日之蕩為洪波鼔為烈燄者俱<lb/>
　　已銷歸何有儉於兹時已非復黨人面目廻視向<lb/>
　　之刻石立墠與小夫刑人争一日之命者不足當<lb/>
<pb n="KR3a0110_WYG_042-58b"/>
　　一吷巳蓋漢魏之交巋然一老天殆留此碩果以<lb/>
　　終東漢節義之局其斯以為張儉耳矣蠱之上九<lb/>
　　曰不事王侯髙尚其事亦取象於艮止之義然武<lb/>
　　王興周光武復漢上九一爻乃伯夷嚴光之所有<lb/>
　　事也又非張儉諸人之所敢望也夫<lb/>
<pb n="KR3a0110_WYG_042-59a"/>
　　周易<lb/>
　反復其道七日來復利有攸往<lb/>
　　　　　　　　　　　監察御史<hi>臣</hi>沈懋華<lb/>
　　節齋蔡氏曰陽自建午之月漸消漸剥至建子之<lb/>
　　月而為復在卦經七爻於時經七月故曰七日來<lb/>
　　復<lb/>
　　鄭氏剛中曰七者陽數日為陽故於陽長言日八<lb/>
　　者隂數月為隂臨剛長以隂為戒故言月<lb/>
<pb n="KR3a0110_WYG_042-59b"/>
　　<hi>臣</hi>謹按先儒解此卦皆云五月一隂生至十一月<lb/>
　　一陽生凡七月不言月欲見陽長須速故變文言<lb/>
　　日程朱說易皆然獨鄭注則曰陽氣始剥盡至來<lb/>
　　復時凡七日王輔嗣宗之曰剥盡至來復經七日<lb/>
　　也若從五月言之何得云始盡乎鄭注本於易緯<lb/>
　　稽覽圖言卦氣起中孚離坎震兌各主一方其餘<lb/>
　　六十卦一爻主一日每卦得六日七分從剥卦陽<lb/>
　　氣之盡至復卦陽來中隔坤之一卦六日七分輔<lb/>
<pb n="KR3a0110_WYG_042-60a"/>
　　嗣舉成數言故云凡經七日也康成以緯亂經其<lb/>
　　説謬悠而不可為訓輔嗣宗之非矣夫七日者猶<lb/>
　　言七變也云爾以卦數之則自姤而遯而否而觀<lb/>
　　而剥而坤而復為七卦以爻數之則自姤之一隂<lb/>
　　遯之二隂否之三隂觀之四隂剥之五隂坤之六<lb/>
　　隂至復之一陽為七爻以月數之則自五月建午<lb/>
　　六月建未七月建申八月建酉九月建戌十月建<lb/>
　　亥至十一月建子為七月皆經七次變更陽氣始<lb/>
<pb n="KR3a0110_WYG_042-60b"/>
　　復變月言日亦如豳詩所謂一之日二之日也云<lb/>
　　爾聖人於臨卦則曰至於八月陽消而數月者幸<lb/>
　　其消之遲也所以抑隂也於復卦則曰七日來復<lb/>
　　陽長而數日者喜其長之速也所以扶陽也然則<lb/>
　　七日來復當自姤數而不當自剥數也明矣康成<lb/>
　　之説何據乎抑又論之經多言日罕言月復言日<lb/>
　　而姤不言月則姤之為月可知詩云一之日日者<lb/>
　　月也不稱月者嫌於无陽也復則亟言日以主乎<lb/>
<pb n="KR3a0110_WYG_042-61a"/>
　　月猶坤之上六稱龍也重陽而輕隂不稱月而稱<lb/>
　　日其義如此<lb/>
<pb n="KR3a0110_WYG_042-62a"/>
　　周易<lb/>
　七日來復天行也利有攸往剛長也復其見天地之<lb/>
　心乎<lb/>
　　　　　　　　　　　　　編修<hi>臣</hi>朱佩蓮<lb/>
　　<hi>臣</hi>謹按䷗卦内震外坤一陽始生於五隂之下與<lb/>
　　姤卦相反復姤卦一隂生遞生而上為遯為否為<lb/>
　　觀為剥為坤窮乎上而反乎下歴七爻而一陽旋<lb/>
　　復故為七日來復夫姤卦五月也復卦十一月也<lb/>
<pb n="KR3a0110_WYG_042-62b"/>
　　相去七月諸儒遂有以七日為七月者抑思臨卦<lb/>
　　言八月復卦言七日義各有當豈得援豳風一之<lb/>
　　日二之日謂可變月言日耶孔頴達疏亦以七日<lb/>
　　言但引易緯六日七分配一卦之說以為剥卦陽<lb/>
　　氣盡於九月之末十月純坤用事隔坤卦六日七<lb/>
　　分而復卦陽來則又未免牽合<hi>臣</hi>愚以為歴春夏<lb/>
　　秋冬而成一嵗歴晦朔弦望而成一月晦朔消息<lb/>
　　也弦望虚盈也消息盈虚天行也自朔而上弦自<lb/>
<pb n="KR3a0110_WYG_042-63a"/>
　　上弦而望自既望而下弦自下弦而晦大約積七<lb/>
　　日而一變故三月者一嵗小變之節七日者一月<lb/>
　　小變之候人性本善逺而三月不違乎仁近而七<lb/>
　　日來復乎仁天人相應之節候也且易亦尚有言<lb/>
　　七日者矣婦䘮其茀勿逐七日得固明言七日即<lb/>
　　蠱之先甲三日為辛後甲三日為丁自辛至丁凡<lb/>
　　七日巽之先庚三日為丁後庚三日為癸自丁至<lb/>
　　癸凡七日无初有終終則有始無在非七日來復<lb/>
<pb n="KR3a0110_WYG_042-63b"/>
　　之義利有攸往者剛徳方長自下而上為臨為泰<lb/>
　　為大壯為夬為乾君子道長往无不利故利有攸<lb/>
　　往也復以初爻為卦主不逺復即七日來復无祗<lb/>
　　悔元吉即利有攸往不已互相發明哉咸恒大壯<lb/>
　　皆言天地之情復獨言天地之心天地之心以静<lb/>
　　而息以動而生一動一静互為其根先儒皆主静<lb/>
　　唯伊川主動其實聖人有見於剥反為復動含静<lb/>
　　中雖未生而已有生物之心所謂仁也動不離静<lb/>
<pb n="KR3a0110_WYG_042-64a"/>
　　故能生生不已人身一小天地也在一嵗則子月<lb/>
　　為復在一日則子時為復子月冬至之時閉闗安<lb/>
　　静君子所以齋戒掩身以待隂陽之所定也子時<lb/>
　　平旦之氣好惡清明君子所以滋息培養常存仁<lb/>
　　義之良心也湯王昧爽丕顯成王基命宥宻皆得<lb/>
　　此意我<lb/>
皇上講易見天心黙喻乎天命流行之始造化發育之<lb/>
　　初生生不已自有與天心相印者非<hi>臣</hi>管窺所能<lb/>
<pb n="KR3a0110_WYG_042-64b"/>
　　見及也<lb/>
<pb n="KR3a0110_WYG_042-65a"/>
　　周易<lb/>
　復其見天地之心乎<lb/>
　　　　　　　　　　　　　編修<hi>臣</hi>吳兆雯<lb/>
　　朱子本義積隂之下一陽復生天地生物之心幾<lb/>
　　於滅息而至此乃復可見在人則為静極而動惡<lb/>
　　極而善本心幾息而復見之端也<lb/>
　　吳曰慎曰天地以生物為心所謂仁也復之一陽<lb/>
　　初動仁也<lb/>
<pb n="KR3a0110_WYG_042-65b"/>
　　<hi>臣</hi>謹按天下有並立之名而無相悖之理隂陽其<lb/>
　　大者也陽生物而隂佐之陽之理鬯而隂之理益<lb/>
　　以全非形於兩者之不悖惟貞於一者之最神也<lb/>
　　不二之謂一不變之謂貞運而莫測之謂神若徒<lb/>
　　見其春夏長育秋冬剥落遂謂隂陽相耦各為盛<lb/>
　　衰一氣之中自為隔絶則陽之復又於何為其槖<lb/>
　　籥耶儒者推明盈虚消長之義有謂不翕聚則不<lb/>
　　發散不肅殺則不長養究之聚散殺養非二心也<lb/>
<pb n="KR3a0110_WYG_042-66a"/>
　　使有二心則天地萬物相悖相害心之不仁也滋<lb/>
　　甚抑何以昭然藹然共見於天地之間乎惟從至<lb/>
　　一者求之造化茫茫也樞紐存焉庶彚芸芸也根<lb/>
　　柢藏焉先天後天自為終始者祇此心耳元氣轉<lb/>
　　運略無停待生生不息充滿布濩陽之退即隂之<lb/>
　　生非陽外有隂也隂之盛正陽之蓄非隂見而陽<lb/>
　　絶也設陽外别有所謂隂必且錮閉衰落如槁木<lb/>
　　然此心寄於何所耶葢天地之於物獨陽不生獨<lb/>
<pb n="KR3a0110_WYG_042-66b"/>
　　隂不成春而發育陽之施也天地之心之好也夏<lb/>
　　而長養變化陽之極也天地之心之憂也既蓄其<lb/>
　　好生之具又厪其匱乏之憂天地安得不剥又安<lb/>
　　得不復復者仁也剥亦仁也所以云見也但人所<lb/>
　　見者為陽之陽所不見者為陽之隂而天地之心<lb/>
　　原無斷續故陽自見隂亦自見也彼雷之能奮蟲<lb/>
　　之能蠕鳥之能鳴至冬至而雷蟄矣蟲墐矣鳥伏<lb/>
　　矣如謂無雷無蟲無鳥也則後之砰訇者䖶蚑者<lb/>
<pb n="KR3a0110_WYG_042-67a"/>
　　嚶鳴者伊何物耶得天地之氣者猶然况綿綿若<lb/>
　　存為天地根者乎且天地之心猶人心也人心寂<lb/>
　　然不動感而遂通寂然者隂象也奈何云通惟其<lb/>
　　舉天地萬物實有之理斂而為寂故湛然不動中<lb/>
　　觸之輙應未感非本無既感非始有動而能詘静<lb/>
　　而善因均是心也至此則愈可見耳見於其所可<lb/>
　　見而天地之心在見於其所不可見而天地之心<lb/>
　　亦在也第復則見之不復何從而見哉且夫復亦<lb/>
<pb n="KR3a0110_WYG_042-67b"/>
　　難言矣隂之極也龍斯戰焉然未有不戰而能復<lb/>
　　者戰非勝人也自勝焉耳克己復禮自勝之道也<lb/>
　　天下歸仁心始見也於天地又何疑焉信乎貞於<lb/>
　　一者之最神非形於兩者之不悖惟復故一惟一<lb/>
　　故見舉凡摩盪絪緼於生生之際者惟聖人為能<lb/>
　　通乎盈虚消長之大原也<lb/>
<pb n="KR3a0110_WYG_042-68a"/>
　　周易<lb/>
　復其見天地之心乎<lb/>
　　　　　　　　　　　　　編修<hi>臣</hi>儲麟趾<lb/>
　　<hi>臣</hi>謹按乾之彖曰乾元統天坤之彖曰坤元承天<lb/>
　　元之為義於徳為仁於時為春元大也始也一元<lb/>
　　大始而四時樞紐以為消息庶彚根柢以為生成<lb/>
　　是天地固無心以成化而亦若有心焉可約略而<lb/>
　　見者此復之為卦所以有復見天地之心之説也<lb/>
<pb n="KR3a0110_WYG_042-68b"/>
　　易上下經六十四卦盡於乾坤姤復而四卦又以<lb/>
　　復為之主復卦又以初爻為主姤者坤之始也復<lb/>
　　者乾之始也聖人於陽氣根荄之初特重言之曰<lb/>
　　天地之心蓋以其主宰謂之帝以其不測謂之神<lb/>
　　以其性情謂之乾以其形氣謂之天天包乎地天<lb/>
　　以大生地以廣生此即其生生之意云爾夫剥盡<lb/>
　　為坤而十月謂之陽月陽無可盡之理方剥於上<lb/>
　　已胚胎於下積之一月而一陽之體始成故稱復<lb/>
<pb n="KR3a0110_WYG_042-69a"/>
　　焉坤變為震震非乾也而得乾之初爻一陽動於<lb/>
　　五隂之下以順上行嗣是為臨為泰天地交而上<lb/>
　　下通皆於是乎始聖人貴陽故於其始而曰此天<lb/>
　　地之心誠以陽者萬物之所從生而一者萬物之<lb/>
　　所從始也元統四徳而常存春貫四時而常在證<lb/>
　　之邵子天根月窟閒來往三十六宫都是春之説<lb/>
　　不益信乎蓋所謂復者在子之半推之也邵子又<lb/>
　　曰冬至子之半天心無改移惟其無改移故灼然<lb/>
<pb n="KR3a0110_WYG_042-69b"/>
　　可見爾六陽盡而一隂生為天風姤為夏至六隂<lb/>
　　盡而一陽生為地雷復為冬至姤復循環無端而<lb/>
　　元酒方淡太音正希之喻其尤可推騐者也即如<lb/>
　　律管隔八相生以黄鍾生林鍾為律取妻以林鍾<lb/>
　　生太蔟為吕生子推之他律旋相為宫生生不已<lb/>
　　此月律黄鍾所以獨為萬事之根本也故曰動静<lb/>
　　無端隂陽無始一日如是千嵗如是所謂天心無<lb/>
　　改移之説尤可信矣若夫復之與姤一也聖人於<lb/>
<pb n="KR3a0110_WYG_042-70a"/>
　　陽則内之故謂之復復反也剛徳方長而幸其有<lb/>
　　日進之勢焉於隂則外之故謂之姤姤遇也本非<lb/>
　　所望而猝然值之之謂也此又可見天地之心任<lb/>
　　陽而不任隂乾元坤元總一生生不息之意充周<lb/>
　　於六十四卦之中而體乾之聖人遵扶陽抑隂之<lb/>
　　義内君子而外小人養其幾希之萌防其消長之<lb/>
　　漸其又烏容己乎哉<lb/>
<pb n="KR3a0110_WYG_042-71a"/>
　　周易<lb/>
　復其見天地之心乎<lb/>
　　　　　　　　　　　　　檢討<hi>臣</hi>萬松齡<lb/>
　　<hi>臣</hi>謹按六十四卦彖傳多言天地之情而復獨言<lb/>
　　天地之心王輔嗣云復者反本之謂葢子為十二<lb/>
　　支之首黄鍾為萬事根本大化無窮皆權輿於此<lb/>
　　其説固為至善而其謂天地以本為心雷息地中<lb/>
　　乃天地之心見且謂動息則静静非對動者也孔<lb/>
<pb n="KR3a0110_WYG_042-71b"/>
　　疏因釋之曰天地之動静為其本動為其末暫時<lb/>
　　而動止息則歸於静是其説専重於静而先儒多<lb/>
　　主之以静為見天地之心然復之為卦内震外坤<lb/>
　　初九一爻為卦之主陽動於下而以順上行隂翳<lb/>
　　?消陽和黙轉天地生生之機正在於動且彖傳<lb/>
　　曰剛反曰剛長是復之為卦正以陽氣始生而得<lb/>
　　名也而乃以寂然至無為復不與卦體有未合乎<lb/>
　　夫天地無心以生物為心朱子本義云積隂之下<lb/>
<pb n="KR3a0110_WYG_042-72a"/>
　　一陽復生天地生物之心幾息而至此乃復可見<lb/>
　　此天命流行之初造化發育之始邵子所謂天心<lb/>
　　無改移正在於此而程子謂動之端乃天地之心<lb/>
　　非體道之深不足與乎此也葢天以動為體地以<lb/>
　　静為體地統於天故静不能該動天包乎地故動<lb/>
　　常足以該静而乾元坤元實統亨利貞三徳故當<lb/>
　　其静也生理中涵太和保合此時生物之心未嘗<lb/>
　　無而兆隐於不可見及其動也聲希味淡陽回子<lb/>
<pb n="KR3a0110_WYG_042-72b"/>
　　半生物之心亦非至是而後有而幾動於有可窺<lb/>
　　過此以往則資始者漸以流形資生者日以光大<lb/>
　　則觀察化源者直以為見其情之顯露而不曰見<lb/>
　　其心矣推而言之天地有復人心亦有復分而言<lb/>
　　之衆人有復賢人有復聖人亦有復衆人之心復<lb/>
　　於善賢人之心善不能無間而其復之也不逺焉<lb/>
　　惟聖人之心純亦不已無事於續若不可以復名<lb/>
　　然其一理渾然流行無滯至静之中寓至動之象<lb/>
<pb n="KR3a0110_WYG_042-73a"/>
　　則亦如天之行健固無時非復也故静則退藏於<lb/>
　　宻寂然不動猶天地之隂與静専静翕者一矣動<lb/>
　　則圓神莫測感而遂通猶天地之陽與動直動闢<lb/>
　　者一矣而其由静而之動則與貞元之交亥子之<lb/>
　　界相似而即可以見天地之心者見聖人之心抑<lb/>
　　又觀伏羲大圓圖乾上坤下實居子午之中復次<lb/>
　　於坤而在下蓋聖神功化之極未有不自下學立<lb/>
　　心始者而造化分於一中經綸起於心上易學之<lb/>
<pb n="KR3a0110_WYG_042-73b"/>
　　大所以為萬世聖人之心法也與<lb/>
<pb n="KR3a0110_WYG_042-74a"/>
　　周易<lb/>
　剛健篤實輝光日新其徳<lb/>
　　　　　　　　　　　　　　編修<hi>臣</hi>錢琦<lb/>
　　程子曰以卦之才徳而言也乾體剛健艮體篤實<lb/>
　　人之才剛健篤實則所畜能大充實而有輝光畜<lb/>
　　之不已則其徳日新也<lb/>
　　<hi>臣</hi>謹按天下無無本之學亦無蹴至之功自古聖<lb/>
　　賢所造或異要未有不自宻其闇修而克漸底於<lb/>
<pb n="KR3a0110_WYG_042-74b"/>
　　粹精之域者書之頌堯也曰欽明文思安安而必<lb/>
　　曰克明峻徳頌舜也曰重華協于帝而必曰濬哲<lb/>
　　文明溫恭允塞禹則文命敷于四海矣而臯陶曰<lb/>
　　慎厥身修思永湯則徳日新矣而仲虺曰慎厥終<lb/>
　　惟其始亦可知學問之功積而愈有所以致其力<lb/>
　　者不可不精以専也大畜一卦内乾而外艮乾有<lb/>
　　天徳之剛自有天行之健艮有成始成終之敦厚<lb/>
　　自有時止時行之光明彖曰大畜剛健篤實輝光<lb/>
<pb n="KR3a0110_WYG_042-75a"/>
　　日新其徳其義可思矣今夫理欲之介非委靡所<lb/>
　　能决也知行之功非浮華所能盡也水畜則盛火<lb/>
　　宿則壯風積則厚故柔情巽志亦足自安而存理<lb/>
　　遏欲斷必持之以果確而後徳可日進於無疆雄<lb/>
　　才大略亦足致用而去浮絶囂斷必出之以安敦<lb/>
　　而後徳可日臻於光大襲取者外强而中乾浮慕<lb/>
　　者貌合而神失均于徳無補也然則畜徳之君子<lb/>
　　何如周易首乾以其卦徳之剛健也其象曰天行<lb/>
<pb n="KR3a0110_WYG_042-75b"/>
　　健君子以自强不息則其所以畜之者亦體乾以<lb/>
　　存心而已矣夏有連山其卦首艮以其卦徳之篤<lb/>
　　實輝光也其象曰敦艮之吉以厚終也則其所以<lb/>
　　畜之者亦體艮以制事而已矣體乾以存心則不<lb/>
　　屈於人欲不間於己私而我之所以自為者有主<lb/>
　　體艮以制事則不涉於浮游不淪於虚妄而我之<lb/>
　　所以履道者有方将英資之振厲既奮發於先而<lb/>
　　素履之敦慤復體騐於後如彼為山積久而髙矣<lb/>
<pb n="KR3a0110_WYG_042-76a"/>
　　如彼掘井歴久而深矣如彼琢玉磨礱久而瑕疵<lb/>
　　浄英華外發矣如彼樹木培植久而本根固枝葉<lb/>
　　日茂矣向之所有踰時而見為陳迹今之所得觸<lb/>
　　處而盡屬新機雖天道運行循環不息而進修無<lb/>
　　止機者亦積累無止境所謂日新之謂盛徳者此<lb/>
　　耳雖古堯舜禹湯之所以立極於千古者又豈有<lb/>
　　加於是也哉象之詞曰君子多識前言往行以畜<lb/>
　　其徳葢其所以用才者誠不可不審矣<lb/>
<pb n="KR3a0110_WYG_042-77a"/>
　　周易<lb/>
　剛健篤實輝光日新其徳<lb/>
　　　　　　　　　　　監察御史<hi>臣</hi>周祖榮<lb/>
　　程子曰乾體剛健艮體篤實人之才剛健篤實則<lb/>
　　所畜能大充實而有輝光畜之不已則其徳日新<lb/>
　　也<lb/>
　　鄭汝諧曰此藴畜之大者<lb/>
　　<hi>臣</hi>謹按盡性之學首在明徳徳賦於天為吾性之<lb/>
<pb n="KR3a0110_WYG_042-77b"/>
　　固有茍自修者薄則無以蘊之而徳不明矣聖人<lb/>
　　觀乾以大始艮以厚終終始相推而大畜之義著<lb/>
　　焉葢乾之徳純乎天體而無所撓是其剛周乎天<lb/>
　　行而無所息是其健聖人法剛健以存心則道心<lb/>
　　伸而人心退聴此自彊之學所以植性之體也艮<lb/>
　　之徳二隂内止而氣不囂是其篤實一陽外見而<lb/>
　　明不掩是其輝光聖人用篤實以修身涵輝光以<lb/>
　　應事則泰宇定而天光自發此安止之學所以達<lb/>
<pb n="KR3a0110_WYG_042-78a"/>
　　性之用也夫賦性之始其體未嘗不宏其用未嘗<lb/>
　　不裕然無學以繼之則人事之私於以勝理物情<lb/>
　　之偽於以淆真未免心體漸狹措事失宜畜既不<lb/>
　　大徳何由新徳既不新性何由復今自剛健以進<lb/>
　　於篤實自篤實以進於輝光則精進之深嵗時不<lb/>
　　息積累之久新機自生如泉本清也有以濬之而<lb/>
　　其源益潔鑑本明也有以拭之而其光益瑩自其<lb/>
　　進而有得者言之則謂之新自其新而不已者言<lb/>
<pb n="KR3a0110_WYG_042-78b"/>
　　之則謂之日新蓋内外交養身心互用確乎其不<lb/>
　　㧞闇然而日章盡性之功莫備於此豈非藴蓄之<lb/>
　　大者乎要之聖人之學初無二理夫子於乾卦文<lb/>
　　言嘗發進修之㫖而文王繫艮之彖於主静立極<lb/>
　　之義尤為親切大畜之卦則兼乾艮而備焉葢自<lb/>
　　下學立心之始以至達天知命之候古聖人所以<lb/>
　　致功者固有先後同揆者也如大學之云緝熙敬<lb/>
　　止中庸之云純亦不已篤恭不顯其亦與大畜彖<lb/>
<pb n="KR3a0110_WYG_042-79a"/>
　　傳之意有相為發明者與<lb/>
<pb n="KR3a0110_WYG_042-80a"/>
　　周易<lb/>
　君子以多識前言往行以畜其徳<lb/>
　　　　　　　　　　　　　侍讀<hi>臣</hi>周玉章<lb/>
　　<hi>臣</hi>謹按易象小畜大畜俱以畜徳言懿文徳畜之<lb/>
　　小者也多識前言往行以畜其徳畜之大者也文<lb/>
　　徳者或指其一節之美或統舉其槩而規模小就<lb/>
　　有斐然成章之意若畜之大者體無不備用無不<lb/>
　　周固非専長薄殖之可語也然必多識前言往行<lb/>
<pb n="KR3a0110_WYG_042-80b"/>
　　者何也古之修徳者曰存心養性曰遷善改過曰<lb/>
　　主敬存誠不可勝數而其理欲辨晰之介與工夫<lb/>
　　從入之門先聖先賢垂之明訓以昭示來學且身<lb/>
　　體力行各有明效大騐此前言往行所以炳若日<lb/>
　　星也詩言先民是程大猷是經書言學于古訓乃<lb/>
　　有獲朱子曰要妙精微各有攸當惟古之聖人為<lb/>
　　能盡之其所言所行無不可為天下後世法又曰<lb/>
　　以聖賢之學觀聖賢之書人以私意自去求理去<lb/>
<pb n="KR3a0110_WYG_042-81a"/>
　　聖賢之心尚逺然則欲畜其徳而不取資於前言<lb/>
　　往行是却行而求及前人也而識之又貴其多者<lb/>
　　性安執復之不一經權常變之各殊觀其會而可<lb/>
　　得其通百其慮而仍一其致言之理無或遺而源<lb/>
　　流洞徹行之理無或遺而同異互參於以疏濬其<lb/>
　　靈明而擴充其詣力使吾徳不致有偏而不舉與<lb/>
　　雜而不醇之處則其為畜也大矣曾子曰尊其所<lb/>
　　聞則髙明行其所知則光大所聞所知詎有外於<lb/>
<pb n="KR3a0110_WYG_042-81b"/>
　　前言往行哉尊之行之又非特博聞强識而已葢<lb/>
　　薈萃古聖賢之言行審端擇術設誠而致行之以<lb/>
　　馴致於髙明光大之域而徳之畜也何如乎若夫<lb/>
　　天在山中無其事且無其理特取卦象以極言畜<lb/>
　　之大耳至多識以畜徳則固學問切要之功上自<lb/>
　　聖帝明王以及修身砥行之士皆當從事於此者<lb/>
　　也<lb/>
<pb n="KR3a0110_WYG_042-82a"/>
　　周易<lb/>
　天地養萬物聖人養賢以及萬民<lb/>
　　　　　　　　　　　　　　編修<hi>臣</hi>喻煒<lb/>
　　<hi>臣</hi>謹按頤之義取乎養非苐養其一身巳也天地<lb/>
　　以無心而成化帝王以得人而奏功咸本此至公<lb/>
　　無私者旁敷下逮而民與物胥托命焉固有合三<lb/>
　　才而一致者矣夫自兩儀定位覆載攸司物之負<lb/>
　　隂抱陽者萬有不齊豈物之克自為養哉風雷動<lb/>
<pb n="KR3a0110_WYG_042-82b"/>
　　散六子效能寒暑往來五氣順布莫非為天地彰<lb/>
　　其化育之施所以在天成象在地成形剛柔安其<lb/>
　　性而靈蠢殊其施也本天親上本地親下洪纎隨<lb/>
　　其質而髙下適其宜也資始資生不言而美利溥<lb/>
　　天地萬物之功夫亦何所不至與雖然天地設位<lb/>
　　而聖人成能故天地之大人猶有憾而聖人之徳<lb/>
　　加於四海要其夙夜圖維所為念兹不置者莫如<lb/>
　　養賢為先夫聖人在上三綱正九疇敘五禮修六<lb/>
<pb n="KR3a0110_WYG_042-83a"/>
　　樂備郊焉而格廟焉而享固已百姓太和萬物咸<lb/>
　　若矣而必亟亟於養賢者其意果何為耶誠以四<lb/>
　　海至廣也兆姓至衆也博施則力有所窮獨施則<lb/>
　　恵有未遍非得賢以共理雖復焦心勞思終不足<lb/>
　　語於光天之治且夫崇效卑法王者之所以奉若<lb/>
　　不違也温肅分其候而仁育義正之兼施燥濕異<lb/>
　　其宜而辨物居方之各得天地之養萬物實賴有<lb/>
　　為之承流而宣化者賢之於聖何以異是况賢者<lb/>
<pb n="KR3a0110_WYG_042-83b"/>
　　匡居圖度其於康濟小民之計無不預籌惟待之<lb/>
　　以誠推之以澤量才度徳而畀以治民之任則賢<lb/>
　　之大者自能調燮經理以亮天工賢之小者亦能<lb/>
　　分猷服采以熙庶績将見其於民也養其身尤及<lb/>
　　其心而授田制産之有法重農積粟之有規建學<lb/>
　　明倫型仁講讓斯出作入息莫不擊壤歌衢咸拜<lb/>
　　君王之賜也觀之書曰野無遺賢萬邦咸寧詩曰<lb/>
　　藹藹王多吉人維天子命媚于庶人周禮大司徒<lb/>
<pb n="KR3a0110_WYG_042-84a"/>
　　以保息六養萬民可知古先帝王愛民之政不外<lb/>
　　簡俊乂以官之此其所以久安而長治也與後世<lb/>
　　庸碌者流居官竊禄才慚負乗而覆餗貽譏朝廷<lb/>
　　以恤百姓為心而施恵者不無中飽之慮百姓以<lb/>
　　望恩為念而請命者或有内壅之憂所養非賢欲<lb/>
　　其養及萬民也必無是事矣是以聖王在上慎修<lb/>
　　厥徳本至公至明之識以招賢士並畜兼收隨才<lb/>
　　任使人以漸而用而出類之才則不以漸官以次<lb/>
<pb n="KR3a0110_WYG_042-84b"/>
　　而升而切要之職則不以次如是則事之所謂利<lb/>
　　民之所謂休将無所不舉事之所謂病民之所謂<lb/>
　　戚将無所不除烝我髦士非即所以恵我嘉師也<lb/>
　　哉要之乾坤者萬物之父母聖其合徳賢其秀也<lb/>
　　故聖為繼述之宗子而賢為佐理之家相惟聖人<lb/>
　　體天施地生之心擴民胞物與之量自有以挽氣<lb/>
　　化之愆而合撰於清寧九州之内六合之外一道<lb/>
　　而同風悉基諸此養賢之典特急其先務耳有平<lb/>
<pb n="KR3a0110_WYG_042-85a"/>
　　天下之責者誠能深悉乎頤之義而得養道之正<lb/>
　　則裁成輔相立賢無方而澤被蒼生矣<lb/>
<pb n="KR3a0110_WYG_042-86a"/>
　　周易<lb/>
　聖人養賢以及萬民<lb/>
　　　　　　　　　　　　　編修<hi>臣</hi>儲麟趾<lb/>
　　<hi>臣</hi>謹按聖人首出庶物必以天地之心為心天地<lb/>
　　以養萬物為心故聖人非徒以天下自養而必以<lb/>
　　養天下為急焉其以天下自養則王食萬方而不<lb/>
　　以為過也其以養天下為急則無一夫不被其澤<lb/>
　　而非勞也是豈必户授之衣而人賚之粟哉裁成<lb/>
<pb n="KR3a0110_WYG_042-86b"/>
　　天地之道輔相天地之宜以左右民順而施之有<lb/>
　　其序焉遍而普之無或遺焉葢必至於參天地贊<lb/>
　　化育而後為養道之極功也易卦大有大畜鼎皆<lb/>
　　有養賢之義師益井皆有養民之義而頤卦則兼<lb/>
　　言之曰聖人養賢以及萬民善乎程明道之言曰<lb/>
　　聖人作養賢才與之共天位使之食天禄俾施澤<lb/>
　　於天下養賢正所以養萬民也夫生民之初黔首<lb/>
　　蚩蚩同於鳥獸雖有相生相養之道而不能自為<lb/>
<pb n="KR3a0110_WYG_042-87a"/>
　　謀也有聖人者作然後仰觀俯察網罟耒耜舟楫<lb/>
　　牛焉宫室烹餁之利次第以興焉而又恐山陬海<lb/>
　　徼羣聚州處不能以一人之耳目遍也為之選造<lb/>
　　以升之等威以辨之禄糈以優之期以導宣徳化<lb/>
　　撫循衆庶俾湛恩汪<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>無一民一物之流離失業<lb/>
　　而後即安焉是故有憂勞不倦之堯舜而後有己<lb/>
　　溺己饑之禹稷而後有日孜日贊之臯䕫此固財<lb/>
　　之所由以阜慍之所由以解而萬民之所由以熙<lb/>
<pb n="KR3a0110_WYG_042-87b"/>
　　熙而皥皥也雖然反而觀之賢者能佐治以養民<lb/>
　　不賢者即能罔上以病民聖人於此公聴並觀見<lb/>
　　賢焉則登而庸之見不賢焉仍復屏而斥之流放<lb/>
　　誅殛之條與命官分秩之典每並行而不相悖所<lb/>
　　以頤之為卦與噬嗑相為表裏頤口中虚九四一<lb/>
　　陽間於其中必齧之而後合先王治獄之道存焉<lb/>
　　然則聖人之仁育必繼之以義正而後全猶之天<lb/>
　　地之春生必濟之以秋殺而後備焉爾後世惟蕭<lb/>
<pb n="KR3a0110_WYG_042-88a"/>
　　何言養民致賢以圖天下意亦與此相類而大小<lb/>
　　不同公私頓異彼就蜀漢一隅言之此則以普天<lb/>
　　率土而為言也由蕭何之言可以知覇國之勝算<lb/>
　　由頤卦之彖辭可以識王道之大全意義差類而<lb/>
　　體用各殊固未可以同年而語也<lb/>
<pb n="KR3a0110_WYG_042-89a"/>
　　周易<lb/>
　象曰水洊至習坎君子以常徳行習教事<lb/>
　　　　　　　　　　　監察御史<hi>臣</hi>周祖榮<lb/>
　　朱子曰治己治人皆必重習然後熟而安之<lb/>
　　程子曰徳行當如水之有常教事當如水之洊習<lb/>
　　<hi>臣</hi>謹按水動機也進必以漸流而不息坎勞卦也<lb/>
　　象取重習義在克勤觀於内外皆坎得治己治人<lb/>
　　之道由内遞及於外者進之漸而有序也修己兼<lb/>
<pb n="KR3a0110_WYG_042-89b"/>
　　及於人者功之習而不已也夫足乎己者謂之徳<lb/>
　　措諸躬者謂之行本徳以為行體騐者有據矣而<lb/>
　　慮其或間也君子以常心注之平時敬義夾持能<lb/>
　　於人不及見處力争絶續之交雖本體自覺惺然<lb/>
　　而日新又新檢身猶若不及則緝熙之學得矣而<lb/>
　　徳者人所同具修徳亦人有同心也聖賢成物之<lb/>
　　量原在成巳之中吾不能教人即是徳行中有虧<lb/>
　　歉處是故本身以立教始而勞來匡直繼以輔翼<lb/>
<pb n="KR3a0110_WYG_042-90a"/>
　　其事詳矣又從而振徳則功益宻焉凡其無所或<lb/>
　　遺者皆其無所不習也此内外無間而適協乎水<lb/>
　　洊至之義者也又嘗思之六十四卦中皆言治己<lb/>
　　治人之法何獨於坎象而對舉其義乎竊謂坎卦<lb/>
　　中實中實者誠也誠則無息而成己成物之道一<lb/>
　　以貫之觀彖辭有孚心亨一語首重立誠則知聖<lb/>
　　人取象葢本於此或謂常徳行習教事為處險之<lb/>
　　方似猶執於一偏而未會乎立象之本㫖矣<lb/>
<pb n="KR3a0110_WYG_042-90b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御覽經史講義卷五<lb/>
</p>
<p>
</p>
  </div>
</body>
</text>
</TEI>
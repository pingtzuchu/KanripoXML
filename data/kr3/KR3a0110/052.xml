<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_052-1a"/>
欽定四庫全書<lb/>
御覽經史講義卷十五<lb/>
　　詩經<lb/>
　肅肅兔罝㭬之丁丁赳赳武夫公侯干城肅肅兔罝<lb/>
　施于中逵赳赳武夫公侯好仇肅肅兔罝施于中林<lb/>
　赳赳武夫公侯腹心<lb/>
　　　　　　　　　　　　　編修<hi>臣</hi>儲晉觀<lb/>
　　鄭康成曰罝兔之人鄙賤之事猶能恭敬則是賢<lb/>
<pb n="KR3a0110_WYG_052-1b"/>
　　者衆多也<lb/>
　　<hi>臣</hi>謹按周南著文王后妃之化自家而國自近而<lb/>
　　逺其事不越男女居室和平安樂淑善忠愛之風<lb/>
　　而王道之盛見焉獨兔罝一詩專美文王得人之<lb/>
　　效與前後諸詩詞意若有不類者而其爲至德咸<lb/>
　　孚之徵抑尤足以狀其實也蓋大化不擇人而被<lb/>
　　良材不擇地而生敎澤之樂育者長而善類之熏<lb/>
　　蒸者廣則賢士之挺生寧有定迹哉綿之九章曰<lb/>
<pb n="KR3a0110_WYG_052-2a"/>
　　予曰有疏附予曰有先後予曰有奔走予曰有禦<lb/>
　　侮棫樸二章三章曰濟濟辟王左右奉璋奉璋峩<lb/>
　　峩髦士攸宜渒彼涇舟烝徒楫之周王于邁六師<lb/>
　　及之人材之有益於國也上而明良相合爲一德<lb/>
　　一心之佐其次則効能宣力以將其忠誠愛主之<lb/>
　　心禮法周旋之地執事苐著其恪恭而其當膂力<lb/>
　　方剛經營四方之日則踴躍從王智勇胥奮實克<lb/>
　　有以安社稷而利國家此其大較也文王當日詢<lb/>
<pb n="KR3a0110_WYG_052-2b"/>
　　於八虞咨於二虢以及散宜生南宮括之倫其爲<lb/>
　　干城好仇腹心者懿親勛舊濟濟盈於王國矣兔<lb/>
　　罝微賤之事武力之夫乃能處約而敬有勇而忠<lb/>
　　以克上膺是選焉此以見人才之多伏處潛修者<lb/>
　　至於不可悉數而其人又大都魁傑瓌異直亮無<lb/>
　　囘邪而緩急足恃賴非猶夫輇才諷説之徒可小<lb/>
　　知而不可大受者也且今取詩而觀之樛木螽斯<lb/>
　　以上文王之德化行於家也桃夭芣苢國中風俗<lb/>
<pb n="KR3a0110_WYG_052-3a"/>
　　之美也江漢汝墳則風俗之美逮於南國也太和<lb/>
　　至治之象懽欣交通遐邇無間可謂無爲而治不<lb/>
　　言而化者矣然其時靈淑鍾於山川英竒獻於草<lb/>
　　澤衆材輻輳羣力匡扶處常而資御變之助焉揆<lb/>
　　文而備奮武之畧焉國勢於是乎熾昌人心於是<lb/>
　　乎翕聚此尤文王所以受維新之命而開卜世卜<lb/>
　　年之心也蓋詩人之意深矣夫闗雎風始小序以<lb/>
　　爲后妃求賢以自助麟趾闗雎之應其謂子孫宗<lb/>
<pb n="KR3a0110_WYG_052-3b"/>
　　族皆化於善也是知文王作人之盛致賢才之衆<lb/>
　　多上自宮庭而後下及草野即周南中亦可得其<lb/>
　　概也已<lb/>
<pb n="KR3a0110_WYG_052-4a"/>
　　詩經<lb/>
　于以采蘋南澗之濱于以采藻于彼行潦于以盛之<lb/>
　維筐及筥于以湘之維錡及釡于以奠之宗室牖下<lb/>
　誰其尸之有齊季女<lb/>
　　　　　　　　　　　　　　編修<hi>臣</hi>諸錦<lb/>
　　詩序大夫妻能循法度也能循法度則可以承先<lb/>
　　祖共祭祀矣<lb/>
　　鄭康成箋古者婦人先嫁三月敎于公宮敎于宗<lb/>
<pb n="KR3a0110_WYG_052-4b"/>
　　室敎成之祭<lb/>
　　<hi>臣</hi>謹按序言大夫妻能承祭祀詩稱季女者何也<lb/>
　　記曰三月而廟見稱來婦也婚禮婦入三月然後<lb/>
　　祭行女之終婦之始也春秋之義雖爲天王后猶<lb/>
　　曰吾季姜云爾季孫行父如宋致女公羊傳言録<lb/>
　　伯姬注三月而廟見稱婦擇日而祭於禰成婦之<lb/>
　　義而後父母使大夫操禮而致之言女者謙不敢<lb/>
　　自成禮也宗室大宗之廟庶姓别於上而戚單於<lb/>
<pb n="KR3a0110_WYG_052-5a"/>
　　下氏分而族不殊雖百世猶敬其宗焉尊祖之道<lb/>
　　也傳曰濟澤之阿行潦之蘋藻寘諸宗室季蘭尸<lb/>
　　之敬也言宗子則有宗子之母姑老則宗婦攝之<lb/>
　　尸之爲言攝主也此季女者抑庶子之爲大夫祭<lb/>
　　必於宗子之家者與序明言大夫妻曰承先祖詩<lb/>
　　曰誰其尸之先祖者大夫之宗廟則箋云先嫁三<lb/>
　　月女家敎成之祭未然矣<lb/>
<pb n="KR3a0110_WYG_052-6a"/>
　　詩經<lb/>
　羔羊之皮素絲五紽退食自公委蛇委蛇<lb/>
　　　　　　　　　　　　給事中<hi>臣</hi>盧秉純<lb/>
　　<hi>臣</hi>謹按先儒之説以爲二南之大夫被文王之化<lb/>
　　能節儉正直而詩人美之也今詳觀詩詞所謂羔<lb/>
　　羊素絲者固足以徵儉約之風至委蛇委蛇之云<lb/>
　　不過形其從容之度耳而目爲正直何居蓋險陂<lb/>
　　傾側之流心存囘曲其進而在廷必無光明磊落<lb/>
<pb n="KR3a0110_WYG_052-6b"/>
　　之概其退也目營心計輾轉於利害之交不勝其<lb/>
　　跼蹐之情急遽之狀夫安得動静有常從容自適<lb/>
　　如此故善觀人者察之於進退應接造次之間足<lb/>
　　以悉其梗概是詩人所謂善於形容也然立躬所<lb/>
　　重者在正直而正直之本在乎節儉不能節儉則<lb/>
　　不能無取於人不能無取於人則必將茍且相狥<lb/>
　　其當官也不能正色率下其臨事也不能直行其<lb/>
　　意夫惟抑其汰侈之情而約之於禮義之準敝車<lb/>
<pb n="KR3a0110_WYG_052-7a"/>
　　羸馬衣服垢汙固近於讇巧矯僞之爲不可以示<lb/>
　　軌則而妾不衣帛馬不食粟季孫所以爲忠不使<lb/>
　　内有餘帛外有餘財武侯所自謂無負者不過如<lb/>
　　此是知節儉爲臣道之要務有位所宜加勵在朝<lb/>
　　廷之制禄也必使足以代耕而自再命三命以上<lb/>
　　進而愈厚非徒以優之正所以重責之也臣子之<lb/>
　　事君也必將凛乎後食雖在一命之微不敢不勉<lb/>
　　非徒以分自安抑臣誼當如是耳記曰大臣法小<lb/>
<pb n="KR3a0110_WYG_052-7b"/>
　　臣廉非謂大臣之不必廉也大臣禄賜已厚凖古<lb/>
　　之例已足食百許人不患其不廉也將事事置身<lb/>
　　於法度之中夫然後能爲法於庶僚至使貴寵之<lb/>
　　臣輿服不敢過度則所以儀型百揆者得其本矣<lb/>
　　小臣品卑禄薄則持廉爲難非節儉之至惡能勉<lb/>
　　之<hi>臣</hi>竊見在外諸臣如督撫及方面大員飬亷不<lb/>
　　爲不厚矣而寵賂彰聞猶且不免窮其弊源大抵<lb/>
　　由不能節儉致然至州縣等員事任繁簡不同要<lb/>
<pb n="KR3a0110_WYG_052-8a"/>
　　必有飲氷茹蘖之操然後爲阜物寧人之本六計<lb/>
　　之所尚惟廉非其明証歟古語謂公生明亷生威<lb/>
　　又謂勤補拙儉飬廉廉如是之重也其用度侈靡<lb/>
　　者何怪其以墨敗哉京官自九卿而下至於百司<lb/>
　　必潔已乃可以奉公亦清心始可以治事自<lb/>
恩加雙俸而後俯仰各已寛然於此而不砥厲亷隅豈<lb/>
　　復尚有人心正恐<lb/>
朝廷之恩賜多加一倍而臣子之用度亦增一倍則仍<lb/>
<pb n="KR3a0110_WYG_052-8b"/>
　　見其拮据耳此豈能有委蛇之度乎夫臣子之廉<lb/>
　　固恃在上者有以飬之亦貴在己者之有以自飬<lb/>
　　耳持守之亷既見所出之無幾<lb/>
賜予之厚自覺所入之常豐則勵臣節愈所以懐<lb/>
宸眷也近日<lb/>
　功令綦嚴加以<lb/>
天光燭照不聞狼籍之聲然<hi>臣</hi>猶願其節儉正直形爲<lb/>
　　委蛇自公之度合爲大法小亷之風由成周而上<lb/>
<pb n="KR3a0110_WYG_052-9a"/>
　　遡唐虞庶可以仰答<lb/>
聖慈以爲明良之慶歟<lb/>
<pb n="KR3a0110_WYG_052-10a"/>
　　詩經<lb/>
　摽有梅其實七兮求我庶士迨其吉兮摽有梅其實<lb/>
　三兮求我庶士迨其今兮摽有梅頃筐塈之求我庶<lb/>
　士迨其謂之<lb/>
　　　　　　　　　　　　　　編修<hi>臣</hi>諸錦<lb/>
　　鄭康成箋云謂勤也女年二十而無嫁端則有勤<lb/>
　　望之憂毛傳不待禮會而行之者謂明年仲春不<lb/>
　　待以禮會之也時禮雖不備相奔不禁<lb/>
<pb n="KR3a0110_WYG_052-10b"/>
　　<hi>臣</hi>謹按此詩前二章迨其吉兮迨其今兮父母之<lb/>
　　命也後一章迨其謂之媒妁之言也同一詩也出<lb/>
　　於女子之口不足存出於女子之父母者不可廢<lb/>
　　歸妹人之終始也古者霜降近女氷泮殺内故云<lb/>
　　士如歸妻迨氷未泮梅摽時則氷泮後期矣此女<lb/>
　　之父母因有勤望之憂詩之意如是而已鄭箋誤<lb/>
　　引周禮媒氏禮雖不備相奔不禁乃截下若無故<lb/>
　　而不用令者罰之一句此予之書而倒讀者也於<lb/>
<pb n="KR3a0110_WYG_052-11a"/>
　　是儀禮服傳注遂有女子許嫁者逆降旁親之説<lb/>
　　悖已果如鄭箋所解則刲羊無血承筐無實無攸<lb/>
　　利之士女亦何所取義而編於正風之内乎朱子<lb/>
　　亦未申明竊以爲聖人垂敎必不然矣<lb/>
<pb n="KR3a0110_WYG_052-12a"/>
　　詩經<lb/>
　彼茁者葭壹發五豝于嗟乎騶虞<lb/>
　　　　　　　　　　　　　編修<hi>臣</hi>沈文鎬<lb/>
　　<hi>臣</hi>謹按此言文王之仁周於庶類以昭王道之成<lb/>
　　也粤稽成周忠厚開基積功累仁代有令主文王<lb/>
　　以徽柔懿恭之德施子惠懐保之恩熏蒸醖釀馴<lb/>
　　致太和故其時闗雎樛木起化宮庭桃夭芣苢協<lb/>
　　和邦國以至喬木興江漢之思兔罝備干城之選<lb/>
<pb n="KR3a0110_WYG_052-12b"/>
　　風俗淳羙賢才衆多猗與盛哉由是仁民之餘恩<lb/>
　　及於庶類召南卒章載咏騶虞流連唱嘆美諸侯<lb/>
　　乎美文王也蓋文王治岐王政修明人心悦豫德<lb/>
　　洋恩溥固已物靡不得其所南國諸侯被休風而<lb/>
　　承雅化其政治亦翕然丕變故其於田也順東郊<lb/>
　　之令與春蒐之典驅馳林麓上下郊原覽卉木之<lb/>
　　向榮胥含生意瞻飛走之咸若盡被化工詩人用<lb/>
　　是作歌頌美而歸本於仁心之自然此王道之所<lb/>
<pb n="KR3a0110_WYG_052-13a"/>
　　由觀厥成也嘗考洪範之言庶徵也驗諸草木蕃<lb/>
　　廡虞書之敬授時也及於鳥獸孳尾周禮體國經<lb/>
　　野具詳山林川澤虞衡之事誠以物類甚微而風<lb/>
　　俗之美治化之隆實於是乎見而聖朝不貴異物<lb/>
　　盛世無藉奇珍但令茂對以時萬物並育即可見<lb/>
　　太平之有象至治之修和非必芝房寶鼎可薦郊<lb/>
　　廟神雀黄龍用爲紀瑞也且夫草木禽獸一也有<lb/>
　　時而異盛則菁莪致美鹿鳴載歌衰則苕華見傷<lb/>
<pb n="KR3a0110_WYG_052-13b"/>
　　牂羊是嘆物非自異視其所值惟聖人與天地之<lb/>
　　心相似遂與天地之氣相調洪纎高下悉鼓盪於<lb/>
　　太和民得之則無夭札物得之則無疵癘熙熙皡<lb/>
　　皡共若其天非然者歌萇楚呼黄鳥衰世之民欲<lb/>
　　如盛世之物類而不可得其故豈偶然哉夫善積<lb/>
　　則餘慶氣和則致祥讀二南諸什知太和之氣洵<lb/>
　　在成周宇宙間故詩人以麟趾爲闗雎之應騶虞<lb/>
　　爲鵲巢之應而傳世寖昌赤烏啓瑞白魚兆祥西<lb/>
<pb n="KR3a0110_WYG_052-14a"/>
　　旅貢<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>越裳獻雉則又麟趾騶虞之應也顧文王<lb/>
　　三分有二化行南國其德澤尚未徧於天下而仁<lb/>
　　風漸被休徵丕應已若此况乎四海一家重熙累<lb/>
　　洽溥湛恩於無外涵一世於太和君相不有其功<lb/>
　　民物各安其命斯其受天眷顧集慶凝庥又當何<lb/>
　　如哉<lb/>
<pb n="KR3a0110_WYG_052-15a"/>
　　詩經<lb/>
　孑孑干旄在浚之郊素絲紕之良馬四之彼姝者子<lb/>
　何以畀之孑孑干旟在浚之都素絲組之良馬五之<lb/>
　彼姝者子何以予之孑孑干旌在浚之城素絲祝之<lb/>
　良馬六之彼姝者子何以告之<lb/>
　　　　　　　　　　　監察御史<hi>臣</hi>劉永泰<lb/>
　　孔頴達曰三章上四句言文公臣子建旌乗馬數<lb/>
　　往見賢者於浚邑是好善下二句言賢樂告以善<lb/>
<pb n="KR3a0110_WYG_052-15b"/>
　　道<lb/>
　　<hi>臣</hi>謹按任人者逸而有功任力者勞而罔效故人<lb/>
　　臣受命於君而膺兹民社也固貴以夙夜匪懈者<lb/>
　　盡承流宣化之職尤貴以汲取維殷者博集思廣<lb/>
　　益之資夫賢者之於人國非迂疎寡當者也其德<lb/>
　　誼可以熏陶性情焉其學問可以啓廸聰明焉其<lb/>
　　氣節可以砥礪風俗焉而特其抱負不偶每有落<lb/>
　　落難合之概茍勢分未忘不能隆禮以奉之忱悃<lb/>
<pb n="KR3a0110_WYG_052-16a"/>
　　未孚不能積誠以通之彼惟有逺引高蹈金玉爾<lb/>
　　音已耳孰肯輕至吾前而罄其中藏乎今觀衞之<lb/>
　　大夫禮著於外誠存於中在郊在都在城枉顧一<lb/>
　　何勤也四馬五馬六馬威儀一何盛也降浚明之<lb/>
　　尊而親訪於蓬户勞僕夫之駕而數造乎衡門所<lb/>
　　咏適館授餐者殆不過是邑之人指其旌旄見其<lb/>
　　車馬莫不欣欣然有喜色而相告曰此大夫爲姝<lb/>
　　子而來者也彼姝者子感其禮貌之崇信其誠意<lb/>
<pb n="KR3a0110_WYG_052-16b"/>
　　之篤凡所爲知無不言言無不盡而悉抒其素藴<lb/>
　　者當不知何以畀之予之告之而後可以答我大<lb/>
　　夫矣由是賢者以其所得而致之大夫大夫以其<lb/>
　　所聞而進之於君君乃以其所進而施之於政文<lb/>
　　王康叔之治不可復見於今日哉要之大夫之好<lb/>
　　善非惟其臣爲然也蓋有秉心塞淵之主斯有虛<lb/>
　　懐折節之臣故曰一國之事繫一人之本謂之風<lb/>
　　也嘗考宓子爲單父宰有賢者五人皆師之而禀<lb/>
<pb n="KR3a0110_WYG_052-17a"/>
　　度焉故能身不下堂鳴琴而治魯欲使樂正子爲<lb/>
　　政孟子不以强知多聞爲喜而以爲好善優於天<lb/>
　　下由是觀之一邑之長一國之佐猶必求賢以自<lb/>
　　輔若此况統萬邦而撫兆民其取善又當何如乎<lb/>
<pb n="KR3a0110_WYG_052-18a"/>
　　詩經<lb/>
　投我以木𤓰報之以瓊琚匪報也永以爲好也投我<lb/>
　以木桃報之以瓊瑶匪報也永以爲好也投我以木<lb/>
　李報之以瓊玖匪報也永以爲好也<lb/>
　　　　　　　　　　　監察御史<hi>臣</hi>劉永泰<lb/>
　　黄櫄曰木𤓰木桃木李皆微物也而詩人欲以瓊<lb/>
　　琚瓊瑶瓊玖報之且猶以爲未足非物之不足而<lb/>
　　心之不足也<lb/>
<pb n="KR3a0110_WYG_052-18b"/>
　　<hi>臣</hi>謹按詩人所咏寄託遥深故中庸引衣錦之句<lb/>
　　而以證惡文之著子夏得素絢之解而因悟禮後<lb/>
　　之㫖在讀之者善觀而會通之不必執一以强解<lb/>
　　也如木𤓰三章朱子謂如静女之類原係疑詞詩<lb/>
　　序謂美齊桓之作終鮮確據俱無庸置辯只據詩<lb/>
　　文以爲尋常相問遺者近是夫禮尚往來往而不<lb/>
　　來非禮也來而不往亦非禮也彼世之負義莫償<lb/>
　　而較量於錙銖者固無論已即使受人微物報人<lb/>
<pb n="KR3a0110_WYG_052-19a"/>
　　重資而其心若曰如是亦已足矣則報者之情倦<lb/>
　　而施者之德忘惟其中歉然常若無物可以報之<lb/>
　　而願致其永矢勿諼之意斯報者之情施者之德<lb/>
　　兩無窮也三復是篇不但詩人忠厚之思藹然見<lb/>
　　於言外而文王康叔之敎澤入人之深感人之乆<lb/>
　　傳之既逺而猶有遺風焉亦於兹可想見矣夫友<lb/>
　　朋交際之常尚當薄來而厚往若此况分屬臣子<lb/>
　　誼切尊親沐殊恩戴至德其所爲圖報者又當何<lb/>
<pb n="KR3a0110_WYG_052-19b"/>
　　如乎<lb/>
<pb n="KR3a0110_WYG_052-20a"/>
　　詩經<lb/>
　坎坎伐檀兮寘之河之干兮河水清且漣猗不稼不<lb/>
　穡胡取禾三百廛兮不狩不獵胡瞻爾庭有縣貆兮<lb/>
　彼君子兮不素餐兮<lb/>
　　　　　　　　　　　監察御史<hi>臣</hi>沈懋華<lb/>
　　序云伐檀刺貪也在位貪鄙無功而受禄君子不<lb/>
　　得進仕爾<lb/>
　　朱註美賢者厲志非其功不食故述其事而歎之<lb/>
<pb n="KR3a0110_WYG_052-20b"/>
　　<hi>臣</hi>謹按程子云詩小序必是當時人所傳國史明<lb/>
　　乎得失之迹者是也不得此何縁知此篇是甚意<lb/>
　　思朱子學宗二程而於詩序獨不然其説即如伐<lb/>
　　檀三章註與序各自爲義據毛鄭則爲刺貪而從<lb/>
　　朱則爲奬廉序則責在位之人所云不稼穡之田<lb/>
　　榖不狩獵之貆鶉皆無功受禄之證朱則未仕之<lb/>
　　人不得進用以不耕不可得食不獵不可得獸是<lb/>
　　以甘心窮餓而不悔也二説相反不可以通彼我<lb/>
<pb n="KR3a0110_WYG_052-21a"/>
　　之懐浸假以刺貪之詩移贈厲志之君子則君子<lb/>
　　不受又浸假以奨亷之詞投諸在位貪鄙之夫彼<lb/>
　　寧不恧然自廢與其果何説之從歟豈以此詩次<lb/>
　　十畝之後碩䑕之前各有言外之意又豈以魏多<lb/>
　　賢人而其俗貪鄙意雖背馳固不妨兩存其説歟<lb/>
　　抑豈詩之爲道不妨貿易其義互爲塤箎歟雖然<lb/>
　　浸假而明廷之懲奬有類乎是者不幾於倒置歟<lb/>
　　夫説詩而不適於用則不可以翼經説詩而游移<lb/>
<pb n="KR3a0110_WYG_052-21b"/>
　　其辭則不足以信今而傳後何以定之亦折衷於<lb/>
　　孟子而已公孫丑曰君子不耕而食則詩所云不<lb/>
　　稼穡不狩獵之説也胡取禾三百廛與在庭之貆<lb/>
　　特則所謂居是國者君用之而安富尊榮子弟從<lb/>
　　而孝弟忠信不素餐兮孰大乎是者也士生斯世<lb/>
　　登車攬轡有澄清天下之志匪僅甘心窮餓而不<lb/>
　　悔已也輪輻之爲用也負重而致逺當其無用則<lb/>
　　棄置之一旦口御君命播揚皇風環顧在位之人<lb/>
<pb n="KR3a0110_WYG_052-22a"/>
　　貪鄙無可與語非伐檀之君子不爲功曰十畆閑<lb/>
　　閑陶潛之歸去來辭也曰碩䑕碩䑕唐仲友詩解<lb/>
　　以爲愛君之至戚雄歎其最有發明竊以爲伐檀<lb/>
　　三章則以道自重唯孟子之爲客卿者足以當之<lb/>
　　世有其人雖與之萬鍾可也<lb/>
<pb n="KR3a0110_WYG_052-23a"/>
　　詩經<lb/>
　七月流火九月授衣一之日觱發二之日栗烈無衣<lb/>
　無褐何以卒歲三之日于耜四之日舉趾同我婦子<lb/>
　饁彼南畝田畯至喜<lb/>
　　　　　　　　　　　　　編修<hi>臣</hi>鈕汝騏<lb/>
　　<hi>臣</hi>謹按農桑者生民之本務衣食者王道之大原<lb/>
　　唐虞三代之治所以出斯民於饑寒之路而導以<lb/>
　　親遜之風者未有不惓惓於此者也夫一夫不耕<lb/>
<pb n="KR3a0110_WYG_052-23b"/>
　　或受之饑一女不織或受之寒必待已饑而謀食<lb/>
　　已寒而謀衣不已後乎故觱發栗烈冬日之憂也<lb/>
　　而豳風之所以謀衣者則不始於冬之日而於七<lb/>
　　月之暑退即計及於九月之授衣焉火耕水耨夏<lb/>
　　日之事也而豳風之所以謀食者則不始於夏之<lb/>
　　日而於正月之于耜已計及於二月之舉趾焉此<lb/>
　　豫道也所爲先事而謀之者也不寧惟是授衣於<lb/>
　　九月而求桑采蘩則前此矣舉趾於二月而乘屋<lb/>
<pb n="KR3a0110_WYG_052-24a"/>
　　播穀又前此矣推而至於取彼狐貍爲公子裘所<lb/>
　　以佐衣之不逮也鬱薁葵菽𤓰壺苴荼所以資食<lb/>
　　之有餘也若此者豈苐可以騐民風之厚民俗之<lb/>
　　淳哉意當日后稷公劉之化漸漬於民者乆而一<lb/>
　　時循行阡陌勸課農桑之官必皆兢兢於民生之<lb/>
　　本務而奉行德意惟恐後時詩所謂田畯至喜是<lb/>
　　也今觀其詩載纘武功士則有勇而向義也執筐<lb/>
　　載績女則不惰而守禮也婚姻以時則同歸於公<lb/>
<pb n="KR3a0110_WYG_052-24b"/>
　　子也服勤不怠則上執夫宫功也因而獻羔祭韭<lb/>
　　則祭祀以時焉朋酒斯饗則燕饗以節焉爲春酒<lb/>
　　以介夀則可以敎孝焉躋公堂而稱觥則可以敎<lb/>
　　忠焉休哉何風之厚而俗之淳與蓋其所以致此<lb/>
　　者則有本矣夫上作而下應風流而令行率作先<lb/>
　　則民不敢後化導切則民不敢怠不作無益則預<lb/>
　　備乎農桑之事者必周不貴異物則致美乎耕織<lb/>
　　之具者必悉上以是爲政本下以是成風俗此則<lb/>
<pb n="KR3a0110_WYG_052-25a"/>
　　后稷公劉風化之所由而周家王業之所以盛也<lb/>
<pb n="KR3a0110_WYG_052-26a"/>
　　詩經<lb/>
　春日載陽有鳴倉庚女執懿筐遵彼微行爰求柔桑<lb/>
　春日遲遲采蘩祁祁<lb/>
　　　　　　　　　　　監察御史<hi>臣</hi>陳大玠<lb/>
　　<hi>臣</hi>謹按農桑並重王政之大端也豳風爲王業所<lb/>
　　由基而七月一篇於流火授衣三致意焉觀首章<lb/>
　　先以無衣無褐乃繼以于耜舉趾而次章三章則<lb/>
　　詳言蠶織之事是謀衣與謀食皆當預爲籌畫也<lb/>
<pb n="KR3a0110_WYG_052-26b"/>
　　月令載季春之月命野虞毋伐桑柘愛蠶食也於<lb/>
　　鳴鳩拂羽戴勝降桑之候則具曲植籧筐備蠶器<lb/>
　　也后妃齋戒躬桑勸蠶事也分繭稱絲以共郊廟<lb/>
　　之服登蠶功也又按蠶爲龍精月直大火則浴其<lb/>
　　種是二月浴種也祭義云大昕之朝奉種浴於川<lb/>
　　注云大昕季春朔日也是三月又浴蠶也此章於<lb/>
　　春日而求桑以飬蠶爲今年授衣計也三章於八<lb/>
　　月萑葦既成而預蓄之以爲曲簿爲明年飬蠶計<lb/>
<pb n="KR3a0110_WYG_052-27a"/>
　　也此章求穉桑以飬其始生者采白蒿以飬其生<lb/>
　　而未齊者此蠶事之始也三章於桑之大者條取<lb/>
　　之桑之小者猗取之蠶盛而大小畢取此蠶事之<lb/>
　　成也周家以農事開國而周公作詩則衣與食並<lb/>
　　重而預爲之計庶幾王知小民之依而毋敢荒寧<lb/>
　　殆與無逸同一意乎今天下之民惟杭嘉湖三郡<lb/>
　　備講蠶務而他或蠶或否咸多缺焉豈下之人憚<lb/>
　　煩而弗之講求抑上之人所以勸之者未盡其道<lb/>
<pb n="KR3a0110_WYG_052-27b"/>
　　歟嘗考禹貢桑土既蠶見於兖州厥篚檿絲見於<lb/>
　　青州至於纎縞織貝纁組纖纊見於徐豫荆揚周<lb/>
　　禮宅不桑者罰里布民不蠶者不衣帛東漢詔以<lb/>
　　布帛爲租魏晉按户收絹輸綿唐制租庸調所謂<lb/>
　　調者即今丁糧歳納綾絹絁綿北宋税斂有絲綿<lb/>
　　一種伊古以來皆以爲常賦豈有民不育蠶而强<lb/>
　　索之者歟元明仍兼布帛之征而蠶事漸怠者則<lb/>
　　以元定天下有棉布徧行之故棉布既行民不苦<lb/>
<pb n="KR3a0110_WYG_052-28a"/>
　　寒因重棉布而輕絲帛矣然種棉宜於平原而樹<lb/>
　　桑則處處皆宜如牆邊屋角隴畔道旁以及荒山<lb/>
　　野嶼悉可種植誠使隨地遍挿桑秧隨人各營蠶<lb/>
　　具將家人婦子力務育蠶必獲厚效較之田功不<lb/>
　　必三時况瘁比之稼穡尤見獲報良多農桑並舉<lb/>
　　衣食兼豐厚風俗而昭忠愛豳風可載賡矣<lb/>
<pb n="KR3a0110_WYG_052-29a"/>
　　詩經<lb/>
　六月食鬱及薁七月亨葵及菽八月剝棗十月穫稻<lb/>
　爲此春酒以介睂夀七月食𤓰八月斷壺九月叔苴<lb/>
　采荼薪樗食我農夫<lb/>
　　　　　　　　　　　　　編修<hi>臣</hi>汪廷璵<lb/>
　　<hi>臣</hi>謹按衣食者民之大命而飬生所資食爲尤切<lb/>
　　孟子曰食之以時用之以禮財不可勝用也王政<lb/>
　　之敎民最崇節儉至纎至悉靡不周詳爲之品式<lb/>
<pb n="KR3a0110_WYG_052-29b"/>
　　以限制之爲之禁令以防維之使貴賤有等少長<lb/>
　　有辨豐嗇有度不敢享過分之温飽以備慮外之<lb/>
　　饑寒所爲滋物産廣蓄積定民志而厚風俗也<hi>臣</hi>
　　讀豳風七月之詩而益見矣首章言于耜舉趾紀<lb/>
　　農功之始七章言禾麻菽麥紀農功之成民食之<lb/>
　　本庶幾足矣至於果蔬亦致其鄭重愛惜之意如<lb/>
　　六章所云者<hi>臣</hi>蓋詳味其辭而見其有四善焉曰<lb/>
　　盡地利也備物種也循分而知禮也有功而能讓<lb/>
<pb n="KR3a0110_WYG_052-30a"/>
　　也夫五畝之宅必有隙地禾稼未登治場爲圃菜<lb/>
　　蔬之類咸於是産焉則地無遺利矣荼之味苦不<lb/>
　　若𤓰壺之可以供茹樗之不材不若鬱薁之可以<lb/>
　　落實而農家所植必多其類者蓋物各有所用地<lb/>
　　各有所宜美惡不遺則物種備矣家庭之内必先<lb/>
　　敬長鄉黨之中厥重引年一觴一豆曲致其愛飬<lb/>
　　之歡心則當歳時伏臘田家慰勞之際藹然見孝<lb/>
　　弟之風焉所謂循分而知禮者斯可覩已自春徂<lb/>
<pb n="KR3a0110_WYG_052-30b"/>
　　秋三時作苦治田之暇旁及園圃農夫之勞宜有<lb/>
　　以酬之然而果酒嘉蔬則曰我睂夀之所宜羞也<lb/>
　　𤓰壺苴荼乃曰我壯者之所宜食也勤其事而不<lb/>
　　言勞竭其力而不言報此誠有功而能讓者歟夫<lb/>
　　飲食之微闗於敎化田野之樂釀爲太平競侈靡<lb/>
　　恣醉飽物力所由敝也崇恭儉厚儲蓄生計所由<lb/>
　　裕也易曰君子以勞民勸相蓋王者以君飬民尤<lb/>
　　在使民相飬由果蔬之細推而及於榖米之大必<lb/>
<pb n="KR3a0110_WYG_052-31a"/>
　　有搏節愛飬之心斯有蓄積饒裕之實民食足則<lb/>
　　民氣舒民氣舒則民心靖周公陳豳風備詳節儉<lb/>
　　之意如此其重民食之計至深逺矣<lb/>
<pb n="KR3a0110_WYG_052-32a"/>
　　詩經<lb/>
　九月築場圃十月納禾稼黍稷重穋禾麻菽麥嗟我<lb/>
　農夫我稼既同上入執宮功晝爾于茅宵爾索綯亟<lb/>
　其乘屋其始播百榖<lb/>
　　　　　　　　　　　　　編修<hi>臣</hi>孫人龍<lb/>
　　朱子曰言納於場者無所不備則我稼同矣可以<lb/>
　　上入都邑而執治宫室之事矣故晝往取茅夜而<lb/>
　　絞索亟乘其屋而治之蓋以來歳將復始播百榖<lb/>
<pb n="KR3a0110_WYG_052-32b"/>
　　而不暇於此故也不待督責而自相警戒不敢休<lb/>
　　息如此<lb/>
　　<hi>臣</hi>謹按先儒謂此章就農之終事以起農之始事<lb/>
　　言稼之既同若可以少息也而旋念夫邑居之當<lb/>
　　修屋之方乘若可以稍休也而更念夫樹藝之在<lb/>
　　即築而納之若其功已畢也而不勝歡欣鼓舞之<lb/>
　　情亟而乘之若其心彌廹也而不勝告戒丁寧之<lb/>
　　意雖農事有始終而稼穡艱難互相勸勉則合終<lb/>
<pb n="KR3a0110_WYG_052-33a"/>
　　始而憂勤罔間焉嘗讀其詞而繹之惟天道運行<lb/>
　　以不息斯人事當黽勉以有功而小民竭蹶以力<lb/>
　　農斯大君當勤勞以務本試觀周公相成王既作<lb/>
　　無逸以爲我君告使知民生之所依而不敢暇豫<lb/>
　　更作豳風以爲我君誦使知王業之所起而不敢<lb/>
　　怠荒若此一章曰我稼既同矣即曰上入執宫功<lb/>
　　曰于茅索綯以乘屋矣即曰其始播百榖可以見<lb/>
　　終歳勤動非必有以督責之而自爲警戒不遑休<lb/>
<pb n="KR3a0110_WYG_052-33b"/>
　　息故夫上之人必深念民爲邦本食乃民天凡所<lb/>
　　以致力於農事者如耒耜有秉祈年有祀田畯有<lb/>
　　勞敎以身也廵稼有師興甿有吏治地有司重以<lb/>
　　官也闢治有慶荒蕪有讓耕穫勤惰有賞罰責以<lb/>
　　實也聖王治天下惟務本重農之至意孳孳汲汲<lb/>
　　常勞其心於襏襫耘耔之間而旰食宵衣無時或<lb/>
　　倦誠知民事之不可緩也若孟子言民事不可緩<lb/>
　　特引于茅索綯乘屋播榖四語以爲證亦謂備極<lb/>
<pb n="KR3a0110_WYG_052-34a"/>
　　三時之辛苦絶無一日之安閒甫完今歳之勤劬<lb/>
　　早計來年之力作尤覺田家情事實無頃刻之敢<lb/>
　　休息耳究之七月一篇孰非民事不可緩之㫖哉<lb/>
<pb n="KR3a0110_WYG_052-35a"/>
　　詩經<lb/>
　我稼既同<lb/>
　　　　　　　　　　　　　檢討<hi>臣</hi>萬松齡<lb/>
　　<hi>臣</hi>謹按國家之大計在於耕百貨之盈虛視乎稼<lb/>
　　六府並重土榖八政首先食貨讀豳風一詩而知<lb/>
　　上之所以愛下與下之所以忠上者纎悉肫懇莫<lb/>
　　不畢至而終歳勤動要必以稼事爲兢兢蓋于耜<lb/>
　　舉趾築場納稼之間王化基焉矣顧周之所以治<lb/>
<pb n="KR3a0110_WYG_052-35b"/>
　　豳者即本之以治天下於民之未耕也司稼先爲<lb/>
　　之辨種以知土宜遂大夫則簡其稼器以修稼政<lb/>
　　及其既耕也稼事則縣正趨之耕耨則酇長趨之<lb/>
　　合耦於耡則叙於里宰救其時事則掌於遂師是<lb/>
　　以甸稍縣畺無不任之土平地原隰無不懇之田<lb/>
　　賓興之典與興甿並重各掌於鄉遂之大夫野處<lb/>
　　而不暱其秀民之能爲士者胥出於農而重士亦<lb/>
　　所以重農也任土以飭材任商以市事並掌以閭<lb/>
<pb n="KR3a0110_WYG_052-36a"/>
　　師而器用貨賄不虞其乏則工啇適所以資農而<lb/>
　　非所以妨農也且甸師無與於農而帥屬以耕王<lb/>
　　耤所以勸天下之力田内宰無事於農而正歳則<lb/>
　　詔獻種所以示天下之重榖蓋其時無不勤農之<lb/>
　　事無不勸農之官三載考績考此績也三年有成<lb/>
　　成此功也三年耕則有一年之蓄九年耕則有三<lb/>
　　年之蓄積之二十七年則有九年之蓄謂之三登<lb/>
　　三登曰泰平雖有水旱而民無菜色然後禮讓風<lb/>
<pb n="KR3a0110_WYG_052-36b"/>
　　行德澤流浹王化成焉以故成康之世刑措不用<lb/>
　　然則讀豳風而知周之所以王讀周禮而知周之<lb/>
　　所以盛則周禮一書雖謂本於豳風而作可也况<lb/>
　　乎采荼以食農夫則甘之如飴春酒以介睂夀則<lb/>
　　儲之恐後一家之中食節事時老幼各得其分君<lb/>
　　惟恐民之寒也而曰無衣無褐民惟欲上之燠也<lb/>
　　而曰爲公子裘公堂之躋即前此穫稻之夫宮功<lb/>
　　之執更念其乗屋之亟上下之間交相忠愛其纎<lb/>
<pb n="KR3a0110_WYG_052-37a"/>
　　悉必周肫懇篤摯若此王業之隆其以是哉<lb/>
<pb n="KR3a0110_WYG_052-38a"/>
　　詩經<lb/>
　詩序東山周公東征也周公東征三年而歸勞歸士<lb/>
　大夫美之故作是詩也一章言其完也二章言其思<lb/>
　也三章言其室家之望女也四章樂男女之得及時<lb/>
　也君子之於人序其情而閔其勞所以説也説以使<lb/>
　民民忘其勞其唯東山乎<lb/>
　　　　　　　　　　　　　　編修<hi>臣</hi>諸錦<lb/>
　　朱子詩傳與序意同<lb/>
<pb n="KR3a0110_WYG_052-38b"/>
　　<hi>臣</hi>謹按小戎秦人之風也其氷車驖馬之盛雖女<lb/>
　　子亦知勇於敵愾東山周公所作而一篇之中若<lb/>
　　皆牽於私昵無一及於公事者然則聖人之言非<lb/>
　　與蓋周公之言至矣凡年之豐耗視黍稌俗之丕<lb/>
　　變視游女祭祀之誠敬徴執㸑秉心之塞淵驗牝<lb/>
　　騋東征之詩細及於桑野之蜎蠋栗薪之苦瓜穹<lb/>
　　窒之鳴鸛燿羽之倉庚至纎至悉擬諸形容而獨<lb/>
　　宿而婦歎而孔嘉變賈勇爲言情所以敎天下之<lb/>
<pb n="KR3a0110_WYG_052-39a"/>
　　急於從王敵愾者不是過也至破斧之詩出之從<lb/>
　　征之士大夫則張大其師以聲其罪蓋上之達下<lb/>
　　以情義不待言也下之赴上以義情不待述也易<lb/>
　　曰天地交而萬物通上下交而其志同東山破斧<lb/>
　　之詩與然則王者之師有征無戰何以三年也曰<lb/>
　　夫武禁暴戢兵保大定功安民和衆豐財者也是<lb/>
　　謂七德故一年而遷其地益其封民可使庶又一<lb/>
　　年而各安其宅各田其田民可使富又一年而無<lb/>
<pb n="KR3a0110_WYG_052-39b"/>
　　故無私惟仁之親而敎乃成引師而去之民至死<lb/>
　　不叛矣九罭所謂是以有衮衣兮無以我公歸兮<lb/>
　　是也易曰三年有賞於大國在師之臨師出以律<lb/>
　　亦是此意此則居東三年之義也<hi>臣</hi>又按季札之<lb/>
　　觀樂也爲之歌豳曰美哉蕩乎樂而不淫其周公<lb/>
　　之東乎東徂東也居東也徴之於獨宿徵之於聿<lb/>
　　至又徴之於其新孔嘉其舊如之何樂而不淫正<lb/>
　　謂此詩詩三百篇除變風之外惟南豳皆可被之<lb/>
<pb n="KR3a0110_WYG_052-40a"/>
　　管絃用之鄉人用之邦國呉札之言蓋先夫子闗<lb/>
　　雎而得之矣<lb/>
<pb n="KR3a0110_WYG_052-41a"/>
　　詩經<lb/>
　呦呦鹿鳴食野之苹我有嘉賓鼓瑟吹笙吹笙鼓簧<lb/>
　承筐是將人之好我示我周行呦呦鹿鳴食野之蒿<lb/>
　我有嘉賓德音孔昭示民不恌君子是則是傚我有<lb/>
　㫖酒嘉賓式燕以敖呦呦鹿鳴食野之芩我有嘉賓<lb/>
　鼓瑟鼓琴鼓瑟鼓琴和樂且湛我有㫖酒以燕樂嘉<lb/>
　賓之心<lb/>
　　　　　　　　　　　　　編修<hi>臣</hi>儲麟趾<lb/>
<pb n="KR3a0110_WYG_052-41b"/>
　　<hi>臣</hi>謹按鹿鳴三章本爲君燕臣之樂歌而其後推<lb/>
　　而用之鄉飲太學蓋據鄉飲酒義工入升歌三終<lb/>
　　及學記宵雅肄三之説而云然而其詩實主於歡<lb/>
　　欣和説賓禮臣下俾之鼓舞奮發悉獻其情而後<lb/>
　　已焉首以呦呦之鳴鹿興旅進之嘉賓食香草而<lb/>
　　呼召其類猶之食君禄而汲引其朋無競進之思<lb/>
　　無嫉妬之意是以其聲如此之和也琴瑟笙簧雅<lb/>
　　樂以導之進承筐幣帛盛禮以考其終總以將㫖<lb/>
<pb n="KR3a0110_WYG_052-42a"/>
　　酒樂嘉賓而成我君臣燕飲之禮焉人臣侍君飲<lb/>
　　禮不得過三爵故賓之初筵卒章曰三爵不識左<lb/>
　　傳陳敬仲亦云臣卜其晝未卜其夜特君之愛臣<lb/>
　　綢繆無已不欲以常禮限之自鼓瑟以逮承筐所<lb/>
　　云式燕以敖者此也所云和樂且湛者亦此也好<lb/>
　　我而示周行即書君陳所稱爾有嘉謀嘉猷則入<lb/>
　　告爾后於内爾乃順之於外曰斯謀斯猷惟我后<lb/>
　　之德蓋自今以往要其終而勉之尤見樂善之靡<lb/>
<pb n="KR3a0110_WYG_052-42b"/>
　　倦而朱傳以爲古者於旅也語則就鄉飲乞言之<lb/>
　　禮以例之也究而論之人臣之言豈真有加於廟<lb/>
　　算哉特好之靡已故求之愈切耳其曰周行云者<lb/>
　　又以見夫君臣之相朂以大道而凡戔戔小言概<lb/>
　　未足以爲獻替之資也德音孔昭蓋言人臣有淳<lb/>
　　龎安重之德而聲聞昭著下而待治之庶民式爲<lb/>
　　懿行上而同朝之君子佩爲典型即此可見殿陛<lb/>
　　之間風度端凝舉趾足法而無有越禮愆儀者焉<lb/>
<pb n="KR3a0110_WYG_052-43a"/>
　　抑又以見夫人臣立朝囘翔左右正君善俗自有<lb/>
　　其道而非徒語言文字潤色鴻業遂足以塞百爾<lb/>
　　靖共之責也末章總結之曰我有㫖酒以燕樂嘉<lb/>
　　賓之心人君能得臣下之心則無論股肱心膂之<lb/>
　　寄干城民社之司咸有鞠躬盡瘁無敢告勞者矣<lb/>
　　即此三章反覆尋繹有以見君與臣志同道合相<lb/>
　　感在意氣之孚立政乂民相求在德禮之化其意<lb/>
　　和以厚而其音正以廣大序曰雅者正也正樂之<lb/>
<pb n="KR3a0110_WYG_052-43b"/>
　　歌也三詩列於小雅之首與夫恭敬齋莊以發先<lb/>
　　王之德者特體裁差異因有大小之分耳夫寧有<lb/>
　　異㫖哉<lb/>
<pb n="KR3a0110_WYG_052-44a"/>
　　詩經<lb/>
　人之好我示我周行<lb/>
　　　　　　　　　　　監察御史<hi>臣</hi>趙青藜<lb/>
　　<hi>臣</hi>謹按鹿鳴序以爲燕羣臣嘉賓之詩夫羣臣也<lb/>
　　而以爲嘉賓其情洽矣進而詠鼓瑟詠吹笙則所<lb/>
　　以和其聲者至矣更進而詠承筐是將則所以勸<lb/>
　　之飲食而致其禮意之殷勤者無不用其極矣遂<lb/>
　　乃質言之曰人之好我示我周行諄諄乎若惟恐<lb/>
<pb n="KR3a0110_WYG_052-44b"/>
　　其吝此周行而不以遽示者於此見聖人好問之<lb/>
　　殷取善之切其舍已從人之意何其懇以摯也夫<lb/>
　　士人自束髪讀書以來責難於君謂之恭陳善閉<lb/>
　　邪謂之敬斯亦聞之熟矣豈其䇿名委贄而敢忘<lb/>
　　諸必俟夫吾君之如是其委曲以厚之乃始出其<lb/>
　　中所素藏以與吾君權施報哉然而聖人必以爲<lb/>
　　不如是而不得者何也蓋君臣之分以嚴爲主朝<lb/>
　　廷之禮以敬爲主分極而不以情通之則隔禮勝<lb/>
<pb n="KR3a0110_WYG_052-45a"/>
　　而不以樂和之則離彼夫希榮茍禄者無論矣即<lb/>
　　夫稍知大義矢諸夙夜非不懐入告之誠及乎質<lb/>
　　對大廷而其分嚴其禮敬往往多所畏懼卒懐疑<lb/>
　　而不敢前史稱唐太宗神采英毅羣臣進見者皆<lb/>
　　失舉措太宗知之每見人奏事必假以顔色冀聞<lb/>
　　規諫夫太宗之納諫宜無不昭然共白於臣庶而<lb/>
　　猶必假奏事者以顔色而羣臣進見至失舉措則<lb/>
　　凡人臣之對越於君者其難其慎亦概可知矣聖<lb/>
<pb n="KR3a0110_WYG_052-45b"/>
　　人爲之備著其儀於燕琴瑟竽笙以大鳴其豫幣<lb/>
　　帛勸侑以厭飫其心俾得優游夷懌而嚴者以舒<lb/>
　　敬者以和乃坦然直吐其胸臆而有不知知無不<lb/>
　　言有不言言無不盡也故聖人之如是其委曲以<lb/>
　　厚之者凡以爲中材勸云爾且夫周行大道也以<lb/>
　　道培國運則當盛明之時進憂危之語以道律皇<lb/>
　　躬則當晏安之地陳怠荒之防以道格君心則當<lb/>
　　嗜好之萌嚴性情之正甚且以萬無一有之事設<lb/>
<pb n="KR3a0110_WYG_052-46a"/>
　　若或一有之慮如禹之於舜而謂無若丹朱周公<lb/>
　　之於成王而謂無若殷王受臣方惴惴戰懼以爲<lb/>
　　獲罪滋大乃君不惟恕其狂瞽而且直探其心之<lb/>
　　所存以爲人之好我此固純臣志士所日夜切切<lb/>
　　以祝之吾君未敢必之吾君者而不意吾君之體<lb/>
　　恤之一至於此也臣雖無心忍不相率而入告乎<lb/>
　　故不獨師保以爲啓沃疑丞以爲贊襄庶士御事<lb/>
　　相與獻可替否補闕拾遺而瞽以典史以書師箴<lb/>
<pb n="KR3a0110_WYG_052-46b"/>
　　<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>賦矇誦百工諫庶人傳語蓋莫不畢至於其前<lb/>
　　而效周行之示則賡揚之休可繼泰交之治可成<lb/>
　　此聖人所以因燕而作是詩復歌之以爲燕儀用<lb/>
　　垂訓於萬世歟<lb/>
<pb n="KR3a0110_WYG_052-47a"/>
　　詩經<lb/>
　人之好我示我周行<lb/>
　　　　　　　　　　　　　　修撰<hi>臣</hi>金甡<lb/>
　　朱子曰記曰私惠不歸德君子不自留焉蓋其所<lb/>
　　望于羣臣嘉賓者唯在示我以大道則必不以私<lb/>
　　惠爲德而自留矣此其所以和樂而不滛也歟<lb/>
　　<hi>臣</hi>謹按禮記緇衣曰私惠不歸德君子不自留焉<lb/>
　　詩曰人之好我示我周行陳澔曰言人有私惠於<lb/>
<pb n="KR3a0110_WYG_052-47b"/>
　　我而不合於德義之公君子决不肯自留處也朱<lb/>
　　子説詩引此以互相發明其用意深逺而推其義<lb/>
　　足以明鑒戒也蓋上下交接之間自獻亨禮儀以<lb/>
　　至一話一言之末皆必合於德義之公而後出之<lb/>
　　者爲可加當之者爲可受茍文物可觀詞采足尚<lb/>
　　而揆諸大道未見其有當焉君子既概以爲私惠<lb/>
　　而不可以自留處者也夫朝廷禮尚嚴敬情或未<lb/>
　　通有燕享歌樂以導其和即止叙君臣相悦之意<lb/>
<pb n="KR3a0110_WYG_052-48a"/>
　　未始非一時盛事於道義固無歉也然鄉里小民<lb/>
　　被前聖之遺風而常有深思逺計猶且當燕樂而<lb/>
　　厪職思况自古明良相遇責難交儆拜手颺言必<lb/>
　　有不止於鋪張嘉會以鳴太平之盛者使當日爲<lb/>
　　嘉賓者唯是懐感激致頌揚於臣子之心誠不容<lb/>
　　已而不能因事盡規敷陳大道以稱塞主上之意<lb/>
　　明主特以是爲私惠而無當於德義之公皆在所<lb/>
　　不取者矣然則天保之答其君也亦豈以岡陵之<lb/>
<pb n="KR3a0110_WYG_052-48b"/>
　　高大日月之升恒泛舉爲祝頌云爾哉四章之孝<lb/>
　　享義取乎敬承宗廟繼序不忘而非徒引爲徂賚<lb/>
　　之詞也五章之徧德義取乎惠飬黎元還淳返樸<lb/>
　　而非徒美其從欲之治也此亦如卷阿之歆動以<lb/>
　　福禄之盛而申告以致此之由蓋寓規勸於頌美<lb/>
　　中而後有合於示我周行之義斯人主樂聞之而<lb/>
　　以是爲可受耳因是推之凡臣所進於君者稍有<lb/>
　　不合於德義之公而君即有所不取則君所加厚<lb/>
<pb n="KR3a0110_WYG_052-49a"/>
　　於臣者茍不以德義相望而惟以歡洽爲期在明<lb/>
　　主固所不舉也惟恐開私昵之端也在良臣亦所<lb/>
　　不安也不願有私恩之被也其或公私之介析理<lb/>
　　未精皆可即朱子之論而惕然知戒者也鹿鳴當<lb/>
　　燕享之時鼓瑟承筐既已極歡欣和悦之致矣而<lb/>
　　終冀望夫好我之人周行之示爲此詩者有虛懐<lb/>
　　延佇集思廣益之心焉聞此歌者有醉酒飽德願<lb/>
　　獻芻蕘之意焉樽爼雍容几筵肅穆以是爲和樂<lb/>
<pb n="KR3a0110_WYG_052-49b"/>
　　而不淫也記曰以道制欲則樂而不亂以欲忘道<lb/>
　　則惑而不樂今所望者皆德義之公而無取乎私<lb/>
　　愛則所樂者固樂得其道而自不越乎禮節之坊<lb/>
　　矣且夫朝廷之禮主乎敬燕享之禮尚其和和樂<lb/>
　　而不淫和也而無失乎敬之意又以見和敬之相<lb/>
　　資而禮樂之情不偏於一也此朱子之説其取義<lb/>
　　至深且逺也<lb/>
<pb n="KR3a0110_WYG_052-50a"/>
　　詩經<lb/>
　載馳載驅周爰咨諏<lb/>
　　　　　　　　　　　　　　編修<hi>臣</hi>栢謙<lb/>
　　<hi>臣</hi>謹按周官小行人之職掌使適四方達天下之<lb/>
　　六節而皇華之詩慎重勅遣以宣德音以達民隠<lb/>
　　採風俗之淳澆省閭閻之勞逸核吏治之能否察<lb/>
　　獄訟之屈伸廣天聴而彌遐俾物情之無壅簡書<lb/>
　　是畏負荷匪輕此固不徒恃智畧之逺而必資採<lb/>
<pb n="KR3a0110_WYG_052-50b"/>
　　訪之周也審矣夫王者建侯以治國民社之任責<lb/>
　　之有司宜無不盡心於所事而得失相間治忽攸<lb/>
　　殊何也蔽常生於所近情每狃於所安弊多沿於<lb/>
　　所積而事尤抑於所制也牧民者惟有專責則意<lb/>
　　皆樂於報績而憚於任過其能者善彌縫而補救<lb/>
　　其不肖者多諱疾而忌醫國家水旱盗賊之虞民<lb/>
　　間仳離失所之嘆其得達於朝廷者不過什之二<lb/>
　　三耳况乎嶺海之外數千里及萬里之遥小民延<lb/>
<pb n="KR3a0110_WYG_052-51a"/>
　　領跂足不得見天子而言情者何限則夫輶軒之<lb/>
　　使不爲無補而採訪之誠尤未容疎忽矣夫興一<lb/>
　　利而一弊旋生除一弊而一弊又伏重以風氣之<lb/>
　　不齊好尚之殊致古今之異宜自非旁捜博採至<lb/>
　　詳且悉何以副靡及之懐而盡使者之責哉然則<lb/>
　　咨諏如何勤於訪則無遁情密爲訪則無飾説廣<lb/>
　　爲訪則無偏狥故曰周也後三章曰周爰咨謀周<lb/>
　　爰咨度周爰咨詢蓋重叠言之以廣咨諏之所未<lb/>
<pb n="KR3a0110_WYG_052-51b"/>
　　盡則使臣之責信乎未可茍也春秋重出使之才<lb/>
　　以不能專對爲恥自漢以還奉辭絶域乗傳遐方<lb/>
　　或招諭反側或鎮撫危疑皆以宣布皇靈折衝萬<lb/>
　　里而如詩所云則念切民瘼專以循行宣撫爲汲<lb/>
　　汲是亦使於四方不辱君命之大者也夫識資聞<lb/>
　　見而廣材由歴練而成既以經營四方周知情僞<lb/>
　　則幹濟之雄材經國之大畧亦於是乎出又豈徒<lb/>
　　著績賢勞無忝使職而已哉<lb/>
<pb n="KR3a0110_WYG_052-52a"/>
　　詩經<lb/>
　天保定爾亦孔之固俾爾單厚何福不除俾爾多益<lb/>
　以莫不庶<lb/>
　民之質矣日用飲食羣黎百姓徧爲爾德<lb/>
　　　　　　　　　　　　　洗馬<hi>臣</hi>趙大鯨<lb/>
　　朱公遷曰無時而不受福則積之也極厚故以單<lb/>
　　厚言無事而不受福則得之也極多故以多益言<lb/>
　　神降多福不惟福一身而已必使民德歸厚而爲<lb/>
<pb n="KR3a0110_WYG_052-52b"/>
　　人君之大福也<lb/>
　　<hi>臣</hi>謹按古者君臣之際上下交而情文洽君之禮<lb/>
　　其下者既無不周而臣之懽欣鼓舞以報其上者<lb/>
　　亦綢繆而不能自已然其歸美頌禱之中往往於<lb/>
　　斯民三致意焉天保之詩極陳宇内休嘉美盛之<lb/>
　　觀以抒其忠愛之意而其言君福也必歸本於羣<lb/>
　　黎百姓則所謂以小民受天永命者其義蓋深切<lb/>
　　而著明也夫人君爲神民之主既受福於天則必<lb/>
<pb n="KR3a0110_WYG_052-53a"/>
　　爲百神之所呵䕶而其所以福之者要惟見於斯<lb/>
　　民而已蓋民之熙熙皥皥於天壤間者莫不有本<lb/>
　　然之性使以巧僞鑿之法令敺之則淳風逺而厚<lb/>
　　德漓使限於顓䝉而安於固陋則不親不遜而俗<lb/>
　　亦未良也惟上有多福之君則民受多福之庇所<lb/>
　　以飬其身者既耕田鑿井自安於出作入息之恒<lb/>
　　而相忘於化日之舒長而所以淑其心者復優游<lb/>
　　於黨庠術序之中相率爲遷善逺罪而漸磨於至<lb/>
<pb n="KR3a0110_WYG_052-53b"/>
　　治之澤則其潛孚黙率而使之自若其天者太平<lb/>
　　之象日昭著於宇宙之中而人不知也人君惟端<lb/>
　　拱垂裳以治之雖有宵衣旰食之勤而愈以成其<lb/>
　　累洽重熙之盛福孰有大焉者哉要之治民之道<lb/>
　　大要不外乎重農與勸孝使井里無游惰之夫家<lb/>
　　庭多豫順之子則自有以召協和之風而消兵刑<lb/>
　　之氣唐虞三代至治之極莫不由此爲人君者誠<lb/>
　　於此加之意焉則已操乎錫福之原而其受福於<lb/>
<pb n="KR3a0110_WYG_052-54a"/>
　　天亦必有如天保詩人之所頌者矣<lb/>
<pb n="KR3a0110_WYG_052-55a"/>
　　詩經<lb/>
　罄無不宜受天百禄降爾遐福維日不足<lb/>
　　　　　　　　　　　　　修撰<hi>臣</hi>于敏中<lb/>
　　朱子集傳曰言天人之際交相與也書所謂昭受<lb/>
　　上帝天其申命用休語意正如此<lb/>
　　<hi>臣</hi>謹按德者福之本天人感應之理㨗於影響惟<lb/>
　　君有專一純厚之德以爲受福之基斯天之福君<lb/>
　　靡有涯量嘗讀詩至天保而歎美夫當日之臣所<lb/>
<pb n="KR3a0110_WYG_052-55b"/>
　　以頌禱其君者忠愛懇至反覆形容其於修德凝<lb/>
　　命之端隠然言外一篇之中三致意焉今取其辭<lb/>
　　而繹之天保云者以君之職位本乎天君之福禄<lb/>
　　亦出於天稱天以致其尊敬之意即言保以朂其<lb/>
　　明盛之思若曰天心仁愛人君無所不至欲君仰<lb/>
　　答天庥以永保此福禄云爾故曰單厚曰多益曰<lb/>
　　戩榖曰莫不庶莫不興莫不增無非推陳獲福之<lb/>
　　由以歸本於進德而至於罄無不宜受天百禄其<lb/>
<pb n="KR3a0110_WYG_052-56a"/>
　　言感召之故益深切而著明惟人君躬至德之厚<lb/>
　　備律度之和凡所以統御臣民總理萬幾者無不<lb/>
　　合宜故天命佑之百禄申之不寧惟是而且降爾<lb/>
　　遐福維日不足夫曰遐福亦既極悠逺之義矣又<lb/>
　　必繼之以維日不足者何哉蓋人君行健以法天<lb/>
　　體謙以受益懋昭大德日新又新已治而益進於<lb/>
　　治已安而益底於安皇皇焉惟恐德之所修或有<lb/>
　　不足於是天眷有德申錫無疆馴致於諸福畢備<lb/>
<pb n="KR3a0110_WYG_052-56b"/>
　　熾昌未艾亦若不足以酬君德之萬一夫是之謂<lb/>
　　維日不足也自其德之積累根深基固而不可㧞<lb/>
　　則山阜崇高之勢也自其德之淵深茹納容受而<lb/>
　　不可窮則川流増長之機也自其德之光明悠乆<lb/>
　　往來繼續而不可止息則日月常新之象松栢迭<lb/>
　　盛之形也詩人之比喻或取諸此於是而宜於神<lb/>
　　故祖考是享而祭則受福以是而宜於人故羣黎<lb/>
　　徧德而俗致雍熙則信乎其無不宜矣大有之上<lb/>
<pb n="KR3a0110_WYG_052-57a"/>
　　九曰自天祐之吉无不利解之者云履信思順滿<lb/>
　　而不溢故其占如此不足與此詩相發明哉顧説<lb/>
　　詩者以鹿鳴五章君賜其臣天保一篇臣答其君<lb/>
　　苐言詩人之善頌善禱後世至取爲祝嘏之辭不<lb/>
　　知其頌不忘規固言婉而意切自非然者何以見<lb/>
　　盛世君臣矢揚賡遂之美且必列之正雅用之燕<lb/>
　　享乎善夫明儒季本之言曰雖稱頌而歸於有德<lb/>
　　則責難之意寓焉與朱子引書昭受之㫖相爲表<lb/>
<pb n="KR3a0110_WYG_052-57b"/>
　　裏<hi>臣</hi>因引伸其義以明德爲福之本云<lb/>
<pb n="KR3a0110_WYG_052-58a"/>
　　詩經<lb/>
　罄無不宜受天百禄<lb/>
　　　　　　　　　　　　　　檢討<hi>臣</hi>張漢<lb/>
　　鄭康成箋曰天保下報上也君能下下以成其政<lb/>
　　臣能歸美以報其上焉<lb/>
　　朱子曰人君以鹿鳴以下五詩燕其臣臣受賜者<lb/>
　　歌此詩以答其君<lb/>
　　<hi>臣</hi>謹按人臣之於君頌禱爲忠愛之至頌不忘規<lb/>
<pb n="KR3a0110_WYG_052-58b"/>
　　尤爲忠愛之至竊觀成周之世君臣交儆相與有<lb/>
　　成嘗喟然嘆興而不能已也彼其時君燕臣以示<lb/>
　　慈惠耳而以其善望之臣言尤懇至爲歌鹿鳴示<lb/>
　　民不恌冀忠信可以學禮也爲歌四牡將毋來諗<lb/>
　　冀篤親可以興仁也爲歌皇華咨諏咨詢冀善道<lb/>
　　可以廣智也爲歌棠棣俾知從兄弟之大義爲歌<lb/>
　　伐木俾知朋友之有信也臣之於君醉酒而且飽<lb/>
　　德矣臣之頌君徒曰鋪張揚厲獻媚貢諛而即以<lb/>
<pb n="KR3a0110_WYG_052-59a"/>
　　爲忠愛乎以故天保詩人頌禱之詞詳於天授而<lb/>
　　必繼之曰戩穀曰罄宜欲天於君思啓而行翼之<lb/>
　　俾成君德以爲受禄之地如彼玉瓚黄流斯在如<lb/>
　　是其不假易也雖然罄無不宜亦良獨難矣嘗考<lb/>
　　諸詩宜君宜王宜兄宜弟宜民宜人宜其家室宜<lb/>
　　其家邦是凡人君出於身而加於民發於邇而見<lb/>
　　於逺必無幾微之不合於道乃曰受禄之不誣是<lb/>
　　以天禄取數之多極之於百而無少靳也九如之<lb/>
<pb n="KR3a0110_WYG_052-59b"/>
　　頌擬諸形容又不可以數計矣臣愚以爲九如之<lb/>
　　頌由百禄廣之罄無不宜之義當以九如之箴廣<lb/>
　　之今夫山之爲性宣氣産物願君如之德洽好生<lb/>
　　也大陸曰阜既高且厚願君如之治致隆平也山<lb/>
　　脊曰岡是爲山綱願君如之四方爲綱也大阜曰<lb/>
　　陵峻極於天願君如之履髙益慎也融而爲川濟<lb/>
　　下流謙願君如之與道爲體而不息也月哉生明<lb/>
　　上弦就盈願君如之持滿有道也旭日始旦出地<lb/>
<pb n="KR3a0110_WYG_052-60a"/>
　　就明願君如之日進無疆也信彼南山億萬斯年<lb/>
　　願君如之仁夀以其静也受命於地松栢獨正願<lb/>
　　君如之樹徳莫如滋也彼君人者實有可以受禄<lb/>
　　之地其於禄也天顧不取諸其懐而予之乎易曰<lb/>
　　視履考詳其旋元吉履旋即吉祥也書曰嚮用五<lb/>
　　福曰攸好德德即福也君人者修五事以立皇極<lb/>
　　之體勤八政以成三德之功一以貫之乃胥天下<lb/>
　　而錫之福哉<lb/>
<pb n="KR3a0110_WYG_052-61a"/>
　　詩經<lb/>
　吉蠲爲饎是用孝享禴祠烝嘗于公先王君曰卜爾<lb/>
　萬夀無疆<lb/>
　　　　　　　　　　　　　　編修<hi>臣</hi>諸錦<lb/>
　　毛萇傳曰吉善蠲絜也饎酒食也春曰祠夏曰禴<lb/>
　　秋曰嘗冬曰烝公事也君先君也卜予也<lb/>
　　鄭康成箋曰公先公君曰卜爾嘏主人傳神辭朱<lb/>
　　子註吉言諏日擇士之善蠲言齊戒滌濯之絜卜<lb/>
<pb n="KR3a0110_WYG_052-61b"/>
　　猶期也<lb/>
　　<hi>臣</hi>謹按詩天保第四章經曰吉蠲爲饎是用孝享<lb/>
　　者吉蠲傳約言之朱註吉言諏日擇士諏日如吉<lb/>
　　日維戊吉日庚午之類擇士如奉璋峨峨髦士攸<lb/>
　　宜之類蠲言齊戒滌濯齊戒如有來雍雍至止肅<lb/>
　　肅是也滌濯如自羊徂牛鼐鼎及鼒是也傳云饎<lb/>
　　酒食稽之周頌思文之篇貽我來牟帝命率育鄭<lb/>
　　箋云火流爲烏五至以穀俱來云穀以紀后稷之<lb/>
<pb n="KR3a0110_WYG_052-62a"/>
　　德詩以言此明粒食之報即生民詩所云其香始<lb/>
　　升上帝居歆后稷肇祀庶無罪悔以迄于今之家<lb/>
　　法也云禴祠烝嘗于公先王者凡禮有五祭屬吉<lb/>
　　禮大宗伯之職以吉禮事邦國之神祗昊天上帝<lb/>
　　日月星辰司中司命飌師雨師社稷五祀五嶽山<lb/>
　　林川澤四方百物各有祭典惟以祠春享先王以<lb/>
　　禴夏享先王以嘗秋享先王以烝冬享先王經言<lb/>
　　時祭以該禘祫言先王以該上下神祗傳据周禮<lb/>
<pb n="KR3a0110_WYG_052-62b"/>
　　先王而言故訓公爲事箋据中庸上祀先公追王<lb/>
　　之文而言故以公爲先公也公自后稷以至祖紺<lb/>
　　祖紺即箋所謂諸盩也云君曰卜爾萬夀無疆者<lb/>
　　傳云卜予也朱子曰卜猶期也二義相通禮運祝<lb/>
　　以孝告嘏以慈告嘏傳神意辭萬夀無疆非臆説<lb/>
　　也帝錫武王以九齡天命成周之八百德之至者<lb/>
　　福不能違理之至者數不能違言錫言命即予也<lb/>
　　期也之謂也至如大雅既醉之詩所云君子萬年<lb/>
<pb n="KR3a0110_WYG_052-63a"/>
　　介爾景福嘉樂之詩所云保右命之自天申之則<lb/>
　　又祭畢而燕而繹九族黄耉公尸之有答者也君<lb/>
　　上之尊同於帝天無對臣下斥言爾者本天本先<lb/>
　　王福君而言此嘏之質詞也合天保一詩本末而<lb/>
　　推言之詩序下報上也而朱子亦云人君以鹿鳴<lb/>
　　以下五詩燕其臣臣受賜者歌此詩以答其君言<lb/>
　　天之安定我君使之獲福如此也原臣子之於君<lb/>
　　父理當宣力効忠即上不下施爲臣者亦應竭其<lb/>
<pb n="KR3a0110_WYG_052-63b"/>
　　耳目股肱之能以尊元首之戴初不可以施報論<lb/>
　　但此詩頌美成周以忠厚開基如彼而世德作求<lb/>
　　如此而又於嘉賓使臣兄弟朋友故舊之間將之<lb/>
　　以和樂忠信則福禄之應即在陟降呼吸之際如<lb/>
　　拱手操劵皇天相付曰單厚曰多益曰戩穀曰遐<lb/>
　　福於何徵之徵之如山如阜如岡如陵如川也上<lb/>
　　有五詩以逮其臣即有山阜岡陵川五如以相報<lb/>
　　箋言福禄之委積髙大而萬物之收皆增多也猶<lb/>
<pb n="KR3a0110_WYG_052-64a"/>
　　之敬服用情各以其類休徴五紀各以其時不必<lb/>
　　定爲何福是何詩之應也然天保詩人以爲此非<lb/>
　　臣之敢於誇詞福君也君蓋自以孝德致此福禄<lb/>
　　爾王者宗廟吉蠲孝享如此致慤則著七世之廟<lb/>
　　可以觀德萬夫之長可以觀政神至民質福之積<lb/>
　　政之成也夫偏黨結則機械生機械生則罪罟密<lb/>
　　求其相與飲食宴樂弗可得已經言日用飲食蓋<lb/>
　　德一而俗恬政醇而民龎禮達而分定正朝廷以<lb/>
<pb n="KR3a0110_WYG_052-64b"/>
　　正百官正百官以正萬民康衢所謂日出而作皇<lb/>
　　矣所謂順帝之則在是禮樂征伐自天子出由是<lb/>
　　羣黎庶民百官族姓徧爲爾德正如下篇采薇以<lb/>
　　遣征伐出車以策功力枤杜以説師衆魚麗以守<lb/>
　　法度南陔以敦孝友白華以厲廉恥華黍以豐蓄<lb/>
　　積由庚以順隂陽南有嘉魚以安賢者崇邱以遂<lb/>
　　萬物南山有臺以基爲國由儀以理萬物蓼蕭以<lb/>
　　均恩澤湛露以萃萬國彤弓以右諸夏菁菁者峩<lb/>
<pb n="KR3a0110_WYG_052-65a"/>
　　以隆禮儀此正小雅一十六篇即皆助德之明徵<lb/>
　　也坤道順而有常有常則可乆乾道健而不息愈<lb/>
　　進則高明南山之夀斯干詩註所云南山深逺君<lb/>
　　子攸芋攸躋攸寧者也今神祗饗德措正施行君<lb/>
　　臣交㤗繼繼承承貫四時而不改柯易葉如松栢<lb/>
　　相承然於周爲儗如元公之後有伯禽召公之後<lb/>
　　有召虎尚父之後有呂伋松栢正世臣之喻而注<lb/>
　　疏所未及發明者也此詩雖居小雅之一篇實爲<lb/>
<pb n="KR3a0110_WYG_052-65b"/>
　　治内之樞紐生民清廟之本皆肇是焉抑天之福<lb/>
　　君更有出於常人之意計者或以殷憂啓聖或以<lb/>
　　多難興邦唐虞之所以敷治四方之所以風動者<lb/>
　　罔不由之此又天保詩人言外之意也<lb/>
　<lb/>
　<lb/>
　<lb/>
御覽經史講義卷十五<lb/>
</p>
<p>
</p>
  </div>
</body>
</text>
</TEI>
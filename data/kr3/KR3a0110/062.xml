<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_062-1a"/>
欽定四庫全書<lb/>
御覽經史講義卷二十五<lb/>
　　周禮<lb/>
　乃立天官冢宰使帥其屬而掌邦治以佐王均邦國<lb/>
　　　　　　　　　　　監察御史<hi>臣</hi>趙青藜<lb/>
　　<hi>臣</hi>謹按尚書周官首三公而周禮六官闕三公論<lb/>
　　者謂三公道尊故不下列於六曹而非其人居其<lb/>
　　位則三公之官存三公之義亡尤不如其闕也此<lb/>
<pb n="KR3a0110_WYG_062-1b"/>
　　其説似焉而實不然夫道之教訓曰師傅其徳義<lb/>
　　曰傅保其身體曰保詳究厥義天官冡宰中已具<lb/>
　　之矣帝王之學與師儒不同一動作而國事之治<lb/>
　　忽随之一舉念而民生之休戚繫之故其道之教<lb/>
　　訓者非以博典故多文為富也傅之徳義者非以<lb/>
　　高清浄㳟黙獨善也保其身體者又非悦耳目娛<lb/>
　　心志姑息以為愛也今考太宰之職掌建邦之六<lb/>
　　典偏言則一職專言則包六職爾雅曰冡大也是<lb/>
<pb n="KR3a0110_WYG_062-2a"/>
　　以為之冡宰以治官府曰八法以治都鄙曰八則<lb/>
　　而體國經野之規畫定以任萬民曰九職以斂財<lb/>
　　賄曰九賦以均財用曰九式而開源節流之大道<lb/>
　　明以致邦國之用曰九貢以繫邦國之民曰九兩<lb/>
　　而甸衛要荒之經制詳八柄馭羣臣也王有廢置<lb/>
　　太宰詔之八統馭萬民也王眡治朝太宰贊之以<lb/>
　　至祭祀燕饗朝覲㑹同皆一一佐吾王而成嘉禮<lb/>
　　内外相維神人胥悦國事民生無非所以盡輔導<lb/>
<pb n="KR3a0110_WYG_062-2b"/>
　　之實也若夫治忽之㡬辨於内志之清明休戚之<lb/>
　　故切於至誠之惻怛則保身體又其本焉宋之彭<lb/>
　　龜年曰後世宰相兼三公之貴而不任三公之責<lb/>
　　道之教訓傅之徳義僅委之經筵至於保身體之<lb/>
　　事雖世之賢者未嘗留意程子曰大率一日之中<lb/>
　　親賢士大夫之時多親宦官宫妾之時少則自然<lb/>
　　氣質變化徳器成就此二臣者皆知本之論今觀<lb/>
　　天官所帥既有内宰以隂禮教九嬪以婦職教九<lb/>
<pb n="KR3a0110_WYG_062-3a"/>
　　御而掌婦學之法者重之以九嬪書内令者詳之<lb/>
　　以女史則雖宫寢燕室森然若堂陛之尊嚴宦官<lb/>
　　宫妾儼乎若士君子之陶淑晏安之私不形情欲<lb/>
　　之感有制飭其情以正其性謹其獨以純其修其<lb/>
　　保之於内者至嚴且慎也若夫侍衛以䕶身而宫<lb/>
　　正宫伯屬焉飲食以養身而膳夫酒正屬焉行息<lb/>
　　以安身而掌舍掌次屬焉衣裳以章身而司裘司<lb/>
　　服縫人染人屬焉其保之於外者又至詳且備也<lb/>
<pb n="KR3a0110_WYG_062-3b"/>
　　然則位冡宰兼三公其責誠鉅任之者必其專且<lb/>
　　久承之者必其公且忠是以宏敷帝徳之廣運用<lb/>
　　咸和萬民而君臣一心宫府一體以長治而久安<lb/>
　　也哉使闕三公之官而并失其義甚非所以弼成<lb/>
　　君徳也成周盛時周公以太師兼冡宰召公以太<lb/>
　　保兼宗伯陳無逸戒異物其於師傅保之義亦大<lb/>
　　略可覩矣具其義於冡宰抑周公之志也夫<lb/>
<pb n="KR3a0110_WYG_062-4a"/>
　　周禮<lb/>
　以九職任萬民一曰三農生九穀<lb/>
　　　　　　　　　　　　　檢討<hi>臣</hi>周長發<lb/>
　　鄭司農曰三農者山澤平地之農也<lb/>
　　鄭𤣥曰原隰平地農民可於三處營種<lb/>
　　<hi>臣</hi>謹按虞帝咨牧曰食哉惟時洪範八政首食與<lb/>
　　貨豳風自于耜舉趾以及築場納稼其言農事為<lb/>
　　尤詳盖民間作苦稼穡艱難所闗於至治者不綦<lb/>
<pb n="KR3a0110_WYG_062-4b"/>
　　重哉先王體國經野其制備在周官太宰以九職<lb/>
　　任萬民一曰三農生九榖在鄭司農則以山澤平<lb/>
　　地為三農在鄭𤣥則曰原隰平地農民可於三處<lb/>
　　營種是皆以地為别矣而或謂上農中農下農為<lb/>
　　等則農以人别其説盖未盡善也粤稽禹貢則三<lb/>
　　壤以定賦雍州黄壤厥田上上冀州白壤厥田中<lb/>
　　中揚州塗泥故列下下而他州胥準此矣孔頴達<lb/>
　　謂九州之内視地肥瘠區為上中下三等以成貢<lb/>
<pb n="KR3a0110_WYG_062-5a"/>
　　賦之法其實一州之内大約亦有此三等也夫區<lb/>
　　田之法始於伊尹田長十有八丈分十有五町中<lb/>
　　間十四道其法有三等以上農中農下農為别此<lb/>
　　三農以人别之説之所由起也不知區田之法本<lb/>
　　乎代田代田之法創乎后稷甽長終畮一畮三甽<lb/>
　　一夫三百甽而播種於甽中嵗代處故曰代田漢<lb/>
　　成帝時議郎氾勝之曰昔成湯時伊尹善區田教<lb/>
　　民播種嵗收粟每畆百石勝之試為之得四十石<lb/>
<pb n="KR3a0110_WYG_062-5b"/>
　　皆此法也然以之定疆界别豐歉則可而以之分<lb/>
　　三農則猶未足以為準也嘗考周禮一易再易之<lb/>
　　制雖雍冀間亦然而一夫授田百畝惟以不易者<lb/>
　　為定爾雅之三田自一嵗以至三嵗曰菑曰新田<lb/>
　　曰畬所種愈熟得榖愈多而井田之法有遂有徑<lb/>
　　有溝有畛有洫有塗有澮有川有道有路以達於<lb/>
　　畿經界一正而民得按畝以耕此三代之所以樂<lb/>
　　康也周禮大司徒以土㑹之法辨五地之物以土<lb/>
<pb n="KR3a0110_WYG_062-6a"/>
　　宜之法辨十有二土之名物分野十二邦上繫十<lb/>
　　二次相民宅而知其利害他若九土見於左氏九<lb/>
　　地見於太元班固藝文志農凡九家書一百四篇<lb/>
　　管子呂氏春秋淮南子賈思勰齊民要術唐中和<lb/>
　　節有進農書之例宋景徳時有農田勅之頒凡載<lb/>
　　在經史諸子百家者班班可考而知也鄭司農以<lb/>
　　山澤平地為三農其説是矣然山多犖确地多低<lb/>
　　窪黍稌未必皆宜惟鄭𤣥原隰平地可於三處營<lb/>
<pb n="KR3a0110_WYG_062-6b"/>
　　種之説實本乎大司徒山林川澤丘陵墳衍原隰<lb/>
　　物各有所宜生而櫽括其詞以列諸注疏卓然為<lb/>
　　千古不易之論焉要惟取代田區田之法相其高<lb/>
　　下備其旱潦審量而善用之上追周官周禮之遺<lb/>
　　意使民務本力穡百榖順成由是以經術為治術<lb/>
　　導之以禮樂澤之以詩書而厚生正徳教飬兼施<lb/>
　　唐虞三代之治不是過矣<lb/>
<pb n="KR3a0110_WYG_062-7a"/>
　　周禮<lb/>
　以九式均節財用<lb/>
　　　　　　　　　　　監察御史<hi>臣</hi>周祖榮<lb/>
　　鄭氏康成曰式謂用財之節度<lb/>
　　<hi>臣</hi>謹按國家之用財不可不慎也財出於賦賦出<lb/>
　　於土自邦中四郊甸削縣都以及闗市山澤之民<lb/>
　　皆終嵗竭蹶胼手胝足奔走轉運出粟米泉布作<lb/>
　　器皿通貨賄以供上所需一絲一粒皆民脂膏也<lb/>
<pb n="KR3a0110_WYG_062-7b"/>
　　故聖王不敢輕用其財立之式法以為節限隆殺<lb/>
　　有差出入有度掌之以冡宰而共之於有司是以<lb/>
　　人主不得踰式法而過取百官亦不得違式法而<lb/>
　　過與凡祭祀幣玉之奉賔客饔餼之等膳羞裘服<lb/>
　　之制凶年施舎賑貸之條下至酒人授酒材掌皮<lb/>
　　頒皮革委人共薪蒸材木職幣斂幣餘職嵗賛逆<lb/>
　　㑹大府頒貨賄皆稱其所給足以待事嵗有常經<lb/>
　　用有常數大約按毎嵗所賦之多寡以為定總計<lb/>
<pb n="KR3a0110_WYG_062-8a"/>
　　所入如干所出如干四分為率量用其三而存其<lb/>
　　一積至三十年則有十年之贏邦國有故不待加<lb/>
　　賦而王府所藏沛然自裕民或偶值水旱又得以<lb/>
　　蠲賦減租而無病於國故天不能災嵗不能凶國<lb/>
　　計不絀民力不匱此古昔盛世所為經久保盈造<lb/>
　　原立本端在此至纎至悉也夫以成周之隆家各<lb/>
　　授田民有恒業又俗尚敦樸人知節儉嵗計所入<lb/>
　　各有餘饒不待仰給公上而上之人猶日汲汲焉<lb/>
<pb n="KR3a0110_WYG_062-8b"/>
　　懼民生之或蹙民於時樂事勸功鼓舞率作力出<lb/>
　　賦税而先王猶不敢泰然享之節之又節惟恐侈<lb/>
　　用以病民也夫其恤之也甚周取之也甚薄而用<lb/>
　　之也猶甚嗇如此况後之民視周之民其苦樂又<lb/>
　　加逺矣田制壊而貧富不均生齒繁衍地力就衰<lb/>
　　加以僧道之飬兵役之餉及一切俳優飲博徵逐<lb/>
　　閒游不事生産仰屋而食日耗米榖習俗既澆爭<lb/>
　　事奢麗服舍玩好之飾賔祭昏𦵏宴游之費計貧<lb/>
<pb n="KR3a0110_WYG_062-9a"/>
　　民一嵗所獲不及一朝之資而豪右墨吏又從而<lb/>
　　朘削之廹之以水旱困之以轉輸重之以疾病死<lb/>
　　喪窮居蹙處不自聊頼而民於是始無以為生矣<lb/>
　　古今殊勢於此而欲治以周官之法以求足民非<lb/>
　　惟罔效適以滋擾計惟得其意而善為之要在均<lb/>
　　節財用而已考之史傳如漢之文帝宫室苑囿無<lb/>
　　所増益有不便輙弛以利民減諸服御狗馬時賜<lb/>
　　田租令丁男三嵗而二事其時人給家足海内殷<lb/>
<pb n="KR3a0110_WYG_062-9b"/>
　　富至武帝輕用其財外事征伐内興工作大府日<lb/>
　　匱乃置均輸告緍錢卒至虚耗奢儉得失昭然可<lb/>
　　覩然則足民之要别無有所為治財之術也欲治<lb/>
　　財必致籠天下之利利歸於上則下益竭善計者<lb/>
　　惟撙其財之所出而不悉其入則用之者無滲漏<lb/>
　　取之者無過差省約之餘留為施舍財不聚於上<lb/>
　　泉府所流轉相灌輸民得各自為生而又簡其節<lb/>
　　目去其苛禁一人躬行儉朴率先天下則而象之<lb/>
<pb n="KR3a0110_WYG_062-10a"/>
　　誰敢饜縱耳目以蕩厥家閭閻之産錙積黍累日<lb/>
　　計不足嵗計有餘此財以用而得生以節而能流<lb/>
　　信乎易曰節以制度不傷財不害民孟子所謂賢<lb/>
　　君必恭儉禮下取於民有制保民之長䇿利國之<lb/>
　　良規莫有善乎此也<lb/>
<pb n="KR3a0110_WYG_062-11a"/>
　　周禮<lb/>
　以官府之六敘正羣吏一曰以敘正其位二曰以敘<lb/>
　進其治三曰以敘作其事四曰以敘制其食五曰以<lb/>
　敘受其㑹六曰以敘聴其情<lb/>
　　　　　　　　　　　　　編修<hi>臣</hi>王㑹汾<lb/>
　　<hi>臣</hi>謹按哲王御宇所以措一世於雍和者必先使<lb/>
　　萬事萬物各得其序而朝廷為起化之原則澄敘<lb/>
　　官方尤不可以凌節雜施者也周禮小宰副冡宰<lb/>
<pb n="KR3a0110_WYG_062-11b"/>
　　以贊王治辨之以六職合之以六聨合則羣僚共<lb/>
　　為一體不至乖隔而不親辨則諸司各守典常不<lb/>
　　至侵官而越爼法如是亦云備矣乃於職首必先<lb/>
　　正之以六敘者何也記曰百官得其序傳曰衆賢<lb/>
　　和於朝物必有序也而後能和此禮樂所由興而<lb/>
　　萬化所從出也天地之氣運行有漸是故風雨節<lb/>
　　而寒暑時人主設官分職布教立事亦民之風雨<lb/>
　　寒暑也安可不以其序乎觀小宰之六敘舉凡程<lb/>
<pb n="KR3a0110_WYG_062-12a"/>
　　功賦食上計受成皆有秩然之次第而非任意以<lb/>
　　為後先此法守所以有常而民聴所以不惑也因<lb/>
　　是知古之銓衡考課一循其敘必無有踰階躐次<lb/>
　　者矣或謂爵禄者天下之砥石人主所以厲世摩<lb/>
　　鈍也循資限年豈古制耶曰非然也太宰以八柄<lb/>
　　詔王則馭富馭貴王自操之原非官司所得與其<lb/>
　　有茂材異等顯績殊勲以布衣而位三公不踰時<lb/>
　　而登保傅何不可者若材能不過中人勞績又非<lb/>
<pb n="KR3a0110_WYG_062-12b"/>
　　顯著則但以入官之久近制爵秩之崇卑斯二者<lb/>
　　固並行而不悖矣冡宰贊元經國故舉其通變者<lb/>
　　以詔王小宰謹守章程故循其畫一者以明制斯<lb/>
　　小大之辨也夫陳殷置輔惟賢是求鼓舞人材難<lb/>
　　拘一轍有不次之榮以達儁異有積勞而授以勵<lb/>
　　中材天下異材少而中材多則聖王之馭吏也越<lb/>
　　次者少而循序者多非惟作吏治之精勤亦以杜<lb/>
　　人心之浮競吏皆出於精勤則不至居官如郵傳<lb/>
<pb n="KR3a0110_WYG_062-13a"/>
　　而職業舉矣人盡消其浮競則不以請謁玷官箴<lb/>
　　而風俗淳矣漢制郡縣守相高第者擢二千石二<lb/>
　　千石治行最者入為九卿其褒遷似乎太速然漢<lb/>
　　之州部刺史猶後世節鉞大臣則己位居常伯矣<lb/>
　　自是而九卿而副相行能雖高尚需歴試豈無能<lb/>
　　者而可僥倖於㨗得哉銓敘人材必稽名實茍無<lb/>
　　殊績莫若循資故徳均以才才均以勞漢唐以來<lb/>
　　亦猶行古之道也周禮一書其中若六曹署吏九<lb/>
<pb n="KR3a0110_WYG_062-13b"/>
　　命設官三年大比之類後代皆師其意而朝廷官<lb/>
　　府之治尤禮樂教化之原其所為敘正羣吏者誠<lb/>
　　萬世銓衡考課之要術歟<lb/>
<pb n="KR3a0110_WYG_062-14a"/>
　　周禮<lb/>
　以聽官府之六計弊羣吏之治一曰亷善二曰亷能<lb/>
　三曰亷敬四曰亷正五曰亷灋六曰亷辨<lb/>
　　　　　　　　　　　　　編修<hi>臣</hi>儲晉觀<lb/>
　　鄭𤣥曰聴平治也平治官府之計有六事弊斷也<lb/>
　　既斷以六事又以亷為本<lb/>
　　<hi>臣</hi>謹按帝王官人之道克知灼見因材器使嘗慎<lb/>
　　簡於登進之途敷納明庶委任責成必綜核於職<lb/>
<pb n="KR3a0110_WYG_062-14b"/>
　　業之地唐虞之九徳所以斷之於其人也成周之<lb/>
　　六計所以斷之於其官也夫六官之屬名位之大<lb/>
　　小攸殊庶務之繁簡不一其中英髦傑魁之倫積<lb/>
　　日累勞建功奏績始著羽儀之用而終堪梁棟之<lb/>
　　任者豈伊乏人要舉此六者足以該之盖善則循<lb/>
　　良有以宜民矣能則猷為有以敷政矣克敬則不<lb/>
　　懈於位矣守正則不違於道矣執法者不狥乎情<lb/>
　　矣明辨者不惑乎事矣先善於能者善自徳言之<lb/>
<pb n="KR3a0110_WYG_062-15a"/>
　　能自才言之徳為才本故善居能先也敬正主徳<lb/>
　　亦善之端法辨主才亦能之類也王安石曰亷者<lb/>
　　察也謂察於此六者則羣吏之臧否自見而六者<lb/>
　　之外不復有所為亷之名與鄭説稍異管子曰亷<lb/>
　　不蔽惡則行自全夫亷雖訓察亦即褆躬厲行檢<lb/>
　　制精明之意而以之為臣工勸則夫内而衾影之<lb/>
　　無慚外而簠簋之必飭胥此物此志也竊以鄭元<lb/>
　　之解文義較為完備且六事之必本於亷者其理<lb/>
<pb n="KR3a0110_WYG_062-15b"/>
　　亦甚切而易明矣人必志氣潔清身家之營寡而<lb/>
　　後其徳昭焉操履淳白取舎之分嚴而後其才當<lb/>
　　焉不亷則曰善曰敬曰正者無非邀譽之術而曰<lb/>
　　能曰法曰辨者又適足為濟貪之資也且亷者人<lb/>
　　臣之當固無足異而六事乃居官之績也故徒亷<lb/>
　　而已則不足以概六事而六者之中或得其全或<lb/>
　　得其半或得其一人材之優絀不能齊也然均不<lb/>
　　可以廢亷考之周官成王所以戒卿士者與此實<lb/>
<pb n="KR3a0110_WYG_062-16a"/>
　　相表裏其曰阜成兆民曰功崇惟志業廣惟勤曰<lb/>
　　敬爾有官曰以公滅私曰議事以制其爾典常作<lb/>
　　之師曰蓄疑敗謀比皆六計所櫽括其曰恭儉惟<lb/>
　　徳無載爾偽作徳心逸日休則又以亷為本之義<lb/>
　　也自唐虞始立考績之典周禮大宰之職以八法<lb/>
　　治官府八曰官計以弊邦治三嵗則大計羣吏之<lb/>
　　治而誅賞之然則小宰之六計其即成周考課之<lb/>
　　法歟三代而下漢法以六條察二千石郡國守相<lb/>
<pb n="KR3a0110_WYG_062-16b"/>
　　高第入為九卿唐考功法流内之官敘以四善二<lb/>
　　十七最四善一曰徳義有聞二曰清慎明著三曰<lb/>
　　公平可稱四曰恪勤匪懈宋時考吏能否為三等<lb/>
　　以公勤亷幹惠及民者為上大都倣成周之遺制<lb/>
　　而為一代黜陟之課者也雖然小宰所聴治者六<lb/>
　　官之屬耳若六官之長則有大宰之六典在焉盖<lb/>
　　三公九卿居論道經邦之職非可以六計求之而<lb/>
　　膺高位而享厚禄則亷固宜不待於言矣記曰大<lb/>
<pb n="KR3a0110_WYG_062-17a"/>
　　臣法小臣亷此之謂也抑嘗思之立朝而無忝者<lb/>
　　其素行之修也莅職而克舉者其藏器之良也故<lb/>
　　斷之於其官必先斷之於其人大司徒鄉大夫之<lb/>
　　職三年大比考其徳行道藝而興賢者能者使民<lb/>
　　興賢出使長之使民興能入使治之此其法良意<lb/>
　　美與小宰之六計相為維制而有合乎唐虞九徳<lb/>
　　咸事之䂓者歟官人之要亦略具於是矣<lb/>
<pb n="KR3a0110_WYG_062-18a"/>
　　周禮<lb/>
　以聽官府之六計弊羣吏之治一曰亷善二曰亷能<lb/>
　三曰亷敬四曰亷正五曰亷灋六曰亷辨<lb/>
　　　　　　　　　　　　　　檢討<hi>臣</hi>興泰<lb/>
　　鄭康成曰聽平治也平治官府之計有六事弊斷<lb/>
　　也既斷以六事又以亷為本<lb/>
　　<hi>臣</hi>謹按人君代天理物統蒞臣工綱舉目張絲聨<lb/>
　　繩貫俾得各勵名節為國家効股肱耳目之用考<lb/>
<pb n="KR3a0110_WYG_062-18b"/>
　　課之法固其最要者也周禮天官以六計弊治之<lb/>
　　條掌諸小宰以平治官府之功善則悃愊無華能<lb/>
　　則因時取濟敬則各居官次正則操履端方法則<lb/>
　　守典弗墜辨則臨事不疑此六者吏治之所從出<lb/>
　　也而要必以亷為本何謂亷有天理而無人欲者<lb/>
　　也人性感物而動不能無利慾之私故聖人嚴植<lb/>
　　其防使之相束於禮教名義之中而各安其分自<lb/>
　　知砥礪亷隅制節謹度上不負國中不辱身下不<lb/>
<pb n="KR3a0110_WYG_062-19a"/>
　　病民品行從是而端氣節從是而立漢世取士曰<lb/>
　　興亷調吏曰亷察夫亦猶六計上亷之意云爾然<lb/>
　　亷未有不從節儉出者元徳秀為魯山令嵗滿笥<lb/>
　　餘一縑僅駕柴車趙抃守蜀惟以琴鶴自隨盖能<lb/>
　　儉以養亷故取與一無所茍後世居官者一切服<lb/>
　　餙器用饋遺徃來耗費多端俸薪不敷所用於是<lb/>
　　巧取漁利而民不勝其擾矣那移侵欺而國帑亦<lb/>
　　多致虚懸矣周公盖早鑒戒乎此故分六計而各<lb/>
<pb n="KR3a0110_WYG_062-19b"/>
　　冠以亷俾為臣者以此為標準則簠簋不飭之行<lb/>
　　自清課治者以此為勸懲則苞苴竿牘之弊不作<lb/>
　　豈非萬世不易之良法歟抑<hi>臣</hi>聞禮記曰大臣法<lb/>
　　小臣亷是亷之一言尤大臣之所以表率百僚者<lb/>
　　也後漢祭遵屡掌兵戎家無私財光武歎為憂國<lb/>
　　奉公張奐為屬國都尉羌有獻金馬者奐以酒酹<lb/>
　　地曰使馬如羊不以入廐使金如粟不以入懐悉<lb/>
　　以還之威化大行然則屬員之亷節惟在為大僚<lb/>
<pb n="KR3a0110_WYG_062-20a"/>
　　者激厲而振興之而於考課之時務必激濁揚清<lb/>
　　精詳甄别果有封鮓却金皭然不汚者顯加褒擢<lb/>
　　以為亷吏倡其敗檢踰閑貪冐無恥者嚴加黜罰<lb/>
　　以警其餘如此則察典不視為具文而臣品克端<lb/>
　　人心風俗亦蒸蒸丕變矣<lb/>
<pb n="KR3a0110_WYG_062-21a"/>
　　周禮<lb/>
　以聽官府之六計弊羣吏之治一曰亷善二曰亷能<lb/>
　三曰亷敬四曰亷正五曰亷灋六曰亷辨<lb/>
　　　　　　　　　　　　　　檢討<hi>臣</hi>徳保<lb/>
　　<hi>臣</hi>謹按註疏云善善其事有辭譽也謂有善事四<lb/>
　　方令聞辭譽也能政令行也謂雖無辭譽而政令<lb/>
　　得行也敬不懈於位也謂敬其職位恪居官次也<lb/>
　　正行無傾邪也以其行正直言公正無私也法守<lb/>
<pb n="KR3a0110_WYG_062-21b"/>
　　法不失也謂依法而行無有錯失也辨辨然不疑<lb/>
　　惑也謂其人辨然於事分明無有疑惑之事也亷<lb/>
　　者潔不濫濁也既斷以六事又以亷為本<hi>臣</hi>不揣<lb/>
　　愚陋謹就六計亷為本而廣其義為六箴云<lb/>
　　理煩治劇周流不滯令聞廣譽聲稱四至内重外<lb/>
　　輕如軒如輊以亷為本明道正誼不計其功不謀<lb/>
　　其利<lb/>
　　　　　右亷善箴<lb/>
<pb n="KR3a0110_WYG_062-22a"/>
　　卓哉能吏之綱之紀上令下行如臂使指暮夜懐<lb/>
　　金風頺波靡以亷為本飭其簠簋臣門如市臣心<lb/>
　　如水<lb/>
　　　　　右亷能箴<lb/>
　　不懈於位以事一人佩垂佩委王之藎臣昭昭表<lb/>
　　節𠖇冥墮行以亷為本匪貎祗承夙夜惟寅直哉<lb/>
　　惟清<lb/>
　　　　　右亷敬箴<lb/>
<pb n="KR3a0110_WYG_062-22b"/>
　　重規叠矩行表言坊敬内以直義外以方苞苴弗<lb/>
　　却蠅玷圭璋以亷為本無慾則剛煌煌令典濁激<lb/>
　　清揚<lb/>
　　　　　右亷正箴<lb/>
　　森然憲章金科玉律尺寸不失修其邊幅式飲貪<lb/>
　　泉或出或入以亷為本無慙衾獨凛冽霜威不寒<lb/>
　　而肅<lb/>
　　　　　右亷灋箴<lb/>
<pb n="KR3a0110_WYG_062-23a"/>
　　鑑兮本空衡兮本平惟虚生白惟公生明蔽交於<lb/>
　　前奪吾之精以亷為本玉壺氷晶清斯濁斯濯足<lb/>
　　濯纓<lb/>
　　　　　右亷辨箴<lb/>
<pb n="KR3a0110_WYG_062-24a"/>
　　周禮<lb/>
　以聽官府之六計弊羣吏之治一曰亷善二曰亷能<lb/>
　三曰亷敬四曰亷正五曰亷灋六曰亷辨<lb/>
　　　　　　　　　　　監察御史<hi>臣</hi>胡寳瑔<lb/>
　　注聴平治也平治官府之計有六事弊斷也既斷<lb/>
　　六事又以亷為本<lb/>
　　疏皆以亷為本者此經六事皆先言亷後言善能<lb/>
　　之等故知将亷為本亷者潔不濫濁也<lb/>
<pb n="KR3a0110_WYG_062-24b"/>
　　<hi>臣</hi>謹按朝廷設官分職隨其才能而器使之務令<lb/>
　　各盡所長以共襄盛治然衆材之畢集必考核之<lb/>
　　尤精惟衡以定品而平治官府之灋昭焉曰善曰<lb/>
　　能曰敬曰正曰灋曰辨六者不同同歸於亷夫所<lb/>
　　謂亷者非矯世以鳴高飾情以干譽也古之良臣<lb/>
　　清畏人知無愧衾影本乎不敢自欺之誠以堅其<lb/>
　　夙夜匪懈之志則職任無曠而庻績咸熈胥由此<lb/>
　　也盖獨知之地不為物欲所移則介然之操自不<lb/>
<pb n="KR3a0110_WYG_062-25a"/>
　　為權利所奪有其徳而徳本於光明有其才而才<lb/>
　　亦歸於中正以之服官敬其事而後其食以之治<lb/>
　　民高其行而從其教故弊吏以亷為本洪範之垂<lb/>
　　訓也有猷有為必兼有守子貢為信陽宰孔子曰<lb/>
　　勸之慎之又告之曰治官莫若平臨財莫若亷亷<lb/>
　　平之守不可改也觀聖人之言則信乎有守為入<lb/>
　　官之要而察吏之道即莫先於此小宰之職聴之<lb/>
　　以六計欲其循良足以宜民貴乎善善必本於亷<lb/>
<pb n="KR3a0110_WYG_062-25b"/>
　　乃昭内志之精純欲其才力足以處事貴乎能能<lb/>
　　必本於亷乃見中情之粹白敬者謂其不懈於位<lb/>
　　也惟亷而主一無適長守此嚴翼之心正者謂其<lb/>
　　行無傾邪也惟亷而至公無私不改其端方之素<lb/>
　　持守不阿者取其灋因亷而灋所以遵循而無失<lb/>
　　也臨事不惑者取其辨由亷而辨所以昭晰而無<lb/>
　　疑也然則何一非以亷為本哉夫不貪為寳以貧<lb/>
　　而賀子文無一日之積王曽志不在温飽惟其品<lb/>
<pb n="KR3a0110_WYG_062-26a"/>
　　詣己端不為外物所染夫是以公明正直皭然不<lb/>
　　滓確乎不㧞有徳以用其才而才乃不入於偏私<lb/>
　　不流於巧偽所謂欲影正者端其本也厥本既端<lb/>
　　則存心砥礪如竹箭之有筠如松柏之有心宜乎<lb/>
　　清標可以風有位羔羊素絲詩人所以詠委蛇也<lb/>
　　潔行可以振頺風鳯凰瑞麥史臣所以書治行也<lb/>
　　以亷為本而律己則先洗滌其心論人則先衡量<lb/>
　　其品由是國家有得人之慶在位無踰檢之臣善<lb/>
<pb n="KR3a0110_WYG_062-26b"/>
　　也能也敬也正也灋也辨也不皆各効其長以成<lb/>
　　郅隆之治哉於此知周官六計弊吏之為先得其<lb/>
　　本也<lb/>
<pb n="KR3a0110_WYG_062-27a"/>
　　周禮<lb/>
　以聴官府之六計弊羣吏之治一曰亷善二曰亷能<lb/>
　三曰亷敬四曰亷正五曰亷灋六曰亷辨<lb/>
　　　　　　　　　　　監察御史<hi>臣</hi>劉方藹<lb/>
　　鄭𤣥曰聴平治也平治官府之計有六事弊斷也<lb/>
　　既斷以六事又以亷為本善善其事有辭譽也能<lb/>
　　政令行也敬不懈於位也正行無傾邪也灋守灋<lb/>
　　不失也辨辨然不疑惑也<lb/>
<pb n="KR3a0110_WYG_062-27b"/>
　　<hi>臣</hi>謹按九徳之中一則在亷十愆之儆一則惟貨<lb/>
　　是知官府之計寡亷必黜羣吏之治以亷為先盖<lb/>
　　人一不亷則自封瘠民安能善不亷則恣欲慆心<lb/>
　　安能敬不亷則賂章官邪安能正不亷則敗度敗<lb/>
　　官安能灋雖不亷之人多有能者辨者但幹事之<lb/>
　　才為欲所詘其能不足任也見事之智為利所昏<lb/>
　　其辨不足用也一不亷而吏治遂無一可取此亷<lb/>
　　所以為官府之大本而聴官府之計之大要也但<lb/>
<pb n="KR3a0110_WYG_062-28a"/>
　　國家分職於官府與百姓重頼有羣吏者茍能潔<lb/>
　　己不剥民亷矣猶未足以既乎其職也故有六計<lb/>
　　以弊吏治一則亷善而徳惟善政二則亷能而位<lb/>
　　事惟能三則亷敬而欽乃攸司四則亷正而正色<lb/>
　　率下五則亷灋而各守爾典六則亷辨而庻明勵<lb/>
　　翼必六者有一乃稱循吏六計中善為本能為用<lb/>
　　善之分著為敬正能之敷施為灋辨而六者均以<lb/>
　　亷為本能亷則善敬正因以可兼惟亷則能灋辨<lb/>
<pb n="KR3a0110_WYG_062-28b"/>
　　方為可取顧官吏之亷其根本倡自朝廷周之時<lb/>
　　九賦以義取九式以節用聖主之慎乃儉徳惟懐<lb/>
　　永圗周以前皆然也帝堯富而不驕貴而不舒舜<lb/>
　　禹有天下而不與臯陶猶戒以無教逸欲有邦成<lb/>
　　湯不邇聲色不殖貨利盤庚不肩好貨武王亷於<lb/>
　　財亷於色召公猶戒以不役耳目百度惟貞成王<lb/>
　　言恭儉惟徳無載爾偽皆以一人之清心寡欲為<lb/>
　　天下官吏倡率斯為臣者各能砥礪亷隅基徳於<lb/>
<pb n="KR3a0110_WYG_062-29a"/>
　　亷而増美焉庻可以六計弊之而成大法小亷之<lb/>
　　盛也<lb/>
<pb n="KR3a0110_WYG_062-30a"/>
　　周禮<lb/>
　因此五物者民之常而施十有二教焉一曰以祀禮<lb/>
　教敬則民不茍<lb/>
　　　　　　　　　　　　　編修<hi>臣</hi>荘存與<lb/>
　　<hi>臣</hi>謹按虞書舜命契曰敬敷五教在寛司徒教典<lb/>
　　宜莫重焉乃别言十有二教何也<hi>臣</hi>愚以為五教<lb/>
　　者天之經地之義民之行而非空言所能喻必施<lb/>
　　此十二教而後可以敬敷之於民焉嘗考先王制<lb/>
<pb n="KR3a0110_WYG_062-30b"/>
　　祀禮莫大於郊社莫隆於禘嘗尊事上帝以訓民<lb/>
　　事君順事祖考以訓民事親孔子著宗祀之典於<lb/>
　　孝經我将之詩是也其詩曰儀式刑文王之典日<lb/>
　　靖四方又曰畏天之威于時保之聖人昭事之忱<lb/>
　　於是為至是以其民不賞而勸不怒而威恪㳟匪<lb/>
　　懈竭其忠孝以復其性以修其職而治化成焉聖<lb/>
　　人之教不肅而成者祀禮教敬之謂也<lb/>
　二曰以陽禮教譲則民不爭<lb/>
<pb n="KR3a0110_WYG_062-31a"/>
　　臣謹按賔射饗燕飲食之禮所以親兄弟宗族而<lb/>
　　和朋友賔客也俗貴爵則民爭於位俗貴富則民<lb/>
　　爭於財俗貴徳則民爭於名茍有所貴則必爭爭<lb/>
　　必於其同類是以失序而相詐也聖人以禮示之<lb/>
　　觴酒豆肉之間朝廷几席之位莫不導民致其尊<lb/>
　　讓夫射以觀徳君子不徒讓也然升降進退揖遜<lb/>
　　雍容善猶不爭而况財與位乎是以其君子善則<lb/>
　　稱人過則稱己其庻人耕者讓畔行者讓路禮之<lb/>
<pb n="KR3a0110_WYG_062-31b"/>
　　化也<lb/>
　三曰以隂禮教親則民不怨<lb/>
　　<hi>臣</hi>謹按婚姻之禮所以經夫婦之别而厚人倫之<lb/>
　　本也周之盛時文王躬上聖之徳有内助之美周<lb/>
　　公制禮詠歌其義以風化天下后妃則有關雎之<lb/>
　　徳葛覃之本卷耳之志國君夫人則有鵲巢之行<lb/>
　　采蘩之職大夫列士之妻修采蘋之法度此六詩<lb/>
　　者鄉飲酒之禮則歌之是以其民篤於行亷於色<lb/>
<pb n="KR3a0110_WYG_062-32a"/>
　　男女正婚姻時怨曠之感息和平之化行此教親<lb/>
　　而民不怨之效也<lb/>
　四曰以禮樂教和則民不乖<lb/>
　　<hi>臣</hi>謹按民有血氣心知之性而七情出焉情有所<lb/>
　　向則僻僻有所甚則乖名義不及顧刑法不及畏<lb/>
　　平則悔而思思則悟而和聖人作樂以教民所以<lb/>
　　防其僻而導之平也夫雅頌之音六代之舞固足<lb/>
　　以動四氣之和而著萬物之理至於閭巷四野之<lb/>
<pb n="KR3a0110_WYG_062-32b"/>
　　所習又為之土鼓葦籥以吹豳詩笙磬琴瑟以合<lb/>
　　鄉樂鼓舞之師以作其氣采詩之官以達其志是<lb/>
　　以其民欲心平躁心釋遷善逺罪日化而不自知<lb/>
　　移風易俗莫善於樂此之謂也<lb/>
　五曰以儀辨等則民不越<lb/>
　　<hi>臣</hi>謹按公卿大夫列士庻人上下有章貴賤有等<lb/>
　　所以承王命而崇國體也聖人在上謀議及於衆<lb/>
　　庶諮詢不廢芻蕘其卑易近民如此而民服事其<lb/>
<pb n="KR3a0110_WYG_062-33a"/>
　　上莫敢踰越者貴有常尊而賤有等威也夫貴乘<lb/>
　　其勢以陵於賤則法令廢下慢其位以抗於上則<lb/>
　　朝廷䙝聖人制宫室車旗之等嚴服物采章之辨<lb/>
　　以九儀之命輕重布之茍無其爵雖有其財不得<lb/>
　　服其服而行其禮民知尊爵而朝廷益尊冐上無<lb/>
　　等之習所由禁也<lb/>
　六曰以俗教安則民不偷<lb/>
　　<hi>臣</hi>謹按四方之民各有其俗狃近而忘逺舍本而<lb/>
<pb n="KR3a0110_WYG_062-33b"/>
　　趨末此俗所以日偷也為終日計者其民散為終<lb/>
　　嵗計者其民擾為終身計者其民愿為數世計者<lb/>
　　其民仁盛衰之數恒由此起聖人以本俗教民疆<lb/>
　　理有宜室廬有固衣服有恒器械有式樹畜有經<lb/>
　　親戚有誼公劉之遷豳太王之遷岐雖廹遽擾攘<lb/>
　　而纎悉具偹定數百年之經制於一日二日之間<lb/>
　　是以其民重厚而難動揺惇篤而善守業也<lb/>
　七曰以刑教中則民不虣<lb/>
<pb n="KR3a0110_WYG_062-34a"/>
　　<hi>臣</hi>謹按民之不能無邪惡猶榖之不能無稂莠也<lb/>
　　治之則馴縱之則虣聖人不忍聴其虣於是刑以<lb/>
　　威之約其情防其欲凡勇敢强有力之人能用之<lb/>
　　於禮義不得施之於鬬辨書曰伯夷降典折民惟<lb/>
　　刑又曰士制百姓于刑之中以教祇徳夫伯夷典<lb/>
　　禮臯陶作士而播刑之廸以伯夷為法者士師之<lb/>
　　用刑惟以禮為斷也是以守禮者雖弱無所懼犯<lb/>
　　禮者雖强無所恃鄉無暴俗國無幸民大化之隆<lb/>
<pb n="KR3a0110_WYG_062-34b"/>
　　天下無一人之獄焉所謂刑期無刑民協于中者<lb/>
　　是也<lb/>
　八曰以誓教恤則民不怠<lb/>
　　<hi>臣</hi>謹按安樂之民難治憂患之民易化善教者在<lb/>
　　使民知恤而已盤庚之時商之臣民自以為先王<lb/>
　　之舊人席其寵禄恃其寛政傲上之令而逸豫是<lb/>
　　從玩於近娛忽其逺患故其告羣臣曰予告汝于<lb/>
　　難告庶民曰今予告汝不易言民生之不易而戒<lb/>
<pb n="KR3a0110_WYG_062-35a"/>
　　懼之不可以怠也故又申之曰無戯怠懋建大命<lb/>
　　聖人之於民未安也為之求其安既安也為之思<lb/>
　　其危若父母之訓子孫寕或過慮而無有不及誥<lb/>
　　誓之言惟是為切是以其民憂深思逺長慮却顧<lb/>
　　早夜不怠以從上教書曰百姓王人罔不秉徳明<lb/>
　　恤此商之所以盛而周公之所以告召公也<lb/>
　九曰以度教節則民知足<lb/>
　　<hi>臣</hi>謹按天地之所生筋力之所治田疇之所獲山<lb/>
<pb n="KR3a0110_WYG_062-35b"/>
　　澤之所出其饒乏有大數而度量不生於其間則<lb/>
　　物力有限民欲無厭富民厚積而不知其極貧民<lb/>
　　偷取而不虞其盡此天下所以常苦不足也聖人<lb/>
　　教之以度受禄者不予民爭業家不藏重器國不<lb/>
　　貴異物商賈不擅山澤之富農夫不逐什一之利<lb/>
　　鳥獸草木取之有時用之有節故無甚貧甚富之<lb/>
　　民流俗不相耀則心和平而性恬安隂陽調四時<lb/>
　　正萬物盛多而可以贍民之欲民無貪心物有餘<lb/>
<pb n="KR3a0110_WYG_062-36a"/>
　　利而或不知足者盖未有也<lb/>
　十曰以世事教能則民不失職<lb/>
　　<hi>臣</hi>謹按四民之職民職之大者也遷其業則弗能<lb/>
　　為良世其教則不勞而善故士處學校農處田野<lb/>
　　商處市井工處官府父兄子弟相授受以成其業<lb/>
　　家無棄材則國無游民傳之既久所謂士食舊徳<lb/>
　　之名氏農服先疇之畎畝商循族世之所鬻工用<lb/>
　　高曽之規矩藝日以精俗日以厚親賢樂利雖百<lb/>
<pb n="KR3a0110_WYG_062-36b"/>
　　世猶不忘先王之教也<lb/>
　十有一曰以賢制爵則民慎徳十有二曰以庸制禄<lb/>
　則民興功<lb/>
　　<hi>臣</hi>謹按爵禄者人君之大柄而教民之樞機也人<lb/>
　　情莫不欲富貴而惡貧賤無以制之則茍得者不<lb/>
　　知愧而徳行日廢功效日隳以徳制爵以功制禄<lb/>
　　尊卑厚薄各有定分近無所濫逺無所遺是以其<lb/>
　　民之慎徳也為善於國不如為善於邑為善於邑<lb/>
<pb n="KR3a0110_WYG_062-37a"/>
　　不如為善於家其民之興功也安居必先公而後<lb/>
　　私有事則就勞而惡逸書曰敢不敬應言勸賞不<lb/>
　　徧加乎天下而天下從焉此教之成也<lb/>
<pb n="KR3a0110_WYG_062-38a"/>
　　周禮<lb/>
　周禮大司徒之職以荒政十有二聚萬民一曰散利<lb/>
　二曰薄征三曰緩刑四曰弛力五曰舎禁六曰去幾<lb/>
　七曰𤯝禮八曰殺哀九曰蕃樂十曰多昏十有一曰<lb/>
　索鬼神十有二曰除盜賊<lb/>
　　　　　　　　　　　　　侍讀<hi>臣</hi>惠士竒<lb/>
　　鄭康成曰散利貸種食也薄征輕租税也弛力息<lb/>
　　繇役也舎禁無禁利也去㡬去其税也𤯝禮凶荒<lb/>
<pb n="KR3a0110_WYG_062-38b"/>
　　殺禮也殺哀省凶禮也蕃樂閉藏樂器而不作也<lb/>
　　多昏不備禮而昏娶者多也索鬼神求廢祀而修<lb/>
　　之詩所謂靡神不舉也除盜賊急其刑以除之饑<lb/>
　　饉則盜賊多不可不除<lb/>
　　賈公彦曰舍禁謂山澤所遮禁者舍去之使民得<lb/>
　　取蔬食去㡬者㡬謂呵禁也關市去税而猶幾之<lb/>
　　<hi>臣</hi>謹按荒政十有二外考之史册又有三利有三<lb/>
　　弊三利者一曰開渠二曰運糴三曰鼓鑄三弊者<lb/>
<pb n="KR3a0110_WYG_062-39a"/>
　　一曰抑價二曰貯粟三曰掘井謹一一條陳之於<lb/>
　　左<lb/>
　　宋史汪綱知蘭溪縣㑹嵗旱躬勸富民浚築塘堰<lb/>
　　大興水利餓者得食其力全活甚衆於是部使者<lb/>
　　列為一道荒政之冠此嵗畢開渠之法也今水利<lb/>
　　方興似宜推行之於天下前漢召信臣為南陽太<lb/>
　　守好為民興利務在富之乃於穰縣南六十里造<lb/>
　　鉗盧陂累石為堤起水門提閼凡數十處以廣溉<lb/>
<pb n="KR3a0110_WYG_062-39b"/>
　　灌嵗嵗増加多至三萬頃民得其利郡以殷富及<lb/>
　　後漢杜詩為太守復修其業故時歌之曰前有召<lb/>
　　父後有杜母今南陽郡屬河南省魏賈逵堰汝水<lb/>
　　為新陂通運二百餘里人謂之賈侯渠鄧艾修淮<lb/>
　　陽百尺二渠通淮潁大治諸陂於潁之南穿渠三<lb/>
　　百餘里溉田二萬頃今河南郡縣多古所開水田<lb/>
　　之地収穫多於陸地數倍後世皆淤塞不通莫能<lb/>
　　疏濬一逢嵗旱束手無䇿坐以待天豈非河南水<lb/>
<pb n="KR3a0110_WYG_062-40a"/>
　　利不興之故哉即以江東水利言之常州有望亭<lb/>
　　堰牐置於隋之至徳徹於宋之嘉祐至元祐七年<lb/>
　　復置未㡬又毁宋臣章冲以為説此堰牌有三則<lb/>
　　潦嵗則洩其水而無淫溢之患旱嵗則蓄其水以<lb/>
　　溉田兼運河有節啟閉以時足通舟楫永免作埧<lb/>
　　車水科役百姓之煩擾故修建望亭上下二牐固<lb/>
　　䕶水源而三利備焉孝宗隆興六年監進奏院李<lb/>
　　結獻議謂低田恃堤為固乞於常秀蘓湖諸州水<lb/>
<pb n="KR3a0110_WYG_062-40b"/>
　　田塘浦要處乘此農隙作堰増令高濶則堤成而<lb/>
　　水不為患方此饑饉俾食其力因其所利而利之<lb/>
　　秋冬旱涸涇浜斷流修築尤為省力而户部以其<lb/>
　　議切當因曉有田之家各出錢米與租田之人更<lb/>
　　相修築官無所費民不告勞從之由此而推之天<lb/>
　　下凡郡縣有古時水道昔通今塞者長吏悉心籌<lb/>
　　畫疎而通之濬而深之因修立水門堤閼固䕶堤<lb/>
　　防并令饑民得食其力此荒政之一大利也<lb/>
<pb n="KR3a0110_WYG_062-41a"/>
　　南宋時浙東大饑朱熹為提舉奏請盡出内庫之<lb/>
　　錢為收糴本又江右大饑安撫辛棄疾始至榜通<lb/>
　　衢曰閉糴者配彊糴者斬次令盡出公家官錢銀<lb/>
　　器召官吏儒生商賈市民各舉有幹實者量借錢<lb/>
　　物不取子錢使領運糴期終月至城下發糶於是<lb/>
　　連檣而至其直自減民以不饑此運糴之法荒政<lb/>
　　之一大利也或曰官榖在倉無煩運糴不知官榖<lb/>
　　賑饑民僅及近城三十里内耳窮鄉僻壤勢豈能<lb/>
<pb n="KR3a0110_WYG_062-41b"/>
　　來老幼疾患之人必有餒者未若令民運糴其粟<lb/>
　　益多以民賑民必能周徧而窮民無不䝉其澤矣<lb/>
　　周官司市國凶荒札䘮則市無征而作布註云無<lb/>
　　征謂市不税金銅無凶年因物貴大鑄泉以饒民<lb/>
　　然則鼓鑄亦備荒之一䇿也去嵗江蘇嵗旱歉收<lb/>
　　錢價騰貴前此每錢千值銀一兩二錢五六分猶<lb/>
　　不至日益増昂者頼有寳蘇局開爐鼓鑄搭放兵<lb/>
　　餉得以流通於民間也今開江省從前收買民間<lb/>
<pb n="KR3a0110_WYG_062-42a"/>
　　黄銅器皿盡歸蘇局鼓鑄用訖無存因此停鑄未<lb/>
　　得源源接濟錢日減價日増伏思銅禁已開國無<lb/>
　　庸再行收買舊銅器皿而洋銅有餘原許商舶售<lb/>
　　銷粤銅開鑛亦得流通各省似應仰請<lb/>
勅下江省督撫酌動帑項採買銅觔接濟寳蘇局鼓鑄<lb/>
　　仍照近例搭放兵餉則錢益充裕市價自平矣<lb/>
　　物少則貴多則賤自然之理也嵗饑榖貴誰能抑<lb/>
　　之故抑價則民間必有强糴者由是盜賊滋豐白<lb/>
<pb n="KR3a0110_WYG_062-42b"/>
　　晝刼掠不可禁止宋時撫州大饑黄震為知州坐<lb/>
　　驛舎署文書不入州舎嚴禁强糴不抑米價其後<lb/>
　　米價漸省而後入州視事誠以米價不可抑而强<lb/>
　　糴之漸不可不防故浙東饑朱熹為提舉始拜命<lb/>
　　即移書他郡募米商蠲其征及入境而客舟之米<lb/>
　　已輻輳則米價不抑而自省矣故曰抑價足以召<lb/>
　　亂増價足以招商然則抑價者荒政之一大弊也<lb/>
　　宋孝宗時江右大祲郡檄萬安丞劉清之視旱徒<lb/>
<pb n="KR3a0110_WYG_062-43a"/>
　　歩阡陌親與民接凡所蠲除具得其實清之曰有<lb/>
　　粟之家閉不肯糶實窺伺攘奪者衆也在我有政<lb/>
　　則大家得錢細民得粟兩以為便此粟在民則為<lb/>
　　法以出之規畫防閑民頼以濟又辛棄疾安撫江<lb/>
　　西運糴鄰郡而信守謝源明乞米捄助幕屬欲勿<lb/>
　　予棄疾曰均為赤子皆王民也即以米舟十之三<lb/>
　　予信此粟在官則分張以助之此疆爾界一視同<lb/>
　　仁故曰毋藴年毋壅利謂藴積年榖而專其利然<lb/>
<pb n="KR3a0110_WYG_062-43b"/>
　　則貯粟者荒政之一大弊也<lb/>
　　掘井溉田一見隋書李徳林傳一見金史食貨志<lb/>
　　徳林為懐州刺史在州逄亢旱課民掘井溉田空<lb/>
　　致勞擾竟無補益為考司所貶此固昔人已行之<lb/>
　　而無效者也安可復踵其失乎金泰和八年詔諸<lb/>
　　路按察司規畫水田部官謂水田之利甚大沿河<lb/>
　　通作渠如平陽掘井種田俱可灌溉比年邳沂近<lb/>
　　河布種豆麥無水則鑿井灌之計六百餘頃比之<lb/>
<pb n="KR3a0110_WYG_062-44a"/>
　　陸田所收數倍以此較之他境無不可行者然則<lb/>
　　鑿井種田乃沿河豆麥之田非稲田也又皆在平<lb/>
　　陽邳沂近河之田而欲推行之於他境則李徳林<lb/>
　　已嘗行之徒勞擾而無補益矣然則掘井溉田豈<lb/>
　　備荒之善䇿哉<lb/>
<pb n="KR3a0110_WYG_062-45a"/>
　　周禮<lb/>
　以荒政十有二聚萬民<lb/>
　　　　　　　　　　　　　　編修<hi>臣</hi>于振<lb/>
　　東萊吕氏曰堯水湯旱民無菜色其制度不可考<lb/>
　　周以三十年之通制國用至春秋而秦饑乞糴於<lb/>
　　晉魯饑告糴於齊九年之制已壊其後如李悝之<lb/>
　　平糶豐年収之凶則出賑亦三代以後之良䇿也<lb/>
　　漢詔載粟入關得毋用傳宋富弼在青州措置流<lb/>
<pb n="KR3a0110_WYG_062-45b"/>
　　民種種有法趙抃在㑹稽不減榖價商賈輻輳皆<lb/>
　　屬可行漢耿夀昌為常平倉至宋遂為定制韓𤦺<lb/>
　　又請罷鬻沒宫田募人承佃為廣惠倉嘉祐間又<lb/>
　　置廣濟倉宋之徳澤洽民三倉盖有力焉<lb/>
　　<hi>臣</hi>謹按賑荒之法聖人育物之盛心也葢周禮詳<lb/>
　　焉然條目雖具而非其人不能行故聖人任人而<lb/>
　　不任法盖聖人不能使嵗之必稔而能於豐嵗預<lb/>
　　為歉嵗之儲不能使民之不饑而能使饑嵗不失<lb/>
<pb n="KR3a0110_WYG_062-46a"/>
　　豐年之樂亦曰慎選親民之吏而已天子以生民<lb/>
　　之命寄之於大吏大吏以生民之業屬之於有司<lb/>
　　有司取百姓之身家謀之於夙夜隨時補救因地<lb/>
　　制宜未雨綢繆先勞後逸其事至委曲其道至纎<lb/>
　　悉不可以殫述也詩曰曽孫來止以其婦子饁彼<lb/>
　　南畆田畯至喜此言天子之重農也又曰嗟嗟保<lb/>
　　介維暮之春亦又何求如何新畬此言諸侯之勸<lb/>
　　農也農事勸則収穫豐收穫豐則儲蓄厚儲蓄厚<lb/>
<pb n="KR3a0110_WYG_062-46b"/>
　　則水旱不足憂矣古之有司與民常親親則耕鑿<lb/>
　　出入豆區釡鍾之細皆得以量其緩急而節其盈<lb/>
　　虚今之有司與民甚疎疎則剛柔燥濕有無登耗<lb/>
　　無由悉其情形而為之通變且以一邑言之百里<lb/>
　　之中有業者幾何無業者幾何令所當知也有業<lb/>
　　之家其在高鄉者幾何其在低鄉者幾何令所當<lb/>
　　知也潦則低鄉受其害而高者或有豐收旱則高<lb/>
　　源被其灾而低疇間有成熟此可以理推者也被<lb/>
<pb n="KR3a0110_WYG_062-47a"/>
　　荒之家其為稍給者幾何其為赤貧者幾何稍給<lb/>
　　者猶可待赤貧者不可緩也茍不留心於平日則<lb/>
　　逐户稽查必滋紛擾茍不詳察於臨時則文移駁<lb/>
　　詰動渉兼旬及至得請而𣪚給不得其術委用不<lb/>
　　得其人反致鳩形鵠靣升斗莫沾而兼併豪强倉<lb/>
　　箱濫及胥吏恣為影射奸商借此居竒既而上司<lb/>
　　風聞白簡從事而流離𤨏尾展轉溝壑者不知凡<lb/>
　　幾矣詳考古今言荒政者大抵開倉賑濟平糶截<lb/>
<pb n="KR3a0110_WYG_062-47b"/>
　　漕煮糜禁釀是數端者雖使李悝耿夀昌輩生於<lb/>
　　今亦無以易也但必如富弼之綜宻周詳趙抃之<lb/>
　　實心任事行之方有實效盖朝廷之指授惟舉大<lb/>
　　綱而有司之經營每多掣肘非置身於功名得失<lb/>
　　之外不能適惬乎閭閻疾痛之微故曰有治人無<lb/>
　　治法得其人則仿古人之法可也師古人之意亦<lb/>
　　可也不得其人則慕古人之名而無濟者泥古人<lb/>
　　之法而将不止於無濟也故曰慎選親民之吏而<lb/>
<pb n="KR3a0110_WYG_062-48a"/>
　　已且夫州縣之有常平等倉出陳納新以備不虞<lb/>
　　法至善也乃銓注者聞所任之地倉榖數多每每<lb/>
　　心驚色駭夫豈不知此陳陳相因者凡以為民哉<lb/>
　　或慮倉厫坍塌而修建無資或恐浥爛相尋而出<lb/>
　　納無術必至因縁虧空身挂彈章功名之念既重<lb/>
　　則恤民之念不得不輕瞻頋若此而望其實心撫<lb/>
　　字不可得也又朱子社倉其法盡善然説者謂其<lb/>
　　可行於鄉而不可行於邑可以委之耆社而不可<lb/>
<pb n="KR3a0110_WYG_062-48b"/>
　　屬之有司止可任其力之所能為不可强以情之<lb/>
　　所不樂故有司之務名者奉行故事不過虚張其<lb/>
　　數莫濟緩急之需甚有不肖官吏比户徵求名曰<lb/>
　　樂輸實同抑勒則又與社倉之本意相去甚逺矣<lb/>
　　非法之不良行法者非其人也夫身為長吏而四<lb/>
　　境之内高下不知貧富莫辨良頑罔别休戚不通<lb/>
　　無是理也設或有之是曠官也不然則地方大吏<lb/>
　　不能躬親化導之也夫國家亦豈能旦夕間得數<lb/>
<pb n="KR3a0110_WYG_062-49a"/>
　　十百富弼趙抃而用之哉亦在為大吏者體九重<lb/>
　　宵旰之憂宣朝廷慈惠之澤平日風厲屬員不以<lb/>
　　趨走承順為恭不以便㨗敏給為能屬吏中有實<lb/>
　　心愛民者不以其悃愊無華而鄙之不以其迂拙<lb/>
　　戅直而棄之立考課之法以農政為殿最寛之以<lb/>
　　嵗月加之以激勸考成既滿則上其績於朝或如<lb/>
　　漢之賜爵賜璽書以旌異之必得可繼其功者然<lb/>
　　後衝替如此則各屬向風羣相則傚有不吏治烝<lb/>
<pb n="KR3a0110_WYG_062-49b"/>
　　烝者乎故尹鐸用而晉陽無繭絲卓茂封而東漢<lb/>
　　多循吏上行下效㨗於影響端不誣也由是言之<lb/>
　　欲講賑荒之法當先籌備荒之䇿欲致養民之效<lb/>
　　當先簡親民之官官得其人則水旱無虞豐凶有<lb/>
　　備周官十二可無泥其文矣此徳惟善政政在飬<lb/>
　　民所以必歸之知人則哲之后也哉<lb/>
<pb n="KR3a0110_WYG_062-50a"/>
　　周禮<lb/>
　正月之吉始和布教于邦國都鄙乃縣教象之灋于<lb/>
　象魏使萬民觀教象挾日而斂之乃施教灋于邦國<lb/>
　都鄙使之各以教其所治民令五家為比使之相保<lb/>
　五比為閭使之相受四閭為族使之相葬五族為黨<lb/>
　使之相救五黨為州使之相賙五州為鄉使之相賔<lb/>
　　　　　　　　　　　　　檢討<hi>臣</hi>張鵬翀<lb/>
　　鄭康成曰受者宅舍有故相受寄託也<lb/>
<pb n="KR3a0110_WYG_062-50b"/>
　鄉大夫之職各掌其鄉之政教禁令正月之吉受教<lb/>
　法于司徒退而頒之於其鄉吏使各以教其所治以<lb/>
　攷其徳行察其道藝三年則大比攷其徳行道藝而<lb/>
　興賢者能者鄉大夫帥其吏與其衆寡以禮禮賔之<lb/>
　　賈公彦曰用鄉飲酒之禮以禮賢者能者賔客舉<lb/>
　　之<lb/>
　　<hi>臣</hi>謹按周禮為成周致太平之書綱舉目張無所<lb/>
　　不備而保息安養化民成俗之事於地官之職尤<lb/>
<pb n="KR3a0110_WYG_062-51a"/>
　　詳<hi>臣</hi>夙昔講求以為無變今之法不失古之實者<lb/>
　　莫如今制所行保甲鄉約等法有比閭族黨月吉<lb/>
　　象魏之遺意得其意而善用之則無更張之擾而<lb/>
　　有復古之漸焉盖王者之於民将欲教之必先養<lb/>
　　之将欲養之必先有以整齊而聨屬之而教養之<lb/>
　　政即行乎其間五家為比使之相保五比為閭使<lb/>
　　之相受四閭為族使之相葬五族為黨使之相救<lb/>
　　五黨為州使之相賙五州為鄉使之相賔此屬之<lb/>
<pb n="KR3a0110_WYG_062-51b"/>
　　有道也徙於國中及郊則從而授之徙於他則以<lb/>
　　旌節行之無授無節則唯圜土納之此制之有法<lb/>
　　也有小司徒以統其衆有鄉大夫以均其力有載<lb/>
　　師以掌土事有司稼以制民食有三物以教八刑<lb/>
　　之紏師氏保氏司諌司救之設以長其善而匡其<lb/>
　　失而又有泉府以收壅滯委積以待凶荒閒粟屋<lb/>
　　粟以供散惠施利其至詳至悉也如此盖治四海<lb/>
　　九州舉如其一鄉故曰觀於鄉而知王道之易易<lb/>
<pb n="KR3a0110_WYG_062-52a"/>
　　也今制保甲十家為甲十甲為保甲有長保有正<lb/>
　　其整齊聨屬之法合乎比閭族黨之意而簡徑易<lb/>
　　行其十家相坐之制或虞牽渉太多轉相推諉則<lb/>
　　稍加變通參用五家為比有罪相及之文五比為<lb/>
　　保十保以上為里保有長里有正制皆如舊里統<lb/>
　　于鄉鄉統于縣令丞以下分廵四鄉時時體察務<lb/>
　　悉民隱令四民各占所業毋相混淆傭佃轉移及<lb/>
　　藝技雜流附於籍有役則按籍均之給以食竒淫<lb/>
<pb n="KR3a0110_WYG_062-52b"/>
　　無益民用者與游惰同罰壮丁二人保長以下輪<lb/>
　　值一人共相守望村置鼓津置柵門闗市肆倍嚴<lb/>
　　稽察使奸匪無所措其足如此則一鄉之良頑勤<lb/>
　　惰緩急有無皆可徧察而周知矣鰥寡孤獨廢疾<lb/>
　　有族黨収恤者時加體察官給口糧者時親騐閲<lb/>
　　責成里保無使失所或有凍餒流為丐乞者即時<lb/>
　　設法收飬有他處流丐須量為安挿使有生業或<lb/>
　　量給資糧移歸本籍不許再入我境此中或有盜<lb/>
<pb n="KR3a0110_WYG_062-53a"/>
　　賊混伏甚有采割人者可為隐痛又有丐頭及雜<lb/>
　　流匪類相助為惡宜嚴禁而絶其根則良民得安<lb/>
　　息窮民無失所此保甲之大要也邑有耆儒碩彦<lb/>
　　或仕而歸其鄉者請為鄉老其次為約正月吉率<lb/>
　　其鄉人而讀法講約倡明友助親睦之義而功罪<lb/>
　　相及之法行乎其中盖天理民彛之大有不可一<lb/>
　　日不講者不得因民生未厚而視為緩圗也况今<lb/>
　　天下生齒日繁靡費日廣生養難遂風俗益以偷<lb/>
<pb n="KR3a0110_WYG_062-53b"/>
　　薄鄉約之講尤不可視為汎常必明五禮之序使<lb/>
　　明暁易遵申八刑之糾使警惕無犯至里塾之師<lb/>
　　亦必考核人品使董率子弟共遵循謹庻澆漓漸<lb/>
　　革親遜可㡬鄉有孝友睦婣任恤之行則約正書<lb/>
　　之三年無變則鄉老舉之所舉三人以上以鄉飲<lb/>
　　禮賔之且上達而俟察舉焉如所舉不當或素不<lb/>
　　教戒而麗於刑者鄉老以下議罰有差三麗於罰<lb/>
　　則更易之鄉飲弗賔如是則勸規並行功罪相及<lb/>
<pb n="KR3a0110_WYG_062-54a"/>
　　而羣知興行矣務使四境之内無盜賊無爭訟無<lb/>
　　凍餒丐乞人勤耕織户誦詩書四民樂業百姓親<lb/>
　　睦而後為能行保甲鄉約之實效<hi>臣</hi>所謂無變今<lb/>
　　之法不失古之實者此也我<lb/>
皇上廣雎麟之徳心行官禮之法度察吏安民簡賢久<lb/>
　　任使上官無掣其肘小民各輸其情簿書期㑹日<lb/>
　　簡農桑教化日興上下孜孜交勉復倣漢時増秩<lb/>
　　賜金之意以風勵将中材知勉而賢能益奮成周<lb/>
<pb n="KR3a0110_WYG_062-54b"/>
　　太平刑措之盛必可得而致也<hi>臣</hi>以説經之次敬<lb/>
　　抒管見冀有禆化理之萬一伏惟<lb/>
聖主裁擇而進教之<lb/>
<pb n="KR3a0110_WYG_062-55a"/>
　　周禮<lb/>
　正月之吉始和布教于邦國都鄙乃縣教象之灋于<lb/>
　象魏使萬民觀教象挾日而斂之乃施教灋于邦國<lb/>
　都鄙使之各以教其所治民<lb/>
　　　　　　　　　　　　　　編修<hi>臣</hi>劉綸<lb/>
　　賈逵曰正月之吉謂建子之月一日也正月之時<lb/>
　　調和教典訖即布於邦國諸侯及畿内二鄙公卿<lb/>
　　大夫等建寅之月使萬民來就雉門象魏之處觀<lb/>
<pb n="KR3a0110_WYG_062-55b"/>
　　教象文書從甲至甲為挾日而後斂藏于明堂也<lb/>
　　使之各以教其所治民者若據邦國則使諸侯若<lb/>
　　據都鄙則使公卿大夫也<lb/>
　　<hi>臣</hi>謹按成周端本正始之義莫先乎立教故成法<lb/>
　　所在既已垂諸方䇿信及臣民而嵗首必舉而縣<lb/>
　　之盖天運周於上人事應於下此地官教法所由<lb/>
　　翼天官之治法以行也顧考禮文所紀布化承流<lb/>
　　之職至備且詳於邦國有諸侯於都鄙有公卿大<lb/>
<pb n="KR3a0110_WYG_062-56a"/>
　　夫次第以相及則是司徒出之賢百執事率其所<lb/>
　　屬而禀承之即萬民亦得各就其長上而講明切<lb/>
　　究之矣乃雉門魏闕之間更為之麗其教於象且<lb/>
　　麗其象於挾日而始斂者亦以聖人之愛民周坊<lb/>
　　民至而目著心存之道寓焉爾易曰風行地上觀<lb/>
　　先王以省方觀民設教書曰每嵗孟春遒人以木<lb/>
　　鐸徇於路月令曰孟春之月命相布徳和令命大<lb/>
　　師守典奉法王者於順時播化覺世牖民諸大政<lb/>
<pb n="KR3a0110_WYG_062-56b"/>
　　常使天下飲食寤寐莫不見其昭天地而燦日星<lb/>
　　然後其教不肅而成其政不嚴而治是以周之導<lb/>
　　民也溯其綱維所自振則權必統乎尊揆其服習<lb/>
　　所從親則治必詳於近如司徒始和教法其職要<lb/>
　　其屬繁其去民亦逺故其於法也曰布曰縣曰斂<lb/>
　　曰施而不曰讀下此為小司徒則曰頒灋鄉師準<lb/>
　　之又下此為鄉大夫則曰受灋鄉吏從之而猶未<lb/>
　　讀者以其所統之州且有五也至於州長乃一嵗<lb/>
<pb n="KR3a0110_WYG_062-57a"/>
　　而再讀灋焉謂正月及嵗時祭祀是已至於黨正<lb/>
　　乃一嵗而七讀灋焉謂四時孟月及春秋祭禜與<lb/>
　　正嵗是已至於族師乃一嵗而十四讀灋焉謂十<lb/>
　　二月之吉及春秋祭酺是已降而至於閭胥並無<lb/>
　　常地無定時豈非與民愈親則數愈宻入愈漸而<lb/>
　　化愈深者歟夫民者邦之本親民者教化之本聖<lb/>
　　人觀於鄉而識王道之易此物此志也故方其敷<lb/>
　　教也勞來之詔固由上以逮民而及其教成也風<lb/>
<pb n="KR3a0110_WYG_062-57b"/>
　　俗之書又自民而登上再稽鄉舉里選之典閭胥<lb/>
　　選於二十五家則敬敏任䘏之小善可書矣族師<lb/>
　　選於百家則孝友睦婣有學之累善可書矣黨正<lb/>
　　選於五百家則徳行道藝之大善又可書矣由是<lb/>
　　州長攷之鄉大夫賔之且以升於司徒而象益騐<lb/>
　　其明法益知其備教益觀其成矣夫是故成周端<lb/>
　　本正始之義莫先乎立教也<lb/>
<pb n="KR3a0110_WYG_062-58a"/>
　　周禮<lb/>
　令五家為比使之相保五比為閭使之相受四閭為<lb/>
　族使之相葬五族為黨使之相救五黨為州使之相<lb/>
　賙五州為鄉使之相賔<lb/>
　　　　　　　　　　　監察御史<hi>臣</hi>沈廷芳<lb/>
　　鄭康成曰此所以勸民者也使之者皆謂立其長<lb/>
　　而教令使之閭二十五家族百家黨五百家州二<lb/>
　　千五百家鄉萬二千五百家<lb/>
<pb n="KR3a0110_WYG_062-58b"/>
　　<hi>臣</hi>謹按周禮所言即後世之保甲法也大司徒之<lb/>
　　比閭族黨州鄉行于六鄉者也遂人之鄰里酇鄙<lb/>
　　縣遂行于六遂者也而五家為比十家為聨則於<lb/>
　　族師之職言之五家相受相和親有辠竒衺則相<lb/>
　　及又於比長之職言之一官之中於保甲之法惓<lb/>
　　惓數致意焉誠以治民之道散處而雜治之則勢<lb/>
　　暌而法難週整齊而聨絡之則情親而教易立人<lb/>
　　各有所統則互相稽察可以代官長之煩家各有<lb/>
<pb n="KR3a0110_WYG_062-59a"/>
　　所聨則彼此賙卹可以敦睦婣之俗孟子云出入<lb/>
　　相友守望相助疾病相扶持自古治四海九州之<lb/>
　　衆而不異於一井一疆者誠莫善於保甲之法矣<lb/>
　　若夫奉行之道貴乎務其實而不以其名師其意<lb/>
　　而不泥其迹盖户懸一牌里設一籍法似宻矣然<lb/>
　　而里居之遷徙不常生齒之登下無定今嵗之所<lb/>
　　編或有異於來嵗春夏之所籍或不符於秋冬是<lb/>
　　不可以按圖而索刻舟而求也周禮不云乎以國<lb/>
<pb n="KR3a0110_WYG_062-59b"/>
　　比之灋以時稽其夫家衆寡徙於國中及郊則從<lb/>
　　而授之若徙於他則為之旌節而行之大槩比閭<lb/>
　　之長以時稽其生齒之多寡民居之遷徙層累而<lb/>
　　上之随時更正互相考覈以符實數小司徒復有<lb/>
　　三年大比之法以要其成是故云不煩而政亦易<lb/>
　　舉至於澤居者編排之以舟楫山居者編排之以<lb/>
　　棚寮山陬海澨無徃不宜後世所以推廣而行之<lb/>
　　者總不越乎比閭族黨州鄉之法故無事則相保<lb/>
<pb n="KR3a0110_WYG_062-60a"/>
　　相受有事則相賙相䘏善則相勸過則相規旌揚<lb/>
　　善行採之於鄉評郊遂有移懲之以不齒設有追<lb/>
　　胥力作固可按册而稽或凶祲賑卹不難計口而<lb/>
　　授洵乎治四海九州之衆而不異於一井一疆者<lb/>
　　莫善於保甲而為萬世不易之良法也<lb/>
　<lb/>
　<lb/>
　<lb/>
<pb n="KR3a0110_WYG_062-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御覽經史講義卷二十五<lb/>
</p>
<p>
</p>
  </div>
</body>
</text>
</TEI>
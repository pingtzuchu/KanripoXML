<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_059-1a"/>
欽定四庫全書<lb/>
御覽經史講義卷二十二<lb/>
　　禮記<lb/>
　盛徳在木<lb/>
　　　　　　　　　　　　　編修<hi>臣</hi>陸嘉穎<lb/>
　　孔頴達曰天以覆蓋生民為徳春則為生天之生<lb/>
　　育盛徳在於木位<lb/>
　　<hi>臣</hi>謹按造化之運行循環旋轉惟春則在寅之月<lb/>
<pb n="KR3a0110_WYG_059-1b"/>
　　嵗之始天道發育之意於焉洩其機緘而五行之<lb/>
　　序有合於生物之心此月令於天子迎春之事有<lb/>
　　盛徳在木之説也今夫上天之徳廣矣大矣天運<lb/>
　　四時總以生成萬物為功者也生物之始曰元於<lb/>
　　時則為春生物之通曰亨於時則為夏生物之遂<lb/>
　　曰利於時則為秋生物之成曰貞於時則為冬四<lb/>
　　時之推移各自運行而無錯雜而獨春之為徳也<lb/>
　　與冬相交接貞下起元天地交而二氣通於卦為<lb/>
<pb n="KR3a0110_WYG_059-2a"/>
　　泰自子至寅三陽生而三才之道咸備夫然後夏<lb/>
　　長秋收冬藏逓為乘除而萬物生息於不窮是蓋<lb/>
　　天有元亨利貞之四徳而元無不統因之有春夏<lb/>
　　秋冬之四序而春生之氣無不統也其為盛徳固<lb/>
　　有然者若夫仁主春生東方木也易繫辭曰萬物<lb/>
　　出乎震公羊疏曰陽氣施生愛利之道是則春者<lb/>
　　養生之首木於是乎暢茂焉甞以五行論之有以<lb/>
　　水火木金土言者行之序也有以木火土金水言<lb/>
<pb n="KR3a0110_WYG_059-2b"/>
　　者生之序也葢木生於河圖天三之位専屬陽而<lb/>
　　其行於春也亦為陽陽之發達於木有定質焉月<lb/>
　　令之言盛徳固取其相生以著春令之發生云爾<lb/>
　　且夫天運四時以生成萬物君子法五常以教化<lb/>
　　於人上而朝廷百官下而農工商賈大而禮樂兵<lb/>
　　刑微而法令品式何一非順時者方春之日其位<lb/>
　　居東取義於木尤為人事所肇始覆蓋生民之徳<lb/>
　　於焉日新矣吕氏春秋曰太蔟之月陽氣始生草<lb/>
<pb n="KR3a0110_WYG_059-3a"/>
　　木發動令農發土無或失時聖人仰觀俯察敬授<lb/>
　　人時從此耕穫菑畬築場納稼各以其候羣生雍<lb/>
　　容萬類咸若相與詠歌盛徳而為此春酒以介眉<lb/>
　　夀也夫<lb/>
<pb n="KR3a0110_WYG_059-4a"/>
　　禮記<lb/>
　是月也天子乃以元日祈榖于上帝乃擇元辰天子<lb/>
　親載耒耜措之于參保介之御間帥三公九卿諸侯<lb/>
　大夫躬耕帝耤<lb/>
　　　　　　　　　　　　監察御史<hi>臣</hi>馬燝<lb/>
　　鄭註謂以上辛郊祭天也<lb/>
　　春秋傳曰夫郊祀后稷以祈農事是故啟蟄而郊<lb/>
　　郊而後耕上帝太微之帝也元辰蓋郊後吉辰也<lb/>
<pb n="KR3a0110_WYG_059-4b"/>
　　耒耜之上曲也保介車右也置耒於車右與御者<lb/>
　　之間明己勸農非農者也帝耤為天神借民力所<lb/>
　　治之田也<lb/>
　　<hi>臣</hi>謹按古聖王之敬天勤民也每以農事為兢兢<lb/>
　　故一嵗之中有祈有報有耕有藏莫不慎重周詳<lb/>
　　垂為盛典誠以民之大事在農上帝之粢盛於是<lb/>
　　乎出而孟春建寅之月土膏初動尤農事之所肇<lb/>
　　興此祈榖耕耤之禮所以次第舉行必躬親之用<lb/>
<pb n="KR3a0110_WYG_059-5a"/>
　　仰神庥而奠民命敬之至也臣甞考春秋魯襄公<lb/>
　　七年夏四月三卜郊不從傳以既耕而卜郊為非<lb/>
　　禮乃知啟蟄而郊祀后稷以祈農事即孟春之祈<lb/>
　　榖于帝也郊而後耕即祈榖之繼以耕耤也鄭氏<lb/>
　　引此以見天者民之命而食者民之天其典至鉅<lb/>
　　其事相因均無敢忽耳且夫耤田以供粢盛季秋<lb/>
　　藏帝耤之收于神倉祇敬必飭古者祭祀必待親<lb/>
　　耕之榖不以他榖為祀榖梁傳曰天子親耕王后<lb/>
<pb n="KR3a0110_WYG_059-5b"/>
　　親蠶非無良農紅女也以為他人之所盡事其祖<lb/>
　　禰不若己自親者也而謂可不躬親之為天下游<lb/>
　　手惰業棄本逐末者勸哉至於耤之為義應劭云<lb/>
　　天子耕耤田千畝耤者帝王典籍之常韋昭云耤<lb/>
　　借也借民力以治之以奉宗廟而勸農胡瓚云耤<lb/>
　　蹈藉也以躬踐為義非假借之稱諸説不同要之<lb/>
　　躬耕為古今大典而借民力所治之田以躬親之<lb/>
　　為天下先上以備粢盛下以興農功皆聖王之盛<lb/>
<pb n="KR3a0110_WYG_059-6a"/>
　　舉也是惟有敬天之心者乃克盡勤民之事有勤<lb/>
　　民之念者益以見敬天之誠故祈榖以為民也而<lb/>
　　必于帝則知致慶盈寧皆本佑助乎天噫嘻之章<lb/>
　　所以咏昭假也躬耕以承天也而名曰耤則知親<lb/>
　　厯隴畝無非借資乎民載芟之什所以咏其耘也<lb/>
　　與凡日必用其吉辰必擇其良不憚勤勞至周且<lb/>
　　悉茍非農事之厪念者甚深安能盛典之舉行大<lb/>
　　備如是哉<lb/>
<pb n="KR3a0110_WYG_059-7a"/>
　　禮記<lb/>
　聘名士禮賢者<lb/>
　　　　　　　　　　　　　編修<hi>臣</hi>任端書<lb/>
　　<hi>臣</hi>謹按月令一篇或曰成於吕不韋後世儒者多<lb/>
　　疑之宋陳𤾉以為聘名士禮賢者隨時可行不必<lb/>
　　正月而始舉其事著以為令也臣甞詳攷其㫖古<lb/>
　　者布政必順乎天地之氣而合其理是故刑威施<lb/>
　　於秋冬慶賞施於春夏此二者固慶賞之大端於<lb/>
<pb n="KR3a0110_WYG_059-7b"/>
　　方春而奉行之無疑也在易正月為三陽之卦泰<lb/>
　　卦也自此而同人自此而大壯天氣下降地氣上<lb/>
　　升君臣交而志通象以著焉是以王者法之而布<lb/>
　　為憲令則名士之聘與賢者之加禮孰有宜於此<lb/>
　　時者乎漢王充曰才士者朝廷之鴻寳賢人者國<lb/>
　　家之雲雨鴻寳登則金玉聚而貲富不窮雲雨盛<lb/>
　　則潤澤多而被物斯廣故聖王在上欲使天下治<lb/>
　　安社稷長乆未有不勤勤於此者也今夫賢士之<lb/>
<pb n="KR3a0110_WYG_059-8a"/>
　　伏於蓬茅猶珠玉之藏於山澤求珠者必於赤水<lb/>
　　之中採玉者必於崑山之内彼士之與賢抱道自<lb/>
　　重不求聞達簞瓢陋巷樂在其中蓬戸桑樞鳴琴<lb/>
　　在室其蕭條寂莫之况行自甘焉初不計上之聘<lb/>
　　與禮否也故逸詩有曰綿綿之葛在於曠野良工<lb/>
　　得之以為絺紵良工不得枯槁於野夫使抱徳之<lb/>
　　人懐竒之彦含章不耀韞彩勿呈托泉石以深藏<lb/>
　　處山林而終老若是者聖王所甚念也於是春日<lb/>
<pb n="KR3a0110_WYG_059-8b"/>
　　始和命使者飾安蒲束帛加璧徃賁幽巖尺一賜<lb/>
　　書褒稱素履彰虚己之羙節宏側席之髙風聘以<lb/>
　　當官共斯天位加之崇尚用懋人倫方使朝廷得<lb/>
　　之以為榮四海聞之而景慕其在書曰野無遺賢<lb/>
　　又曰俊民用章用此道耳由是觀之古之聖王思<lb/>
　　聞至論則企晤英人欲求共治則殷翹哲乂故雖<lb/>
　　朝已師師士皆濟濟而胥靡版築尚惟肖以旁求<lb/>
　　渭水持竿命後車而共載人君欲為天下計治安<lb/>
<pb n="KR3a0110_WYG_059-9a"/>
　　社稷謀長乆其亦順天地之氣以行慶賞之政而<lb/>
　　可哉<lb/>
<pb n="KR3a0110_WYG_059-10a"/>
　　禮記<lb/>
　命野虞毋伐桑柘鳴鳩拂其羽戴勝降于桑<lb/>
　　　　　　　　　　　監察御史<hi>臣</hi>胡寳瑔<lb/>
　　<hi>臣</hi>謹按帝王體國經野物土之宜而布其利所以<lb/>
　　為小民裕衣食之源者至詳且悉是以既務農功<lb/>
　　必兼理蠶事治田之法即有樹桑之政書曰桑土<lb/>
　　既蠶言水土平而可就蠶桑也詩曰爰求柔桑又<lb/>
　　曰蠶月條桑豳風之言農事詳矣而於蠶桑亦必<lb/>
<pb n="KR3a0110_WYG_059-10b"/>
　　備述其始末至衛文公營立宫室卜吉允藏亦曰<lb/>
　　降觀于桑以其地勢宜桑乃可以居民遂命倌人<lb/>
　　勤桑田之駕葢昔之聖君賢侯莫不於此加意焉<lb/>
　　而禮經遂著為令季春之月命野虞毋伐桑柘野<lb/>
　　虞者主田及山林之官桑為東方神木柘亦桑屬<lb/>
　　皆蠶之所食當蠶將生之時司其事者先禁民戕<lb/>
　　伐恐其有妨蠶食而愛之重之也當是時鳴鳩則<lb/>
　　拂其羽戴勝則降于桑物之應候而至者隨耳目<lb/>
<pb n="KR3a0110_WYG_059-11a"/>
　　之所遇咸足以䇿其心力之勤其亦布榖催耕之<lb/>
　　意歟於此可以知天時焉可以審地利焉可以觀<lb/>
　　物理焉皆所以勸人功也蠶事漸近而天時已至<lb/>
　　矣地利方興矣望嘉植之向榮聼禽聲之在樹細<lb/>
　　推物理如告以女紅之伊始焉一時井里之間胥<lb/>
　　勤勤於本務其淳樸之風太平之象不誠可繪哉<lb/>
　　夫一女不織或受之寒凡為政者孰不念桑柘之<lb/>
　　利與稼穡同功然知蠶之人南北各殊養蠶之地<lb/>
<pb n="KR3a0110_WYG_059-11b"/>
　　古今亦異豈其事之不可盡興哉亦在親民之官<lb/>
　　善於勸課而已考魏書食貨志初受田者男夫一<lb/>
　　人給田二十畝種桑五十樹宋史太祖建隆時詔<lb/>
　　所在長吏諭民有能廣植桑棗者止輸舊租伐桑<lb/>
　　棗為薪者有罪此即野虞毋伐之遺意所以廣植<lb/>
　　桑之利也然南史羅研傳又謂研為信安令故事<lb/>
　　置觀農謁者圍桑度田勞擾百姓研請除其弊惟<lb/>
　　善為化𨗳則民受其益而行之無實民亦苦其弊<lb/>
<pb n="KR3a0110_WYG_059-12a"/>
　　果得良有司以勸諭之使民自獲其利而欣然樂<lb/>
　　從則天時可乗地利可資動植有咸若之休織紝<lb/>
　　無怠棄之業斯衣食之本裕而永享乎樂利矣<lb/>
<pb n="KR3a0110_WYG_059-13a"/>
　　禮記<lb/>
　命野虞出行田原為天子勞農勸民毋或失時命司<lb/>
　徒循行縣鄙命農勉作毋休于都<lb/>
　　　　　　　　　　　　　給事中<hi>臣</hi>鍾衡<lb/>
　　<hi>臣</hi>謹按食者民之天農者食之本先王念農事之<lb/>
　　甚重既以元日祈榖於上帝矣又親載耒耜帥公<lb/>
　　卿諸侯大夫躬耕帝耤矣又命田舍東郊以教道<lb/>
　　民矣迨至孟夏之月田功日盛民之趨於田疇者<lb/>
<pb n="KR3a0110_WYG_059-13b"/>
　　勞苦亦倍至天子於此豈不欲親履畎畝進農夫<lb/>
　　而告之以時不可失率作之不可以怠訓之以民<lb/>
　　生在勤勤則不匱然而田園縣鄙之間勢不能以<lb/>
　　遍及也於是外官則命野虞内官則命司徒野虞<lb/>
　　習知田事郊外田原之地所宜出行者也司徒職<lb/>
　　掌地官郊内縣鄙之地所宜循行者也先是下令<lb/>
　　於民曰凡爾農夫各舉爾趾各服爾耕土不備墾<lb/>
　　是謂棄地其有禁室有懸耜是謂廢業其有禁而<lb/>
<pb n="KR3a0110_WYG_059-14a"/>
　　由是勞之以奨其勞勸之以趨其功勉之以作其<lb/>
　　勤戒其惰凡若此者非好為此勞勞也荀卿有曰<lb/>
　　迨時而作過時而止老弱之力可使盡起又曰得<lb/>
　　時之稼豐失時之稼約然則時其可失乎一夫不<lb/>
　　耕或受之饑故民無職事者出夫家之征然則可<lb/>
　　使暫休于都乎夫力田之事在下而董民之責在<lb/>
　　上考之周禮教稼穡則有遂人廵稼穡則有遂師<lb/>
　　簡稼器修稼政則有遂大夫至合耦於耡與夫趣<lb/>
<pb n="KR3a0110_WYG_059-14b"/>
　　其稼事而誅賞之先王為農設官既詳且盡若此<lb/>
　　乃月令之篇則有野虞司徒以崇奨勸勵之宜其<lb/>
　　上下相親日周旋於耰鋤襏襫之間民用罔不震<lb/>
　　動恪恭於農也詩曰曾孫來止以其婦子饁彼南<lb/>
　　畝田畯至喜上下親愛之意藹然可見又曰嗟嗟<lb/>
　　保介維莫之春亦又何求如何新畬則命之以盡<lb/>
　　心勸課意更何如其肫摯也後世非無廵農之官<lb/>
　　而或視為具文或無以宣上徳意欲以興田功而<lb/>
<pb n="KR3a0110_WYG_059-15a"/>
　　洽民情難矣然則廵行勸課使地無遺利民無遺<lb/>
　　力日相習於勤勞而幾忘其督率者不在乎實意<lb/>
　　之流通也哉<lb/>
<pb n="KR3a0110_WYG_059-16a"/>
　　禮記<lb/>
　命農勉作毋休于都<lb/>
　　　　　　　　　　　監察御史<hi>臣</hi>胡寳瑔<lb/>
　　陳澔集説勉其興作於田野之内禁其休息於都<lb/>
　　邑之間皆恐其失農時也<lb/>
　　<hi>臣</hi>謹按道民之路在於務本惟本實既裕則民生<lb/>
　　日遂而稼穡為寳其自養之道不窮此民為邦本<lb/>
　　食為民天所以開蕃殖之始廣阜育之源者誠莫<lb/>
<pb n="KR3a0110_WYG_059-16b"/>
　　大於農政矣夫農天下之本也炎帝興耒耨之教<lb/>
　　軒轅肇畫井之功唐虞之世播種樹藝烝民乃粒<lb/>
　　而萬世永賴焉至於無逸豳風詩書所載其言農<lb/>
　　事者甚悉三代聖王知興化致治政在養民而養<lb/>
　　民之道必以服田力穡為先務故當耕作之時勤<lb/>
　　於勸相使之力諸原而勿休於邑其重農貴粟之<lb/>
　　意無有加於此者而禮經於孟夏之月遂著為令<lb/>
　　曰命農勉作勸服勤也曰毋休於都戒游惰也勸<lb/>
<pb n="KR3a0110_WYG_059-17a"/>
　　與戒交致農職於是乎益詳故周官之制旅師省<lb/>
　　耕遂師廵野載師徵惰民縣正定賞罰司其事者<lb/>
　　日與小民相接於田野之間督率奨勸之方可謂<lb/>
　　備矣誠講明而力行之以此為教民豈猶有自惜<lb/>
　　其力者乎漢時毎勅有司以農為務且置大司農<lb/>
　　丞十三人人部一州勸農課桑天下安樂戸口綦<lb/>
　　盛焉一時循吏如龔遂黄霸召信臣杜詩輩皆以<lb/>
　　勸課致民殷富唐擇明識通方之臣持節勞徠宋<lb/>
<pb n="KR3a0110_WYG_059-17b"/>
　　亦有農師勸農使元則分布勸農官廵行郡邑皆<lb/>
　　古之遺風也葢天子躬耕帝耤既已率先天下至<lb/>
　　於遣諭計吏少府水衡各置農官而刺史之行部<lb/>
　　又復鄉亭有勸載鋤耒於軺軒親芸穫於隴畝下<lb/>
　　觀而化民自知勤也使良有司能通此意而不視<lb/>
　　為具文勤宣上徳親課其民其於農事豈僅小補<lb/>
　　而已哉且夫天時有生也地利有養也天時不能<lb/>
　　無愆伏而地利之髙下肥瘠亦互異故必人功盡<lb/>
<pb n="KR3a0110_WYG_059-18a"/>
　　而天地之澤可以資其有餘并可以補其不足所<lb/>
　　謂治田勤謹則畝益三升不勤則損亦如之其増<lb/>
　　減之在人者不可以天時地利為辭惟貴於人之<lb/>
　　能盡其力耳經所為勉其興作禁其休息欲民之<lb/>
　　務本也誠足為後世言農政者之所取法歟<lb/>
<pb n="KR3a0110_WYG_059-19a"/>
　　禮記<lb/>
　仲夏之月律中蕤賔君子齋戒處必掩身毋躁止聲<lb/>
　色毋或進薄滋味毋致和節耆欲定心氣百官静事<lb/>
　毋刑以定晏隂之所成<lb/>
　　　　　　　　　　　侍講學士<hi>臣</hi>任啟運<lb/>
　　髙誘曰隂氣萎蕤在下如主人陽氣尊重如賔客<lb/>
　　隂氣始起於下陽氣强葢其上故爭爭故必靜以<lb/>
　　安之<lb/>
<pb n="KR3a0110_WYG_059-19b"/>
　　鄭康成曰節耆欲定心氣微隂扶精不可散也晏<lb/>
　　安也隂稱安<lb/>
　　孔頴達曰君子謂人君以下至士齊戒所以敬𨗳<lb/>
　　萌隂也處不顯露又不躁動恐干隂也歌樂華麗<lb/>
　　之事為助隂故止之既止聲色故嬪房不得進御<lb/>
　　侍夕亦為微隂始動不可動於隂事也凡此清靜<lb/>
　　止息之事皆以正定身中安隂之所成就<lb/>
　　方慤曰止聲色欲其視聼之專毋進御女以解緩<lb/>
<pb n="KR3a0110_WYG_059-20a"/>
　　之時慮搖其精也薄滋味毋致和恐昏憒其志意<lb/>
　　也耆發於外欲動乎内皆主乎心故節耆欲乃以<lb/>
　　定心氣静事毋刑不欲動而有為也<lb/>
　　徐師曾曰若此者正以天地之氣順則和和則致<lb/>
　　祥競則逆逆則生咎故謹於内外皆以正定晏隂<lb/>
　　而至於成不使微隂侵身而生疾侵陽以致災此<lb/>
　　順時致和之道也<lb/>
　　<hi>臣</hi>謹按蕤賔之義是時純乾陽徳方盛微隂始生<lb/>
<pb n="KR3a0110_WYG_059-20b"/>
　　似陽為主而隂為客而先儒皆謂隂主而陽客者<lb/>
　　葢隂既生而在内則在内者主而在外者客有必<lb/>
　　然之勢矣國語曰安靜神人獻酬交酢也葢隂之<lb/>
　　性柔而善下能順能悦陽見其柔順可親歡然酬<lb/>
　　酢似相得之晚而不知由此以前自復而臨而㤗<lb/>
　　然後大壯大之壯也如是其難即至於夬而猶孚<lb/>
　　號有厲即至純乾而猶終日乾乾夕惕若厲若是乎<lb/>
　　其難也乃甫一姤而易已言女壯矣隂之壯也如<lb/>
<pb n="KR3a0110_WYG_059-21a"/>
　　是其易故古語曰從善如登從惡如墜吾心理欲<lb/>
　　之幾賢奸進退之界國家治亂興衰之故皆隠於<lb/>
　　至微遷於不覺甚可危也甚可懼也君子以一心<lb/>
　　之中和位天地育萬物要不外於齋戒兩字盡之<lb/>
　　齋也者湛然虛明無一物之得攖吾寧也戒也者<lb/>
　　惕然儆懼無一刻之敢或戲渝也月令於仲冬仲<lb/>
　　夏兩言齊戒仲冬陽之始也所謂於復見天地之<lb/>
　　心也仲夏隂之始也所謂於姤見柔之遇剛也君<lb/>
<pb n="KR3a0110_WYG_059-21b"/>
　　子戒慎不睹恐懼不聞何時不齊戒何地不齊戒<lb/>
　　而於此兩言之者隂陽之始善惡之幾也中庸言<lb/>
　　莫見乎隠莫顯乎微故君子必慎其獨此之謂也<lb/>
　　而於仲冬言去聲色禁耆欲於仲夏言止聲色節<lb/>
　　耆欲似於不必盡去之禁之者非寛之也葢是時<lb/>
　　乾徳全盛陽徳方隆焉日中則昃而此未見其昃<lb/>
　　也月盈則食而此未見其食也驟而語之以聲色<lb/>
　　必去耆欲必禁似非人情然而曰止曰節已若怵<lb/>
<pb n="KR3a0110_WYG_059-22a"/>
　　乎為戒者其詞若寛而意深切矣葢天地之道有<lb/>
　　陽不能無隂而此耳目口鼻之欲亦人所不能無<lb/>
　　也然天命之理藏於心而耳目口鼻之欲乗乎氣<lb/>
　　合心與氣以為身心者氣之帥氣者身之充而身<lb/>
　　者天下國家之本也心足以帥氣則足以檢身而<lb/>
　　理天下國家之本立矣故定吾心乃所以定吾氣<lb/>
　　也定吾氣乃所以安吾身也今夫心萬物之鑑萬<lb/>
　　事之衡也鑑空而後物無不照焉微塵集之而鑑<lb/>
<pb n="KR3a0110_WYG_059-22b"/>
　　已不空矣衡虚而後事無不平焉燥濕移之而衡<lb/>
　　已不虚矣聲色耆欲滋味皆所以塵吾鑑而移吾<lb/>
　　衡也偶一即之曰是何傷誠無傷也偶一快意曰<lb/>
　　是何害誠無害也譬之洪罏而㸃雪焉豈慮其滅<lb/>
　　譬之巨木而加一斧焉豈懼其撥然而不可不懼<lb/>
　　也姤者微隂之始也而易曰女壯矣坤之初六曰<lb/>
　　履霜堅氷隂始凝也甚危乎其始凝也詩曰相彼<lb/>
　　雨雪先集維霰甚懼乎其先集也浸假而聲之悦<lb/>
<pb n="KR3a0110_WYG_059-23a"/>
　　吾耳者㳫而來浸假而色之悦吾目者踵而至浸<lb/>
　　假而滋味之適吾口者紛而集我於此能不留乎<lb/>
　　能不逐物而化於物乎故曰止之危乎其不復能<lb/>
　　止也曰節之危乎其不能復節也又况聲之來必<lb/>
　　有進是聲者色之來必有進是色者滋味之來必<lb/>
　　有供是滋味者必爭曰是何傷是何害且必曰非<lb/>
　　如是不足以怡情適性而愛養其身非如是愛養<lb/>
　　其身安得精神以理家國天下之繁任天下國家<lb/>
<pb n="KR3a0110_WYG_059-23b"/>
　　之重所謂其言大甘其中大苦者不可不察也葢<lb/>
　　隂之性善下若最有禮者莫如之其用以柔若最<lb/>
　　適吾意者莫如之然始而窺其欲繼而中其欲又<lb/>
　　繼而逢其欲而耆欲遂無能復節矣又况隂得其<lb/>
　　志且假陽之勢竊陽之權駸駸乎堅氷之至哉君<lb/>
　　子之齊戒也於聲色之來怵然若驚曰此伐性之<lb/>
　　斧斤乎於滋味之至惕然若懼曰此晏安之酖毒<lb/>
　　乎常以道心為吾身之主而人心之動於氣者皆<lb/>
<pb n="KR3a0110_WYG_059-24a"/>
　　退聴焉則隂陽不至於爭而生理常存而命自我<lb/>
　　立矣至於百官亦戒以靜事而毋刑葢天下多一<lb/>
　　事不如少一事易曰吉凶悔吝生乎動詩曰不愆<lb/>
　　不忘率由舊章書曰率乃祖攸行葢陽主動隂主<lb/>
　　静陽動而妄則隂慝乗之而作故凡國家之多故<lb/>
　　未有不由於喜事者也其曰毋刑者陽為徳隂為<lb/>
　　刑董子言陽常居大夏而以生育長養為功隂常<lb/>
　　居大冬而積於空虚不用之處此以見天之任徳<lb/>
<pb n="KR3a0110_WYG_059-24b"/>
　　不任刑也如是則養吾身之太和并養天下於太<lb/>
　　和而隂之生者不惟不足以害陽而反足以助陽<lb/>
　　君子之所以致中和而位天地育萬物其道應不<lb/>
　　外此如此則乾徳統天隂雖浸長而隂止足以為<lb/>
　　陽之助不敢為陽之敵豐之彖曰王假之勿憂宜<lb/>
　　日中子曰王假之尚大也言王者尚陽之大則陽<lb/>
　　常為主也勿憂宜日中宜照天下也言王心無欲<lb/>
　　常如日之中則中天之治且萬世無疆矣<lb/>
<pb n="KR3a0110_WYG_059-25a"/>
　　禮記<lb/>
　君子齊戒處必掩身毋躁止聲色毋或進薄滋味毋<lb/>
　致和節耆欲定心氣百官靜事無刑以定晏隂之所<lb/>
　成<lb/>
　　　　　　　　　　　　　　檢討<hi>臣</hi>程恂<lb/>
　　鄭康成注微隂扶精不可散也晏安也隂稱安孔<lb/>
　　頴達疏齊戒所以敬𨗳萌隂也自齊戒至無刑皆<lb/>
　　是清淨止息之事以正定身中安隂之所成就<lb/>
<pb n="KR3a0110_WYG_059-25b"/>
　　<hi>臣</hi>謹按<hi>臣</hi>聞天有六氣而隂陽為之本春作夏長<lb/>
　　陽也陽極午中一隂廼生十二辟卦以姤當夏至<lb/>
　　六日七分董仲舒言陽得隂之助以成功使隂入<lb/>
　　伏於下而時出佐陽則自夏至六日七分始也以<lb/>
　　天地之氣驗之春則和煦在外而地中尚温夏則<lb/>
　　炎燠在外而地中始寒然必隂生於中然後陽極<lb/>
　　於外故夏至十五日而温風至又十日而土潤溽<lb/>
　　暑傳曰夏無伏隂言隂氣上搏斯陽氣畢達也今<lb/>
<pb n="KR3a0110_WYG_059-26a"/>
　　夫人身一天地也冬則中實其胍石夏則中虚其<lb/>
　　<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>洪中虚者隂生於中之象也隂之性静而其始<lb/>
　　生也柔静則可以扶陽之精而植其根荄柔則不<lb/>
　　勝夫耆欲之攻而趣歸銷散故使隂時出佐陽而<lb/>
　　有功必先亷固節嗇以保此萌隂使日即於翕聚<lb/>
　　充實而後有以合乎陽而為之助是以月令仲夏<lb/>
　　之月條君子齊戒之事視仲冬不啻加詳焉<hi>臣</hi>繹<lb/>
　　鄭注之意微精之生以扶陽精故不可使散也隂<lb/>
<pb n="KR3a0110_WYG_059-26b"/>
　　稱安猶陽稱壯也又繹孔疏釋經之意居處不顯<lb/>
　　露又不躁動恐干隂也歌舞華麗之事為助隂静<lb/>
　　故止之也女御不進微隂始動不可動於隂事也<lb/>
　　自齊戒至無刑皆清静止息之事所以正定身中<lb/>
　　安隂之所成而已隂之所成謂陽也元臣吳澄亦<lb/>
　　曰内而掩身外而静事皆是順時保養以安定初<lb/>
　　生微隂使漸至完成而無所虧傷是也陳澔主扶<lb/>
　　陽抑隂之説謂夏至之隂猶微隂微則盛陽未至<lb/>
<pb n="KR3a0110_WYG_059-27a"/>
　　至於甚傷故但言節耆欲冬至之隂猶盛隂盛則<lb/>
　　微陽當在於善保故直言禁耆欲其説似鑿又曰<lb/>
　　夏至舉隂事則是助隂抑陽也故止静不行以備<lb/>
　　隂疾是謂隂生雖微總不當助非禮意矣夫月令<lb/>
　　之意正謂夏至微隂初萌感陽而生者得隂而成<lb/>
　　聖人於此敬𨗳萌隂使正定於中以輔陽而成功<lb/>
　　非助隂抑陽也助隂所以助陽也知仲冬之月齊<lb/>
　　戒掩身諸事皆為安養微陽則仲夏之月齊戒以<lb/>
<pb n="KR3a0110_WYG_059-27b"/>
　　下略無異文其為敬𨗳萌隂又無疑也所以然者<lb/>
　　隂陽之精互藏其宅隂陽之氣循環迭至以人身<lb/>
　　而論血隂而氣陽交滋互養則諧暢而多夀非有<lb/>
　　畸輕畸重之分也又如六腑屬陽而五藏屬隂隂<lb/>
　　性易於虧損難於充盈尤以滋養生息為貴豈可<lb/>
　　以助隂抑陽訾之哉更如姤之彖辭以勿用取女<lb/>
　　明示抑隂之意而聖人論卦之體則曰天地相遇<lb/>
　　品物咸章究非助隂而抑陽也月令仲冬仲夏皆<lb/>
<pb n="KR3a0110_WYG_059-28a"/>
　　曰隂陽爭亦曰隂方盛而陽欲起陽方盛而隂欲<lb/>
　　起云爾陽極隂生亦即品物咸章之義此與履霜<lb/>
　　之惕金柅之戒同歸而殊塗當求之法象之自然<lb/>
　　而得之也夫食味别聲被色聖人之同乎人也順<lb/>
　　其時中其節聖人之應乎天也然則齊戒以神明<lb/>
　　其徳者聖人事天之全功而月令獨於二至著其<lb/>
　　文正以隂陽萌動之初當正定以安養之耳<hi>臣</hi>熟<lb/>
　　復諸儒義疏竊以鄭孔吳澄之説為得禮意云<lb/>
<pb n="KR3a0110_WYG_059-29a"/>
　　禮記<lb/>
　天子乃與公卿太夫共飭國典論時令以待來嵗之<lb/>
　宜<lb/>
　　　　　　　　　　　　　編修<hi>臣</hi>羅暹春<lb/>
　　<hi>臣</hi>謹按月令一書王者因天之制也於季冬之月<lb/>
　　諄諄於國典時令者葢事必籌於未事之先政必<lb/>
　　謀於立政之始其因時而制宜者乃其所以體天<lb/>
　　而出治者也夫日徃月來天之健行而不已者原<lb/>
<pb n="KR3a0110_WYG_059-29b"/>
　　有日新之勢聖人則之生者因之以生成者因之<lb/>
　　以成有一時則有一時之政雖其政已行而先事<lb/>
　　圖維又何甞不兢兢焉以求其後此之宜乎季冬<lb/>
　　之月嵗將更始其經營於一嵗之中者固已告厥<lb/>
　　成功而來嵗或有不同者不可不於季冬審之經<lb/>
　　之所謂國典者即周禮之所謂六典是也治典者<lb/>
　　冢宰之職教典者司徒之職禮典者宗伯之職政<lb/>
　　典者司馬之職刑典者司寇之職事典者司空之<lb/>
<pb n="KR3a0110_WYG_059-30a"/>
　　職其經國之大綱致治之條目無不備具所賴一人<lb/>
　　垂裳握其樞以運之也而民事不齊其間之或煩<lb/>
　　而或簡者必調和而飭正之則來嵗之所頒乃推<lb/>
　　行而各當此人事之不同者也其所謂時令者天<lb/>
　　體左旋一日一周而過一度日行少遲月行尤遲<lb/>
　　其間之參差而不一者固嵗嵗皆然由積累而致<lb/>
　　之也而季冬之月必有以論之者葢來嵗之時令<lb/>
　　各殊則來嵗之寒燠亦異寒燠既異而農功之先<lb/>
<pb n="KR3a0110_WYG_059-30b"/>
　　後以及政令之緩急又宜詳察而審定焉此又因<lb/>
　　天時之不同而斟酌以待之者也然則寒暑推遷<lb/>
　　者天道生物之功自强不息者聖人法天之用當<lb/>
　　四序既成之日猶與公卿大夫詳求焉思所以待<lb/>
　　之則天時運於上人事推於下來嵗之所以經邦<lb/>
　　國理萬民者固已綱舉目張而政無不立治無不<lb/>
　　成合上下同流而無毫髮未盡之憾矣臣故曰月<lb/>
　　令一書王者因天之制也<lb/>
<pb n="KR3a0110_WYG_059-31a"/>
　　禮記<lb/>
　聖人參於天地並於鬼神以治政也處其所存禮之<lb/>
　序也玩其所樂民之治也故天生時而地生財人其<lb/>
　父生而師教之四者君以正用之故君者立於無過<lb/>
　之地也<lb/>
　　　　　　　　　　　監察御史<hi>臣</hi>周祖榮<lb/>
　　陳澔曰此承上章言政之事<lb/>
　　<hi>臣</hi>謹按鬼神者天地之功用而造化之迹王者父<lb/>
<pb n="KR3a0110_WYG_059-31b"/>
　　天母地而子萬民鬼神為之憑依焉氣機之黙孚<lb/>
　　根於性命而禮樂富教其顯焉者也上章言政本<lb/>
　　於天即董子道之大原出於天之意此章言天徳<lb/>
　　與王道本同條而共貫天與地偶其益無方降衷<lb/>
　　於民厥有恒性聖人允執厥中以為盡性至命之<lb/>
　　本由是盡人物之性致人物之命於以成位乎中<lb/>
　　並列而為三焉其敷而為政凡仁義興作制度亦<lb/>
　　極變化而不可測矣而皆由祖廟山川五祀而推<lb/>
<pb n="KR3a0110_WYG_059-32a"/>
　　之易曰成變化而行鬼神又曰知變化之道者其<lb/>
　　知神之所為乎以是觀之聖人儗並鬼神正所以<lb/>
　　參贊天地此葢持乎政之原善乎政之用而使之<lb/>
　　綱紀燦陳以克協宗子之任隂陽之司也天子建<lb/>
　　中和之極必以禮樂為首務葢天地鬼神之所存<lb/>
　　上下設其象幽明鼔其機其彌綸而不可遺者一<lb/>
　　經禮之三百也其散見而不可象者一曲禮之三<lb/>
　　千也聖人明以處之則所過者化而别等明恩秩<lb/>
<pb n="KR3a0110_WYG_059-32b"/>
　　然其不淆矣天地鬼神之所樂交泰協其功合莫<lb/>
　　契其化其洋溢而顯諸仁者一萬民之遂生也其<lb/>
　　保合而藏諸用者一萬民之復性也聖人黙以玩<lb/>
　　之則所存者神而綏來動和暢然其畢達矣此富<lb/>
　　教之任所由起而其要葢自有本焉彼四時運化<lb/>
　　天所生也百貨流行地所生也人亦資始於天資<lb/>
　　生於地而父實生之人亦宜效乎天宜法乎地而<lb/>
　　師實教之惟君人者承天覆地載之任父乎天下<lb/>
<pb n="KR3a0110_WYG_059-33a"/>
　　之赤子師乎萬世之屯䝉稍有偏私治道以歉故<lb/>
　　王道以正為主政者正也誠得其正而用之則吾<lb/>
　　之心正而天地之心亦正吾之心正而氣順而天<lb/>
　　地之氣亦順由是以正朝廷正百官正萬民所為<lb/>
　　裁成輔相以左右民養生送死而教學明倫者皆<lb/>
　　為鬼神之所黙契又何一之不臻其極哉雖然過中<lb/>
　　者必失正近功速效皆過而失中非純王之上理<lb/>
　　也是以王道大中而至正中者無過不及之名凡<lb/>
<pb n="KR3a0110_WYG_059-33b"/>
　　處事之得其正必由於不偏不倚能用其中乃立<lb/>
　　於無過之地而克建乎皇極耳非苐謹身寡過之<lb/>
　　謂也中庸之言中其義詳矣至王天下有三重歸<lb/>
　　於建諸天地而不悖質諸鬼神而無疑乾九五之<lb/>
　　剛健中正大人之學也孔子稱其與天地合其徳<lb/>
　　與鬼神合其吉凶以是知議禮制度考文即此治<lb/>
　　政而處所存玩所樂之意也乾九五之中正即此<lb/>
　　以正用而立於無過之意也合而觀之庶見王道<lb/>
<pb n="KR3a0110_WYG_059-34a"/>
　　之極則歟<lb/>
<pb n="KR3a0110_WYG_059-35a"/>
　　禮記<lb/>
　動則左史書之言則右史書之<lb/>
　　　　　　　　　　　　　侍講<hi>臣</hi>彭啟豐<lb/>
　　延平周諝曰天子之於事則無為而其所有為者<lb/>
　　言動而已<lb/>
　　<hi>臣</hi>謹按周官有左右史記其言事葢今起居之本<lb/>
　　漢武帝有禁中起居後漢撰明帝起居注自魏至<lb/>
　　晉則著作掌之唐六典有起居郎二人上掌天子<lb/>
<pb n="KR3a0110_WYG_059-35b"/>
　　之動作法度以修記事之史屬門下省又有起居<lb/>
　　舍人二人上掌天子之制誥徳音以修紀言之史<lb/>
　　屬中書省宋沿唐制起居郎與舍人皆不典本省<lb/>
　　事而典職者自號修起居注凡二人朝會對立於<lb/>
　　香案前常日則更畨逓直於崇政邇英殿明初起<lb/>
　　居注為專官隆萬以後乃歸之史官至今因之夫<lb/>
　　人君動為世道言為世法當其㳟己南面中心無<lb/>
　　為以守至正本無待監史箴規而後心存警惕然<lb/>
<pb n="KR3a0110_WYG_059-36a"/>
　　自盤銘言日新丹書陳敬勝盛則為卷阿之矢音<lb/>
　　衰則有祈招之進諫伺厥起居編諸簡牘非徒誇<lb/>
　　記載之詳備而已唐臣杜正倫云臣職當修起居<lb/>
　　注不敢不盡其愚直若一言乖於道理則千載累<lb/>
　　於聖徳非直當今損於百姓也由是思之自動作<lb/>
　　燕閒以至班朝莅官既恐以怠忽偶萌者淆宥密<lb/>
　　之原又慮有非禮勿籍者為盛徳之累此則古來<lb/>
　　設監佐史之微意也昔貞觀注記稱為畢備太宗<lb/>
<pb n="KR3a0110_WYG_059-36b"/>
　　欲觀記錄何事褚遂良不與君明臣直於此可鑑<lb/>
　　自唐宋以來慎重兹選所謂當用第一流者豈徒<lb/>
　　備員而已哉密邇徳音陪侍經幄常願聖心湛然<lb/>
　　終始如一王猷允塞日盛月新凡有言動之媺懿<lb/>
　　炳然與星日為昭而足垂千秋之彛訓則載筆之<lb/>
　　光榮即遭逢之至幸也内返臣心惟以夙夜匪懈<lb/>
　　者積誠感動因事敷陳庶如古者兼知諫院之職<lb/>
　　並効拾遺補闕之忠而不徒存撰述之空名矣<lb/>
<pb n="KR3a0110_WYG_059-37a"/>
　　禮記<lb/>
　動則左史書之言則右史書之<lb/>
　　　　　　　　　　　　　編修<hi>臣</hi>程景伊<lb/>
　　<hi>臣</hi>謹按禮儀三百皆垂範於躬修而玉藻一篇尤<lb/>
　　致嚴於言動凡以尊居人上視效攸闗位在徳元<lb/>
　　聼瞻所係必纎毫之不忒乃聞望之兼隆然而崇<lb/>
　　髙實多自便之虞而聖哲亦有無心之過或容儀<lb/>
　　偶失而一嚬一笑播於四方或風㫖微愆而如綍<lb/>
<pb n="KR3a0110_WYG_059-37b"/>
　　如綸傳之千里鶴鳴聞野既有實以畢彰草偃從<lb/>
　　風亦其機之甚速惟尊崇之莫抗故瑕纇之常滋<lb/>
　　與其貽悔於方來不若設防於未事聿稽徃牒特<lb/>
　　置専官分左右而各畀乃司合言動而並書於簡<lb/>
　　相沿勿替振古如兹載考經文非無深意葢因人<lb/>
　　以戒乎已則法宫之抑戒必深制外以養其中而<lb/>
　　聖性之中和益懋凡屬難施於載筆自將弗蹈於<lb/>
　　云為誠所以消過於無形而塞違於未兆者也較<lb/>
<pb n="KR3a0110_WYG_059-38a"/>
　　之風聲既著乃為白簡之爭形迹已成始效彤廷<lb/>
　　之諫其為事有後先之别而用力有順逆之殊洵<lb/>
　　黼扆之良規實古今之善制<hi>臣</hi>敬誦其辭深思其<lb/>
　　㫖竊惟制動之道在於未動戒懼於不覩不聞之<lb/>
　　頃則敬以直内而動之源清矣慎言之道在於未<lb/>
　　言齋紱於無聲無臭之中則志能御氣而言之本<lb/>
　　端矣是其操存涵養之方雖不必盡資於臣職而<lb/>
　　檢制防閑之力實足以大助於宸修其大端可約<lb/>
<pb n="KR3a0110_WYG_059-38b"/>
　　舉而知而要義必推詳而見昔宋臣范祖禹有言<lb/>
　　人主一言一動如臨之在上質之在旁則可以常<lb/>
　　享天下之奉蓋愛君之篤毎憂明聖之偶虧而獻<lb/>
　　日之愚不覺芻蕘之甚陋敬倣盤盂之誡恭陳左<lb/>
　　右之銘極知抒末照於前編爝光有限袛以矢微<lb/>
　　忱於小草葵向無窮銘曰穆穆皇躬下土之式端<lb/>
　　冕垂裳臣民仰極顒顒卬卬四方為則慎乃起居<lb/>
　　㒺有不飭凡動之道貴惟厥時幾微稍縱咎即隨<lb/>
<pb n="KR3a0110_WYG_059-39a"/>
　　之緬彼哲王兢業自持立之左史記載是司毋曰<lb/>
　　予聖動無不吉在昔有言一人三失毋曰予貴動<lb/>
　　輙隨心居髙可畏履薄臨深邃宇深沉重扃奥穾<lb/>
　　聖人居之儼如廊廟杜彼非幾謹兹宴笑大廷赫<lb/>
　　奕前殿尊嚴聖人履之常抱撝謙正其袺襘尊乃<lb/>
　　視瞻玉[車*犬]翠華入蹕出警茍非其時弗驅以騁星<lb/>
　　旗雲䍐析羽垂旄茍非其事弗遊以遨允克若時<lb/>
　　動容中禮如玉如金可法可紀是惟勿書書則盛<lb/>
<pb n="KR3a0110_WYG_059-39b"/>
　　美敬為此銘敢告左史<hi>以上左銘</hi>
　　洋洋聖謨綸綍以宣民聼匪遙逺邇爭傳禁其躁<lb/>
　　妄廼保静專非禮非法舍曰無然出好興戎罔不<lb/>
　　惟口易誡昭彰括囊无咎宣聖有訓言無所茍繄<lb/>
　　古哲王載言在右寧尚其簡勿尚其多惟多則敗<lb/>
　　雖悔如何寧尚其質勿尚其縟惟縟則支召愆莫<lb/>
　　贖細㫋廣厦宣諭臣僚庶尹咸在屏息而朝慎乃<lb/>
　　出話徳音孔昭鳳詔鸞書播告寰宇萬國承流式<lb/>
<pb n="KR3a0110_WYG_059-40a"/>
　　歌且舞敬兹渙汗聲教用普寛嚴互廸㫖貴得中<lb/>
　　勿因喜怒而紊厥𠂻前後敷陳義宜畫一勿以煩<lb/>
　　多而岐所出慎此以徃欽哉訓辭十行一札靡不<lb/>
　　可思傳諸奕禩典誥同垂右史識之葑菲無遺<hi>以上</hi>
　　<hi>右銘</hi>
<pb n="KR3a0110_WYG_059-41a"/>
　　禮記<lb/>
　知類通達强立而不反謂之大成夫然後足以化民<lb/>
　易俗近者説服而逺者懐之<lb/>
　　　　　　　　　　　　　　編修<hi>臣</hi>邱柱<lb/>
　　<hi>臣</hi>謹按天下有人材而後有治功有學術而後有<lb/>
　　人材朝廷日求賢以敷治而士毎不足副其所求<lb/>
　　葢學術疎而其所挾持者無具也是在教之得其<lb/>
　　道而已古聖王所以教士者周禮王制載之備矣<lb/>
<pb n="KR3a0110_WYG_059-41b"/>
　　學記復序其節次而要之於大成曰知類通達强<lb/>
　　立而不反甚哉其言之切也今夫百家九流偏長<lb/>
　　曲藝皆必習之專攻之乆而後可以成其業而况<lb/>
　　為治者禮樂兵刑田戸賦役之類其事至繁而所<lb/>
　　闗甚鉅是豈可以素所不習之人而甞試之歟聖<lb/>
　　門如子羔夫子猶患其未學誠慎之也曽鞏甞言<lb/>
　　古之人天地事物之變古今治亂之理至於損益<lb/>
　　廢置先後始終之要無所不知其在堂戸之上而<lb/>
<pb n="KR3a0110_WYG_059-42a"/>
　　四海之業萬世之䇿皆得乃所謂知類通達者乎<lb/>
　　雖然天下乂有能言之士一旦身當其任遲疑顧<lb/>
　　慮而一籌莫展者矣朱子曰有所愛而不肯為者<lb/>
　　私也有所畏而不敢為者亦私也古之君子其於<lb/>
　　天下之事知之不惑任之有餘則汲汲乎其時而<lb/>
　　勇為之葢强立不反而後得乎知類通達之用也<lb/>
　　故曰大成也由是升之於朝授之以職遇一事則<lb/>
　　心知其理出一令則吏服其明我之施於民者有<lb/>
<pb n="KR3a0110_WYG_059-42b"/>
　　批郤𨗳窽之能民之感於我者有響應景從之樂<lb/>
　　故曰化民易俗而近説逺懐此事之還至而立有<lb/>
　　效者也三代以後教士之術漸疎而為學者猶能<lb/>
　　切於當時之務故兩漢唐宋之世處則為通儒出<lb/>
　　則為名臣者代不乏人傳之史冊迨士習益卑相<lb/>
　　率而趨於文藝而學術不堪問矣詩書禮樂僅襲<lb/>
　　其糟粕之空言錢榖簿書羣笑為風塵之俗務及<lb/>
　　其獲一第授一官也刑名案牘觸目茫然即間有<lb/>
<pb n="KR3a0110_WYG_059-43a"/>
　　才識之異於衆者亦惟奉行成法茍無大過足矣<lb/>
　　安望其化民易俗乎哉馬端臨曰所教非所用所<lb/>
　　用非所教葢儒術敝而吏治未有能善者自然之<lb/>
　　理也夫三代以後教士之善者莫如宋胡瑗之經<lb/>
　　義治事經義齋擇疏通有器局者居之治事齋人<lb/>
　　各治一事又兼一事二者即知類通達之遺意也<lb/>
　　然行其法者無取乎名而務求其實誠使始於國<lb/>
　　學達之鄉校慎擇其師長嚴定其科條按時而稽<lb/>
<pb n="KR3a0110_WYG_059-43b"/>
　　考之即以是為登進焉将見四海嚮風爭自礪其<lb/>
　　學術以為世用何患人材之不廣而治功之不登<lb/>
　　於上理乎<lb/>
<pb n="KR3a0110_WYG_059-44a"/>
　　禮記<lb/>
　大學始教皮弁祭菜示敬道也宵雅肄三官其始也<lb/>
　入學鼔篋孫其業也<lb/>
　　　　　　　　　　　　　檢討<hi>臣</hi>李金臺<lb/>
　　<hi>臣</hi>謹按王者南面而治天下莫不以教化為大務<lb/>
　　設庠序以教於郡邑立大學以教於國中誠以師<lb/>
　　道立則善人多而漸民以仁摩民以義人材成而<lb/>
　　風俗羙也是故學校者賢士之所闗王政之本原<lb/>
<pb n="KR3a0110_WYG_059-44b"/>
　　聖王興大學以養天下之士所為尊崇道藝而鼓<lb/>
　　勵心志者已端於進學之初學記有曰皮弁祭菜<lb/>
　　示敬道也祭用菜者歐陽修謂為弟子見師之贄<lb/>
　　竊意菜即蘋藻之屬義取其潔示學者當明潔其<lb/>
　　心志云爾至宵雅肄三官其始者舊註謂以居官<lb/>
　　受任之羙誘喻其初志或疑初學之時不當誘以<lb/>
　　功利之説不知誘喻云者朱子謂聖人教人合下<lb/>
　　便要他用入學之始便教他為忠臣孝子嘉賔賢<lb/>
<pb n="KR3a0110_WYG_059-45a"/>
　　臣故以此三詩使之抑揚反覆玩其音趣以興起<lb/>
　　其勸勉效法之思而又慮夫亢厲之氣不可以從<lb/>
　　事於學因於入學時鼔以發篋中之篇籍葢鼓聲<lb/>
　　讙讙以動衆又能消人髙亢之心使有㢲以入之<lb/>
　　之志説命所稱惟學孫志者也夫先王立學重之<lb/>
　　於始事而鼔舞之多方凡以納之軌物澤之風雅<lb/>
　　俾登之於朝而授之以事者罔不各盡其分是以<lb/>
　　人材成就而公卿大夫列士之選無不得其人焉<lb/>
<pb n="KR3a0110_WYG_059-45b"/>
　　此學校為政事之本道徳之歸而不可以一日廢<lb/>
　　焉者也善乎吕祖謙之言曰學校之設非為士之<lb/>
　　貧而養之也又非羣其類而習為文辭也事親事<lb/>
　　君當以何者為法希賢希聖當自何門而入道徳<lb/>
　　性命之㫖當如何而明治亂興衰之故當何由而<lb/>
　　達考之古以為得失之鑒騐之今以為因革之宜<lb/>
　　此士之所當用心者也昔漢崇尚儒術而賈董匡<lb/>
　　劉諸人皆以經學湛深為儒臣之冠餘如文翁之<lb/>
<pb n="KR3a0110_WYG_059-46a"/>
　　學見於成都延夀之學見於潁川俱能以經術飾<lb/>
　　吏治者其後伏處之士若王烈受經於仲弓郭泰<lb/>
　　翹材於太學或以徳行化其鄉人或以風節厲其<lb/>
　　儕俗亦不失為經明行修之彦然則人材之成風<lb/>
　　俗之羙固勸學造士之明效大騐而唐虞教胄成<lb/>
　　周辟雍之化俱可於此焉進求之矣<lb/>
<pb n="KR3a0110_WYG_059-47a"/>
　　禮記<lb/>
　大學之法禁於未發之謂豫當其可之謂時不陵節<lb/>
　而施之謂孫相觀而善之謂摩此四者教之所由興<lb/>
　也<lb/>
　　　　　　　　　　　　　編修<hi>臣</hi>宋邦綏<lb/>
　　孔頴達曰此一節論教得理則教興也<lb/>
　　<hi>臣</hi>謹按聖王在上将欲盡天下之士而陶成其徳<lb/>
　　藝以興其行其意至無窮而道葢有在也取其秀<lb/>
<pb n="KR3a0110_WYG_059-47b"/>
　　民加之造就立辟廱於國中而下逮黨庠術序無<lb/>
　　非學者是以一時人才茂興而朝廷獲收其用然<lb/>
　　而學既設矣至其教之之法又不可不講之詳而<lb/>
　　制之備必備且詳而後教者有所施學者有所循<lb/>
　　及其成功彬彬然郁郁然莫不材具而器通易曰<lb/>
　　先王以教思無窮董仲舒曰設庠序以教於邑設<lb/>
　　太學以教於國而鐘鼔管絃之聲四達者此物此<lb/>
　　志也至論其教之之法最為詳且備者莫如學記<lb/>
<pb n="KR3a0110_WYG_059-48a"/>
　　之文矣其辭有曰禁於未發之謂豫當其可之謂<lb/>
　　時不陵節而施之謂孫相觀而善之謂摩㫖哉説<lb/>
　　乎葢人性皆善而氣質不能不偏偏者所發徃徃<lb/>
　　戾於道而拂於性故必及其未發而禁之而為之<lb/>
　　制防易所謂豶豕之牙楊雄所謂鞏童牛之角必<lb/>
　　皆於其始而制之使有所不敢是以馴焉伏焉乆<lb/>
　　而遂安則習與性成而即聖人䝉以養正閑邪存<lb/>
　　誠之本也凡物莫不有時而學者功有精粗淺深<lb/>
<pb n="KR3a0110_WYG_059-48b"/>
　　之不齊時不至茍欲語之深而不可也即欲語之<lb/>
　　精而不知也傳曰聖人不先時不後時管子曰時<lb/>
　　不至不可强成今夫耕者以春耘者以夏假使冬<lb/>
　　而耕之春而耘之雖后稷之神明不能以成稼穡<lb/>
　　故時不可不講而教者於學者尤必以其時也學<lb/>
　　者之患又每在志欲速成而天下固無速成之學<lb/>
　　也書曰若升髙必自下若陟遐必自邇記曰不學<lb/>
　　操縵不能安絃不學博依不能安詩不學雜服不<lb/>
<pb n="KR3a0110_WYG_059-49a"/>
　　能安禮言進必有序也使失其序則節必乖節乖<lb/>
　　而學之功紊功紊而欲學之有成難矣在易之巽<lb/>
　　曰微而善入説命曰惟學遜志務時敏則不陵節<lb/>
　　而施之謂孫也易曰麗澤兑君子以朋友講習詩<lb/>
　　曰他山之石可以攻玉其所謂相觀而善者葢於<lb/>
　　此有取焉爾管子之論編棧也曰以直木𫝊曲木<lb/>
　　則直者無所施矣以曲木傳直木則曲者亦無所<lb/>
　　施矣夫物兩相規益之謂摩葢人必相觀而後善<lb/>
<pb n="KR3a0110_WYG_059-49b"/>
　　不善見焉必相摩而後可去其不善以至于善焉<lb/>
　　凡此四者教人之法已備是以古者人材皆出于<lb/>
　　太學而國之收其用者常多誠使推而行之自國<lb/>
　　子之學以及四方州縣之學宫凡教士者一以是<lb/>
　　為準将見材全徳備而濟濟有成菁莪棫樸之盛<lb/>
　　遍於天下矣<lb/>
　<lb/>
御覽經史講義卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_061-1a"/>
欽定四庫全書<lb/>
御覽經史講義卷二十四<lb/>
　　禮記<lb/>
　君子荘敬日强安肆日偷<lb/>
　　　　　　　　　　　　　編修<hi>臣</hi>龔學海<lb/>
　　方慤曰荘敬日强者進於勤也安肆日偷者薄於<lb/>
　　怠也<lb/>
　　周諝曰荘敬日强可以言君子安肆日偷亦言君<lb/>
<pb n="KR3a0110_WYG_061-1b"/>
　　子者謂雖為君子果荘敬則日入於强或安肆則<lb/>
　　日入於偷<lb/>
　　<hi>臣</hi>謹按君子為學必期於進徳而非主之以敬則<lb/>
　　泛泛為功亦無實地可據故此二語切指敬肆得<lb/>
　　失之機以明其要也日强日偷俱主心志而言心<lb/>
　　之果確奮發處便為强心之牽制䧟溺處便為偷<lb/>
　　二者相為倚伏如水火然此盛則彼衰也蓋荘者<lb/>
　　所以持身也敬者所以養心也身心異用似有各<lb/>
<pb n="KR3a0110_WYG_061-2a"/>
　　致之功然敬為徳之聚可以合内外徹上下故天<lb/>
　　下未有敬而不形為荘者威儀丕著聿昭其定命<lb/>
　　之符寅畏時深早裕乎作肅之本如是則制外以<lb/>
　　養中因志以帥氣尊所聞而髙明行所知而光大<lb/>
　　由希賢希聖以逹於天無悠忽之情而有遜敏之<lb/>
　　效也此而欲其不日强也得乎至於惰慢之氣設<lb/>
　　於身體而毫不知檢是之謂安天下亦未有安而<lb/>
　　不出於肆者鑑本朗也翳之則昏玉本潔也玷之<lb/>
<pb n="KR3a0110_WYG_061-2b"/>
　　則汚以有用之心置諸無用之地則茫昧之衷錮<lb/>
　　而不開嗜欲攻取之端必且環伺其有瑕可指之<lb/>
　　隙而迭起以為擾銜轡疎而氣之决驟溢於奔駟<lb/>
　　隄防失而情之横放甚於潰川勢固然矣世之人<lb/>
　　徒以為安肆便已而不知其既嘗此味則相煽相<lb/>
　　引寖深寖溺志氣之浮靡神思之流蕩有潛滋暗<lb/>
　　長而不覺者或者欲去其偷而不悟乎所以荘敬<lb/>
　　而日强之道乃妄從事於擎跽曲拳正坐拱黙之<lb/>
<pb n="KR3a0110_WYG_061-3a"/>
　　類遂謂可以息朋從之擾而安一心之宅也譬之<lb/>
　　履彼周行而故岐其徑以窘歩誤不已甚哉臣嘗<lb/>
　　伏而思之天人有互勝之形善惡無中立之界雖<lb/>
　　為君子果荘敬則强或安肆則偷誠有如周諝所<lb/>
　　云者然<hi>臣</hi>以為不獨君子之進徳然也人主之澡<lb/>
　　身浴徳必先有其綱維之具而後能握乎宰制之<lb/>
　　原朱子曰堯是初頭出治第一箇聖人尚書堯典<lb/>
　　說堯之徳欽是第一箇字欽即敬也而所謂允恭<lb/>
<pb n="KR3a0110_WYG_061-3b"/>
　　者非莊而何元德如舜豈復有當戒之事而當日<lb/>
　　一廷之上有慮其或即於安者益之戒怠荒皐之<lb/>
　　戒逸欲是也有慮其或入於肆者禹之戒傲虐是<lb/>
　　也可見人心惟危自昔所畏雖上聖不敢忘操存<lb/>
　　之功大臣不敢廢箴儆之益豈非以有强而無偷<lb/>
　　乃君徳之克明耶<hi>臣</hi>愚謂欲崇荘敬在守之以恒<lb/>
　　而欲杜安肆當防之於漸人主斧藻深宫而有上<lb/>
　　顧天命下畏民碞之思則必整肅其容體齊戒其<lb/>
<pb n="KR3a0110_WYG_061-4a"/>
　　神明以主於一而不渝其閑又况耳之於樂目之<lb/>
　　於禮左右起居盤盂几杖悉倣古人所以警心之<lb/>
　　具而動息皆有所養焉将見清明在躬而盛徳大<lb/>
　　業之恢皇馳驟乎帝王而莫之能禦所謂進於勤<lb/>
　　而恒乆不已也至若安肆之漸固貴乎始有以防<lb/>
　　之涓涓之滴流為江河合抱之木生於萌蘖况乎<lb/>
　　人主一心而誘之者甚衆惟預察其端而嚴為屏<lb/>
　　之匪第姦聲淫色珍貨美利之雜陳而毋攖其慮<lb/>
<pb n="KR3a0110_WYG_061-4b"/>
　　也宫庭屋漏之中皆體程子防欲未萌之言而滌<lb/>
　　其原彌其隙一念之微方且乾乾夕惕之不遑又<lb/>
　　何至薄於怠而燕嬉娛樂之是務哉夫强與偷判<lb/>
　　於俄頃而必係之以日者<hi>臣</hi>聞惟日周天惟聖憲<lb/>
　　天聖敬日躋而有進進無已之意緝熙光明而有<lb/>
　　亹亹無窮之功此湯文之所以聖而益聖也使非<lb/>
　　法天行之健而漸染人欲浸淫之乆天理冺亡不<lb/>
　　日進則日退焉而已可不慎歟<hi>臣</hi>智識迂疎敢就<lb/>
<pb n="KR3a0110_WYG_061-5a"/>
　　莊敬安肆之旨推衍其說以見夫人主徳業之消<lb/>
　　長治理之汚隆其本胥於是乎在伏惟<lb/>
聖明究心焉<lb/>
<pb n="KR3a0110_WYG_061-6a"/>
　　禮記<lb/>
　君子莊敬日强<lb/>
　　　　　　　　　　　監察御史<hi>臣</hi>孫宗溥<lb/>
　　<hi>臣</hi>謹按易象傳曰天行健君子以自强不息蓋人<lb/>
　　君繼天以出治必當體天以立極天之為道也寒<lb/>
　　暑晝夜未嘗有一息之或停故其體常健人君之<lb/>
　　法天也動静云為不可有一端之少懈故其用宜<lb/>
　　强强者非猝致之效蓋有積漸之功亦非自然而<lb/>
<pb n="KR3a0110_WYG_061-6b"/>
　　能之有存乎强勉者焉要使存諸心而措諸躬者<lb/>
　　皆能合乎天徳之剛以肖乎天行之健是非荘敬<lb/>
　　不為功今夫吾身進徳之始要不可無嚴憚之意<lb/>
　　以攝之故外貌斯須不荘不敬則慢易之心入之<lb/>
　　矣其何以能强立而不返乎况夫身之所接尤有<lb/>
　　易即於偷者姦聲亂色所以眩其耳目者有之紛<lb/>
　　華靡麗所以惑其心志者有之宴安耽樂所以惰<lb/>
　　其四肢者有之日用周旋之地稍有未檢則精明<lb/>
<pb n="KR3a0110_WYG_061-7a"/>
　　强固之意少而頺墯委靡之氣生欲其徳之日起<lb/>
　　而大有功也不綦難哉然而君子之所謂荘敬者<lb/>
　　又非僅致飾於外以從事乎觀瞻之末也夫人君<lb/>
　　一身百官象之萬民仰之左右近習從而窺伺之<lb/>
　　原自有不容不致謹者特以為見聞之所屬而始<lb/>
　　矯而持焉則其所操者亦已疎矣惟君子不徒慎<lb/>
　　乎班朝莅官之時而獨嚴於爾室屋漏之地是故<lb/>
　　戲豫之念無介乎容儀宴私之情不形乎動静其<lb/>
<pb n="KR3a0110_WYG_061-7b"/>
　　心之凛凛乎不敢自暇逸者殆無一息之間斷也<lb/>
　　由是精神以振刷而益生願力以操持而愈固要<lb/>
　　使吾心中無刻而非天命之流行則道心為主人<lb/>
　　心從而退聼所謂中立而不倚者此也斯真强也<lb/>
　　蓋根心生色而自然睟面盎背者成德之騐也制<lb/>
　　外養中而後能順正行義者進徳之漸也惟莊敬<lb/>
　　也歴乆而不衰則其强也亦日新而不已方其始<lb/>
　　也舉措動作若以為拘苦而難安乆之習與性成<lb/>
<pb n="KR3a0110_WYG_061-8a"/>
　　漸近自然轉以忘乎服習之勞而形其從容之樂<lb/>
　　此所以厥德修罔覺歟且即其義思之荘敬則操<lb/>
　　履不違守乎禮矣日强則戰勝有權近乎仁矣君<lb/>
　　子之道日進无疆本直内方外之功以克盡己私<lb/>
　　純乎天理即以協剛健中正之徳而無難是故日<lb/>
　　强之學即法天之學也<lb/>
<pb n="KR3a0110_WYG_061-9a"/>
　　禮記<lb/>
　子言之事君先資其言拜自獻其身以成其信<lb/>
　　　　　　　　　　　　給事中<hi>臣</hi>劉方藹<lb/>
　　程子曰君子之事君也盡其誠以感發其志而已<lb/>
　　古人事君克行其道者以己誠上逹而其君信之<lb/>
　　之篤耳<lb/>
　　朱子曰今之仕宦不能盡心盡職者是無那先其<lb/>
　　事而後其食底心<lb/>
<pb n="KR3a0110_WYG_061-9b"/>
　　<hi>臣</hi>謹按舜典稱敷奏以言明試以功禹曰敷納以<lb/>
　　言明庶以功又曰乃言底可績說命曰說乃言惟<lb/>
　　服禮曰以徳進以事舉以言揚漢取士以䇿唐以<lb/>
　　詩賦宋元以䇿論明則兼而用之是唐虞三代以<lb/>
　　来凡以父母之身出而事君無有不以其言為先<lb/>
　　資者顧先之以其言而實其言則以其身舉其言<lb/>
　　與其身而一之則以其信信也者出之性命成之<lb/>
　　學問天地鬼神以矢其心日星河嶽以昌其氣篤<lb/>
<pb n="KR3a0110_WYG_061-10a"/>
　　棐篤弼以盡其才敬事敬官以既其用者也蓋君<lb/>
　　之所取於臣者以言為端而難必其信於言以身<lb/>
　　為質而難必其信於身是君能用其言而不可得<lb/>
　　而用其出言之心君能用其身而不可得而用其<lb/>
　　致身之心若始之不予其心於先資繼之不予其<lb/>
　　心於拜獻而其言安得不虛而其身安得不偽即<lb/>
　　僥倖而不至以虛且偽者敗而其隱微不信之心<lb/>
　　君且以天地容之而卒不能逃天下後世之誅要<lb/>
<pb n="KR3a0110_WYG_061-10b"/>
　　之成信者非為君之見信而然也先資不信自欺<lb/>
　　其言拜獻不信自欺其身欺其言與身即負莫大<lb/>
　　之罪於臣子而又何能誠動而取信於君君而不<lb/>
　　知其自欺而優禮之適以優禮者增益其罪君而<lb/>
　　深知其自欺而曲全之更以曲全者戮辱其心斯<lb/>
　　尚可以靦顔事君乎且信成於事君之後要必立<lb/>
　　於事君之前信立而言不肯虛始能立言信立而<lb/>
　　身不肯偽始能立身然後以其言為事君之先資<lb/>
<pb n="KR3a0110_WYG_061-11a"/>
　　則信成於言以其身為事君之拜獻則信成於身<lb/>
　　以其信為事君之所以成始而成終方可稱其言<lb/>
　　為誠然先資稱其身為誠然拜自獻也古大臣如<lb/>
　　臯夔稷契與伊尹之咸有一德傅說之啓心沃心<lb/>
　　周公之作周孚先諸葛亮之鞠躬盡瘁以及唐陸<lb/>
　　贄宋范仲淹司馬光李綱之屬皆能以先資拜獻<lb/>
　　成其信於自者也否則小亷曲謹不知靖獻之大<lb/>
　　猷不逹為政之大體不明忠君之大義雖成其信<lb/>
<pb n="KR3a0110_WYG_061-11b"/>
　　於事君亦不過小信而已矣寧有當於聖人所謂<lb/>
　　事君之信也哉<lb/>
<pb n="KR3a0110_WYG_061-12a"/>
　　禮記<lb/>
　事君大言入則望大利小言入則望小利<lb/>
　　　　　　　　　　　監察御史<hi>臣</hi>鄒一桂<lb/>
　　鄭康成以利為君之祿賞大利小利即下文所云<lb/>
　　大祿小祿吕大臨則以為利非利己之利利及天<lb/>
　　下澤及萬世大利也進一介之善治一官之事小<lb/>
　　利也諫行言聽利斯從之矣如謂言之入而遂望<lb/>
　　其祿賞則主於為利而已小人之道非所以事君<lb/>
<pb n="KR3a0110_WYG_061-12b"/>
　　也<lb/>
　　<hi>臣</hi>謹按此節利字乃義之利也義大則其利自大<lb/>
　　義小則其利自小望合君民朝野而言以為人臣<lb/>
　　望祿則非進言之道矣吕說極明蓋政無大小其<lb/>
　　因革創建皆有一定之是非即有量時度地隨機<lb/>
　　變通者一衷於天理人情之至當方為無憾為臣<lb/>
　　者自宜虛衷度務精白一心為靖獻之地不宜預<lb/>
　　設成心曲為趨避以為希榮藉寵之計也近見内<lb/>
<pb n="KR3a0110_WYG_061-13a"/>
　　外臣工遇有陳奏事件必窺探意指揣度局勢惟<lb/>
　　恐不合時宜有忤<lb/>
聖意即當請者緩置勿請當行者議格不行此皆利害<lb/>
　　之私蔑其是非之公身家重而君國輕也天下是<lb/>
　　非所在局外者易知當局者亦未嘗不喻特轉念<lb/>
　　起而趨避隨之即不至以非為是以是為非而規<lb/>
　　模彷彿迎合希冀之心即不可以對君父况揣摩<lb/>
　　得當者言或可行而心實不可問揣摩不當者竟<lb/>
<pb n="KR3a0110_WYG_061-13b"/>
　　以必不可行之事為有合時局妄為陳奏此則趨<lb/>
　　避之中又有明昧之不同要皆非以誠事君者也<lb/>
　　夫公私義利之分差之毫釐謬以千里儒者讀書<lb/>
　　辨志時即當講之於素彼揣摩之人借急公之義<lb/>
　　以求遂其貪利之私自謂識時之豪傑而不知己<lb/>
　　歸於狥諛之小人則皆望利之一念基之也易曰<lb/>
　　不耕穫不菑畬則利有攸往言其無所為於前無<lb/>
　　所望於後也孟子曰必有事焉而勿正是行義而<lb/>
<pb n="KR3a0110_WYG_061-14a"/>
　　為責效之心且不可况求利乎<hi>臣</hi>請<lb/>
皇上嚴飭内外臣工凡有敷陳必洗心滌慮屏除舊習<lb/>
　　各矢精白之心共効公忠之誼則是非出而從違<lb/>
　　可定忠藎竭而謀猷可嘉且於<lb/>
睿覽之下見其事出己見毫無依傍者歟雖言之未當<lb/>
　　亦其識有不足而此心無他棄其言而取其心可<lb/>
　　也見其所言之事有所規為摹倣是即巧於觀望<lb/>
　　有意逢迎者雖言之可採亦取其言而誅其心可<lb/>
<pb n="KR3a0110_WYG_061-14b"/>
　　也<hi>臣</hi>伏見<lb/>
聖主萬幾之下事事誠求而諸臣章奏之中多以意揣<lb/>
　　是以罔知顧忌直抒愚悃惟<lb/>
聖明熟察之<lb/>
<pb n="KR3a0110_WYG_061-15a"/>
　　禮記<lb/>
　子曰邇臣守和宰正百官大臣慮四方<lb/>
　　　　　　　　　　　　監察御史<hi>臣</hi>張湄<lb/>
　　嚴陵方逢辰曰守和者過於和則流而為同不及<lb/>
　　於和則乖而為異故在於能守守則適中而無過<lb/>
　　與不及之患矣<lb/>
　　<hi>臣</hi>謹按正心以正朝廷正朝廷以正百官正百官<lb/>
　　以正四方者君之事也而輔理承化共襄至治則<lb/>
<pb n="KR3a0110_WYG_061-15b"/>
　　羣臣與有責焉易稱上下交而其志同書稱慎厥<lb/>
　　身修思永而即繼之以庶明勵翼可知有克艱之<lb/>
　　臣斯有克艱之后惟聚精會神兩相得而益章也<lb/>
　　何則君天道也臣地道也欲與天地同和必君臣<lb/>
　　咸有一德而同本於寅協本於恭不競不絿不剛<lb/>
　　不柔若八音之克諧若五味之相濟此守和之說<lb/>
　　也百官承式固在乎君之率作興事然日宣日嚴<lb/>
　　亦厚望諸浚明有家亮采有邦者故曰百僚師師<lb/>
<pb n="KR3a0110_WYG_061-16a"/>
　　百工惟時由大法而致小亷則百官之正非宰正<lb/>
　　之而誰屬哉至於四方去朝廷逺矣人君不下堂<lb/>
　　階而周知閭閻之疾苦雖在遐荒亦如几席之近<lb/>
　　此非有為之逹下情者則君門萬里幾何其不壅<lb/>
　　於聞也昔舜之告禹曰俾予從欲以治四方風動<lb/>
　　時乃之休洵乎慮四方者之惟大臣是賴矣竊嘗<lb/>
　　綜而論之邇臣入叅密勿非疎逖之倫和在獻可<lb/>
　　替否豈迎合之謂思古建官曰三公公則無私矣<lb/>
<pb n="KR3a0110_WYG_061-16b"/>
　　曰三孤孤則無朋矣故出一言也但求其理之是<lb/>
　　而不存偏黨之衷行一事也務酌乎時之宜而絶<lb/>
　　去畛域之見禹臯伊傅渺不可追若漢之丙魏唐<lb/>
　　之房杜宋之韓范諸公同心輔政而議論有時各<lb/>
　　出不得謂之非守和者水火不相入而相資琴瑟<lb/>
　　不一音而同調晏子和同之喻固己辨之熟矣進<lb/>
　　退百官非臣下所得操其柄顧激濁揚清引善良<lb/>
　　抑僥倖要於當國者示之表焉曠觀前史宰臣以<lb/>
<pb n="KR3a0110_WYG_061-17a"/>
　　合意者為賢即以異己者為不肖以姑息為安則<lb/>
　　忠言沮以避謗為智則直道廢一君子用則衆君<lb/>
　　子集一小人用而衆小人從所謂臬正則影正臬<lb/>
　　不正則影斜百官之係乎宰不誠重哉四方之水<lb/>
　　旱盗賊其發於有形者易察其隱於無形者難知<lb/>
　　大臣徒潤色太平可使有形常若無形大臣願綢<lb/>
　　繆未雨可使無形常若有形蓋安不忘危備則無<lb/>
　　患制治保邦之要惟大臣之能先慮者得之是則<lb/>
<pb n="KR3a0110_WYG_061-17b"/>
　　為邇臣為宰為大臣其所居之地位職業或不同<lb/>
　　其與人君共有天下國家之事則一也若而臣者<lb/>
　　必其誠意之學先積諸隱微匪躬之節時矢諸靖<lb/>
　　獻而又名不必自己出功不必自己成夫然後謨<lb/>
　　明弼諧可以為百官之總可以為四方之綱而太<lb/>
　　和之氣亦遂盈溢於宇宙之間矣故劉更生有言<lb/>
　　曰衆臣和於朝萬物和於野若是乎百官四方之<lb/>
　　各得其理其皆自守和始哉<lb/>
<pb n="KR3a0110_WYG_061-18a"/>
　　禮記<lb/>
　子言之曰爲上易事也爲下易知也則刑不煩矣<lb/>
　　　　　　　　　　　　　　編修<hi>臣</hi>蔡新<lb/>
　　<hi>臣</hi>謹按樂記曰大樂必易大禮必簡樂至則無怨<lb/>
　　禮至則不爭是易簡者禮樂之端而禮樂者刑罰<lb/>
　　之本也易繫傳曰乾以易知坤以簡能天地惟易<lb/>
　　簡故五行之吏四時之官各司其職而寒暑晝夜<lb/>
　　長養收藏視此矣聖人惟易簡故命官分職選賢<lb/>
<pb n="KR3a0110_WYG_061-18b"/>
　　授能各舉其事而有親有功可乆可大視此矣此<lb/>
　　政簡刑清治道之所以隆也後世人不足而問之<lb/>
　　法法不足而濟以刑上疑下之難知而故為不測<lb/>
　　以神其術多為防閑以定其志下疑上之難事而<lb/>
　　爭為揣摹以迎其機巧為隱避以逃其罪其始也<lb/>
　　起於上下之相遁其究也必至上下之相䝉易事<lb/>
　　易知兩無當矣夫法制禁令聖王之所不廢故曰<lb/>
　　徒善不足以為政然要皆以人用法非以法用人<lb/>
<pb n="KR3a0110_WYG_061-19a"/>
　　也以法用人毋論法未必盡行即使令行禁止而<lb/>
　　商鞅終不可以治秦毋論法未必有合即使引經<lb/>
　　據古而王安石終不足以治宋無他弊常生於所<lb/>
　　防之外而情每抑於用法之中也昔汲黯奉使以<lb/>
　　便宜持節發河南粟賑貧民寇準欲擢指揮使吏<lb/>
　　以例籍進準曰用牙官尚須檢例安用我輩下不<lb/>
　　以此自疑上不以此為罪誠有得於易事易知之<lb/>
　　意者也若必胥天下而納之於科條律例之中則<lb/>
<pb n="KR3a0110_WYG_061-19b"/>
　　爕理鈞衡之職掌幾何不等於吏胥而學士大夫<lb/>
　　之繩束亦将自同於輿𨽻政體有虧而廉隅日頓<lb/>
　　正蘇洵所謂以天下之大而無可信之人國不足<lb/>
　　以為國者也是以人主於此章好慎惡信賞必罰<lb/>
　　使爵不瀆而民作愿刑不試而民咸服蓋汲汲於<lb/>
　　辨人材而不汲汲於講法令是緇衣命篇之意也<lb/>
　　夫<lb/>
<pb n="KR3a0110_WYG_061-20a"/>
　　禮記<lb/>
　子曰下之事上也不從其所令從其所行上好是物<lb/>
　下必有甚焉者矣故上之所好惡不可不愼也是民<lb/>
　之表也<lb/>
　　　　　　　　　　　監察御史<hi>臣</hi>熊學鵬<lb/>
　　<hi>臣</hi>謹按君民感應之機上下從違之故而知人言<lb/>
　　為君之難固若是其深可畏也從来人君代天子<lb/>
　　民未有不欲禁姦止邪而或姦邪之風日熾未有<lb/>
<pb n="KR3a0110_WYG_061-20b"/>
　　不欲興仁講讓而或仁讓之俗不聞者此豈無令<lb/>
　　以防民哉要之法令者治之具而非制治清濁之<lb/>
　　源也夫民之與君分誼雖有崇卑而此身此心所<lb/>
　　賦於天之正理則一上老老而民興孝上長長而<lb/>
　　民興弟堯舜之道不外孝弟以其理根於至性所<lb/>
　　以上行下效㨗於影響間有資禀氣質之不齊於<lb/>
　　是冇教以一之教之所不及又有刑以輔之教與<lb/>
　　刑皆令也而端教與刑之本者則必先於上之好<lb/>
<pb n="KR3a0110_WYG_061-21a"/>
　　惡謹其幾而正其始然後令行禁止民自必信而<lb/>
　　必從若夫不善之應其騐既神其弊更甚上心稍<lb/>
　　自縱逸則下羣習於宴安上心稍務侈靡則下<lb/>
　　競尚夫淫巧上之好惡發端甚渺而一念之所昭<lb/>
　　下即有以知其意指而私相則傚所以易曰君子<lb/>
　　知微知彰知柔知剛萬夫之望詩曰敬愼威儀惟<lb/>
　　民之則即唐太宗亦曰安天下必須先正其身未<lb/>
　　有身正而影曲上理而下亂者可見君為民表平<lb/>
<pb n="KR3a0110_WYG_061-21b"/>
　　天下之君子當有正心誠意之學以先愼其好惡<lb/>
　　矣顧愼之一字在上為更難爾好惡無定則天下<lb/>
　　莫知適從好惡易窺又姦人得以傅㑹况位當乎<lb/>
　　九五身處乎至尊紛華靡麗雜陳於前生殺予奪<lb/>
　　悉操於手左右前後之人畏其威權而望其寵任<lb/>
　　希旨順意者多犯顔敢諫者少茍無一定之學識<lb/>
　　以處之則雖不好聲色而無往不可為聲色所侵<lb/>
　　雖不好貨利而無往不可為貨利所引昔唐開元<lb/>
<pb n="KR3a0110_WYG_061-22a"/>
　　之治鮮克有終而千古傳為鑒戒可不愼哉為人<lb/>
　　君者誠知此心之好惡所繫於生民者甚重兢兢<lb/>
　　焉省察必嚴而克治必謹遜志時敏懋勤夙夜之<lb/>
　　修舍己從人廣集忠讜之益宦官宫妾之巧偽必<lb/>
　　杜其微閭閻婦子之艱難常思其狀主敬以立體<lb/>
　　内有以清好惡之源隨時而處中外有以善好惡<lb/>
　　之用將見表正於上徯應於下君建極而民歸極<lb/>
　　使人日徙善逺罪而不自知熙熙然化行俗美天<lb/>
<pb n="KR3a0110_WYG_061-22b"/>
　　下共臻一道同風之盛矣<lb/>
<pb n="KR3a0110_WYG_061-23a"/>
　　禮記<lb/>
　子曰上好仁則下之爲仁爭先人故長民者章志貞<lb/>
　敎尊仁以子愛百姓民致行己以說其上矣<lb/>
　　　　　　　　　　　　　編修<hi>臣</hi>張爲儀<lb/>
　　元陳澔曰章志者明吾好惡之所在也貞教者身<lb/>
　　率以正也所志所教莫非尊仁之事以此為愛民<lb/>
　　之道是以民皆感其子愛之心致力于行己之善<lb/>
　　而悅其上如子從父母之命也<lb/>
<pb n="KR3a0110_WYG_061-23b"/>
　　<hi>臣</hi>謹按人君繼天出治宜無不以體仁長人為任<lb/>
　　者而天下歸仁之效不能多覯何也蓋以仁為志<lb/>
　　而志有未光以仁為教而教有未孚則好仁而不<lb/>
　　篤與不好等故禮經言長民者必章志貞教以尊<lb/>
　　仁斯為能好仁者也蓋天下之趨向常視乎一人<lb/>
　　之意旨茍為人上者其好惡稍徇一己之私而於<lb/>
　　仁民之心有未盡則天下之人皆將窺其隱而投<lb/>
　　其隙是以古之聖王勅天之命惟時惟幾罔違道<lb/>
<pb n="KR3a0110_WYG_061-24a"/>
　　以干百姓之譽罔咈百姓以從己之欲要使朝廷<lb/>
　　之心實可曉然共白於天下斯大小臣工其承流<lb/>
　　而布化者自趨赴而恐後所謂表正則影端源清<lb/>
　　則流潔此自然之理也若夫條教號令則人君馭<lb/>
　　世之大權寄焉所謂貞教者固不僅身率以正而<lb/>
　　已其在易曰重巽以申命蓋言教人之道必丁寜<lb/>
　　反復當詳審于未命之先尤當力持于既命之後<lb/>
　　審之詳則其教也正持之力則其教也固能正而<lb/>
<pb n="KR3a0110_WYG_061-24b"/>
　　固斯足盡貞教之義也茍其始或失于詳愼輕為<lb/>
　　布告逮既行之後設有牽制格礙而不可卒行則<lb/>
　　是詔令所及特為具文有其言而無其事有其事<lb/>
　　而無其效將仁心仁政何由翔洽於宇内哉故商<lb/>
　　書仲虺之誥曰克寛克仁彰信兆民言章志也大<lb/>
　　雅抑之篇曰訏謨定命逺猶辰告言貞教也即漢<lb/>
　　儒董仲舒之言曰為人君者正心以正朝廷正朝<lb/>
　　廷以正百官正百官以正萬民賈誼之言曰先王<lb/>
<pb n="KR3a0110_WYG_061-25a"/>
　　執此之政堅如金石行此之令信如四時據此之<lb/>
　　公無私如天地皆可與章志貞教之義相發明蓋<lb/>
　　必如是以尊仁而後可謂之好仁必如是以好仁<lb/>
　　而後民乃行己以悅其上所謂以不忍人之心行<lb/>
　　不忍人之政而治天下可運諸掌者此之謂也<lb/>
<pb n="KR3a0110_WYG_061-26a"/>
　　禮記<lb/>
　子曰爲上可望而知也爲下可述而志也則君不疑<lb/>
　於其臣而臣不惑於其君矣<lb/>
　　　　　　　　　　　　　修撰<hi>臣</hi>莊有恭<lb/>
　　陳澔曰君之待臣表裏如一故曰可望而知臣之<lb/>
　　事君一由忠誠其職業皆可稱述而記志此所以<lb/>
　　上下之間不疑不惑也<lb/>
　　<hi>臣</hi>謹按君臣會合雖有上下之殊而於天下國家<lb/>
<pb n="KR3a0110_WYG_061-26b"/>
　　則均有難弛之責故必其心皆可以共見而後能<lb/>
　　追其盛於泰交<hi>臣</hi>觀上古之世君無不吐之腹心<lb/>
　　臣無不披之肝膽九重之上正心誠意以端其本<lb/>
　　敬天勤民以規其大舉凡刑賞黜陟喜怒威福皆<lb/>
　　合於天理之公人情之正故為之臣者亦莫不精<lb/>
　　白自矢靖共為懐三公則論道經邦三孤則貳公<lb/>
　　宏化六卿則分職率屬以倡九牧而阜成兆民夫<lb/>
　　如是故事無不立而功無不成也降及季世猜疑<lb/>
<pb n="KR3a0110_WYG_061-27a"/>
　　忌刻不合不公其君既以不明而好察不信而好<lb/>
　　疑者生逆億詐偽之心其臣亦以相遁於文法相<lb/>
　　髙以機巧者為茍且僥倖之計臣罪固無可逭矣<lb/>
　　抑君實有以階之故君之與臣有各盡之道焉亦<lb/>
　　有交勉之誼焉何謂各盡之道君人者堂亷髙逺<lb/>
　　尊嚴若神每易啓人之疑畏茍非誠意洞逹宫府<lb/>
　　俱為一體内外罔或異心則稍有瞻望顧惜者亦<lb/>
　　孰肯以輕嘗而輙試昔唐太宗有言朕以至誠治<lb/>
<pb n="KR3a0110_WYG_061-27b"/>
　　天下見前世帝王好以權譎小數御其臣下者常<lb/>
　　竊恥之宋太祖坐寢殿令洞開重門皆端直軒豁<lb/>
　　謂左右曰此如我心若有邪曲人皆見之是二君<lb/>
　　者皆開創英明其行事雖未能盡醇而無疵然味<lb/>
　　其言則於可望而知之義得矣至於人臣食君之<lb/>
　　禄當思致己之身天下原無分外之事亦原無可<lb/>
　　自信之功雖定大䇿决大疑奠饑溺之衆維社稷<lb/>
　　之安議者以為勲振天壤烈光前哲而純臣用心<lb/>
<pb n="KR3a0110_WYG_061-28a"/>
　　猶恐託付不效職守多虧有負聖明而傷髙厚即<lb/>
　　或天心未諒臣志未明而鞠躬盡瘁罔敢寜居者<lb/>
　　誠以臣之事君猶子之事父也人子不以父母之<lb/>
　　不我愛而懈其孝思則人臣亦豈以君心之不我<lb/>
　　屬而隳其官守昔太宗欲魏徵存形迹之見而徵<lb/>
　　不奉詔仁宗賞富弼救河朔之災而弼不拜爵人<lb/>
　　臣能常存是心庶知所以自勵而有可述而志者<lb/>
　　矣<hi>臣</hi>故曰貴有各盡之道也何謂交勉之誼易曰<lb/>
<pb n="KR3a0110_WYG_061-28b"/>
　　孚于嘉吉書曰咸有一徳言君臣之相得蓋如此<lb/>
　　其至也舜曰股肱喜哉元首起哉臯陶曰元首明<lb/>
　　哉股肱良哉君臣之交相責難又如此其切也夫<lb/>
　　惟君以無黨無偏者示其臣以天懐之坦臣以為<lb/>
　　徳為民者報其君以忠藎之誠上下不相䝉而艱<lb/>
　　難共濟身心可大白而㩦貳潛消即有時可否未<lb/>
　　協而獻可以去否替否以成可要皆有固結不可<lb/>
　　解之情以維繫其間斯無負於交勉之誼矣不然<lb/>
<pb n="KR3a0110_WYG_061-29a"/>
　　既不知所以各盡又不知所以交勉則隔上下之<lb/>
　　交而成暌離之勢虧天澤之義而啓壅蔽之端欲<lb/>
　　以致天下國家之治而追盛於泰交也難矣<lb/>
<pb n="KR3a0110_WYG_061-30a"/>
　　禮記<lb/>
　子曰有國家者章善癉惡以示民厚則民情不貳詩<lb/>
　　云靖共爾位好是正直<lb/>
　　　　　　　　　　　　給事中<hi>臣</hi>馬宏𤦺<lb/>
　　<hi>臣</hi>謹按治天下之大柄賞罰二者而已賞不當善<lb/>
　　雖賞不勸罰不當罪雖罰不懲書云天命有德五<lb/>
　　服五章哉天討有罪五刑五用哉此言人君之賞<lb/>
　　罰必本乎天也而天之視聽寄於民夫民有善無<lb/>
<pb n="KR3a0110_WYG_061-30b"/>
　　惡者其性也好善惡惡者其情也今將使天下之<lb/>
　　大萬民之衆善無不章惡無不癉誠有所甚難而<lb/>
　　但使見一善從而奬勵之又從而股肱耳目之見<lb/>
　　一惡從而敎誡之又從而放流誅殛之章在善而<lb/>
　　人知善之當為癉在惡而人知惡之當逺準立於<lb/>
　　上敎宏於下移風易俗不亦可乎或者謂善善長<lb/>
　　而惡惡短章善盛徳事也癉惡毋乃尚刑威而傷<lb/>
　　於厚乎非也蓋天以陽生必以陰成王者以仁育<lb/>
<pb n="KR3a0110_WYG_061-31a"/>
　　必以義正張子曰察惡未盡雖善必麤又曰徒好<lb/>
　　仁而不惡不仁則習不察行不著故夫章善而人<lb/>
　　皆勸善是示天下以為善之路者也厚也癉惡而<lb/>
　　人皆創惡是示天下以逺惡之途者也亦厚也故<lb/>
　　曰刑賞皆忠厚之至也雖然人君莫不操章癉之<lb/>
　　權而徃徃苦善惡之不分禹曰知人則哲惟帝其<lb/>
　　難之程子曰聖人之心譬如明鏡好物来時便見<lb/>
　　是好惡物来時便見是惡鏡何嘗有好惡也由斯<lb/>
<pb n="KR3a0110_WYG_061-31b"/>
　　言之非果能窮理以精其識好問以去其壅固無<lb/>
　　以别其孰為善孰為惡而之其所親愛而辟之其<lb/>
　　所賤惡而辟心有偏着好惡已乖是以大明黜陟<lb/>
　　使天下日遷善逺罪而不自知者人君鼓舞一世<lb/>
　　之大權也而其實必以正心修身為本<lb/>
<pb n="KR3a0110_WYG_061-32a"/>
　　禮記<lb/>
　君民者章好以示民俗愼惡以御民之淫則民不惑<lb/>
　矣<lb/>
　　　　　　　　　　　　監察御史<hi>臣</hi>張湄<lb/>
　　<hi>臣</hi>謹按民之於上也不從其令而從其所好上好<lb/>
　　是物下必有甚者故維風敦俗濟世安民之主在<lb/>
　　上必謹其所好惡以立之表使天下曉然知吾意<lb/>
　　之所存則固有當務之急焉易曰天地節而四時<lb/>
<pb n="KR3a0110_WYG_061-32b"/>
　　成節以制度不傷財不害民禮曰國奢則示之以<lb/>
　　儉君民者誠欲化民俗而防民淫舍節儉何以哉<lb/>
　　夫天之所生地之所長人力之所産其生之者有<lb/>
　　限而日用之耗之者無窮一飲食衣服之微而布<lb/>
　　帛之與錦綺蔬糲之與肥甘其相去不啻數什伯<lb/>
　　千萬也苟無限制又何所不至哉彼富貴之家資<lb/>
　　蓄饒裕既恣為夸靡輾轉效法而貧賤之子亦不<lb/>
　　自揣量勉相比儷罄家塗飾祈免詬恥由是資財<lb/>
<pb n="KR3a0110_WYG_061-33a"/>
　　外耗藏蓄内空富者貧貧者竊矯䖍爭奪之風日<lb/>
　　競而貪殘悖逆之禍益繁皆由風俗之侈靡有以<lb/>
　　使之然也昔賈誼有言黼繡偏諸古者以奉一帝<lb/>
　　一后而節適今庶人屋壁得為帝服倡優下賤得<lb/>
　　為后飾然而天下不屈者未之有也自漢代以来<lb/>
　　世之衣錦曵綺冠貂裘腋者横塞道路王侯士大<lb/>
　　夫與工賈優𨽻淆然莫辨其冐上無等又豈特長<lb/>
　　沙云爾哉若是者何也蓋開創之君艱苦備嘗民<lb/>
<pb n="KR3a0110_WYG_061-33b"/>
　　情洞悉故能鑒衰世之流弊而力以挽回使頽風<lb/>
　　一返於淳古若繼世而後承平日乆忘其祖宗創<lb/>
　　造之艱窮奢極麗狹陋前規一時左右大小臣工<lb/>
　　遂爭為豪華炫耀以應之加以婦寺之忠别無所<lb/>
　　効惟知順導其君之欲凡所為悅耳目娛心志者<lb/>
　　莫不畢力逺致以求寵於一人則好尚既乖趣舎<lb/>
　　益下貨賂公行貪墨滋熾維彼小民復何所取法<lb/>
　　而知謹身節用以自免於罪戾乎史稱漢文躬行<lb/>
<pb n="KR3a0110_WYG_061-34a"/>
　　節儉身衣皂綈後宫不曳羅綺所幸愼夫人衣不<lb/>
　　曳地嘗欲築露臺以費中人十家之産而止故在<lb/>
　　位二十餘年盡蠲民租而太府之錢貫朽而不可<lb/>
　　較太倉之粟陳陳相因紅腐而不可食唐太宗謂<lb/>
　　君依於國國依於民剝民以奉君猶割肉以充腹<lb/>
　　朕以此思之故不敢縱欲也又嘗曰治安則驕侈<lb/>
　　易生驕侈則危亡立至故貞觀之治得以嫓美成<lb/>
　　康而中外乂安比年豐稔率由於此且非獨君為<lb/>
<pb n="KR3a0110_WYG_061-34b"/>
　　然也楊綰清簡儉素及命為相制甫下郭子儀輙<lb/>
　　為減聲樂五分之四京兆尹黎幹騶從甚盛省之<lb/>
　　止存十騎中丞崔寛第舍宏侈亟毁之所謂示民<lb/>
　　不佻是則是傚者詎不信乎人主茍體漢帝唐宗<lb/>
　　之行事以觀感於上而在廷之臣又有楊綰之清<lb/>
　　操以風勵於下然後為之辨上下定尊卑别貴賤<lb/>
　　使服飾有常宴饗有節居處有度以至冠昬喪祭<lb/>
　　莫不有制凡一切淫聲艶色珍禽異獸彫鏤纂組<lb/>
<pb n="KR3a0110_WYG_061-35a"/>
　　金玉錦繡之具悉為嚴除而厲禁之庶幾民志不<lb/>
　　偷而晚近浮靡之風可以一變<hi>臣</hi>聞漢章帝時馬<lb/>
　　廖上疏曰昔元帝罷服官成帝御浣衣哀帝去樂<lb/>
　　府然而侈費不息至於衰亂者百姓從行不從言<lb/>
　　也夫改政移風必有其本前下制度未幾後稍不<lb/>
　　行雖由吏不奉法良由慢起京師又第五倫言於<lb/>
　　章帝曰諸王主貴戚驕奢踰制京師尚然何以示<lb/>
　　逺由此觀之以身教者從以言教者訟人主一身<lb/>
<pb n="KR3a0110_WYG_061-35b"/>
　　實為風化之本原而京師者又風化始出之地也<lb/>
　　君誠能正身脩德崇尚節儉為天下先自一人之<lb/>
　　起居服食以及左右妃嬪之屬宗室貴戚之儔皆<lb/>
　　恪守髙曾之矩矱百官而下復何敢有縱欲敗度<lb/>
　　怙侈滅義以自戾於先王之教者乎如是則小民<lb/>
　　之力作不耗於無益將天下之財用自積於有餘<lb/>
　　衣食漸足禮義可興躋薄俗於醇良化囂風於朴<lb/>
　　茂其斯為興致隆平之先務而萬世不敝之永圖<lb/>
<pb n="KR3a0110_WYG_061-36a"/>
　　也歟<lb/>
<pb n="KR3a0110_WYG_061-37a"/>
　　禮記<lb/>
　民以君爲心君以民爲體心莊則體舒心肅則容敬<lb/>
　心好之身必安之君好之民必欲之<lb/>
　　　　　　　　　　　　侍講學士<hi>臣</hi>蔣溥<lb/>
　　馬睎孟曰心者體之主而體則從心者也故心莊<lb/>
　　則體舒心肅則容敬心好之身必安之也君者民<lb/>
　　之心而民則從君者也故君好之民必欲之也<lb/>
　　<hi>臣</hi>謹按天君泰然而百體從令者此心所以為一<lb/>
<pb n="KR3a0110_WYG_061-37b"/>
　　身之主也惟皇建極而萬邦表正者大君所以為<lb/>
　　兆民之主也人之一身五官役於物百體効其能<lb/>
　　亦紛然而莫定矣要惟虛靈之地隱然為之主宰<lb/>
　　則四肢百骸確然有所秉受而出於不容己動於<lb/>
　　不自知無他氣相感天相喻也人君位於天位以<lb/>
　　臨宇内由朝廷以及百官由百官以及萬民其貴<lb/>
　　賤之等層累階級而不可以數計然而發號施令<lb/>
　　通欲類情自上逹下由近及逺如身之使臂臂之<lb/>
<pb n="KR3a0110_WYG_061-38a"/>
　　使指呼吸感通㨗於影響意之所向則不令而行<lb/>
　　不禁而止有不知其所以然者無他性相洽情相<lb/>
　　屬也故君猶心也民猶體也夫心為體之主體為<lb/>
　　心之輔心非體則無以收役屬之用體非心則無<lb/>
　　以握統馭之權主得輔而尊輔得主而順尊順不<lb/>
　　失而大體小體乃各安其分心既莊則不必有意<lb/>
　　於體之舒也而體自無不舒矣心既肅則不必有<lb/>
　　意於容之敬也而容自無不敬矣故曰心好之身<lb/>
<pb n="KR3a0110_WYG_061-38b"/>
　　必安之自然之理也惟君之於民也亦然民必藉<lb/>
　　衣食以生民之衣食即君之所解推也倘或不免<lb/>
　　於饑寒是何異疾痛之切膚而中心早為之怵惕<lb/>
　　民必藉禮義以立民之禮義即君之所表建也倘<lb/>
　　或不免於邪僻是何異顚蹶之偶形而此心已為<lb/>
　　之震撼夫饑寒邪僻至於廹其身心則未有不惻<lb/>
　　然而為之所者矣是以聖王之於民也養之以農<lb/>
　　桑畜牧恤之以賑賚周給一如體之饑欲得食寒<lb/>
<pb n="KR3a0110_WYG_061-39a"/>
　　欲得衣而不可斯須緩也修六禮以節民性明七<lb/>
　　敎以興民德一如體之周欲中規折欲中矩而不<lb/>
　　可絲毫差也夫然故心得其職而下之從上也不<lb/>
　　啻目之視耳之聽手足之持行而動罔不臧是以<lb/>
　　孝弟行於宫闈民咸知祗父而㳟兄矣禮讓隆於<lb/>
　　治術民咸知興亷而尚恥矣節儉行於貴近民咸<lb/>
　　知食時而用禮矣政刑肅於官府民咸知循法而<lb/>
　　守紀矣上之所好民必欲焉如百川之歸壑如日<lb/>
<pb n="KR3a0110_WYG_061-39b"/>
　　中之趨市風行草偃不足喻其機表立影從未可<lb/>
　　喻其㨗豈非心之與體精氣融洽血脉貫通眞有<lb/>
　　神動天隨者哉故君以民而驗其德化猶心以體<lb/>
　　而驗其出入民以君而作其從違猶體以心而作<lb/>
　　其動靜身心無間君民亦無間推而至於百官曰<lb/>
　　股肱曰奔奏其各述乃職以事上而臨下者亦何<lb/>
　　以異是哉昔唐太宗有君猶舟民猶水之喻竊以<lb/>
　　為警切深至若觀連屬之象察感應之機心體之<lb/>
<pb n="KR3a0110_WYG_061-40a"/>
　　說尤不可不加之意焉<lb/>
<pb n="KR3a0110_WYG_061-41a"/>
　　禮記<lb/>
　子曰民以君為心君以民為體<lb/>
　　　　　　　　　　　監察御史<hi>臣</hi>劉方藹<lb/>
　　陳澔集說民以君為心者言好惡從於君也君以<lb/>
　　民為體者言休戚同於民也<lb/>
　　<hi>臣</hi>謹按一理貫徹而無精粗一氣呼吸而無表裏<lb/>
　　一形周浹而無間隔者人但知心之與體然也聖<lb/>
　　人則謂君之與民其親切本如是以民視君即宰<lb/>
<pb n="KR3a0110_WYG_061-41b"/>
　　體之心以君視民即載心之體故朝廷者萬民之<lb/>
　　靈府兆庶者大君之全軀體之主宰在心民非后<lb/>
　　所以罔事心之運動在體后非民所以罔使天子<lb/>
　　藏富於天下而食租衣稅民養君也是即合充體<lb/>
　　之血氣以養心天子不言有無而行慶施惠君養<lb/>
　　民也是即運心統之血氣以養體民苦饑寒而君<lb/>
　　憂恤之體之阽危而心怵也民罹刑罰而君哀矜<lb/>
　　之體之傷殘而心痛也民畏寇盗而君武衛之體<lb/>
<pb n="KR3a0110_WYG_061-42a"/>
　　之患難而心為之預防也體安舒而心乃自得樂<lb/>
　　民之樂也體勞苦而心即不寧憂民之憂也千里<lb/>
　　萬里而下無不逹之情體之有觸即覺乃心之管<lb/>
　　攝乎體者無間可容一日二日而上凛兢業之懐<lb/>
　　心之無刻不謹乃體之繫屬乎心者無微可忽也<lb/>
　　窮筋骨餓體膚而正所以動其心故天下饑溺仁<lb/>
　　君必歸之己視不見聽不聞而皆由於心不在故<lb/>
　　百姓有過聖君必反諸身非禮之視聽言動心勿<lb/>
<pb n="KR3a0110_WYG_061-42b"/>
　　之而體自從中節之喜怒哀樂心得之而體自順<lb/>
　　是惟以仁義為性命以中和為元氣以敬畏為精<lb/>
　　神以法度為筋脉以敎養為榮衛而統以元首弼<lb/>
　　以股肱濟以耳目心廣體胖而睟面盎背四體不<lb/>
　　言而喻君明臣良而移風易俗萬民不令而從天<lb/>
　　下之肥也身之肥也其道一而已矣禮運謂聖人<lb/>
　　以中國為一人程子謂仁者以萬物為一體即心<lb/>
　　君體民之謂也全乎道心斯百體皆安徇乎人心<lb/>
<pb n="KR3a0110_WYG_061-43a"/>
　　斯百體皆危必堯舜之君民乃可為道德之心體<lb/>
　　與<lb/>
<pb n="KR3a0110_WYG_061-44a"/>
　　禮記<lb/>
　近文章砥厲廉隅<lb/>
　　　　　　　　　　　　　編修<hi>臣</hi>張九鎰<lb/>
　　<hi>臣</hi>謹按三代以上之儒不甚相逺也彼其克自振<lb/>
　　㧞而不敢茍且其行者鄙其文之不雅馴而駸駸<lb/>
　　然與古為徒患其詣之不端方而介介然勿損其<lb/>
　　節蓋素所樹立然矣否則為浮為偽而放焉自恣<lb/>
　　將不免君子之棄而小人之歸烏可謂之眞儒也<lb/>
<pb n="KR3a0110_WYG_061-44b"/>
　　今夫所謂眞儒者知文章以載道也而為聖賢闡<lb/>
　　精微廉隅以檢身也而為古今立名節其實心為<lb/>
　　己不大逺乎末俗之行哉末俗之行循名則是責<lb/>
　　實則非識者知其學守之兼敗矣其兢為文章亦<lb/>
　　嘗博極羣書肆其議論其弊也非失之野即失之<lb/>
　　浮詡詡然務為炳炳烺烺飾采色誇聲音而以為<lb/>
　　能而於道何其逺也夫良玉雖珍必加雕琢美錦<lb/>
　　為質不廢纂組而况文章乎昌黎云養其根而竢<lb/>
<pb n="KR3a0110_WYG_061-45a"/>
　　其實加其膏而希其光夫非謂藉以彰身也謂其<lb/>
　　沉潛仁義涵泳詩書則根深而膏沃其為文也皆<lb/>
　　醇而後肆焉以此為傳道之書經世之言古之所<lb/>
　　稱不朽者不在兹耶雖然儒者既苦立言之無本<lb/>
　　尤患持身之無術則廉隅其大要矣夫脂韋以自<lb/>
　　便鑿枘以求通是自踰其防也踰其防者始則屈<lb/>
　　節從人繼且放軼禮法而不可止故欲愼其撡持<lb/>
　　非自峻以絶人也以為廉恥之道不存則志行必<lb/>
<pb n="KR3a0110_WYG_061-45b"/>
　　乖是非之界不明則名義易壞夫堂之有廉室之<lb/>
　　有隅以其等級出入之有限也君子嚴氣正性寧<lb/>
　　養嶽嶽懐方之望毋為錄錄因人之行所以直内<lb/>
　　方外而無敢自懈其功者其亦如石之砥如金之<lb/>
　　礪焉斯已矣不然磽磽者易缺皎皎者易汚以正<lb/>
　　直之難合而瓦方以自毁尚得為有道之士乎哉<lb/>
　　或者曰淹雅則鮮質峻厲則傷和似非儒者所尚<lb/>
　　也而不知非先王之法言不敢道非先王之德行<lb/>
<pb n="KR3a0110_WYG_061-46a"/>
　　不敢行彼其自返之學守而無愧者蓋嚴且密矣<lb/>
　　迨其後聲華不敢襲而必本於淳粹之原圭角所<lb/>
　　弗存而一歸於渾融之境不乆且優㳺漸漬乎聖<lb/>
　　域而無忝於三代以上之儒也耶<lb/>
<pb n="KR3a0110_WYG_061-47a"/>
　　禮記<lb/>
　財聚則民散財散則民聚<lb/>
　　　　　　　　　　　侍講學士<hi>臣</hi>熊暉吉<lb/>
　　<hi>臣</hi>謹按財者生於天地而流布於人間人主挾崇<lb/>
　　髙赫奕之勢非不知縱其欲者之可無不得也以<lb/>
　　為專所利而斂怨為德者之必無可幸也竭澤而<lb/>
　　漁將必無魚焚林而獵將必無獸故損下益上謂<lb/>
　　之損損上益下謂之益損益者聚散之謂也古之<lb/>
<pb n="KR3a0110_WYG_061-47b"/>
　　王者九賦九式定為邦經貴義尊仁施厚斂薄其<lb/>
　　肫肫然聯億兆而一身也若元首肢體之相為繫<lb/>
　　屬也其殷殷然念匹夫匹婦之不獲其所也若慈<lb/>
　　母之煦嫗其赤子而惟恐傷之也且夫垂休纘緒<lb/>
　　世際清寧眞無前之偉業上治之規模也而聖人<lb/>
　　靜推消息每不勝日中之懼焉何者衣食之源生<lb/>
　　民之本自昇平久而人數日衆也耕桑無業而資<lb/>
　　生無䇿矣而陰陽愆伏天時不齊山林川澤之生<lb/>
<pb n="KR3a0110_WYG_061-48a"/>
　　殖取精多地力亦不能不竭也如以魚鹽薪蒸漆<lb/>
　　枲絺紵金鐵竹木一切征𣙜由後溯前代增無減<lb/>
　　顧瞻海宇總總林林富者日貧貧者益廹譬諸少<lb/>
　　壯之人非不魁然大也而元氣實中索焉即加意<lb/>
　　保之猶慮有他也是以聖者惕於朝夕而庸者狃<lb/>
　　於豐豫歴觀秦漢以来中世之主亦非盡無才也<lb/>
　　而利心一動若有物憑方且鑿空起事攘奪多端<lb/>
　　括山海之藏競錐刀之末而怨憤所鬰遂使全盛<lb/>
<pb n="KR3a0110_WYG_061-48b"/>
　　之朝一朝瓦解此可為太息已夫利者害之府也<lb/>
　　匹夫放利猶共疾焉况人主乎血脉之結濇也潰<lb/>
　　必為癰痤焉河流之壅塞也一决而泛溢不救矣<lb/>
　　善哉乎司馬光之言也曰天地所生財賦百物不<lb/>
　　在民則在官國實則民虛所謂夏潦而秋必旱也<lb/>
　　故經制之外何有羨餘公府已藏奚事私蓄生息<lb/>
　　者終虞朘削進奉者大抵侵牟夫與其取之以積<lb/>
　　而不用也毋寧與之而化為有用也且既不忍聽<lb/>
<pb n="KR3a0110_WYG_061-49a"/>
　　其取以飽貪吏之槖也曷若沛然竟多其與以惠<lb/>
　　顚連無告之窮也故曰上以厚下安宅故曰本固<lb/>
　　邦寧此物此志也夫有天下者莫不欲身尊名顯<lb/>
　　中外環拱以綿祚無疆也然而得失相反者何也<lb/>
　　一者患於侈一者患於嗇侈則封靡以瘠天下而<lb/>
　　主仍瘠嗇則屯膏而天下瘠而主究何能獨肥也<lb/>
　　史稱漢文帝躬儉素示敦樸為天下先而賜租減<lb/>
　　稅詔㫖頻下夫儉素非侈也賜租頻頻非嗇也世<lb/>
<pb n="KR3a0110_WYG_061-49b"/>
　　有明德之君寡欲清心恩施廣大固將遂萬物之<lb/>
　　生順萬物之情導利上下而益道光焉要以甘言<lb/>
　　易入竊懼小人之伺隙者工為蠱媚而君志不覺<lb/>
　　遂移故桑孔進而漢業衰延齡相而唐室危非斷<lb/>
　　然不惑烏可恃哉聖人知其然故於聚斂之臣賤<lb/>
　　之等雞豚牛羊而惡之反過盗賊斯乃塞源之論<lb/>
　　所以砭膏肓警鴆毒也<lb/>
御覽經史講義卷二十四<lb/>
</p>
<p>
</p>
  </div>
</body>
</text>
</TEI>
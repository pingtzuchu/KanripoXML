<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_060-1a"/>
欽定四庫全書<lb/>
御覽經史講義卷二十三<lb/>
　　禮記<lb/>
　大樂與天地同和大禮與天地同節<lb/>
　　　　　　　　　　　　　　檢討<hi>臣</hi>吳泰<lb/>
　　孔頴達曰天地氣和而生萬物大樂之體順陰陽<lb/>
　　律呂生養萬物是天地同和也天地之形有髙下<lb/>
　　大小之限大禮别尊卑貴賤與天地相似是天地<lb/>
<pb n="KR3a0110_WYG_060-1b"/>
　　同節也<lb/>
　　黄裳曰大樂致和大禮致中天地之於萬物生以<lb/>
　　和成以節而先王之大樂大禮贊天地之化育故<lb/>
　　與之同其和同其節<lb/>
　　<hi>臣</hi>謹按帝王之治天下也功成作樂治定制禮樂<lb/>
　　以和民聲使之合愛而流通其精神禮以節民心<lb/>
　　使之合敬而經緯其秩序禮樂乃制治之原也顧<lb/>
　　制禮樂者帝王而其本則由於天地天地之氣與<lb/>
<pb n="KR3a0110_WYG_060-2a"/>
　　物交而為和和則有聲流而不息合同而化而大<lb/>
　　樂興焉天地之氣與物辨而為節節則有形天高<lb/>
　　地下萬物散殊而大禮行焉是和節之本乎天地<lb/>
　　者原根極於心性之微而和節之著於禮樂者乃<lb/>
　　符合乎易簡之藴是以律呂相恊而四時順萬物<lb/>
　　生同天地之和也等威有辨而百昌若兆民安同<lb/>
　　天地之節也與天地同和所以淡而不傷和而不<lb/>
　　淫四海之内欣喜歡愛之心油然以生而皆知親<lb/>
<pb n="KR3a0110_WYG_060-2b"/>
　　其親矣與天地同節所以天澤分而君臣定卑高<lb/>
　　陳而貴賤位四海之内莊敬恭順之心肅然以生<lb/>
　　而皆知尊其尊矣蓋天地之和節不可見而於時<lb/>
　　物之行生寒暑之往來其有情有文而無偏無黨<lb/>
　　者皆自然之禮樂也聖人作樂以宣暢其和心順<lb/>
　　成其節序顯之驗於民物而精之格乎神明惟其<lb/>
　　同出於一原所以潛通乎兩大也孔子曰民之父<lb/>
　　母必達於禮樂之原以致五至而行三無記曰知<lb/>
<pb n="KR3a0110_WYG_060-3a"/>
　　禮樂之情能述張子亦謂不聞性與天道而能制<lb/>
　　禮作樂者末矣然則制禮作樂者必有聖人之徳<lb/>
　　居天子之位惟聖人道高徳厚基命宥宻養愛敬<lb/>
　　之本篤愛敬之施致一心之和始能同天地之和<lb/>
　　致一心之中始能同天地之節此即易所謂裁成<lb/>
　　天地之道輔相天地之宜者也此即中庸所謂贊<lb/>
　　天地之化育者也此即記所謂大人舉禮樂天地<lb/>
　　將為昭者也豈非本性命之眞建中和之極而兼<lb/>
<pb n="KR3a0110_WYG_060-3b"/>
　　總條貫乃能使宇宙之間恩明誼羙而上下與天<lb/>
　　地同流也哉總之禮樂之説管乎人情人情者聖<lb/>
　　王之田也修禮以耕之播樂以安之所以同民心<lb/>
　　而出治道者端在於此是以堯舜禹湯文武之治<lb/>
　　邁百王而首出起千古而獨隆無非本斯二者夫<lb/>
　　是以南靣而立而天下太平也夫<lb/>
<pb n="KR3a0110_WYG_060-4a"/>
　　禮記<lb/>
　君子反情以和其志比類以成其行姦聲亂色不留<lb/>
　聰明淫樂慝禮不接心術惰慢邪僻之氣不設於身<lb/>
　體使耳目鼻口心知百體皆由順正以行其義<lb/>
　　　　　　　　　　　　監察御史<hi>臣</hi>霍備<lb/>
　　陳澔曰反情復其性情之正也情不失其正則志<lb/>
　　無不和比類分次善惡之類也不入於惡類則行<lb/>
　　無不成曰不留不接不設如論語四勿之謂皆反<lb/>
<pb n="KR3a0110_WYG_060-4b"/>
　　情也類之事如此則百體從令而義之與比矣<lb/>
　　<hi>臣</hi>謹按理涵於性而性具於心情者性之所發性<lb/>
　　無不善而情或雜以形氣之私志者心之所之心<lb/>
　　有不存而志或乖其中正之則斯著之於行不能<lb/>
　　有善而無惡矣然而此心本體之明自在則其為<lb/>
　　善之類與惡之類要自烱然君子唯省察操持不<lb/>
　　使惡之類得以滋長而所行一出於善之類則反<lb/>
　　情比類之謂也故姦色亂聲不留聰明者所以養<lb/>
<pb n="KR3a0110_WYG_060-5a"/>
　　其外也淫樂慝禮不接心術者所以養其内也外<lb/>
　　無聲色之誘則内以正矣内無淫慝之惑則外以<lb/>
　　正矣惰慢之氣自内出者也邪僻之氣自外入者<lb/>
　　也二者不得設於身體則外而耳目口鼻百體内<lb/>
　　而心知皆由順正以行其義而自養之功成矣人<lb/>
　　君居上臨下一切膳食之羙章服之華宫室之壯<lb/>
　　與夫左右侍御之奉臺池苑囿禽魚花木之觀凡<lb/>
　　所以戴尊親而致愛敬於萬方者故皆分所當然<lb/>
<pb n="KR3a0110_WYG_060-5b"/>
　　然而孟子曰耳目鼻口之於聲色臭味四肢之於<lb/>
　　安佚性也有命焉君子不謂性也誠以此皆人心<lb/>
　　惟危之類稍不裁制而物欲日滋則必務精麗競<lb/>
　　綺靡進竒技逞淫巧以至燕樂逰畋漸相引誘而<lb/>
　　不之覺自非以不留不接不設者用力克治將外<lb/>
　　凟聰明而内淆心術故虞廷授受丁寜於危微精<lb/>
　　一之間而惟幾惟康制事制心聖聖同揆莫不兢<lb/>
　　兢以致謹也唐之太宗三代以下之賢主也亦嘗<lb/>
<pb n="KR3a0110_WYG_060-6a"/>
　　曰人主惟一心而攻之者甚衆或以勇力或以辨<lb/>
　　口或以諂諛或以奸詐或以嗜欲輻輳攻之各求<lb/>
　　自售以取寵祿此其所以難也然太宗嘗欲幸南<lb/>
　　山嚴装已畢而竟不行魏徵請其故笑曰初實有<lb/>
　　此心畏卿嗔故中輟耳此太宗能自制其欲而貞<lb/>
　　觀之治所以稱獨隆乎夫情之漓性嗜欲最為易<lb/>
　　溺而客感之蕩志聲色淫慝最為易流人君修己<lb/>
　　以安百姓亦惟敬義夹持内外交勉俾道心常昭<lb/>
<pb n="KR3a0110_WYG_060-6b"/>
　　人心退聽而已矣<lb/>
<pb n="KR3a0110_WYG_060-7a"/>
　　禮記<lb/>
　姦聲亂色不留聰明淫樂慝禮不接心術惰慢邪僻<lb/>
　之氣不設於身體使耳目鼻口心知百體皆由順正<lb/>
　以行其義<lb/>
　　　　　　　　　　　監察御史<hi>臣</hi>傅為詝<lb/>
　　眞徳秀曰君子之所以自養者無他内外交致其<lb/>
　　功而已故姦聲亂色不留聰明者所以養其外也<lb/>
　　淫樂慝禮不接心術者所以養其内也外無聲色<lb/>
<pb n="KR3a0110_WYG_060-7b"/>
　　之誘則内亦正矣内無淫慝之惑則外亦正矣惰<lb/>
　　慢之氣自内出者也邪僻之氣自外入者也二者<lb/>
　　不得設於身體如是則外而耳目鼻口四肢百體<lb/>
　　内而心知皆由順正以行其義自養之功畢矣顔<lb/>
　　子四勿之功可以庶幾也<lb/>
　　<hi>臣</hi>謹按為人君者不難於治天下而難於治一身<lb/>
　　夫人主一身耳而天下固有無窮之聲無窮之色<lb/>
　　窺其隙而投之使溺於其中而不自知且曰此固<lb/>
<pb n="KR3a0110_WYG_060-8a"/>
　　樂也禮也而不知其為姦矣亂矣且淫矣慝矣於<lb/>
　　是乎聰日以淆明日以蔽而心日以昏心既日以<lb/>
　　昏則一身耳目鼻口即欲强為端莊勉為強固而<lb/>
　　有所不可得何也失其順故也失其正故也而達<lb/>
　　之天下者又何以時措咸宜而皆得其義乎聖王<lb/>
　　知其然也是以將制禮作樂以進天下於中和必<lb/>
　　先於一身乎慎之夫以聖人之履中蹈和也豈有<lb/>
　　姦亂之聲色得至於耳目哉然而聖人不敢恃也<lb/>
<pb n="KR3a0110_WYG_060-8b"/>
　　茍一有聲之近於姦者色之近於亂者則必斥而<lb/>
　　去之矣豈復有淫慝之禮樂得溺其心術哉然而<lb/>
　　聖人不敢忽也茍一有樂之近於淫者禮之近於<lb/>
　　慝者則必屛而逺之矣至於惰慢邪僻之氣此皆<lb/>
　　聲色之所由乘而禮樂之所由壊也是故聖人猶<lb/>
　　必謹之使周旋動作之間有莊敬之容而無安肆<lb/>
　　之態若此則外有以修其身而耳目鼻口之小體<lb/>
　　無不恭内有以正其心而心知之大體無不敬若<lb/>
<pb n="KR3a0110_WYG_060-9a"/>
　　是者皆天地之經而民物之則也所謂義也義之<lb/>
　　為用也順以順治已而天下之民無不順義之為<lb/>
　　體也正以正持躬而天下之事無不正豈非禮樂<lb/>
　　之原而與天地同其和節者乎雖然體有大小心<lb/>
　　者身之主也聖王先清其心以立萬化之原則耳<lb/>
　　目口體自不言而從令蓋心正而身自正矣身正<lb/>
　　則天下莫不正矣<lb/>
<pb n="KR3a0110_WYG_060-10a"/>
　　禮記<lb/>
　夫古者天地順而四時當民有徳而五榖昌疾疢不<lb/>
　作而無妖祥此之謂大當然後聖人作為父子君臣<lb/>
　以為紀綱紀綱既正天下大定天下大定然後正六<lb/>
　律和五聲絃歌詩頌此之謂徳音徳音之謂樂<lb/>
　　　　　　　　　　　　　右庶子<hi>臣</hi>金相<lb/>
　　陳澔曰四時當謂不失其序也妖祥祥亦妖也大<lb/>
　　當大化之均調也作為父子君臣以為紀綱言聖<lb/>
<pb n="KR3a0110_WYG_060-10b"/>
　　人立父子君臣之禮為三綱六紀之目也三綱謂<lb/>
　　君為臣綱父為子綱夫為妻綱也六紀謂諸父有<lb/>
　　善諸舅有義族人有叙昆弟有親師長有尊朋友<lb/>
　　有舊也先序之以禮乃可和之以樂然後有正六<lb/>
　　律以下之事<lb/>
　　<hi>臣</hi>謹按古今者時也盛衰者運也禮以節民性樂<lb/>
　　以和民聲則存乎聖人之徳當古昔盛時草昧初<lb/>
　　開文明乍啟民生其間耕鑿之外别無嗜欲疲癃<lb/>
<pb n="KR3a0110_WYG_060-11a"/>
　　殘疾無其人昆蟲草木無其異此蓋乗天地五行<lb/>
　　最清之氣生人生物獨際其盛聖人者出恐其無<lb/>
　　别也則制為三綱六紀以敎之使民明父子之親<lb/>
　　識君臣之義嚴男女之别而大經大法由此以立<lb/>
　　所謂禮以節民性也而猶恐其或即於離也則取<lb/>
　　諸六律以正之使長短輕重之無差準諸五聲以<lb/>
　　和之使清濁髙下之均宜文以琴瑟則為弦長言<lb/>
　　咏嘆則為歌觸物感情見諸比興則為詩宗廟享<lb/>
<pb n="KR3a0110_WYG_060-11b"/>
　　祀形容盛徳則為頌凡此者皆所以化其心知血<lb/>
　　氣之偏消其亢戾粗厲之習使風移俗易天下和<lb/>
　　平所謂樂以和民聲也夫禮者理也樂者和也物<lb/>
　　得其理而後和不得其理則其分不安其分不安<lb/>
　　則其情不遂其情不遂則其氣不平此聖人作樂<lb/>
　　所以必俟之紀綱既正天下大定之後也故樽爼<lb/>
　　筵席者禮也而非所以為禮羽旄干戚者樂也而<lb/>
　　非所以為樂聖人徳盛於中文見乎外欲民之納<lb/>
<pb n="KR3a0110_WYG_060-12a"/>
　　於軌物也則仁敬孝慈道積厥躬而禮非虚設欲<lb/>
　　民之血氣和平也則喜怒哀樂發皆中節而樂非<lb/>
　　偽為故曰徳音之謂樂夫隆古之時隂陽不忒氛<lb/>
　　祲無聞風雨時序百榖順成謂非氣運之獨盛乎<lb/>
　　然<hi>臣</hi>愚以為時無古今運無升降亦存乎人主之<lb/>
　　修徳而已矣昨年十一月二十四日寜夏地動兵<lb/>
　　房盡皆坍塌則損傷民人何可忍言我<lb/>
皇上深宮修省降有<lb/>
<pb n="KR3a0110_WYG_060-12b"/>
明㫖<lb/>
特遣大臣前往周視發帑撫恤俾無失所堯舜愛民之<lb/>
　　深憂民之切何以加兹<hi>臣</hi>聞天道有關人事災沴<lb/>
　　必無妄行堯水湯旱聖人不諱言災亦不諉諸數<lb/>
　　惟省身克己深謀逺慮為未雨綢繆之計堯則命<lb/>
　　官咨岳憂勤見乎辭湯則六事自責剪𤓰為犧周<lb/>
　　宣王遇災而懼側身修行故詩人美之然則聖王<lb/>
　　非因災而始懼正因災而懼益切亦可見矣夫父<lb/>
<pb n="KR3a0110_WYG_060-13a"/>
　　母之愛子也無不為之計長久稍有未安則殷勤<lb/>
　　告誡不遺餘力蓋其愛之也深故其憂之也逺憂<lb/>
　　之也逺故其戒之也切想天父母萬物仁愛下民<lb/>
　　之心亦若是焉矣况人君固天地之宗子哉故夫<lb/>
　　日月星辰麗乎天山川草木麗乎地凡反常為怪<lb/>
　　者皆垂象示儆之意正玉成聖賢之心故曰惟天<lb/>
　　聰明惟聖時憲伏願我<lb/>
皇上念政事之既勤則曰得無或即於懈乎念逰畋之<lb/>
<pb n="KR3a0110_WYG_060-13b"/>
　　既逺則曰得無或戀於中乎念讜言之既開則曰<lb/>
　　得無有壅蔽者乎念阿諛之悉屏則曰得無有隱<lb/>
　　伏者乎念民力之維艱則曰得無有無衣無食者<lb/>
　　乎念禮讓之宜興則曰得無有相欺相詐者乎念<lb/>
　　謹小慎微之為難則曰得無積小成大由微致著<lb/>
　　乎念邊防武備之為重則曰得無偶致疎虞漸近<lb/>
　　廢弛乎凡此者我<lb/>
皇上<lb/>
<pb n="KR3a0110_WYG_060-14a"/>
聖修純粹<lb/>
睿慮周詳業已無微不入非<hi>臣</hi>下淺見陋識所能窺然<lb/>
　　古人云非知之艱行之為艱非行之艱終之為艱<lb/>
　　則思艱圖終當有慎之又慎者焉書曰惟徳動天<lb/>
　　無逺弗届滿招損謙受益時乃天道由此觀之修<lb/>
　　徳禳災孰大於是伏願我<lb/>
皇上法大舜之格天師成湯之日新至誠感召㨗於影<lb/>
　　響天氣和於上地氣和於下人氣和於中五行順<lb/>
<pb n="KR3a0110_WYG_060-14b"/>
　　四時當風雨節寒暑時百榖豐登庶民平康豈非<lb/>
　　天下萬世臣民之福哉<lb/>
<pb n="KR3a0110_WYG_060-15a"/>
　　禮記<lb/>
　張而不弛文武不能也弛而不張文武弗為也一張<lb/>
　一弛文武之道也<lb/>
　　　　　　　　　　　　　贊善<hi>臣</hi>羅源漢<lb/>
　　<hi>臣</hi>謹按帝王挾操縱萬物之權以御天下必相天<lb/>
　　下之緩急而善其施何則萬物之氣久而易盈亦<lb/>
　　久而易耗盈則日驕耗則日促故治天下者操之<lb/>
　　太嚴則難乎為下養之太寛則難乎為上寛與嚴<lb/>
<pb n="KR3a0110_WYG_060-15b"/>
　　相濟而張弛適中此文武之道可以治萬世而無<lb/>
　　弊今夫御者之於馬也必調其氣息均其歩驟緩<lb/>
　　則磬之急則控之然後履險如平六轡有如琴之<lb/>
　　妙設使御馬者騁追風躡電之足不惜其力時加<lb/>
　　鞭䇿久之馬力既竭必至踣頓而不能進否則奔<lb/>
　　逸四出破輪壊轅而不可制而反其用者狃於周<lb/>
　　道㒺所隄防一旦銜橛變生顛墜於不自知壓覆<lb/>
　　於不及覺此又勢所必至者治天下之道何以異<lb/>
<pb n="KR3a0110_WYG_060-16a"/>
　　是夫人情莫不樂安逸而惡拘束古聖人慮其安<lb/>
　　逸而流於肆也故為政令以制之刑罰以威之俾<lb/>
　　凛凛然束於規矩之中而不敢縱又慮其拘束而<lb/>
　　無以自適也故飲食通其情男女順其欲俾人人<lb/>
　　有生人之樂而無自苦之心張以維弛弛以濟張<lb/>
　　有缺一而不可者嘗試綜古今得失而論之文武<lb/>
　　之治莫可尚矣迨其末天子守府綱紀廢墜遂頺<lb/>
　　弱而不可復振秦用商鞅智驅術役驟致富強始<lb/>
<pb n="KR3a0110_WYG_060-16b"/>
　　皇承之嚴刑峻法民不堪命論者謂周失之弱秦<lb/>
　　失之強誠不誣也漢髙除秦苛政約法三章文景<lb/>
　　繼之恭儉仁惠猶有三代遺風至於孝武強才逺<lb/>
　　略好大喜功卒致輪臺之悔毋乃過張之失歟而<lb/>
　　元成而下則又威福下移優柔寡斷此則過弛之<lb/>
　　明鑒也若夫唐之貞觀宋之開寶雍熈類皆因時<lb/>
　　補救寛猛酌中能措一世於太平而其後每不能<lb/>
　　無失或諉任酷吏而法外行殘或事決北司而人<lb/>
<pb n="KR3a0110_WYG_060-17a"/>
　　主袖手或東封西祀而㒺識憂勤或青苖均輸而<lb/>
　　紛紛操切伊古以來張而不弛弛而不張其弊何<lb/>
　　可勝道夫陰陽者天地之化也張弛者帝王之權<lb/>
　　也一陰一陽而歲功成一張一弛而治道著彼黄<lb/>
　　老之學高言清静申韓之學徒事刑名是文武所<lb/>
　　不能亦文武所弗為也况夫張之太過進鋭退速<lb/>
　　如強弩之末力不能穿縞其勢反歸於弛而弛之<lb/>
　　太過天下侈然自放驟起而更張之勢必如救火<lb/>
<pb n="KR3a0110_WYG_060-17b"/>
　　揚沸非武健嚴酷不能勝此又害之相因而至者<lb/>
　　也詩曰不競不絿不剛不柔敷政優優百禄是遒<lb/>
　　得斯意也可以神張弛之用可以復文武之休豈<lb/>
　　但可與之觀蜡也哉<lb/>
<pb n="KR3a0110_WYG_060-18a"/>
　　禮記<lb/>
　唯聖人為能饗帝孝子為能饗親<lb/>
　　　　　　　　　　　　　檢討<hi>臣</hi>韓彥曽<lb/>
　　<hi>臣</hi>謹按萬物本乎天人本乎祖似人與物各有其<lb/>
　　本而祖宗為父母之父母天地為祖宗之父母實<lb/>
　　則一本而非有二本也報本之大典莫大於郊社<lb/>
　　禘嘗郊以明天道父事天也社以神地道母事地<lb/>
　　也明物本乎天之義而合天施地生為一氣即合<lb/>
<pb n="KR3a0110_WYG_060-18b"/>
　　明天察地為一理此心即天地之心也五年而一<lb/>
　　禘義率祖也四時而一嘗仁率親也明人本乎祖<lb/>
　　之義而合祖功宗徳為一脉即合尊祖敬宗為一<lb/>
　　誠此心即祖宗之心也事天如事親求其格也事<lb/>
　　親如事天致其尊也明人物一本之義而合饗帝<lb/>
　　饗親為一念即合聖人孝子為一身此心即天地<lb/>
　　祖宗合同而化之心也是以成周制禮郊祀后稷<lb/>
　　以配天后稷逺矣配稷於郊非徒以尊后稷也以<lb/>
<pb n="KR3a0110_WYG_060-19a"/>
　　冬至氣之始祖者人之始故冬至祭天而以祖配<lb/>
　　之也宗祀文王於明堂以配上帝文王近矣配文<lb/>
　　王於明堂非徒以親文王也以物成質於秋人成<lb/>
　　形於父故季秋享帝而以父配之也此成周之禮<lb/>
　　所以獨隆千古也唯聖人孝子以天地祖宗之心<lb/>
　　為心知吾身而上有父母焉兄弟者父母之所生<lb/>
　　也則友於兄弟即由孝於父母推之也知父母而<lb/>
　　上有祖宗焉族姓者祖宗之所生也則睦於族姓<lb/>
<pb n="KR3a0110_WYG_060-19b"/>
　　即由孝於祖宗推之也知祖宗而上有天地焉民<lb/>
　　物者天地之所生也則仁民愛物即由孝於天地<lb/>
　　推之也上之所逹愈髙則下之所擴愈廣下之所<lb/>
　　擴愈廣則上之所冐愈周曽子所云置之而塞乎<lb/>
　　天地溥之而横乎四海施諸後世而無朝夕者非<lb/>
　　此之謂與若夫言行交修以守其宗廟此卿大夫<lb/>
　　之孝也忠順不失以守其祭祀此士之孝也謹身<lb/>
　　節用以養其父母此庶人之孝也凡為臣民者無<lb/>
<pb n="KR3a0110_WYG_060-20a"/>
　　不體天子孝治天下之心為心所由海内治安民<lb/>
　　氣和樂百穀用成庶草蕃廡以臻於大順之隆也<lb/>
　　夫<lb/>
<pb n="KR3a0110_WYG_060-21a"/>
　　禮記<lb/>
　至孝近乎王至弟近乎霸<lb/>
　　　　　　　　　　　監察御史<hi>臣</hi>沈懋華<lb/>
　　<hi>臣</hi>謹按孝弟一理也為孝子者必能為悌弟王霸<lb/>
　　岐途也言王道者不必言霸功何則天下之庸行<lb/>
　　莫如孝弟天下之至徳亦莫如孝弟是道也發諸<lb/>
　　朝廷行乎道路至於州巷放乎蒐狩修乎軍旅其<lb/>
　　事為家庭愛敬之常其功在經緯民物之大禹湯<lb/>
<pb n="KR3a0110_WYG_060-21b"/>
　　文武之世所為聲教四訖綏靖萬邦者由此其選<lb/>
　　也舉一孝弟而王道盡此矣豈特近之云爾哉若<lb/>
　　夫齊桓晉文秦繆宋襄楚莊之徒則不然挟天子<lb/>
　　以令諸侯强凌弱衆暴寡名曰假仁仗義實則三<lb/>
　　王之罪人而已是以仲尼之門五尺童子羞稱管<lb/>
　　晏賤之也祭義乃曰至孝近乎王至弟近乎霸是<lb/>
　　欲分孝弟而二之且欲合王覇而一之也此豈孔<lb/>
　　氏之遺書也哉蓋戰國之時微言大義澌滅無聞<lb/>
<pb n="KR3a0110_WYG_060-22a"/>
　　故縱横家言往往艶稱五覇漢儒襲其流風形諸<lb/>
　　議論遂舉王與覇而並言之耳非孔氏之遺書也<lb/>
　　表記曰道有至有義有考至道以王義道以覇考<lb/>
　　道以為無失經解曰義與信和與仁覇王之器也<lb/>
　　與祭義所言如出一口蓋幾幾乎以王覇為一矣<lb/>
　　呉氏曲為之解曰伯者諸候之長王者天子之稱<lb/>
　　覇王猶言侯王非五覇之覇也如是則表記曷不<lb/>
　　言義道以侯而乃言義道以覇乎經觧曷不言侯<lb/>
<pb n="KR3a0110_WYG_060-22b"/>
　　王之器而乃言覇王之器乎凡為此説者絶不知<lb/>
　　王道之尊也絶不知覇功之賤也并不知孝弟合<lb/>
　　一之理進乎王而大逺乎覇也不止不塞則學術<lb/>
　　大壊而王道終不可復矣是不可以不辨<lb/>
<pb n="KR3a0110_WYG_060-23a"/>
　　禮記<lb/>
　子曰立愛自親始教民睦也立敬自長始教民順也<lb/>
　教以慈睦而民貴有親教以敬長而民貴用命孝以<lb/>
　事親順以聼命措諸天下無所不行<lb/>
　　　　　　　　　　　　　　編修<hi>臣</hi>佟保<lb/>
　　鄭康成曰親長父兄也睦和厚也尊長出教令者<lb/>
　　孔頴達曰此一節明愛敬之道人君欲立愛於天<lb/>
　　下從親為始言先愛親也己先愛親人亦愛親是<lb/>
<pb n="KR3a0110_WYG_060-23b"/>
　　教民睦也起敬於天下從長為始言先敬長也已<lb/>
　　能敬長民亦敬長是教民順也睦則恩慈故云慈<lb/>
　　睦民既慈睦各貴所有之親教以敬長民心和順<lb/>
　　不有悖逆故貴用在上之教令以此二者措置於<lb/>
　　天下無所不行<lb/>
　　<hi>臣</hi>謹按此言愛敬二端為齊治均平之本也夫蒸<lb/>
　　民之愛敬由於秉彛然往往忘之者非天之降才<lb/>
　　爾殊也無以感發其善端鼓動其至性而已抑知<lb/>
<pb n="KR3a0110_WYG_060-24a"/>
　　親親仁也敬長義也仁義宣乎德教通乎四海而<lb/>
　　其推之也必有所自始仁始於愛親而愛其親以<lb/>
　　及人之親故曰自親始義始於敬長而敬其長以<lb/>
　　及人之長故曰自長始夫不乖之謂睦不悖之謂<lb/>
　　順堯典曰以親九族九族既睦則教民睦者愛親<lb/>
　　之道也孝經曰以敬事長則順則教民順者敬長<lb/>
　　之道也愛始乎親而教其睦於天下凡有親者莫<lb/>
　　不敦一本之恩而剝棗烹葵皆徴赤子之至暮故<lb/>
<pb n="KR3a0110_WYG_060-24b"/>
　　曰教以慈睦而民貴有親敬始乎長而教其順於<lb/>
　　天下凡有命焉莫不奉長上之令而修矛執㦸不<lb/>
　　忘同仇之壯懐故曰教以敬長而民貴用命夫親<lb/>
　　親長長君子所自立而孝以事親順以聽命愛敬<lb/>
　　肇於家庭而德教加於百姓不待家喻户曉而光<lb/>
　　天之下合愛同敬故曰錯之天下無所不行書曰<lb/>
　　立愛惟親立敬惟長始於家邦終於四海孟子曰<lb/>
　　仁之實事親是也義之實從兄是也又曰人人親<lb/>
<pb n="KR3a0110_WYG_060-25a"/>
　　其親長其長而天下平可知愛敬之理上下同心<lb/>
　　治平之機古今合轍倡之而即應感之而隨通其<lb/>
　　效有如此者雖然立之之道亦難言矣蓋奠其基<lb/>
　　之謂立植其根之謂立栽培而善養之之謂立深<lb/>
　　固而不可動揺之之謂立立而後盡其不學不慮<lb/>
　　之良立而後廣其明天察地之用立而後見仁人<lb/>
　　孝子保合太和之極功愛敬可易言立哉<lb/>
<pb n="KR3a0110_WYG_060-26a"/>
　　禮記<lb/>
　言而履之禮也行而樂之樂也<lb/>
　　　　　　　　　　　　給事中<hi>臣</hi>宫煥文<lb/>
　　<hi>臣</hi>謹按禮樂不可斯須去身者也是以君子致禮<lb/>
　　以治身而莊敬嚴威所以作天下之肅致樂以治<lb/>
　　心而易直子諒所以導天下之和然人心之仁根<lb/>
　　於内而達於外其秩然而有序者即為禮藹然而<lb/>
　　至和者即為樂是禮樂之本在於心也而禮樂之<lb/>
<pb n="KR3a0110_WYG_060-26b"/>
　　實著於身蓋不越言與行之兩端言行得其道則<lb/>
　　禮之行不僅在升降酌獻酬酢之數而樂之達亦<lb/>
　　不僅在綴兆羽籥鐘鼓之文孔子贊易於履曰君<lb/>
　　子以辨上下定民志於豫曰先王以作樂崇徳是<lb/>
　　禮以踐履為本樂以和樂為義其大㫖也繋辭傳<lb/>
　　又言聖人之所以廣業者而曰禮卑法地朱子本<lb/>
　　義釋之云循理則禮卑如地而業廣蓋人之歩履<lb/>
　　未有憑虛而可以致逺者故行逺必自邇登高必<lb/>
<pb n="KR3a0110_WYG_060-27a"/>
　　自卑中庸所言慥慥篤實與修辭立誠所以居業<lb/>
　　者同義聖人之言一以貫之而已周子易通論樂<lb/>
　　三篇而冠其首云聖王制禮法修教化三綱正九<lb/>
　　疇叙百姓太和萬物咸若乃作樂以宣八風之氣<lb/>
　　以平天下之情蓋樂和民聲者也而乃自百姓太<lb/>
　　和始至太和之所以成又惟在乎聖王之正三綱<lb/>
　　而叙九疇則行出乎身而天下樂之樂之實具是<lb/>
　　矣由是觀之言即為禮而行即為樂君子之所為<lb/>
<pb n="KR3a0110_WYG_060-27b"/>
　　明於禮樂亦明乎言行之道耳豈待講禮之數習<lb/>
　　樂之文而後謂之禮樂耶抑又推之行所以踐言<lb/>
　　也言而履之即為行行得其序而天下樂之則樂<lb/>
　　之和固由於禮之序以致之孔子曰履德之基也<lb/>
　　又云履以和行乾卦文言亦謂利物足以和義蓋<lb/>
　　言而履之惇庸秩叙各得其宜則百行具備措之<lb/>
　　於身而身安施之於政而政治被之於民而民和<lb/>
　　子思所謂見而民莫不敬言而民莫不信行而民<lb/>
<pb n="KR3a0110_WYG_060-28a"/>
　　莫不悦者必自聖人之出言為經舉足為法禮與<lb/>
　　樂交至以馴致夫太和之休而聖人所以達樂之<lb/>
　　情者必本於明禮之節也若夫秉禮定樂王者所<lb/>
　　以治世之大經而易俗移風必由於是則升降之<lb/>
　　數綴兆之文又未嘗不明且備焉此所謂禮樂之<lb/>
　　全也<lb/>
<pb n="KR3a0110_WYG_060-29a"/>
　　禮記<lb/>
　奉三無私以勞天下<lb/>
　　　　　　　　　　　　　編修<hi>臣</hi>竇光鼐<lb/>
　　<hi>臣</hi>謹按天地者生之始也人者治之始也天地生<lb/>
　　人而人治天地故人者天地之參也然而天地無<lb/>
　　時不生而人有時不治者何也蔽於一曲而闇於<lb/>
　　大理也荀卿曰萬物為道一偏一物為萬物一偏<lb/>
　　愚者為一物一偏夫一偏之不足治萬物也審矣<lb/>
<pb n="KR3a0110_WYG_060-29b"/>
　　故欲觀乎三王之徳者無私盡之也易曰法象莫<lb/>
　　大乎天地懸象著明莫大乎日月夫天之為覆也<lb/>
　　地之為載也日月之為照也夫人而知之也然指<lb/>
　　一物而名之曰若為所覆所載所照不得也是之<lb/>
　　謂無私無私故物莫得而私之是以生而不謝殺<lb/>
　　而不讐也王者乗其道而兼用之故其徳與之為<lb/>
　　凖易曰首出庶物萬國咸寜無私覆也又曰君子<lb/>
　　以厚徳載物無私載也又曰大人以繼明照於四<lb/>
<pb n="KR3a0110_WYG_060-30a"/>
　　方無私照也大造無心而成化聖人有心而無為<lb/>
　　是同運而並行也顧不曰準而曰奉何也奉之為<lb/>
　　言猶曰夫有所受之云爾易曰後天而奉天時此<lb/>
　　之謂也然則奉之之事若何記曰天有四時春秋<lb/>
　　冬夏風雨霜露無非教也地載神氣神氣風霆風<lb/>
　　霆流形庶物露生無非教也天地垂象聖人則之<lb/>
　　仁義禮樂刑政皆其具也王道蕩蕩無偏無黨天<lb/>
　　下㑹歸如影如響易曰顯比王用三驅失前禽邑<lb/>
<pb n="KR3a0110_WYG_060-30b"/>
　　人不誡吉無私之孚也雖然三王之所以奉之者<lb/>
　　又有本焉不求其本而逐其末未有不離而日甚<lb/>
　　者也嘗約其弊而論之曰深曰察曰恵曰猛何也<lb/>
　　上者下之儀也上易知則下親之矣上難測則下<lb/>
　　畏之矣親則從畏則遯故曰主道利明不利幽利<lb/>
　　宣不利周不然則且貫日而治詳一日而曲列之<lb/>
　　語曰墻之外目不見也里之前耳不聞也而况天<lb/>
　　下之大乎故曰主好要則百事詳好詳則百事荒<lb/>
<pb n="KR3a0110_WYG_060-31a"/>
　　不然則且舉天下而拊循之唲嘔之譬之猶泉涸<lb/>
　　而魚相呴以濕相濡以沫也何可長也不然則且<lb/>
　　傮然要時而進事遂功而忘民譬諸琴瑟弦急而<lb/>
　　不更調誰能聽之故曰㒺違道以干百姓之譽又<lb/>
　　曰㒺咈百姓以從己之欲聖王知其然也故嘗返<lb/>
　　而求其本何謂本曰敬而已矣敬則静静則虚虚<lb/>
　　則公公則以無私勞天下而我無事矣記言湯徳<lb/>
　　之無私而引詩曰聖敬日躋昭假遲遲上帝是祇<lb/>
<pb n="KR3a0110_WYG_060-31b"/>
　　帝命式于九圍夫敬徳之聚也三王之所同也兹<lb/>
　　所以奉無私而參天地與<lb/>
<pb n="KR3a0110_WYG_060-32a"/>
　　禮記<lb/>
　天有四時春秋冬夏風雨霜露無非教也地載神氣<lb/>
　神氣風霆風霆流形庶物露生無非教也<lb/>
　　　　　　　　　　　監察御史　葛徳潤<lb/>
　　<hi>臣</hi>謹按天地之間物各有理窮理乃所以為學也<lb/>
　　夫天地變化昭然示人於覆載之間人莫不見之<lb/>
　　然未能窮其理習焉不察視為陳迹其孰從而感<lb/>
　　發之夫惟熟玩衆理騐之以聞見會歸既久一旦<lb/>
<pb n="KR3a0110_WYG_060-32b"/>
　　渙然左右逢原然後知造化之迹無非至理而發<lb/>
　　見洋溢皆其取之不盡者也蓋天有四時運行於<lb/>
　　上地載神氣動作於下春秋執生殺之機冬夏極<lb/>
　　陰陽之用風雨之散潤霜露之凝結其施於庶物<lb/>
　　者無非天道至公之教也風之動蕩霆之震耀流<lb/>
　　形於下化育庶物使皆呈露發生者無非地道至<lb/>
　　公之教也夫神氣天氣也風霆天地所共有也其<lb/>
　　偏繋之地者以天降神氣而地載之風著於土雷<lb/>
<pb n="KR3a0110_WYG_060-33a"/>
　　出於地故也至若雨露之所潤莫不物資以生而<lb/>
　　獨言風霆者以風霆無方而莫測尤為氣之神也<lb/>
　　是蓋天地之貞觀隨在必察而流行變化是皆不<lb/>
　　得已而然也張子正䝉有曰氣聚則離明得施而<lb/>
　　有形盈天地之間者法象而已文理之察非離不<lb/>
　　相覩也又曰浮而上者陽之清降而下者陰之濁<lb/>
　　其感遇聚散為風雨為雪霜萬品之流形山川之<lb/>
　　融結糟粕煨燼無非教也朱子謂天道至教聖人<lb/>
<pb n="KR3a0110_WYG_060-33b"/>
　　至徳與孔子予欲無言天與聖人一而已矣然則<lb/>
　　聖人之修道立教可知己在易上天下澤觀履而<lb/>
　　制禮雷出地奮體豫而作樂巽風行而申命行事<lb/>
　　雷雨作而赦過宥罪皆效法天地之義也鄭太叔<lb/>
　　論禮而引子産之言略曰夫禮天之經也地之義<lb/>
　　也民之行也則天之明因地之性生其六氣用其<lb/>
　　五行為君臣上下以則地義為夫婦外内以經二<lb/>
　　物為父子兄弟姑姊甥舅昏媾姻亞以象天明為<lb/>
<pb n="KR3a0110_WYG_060-34a"/>
　　政事庸力行務以從四時為刑罰威獄使民畏忌<lb/>
　　以類其震曜殺戮為温慈惠和以效天之生殖長<lb/>
　　育民有好惡喜怒哀樂生於六氣是故審則宜類<lb/>
　　以制六志哀樂不失乃能協於天地之性漢儒董<lb/>
　　仲舒亦曰明王正喜以當春正怒以當秋正樂以<lb/>
　　當夏正哀以當冬上下法此以取天之道由此觀<lb/>
　　之聖人體天地之心以為心即體天地之教以為<lb/>
　　教天地無心而成化聖人有心而無為均一大公<lb/>
<pb n="KR3a0110_WYG_060-34b"/>
　　無私而已故曰聖人與天地合其徳<lb/>
<pb n="KR3a0110_WYG_060-35a"/>
　　禮記<lb/>
　清明在躬氣志如神<lb/>
　　　　　　　　　　　　　侍讀<hi>臣</hi>涂逢震<lb/>
　　陳澔曰清明在躬氣志如神即至誠前知之謂也<lb/>
　　<hi>臣</hi>謹按聖人在上奉三無私以勞天下故其徳與<lb/>
　　天地參此三王之所同也成周之世耿光大烈盛<lb/>
　　於文武而其清明之全體如神之妙用則有以豫<lb/>
　　於深宮齋祓之地而周於一日萬幾之中故盛徳<lb/>
<pb n="KR3a0110_WYG_060-35b"/>
　　獲福機非適逢而事非强致孔子所為深溯本原<lb/>
　　以明奉若之實也夫人主以一身立於億兆臣民<lb/>
　　之上宗廟之所式憑社稷之所依賴公孤卿尹百<lb/>
　　司庶職用人必當其才禮樂兵刑工虞水火立政<lb/>
　　必合其宜近而侯甸逺而要荒有易匿之情形散<lb/>
　　如星棊異如箕畢有難齊之好惡此孰非環向交<lb/>
　　至以待理於一人者而九重之上凝旒黈纊以塞<lb/>
　　聰明警蹕傳呼以慎舉動雖憂勤惕厲夙夜不遑<lb/>
<pb n="KR3a0110_WYG_060-36a"/>
　　而有意以迎之則隣於逆億無心以置之又懼其<lb/>
　　廢弛此從心之所以難先覺之所為貴也非有如<lb/>
　　神之氣志何以物來順應時措咸宜哉雖然天無<lb/>
　　所不覆非有心於覆也地無所不載非有心於載<lb/>
　　也日月無所不照非有心於照也其無心者其無<lb/>
　　私者也是故皇極之施神其變化而王心之一約<lb/>
　　於清明人主之徳侔天地明並日月者亦本之以<lb/>
　　無私而已矣聖人無欲無欲則静静則清聖人無<lb/>
<pb n="KR3a0110_WYG_060-36b"/>
　　偏無偏則正正則明清則澹泊無為萬物不得乗<lb/>
　　之以喜怒而淆之者息明則條理畢照萬物不得<lb/>
　　引之以好惡而蔽之者消是故不邇聲色不殖貨<lb/>
　　利以義制事以禮制心其静也一物不有而萬化<lb/>
　　之宰已立於不見不言之先其動也因物付物而<lb/>
　　研幾之哲適如其何思何慮之天蓋無私則理全<lb/>
　　理全則以身遇物皆以理遇理故往可數來可知<lb/>
　　邇不泄逺不忘萬物之命百世之福胥於是乎基<lb/>
<pb n="KR3a0110_WYG_060-37a"/>
　　之夫天道無心而成化而萬物之氣無不和萬物<lb/>
　　之志無不遂聖人有心而無為而順天地之氣以<lb/>
　　布理繼天地之志以達化要其清明之體一故其<lb/>
　　如神之用亦一也由是觀之有無私之徳必有去<lb/>
　　私之學古先哲王明徳懐矣不輟緝熈聰明亶矣<lb/>
　　不忘執競則質任自然之説固非聖王之所敢出<lb/>
　　也易曰窮神知化徳之盛也通書曰誠精故明言<lb/>
　　無私之徳也商書曰修厥身允徳協于下惟明后<lb/>
<pb n="KR3a0110_WYG_060-37b"/>
　　言去私之學也盛徳獲福豈偶然哉<lb/>
<pb n="KR3a0110_WYG_060-38a"/>
　　禮記<lb/>
　子云上酌民言則下天上施<lb/>
　　　　　　　　　　　監察御史<hi>臣</hi>劉方藹<lb/>
　　陳澔曰上酌民言謂人君將施政教必斟酌參挹<lb/>
　　乎輿論之可否如此則政教所加民尊戴之如天<lb/>
　　所降下者矣<lb/>
　　<hi>臣</hi>謹按君者民之天也言者民之心也民心各有<lb/>
　　其天君惟務洽其心君之所以天乎民者必從其<lb/>
<pb n="KR3a0110_WYG_060-38b"/>
　　言入民之所以天乎君者以所施而見夫以天下<lb/>
　　之民之言之紛然岐出何由悉達於上而從而酌<lb/>
　　之古聖君明目達聰好問好察有納言之官有采<lb/>
　　風之史有庶人傳語之典誠以匹夫匹婦不獲自<lb/>
　　盡民主㒺與成厥功是以博采民言無逺弗届無<lb/>
　　微不彰舉民所慮之於心宣之於口者酌之理以<lb/>
　　求其當酌之情以求其平酌之時以求其宜酌之<lb/>
　　勢以求其順善則行之敗則備之行而弊者變通<lb/>
<pb n="KR3a0110_WYG_060-39a"/>
　　之行而漏者補苴之由其言以考其俗與心浮者<lb/>
　　黜之奢者節之薄者革之頺者振之朴者文之淑<lb/>
　　者旌之而且修其教不易其俗齊其政不易其宜<lb/>
　　朝廷之上四海之遥言以施而上施以言而下合<lb/>
　　億兆人之隱微幽獨曲陳於天子耳目之中而一<lb/>
　　一如其心之所慮口之所言為之權衡斟酌以納<lb/>
　　之於生成敎育而無一夫之不獲則是君之體民<lb/>
　　一天之體物春夏秋冬之不愆其侯雨𤾉寒燠之<lb/>
<pb n="KR3a0110_WYG_060-39b"/>
　　必順其時曲成不遺而覆幬無私也亦不過如是<lb/>
　　焉耳是以禮以型民則曰天秩爵以勸民則曰天<lb/>
　　命刑以威民則曰天討事以治民則曰天功天以<lb/>
　　生生為其心君以好生為其德政事以生其身家<lb/>
　　教化以生其性命亦如民之所欲天必從之故民<lb/>
　　以君之施為天之施天下無非戴天之民即無非<lb/>
　　戴君如天之民也而上之所以得此於民者惟在<lb/>
　　酌民言民言之不可忽也如此夫<lb/>
<pb n="KR3a0110_WYG_060-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0110_WYG_060-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御覽經史講義卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_065-1a"/>
欽定四庫全書<lb/>
御覽經史講義卷二十八<lb/>
　　史<lb/>
　唐髙祖武德九年置宏文館<lb/>
　　　　　　　　　　　　少詹事<hi>臣</hi>沈徳潛<lb/>
　　尹起莘曰太宗初政如日方升纖翳不作其清明<lb/>
　　氣象至今可想綱目書置宏文館初無美詞而分<lb/>
　　注備載其君臣論治之實後之欲考太宗之治者<lb/>
<pb n="KR3a0110_WYG_065-1b"/>
　　當於是焉觀之則得其要領矣<lb/>
　　<hi>臣</hi>謹按髙祖武徳四年秦王開館以延文學之士<lb/>
　　杜如晦以下十八人為文學館學士時人既謂之<lb/>
　　登瀛洲矣至是復置宏文館選天下文學之士更<lb/>
　　日宿直聼朝之隙講論前言往行商確政事此初<lb/>
　　政之善也嘗思太宗弱齡起兵輔髙祖定天下純<lb/>
　　乎武功疑於文教有所未暇及觀有天下以後於<lb/>
　　禮樂刑政之屬甚詳且備由左右翼贊之士所以<lb/>
<pb n="KR3a0110_WYG_065-2a"/>
　　薫陶其耳目厭飫其心思者皆用人聼言仁厚節<lb/>
　　儉之方也綱目書置宏文館分注詳悉如魏徴之<lb/>
　　箴以虛已孔頴達之誨以受言杜正倫之記言無<lb/>
　　隠裴矩之不為面從一一備載而太宗之以誠待<lb/>
　　人不尚權詐正本止盜不用重法至比刻民於割<lb/>
　　肉充腹例縱欲於剖身藏珠君臣誡勉諄諄懇懇<lb/>
　　宜行之二十年風俗更易民安富教馴至回心而<lb/>
　　嚮道也則文治之功顧可少耶且其時諸學士中<lb/>
<pb n="KR3a0110_WYG_065-2b"/>
　　仕於隋者居多加裴矩隋之佞人也乃佞於隋而<lb/>
　　忠於唐臣之品量固視君徳為轉移者耶抑君求<lb/>
　　士士益求君則夫羣才踴躍而元首端拱者固在<lb/>
　　明良之合徳者耶迨中宗景龍二年置修文館學<lb/>
　　士選李嶠等善為文者為之而不講求政治宜天<lb/>
　　下爭以華辭相尚而儒學忠讜之日逺也則以太<lb/>
　　宗所尚者因文求道而中宗所尚者秪在乎文也<lb/>
　　此治術之所以相懸也與後元宗開元三年置侍<lb/>
<pb n="KR3a0110_WYG_065-3a"/>
　　讀官太常卿馬懐素散騎常侍禇無量更日侍讀<lb/>
　　而經術疑義得以質問十年置麗正書院延禮文<lb/>
　　儒發揮典籍十三年更集仙殿為集賢殿輕神仙<lb/>
　　之慿虛重賢者之助理綱目並書以美之於時開<lb/>
　　元之治有貞觀遺風豈非太宗貽謀之善為之後<lb/>
　　者得以觀感而興起也哉夫太宗君臣之相朂者<lb/>
　　足以興道致治而不惟文辭之彪炳如此可云有<lb/>
　　髙世主之烈矣然當日之交修者惟求度越秦漢<lb/>
<pb n="KR3a0110_WYG_065-3b"/>
　　以下而未聞力求堯舜所以治天下之道猶非責<lb/>
　　難陳善之極則也誠使為君者本有堯舜之聰明<lb/>
　　堯舜之盛徳矣而為之臣者於講求文學之餘復<lb/>
　　能事事引君當道借古以鑒今因得以防失欽哉<lb/>
　　四鄰朝夕納誨如鳥之有翼如木之植土如魚之<lb/>
　　得水漸焉漬焉久而化焉治道之純不自知其入<lb/>
　　於堯舜之域也此豈太宗君臣所可等量而齊軌<lb/>
　　也夫<lb/>
<pb n="KR3a0110_WYG_065-4a"/>
　　史<lb/>
　唐太宗貞觀元年以戴胄為大理少卿上以選人多<lb/>
　詐冐資䕃敕令自首不首者死未㡬有詐冒事覺者<lb/>
　上欲殺之胄奏據法應流上怒曰卿欲守法而使朕<lb/>
　失信乎對曰敕者出於一時之喜怒法者國家所以<lb/>
　布大信於天下也陛下忿選人之多詐故欲殺之既<lb/>
　而知其不可復㫁之以法此乃忍小忿而存大信也<lb/>
　上曰卿能執法朕復何憂胄前後犯顔執法言如涌<lb/>
<pb n="KR3a0110_WYG_065-4b"/>
　泉上皆從之天下無寃獄将軍長孫順徳受人餽絹<lb/>
　事覺上於殿庭賜絹數十匹大理少卿胡演以為不<lb/>
　可上曰彼有人性得絹之辱甚於受刑如不知愧一<lb/>
　禽獸耳殺之何益<lb/>
　　　　　　　　　　　　監察御史<hi>臣</hi>孫灝<lb/>
　　<hi>臣</hi>謹按戴胄之事法中之平也長孫順徳之事法<lb/>
　　外之變也昔者漢文帝蓋嘗行此矣釋之犯蹕之<lb/>
　　議卒從廷尉此與戴胄之執法同張武受賂事覺<lb/>
<pb n="KR3a0110_WYG_065-5a"/>
　　愧以金錢此與長孫之得絹同唐太宗其有慕於<lb/>
　　漢文之遺風歟然而兹二事者其一得之而微有<lb/>
　　失其一則失之實甚而不可以示天下何則選人<lb/>
　　詐冒據法應流胄於是乎能守法矣太宗不以敕<lb/>
　　令既行奪人臣之守太宗於是乎能平法矣其用<lb/>
　　戴胄之言無異漢文聽釋之之請此從諫如流之<lb/>
　　盛徳所以為得也其微有失者在不審於降敕之<lb/>
　　初耳若夫胄之犯顔執法天下無寃亦庶㡬釋之<lb/>
<pb n="KR3a0110_WYG_065-5b"/>
　　之為廷尉矣獨其言曰敕者出於一時之喜怒法<lb/>
　　者國家所以布大信於天下夫法𠂻於成憲而敕<lb/>
　　秉於時王敕之不可輕猶法之不可易也書曰令<lb/>
　　出惟行弗惟反今以大號之渙巽命之申吐徳音<lb/>
　　下明詔而曰是出於一時之喜怒然者豈端本之<lb/>
　　論乎釋之之告文帝曰方其時上使使誅之則已<lb/>
　　宋儒楊時以為是開人主妄殺之端胄説之未安<lb/>
　　亦略相似故曰得之而亦微有失也至於長孫順<lb/>
<pb n="KR3a0110_WYG_065-6a"/>
　　徳以黷貨之愆蒙賜絹之恵事不倫矣乃謂得絹<lb/>
　　之辱甚於受刑如不知愧殺之何益夫不辱之以<lb/>
　　罰而辱之以賞不愧之以迹而愧之以心或亦帝<lb/>
　　王振勵末俗之微權偶一行之而已然而偶一行<lb/>
　　之者即其事之不可以行者也人心所繫莫大於<lb/>
　　是非國憲所昭莫切於懲勸韓昭侯以敝袴之細<lb/>
　　留待有功雖風似嗇陋而君子猶有取焉今也受<lb/>
　　絹而蒙賜将何以處夫却絹者以受絹之一人而<lb/>
<pb n="KR3a0110_WYG_065-6b"/>
　　賜之數十匹又何以處夫受絹之軰之踵相接者<lb/>
　　賜均則禁不行賜偏則令不一且此賜也誠予之<lb/>
　　乎偽予之乎則必曰偽予之矣烏有人主之尊而<lb/>
　　示人以偽者哉其用恩為不測不測非所以為教<lb/>
　　也其命意為過深過深非所以為法也漢文用柔<lb/>
　　道以治天下張武金錢吳王几杖蓋同出於寛厚<lb/>
　　長者之意太宗追慕前古亦遂踵而行之故今日<lb/>
　　為賜絹他日為縱囚是皆所以沛殊澤播休聲而<lb/>
<pb n="KR3a0110_WYG_065-7a"/>
　　不知以彰一時之權則可以垂萬世之式則不可<lb/>
　　也故曰其失實甚也要而論之治貴得中而已罰<lb/>
　　必當罪法但如是而必從而甚之者非也故其從<lb/>
　　戴胄者為持法之公也賞必有功法不應如是而<lb/>
　　故從而矯之者又非也故其賜長孫順徳者非用<lb/>
　　法之正也雖然由前之説是謂過義由後之説是<lb/>
　　謂過仁仁可過也義不可過也與為過義毋寧過<lb/>
　　仁太宗亦仁主也哉<lb/>
<pb n="KR3a0110_WYG_065-8a"/>
　　史<lb/>
　上謂太子少師蕭瑀曰朕少好弓矢得良弓數十自<lb/>
　謂無以加近以示弓工乃曰皆非良材朕問其故曰<lb/>
　木心不直則脉理皆邪弓雖勁而發矢不直朕始悟<lb/>
　向者辨之未精也朕以弓矢定天下識之猶未能盡<lb/>
　况天下之務其能徧知乎乃命京官五品以上更宿<lb/>
　中書内省數延見問以民間疾苦及政治得失<lb/>
　　　　　　　　　　　　　編修<hi>臣</hi>錢本誠<lb/>
<pb n="KR3a0110_WYG_065-8b"/>
　　<hi>臣</hi>謹按致治之要莫大乎窮天下之理達天下之<lb/>
　　情夫人主聰明天縱學問髙深萬非臣民所能及<lb/>
　　然而庶物之理以專而精生民之情以熟而悉故<lb/>
　　以至聖而詢於至愚合衆人之見聞以成一人之<lb/>
　　濬哲者明之至公之極也唐太宗以英武定天下<lb/>
　　乃因弓工一言知物理無窮而智不足恃於是清<lb/>
　　問羣臣博求讜議借以温言得從容自便使事無<lb/>
　　遺理民無隠情此貞觀之治所以比隆三代歟然<lb/>
<pb n="KR3a0110_WYG_065-9a"/>
　　此非獨君道宜爾也即為臣者亦然蓋臣能從善<lb/>
　　然後能善君漢諸葛亮曰凡有忠慮於國者但勤<lb/>
　　攻我之闕則事可成唐太宗謂羣臣曰朕欲公等<lb/>
　　諫公等亦宜受人諫不可以已之所欲惡人違之<lb/>
　　夫朝廷重臣總領天下封疆大吏統轄數千里其<lb/>
　　間民風土俗因時異宜茍非開誠布公集思廣益<lb/>
　　豈能事事允恊而乃體統尊嚴耳目壅蔽屬員進<lb/>
　　見唯諾惟謹茍出一令雖有不便務相承奉稍或<lb/>
<pb n="KR3a0110_WYG_065-9b"/>
　　直言忤意非明斥即暗棄之如是而欲求政理得<lb/>
　　宜民情悦暢無是理矣此風既長雖以守令親民<lb/>
　　之官而不能親民講約聼訟而外不復與士民相<lb/>
　　見惟藉吏胥以為耳目奸民地棍得以簧鼔其説<lb/>
　　而良士結舌而不敢伸愚民含寃而無所告矣<hi>臣</hi>
　　以為小臣宜虛公以採士民之輿論大臣亦宜虚<lb/>
　　公以受屬吏之直言凡事必詳悉講明得其利害<lb/>
　　之實而後入告於天子天子折衷於至當而施行<lb/>
<pb n="KR3a0110_WYG_065-10a"/>
　　之所謂用中於民此聽言之法也至於進言者受<lb/>
　　朝廷之延訪尤當竭忠盡慮據實秉公宋司馬光<lb/>
　　云居言職者當誌其大舍其細先其急後其緩専<lb/>
　　利國家而不為身謀又云任事者當置身利害之<lb/>
　　外言事者當置身利害之中蓋古名臣之用心如<lb/>
　　此若乃任意見之偏拾瑣屑之務誇其利而隠其<lb/>
　　害舉其得而諱其失言之則愷切而可聼行之則<lb/>
　　紛擾而無益甚或明知其不可行而姑言之以塞<lb/>
<pb n="KR3a0110_WYG_065-10b"/>
　　其責既見其不可行而堅持之以遂其過何其忍<lb/>
　　於欺罔而不忠之甚也夫人臣讀聖賢之書當盛<lb/>
　　明之世言朝得於上則四海之内夕被其澤其亦<lb/>
　　何所瞻顧而不以忠言至計直陳君父之前哉總<lb/>
　　之上以誠求下以實應君臣同徳通天下為一身<lb/>
　　三代以上致治之要實在於此非特貞觀而已也<lb/>
<pb n="KR3a0110_WYG_065-11a"/>
　　史<lb/>
　上謂太子少師蕭瑀曰朕少好弓矢得良弓數十自<lb/>
　謂無以加近以示弓工乃曰皆非良材朕問其故曰<lb/>
　木心不直則脉理皆邪弓雖勁而發矢不直朕始悟<lb/>
　向者辨之未精也朕以弓矢定天下識之猶未能盡<lb/>
　况天下之務其能徧知乎乃命京官五品以上更宿<lb/>
　中書内省數延見問以民間疾苦及政治得失<lb/>
　　　　　　　　　　　　　檢討<hi>臣</hi>傅隆阿<lb/>
<pb n="KR3a0110_WYG_065-11b"/>
　　<hi>臣</hi>謹按聖王之治天下也民無難言之隠物無或<lb/>
　　遁之情且能使天下之人樂事勸功孜孜而不倦<lb/>
　　故觀其朝則謨明弼亮盡耳目股肱之益也觀其<lb/>
　　野則飬欲給求盡飲和食徳之休也虞書曰明四<lb/>
　　目逹四聰周書曰爾有嘉謨嘉猷則入告爾后於<lb/>
　　内爾乃順之於外誠能得其要領矣唐太宗聰明<lb/>
　　神武起自戎行宜於天下之事罔勿周知乃於即<lb/>
　　位之初延見羣臣訪民疾苦諮治得失<hi>臣</hi>以為是<lb/>
<pb n="KR3a0110_WYG_065-12a"/>
　　道也一舉而三善備焉何也人主端拱深宮尊榮<lb/>
　　安富其於小民作苦胼手胝足之狀雖無時不厪<lb/>
　　於懐究不得躬履田間目覩其事故發號出令或<lb/>
　　宜於古而不宜於今或宜於此而不宜於彼風土<lb/>
　　所闗俗尚所習雖甚聖明豈能盡悉惟於清晏之<lb/>
　　時屢勤諮訪參伍以盡其變執兩以用其中則下<lb/>
　　情上逹而庶政無不舉矣其善一也且夫庶司百<lb/>
　　職所事不同而人品亦因之以異其恪守職業者<lb/>
<pb n="KR3a0110_WYG_065-12b"/>
　　固亦有人其怠惰偷安有玷厥職者亦正自不乏<lb/>
　　雖有大吏稽察之法三年考核之規然其人或浮<lb/>
　　華奔競足以投大吏之所好而欺世盜名或直魯<lb/>
　　樸誠不足以投大吏之所好而難以表見使得不<lb/>
　　時延見各盡所長以至公之盛心察羣僚之情偽<lb/>
　　則其人之賢否亦因之立辨矣其善二也至於人<lb/>
　　之精神志氣引之則日生置之則日縮士當伏處<lb/>
　　草茅每慮無以自効及至有官有守有言責反怠<lb/>
<pb n="KR3a0110_WYG_065-13a"/>
　　棄自甘不克振奮者亦由因循習染積累而成也<lb/>
　　聖人御世羣策羣力兼收並蓄智者得以効其謀<lb/>
　　勇者得以竭其力彼百司庶府一經召對儻有漫<lb/>
　　不經心之事既無以仰答聖明又無以保其禄位<lb/>
　　自宜夙夜黽勉敬修厥職矣賞一人而天下勸罰<lb/>
　　一人而天下懼大易所謂鼓之舞之以盡神者此<lb/>
　　其善三也或者慮不時召對未免有迂濶鮮當煩<lb/>
　　凟聽聞抑或有挾私懐詐所奏不實之弊不知事<lb/>
<pb n="KR3a0110_WYG_065-13b"/>
　　之可否行之緩急在君人者斟酌審量於其間非<lb/>
　　必有聞而遂行也若其言之公私情之真妄又豈<lb/>
　　能逃王者洞鑒之外哉太宗之意亦猶是詢岳闢<lb/>
　　門懸鞀設鐸之心耳此三代而後貞觀猶為近古<lb/>
　　也<lb/>
<pb n="KR3a0110_WYG_065-14a"/>
　　史<lb/>
　唐太宗曰人欲自見其形必資明鏡君欲自知其過<lb/>
　必待忠臣<lb/>
　　　　　　　　　　　　監察御史<hi>臣</hi>張湄<lb/>
　　<hi>臣</hi>謹按自古帝王未有生而無過者堯舜性之之<lb/>
　　聖固所稱美善兼盡而無過者矣乃不自以為無<lb/>
　　過而深責之臣隣曰予違汝弼汝毋面從夫違者<lb/>
　　過之謂也既無過何有違茍無違又安用弼乎若<lb/>
<pb n="KR3a0110_WYG_065-14b"/>
　　是則聖人之無過聖人初不自知其無過而且以<lb/>
　　日知其有過為幸也堯舜且然湯武以下之不恡<lb/>
　　改過者其皇皇然求知更無論矣蓋人苦不自知<lb/>
　　返視之明恒不如借鑒之明内省之識恒不及外<lb/>
　　觀之識彼夫形之有妍媸也醜好也是生人之所<lb/>
　　顯而易見者也顧其所以顯而易見者由時時有<lb/>
　　暴吾之妍媸别吾之醜好炯然昭布森列於其前<lb/>
　　若十目十手之指視雖欲揜藏而不可得者則明<lb/>
<pb n="KR3a0110_WYG_065-15a"/>
　　鏡之力為多也設一旦離乎鏡抑鏡或昏而不明<lb/>
　　竊恐妍媸猶是好醜猶是而夙昔之所灼見於中<lb/>
　　而莫之淆者漸且惝怳焉而無慿矣其不至以媸<lb/>
　　為妍而以醜為好者㡬何哉雖然不見其形其失<lb/>
　　止在形而猶未足為心累也生於其心而害於其<lb/>
　　政者惟過之所積為甚微而惟人君之過之所闗<lb/>
　　為甚鉅君有過君不知之而臣知之亦非衆臣所<lb/>
　　能共知之而惟忠臣能知之何則忠臣者君之明<lb/>
<pb n="KR3a0110_WYG_065-15b"/>
　　鏡也平日一絲不雜誠精故明一物不擾静虛則<lb/>
　　明既先以戒欺求慊者於吾心澄其本體自克以<lb/>
　　繩愆糾謬者於君身致其實用是故君之過方萌<lb/>
　　惟若臣為能防其微君之過將長惟若臣為能杜<lb/>
　　其漸獻可替否如物來而畢應拾遺補闕亦屢照<lb/>
　　而不疲明則察乎秋毫鑒則洞乎肝膈有臣若此<lb/>
　　為之君者其庶㡬可以立於無過之地矣不然者<lb/>
　　小人大詐若忠每事容悦姑勿論其顛倒是非變<lb/>
<pb n="KR3a0110_WYG_065-16a"/>
　　易黑白以陷君於過也凡舉朝不敢言人主不樂<lb/>
　　聞者悉付模稜畧無匡救此無異抱塵鏡以求形<lb/>
　　之正其乂何形之能見哉故太宗之論篤矣他日<lb/>
　　因魏徴之沒而復申其説曰以銅為鑑可正衣冠<lb/>
　　以古為鑑可知興替以人為鑑可知得失彼其所<lb/>
　　謂人者要非泛屬諸他人也必魏徴乃不愧為忠<lb/>
　　臣必忠臣乃不愧為明鏡此可以叅觀而得其㫖<lb/>
　　矣<lb/>
<pb n="KR3a0110_WYG_065-17a"/>
　　史<lb/>
　唐太宗貞觀二年詔舉堪縣令者上曰為朕飬民者<lb/>
　惟在都督刺史朕嘗疏其名於屛風坐卧觀之得其<lb/>
　在官善惡之跡皆注於名下以備黜陟縣令尤為親<lb/>
　民不可不擇乃命五品以上各舉堪為縣令者以名<lb/>
　聞<lb/>
　　　　　　　　　　　　　編修<hi>臣</hi>秦勇均<lb/>
　　<hi>臣</hi>謹按郡守縣令代天子撫黎元宣徳意䘏疾苦<lb/>
<pb n="KR3a0110_WYG_065-17b"/>
　　平訟獄勸農桑興教化使民賴其利以安其身家<lb/>
　　性命者也唐太宗以武功定天下喜功好大寧無<lb/>
　　動衆勞民之舉而其後休飬生息民皆殷阜至於<lb/>
　　斗米三錢外户不閉貞觀之治㡬於成康其本在<lb/>
　　乎任賢納諫數大端而其要在乎謹擇守令恵飬<lb/>
　　百姓蓋其與民休戚之意時徃來於懐而不去故<lb/>
　　吏亦勉為循吏此屏風録名誠為三代以下愛民<lb/>
　　之盛事也且夫屏風録名固不惟其事而惟其心<lb/>
<pb n="KR3a0110_WYG_065-18a"/>
　　也人主誠汲汲於愛民惟恐牧民者有負所托則<lb/>
　　雖深居九重無時而不繫念民生之疾苦將守令<lb/>
　　賢否時刻銘之心版固不在區區屏風之書名所<lb/>
　　謂參前倚衡也不然者詔令皆為具文選舉僅循<lb/>
　　成例縱慕古賢君之所為坐卧屏風之旁徃復姓<lb/>
　　名之數觸於目而不警於心於民何益焉故非實<lb/>
　　有愛民之心者必不能擇吏而非確有擇吏之識<lb/>
　　者亦不能愛民也吏得其人則郡國晏安嘉恵流<lb/>
<pb n="KR3a0110_WYG_065-18b"/>
　　被閭里勿煩苦而鄉亭無夜呼若不得其人将不<lb/>
　　循職守貪賄殘刻政治乖戾和氣不興萬民喁喁<lb/>
　　安所仰恃夫大田之詩其言治田也曰去其螟螣<lb/>
　　及其蟊賊非特田有蟊賊也政亦有之害民之吏<lb/>
　　是也欲田之登必先去其害稼者欲民之安必先<lb/>
　　除其害民者吏之害民其才短者其害猶淺其才<lb/>
　　長者其害滋深蓋才短之人止於懦鈍法令不嚴<lb/>
　　而民或生玩然使其人操守素嚴誠樸自矢則與<lb/>
<pb n="KR3a0110_WYG_065-19a"/>
　　民相習之深猶望其有感孚之效與事相練之久<lb/>
　　猶望其有才識之增若夫才長而心術不端者以<lb/>
　　殘刻為强幹以紛擾為才能茍可逢迎上官雖疲<lb/>
　　民之力而不顧茍可希冀遷擢雖賊民之生而不<lb/>
　　辭此擇吏者不在於擇能吏而在於擇良吏不在<lb/>
　　於簿書期㑹之著其績而在農桑教化之盡其心<lb/>
　　也漢時良吏最多或起於方正之科或試以公卿<lb/>
　　之薦是以吏道純而民氣和也唐太宗令五品以<lb/>
<pb n="KR3a0110_WYG_065-19b"/>
　　上各舉堪為縣令者亦有漢之遺風誠於常格之<lb/>
　　外廣為採訪以求得人其現在身膺民社有實稱<lb/>
　　循良之選非徒世俗之所謂才能者許在朝卿貳<lb/>
　　在外郡守以上各舉所知以待核實而加之優奨<lb/>
　　則天下之大萬民之衆得良吏數十人引飬引恬<lb/>
　　於其間疇不觀感奮興以期仰副子恵元元之至<lb/>
　　意而治效所臻有不軼漢唐而上者哉<lb/>
<pb n="KR3a0110_WYG_065-20a"/>
　　史<lb/>
　貞觀四年秋七月乙丑上問房𤣥齡蕭瑀曰隋文帝<lb/>
　何如主也對曰文帝勤於為治雖性非仁厚亦勵精<lb/>
　之主也上曰公得其一未知其二文帝不明而喜察<lb/>
　不明則照有不通喜察則多疑於物事皆自决不任<lb/>
　羣臣朕則不然擇天下賢才寘之百官使思天下之<lb/>
　事闗白宰相審熟便安然後奏聞有功則賞有罪則<lb/>
　刑誰敢不竭心力以修職業何憂天下之不治乎<lb/>
<pb n="KR3a0110_WYG_065-20b"/>
　　　　　　　　　　　　　編修<hi>臣</hi>張為儀<lb/>
　　<hi>臣</hi>謹按唐太宗之論可謂識治體矣夫以四海之<lb/>
　　廣萬㡬之衆而皆待治於人主之一身此雖以至<lb/>
　　聖之聰明才力亦不能周知而徧及也故必審擇<lb/>
　　輔弼大臣以共襄其事而大臣又慎簡乃僚以各<lb/>
　　効其能然後綱舉目張而庶官無曠茍於用人之<lb/>
　　始擇之不審則其信之也不専信之不専則其任<lb/>
　　之也不重以公卿之尊而稽察檢制㡬同胥吏則<lb/>
<pb n="KR3a0110_WYG_065-21a"/>
　　彼為之臣者上懼君心之疑下慮䜛口之衆畏葸<lb/>
　　顧望拘牽寡斷固勢所必然耳由是事無大小政<lb/>
　　無鉅細莫不取决受成於君而人君以一身欲盡<lb/>
　　理天下之事頭緒繁冗棼若治絲前後之際易致<lb/>
　　遺忘詔令所頒遂多舛錯大臣不敢進言諫官莫<lb/>
　　敢執奏坐使奸胥猾吏反得上下其手而倚法行<lb/>
　　私朝四暮三不可致詰此萬事所由叢脞也荀卿<lb/>
　　云主好要則百事詳主好詳則百事荒此之謂也<lb/>
<pb n="KR3a0110_WYG_065-21b"/>
　　然而推原其故實由於不明蓋人君義理不先定<lb/>
　　則於事之本末大小既未能權衡得中而於任事<lb/>
　　之臣其智愚賢否亦未能洞悉情狀勢不得不舍<lb/>
　　詢事考言之典而間用逆億以自炫其聰明加以<lb/>
　　䜛謟之徒又從而乗之毛舉細微曲摘幽隠其始<lb/>
　　因疑而喜察其繼因察而愈疑禁令紛紜上下睽<lb/>
　　隔重傷國體寖失人心皆不明之所致也故書曰<lb/>
　　知人則哲能官人易曰知臨大君之宜吉誠以君<lb/>
<pb n="KR3a0110_WYG_065-22a"/>
　　道之貴明也是以古之聖王於深宮無事之時上<lb/>
　　稽天若下畏民碞奸聲亂色不留於聰明淫樂慝<lb/>
　　禮不接於心術務使其志氣惺然常有以自主譬<lb/>
　　之鏡焉有所蒙則不明去其蒙而物來胥照矣譬<lb/>
　　之水焉有所淆則不明澄其原而遇象呈形矣然<lb/>
　　猶恐事㡬至衆其可否是非之介或未能盡明也<lb/>
　　又必曰與賢士大夫從容講論徃復辨析不獨理<lb/>
　　義有所折𠂻即人情物態風土異宜廣諮博採無<lb/>
<pb n="KR3a0110_WYG_065-22b"/>
　　不周悉故於其心之未發也廓然而虚公其既發<lb/>
　　也油然而順應以天下之才任天下之事建以六<lb/>
　　典馭以八柄賞罰明而刑政肅綱紀正而風俗醇<lb/>
　　唐虞之翕受敷施成湯之經徳秉哲文武之克知<lb/>
　　灼見胥是道也嘗考唐太宗初政以房元齡杜如<lb/>
　　晦為相軍國大事無不諮之復置宏文館精選天<lb/>
　　下文學之士令更日宿直聽朝之隙講論前言徃<lb/>
　　行商㩁政事又數引魏徴入卧内訪以得失其上<lb/>
<pb n="KR3a0110_WYG_065-23a"/>
　　書言事者皆粘之屋壁出入省覽於時孫伏伽李<lb/>
　　乾祐等以直諫擢官張元素李大亮等以直諫受<lb/>
　　賞其用人惟己之美史不絶書故得賢者在位能<lb/>
　　者在職人民和樂天下昇平三代以下推為賢主<lb/>
　　惟其能得為政之大體也故宋儒程子曰論學便<lb/>
　　要明理論治便湏識體<lb/>
<pb n="KR3a0110_WYG_065-24a"/>
　　史<lb/>
　唐太宗貞觀四年冬大有年<lb/>
　　　　　　　　　　　侍講學士<hi>臣</hi>沈徳潛<lb/>
　　范祖禹曰魏徴仁義之説欲順天下之理而治之<lb/>
　　封徳彛刑罰之言欲拂天下之性而治之太宗從<lb/>
　　魏徴而不從徳彛行之四年遂致太平仁義之效<lb/>
　　如此其速也<lb/>
　　<hi>臣</hi>謹按大有年何以書志盛也志盛者何美天人<lb/>
<pb n="KR3a0110_WYG_065-24b"/>
　　之相應也天人之相應何以徴徴於唐太宗之却<lb/>
　　側言從正論實能以恤民者格天而天旋以仁民<lb/>
　　者報君也先是魏徴勸太宗以徳化民而封徳彛<lb/>
　　進以秦漢法律雜霸之術謂書生虛論不足以治<lb/>
　　澆訛之俗也徴力破其説而謂五帝三王不易民<lb/>
　　民而治行帝道而帝行王道而王其言辨其論正<lb/>
　　矣帝從徴言而次第行之重農桑蠲租賦赦𤯝災<lb/>
　　出宮女禁獻祥瑞除鞭背刑凡足以救災利民者<lb/>
<pb n="KR3a0110_WYG_065-25a"/>
　　皆切於乃身而行之惟恐不力迨行之四年而天<lb/>
　　下大稔㪷米三錢東南嶺海間至於外户不閉行<lb/>
　　旅不賫糧也此得於設誠致行之後者也且夫天<lb/>
　　之仁愛人君猶父之仁愛其子必先以艱難勞勩<lb/>
　　試之者也貞觀元年山東以旱告矣二年闗内以<lb/>
　　旱饑告畿内以蝗告矣三年復以大水告矣使太<lb/>
　　宗求治之心未専尠不謂天道之難以感通仁義<lb/>
　　之果出於迂逺者乃當日勤而撫之而不少悔其<lb/>
<pb n="KR3a0110_WYG_065-25b"/>
　　從善救時之初心所以災轉為祥禍變為福天鑒<lb/>
　　其誠民受其賜不期效而效即隨之也與蓋嘗思<lb/>
　　之天之於人其相去甚近其相通甚㨗即匹夫為<lb/>
　　善天必有以報之而况天子於天論徳則為肖子<lb/>
　　論位則為宗子為宗子則能代天之職為肖子則<lb/>
　　能體天之心從古以來無建皇極而不致斂福之<lb/>
　　錫念庶徴而不臻平康之治者是以隂陽調而風<lb/>
　　雨時羣生和而萬民殖史書大有人君可操劵必<lb/>
<pb n="KR3a0110_WYG_065-26a"/>
　　之而非得之偶然者也貞觀之治近於三代豈非<lb/>
　　仁義之明效大騐也哉抑又思太平之治固在於<lb/>
　　徳化而論治之日先决於聼言當封徳彛折辨魏<lb/>
　　徴其辭未嘗不娓娓可聼若法律雜霸之術真切<lb/>
　　當於魏徴之議論也者惟人君定其志精其識一<lb/>
　　切憸邪巧利之説不足以中之斯一徳一心明明<lb/>
　　穆穆以人感天而天即應焉果如慈父之愛其子<lb/>
　　而求無不給者矣則致治之要尤在乎嚴君子小<lb/>
<pb n="KR3a0110_WYG_065-26b"/>
　　人之分也哉有天下者法太宗而更上求純王之<lb/>
　　治将大有年之書有屢書不一書者矣<lb/>
<pb n="KR3a0110_WYG_065-27a"/>
　　史<lb/>
　唐太宗貞觀四年冬大有年<lb/>
　　　　　　　　　　　　　編修<hi>臣</hi>林蒲封<lb/>
　　<hi>臣</hi>謹按史稱貞觀四年米斗不過三四錢終嵗斷<lb/>
　　刑纔二十九人東至於海南及五嶺皆夜戸不閉<lb/>
　　行旅不齎糧取給於道路大有之盛如此然考之<lb/>
　　唐初承隋末之亂武徳以來兵革未息貞觀元年<lb/>
　　闗中饑二年天下蝗三年大水民生彫敝極矣至<lb/>
<pb n="KR3a0110_WYG_065-27b"/>
　　於四年即以大有特書治化之美流光史册論者<lb/>
　　以為魏徴勸行仁義之效如此其速也夫仁義固<lb/>
　　足以致治而行之必在乎得人天下之大非一手<lb/>
　　一足之烈明矣<hi>臣</hi>嘗深求其故竊於綱目所書貞<lb/>
　　觀二年擇親民之官而知其政治之效所由速也<lb/>
　　周官六卿分職各率其屬以倡九牧阜成兆民漢<lb/>
　　宣帝曰庶民所以安其田里而無嘆息愁恨之聲<lb/>
　　者政平訟理也與我共此者其惟良二千石乎董<lb/>
<pb n="KR3a0110_WYG_065-28a"/>
　　仲舒曰郡守縣令民之師帥所使承流而宣化也<lb/>
　　師帥不賢則主徳不宣恩澤不流由此觀之守令<lb/>
　　之所係者大矣太宗初政詔舉堪為縣令者其言<lb/>
　　曰與朕飬民者惟都督刺史至於縣令尤為親民<lb/>
　　不可不擇命五品以上各舉以聞是時太宗虚已<lb/>
　　勵精於上房杜王魏諸臣竭誠交贊於下詢事考<lb/>
　　言登明選公中外承風勤求至理是以上無不逹<lb/>
　　之隠下無不逮之恩隂陽和而風雨時衣食足而<lb/>
<pb n="KR3a0110_WYG_065-28b"/>
　　民俗厚僅及四年遂致太平向使守令非得其人<lb/>
　　即有良法美意不過視為具文甚或藉以營私擾<lb/>
　　衆者矣太宗雖賢烏能家喻户曉身親致之於民<lb/>
　　哉且夫水旱由於天時聖王所不能免惟有撫恤<lb/>
　　之方得人而任之乃可轉危而為安易貧而為富<lb/>
　　歴觀前古莫不皆然史稱漢初敦尚亷隅法網疎<lb/>
　　濶為吏者長子孫至於文景海内殷富宣帝明於<lb/>
　　察吏加意奬勸循良接踵為漢中興光武與民休<lb/>
<pb n="KR3a0110_WYG_065-29a"/>
　　息首褒良吏東漢之盛教化風行唐元宗初年引<lb/>
　　見畿縣官戒以恵飬黎民屢遣大臣廵訪之開元<lb/>
　　之治與貞觀並此其明騐也故自古極亂之世得<lb/>
　　賢守令足以保障一方者有矣未有守令不賢而<lb/>
　　民能安其生者守令者一方之命也天下者守令<lb/>
　　之積也守令皆賢則天下咸理矣盛世不借才而<lb/>
　　治天下何患無人顧用之何如耳古人有言一介<lb/>
　　之士茍存心利物無不有濟於時况奉天子命為<lb/>
<pb n="KR3a0110_WYG_065-29b"/>
　　民父母以其急利禄之心而急國家以其謀身家<lb/>
　　之力而謀百姓雖中材之質皆可勉為循良所謂<lb/>
　　日計不足而月計有餘者也且天下之事有行於<lb/>
　　古而不可行於今有宜於此而未必宜於彼者懸<lb/>
　　而度之雖智必差畫而限之雖才亦絀惟守令之<lb/>
　　職與民最親處置設施易中肯要舉凡課農桑厚<lb/>
　　風俗抑豪强撫孤弱賑救災荒安集流散何一非<lb/>
　　其職分之所當為惟在朝廷明敕大吏専責其成<lb/>
<pb n="KR3a0110_WYG_065-30a"/>
　　公其賞罰寛其掣肘而徐以觀其效吏治未有不<lb/>
　　淳民生未有不遂者叶氣嘉生薫為大和大有之<lb/>
　　書不求自至本固邦寧何施不可将使仁義之澤<lb/>
　　洽於四方時雍風動之休可復覩也寧僅貞觀之<lb/>
　　米斗三錢而已哉<lb/>
<pb n="KR3a0110_WYG_065-31a"/>
　　史<lb/>
　唐太宗貞觀六年秋閏七月宴羣臣於丹霄殿上曰<lb/>
　人主惟有一心而攻之者甚衆或以勇力或以辯口<lb/>
　或以謟諛或以奸詐或以嗜慾輻輳攻之各求自售<lb/>
　以取寵禄人主少懈而受其一則危殆隨之此其所<lb/>
　以難也<lb/>
　　　　　　　　　　　　　少詹事<hi>臣</hi>呂熾<lb/>
　　范祖禹曰人主不可以有偏好偏好者奸邪之所<lb/>
<pb n="KR3a0110_WYG_065-31b"/>
　　趨而讒賊之所入也書曰惟精惟一允執厥中夫<lb/>
　　如是則衆莫得而攻之矣<lb/>
　　<hi>臣</hi>謹按天下之治忽係人主之一心心本虛靈而<lb/>
　　備萬善然不能不奪於嗜好攻取之私况人主之<lb/>
　　治心有倍難於常人者常人縱有外誘而處勢既<lb/>
　　卑不能悉遂其欲又從而攻之者亦寡以無利可<lb/>
　　邀也人主勢位既崇何求不遂而又操富貴爵禄<lb/>
　　之權得其歡心即可坐致顯榮是以巧以干進之<lb/>
<pb n="KR3a0110_WYG_065-32a"/>
　　人日夜揣摩探其君性情之所近心志之所樂曲<lb/>
　　為迎合冀其一當以邀厚利由是而攻之者衆矣<lb/>
　　太宗所言勇力辯口謟諛奸詐嗜慾五事皆君心<lb/>
　　之所易惑者也然五者不必全受但受其一已足<lb/>
　　為害而五者之中嗜慾尤為易溺蓋紛華靡麗之<lb/>
　　屬竒技淫巧之端所謂娛心志悦耳目者何限君<lb/>
　　心一有所暱其初以為何傷而其流必至於難返<lb/>
　　彼小人者窺伺而得其隙則将百計以求媚即謟<lb/>
<pb n="KR3a0110_WYG_065-32b"/>
　　諛所由來也容悦既工奸謀易起巧言以惑衆罔<lb/>
　　訃國是之安危詐偽以營私惟顧身家之利害文<lb/>
　　過飾非黨邪害正此又辯口奸詐之所由以生故<lb/>
　　嗜慾者受攻之隙而實為召攻之媒是以古聖垂<lb/>
　　訓以寡慾為要以慎獨為功使吾心清明有如止<lb/>
　　水守道凝固有若長城則邪僻無自而入而外侮<lb/>
　　安敢相近哉太宗英雄之君於道未必深詣特其<lb/>
　　聰明果決深燭治亂之機故聼言納諫衛正防邪<lb/>
<pb n="KR3a0110_WYG_065-33a"/>
　　致治之盛為三代以下所僅見當此之時若更能<lb/>
　　講明聖學克己復禮主敬存誠正心以正朝廷正<lb/>
　　朝廷以正百官正百官以正萬民則治效所臻有<lb/>
　　不與唐虞三代比隆哉<lb/>
<pb n="KR3a0110_WYG_065-34a"/>
　　史<lb/>
　唐太宗問魏徴曰羣臣上書可採及召對多失次何<lb/>
　也對曰臣觀有司奏事常數日思之及至上前三分<lb/>
　不能道一况諫者拂意觸忌非陛下借之辭色豈敢<lb/>
　盡其情哉上由是接羣臣顔色益温<lb/>
　　　　　　　　　　　　　　編修<hi>臣</hi>蔡新<lb/>
　　<hi>臣</hi>謹按有唐賢君莫有過太宗者太宗之徳以納<lb/>
　　諫為首稱史册所載如孫伏伽戴胄之執法以爭<lb/>
<pb n="KR3a0110_WYG_065-34b"/>
　　無殊於張釋之皇甫徳參之激切上陳不異於汲<lb/>
　　黯帝皆優容嘉納可謂盛徳矣而魏徴猶勸帝假<lb/>
　　詞色以受盡言者太宗以神武定天下即位之初<lb/>
　　置館殿側聚四庫書二十餘萬卷選天下文學之<lb/>
　　士令更日直宿講論前言徃行商㩁政事其天資<lb/>
　　英邁博識古今當時廷臣才識未有能㡬及之者<lb/>
　　也意其臨朝之際或不免神聖文武之資稍形於<lb/>
　　詞色故孔頴逹以為位居尊極炫耀聰明則下情<lb/>
<pb n="KR3a0110_WYG_065-35a"/>
　　不逹諸臣召對之多失次三分不能道一其以此<lb/>
　　歟然此猶就陳事者言之未及乎拂意觸忌而諫<lb/>
　　者也拂意觸忌而諫者人臣之所極難也顯言之<lb/>
　　則近於賣直諷言之則鄰於刺譏援引言之則疑<lb/>
　　於迂疎激切言之又疑於毁謗總之皆逆耳也夫<lb/>
　　君之於臣上下至懸殊也臣之爵禄君所賜也榮<lb/>
　　辱君所定也不寧惟是即身家性命亦君所生全<lb/>
　　也既已托命於君誰不願為將順之舉以自結於<lb/>
<pb n="KR3a0110_WYG_065-35b"/>
　　戀主之情而獨甘為逆耳之言以嘗試於不測之<lb/>
　　威必其實有忠愛愷惻之忱不容自己者也不然<lb/>
　　則其賦性戅直者也不然亦其顧名思義者也不<lb/>
　　若是巧者必揣摩以迎合拙者亦緘黙以取容矣<lb/>
　　李絳之對憲宗曰人臣死生繫人主喜怒誰敢發<lb/>
　　口諫者就有諫者亦皆晝度夜思朝删暮減比得<lb/>
　　上達什無二三與徴所言意正相類是以明聖之<lb/>
　　君邇言有所必察陳言亦所不厭言及主躬不嫌<lb/>
<pb n="KR3a0110_WYG_065-36a"/>
　　於過當言及時政無妨以過激即有一二無稽弗<lb/>
　　詢之説亦但弗聽勿庸已耳夫豈無狂愚不知大<lb/>
　　體以自觸罪悔者賴聖哲以免也太宗惟能聼受<lb/>
　　故羣臣上書亦多可採而貞觀之時號稱盛治况<lb/>
　　由此而上之為夏禹之懸鞀置鐸大舜之善與人<lb/>
　　同又有大焉者乎然則諫草之稀不必盛世直臣<lb/>
　　之衆愈彰聖主讀臯益之謨可以觀矣<lb/>
<pb n="KR3a0110_WYG_065-37a"/>
　　史<lb/>
　唐貞觀十年權萬紀上言宣饒二州銀大發采之嵗<lb/>
　可得數百萬緡帝曰朕所之者非財也但恨無嘉言<lb/>
　可以利民耳昔堯舜抵璧於山藏珠於谷漢之桓靈<lb/>
　乃聚錢為私藏卿欲以桓靈事我耶黜之<lb/>
　　　　　　　　　　　監察御史<hi>臣</hi>柴潮生<lb/>
　　<hi>臣</hi>謹按治天下以義不以利而人主之所最易惑<lb/>
　　而輕信者莫如言利之説夫易之言利於義之和<lb/>
<pb n="KR3a0110_WYG_065-37b"/>
　　是乃以在人天然之利足以和義之利固未嘗舍<lb/>
　　乎義而專言利也若言利之臣則以因民之利為<lb/>
　　在上之利有顯背乎義而曲為之説者不知利者<lb/>
　　民之所同欲不務公之於民而欲私之財聚於上<lb/>
　　者民離於下自非英明果斷之君未有能黜言利<lb/>
　　之臣而杜禍患之萌者也若唐太宗之黜權萬紀<lb/>
　　有足法者夫權萬紀所言宣饒二州銀大發采之<lb/>
　　可得百萬緡乃天地間山澤之利初非强取之百<lb/>
<pb n="KR3a0110_WYG_065-38a"/>
　　姓者也而太宗斥之為言利逺思堯舜之抵璧投<lb/>
　　珠至以桓靈之聚錢私藏為戒者豈非謂興利必<lb/>
　　至於害民固不可以不防微而杜漸也哉蓋天地<lb/>
　　生財有數利不在官乃在於民民得其利財源通<lb/>
　　而有益於官官専其利則利源塞而必損於民萬<lb/>
　　紀欲濟其私而言足以傷人害物其視君子之欲<lb/>
　　行其道而心存於天下國家者迥異矣是不以堯<lb/>
　　舜事其君而以桓靈事其君也其罪可勝誅哉書<lb/>
<pb n="KR3a0110_WYG_065-38b"/>
　　曰朕不肩好貨鞠人謀人之保居叙欽太宗之言<lb/>
　　近之矣<hi>臣</hi>嘗綜唐一代之治亂興亡而知大宗之<lb/>
　　垂裕後昆者總在於利民而不專其利子孫變易<lb/>
　　其法不特有害於民而實無益於國武徳貞觀開<lb/>
　　國之始授人以口分世業田而取之以租庸調之<lb/>
　　法蓄兵以府衛兵雖多而無所損設官有常員官<lb/>
　　不濫而易以禄量其入而出之以為用度由永徽<lb/>
　　以至開元初年經常簡易無庸言利而國充財足<lb/>
<pb n="KR3a0110_WYG_065-39a"/>
　　自明皇見海内完治偃然有開疆闢土之心宇文<lb/>
　　融議取隠户剰田以中主欲而利源開天寳以後<lb/>
　　韋堅楊慎矜王鉷楊國忠剥下奉上嵗進羨緡百<lb/>
　　餘萬為天子私藏由是大厯建中貞元數朝瓊林<lb/>
　　大盈庫建掌以中人而宰相不得問其盈虛元載<lb/>
　　裴延齡輩害民蠧政釀成厲階以元和之英武精<lb/>
　　明不能不惑於皇甫鏄程异之邪説雖裴度之信<lb/>
　　任力爭而不見聽若鹽鐵轉運屯田和糴鑄錢括<lb/>
<pb n="KR3a0110_WYG_065-39b"/>
　　苗𣙜利借商進奉獻助無所不為立法愈煩而愈<lb/>
　　弊民日困而用日匱以至於亡孟子所謂上下交<lb/>
　　征利而國危者唐室其明騐也太宗之黜權萬紀<lb/>
　　深切著明信為萬世之龜鑑也已且夫小人之敢<lb/>
　　以言利之説進者何也彼謂國家承平乂安經費<lb/>
　　滋多所憂者惟用度之不足以漢武之雄才大略<lb/>
　　而不能不惑於桑孔神宗之大有作為而不能不<lb/>
　　信於安石惟太宗知藏富於民之大義故顯黜萬<lb/>
<pb n="KR3a0110_WYG_065-40a"/>
　　紀而無所恤易曰涣王居无咎管子曰與天下同<lb/>
　　利者天下持之是故興王所宜重為懲創以變天<lb/>
　　下之貪邪者必自言利之臣始<lb/>
<pb n="KR3a0110_WYG_065-41a"/>
　　史<lb/>
　貞觀十二年九月甲寅上問侍臣創業與守成孰難<lb/>
　房𤣥齡曰草昧之初與羣雄並起角力而後成之創<lb/>
　業難矣魏徴曰自古帝王莫不得之於艱難失之於<lb/>
　安逸守成難矣上曰𤣥齡與吾共取天下出百死得<lb/>
　一生故知創業之難魏徴與吾共安天下常恐驕奢<lb/>
　生於富貴禍亂生於所忽故知守成之難然創業之<lb/>
　難既已徃矣守成之難方當與諸公慎之<lb/>
<pb n="KR3a0110_WYG_065-41b"/>
　　　　　　　　　　　　　編修<hi>臣</hi>張為儀<lb/>
　　<hi>臣</hi>謹按唐太宗一生固以創業而兼守成者也故<lb/>
　　於房魏二臣之説均有所取焉若夫世之論者每<lb/>
　　謂撥亂返正必得大有為之君而繼體守文者直<lb/>
　　可䝉業而安一若難易迥殊者此則未審思乎時<lb/>
　　勢者也以臣載觀史册推其成敗之由竊見守成<lb/>
　　之難固有倍難於開創者請得而歴陳之夏書曰<lb/>
　　民惟邦本本固邦寧言國家之安危繫乎民也其<lb/>
<pb n="KR3a0110_WYG_065-42a"/>
　　在開創之時天下初定户口尚稀田產未盡闢也<lb/>
　　山澤之利未盡取也為上者但能勞來勸相之則<lb/>
　　天地之所施生原足給斯人之用况當瘡痍初復<lb/>
　　民風尚樸民志未侈故積之數年漸臻富庶逮承<lb/>
　　平既久而生齒日繁矣夫以百金之產一人用之<lb/>
　　則寛然有餘及逓分之數人則恒苦不給此自然<lb/>
　　之勢也加以雕文刻鏤之傷農事錦繡纂組之害<lb/>
　　女紅者競相倣效以為矜誇踵事增華變本加厲<lb/>
<pb n="KR3a0110_WYG_065-42b"/>
　　又安望其能餘一餘三以自封殖哉故當平居無<lb/>
　　事之時其謀生之計已無所不至設一遇水旱而<lb/>
　　弱者流離强者刼掠矣此承平後之民生所以難<lb/>
　　也説命曰股肱惟人良臣惟聖言君徳之隆替視<lb/>
　　乎臣也其在開創之時將相大臣皆以歴試之才<lb/>
　　而受腹心之寄其與人主櫛風沐雨朝夕相親誼<lb/>
　　則君臣恩猶骨月其信之也篤其任之也專其禮<lb/>
　　之也重故其時之臣莫不自思奮於功名以報其<lb/>
<pb n="KR3a0110_WYG_065-43a"/>
　　上遇上有闕失則借箸而陳排闥以諫而無所嫌<lb/>
　　忌於其間比及後世人主端拱於上百僚奔走於<lb/>
　　庭召對則限以時黜陟一慿其意由是尊者愈尊<lb/>
　　卑者日卑其大臣惟以承順意㫖為賢其小臣惟<lb/>
　　以拘守簿書為恪其任司牧者惟以急徴賦税為<lb/>
　　公忠其居諫議者惟以毛舉細微為風力至於國<lb/>
　　計民生之大則皆諉為君上之任而瞻顧依違茍<lb/>
　　且塞責者此非承平時之人才逺遜於開國也蓋<lb/>
<pb n="KR3a0110_WYG_065-43b"/>
　　以堂亷暌隔而上下之情不交禮節過煩而臣主<lb/>
　　之誼已薄故其憂國奉公之誠不足以敵其身家<lb/>
　　之念也逮至發言盈廷莫職其咎於是為人主者<lb/>
　　不得不隠授其權於左右近習以相為伺察而孰<lb/>
　　知所倚以為伺察者乃益以壅蔽其聰明故謟諛<lb/>
　　之風益盛而人主之勢愈孤此承平後之人才所<lb/>
　　以為難也禮記曰君子議道自己而置法以民言<lb/>
　　法之貴乎便民也其在開創之時如漢之三章唐<lb/>
<pb n="KR3a0110_WYG_065-44a"/>
　　之十二條立法甚簡而守之甚堅簡故易從而堅<lb/>
　　則莫犯其餘因時變通之制皆聼長吏之自為而<lb/>
　　徐以觀其效洎乎後世科條日增文網滋密陳規<lb/>
　　新例棼若亂絲有司日束縛於法之中而不敢稍<lb/>
　　出一意偶值細事亦必由下而上自外及内文書<lb/>
　　往復互相辨詰拘牽𤨏碎寖失事機其意不過謂<lb/>
　　狥人涉私而用法則公耳孰知案牘紛紜為長上<lb/>
　　者勢難盡省必且反授其權於吏由是吏之所怒<lb/>
<pb n="KR3a0110_WYG_065-44b"/>
　　則吹毛索瘢而例從其重吏之所喜則旁引曲証<lb/>
　　而例就其輕析律貳端朝三暮四坐使朝廷之刑<lb/>
　　賞特以佐吏胥之威福本期以人用法反至以法<lb/>
　　狥人上下相遁迄於不振此承平後之紀綱所以<lb/>
　　為難也繫辭傳曰何以守位曰人何以聚人曰財<lb/>
　　言財之貴乎恒足也其在開創之時憂勤之意深<lb/>
　　而嗜慾之端淺故雖賦税均平而朝廷之經費自<lb/>
　　裕自時厥後狃於富厚之勢遂忘物力之艱宮庭<lb/>
<pb n="KR3a0110_WYG_065-45a"/>
　　之内凡服食器用聲色好玩之屬所費漸廣而又<lb/>
　　加以官爵之設日冗宗戚之禄日蕃兵卒之犒賞<lb/>
　　日增木土之營造日衆其用於上者無節而取於<lb/>
　　下者有制以有制之財而供無節之用勢将慮其<lb/>
　　不繼必且舉天地間山林川澤之内茍可以取利<lb/>
　　者胥籠而致之於是聚斂之臣進而掊克之説行<lb/>
　　利盡於上則民匱於下故國不必遇水旱盜賊而<lb/>
　　咨嗟愁嘆常若不安其生時不必有敵國外患而<lb/>
<pb n="KR3a0110_WYG_065-45b"/>
　　補苴支綴常苦不足於用此承平後之財用所以<lb/>
　　為難也凡此數端固由人事之舛誤亦繫氣數之<lb/>
　　推遷自三代以來由盛而衰之故畧盡於此矣夫<lb/>
　　無平不陂無往不復者天地之運也而制治未亂<lb/>
　　保邦未危者帝王之政也惟賢聖之君能思天命<lb/>
　　之靡常而念守成之不易清心寡欲以端其原旁<lb/>
　　求俊乂以輔其徳敦本崇儉所以厚民生也開誠<lb/>
　　布公所以作人才也慎憲省成所以振紀綱也量<lb/>
<pb n="KR3a0110_WYG_065-46a"/>
　　入為出所以節財用也如此則治者益治安者益<lb/>
　　安持盈保泰之道庶可比烈於成康矣然必先審<lb/>
　　知其難而後能慎終如始故易戒艱貞書稱知恤<lb/>
　　胥是道也夫以唐太宗之勵精圖治虛懐納諫洵<lb/>
　　推三代以下之賢主然其後魏徴上疏猶歴指其<lb/>
　　漸不克終者十事又謂徃以未治為憂故徳義日<lb/>
　　新今以既治為安故不逮然則守成之難不亦可<lb/>
　　以想見哉<lb/>
<pb n="KR3a0110_WYG_065-47a"/>
　　史<lb/>
　上謂諫議大夫禇遂良曰卿猶知起居注所書可得<lb/>
　觀乎對曰史官書人君言動備記善惡庶㡬人君不<lb/>
　敢為非未聞自取而觀之也上曰朕有不善卿亦記<lb/>
　之耶對曰臣職當載筆不敢不記黄門侍郎劉洎曰<lb/>
　借使遂良不記天下亦皆記之上曰誠然<lb/>
　　　　　　　　　　　　　　編修<hi>臣</hi>周煌<lb/>
　　<hi>臣</hi>謹按古者左右史官之設與諫官相表裏為用<lb/>
<pb n="KR3a0110_WYG_065-47b"/>
　　者也諫官任耳目之司爭之於其口史官居左右<lb/>
　　之地筆之於其書爭之口者情激而辭嚴筆之書<lb/>
　　者㫖幽而事著蓋爭之在一時而書之在百世史<lb/>
　　官所掌匪細故也從來當明盛時君咨臣儆都俞<lb/>
　　吁咈上下相與孜孜各修其職遂臻治理及乎末<lb/>
　　造君驕於上臣謟於下有將順而無匡救載筆諸<lb/>
　　臣袖手就列而已故其主徳鮮有善者唐太宗三<lb/>
　　代以下之令主也英姿大略赫赫當時而於其臣<lb/>
<pb n="KR3a0110_WYG_065-48a"/>
　　禇遂良一則曰所書可得觀乎再則曰有不善亦<lb/>
　　記之耶<hi>臣</hi>每三復不言豈太宗有曲䕶已短之意<lb/>
　　歟毋亦瞿然深念懼天下後世之是非欲返觀而<lb/>
　　内鏡之也何以知其然也太宗嘗謂每臨朝欲發<lb/>
　　一言未嘗不三思恐為民害及聞杜正倫奏賜帛<lb/>
　　示奨然則太宗非䕶過者迄今覽遂良及劉洎之<lb/>
　　言何其有犯而無諱也君明則臣直其以是歟今<lb/>
　　夫史臣所紀非徒鋪張揚厲而已也景星卿雲之<lb/>
<pb n="KR3a0110_WYG_065-48b"/>
　　屬必書之所以明有瑞也非其所自致能不愧乎<lb/>
　　旱乾水溢之屬必書之所以明有災也茍其所自<lb/>
　　致得不懼乎慶賞鼎鐘之及必書之所以明有恩<lb/>
　　也而若或濫之難免於物議矣刑罰刀鋸之及必<lb/>
　　書之所以明有威也而若或濫之難禁其羣訾矣<lb/>
　　下至一嚬一笑一起一居出之者不及覺載之者<lb/>
　　務其詳蓋若是其嚴且慎也然則何為不自取而<lb/>
　　觀之也觀之其亦有觸目而警心者乎曰否人主<lb/>
<pb n="KR3a0110_WYG_065-49a"/>
　　雖聖不能無過而既已言之既已行之茍從萬㡬<lb/>
　　餘暇屏去外縁理㑹片時便可尋得過處若所謂<lb/>
　　觸目而警心者蓋如讀緇衣而生愛咏巷伯而生<lb/>
　　憎非所語於左史之編右史之紀也藉令自觀其<lb/>
　　書安知不從而怒其後耶雖怒其後而天下亦皆<lb/>
　　記之於君何利獨惜其臣依違遷就不敢自盡其<lb/>
　　職耳夫不盡其職者謂之曠官此遂良守道不如<lb/>
　　守官之言更深切而著明者也蓋<hi>臣</hi>嘗論天下之<lb/>
<pb n="KR3a0110_WYG_065-49b"/>
　　治忽闗乎主術之純疵而主術之純疵又自其心<lb/>
　　之敬肆判之立之監佐之史莊敬之所以日强也<lb/>
　　親佞人逺君子安肆之所以日偷也為清其敬與<lb/>
　　肆之所從來則天地祖宗之慿臨子孫臣庶之法<lb/>
　　守未嘗不於一言一動兆其㡬也以故史官一書<lb/>
　　人君不當以目遇而當以心遇也夫<lb/>
<pb n="KR3a0110_WYG_065-50a"/>
　　史<lb/>
　見可欲則思知足以自戒将有作則思知止以安人<lb/>
　念髙危則思謙冲而自牧懼滿溢則思江海下百川<lb/>
　樂盤遊則思三驅以為度憂懈怠則思慎始以敬終<lb/>
　慮壅蔽則思虛心以納下想讒邪則思正身以黜惡<lb/>
　恩所加則思無因喜以謬賞罰所及則思無因怒以<lb/>
　濫刑<lb/>
　　　　　　　　　　　　　編修<hi>臣</hi>彭樹葵<lb/>
<pb n="KR3a0110_WYG_065-50b"/>
　　<hi>臣</hi>謹按天下之大繫於人主之一心而其要在思<lb/>
　　洪範云思曰睿易有之君子思不出其位誠以思<lb/>
　　者心之官君心正而後百度貞焉静而存之在戒<lb/>
　　懼動而察之在慎獨當其洗心藏密無息不與天<lb/>
　　下之故相周是以典謨所載古大臣之告其君者<lb/>
　　曰兢兢業業一日二日萬㡬又曰安汝止惟㡬惟<lb/>
　　康勅㡬之學慎思之謂也求之後世若魏徴之十<lb/>
　　思疏其庶㡬乎徴之言曰知足曰知止主靜立極<lb/>
<pb n="KR3a0110_WYG_065-51a"/>
　　息事寧人也曰自牧曰百川謙能受益廣能容物<lb/>
　　也曰三驅曰敬終樂不可極安不忘危也曰虛心<lb/>
　　曰正身執兩用中表端自上也曰無謬賞曰無濫<lb/>
　　刑是非存三代之公刑賞皆忠厚之至也大哉言<lb/>
　　乎徳業畢該閑存共貫説者謂貞觀之治㡬於刑<lb/>
　　措徴之力居多焉蓋人主惟一心而攻之者百危<lb/>
　　微之界治忽因之少不自檢則一之數不敵夫百<lb/>
　　之數而心之存焉者寡矣誠能念天命之靡常凛<lb/>
<pb n="KR3a0110_WYG_065-51b"/>
　　民碞之可畏方朝乾夕惕之不暇而敢以逸豫為<lb/>
　　哉此十思一疏洵座右可銘千秋為鑑也雖然匪<lb/>
　　知之難行之斯難匪行之難終身而行之斯難賢<lb/>
　　如太宗治如貞觀而十思之後流為十漸然則慎<lb/>
　　厥始尚克圖厥終哉<hi>臣</hi>惟古者天子之聼政也士<lb/>
　　獻詩史獻書師箴<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>賦近臣盡規庶人傳語<hi>臣</hi>不<lb/>
　　揣固陋敬揆斯義期於發明十思之㫖依韻成章<lb/>
　　為十箴以獻其一曰情動則流主一則正收視於<lb/>
<pb n="KR3a0110_WYG_065-52a"/>
　　無立體以靜母逸一身而竭百姓方寸之中萬物<lb/>
　　托命惟時惟㡬克念作聖其二曰周成靈臺民樂<lb/>
　　上簡漢輟露臺上恤民産經野則殫體國以限宅<lb/>
　　是丕基履若雲棧肯構肯堂式在方版其三曰居<lb/>
　　髙而倡下必應之匪惟我應物售其私為暄為潤<lb/>
　　為怨為咨悔生於亢云何不危哲后視逺其惟聽<lb/>
　　卑其四曰在器而歌在盈必反容之溉之何溢何<lb/>
　　損海濶江長源深流逺端倪既呈怵惕恐晚水哉<lb/>
<pb n="KR3a0110_WYG_065-52b"/>
　　水哉監於有本其五曰雅有吉日風有騶虞然而<lb/>
　　禽荒奔車凛乎聲律身度無戲無渝亮乃庶事戒<lb/>
　　於三驅子雲相如麗則非誣其六曰靡不有初鮮<lb/>
　　克有終慎終如始道積厥躬健故無息敬以守中<lb/>
　　一其志氣與天地通翼翼勉勉純王之功其七曰<lb/>
　　衡之在握鑑之在懸明乃昭質中乃逹權穆穆以<lb/>
　　處或失則偏察察為斷或失則専是故睿聖虛中<lb/>
　　洞然其八曰取是為非變白為黑必有小忠以濟<lb/>
<pb n="KR3a0110_WYG_065-53a"/>
　　罔極至誠如神端由敬徳易事難説承家開國無<lb/>
　　偏無黨剛克柔克其九曰天道下濟煦枯而回無<lb/>
　　私者徳亦必因材情溺則喜濫恩以開酬庸勸徳<lb/>
　　貽厥方來無有作好廼言念哉其十曰明罰勅法<lb/>
　　在帝之欽時至秋肅而天何心怒一不測文乃刻<lb/>
　　深平情當理以為君臨刑措在古恥格斯今<lb/>
<pb n="KR3a0110_WYG_065-54a"/>
　　史<lb/>
　唐元宗開元二年秋七月焚珠玉錦繡於殿前帝以<lb/>
　風俗奢靡乘輿服御金銀器玩宜令有司銷燬以供<lb/>
　軍國之用其珠玉錦繡焚於殿前后妃以下皆無得<lb/>
　服罷兩京織錦坊後帝使御史楊範臣入海南求珠<lb/>
　翠竒寳範臣奏曰陛下前年焚珠玉錦繡示不復用<lb/>
　今所求者何以異於所焚者乎帝遽引咎慰論而罷<lb/>
　之<lb/>
<pb n="KR3a0110_WYG_065-54b"/>
　　　　　　　　　　　　給事中<hi>臣</hi>馬宏𤦺<lb/>
　　司馬光曰明皇之始欲為治能自刻勵節儉如此<lb/>
　　晚節猶以奢敗甚哉奢靡之易以溺人也詩曰靡<lb/>
　　不有初鮮克有終可不慎哉<lb/>
　　<hi>臣</hi>謹按明皇初志清明勵精圗治即焚珠玊錦繡<lb/>
　　一節宜若身先節儉使天下移風而易俗者乃焚<lb/>
　　之未㡬旋復求之論者謂其有初鮮終而不知其<lb/>
　　初原未嘗實也使其實有崇儉去奢之意則當如<lb/>
<pb n="KR3a0110_WYG_065-55a"/>
　　漢文之身衣弋綈足履革舄不言躬行始終一轍<lb/>
　　又何必舉珠玉錦繡焚諸殿前亟亟然表暴於衆<lb/>
　　人屬目之地惟其亟於表暴而本心之誠不在是<lb/>
　　無怪其前日焚之今日求之一人之身而前後矛<lb/>
　　盾如此也顧從諫之美亦尚有足多者昔太宗初<lb/>
　　平洛陽宮室宏侈者皆毁之未㡬復發卒修宮以<lb/>
　　備廵幸張元素以為何前日惡之今日效之其説<lb/>
　　與楊範臣之直諫同太宗既因言而罷役明皇亦<lb/>
<pb n="KR3a0110_WYG_065-55b"/>
　　聞奏而罷遣其虛以受人而不飾非以遂過也亦<lb/>
　　同此開元之治所以㡬於貞觀歟然矯强者僅飾<lb/>
　　於一時面從者亦迫於法語明皇天性本不如漢<lb/>
　　文之無欲而節以制度又不及太宗是以始為治<lb/>
　　則戒奢靡從節儉行政聼言皆能矯其情之所便<lb/>
　　厥後狃於晏安昏於嬖寵淫侈敗度咈諫拒言遂<lb/>
　　至前後迥不相顧而以身治之者竟以身亂之然<lb/>
　　則恭儉果可以聲音笑貌為哉<lb/>
<pb n="KR3a0110_WYG_065-56a"/>
　　史<lb/>
　唐開元二十九年春正月立賑饑法制曰承前饑饉<lb/>
　皆待奏報然後開倉道路悠逺何救懸絶自今委州<lb/>
　縣及採訪使給訖奏聞<lb/>
　　　　　　　　　　　　　修撰<hi>臣</hi>于敏中<lb/>
　　書法書美之也<lb/>
　　<hi>臣</hi>謹按唐虞以來救荒之策備見於書曰政在飬<lb/>
　　民則所以為民計者無弗周曰食哉惟時則所以<lb/>
<pb n="KR3a0110_WYG_065-56b"/>
　　足民食者不容後也周官大司徒以荒政十有二<lb/>
　　聚萬民當時國用所通必有九年之蓄廩藏之設<lb/>
　　遍於天下嵗或不登賑粟施恵一旅師遺人之屬<lb/>
　　司之而有餘惟其給之者便耳春秋而後耕三餘<lb/>
　　一之制不行秦饑乞糴於晉魯饑乞糴於齊至魏<lb/>
　　李悝始為平糴後世因之遂稱良法漢一海内分<lb/>
　　設郡縣撫綏安輯守令得以自行其意兩京循吏<lb/>
　　史不絶書由事權責於守令也耿夀昌之常平長<lb/>
<pb n="KR3a0110_WYG_065-57a"/>
　　孫平之義倉朱子之社倉皆古今備荒善政然得<lb/>
　　其人則為韓琦之廣恵倉失其人則為王安石之<lb/>
　　青苗錢蓋唐宋以後設官寖多閭閻疾苦既不能<lb/>
　　遽逹於九閽為守令者又多掣肘旁撓不得以自<lb/>
　　行其意一遇荒歉畏葸逡廵馴至於有司莫告安<lb/>
　　得人人盡發粟之汲黯繪圗之鄭俠哉夫救荒猶<lb/>
　　救焚也當其初發即為撲則匹夫匹婦一手足之<lb/>
　　勞桔橰抱甕一轉移之便乃舍之不為而必呼號<lb/>
<pb n="KR3a0110_WYG_065-57b"/>
　　奔走望救於通都大邑數十里之人則雖羣力畢<lb/>
　　集而燎原之勢成於俄頃必至蔓延而不可遏者<lb/>
　　此不待智者而知之也是以開元立賑饑法綱目<lb/>
　　大書而特予之蓋從來報荒之弊由於州縣之畏<lb/>
　　縮大吏之駁詰踏勘之遲延吏胥之科斂惟許其<lb/>
　　不待奏報即便開倉譬如慈母之乳嬰兒探懐而<lb/>
　　予更何有號泣徒聞待哺莫及者哉若云此法一<lb/>
　　行恐不肖有司將有詭飾災荒因縁為奸者竊意<lb/>
<pb n="KR3a0110_WYG_065-58a"/>
　　有司即不肖豈獨無人心而敢蔑棄亷隅顯干法<lb/>
　　令上不顧大吏之見聞下不畏道路之口實以冒<lb/>
　　不測之誅也乎殆有以知其必不然矣伏讀<lb/>
御製日知薈説極稱其法於當賑之刻不容緩奏報之<lb/>
　　遲緩無濟剖晰精明尤為洞悉民隠今年七月中<lb/>
　　奉<lb/>
上諭訓誡督撫諄諄以不致玩視民瘼稽延時日為念<lb/>
　　飭令地方官一遇水災驟至迅文申報督撫委員<lb/>
<pb n="KR3a0110_WYG_065-58b"/>
　　踏勘設法賑濟務使早沾實恵大哉<lb/>
皇仁懐保誠求恩同髙厚蓋即開元之法以神明變化<lb/>
　　之而所以體恤斯民之田禾廬舍資生無策者尤<lb/>
　　為至周且切也惟是水旱之災事同一體州縣之<lb/>
　　申報展轉既多踏勘之委員稽遲尤甚小民之饑<lb/>
　　饉流離原處不能終日之勢必待申報之後再為<lb/>
　　委員委員之後始許成災成災之後方議賑恤展<lb/>
　　轉稽遲而窮谷深山嗷嗷待哺之民已多不及少<lb/>
<pb n="KR3a0110_WYG_065-59a"/>
　　沾升斗而早填溝壑者矣然則即開元賑饑之法<lb/>
　　而<lb/>
特頒諭㫖著為科條許自今州縣一遇歉嵗督撫司道<lb/>
　　各上官處同日通詳一面相其緩急即行給賑庶<lb/>
　　親民之官得以自行其意或亦周禮遺人掌邦之<lb/>
　　委積以待施恵旅師用三粟以恵民之制以仰副<lb/>
聖天子飬民之善政也乎臣謹即其義而敷陳之唯<lb/>
聖明留意焉<lb/>
<pb n="KR3a0110_WYG_065-60a"/>
　　史<lb/>
　唐徳宗建中元年始作兩税法<lb/>
　　　　　　　　　　　　　編修<hi>臣</hi>張映斗<lb/>
　　<hi>臣</hi>謹按唐初賦税之法曰租庸調有田則有租有<lb/>
　　身則有庸有户則有調開元之末版籍寖壊賦斂<lb/>
　　迫趣取辦無凖下户率皆逃徙土著百無四五楊<lb/>
　　炎作兩税之法按現在之田土歸諸丁户計必需<lb/>
　　之經費徴以夏秋此兩税之大槩固救時之良法<lb/>
<pb n="KR3a0110_WYG_065-60b"/>
　　也然陸贄以為財之所生必因人力兩税以資産<lb/>
　　為宗不以丁身為本以致挾貲轉徙者脱徭役守<lb/>
　　業不遷者困斂求夫丁身為本量力授田自古則<lb/>
　　壤以成賦未嘗頭㑹而箕斂也如慮挾貲而轉徙<lb/>
　　即按户計丁安得盡考其貲如手實之法而等其<lb/>
　　賦税乎呂祖謙謂兩税立而三代之制皆不復見<lb/>
　　縱使屢復田租惟能恵有田之民不能恵無田之<lb/>
　　民抑思佃田之農雖非蠲復之年亦不肯聽豪民<lb/>
<pb n="KR3a0110_WYG_065-61a"/>
　　之取盈至於不商不耕是為游惰王政方罰夫里<lb/>
　　之布又何以稱焉且夫三代而後井田難復漢祖<lb/>
　　始輕田税至三十而税一其時算賦錢自一百二<lb/>
　　十至二十文帝更多減免故田税隨田多寡而人<lb/>
　　税無分貧富魏晉以後户賦始重然晉制丁男丁<lb/>
　　女皆有占田則出此户賦者亦皆有田之人非鑿<lb/>
　　空而税之也唐初之租庸調亦出於世業口分為<lb/>
　　田百畆之中中葉之後田畆之在民者不能禁其<lb/>
<pb n="KR3a0110_WYG_065-61b"/>
　　賣易而官亦無田可授向之所謂庸調者多徴自<lb/>
　　無田之人又經兵燹民多流移其可慿者獨田畆<lb/>
　　耳楊炎所以視大歴十四年墾田之數附丁户於<lb/>
　　土田幷為兩税者也夫國家經費條欵多端亷吏<lb/>
　　與龎民樂其歸并黠吏與莠民利其分析蓋歸并<lb/>
　　則明白易徴輸分析則紛紜難稽察也兩税之行<lb/>
　　據土田以問業主至明晰也即物産以定貢賦至<lb/>
　　便利也徴以夏秋時不失也課惟二則民易知也<lb/>
<pb n="KR3a0110_WYG_065-62a"/>
　　外此而户口之盈虛人丁之耗息時有變遷即循<lb/>
　　版籍之虛文難掩荒闢之實跡近世鱗册之圗條<lb/>
　　鞭之制實本於此然而兩税之不免於詬病何也<lb/>
　　唐之初合先代貢賦徭役之目而為租庸調至是<lb/>
　　混租庸調之名而為兩税前則兼該後復重出蓋<lb/>
　　往往而有之此亦楊炎所不料也炎非唐之良臣<lb/>
　　然兩税之法豈得因其出於炎而過詆之哉<lb/>
　<lb/>
<pb n="KR3a0110_WYG_065-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御覽經史講義卷二十八<lb/>
</p>
<p>
</p>
  </div>
</body>
</text>
</TEI>
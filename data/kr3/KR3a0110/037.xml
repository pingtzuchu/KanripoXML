<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_037-1a"/>
欽定四庫全書<lb/>
御覽經史講義卷首<lb/>
　　周易<lb/>
　大哉乾元萬物資始乃統天<lb/>
　　　　　　　　　　　　　檢討<hi>臣</hi>孫景烈<lb/>
　　朱子曰此專以天道明乾義又析元亨利貞為四<lb/>
　　徳以發明之而此一節首釋元義也大哉歎辭元<lb/>
　　大也始也乾元天徳之大始故萬物之生皆資之<lb/>
<pb n="KR3a0110_WYG_037-1b"/>
　　以為始也又為四徳之首而貫乎天徳之始終故<lb/>
　　曰統天<lb/>
　　<hi>臣</hi>謹按此三句乃孔子總釋乾與元也說卦云乾<lb/>
　　健也葢天以形言定體之名健用形者也天之體<lb/>
　　以健為用聖人作易欲使人法天之用不法天之<lb/>
　　體故名乾不名天凡天下有形之物必敝皆以其<lb/>
　　形為累天雖有形而能永保無虧則所以總統之<lb/>
　　者豈非至健之乾哉然乾固統天而元實統乾子<lb/>
<pb n="KR3a0110_WYG_037-2a"/>
　　夏傳云元始也而朱子又云大也言此卦之徳有<lb/>
　　純陽之性而元又為陽徳之首陽氣昊大而造物<lb/>
　　托始故曰大哉乾元所以深歎其廣逺也萬物資<lb/>
　　始乃釋乾元稱大之義資始以氣言若坤卦彖傳<lb/>
　　資生則以形言物先受氣而後成形故形曰生氣<lb/>
　　曰始萬物莫不有始而不能自為之始其所以始<lb/>
　　者皆資此乾徳之元陽有以發其機緘萬物遂含<lb/>
　　陽氣而兆胚胎不失其宜是萬物之自無而有舉<lb/>
<pb n="KR3a0110_WYG_037-2b"/>
　　不外此元陽此乾元所以稱大耳盈天之下皆物<lb/>
　　也物之始不資於有形之天而資於天之乾且資<lb/>
　　於乾之元是天雖總統物而乾元乃所以總統天<lb/>
　　也審是而乾元之大愈見矣乾之徳曰元亨利貞<lb/>
　　而元居其首人之徳曰仁義禮智而仁居其先故<lb/>
　　元於人為仁於時為春君子體此而仁以育萬物<lb/>
　　則萬物既資於乾元而君子復有以培養其元氣<lb/>
　　由是萬物之氣俱足而災害不生夭札不作凡物<lb/>
<pb n="KR3a0110_WYG_037-3a"/>
　　之戴乎天者息息與君子之性命相闗切血脈相<lb/>
　　流通仁貫四徳而常充春貫四時而常在其斯為<lb/>
　　體乾元而立極者乎文言曰君子體仁足以長人<lb/>
　　言無一物不在君子所愛之中故足以尊長乎人<lb/>
　　也明儒薛瑄曰元始統天仁道統人㫖哉斯言亦<lb/>
　　可謂善廣孔子之義者矣<lb/>
　　奉<lb/>
上諭爾所進講不合朱子本義朱子云乾元天徳之大<lb/>
<pb n="KR3a0110_WYG_037-3b"/>
　始又為四徳之首而貫乎天徳之始終故曰統天此<lb/>
　説最精爾講云天雖總統萬物而乾元乃所以總統<lb/>
　天是添出天統物一層且將天與乾看成兩様了殊<lb/>
　不知乾即是天若説天之外另有乾來統天豈天之<lb/>
　外又有天乎更即爾講中所引薛瑄元始統天仁道<lb/>
　統人二句論之是元統天不是乾統天仁者人也亦<lb/>
　非人之外别有所謂仁爾講又云元於時為春春貫<lb/>
　四時而常在夫春特為四時之首不得謂夏秋冬三<lb/>
<pb n="KR3a0110_WYG_037-4a"/>
　時皆有春以貫之也欽此<lb/>
<pb n="KR3a0110_WYG_037-5a"/>
　　周易<lb/>
　后以財成天地之道輔相天地之宜以左右民<lb/>
　　　　　　　　　　　監察御史<hi>臣</hi>侯嗣逹<lb/>
　　朱子曰裁成者所以輔相也萬物自有此理若非<lb/>
　　聖人裁成亦不能如此整齊所謂賛天地之化育<lb/>
　　而與之參也又曰裁成是截作段子底輔相是佐<lb/>
　　助他底<lb/>
　　<hi>臣</hi>謹按此言聖人乗泰之運保泰之方也天地為<lb/>
<pb n="KR3a0110_WYG_037-5b"/>
　　萬物父母亶聰明作元后后為父母之冡子故當<lb/>
　　上承天地之徳而賛助之后又作民父母故當下<lb/>
　　撫斯民而奠安之天地之道本乎太極分隂分陽<lb/>
　　時行物生皆有自然之發育然造化流行不過渾<lb/>
　　渾爾穆穆爾聖人為之裁為片段而成就之如嵗<lb/>
　　功則分為春夏秋冬人倫則分為君臣父子兄弟<lb/>
　　夫婦朋友以至水火木金土之各分其性飛潜動<lb/>
　　植之各分其羣所謂裁成之也而因有制作以輔<lb/>
<pb n="KR3a0110_WYG_037-6a"/>
　　相之俾之春耕夏耘秋歛冬藏俾之君義臣共父<lb/>
　　慈子孝兄愛弟敬夫和妻柔朋友有信以至笵金<lb/>
　　合土伐木取火治水以致其利用若於上下草木<lb/>
　　鳥獸以廣其生成所謂輔相之也葢天地以生物<lb/>
　　為功而所以成其能者天地不能自為頼聖人代<lb/>
　　為之裁成者立其大綱即輔相之始事輔相者盡<lb/>
　　其節目即裁成之終事其實原非兩事道言其體<lb/>
　　之自然宜言其用之當然其實亦非兩端總之所<lb/>
<pb n="KR3a0110_WYG_037-6b"/>
　　以左右民耳民之性本善聖人因其所能而扶翼<lb/>
　　之民之質多愚聖人濟其所不能而開𨗳之上佐<lb/>
　　天地即下以佐民元后之道備矣而必繫之泰卦<lb/>
　　者一則百物豐盈乃可施其裁成之用所謂乗泰<lb/>
　　之運也一則經綸盡制乃可以長治而久安所謂<lb/>
　　保泰之道也又泰之為卦内陽外隂内君子外小<lb/>
　　人上下氣通君臣道合聖人之裁成輔相孰有外<lb/>
　　於此理哉我<lb/>
<pb n="KR3a0110_WYG_037-7a"/>
皇上代天子民時當極治正所謂泰小往大來吉亨之<lb/>
　　候也大綱小紀無不畢舉深仁厚澤普被羣生保<lb/>
　　㤗之方至矣然易之為道屢遷隂陽相乗泰否迭<lb/>
　　運循環反覆間不容髪極泰之時否常伏焉故曰<lb/>
　　無平不陂無往不復又曰城復于隍聖人所以兢<lb/>
　　兢業業雖四海昇平靡有怠忽而深宫獨處乾惕<lb/>
　　彌深時時恐庶政或有不平萬民尚多失所而所<lb/>
　　以密其心思善其經緯者是聖人之自為裁成也<lb/>
<pb n="KR3a0110_WYG_037-7b"/>
　　所以防其逸欲致其清明者是聖人之自為輔相<lb/>
　　也天道下際故必諮詢善道以訪諸臣地道上行<lb/>
　　故必朝夕承弼以輔其上是又裁成輔相之所由<lb/>
　　出君左右民而臣復翼戴乎君以共相左右焉斯<lb/>
　　天地常交泰不復否矣抑中庸言賛化育參天地<lb/>
　　而必本於至誠則誠又裁成輔相之本歟臣敢廣<lb/>
　　其義以為<lb/>
聖天子獻<lb/>
<pb n="KR3a0110_WYG_037-8a"/>
　　奉<lb/>
上諭易之為道泰否相循此氣運之固然以人事而論<lb/>
　不得謂既泰之後方至於否既否之後自至於泰也<lb/>
　如人心一念縱逸即否之機已伏焉一念敬畏兢兢<lb/>
　業業克自修省即泰之機已兆焉此其倚伏甚㣲轉<lb/>
　移亦甚㨗今爾謂正當泰小往大來吉亨之候夫以<lb/>
　此時為泰朕則何敢然兢業增修持盈保泰原不必<lb/>
　因既泰之後方懐此念凡所以防其怠忽致其欽畏<lb/>
<pb n="KR3a0110_WYG_037-8b"/>
　者我君臣固無時而不當存斯意也欽此<lb/>
<pb n="KR3a0110_WYG_037-9a"/>
　　周易<lb/>
　君子以遏惡揚善順天休命<lb/>
　　　　　　　　　　　　監察御史<hi>臣</hi>張湄<lb/>
　　程子曰萬物衆多則有善惡之殊君子享大有之<lb/>
　　盛當代天工治養庶類治衆之道在遏惡揚善而<lb/>
　　已惡懲善勸所以順天命而安羣生也<lb/>
　　<hi>臣</hi>謹按有善無惡者人之性善善惡惡者人之情<lb/>
　　凡在人之所當然而不可易者即皆天理之所自<lb/>
<pb n="KR3a0110_WYG_037-9b"/>
　　然而不容己者也葢天之為道福善而禍淫其有<lb/>
　　禍福之所不及則寄其權於人主之賞罰以輔乎<lb/>
　　温肅之宜於是兼容并包之中亦復類族辨物而<lb/>
　　天之道乃愈顯大有之象為火在天上是以無物<lb/>
　　不覆之天而加以無微不照之火則大有者既徳<lb/>
　　參乾坤且明並日月其於善惡之在人者豈復有<lb/>
　　幾微之或混哉雖然善惡亦最難辨矣善惡本有<lb/>
　　定而好善惡惡者無定好善惡惡本至公而好其<lb/>
<pb n="KR3a0110_WYG_037-10a"/>
　　所善惡其所惡則至私以愛憎一人之私為進退<lb/>
　　衆人之法將任賢弗貳而任者未必賢去邪弗疑<lb/>
　　而去者未必邪如是則善者或在所遏而惡者或<lb/>
　　在所揚賞不足勸罰不足懲謂之順天可乎是故<lb/>
　　君子之觀人也不將不迎虚中以應若明鏡然妍<lb/>
　　者自妍醜者自醜皆因物造形而於已無與焉茍<lb/>
　　先以其人為妍則隨吾所見無往而非妍矣先以<lb/>
　　其人為醜則隨吾所見無往而非醜矣葢天無心<lb/>
<pb n="KR3a0110_WYG_037-10b"/>
　　成化王中心無為遏惡揚善者一念不與天相似<lb/>
　　即乖乎彰癉之常一念稍以人相叅必拂乎鑒觀<lb/>
　　之意故孔子曰惟仁者能好人能惡人謂仁者之<lb/>
　　心純乎天理也古聖人五服五章以命有徳亦惟<lb/>
　　天所予則予之而未嘗有一毫之喜五刑五用以<lb/>
　　討有罪亦惟天所奪則奪之而未嘗有一毫之怒<lb/>
　　是以揚在一人而天下之善者莫不興遏在一人<lb/>
　　而天下之惡者莫不懼豈其智力足以勝億兆之<lb/>
<pb n="KR3a0110_WYG_037-11a"/>
　　衆哉誠服乎其心也服乎心即順乎天順乎天即<lb/>
　　無不順乎人然則天不可得而知君子亦還問之<lb/>
　　衆人而已矣抑又聞程子之言曰賞必當功罰必<lb/>
　　當罪此後世刻核之論也若堯舜之世則不然罪<lb/>
　　疑惟輕功疑惟重與其殺不辜寧失不經斯又以<lb/>
　　好生之徳上洽天心而非徒以不僣不濫為順天<lb/>
　　已也其斯為忠厚長者之風享國長久之道與<lb/>
　　奉<lb/>
<pb n="KR3a0110_WYG_037-11b"/>
上諭君子之善善惡惡皆物來順應一無成見若先有<lb/>
　好惡之念存於中則好惡必不得其平爾所論先以<lb/>
　其人為妍則隨吾所見無往而非妍先以其人為醜<lb/>
　則隨吾所見無往而非醜數語甚是至引程子之言<lb/>
　謂賞必當功罰必當罪乃後世刻核之論堯舜之時<lb/>
　則罪疑惟輕功疑惟重與其殺不辜寧失不經非徒<lb/>
　不僣不濫而已此論錯誤夫堯舜之世所謂賞從重<lb/>
　罰從輕者專為功罪之疑而未定者言之也若亦既<lb/>
<pb n="KR3a0110_WYG_037-12a"/>
　確然無疑矣則信賞必罰惟其當耳而復故為輕重<lb/>
　於其間豈聖人之心哉不辜固不可殺而不經者亦<lb/>
　未嘗少縱觀四凶可誅則誅之此可與眚災同肆赦<lb/>
　者乎若使忘却疑字但謂堯舜之於人賞浮其功罰<lb/>
　不蔽罪則聖人代天理物至公無私之心反為所掩<lb/>
　矣不可以不辨也欽此<lb/>
<pb n="KR3a0110_WYG_037-13a"/>
　　周易<lb/>
　日月得天而能久照四時變化而能久成聖人久於<lb/>
　其道而天下化成<lb/>
　　　　　　　　　　　　　編修<hi>臣</hi>吳華孫<lb/>
　　程傳曰此極言常理日月隂陽之精氣耳惟其順<lb/>
　　天之道往來盈縮故能乆照而不已得天順天理<lb/>
　　也四時隂陽之氣耳往來變化生成萬物亦以得<lb/>
　　天故常乆不已聖人以常乆之道行之有常而天<lb/>
<pb n="KR3a0110_WYG_037-13b"/>
　　下化之以成美俗也<lb/>
　　朱子本義曰極言恒久之道<lb/>
　　<hi>臣</hi>謹按天地聖人同一悠乆無疆有恒之道貫徹<lb/>
　　於億萬斯年矣夫天地之氣化日新然其晝夜之<lb/>
　　推遷寒暑之往來皆有一定之常度此其所以能<lb/>
　　日新也聖人之治功極盛然其達之而不悖推之<lb/>
　　而皆凖皆有不敝之常法此其所以能極盛也恒<lb/>
　　久故也是以日月者隂陽之精四時者五氣之布<lb/>
<pb n="KR3a0110_WYG_037-14a"/>
　　日月東西相從而不已五行四時十二月還相為<lb/>
　　本久照久成皆天之恒道為之聖人以仁育萬物<lb/>
　　以義正萬民而本之以誠行之以忠要之以不息<lb/>
　　天下成於變時雍之治皆聖人之恒道為之董子<lb/>
　　曰天不變道亦不變此之謂也且夫天地聖人所<lb/>
　　以能恒久者何哉夫天行健周天三百六十五度<lb/>
　　一晝夜而一周動而不已也惟其動而不已是以<lb/>
　　其光為日月其運為四時無一息之停聖人無逸<lb/>
<pb n="KR3a0110_WYG_037-14b"/>
　　作所一日二日萬幾兢兢業業無曠庶官亦動而<lb/>
　　不已也惟其動而不已是以民已安而猶如傷道<lb/>
　　已至而若未見無一息之間復卦曰復其見天地<lb/>
　　之心乎益卦曰益動而巽日進無疆然則至誠無<lb/>
　　息一言該之矣雖然行之有次序焉夫日月相推<lb/>
　　而晝夜分明之所以不疲於照四時遞嬗而嵗功<lb/>
　　備物之所以無為而成王道無旦夕之功亦猶是<lb/>
　　耳其民日用飲食其道三綱五常其法禮樂刑政<lb/>
<pb n="KR3a0110_WYG_037-15a"/>
　　其文詩書易春秋如日月之麗乎天而劑之以寛<lb/>
　　猛摩之以嵗時仁義並施剛柔互濟無偏無黨黙<lb/>
　　運於上不識不知順則於下民日遷善而不知誰<lb/>
　　之為者亦如百昌萬彚之潛滋暗長於氣化之所<lb/>
　　推移也所謂以純王之心行純王之政久於其道<lb/>
　　而天下化成王道之極盛也且夫天之於穆不可<lb/>
　　見日月四時以得天成變化之功王省惟嵗而卿<lb/>
　　士師尹庶民咸有賛㐮從欲之責至於六合同風<lb/>
<pb n="KR3a0110_WYG_037-15b"/>
　　九州共貫化成而久道之效乃臻也則聖人亦安<lb/>
　　有自暇逸之時哉詩曰如日之升如月之恒皇極<lb/>
　　經世書曰三皇之時如春五帝之時如夏悠久無<lb/>
　　疆夫固天地聖人同揆爾<lb/>
　　奉<lb/>
上諭爾所詮解天地聖人恒久之道至誠無息一言該<lb/>
　之矣此語是但以天地聖人皆由於動而不已則不<lb/>
　然太極之道動静互根乾曰静專坤曰静翕先儒以<lb/>
<pb n="KR3a0110_WYG_037-16a"/>
　為不專一則不能直遂不翕聚則不能發散聖人定<lb/>
　之以中正仁義而主静立人極焉可見動未有不本<lb/>
　於静者而非徒動而不已也且天日行三百六十五<lb/>
　度天無心也天之静且不自知而况於動乎聖人亦<lb/>
　非有所强勉而行之以忠要之以不息也聖人之静<lb/>
　且不自知而况於動乎天道聖人莫非至誠之自然<lb/>
　無息故曰於穆不已純亦不已又曰動而無動静而<lb/>
　無静盖誠者動静之所以一源而顯㣲無間者也天<lb/>
<pb n="KR3a0110_WYG_037-16b"/>
　地聖人之恒久亦何所容心於其間哉皆誠之所為<lb/>
　也欽此<lb/>
<pb n="KR3a0110_WYG_037-17a"/>
　　周易<lb/>
　水在火上既濟君子以思患而豫防之<lb/>
　　　　　　　　　　　　　　諭徳<hi>臣</hi>嵇璜<lb/>
　　王申子曰既濟雖非有患之時患毎生於既濟之<lb/>
　　後君子思此而豫防之則可以保其初吉而無終<lb/>
　　亂之憂矣<lb/>
　　<hi>臣</hi>謹按一切制治保邦之説古人論之綦詳然<hi>臣</hi>
　　以為最切者莫如既濟之象辭何則人君當未濟<lb/>
<pb n="KR3a0110_WYG_037-17b"/>
　　之世憂患方劇雖有侈心無自而生若當既濟之<lb/>
　　時所見所聞皆太平富庶之象於此而必欲設一<lb/>
　　無形之憂患以為警惕豈不甚難即或臣進惕厲<lb/>
　　之説君下憂勤之詔久之亦相習為故事且君臣<lb/>
　　之間既自以為憂矣勤矣而何者當思其弊何者<lb/>
　　當防其流究未嘗長慮而謹持之則亦與不憂不<lb/>
　　勤者等惟君子於此為能深之以思而備之以豫<lb/>
　　夫思者君子之真精神也豫者君子之大作用也<lb/>
<pb n="KR3a0110_WYG_037-18a"/>
　　氣數所關萌芽未見而始終倚伏之數君子早已<lb/>
　　燭照數計而為之補救非徒恃其神明首出也乾<lb/>
　　惕兢業之志其自一身以及天下未然而作已然<lb/>
　　之觀始事而為既事之慮者不可勝數矣及其效<lb/>
　　或見於數千萬里之外功或成於數十百年之後<lb/>
　　人始歎君子之防之者何其豫而不知人見以為<lb/>
　　豫者猶其可見者也其消於無形杜於無象者宵<lb/>
　　衣旰食時已不知幾費精神矣所以唐虞三代其<lb/>
<pb n="KR3a0110_WYG_037-18b"/>
　　致治之迹可見其致治之心不可見惟孔子於既<lb/>
　　濟之象辭有以特發之且以天下之大百官萬民<lb/>
　　之衆其可患者不一而足也而大要莫先於君身<lb/>
　　一人深宫静處凡聲色輿馬飲食衣服宫室之奉<lb/>
　　其顯然可患者明主既去之矣至於喜怒動静之<lb/>
　　間一念不謹或貽四海之憂一日不謹或貽數世<lb/>
　　之害程子所謂患常生於忽㣲而志亦戒乎漸習<lb/>
　　者不思則不得也若夫聽言用人張弛經緯之際<lb/>
<pb n="KR3a0110_WYG_037-19a"/>
　　寛則慢猛則殘自用則小偏聽則蔽大臣慕清净<lb/>
　　而畏事易至因循小臣好議論而喜事易至煩擾<lb/>
　　内重則事多扞格而胥吏操廢置之權外重則事<lb/>
　　多專擅而岳牧啟威福之漸行保舉而黨援奔競<lb/>
　　或從此開重久任而怠隋懈弛或從此積欲興利<lb/>
　　而不免勞民欲除弊而不免驚衆其初見以為無<lb/>
　　患而其後遂為患之所叢生者比比皆是也救之<lb/>
　　於己著不若防之於将萌亦在思之而己傳曰思<lb/>
<pb n="KR3a0110_WYG_037-19b"/>
　　則有備有備無患誠能思一身之患則正本清源<lb/>
　　而天下之患不生能思天下之患則持盈保泰而<lb/>
　　一身之患亦不生唐魏徵十思十漸之疏宋司馬<lb/>
　　光逺謀重微之規皆可與象辭相發明者也<lb/>
　　奉<lb/>
上諭從來天下之事有形之患易知而無形之患難見<lb/>
　若待患已有形而後思而防之則非所謂豫矣論語<lb/>
　云為君難為臣不易君道之難其大要惟在防微杜<lb/>
<pb n="KR3a0110_WYG_037-20a"/>
　漸不必師旅水旱顯然有可患之事也即如朕日理<lb/>
　萬幾平心順應當寛者寛當嚴者嚴不過隨事制宜<lb/>
　因物付物原無成見而觀望之徒便已妄為揣摩多<lb/>
　方迎合豈知朕心若先設一用寛用嚴之見則辦理<lb/>
　政務安能事事得中毫無偏陂乎迎合之見最人心<lb/>
　風俗之大患雖未嘗顯然有形而其流弊不可勝言<lb/>
　正所當思而豫防早為杜絶者總之可患之處不在<lb/>
　已然而在将然其審於幾㣲而防於未事朝乾夕惕<lb/>
<pb n="KR3a0110_WYG_037-20b"/>
　之意亦惟朕心自知之耳欽此<lb/>
<pb n="KR3a0110_WYG_037-21a"/>
　　書經<lb/>
　任賢勿貳去邪勿疑<lb/>
　　　　　　　　　　　監察御史<hi>臣</hi>呉士功<lb/>
　　唐孔穎逹曰任用賢人勿有貳心逐去回邪勿有<lb/>
　　疑惑<lb/>
　　<hi>臣</hi>謹按人君撫有四海勢不能以獨理於是乎設<lb/>
　　官分職以代天工者皆於人是賴焉夫有治人然<lb/>
　　後有治法人之大較曰賢曰邪知其為賢則任之<lb/>
<pb n="KR3a0110_WYG_037-21b"/>
　　必專而不可惑於讒間知其為邪則去之必力而<lb/>
　　不可制於依回此惟知人則哲能官人所由百寮<lb/>
　　師師而成俊乂在官之美也且夫人主操用舍之<lb/>
　　權以進賢退不肖要未有明知其賢而不任明知<lb/>
　　其邪而不去之理亦未有任其所任而不惟賢是<lb/>
　　任去其所去而不惟邪是去之心雖然賢與邪之<lb/>
　　品量不同而任與去之鑒别非易葢賢者來自田<lb/>
　　間勢處疎逖而難於親信本非常之姿而或以資<lb/>
<pb n="KR3a0110_WYG_037-22a"/>
　　格限其選本大受之器而或以小試枉其材則掣<lb/>
　　肘生嫌而英豪反坐困於既任之後即邪者巧令<lb/>
　　孔壬計圖僥倖而善於彌縫或念其平日之小忠<lb/>
　　小信而曲示優容或憐其一端之末藝寸長而稍<lb/>
　　為姑息則希榮固寵而諛悦以求合於未去之先<lb/>
　　是惟清明在躬志氣如神情順萬物之情而無情<lb/>
　　欲通天下之欲而無欲夫然後智周靡遺賢否邪<lb/>
　　正瞭然如指諸掌所謂仁者之能好能惡也此任<lb/>
<pb n="KR3a0110_WYG_037-22b"/>
　　賢勿貳去邪勿疑必先以㒺逸㒺樂之戒云顧任<lb/>
　　賢與去邪均闗用人之大而任賢則尤為急務焉<lb/>
　　賢臣者人主所與共天位治天職者也所任者賢<lb/>
　　則羣賢有彚征之吉而羣邪歛迹宵小僉壬無所<lb/>
　　施其伎倆故曰舜有天下選於衆舉臯陶不仁者<lb/>
　　逺矣湯有天下選於衆舉伊尹不仁者逺矣此任<lb/>
　　賢而邪自去之明效大騐也抑勿貳勿疑其始不<lb/>
　　外於知人而其終則歸於能斷陸贄曰執狐疑之<lb/>
<pb n="KR3a0110_WYG_037-23a"/>
　　心者來讒慝之口持不斷之臆者開羣妄之門朱<lb/>
　　子有言勿字如旗脚轉旗脚一麾三軍聽令如惡<lb/>
　　惡臭如好好色皆務决去而求必得之誠能如此<lb/>
　　則任賢乃為能任去邪乃為能去豈復有疑貳之<lb/>
　　見存乎其中哉又聞司馬光曰竊見祖宗之時閒<lb/>
　　居無事常召侍從近臣與之從容講論萬事委曲<lb/>
　　詳盡所以然者一則欲使下情上通無所壅蔽二<lb/>
　　則欲知其人能否才器所任是以黜陟取舍皆得<lb/>
<pb n="KR3a0110_WYG_037-23b"/>
　　其宜<hi>臣</hi>愚以為司馬光此言實用人之本也誠使<lb/>
　　萬幾之暇時時與老成耆舊講論經邦之碩畫或<lb/>
　　取古今賢奸事蹟叅稽而互較之用以考鑒得失<lb/>
　　啟沃乃心則心正身修義理昭著於以推廣惠迪<lb/>
　　克艱之謀不難矣儻是非取舍决於一己之私乃<lb/>
　　欲斷而行之無所疑惑則其為害反有不可勝言<lb/>
　　者可不戒哉<lb/>
　　奉<lb/>
<pb n="KR3a0110_WYG_037-24a"/>
上諭朝廷用人進賢退不肖最是第一難事盖人主勤<lb/>
　求治理斷未有知其賢而不用知其不肖而不去者<lb/>
　惟是黜陟取舍無一不以用賢去不肖為兢兢而人<lb/>
　之賢否邪正君雖神聖勢不能於耳目未周之處坐<lb/>
　照靡遺况見聞所及即可知其人之行事亦未遽知<lb/>
　其心術若何儻留心察訪又恐迎合揣摩百弊叢出<lb/>
　究無以得其人之真此用人之難惟人君自知之並<lb/>
　非局外旁觀者所得喻其微也且國家設官分職各<lb/>
<pb n="KR3a0110_WYG_037-24b"/>
　有專司熙績釐工需人孔急如百僚庶司一時不得<lb/>
　其人遽将備位曠官者悉擯而斥之則人材一時難<lb/>
　得而員缺又不可久虚更當何如也即如堯舜之時<lb/>
　五臣舉而衆正盈庭四凶誅而羣邪歛迹致治可謂<lb/>
　得人矣然當其用之之始驩苖共鯀未嘗不與岳牧<lb/>
　同朝而究無傷於詢岳闢門之聖治是以人主操予<lb/>
　奪之權以進退人材進君子而有一君子之未進退<lb/>
　小人而有一小人之未退亦理勢所不免若因一二<lb/>
<pb n="KR3a0110_WYG_037-25a"/>
　人之黜陟遂謂君子難進而易退小人難退而易進<lb/>
　殊屬過刻之論欽此<lb/>
<pb n="KR3a0110_WYG_037-26a"/>
　　書經<lb/>
　予違汝弼汝無面從退有後言<lb/>
　　　　　　　　　　　　　編修<hi>臣</hi>張麟錫<lb/>
　　陸贄曰非明智不能招直言非聖徳不能求過行<lb/>
　　招直則其智彌大求過則其徳彌光<lb/>
　　司馬光曰周易天地交則為泰君天也臣地也君<lb/>
　　降心以訪問臣竭誠以獻替則庶政修治邦家乂<lb/>
　　安<lb/>
<pb n="KR3a0110_WYG_037-26b"/>
　　<hi>臣</hi>謹按帝王檢身若不及從義如轉圜置敢諌之<lb/>
　　鼔植告善之旌立司過之士懸賞以待嘉謨而不<lb/>
　　匡者有罪凡皆導之使言内以備補察之司而外<lb/>
　　以通萬物之氣故其時下無依阿唯諾之習上無<lb/>
　　咈民從欲違道干譽之舉所由主徳純而四方歸<lb/>
　　極也竊嘗觀於唐虞之世詢四岳命九官咨十有<lb/>
　　二牧一切播穀敷教典禮明刑諸大政㒺不交修<lb/>
　　並舉功叙而績熙而帝舜猶凛凛於時幾勅命之<lb/>
<pb n="KR3a0110_WYG_037-27a"/>
　　思慎憲省成之慮當是時豈復有片念怠荒纎㣲<lb/>
　　罅漏尚待補救於臣工哉乃讀其命禹之詞則曰<lb/>
　　予違汝弼汝無面從退有後言誠以天人理欲之<lb/>
　　際其界甚㣲而其幾易忽一念之不謹一事之未<lb/>
　　防而出此入彼有相乗於不覺者千里之應違由<lb/>
　　於寸衷之疎密此其所以慄慄危懼而不敢信心<lb/>
　　以自是也獨是禹當日者丕績懋著昌言屢聞一<lb/>
　　則曰克艱厥后再則曰慎乃在位惠迪之吉勗以<lb/>
<pb n="KR3a0110_WYG_037-27b"/>
　　敬天幾康之飭朂以省身府事之治朂以養民其<lb/>
　　祗承之意篤棐之忱在帝固已深信而不疑而顧<lb/>
　　戒其面從而後言夫面從而後言豈禹之所以事<lb/>
　　舜者哉然則舜之為此言者何也曰此非慮其臣<lb/>
　　之欺而戒之切乃專求乎己之過而省之深也以<lb/>
　　嚴恭寅畏之衷時切叢過招尤之慮而絶不聞其<lb/>
　　臣之確指一事以明諍其非則意迫於莫解而慮<lb/>
　　且及於所必無以為或者其靣從也或者其面從<lb/>
<pb n="KR3a0110_WYG_037-28a"/>
　　而後言也不然者深信禹之必非面從而因恃己<lb/>
　　之萬無過舉豈聖人兢兢業業之心哉夫君若舜<lb/>
　　而其臣猶儆以逸樂慢遊之失臣若禹而其君猶<lb/>
　　誡以面諛背憎之為一若君與臣不甚相知者而<lb/>
　　不知其惓惓愛主之衷與孜孜求諌之意實不啻<lb/>
　　精神血脈之交相貫注焉此隆古之世所為以交<lb/>
　　儆而成交泰之休也後世若漢文之詔羣臣曰二<lb/>
　　三執政猶股肱也其悉思朕過失及見知所不及<lb/>
<pb n="KR3a0110_WYG_037-28b"/>
　　以啟告朕唐太宗飭詔令有未合務相執奏毋得<lb/>
　　阿從不盡己意由此觀之茍有願治之主未有不<lb/>
　　虚懐而樂善者也若夫無稽之言勿聽弗詢之謀<lb/>
　　勿庸俾誦言之士不得假直説以濟其私此又在<lb/>
　　乎如神之智秉乾綱而内㫁也哉<lb/>
　　奉<lb/>
上諭舜之戒禹者曰予違汝弼汝無面從退有後言夫<lb/>
　虞廷之上如禹臯稷契夙稱賢佐豈有面從後言之<lb/>
<pb n="KR3a0110_WYG_037-29a"/>
　事然此實千古為臣之通弊舜之為此言者盖必在<lb/>
　廷諸臣尚有蹈襲此弊之人所以不憚諄諄訓誡也<lb/>
　朝廷所依賴以匡正者惟此左右之諒直則是非可<lb/>
　否之間自當侃侃不阿以引其君於當道而或面稱<lb/>
　其是而背議其非則人主将何恃以繩愆糾謬此為<lb/>
　君者之所以難也要惟為君者洞悉此弊而内㫁於<lb/>
　心則逢迎之説不能惑有主之聽聞而本身出治自<lb/>
　克協於大中至正之歸為臣者時時省察惟恐一念<lb/>
<pb n="KR3a0110_WYG_037-29b"/>
　之或蹈於是則自獻可替否以及分猷効職自無在<lb/>
　不竭其欵欵之忠以畢致其元首股肱休戚相闗之<lb/>
　誼如是則君臣一徳上下一心明良交慶庶績咸熙<lb/>
　於以追唐虞都俞吁咈之盛為不難矣欽此<lb/>
<pb n="KR3a0110_WYG_037-30a"/>
　　書經<lb/>
　帝庸作歌曰勅天之命惟時惟幾乃歌曰股肱喜哉<lb/>
　元首起哉百工熙哉臯陶拜手稽首颺言曰念哉率<lb/>
　作興事慎乃憲欽哉屢省乃成欽哉乃賡載歌曰元<lb/>
　首明哉股肱良哉庶事康哉又歌曰元首叢脞哉股<lb/>
　肱惰哉萬事墮哉帝拜曰俞往欽哉<lb/>
　　　　　　　　　　　　侍講學士<hi>臣</hi>楊椿<lb/>
　　蔡沈曰天命無常理亂安危相為倚伏今雖治定<lb/>
<pb n="KR3a0110_WYG_037-30b"/>
　　功成禮備樂和然頃刻謹畏之不存則怠荒之所<lb/>
　　自起毫髮幾㣲之不察則禍患之所自生不可不<lb/>
　　戒也舜作歌而責難於臣臯陶賡歌而責難於君<lb/>
　　君臣之相責難者如此有虞之治兹所以為不可<lb/>
　　及也歟<lb/>
　　<hi>臣</hi>謹按有虞氏之世地平天成六府三事允治可<lb/>
　　謂盛矣宜其恭己無為坐享昇平之治而作歌之<lb/>
　　日猶君臣責難祗畏天命有如此盖君者天之宗<lb/>
<pb n="KR3a0110_WYG_037-31a"/>
　　子大臣者宗子之家相也明王奉若天道樹后王<lb/>
　　君公承以大夫師長不惟逸豫惟以亂民故其位<lb/>
　　為天位職為天職功為天功叙典秩禮命徳討罪<lb/>
　　無一不本之於天周頌曰敬之敬之天維顯思命<lb/>
　　不易哉大雅曰敬天之怒無敢戲豫敬天之渝無<lb/>
　　敢馳驅自昔聖君賢相當太平極盛之㑹尤莫不<lb/>
　　以天命為兢兢焉在易豐之彖曰豐亨王假之勿<lb/>
　　憂宜日中朱子謂豐大也以明而動故能成盛大<lb/>
<pb n="KR3a0110_WYG_037-31b"/>
　　之勢然至於過盛則又有憂道焉聖人以徒憂無<lb/>
　　益故謹之於未然也周官曰制治於未亂保邦於<lb/>
　　未危繫辭傳曰君子安而不忘危存而不忘亡治<lb/>
　　而不忘亂是以身安而國家可保也夫制治保邦<lb/>
　　之道存乎慎行事之要本乎心心之敬肆則又在<lb/>
　　責難之言君有以儆惕乎臣臣有以啟沃乎君也<lb/>
　　前代有為之主始以徳義為心惟恐人之不言毎<lb/>
　　曲導之使言繼則聞人之言悦之而已不必其盡<lb/>
<pb n="KR3a0110_WYG_037-32a"/>
　　從也久則恐人之言言之而不必受受之而亦有<lb/>
　　難色又其甚者或引之於當道輙自以為己知或<lb/>
　　格其心之非輙自以為無失夫自以為己知自以<lb/>
　　為無失是自以為賢矣自以為賢其下因莫不同<lb/>
　　聲賢之賢之則順而有福矯之則逆而有禍以唐<lb/>
　　太宗之英明於魏徴尚有不平之語而欲其臣之<lb/>
　　無隠衮職之無闕豈易得哉今觀帝舜之時惟幾<lb/>
　　惟康惟動丕應徯志豈尚有時幾之未勅百工惟<lb/>
<pb n="KR3a0110_WYG_037-32b"/>
　　時撫於五辰庶績其凝豈尚有未興之事未慎之<lb/>
　　法度三載考績三考黜陟幽明豈尚有未省之功<lb/>
　　實翕受敷施九徳咸事俊乂在官豈尚有叢脞之<lb/>
　　患惰與墮之憂而舜以之責難於臣臯陶以之責<lb/>
　　難於君舜於臯陶之責難從而拜之即從而俞之<lb/>
　　盖聖人之於臣惟願其弼直不願其面從於進言<lb/>
　　者惟論其理之是非不計其辭之工拙鑒其心之<lb/>
　　誠摯不復問其事之有無臯陶平日之告舜曰無<lb/>
<pb n="KR3a0110_WYG_037-33a"/>
　　教逸欲有邦益曰儆戒無虞無怠無荒夫舜豈教<lb/>
　　逸欲而好怠荒者哉而諸臣言之而不以為忤帝<lb/>
　　舜受之而不以為非古大臣之愛其君與君之自<lb/>
　　愛其慎㣲防患保泰持盈之至意不得不如此也<lb/>
　　有虞氏之治所以弗可及而君道臣道為千古人<lb/>
　　倫之至者在是也<lb/>
　　奉<lb/>
上諭勅天之命惟時惟幾乃二典三謨之闗鍵史臣記<lb/>
<pb n="KR3a0110_WYG_037-33b"/>
　堯曰欽明文思舜曰温恭允塞堯舜之勅天命也君<lb/>
　道也二十有二人欽哉惟時亮天功二十二人之勅<lb/>
　天命也臣道也君臣交勅純乎義理無一毫私欲以<lb/>
　間之人心之危者於是乎安道心之微者於是乎著<lb/>
　而惟精惟一在是允執厥中亦在是知人安民時雍<lb/>
　協中之治俱莫不在是矣舜先言股肱者欲臣之勅<lb/>
　天命以承君而君之當勅可知臯陶先言元首者欲<lb/>
　君之勅天命以帥臣而臣之當勅益可知舜與臯陶<lb/>
<pb n="KR3a0110_WYG_037-34a"/>
　咨儆一堂非有未熙之績未釐之工也其時從欲以<lb/>
　治四方風動而君臣勅命之心不遑自逸故寓儆戒<lb/>
　畏懼於歌詠之中史臣繫之二典三謨之末以著唐<lb/>
　虞之盛所以致時雍風動之休者無非本乎勅天之<lb/>
　敬也若云君臣責難此不足以盡聖君賢相之量當<lb/>
　時舜與臯陶並此勅命之心實出於無心而不自見<lb/>
　其為勅命又况有責難之意哉欽此<lb/>
<pb n="KR3a0110_WYG_037-35a"/>
　　書經<lb/>
　惟辟作福惟辟作威惟辟玉食臣無有作福作威玉<lb/>
　食<lb/>
　　　　　　　　　　　侍讀學士<hi>臣</hi>張若靄<lb/>
　　蔡沈曰福威者上之所以御下玉食者下之所以<lb/>
　　奉上也曰惟辟者戒其權不可下移曰無有者戒<lb/>
　　其臣不可上僭也<lb/>
　　正義曰惟君作福得專賞人也惟君作威得專罰<lb/>
<pb n="KR3a0110_WYG_037-35b"/>
　　人也惟君玉食得備珍食也為臣無得有作福作<lb/>
　　威玉食言政當一統權不可分也<lb/>
　　<hi>臣</hi>謹按福威者人君御天下之大權玉食者人君<lb/>
　　享天下之大福也人君奉天命以命有徳五服五<lb/>
　　章而作福惟辟矣奉天討以討有罪五刑五用而<lb/>
　　作威惟辟矣富有四海而百里之内以共官千里<lb/>
　　之内以為御而玉食惟辟矣盖天子以一身居乎<lb/>
　　兆民之上臨制四海之廣所以整齊不紊者端在<lb/>
<pb n="KR3a0110_WYG_037-36a"/>
　　奉天之威福以施於天下如網之有綱如絲之有<lb/>
　　總詩曰勉勉我王綱紀四方言太阿之柄不可倒<lb/>
　　持也至於天下乂安人民和樂則雖享天下之奉<lb/>
　　而不以為泰也若夫臣子受君之爵食君之禄行<lb/>
　　君之令而致之民其不可作福作威玉食也明矣<lb/>
　　然而所謂無有者非但攬權朋比貪冐無忌憚之<lb/>
　　彰彰較著者也人臣不能不宣布徳澤而有一市<lb/>
　　恩近名之念則已為作福人臣不能不奉行法令<lb/>
<pb n="KR3a0110_WYG_037-36b"/>
　　而有一擊㫁丈致之私則已為作威人臣不能不<lb/>
　　受重糈厚禄而隠㣲寤寐之間有一念之侈然自<lb/>
　　放則皆玉食之類也必並此而無之惟知有君不<lb/>
　　知有身任重則思報稱之難位高愈懐盈滿之戒<lb/>
　　謨猷惟我后之徳夙夜矢匪懈之心功名有所不<lb/>
　　居况於威福温飽有所不計况於玉食小心謹慎<lb/>
　　而後為純臣也且夫人君亦曷嘗有威福惟我玉<lb/>
　　食惟我之意哉禮曰爵人於朝與衆共之刑人於<lb/>
<pb n="KR3a0110_WYG_037-37a"/>
　　市與衆棄之大禹之菲食周文之日昃以一人勞<lb/>
　　天下不以天下奉一人也洪範以三者歸之君曰<lb/>
　　惟辟有之所以明臣下之萬萬不可有也盖惟人<lb/>
　　君能好人而臣下孰敢作好人君能惡人而臣下<lb/>
　　孰敢作惡惟人君大烹以養聖賢而臣子孰敢封<lb/>
　　靡於爾邦此地道之所以輔君而贊化也夫<lb/>
　　奉<lb/>
上諭爾所詮解洪範惟辟作福一節頗與朕意相合朕<lb/>
<pb n="KR3a0110_WYG_037-37b"/>
　思人君固操予奪之權以馭天下然賞者天命罰者<lb/>
　天討何能自為威福也正惟不敢存作威作福之心<lb/>
　而後爵賞刑威無不當天理而洽人情矣至於大官<lb/>
　八珍之供亦不過以下奉上之名而大禹菲飲食周<lb/>
　文不遑暇食可知聖帝明王宵旰焦勞克勤克儉之<lb/>
　心無時釋於寤寐何嘗有惟辟玉食之一念耶且也<lb/>
　人君而存一作福作威玉食之念則爵賞可以及佞<lb/>
　臣誅戮可以加正士而酒池肉林将極其欲而無所<lb/>
<pb n="KR3a0110_WYG_037-38a"/>
　底止矣盖洪範乃箕子陳於武王之書箕子臣也其<lb/>
　言故應如是朕所論者君道也君尚不可以作福作<lb/>
　威玉食孰謂人臣而可恣意作福作威玉食乎哉欽<lb/>
　此<lb/>
<pb n="KR3a0110_WYG_037-39a"/>
　　書經<lb/>
　君子所其無逸<lb/>
　　　　　　　　　　　　給事中<hi>臣</hi>吳元安<lb/>
　　王樵曰無逸者君子敬戒惕厲之心也所其無逸<lb/>
　　者君子所以為敬戒惕厲之密也置此身於天理<lb/>
　　之中動静食息将必有事焉使有時而操有時而<lb/>
　　放則怠荒有乗其隙之所矣所謂無逸者無時無<lb/>
　　處而不在於無逸焉則君子誠無可以自逸之所<lb/>
<pb n="KR3a0110_WYG_037-39b"/>
　　而君子之於無逸也乃恒其所者也是曰所其無<lb/>
　　逸<lb/>
　先知稼穡之艱難乃逸則知小人之依<lb/>
　　張栻曰周自后稷以農事開國歴世相傳相與咨<lb/>
　　嗟歎息服習於艱難而咏歌其勞苦此實王業之<lb/>
　　根本也周公之告成王詩有七月皆言農桑之候<lb/>
　　書有無逸欲其知稼穡知小人之依帝王所傳心<lb/>
　　法之要端在於此夫治常生於敬畏而亂常生於<lb/>
<pb n="KR3a0110_WYG_037-40a"/>
　　驕逸使為國者毎念稼穡之艱難而心不存焉者<lb/>
　　寡矣是心常存則驕矜逸豫何自而生豈非治之<lb/>
　　所由興歟<lb/>
　　<hi>臣</hi>謹按堯舜禹湯文武之君莫不以有位為憂未<lb/>
　　聞以位為樂也臯陶之告禹曰兢兢業業一日二<lb/>
　　日萬幾傳説之告高宗曰不惟逸豫惟以亂民此<lb/>
　　聖帝明王賢君察相所以防微杜漸居安思危無<lb/>
　　窮之計也盖天下之勞逸繫於人主之一心人主<lb/>
<pb n="KR3a0110_WYG_037-40b"/>
　　時自處於勞則天下受其逸人主時自處於逸則<lb/>
　　天下受其勞若以今日之勞而冀将來之逸則其<lb/>
　　勞也浮而易倦惟以天下之逸而仍厪一心之勞<lb/>
　　則其逸也久而彌逺周公知其然也故以所其無<lb/>
　　逸者建君心之極而即繼以知稼穡之艱難知小<lb/>
　　人之依誠有見於君與民之相關而聯四海為一<lb/>
　　家通天下為一體者舉不外乎此故力田孝弟勸<lb/>
　　良民也賜半賜全振窮乏也珍禽竒獸不育於國<lb/>
<pb n="KR3a0110_WYG_037-41a"/>
　　知稼穡之維艱也水旱盗賊必以聞知民生之不<lb/>
　　易也是皆上有怵惕維厲之心下有震動恪恭之<lb/>
　　意堂㢘咨儆海宇盈寧民生之逸豈有涯乎且夫<lb/>
　　王事未有不始於勤劬而荒於逸樂者也盖心以<lb/>
　　暫而易持事以久而生怠必幾康是勅無纎細之<lb/>
　　或弛明旦維嚴無罅隙之有間所謂徹上徹下無<lb/>
　　内無外而一以敬為主宰是主敬者勝逸之本也<lb/>
　　人君誠能修己以敬則安人安百姓一以貫之矣<lb/>
<pb n="KR3a0110_WYG_037-41b"/>
　　而夙夜宥密之心豈以天下已治已安而遂得稍<lb/>
　　萌其逸豫乎至召公之告成王亦曰王敬作所可<lb/>
　　見古大臣之所以忠愛其君者惟以執競為惓惓<lb/>
　　而持盈保泰之思信可為萬世則也夫<lb/>
　　奉<lb/>
上諭爾所奏發明無逸乃逸之義頗有見地無逸固是<lb/>
　常存此心乃逸亦非因逸而即懈如知無逸之為美<lb/>
　勉强持之旋復參以因勞得逸之私心是民未逸則<lb/>
<pb n="KR3a0110_WYG_037-42a"/>
　無逸民已逸而遂可自逸矣始勤終怠豈所其無逸<lb/>
　者乎况君之於民分位雖懸呼吸原自相通所以相<lb/>
　通者惟在無逸之一念暑雨祁寒蠶桑溝洫心民之<lb/>
　心者事民之事事民之事者勞民之勞往復循環無<lb/>
　有㫁續至天下日享和平之福而人君常以叢脞為<lb/>
　心所謂先天下之憂而憂者憂未能與民同樂也後<lb/>
　天下之樂而樂者民樂終未足以解憂也朱子言天<lb/>
　地位萬物育則訓以自戒懼而約之自謹獨而精之<lb/>
<pb n="KR3a0110_WYG_037-42b"/>
　可見戒懼慎獨中自有位育氣象而位育時依然一<lb/>
　戒懼慎獨之君子明乎此則得周公所陳無逸之實<lb/>
　際矣欽此<lb/>
<pb n="KR3a0110_WYG_037-43a"/>
　　書經<lb/>
　爾有嘉謀嘉猷則入告爾后於内爾乃順之於外曰<lb/>
　斯謀斯猷惟我后之徳<lb/>
　　　　　　　　　　　　監察御史<hi>臣</hi>齊軾<lb/>
　　葛氏曰成王殆失斯言矣欲其臣善則稱君人臣<lb/>
　　之細行也然君既有是心至於有過則将使誰執<lb/>
　　哉禹聞善言則拜湯改過不吝端不為此言矣<lb/>
　　<hi>臣</hi>謹按善則歸君過則歸己人臣之義也夫聖明<lb/>
<pb n="KR3a0110_WYG_037-43b"/>
　　在上明目達聰有嘉謀嘉猷之臣君則用之有嘉<lb/>
　　謀嘉猷之告君則從之君臣原屬一體謀猷何必<lb/>
　　己出自後之臣子暗於大義欲以諌諍顯其直欲<lb/>
　　以君之聽信顯其榮惟欲立名罔思君徳毎遇事<lb/>
　　故先避嫌疑不知古之君臣一心一徳何嫌何疑<lb/>
　　君有善則曰賴吾臣之助臣有善則曰奉我后之<lb/>
　　徳皆出於至公之心而歸於大義惟君陳非獻諛<lb/>
　　之臣故能歸其美於上惟成王非導諛之主故能<lb/>
<pb n="KR3a0110_WYG_037-44a"/>
　　収其美於下而皆非常情之所能測也觀此一條<lb/>
　　正見其君臣相與之際相愛至深相責尤切葛氏<lb/>
　　以為成王之失言<hi>臣</hi>愚以為所見有偏未盡允協<lb/>
　　也<lb/>
　　奉<lb/>
上諭爾所進君陳篇爾有嘉謀嘉猷則入告爾后於内<lb/>
　爾乃順之於外一節昔葛氏謂禹聞善言則拜湯改<lb/>
　過不吝乃成王欲其臣善則稱君為失言今爾謂善<lb/>
<pb n="KR3a0110_WYG_037-44b"/>
　則歸君過則歸己乃人臣大義而以葛氏所見為偏<lb/>
　朕觀爾所論亦尚未得其平盖歸美於上出自臣子<lb/>
　愛君之心則可若君以此導其臣則非取諸人以為<lb/>
　善之義葛氏所見亦自有理要之為臣者當成君之<lb/>
　徳而不沽己之名故入則盡所欲言出則不使人知<lb/>
　而為君者則當納臣之忠旌臣之直揚其善於衆以<lb/>
　昭廓然大公之量斯為上下交而志同義理兩全而<lb/>
　無弊耳又嘗見人情品隲當世人物則罕所臧否以<lb/>
<pb n="KR3a0110_WYG_037-45a"/>
　避嫌逺怨而尚論古人又往往過於搜求多為苛論<lb/>
　殊非平恕之道此亦學者之通病不可不知因所論<lb/>
　奏并及之欽此<lb/>
<pb n="KR3a0110_WYG_037-46a"/>
　　詩經<lb/>
　百辟卿士媚于天子不解于位民之攸塈<lb/>
　　　　　　　　　　　　監察御史<hi>臣</hi>叢洞<lb/>
　　朱子曰人君能綱紀四方而臣下賴之以安則百<lb/>
　　辟卿士媚而愛之維欲其不解于位而為民所安<lb/>
　　息也<lb/>
　　吕祖謙曰君燕其臣臣媚其君此上下交而為泰<lb/>
　　之時也泰之時所憂者怠荒而已此詩所以終於<lb/>
<pb n="KR3a0110_WYG_037-46b"/>
　　不解于位民之攸塈也方嘉之又規之者盖臯陶<lb/>
　　賡歌之意也<lb/>
　　<hi>臣</hi>謹按聖人奉天出治思與大小臣工共奠不拔<lb/>
　　之基而使天下永享昇平之福非徒欲其奔走承<lb/>
　　順縁飾文貎而已也必各出其中心之誠曲将其<lb/>
　　愛戴之忱不自安於怠緩悦從之習而即以仰贊<lb/>
　　一人兢兢業業克艱厥后之美則治日進於熙明<lb/>
　　民日躋於康阜所以主臣道合庶績咸理萬年有<lb/>
<pb n="KR3a0110_WYG_037-47a"/>
　　道之長皆臣工忠愛之心有以㐮其成也如假樂<lb/>
　　之詩稱願嗣主既言其綱紀畢舉燕及羣工而因<lb/>
　　推言夫百辟卿士之所以仰答其君者且畧其鞠<lb/>
　　躬盡瘁之迹而祗述其責難陳善之意謂其所為<lb/>
　　媚於天子者曰不懈于位民之攸塈盖人臣之愛<lb/>
　　君若祗侈陳功徳之隆道揚慈惠之盛此不過揄<lb/>
　　頌之文感激之情不可以為媚于天子也媚于天<lb/>
　　子者出于天性之不容已達於至情之不自知其<lb/>
<pb n="KR3a0110_WYG_037-47b"/>
　　所夙興夜寐篤棐不忘者惟是我后之社稷如何<lb/>
　　而靈長我后之土宇如何而鞏固我后之國祚如<lb/>
　　何而千秋萬年綿引於無替計惟天下之民飲和<lb/>
　　食徳共享太平之樂則民不致有暑寒之咨而天<lb/>
　　子乃以適其泮奐優游之樂亦惟天子之心持盈<lb/>
　　保泰不開燕昵之隙則一人不忘咨警之懐而民<lb/>
　　乃以䝉其懐保底定之恩故必天子之精誠常周<lb/>
　　於窮簷蔀屋之内誠求保赤之真時時與之闗切<lb/>
<pb n="KR3a0110_WYG_037-48a"/>
　　念念與之維繫察其饑寒恤其疾苦補其缺䧟均<lb/>
　　其樂利然後水旱不能災而隂陽不能賊為之民<lb/>
　　者耕田而食鑿井而飲含哺鼓腹以生以養皆聖<lb/>
　　天子怵惕維厲不自荒寧之心隠貽之利當世賴<lb/>
　　之後世傳之以為有道之聖人太平之天子此百<lb/>
　　辟卿士之所為纒綿篤摯而不釋於懐者也故曰<lb/>
　　媚也媚於天子者益深獻納於天子者益切成周<lb/>
　　太和之治固君徳之隆亦百辟卿士媚兹之心有<lb/>
<pb n="KR3a0110_WYG_037-48b"/>
　　以仰贊其盛與<lb/>
　　奉<lb/>
上諭爾所進經義遵照朱子之説君能綱紀四方而臣<lb/>
　下賴之以安則百辟卿士媚而愛之維欲其不解于<lb/>
　位而為民所安息也但以愛言媚不足以履臣道之<lb/>
　實而補出維欲其三字以不解于位專屬於君亦無<lb/>
　以見君臣各盡之義以朕看來媚不得以愛言當作<lb/>
　順字看不解于位不專指君亦兼臣説葢謂君能盡<lb/>
<pb n="KR3a0110_WYG_037-49a"/>
　道於綱紀以安其臣臣順天子之休命以盡其職又<lb/>
　且慎終如始君與臣各不解于其位此乃后克艱厥<lb/>
　后臣克艱厥臣之指與為君難為臣不易之言同是<lb/>
　君臣交警之意人君以此能全君道人臣以此能全<lb/>
　臣道君臣道合庶績熙明而民乃賴之以安息也朕<lb/>
　意此經當作此解説欽此<lb/>
<pb n="KR3a0110_WYG_037-50a"/>
　　史<lb/>
　正其誼不謀其利明其道不計其功<lb/>
　　　　　　　　　　　　　檢討<hi>臣</hi>阮學浩<lb/>
　　<hi>臣</hi>謹按功利之中於人心也久矣先儒謂訓詁詞<lb/>
　　章皆足害道然未若功利之溺人為尤甚也今人<lb/>
　　發一念舉一事未有不從功利起見者功利之習<lb/>
　　深而所謂正誼明道之務循名則是核實則非身<lb/>
　　世之交受其弊也宜哉夫心術之辨不外公私兩<lb/>
<pb n="KR3a0110_WYG_037-50b"/>
　　端性分之所固有職分之所當為者誼也道也皆<lb/>
　　公也縁是而志慮紛焉歆羨形焉則憧憧擾擾悉<lb/>
　　功利之私而已其始起於自私自便之情而趨向<lb/>
　　既岐末流遂逺甚且踰閑蕩檢敗身裂名而無所<lb/>
　　顧惜莫非一心之馳騖階之厲也試觀士子讀書<lb/>
　　稽古其講明切究於平日果能屏除聲譽攀援之<lb/>
　　見否也亦有口不言聲譽而取聲譽者益工外若<lb/>
　　絶攀援而習攀援也愈熟此其為學公乎私乎迨<lb/>
<pb n="KR3a0110_WYG_037-51a"/>
　　身列仕籍矣家室之經營遷除之計較猶顯焉者<lb/>
　　耳乃若有官守者盡其職而即借盡職以梯榮有<lb/>
　　言責者盡其言而即假盡言以希遇此其立朝公<lb/>
　　乎私乎且夫天下之弊莫大乎共為一事而隂判<lb/>
　　兩途既已毫釐千里矣而猶矯托於道徳性命之<lb/>
　　説以顯為名髙以致巧詐之術日滋嗜欲之機日<lb/>
　　熾久之聲應成孚波靡不返安得復有學問安得<lb/>
　　復有事功哉今使為士者捐成心去故智羣以謀<lb/>
<pb n="KR3a0110_WYG_037-51b"/>
　　利計功為恥則學校之氣静矣學校之氣靜而人<lb/>
　　材不出教化不興者㫁㫁無之也又使服官者化<lb/>
　　其謀利計功之私各殫厥心各恭爾位不黨同不<lb/>
　　立異則朝廷之氣静矣朝廷之氣静而政治不底<lb/>
　　於清明風俗不歸於醇厚者亦㫁㫁無之也盖公<lb/>
　　私之界祗於立心之誠偽别之凡無所為而為者<lb/>
　　皆誠有所為而為者皆偽也設誠致行而勿以私<lb/>
　　偽雜乎其間明體逹用胥不外此而求之矣夫周<lb/>
<pb n="KR3a0110_WYG_037-52a"/>
　　秦之際功利之錮蔽已深而仲舒乃能首揭正誼<lb/>
　　明道之指開西京儒術之先而上契孔孟之㣲言<lb/>
　　逺有端緒夫豈偶然也哉<lb/>
　　奉<lb/>
上諭董仲舒謂正其誼不謀其利明其道不計其功不<lb/>
　獨指為士與服官者言即人君亦不可不深明此意<lb/>
　何也君有君之分分之所在即誼也明王奉若天道<lb/>
　即道之當明者也一以功利為念則雖急於圖治祇<lb/>
<pb n="KR3a0110_WYG_037-52b"/>
　成驩虞雜霸氣習而不足語於純王之政矣至云有<lb/>
　官守者盡其職而即藉盡職以梯榮有言責者盡其<lb/>
　言而即假盡言以希遇似此居心臣子中未嘗不有<lb/>
　其人但人君不可先以此心相待盖君惟患臣之尸<lb/>
　位素餐與緘黙取容耳幸有能盡職盡言者而又預<lb/>
　疑其梯榮希遇則逆億為心豈不沮人奮勉報効之<lb/>
　志乎朕待臣下從無成心而於此等情狀要自不為<lb/>
　所蔽孔子曰不逆詐不億不信抑亦先覺者朱子訓<lb/>
<pb n="KR3a0110_WYG_037-53a"/>
　以雖不逆不億而於人之情偽自然先覺必如聖人<lb/>
　之言乃為無弊是知挾術任數即屬功利之見亦君<lb/>
　道之不可不察者也欽此<lb/>
<pb n="KR3a0110_WYG_037-54a"/>
　　史<lb/>
　唐太宗以選人多詐冒資䕃敕令自首未幾有詐冒<lb/>
　事覺者帝欲殺之戴胄奏據法應流帝怒曰卿欲守<lb/>
　法而使朕失信乎對曰敕者出於一時之喜怒法者<lb/>
　國家所以布大信於天下也陛下忿選人之多詐故<lb/>
　欲殺之既而知其不可復斷之以法此乃忍小忿而<lb/>
　存大信也帝曰卿能執法朕復何憂<lb/>
　　　　　　　　　　　　給事中<hi>臣</hi>馬宏𤦺<lb/>
<pb n="KR3a0110_WYG_037-54b"/>
　　<hi>臣</hi>謹按一成不變為法法者上與下共守之無容<lb/>
　　意為輕重者也而不能不奪於一時之喜怒喜而<lb/>
　　僭賞則倖澤者多怒而濫罰則扺網者衆書曰惟<lb/>
　　明克允又曰汝無面從退有後言大抵法有定而<lb/>
　　敕無定人主如欲以一時之敕易百年之法必有<lb/>
　　畸輕重而不自知者而其臣復畏威順㫖緘黙取<lb/>
　　容以成其失則詘法以從敕而法遂不信於天下<lb/>
　　矣唐太宗忿選人之多詐欲殺之以符前敕當是<lb/>
<pb n="KR3a0110_WYG_037-55a"/>
　　時意在示信罰在必行殺一有罪之人以明天子<lb/>
　　之果無戲言於理亦未為大失而戴胄據法以争<lb/>
　　卒能挽回前㫖而不以沽直為嫌維太宗亦虛懐<lb/>
　　無我樂其臣之直言守法而不以拂㫖為忤使君<lb/>
　　臣之間而盡若此即天下亦安得有寃獄哉乃未<lb/>
　　幾殺瀛州刺史盧祖尚大理丞張藴古史稱祖尚<lb/>
　　奉使不行猶有辭難之罪若藴古則當官執法可<lb/>
　　賞而不可殺者幸即為戴胄不幸則為藴古前後<lb/>
<pb n="KR3a0110_WYG_037-55b"/>
　　相懸迥若霄壌而其時顧寂寂無言者豈真法當<lb/>
　　其罪而無容言與抑嫌於黨援朋比而不敢言與<lb/>
　　魏徴曰陛下欲善之志不及於昔時聞過必改少<lb/>
　　虧於曩日譴罰積多威怒㣲厲夫太宗以一人之<lb/>
　　身始則求賢納諌舍己從人俾臣下皆得以盡職<lb/>
　　繼則威刑自恣戮及無辜而臣下亦無敢據法以<lb/>
　　争詎非善始者多克終者寡一時之小忿毎足以<lb/>
　　隳百年之大法歟夫執法者臣職也聽其執法而<lb/>
<pb n="KR3a0110_WYG_037-56a"/>
　　不以敕奪者君道也敕不勝法斯忍忿存信而上<lb/>
　　下各有所守法不勝敕則朝更夕改而前後兩無<lb/>
　　所慿他日太宗有云法令不可數變數變則煩更<lb/>
　　敕百司詔敕未便者皆執奏其誠有所悔而善於<lb/>
　　補過者乎若夫古之聖王節喜怒平刑賞謹號令<lb/>
　　予違汝弼而一㫁以法則又安有既失之悔哉<lb/>
　　奉<lb/>
上諭朕按戴胄此對與張釋之論犯蹕事相似但釋之<lb/>
<pb n="KR3a0110_WYG_037-56b"/>
　云方其時上使人誅之則己未免開人主妄殺之端<lb/>
　不若戴胄所言敕者出於一時之喜怒法者國家所<lb/>
　以布大信於天下持論甚正非釋之所及若唐太宗<lb/>
　之為人殊不可與漢文帝比文帝天性純粹以仁心<lb/>
　行仁政乃自然不嗜殺者太宗則假之而已觀其推<lb/>
　刃同氣骨肉之間尚多遺憾何論其他即其納言從<lb/>
　諌亦不過勉强一時而非出於中心之誠然安能久<lb/>
　而不變此魏徴所以有陛下欲善之志不及昔時之<lb/>
<pb n="KR3a0110_WYG_037-57a"/>
　論也夫無始無終而自然純一自古惟性安之聖能<lb/>
　之一有矯强則有初者必至於鮮終矣此則不可不<lb/>
　勉欽此<lb/>
<pb n="KR3a0110_WYG_037-58a"/>
　　性理<lb/>
　明不至則疑生明無疑也謂能疑為明何啻千里<lb/>
　　　　　　　　　　　　　修撰<hi>臣</hi>金徳瑛<lb/>
　　朱子曰此為不能先覺而欲以逆詐億不信為明<lb/>
　　者發然明與疑正相南北何啻千里之不相及乎<lb/>
　　<hi>臣</hi>謹按周子此章盖承上章無欲静虛明通之説<lb/>
　　而反覆以盡其㫖也聖人之心不以一毫私意自<lb/>
　　蔽不以一毫私欲自累湛如止水朗如明鏡而於<lb/>
<pb n="KR3a0110_WYG_037-58b"/>
　　天下之事感而遂通無所處而不當虛之至故明<lb/>
　　之至焉盖天下外物之累明者猶在後而疑心私<lb/>
　　意之發於内而自生其蔽者最為切近而難知譬<lb/>
　　如人之目其逺可以見百里其細可以察秋毫雖<lb/>
　　有外物之障未必能阻其光之全也而惟纎毫之<lb/>
　　翳生乎其間則或至於尺寸之莫辨心之疑猶目<lb/>
　　之翳也欲目明者務去其翳欲心明者務去其疑<lb/>
　　有如事未至而先存圖度之心人未接而先存防<lb/>
<pb n="KR3a0110_WYG_037-59a"/>
　　範之術是之謂疑疑則虚靈之體蔽而又何以生<lb/>
　　明哉使或以此而用人既已用之旋復防之或潜<lb/>
　　寓耳目於旁觀左右之伺察将所用者亦自覺其<lb/>
　　信任之不篤而觀望牽制無以盡其材矣或以此<lb/>
　　而聽言未遽究其中之可否利害而形似之間疑<lb/>
　　其有所為而發必至於避嫌拘忌而不敢吐其誠<lb/>
　　矣君子不能必人之不欺己而恃己之明有以勝<lb/>
　　之賢不肖可以交至於前而公言私言可以互入<lb/>
<pb n="KR3a0110_WYG_037-59b"/>
　　於耳確有所見不妨盡發其根株窮其底裏使不<lb/>
　　肖懐私之徒曉然於日月之不可欺雷霆之不可<lb/>
　　犯而斷不存二三之見以優游於胸中為也况夫<lb/>
　　執狐疑之心者來讒慝之口持不斷之意者開羣<lb/>
　　枉之門物先腐則蟲生宵小之類且有乗其疑而<lb/>
　　借以行其罔者豈非蓄疑敗謀其流必至於此哉<lb/>
　　周子之言曰無欲曰静虛指其本也曰謂能疑為<lb/>
　　明何啻千里破其妄也夫人有夜氣明而旦晝則<lb/>
<pb n="KR3a0110_WYG_037-60a"/>
　　昏者夜氣之時虛而旦晝有百為之擾故也人有<lb/>
　　旁觀明而當局則誤者旁觀之心公而當局有利<lb/>
　　害之切身故也人有考古明而處時事則惑者鑒<lb/>
　　於前者心無愛憎而接於今者容有好惡故也惟<lb/>
　　廓然大公怡然順應情順天下之情而無情欲通<lb/>
　　天下之欲而無欲乃稱聖人之明焉然而疑心之<lb/>
　　起往往展轉於不自知强制焉而不可欲緝熙於<lb/>
　　光明者其必由於學乎記曰清明在躬易曰君子<lb/>
<pb n="KR3a0110_WYG_037-60b"/>
　　以虛受人所以屏去本心錮蔽明之本體也書曰<lb/>
　　學于古訓乃有獲又曰鑒于先王成憲其永無愆<lb/>
　　記曰致知在格物果其熟悉古今之成敗逺邇之<lb/>
　　情形人心之真偽亦自可以臨幾而立决明之大<lb/>
　　用也惟明之量克充則疑之數自減體用備具疑<lb/>
　　復何自而生此治心之法即御世之權也<lb/>
　　奉<lb/>
上諭聖人之心不以一毫私意自蔽不以一毫私欲自<lb/>
<pb n="KR3a0110_WYG_037-61a"/>
　累本見於中庸章句朕觀朱子語類中言此二句之<lb/>
　義實有内外之分私意自内而生私欲自外而入所<lb/>
　謂私欲者非但聲色貨利之利足以䧟溺人心即如<lb/>
　耳目口體之在己身者不能戒謹恐懼易流入於非<lb/>
　禮所當主敬存誠使無一毫之私也周子明不至則<lb/>
　疑生義甚深逺與聖人不逆詐不億不信抑亦先覺<lb/>
　之㫖相為發明盖逆詐億不信即疑也先覺即明也<lb/>
　誠至生明自然無疑人惟不能先覺故往往以逆億<lb/>
<pb n="KR3a0110_WYG_037-61b"/>
　私心待人然亦有居心渾樸不存逆億之見而於是<lb/>
　非情偽皆不能先覺者此又何益豈可與自誠明同<lb/>
　語乎必如此其義始備欽此<lb/>
　<lb/>
　<lb/>
　<lb/>
　<lb/>
御覽經史講義卷首<lb/>
</p>
<p>
</p>
  </div>
</body>
</text>
</TEI>
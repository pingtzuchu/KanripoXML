<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_064-1a"/>
欽定四庫全書<lb/>
御覽經史講義卷二十七<lb/>
　　史<lb/>
　魏文侯與羣臣飲酒樂而天雨命駕将適野左右曰<lb/>
　今日飲酒樂天又雨君将安之文侯曰吾與虞人期<lb/>
　獵雖樂豈可無一㑹期哉乃往身自罷之<lb/>
　　　　　　　　　　　　　　編修<hi>臣</hi>周煌<lb/>
　　<hi>臣</hi>謹按君國子民莫大於信信者帝王之所以動<lb/>
<pb n="KR3a0110_WYG_064-1b"/>
　　天地而通鬼神也易中孚之彖曰柔在内而剛得<lb/>
　　中蓋為卦兑下巽上二陰在内四陽在外而二五<lb/>
　　之陽皆得其中又下説以應上上巽以順下皆中<lb/>
　　孚之義也夫人言信而不折衷諸義烏覩所謂剛<lb/>
　　柔互濟中正無弊者乎魏文侯期獵一事論者以<lb/>
　　與齊桓不背曹沬之盟晉文不貪伐原之利同稱<lb/>
　　似已當戰國時霸者之餘習競以功利權術相尚<lb/>
　　如兹之重然諾矜意氣能布其心腹於民誰得而<lb/>
<pb n="KR3a0110_WYG_064-2a"/>
　　少之者獨恨其未聞君子之大道耳然則以其與<lb/>
　　虞人獵而遽短之歟曰非此之謂春蒐夏苗秋獮<lb/>
　　冬狩古志之矣於文侯何譏其謂既期獵矣何復<lb/>
　　與羣臣飲也計一日之中沉湎者半畋遊者亦半<lb/>
　　師保厠其間輿臺亦厠其間可知其飲也非蓼蕭<lb/>
　　湛露之風即其獵也無農隙講武之意且古者天<lb/>
　　子出必警蹕諸侯不侔天子而辟除行人固有定<lb/>
　　制况王言如絲其出如綸王言如綸其出如綍期<lb/>
<pb n="KR3a0110_WYG_064-2b"/>
　　獵雖細事也亦關號令何至左右不知必待命駕<lb/>
　　之頃而始問其所之哉夫樂行無度而令出何門<lb/>
　　<hi>臣</hi>未見其能師古也蓋嘗歌衛風矣靈雨既零命<lb/>
　　彼倌人星言夙駕説于桑田美文公也獵之期既<lb/>
　　不大於農事而天之雨何不憐及倌人是罷之宜<lb/>
　　亟縱不親往不為食言必如文侯所為将虞人既<lb/>
　　有守候雨立之苦而從行者復不免於沾濡欲全<lb/>
　　信而反以賊恩有是理乎惜其時之左右但曰飲<lb/>
<pb n="KR3a0110_WYG_064-3a"/>
　　酒樂也天又雨也見其近不見其逺規其小不規<lb/>
　　其大遂使文侯㑹期之言似直於左右而人不能<lb/>
　　屈也唐紀髙宗出畋遇雨問諫議大夫谷那律曰<lb/>
　　油衣若為則不漏對曰以瓦為之必不漏上悦為<lb/>
　　之罷獵以故永徽之政有貞觀之遺風設使魏之<lb/>
　　臣有善對如谷那律者文侯何以待之遽罷則踐<lb/>
　　言之義乖必往則聽諫之意悖孰得孰失何去何<lb/>
　　從君子必有道以處此矣臣故謂文侯之信似也<lb/>
<pb n="KR3a0110_WYG_064-3b"/>
　　而未善也夫信亦何常唯義所在審於義之可否<lb/>
　　而利害不得以動其心慎始乃所以圖終也不出<lb/>
　　乎此而但信之云則一尾生猶能之奈何千乗之<lb/>
　　主而以不克踐約為慮哉文侯者令辟也尊師取<lb/>
　　友則有卜子夏段干木其人置相求才則有魏成<lb/>
　　樂羊吳起其人從諫納忠則有任座翟璜田子方<lb/>
　　其人史於其事不絶書獨期獵一節何取焉夫不<lb/>
　　合於君子之大道者未足以埀訓也是不可以不<lb/>
<pb n="KR3a0110_WYG_064-4a"/>
　　辯<lb/>
<pb n="KR3a0110_WYG_064-5a"/>
　　史<lb/>
　文帝每朝郎從官上書疏未嘗不止輦受其言言不<lb/>
　可用置之言可用采之未嘗不稱善<lb/>
　　　　　　　　　　　　監察御史<hi>臣</hi>胡定<lb/>
　　<hi>臣</hi>謹按此即袁盎說申屠嘉之言史記漢書俱載<lb/>
　　袁盎傳司馬光作通鑑始采斯語入紀於以歎通<lb/>
　　鑑之書雖遷固有不及其精當者矣為君之德何<lb/>
　　以加於虛懐採納乎哉大舜之聖也曰稽於衆舍<lb/>
<pb n="KR3a0110_WYG_064-5b"/>
　　己從人文王之聖也曰亦惟純佑秉德迪知天威<lb/>
　　乃惟時昭文王是惟能取善於人乃所以為聖也<lb/>
　　昔漢文帝盛德深仁為成康以後所僅見然其致<lb/>
　　斯美善亦曰虚懐採納而已即位之初即下賢良<lb/>
　　方正之詔求極言敢諫之士既又除去誹謗之條<lb/>
　　以廣聰明之路雖懸鞀設鐸置鼓建旌無以過之<lb/>
　　是以羣賢咸升嘉謨畢獻用贊德化於醇和登風<lb/>
　　俗於刑措也今由史傳考之以賈誼言崇重農桑<lb/>
<pb n="KR3a0110_WYG_064-6a"/>
　　禮待臣下以張釋之言不擢嗇夫不改廷尉奏當<lb/>
　　以鼂錯言募民徙塞下賜民田租以緹縈言詔罷<lb/>
　　肉刑以賈山言燕遊有節以袁盎言慎夫人却坐<lb/>
　　趙談退避下車其彰彰較著已有不可枚舉者然<lb/>
　　則當日聽納之虛懐或朝奏而夕報可或面對而<lb/>
　　無章疏為史臣所未記者又豈少乎哉即如止輦<lb/>
　　聽言非袁盎過為此溢美之詞張釋之馮唐二傳<lb/>
　　可證矣釋之補謁者既朝畢因前言便宜事言秦<lb/>
<pb n="KR3a0110_WYG_064-6b"/>
　　所以失漢所以興文帝稱善唐為郎中署長帝輦<lb/>
　　過問唐曰父老何自為郎家安在及唐言廉頗李<lb/>
　　牧事遂赦魏尚復以為雲中守是帝之視郎從官<lb/>
　　也不啻家人父子之歡其求言也不啻饑渴之切<lb/>
　　而其用言又不啻轉圜之易也語曰泰山不辭土<lb/>
　　壤以成其髙河海不辭細流以成其大充是志也<lb/>
　　與大舜文王比隆可也<lb/>
<pb n="KR3a0110_WYG_064-7a"/>
　　史<lb/>
　上登虎圏問上林尉禽獸簿十餘問尉左右視盡不<lb/>
　能對虎圏嗇夫從旁代尉對上所問禽獸簿甚悉欲<lb/>
　以觀其能口對響應無窮者文帝曰吏不當如此耶<lb/>
　尉亡頼詔釋之拜嗇夫為上林令釋之前曰陛下以<lb/>
　絳侯周勃何如人也上曰長者又復問東陽侯張相<lb/>
　如何如人也上復曰長者釋之曰夫絳侯東陽侯稱<lb/>
　為長者兩人言事曽不能出口豈效此嗇夫喋喋利<lb/>
<pb n="KR3a0110_WYG_064-7b"/>
　口㨗給哉且秦以任刀筆之吏爭以亟疾苛察相髙<lb/>
　其敝徒具文亡惻隠之實故不聞其過陵夷至於二<lb/>
　世天下土崩今陛下以嗇夫口辯而超遷之臣恐天<lb/>
　下隨風靡争口辯亡其實且上之化下疾於景響舉<lb/>
　錯不可不察也文帝曰善廼止不拜嗇夫<lb/>
　　　　　　　　　　　　　修撰<hi>臣</hi>莊有恭<lb/>
　　<hi>臣</hi>謹按朱子之言曰一日立乎其位則一日業乎<lb/>
　　其官雖位有尊卑官分小大而不可曠官尸位之<lb/>
<pb n="KR3a0110_WYG_064-8a"/>
　　理則固未嘗以或殊彼虎圏嗇夫亦有禽獸簿之<lb/>
　　責者口對響應非越俎而代庖則文帝官之未為<lb/>
　　過舉未為僭賞也而釋之獨以為不可且引周勃<lb/>
　　張相如以問上信如釋之言則凡居位者將闒茸<lb/>
　　昏耄緘口結舌如所謂尸厥官㒺聞知者而後可<lb/>
　　耶且上林尉亦安得與周勃張相如比哉周張大<lb/>
　　臣也弼敎化燮陰陽任大責重則問以決獄幾何<lb/>
　　不能對問以錢穀幾何不能對謂其厚重少文可<lb/>
<pb n="KR3a0110_WYG_064-8b"/>
　　以挽頺風而厲末俗猶可言也彼上林尉者苑囿<lb/>
　　之外無餘事矣而禽獸簿又非甚煩賾僻隠不可<lb/>
　　遽悉之事也乃至十餘問而不能對曽是嗇夫之<lb/>
　　不若耶顯示黜陟而超遷之尉亦應没齒無怨也<lb/>
　　而釋之獨為極論至令天子欲拜一令而不得噫<lb/>
　　釋之過矣且不遇文帝釋之亦危矣然<hi>臣</hi>竊迹其<lb/>
　　事而窺釋之之用心覺所以處嗇夫者雖疑於過<lb/>
　　當而立論則固有足取也葢聖人舉事亦不能必<lb/>
<pb n="KR3a0110_WYG_064-9a"/>
　　流弊之必無要在預審其重輕以定吾取舍則其<lb/>
　　後庶不至决裂而不可以救故效周張而有失其<lb/>
　　弊為廢弛為庸懦善治病者為之疏積滯束筋骸<lb/>
　　則元氣復而弱可使强效嗇夫而太過將務為巧<lb/>
　　言争為苛察謂口舌可以得官肆戈矛而工行詐<lb/>
　　則其患乃流為風俗深中乎人心而莫可勝言譬<lb/>
　　之真精淪喪元氣全漓者外彊中乾雖扁鵲無能<lb/>
　　施其技也古之帝王豈不知持重迂緩者之無以<lb/>
<pb n="KR3a0110_WYG_064-9b"/>
　　動人刻覈便給者之可以集事哉而周詳審慎寜<lb/>
　　捨彼而取此者蓋亦早見其幾而深識其流弊矣<lb/>
　　孔子告哀公取人之法曰無取㨗㨗無取鉗鉗無<lb/>
　　取啍啍而繼之曰士必慤而後求知能者焉夫固<lb/>
　　猶此志也且夫爵者上所擅以厲世磨鈍之具也<lb/>
　　視之輕則得之者易人將妄生僥倖之心矣視之<lb/>
　　重則得之者難人各自安職守之常矣風行而草<lb/>
　　偃形動則影隨得不在大失不在小是所望於明<lb/>
<pb n="KR3a0110_WYG_064-10a"/>
　　者之見微知著也故使嗇夫當日帝問及而具對<lb/>
　　宜也問而優以金帛亦可也乃彼方欲炫其能而<lb/>
　　帝適以濟其欲則墮術而長偽宜釋之之固執矣<lb/>
　　<hi>臣</hi>嘗即此而充類論之賢否之於國家跡疑似而<lb/>
　　心懸殊同一事也出於忠愛者陳治績冀以紓主<lb/>
　　憂持大體思以維國是而覬覦之徒好苛察以示<lb/>
　　精明恃便佞以為諳練藉邀君寵總為身謀此皆<lb/>
　　嗇夫之流亡惻隠之實為釋之之所不取者也君<lb/>
<pb n="KR3a0110_WYG_064-10b"/>
　　子觀於循吏傳王成治甚有聲而偽増户口以䝉<lb/>
　　顯賞致俗吏多為虛名而釋之之思深慮逺也益<lb/>
　　信<lb/>
<pb n="KR3a0110_WYG_064-11a"/>
　　史<lb/>
　漢文帝前三年上行出中渭橋有一人從橋下走乗<lb/>
　輿馬驚捕屬廷尉張釋之奏以此人犯蹕當罸金上<lb/>
　怒曰此人親驚吾馬馬頼和柔令他馬固不敗傷我<lb/>
　乎而廷尉乃當之罰金釋之曰法者天子所與天下<lb/>
　公共也今法如是更重之是法不信於民也且方其<lb/>
　時上使使誅之則已今己下廷尉廷尉天下之平也<lb/>
　壹傾天下用法皆為之輕重民安所措其手足上曰<lb/>
<pb n="KR3a0110_WYG_064-11b"/>
　廷尉當是也其後有盗髙廟坐前玉環得下廷尉治<lb/>
　釋之奏當棄市上大怒曰人無道盗先帝器吾欲致<lb/>
　之族而君以法奏之非吾所以共承社稷宗廟意也<lb/>
　釋之免冠頓首謝曰法如是足也今盜宗廟器而族<lb/>
　之假令愚民取長陵一抔土陛下且何以加其法乎<lb/>
　帝乃白太后許之唐太宗貞觀元年上以選人多詐<lb/>
　冐資蔭敕令自首不首者死未幾有詐冐事覺者上<lb/>
　欲殺之戴胄奏據法應流上怒曰卿欲守法而使朕<lb/>
<pb n="KR3a0110_WYG_064-12a"/>
　失信乎對曰敕者出於一時之喜怒法者國家所以<lb/>
　布大信於天下也陛下忿選人之多詐故欲殺之既<lb/>
　而知其不可復斷之以法此乃忍小忿而存大信也<lb/>
　上曰卿能執法朕復何憂<lb/>
　　　　　　　　　　　監察御史<hi>臣</hi>王興吾<lb/>
　　<hi>臣</hi>謹按三代以後史稱化行俗美幾於刑措不用<lb/>
　　者漢之文帝唐之太宗也而通鑑於文帝之前三<lb/>
　　年則記其以張釋之為廷尉而詳其執法之平於<lb/>
<pb n="KR3a0110_WYG_064-12b"/>
　　貞觀之元年則記其以戴胄為大理而載其議選<lb/>
　　人冐蔭一事以為當時之用法公當如此所以能<lb/>
　　致其盛也夫文帝於元年時朝而問丞相以一嵗<lb/>
　　斷獄幾何史稱其明習國家事而太宗則又撥亂<lb/>
　　反正之主也其於刑賞之道久已瞭然於胸中矣<lb/>
　　此而欲更定讞詞豈真任一時之喜怒以為輕重<lb/>
　　哉誠以乘輿至重馬驚有不測之虞宗廟至嚴盜<lb/>
　　器為不敬之大選人資蔭詐冐已非違詔遂過幾<lb/>
<pb n="KR3a0110_WYG_064-13a"/>
　　於㝠頑而不畏死矣其情皆有甚可惡而法不足<lb/>
　　以蔽其辜故欲重之以示懲創耳是亦治天下者<lb/>
　　之用權而未可遽以為非也使當時釋之不知諫<lb/>
　　戴胄不知詳加之以族而置之於死天下似亦未<lb/>
　　必即以為寃後世史臣亦未便即以此為刑政之<lb/>
　　失而為二帝之累而二臣爭之如此其力一則曰<lb/>
　　法者天子與天下公共者也法如是足也一則曰<lb/>
　　法者國家所以布大信於天下者也斷之以法此<lb/>
<pb n="KR3a0110_WYG_064-13b"/>
　　乃忍小忿而存大信也觀其意若稍有改易而不<lb/>
　　可者何哉豈不以國家之法輕重自有定衡斷决<lb/>
　　各有應得由笞而杖而徒流以至絞斬其中所以<lb/>
　　輕所以重皆有確乎不可易之理故同一事而輕<lb/>
　　重攸分同一人而前後各斷皆有一定之情形而<lb/>
　　不可少為變動也耶夫就一事而論之似乎可以<lb/>
　　輕而法疑過重者有之似乎可以重而法反輕者<lb/>
　　亦有之迨乎㑹其前後左右而論定之而後知其<lb/>
<pb n="KR3a0110_WYG_064-14a"/>
　　輕重各當茍即一事之情形隨而輕重其間則此<lb/>
　　事似乎平允及統而觀之則不失之於輕即失之<lb/>
　　於重輕則侵輕者之條使情輕乎此者與之同科<lb/>
　　而情輕者寃矣重則冐重者之罪使情重乎此者<lb/>
　　與之同科而情重者縱矣况乎重法以懲奸而奸<lb/>
　　未必即止曷若平情以執法而法立而不可犯是<lb/>
　　以治天下者貴於執法而不貴於變法也夫獄者<lb/>
　　天下之大命法者治天下之大道古來明哲之君<lb/>
<pb n="KR3a0110_WYG_064-14b"/>
　　勵精圗治者孰不以此為首務而深思而力究之<lb/>
　　然惟明哲之君而執法更難何則人主之斷獄也<lb/>
　　獄成而上之人主受而聽之亦就其事以察其當<lb/>
　　否耳未嘗統其類而觀之也其中奏讞不當者無<lb/>
　　論矣其有事出兩可而人主出一時之意見發明<lb/>
　　㫖以示臣下臣下見主上之明聖如此其所指示<lb/>
　　又如此則惟有奉命以行惶懼恐後而已求其執<lb/>
　　法而廷諍如二臣者蓋亦寡矣於是意見少偏而<lb/>
<pb n="KR3a0110_WYG_064-15a"/>
　　法因之輕重故<hi>臣</hi>以為執法難而執法於明聖之<lb/>
　　朝尤難惟文帝太宗能不自見其是而以法公之<lb/>
　　天下寜屈己以從法而不屈法以從己是以刑政<lb/>
　　和平民興禮樂幾於刑措也猗歟盛哉<lb/>
<pb n="KR3a0110_WYG_064-16a"/>
　　史<lb/>
　錯言於漢文帝曰聖王在上而民不凍饑者非能耕<lb/>
　而食之織而衣之也為開其資財之道也故堯禹有<lb/>
　九年之水湯有七年之旱而國無捐瘠者以畜積多<lb/>
　而備先具也<lb/>
　　　　　　　　　　　監察御史<hi>臣</hi>徐以升<lb/>
　　真德秀曰安飬斯民之政在開其資財之道開資<lb/>
　　財有道在墾田土通山澤使地無遺利禁遊民興<lb/>
<pb n="KR3a0110_WYG_064-16b"/>
　　農桑使民無遺力如此則畜積多矣雖有天災數<lb/>
　　年之水旱而所以為之備者具之有素安能為吾<lb/>
　　民患哉<lb/>
　　<hi>臣</hi>謹按從來備荒之要首言積貯積貯之法始於<lb/>
　　李悝之平糶耿壽昌之常平長孫平之義倉朱子<lb/>
　　之社倉而轉移補救諸法因之滋起後之司民牧<lb/>
　　者止以積貯為備荒之要務所謂開財之道反若<lb/>
　　視為緩圗殊不知王制耕三餘一耕九餘三以三<lb/>
<pb n="KR3a0110_WYG_064-17a"/>
　　十年之通制國用備荒者莫先於此要亦就每年<lb/>
　　之所入為之制節謹度量入為出委積之政掌於<lb/>
　　遺人日積月累以至有備非以先時之所賤濟後<lb/>
　　時之所貴亦非以此地之所盈濟彼地之所絀惟<lb/>
　　開財之道得耳其所謂開財之道仍不外乎懇田<lb/>
　　土通山澤禁遊民興農業諸大端大端既得則財<lb/>
　　源日開雖有水旱於天下大勢固已無患矣若夫<lb/>
　　時值荒歉則救荒之䇿又不可以不講自周禮十<lb/>
<pb n="KR3a0110_WYG_064-17b"/>
　　二荒政歴代相沿其法不一要在因時制宜得其<lb/>
　　輕重緩急盖師古人者在神明其意不在拘泥其<lb/>
　　法<hi>臣</hi>嘗考之往古按之當今救荒之大端約略言<lb/>
　　之其要有十二焉一曰分被災之輕重天時晴雨<lb/>
　　不齊地勢髙下有别一郡之内分數固殊一邑之<lb/>
　　中輕重間異所貴查勘得其均平庶加恩不至倒<lb/>
　　置一曰别貧富之差等災民固有不貧次貧極貧<lb/>
　　之分然即極貧之中亦不可槩論强壯之人雖遇<lb/>
<pb n="KR3a0110_WYG_064-18a"/>
　　歉嵗尚可傭工度日如鰥寡孤獨無告窮民雖遇<lb/>
　　有年亦頼賑恤所貴詳為區别恩以漸加則老稚<lb/>
　　不患或遺而經費亦不致過濫一曰酌時勢之緩<lb/>
　　急古人云救荒當如救焚拯溺此指最急者而言<lb/>
　　然有似緩實急者地方荒歉偶見目前似可支吾<lb/>
　　將來必有不給及早維圖則人心鎮定籌畫舒徐<lb/>
　　胥吏無縁為奸窮民得沾實惠一曰酌賑糶之兼<lb/>
　　施被災郡縣分數既有重輕次極復有差等或此<lb/>
<pb n="KR3a0110_WYG_064-18b"/>
　　必湏賑而彼止須糶者或先行平糶而後再施賑<lb/>
　　者二者並行不悖庶區别明而撫綏當一曰賑糶<lb/>
　　宜計逺近城鄉散處道里不均賑糶設厰湏從民<lb/>
　　便惟在有司不憚煩勞不惜浮費多設厰所委曲<lb/>
　　就民庶饑餓疲敝之人無守候逺涉之苦所以保<lb/>
　　䕶其軀命者為益尤多一曰雜糧必宜参用五穀<lb/>
　　咸可資生蔬菜尚堪充腹米穀不足恃有雜糧是<lb/>
　　在身任地方者不拘成例不憚紛繁因地制宜通<lb/>
<pb n="KR3a0110_WYG_064-19a"/>
　　融接濟不但延一方之命實且濟正項之艱一曰<lb/>
　　銀米必當兼賑發粟固所以救饑散財亦所以便<lb/>
　　用或一家數口銀米不妨搭配或一賑累月錢銀<lb/>
　　間可兼支茍延殘喘之餘更可甦他項匱乏一曰<lb/>
　　籽種急宜早貸春耕秋斂固有常期時雨時暘亦<lb/>
　　須應候當荒歉之際不獨本年收成無望即來嵗<lb/>
　　耕種乏資所貴早貸籽粒庶得乘時播種一曰量<lb/>
　　舉聚貧之工古者每遇荒年則大起工作於興役<lb/>
<pb n="KR3a0110_WYG_064-19b"/>
　　之中寓賑民之惠誠一舉兩得之道其最宜講者<lb/>
　　莫如水利朱子曰救荒無他䇿惟在頻興水利所<lb/>
　　謂水利者非必三江五湖之謂凡陂塘港汊時頼<lb/>
　　疏通即大禹盡力溝洫之遺意也一曰慎講施粥<lb/>
　　之法窮民中無棲止不能舉火者甚多其外來流<lb/>
　　民炊㸑無具者待哺尤急涓勺之施遂救湏臾之<lb/>
　　命伊川程子常言救饑當擇寛廣之處宿戒使辰<lb/>
　　入至已則闔門不納午而後與之食申而出之日<lb/>
<pb n="KR3a0110_WYG_064-20a"/>
　　得一食則不死矣又言凡濟饑當分兩處擇羸弱<lb/>
　　者作稀粥早晚兩給勿使致飽俟氣稍完然後一<lb/>
　　給第一先營寛廣去處切不得令相藉賑粥之法<lb/>
　　無踰於此或曰四月以後時屆炎蒸粥易酸饐不<lb/>
　　拘粞米麥荳磨粉為蒸餅等類照散粥法分給最<lb/>
　　便一曰廣施救病之藥被災之民易生疾病宋吕<lb/>
　　公著為相為饘粥湯藥以救疾趙抃知越州為病<lb/>
　　坊以處病民給以醫藥然地廣人衆勢難盡病者<lb/>
<pb n="KR3a0110_WYG_064-20b"/>
　　而醫藥之莫如按古成方精製丸藥一二十種隨<lb/>
　　症領受庶幾便而有益一曰慎擇賢能之吏救災<lb/>
　　恤民固在督撫司道之得人尤在賢能守令以分<lb/>
　　任守令之難才能者易涉浮誇誠實者恐近迂濶<lb/>
　　初任者患不更事須擇才能誠實而又幹練素著<lb/>
　　者俾任厥事方収實效或不能多得但有數員以<lb/>
　　總其成亦遂可以倡率各屬使奉以為式此十二<lb/>
　　條者皆現在常行之事凡備官者咸知之然平時<lb/>
<pb n="KR3a0110_WYG_064-21a"/>
　　講論不過共曉之陳言臨事施行實為不易之良<lb/>
　　法司民牧者因時以制之次第以布之雖不盡合<lb/>
　　乎周禮之遺制而實力奉行則救一時之災荒要<lb/>
　　亦不外是矣<lb/>
<pb n="KR3a0110_WYG_064-22a"/>
　　史<lb/>
　文帝嘗欲作露臺召匠計之直百金上曰百金中人<lb/>
　十家之産也何以臺為<lb/>
　　　　　　　　　　　　　檢討<hi>臣</hi>齊召南<lb/>
　　顔師古曰今新豐縣南驪山之頂有露臺鄉極為<lb/>
　　髙顯猶有文帝所欲作露臺之處<lb/>
　　<hi>臣</hi>謹按三代以下賢君首推文帝露臺一事宜未<lb/>
　　足以盡文帝之大然司馬遷班固皆一代良史遷<lb/>
<pb n="KR3a0110_WYG_064-22b"/>
　　則入於紀中固則綴為贊語後世言主德恭儉者<lb/>
　　必舉以為盛節<hi>臣</hi>竊疑之夫文帝所欲作者不過<lb/>
　　一露䑓露臺所直不過百金耳固非如瑶臺璿室<lb/>
　　章華虒祁之為宏偉壯麗也漢興除秦之弊與民<lb/>
　　休息計自髙帝使蕭何營建未央長樂惠帝時城<lb/>
　　築長安其外工作罕見至於文帝宫室苑囿無所<lb/>
　　増益蓋漢之節用愛民為日久矣况帝以德化民<lb/>
　　致海内殷富興於禮義庶幾刑措之風使及此時<lb/>
<pb n="KR3a0110_WYG_064-23a"/>
　　詔有司規勝地以農隙餘閒繕治離宫別館用大<lb/>
　　府貫朽之錢食太倉紅腐之粟率其醇厚之民為<lb/>
　　太平遊觀之具雖文王之作靈臺歌子來而成不<lb/>
　　日不是過也區區百金遂足為天下重輕而區區<lb/>
　　露臺一作遂足為帝德之累乎哉及<hi>臣</hi>讀武帝紀及<lb/>
　　諸志傳而後知文帝為不可及也武帝以䧺才大<lb/>
　　畧招徠賢俊興造制度外拓邊境内侈遊觀使吾<lb/>
　　邱壽王舉阿城以南盩厔以東宜春以西除以為<lb/>
<pb n="KR3a0110_WYG_064-23b"/>
　　上林苑後又以楊可告緡上林財物充滿廼穿昆<lb/>
　　池飾館舍營千門萬户之宫立神明通天之臺土<lb/>
　　木雕鏤窮工極巧時非無直言之臣如東方朔者<lb/>
　　也徒以地償百姓非奪民産錢給水衡非用民財<lb/>
　　故毅然為之不復計及勞費然後世言治者則不<lb/>
　　免以此為譏又或持論過甚乃至比於秦皇書曰<lb/>
　　不矜細行終累大德此之謂也文帝所欲作者露<lb/>
　　臺露臺所直百金耳藉令果作大臣如絳灌曲逆<lb/>
<pb n="KR3a0110_WYG_064-24a"/>
　　故安名臣如賈誼張釋之賈山輩亦必謂事無可<lb/>
　　議而帝不待再計黙然中止露臺且不作况有什<lb/>
　　百倍於露臺者乎百金且不忍况有千萬倍於百<lb/>
　　金者乎為百姓計則雖蠲除天下之租半租全曽<lb/>
　　不為少吝為遊觀計則雖以百金之露臺意欲作<lb/>
　　而不果儉之至仁之至也抑<hi>臣</hi>讀師古注而有感<lb/>
　　焉秦以後宫室苑囿之盛莫如武帝司馬相如班<lb/>
　　固張衡所賦三輔黄圖西京雜記所書其為宏偉<lb/>
<pb n="KR3a0110_WYG_064-24b"/>
　　壯麗之觀至今猶可想見然欲詢其遺址縱復鉅<lb/>
　　如建章髙如井幹廣大如海上三神山皆已莫知<lb/>
　　其地而所謂文帝欲作露臺之處當時並無營建<lb/>
　　後世猶羨慕之曰此即新豐驪山之露臺鄉也斯<lb/>
　　豈非恭儉之盛德有以垂於千古而不朽也哉<lb/>
<pb n="KR3a0110_WYG_064-25a"/>
　　史<lb/>
　董仲舒曰天道之大者在陰陽陽為德陰為刑刑主<lb/>
　殺而德主生是故陽常居大夏而以生育長飬為事<lb/>
　陰常居大冬而積於空虚不用之處以此見天之任<lb/>
　德不任刑也天使陽出布施於上而主嵗功使陰入<lb/>
　伏於下而時出佐陽陽不得陰之助亦不能獨成嵗<lb/>
　終陽以成嵗為名此天意也王者承天意以從事故<lb/>
　任德敎而不任刑刑者不可任以治世猶陰之不可<lb/>
<pb n="KR3a0110_WYG_064-25b"/>
　任以成嵗也為政而任刑不順於天故先王莫之肯<lb/>
　為也<lb/>
　　　　　　　　　　　監察御史<hi>臣</hi>宫煥文<lb/>
　　<hi>臣</hi>謹按書曰明於五刑以弼五敎禮曰禮以道其<lb/>
　　志樂以和其聲政以一其行刑以防其姦禮樂政<lb/>
　　刑其極一也所以同民心而出治道也由此觀之<lb/>
　　先王之治天下有司徒以敷敎即有司寇以明刑<lb/>
　　為之禮以次其先後樂以宣其湮欝政以率其怠<lb/>
<pb n="KR3a0110_WYG_064-26a"/>
　　倦即為之刑以除其强梗道固相輔而行不可以<lb/>
　　偏舉偏廢者仲舒稱漢醇儒尤邃於春秋春秋之<lb/>
　　法善者賞之惡者罰之其賞善也人謂一字之褒<lb/>
　　榮於華衮其罰惡也人謂一字之貶嚴於斧鉞亦<lb/>
　　未嘗專主化導而科條約束可一切廢去也顧仲<lb/>
　　舒對䇿問諄諄於任德不任刑一言推本於天道<lb/>
　　陰陽謂陽為德主生故常居大夏以生育長飬為<lb/>
　　事陰為刑主殺故常居大冬而積於空虚不用之<lb/>
<pb n="KR3a0110_WYG_064-26b"/>
　　地夫乾之四德元亨以為通利貞以為復如環無<lb/>
　　端周而復始其功同歸於生物故不特資始流行<lb/>
　　為生而各正保合亦為生乾元所由獨稱大也仲<lb/>
　　舒儒者其不究及此義而極言刑不可任其說似<lb/>
　　有所畸重者今夫人主致治之具一也能善用之<lb/>
　　則法令滋嚴而民亦受其福不善用之則紀綱徒<lb/>
　　廢而民轉益其辜人臣之進說於君亦一也其為<lb/>
　　無所為而言則統論治理語必徹始以徹終其為<lb/>
<pb n="KR3a0110_WYG_064-27a"/>
　　有所因而發則救弊補偏法先去泰而去甚是不<lb/>
　　可一格拘也臣竊考漢自髙祖約法三章文帝承<lb/>
　　以寛大國家元氣深頼培飬及景帝之世恩詔屡<lb/>
　　下論者猶謂其刻薄任數盖酷吏稍用事矣武帝<lb/>
　　繼體孝景為人英明果斷今觀其後張湯趙禹主<lb/>
　　父偃之屬相繼柄用度其即位之初性情流露必<lb/>
　　有偏於英武純任擊斷之憂将駿厲嚴肅之意多<lb/>
　　愷悌慈祥之意少下之人承望風㫖弊不至武健<lb/>
<pb n="KR3a0110_WYG_064-27b"/>
　　嚴酷如史遷所稱吏治若救火揚沸不止矣仲舒<lb/>
　　因時納誨慮其弊之将至於此而先事以遏之其<lb/>
　　稱天以好生之德導君以欽恤之恩於古人刑期<lb/>
　　無刑之本意未始不隠隠有合也獨其言陰空虛<lb/>
　　不用及陰不可任以成嵗義似未備然為武帝言<lb/>
　　欲其專務任德以生育長飬為心必先去其泰甚<lb/>
　　與統論治理不同不可一格拘也藉使泥仲舒言<lb/>
　　極其流弊慕刑措之虚名不顧長姦之後患俾無<lb/>
<pb n="KR3a0110_WYG_064-28a"/>
　　辜罹毒虐者抱沉寃而莫伸而舞文利賕賄者無<lb/>
　　國法之可畏不毗於陰矣獨不毗於陽乎夫風雨<lb/>
　　露雷無之而非敎農夫之務去草芟薙藴崇絶其<lb/>
　　本根勿使能殖亦正為嘉禾地也豈仲舒一代儒<lb/>
　　者而不究及此歟然則治天下者禮樂刑政闕一<lb/>
　　不可特於其中分本末先後焉使知刑所以輔吾<lb/>
　　敎之窮而非專任乎是一往以刻覈操切為也如<lb/>
　　是則陽舒陰慘春温秋肅相輔而並有功天德王<lb/>
<pb n="KR3a0110_WYG_064-28b"/>
　　道一以貫之矣<lb/>
<pb n="KR3a0110_WYG_064-29a"/>
　　史<lb/>
　武帝問申公治亂之事申公對曰為治者不在多言<lb/>
　顧力行何如耳<lb/>
　　　　　　　　　　　　　檢討<hi>臣</hi>齊召南<lb/>
　　<hi>臣</hi>謹按武帝承文景之後海内殷富黎庶樂業惟<lb/>
　　稽古典文之事尚多闕焉嗣位之初即慨然有意<lb/>
　　於唐虞三代之盛崇重儒術罷黜百家將立明堂<lb/>
　　以宏制作修禮樂以興太平首用安車蒲輪束帛<lb/>
<pb n="KR3a0110_WYG_064-29b"/>
　　加璧徵聘申公而問以治道申公大儒宜必有崇<lb/>
　　論閎議上采往古下覽今世之宜出於尋常計䇿<lb/>
　　之外敷陳於前以當上心今其言不過曰為治者<lb/>
　　不在多言顧力行何如耳言似至簡至質於治道<lb/>
　　全無所發明然臣以為自古論治之切舉未有加<lb/>
　　於斯言而斯言於武帝尤切之切者也堯舜禹湯<lb/>
　　文武之治尚書備矣其致治非後世之所能及其<lb/>
　　言治並非後世之所不能觧功德莫盛於典謨約<lb/>
<pb n="KR3a0110_WYG_064-30a"/>
　　其㫖曰執中廸德慎修知人安民其實也又約其<lb/>
　　㫖曰欽而已天人理數莫精於洪範約其㫖曰建<lb/>
　　極修五事以應五行其實也又約其㫖曰敬而已<lb/>
　　以兢兢業業積為巍巍蕩蕩之隆以亹亹翼翼馴<lb/>
　　致赫赫明明之頌豈所操有異術哉能力行而已<lb/>
　　後世英君誼辟勤求理道何嘗不慕效古人而致<lb/>
　　治逺不古若無他議論多而成功少虚文勝而實<lb/>
　　事疎或明知而不能行或雖行而不力也説命曰<lb/>
<pb n="KR3a0110_WYG_064-30b"/>
　　非知之艱行之惟艱以武丁之賢聖猶以是相箴<lb/>
　　勉故曰自古論治之切舉未有加於斯言者也武<lb/>
　　帝䧺材大畧超越前古其識見之髙志向之廣雖<lb/>
　　賢如孝文猶未足以絜量也黄老之學則豈若六<lb/>
　　經乎百家之言則豈若孔子乎法度因秦之餘則<lb/>
　　豈若三代乎然以孝文之治較於武帝則躬修節<lb/>
　　儉思安百姓不過勸趣農桑減省租賦而天下家<lb/>
　　給人足貫朽於京師粟腐於太倉矣不聞朝設平<lb/>
<pb n="KR3a0110_WYG_064-31a"/>
　　準均輸之官也若緍錢軺車之算也躬修元黙務<lb/>
　　在寛厚不過選任廷尉罪疑惟輕而化行天下人<lb/>
　　恥告訐至於囹圄空虚斷獄四百有刑措之風矣<lb/>
　　不聞有文深周内之吏顯進於公卿也不聞有繡<lb/>
　　衣直指之使擊斷於郡國也不聞有見知故縱之<lb/>
　　條禁網加宻而猶慮奸宄勿勝也然則力行與不<lb/>
　　力行之相去顧不甚逺乎哉夫表章六經尊師孔<lb/>
　　子而效法三代非徒述其語言襲其儀文之謂也<lb/>
<pb n="KR3a0110_WYG_064-31b"/>
　　固必身體力行而實見於政事而其本在正心其<lb/>
　　要在寡欲而已汲黯有言内多欲而外施仁義奈<lb/>
　　何欲效唐虞三代之治乎此㧞本塞源之論也董<lb/>
　　仲舒有言為人君者正心以正朝廷正朝廷以正<lb/>
　　百官正百官以正萬民正萬民以正四方此端本<lb/>
　　澄源之論也自古人君固有有其志而無其識有<lb/>
　　其識而無其才有其才而無其時雖欲致治其勢<lb/>
　　先有所不足若武帝則可謂兼有之矣使其毅然<lb/>
<pb n="KR3a0110_WYG_064-32a"/>
　　力行内省聲色遊觀之娱旁無佞倖方技之惑外<lb/>
　　戢窮兵黷武興作禱祠之擾守恭儉而退計臣逺<lb/>
　　阿諛而任忠直敦敎化而寛刑威用其好大喜功<lb/>
　　之心以專於致治雖以之比隆堯舜禹湯文武不<lb/>
　　難也豈特優於孝文而已乎故曰斯言於武帝尤<lb/>
　　切之切者也<lb/>
<pb n="KR3a0110_WYG_064-33a"/>
　　史<lb/>
　上曰古有社禝之臣至如汲黯近之矣<lb/>
　　　　　　　　　　　　　編修<hi>臣</hi>王㑹汾<lb/>
　　<hi>臣</hi>謹按國家所以興衰者視乎其君亦視乎其臣<lb/>
　　人君莫不舉賢以自輔㧞才以自衛然尋常驅䇿<lb/>
　　之才易得而忠直鯁亮之士不恒有也忠直鯁亮<lb/>
　　者立於朝以精誠為獻替不以文貌為對揚居安<lb/>
　　則匪躬宣力而蹇諤之效彰遇事則扶危定傾而<lb/>
<pb n="KR3a0110_WYG_064-33b"/>
　　苞桑之業固宋臣蘓轍有言公卿類多骨鯁則精<lb/>
　　神足以折衝邊境藉以謐寧而民生頼以康樂故<lb/>
　　國家不可無社禝臣也願治之主常慨慕乎其人<lb/>
　　則謂後世人材逺不古若夫天之生材豈有古今<lb/>
　　之異亦視人主所以長飬之者何如耳十室之邑<lb/>
　　必有忠信宇内之廣何遂無賢但榮通醜窮者生<lb/>
　　物之大情趨利避患者中人之恒態惟豪傑有志<lb/>
　　之士為能不計利害不貪茍得磊落自樹以求無<lb/>
<pb n="KR3a0110_WYG_064-34a"/>
　　愧乎其心下此則俯仰依違類不免焉故知天下<lb/>
　　之風俗倡於士大夫而士大夫氣習之汙隆又係<lb/>
　　乎人主之好尚主好直則忠謇畢升矣主近名則<lb/>
　　唯諾盈廷矣唯諾之習既成茍且之風漸煽言及<lb/>
　　乗輿則動色相戒事關民瘼姑隠忍為髙此於臣<lb/>
　　品固無可言而國家亦何利之有明主誠深思乎<lb/>
　　此則所以飬士大夫忠直之氣者不可不至矣三<lb/>
　　代以下漢治最為近古君臣之間匡弼不諱如袁<lb/>
<pb n="KR3a0110_WYG_064-34b"/>
　　盎之却慎夫人席申屠嘉之摧抑鄧通張釋之之<lb/>
　　守法不阿朱雲之請劍攀檻此數子者非好攖逆<lb/>
　　鱗以求名也以身體國不敢狥一時之姑息而欲<lb/>
　　引君當道也若律以後世尊君卑臣之説數子當<lb/>
　　在可誅之列而書之良史臣主俱榮然則賢士大<lb/>
　　夫所以上尊其君父者斷不可以宦官宫妾自為<lb/>
　　而人主必先有虚懐納諫之心然後能振起諸臣<lb/>
　　之節槩亦已明矣武帝時汲黯尤號戇直積薪之<lb/>
<pb n="KR3a0110_WYG_064-35a"/>
　　喻多慾之言有同列不能堪者而帝優容之且尊<lb/>
　　禮之大将軍可踞厠見至於黯則不冠不見也其<lb/>
　　後淮南為梗左吳之徒日夜謀議不畏漢廷諸臣<lb/>
　　而獨畏黯盖帝之英姿偉識亦預知其材之可以<lb/>
　　倚任矣黯雖以嚴見憚不得久居禁近然帝始終<lb/>
　　保䕶至歎以為社禝臣如此則士大夫誰不以蹇<lb/>
　　諤自任㢘恥既立四維克張風俗成乎下而主勢<lb/>
　　尊乎上所謂精神足以折衝者不信然哉人材不<lb/>
<pb n="KR3a0110_WYG_064-35b"/>
　　預飬於平時未易猝求於一旦明主為社禝無窮<lb/>
　　之計所當擴非常之偉度破一切之拘攣廣開諫<lb/>
　　諍之門杜塞回邪之路礪世磨鈍鼓舞作興使誠<lb/>
　　信孚於物而後臣節可敦大化可成也<lb/>
<pb n="KR3a0110_WYG_064-36a"/>
　　史<lb/>
　元光元年令郡國舉孝廉<lb/>
　　　　　　　　　　　　　少詹事<hi>臣</hi>西成<lb/>
　　<hi>臣</hi>謹按周禮鄉大夫三年大比考其德行道藝而<lb/>
　　興賢者能者以禮賔之其未仕者六行以孝為先<lb/>
　　其既仕者六計以㢘為本漢舉孝㢘之制其昉諸<lb/>
　　此乎孝悌之舉始於惠帝孝悌廉吏之賜帛見於<lb/>
　　文帝之十二年馮唐以孝著為郎可證也至武帝<lb/>
<pb n="KR3a0110_WYG_064-36b"/>
　　元光元年十一月初令郡國舉孝㢘各一人實自<lb/>
　　董仲舒對䇿發之及元朔元年詔議不舉孝㢘之<lb/>
　　罪若孟喜師丹京房王吉蓋寛饒王駿杜鄴鮑宣<lb/>
　　並以孝㢘為郎龔勝為郡吏三舉孝㢘路温舒劉<lb/>
　　輔以舉孝㢘為丞令得人稱極盛焉及和帝時孝<lb/>
　　㢘計口而舉則從丁鴻之請也陽嘉時孝廉限年<lb/>
　　而試則由左雄之奏也當是時請託滋彰耆宿見<lb/>
　　棄孝廉之舉已有謬濫矣魏黄初時始除計口限<lb/>
<pb n="KR3a0110_WYG_064-37a"/>
　　年之令自晉迄隋孝廉皆以策試唐初遂廢原夫<lb/>
　　西漢之舉專考德行東漢之舉兼試章句張衡以<lb/>
　　為捐本求末業已病之自六朝以降一以文辭為<lb/>
　　去取己不能與兩漢比隆矣又安望賔興之盛典<lb/>
　　乎<hi>臣</hi>惟法古先在準今循名必湏核實立法步趨<lb/>
　　古人無如人心不古以孝取人勇者割股怯者廬<lb/>
　　墓矣以㢘取人敝車羸馬惡衣菲食凡可以傾流<lb/>
　　俗之觀聽者無所不至矣雖曰三代以下之士惟<lb/>
<pb n="KR3a0110_WYG_064-37b"/>
　　恐不好名好名之人猶愈於蕩檢踰閑不知顧惜<lb/>
　　名節者然騖名之徒競進樸實闇修之士恥與同<lb/>
　　升朝廷所得率皆務華絶根之人國事卒有緩急<lb/>
　　若軰豈足倚恃况其勉為孝子㢘吏原非出於中<lb/>
　　心之誠然不過藉是以媒利逹則得志之後必仍<lb/>
　　露其本來面目羊質虎皮見草則悦偽不可以亂<lb/>
　　真也筌以求魚得魚忘筌蹄以求兔得兔忘蹄暫<lb/>
　　不可以持久也而不通於古今之變者猶鰓鰓然<lb/>
<pb n="KR3a0110_WYG_064-38a"/>
　　以復古之鄉舉里選為美談是慕虛名不求實效<lb/>
　　也<hi>臣</hi>愚以為孝㢘之舉不必著之為令而但風示<lb/>
　　以意每遇地方大吏朝覲奏對時詢問其所管境<lb/>
　　内有孝子廉吏與否如不知者諄切訓諭之令其<lb/>
　　留心採訪如所治内果有為子孝為吏㢘無所為<lb/>
　　而為之人雖樸質無文愿謹無才俱准特疏薦揚<lb/>
　　加以髙爵厚禄以為四方之勸而有司之舉保得<lb/>
　　實者亦優予議叙以昭進賢之賞庶乎懿德之好<lb/>
<pb n="KR3a0110_WYG_064-38b"/>
　　有所觀感而興起而亦不至於作偽相欺是則善<lb/>
　　學古人而不泥於古人之糟粕也夫<lb/>
<pb n="KR3a0110_WYG_064-39a"/>
　　史<lb/>
　宣帝拜刺史守相輒親引問觀其所由退而考察所<lb/>
　行以質其言有名實不相應必知其所以然常稱曰<lb/>
　庶民所以安其田里而無歎息愁恨之心者政平訟<lb/>
　理也與我共此者其唯良二千石乎以為太守吏民<lb/>
　之本數變易則下不安民知其將久不可欺㒺乃服<lb/>
　從其敎化故二千石有治理效輒以璽書勉厲増秩<lb/>
　賜金或爵至關内侯公卿缺則選諸所表以次用之<lb/>
<pb n="KR3a0110_WYG_064-39b"/>
　是以漢世循吏於是為盛稱中興焉<lb/>
　　　　　　　　　　　　　修撰<hi>臣</hi>金德瑛<lb/>
　　<hi>臣</hi>謹按綜覈名實必使言行相符則浮詞飾説不<lb/>
　　敢妄陳於前西漢循吏之盛由宣帝御之得其道<lb/>
　　故也當時所任之重而責之嚴者二千石而己任<lb/>
　　之重故人得以行其志責之嚴故吏不敢容其奸<lb/>
　　馴至海内富庶蔚然中興不亦宜乎後之太守即<lb/>
　　二千石也其名同其實稍異古者人法兼用而任<lb/>
<pb n="KR3a0110_WYG_064-40a"/>
　　人為多一郡之長得以專制其境内由朝廷以下<lb/>
　　於二千石由二千石以下於百姓更無人焉從中<lb/>
　　而撓其柄者是以其事直截而易行今則有督撫<lb/>
　　有司有道層累而下以及於守令文牘之往返意<lb/>
　　見之参差固若是其多端也是以雖有亷能類多<lb/>
　　黽勉於簿書錢穀之間謹慎自飭以求寡過倘遇<lb/>
　　地方公事如水利隄防之營建旱乾淫潦之興發<lb/>
　　欲入告而不能欲專斷而不可不免遷延時月以<lb/>
<pb n="KR3a0110_WYG_064-40b"/>
　　待上吏之指揮其掣肘而不得伸其志者間亦有<lb/>
　　之矣此豈徒人才難得由文法羈制於防弊之術<lb/>
　　有餘於興利之道不足也蓋漢之品秩則二千石<lb/>
　　也其權猶之督撫也今之政事則二千石以下為<lb/>
　　之者也其權則督撫操之者也是以貪縱者固惟<lb/>
　　督撫參劾之而循良者必頼督撫成就之彼任封<lb/>
　　疆者非必其任意行私也或清約自守而不能身<lb/>
　　擔勞怨或嚴厲操切而不能隨事張弛則下情將<lb/>
<pb n="KR3a0110_WYG_064-41a"/>
　　阻隔而不盡通必也熟悉全省之利弊深知僚屬<lb/>
　　之才猷又寛以繩尺然後循良得以自展而治績<lb/>
　　有成此吏治之機固有不可盡同者歟<lb/>
<pb n="KR3a0110_WYG_064-42a"/>
　　史<lb/>
　漢宣帝嘗稱曰庶民所以安其田里而無歎息愁恨<lb/>
　之心者政平訟理也與我共此者其惟良二千石乎<lb/>
　　　　　　　　　　　監察御史<hi>臣</hi>陶正靖<lb/>
　　<hi>臣</hi>謹按漢循吏之治實足以厚民生而興敎化為<lb/>
　　後世所莫及其故何也蓋自罷侯置守而天子所<lb/>
　　與共治天下者太守而已其下乃有令令以民情<lb/>
　　白之守守以聞之天子是天子與民相隔無幾也<lb/>
<pb n="KR3a0110_WYG_064-42b"/>
　　其後増置節鎮為控制計非為牧飬計至於大官<lb/>
　　猥多則守令之承事逾難而民情之壅隔愈甚雖<lb/>
　　有為民請命之吏上司且層累而遏抑之凶荒待<lb/>
　　賑往往稽緩訟獄駁結動淹嵗時此吏治之所以<lb/>
　　不如者一也漢世太守權任最重其兵得自將其<lb/>
　　僚佐得自辟吏民罪非殊死皆得自決遣茍得其<lb/>
　　人則千里之内令行禁止盗息民安誠權重之所<lb/>
　　致也夫權重固易以為非亦易以為功權輕則不<lb/>
<pb n="KR3a0110_WYG_064-43a"/>
　　能為非亦不易為功其賢者苦心幹濟功不及半<lb/>
　　其中材則謹自守而文深猾賊之徒倚法為非如<lb/>
　　故也是謂輕於責功而重於防非此吏治之所以<lb/>
　　不如者二也漢世遷除之法雖不能詳考諸史傳<lb/>
　　或縣令徵拜議郎議郎出為太守太守入為公卿<lb/>
　　階級無多故久任之而不為淹位遇己重故安於<lb/>
　　職而不萌茍且今士循常調以至太守逺者已數<lb/>
　　十年鋭精之氣已銷戒得之患己及固無足與共<lb/>
<pb n="KR3a0110_WYG_064-43b"/>
　　治矣而其超資躐序者又多得巧利㨗給之才徒<lb/>
　　長營競之風無補敦龎之化此吏治之所以不如<lb/>
　　者三也書曰民惟邦本本固邦寜宣帝又以太守<lb/>
　　為吏民之本觀于哀平之後而吏民謳吟思漢用<lb/>
　　啓中興則吏治之明效也夫治外之權固不能不<lb/>
　　重而假之于節鎮職名尊而統轄廣不免有隔膜<lb/>
　　之視甚至有尾大之憂此魏晉至唐所以為失也<lb/>
　　若歸之親民之吏則無慮此此漢制之所以為得<lb/>
<pb n="KR3a0110_WYG_064-44a"/>
　　也自三代以後享國長久者惟漢唐宋明其為治<lb/>
　　亦互有得失若以治外之制言<hi>臣</hi>竊以漢為最近<lb/>
　　古矣<lb/>
<pb n="KR3a0110_WYG_064-45a"/>
　　史<lb/>
　春三月賜膠東相王成爵關内侯<lb/>
　　　　　　　　　　　　監察御史<hi>臣</hi>孫灝<lb/>
　　詔曰膠東相王成勞來不怠流民自占八萬餘口<lb/>
　　治有異等之效其賜成爵關内侯秩中二千石後<lb/>
　　詔問郡國上計長史守丞以政令得失或對言前<lb/>
　　膠東相成偽自増加以䝉顯賞是後俗吏多為虚<lb/>
　　名云<lb/>
<pb n="KR3a0110_WYG_064-45b"/>
　　<hi>臣</hi>謹按王成以勞来流民賜爵而史復云偽増漢<lb/>
　　書所載綱目仍之由前之言則為循吏之異等由<lb/>
　　後之言則為俗吏之虚名是二説者将安所折衷<lb/>
　　耶夫孝宣中興令主垂情治理有名實不相應者<lb/>
　　必知其所以然何至以巧偽之風加殊異之擢或<lb/>
　　謂帝褒王成是執一實以御百虚夫上以實求而<lb/>
　　下以虚應者人心風俗之大憂且未有明料其虚<lb/>
　　而猶以實之美歸之者也以宣帝之勵精豈肯出<lb/>
<pb n="KR3a0110_WYG_064-46a"/>
　　此抑考班固書循吏自文翁以下纔六人而餘皆<lb/>
　　不得與焉其嚴若是今成既以偽増見譏則何不<lb/>
　　遂削之而猶載之也即載之又何不以次他傳而<lb/>
　　必與循吏諸人大書而特書也又按文翁諸傳叙<lb/>
　　事特詳而成治效無所見見之詔書而已詔書止<lb/>
　　勞來流民一事而事涉於偽則烏有循吏而可以<lb/>
　　偽言者乎然固總序謂所居民冨所去民思庶幾<lb/>
　　德讓君子之遺風者成與黄霸朱邑等無異辭焉<lb/>
<pb n="KR3a0110_WYG_064-46b"/>
　　則又何也嘗試思之知人則哲自古為難明足以<lb/>
　　逺照矣而照或遺於用明之中法足以防欺矣而<lb/>
　　欺轉生於立法之外以為任人勿疑而不知偏信<lb/>
　　亦能滋弊以為公聽則廣而不知附和亦有同情<lb/>
　　夫漢宣之於王成所以勸循良風有位也而反為<lb/>
　　俗吏導其先聲豈始願所及哉<hi>臣</hi>故備論之以明<lb/>
　　觀人之不可不詳者然則班掾何以循吏書也考<lb/>
　　成傳云治甚有聲宣帝最先褒之意當時任事之<lb/>
<pb n="KR3a0110_WYG_064-47a"/>
　　勇成獨稱首百姓歌思於下璽書褒美於前䝉紀<lb/>
　　録之舊文固載筆者之所不敢刪也且成位止膠<lb/>
　　東相不克大竟其施而招徠流散惠莫厚焉心莫<lb/>
　　勤焉其曰八萬餘口者縱謂其加少以為多要必<lb/>
　　非飾無以為有况偽増之嫌其事隠勞来之績其<lb/>
　　美彰春秋之法善善欲長成之治效即不至八萬<lb/>
　　餘口而其去八萬餘口之功度亦甚偉矣史安得<lb/>
　　而削之乎抑尤有說焉名者物之所忌功者謗之<lb/>
<pb n="KR3a0110_WYG_064-47b"/>
　　所歸宣帝以英敏御羣臣而成獨収異等之效或<lb/>
　　者流俗猜妬之人因其事之已往聲之太隆羞其<lb/>
　　治之不彼若而巧詆而陰傷之又事之未可知者<lb/>
　　也讀本傳或對言前膠東相成云云或之者疑之<lb/>
　　也疑以傳疑則亦史家之法也<hi>臣</hi>又並論之以明<lb/>
　　聽言之不可不察者<lb/>
<pb n="KR3a0110_WYG_064-48a"/>
　　史<lb/>
　孔子曰道之以政齊之以刑民免而無恥道之以德<lb/>
　齊之以禮有恥且格信哉是言也法令者治之具而<lb/>
　非制治清濁之源也昔天下之網嘗宻矣然姦偽萌<lb/>
　起其極也上下相遁至於不振當是之時吏治若救<lb/>
　火揚沸非武健嚴酷惡能勝其任而愉快乎言道德<lb/>
　者溺其職矣漢興破觚而為圜斵雕而為樸網漏於<lb/>
　吞舟之魚而吏治蒸蒸不至於姦黎民艾安由是觀<lb/>
<pb n="KR3a0110_WYG_064-48b"/>
　之在彼不在此<lb/>
　　　　　　　　　　　　右贊善<hi>臣</hi>李文鋭<lb/>
　　<hi>臣</hi>謹按司馬遷傳酷吏郅都寗成周陽由趙禹張<lb/>
　　湯義縱王温舒尹齊楊僕減宣杜周共十一人其<lb/>
　　武健嚴酷如出一轍上損國家之元氣下朘百姓<lb/>
　　之脂膏以之牧民欲吏治之良不可得也<hi>臣</hi>伏思<lb/>
　　其習為酷吏之由及懐詐飾智以濟其酷者傳中<lb/>
　　錯綜合叙可為吏治之戒者有四<hi>臣</hi>謹臚列陳之<lb/>
<pb n="KR3a0110_WYG_064-49a"/>
　　一曰酷吏以吏起家傳中所載趙禹為佐史張湯<lb/>
　　為長安吏尹齊以刀筆遷官楊樸以千夫為吏減<lb/>
　　宣以佐史給事河東守府杜周為廷尉史至義縱<lb/>
　　攻剽為盜王溫舒椎埋為姦皆盗賊也惟郅都寗<lb/>
　　成周陽由文景時已任為郎盖漢承秦制崇尚法<lb/>
　　律以吏為師為郎者半從吏始夫吏胥者深文巧<lb/>
　　詆其居心也舞文黷貨其長技也茍為大僚操下<lb/>
　　如束濕薪必喜苛虐之吏凡忠信之長慈惠之師<lb/>
<pb n="KR3a0110_WYG_064-49b"/>
　　皆目為迂濶不任事茍為守令其治如狼牧羊安<lb/>
　　可治民漢初刀筆郎吏往往積勞為九卿多不學<lb/>
　　無術深刻峻急董仲舒久知其弊故其對䇿謂郎<lb/>
　　吏未必賢使列侯郡守各擇其吏民之賢者嵗貢<lb/>
　　各二人是後不專任刑名之吏由博士文學掌故<lb/>
　　補郎中左右内史郡太守等官公卿大夫始斌斌<lb/>
　　多文學之士守令亦多循良一改酷吏之習故仲<lb/>
　　舒曰毋以日月為功實試賢良為上仲舒之意盖<lb/>
<pb n="KR3a0110_WYG_064-50a"/>
　　不欲專用刀筆積勞之郎吏而別開貢士之途以<lb/>
　　求賢能非欲於郎吏同官之中後來居上也自後<lb/>
　　論銓法者不循資格好言保舉每藉口仲舒之言<lb/>
　　恐失仲舒之意矣<lb/>
　　一曰酷吏互相援引傳中所載漢武帝即位吏治<lb/>
　　尚循謹周陽由最為暴酷驕恣自後吏治類多由<lb/>
　　等郅都與寗成結驩張湯為寗成掾成言於大府<lb/>
　　調茂陵尉湯與趙禹交驩而兄事禹若王溫舒尹<lb/>
<pb n="KR3a0110_WYG_064-50b"/>
　　齊杜周皆張湯之吏湯所薦者也王温舒以廷史<lb/>
　　事張湯遷為御史尹齊事張湯數稱為㢘武遷為<lb/>
　　關内都尉杜周先為義縱爪牙舉為廷尉史事張<lb/>
　　湯數言以為御史其治與減宣相放楊樸則治放<lb/>
　　尹齊一酷吏用而百酷吏進援引植黨之習也然<lb/>
　　小人同而不和始合終離故寗成義縱張湯趙禹<lb/>
　　減宣互相傾軋各抵於罪<hi>臣</hi>按趙禹先為丞相周<lb/>
　　亞夫史府中皆稱為亷平周亞夫弗任曰禹文深<lb/>
<pb n="KR3a0110_WYG_064-51a"/>
　　不可以居大府周亞夫可謂有相臣知人之識矣<lb/>
　　一曰酷吏假公以濟私傳中所載酷吏必摧抑尊<lb/>
　　貴强項示公而縱刁民以飬奸如郅都行法不避<lb/>
　　貴戚寗成為中尉豪傑皆人人惴恐周陽由所居<lb/>
　　郡必夷其豪張湯以深文痛詆諸侯義縱以鷹擊<lb/>
　　毛摯為治王溫舒好殺伐行威尹齊之木彊楊樸<lb/>
　　之嚴酷趙禹之賊深酷急減宣之重法繩官杜周<lb/>
　　之内深次骨皆是也而其摘發購告之權無不任<lb/>
<pb n="KR3a0110_WYG_064-51b"/>
　　用豪惡吏以為爪牙猾民佐治投銗言奸其吏多<lb/>
　　以權冨<hi>臣</hi>愚以為善牧民者愛其身勿驕其志寛<lb/>
　　其力勿縱其欲良民當恤莠民宜治故行政以均<lb/>
　　平為主聽訟以曲直為斷惟官惟貨惟來固為五<lb/>
　　過之三賤妨貴小加大亦是六逆之二使天下之<lb/>
　　民囂然無復上下尊卑之節相率而出於刁頑告<lb/>
　　宻風俗頺敝皆酷吏為害也又况其鍜鍊周内者<lb/>
　　盡出於私張湯多詐舞智定罪擅為輕重杜周專<lb/>
<pb n="KR3a0110_WYG_064-52a"/>
　　以意指為獄不循三尺法至於周陽由所愛者撓<lb/>
　　法活之所憎者曲法誅滅之王溫舒至酷也而善<lb/>
　　讇有勢家雖有姦如山弗犯無勢者貴戚必侵辱<lb/>
　　國家之律令適為酷吏上下其手耳至傳末云杜<lb/>
　　周初為廷史一馬且不全及身久任事家貲累數<lb/>
　　巨萬酷以濟貪司馬遷有慨乎其言之矣是以姦<lb/>
　　吏侵漁百姓騷動益輕犯法盗賊滋多雖繡衣持<lb/>
　　節督捕散而復聚吏治之害莫甚於此<lb/>
<pb n="KR3a0110_WYG_064-52b"/>
　　一曰酷吏濫刑而不仁夫刑以弼敎不得已而用<lb/>
　　之欽哉欽哉惟刑之恤唐虞用刑之心與其殺不<lb/>
　　辜寧失不經唐虞用刑之律盖以捶楚之下何求<lb/>
　　不得故哀矜折獄也<hi>臣</hi>觀傳中所載或一郡族三<lb/>
　　百餘家或一日誅四百餘人或窮治黨與連坐千<lb/>
　　餘家或株連相告逮繫千萬人多興大獄以博能<lb/>
　　名何其痛楚而不德也郅都甚以倍親為奉職則<lb/>
　　無仁心矣夫求忠臣於孝子之門未有不孝而能<lb/>
<pb n="KR3a0110_WYG_064-53a"/>
　　忠者也究之天道好還郅都寗成周陽由張湯義<lb/>
　　縱王溫舒減宣俱不保其身司馬遷詳書於傳足<lb/>
　　為酷吏者鑒惟杜周幸免少子延年班固稱其行<lb/>
　　寛厚論史者每疑為有後然<hi>臣</hi>考唐書杜氏世系<lb/>
　　表杜周三子延夀延考即司馬遷所謂兩子夾河<lb/>
　　為守其治暴酷與王温舒等者後田仁刺三河皆<lb/>
　　下吏案誅褚少孫補載於史記天之報施自不爽<lb/>
　　也<lb/>
<pb n="KR3a0110_WYG_064-53b"/>
　　<hi>臣</hi>謹按司馬遷之後班固傳酷吏郅都等之外益<lb/>
　　以田廣明田延年嚴延年尹賞四人諸史如後漢<lb/>
　　北魏齊隋北史新舊唐書金史俱立酷吏傳武健<lb/>
　　嚴酷又加甚焉均為吏治之害也<lb/>
<pb n="KR3a0110_WYG_064-54a"/>
　　史<lb/>
　卓茂為宻令視民如子舉善而教吏民親愛不忍欺<lb/>
　之數年敎化大行道不拾遺遷京郡丞宻人老少皆<lb/>
　涕泣隨送及王莽居攝以病免歸上即位先訪求茂<lb/>
　時年七十餘詔曰夫名冠天下當受天下重賞今以<lb/>
　茂為太傅封褒德侯<lb/>
　　　　　　　　　　　　　編修<hi>臣</hi>杭世駿<lb/>
　　司馬温公曰光武即位之初羣雄競逐摧鋒䧟敵<lb/>
<pb n="KR3a0110_WYG_064-54b"/>
　　之人權畧詭辯之士方見重於世而獨能取忠厚<lb/>
　　之臣旌循良之吏㧞自草野之中寘諸羣公之首<lb/>
　　宜其光復舊物享祚久長盖由知所先務而得其<lb/>
　　本原故也<lb/>
　　<hi>臣</hi>謹按郡守縣令民之師帥所使承流而宣化也<lb/>
　　治天下莫大於安民安民莫先於吏治吏治兩漢<lb/>
　　稱善而吏有不同精明强幹發奸摘伏民畏之如<lb/>
　　神明者謂之能吏寛和慈恕興行勸善民愛之如<lb/>
<pb n="KR3a0110_WYG_064-55a"/>
　　父母者謂之循吏能吏之治理獄訟督財賦盗賊<lb/>
　　鮮少四郊無警趙廣漢張敞之徒是也循吏之治<lb/>
　　課農桑建學校風俗移易比屋有禮讓和恒之化<lb/>
　　韓延夀卓茂之徒是也然而守令民之師帥宣主<lb/>
　　德而流㤙澤惟力行敎化乃可臻於善治盖師者<lb/>
　　敎民使之知禮義之謂也帥者率民使之趨事功<lb/>
　　之謂也其道維何欲蕃民之生則保息而户口増<lb/>
　　也欲制民之産則興利而田宅立也欲重民之事<lb/>
<pb n="KR3a0110_WYG_064-55b"/>
　　則勸相而耕斂時也欲恤民之患則發粟而振貸<lb/>
　　周也欲修五禮以節民性則有冠婚喪祭鄉飲相<lb/>
　　見之儀欲明七敎以興民德則有父子兄弟夫婦<lb/>
　　君臣長幼朋友賔客之叙欲齊八政以防民淫則<lb/>
　　有飲食衣服事為異别度量數制之等凡此皆古<lb/>
　　先哲王固邦本同民俗之先務而守令於民最為<lb/>
　　親近奉上德意措施便易無難遍及殆如父母之<lb/>
　　乳哺赤子有動於中性之本然而風行草偃於不<lb/>
<pb n="KR3a0110_WYG_064-56a"/>
　　自知者<hi>臣</hi>觀卓茂令宻吏民不忍欺道不拾遺則<lb/>
　　平日之教民知禮義率民趨事功者真有得於師<lb/>
　　帥之道史概以視民如子舉善而教兩言而其教<lb/>
　　化大行之實事已彰彰矣光武中興首加旌擢豈<lb/>
　　非知所先務而得其本原者乎厥後魯恭之令中<lb/>
　　牟秦彭之守山陽仇覽之長遂亭吳祐之相膠東<lb/>
　　崇好儒雅政尚仁簡大都聞卓茂之風而興起者<lb/>
　　然則以苛為察以刻為明以輕為德以重為威類<lb/>
<pb n="KR3a0110_WYG_064-56b"/>
　　皆俗吏之所為矣且夫茂當王莽居攝以病免歸<lb/>
　　是葢龔勝薛方郭欽蔣詡之流秉禮度義抱忠守<lb/>
　　節臣也光武是封不獨崇吏治固兼勵臣道哉<lb/>
<pb n="KR3a0110_WYG_064-57a"/>
　　史<lb/>
　律設大法禮順人情<lb/>
　　　　　　　　　　　　　編修<hi>臣</hi>吳嗣富<lb/>
　　<hi>臣</hi>謹按史稱卓茂為密令視民如子寛仁慈愛舉<lb/>
　　善而敎口無惡言其為政一意與民休息而其大<lb/>
　　指則專在於順人情盖以王道本乎人情人情者<lb/>
　　聖王之田也所謂修禮以耕之者非煩苦斯人之<lb/>
　　具不過因人之情縁物之理而為之節文而猶有<lb/>
<pb n="KR3a0110_WYG_064-57b"/>
　　不率者於是乎有法以齊之法者所以維禮之窮<lb/>
　　也古之聖人不任法以拂人之情亦不狥情以廢<lb/>
　　吾之法使情與法兩盡而天下遂相忘於法以各<lb/>
　　適其情三代以來民心之所以固結於千百年之<lb/>
　　久而無一旦土崩瓦觧之憂者以有此具也三代<lb/>
　　而下言治者必曰漢文帝唐太宗<hi>臣</hi>竊考文帝之<lb/>
　　世禁網濶疏務崇寛大恥言人過化行天下告訐<lb/>
　　之風易民情篤厚囹圄空虚太宗却封德彝之説<lb/>
<pb n="KR3a0110_WYG_064-58a"/>
　　進用魏徴力行仁義天下大稔嵗終斷死刑纔二<lb/>
　　十九人外户不閉行李不齎糧是皆敎化之漸仁<lb/>
　　讓之流而非一切整齊於法也然則法可廢歟曰<lb/>
　　不可夫民猶水也法猶隄岸也修其隄岸使水不<lb/>
　　至於泛濫横逸斯已耳搏而躍之激而行之是豈<lb/>
　　水之性哉以法制民何以異是是故欲求治莫大<lb/>
　　於厚風俗欲厚風俗莫大於崇禮敎欲崇禮敎莫<lb/>
　　大於順人情比閭族黨先王所以使民相保受以<lb/>
<pb n="KR3a0110_WYG_064-58b"/>
　　各衛其生者也人之生也入有父子兄弟之親出<lb/>
　　有君臣朋友之誼長幼耆老之施於是有酬酢往<lb/>
　　來之節吉凶期會飬生送死春秋燕射升降揖遜<lb/>
　　之儀而猶慮百姓之不親也於是有無以相通患<lb/>
　　難以相䘏嵗時伏臘以相問遺此人道之大經古<lb/>
　　今之通義自一鄉一邑推而至於天下莫不皆然<lb/>
　　然後知斯民之聨屬鼓舞皆發於其不容已而動<lb/>
　　於所不自知故曰吾觀於鄉而知王道之易易也<lb/>
<pb n="KR3a0110_WYG_064-59a"/>
　　後世法令日繁禁制日宻禁密則情㩦情㩦則勢<lb/>
　　渙勢渙則人人但知自為而不顧其他於是乎比<lb/>
　　閭族黨泛然一無所值而天性之誼衰洽比之恩<lb/>
　　薄親遜之風逺澆漓之習成耰鉏德色箕帚誶語<lb/>
　　非一朝一夕之故積漸之勢然也夫課名而不責<lb/>
　　實吏必縁飾以取名造偽挟詐趨利無恥法所及<lb/>
　　防而法行法所不及防而法廢矣若夫三代之所<lb/>
　　以得民者得其心也得其心者順人情之謂也<hi>臣</hi>
<pb n="KR3a0110_WYG_064-59b"/>
　　愚以為得心之道有二一在於大學之言絜矩一<lb/>
　　在於孟子之言推恩民之所好好之民之所惡惡<lb/>
　　之絜矩之道也老吾老以及人之老幼吾幼以及<lb/>
　　人之幼此推恩之道也彼卓茂之言雖見不及此<lb/>
　　然其意則有與古聖賢相發明者光武即位之初<lb/>
　　即召茂以為太傅厥後天下少事文書簡寡僅存<lb/>
　　十一張堪劉昆諸循吏後先接踵其亦洞悉民情<lb/>
　　而知治本者歟<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_053-1a"/>
欽定四庫全書<lb/>
御覽經史講義卷十六<lb/>
　　詩經<lb/>
　民之質矣日用飲食羣黎百姓徧爲爾德<lb/>
　　　　　　　　　　　　　編修<hi>臣</hi>徐文煜<lb/>
　　朱子曰質實也言其質實無偽日用飲食而已為<lb/>
　　爾徳者則而象之猶助爾而為徳也<lb/>
　　<hi>臣</hi>謹按易曰雲上於天需君子以飲食宴樂又記<lb/>
<pb n="KR3a0110_WYG_053-1b"/>
　　曰明七敎以興民徳又曰一道徳以同俗蓋天生<lb/>
　　蒸民有物有則官骸具而養欲無窮賦畀全而禮<lb/>
　　義咸裕徳者生民之至性也飲食日用者生民之<lb/>
　　大欲也王者體天出治一身荷君師之任既為民<lb/>
　　謀其身家復為民全其性命敎養二者固並重而<lb/>
　　不容偏廢者也然而養以備敎之具敎以繼養之<lb/>
　　成其事雖有兩端其理無非一貫總以順其飲食<lb/>
　　日用而已夫成周繼夏商忠質之遺羣聖代作統<lb/>
<pb n="KR3a0110_WYG_053-2a"/>
　　緒相承於上有文武之君下有周召之臣一徳一<lb/>
　　心堂亷濟美壽考作人之雅化數世相維於不替<lb/>
　　而漸摩既久觀感自生自王朝以達邦國由卿大<lb/>
　　夫以逮士庶人無不親遜成風而聲敎四訖此關<lb/>
　　雎麟趾諸什渢渢可誦也斯即堯之所謂時雍於<lb/>
　　變舜之所謂四方風動禹之文命敷於四海湯之<lb/>
　　帝命式於九圍者固先後同揆古今一轍也猗歟<lb/>
　　休哉何其盛也而詩苐曰日用飲食而已是豈王<lb/>
<pb n="KR3a0110_WYG_053-2b"/>
　　者之世僅使斯民飲食不乏日用有資可以備水<lb/>
　　旱裕蓋藏而舉凡所謂五禮六樂七敎五刑以及<lb/>
　　選賢與能講信修睦諸大政遂可置為緩圖已乎<lb/>
　　非也飲食有經日用有則徳不囿於飲食日用之<lb/>
　　中不越諸飲食日用之外記曰汙尊而抔飲蕢桴<lb/>
　　而土鼓猶若可以致其敬於鬼神書曰嗣爾股肱<lb/>
　　純其藝黍稷奔走事厥考厥長肇牽車牛遠服賈<lb/>
　　用孝養厥父母蓋天經地義之精不外朝夕起居<lb/>
<pb n="KR3a0110_WYG_053-3a"/>
　　之内飲食日用器也而道存焉此韓愈所謂其民<lb/>
　　士農工商其位君臣父子師友賔主昆弟夫婦其<lb/>
　　服麻絲其居宫室其食粟米果蔬魚肉其為道易<lb/>
　　明而其為敎易行二帝三王行之萬世而無弊者<lb/>
　　也茍舍是而别求性命之原髙談精微之蘊則徳<lb/>
　　其所徳非吾所謂徳清淨寂滅之説惑其耳目錮<lb/>
　　其心思漸入於異端岐趨而不返而身心性命之<lb/>
　　㫖轉至行之而不著習之而不察無惑乎人人日<lb/>
<pb n="KR3a0110_WYG_053-3b"/>
　　遊於徳之中猶自人人日軼乎徳之外也抑知民<lb/>
　　之秉彞好是懿徳仁敬孝慈之良本在率履持行<lb/>
　　之内衣食既裕禮義自生百室盈而婦子寧剝棗<lb/>
　　烹葵子弟篤愛敬之節吹豳飲蜡閭閈敦婣睦之<lb/>
　　風推之𤣥黃為公子之裳朋酒獻君王之壽可知<lb/>
　　大道之行也不獨親其親不獨子其子老有所終<lb/>
　　壯有所用幼有所長熙熙然户盡可封之俗人無<lb/>
　　失徳之愆一道同風之盛早即於日用飲食之間<lb/>
<pb n="KR3a0110_WYG_053-4a"/>
　　裕之矣蓋日用飲食所以遂生即所以復性以之<lb/>
　　為養則因天之時察地之利用人之力開其源節<lb/>
　　其流固不能於飲食日用之外别有所謀以之為<lb/>
　　敎則正君臣篤父子定上下序長幼别嫌明微制<lb/>
　　節謹度亦未嘗於飲食日用之外更有所施蓋徳<lb/>
　　惟善政政在養民六府三事理本一貫也而要之<lb/>
　　民以君為心君以民為體上有迪徳之君而後下<lb/>
　　有敏徳之民書曰皇建其有極又曰斂時五福用<lb/>
<pb n="KR3a0110_WYG_053-4b"/>
　　敷錫厥庶民夫福即歸之於民而徳則端之於君<lb/>
　　者蓋福民即所以福君而徳者福之本君者徳之<lb/>
　　準為人君者誠宜修徳以斂福也歟<lb/>
<pb n="KR3a0110_WYG_053-5a"/>
　　詩經<lb/>
　民之質矣日用飲食羣黎百姓徧爲爾徳<lb/>
　　　　　　　　　　　　　編修<hi>臣</hi>羅源漢<lb/>
　　朱子曰質實也言其質實無偽日用飲食而已為<lb/>
　　爾徳者則而象之猶助爾而為徳也<lb/>
　　<hi>臣</hi>謹按徳字乃此詩全篇之根柢夫詩人頌神之<lb/>
　　貽福而必祝君之徳者此古人歸美之中必寓責<lb/>
　　難之㫖故夫假樂則頌顯顯卷阿則美圭璋率皆<lb/>
<pb n="KR3a0110_WYG_053-5b"/>
　　此意倘全篇但言福祉是亦容悅之詞耳豈古君<lb/>
　　臣相與之義耶且夫民之秉彜好是懿徳徳固君<lb/>
　　與民所共有者也古者家有塾黨有庠術有序國<lb/>
　　有學而又經以漸摩之澤感人切而入人深故其<lb/>
　　時民皆率徳而翕然從欲以治即至漢唐以來去<lb/>
　　古寖遠然而上有恭儉仁惠省躬迪徳之主而民<lb/>
　　亦有親遜雍睦和平豈樂之風其轉移化導之機<lb/>
　　恒若響應此可見民有自具之徳而詩人頌君所<lb/>
<pb n="KR3a0110_WYG_053-6a"/>
　　為必以民之率徳為騐也其曰質者何也或疑周<lb/>
　　道尚文兹兢兢焉以質為願所以防其流而救其<lb/>
　　失其實不然孔子曰民可使由之不可使知之孟<lb/>
　　子曰王者之民皥皥如也而堯衢擊壤之歌亦云<lb/>
　　出作入息鑿井耕田忘帝力於何有其氣象之渾<lb/>
　　樸大率類此今試與觀乎豳風豳雅豳頌諸詩所<lb/>
　　載民風綦詳然而三農九榖而外無他業也雞犬<lb/>
　　桑麻而外無長物也烹葵剝棗而外無珍味也社<lb/>
<pb n="KR3a0110_WYG_053-6b"/>
　　方祈御而外無繁文也若夫婦依士媚聯其情通<lb/>
　　力合作齊其衆履畝嘗㫖作其力稱觥獻壽達其<lb/>
　　忱夫亦何在非日用飲食之事而為其所最質者<lb/>
　　歟至於民氣既淳民俗益厚親親長長咸本徳讓<lb/>
　　以相將遵道遵路皆體徳意以俱化有不徧為爾<lb/>
　　徳也乎蓋三代盛時君無一事不關乎民民無一<lb/>
　　事不視乎君乃至徳化既成風同道一斯民風所<lb/>
　　在即主徳所徵故不曰民之徳而曰為爾徳者正<lb/>
<pb n="KR3a0110_WYG_053-7a"/>
　　與詩所謂莫匪爾極之㫖同而洪範所云凡厥庶<lb/>
　　民于汝極錫汝保極亦即此意耳顧<hi>臣</hi>謂徧徳者<lb/>
　　民也而慎徳者仍在君徧為爾徳者民也而懋敬<lb/>
　　厥徳者先在君夫君徳豈易言哉臯陶謨曰思日<lb/>
　　贊贊襄哉説命曰朝夕納誨以輔台徳誠以日新<lb/>
　　又新之學撡自皇衷而以引以翼之功事存啓沃<lb/>
　　公孤卿尹輔理於上庶司百職贊勷於下同寅協<lb/>
　　恭大小一徳明良喜起之風見於朝廷正徳厚生<lb/>
<pb n="KR3a0110_WYG_053-7b"/>
　　之澤溥於百姓純嘏之錫莫大於是瞻聖治者所<lb/>
　　由熙遊於太和之宇宙歟<lb/>
<pb n="KR3a0110_WYG_053-8a"/>
　　詩經<lb/>
　民之質矣日用飲食<lb/>
　　　　　　　　　　　　　　修撰<hi>臣</hi>金甡<lb/>
　　<hi>臣</hi>謹按天保一詩所以頌君福者不一而足而其<lb/>
　　平易切實廣大深遠則莫如民之質矣日用飲食<lb/>
　　之云也夫民以質稱疑若椎魯憃愚未足有光治<lb/>
　　象豈遂臻郅隆之盛而為集福之本哉不知風俗<lb/>
　　之淳漓化理之升降繫焉即氣運之休咎繫焉蓋<lb/>
<pb n="KR3a0110_WYG_053-8b"/>
　　機智日開而民之詐偽滋勝惟不安於日用飲食<lb/>
　　之常而敎令遂有所弗率刑法遂有所難齊此固<lb/>
　　非吉祥善事也嘗讀康衢之謠曰不識不知順帝<lb/>
　　之則擊壤之歌曰鑿井而飲耕田而食民自適其<lb/>
　　耕鑿之安而並泯夫知識之見故堯得成其協和<lb/>
　　之治而長享其冨壽之祥詩人之意其猶是歟夫<lb/>
　　民之由質實而趨文巧由文巧而長囂凌亦勢有<lb/>
　　固然積習殆難更化惟聖人人情以為田有所以<lb/>
<pb n="KR3a0110_WYG_053-9a"/>
　　利導之柔服之使之去其偽而返其眞率其常而<lb/>
　　安其樸士恒為士農恒為農食舊徳而服先疇者<lb/>
　　皆惟本業之務無異物之遷故其時俗尚敦龎閭<lb/>
　　閻和樂獄訟衰息兵革不興上下皆有嘉徳而無<lb/>
　　違心此誠至治之馨香可以感於神明者矣禮曰<lb/>
　　福者備也備者百順之名也無所不順者之謂備<lb/>
　　而所謂大順者則莫如風俗之同試思氣象則熙<lb/>
　　熙皥皥道路則蕩蕩平平百姓日用而不知聖人<lb/>
<pb n="KR3a0110_WYG_053-9b"/>
　　無為而成化即國家受天之祜申錫無疆莫大於<lb/>
　　此奚俟麟鳯在郊龜龍畜沼而後為盛世之嘉祥<lb/>
　　也哉夫民之斵雕為樸實君徳有以感化之非必<lb/>
　　聽命於冥漠不可知之神也特其靡然嚮風不疾<lb/>
　　而速從欲以治渾乎自然若有非人力所能為者<lb/>
　　則以為非神之力不及此而原其所以得此於神<lb/>
　　者惟誠孝感格而後黙相者有肸蠁之靈徯應者<lb/>
　　還淳古之俗則所謂神之福者仍本乎君之徳而<lb/>
<pb n="KR3a0110_WYG_053-10a"/>
　　已矣<lb/>
<pb n="KR3a0110_WYG_053-11a"/>
　　詩經<lb/>
　民之質矣日用飲食<lb/>
　　　　　　　　　　　　　　編修<hi>臣</hi>徐瑋<lb/>
　　<hi>臣</hi>謹按書有曰惟民生厚因物有遷則知降衷生<lb/>
　　民本無不善而其後不能不日漓也然由厚而趨<lb/>
　　於薄者習俗之弊則革薄而返於厚者敎化之權<lb/>
　　是必閑其心思耳目之邪以養其敦龎淳厚之氣<lb/>
　　使復還於未雕未斵之天則民志定而民風古本<lb/>
<pb n="KR3a0110_WYG_053-11b"/>
　　固乃以邦寧矣今使民而皆以智巧相矜以機械<lb/>
　　相尚此非民之福也王者錫福庶民必使一歸於<lb/>
　　質質者非喬野椎魯之謂也士農工商是謂四民<lb/>
　　而皆有其所為質者士質於學忠孝亷節不言躬<lb/>
　　行而無虛聲動衆之習焉詩書六藝修身淑性而<lb/>
　　無髙談横議之失焉言揚行舉席珍待聘而無游<lb/>
　　揚奔競之弊焉此士之質也農質於野嗣爾股肱<lb/>
　　純藝黍稷而惰游失業有戒焉出入相友守望相<lb/>
<pb n="KR3a0110_WYG_053-12a"/>
　　助而囂陵詬誶不聞焉獻豜私豵躋堂上壽而先<lb/>
　　私後公弗敢焉此農之質也工質於肆越鎛燕函<lb/>
　　各安其業而見異思遷弗為焉飭材辨器必利於<lb/>
　　用而苦窳不良不入焉規矩準繩悉程於度而竒<lb/>
　　技蕩心有禁焉此工之質也商質於市布帛菽粟<lb/>
　　民用是資而金玉珠貝弗貴焉質劑量度稟成司<lb/>
　　市而詐偽爭訟不興焉懋遷有無止逐什一而壟<lb/>
　　斷居竒弗為焉此商之質也夫天下之大四民焉<lb/>
<pb n="KR3a0110_WYG_053-12b"/>
　　盡之矣四民之善一質焉盡之矣今使入其國而<lb/>
　　學無游士野無莠民工無技淫商無豪冨豈非國<lb/>
　　之福哉亦豈非民之福哉要不外日用飲食而得<lb/>
　　之夫事有質而不可厭者日用飲食是也而人於<lb/>
　　職業所當為亦當如日用飲食之不可去故夫絃<lb/>
　　歌誦習士之日用飲食也耕耘作息農之日用飲<lb/>
　　食也範金合土工之日用飲食也通財化居商之<lb/>
　　日用飲食也夫惟各安其日用飲食之常而無妄<lb/>
<pb n="KR3a0110_WYG_053-13a"/>
　　願故不爭於所無無游思故不惑於所誘於斯時<lb/>
　　也異端邪説不興慆淫匪彜不作循循乎其不識<lb/>
　　不知順帝之則也蕩蕩乎其無有作好遵王之道<lb/>
　　無有作惡遵王之路也質莫質於此矣不然而如<lb/>
　　程子所云士庶日志於尊榮農工商賈日志於冨<lb/>
　　侈民志不定而質漓矣所以古之聖王必謹庠序<lb/>
　　之敎咨保介之官監工司市皆有法度胥天下而<lb/>
　　返之於質焉此坊民之道也唐虞三代所謂民之<lb/>
<pb n="KR3a0110_WYG_053-13b"/>
　　質者如此若乃莊周所稱赫胥氏之時民居不知<lb/>
　　所為行不知所往含哺而嬉鼓腹而遊質則質矣<lb/>
　　然此太古淳悶之世容或有之而不可語於唐虞<lb/>
　　三代之隆也<lb/>
<pb n="KR3a0110_WYG_053-14a"/>
　　詩經<lb/>
　我車既攻我馬既同四牡龎龎駕言徂東田車既好<lb/>
　四牡孔阜東有甫草駕言行狩之子于苗選徒囂囂<lb/>
　建旐設旄搏獸于敖駕彼四牡四牡奕奕赤芾金舄<lb/>
　會同有繹決拾既佽弓矢既調射夫既同助我舉柴<lb/>
　四牡既駕兩驂不猗不失其馳舍矢如破蕭蕭馬鳴<lb/>
　悠悠斾旌徒御不驚大庖不盈之子于征有聞無聲<lb/>
　允矣君子展也大成<lb/>
<pb n="KR3a0110_WYG_053-14b"/>
　　　　　　　　　　　監察御史<hi>臣</hi>沈世楓<lb/>
　　小序車攻宣王復古也<lb/>
　　吕祖謙曰車攻所以為復古者何也蓋蒐狩之禮<lb/>
　　可以見王賦之復焉可以見軍實之盛焉可以見<lb/>
　　師律之嚴焉可以見上下之情焉欲明文武之功<lb/>
　　業此亦足以觀矣<lb/>
　　<hi>臣</hi>謹按田獵之事自古為戒而車攻之詩先賢以<lb/>
　　為復古者誠以宣王之狩非以逞車騎之都畋遊<lb/>
<pb n="KR3a0110_WYG_053-15a"/>
　　之樂也昔者虞廷輯瑞班朝四時皆有巡狩所以<lb/>
　　敷奏明試者其禮甚密而意甚周至於蒐苗獮狩<lb/>
　　詳於夏官簡軍實撰車徒遂獻禽以供宗廟賔客<lb/>
　　之用所謂因田獵以講武事也厥後此禮幾廢至<lb/>
　　宣王之時遂有東都之會此詩人詳述其事而美<lb/>
　　其能復古也觀其車攻馬同建旐設旄言有司先<lb/>
　　為戒具以待乘輿也逮乎稅駕東都未事田獵先<lb/>
　　事會同曰赤芾金舄㑹同有繹可見天子意在柔<lb/>
<pb n="KR3a0110_WYG_053-15b"/>
　　遠是以遐邇傾心威儀容與也會同畢而後武事<lb/>
　　興則曰既調既同不猗不失見紀律整嚴不矜詭<lb/>
　　遇也曰悠悠斾旌徒御不驚見軍容暇豫不事奔<lb/>
　　馳也至獲禽以獻則曰大庖不盈可知意不在於<lb/>
　　從禽亦不嗜殺之至意也宜詩人拜手而畢其辭<lb/>
　　曰允矣君子展也大成然則田獵固聖賢之主所<lb/>
　　不廢特忘其典則而但以馳騁般樂是務者即長<lb/>
　　楊上林之類是也誠能於率由舊章之中存無敢<lb/>
<pb n="KR3a0110_WYG_053-16a"/>
　　怠荒之意惟藉是以布招㩦之徳使列服輸誠明<lb/>
　　司馬之法俾戎行作氣則不獨鑾輿所過頌聲四<lb/>
　　作即垂之奕禩亦傳為盛事矣<lb/>
<pb n="KR3a0110_WYG_053-17a"/>
　　詩經<lb/>
　鴻鴈美宣王也萬民離散不安其居而能勞來還定<lb/>
　安集之至于矜寡無不得其所焉<lb/>
　　　　　　　　　　　　　編修<hi>臣</hi>王會汾<lb/>
　　<hi>臣</hi>謹按天下安危之本視乎生民而生民憂樂之<lb/>
　　原係乎主徳未有誠心保赤而物不得其安者也<lb/>
　　亦未有鋪張文具而民得䝉其福者也文武以實<lb/>
　　心逮下其時萬物由庚兆民允殖天下之氣如一<lb/>
<pb n="KR3a0110_WYG_053-17b"/>
　　人之身息乎踵達乎顱流暢乎四肢而動盪乎關<lb/>
　　節故無水旱昆蟲之災凶饑札瘥之患其要無他<lb/>
　　以誠心感生至和而已宣王即政之初遇災思懼<lb/>
　　治績勃興惜其執徳不堅美業中廢今其詩見於<lb/>
　　小雅者什有四篇六月采芑則南征北伐之詞也<lb/>
　　車攻吉日則蒐田復古之事也此四篇皆有美而<lb/>
　　無刺至鴻鴈一詩憫萬民之失所而能勞來安集<lb/>
　　之故序説亦以為美宣王然哀鳴中澤萬口嗷嗷<lb/>
<pb n="KR3a0110_WYG_053-18a"/>
　　雖無懟怨之辭而民窮蓋亦可見且其言曰維此<lb/>
　　哲人謂我劬勞維彼愚人謂我宣驕意當時朝廷<lb/>
　　士大夫及四方司牧之臣必有不能恤下視水旱<lb/>
　　凶饑為運數之適然者故其後卒至於依樗采葍<lb/>
　　從其婚姻而不見收䘏也竊料宣王之時民困矣<lb/>
　　財殫矣人主狃於治績之小成典章之粗舉不復<lb/>
　　能以忠誠懇惻實致於民所以天和不應民卒流<lb/>
　　亡生理既窄則風俗日偷古先王睦婣任䘏之意<lb/>
<pb n="KR3a0110_WYG_053-18b"/>
　　蕩然無復存者一變而為繁霜曷足怪歟易曰聖<lb/>
　　人感人心而天下和平為民父母當常抱納隍之<lb/>
　　慮切引罪之思故能使氣應情通上下交泰今鴻<lb/>
　　鴈之詩所謂窮者欲達其情勞者欲歌其事而猶<lb/>
　　抱有言不信之憂則否隔成而民氣悲矣序所云<lb/>
　　矜寡無不得其所者儻亦後儒附益之説而非其<lb/>
　　實歟又按鴻鴈以下諸篇庭燎則因美致規也沔<lb/>
　　水則憂心念亂也鶴鳴則師傅敎誡之詞恐其不<lb/>
<pb n="KR3a0110_WYG_053-19a"/>
　　誠而因以不明也至於軍士悲其轉恤賢人勉爾<lb/>
　　遁思而民困遂以不拯矣終之以斯干無羊者亦<lb/>
　　因以為諷也若曰閭井之流亡如此而猶得安於<lb/>
　　莞簟乎窮黎則溝壑將填而何暇廣蕃庶類乎此<lb/>
　　孔子序詩之㫖也總之文武之徳澤所以蟠結乎<lb/>
　　人心者在於周知疾苦而曲致其情觀四牡采薇<lb/>
　　諸作忠厚藹然眞盛天子也宣王内修外攘一時<lb/>
　　文章歌詠燦焉可觀而淳化未流民生日蹙豈非<lb/>
<pb n="KR3a0110_WYG_053-19b"/>
　　誠意有未孚歟衛文之騋牝推本於塞淵魯侯之<lb/>
　　垌野根極於思無邪帝王將務安輯其民冨而敎<lb/>
　　之其尤不可以不誠也<lb/>
<pb n="KR3a0110_WYG_053-20a"/>
　　詩經<lb/>
　鶴鳴于九臯聲聞于野魚潛在淵或在于渚樂彼之<lb/>
　園爰有樹檀其下維蘀他山之石可以為錯鶴鳴于<lb/>
　九臯聲聞于天魚在于渚或潛在淵樂彼之園爰有<lb/>
　樹檀其下維榖他山之石可以攻玉<lb/>
　　　　　　　　　　　　　檢討<hi>臣</hi>張鵬翀<lb/>
　　朱子集傳此詩之作不可知其所由然必陳善納<lb/>
　　誨之辭也葢鶴鳴于九臯而聲聞于野言誠之不<lb/>
<pb n="KR3a0110_WYG_053-20b"/>
　　可揜也魚潛在淵而或在于渚言理之無定在也<lb/>
　　園有樹檀而其下維蘀言愛當知其惡也他山之<lb/>
　　石而可以為錯言憎當知其善也由是四者引而<lb/>
　　伸之觸類而長之天下之理其庶幾乎<lb/>
　　<hi>臣</hi>謹按鶴鳴之詩小序以為誨宣王鄭箋謂敎王<lb/>
　　求賢人之未仕者朱子始定為陳善納誨之辭<hi>臣</hi>
　　嘗諷咏而紬繹之覺義蘊無窮人主能時時玩味<lb/>
　　入心則居敬窮理通徳類情内聖外王之道無所<lb/>
<pb n="KR3a0110_WYG_053-21a"/>
　　不該而要在慎獨以存誠則所謂誠之不可揜者<lb/>
　　尤其本也夫聖人之道動靜一原密室顯地初無<lb/>
　　二致然班朝蒞官之時莊敬易持而深宫燕閒之<lb/>
　　間怠肆易起故患常生於忽微而志亦戒乎漸習<lb/>
　　古聖王雖從容燕閒必有誦訓箴諫而左右前後<lb/>
　　罔非正人所以防未萌之欲者甚嚴蓋知細微幽<lb/>
　　獨之偶肆甚於共見共聞之難揜也後王燕逸恒<lb/>
　　視為宫闈事閟外人莫知宦官宫妾巧為承迎聲<lb/>
<pb n="KR3a0110_WYG_053-21b"/>
　　色貨利日相浸漬一為所引勢若順流明知其非<lb/>
　　道而牽於所愛狃於所便固已溺而難挽矣雖有<lb/>
　　正言讜論且多方為拒飾之計佳鷂斃於袖中美<lb/>
　　人即離輦側者有幾人哉漢唐已事炯鑑具存當<lb/>
　　時所恃為秘密而罕知者大則正史書之小則野<lb/>
　　史載之起於一念之忽微而不能揜天下萬世之<lb/>
　　指摘誠不可以不懼也誠能謹小慎微雖處幽獨<lb/>
　　得肆之地凛然若天帝之鍳臨則清明在躬氣志<lb/>
<pb n="KR3a0110_WYG_053-22a"/>
　　如神奸聲亂色不留聰明淫樂慝禮不接心術惰<lb/>
　　慢邪僻之氣不設於身體而中和位育之效皆自<lb/>
　　覩聞莫及之地操之正如于野于天鳴聲遠聞被<lb/>
　　四表而格上下誠之不可揜如此夫若夫理之無<lb/>
　　定在則窮理之功尤為切要蓋存誠在乎主敬而<lb/>
　　窮理在乎集義<hi>臣</hi>嘗反覆程朱之書提綱舉要不<lb/>
　　外乎敬義夾持所謂直上達天徳者此也敬所以<lb/>
　　涵養此心心無放佚乃能窮理理無不在故無定<lb/>
<pb n="KR3a0110_WYG_053-22b"/>
　　在在淵在渚即隨時處中之謂耳中無定見則游<lb/>
　　移兩可中有成見則執滯罕通此程朱即物窮理<lb/>
　　之功為不可缺也誠能慎簡名儒博延俊彦俾日<lb/>
　　親便坐研究道義講磨治體則睿知益明王猷允<lb/>
　　塞輔養君徳孰亟於此且知言尤窮理之要博咨<lb/>
　　羣議固可集思廣益然非中有權衡大公無我安<lb/>
　　能執兩用中故有同一言而此言之為公彼言之<lb/>
　　為私者有同一言而為國言之則公為身言之則<lb/>
<pb n="KR3a0110_WYG_053-23a"/>
　　私者是以知者或不敢言言者或未必知是非疑<lb/>
　　似淆惑實多此知言所以難也<hi>臣</hi>竊謂進言者但<lb/>
　　當計其理之是非不當計其身之利害聽言者但<lb/>
　　當問其理之當否不必問其意之公私無補於國<lb/>
　　計民生雖公何益有補於國計民生雖私何損一<lb/>
　　洗拘攣牽制之習而後是非疑似之介不以兩在<lb/>
　　而或淆在淵在渚虛衷察理活潑潑地體物不遺<lb/>
　　詩人之㫖所以引君於道者至矣至於愛憎之所<lb/>
<pb n="KR3a0110_WYG_053-23b"/>
　　施則又賢否之去留羣情之向背所係而不可不<lb/>
　　深察者檀之與榖玉之與石知者皆能辨之至愛<lb/>
　　憎之心繫於一偏則愛而不知其惡憎而不知其<lb/>
　　善者多矣加以左右近習之炫惑則檀榖倒置玉<lb/>
　　石不分者又多矣故詩人以為園中之檀可愛而<lb/>
　　勿并愛及蘀則擇能而使舍其短而取其長引類<lb/>
　　以升舉其直而錯其枉不牽於私愛而寵祿無所<lb/>
　　過矣至如他山之石既粗礦矣又疏遠焉宜無足<lb/>
<pb n="KR3a0110_WYG_053-24a"/>
　　留意者然而用以攻玉則可効磨礪之功成溫栗<lb/>
　　之質豈修徳者所宜廢乎蓋言莫予違但覺順從<lb/>
　　之可樂而潛滋其驕逸之心孰若近正士聞正言<lb/>
　　有所嚴憚切磋以助成徳業之為美即其人果有<lb/>
　　可憎亦當察其素行不以一𤯝掩徳乃能收攻錯<lb/>
　　之益耳愛能知其惡憎能知其善則嚬笑不妄加<lb/>
　　賞罰不濫及不動聲色而成順則之治矣此詩人<lb/>
　　陳善納誨之志也朱子所謂觸類引伸者<hi>臣</hi>請誦<lb/>
<pb n="KR3a0110_WYG_053-24b"/>
　　古語而推言之語曰戰戰栗栗日慎一日人不躓<lb/>
　　於山而躓於垤言人情能謹於難而不免忽於易<lb/>
　　也語曰行百里者半九十里言勤於始者每怠於<lb/>
　　終也語曰安樂必敬無行可悔言燕安易溺覆轍<lb/>
　　當誡也語曰毋謂胡傷其禍將長毋謂胡害其禍<lb/>
　　將大言不矜細行終累大徳也語曰以鏡自照見<lb/>
　　形容以人自照見吉凶言人君當以正人為鑑勿<lb/>
　　近邪僻也語曰屋漏在上知之在下言察民休戚<lb/>
<pb n="KR3a0110_WYG_053-25a"/>
　　驗政臧否也語曰馬不可極民不可劇言民力易<lb/>
　　竭言利之漸不可長也語曰違山十里蟪蛄之聲<lb/>
　　猶尚在耳言為政喜靜而惡譁毋使俗吏滋擾也<lb/>
　　略舉數端以抒一得其詩人引伸靡竟之意乎<hi>臣</hi>
　　備員侍從職司文墨雖不專任言責然竊謂面折<lb/>
　　廷諍直陳可否者諫臣之事也從容諷諭陳善責<lb/>
　　難者詞臣之事也故雖不敢朝夕獻納而每於說<lb/>
　　經之次致其拳拳之愚忱焉<lb/>
<pb n="KR3a0110_WYG_053-26a"/>
　　詩經<lb/>
　鶴鳴于九臯聲聞于野魚潛在淵或在于渚<lb/>
　　　　　　　　　　　監察御史<hi>臣</hi>髙景蕃<lb/>
　　朱子集傳言誠之不可揜也理之無定在也<lb/>
　　<hi>臣</hi>謹按君子之學不外誠身明善而已誠身則一<lb/>
　　眞無妄而有以立萬事萬物之原明善則炳燭幾<lb/>
　　先而有以盡無方無體之用自夫人以緣飾之心<lb/>
　　處之將伸節昭昭而惰行𠖇𠖇而不知微顯有必<lb/>
<pb n="KR3a0110_WYG_053-26b"/>
　　至之符也抑以膠固之見乗之將守其方隅而遺<lb/>
　　其變化而不知隨在皆一理之貫也鶴鳴之詩所<lb/>
　　以善為喻也夫是詩為納誨而作將必上稽諸天<lb/>
　　命下察諸人心中參之庶事於以騐從違之不爽<lb/>
　　晰至理之微茫庶幾返觀内照而不忽於誠中形<lb/>
　　外之幾度務揆時而不拘於畛域偏私之見此納<lb/>
　　誨之常也而詩不正言其所以然也罕譬而喻使<lb/>
　　夫深思而自得之故不言誠之不可揜也而曰鶴<lb/>
<pb n="KR3a0110_WYG_053-27a"/>
　　鳴于九臯聲聞于野不言理之無定在也而曰魚<lb/>
　　潛在淵或在于渚蓋鶴微物也託足九臯若至幽<lb/>
　　遐矣而引吭長鳴則聲聞于野焉是其嘹喨之音<lb/>
　　雖欲揜之而必不可揜也已如此抑魚亦一物耳<lb/>
　　淵泉自得若有方所矣而水岐之渚又未嘗不在<lb/>
　　焉是其游泳之致欲執一定以求之而不得也又<lb/>
　　如此由是推之暗室屋漏之地不啻九臯之邃密<lb/>
　　也發邇見遠之徵不啻四野之聲聞也事雖㪚於<lb/>
<pb n="KR3a0110_WYG_053-27b"/>
　　廣遠道不下帶而存不啻在淵之魚而又或在渚<lb/>
　　之魚也故夫天地非大吾身非小千古非遙一念<lb/>
　　非近幾之所著莫能掩也事有精粗理無精粗事<lb/>
　　有大小理無大小於彼於此無可執也使其自欺<lb/>
　　於幽獨之中而謂可矯飾於大廷之際以一已有<lb/>
　　盡之見而欲求盡乎千變萬化之無窮也此必不<lb/>
　　可得之數矣是以君子務戒懼慎獨以誠其身格<lb/>
　　物窮理以明乎善推之而刀劒有銘盤盂有儆不<lb/>
<pb n="KR3a0110_WYG_053-28a"/>
　　敢以纎悉自弛其誠也昌言必拜邇言必察不敢<lb/>
　　以滿假自隘其明也誠至故參乎天地動乎鬼神<lb/>
　　而無不之也明至故妙乎百為達乎萬事而無不<lb/>
　　當也知行並進明誠兩立修己治人一以貫之矣<lb/>
　　此詩人納誨之意也歟<lb/>
<pb n="KR3a0110_WYG_053-29a"/>
　　詩經<lb/>
　莫高匪山莫浚匪泉君子無易由言耳屬于垣<lb/>
　　　　　　　　　　　　監察御史<hi>臣</hi>陳仁<lb/>
　　朱子曰山極髙矣而或陟其巓泉極深矣而或入<lb/>
　　其底故君子不可易於其言恐耳屬于垣者有所<lb/>
　　觀望左右而生讒譖也<lb/>
　　<hi>臣</hi>謹按詩之言當矣切矣蓋以人君施為舉動皆<lb/>
　　當謹之於幾微之先不可輕露其意使他人得以<lb/>
<pb n="KR3a0110_WYG_053-29b"/>
　　窺測之茍或一露其幾不惟聽吾言者有所觀望<lb/>
　　而生讒譖亦且伺吾意之所向而有所假竊然此<lb/>
　　姑不具論請即讒譖之一端而究言之夫木之高<lb/>
　　也風必撼焉石之峻也水必激焉賢人者庸人之<lb/>
　　所深不樂也是故積賢生美積美生譽積譽生忌<lb/>
　　積忌生讒夫讒人者必小人也讒於人者必君子<lb/>
　　也君子之讒於人亦可悲哉忠臣不得卒寵於君<lb/>
　　孝子不得終愛於父貞女不得暴志於夫良士不<lb/>
<pb n="KR3a0110_WYG_053-30a"/>
　　得全交於友古今來罹此患者蓋不少也楚之屈<lb/>
　　平可謂忠矣汨羅之沉至今悲之呉之子胥其功<lb/>
　　顯矣鴟夷之浮慘何極焉非獨此也西伯大聖人<lb/>
　　也而羑里之囚不免申生致胙父子至親也而待<lb/>
　　烹之殃奚為而至詩曰萋兮斐兮成是貝錦述讒<lb/>
　　之奸也讒人罔極交亂四國著讒之害也投畀豺<lb/>
　　虎豺虎不食惡讒之嚴也久矣讒之為患不可不<lb/>
　　辨也夫泰山之溜可以穿石洪爐之火可以爍金<lb/>
<pb n="KR3a0110_WYG_053-30b"/>
　　深壑之霧可以障天層山之雲可以蔽日賢人之<lb/>
　　行不堅於金石而巧言之毒甚於水火吾心之明<lb/>
　　不皎於天日而壅蔽之患多於雲霧則讒之難辨<lb/>
　　曷可勝言乎是故知吾有所善也則伺其隙以疑<lb/>
　　之知吾有所惡也則多其過以重之如是者不可<lb/>
　　以不察也未識吾之心也則微詞以嘗之未必吾<lb/>
　　之從也則他事以探之如是者不可以不察也或<lb/>
　　勢所不達則因其嬖以致之語所不在則迂其説<lb/>
<pb n="KR3a0110_WYG_053-31a"/>
　　以及之如是者不可以不察也短其事而陽為不<lb/>
　　知其人述其語而故為不解其意如是者不可以<lb/>
　　不察也虞其核也則託於所聞恐其怒也則觸其<lb/>
　　所忌如是者不可以不察也反辭以多譽之而實<lb/>
　　以暴其短假事以深惡之而因以發其私如是者<lb/>
　　不可以不察也託為誤泄而卒諱之俟急叩之而<lb/>
　　後言因所概論而泛及之若緩語之而不切如是<lb/>
　　者不可以不察也何也無故而然其中必有故也<lb/>
<pb n="KR3a0110_WYG_053-31b"/>
　　大抵讒人之為讒必先窺伺上意上意所向讒人<lb/>
　　亦向之上意所背讒人亦背之方讒之始君容之<lb/>
　　而不拒則亂生及讒之進又信之而不辨則亂成<lb/>
　　必也聞讒而察知讒而去好惡明白決斷不疑則<lb/>
　　亂為之止矣故人君杜絶讒邪之道一曰明二曰<lb/>
　　斷明則視聽不惑斷則除屏必力且夫大奸似忠<lb/>
　　大佞似信聽言者非心如明鏡物無遁情媚之而<lb/>
　　不喜激之而不怒者未有不墮其術中也昔成王<lb/>
<pb n="KR3a0110_WYG_053-32a"/>
　　嗣位之初周公以叔父至親居冡宰之任而管蔡<lb/>
　　流言成王幾至猜阻頼天動威而後悔夫以成王<lb/>
　　慈祥樂易之主一聞讒言尚不能無疑於周公况<lb/>
　　其他乎故曰愷悌君子無信讒言使為人主者心<lb/>
　　正意誠私邪不能蔽公聽並觀信任無所倚則魑<lb/>
　　魅讋於震霆雨雪消於見睍雖有善為讒者且不<lb/>
　　敢為矣即進而為之亦莫之聽矣此又人主守約<lb/>
　　之方也<hi>臣</hi>因朱註讒譖二字而申言讒之為害與<lb/>
<pb n="KR3a0110_WYG_053-32b"/>
　　讒之難辨如此<lb/>
<pb n="KR3a0110_WYG_053-33a"/>
　　詩經<lb/>
　靖共爾位正直是與<lb/>
　　　　　　　　　　　　監察御史<hi>臣</hi>張湄<lb/>
　　<hi>臣</hi>謹按天之道動直地之道直方人受天地之正<lb/>
　　氣以生而剛徳具焉故直為人之生理不直則無<lb/>
　　以為人觀赤子之啼笑其端無間於中和匹夫之<lb/>
　　是非其論不謬於賢聖則直本根乎天性之自然<lb/>
　　而因以合乎人心之同然孔子曰斯民也三代之<lb/>
<pb n="KR3a0110_WYG_053-33b"/>
　　所以直道而行也又曰舉直錯諸枉則民服舉枉<lb/>
　　錯諸直則民不服夫蚩蚩之民無所私曲且如此<lb/>
　　矧臣工之在位者忍以不直事其君哉是故靖共<lb/>
　　之道不一端而引君於當道務以直為之主書所<lb/>
　　謂安汝止其弼直者此也顧直必兼言正者正則<lb/>
　　無不直直者未必正三代而下人臣招其君之過<lb/>
　　以沽名此挾私妄上至無禮之所為君子嘗深惡<lb/>
　　之而目之曰訕曰訐曰絞則不正甚矣烏得為直<lb/>
<pb n="KR3a0110_WYG_053-34a"/>
　　乎正直者無一念之稍渉於偽無一事之或顧其<lb/>
　　私易稱敬以直内書稱直哉惟清蓋直焉而能敬<lb/>
　　且清斯可謂正直之至者矣且夫正直必剛剛者<lb/>
　　陽之象也不正直必柔柔者隂之象也陽剛之象<lb/>
　　不易覯而於廷諍之時偶見之隂柔之象不可逢<lb/>
　　而於面諛之際數見之然而不易覯者每為人主<lb/>
　　之所不樂覯不可逢者偏為人主之所最欲逢此<lb/>
　　正直之臣不世出而非神聖之朝則其途甚危其<lb/>
<pb n="KR3a0110_WYG_053-34b"/>
　　類亦甚雜也何則上有納諫之君斯下有敢諫之<lb/>
　　臣從來君驕則臣諂主聖則臣直人苐見引裾折<lb/>
　　檻者偘偘自將謇諤不屈以為古人臣何風采可<lb/>
　　畏愛若是而不知實由聖君之寛容大度為能相<lb/>
　　與以有成故曰正直是與也竊嘗綜覽前史而歎<lb/>
　　臣之正直者無踰漢之汲黯唐之魏徵然武帝知<lb/>
　　黯之賢而不能用太宗知徵之賢而幾欲殺之是<lb/>
　　則好諛惡直雖哲后亦復不免乎要之非獨其君<lb/>
<pb n="KR3a0110_WYG_053-35a"/>
　　之過也正士在朝羣邪所忌蓋未有既犯衆人之<lb/>
　　所忌而猶得䝉一人之獨知者故詩人以靖共責<lb/>
　　同僚一則曰正直是與再則曰好是正直明乎邪<lb/>
　　佞之臣其勢聚聚者必有比匪之傷正直之臣其<lb/>
　　志孤孤者貴有相助之理善事君者於此而維持<lb/>
　　之輔翼之此兆民之公心萬世之常道而兩間之<lb/>
　　正氣也<lb/>
<pb n="KR3a0110_WYG_053-36a"/>
　　詩經<lb/>
　信彼南山維禹甸之畇畇原隰曾孫田之我疆我理<lb/>
　南東其畝<lb/>
　　　　　　　　　　　　給事中<hi>臣</hi>衛廷璞<lb/>
　　<hi>臣</hi>謹按周家以農事肇基制地之法宜莫善於周<lb/>
　　乃此詩首章不歸美於本朝而遙遡神禹蓋因觀<lb/>
　　南東之畝而靜念所從也書稱文王卑服即康功<lb/>
　　田功今考諸司馬法制度殆極精詳然實則踵夏<lb/>
<pb n="KR3a0110_WYG_053-36b"/>
　　后之遺事何以見之周禮遂人之法大概同於匠<lb/>
　　人先儒於遂人治地謂是成周之制於匠人為溝<lb/>
　　洫謂是前代之制其所謂前代者雖未確指為禹<lb/>
　　而以虞書濬畎澮川之言觀之則有明文夫利之<lb/>
　　在生民者前聖為之而有端則其事可繼後聖循<lb/>
　　之而有緒則其功易成惟後聖有可見之功則前<lb/>
　　聖愈有難忘之徳矣其所稱南山者傳云即終南<lb/>
　　山也嘗考禹功所在尤莫詳於西北今西北一帶<lb/>
<pb n="KR3a0110_WYG_053-37a"/>
　　平原多而川澤少似乎禹甸難施不知西方屬金<lb/>
　　固水所由生也北為亥子之方又水之本位也觀<lb/>
　　於西北夏秋之交泉隨地湧此正溝遂所宜用而<lb/>
　　蓄洩有兼資也自水道通而地利盡髙者不旱下<lb/>
　　者不澇而畇畇原隰曾孫得以田之矣所謂我疆<lb/>
　　我里南東其畝者地勢西北髙而東南下自髙趨<lb/>
　　下畝之所向溝遂從之或南或東大致然也夫有<lb/>
　　溝遂之類則有徑畛之屬由徑而畛以達於川上<lb/>
<pb n="KR3a0110_WYG_053-37b"/>
　　之路其為不田之土多矣聖人非不知惜也資為<lb/>
　　道路實藉以隄防故田不汙萊而耕餘三九且自<lb/>
　　郊而野田廬在内溝洫在外地勢髙下參錯有以<lb/>
　　限戎馬之足在易地中有水伏至險於大順取象<lb/>
　　於師而昔人所云以水佐耕者豐以水佐守者固<lb/>
　　亦此意也又周禮有曰凡行停水磬折以參伍鄭<lb/>
　　注謂坎為弓輪水行欲紆曲也南東其畝則或遂<lb/>
　　縱而溝横或洫縱而遂横有以殺乎水之勢而又<lb/>
<pb n="KR3a0110_WYG_053-38a"/>
　　有以生乎水之情此又聖人制度之妙也春秋傳<lb/>
　　國僑伍田疇前後漢書召信臣杜詩輩開陂澤其<lb/>
　　功何敢望於聖人而其民猶歌且頌之則此詩因<lb/>
　　美曾孫而上追神禹豈能已哉<lb/>
<pb n="KR3a0110_WYG_053-39a"/>
　　詩經<lb/>
　我疆我理南東其畝<lb/>
　　　　　　　　　　　　　編修<hi>臣</hi>湯大紳<lb/>
　　朱子曰疆者為之大界也理者定其溝塗也畝壟<lb/>
　　也其遂東入於溝則其畝南矣其遂南入於溝則<lb/>
　　其畝東矣<lb/>
　　<hi>臣</hi>謹按信南山詩意而知農田與水利相乘未可<lb/>
　　缺一而不備矣蓋帝王之治以貴粟重農為本而<lb/>
<pb n="KR3a0110_WYG_053-39b"/>
　　畎畝之制以分田樹榖為先田何以分必溝洫澮<lb/>
　　川之正其界而農夫無越畔之虞榖何以樹必燥<lb/>
　　濕髙下之别其宜而土膏收長畝之利故欲力田<lb/>
　　必先計畝欲計畝必先明其疆理伊古以來聖君<lb/>
　　賢相留心民瘼未有不於田功亟講者也夫後代<lb/>
　　之天下猶古之天下後代之地利猶古之地利户<lb/>
　　口日益繁人力宜日益廣矣然一遇歉歳民或不<lb/>
　　聊生者得非地有餘利民有餘力生榖之土未盡<lb/>
<pb n="KR3a0110_WYG_053-40a"/>
　　墾山澤之産未盡出歟嘗考禹貢所載冀州土惟<lb/>
　　白壤田惟中中揚州土惟塗泥田惟下下此其土<lb/>
　　宜地脉相去懸殊不待智者而後知也乃江淮之<lb/>
　　間歳收秔稻足供東南之食而北方所植不過髙<lb/>
　　粱小米又收穫無幾不得不待給於呉楚之區無<lb/>
　　他疆理之法久湮而目前耕作皆有類於縵田也<lb/>
　　然則疆理之法其可不為之加意哉俗儒之論輙<lb/>
　　謂井田為必可復其説誠迂濶而難行然井田之<lb/>
<pb n="KR3a0110_WYG_053-40b"/>
　　制雖不可復而代田之法猶足相參漢書食貨志<lb/>
　　有云武帝以趙過為搜粟都尉過能為代田一畝<lb/>
　　三甽歳代處故曰代田古法也又云一歳之收常<lb/>
　　過縵田畮一斛以上善者倍之是則代田所穫之<lb/>
　　粟數倍於縵田所穫之粟矣由一畝而推之一頃<lb/>
　　由一頃而推之一鄉由一鄉而推之一縣一府以<lb/>
　　至通省其田日益闢其粟日益冨也平原之土其<lb/>
　　有類於分畦築壟之方蓋如此若夫濵水之地尤<lb/>
<pb n="KR3a0110_WYG_053-41a"/>
　　資隄障之功周禮不曰稻人掌稼下地以瀦蓄水<lb/>
　　以防止水以溝蕩水以遂均水以列舍水以澮㵼<lb/>
　　水乎誠使水利既興而復詳求於疆理之術俾經<lb/>
　　界有定播種以時將時和年豐家給人足出作入<lb/>
　　息含哺鼓腹之象何難再見於今日哉<lb/>
<pb n="KR3a0110_WYG_053-42a"/>
　　詩經<lb/>
　我疆我理南東其畝<lb/>
　　　　　　　　　　　　　給事中<hi>臣</hi>汪榯<lb/>
　　<hi>臣</hi>謹按則壤首詳於禹貢地制大備於周官自古<lb/>
　　力農者必先治田而治田者必明水利疆理既定<lb/>
　　畝制復詳使土効其官水歸其壑潤下之性克順<lb/>
　　作甘之氣乃升其所以為農田計者至周且密矣<lb/>
　　詩所云我疆我理者因地勢以定井則分合不可<lb/>
<pb n="KR3a0110_WYG_053-42b"/>
　　以不辨所云南東其畝者因水勢以治田則利害<lb/>
　　不可以不明疆以别乎其大也提封百井規模貴<lb/>
　　整肅矣本匠人之制起而疆之徑外有畛畛外有<lb/>
　　塗塗外有道復有路雖一成之地不啻畫域而分<lb/>
　　疆矣理以析乎其細也甫田九萬節目易紛紜矣<lb/>
　　修遂人之法起而理之川中有澮澮中有洫洫中<lb/>
　　有溝復有遂雖千里之内無不有條而有理矣疆<lb/>
　　理定矣土不可以無水五行有相資之用水更不<lb/>
<pb n="KR3a0110_WYG_053-43a"/>
　　可以無土二者有互濟之權於是更詳其畝之制<lb/>
　　有如遂之水自西而東注於溝也不峻其畝於南<lb/>
　　則水不入溝而入田惟南其畝而遂之水不溢於<lb/>
　　田者田亦可時資其水於溝也舉一南而凡縱横<lb/>
　　之盡變者準此矣有如遂之水自北而南注於溝<lb/>
　　也不障其畝於東則水在田而不在溝惟東其畝<lb/>
　　而遂之水歸於溝者溝亦可時引其水於田也舉<lb/>
　　一東而凡經緯之盡善者視此矣要之疆理者順<lb/>
<pb n="KR3a0110_WYG_053-43b"/>
　　地勢之所宜南東其畝者順水勢之所宜而溝洫<lb/>
　　不淆經界益正在昔大禹之濬九川距四海必濬<lb/>
　　畎澮距川小水治而大水並治是不惟河渠水利<lb/>
　　本相通而治水明農實一體也三代而下不必盡<lb/>
　　井其田而耕之誠能通溝洫之制因其髙下隨地<lb/>
　　制宜使蓄洩有方旱潦有備則原隰墾闢黍稷翼<lb/>
　　與地無或遺之利歳皆大有之書疆理南東洵力<lb/>
　　田之要務歟<lb/>
<pb n="KR3a0110_WYG_053-44a"/>
　　詩經<lb/>
　我疆我理南東其畝<lb/>
　　　　　　　　　　　　監察御史<hi>臣</hi>馬燝<lb/>
　　朱子集傳疆者為之大界也理者定其溝塗也其<lb/>
　　遂東入於溝則其畆南矣其遂南入於溝則其畆<lb/>
　　東矣<lb/>
　　<hi>臣</hi>謹按帝王疆理天下物土之宜而布其利所以<lb/>
　　詳為區畫者蓋以經界溝塗乃治地之良規實萬<lb/>
<pb n="KR3a0110_WYG_053-44b"/>
　　世所永頼故其時不特耕者灌溉有資咸勤稼穡<lb/>
　　即公卿大夫亦莫不以農事為先務此信南山之<lb/>
　　詩所以追維禹甸而詳言疆理也疆以治外為錯<lb/>
　　壤之經千夫有澮澮上有道萬夫有川川上有路<lb/>
　　此大勢之宜正者也理以治内為平疇之緯一夫<lb/>
　　有遂遂上有徑十夫有溝溝上有畛此節目之宜<lb/>
　　詳者也由是而遂之自西而東入於溝者則南其<lb/>
　　畝遂之自北而南入於溝者則東其畝旱則受其<lb/>
<pb n="KR3a0110_WYG_053-45a"/>
　　輸及澇而洩之亦無泛溢之憂矣考之周官營溝<lb/>
　　行水之制則職之匠人止水蓄水之令則職之稻<lb/>
　　人浚導之功瀦積之事雖有旱澇猶可以人力補<lb/>
　　天時之所不及法至善也後世斷不能遵循古制<lb/>
　　興復井田而其講求於平日以庶幾水旱無虞者<lb/>
　　自可通古人之意而治之蓋大川巨浸方略則寄<lb/>
　　之重臣疏濬亦自有專職至於田間水道縷析條<lb/>
　　分為灌輸所恃者實牧令之責是以漢之循吏無<lb/>
<pb n="KR3a0110_WYG_053-45b"/>
　　不以此報最而唐宋以來經濟之臣紀績尤多誠<lb/>
　　使司民社者時留意於溝洫甽澮相其源流觀其<lb/>
　　通塞督之以疏鑿之方敎之以啓閉之節自不至<lb/>
　　一遇雨水愆期即聽其荒蕪而莫之救也且夫田<lb/>
　　非不廣袤而水泉自有餘也所患者聽其自然積<lb/>
　　歳不為整治塞者任其塞通者不復通得雨則相<lb/>
　　慶逢旱斯束手耳夫民勞則思思則善心生若農<lb/>
　　時使之力穡而暇時又敎之勤治溝渠則習其勞<lb/>
<pb n="KR3a0110_WYG_053-46a"/>
　　而可以廣生養之途者并可以杜游惰之漸也觀<lb/>
　　於詩而疆理有經斯屢豐有慶故即繼之曰益之<lb/>
　　以霡霂既優既渥又繼之曰疆場翼翼黍稷彧彧<lb/>
　　此所以受天之祜而報以介福也朱子曰賑濟無<lb/>
　　竒策不如講水利是在良有司矣<lb/>
<pb n="KR3a0110_WYG_053-47a"/>
　　詩經<lb/>
　倬彼甫田歳取十千我取其陳食我農人自古有年<lb/>
　今適南畝或耘或耔黍稷薿薿攸介攸止烝我髦士<lb/>
　　　　　　　　　　　　監察御史<hi>臣</hi>馬燝<lb/>
　　<hi>臣</hi>謹按此為公卿有田禄者力於農事以奉方社<lb/>
　　田祖之詩而周家以稼穡開基重農貴粟上行下<lb/>
　　效有以見井田之法焉有以見節用之道焉有以<lb/>
　　見用力之勤風俗之成焉其詩曰倬彼甫田歳取<lb/>
<pb n="KR3a0110_WYG_053-47b"/>
　　十千十千云者一成之田也地方十里為田九萬<lb/>
　　畝而以其萬畝為公田是十分而取其一自天子<lb/>
　　至公卿無異制焉則井田之法也用力既勤收穫<lb/>
　　必廣歳取十千則其所穫者廣矣雖然用之不可<lb/>
　　不合其宜亦不可不有其序設使當千倉萬箱之<lb/>
　　際而遽啓侈靡之心以致費用無度變豐盈為匱<lb/>
　　乏固屬不可即或心存節儉惟恐蹈驕盈矜誇之<lb/>
　　習而出入是吝升斗是惜視主伯亞旅之儔無一<lb/>
<pb n="KR3a0110_WYG_053-48a"/>
　　體相關之誼而農夫之不足者不知補不給者不<lb/>
　　知助則恐太倉之粟陳陳相因且有紅腐而不可<lb/>
　　食者不且重物而輕人化有用為無用較之奢侈<lb/>
　　者得失相距亦豈甚遠哉其詩曰我取其陳食我<lb/>
　　農人自古有年則新者既積而陳者不致於無用<lb/>
　　且食農人則用之合宜矣取其陳則用之有序矣<lb/>
　　夫非豐年不能歳取其陳然豐年之慶亦惟此食<lb/>
　　時用禮者為能致之耳所謂節用之道也傳曰一<lb/>
<pb n="KR3a0110_WYG_053-48b"/>
　　夫不耕或受之飢又曰人情一日不再食則飢此<lb/>
　　言食之關於民生甚重而穡事之不可不勤也其<lb/>
　　詩曰今適南畆或耘或耔黍稷薿薿不可見其當<lb/>
　　屢豐之後而罔敢暇逸如是哉一畝三畝廣尺深<lb/>
　　尺播種於其中稍耨壠草因壝其土以附苗根壠<lb/>
　　盡畎平則苖根深而能風與旱焉所謂用力之勤<lb/>
　　者此也古者士農商賈各執一業農之子恒為農<lb/>
　　其野處而不暱者秀民之能為士者也商賈不與<lb/>
<pb n="KR3a0110_WYG_053-49a"/>
　　焉其詩曰攸介攸止烝我髦士髦士即農民之秀<lb/>
　　出者耳夫公卿大夫力田奉祀亦止稼穡之常然<lb/>
　　而土物心臧既冨方榖機之相引固有自然而致<lb/>
　　者焉蓋其平日承化於上淪浹既深耕耘饁餉之<lb/>
　　餘父與父言慈子與子言孝箕箒詬誶之習日消<lb/>
　　則詩書禮樂之華漸啓所以曾孫來止得以進髦<lb/>
　　俊而考徳問業焉非風俗之成歟然則或耘或耔<lb/>
　　歳取十千者農夫之力也我取其陳食我農人者<lb/>
<pb n="KR3a0110_WYG_053-49b"/>
　　曾孫之慶也上慶有年下烝髦士者曾孫與農夫<lb/>
　　皆食力田之報也而要之務本崇儉愛民養士周<lb/>
　　先王所以涵煦覆育之者至深且遠矣<lb/>
<pb n="KR3a0110_WYG_053-50a"/>
　　詩經<lb/>
　我取其陳食我農人自古有年<lb/>
　　　　　　　　　　　　　　編修<hi>臣</hi>馮祁<lb/>
　　朱子集傳言於此大田歳取萬畝之入以為祿食<lb/>
　　及其積之久而有餘則又存其新而散其舊以食<lb/>
　　農人補不足助不給也蓋以自古有年是以陳陳<lb/>
　　相因所積如此然其用之之節又合宜而有序如<lb/>
　　此所以粟雖甚多而無紅腐不可食之患也<lb/>
<pb n="KR3a0110_WYG_053-50b"/>
　　<hi>臣</hi>謹按此詩乃公卿有田禄者力於農事以奉祀<lb/>
　　之詩公卿田祿皆取之於農而此言取陳以食農<lb/>
　　者見公卿體天子惠養斯民之意施賑恤之仁即<lb/>
　　以勸耕耘之力所以家給人足而時和年豐也夫<lb/>
　　什一而賦穀之入私家者甚多奉公上者有限豈<lb/>
　　必待賑卹而始足顧惟百畝之田一歳之入供八<lb/>
　　口之用饔飱頼焉被服頼焉農㙲農具頼焉一切<lb/>
　　吉凶經費俱在其中雖遇豐年至來歳耕耘之時<lb/>
<pb n="KR3a0110_WYG_053-51a"/>
　　而所蓄已竭者比比也所蓄已竭無以為農本方<lb/>
　　且日謀口食之不給其為農也必不力而要非惰<lb/>
　　農之罪也所頼者在上有補助之法在周禮地官<lb/>
　　旅師云凡用粟春頒而秋斂之王制曰三年耕必<lb/>
　　有一年之食九年耕必有三年之食國家之蓄積<lb/>
　　皆以為民也民以奉上上以惠下上下相通和氣<lb/>
　　交浹天地感應而雨暘時若三農之所以咸慶八<lb/>
　　蜡之所以常通詩之所謂自古有年者未必不由<lb/>
<pb n="KR3a0110_WYG_053-51b"/>
　　於此且夫有年不可以常恃也水旱災荒雖盛世<lb/>
　　亦有之以自古有年之時尚不免於補助則偶逢<lb/>
　　歉歳其賑貸更當何如公家有限之粟豈能供此<lb/>
　　無窮之用是可見公卿大夫雖有田祿莫不崇節<lb/>
　　儉戒封靡存稼穡艱難之思無日不以敦本力農<lb/>
　　為重而又薦其馨香䖍祀方社以迓神庥其兢兢<lb/>
　　為民何如哉國家求民瘼而樹之公卿大夫公卿<lb/>
　　大夫承主徳而布惠於民以廣君惠至忠也以副<lb/>
<pb n="KR3a0110_WYG_053-52a"/>
　　民求至仁也以格神祗至順也合君臣上下神人<lb/>
　　以懋厥農功而圖其穡事自古有年不亦宜乎<lb/>
<pb n="KR3a0110_WYG_053-53a"/>
　　詩經<lb/>
　曾孫來止以其婦子饁彼南畝田畯至喜攘其左右<lb/>
　嘗其㫖否禾易長畝終善且有曾孫不怒農夫克敏<lb/>
　　　　　　　　　　　　給事中<hi>臣</hi>羅鳯彩<lb/>
　　眞德秀曰當時農之所耕者自有之田也而上之<lb/>
　　人又從而崇奬勸勵之故斯人亦以為生之樂而<lb/>
　　勤敏和悅之氣浹於上下後世之農所耕者他人<lb/>
　　之田為有司者豈復有崇奬勸勵之意故數米而<lb/>
<pb n="KR3a0110_WYG_053-53b"/>
　　炊併日而食者乃其常也田事既起丁夫之糧餉<lb/>
　　與牛之芻槀無所從給豫指收斂之入以為稱貸<lb/>
　　之資糲飯藜羮猶不克飽敢望有鹽酪之味乎曉<lb/>
　　霜未釋忍飢扶犁凍皴不可忍則燎草火以自溫<lb/>
　　此始耕之苦也燠氣將炎晨興以出傴僂如啄至<lb/>
　　夕乃休泥塗被體熱爍濕蒸百畝告青而形容變<lb/>
　　化不可復識矣此立苗之苦也暑日流金田水若<lb/>
　　沸耘耔是力稂莠是除爬沙而指為之戾傴僂而<lb/>
<pb n="KR3a0110_WYG_053-54a"/>
　　腰為之折此耘苗之苦也迨垂穎而堅栗懼人畜<lb/>
　　之傷殘縳草田中以為守舍數尺容膝僅足蔽雨<lb/>
　　寒夜無眠風霜砭骨此守禾之苦也刈穫而歸婦<lb/>
　　子咸喜舂揄簸揉競敏其事若可樂矣而一飽之<lb/>
　　懽曾無旬月穀入主家之廩利歸質貸之人則室<lb/>
　　又垂罄矣自此之外惟采薪於茅販鬻易粟以茍<lb/>
　　活而已豈不重可憐也哉<lb/>
　　<hi>臣</hi>謹按國以民為本民以食為天自古聖王未有<lb/>
<pb n="KR3a0110_WYG_053-54b"/>
　　不周知稼穡之艱難與小人之依以為敬天勤民<lb/>
　　之本者也三代盛時有任土之法而天下無不耕<lb/>
　　之地有任民之法而天下無不耕之人蓋朝廷所<lb/>
　　嘉惠者惟農官府所分作者亦農故頌之臣工君<lb/>
　　以是戒其臣也風之七月臣以是進其君也君民<lb/>
　　上下相勉以農有不啻父兄子弟者今讀甫田之<lb/>
　　詩曰曾孫來止以其婦子饁彼南畝以君上之尊<lb/>
　　出入田畝而不為屈也田畯至喜攘其左右嘗其<lb/>
<pb n="KR3a0110_WYG_053-55a"/>
　　㫖否以田畯之官相忘豆觴而不為恥也禾易長<lb/>
　　畝終善且有其力勤者其效必著也曾孫不怒農<lb/>
　　夫克敏其情親者其功益力也夫曾孫之來為勸<lb/>
　　農來也田畯之至為勞農至也勸勞之道得而民<lb/>
　　有不習耒耜而服勤田畝者哉所以駿發爾私終<lb/>
　　三十里上之愛下有先私後公之心雨我公田遂<lb/>
　　及我私下之忠上有先公後私之意春耕秋斂補<lb/>
　　助時聞暑雨祁寒怨咨不作所為民氣和樂而天<lb/>
<pb n="KR3a0110_WYG_053-55b"/>
　　心効順也歟<lb/>
<pb n="KR3a0110_WYG_053-56a"/>
　　詩經<lb/>
　大田多稼既種既戒既備乃事以我覃耜俶載南畝<lb/>
　播厥百穀既庭且碩曾孫是若<lb/>
　　　　　　　　　　　　　　檢討<hi>臣</hi>呉泰<lb/>
　　朱公遷曰曾孫之所欲者豐年而已故用力致此<lb/>
　　黍稷以順之<lb/>
　　輔廣曰既備乃事凡事豫則立也播厥百穀見其<lb/>
　　種之多也農夫以百穀庭碩為順曾孫之欲則上<lb/>
<pb n="KR3a0110_WYG_053-56b"/>
　　之意孚於下而下之意順乎上矣<lb/>
　　<hi>臣</hi>謹按國以民為本民以食為天故善政莫大於<lb/>
　　養民養民莫先於重農洪範三八政一曰食周禮<lb/>
　　太宰以九職任萬民一曰三農生九穀誠以穀之<lb/>
　　為物生之者天成之者地作之者人而因天乗地<lb/>
　　嗣爾股肱以克有秋者則非人能自為也大田之<lb/>
　　詩所由咏曾孫歟曾孫者何重農之令主也蓋曾<lb/>
　　孫之心欲其地無遺利也欲其人無遺力也欲其<lb/>
<pb n="KR3a0110_WYG_053-57a"/>
　　時和年豐而家給人足也且夫曾孫之愛我農人<lb/>
　　甚矣其為食我農人慮者周矣孟春則祈穀於上<lb/>
　　帝季春則為麥祈實矣孟夏則命野虞勞農勸民<lb/>
　　無或失時矣季秋則舉五穀之要矣季冬則令民<lb/>
　　出五種修耒耜具田器矣計一歳之中無時不以<lb/>
　　農為念舉四海九州之遙億人兆人霑體塗足之<lb/>
　　苦築塲納稼之勤崇墉比櫛之樂婦子盈寧之休<lb/>
　　皆宛然心目之間是以其時之農夫作為詩歌以<lb/>
<pb n="KR3a0110_WYG_053-57b"/>
　　誌其感激之情忠愛之意而不遽頌曾孫也為之<lb/>
　　咏繡壤之相錯曰大田為之慶公私之咸足曰多<lb/>
　　稼為之紀其種之無不良器之無不具曰既種既<lb/>
　　戒所以圖於未事之先者如此其豫也而又必為<lb/>
　　之形容其東作之方興曰以我覃耜俶載南畝播<lb/>
　　厥百穀而又必為之摹冩其西成之在望曰既庭<lb/>
　　且碩以為是帝命之率育也是曾孫之錫福以穀<lb/>
　　我士女也夫乃頌美之曰曾孫是若亦似惟此乃<lb/>
<pb n="KR3a0110_WYG_053-58a"/>
　　可以慰曾孫之心可以快曾孫之欲豈非其感之<lb/>
　　者深愛之者切并忘其胼胝之勤苦而但有君上<lb/>
　　之宵旰時往來於寤寐也哉粤稽自古帝王未有<lb/>
　　不以農事為先務者堯典首羲和之命虞書載咨<lb/>
　　棄之辭夏勤畎澮之濬商授七十之産周則康功<lb/>
　　田功用咸和萬民非惟其君然也即其臣且作無<lb/>
　　逸以陳小人之依作豳風以示稼穡之艱至於周<lb/>
　　官之設為農事經畫者居其半焉非惟二帝三王<lb/>
<pb n="KR3a0110_WYG_053-58b"/>
　　然也漢之文景唐之太宗宋之仁宗勸農貴粟之<lb/>
　　詔時下蠲租賜復之典頻頒亦能以天下為一家<lb/>
　　中國為一人謂之有道之曾孫誰曰不宜然則治<lb/>
　　天下者擴已飢之懷行保民之政將見主伯亞旅<lb/>
　　服本業於南畝之上稻粱黍稷報介福於多稼之<lb/>
　　秋百穀用成歳取十千天下之肥也是謂大順久<lb/>
　　安而長治者其以此也夫<lb/>
<pb n="KR3a0110_WYG_053-59a"/>
　　詩經<lb/>
　大田多稼既種既戒既備乃事<lb/>
　　　　　　　　　　　　監察御史<hi>臣</hi>馬燝<lb/>
　　朱子曰種擇其種也戒飭其具也<lb/>
　　<hi>臣</hi>謹按盛王之世必以重農貴粟為首務而事不<lb/>
　　可以不勤尤不可以不豫夫上之人率作興事既<lb/>
　　勤且豫矣則在下者亦必沐膏澤咏勤苦於歡欣<lb/>
　　頌祝之中而寓震動恪恭之意今觀大田之詩先<lb/>
<pb n="KR3a0110_WYG_053-59b"/>
　　儒以為農夫頌美其上而作而自叙今歳之冬戒<lb/>
　　來歳之事必先擇其種焉飭其具焉蓋田大則種<lb/>
　　必備稼多而事以煩也竊嘗考之詩歌所載多有<lb/>
　　道田家作苦稼穡艱難之什而先時而圖者一則<lb/>
　　見於豳風亟其乗屋之一言一則如此詩既種既<lb/>
　　戒之兩言曰亟其乘屋者恐以他事妨之曰既種<lb/>
　　既戒既備乃事者則於先事豫之也今就此詩繹<lb/>
　　之月令季冬令告民出五種即既種之謂也命農<lb/>
<pb n="KR3a0110_WYG_053-60a"/>
　　計耦耕事修耒耜具田器即既戒之謂也曰既備<lb/>
　　即周官所謂修稼政也曰乃事即周官所謂趣稼<lb/>
　　事也上以歳取十千之咏祝農人以或耘或耔下<lb/>
　　乃以大田多稼之歌報曾孫以既庭且碩所由農<lb/>
　　事既畢歳晩務閒猶兢兢不自暇逸如此而其民<lb/>
　　俗之勤民風之厚往往於言外見之朱子以楚茨<lb/>
　　以下四詩為豳雅謂其與七月載芟良耜等篇相<lb/>
　　類洵非無説也抑論者謂周以農事開國故言稼<lb/>
<pb n="KR3a0110_WYG_053-60b"/>
　　穡之事獨詳於前代此其説似矣而不盡爾也夫<lb/>
　　耒耨之利以敎天下自神農氏已然上之人誠留<lb/>
　　心於重農貴粟即小民亦安有舍本業以嬉而不<lb/>
　　為先事之圖者詳周官之典而修月令之政上以<lb/>
　　勤導下下以勤報上豈獨周民善於頌禱也哉<lb/>
<pb n="KR3a0110_WYG_053-61a"/>
　　詩經<lb/>
　有渰萋萋興雨祁祁雨我公田遂及我私彼有不穫<lb/>
　穉此有不斂穧彼有遺秉此有滯穗伊寡婦之利<lb/>
　　　　　　　　　　　　　　編修<hi>臣</hi>王錦<lb/>
　　輔氏廣曰雨我公田尊君之義也伊寡婦之利及<lb/>
　　衆之仁也<lb/>
　　陳氏櫟曰欲雨公田不至知有已而不知有君利<lb/>
　　及寡婦不至知有已而不知有人忠厚若此其豳<lb/>
<pb n="KR3a0110_WYG_053-61b"/>
　　風之氣象乎<lb/>
　　<hi>臣</hi>謹按國以民為本民以食為天誕降嘉種隂陽<lb/>
　　和而風雨時者天之道也重農貴粟正井疆而咨<lb/>
　　保介者君之事也務本力田謀蓋藏而通有無者<lb/>
　　民之情也周自后稷以穡事開基聖聖相承豳風<lb/>
　　七月之章稱極盛焉周禮龡豳雅以樂田畯先儒<lb/>
　　以楚茨甫田大田當之朱子謂大田為農夫之詞<lb/>
　　以頌美其上若以答甫田歸美農夫之意而就此<lb/>
<pb n="KR3a0110_WYG_053-62a"/>
　　章言之田事修飭稂莠既除蟲蝗不害所望者雨<lb/>
　　澤耳而必先公後私者蓋三代盛時君之愛民無<lb/>
　　所不用其極民之愛君亦無所不用其極雖瞻雲<lb/>
　　望雨之下惟願公田霑足而後波及私田迨雨澤<lb/>
　　既敷豐年遂兆而穉有不穫穧有不斂遺秉滯穗<lb/>
　　留有餘不盡之利以養鰥寡始之以尊君親上之<lb/>
　　心終之以恤貧賑乏之意謝枋得謂上好仁而下<lb/>
　　好義於此詩見之至所云公田者考漢書食貨志<lb/>
<pb n="KR3a0110_WYG_053-62b"/>
　　建歩立畝六尺為歩歩百為畝畝百為夫夫三為<lb/>
　　屋屋三為井井方一里是為九夫八家共之各受<lb/>
　　私田百畝公田十畝餘二十畝為廬舍孟子曰鄉<lb/>
　　田同井出入相友守望相助疾病相扶持則百姓<lb/>
　　親睦此衣食足而風俗醇也後世井田既廢冨者<lb/>
　　連阡陌貧者無立錐儲備之計疎偷薄之風恣然<lb/>
　　而古今異宜井田之制斷難復行漢唐以後限田<lb/>
　　均田法似近古乃卒不見其利而民受其病此井<lb/>
<pb n="KR3a0110_WYG_053-63a"/>
　　田不可復之明騐也總之法制不必師古而君之<lb/>
　　愛民民之愛君則萬世如一者也人主軫念民依<lb/>
　　思艱圖易凡所以為閭閻計者至周且備而斯民<lb/>
　　沐浴膏澤感戴王仁尊之如天親之如父母纒綿<lb/>
　　固結而不可解易曰有孚惠心言君之實心利民<lb/>
　　也又曰有孚惠我徳言民以實心戴君之徳也君<lb/>
　　民一體感召天和雨暘時若大有頻書菽粟如水<lb/>
　　火而民焉有不仁者此急公奉上之義與睦隣敦<lb/>
<pb n="KR3a0110_WYG_053-63b"/>
　　族之誼一時並摰者也寧特課晴問雨上念公家<lb/>
　　遺秉滯穗旁及寡婦哉<lb/>
　<lb/>
　<lb/>
　<lb/>
　<lb/>
　<lb/>
御覽經史講義卷十六<lb/>
</p>
<p>
</p>
  </div>
</body>
</text>
</TEI>
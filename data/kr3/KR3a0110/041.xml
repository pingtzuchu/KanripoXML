<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_041-1a"/>
欽定四庫全書<lb/>
御覽經史講義卷四<lb/>
　　周易<lb/>
　同人于野亨利渉大川利君子貞<lb/>
　　　　　　　　　　　　監察御史<hi>臣</hi>周祖榮<lb/>
　　孔頴達曰同人謂和同于人野喻其曠逺言和同<lb/>
　　于人必須寛廣無所不同用心無私乃得亨通故<lb/>
　　云同人于野亨與人同心足以渉難故曰利渉大<lb/>
<pb n="KR3a0110_WYG_041-1b"/>
　　川與人和同易入邪僻故利君子貞也<lb/>
　　胡炳文曰同人于野其同也大利君子貞其同也正<lb/>
　　<hi>臣</hi>謹按天下之人可以身相接可以心相通而必<lb/>
　　不可以私相結葢情之所合非理則不正也羲皇<lb/>
　　設天火之卦命曰同人意良深哉夫天之所以為<lb/>
　　大者以物皆仰其覆也火之所以為明者以物皆<lb/>
　　被其光也若是者同故也聖人之於人亦若是而<lb/>
　　已矣嘗見其道偹中和心涵胞與天下一家也中<lb/>
<pb n="KR3a0110_WYG_041-2a"/>
　　國一人也出户庭而知天地之大觀萬象而知心<lb/>
　　理之同其曠𣺌之胸廓然無我猶之廣漠之野浩<lb/>
　　乎無垠同人如是其度量逺矣故有亨道曰利渉<lb/>
　　大川即亨可濟險之義也彼夫千尋之溪壮夫弗<lb/>
　　能游者舟楫具則履之如平地焉艱鉅之任豪士<lb/>
　　弗能勝者人力齊則試之無盤錯焉同人之益如<lb/>
　　此不誠有益而無弊乎然嘗觀往古叔季之世仕<lb/>
　　於朝者或内臣而倚屏藩之力或外臣而結近習<lb/>
<pb n="KR3a0110_WYG_041-2b"/>
　　之援或大臣而邀吏民之譽門户分其害遂流於<lb/>
　　家國處於下者或異學而聚徒與之盛或名流而<lb/>
　　髙標榜之風或英雄而締豪俠之侣朋黨立其習<lb/>
　　遂中於人心此小人之所為茍同而非君子之大<lb/>
　　同也若君子之同則必出於正聖人繫辭終曰利<lb/>
　　君子貞言乎亨固致利而貞乃為利也夫貞者以<lb/>
　　義制事以禮制心學問文章淡然於形氣之外是<lb/>
　　非邪正灼然於聞見之間所樹者道義之交而比<lb/>
<pb n="KR3a0110_WYG_041-3a"/>
　　匪不能犯所作者公忠之氣而俠烈非其倫此君<lb/>
　　子之貞而同人所以為利乎所謂和而不流羣而<lb/>
　　不黨即此義也至於聖人序同人於否之後又有<lb/>
　　深意焉葢否以亂羣為戒故繫之曰不利君子貞<lb/>
　　懼君子之茍同而失其貞也同人以出門為義故<lb/>
　　繫之曰利君子貞懼同之悖貞而冒為君子也細<lb/>
　　繹其㫖乾離合而成體中有陽明之象所以同必<lb/>
　　歸之君子地水變而定位猶有柔險之嫌所以君<lb/>
<pb n="KR3a0110_WYG_041-3b"/>
　　子必本諸貞是成卦之初其精藴已具反覆玩味<lb/>
　　之下益見易學之淵微無盡也<lb/>
<pb n="KR3a0110_WYG_041-4a"/>
　　周易<lb/>
　同人于野<lb/>
　　　　　　　　　　　　　編修<hi>臣</hi>徐以烜<lb/>
　　程子曰同人者以天下大同之道則聖賢大公之<lb/>
　　心也常人之同者以其私意所合乃暱比之情耳<lb/>
　　故必于野謂不以暱近情之所私而於郊野曠逺<lb/>
　　之地既不繫所私乃至公大同之道無逺不同也<lb/>
　　<hi>臣</hi>謹按天下事持之以正則情無不通守之以中<lb/>
<pb n="KR3a0110_WYG_041-4b"/>
　　則道無不洽天下之人不同而志則同天下之志<lb/>
　　不同而理則同惟君子為能通天下之志通以大<lb/>
　　中至正之理也同人一卦惟二爻一隂而上下五<lb/>
　　陽皆同與之故曰同人玩其爻辭則曰同人于門<lb/>
　　矣又曰同人于宗矣夫同人而曰于門近之至也<lb/>
　　就其一隅局於所見其狹隘固不足論已至于宗<lb/>
　　則較諸門為稍逺矣然苐暱其情之相親而形骸<lb/>
　　不隔縁其習之相近而畛域不分其所謂同者亦<lb/>
<pb n="KR3a0110_WYG_041-5a"/>
　　猶隘而不廣也豈若同人于野之曠逺無私可與<lb/>
　　天下共見者哉葢同人之道無他所分在公私之<lb/>
　　間而已如其公也則特立固非鳴髙即從衆亦非<lb/>
　　便已光明磊落之懐天下得而共見之如其私也<lb/>
　　則和光混俗固盡出於詭隨負氣矜情亦或過於<lb/>
　　激烈茍存意見則門户自此而開稍近聲名則標<lb/>
　　榜從兹而起揆諸聖賢大公之道又安在乎是故<lb/>
　　其同也有以同為同者有以不同為同者其或事<lb/>
<pb n="KR3a0110_WYG_041-5b"/>
　　無岐趨理惟一是順而行之不立異以為髙不矯<lb/>
　　情以干譽此則以同為同者也若夫臨大事决大<lb/>
　　疑定大業當議論紛紜之際而揆度其事宜無所<lb/>
　　依回亦無所瞻顧總期合乎天理之公人心之正<lb/>
　　是以人所謂可而有否焉則折其否以成其可人<lb/>
　　所謂否而有可焉則持其可以去其否正晏子所<lb/>
　　謂如五味之相濟而非以水濟水之不能食也如<lb/>
　　五聲之相和而非琴瑟之専壹而不能聼也此則<lb/>
<pb n="KR3a0110_WYG_041-6a"/>
　　以不同為同者也以此律己即所謂和而不同矣<lb/>
　　以此處世即所謂羣而不黨矣以此立朝即所謂<lb/>
　　同寅恊恭和衷矣茍不明乎此義而惟交結是尚<lb/>
　　則如漢之三君顧及唐之牛李宋之洛蜀明之東<lb/>
　　林其人未始不均為正類而黨援之習至於固結<lb/>
　　而不可解所辨甚㣲所闗乃甚鉅也暌之象有曰<lb/>
　　君子以同而異其殆與同人于野之義互相發明<lb/>
　　者歟<lb/>
<pb n="KR3a0110_WYG_041-7a"/>
　　周易<lb/>
　文明以健中正而應君子正也唯君子為能通天下<lb/>
　之志<lb/>
　　　　　　　　　　　　　編修<hi>臣</hi>夏廷芝<lb/>
　　<hi>臣</hi>謹按同人一卦以離遇乾火上同於天離者文<lb/>
　　明之象也乾者剛健之體也有文明之徳以裕於<lb/>
　　内則明辨以晳而光昭普徧由内以達外自近以<lb/>
　　訖逺也本剛健之徳以持其體則純粹以精而運<lb/>
<pb n="KR3a0110_WYG_041-7b"/>
　　量周通無一念之或貳無一時之或息也葢文明<lb/>
　　則能燭理故能明大同之義剛健則能持已故能<lb/>
　　盡大同之道此所以致同人于野之亨而非若同<lb/>
　　人于宗之吝也又卦惟六二一爻位處中正而上<lb/>
　　應九五中則無偏正則無私君子以無偏者持已<lb/>
　　而物來順應可以化将迎逆億之心君子以無私<lb/>
　　者接物而鑑空衡平可以消伐異黨同之見故夫<lb/>
　　天下雖大山陬海澨雖逺羣黎百姓之心雖甚紛<lb/>
<pb n="KR3a0110_WYG_041-8a"/>
　　紜不一叅錯不齊而聖人首出即能視天下如一<lb/>
　　家統中國如一人者此豈智取術馭刑驅勢廹云<lb/>
　　爾哉葢智術能弭于耳目之所及而不能周於耳<lb/>
　　目之所不及刑威能禁于事之所已然而不能消<lb/>
　　于事之所未然唯能通天下之志則民之出作入<lb/>
　　息無不欲遂其生也聖人即給求養欲予之以俱<lb/>
　　生民之視履周旋無不欲復其性也聖人即樂淑<lb/>
　　禮陶予之以各盡葢既視億兆之心為一心自能<lb/>
<pb n="KR3a0110_WYG_041-8b"/>
　　聯億兆之體為一體而要非文明以健中正而應<lb/>
　　者亦安能致此於民耶抑又思之君子通天下之<lb/>
　　志非盡混同而無别也天下之理惟審其異者乃<lb/>
　　可以致其同故大象曰天與火同人君子以類族<lb/>
　　辨物葢于不同之中得大同之道而後所同者為<lb/>
　　正合非阿比也由斯以推學者必特立獨行而後<lb/>
　　有聲應氣求之美人臣必嫉邪秉道而後有同寅<lb/>
　　恊恭之休聖人治天下凡其所以遏惡揚善順天<lb/>
<pb n="KR3a0110_WYG_041-9a"/>
　　休命者必其明刑弼教有釐然不可紊之章程而<lb/>
　　後一道同風有日遷善而不自知之風化也此所<lb/>
　　以能通天下之志者天下亦無不以志相應而感<lb/>
　　孚之機㨗于影響蕩平之治遍及寰區也<lb/>
<pb n="KR3a0110_WYG_041-10a"/>
　　周易<lb/>
　唯君子為能通天下之志<lb/>
　　　　　　　　　　　　　編修<hi>臣</hi>沈文鎬<lb/>
　　<hi>臣</hi>謹按此言君子大同之道一出於正而無私也<lb/>
　　天下之大燥濕剛柔不一其地智愚賢否不一其<lb/>
　　人而要無不同此志即志不盡同而要無不同此<lb/>
　　理理之所在即志之所歸唯同人之君子為能通<lb/>
　　之葢以卦徳而言文明則能析理而審大同之義<lb/>
<pb n="KR3a0110_WYG_041-10b"/>
　　剛健則能克己而盡大同之道以卦體而言中正<lb/>
　　則我以道同人而非私暱有應則人以道同我而<lb/>
　　非私比凡此皆為君子之正道得其正即得其所<lb/>
　　以同而天下之凡有志者無不相孚也彖傳以乾<lb/>
　　行釋致亨利渉但取剛健無私之義而釋利貞則<lb/>
　　先以文明見所知者無不至繼以中正見所與者<lb/>
　　無不當其兼取明健中正之義要以全盡夫剛健<lb/>
　　無私之義而已故知君子所以能得其正者實原<lb/>
<pb n="KR3a0110_WYG_041-11a"/>
　　於一誠以大公無我之懐達過化存神之用自色<lb/>
　　笑言動暨禮樂刑政無不出乎人心所自然而合<lb/>
　　乎人心所當然所以天下應之不疾而速不行而<lb/>
　　至因其勢而利導之固從風向化相其宜而裁制<lb/>
　　之亦潜運黙移真有形骸雖隔而性情自通者且<lb/>
　　君子之志究言之原於一誠分言之流為四徳此<lb/>
　　仁義禮智藴於一心溥博淵泉時出不窮實與人<lb/>
　　心同具之良脗然相合是故通之以仁而天下之<lb/>
<pb n="KR3a0110_WYG_041-11b"/>
　　志胥恊通之以義而天下之志胥正通之以禮而<lb/>
　　天下之志胥遵其節制通之以智而天下之志胥<lb/>
　　喻其神明風流令行㨗於桴鼓在君子原未嘗有<lb/>
　　異術以致此也非然者憧憧往來朋從爾思亦祗<lb/>
　　依類而應其能盡天下而通之哉乃知君子與天<lb/>
　　地合其徳與日月合其明與四時合其序與鬼神<lb/>
　　合其吉凶况含生負氣之屬知覺盡同舉斯心以<lb/>
　　加諸彼自相遇以天而非私情之合程傳謂聖人<lb/>
<pb n="KR3a0110_WYG_041-12a"/>
　　視億兆之心猶一心者通於理而已誠不易之論<lb/>
　　也聖人作易於隨則曰大亨貞无咎而天下隨之<lb/>
　　於咸則曰聖人感人心而天下和平於同人則又<lb/>
　　曰唯君子為能通天下之志而歸之於一正明乎<lb/>
　　人同此心有我則隔無我則通舉念至公而四海<lb/>
　　悉應古帝王所以致恊和風動之盛者胥是道也<lb/>
<pb n="KR3a0110_WYG_041-13a"/>
　　周易<lb/>
　同人君子以類族辨物<lb/>
　　　　　　　　　　　　　　侍講<hi>臣</hi>劉綸<lb/>
　　朱子曰類族辨物所以審異而致同也<lb/>
　　虞翻曰方以類聚物以羣分君子和而不同故於<lb/>
　　同人以類族辨物也<lb/>
　　<hi>臣</hi>謹按天下含生負氣之屬莫不以類相從故大<lb/>
　　易垂象示人於釋乾卦九五之文則曰同聲相應<lb/>
<pb n="KR3a0110_WYG_041-13b"/>
　　同氣相求於繫辭上傳則又曰二人同心其利斷<lb/>
　　金同心之言其臭如蘭凡以徴氣誼之感孚交動<lb/>
　　而交應也然非深求乎聖人縁象設教之精意而<lb/>
　　或以聖人所言明統同之義多發辨異之義少則<lb/>
　　身世之交所云類聚羣分者又何以定其分而聮<lb/>
　　其情歟於此見審異以致其同而導天下以大中<lb/>
　　至正之歸者其義莫備於同人之卦夫同人之卦<lb/>
　　其徳剛健而文明復兼以卦位得中之美其於同<lb/>
<pb n="KR3a0110_WYG_041-14a"/>
　　也正所謂通天下之志者矣乃文王之系卦也先<lb/>
　　之曰于野亨以其象必廣逺而無私故亨也繼之<lb/>
　　曰利渉大川言其道可共濟也周公之系爻也同<lb/>
　　人于門曰无咎以初爻在下為出門之初於卦位<lb/>
　　無繫應於卦徳無專屬也同人于郊曰無悔以六<lb/>
　　爻所居者亦逺在外卦則既不及於五在内卦則<lb/>
　　更不及於二也若六二一爻與陽爻相應本為一<lb/>
　　卦之樞紐而聖人於此觀其象玩其占即同人于<lb/>
<pb n="KR3a0110_WYG_041-14b"/>
　　宗而系之以吝者何也本義云六二雖中且正然<lb/>
　　既有繫應不能大同也楊文煥亦云于宗不若于<lb/>
　　門于門不若于郊于郊不若于野六爻有不能盡<lb/>
　　卦義者如同人是也君子知其然也故於物情之<lb/>
　　離合事理之叅差必深研之以極其辨而後各得<lb/>
　　其所者可以見相親相遜之仁各止其所者即以<lb/>
　　見無黨無偏之義則同人之道得也且夫類族之<lb/>
　　方有二一曰道義一曰意氣本乎道義之公者雖<lb/>
<pb n="KR3a0110_WYG_041-15a"/>
　　或迹與人異而亦不失其為同葢其理實大共之<lb/>
　　理也本乎意氣之私者雖或迹與人同而亦適成<lb/>
　　其為異葢其見實有我之見也昔晏子論和同之<lb/>
　　别而必以五味相濟五聲相成者為和是誠於同<lb/>
　　之中而深得夫辨之説者矣由兹以推體同人之<lb/>
　　卦象者惟恊乎道義之所孚無循乎意氣之所感<lb/>
　　而又一斷乎類族之指以立其本而防其流則同<lb/>
　　其學術而學術不以矜標榜之名同其事功而事<lb/>
<pb n="KR3a0110_WYG_041-15b"/>
　　功皆以著咸和之效程子所稱文明以燭理自能<lb/>
　　識大同之義剛健以克己自能盡大同之道者此<lb/>
　　之謂也<lb/>
<pb n="KR3a0110_WYG_041-16a"/>
　　周易<lb/>
　其徳剛健而文明應乎天而時行是以元亨<lb/>
　　　　　　　　　　　　監察御史<hi>臣</hi>湯聘<lb/>
　　<hi>臣</hi>謹按聖王繼天立極奉若天時其所以亮工而<lb/>
　　熙績者未有不日新其徳以樹久安長治之宏規<lb/>
　　者也是故自强不息藴於内者既純粹以精不見<lb/>
　　而章發於外者復明辨以晳則體天徳以居天位<lb/>
　　而光天之下至於海隅蒼生㒺不從欲此巍煥之<lb/>
<pb n="KR3a0110_WYG_041-16b"/>
　　業所以超千古而莫與比隆也如大有之卦以乾<lb/>
　　居内則剛健矣以離居外則文明矣六五既得尊<lb/>
　　位而又能應天時行則其徳至矣占以元亨非王<lb/>
　　道之本於聖功者哉特是為君之難也一人立百<lb/>
　　官萬民之上機務之紛紜蕃變於是乎待理焉羣<lb/>
　　生之休養生息於是乎托命焉薄海内外議富議<lb/>
　　教有加無已惟恐一夫不獲其所焉是以聖天子<lb/>
　　勵精圖治竭宵旰之憂勞以期天下之化成而時<lb/>
<pb n="KR3a0110_WYG_041-17a"/>
　　凛兢兢業業之思者誠以治當大有之隆其所以<lb/>
　　持盈而保泰者固無時不以廸徳為念者也且夫<lb/>
　　徳莫憲天之為大而憲天又在乎乗時體元以長<lb/>
　　人則範圍不過而物莫能撓重明以麗正則旁燭<lb/>
　　無疆而物莫能遁先天而天弗違後天而奉天時<lb/>
　　聖之徳一天徳之時而已惟天以時布化育而寒<lb/>
　　暑隂陽不愆其序惟聖人以時立綱紀而禮樂刑<lb/>
　　政各措其宜将見與天同其徳即與天同其治而<lb/>
<pb n="KR3a0110_WYG_041-17b"/>
　　風動者四方永頼者萬世元亨之吉占所以獨歸<lb/>
　　之大有與記有之當其可之謂時王者欽崇天道<lb/>
　　與時偕行所謂剛健者用舍操之獨斷並非過用<lb/>
　　其刑威也所謂文明者知覺先乎斯民並不稍鄰<lb/>
　　於苛察也廣運在皇衷而舉而措之各得夫變通<lb/>
　　盡利鼓舞盡神之妙時之為義大矣哉<lb/>
<pb n="KR3a0110_WYG_041-18a"/>
　　周易<lb/>
　其徳剛健而文明應乎天而時行是以元亨<lb/>
　　　　　　　　　　　　監察御史<hi>臣</hi>周琰<lb/>
　　義疏曰釋元亨之義剛健謂乾也文明謂離也應<lb/>
　　乎天而時行者六五應乾九二亦與五為體故云<lb/>
　　應乎天也徳應乎天則行不失時與時无違雖萬<lb/>
　　物皆得亨通故云是以元亨<lb/>
　　<hi>臣</hi>謹按大有一卦處盛大之勢必有保有之徳徳<lb/>
<pb n="KR3a0110_WYG_041-18b"/>
　　也者建極鍚福之本也人君綜攬萬㡬非剛則無<lb/>
　　以致決非明則無以察㡬非剛與明兼則偏長一<lb/>
　　得無以熙庶績而亮天工大有既合離乾而成卦<lb/>
　　則剛健文明其徳備矣顧六十四卦之中如需之<lb/>
　　剛健不䧟賁之文明以止同人之文明以健均不<lb/>
　　聞直以元亨屬之而兹乃屬之大有者詎不以應<lb/>
　　天時行為大有所獨歟夫天者理而已矣記云當<lb/>
　　其可之謂時事當合理斯動不失時無二道也文<lb/>
<pb n="KR3a0110_WYG_041-19a"/>
　　言曰乾元用九乃見天則如擊斷以為剛其與天<lb/>
　　之剛而能柔異矣書曰天聰明自我民聰明如苛<lb/>
　　察以為明其與天之無私照又異矣惟六五能應<lb/>
　　乎天則剛不可撓明不可眩有時以不用剛為剛<lb/>
　　而神武之才寓於渾厚有時以不用明為明而坐<lb/>
　　照之哲運於幾先由是禮樂刑政之設施悉鼓舞<lb/>
　　變通之妙用天以四時不忒成嵗功聖以時措咸<lb/>
　　宜貞百度絶非後世武健嚴酷與綜覈名實者所<lb/>
<pb n="KR3a0110_WYG_041-19b"/>
　　能比此大有彖辭所由異於諸卦而獨以元亨屬<lb/>
　　之也人主有執競之功緝熙之學徳醇矣茂矣慮<lb/>
　　無不坐臻隆理然未有不法天不順時而能善剛<lb/>
　　健文明之用者大有之元亨職是故歟<lb/>
<pb n="KR3a0110_WYG_041-20a"/>
　　周易<lb/>
　其徳剛健而文明應乎天而時行是以元亨<lb/>
　　　　　　　　　　　監察御史<hi>臣</hi>劉永泰<lb/>
　　程子曰大有元亨非大有之義便有元亨以其卦<lb/>
　　才故得元亨葢言卦徳剛健文明卦體居尊應天<lb/>
　　所以元善而亨通也<lb/>
　　<hi>臣</hi>謹按易卦彖辭自乾而外其繫以亨者固多有<lb/>
　　之即繫以元亨利貞者亦間有之若夫直言元亨<lb/>
<pb n="KR3a0110_WYG_041-20b"/>
　　而更無他辭者惟大有與鼎卦為然然鼎卦之専<lb/>
　　言乎養道者其事較小而大有之統舉乎治道者<lb/>
　　其義尤大是可知大有所謂元亨者不惟於事當<lb/>
　　得大通抑且於理要歸盡善非謂席豐履盛其勢<lb/>
　　有以昭一統之模正謂體全用備其徳有以建萬<lb/>
　　世之業也夫大有之主非所稱受天命莅天位而<lb/>
　　出天治者乎嘗試仰觀於天貞觀而有常者其剛<lb/>
　　健也光被而有耀者其文明也屈伸往來遞嬗而<lb/>
<pb n="KR3a0110_WYG_041-21a"/>
　　成化者其時行也使撫大有者有一不足以合天<lb/>
　　將剛健不能决幾文明不能察㣲肆應不能咸宜<lb/>
　　徳絀矣何元亨之可倖致耶乃今觀於大有内卦<lb/>
　　為乾是天下有大權一人無難於總攬四方所以<lb/>
　　奉為紀綱也外卦為離是天下有大機睿慮無難<lb/>
　　於炳燭下土所以仰其照臨也乾為天而五應之<lb/>
　　是時有萬變而奉若不違者遏揚順乎休命孚威<lb/>
　　發乎衆志薄海所以望風而服兆姓所以從欲而<lb/>
<pb n="KR3a0110_WYG_041-21b"/>
　　治也禮樂刑政施之四達而不悖立道綏動惟其<lb/>
　　所令而如神寰宇有永清之風國家有苞桑之固<lb/>
　　所謂自天祐之吉无不利者其在斯乎占曰元亨<lb/>
　　殆以是耳非甚盛徳曷克致此葢徳而資之以勢<lb/>
　　徳固以有所藉而茂著其功然勢必承之以徳勢<lb/>
　　更以有所主而厚集其力世之撫大有者可以知<lb/>
　　所重矣<lb/>
<pb n="KR3a0110_WYG_041-22a"/>
　　周易<lb/>
　應乎天而時行<lb/>
　　　　　　　　　　　監察御史<hi>臣</hi>倪國璉<lb/>
　　程子曰卦之徳内剛健而外文明六五之君應於<lb/>
　　乾之九二是應乎乾也順應乾行順乎天時也故<lb/>
　　曰應乎天而時行<lb/>
　　<hi>臣</hi>謹按此言王者治有之道固在剛明而所以妙<lb/>
　　剛明之用則在法天而各當其可也葢火天合而<lb/>
<pb n="KR3a0110_WYG_041-22b"/>
　　為大有天之行也運而不已惟其時而已矣日之<lb/>
　　行於天也不爽其度亦惟其時而已矣王者知之<lb/>
　　而見夫治有之道無過於法天法天之用莫要於<lb/>
　　因時是以為經為緯必符帝則之中一張一弛適<lb/>
　　合運行之序出其剛健之徳足以勵精有為然恐<lb/>
　　或過於剛則失於刻惟法天之健而以時出之所<lb/>
　　以振綱紀而齊法制者其用剛無有不當出其文<lb/>
　　明之徳足以旁燭無疆然恐或過於明則失於察<lb/>
<pb n="KR3a0110_WYG_041-23a"/>
　　惟法天之明而以時出之所以稽吏治而燭民隐<lb/>
　　者其用明亦無有弗當由是以其明且健用之以<lb/>
　　遏惡則五刑五用無非因天所欲遏者遏之以其<lb/>
　　明且健用之以揚善則五服五章無非因天所欲<lb/>
　　揚者揚之彰癉之用與造化同流闔闢之權與温<lb/>
　　肅並濟先天而天弗違後天而奉天時雖若出於<lb/>
　　聖心之獨至而莫非繼天之志述天之事順乎理<lb/>
　　之當然而與時宜之也夫動静云為既無過不及<lb/>
<pb n="KR3a0110_WYG_041-23b"/>
　　之差則政教號令自咸臻於盡善盡美之地聖人<lb/>
　　之治道即天道矣大善而亨四達不悖時之為用<lb/>
　　大矣哉<lb/>
<pb n="KR3a0110_WYG_041-24a"/>
　　周易<lb/>
　象曰火在天上大有君子以遏惡揚善順天休命<lb/>
　　　　　　　　　　　監察御史<hi>臣</hi>邱玖華<lb/>
　　<hi>臣</hi>聞治世之大法曰恩與威馭世之大權惟舉與<lb/>
　　錯故比匪反貽君子之傷而包荒非福除奸斯闢<lb/>
　　庸賢之路而登進始公觀於大有之象曰君子以<lb/>
　　遏惡揚善順天休命其為天下萬世訓至深切也<lb/>
　　夫人主孰不欲用賢而去邪崇善而絀惡然觀古<lb/>
<pb n="KR3a0110_WYG_041-24b"/>
　　來史册所載往往善人少而惡人多其故何哉葢<lb/>
　　惡之在陽剛者易知惡之在隂柔者難知惡之在<lb/>
　　新進者易知惡之在久任者難知惡之在外廷者<lb/>
　　易知惡之在左右者難知陽剛者顯露於外慮短<lb/>
　　而術踈隂柔者包藏不測深自掩覆既以柔而善<lb/>
　　入且以隂而莫制故知之難新進者即驟獵大位<lb/>
　　終少黨與聲援之助而久於其位者更事熟而智<lb/>
　　術深動援先朝典故以文其罔上行私之奸故吏<lb/>
<pb n="KR3a0110_WYG_041-25a"/>
　　門生散布天下親友弟姪盤踞朝端勢牢固而不<lb/>
　　可破人側目而不敢言故知之難外廷者或露於<lb/>
　　同官之摘發或敗於直臣之紏劾而日在左右者<lb/>
　　窺伺意㫖巧為逢迎偵探喜怒預為趨避玩人主<lb/>
　　於股掌之上藏鋒刃於談笑之餘故知之難夫俟<lb/>
　　其毒既肆穢既彰而始謀所以去之惡去而所傷<lb/>
　　者大矣易曰履霜堅冰至防其漸也誠使人君於<lb/>
　　其惡念方萌惡機始露毅然遏滅使不得逞輕則<lb/>
<pb n="KR3a0110_WYG_041-25b"/>
　　奪之事權重則加以譴責則遏之者正所以保全<lb/>
　　之終始之也傳曰為國家者見惡如農夫之務去<lb/>
　　草焉芟夷藴崇之絶其根本勿使能殖遏之之説<lb/>
　　也自古忠佞不同朝賢奸不兩立善人之與惡人<lb/>
　　真若水火之不相入薫蕕之不同器然善人終不<lb/>
　　勝惡人者葢善人自恃其意念之無他不阿權要<lb/>
　　不事夤緣惟本一念血誠以結主知事有闗於國<lb/>
　　計雖縻以爵禄不為動怵以禍害不為怯維彼無<lb/>
<pb n="KR3a0110_WYG_041-26a"/>
　　良即以其不附己且不便於己也裁抑之排擠之<lb/>
　　必使善類摧折而後快於心惟在為人主者表其<lb/>
　　心迹白其真誠使善類欣榮不扶而植在位者有<lb/>
　　堅於為善之心書曰彰善易曰揚善詞異而理一<lb/>
　　也夫天命有善無惡隂以彰癉之權寄之人君故<lb/>
　　章服曰天命刑用曰天討朝無倖位野無留良隂<lb/>
　　陽和而風雨時庶事康而萬民乂書曰皇天無親<lb/>
　　惟徳是輔又曰天有顯道厥類惟彰非此謂與<lb/>
<pb n="KR3a0110_WYG_041-27a"/>
　　周易<lb/>
　九二大車以載有攸往无咎<lb/>
　　　　　　　　　　　　　編修<hi>臣</hi>林枝春<lb/>
　　程子曰九以陽剛居二為六五之君所倚任剛健<lb/>
　　則才勝居柔則謙順得中則无過其才如此所以<lb/>
　　能勝大有之任如大車之材强壮能勝載重物也<lb/>
　　可以任重行逺故有攸往而无咎<lb/>
　六五厥孚交如威如吉<lb/>
<pb n="KR3a0110_WYG_041-27b"/>
　　程子曰六五當大有之時居君位虚中為孚信之<lb/>
　　象人君以孚信接於下則下亦盡其誠信以事於<lb/>
　　上上下孚信相交也大有之時人心安易故必威<lb/>
　　如則吉既以柔和孚信接於下衆志説從又必有<lb/>
　　威嚴使之有畏善處有者也吉可知矣<lb/>
　　<hi>臣</hi>謹按大有者衆情歸向民物繁庶之時也物衆<lb/>
　　地大致治為難非有過人才徳不足當大任而有<lb/>
　　為非其柔順居尊亦不能虚己以應物故必君臣<lb/>
<pb n="KR3a0110_WYG_041-28a"/>
　　一心上下相應然後道洽政治澤潤生民而永保<lb/>
　　其盛大之所有然臣之材質各有不同有僅勝一<lb/>
　　官一邑之寄者有堪以兼綜衆長者有總攝樞要<lb/>
　　從容坐理而有餘者若知小謀大力小任重將顛<lb/>
　　覆是憂安有攸往今以九居二剛健謙順而得中<lb/>
　　位與五相應是能任重致逺者也夫載物者器成<lb/>
　　器者才居才者徳徳與才俱既非巽懦而不前又<lb/>
　　非剛愎而自用出其經緯之猷養以和平之度鎮<lb/>
<pb n="KR3a0110_WYG_041-28b"/>
　　靜不驚直方不撓左右承弼則能盡啟沃以為忠<lb/>
　　藩翰旬宣則能抒綏靖以為畧是謂不渝爾載於<lb/>
　　以尊主庇民必恢恢有餘裕矣若夫人君代天理<lb/>
　　物道在推誠而又必有威以整肅之斯為張弛得<lb/>
　　宜葢六五執柔居中是不挾詐不任術一惟孚信<lb/>
　　相結者也上以信結則下亦胥冺其疑貳而交輸<lb/>
　　以悃忱逺邇内外忻合無間丕應徯志無鉤繩而<lb/>
　　不可㩦無闗鍵而不可開以此處大有之世譬猶<lb/>
<pb n="KR3a0110_WYG_041-29a"/>
　　人身膚革充盈而血脉貫注靡不周通又何難遏<lb/>
　　之有然情親易狎勢順易陵謙卑漸積於衰替廢<lb/>
　　弛每始於優容茍非崇尚威嚴何以生其敬畏故<lb/>
　　儀則昭而後人知作肅紀綱飭而後令出惟行若<lb/>
　　親而不尊勢将陵夷而不可復返哲后知其然故<lb/>
　　出身加民必使其下敬之若神明愛之若父母則<lb/>
　　逺者不擕邇者不凟而熙熙穰穰各得其所矣合<lb/>
　　而觀之二為臣位五為君位二剛中在下而得應<lb/>
<pb n="KR3a0110_WYG_041-29b"/>
　　於君五處尊虚己以下應其臣臣得應於君而大<lb/>
　　車以載若伊吕之徒展其所學澤被當時功垂後<lb/>
　　世<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>乎尚已下逮孔明韓琦諸人或盡瘁馳驅卒<lb/>
　　成三分之業或不動聲色而措天下於泰山之安<lb/>
　　是皆遺大投艱而無譏於覆餗古所謂社稷之臣<lb/>
　　者也君能應其臣而有交孚威如之美如成周盛<lb/>
　　時衆賢在位上下志同而又時廵侯甸董正治官<lb/>
　　克詰戎兵慎固封守皆不忘震厲率作之意豈有<lb/>
<pb n="KR3a0110_WYG_041-30a"/>
　　崇極而圯如唐之中葉文恬武嬉習熟見聞以為<lb/>
　　當然者乎書曰懋乃后徳交修不怠正謂此也人<lb/>
　　主誠能觀象玩辭簡才徳之臣以共治大有之世<lb/>
　　尊崇倚任明作有功奉順美命則天人交助而寳<lb/>
　　祚綿衍於無窮矣<lb/>
<pb n="KR3a0110_WYG_041-31a"/>
　　周易<lb/>
　六五厥孚交如威如吉<lb/>
　　　　　　　　　　　　　檢討<hi>臣</hi>仲永檀<lb/>
　　朱子曰大有之世柔順而中以處尊位虚己以應<lb/>
　　九二之賢而上下歸之是其孚信之交也然君道<lb/>
　　貴剛太柔則廢當以威濟之則吉<lb/>
　　<hi>臣</hi>謹按孚者以心相感之謂政之大本也威者以<lb/>
　　法相持之謂政之大權也大本立則天下之情無<lb/>
<pb n="KR3a0110_WYG_041-31b"/>
　　不通大權尊則天下之志無不定斯二者相需為<lb/>
　　用相濟為功要在因其勢以為調劑焉葢天地之<lb/>
　　道貞元遞轉有春温不能無秋肅聖人之治天下<lb/>
　　亦然其嚴而濟之以寛象天地之春温其寛而濟<lb/>
　　之以嚴象天地之秋肅夫天地聖人同一好生温<lb/>
　　與寛是矣肅與嚴若猶有憾者要以天下之勢窮<lb/>
　　則變變則通通則久惟肅也故能不窮於温惟嚴<lb/>
　　也故能不窮於寛豈非寒暑均普其生成而刑賞<lb/>
<pb n="KR3a0110_WYG_041-32a"/>
　　總歸於忠厚者哉今夫大有之世大中而上下應<lb/>
　　之疑慮不生猜嫌不作君敷心腹腎腸臣作股肱<lb/>
　　耳目所謂咸有一徳者耶然則胡為乎用威曰恩<lb/>
　　勝易狎匪威弗節寵過易偪匪威弗制法久易玩<lb/>
　　匪威弗振然則用威奈何曰其徳剛健而文明文<lb/>
　　明則燭幽照㣲情無或遁剛健則剔奸釐弊法在<lb/>
　　必行以是為威威固不在孚外矣寓神武於推心<lb/>
　　置腹之内行嚴肅於開誠布公之中常使惇大出<lb/>
<pb n="KR3a0110_WYG_041-32b"/>
　　以明作而寛仁不失於優柔所謂因其勢而調劑<lb/>
　　者葢如此此則情無不通志無不定而天下大治<lb/>
　　矣<lb/>
<pb n="KR3a0110_WYG_041-33a"/>
　　周易<lb/>
　六五厥孚交如威如吉<lb/>
　　　　　　　　　　　監察御史<hi>臣</hi>陳髙翔<lb/>
　　程子曰六五當大有之時居君位虚中為孚信之<lb/>
　　象人君執柔守中而以孚信接於下則下亦盡其<lb/>
　　信誠以事於上上下孚信相交也以柔居尊當大<lb/>
　　有之時人心安易若専尚柔順則陵慢生矣故必<lb/>
　　威如則吉威如有威嚴之謂也既以柔和孚信接<lb/>
<pb n="KR3a0110_WYG_041-33b"/>
　　於下衆志悦從又有威嚴使之有畏善處有者也<lb/>
　　吉可知矣<lb/>
　　朱子曰大有之世柔順而中以處尊位虚己以應<lb/>
　　九二之賢而上下歸之是其孚信之交也然君道<lb/>
　　貴剛太柔則廢當以威濟之則吉故其象占如此<lb/>
　　<hi>臣</hi>謹按易中凡以六居五多有取於柔順虚中之<lb/>
　　象惟柔順故能舍己惟虚中故能從善况大有之<lb/>
　　時正郅隆之運其上有柔中之君其下有剛中之<lb/>
<pb n="KR3a0110_WYG_041-34a"/>
　　臣明良相契如元首之於股肱腹心之於手足形<lb/>
　　跡胥忘嫌疑自釋故曰厥孚交如言一徳一心誠<lb/>
　　之至也然周公繫爻又必曰威如而朱子釋之以<lb/>
　　為君道貴剛太柔則廢當以威濟之乃吉豈以為<lb/>
　　人上者必引繩切墨峻急以馭下刻覈以求衆哉<lb/>
　　葢君道法天天心至仁而天徳至剛日暄雨潤既<lb/>
　　予物以寛然之樂而雷動風行復不疾而速不行<lb/>
　　而至先儒有言陽氣到處金石皆透又云斗一指<lb/>
<pb n="KR3a0110_WYG_041-34b"/>
　　東而天下皆春斗一指西而天下皆秋葢天心不<lb/>
　　已故其機不可遏其機不可遏故其勢不可犯此<lb/>
　　天下之人所以莫不親天亦莫不尊天者誠畏天<lb/>
　　之威也人君茍知此意則整綱飭紀信賞必罰整<lb/>
　　綱飭紀故權不旁落令不中阻興一利革一弊而<lb/>
　　人皆實受吾君之賜信賞必罰故不為察察之明<lb/>
　　亦不為煦煦之恩喜知勸怒知威而人終莫敢以<lb/>
　　身試法大臣當敬然使大臣不法而優容焉不可<lb/>
<pb n="KR3a0110_WYG_041-35a"/>
　　也小臣當體然使小臣不亷而寛假焉不可也夫<lb/>
　　如是則温然如春肅然如秋宫府内外百度清明<lb/>
　　而庶政咸舉吉孰大焉不然以六五應九二臣剛<lb/>
　　君柔不制之以威恐優柔之意多斷制之意少當<lb/>
　　豐亨豫大之時駸駸乎有積玩廢弛之弊矣聖人<lb/>
　　有憂之故其繫傳曰威如之吉易而无備也葢知<lb/>
　　㡬其神待其既然而後悔之不如於其未然而早<lb/>
　　戒之此之謂易之道與<lb/>
<pb n="KR3a0110_WYG_041-36a"/>
　　周易<lb/>
　上九自天祐之吉无不利象曰大有上吉自天祐也<lb/>
　　　　　　　　　　　　　編修<hi>臣</hi>李龍官<lb/>
　　<hi>臣</hi>謹按此言人君具陽剛之徳當極盛之時而能<lb/>
　　謙以受益所以克當天心而膺無疆之福祉也夫<lb/>
　　人君智勇錫之於天聰明原之於性應五百之昌<lb/>
　　期承祖宗之統緒所謂天授非人力也斯時也道<lb/>
　　充九野徳載八埏象緯同其照臨山川齊其流峙<lb/>
<pb n="KR3a0110_WYG_041-36b"/>
　　其為天祐豈顧問哉而聖人於此若不敢為僥倖<lb/>
　　之詞而必推其所以致此之由葢上九以剛健文<lb/>
　　明之徳既足以囊括宇内矣而知人善任嘗若有<lb/>
　　求助於鹽梅舟楫之材此一如天道之張弛異宜<lb/>
　　晦明迭運而風雷日月各竭其才以共勷化育之<lb/>
　　功者也天與人迹不相及而理則相通也如此善<lb/>
　　言天者必有驗於人盡乎人者乃能格乎天上天<lb/>
　　之載無聲無臭發㣲而不可見充周而不可窮也<lb/>
<pb n="KR3a0110_WYG_041-37a"/>
　　其祐與不祐一似任其數之適然亦曷嘗見其諄<lb/>
　　諄然命一人而祐之也哉故以為可恃自羲皇以<lb/>
　　至今日易姓而王者指不勝屈舜禹湯文不能為<lb/>
　　子孫留既去之運烏在其可恃也以為不可恃五<lb/>
　　徳迭運各以其道轉移天下行若啓思若翼四海<lb/>
　　來格萬福攸同昊天有成命羣䇿羣力不能起而<lb/>
　　爭一日之令聞烏在其不可恃也夫子繹周公之<lb/>
　　意以為當大有之世宅中圖大九圍是式富不期<lb/>
<pb n="KR3a0110_WYG_041-37b"/>
　　奢而自奢貴不期驕而自驕髙則易危滿則易溢<lb/>
　　至於上而猶吉則天之所祐固不繫於數之適然<lb/>
　　而上九之自為政也在周公憂盛危明雖基命宥<lb/>
　　宻而猶存泮渙之思故歸其功於天明明赫赫固<lb/>
　　陟降之精神而實於穆之式慿也在夫子持盈定<lb/>
　　傾雖敷天裒對而猶厪遏躬之慮故凛其㡬於人<lb/>
　　肅肅雍雍固上帝之臨女而實緝熙之對越也夫<lb/>
　　天人相與之際㣲矣一念之敬肆帝王之去留繫<lb/>
<pb n="KR3a0110_WYG_041-38a"/>
　　焉祖宗艱難拮据撫有四海憂勤惕厲即匹夫匹<lb/>
　　婦具能勝予誠知天命之不假易也迨夫子孫䝉<lb/>
　　業而安聲靈震赫上下恬熙於是侈成功於泰岱<lb/>
　　誇麟鳳於郊藪粉飾太平自矜天祐而時㑹漸移<lb/>
　　忽成板蕩漢唐以來前後一轍何則主徳不修而<lb/>
　　仁賢攸伏也若夫聖神之君剛明兼濟學足以經<lb/>
　　緯天地英俊咸用智足以斧藻羣倫翼翼之心上<lb/>
　　與彼蒼相晤對勉勉之志下與多士為儀型夫豈<lb/>
<pb n="KR3a0110_WYG_041-38b"/>
　　曰弗畏入畏為此集木臨谷之慮哉誠以天命以<lb/>
　　徳不可不全此徳天命以賢不可不用此賢故位<lb/>
　　曰天位禄曰天禄職曰天職民曰天民寤寐之中<lb/>
　　惟帝載共流通焉耳然則言天者不必逺求㝠漠<lb/>
　　之表也出王游衍皆監觀之事也馮翼孝徳皆簡<lb/>
　　在之人也昔者髙宗恭黙而帝賚良弼文王陟降<lb/>
　　而王國克生聿懐多福百禄是遒天豈顓為殷周<lb/>
　　之主篤其栽培夫亦惟是履信思順尚賢以得天<lb/>
<pb n="KR3a0110_WYG_041-39a"/>
　　人之祐助焉耳不然而怠勝敬欲勝義功廢於垂<lb/>
　　成業流於雜霸朝有庭燎沔水之規野無莘野渭<lb/>
　　濱之載惟命不于常亦安保其吉無不利也哉<lb/>
<pb n="KR3a0110_WYG_041-40a"/>
　　周易<lb/>
　上九自天祐之吉元不利<lb/>
　　　　　　　　　　　　　編修<hi>臣</hi>儲晉觀<lb/>
　　郭雍曰繫辭曰祐者助也天之所助者順也人之<lb/>
　　所助者信也履信思乎順又以尚賢也六五之君<lb/>
　　實盡此而言於上九者葢言大有之吉以此終也<lb/>
　　<hi>臣</hi>謹按大有上九得繫辭而其義大明葢主六五<lb/>
　　言之也六五厥孚交如履信也居尊用柔思順也<lb/>
<pb n="KR3a0110_WYG_041-40b"/>
　　上九在上尚賢也是以自天祐之吉无不利葢人<lb/>
　　君以文明之徳處崇髙之位而際豐盛之時盈則<lb/>
　　易溢滿則招損聖帝明王恒兢兢乎慎之惟是履<lb/>
　　和而至謙尊而光有孚惠心而本反身威如之吉<lb/>
　　以虚受人而致上下交泰之亨則中道得矣夫欽<lb/>
　　明文思允恭克讓者堯也濬哲文明溫恭允塞者<lb/>
　　舜也不自滿假而所寳惟賢光天之下至于海隅<lb/>
　　蒼生萬邦黎獻共惟帝臣則人心翕應而天意從<lb/>
<pb n="KR3a0110_WYG_041-41a"/>
　　之矣天人祐助中外禔福不亦康乎記曰體信以<lb/>
　　達順又曰天不愛其道地不愛其寳人不愛其情<lb/>
　　詩曰假樂君子顯顯令徳宜民宜人受禄于天保<lb/>
　　佑命之自天申之夫天道逺而人道邇善言天者<lb/>
　　必有驗於人其要先基於宥宻緝熙之學而其為<lb/>
　　務不外乎嚮明出治用人行政之方即所謂履信<lb/>
　　思順尚賢之實也且周成王之時大有之象也而<lb/>
　　詩人之頌美者無他説焉祈天永命之理易詩亦<lb/>
<pb n="KR3a0110_WYG_041-41b"/>
　　有同符矣抑尚賢之義有二大畜之上九有陽剛<lb/>
　　之徳而為六五所尚其道大行故爻辭曰何天之<lb/>
　　衢大有之六五明體而虚中能尚上九之賢故象<lb/>
　　傳曰大有上吉立義雖稍異要皆以六五之尚為<lb/>
　　主葢五君位也尊莫加焉王弼謂易卦中四爻有<lb/>
　　位而初上無位初上者體之始終事之先後也凡<lb/>
　　卦以上爻終五爻之義者甚多如師之大君有命<lb/>
　　離之王用出征皆然大有上九亦猶是爾言五之<lb/>
<pb n="KR3a0110_WYG_041-42a"/>
　　徳宜膺是福於終可徴也彖傳曰柔得尊位大中<lb/>
　　而上下應之曰大有其㫖盡矣<lb/>
<pb n="KR3a0110_WYG_041-43a"/>
　　周易<lb/>
　謙☷☶<hi>艮下坤上</hi>
　　　　　　　　　　　監察御史<hi>臣</hi>李敏第<lb/>
　　<hi>臣</hi>謹按序卦傳曰有大者不可以盈故受之以謙<lb/>
　　有大而能謙必豫是謙者百善之始基統括乎聖<lb/>
　　功王道之大全自天地之化育鬼神之屈伸以及<lb/>
　　人事之從違得失無不準諸此者孔頴達正義曰<lb/>
　　屈躬下物先人後己則所在皆通多者得謙而更<lb/>
<pb n="KR3a0110_WYG_041-43b"/>
　　裒聚故云裒多即謙尊而光也寡者得謙而更進<lb/>
　　益故云益寡即卑而不可踰也稱物之多寡均平<lb/>
　　而施之使多寡各得其宜故曰稱物平施謙之為<lb/>
　　道兼備衆美此卦之所以六爻皆吉也義理遥深<lb/>
　　管蠡之見無能窺其涯涘謹按爻象引而伸之比<lb/>
　　類屬辭推衍成篇庶以效古者瞽史誦獻之義凡<lb/>
　　六章章十二句<lb/>
　初六謙謙君子用渉大川吉象曰謙謙君子卑以自<lb/>
<pb n="KR3a0110_WYG_041-44a"/>
　牧也<lb/>
　　檢身惟約稱物則平約以内飭平以外衡厥惟謙<lb/>
　　謙衆徳是成虚舟不忤欹器無傾居易履坦時靡<lb/>
　　有爭大川用渉君子攸行<lb/>
　六二鳴謙貞吉象曰鳴謙貞吉中心得也<lb/>
　　淑問孔揚芬流頰齒匪曰謏聞徴厥素履季路令<lb/>
　　名聞過而喜昌言載拜繄崇伯子惟誠則形守正<lb/>
　　無詭以虚受人邈焉髙軌<lb/>
<pb n="KR3a0110_WYG_041-44b"/>
　九三勞謙君子有終吉象曰勞謙君子萬民服也<lb/>
　　履位當陽羣黎是畀惟叙惟歌成勞匪易庶幾夙<lb/>
　　夜慎終如始曰予一人罔敢即戲持泰戒盈永言<lb/>
　　劼毖無施無伐萬邦攸暨<lb/>
　六四无不利撝謙象曰无不利撝謙不違則也<lb/>
　　緝熙敬止克修厥身蹈和履度矩矱是陳云胡不<lb/>
　　臧訓典式遵動為世法惟徳之純流其暉吉無競<lb/>
　　維人祥風載扇鳥獸孔馴<lb/>
<pb n="KR3a0110_WYG_041-45a"/>
　六五不富以其鄰利用侵伐无不利象曰利用侵伐<lb/>
　征不服也<lb/>
　　居謙履順建極區夏暨彼埏紘歸我陶冶載道無<lb/>
　　貧備徳無寡鄰哉臣哉光天之下包匭菁茅孰不<lb/>
　　庭者干羽在御無勞戎馬<lb/>
　上六鳴謙利用行師征邑國象曰鳴謙志未得也可<lb/>
　用行師征邑國也<lb/>
　　日嚴祗敬穆穆皇皇以永終譽至徳之光自南自<lb/>
<pb n="KR3a0110_WYG_041-45b"/>
　　北我理我疆琛贄載見用謹無将神武不殺荘敬<lb/>
　　斯彊止戈懐逺莫不來王<lb/>
<pb n="KR3a0110_WYG_041-46a"/>
　　周易<lb/>
　謙亨君子有終<lb/>
　　　　　　　　　　　　　　編修<hi>臣</hi>玉錦<lb/>
　　<hi>臣</hi>謹按易卦無六爻皆吉者以乾之純健坤之純<lb/>
　　順且有亢龍之悔龍戰之傷推之他卦可知矣惟<lb/>
　　謙下三爻皆吉而無凶上三爻皆利而無害則謙<lb/>
　　之為道無往不宜者也彖傳天道虧盈而益謙地<lb/>
　　道變盈而流謙人道惡盈而好謙鬼神害盈而福<lb/>
<pb n="KR3a0110_WYG_041-46b"/>
　　謙合天地人神無不尚謙如是豈非盈滿之不可<lb/>
　　為而虚冲之誠足貴哉書曰滿招損謙受益謙之<lb/>
　　所以亨也又云汝惟不矜天下莫與汝爭能汝惟<lb/>
　　不伐天下莫與汝爭功夫不矜不伐者謙也莫與<lb/>
　　爭能莫與爭功則亨矣然必有能而不矜有功而<lb/>
　　不伐所謂勞而不伐有功而不徳厚之至也書與<lb/>
　　易不可以互相發明乎葢謙之成卦在九三一爻<lb/>
　　故曰勞謙君子有終吉爻辭與卦辭相合然三爻<lb/>
<pb n="KR3a0110_WYG_041-47a"/>
　　之君子有終指三而言也卦辭之君子有終則不<lb/>
　　第指三而言也自初至六皆有君子之道總以謙<lb/>
　　之一字無論在上在下皆當以此自持功名如是<lb/>
　　學問亦如是故曰謙尊而光卑而不可踰通上下<lb/>
　　而言之也朱子謂君子有終為先屈而後伸程子<lb/>
　　謂君子達理故樂天而不競内充故退讓而不矜<lb/>
　　安履乎謙終身不易在小人則有欲必競有徳必<lb/>
　　伐雖使勉慕於謙亦不能安行而固守不能有終<lb/>
<pb n="KR3a0110_WYG_041-47b"/>
　　也<hi>臣</hi>謂程子之言尤為警切使厚貌深情偽為謙<lb/>
　　恭以矯飾一時者不得假托於其間程子又謂勞<lb/>
　　謙君子有終古之人有當之者周公是也<hi>臣</hi>愚以<lb/>
　　為豈獨周公哉自古聖帝明王如堯舜禹湯文武<lb/>
　　功徳垂於天下萬世而典謨誓誥皆有兢業弗遑<lb/>
　　虚衷若谷之意葢徳盛禮恭以善全功名者人臣<lb/>
　　之謙也聖不自聖上畏天命下顧民碞而朝乾夕<lb/>
　　惕集思廣益以垂萬世無疆之休者人主之謙也<lb/>
<pb n="KR3a0110_WYG_041-48a"/>
　　不然豐亨豫大之時易啟志氣盈滿之漸奚以見<lb/>
　　君子之有終耶孔子曰有大而能謙必豫則夫治<lb/>
　　益求治安益求安以持盈而保泰者其有得夫謙<lb/>
　　之道與<lb/>
<pb n="KR3a0110_WYG_041-49a"/>
　　周易<lb/>
　謙亨天道下濟而光明地道卑而上行<lb/>
　　　　　　　　　　　　給事中<hi>臣</hi>鄒一桂<lb/>
　　程傳云濟當作際此明謙而能亨之義天之道以<lb/>
　　其氣下際故能化育萬物其道光明下際下交也<lb/>
　　地之道以其處卑所以其氣上行交於天皆以卑<lb/>
　　降而亨也<lb/>
　　<hi>臣</hi>謹按謙卦之體坤上艮下九三一爻以乾健而<lb/>
<pb n="KR3a0110_WYG_041-49b"/>
　　居下卦是為天之下際坤徳柔勢卑而升上卦是<lb/>
　　為地之上行即天地交而萬物通之義也故亨卦<lb/>
　　之名義以其卑下故曰謙天不自髙而下際故日<lb/>
　　月星辰燦然昭著而光明地惟順承而居卑故風<lb/>
　　雲雷雨相率而上行下際天亨於地也上行地亨<lb/>
　　於天也天地亨則隂陽和而萬物生謙亨之義亦<lb/>
　　大矣或曰九三以陽居下謙也而坤卦以柔居上<lb/>
　　似非謙義而正不然地之道惟卑故能上行亦惟<lb/>
<pb n="KR3a0110_WYG_041-50a"/>
　　上行故能盡其卑之道設使地而不安於卑則震<lb/>
　　動崩裂而厚徳不載何以能行既不能行則風雲<lb/>
　　雷雨之發於地者必凝滯膠澁而資生不廣是但<lb/>
　　有下際之施而無上行之承非地道也是以明良<lb/>
　　之世君體乾於上而行政施惠以及兆民下際也<lb/>
　　臣卑法於下而謀猷入告疾苦以聞上行也衰亂<lb/>
　　之世君徳暗而屯膏不下臣職曠而民隐不聞下<lb/>
　　謟上驕驕者非謙而謟者亦非謙也若夫圖治之<lb/>
<pb n="KR3a0110_WYG_041-50b"/>
　　主宵旰靡寧而人臣泄泄㳫㳫竊禄茍安是君下<lb/>
　　際而臣不上行也臣不上行則卑道已失凡其所<lb/>
　　為将順無過者皆惰慢之氣耳以為是謙其可乎<lb/>
　　是道也不獨廷陛之間也百姓有疾而不能告諸<lb/>
　　司牧司牧有累而不能申諸督撫督撫有聞而不<lb/>
　　能達諸九重皆不能上行者也我<lb/>
皇上至仁育物痛切民瘼一方災沴百萬賑施然而民<lb/>
　　氣未舒天時亢旱陽盛而隂愆此曷故哉夫亦為<lb/>
<pb n="KR3a0110_WYG_041-51a"/>
　　臣子者所當清夜思之而不能自安者也<hi>臣</hi>偶讀<lb/>
　　謙卦而有感於君臣上下之道不覺其言之過直<lb/>
　　唯<lb/>
聖主垂察之<lb/>
<pb n="KR3a0110_WYG_041-52a"/>
　　周易<lb/>
　天道下濟而光明地道卑而上行<lb/>
　　　　　　　　　　　監察御史<hi>臣</hi>包祚永<lb/>
　　朱子曰言謙之必亨<lb/>
　　<hi>臣</hi>謹按此以卦體釋卦之辭也夫謙之為卦惟九<lb/>
　　三一爻屬陽而為卦之主居下卦之上是天道下<lb/>
　　濟之義也坤為地地處卑下今居上卦是卑而上<lb/>
　　行之義也夫以天道之髙明而有下濟之功地道<lb/>
<pb n="KR3a0110_WYG_041-52b"/>
　　之卑下而有上行之美皆謙所致也若以人事言<lb/>
　　之則天道下濟者即人君以剛健中正之徳居九<lb/>
　　五之尊下而求助於臣隣之義也地道上行者即<lb/>
　　人臣以無成代終之職合在廷之賛勷上而輔弼<lb/>
　　乎一人之義也是天地之道固可推之於君臣而<lb/>
　　君臣之道固亦可言下濟上行矣然卦言天道不<lb/>
　　但言下濟而又必兼言光明者何也説者曰光明<lb/>
　　者為卦之有艮言之也觀於艮之象曰其道光明<lb/>
<pb n="KR3a0110_WYG_041-53a"/>
　　是也此其説似矣而未足以盡天道之義也葢所<lb/>
　　謂天道者必以下濟然後見其光明耳從來聖君<lb/>
　　哲后聰明睿智首出庶物凡天下臣民已莫不瞻<lb/>
　　之如雲仰之如日是儼然一天道之鍳觀在上矣<lb/>
　　然其翼為明聽必取資於羣工亮采惠疇亦恒需<lb/>
　　乎多士故能成其時雍風動之郅治而收下濟之<lb/>
　　實功此君道之所以昭明於萬世也迨後世英君<lb/>
　　誼辟代不乏人亦莫不以明悟之姿兼果毅之畧<lb/>
<pb n="KR3a0110_WYG_041-53b"/>
　　神明内朗精彩外著抑亦儼然天道之明無不照<lb/>
　　矣及其建功立業謨謀廟堂要皆博訪羣下以盡<lb/>
　　同異之情霽色和顔以收觀聽之益其下濟也乃<lb/>
　　適足以形其君道之光明而已矣至若其時在廷<lb/>
　　諸臣有本忠藎之誠發為嘉謀嘉猷者固上契乎<lb/>
　　天心而其有静言庸違者亦難逃乎洞鍳此尤見<lb/>
　　其光明之出於尋常萬萬也豈非君道天道體用<lb/>
　　合一者與是則謙之為卦在天地則為㤗交之庥<lb/>
<pb n="KR3a0110_WYG_041-54a"/>
　　徴在君臣則為明良之盛事傳所謂有天地然後<lb/>
　　有君臣者其斯之謂乎<lb/>
<pb n="KR3a0110_WYG_041-55a"/>
　　周易<lb/>
　天道虧盈而益謙地道變盈而流謙鬼神害盈而福<lb/>
　謙人道惡盈而好謙謙尊而光卑而不可踰<lb/>
　　　　　　　　　　　　監察御史<hi>臣</hi>金溶<lb/>
　　<hi>臣</hi>謹按一人建極上以承天地之鍳觀下以為臣<lb/>
　　民之仰賴發而為言立天下之儀型見而為行為<lb/>
　　子孫之法守况處豐亨豫大之時當重熙累洽之<lb/>
　　際而驕泰之機每不覺隠隠欲動者則知謙也者<lb/>
<pb n="KR3a0110_WYG_041-55b"/>
　　聖功之要而為君之極難也彼從古帝王孰有不<lb/>
　　以謙為貴者哉堯之克讓舜之温恭唐虞之謙也<lb/>
　　禹之不矜不伐湯之檢身不及文武之緝熙執競<lb/>
　　三代之謙也夫以貴為天子富有四海而自朝至<lb/>
　　昃兢兢業業如履虎尾如蹈春冰總不敢有少自<lb/>
　　滿假之意豈過為致謹哉誠以滿招損謙受益滿<lb/>
　　則無處而不凶謙則無往而不吉天道之虧益地<lb/>
　　道之變流鬼神之害福人道之好惡舉不外乎此<lb/>
<pb n="KR3a0110_WYG_041-56a"/>
　　自卑而尊自晦而光聖人序卦於大有之後而繼<lb/>
　　以謙而謙卦之六爻皆吉者其意葢有在也抑又<lb/>
　　有説焉先儒之訓謙者曰有而不居之義夫知其<lb/>
　　有而不居與並不敢自信其有者其義大有間矣<lb/>
　　義理之精㣲能疑似之必辨乎功業之廣大能措<lb/>
　　置之咸宜乎始終之異致能慎終之如始乎細行<lb/>
　　不矜終累大徳履霜不戒馴致堅冰故雖道隆化<lb/>
　　洽物阜民康尤必其心常虚其神常歛慄慄危懼<lb/>
<pb n="KR3a0110_WYG_041-56b"/>
　　時有匹夫匹婦勝予之思而復何所居乎又何敢<lb/>
　　自信其有乎易於謙之彖辭反覆推詳義誠深哉<lb/>
<pb n="KR3a0110_WYG_041-57a"/>
　　周易<lb/>
　九三勞謙君子有終吉<lb/>
　　　　　　　　　　　監察御史<hi>臣</hi>周祖榮<lb/>
　　王弼曰處下體之極履得其位衆陰所宗尊莫先<lb/>
　　焉上承下接勞謙匪懈是以吉也<lb/>
　　胡炳文曰乾之三以君子稱坤之三以有終言謙<lb/>
　　之三兼乾坤之占辭葢所謂勞者即乾之終日乾<lb/>
　　乾而謙則又坤之含章也<lb/>
<pb n="KR3a0110_WYG_041-57b"/>
　　<hi>臣</hi>謹按勞謙一語本義程傳皆主繫辭之義以為<lb/>
　　有功勞而能謙而王氏弼胡氏炳文之説則兼有<lb/>
　　勤勞之意其於爻義爻象亦有所發明焉葢凡卦<lb/>
　　爻六位惟三當上下之交内外之際非平易安和<lb/>
　　之所最為難處故多凶此卦九三為成卦之主以<lb/>
　　一陽承上接下動而難静危而難安乃履得其正<lb/>
　　為衆所歸而性體剛健又能始終持謙至久不懈<lb/>
　　是謙本於勤者也其象則一陽居中上下皆陰有<lb/>
<pb n="KR3a0110_WYG_041-58a"/>
　　坎象焉坎勞卦也爻云勞謙殆取諸此此王氏之<lb/>
　　説所由來也陽為君子惟有徳者當之地道有終<lb/>
　　惟恭順者能之此爻一陽得位能安衆陰以本體<lb/>
　　言則君子也一變則為純坤以變體言謙濟以順<lb/>
　　則事必有終其吉可知胡氏謂此爻兼乾九三坤<lb/>
　　六三之義所包者廣而所見者大於彖傳天道下<lb/>
　　濟地道上行之義特為發明可補本義程傳之所<lb/>
　　未及其説有足採者又先儒多以此爻從臣道立<lb/>
<pb n="KR3a0110_WYG_041-58b"/>
　　論是葢就爻位居下之上起見耳竊思君子之稱<lb/>
　　君臣上下無所不該細繹繫辭内徳言盛禮言恭<lb/>
　　致恭以存其位數語亦統君道臣道而渾言之似<lb/>
　　未嘗専有所指也至象傳云萬民服則徳之所運<lb/>
　　者廣而不僅言臣道亦明矣是釋此爻者當從九<lb/>
　　三為成卦之主立論而勿泥於下卦之位置可也<lb/>
<pb n="KR3a0110_WYG_041-59a"/>
　　周易<lb/>
　天地以順動故日月不過而四時不忒聖人以順動<lb/>
　則刑罰清而民服<lb/>
　　　　　　　　　　　　　檢討<hi>臣</hi>邱玖華<lb/>
　　程子曰天地之運以其順動所以日月之度不過<lb/>
　　差四時之行不愆忒聖人以順動故經正而民興<lb/>
　　於善刑罰清簡而萬民服也<lb/>
　　<hi>臣</hi>謹按天地無心而成化聖人有心而無為葢天<lb/>
<pb n="KR3a0110_WYG_041-59b"/>
　　地以一誠為通復静極而動動極復静機緘皆本<lb/>
　　乎自然故曰天地之常心普萬物而無心聖人以<lb/>
　　一誠為應感静而無静動而無動措施悉符乎天<lb/>
　　則故曰聖人之常情順萬事而無情張載正䝉云<lb/>
　　天地之功發乎動畢達乎順又云天地之氣雖聚<lb/>
　　散攻取百途其為理也順而不妄又云天地四時<lb/>
　　行百物生無非至教聖人之動無非至徳又云至<lb/>
　　當之謂徳百順之謂福葢天之為道也確然示人<lb/>
<pb n="KR3a0110_WYG_041-60a"/>
　　易地之為道也隤然示人簡日月得天而久照四<lb/>
　　時變化而久成其不過不忒者所謂效順於天地<lb/>
　　也聖人法天以政養萬民脩六禮以節性齊八政<lb/>
　　以防滛一道徳以同俗凡所以匡直輔翼而若其<lb/>
　　有恒之性也是以法立而民不犯教誠而愛深令<lb/>
　　簡而刑約也淮南子曰聖人因民之所惡以禁姦<lb/>
　　罰一人而天下畏之故至刑不濫葢惟順人心以<lb/>
　　敷化因天討而用刑惟明克允以寛致簡欽恤者<lb/>
<pb n="KR3a0110_WYG_041-60b"/>
　　泣辜之仁釋疑者好生之徳不獨天下無寃民而<lb/>
　　民自以不寃皆相與滌徳蕩穢蹈徳詠仁無事五<lb/>
　　聲求情三刺聼訟而畫衣象服化臻刑措艾韠草<lb/>
　　纓俗進淳良将見刻木不對畫地不入斯巍巍之<lb/>
　　徳作範百王穆穆之風永垂千禩後之論刑者不<lb/>
　　知出此其䧟於申韓之刻薄者無論矣他如鄙儒<lb/>
　　姑息之見異端報應之説俗吏便文自營之計又<lb/>
　　一以輕刑為事不知刑重而民無所措刑輕而民<lb/>
<pb n="KR3a0110_WYG_041-61a"/>
　　無所忌其失則均皆不知順動之故也惟聖人動<lb/>
　　與天合故無我得正己之盡存誠妙應物之感其<lb/>
　　明罰敕法皆與天地之春温秋肅迭運而有常故<lb/>
　　曰天地心普萬物而無心聖人情順萬事而無情<lb/>
<pb n="KR3a0110_WYG_041-62a"/>
　　周易<lb/>
　天地以順動故日月不過而四時不忒聖人以順動<lb/>
　則刑罰清而民服<lb/>
　　　　　　　　　　　　監察御史<hi>臣</hi>胡定<lb/>
　　<hi>臣</hi>謹按雷地合而成豫其徳為順以動此順動之<lb/>
　　徳舉天地之所以設位聖人之所以成能其道莫<lb/>
　　不備具焉葢立天之道曰隂與陽立地之道曰柔<lb/>
　　與剛其進退屈伸盈虚消長莫不至順而有常是<lb/>
<pb n="KR3a0110_WYG_041-62b"/>
　　故天地之間懸象著明莫大乎日月變通莫大乎<lb/>
　　四時而日往則月來月往則日來暑往則寒來寒<lb/>
　　往則暑來其間日之景有長短月之體有虧盈時<lb/>
　　之行有分至啓閉自其變者而觀之固瞬息而改<lb/>
　　觀自其不變者而觀之實亘萬古而不易也天地<lb/>
　　之順動如此聖人父天母地仰則觀象於天俯則<lb/>
　　觀法於地凡敷政寧人何一非順乎理之當然與<lb/>
　　勢之自然哉如月令所載立春而布徳和令立夏<lb/>
<pb n="KR3a0110_WYG_041-63a"/>
　　而慶賜遂行立秋而選士厲兵立冬而賞事恤孤<lb/>
　　是順乎天之時也王制云修其教不易其俗齊其<lb/>
　　政不易其宜是順乎地之理也漢鼂錯云人情莫<lb/>
　　不欲夀三王生之而不傷人情莫不欲富三王厚<lb/>
　　之而不困人情莫不欲安三王扶之而不危人情<lb/>
　　莫不欲逸三王節其力而不盡此順乎人之情也<lb/>
　　推而至於一張一弛一予一奪莫不順乎義理之<lb/>
　　正好惡之公而動罔不臧也此日之民自相與遵<lb/>
<pb n="KR3a0110_WYG_041-63b"/>
　　王之道遵王之路同遊於大順之中寧猶有所不<lb/>
　　服而俟嚴刑厚罰以讋服兆民哉葢達順者在朝<lb/>
　　廷效順者自徧於草野此亦如天地以順動而日<lb/>
　　月自不過四時自不忒也然則聖人所為與天地<lb/>
　　合其徳日月合其明四時合其序夫亦曰順而已<lb/>
　　矣<lb/>
　<lb/>
御覽經史講義卷四<lb/>
</p>
<p>
</p>
  </div>
</body>
</text>
</TEI>
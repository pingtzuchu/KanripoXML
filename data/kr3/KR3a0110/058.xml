<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_058-1a"/>
欽定四庫全書<lb/>
御覽經史講義卷二十一<lb/>
　　禮記<lb/>
　毋不敬儼若思安定辭安民哉<lb/>
　　　　　　　　　　　監察御史<hi>臣</hi>劉方藹<lb/>
　　朱子曰言君子修身其要在此三者而其要足以<lb/>
　　安民乃禮之本故以冠篇<lb/>
　　眞德秀曰曲禮一篇為禮記之首而毋不敬一言<lb/>
<pb n="KR3a0110_WYG_058-1b"/>
　　為曲禮之首盖敬者禮之綱領也曰毋不敬者謂<lb/>
　　身心内外不可使有一毫之不敬也其容貌必端<lb/>
　　嚴而若思其言辭必安定而不遽以此臨民其有<lb/>
　　不安者乎此章凡四言而修身治國之道略備其<lb/>
　　必聖賢之遺言與<lb/>
　　<hi>臣</hi>謹按敬者一心之主萬理之根修身之要為政<lb/>
　　之本聖賢之所以為學帝王之所以為治未有外<lb/>
　　乎此者毋不敬則内焉五性以敬而全外焉九容<lb/>
<pb n="KR3a0110_WYG_058-2a"/>
　　以敬而正成諸百行以敬而無所不純措諸萬事<lb/>
　　以敬而無所不當實能為天地立心為生民立命<lb/>
　　而其徴諸一身與萬物相接者莫要於容貌辭氣<lb/>
　　儼乎若思斯敬形於貌而出入起居罔有不欽發<lb/>
　　號施令罔有不臧由是以主敬之心思入天下之<lb/>
　　民之身家性命曲謀其安全以居敬之貌言感天<lb/>
　　下之民之血氣心知同歸於寧謐而在君子以敬<lb/>
　　作所之心則雖儼若思猶恐或愆於儀而德容不<lb/>
<pb n="KR3a0110_WYG_058-2b"/>
　　足以為民表則雖安定辭猶恐或愆於言而德音<lb/>
　　不足以為民訓則雖斯民舉安猶恐一夫不獲而<lb/>
　　深予辜之懼故其求安於已安之中彌凛馭朽彌<lb/>
　　畏民碞兢兢業業於無窮而為斯民錫福錫保者<lb/>
　　總以一敬為終始再以其見於帝王之政聖賢之<lb/>
　　言者騐之堯欽明而致時雍舜温恭而臻風動禹<lb/>
　　祇台而成允治湯以聖敬式九圍文以敬止歌孔<lb/>
　　邇武以敬勝頌永清孔子謂修己以敬而安人安<lb/>
<pb n="KR3a0110_WYG_058-3a"/>
　　百姓子思謂篤恭而天下平程子謂上下一於恭<lb/>
　　敬而天地自位萬物自育此皆以敬致安後先相<lb/>
　　同之㫖也至若顔子之不惰曾子之日省子思戒<lb/>
　　慎恐懼孟子之持其志求放心程子主一之謂敬<lb/>
　　無適之謂一又言整齊嚴肅則心自一朱子敬箴<lb/>
　　謂當事而存靡他其適惟精惟一萬變是監動靜<lb/>
　　弗違表裏交正諸儒用力於敬各言所得實於毋<lb/>
　　不敬之一言互相發焉篇首凡四言而舉内聖外<lb/>
<pb n="KR3a0110_WYG_058-3b"/>
　　王之學天德王道之全無不畢具宜朱子以為古<lb/>
　　經之言乎<lb/>
<pb n="KR3a0110_WYG_058-4a"/>
　　禮記<lb/>
　曲禮曰毋不敬儼若思安定辭安民哉<lb/>
　　　　　　　　　　　監察御史<hi>臣</hi>柴潮生<lb/>
　　<hi>臣</hi>謹按敬者德之聚也一心之主宰萬事之權輿<lb/>
　　聖學之所以成始而成終也盖敬則志氣肅志氣<lb/>
　　肅則清明生清明生則百志熙矣發為徳容而儼<lb/>
　　若思發為徳音而安定辭於以安人安百姓不難<lb/>
　　矣故詩以思無邪一言而蔽三百之全禮以毋不<lb/>
<pb n="KR3a0110_WYG_058-4b"/>
　　敬一言而冐四十九篇之㫖良有以也間嘗稽攷<lb/>
　　經史聖王哲后所以自持於身心之地而古大臣<lb/>
　　之孜孜贊贊所以陳善於君者千載而下如将見<lb/>
　　之堯之聖神文武而史臣頌其徳者首言欽舜之<lb/>
　　重華恊帝而史臣叙其徳者備言恭禹祇徳而文<lb/>
　　命以敷湯日躋而九圍以式文敬止武敬勝成王<lb/>
　　敬毖創業守成卜世久逺此以見生安異質性反<lb/>
　　殊途而徳性之淵涵學問之懋勉存心勅躬用人<lb/>
<pb n="KR3a0110_WYG_058-5a"/>
　　行政未有不本於此者建元中董仲舒對䇿曰尊<lb/>
　　其所聞則髙明行其所知則光大髙明光大不在<lb/>
　　於他在王心加之意而已願陛下設誠於内而致<lb/>
　　行之唐太宗曰朕上畏皇天之鍳臨下憚羣臣之<lb/>
　　瞻仰兢兢業業猶恐不合天意未副人望魏徴曰<lb/>
　　此誠致治之要願陛下謹終如始則善矣宋孝宗<lb/>
　　時朱熹入對言一念之頃必察夫天理人欲果天<lb/>
　　理邪則敬以充之而不使少有壅閼果人欲邪則<lb/>
<pb n="KR3a0110_WYG_058-5b"/>
　　敬以克之而不使少有凝滯推而至於言語動作<lb/>
　　之間用人處事之際無不以是裁之則聖心洞徹<lb/>
　　而天下之事惟所欲為無不如志矣由此觀之自<lb/>
　　古聖君賢臣一堂咨儆莫不本此以勅幾康以惇<lb/>
　　治化者誠有見於敬與肆不容並立出此入彼即<lb/>
　　人心道心之爭於片念而判於幾㣲也是以人無<lb/>
　　衆寡事無小大存之心者必謹毖而勿敢忽本諸<lb/>
　　身者必寅畏而無敢疎凡出入起居寢興食息自<lb/>
<pb n="KR3a0110_WYG_058-6a"/>
　　至纎至悉以及班朝蒞官理財用人體國經野之<lb/>
　　大始之終之無不載之以兢惕而處之以祇懼則<lb/>
　　一心有主萬善同歸邁三代纘唐虞胥於是乎基<lb/>
　　之矣又何漢唐宋之足云哉<lb/>
<pb n="KR3a0110_WYG_058-7a"/>
　　禮記<lb/>
　論辨然後使之任事然後爵之位定然後禄之爵人<lb/>
　於朝與士共之<lb/>
　　　　　　　　　　　　給事中<hi>臣</hi>程盛修<lb/>
　　<hi>臣</hi>謹按人主所與共天下者賢才也賢才為天下<lb/>
　　之公物而非己之所得私亦必愜天下之公心而<lb/>
　　非己之所得與古帝王名器之重登進之審其難<lb/>
　　其慎之衷實有如不得已焉者虞廷敷奏以言明<lb/>
<pb n="KR3a0110_WYG_058-7b"/>
　　試以功車服以庸九官十二牧濟濟師師亮工熙<lb/>
　　績夫以聖人為之君又得聖人為之佐何難髙下<lb/>
　　在心取舍任意猶曰知人則哲惟帝其難反覆諮<lb/>
　　詢期於允當况其下此者乎故論辨而使不輕使<lb/>
　　也任事而爵不輕爵也位定而禄不輕禄也所為<lb/>
　　寛之以程期俟之以嵗月試之以盤根錯節豈故<lb/>
　　為是委曲繁重也哉不如此則人才不出而九重<lb/>
　　之上奔走天下之豪傑而服其心招徠天下之俊<lb/>
<pb n="KR3a0110_WYG_058-8a"/>
　　良而鼓其氣未有不於始進之時為兢兢者夫詔<lb/>
　　爵授糈而一人悦不如登明選公而千萬人悦升<lb/>
　　於雲霄之上而身受者逾分不如拔之儔伍之中<lb/>
　　而逖聽者饜心爵人於朝與士共之此物此志也<lb/>
　　或曰破格之舉可間行乎破格者所以待英才也<lb/>
　　宇宙之大英才有幾與其破格而長僥倖之風不<lb/>
　　若循例而養恬靜之氣古來唐太宗之用馬周破<lb/>
　　格之最善者而不善用之則三科武舉驟升司諫<lb/>
<pb n="KR3a0110_WYG_058-8b"/>
　　其流弊可勝言哉是故一嵗九遷四時仕宦非史<lb/>
　　冊之美談也使貪使詐采葑采菲亦權宜之偶見<lb/>
　　也朝進一人焉而天下知其進之故暮退一人焉<lb/>
　　而天下知其退之故進而復退焉天下不以退為<lb/>
　　枉退而復進焉天下不以進為嫌慎之至公之至<lb/>
　　矣人主爵賞予奪一本於天天命有徳五服五章<lb/>
　　非一人意見所得與左右未可諸大夫未可以獨<lb/>
　　斷致其精謀及卿士謀及庶人以兼聽收其益如<lb/>
<pb n="KR3a0110_WYG_058-9a"/>
　　是而賢才不日蒸日盛以馴致明良喜起之休者<lb/>
　　未之有也<lb/>
<pb n="KR3a0110_WYG_058-10a"/>
　　禮記<lb/>
　命太師陳詩以觀民風命市納賈以觀民之所好惡<lb/>
　　　　　　　　　　　　　編修<hi>臣</hi>丁一燾<lb/>
　　漢鄭康成曰陳詩謂采其詩而視之市典市者賈<lb/>
　　謂物貴賤厚薄也質則用物貴淫則侈物貴<lb/>
　　<hi>臣</hi>謹按聖王治天下在厚民之風俗而風俗之厚<lb/>
　　薄徴於民之好惡夫一人端居法宫洗心於宻制<lb/>
　　節謹度既有以清其源而發號施令六服承流陶<lb/>
<pb n="KR3a0110_WYG_058-10b"/>
　　淑性情使風清俗美逺近之民無有敢作好惡者<lb/>
　　民氣必由是而醇矣然而天下之情偽知之不可<lb/>
　　以不周防之不可以不豫王制廵守之典所以諄<lb/>
　　諄如此也當夫制治之始期以同民風者教之大<lb/>
　　綱則君臣父子兄弟夫婦朋友賔客禮之大經則<lb/>
　　冠婚喪祭鄉飲酒士相見政之大體則飲食衣服<lb/>
　　事為異别度量數制繫之以九兩任之以九職施<lb/>
　　之以十二教保息以養之本俗以安之荒政以聚<lb/>
<pb n="KR3a0110_WYG_058-11a"/>
　　之勸則鄉三物以賔之懲則鄉八刑以糾之固足<lb/>
　　以養其和平俾謳歌樂利沐膏澤詠勤苦而雍雍<lb/>
　　以成俗若乃處百工於官府藏商賈於市㕓而偽<lb/>
　　飾之禁在於民商工賈者各十有二其詳雖不可<lb/>
　　殫聞然如圭璧金璋命車命服犧牲戎器不粥於<lb/>
　　市用器不中度布帛精粗不中幅數廣狹不中量<lb/>
　　不粥於市姦色亂正錦文珠玉成器不粥於市五<lb/>
　　榖果木禽獸魚鼈粥於市者各有其制至於命夫<lb/>
<pb n="KR3a0110_WYG_058-11b"/>
　　過市罰一葢命婦過市罰一帷以防其趨利之漸<lb/>
　　故民之期於市者不過日用之恒需無竒技淫巧<lb/>
　　以蕩其心則好惡之邪何自而啟哉然而民風者<lb/>
　　趨時而漸變者也好惡者悦異而思遷者也聖王<lb/>
　　廵守之期必欲有以觀之而陳詩則命太師納賈<lb/>
　　則命司市何也古之侯國皆有樂官而太師為之<lb/>
　　長其以六徳為本六律為音而教六詩者厥為専<lb/>
　　職故其國之歌詩自國君以及卿士大夫田夫野<lb/>
<pb n="KR3a0110_WYG_058-12a"/>
　　女之作均在焉爰命陳之或美或刺或志所忻或<lb/>
　　言所苦玩其發端即此可以見彼揆其含意因顯<lb/>
　　可以識㣲而託物感時又皆本於風土觀詩而民<lb/>
　　風暸如指掌則得失可因是而正也司市之職主<lb/>
　　平市賈禁物靡結信以質劑取予以書契其賈或<lb/>
　　上下之因時或低昻之有定皆稽考所必周而有<lb/>
　　簿籍之足據故物之質者侈者好惡所尚則用之<lb/>
　　多寡因之多寡所趨則賈之低昻上下因之命之<lb/>
<pb n="KR3a0110_WYG_058-12b"/>
　　納賈而民情可見志淫者好必僻而懲禁之法於<lb/>
　　是而施即奢靡之性因是而節由斯二者以觀而<lb/>
　　知聖王坊俗於未染遏淫於至豫其慮民良深逺<lb/>
　　也夫采蕳驅獸其始必有所由倡而積久寖以成<lb/>
　　國俗錦繡被牆其奢必有所自開而衆情踵以相<lb/>
　　矜尚使當陳詩納賈之日甫開而即禁豈其至此<lb/>
　　哉抑<hi>臣</hi>觀三代而後漢治猶為近古漢史所載張<lb/>
　　堪守漁陽其童謡曰桑無附枝麥秀兩岐張君為<lb/>
<pb n="KR3a0110_WYG_058-13a"/>
　　政樂不可支岑熙守東郡其民歌曰我有枳棘岑<lb/>
　　君伐之我有蟊賊岑君遏之狗吠不驚足下生氂<lb/>
　　是亦民風之形於詩者也龔遂以儉約率渤海帶<lb/>
　　刀者使賣刀買牛帶劍者使賣劍買犢由是侈俗<lb/>
　　漸移而郡中有蓄積是其轉移交易亦好惡之可<lb/>
　　徴於市賈者也然則欲觀民者雖無太師之陳詩<lb/>
　　市司之納賈如以風俗人心為先務稗官野史必<lb/>
　　絶其書淫詞艷曲必革其俗省察其登市之物竒<lb/>
<pb n="KR3a0110_WYG_058-13b"/>
　　淫有禁僭妄有刑侈靡有罰頒之典禮一其耳目<lb/>
　　定其心志其於厚風俗端好惡以成道一風同之<lb/>
　　治豈無補歟<lb/>
<pb n="KR3a0110_WYG_058-14a"/>
　　禮記<lb/>
　冢宰制國用必於嵗之杪五榖皆入然後制國用用<lb/>
　地小大視年之豐耗以三十年之通制國用量入以<lb/>
　為出<lb/>
　　　　　　　　　　　　給事中<hi>臣</hi>馬宏𤦺<lb/>
　　<hi>臣</hi>謹按財賦邦國大本生人之喉命天下治亂安<lb/>
　　危係焉周官太宰以九賦斂財賄以九式均節財<lb/>
　　用其屬有職内有職嵗有職幣總之以司會掌之<lb/>
<pb n="KR3a0110_WYG_058-14b"/>
　　以司書凡以惜民財經國計下以制有司俾不得<lb/>
　　擅取上以約王后世子俾不得過用也而其要不<lb/>
　　外乎量入為出之一言葢國家事緒日繁嵗出之<lb/>
　　數恒有增而無減而年榖豐耗不一嵗入之數恒<lb/>
　　有減而無增使非通乎盈虚消息而為久逺計将<lb/>
　　一嵗之入僅足供一嵗之出豐年無事雖若可以<lb/>
　　粗安而歉嵗則必至於束手矣又其下者用之不<lb/>
　　給取之益多取之益多則財殫民病而國亦隨之<lb/>
<pb n="KR3a0110_WYG_058-15a"/>
　　矣所以冢宰制用而必準之以三十年之通葢其<lb/>
　　所規者逺而不求近利常使三年餘一九年餘三<lb/>
　　積之三十年而有十年之餘雖有㐫旱水溢而儲<lb/>
　　備有餘可以補賑貸之所不足此堯湯所以九年<lb/>
　　水七年旱而野無捐瘠國無乏用也後世廢井田<lb/>
　　定額賦罄天下嵗杪之所入大半以之養兵而其<lb/>
　　他經費又遞增遞益而未有已於是常賦之外别<lb/>
　　營私財以待用如漢有大農而復有少府水衡唐<lb/>
<pb n="KR3a0110_WYG_058-15b"/>
　　有轉運度支而復有瓊林大盈宋有户部三司而<lb/>
　　復有封樁内藏此皆制國用之權不一操之於冢<lb/>
　　宰加以年榖不登兵戈擾攘司計之臣四顧無措<lb/>
　　於是告緡算舟車借商税間架以及經總制錢一<lb/>
　　切罔民取利之具無所不為而悖而入者亦悖而<lb/>
　　出矣夫國家當剏造之初君若臣閲物力之艱難<lb/>
　　莫不約取縮用以期無乏承平既久府庫充溢豐<lb/>
　　亨豫大之説起遂舉累代累嵗之所積不數年而<lb/>
<pb n="KR3a0110_WYG_058-16a"/>
　　耗之然則三十年之通制國用可為千古積貯備<lb/>
　　荒之法而侈心一生出入無準即三十年之經營<lb/>
　　有一旦掃地耳是以量入為出者經國不易之方<lb/>
　　而戒侈靡謹節度俾冢宰得以舉其職而無或旁<lb/>
　　有以撓之則仍視乎主徳之恭儉云<lb/>
<pb n="KR3a0110_WYG_058-17a"/>
　　禮記<lb/>
　冢宰以三十年之通制國用量入以為出三年耕必<lb/>
　有一年之食九年耕必有三年之食以三十年之通<lb/>
　雖有凶旱水溢民無菜色然後天子食日舉以樂<lb/>
　　　　　　　　　　　侍講學士<hi>臣</hi>任啟運<lb/>
　　鄭康成曰通三十年之率當有九年之蓄出謂所<lb/>
　　當給為多不過禮少有所殺也<lb/>
　　孔頴逹曰鄭註給謂給百官賔客及民人為謂造<lb/>
<pb n="KR3a0110_WYG_058-17b"/>
　　國家器物<lb/>
　　李覯曰先王治田蕩之以溝均之以遂足以禦凶<lb/>
　　旱舍之以列寫之以澮足以禦水溢而猶恃九年<lb/>
　　之蓄待天災之盡也<lb/>
　　馬端臨曰預備不虞古之善政凶旱水溢天變也<lb/>
　　三年耕必有一年之食至三十年之通人力也人<lb/>
　　力備則可以應天災<lb/>
　　陳祥道曰王者樂以天下憂以天下雖水旱而民<lb/>
<pb n="KR3a0110_WYG_058-18a"/>
　　無菜色天子日舉以樂豈不宜哉<lb/>
　　<hi>臣</hi>謹按民為邦本而食為民天古有云終嵗不製<lb/>
　　衣則寒一日不再食則饑饑寒交廹於身而尚能<lb/>
　　無為非者盖寡孟子曰無恒産而有恒心者惟士<lb/>
　　為能故王者誠欲惠安元元必先天下之憂而憂<lb/>
　　後天下之樂而樂則非有以經治其所重不可夫<lb/>
　　自古人君亦何嘗不以民食為重而汲汲於足民<lb/>
　　苐不深察乎民足之所自來而徒為一時之補救<lb/>
<pb n="KR3a0110_WYG_058-18b"/>
　　若漢武移江南下巴蜀之粟以救江陵唐西都不<lb/>
　　稔迺幸東都雖於目前不無少濟然蠲賑不繼旋<lb/>
　　見潰敗則孰若三十年之通先有以預使民足之<lb/>
　　為計得哉嘗考金穰木饑天行自有定數然古者<lb/>
　　雖有不為災誠以政之為豫備者至詳且悉也周<lb/>
　　禮以九職任萬民三農生九榖其首重也他若百<lb/>
　　工飭八材商賈通貨賄嬪婦治絲枲臣妾斂疏材<lb/>
　　閒民轉移執事盖如是則生財之道廼備而又可<lb/>
<pb n="KR3a0110_WYG_058-19a"/>
　　無坐耗之虞若夫祭祀賔客羞服以及匪頒好用<lb/>
　　則又定以九式雖曰惟王不會而要統於太宰有<lb/>
　　不如式太宰得以均節之毋或有濫費也而猶恐<lb/>
　　九職之民或不勤於職故國語曰社而賦事烝而<lb/>
　　獻功男女効績愆則有辟而猶恐其或侈於用故<lb/>
　　上下異服老少異粮五十始衣帛七十始食肉詩<lb/>
　　曰采荼薪樗食我農夫言老者則食以甘㫖也又<lb/>
　　曰為此春酒以介眉壽書曰厥父母慶洗腆用酒<lb/>
<pb n="KR3a0110_WYG_058-19b"/>
　　故羣飲有誅當其時内外男女各修其職各安其<lb/>
　　分珠玉錦繡不粥于市衣服飲食不粥于市民生<lb/>
　　不見靡麗之可悦而左道亂政者殺無妖淫邪誕之<lb/>
　　説鼔惑其間以故太和洋溢戾疾不作自無水旱<lb/>
　　間有水旱而荒政十有二條不過散利薄征弛力<lb/>
　　舍禁去幾𤯝禮殺哀蕃樂多昏索鬼神除盗賊而<lb/>
　　已初何嘗有岌然不終日之慮而孜孜焉議蠲議<lb/>
　　賑為哉故餘三餘九誠根本之至計而足民之善<lb/>
<pb n="KR3a0110_WYG_058-20a"/>
　　道也夫後代之天下猶古之天下後代之地利猶<lb/>
　　古之地利然一遇歉嵗民或不聊生者何歟晁錯<lb/>
　　云地有遺利民有餘力生榖之土未盡墾山澤之<lb/>
　　利未盡出其在漢時有然抑或不僅漢時有然歟<lb/>
　　冀之北土唐虞夏殷之都也邠岐豐鎬周之所興<lb/>
　　關中乃所稱天府之國而古之雍冀多富農今之<lb/>
　　山陜多富賈其名為農者耕耘收穫之法大抵鹵<lb/>
　　莽滅裂曾不若江南之惰農其婦女都無事事故<lb/>
<pb n="KR3a0110_WYG_058-20b"/>
　　耕桑沃壤半棄為石田矣<hi>臣</hi>愚嘗以為西北之民<lb/>
　　宜先使盡地利古溝洫經緯之法誠不易復但勸<lb/>
　　民自為溝塘其所開地即除田賦改塘賦大約塘<lb/>
　　方一畝可濟禾十畝得利多而相效者衆則溝渠<lb/>
　　備而水旱無虞水旱無虞則田事日興而逐末者<lb/>
　　将漸返而歸農又其餘荒棄之地聼民闢墾樹藝<lb/>
　　不收其賦則民更無不踴躍而趨赴者然後簡其<lb/>
　　善農者若古力田之科優其給使教耕耨有成效<lb/>
<pb n="KR3a0110_WYG_058-21a"/>
　　則畀之官若古田畯之職記曰山林藪澤民有能<lb/>
　　取蔬食者野虞教道之是可倣而行也至若江以<lb/>
　　南地利未嘗不盡農事未嘗不精然一讌之費動<lb/>
　　逾錢十千鄉里婦女必曵羅綺以為容或一婚而<lb/>
　　費百金者有之或一葬而費百余者有之十室之<lb/>
　　里嵗必梨園演劇名為酬神罄一夫力作之入而<lb/>
　　不償也舁一土木神像周走阡陌閭巷旌旗綵服<lb/>
　　綿亘數十舍謂之香會罄十夫力作之入而不償<lb/>
<pb n="KR3a0110_WYG_058-21b"/>
　　也遇有疾病則師巫起而蠱之牲牢酒醴之費更<lb/>
　　或積數嵗之穫而不償也又安能尚有餘蓄哉故<lb/>
　　凡冠昏喪祭服食器用經制宜定而邪説淫祀尤<lb/>
　　所宜禁止者也大學言生衆食寡為疾用舒葢生<lb/>
　　財之道不外於開其源而節其流孟子言易田疇<lb/>
　　薄税斂又言食以時用以禮意亦與大學無異<hi>臣</hi>
　　故反覆推求餘三餘九之所自來而知古今無異<lb/>
　　民則古今亦斷無異治且即制國用之一端而王<lb/>
<pb n="KR3a0110_WYG_058-22a"/>
　　政之大全固已櫽括於其中非徒以誇詡盛世豐<lb/>
　　亨悦豫之象已也不然一出入之節一贏餘之數<lb/>
　　凡彼悉心會計者綽乎能之而胡為以冢宰與持<lb/>
　　籌之事且以為天子憂樂之所係哉憂以天下乃<lb/>
　　能樂以天下而聖人之憂民有不沾沾於目前者<lb/>
　　葢如此<lb/>
<pb n="KR3a0110_WYG_058-23a"/>
　　禮記<lb/>
　三年耕必有一年之食九年耕必有三年之食以三<lb/>
　十年之通雖有凶旱水溢民無菜色然後天子食日<lb/>
　舉以樂<lb/>
　　　　　　　　　　　　　　編修<hi>臣</hi>蔡新<lb/>
　　<hi>臣</hi>謹按國以民為本民以食為天自古帝王未有<lb/>
　　不以民食為先者然使必解衣推食家給而人賜<lb/>
　　之雖堯舜猶病是故順天之道因地之利導民之<lb/>
<pb n="KR3a0110_WYG_058-23b"/>
　　力三代以來未之有改也考之周禮如散利薄征<lb/>
　　振窮恤民諸政非不盡善然其取於不匱之府藏<lb/>
　　於不涸之源者則莫如餘一餘三之可恃也或謂<lb/>
　　三代以前民無甚貧亦無甚富終嵗勤動僅足供<lb/>
　　一家之食亦焉得人人而有餘一餘三之積乎<hi>臣</hi>
　　謹稽之古制按之當今之則約畧計之而知其不<lb/>
　　誣也周制六尺為歩歩百為畝一夫受田百畝程<lb/>
　　子以為當宋之四十餘畝若以周尺計之為今之<lb/>
<pb n="KR3a0110_WYG_058-24a"/>
　　二十餘畝嵗可得榖五六十石此其入數也周禮<lb/>
　　民食月自二鬴以至四鬴今以八口之家計之日<lb/>
　　食米不過四升計嵗食米為今之十有四石四斗<lb/>
　　榖數倍之為二十八石有竒此其食數也以所食<lb/>
　　之數準所入之數僅居其半而其時民俗儉樸布<lb/>
　　帛取之樹桑蔬菜取之園圃雞豚取之孕畜冠昏<lb/>
　　喪祭賓朋燕饗各有限制嵗費不過十石計可餘<lb/>
　　榖三之一積至三年適敷一年之食此臣所謂以<lb/>
<pb n="KR3a0110_WYG_058-24b"/>
　　今凖古約略計之而知其必有者也或又謂三代<lb/>
　　之世地廣人稀後世田不加闢而戸口日增勢必<lb/>
　　不能<hi>臣</hi>又竊以為不然夫天地之所産自足以供<lb/>
　　天下之食以人數之漸多而疑天地之不給未可<lb/>
　　為定論也况自堯舜以至成周千有餘年聖君代<lb/>
　　作休養生息雖夏商之季亦不聞有殺戮攻戰之<lb/>
　　事文武成康繼之分田制産食時用禮男女以正<lb/>
　　婚姻以時不宜民數之尚少戰國以後秦項三國<lb/>
<pb n="KR3a0110_WYG_058-25a"/>
　　六朝五季經數兵革不宜民數之較多也<hi>臣</hi>謹按<lb/>
　　王制方百里者為方十里者百為田九十億畝山<lb/>
　　陵林麓川澤溝瀆城郭宮室塗巷三分去一其餘<lb/>
　　六十億畝是大國地方百里為田萬井去三之一<lb/>
　　為六千三百井實五萬四百户次國半之為二萬<lb/>
　　五千餘户小國又半之為一萬二千餘户成周盛<lb/>
　　時千七百餘國戸不下三四千萬雖有上地中地<lb/>
　　下地之殊一易不易再易之分未必地各為井井<lb/>
<pb n="KR3a0110_WYG_058-25b"/>
　　各八家然概從減數大率亦不下三千萬此其可<lb/>
　　考者也兩漢極盛民數不過千六百七萬餘戸唐<lb/>
　　天寳十三載亦僅九百六萬九千餘戸即使隠匿<lb/>
　　逃亡詭寄脱漏概從增數亦不及二千萬由此觀<lb/>
　　之西周之世民數固不減於漢唐而自漢武拓地<lb/>
　　開疆以來土田又實浮於古也亦何人滿之足患<lb/>
　　哉誠使仁聖之君念稼穡之艱難思民生之不易<lb/>
　　力圖邦本深計治安遊惰何以復業貧富何以相<lb/>
<pb n="KR3a0110_WYG_058-26a"/>
　　通田野闢矣而榖何以不加裕年嵗登矣而户何<lb/>
　　以少葢藏溝渠畎澮之不修沃壤亦等於石田也<lb/>
　　吉凶賔嘉之無等多藏可至於立匱也官吏知催<lb/>
　　科而忘撫字則胥役皆耕耘之擾也小民輕菽粟<lb/>
　　而重金錢則膏腴亦别種是圖也其當寛以示教<lb/>
　　者則如月吉布令正嵗讀法而不為迂其當嚴以<lb/>
　　示罰者則如宅不毛者有里布民無職事者出夫<lb/>
　　征而不為刻因地制宜隨方立政而又清心節用<lb/>
<pb n="KR3a0110_WYG_058-26b"/>
　　正本澄源使旱潦無災百榖順成以一人而養天<lb/>
　　下斯以天下而奉一人玉食萬方日舉以樂豈不<lb/>
　　休哉<lb/>
<pb n="KR3a0110_WYG_058-27a"/>
　　禮記<lb/>
　無曠土無游民食節事時民咸安其居樂事勸功尊<lb/>
　君親上然後興學<lb/>
　　　　　　　　　　　　　左諭德<hi>臣</hi>嵇璜<lb/>
　　徐師曾曰度地居民則既無虚曠之土每夫受田<lb/>
　　故亦無游惰之民為之難故食之有節為之疾故<lb/>
　　事以其時<lb/>
　　<hi>臣</hi>謹按孟子諭制民之産必使俯仰無憂豐凶咸<lb/>
<pb n="KR3a0110_WYG_058-27b"/>
　　足然後驅而之善故民之從之也輕戴記此條實<lb/>
　　相發明葢王者建國君民固以教學為先然民生<lb/>
　　未遂則教化不可得而施是以虞書三事先正徳<lb/>
　　而利用厚生次之者從其重也洪範八政先食貨<lb/>
　　而賓師次之者循其序也地邑民居必參相得特<lb/>
　　先定其規模耳至土之所以無曠民之所以無游<lb/>
　　則有勞農勸相之實政焉是故孟春則命田舍東<lb/>
　　郊自是而後命司空修利隄防命野虞出行田原<lb/>
<pb n="KR3a0110_WYG_058-28a"/>
　　命司徒循行縣鄙其所以勸之者如此其勤也惰<lb/>
　　游之服垂緌五寸周禮以圜土聚教罷民其所以<lb/>
　　懲之者如此其至也豈度地受田遂以畢吾事而<lb/>
　　無游曠之患乎食之有節也二鬴三鬴上為之定<lb/>
　　其制事之及時也毋作大事毋起土功上為之一<lb/>
　　其力凡民之所以得安其居秋毫皆上之賜也惻<lb/>
　　怛之愛忠利之教蓋已油然洽於民心樂事勸功<lb/>
　　尊君親上有非可以作而致之者夫然後因其機<lb/>
<pb n="KR3a0110_WYG_058-28b"/>
　　而利導之本恒性而綏厥猷學之興也易矣不然<lb/>
　　則孟子所謂奚暇治禮義者學校雖設師儒雖置<lb/>
　　亦為文具而已安能致易俗移風之效哉<hi>臣</hi>又惟<lb/>
　　古今異宜南北異勢財成輔相之方有不可概施<lb/>
　　而例視者如每夫受田古之良法也井牧廢而此<lb/>
　　法已不可行勸懲之法如月令及周禮所載宜若<lb/>
　　可倣而行也然使冠蓋之使四出而圜土之逮繫<lb/>
　　日衆又不免為閭閻之擾畎澮距川古人所為農<lb/>
<pb n="KR3a0110_WYG_058-29a"/>
　　事之先資也今東南之水利不無湮淤若西北之<lb/>
　　地安能使復禹舊跡乎食時用禮古人所為恒足<lb/>
　　之至計也今西北之俗雖富而尤尚纎嗇東南之<lb/>
　　俗雖貧而仍事華靡示儉示禮豈可無適中之制<lb/>
　　以行之乎然則欲求民之安居樂業也誠莫先於<lb/>
　　足食足食誠莫先於勸農而勸農之道莫如責成<lb/>
　　郡縣欲責成郡縣必先寛其力而重其權使無困<lb/>
　　於簿書期會之繁至佐貳以下皆得各舉其職以<lb/>
<pb n="KR3a0110_WYG_058-29b"/>
　　佐長吏之不逮夫然後勸懲之法可得而施而家<lb/>
　　給人足比戸可封有以馴致而無難矣<lb/>
<pb n="KR3a0110_WYG_058-30a"/>
　　禮記<lb/>
　無游民<lb/>
　　　　　　　　　　　　　編修<hi>臣</hi>林枝春<lb/>
　　朱子大學生財節註引呂氏語曰國無游民則生<lb/>
　　之者衆矣<lb/>
　　<hi>臣</hi>謹按天子不言有無諸侯不言多寡人君富有<lb/>
　　四海豈無賄之患然聚人理財易著其訓則知理<lb/>
　　財云者理其在民之財而已欲理民財必使生財<lb/>
<pb n="KR3a0110_WYG_058-30b"/>
　　國有游民耗財之大者也周禮冢宰以九職任萬<lb/>
　　民其九曰閒民無常職轉移執事夫以轉移為事<lb/>
　　則職在轉移非謂先王之世風俗淳厚猶有閒居<lb/>
　　無事之民也若近世游民則不然華衣美食乃逸<lb/>
　　乃諺是國家一大蠧也即衣食不必華美而日用<lb/>
　　所需計不得不饑而食寒而衣也夫以農夫紅女<lb/>
　　竭終嵗之力尚不足於供而安坐耗費之者且将<lb/>
　　數倍日侵月削其不交盡而俱困者希矣故曰國<lb/>
<pb n="KR3a0110_WYG_058-31a"/>
　　有游民耗財之大者當峻其禁防者也抑又有説<lb/>
　　焉承平既久生齒益繁所以資生者利亦稍詘計<lb/>
　　農工商賈自食其力之外勢不能人益之田宅戸<lb/>
　　給以資本彼愚䦣無能坐受窮困雖跡等偷安而<lb/>
　　情非得已則夫籌及纎悉導其窽要俾得所自養<lb/>
　　而不至於游又有存乎禁制之先者矣今國家幅<lb/>
　　隕既廣休養日隆直省内外分置司牧撫綏可謂<lb/>
　　有要然榖食財賄之數大抵合一省而較其出入<lb/>
<pb n="KR3a0110_WYG_058-31b"/>
　　至於郡邑之中風氣逈殊情形各别因其勢而利<lb/>
　　導之使彼此不相謀而相合則未聞隨地分析而<lb/>
　　灼見其利病之源者夫大吏統轄或千里數千里<lb/>
　　地逺而勢難周若藩臬為錢榖刑名之總匯又不<lb/>
　　能躬歴田野則夫相土地之肥磽審民力之勤惰<lb/>
　　酌風俗之奢儉權物産之贏絀固守牧之責也誠<lb/>
　　使各諭守牧咨訪民依而委邑令専其任凡邑幾<lb/>
　　鄉幾里田幾等榖幾種宜桑與否藪澤林麓凡幾<lb/>
<pb n="KR3a0110_WYG_058-32a"/>
　　處漁畋畜牧之利有幾麻枲果實之利有幾其比<lb/>
　　閭習尚何事女紅織作何等其懋遷於外者什之<lb/>
　　幾他邑來取給者什之幾悉躬親而目覩之勿猥<lb/>
　　勿遺書之於冊守牧簡稽虚實酌緩急輕重之序<lb/>
　　别為宜行宜罷論列於簡端每一郡州為一冊逹<lb/>
　　於司農司農上之朝廷凡冊籍必精詳而簡要原<lb/>
　　委瞭然便於省覽如此則貧富之等贏絀之差可<lb/>
　　按籍以求而徐議其經畫之方矣自古迄今民情<lb/>
<pb n="KR3a0110_WYG_058-32b"/>
　　土俗之不齊數十里而異數百里而大異非區分<lb/>
　　而界别之何以洞其精㣲而握其要領惟要領既<lb/>
　　得則經畫易施王制修其教不易其俗齊其政不<lb/>
　　易其宜簡便易行之道惟使民得所養而他無滋<lb/>
　　擾焉夫守牧之吏知所上冊籍皆朝廷所欲講求<lb/>
　　而施行也皆将盡心以求民瘼而無敢茍且以從<lb/>
　　事知上所考課不外乎冊中論列之數事也必且<lb/>
　　率縣令以實力勸勞而不敢飾詐以求名數年之<lb/>
<pb n="KR3a0110_WYG_058-33a"/>
　　内就其政績而殿最之而察吏之法亦備焉古之<lb/>
　　聖王垂拱巖廊慮周蔀屋如周禮職方所掌辨其<lb/>
　　人民財用九榖六畜之數要周知其利害使同貫<lb/>
　　利胥是道也竊嘗思之守令者親民之吏守令與<lb/>
　　民不親則民隠不逹人主不與守令親則無以宣<lb/>
　　上意而施實徳於民如果定為章程凡守令所涖<lb/>
　　之土有利弊得以聞有設施得以告斯情意相通<lb/>
　　膏澤下究而游惰失業者寡矣大吏操表率之權<lb/>
<pb n="KR3a0110_WYG_058-33b"/>
　　司牧奏循良之績上有實政則下有淳風此旋至<lb/>
　　立應之效也若慆淫匪彛舍其本業而坐耗民財<lb/>
　　者刑必及之勸懲並行驅率有道然後財用日足<lb/>
　　禮教可興矣<lb/>
<pb n="KR3a0110_WYG_058-34a"/>
　　禮記<lb/>
　司徒脩六禮以節民性明七教以興民徳齊八政以<lb/>
　防淫一道德以同俗<lb/>
　　　　　　　　　　　　給事中<hi>臣</hi>鄒一桂<lb/>
　　陳澔曰此鄉學教民之法而大司徒則總其政令<lb/>
　　者也六禮七教八政皆道徳之用道德則其體也<lb/>
　　體既一則風俗無不同矣篇末詳六禮冠昏喪祭<lb/>
　　鄉相見七教父子兄弟夫婦君臣長幼朋友賓客<lb/>
<pb n="KR3a0110_WYG_058-34b"/>
　　八政飲食衣服事為異别度量數制也<lb/>
　　<hi>臣</hi>謹按六禮即五禮也冠昏為嘉禮喪為凶禮祭<lb/>
　　為吉禮鄉者鄉飲鄉射鄉舉諸事相見如士相見<lb/>
　　皆賓禮不言軍者有發則徴於鄉司徒教之以車<lb/>
　　甲則軍禮固在鄉之中矣七教即五教長幼者兄<lb/>
　　弟之推賓客者朋友之類也八政即禮教中之等<lb/>
　　級隆殺虞帝時同律度量衡修五禮如五器者大<lb/>
　　略相似事為者百工之技藝有正有邪異别者五<lb/>
<pb n="KR3a0110_WYG_058-35a"/>
　　方之械器有同有異度量有長短大小數制有多<lb/>
　　寡廣狹齊之不使有僭擬詭異之端也葢帝王御<lb/>
　　世必期於道一風同而風俗之同由於道徳之一<lb/>
　　道德之一由於教民之法之詳而且切也五方風<lb/>
　　氣雖曰異宜習俗漸靡雖曰異染茍教之得其人<lb/>
　　而有其法未有不從欲而治者周禮大司徒掌邦<lb/>
　　教而九州六服則責之鄉大夫鄉大夫之下則有<lb/>
　　州長黨正族師閭胥比長各掌其教治政令三年<lb/>
<pb n="KR3a0110_WYG_058-35b"/>
　　而大比之拔其尤者而選造焉道德一風俗同賢才<lb/>
　　出故觀於鄉而知王道之易易也今之州縣猶古<lb/>
　　之鄉大夫也而能教民者誰歟民間之自為教也<lb/>
　　童䝉就塾即讀四子書而灑掃應對之事不習稍<lb/>
　　長學舉子業而孝友睦婣之事不講庠序之内月<lb/>
　　吉讀法孟月糾戒之令缺無聞焉今之所謂教官<lb/>
　　者大率寒㣲憒髦尚不能月課其弟子而學政一<lb/>
　　官亦僅以嵗科文字相校即偶有訓誨亦不能及<lb/>
<pb n="KR3a0110_WYG_058-36a"/>
　　於百姓又安望其能化民也漢詔曰與我共此民<lb/>
　　者其良二千石乎夫親民之官衣食於是乎賴禮<lb/>
　　義於是乎興其不能教者必其不能養者也但教<lb/>
　　之法不可不詳泛然而教之曰爾為善民不知其<lb/>
　　何以善也曰爾無奢民不知其何以儉也大約民<lb/>
　　生日用相同者不過數大端冠昏喪祭鄉相見是<lb/>
　　也其倫類相處不外父子兄弟夫婦君臣長幼朋<lb/>
　　友賓客而日用之最切者莫如飲食衣服而事為<lb/>
<pb n="KR3a0110_WYG_058-36b"/>
　　異别度量數制各有貴賤之不同故六禮不修則<lb/>
　　民性流而不節七教不明則民徳乖而不興八政<lb/>
　　不齊則僭忒而入於淫亂而凡所以修之明之齊<lb/>
　　之者皆以一其道徳而同其風俗也㪚之為禮教<lb/>
　　政合之為道徳精言之曰道德廣言之則為風俗<lb/>
　　道德體也禮教政用也風俗效也其歸一而已矣<lb/>
　　後世生齒日繁財用日乏而風俗日競奢靡即如<lb/>
　　冠昏喪祭富者以財相誇貧者無財坐廢有能合<lb/>
<pb n="KR3a0110_WYG_058-37a"/>
　　乎禮者少矣且民之貧者衣食不足無所事為百<lb/>
　　工技藝好尚竒淫度量廣狹數制僭差牧民者過<lb/>
　　而不問見之若無覩也其視民風之厚薄若越人<lb/>
　　視秦人之肥瘠漠然無所動於其心以至囂凌詬<lb/>
　　誶骨月相戕干分犯上之事往往而作是誰之責<lb/>
　　哉王制一篇雖漢儒所作而歴舉三代之制可謂<lb/>
　　後世法與周禮六官尚書周官相發明即其教民<lb/>
　　一節若仿而行之至治可期且以為三年考績之<lb/>
<pb n="KR3a0110_WYG_058-37b"/>
　　據不亦信而可徴也歟<lb/>
<pb n="KR3a0110_WYG_058-38a"/>
　　禮記<lb/>
　命鄉論秀士升之司徒曰選士司徒論選士之秀者<lb/>
　而升之學曰俊士升於司徒者不征於鄉升於學者<lb/>
　不征於司徒曰造士<lb/>
　樂正崇四術立四教順先王詩書禮樂以造士春秋<lb/>
　教以禮樂冬夏教以詩書<lb/>
　大樂正論造士之秀者以告於王而升諸司馬曰進<lb/>
　士司馬辨論官材論進士之賢者以告於王而定其<lb/>
<pb n="KR3a0110_WYG_058-38b"/>
　論論定然後官之任官然後爵之位定然後禄之<lb/>
　　　　　　　　　　　　　檢討<hi>臣</hi>張鵬翀<lb/>
　　<hi>臣</hi>謹按王制所舉即周禮司徒三物賓興司馬論<lb/>
　　秀書升之法其自鄉里舉選以迄於論官授爵無<lb/>
　　不該備此成周得士之盛所為曠古獨隆也葢治<lb/>
　　天下以得人為先得人以養士為本士習者民<lb/>
　　風之倡也教化者廉恥之原也士必有恥而後<lb/>
　　可用則人才所從出必視乎教化之既深而亷耻<lb/>
<pb n="KR3a0110_WYG_058-39a"/>
　　之素厲矣今天下學校林立教士之官選士之法<lb/>
　　視古綦備而士習有不古若者文具繁而臻效寡<lb/>
　　聲華盛而行實疏也科舉之學昔人嘗議其陋欲<lb/>
　　去之而復鄉舉里選然<hi>臣</hi>竊意鄉舉里選之人未<lb/>
　　必果優於科目也古之人材皆興於學校其品節<lb/>
　　次第之詳漸摩化導之法如王制所舉自選造以<lb/>
　　至授官皆有定論而無可僥倖故浮華矯飾之士<lb/>
　　不敢托足乎其間德行文學之美皆灼然見諸平<lb/>
<pb n="KR3a0110_WYG_058-39b"/>
　　素而不待乎一日之考核一人之察舉也漢唐以<lb/>
　　來不務其本而求其末或取諸選舉或取諸制科<lb/>
　　雖德行才傑之士未嘗不出乎其中而謂可灼然<lb/>
　　有得而無失者舉未可信也無他教養不素豫而<lb/>
　　論士於一日之優絀取士於一人之察舉故也然<lb/>
　　謂考核察舉之未可信而欲求之鄉舉里選則草<lb/>
　　野悠悠之論遂足勝於明廷之薦剡掄才之鉅典<lb/>
　　乎浮華矯飾隨聲附和且不勝其弊矣故曰鄉舉<lb/>
<pb n="KR3a0110_WYG_058-40a"/>
　　里選未必優於科目古今之勢異也然則養士於<lb/>
　　學校而取士於科舉固一定不可易之制而士習<lb/>
　　有不古若者特教養之未盡其實耳王制升於司<lb/>
　　徒者不征於鄉升於學者不征於司徒葢免其繇<lb/>
　　役而養之學論秀而升無多人也今學校之士多<lb/>
　　者數百豈能盡養然補之廪膳固已養於鄉學矣<lb/>
　　貢入成均則已養於國學矣餘當察其甚貧者稍<lb/>
　　振業之如學田學㕓之類有者量増無者酌給亦<lb/>
<pb n="KR3a0110_WYG_058-40b"/>
　　不致大損經費也稍有産業者别為衿戸免其雜<lb/>
　　汎差役毋令有司折辱養其亷耻之原又擇其秀<lb/>
　　者養之書院餼之義塾毋使或濫則養之有素而<lb/>
　　教可施矣教士之官古所最重今或視同吏隠無<lb/>
　　所短長或老邁龍鍾莫能倡率揆其所自良亦有<lb/>
　　由古人四十强仕五十服官今廪生候貢約三十<lb/>
　　年又十餘年始得教職雖有强力已就衰矣任職<lb/>
　　十餘年始得俸滿亦未即得陞榮進之望既賖桑<lb/>
<pb n="KR3a0110_WYG_058-41a"/>
　　榆之景又廹能不視䕃媮息者幾人用違其時殊<lb/>
　　可憫也似宜量減出貢受職之年俾無及耄令學<lb/>
　　臣時加體察年老不任職者榮以章服才德出衆<lb/>
　　者即為薦揚則人知自奮而教職修矣昔人有言<lb/>
　　學校非愛老憐貧之地教官是正己率物之身諸<lb/>
　　生是世道民生之賴誠能一洗積習大宏教育之<lb/>
　　規明經學正彛倫與書院義學之長交相引掖而<lb/>
　　學臣提挈其綱薫陶既久學業漸醇試以文藝必<lb/>
<pb n="KR3a0110_WYG_058-41b"/>
　　不為浮游無實之詞察以行能必不為空疎無用<lb/>
　　之學可以膺選舉可以光制科奚患無實學真才<lb/>
　　供國家公卿岳牧之用乎且制科之中未嘗不備<lb/>
　　選舉之法也苐積久而漸失其實耳今自應童子<lb/>
　　試以上例取廪生保結兩隣甘結五童互結近復<lb/>
　　設五生互結其結也曰身家並無違礙並無刑喪<lb/>
　　過犯無違礙無過犯而後得與於試則行檢不修<lb/>
　　鄉里指摘之人其不得與於試也明矣如果鄉黨<lb/>
<pb n="KR3a0110_WYG_058-42a"/>
　　有公議學校有公評違犯教條罪及保結孰敢不<lb/>
　　濯磨砥礪自進於功名之路乎至於試士條例先<lb/>
　　以經書欲其根柢實學次以表判䇿問欲其通逹<lb/>
　　古今核實學以辨真才原可萬世無弊科舉之弊<lb/>
　　非法弊也文具而或失其實也保結雖具徒縻紙<lb/>
　　墨而已題問雖多所重不過二三餘皆得備擬抄<lb/>
　　襲如春秋一經備題滿百已無遺漏此為經義何<lb/>
　　易如之誠能一洗拘攣之習而務求其實寛以養<lb/>
<pb n="KR3a0110_WYG_058-42b"/>
　　士嚴以程材庶幾實學奮興真才輩出矣至<lb/>
　殿試對䇿乃人臣進身之始前代多以直言為尚近<lb/>
　　來泥於成格限於字數共習為對偶軟熟之調臣<lb/>
　　竊陋之宜復漢唐對䇿體製勿拘長短對偶字數<lb/>
　　多寡及字畫工拙俾直抒素藴進呈<lb/>
睿覽親定甲乙以宏忠讜之風是即虞廷敷奏以言周<lb/>
　　官論辨官材之實也我<lb/>
　朝重熙累洽正當人文極盛之會拔茅連茹朝野<lb/>
<pb n="KR3a0110_WYG_058-43a"/>
　　同慶臣竊謂風會當極盛之際不可不防其流則<lb/>
　　科舉學校之規必務加振刷以杜僥倖之門登明<lb/>
　　選公庶可萬世無弊養賢之效即致治之實也<hi>臣</hi>
　　謹以説經之次究極言之伏冀<lb/>
聖明俯賜裁擇<lb/>
<pb n="KR3a0110_WYG_058-44a"/>
　　禮記<lb/>
　樂正崇四術立四教順先王詩書禮樂以造士春秋<lb/>
　教以禮樂冬夏教以詩書<lb/>
　　　　　　　　　　　　　編修<hi>臣</hi>馮秉仁<lb/>
　　<hi>臣</hi>謹按大學之教也時教必有正業是以古之教<lb/>
　　者家有塾黨有庠術有序國有學太學之制由來<lb/>
　　尚矣粤稽有虞氏太學為上庠小學為下庠夏后<lb/>
　　氏太學為東序小學為西序殷則有左學右學之<lb/>
<pb n="KR3a0110_WYG_058-44b"/>
　　分周則有東膠虞庠之别各代之命名不一而其<lb/>
　　承師問道之㫖總以崇孝弟之風鼓文明之化牖<lb/>
　　民成俗以為國家儲有用之器夫禮樂詩書古先<lb/>
　　哲王本精一執中之義準隂陽二氣之符為之提<lb/>
　　綱晰類以立不刋之典其在於人則無貴無賤咸<lb/>
　　有一日不可偏廢者故夫詩以言志書以逹政禮<lb/>
　　樂以節性而陶情學者自離經辨志而後由小成<lb/>
　　以迄大成不能舍是而别就夫範圍亦莫能越教而<lb/>
<pb n="KR3a0110_WYG_058-45a"/>
　　遽希夫躐等則樂正之所係不綦重哉夫是以就<lb/>
　　入德而言名曰四術就垂訓而言著為四教而於<lb/>
　　造士之用謂之曰順者其即春夏秋冬之序所為<lb/>
　　承天之道以育物者乎顧秋主斂而禮以立體春<lb/>
　　主㪚而樂以導和夏宜條暢而詩以燦其菁冬主<lb/>
　　嚴凝而書以核其實四術四教之配乎四時固有<lb/>
　　然者而文王世子不曰春誦夏絃乎於此見四者<lb/>
　　之並行不悖原無棄此習彼之説而立教者恐凌<lb/>
<pb n="KR3a0110_WYG_058-45b"/>
　　躐而無序且倚重而偏輕也故表而誌之以為力<lb/>
　　學者示之的云<hi>臣</hi>嘗考其制而論之周禮大司樂<lb/>
　　職掌夫成均大司成論説在東序保氏有六藝之<lb/>
　　教師氏有三德三行之司造士之法夐乎上矣降<lb/>
　　及後世良法代新而各重其典教之寄漢興未遑<lb/>
　　庠序之事武帝立趙綰王臧首明儒學逮及太乙<lb/>
　　之校石渠建武之拜桓榮時論盛之至唐貞觀初<lb/>
　　舉太學設宏文館崇文館一時就學者及外裔之<lb/>
<pb n="KR3a0110_WYG_058-46a"/>
　　子弟迄龍朔開元之間休風未墜然典教者如瀛<lb/>
　　洲學士之選及馬褚諸人相繼而作其資格可不<lb/>
　　謂嚴乎至有宋若安定之經義治事汝南之昌明<lb/>
　　洛學新安之正心誠意百世而下奉為典則典教<lb/>
　　者之得人其所係為何如夫郅隆之世彬彬文物<lb/>
　　海宇向風萬邦黎獻胥挾䇿觀光以遂其學古入<lb/>
　　官之志孰非詩書禮樂之化所感奮而興起者而<lb/>
　　正恐學校之制相延日久漸至奔競之風勝忠信<lb/>
<pb n="KR3a0110_WYG_058-46b"/>
　　之俗違徒為雕篆之文無復進修之志則皆典教<lb/>
　　者之失也夫善歌而後可以使人繼聲善教而後<lb/>
　　足以使人繼志惟以司馬三升之法即以定樂正<lb/>
　　課最之程則勤惰判而優劣分是非公而勸懲著<lb/>
　　将善人多而師道益立矣行見詩書禮樂之風漸<lb/>
　　被暨訖其所以紹唐虞三代之隆而駕乎漢唐宋<lb/>
　　之上者其在斯乎<lb/>
<pb n="KR3a0110_WYG_058-47a"/>
　　禮記<lb/>
　樂正崇四術立四教順先王詩書禮樂以造士春秋<lb/>
　教以禮樂冬夏教以詩書<lb/>
　　　　　　　　　　　　監察御史<hi>臣</hi>鍾衡<lb/>
　　鄭康成曰樂正樂官之長掌國子之教崇髙也髙<lb/>
　　尚其術以作教也春夏陽也詩樂者聲聲亦陽也<lb/>
　　秋冬隂也書禮者事事亦隂也互言之者皆以其<lb/>
　　術相成<lb/>
<pb n="KR3a0110_WYG_058-47b"/>
　　孔頴逹曰術者道路之名詩書禮樂是先王之道<lb/>
　　路謂之術鄭以經言春秋教以禮樂則秋教禮春<lb/>
　　教樂冬夏教以詩書則冬教書夏教詩互言之者<lb/>
　　春教樂兼有禮秋教禮兼有樂夏教詩兼有書冬<lb/>
　　教書兼有詩故云皆以其術相成但遂其隂陽以<lb/>
　　為偏主耳<lb/>
　　陳澔曰文王世子言春誦夏弦與此不同者古人<lb/>
　　之教雖曰四時各有所習其實亦未必截然棄彼而<lb/>
<pb n="KR3a0110_WYG_058-48a"/>
　　習此恐亦互言耳非春秋不可教詩書冬夏不可<lb/>
　　教禮樂也<lb/>
　　<hi>臣</hi>謹按先王之世所以造就多士者有其人有其<lb/>
　　術有其時人者何樂正是也周禮大司樂掌成均<lb/>
　　之法以教國子自王子公卿大夫元士之適子國<lb/>
　　之俊選皆與焉書傳適子十五入小學二十入大<lb/>
　　學餘子十三入小學十八入大學鄉人當與餘子<lb/>
　　同其説備矣術者何詩書禮樂是也詩理性情書<lb/>
<pb n="KR3a0110_WYG_058-48b"/>
　　道政事禮謹節文樂備聲歌四者缺一不可是人<lb/>
　　人共由之路所謂藏焉修焉息焉遊焉者也時者<lb/>
　　何春秋冬夏是也凡習業各視其時之所宜春夏<lb/>
　　陽也陽氣發舒春教樂樂為和平之音夏教詩詩<lb/>
　　有温厚之㫖均主於發舒也秋冬隂也隂氣斂藏<lb/>
　　秋教禮禮為嚴凝之體冬教書書有駿肅之意均<lb/>
　　主於斂藏也文王世子篇云春夏學干戈秋冬學<lb/>
　　羽籥鄭註干戈用動作之時學之羽籥用安靜之<lb/>
<pb n="KR3a0110_WYG_058-49a"/>
　　時學之其義正與此同又春誦夏弦註云誦謂歌<lb/>
　　樂弦謂以聲播詩陽用事則學之以聲隂用事則<lb/>
　　學之以事四時分習其説一也先王立制必如此<lb/>
　　區分類别者業専則精功紛則雜也再按内則篇<lb/>
　　十三學樂誦詩二十學禮可見初學入德之始方<lb/>
　　按年之長幼以定學之次序豈有樂正教國子而<lb/>
　　不隨時立教者哉或謂詩書執禮聖人雅言之教<lb/>
　　斷無四時各習一經之理不知聖門弟子學業成<lb/>
<pb n="KR3a0110_WYG_058-49b"/>
　　就聖人猶必時時提撕者欲其學不厭耳總之四<lb/>
　　術兼習者大成之日四術分習者小學之年有其<lb/>
　　人有其術而又有其時斯造就有方而賢才出焉<lb/>
　　辨論官材之法備焉然則樂正之所以教士者其<lb/>
　　責不綦重哉<lb/>
<pb n="KR3a0110_WYG_058-50a"/>
　　禮記<lb/>
　悉其聰明致其忠愛以盡之<lb/>
　　　　　　　　　　　　監察御史<hi>臣</hi>孫灝<lb/>
　　陳澔曰明視聰聽而察之於辭色之間忠愛惻怛<lb/>
　　而體之於言意之表庶可以盡得其情也<lb/>
　　<hi>臣</hi>謹按王制言聽五刑之訟而曰悉其聰明即辭<lb/>
　　聴色聴之類是也致其忠愛即哀矜勿喜之意也<lb/>
　　自古明慎明刑之原無若此兩言之曲而盡者誠<lb/>
<pb n="KR3a0110_WYG_058-50b"/>
　　以凡獄之成必有其情情之匿而難窺者可察之<lb/>
　　以知情之屈而自獻者必感之以仁非聰明無以<lb/>
　　燭詐諼之變而擊斷之能不與焉非忠愛無以存<lb/>
　　惻隠之公而姑息之恩不與焉聰明者其明也忠<lb/>
　　愛則誠而已矣明則物無遁情而誠則可以動物<lb/>
　　如是而獄之情盡治獄之道亦盡矣抑是二者尤<lb/>
　　以忠愛為本乎明不出於誠則明非其明矣若夫<lb/>
　　誠則未有不明者也此以見忠信之長慈惠之師<lb/>
<pb n="KR3a0110_WYG_058-51a"/>
　　其决獄必神又以見譸張為幻終不能逞於仁人<lb/>
　　君子之前而俗吏不察顧操之以一切之法者謬<lb/>
　　也且夫獄必定於初情而法莫詳於始讞彼其先<lb/>
　　不明不誠既已増辭飾非以成其罪後雖有明察<lb/>
　　寛恕之才其孰從而辨之漢景帝詔云獄疑者讞有<lb/>
　　司有司所不能决移廷尉讞夫讞於廷尉者特獄<lb/>
　　辭而已其析律不當用法不平固有察之於辭而<lb/>
　　得其疑者然必不能察之於無疑之辭而得其情<lb/>
<pb n="KR3a0110_WYG_058-51b"/>
　　茍察之於無疑之辭而不得其疑斯獄定矣然亦<lb/>
　　安知不有如路温舒之言捶楚之下何求不得也<lb/>
　　成錬者衆文致之罪明也奏當之成雖臯陶聼之<lb/>
　　有餘辜也此最足痛也天下嵗斷獄千百廷平之<lb/>
　　官不過數輩而有司之賢不肖者紛然不齊也故<lb/>
　　夫悉其聰明致其忠愛云云者小大之吏宜何如<lb/>
　　盡心焉虞舜之命刑官曰欽哉欽哉惟刑之恤哉<lb/>
　　周書立政曰太史司冦蘇公式敬爾由獄以長我<lb/>
<pb n="KR3a0110_WYG_058-52a"/>
　　王國兹式有慎以列用中罰曰欽恤曰敬慎而至<lb/>
　　誠惻怛之隠自流貫乎其中是又忠愛之本而聰<lb/>
　　明之用所從出也夫<lb/>
<pb n="KR3a0110_WYG_058-53a"/>
　　禮記<lb/>
　有圭璧金璋不粥於市命服命車不粥於市宗廟之<lb/>
　器不粥於市犧牲不粥於市戎器不粥於市用器不<lb/>
　中度不粥於市兵車不中度不粥於市布帛精粗不<lb/>
　中數幅廣狹不中量不粥於市姦色亂正色不粥於<lb/>
　市錦文珠玉成器不粥於市衣服飲食不粥於市五<lb/>
　榖不時果實未熟不粥於市木不中伐不粥於市禽<lb/>
　獸魚鼈不中殺不粥於市<lb/>
<pb n="KR3a0110_WYG_058-53b"/>
　　　　　　　　　　　　給事中<hi>臣</hi>吳元安<lb/>
　　<hi>臣</hi>謹按周禮司市掌市之治教政令以通節財賄<lb/>
　　凡市偽飾之禁在民者十有二在商者十有二在<lb/>
　　賈者十有二在工者十有二始竊疑為繁瑣委曲<lb/>
　　無當於治迄今思之而知其杜塞奢僭也㣲培養<lb/>
　　世風也厚維持教化也深使民日撙節愛養而不<lb/>
　　自知葢習俗之敦醇成於人心之樸素人心之樸<lb/>
　　素由於淫巧之不滋淫巧之不滋在乎務本而崇<lb/>
<pb n="KR3a0110_WYG_058-54a"/>
　　儉而其所以蕩節儉之源開淫巧之漸鑿樸素之<lb/>
　　心壞敦醇之化者其端一啟於市且夫市之日趨<lb/>
　　於偽也亦其勢不得不然何則五都之市百貨紛<lb/>
　　陳有一弗備者弗售也有一弗精者弗售也備矣<lb/>
　　精矣有一弗異弗新者弗售也所以奸商蠧賈窮<lb/>
　　極其耳目心思爭萬物之先以為必售之技彼徒<lb/>
　　知利之所在故趨之遑恤其他哉聖王預燭夫流<lb/>
　　弊之所極故設為厲禁以坊之欲民之尚樸也故<lb/>
<pb n="KR3a0110_WYG_058-54b"/>
　　有金璧圭璋錦文珠玉之禁欲民之安分也故有<lb/>
　　戎器兵車之禁欲民之勿騖於邪也故有姦色亂<lb/>
　　正色之禁至於命服命車宗廟之器原非士庶之<lb/>
　　家所宜有其禁之也因當若夫布帛五榖果實林<lb/>
　　木禽獸魚鼈之屬此固民間日用之需耳其精粗<lb/>
　　長短大小廣狹之故似可聼民之自便而必斤斤<lb/>
　　於中度中數中量中伐中殺者何哉聖王曰天地<lb/>
　　之生財有數諸生之攻取日煩使不嚴為之禁以<lb/>
<pb n="KR3a0110_WYG_058-55a"/>
　　防之吾恐滋斯人之嗜好以重敝天産也臣觀聖<lb/>
　　王之世有一人必責以一人之事治一事始食一<lb/>
　　事之報故閭師之職曰凡民不畜者祭無牲不耕<lb/>
　　者祭無盛不蠶者不帛不績者不衰皆以耻不勉<lb/>
　　也而閒民之以屬游飲食於市孰非司虣之所禁<lb/>
　　者若以游手無業之民操貲入市即可以免於饑<lb/>
　　寒民亦何苦而不趨於逸樂哉此衣服飲食不粥<lb/>
　　之微意而即為謹民財之一端歟雖然此特其末<lb/>
<pb n="KR3a0110_WYG_058-55b"/>
　　焉爾董仲舒曰上之化下下之從上猶泥之在鈞<lb/>
　　惟甄者之所為猶金之在鎔惟冶者之所鑄誠使<lb/>
　　人君躬行節儉以風厲天下焚雉頭之裘却千里<lb/>
　　之駿惜中民十家之産不貴異物而貴用物不寳<lb/>
　　金玉而寳菽粟下逮三事大夫時凛素絲之節世<lb/>
　　家貴族恪遵由禮之風豈必待命市納價而始知<lb/>
　　民之好惡無偏哉如是而竒麗之源不絶淫巧之<lb/>
　　風不熄奢僭之習不革樸素之俗不成者則<hi>臣</hi>未<lb/>
<pb n="KR3a0110_WYG_058-56a"/>
　　之敢信夫古者前朝而後市誠重其事也豈獨王<lb/>
　　制為然耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0110_WYG_058-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御覽經史講義卷二十一<lb/>
</p>
<p>
</p>
  </div>
</body>
</text>
</TEI>
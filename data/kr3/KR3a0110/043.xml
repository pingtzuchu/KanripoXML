<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_043-1a"/>
欽定四庫全書<lb/>
御覽經史講義卷六<lb/>
　　周易<lb/>
　咸亨利貞<lb/>
　　　　　　　　　　　　　編修<hi>臣</hi>萬承蒼<lb/>
　　程子曰君臣上下以至萬物皆有相感之道物之<lb/>
　　相感則有亨通之理君臣能相感則君臣之道通<lb/>
　　上下能相感則上下之志通以至父子夫婦親戚<lb/>
<pb n="KR3a0110_WYG_043-1b"/>
　　朋友皆情意相感則和順而亨通事物皆然故咸<lb/>
　　有亨之理也利貞相感之道利在於正也<lb/>
　　<hi>臣</hi>謹按上經言天道故首乾下經言人道故首咸<lb/>
　　人道有五而君臣為首天生蒸民必授其權於有<lb/>
　　徳之君以統治之而後其情可一所以謂之咸也<lb/>
　　序卦曰有天地然後有萬物有萬物然後有男女<lb/>
　　有男女然後有夫婦有夫婦然後有父子有父子<lb/>
　　然後有君臣有君臣然後有上下有上下然後禮<lb/>
<pb n="KR3a0110_WYG_043-2a"/>
　　義有所錯夫婦者人道之始君臣上下者人道之<lb/>
　　大是故乾統天咸統人以咸配乾明君道一天道<lb/>
　　也咸之為言同也莊周亦云周徧咸異名而同實<lb/>
　　凡物兩相附者皆可言同聖人在上合天下之人<lb/>
　　而徧覆之是之謂大同乾彖傳言首出庶物萬國<lb/>
　　咸寧正於此卦見之咸之九五即乾之九五剛健<lb/>
　　中正以臨臣民而施澤及下四則大臣之位以陽<lb/>
　　居隂剛而不過膺腹心之任與五同體商書咸有<lb/>
<pb n="KR3a0110_WYG_043-2b"/>
　　一徳即其義也三處下卦之上分股肱之寄剛正<lb/>
　　無私亦能仰承乎五之徳者也二為在下之賢中<lb/>
　　正自守順而應乎五初為在内之民與四相應上<lb/>
　　為在外之民與三相應而皆順乎五此咸之備乎<lb/>
　　人道而足以配乎乾者也然而君徳必主乎剛中<lb/>
　　其公卿百執事必濟之以剛明其士庶人必應之<lb/>
　　以惇厚柔順古帝王統壹六合未有能易此者也<lb/>
　　文王彖辭言咸亨利貞葢已備舉乎咸之徳其曰<lb/>
<pb n="KR3a0110_WYG_043-3a"/>
　　取女吉者特因兌下艮上而發陽先於隂之一義<lb/>
　　耳亨利貞即乾四徳之三咸不言元咸即元也在<lb/>
　　天為元在人為仁仁者以萬物為一體非是不得<lb/>
　　為仁非是亦不得為咸矣周公作爻辭則見夫平<lb/>
　　天下之本在於修身又内卦為艮一陽居上二隂<lb/>
　　居下有身之象故六爻皆以身言之五之咸其脢<lb/>
　　竊謂與艮其背同即篤恭而天下平之意若以感<lb/>
　　應之理言則此爻乃無思無為而四之貞吉則所<lb/>
<pb n="KR3a0110_WYG_043-3b"/>
　　謂寂然不動感而遂通天下之故者也<lb/>
　咸感也柔上而剛下二氣感應以相與止而説<lb/>
　天地感而萬物化生聖人感人心而天下和平<lb/>
　　胡瑗曰天氣降於下地氣升於上二氣升降而交<lb/>
　　通則萬物以生以遂而各正性命聖人推誠信之<lb/>
　　道使其仁義教化藏人之肌膚淪人之骨髓然後<lb/>
　　感悦於心而歸之也<lb/>
　　<hi>臣</hi>謹按卦本名咸彖辭爻辭皆言咸而不言感至<lb/>
<pb n="KR3a0110_WYG_043-4a"/>
　　夫子作彖傳則以為有感之理焉夫獨不能感咸<lb/>
　　斯感矣天下之理不越感應兩端有感必有應所<lb/>
　　應復為感事變萬殊而理惟一致是不必預計夫<lb/>
　　應也第慎其所以感之者而已矣柔上而剛下者<lb/>
　　小往居上大來居三也二氣者隂陽也乾為陽坤<lb/>
　　為隂陽貴也隂賤也賤不敢干貴必陽先感而隂<lb/>
　　始從之是故天氣下降地氣上升則為交泰然自<lb/>
　　泰卦觀之乾下坤上氣雖合而位則分乃天地之<lb/>
<pb n="KR3a0110_WYG_043-4b"/>
　　既交也而方交之象則著之於咸三陽在上漸而<lb/>
　　下濟天以實施地以虚受絪縕化醇訢合無間此<lb/>
　　誠交泰之實而名卦曰咸所以立君極也蓋咸則<lb/>
　　公公則溥君臣上下之間以此交感至於恒久不<lb/>
　　已而泰運彌隆焉其在泰之傳曰天地交而萬物<lb/>
　　通上下交而其志同上下交即咸之象其志同即<lb/>
　　咸之義也泰之九二曰包荒不遐遺亦無非咸之<lb/>
　　義也夫子釋咸為感而於序卦釋泰為通繫辭又<lb/>
<pb n="KR3a0110_WYG_043-5a"/>
　　曰感而遂通天下之故知通之由於感亦愈知泰<lb/>
　　之由於咸矣乾文言曰聖人作而萬物覩咸主君<lb/>
　　道故特稱聖人以明之聖人治天下未嘗有意以<lb/>
　　感人也當其静也此心之體廓然大公天地萬物<lb/>
　　咸歸性内及夫物來順應而心之用行焉於是乎<lb/>
　　有感即通時出而為仁足以有容時出而為義足<lb/>
　　以有執時出而為禮為智足以有敬有别聖人無<lb/>
　　心以天下人之心為心而各得其理之所同然誠<lb/>
<pb n="KR3a0110_WYG_043-5b"/>
　　動於此幾應於彼不特用恩之地為感即用威之<lb/>
　　地亦莫非感也而天下有不化者乎夫一人之心<lb/>
　　千萬人之心也以和平之心感之則必以和平之<lb/>
　　心應之然而或有不應者則以人性本同而其情<lb/>
　　多變往往歆於所可説而不明於所當止此止而<lb/>
　　説之所以為咸也聖人知其然既道之以徳而復<lb/>
　　齊之以禮俾人皆循乎天秩篤於人倫自公卿百<lb/>
　　執事以及士庶人各盡其義之所當為而毋覬乎<lb/>
<pb n="KR3a0110_WYG_043-6a"/>
　　分之所不逮由是行誼日修習尚日厚熙熙然一<lb/>
　　道同風與驩虞之象迥不侔矣大學言平天下在<lb/>
　　於絜矩而朱子釋之以為因其所同推以度物使<lb/>
　　彼我之間各得分願上下四旁均齊方正豈非咸<lb/>
　　之道得也哉<lb/>
<pb n="KR3a0110_WYG_043-7a"/>
　　周易<lb/>
　天地感而萬物化生聖人感人心而天下和平觀其<lb/>
　所感而天地萬物之情可見矣<lb/>
　　　　　　　　　　　　　編修<hi>臣</hi>僧格勒<lb/>
　　程子曰天地二氣交感而化生萬物聖人至誠以<lb/>
　　感億兆之心而天下和平天下之心所以和平由<lb/>
　　聖人感之也觀天地交感萬物之理與聖人感人<lb/>
　　心致和平之道則天地萬物之情可見矣感通之<lb/>
<pb n="KR3a0110_WYG_043-7b"/>
　　理知道者黙而觀之可也<lb/>
　　張子曰能通天下之志為能感人心聖人同乎人<lb/>
　　而無我故和平天下莫盛於感人心<lb/>
　　鄭汝諧曰天地萬物雖異位其氣則一聖人億兆<lb/>
　　雖異勢其誠則一觀其所感而其情可見者感生<lb/>
　　於情也情出於正而後知感通之理<lb/>
　　張清子曰寂然不動者性也感而遂通者情也於<lb/>
　　其所感者觀之而天地萬物之情乃可得而見矣<lb/>
<pb n="KR3a0110_WYG_043-8a"/>
　　<hi>臣</hi>謹按天地萬物同一氣以隂陽之氣感萬物而<lb/>
　　萬物同受是氣者自氣化而形生焉聖人天下同<lb/>
　　一心聖人以和平之心感人心而天下同有是心<lb/>
　　者自無乖戾而和平焉然則萬物之化生天地之<lb/>
　　和平也人心之和平聖人之化生也觀於天地萬<lb/>
　　物之情可見位育通於一感而已故聖人治天下<lb/>
　　不恃乎刑政之務而恃乎感化之機凡人主之一<lb/>
　　嚬一笑皆足以動臣民而况以和平之心感之乎<lb/>
<pb n="KR3a0110_WYG_043-8b"/>
　　然其所以感之者亦惟一誠而已誠則無不通治<lb/>
　　不本於誠則空文豈足以動人而聖人之心所以<lb/>
　　和平者又非一日之故也致中而喜怒哀樂無所<lb/>
　　偏致和而喜怒哀樂無所乖則大本達道之行而<lb/>
　　天地位萬物育此真感之至者矣<lb/>
<pb n="KR3a0110_WYG_043-9a"/>
　　周易<lb/>
　聖人感人心而天下和平<lb/>
　　　　　　　　　　　　　編修<hi>臣</hi>鄧時敏<lb/>
　　程子曰聖人至誠以感億兆之心而天下和平天<lb/>
　　下之心所以和平由聖人感之也<lb/>
　　<hi>臣</hi>謹按治化感應之説先儒論之最詳竊以為咸<lb/>
　　卦所稱聖人感人心而天下和平實為古聖王致<lb/>
　　治之根本夫感應之理原不在事功上見然帝王<lb/>
<pb n="KR3a0110_WYG_043-9b"/>
　　本心出治又當合體用以觀而感通之效愈見其<lb/>
　　大其在深宫寂處之時一物未接而天命民碞不<lb/>
　　敢稍放服食起居宦官宫妾一以正心誠意之學<lb/>
　　與為質對則天下之性命身心百姓之喜怒哀樂<lb/>
　　俱於至静之中一齊攝起隂陽之患血氣之隔皆<lb/>
　　在潛移黙奪之中直如元氣之運合宇宙為呼吸<lb/>
　　所謂予懐明徳不大聲以色此感人心之存於無<lb/>
　　形者也其在班朝莅官之時行一政用一人人心<lb/>
<pb n="KR3a0110_WYG_043-10a"/>
　　秉彞之良如出一轍在朝則有大小臣工在外則<lb/>
　　有愚夫愚婦莫不惴惴焉以為如是則得如是則<lb/>
　　失不如是則可如是則否乃未幾而君令之下不<lb/>
　　特人人皆如其意之所出而且聖人之委曲周摯<lb/>
　　者更能取斯人天良所不到之處而使之愉快於<lb/>
　　是潜消缺陷之心但存蕩平之象所謂天下有道<lb/>
　　則庶人不議此感人心之徵於功用者也蓋天下<lb/>
　　多故之由皆起於臣民之心與君上之心彼此不<lb/>
<pb n="KR3a0110_WYG_043-10b"/>
　　相浹洽為君上者非不欲出其心與天下相見而<lb/>
　　無如性情之剛柔好惡之偏倚不能克治以使之<lb/>
　　純粹則一言一動自以為至當不易而天下已有<lb/>
　　以窺其淺深三代以下非無刑賞嚴明之主而和<lb/>
　　平之化逺遜於古者不能感人以心也三代以上<lb/>
　　未必一夫之皆獲而和平之化超軼於後者能感<lb/>
　　人以心也竊以為禮樂刑政皆聖人精神以後之<lb/>
　　事農桑教養皆聖人性情衍設之文人主果能於<lb/>
<pb n="KR3a0110_WYG_043-11a"/>
　　精神性情上做到至誠惻怛地位則雖法令所著<lb/>
　　偶有疎虞而天下萬世俱能諒其無過至和平二<lb/>
　　字尤宜推詳有時過喜而不和有時盛怒而反和<lb/>
　　性之得其平也有時賞人而人不感有時刑人而<lb/>
　　人反感法之得其平也天地之感物也以氣聖人<lb/>
　　之感物也以心緹室之灰遇陽而動豐山之鐘霜<lb/>
　　降則鳴此以氣相感者也刑期無刑四方風動明<lb/>
　　慎敬獄海内刑措此以心相感者也總而言之将<lb/>
<pb n="KR3a0110_WYG_043-11b"/>
　　欲治天下之心使之感我此必不得之事也邪正<lb/>
　　善惡造化無補救之權而况於人乎将欲治一己<lb/>
　　之心以感天下此必得之事也匹夫慕義鄉曲有<lb/>
　　歌泣之節而况於君乎漢儒曰敬天以實不以文<lb/>
　　勤民以徳不以名又曰為治不在多言顧力行何<lb/>
　　如耳此感應之本也諸葛亮治蜀凡所廢黜僚吏<lb/>
　　俱無怨心陸贄為徳宗草制凡驕将悍卒莫不流<lb/>
　　涕此感應之效也夫以一事之當一言之善足感<lb/>
<pb n="KR3a0110_WYG_043-12a"/>
　　人心而况於聖人之應天順人乎人主以聖人為<lb/>
　　法則和平之化即見於今日矣<lb/>
<pb n="KR3a0110_WYG_043-13a"/>
　　周易<lb/>
　聖人感人心而天下和平<lb/>
　　　　　　　　　　　　　編修<hi>臣</hi>林蒲卦<lb/>
　　程子曰聖人至誠以感億兆之心而天下和平天<lb/>
　　下之心所以和平由聖人感之也<lb/>
　　<hi>臣</hi>謹按咸卦柔上而剛下即泰之内陽外隂上下<lb/>
　　交而志同之象也艮止而兑説即大傳所謂寂然<lb/>
　　不動感而遂通之義也其感通之理甚神惟聖人<lb/>
<pb n="KR3a0110_WYG_043-13b"/>
　　之感人心足以當之感通之效甚大必天下和平<lb/>
　　乃足以盡之此彖傳所以推言天地萬物之感而<lb/>
　　復極其量於聖人然則聖人之所以感人心者果<lb/>
　　何如哉以天下之人之衆也比閭族黨羣聚而相<lb/>
　　與其心至不齊也利足以相競力足以相勝其聰<lb/>
　　明智巧足以相欺固日處於必争之勢矣雖賞以<lb/>
　　勸之法以齊之權以制之術以馭之猶囂然而難<lb/>
　　靖而欲其悉底於和平之域此非可强致於天下<lb/>
<pb n="KR3a0110_WYG_043-14a"/>
　　也明矣夫聖人之治天下也有人治有天治以人<lb/>
　　治者法制禁令以輔天下之所不及者也以天治<lb/>
　　者因天地之自然順民心之固有而通乎天下之<lb/>
　　志者也一人之心千萬人之心也千萬人之心聖<lb/>
　　人之心也人心原無不同聖人因其同然者以感<lb/>
　　之寛平正直以協民之中無作好惡以遵王之路<lb/>
　　朝廷之意指常與草野相闗不必見諸告誠限以<lb/>
　　章程而所欲與聚所惡勿施早已黙孚天下之隐<lb/>
<pb n="KR3a0110_WYG_043-14b"/>
　　感應之機㨗於影響蓋惟相動以天者無容强也<lb/>
　　至於天下和平則上下之心交相淪洽至治之氣<lb/>
　　蒸為太和隂陽正而風雨時怨誹消而詠歌作四<lb/>
　　海之廣被潤澤而大豐美萬類之衆欣作覩而樂<lb/>
　　生成書曰黎民於變時雍又曰無黨無偏王道平<lb/>
　　平此之謂也是知王道必本乎人情人情者聖王<lb/>
　　之田也膠於迹而不能感以心者不芸苗者也徇<lb/>
　　人欲而感以有心者助苗長者也聖人則不然當<lb/>
<pb n="KR3a0110_WYG_043-15a"/>
　　其未感也渾涵之量廓然而大公及其方感也無<lb/>
　　我之衷物來而順應至於既感而虚明之體依然<lb/>
　　鑑空而衡平所謂心普萬物而無心情順萬事而<lb/>
　　無情初非簡棄一切姑託於清静無為之說又非<lb/>
　　私恩小恵僅流於驩虞小補之歸也所以程子於<lb/>
　　聖人之感而申其説曰至誠葢誠則明明則通也<lb/>
　　誠則公公則溥也明通公溥之用運乎千世萬世<lb/>
　　而無窮推諸南海北海而皆凖天下之感感以心<lb/>
<pb n="KR3a0110_WYG_043-15b"/>
　　也聖人之感感以誠也至誠而不動者未之有也<lb/>
　　故曰誠者聖人之本<lb/>
<pb n="KR3a0110_WYG_043-16a"/>
　　周易<lb/>
　聖人感人心而天下和平<lb/>
　　　　　　　　　　　　　編修<hi>臣</hi>路斯道<lb/>
　　來知徳曰感者感而應也無應不為感矣又曰無<lb/>
　　心以感之者寂也有心以感之者私也惟感之至<lb/>
　　公無所容心於其間則無所不感矣又曰和者無<lb/>
　　乖戾平者無反側聖人以徳感天下而無不通也<lb/>
　　<hi>臣</hi>謹按人為萬物之靈而聖人者天地之心心之<lb/>
<pb n="KR3a0110_WYG_043-16b"/>
　　全體曰性賦於有生之初心之大用曰情動於有<lb/>
　　生之後體用原於至一而物我無間者也世之言<lb/>
　　性者紛紛矣子思子以天命言性孟子主性善之<lb/>
　　説又曰乃若其情可以為善而以惻隐羞惡恭敬<lb/>
　　是非當之謂之四端蓋主其不雜乎形氣者而為<lb/>
　　言是為義理之性然其感而遂通者則知覺運動<lb/>
　　之心為之發而為喜怒哀樂之情於是氣質之性<lb/>
　　寓乎其中而人心道心判然矣此其感發之際與<lb/>
<pb n="KR3a0110_WYG_043-17a"/>
　　接為搆間不容髮而危微以分故能中節者聖人<lb/>
　　等而下之為上智為大賢為善人為賢者其過不<lb/>
　　及者為智愚賢不肖而悖乎此者為無忌憚為下<lb/>
　　愚皆凡民也蓋人心主氣常足以充體道心主理<lb/>
　　常不足以帥氣是以小人常多而君子常少惟聖<lb/>
　　人辨之明守之定而執中以立人極常以静御動<lb/>
　　以理率氣而人心退聴焉即志壹之動氣也惟中<lb/>
　　故能和惟和故能平約之在一心達之在天下聖<lb/>
<pb n="KR3a0110_WYG_043-17b"/>
　　人先得乎人心之所同然推而放之無不凖也徳<lb/>
　　備於一身知周乎萬物其感之也以徳而莫能名<lb/>
　　其感之之迹故去其心而咸以名咸也者無心之<lb/>
　　感也又咸皆也聖人首出而萬物咸寧咸之時義<lb/>
　　大矣哉然聖人髙居九五而念切閭閻袚濯深宫<lb/>
　　而丕冒海隅未嘗矜言淡漠崇尚無為謂之無心<lb/>
　　或未必爾葢其金錫圭璧之質而出身以加民憂<lb/>
　　勤惕厲之衷而整躬以率物非有心以要結乎天<lb/>
<pb n="KR3a0110_WYG_043-18a"/>
　　下而應之者無不翕然從風又不得以有心名故<lb/>
　　取象於澤山而為咸也觀於詩之二南可見矣上<lb/>
　　有闗雎麟趾之徳下有鵲巢騶虞之化皆自然而<lb/>
　　致至究其所以感通之故微乎微乎是知人同此<lb/>
　　心心同此理上以此感下即以此應舉凡天下萬<lb/>
　　有不齊之倫胥納之於蕩平正直之中而會極歸<lb/>
　　極者又何有偏陂反側之可言乎故合億兆而為<lb/>
　　一太和和之至也厯萬世而期以太平平之至也<lb/>
<pb n="KR3a0110_WYG_043-18b"/>
　　而其感之也則由於聖人之以徳化民而人情胥<lb/>
　　悦故感而遂通天下之故溥萬物而無心也<lb/>
<pb n="KR3a0110_WYG_043-19a"/>
　　周易<lb/>
　象曰山上有澤咸君子以虚受人<lb/>
　　　　　　　　　　　　　　編修<hi>臣</hi>孫灝<lb/>
　　朱子曰山上有澤以虚而通也<lb/>
　　程子曰澤性潤下土性受潤澤在山上而其漸潤<lb/>
　　通徹是二物之氣相感通也君子觀山澤通氣之<lb/>
　　象而虚其中以受於人夫人中虚則能受實則不<lb/>
　　能入矣虚中者無我也中無私主則無感不通以<lb/>
<pb n="KR3a0110_WYG_043-19b"/>
　　量而容之擇合而受之非聖人有感必通之道也<lb/>
　　<hi>臣</hi>謹按咸之義主於感澤居下而其氣上升於山<lb/>
　　澤之感山也山居髙而其氣下通於澤山之受澤<lb/>
　　之感也山外實而中虚氣之所感至神而無迹惟<lb/>
　　虚故能受惟受故能感也君子居萬物之上而得<lb/>
　　相感之機體咸之感則亦以虚受人之感也葢山<lb/>
　　上有澤者澤非上於山而山之能受澤也以虚受<lb/>
　　人者人非有加於君子而君子之能受人也夫其<lb/>
<pb n="KR3a0110_WYG_043-20a"/>
　　所謂虚受者何也寂然不動者所以澄其原感而<lb/>
　　遂通者所以妙其用廓然大公者所以立其宰物<lb/>
　　來順應者所以善其施皆虚也虚則無私無私故<lb/>
　　足以盡萬物之理虚則無我無我故足以通天下<lb/>
　　之情葢人之心虚則量無不包而實則物無自入<lb/>
　　河海之大百川趨之其所受者有地也器之貯物<lb/>
　　空其中則能容有物焉以實之則内先自窒也其<lb/>
　　何加焉夫天下之理不勝窮也事不勝紀也守理<lb/>
<pb n="KR3a0110_WYG_043-20b"/>
　　之是而兩是相參則同是者必有其至是矣度事<lb/>
　　之可而衆可並較則僅可者或猶有所未可矣咸<lb/>
　　之君子不以己為斷而以人為衡虚之至也虚故<lb/>
　　無不受也雖然虚無不受則未知受之者之盡出<lb/>
　　於可乎否乎而要無慮此惟虚則未有不明而燭<lb/>
　　物者精矣惟虚則未有不静而揆幾者審矣其所<lb/>
　　受皆其所當受者也其無不受則亦必有權衡於<lb/>
　　受之之餘者矣虞舜之好問察虚也及其執兩端<lb/>
<pb n="KR3a0110_WYG_043-21a"/>
　　而用中則虚之運量神焉而豈徒受之己乎抑又<lb/>
　　思之山澤通氣澤感而山受之似澤之為功於山<lb/>
　　也然澤之氣上通而山之氣復下濟則其蒸而為<lb/>
　　雲沛而為雨者澤復被之而非澤所能自為矣山<lb/>
　　之於澤以受始而不以受止故二氣之應相循於<lb/>
　　無窮此感通之極致也以虚受人則聖人之感人<lb/>
　　心而天下和平者何以異是哉<lb/>
<pb n="KR3a0110_WYG_043-22a"/>
　　周易<lb/>
　象曰山上有澤咸君子以虚受人<lb/>
　　　　　　　　　　　　　檢討<hi>臣</hi>萬松齡<lb/>
　　<hi>臣</hi>謹按孚貴中實咸貴中虚惟其實也所性之體<lb/>
　　萬理畢周惟其虚也寸心之内一私不起萬理畢<lb/>
　　周而實者非膠於形迹一私不起而虚者非涉於<lb/>
　　杳𠖇是以君子之學必以咸為貴也咸之為卦艮<lb/>
　　為山而止於澤之下兌為澤而在乎山之上澤之<lb/>
<pb n="KR3a0110_WYG_043-22b"/>
　　氣足以下潤山之氣足以上騰山澤之間二氣相<lb/>
　　感則為中虚之象君子觀其象而知其然也虚中<lb/>
　　以受其未至者未嘗有所将迎其已過者未嘗有<lb/>
　　所留滯而寂然不動之體乃可以感而遂通夫虚<lb/>
　　者道之源也目惟虚是以無所不睹耳惟虚是以<lb/>
　　無所不聞心惟虚是以無所不受無所不受則天<lb/>
　　下之善可以擇之極其精而用之極其當使稍有<lb/>
　　一毫之私先拒於内則本然之虚者為之窒而匪<lb/>
<pb n="KR3a0110_WYG_043-23a"/>
　　靈匪瑩矣我不能不與物接聴其自往感亦因應<lb/>
　　也物不能不與我接順其自來受亦感通也虚故<lb/>
　　止隨感隨受故悦此其象所以為咸也故虚非守<lb/>
　　寂之謂思何可廢而思至朋從則己擾乎虚之體<lb/>
　　志何可無而志在隨人則己虧乎虚之量惟淵然<lb/>
　　莫測之中而嘗有澄然各足之象如水之止而萬<lb/>
　　類無不畢照也如鑑之懸而衆形不能自匿也居<lb/>
　　静以運動而静而無静動而無動故必待感而後<lb/>
<pb n="KR3a0110_WYG_043-23b"/>
　　應而應亦如其無感常虚者所以能無所不受而<lb/>
　　不見其盈乎蓋虚則無可囿無可囿則無所受以<lb/>
　　為量而非有量以為限也虚則無可間無可間則<lb/>
　　即所受以見體而非離體以為用也入焉而即化<lb/>
　　探之而不窮由是著之為業則富有而無一毫之<lb/>
　　虧缺業何大也由是蘊之為徳則日新而無一息<lb/>
　　之斷續徳何盛也藏而愈有則顯而愈新顯藏迭<lb/>
　　用而内外一源咸之時義大矣哉是則所以感者<lb/>
<pb n="KR3a0110_WYG_043-24a"/>
　　心也無心者不能感故咸而彖釋之曰感咸必加<lb/>
　　心而後為感然有心於感者亦不能感故山上有<lb/>
　　澤而為咸感必去心而後為咸無心而淪於空寂<lb/>
　　則虚即為心之累而虚巳入於岐途有心而滯於<lb/>
　　當幾則心更為虚之累而虚乃失其本始故有心<lb/>
　　不可言虚也無心亦不可言虚也心主於理而不<lb/>
　　逐於物即日感日應而仍虚也心繫於物而不主<lb/>
　　於理即未感未應而已非虚也惟萬理之畢周則<lb/>
<pb n="KR3a0110_WYG_043-24b"/>
　　虚者未嘗不實而一私不起則實者又無時不虚<lb/>
　　君子之學廓然而大公物來而順應所謂以虚受<lb/>
　　人也然則虚中者無我也無我則虚有主則實實<lb/>
　　者虚之根虚者實之因虚而實實而虚者感之門<lb/>
　　也天地之心普萬物而無心聖人之情應萬事而<lb/>
　　無情惟虚而已<lb/>
<pb n="KR3a0110_WYG_043-25a"/>
　　周易<lb/>
　象曰山上有澤咸君子以虚受人<lb/>
　　　　　　　　　　　監察御史<hi>臣</hi>萬年茂<lb/>
　　<hi>臣</hi>謹按周易卦序上經首乾言天地定位也下經<lb/>
　　首咸言山澤通氣也物必理而後和情以萃而不<lb/>
　　亂故乾象天徳咸象人心焉然而心非一人之心<lb/>
　　理非一隅之理也心役於物則心無所主而不足<lb/>
　　以妙感物之原物隘於心則心為有我而不足以<lb/>
<pb n="KR3a0110_WYG_043-25b"/>
　　善應物之用孔子曰天下何思何慮天下同歸而<lb/>
　　殊塗一致而百慮夫不察其所以同歸一致者而<lb/>
　　妄為應焉吾之心宜其岐而不能合也且夫巍然<lb/>
　　而崇者山也淵然而卑者澤也山崇而澤上之澤<lb/>
　　感山也而山不損其髙澤卑而山有之山應澤也<lb/>
　　而澤不病其溢夫山澤無情者也君子與人則猶<lb/>
　　是有情者也合天下人以為心而合天下心以為<lb/>
　　理其不可以有我與也亦明矣竊以卦位推之四<lb/>
<pb n="KR3a0110_WYG_043-26a"/>
　　為咸主辭曰貞吉又曰朋從蓋九四陽徳而居心<lb/>
　　位陽則未有不正者也而心則未有無朋者也故<lb/>
　　三陽居中三與上應四與初應五與二應其應者<lb/>
　　皆其隂也陽惟隂之是應而未有以通於所應之<lb/>
　　外則陽之感亦惟應之是感而未有以神於衆感<lb/>
　　之中夫陽既與隂應而不能神於衆感矣而為所<lb/>
　　應者又皆陽之所統其分不能以相及而徳不足<lb/>
　　以相抗於是隐微之地翹然自負其剛明而私忽<lb/>
<pb n="KR3a0110_WYG_043-26b"/>
　　之中狎焉日狃於近習固其勢也聖人知其然故<lb/>
　　著其義於虚而明其感於受曰虚則無憧憧之擾<lb/>
　　矣曰受則不從於其思矣曰人則不蔽於其朋矣<lb/>
　　夫初曰咸拇外馳而紛也二曰咸腓妄動而害也<lb/>
　　三曰咸股隨人而詭也不然而枯寂之躭五之脢<lb/>
　　也絶物以為無也不然而口説之騰土之輔也逐<lb/>
　　物以為有也君子之心以無心為心君子之受無<lb/>
　　受而無不受無受故不滯於實無不受故亦不淪<lb/>
<pb n="KR3a0110_WYG_043-27a"/>
　　於虚實以養虚有為皆應跡也虚以含實明覺皆<lb/>
　　自然也故彖曰利貞心宰徳也象曰虚受徳宅心<lb/>
　　也感之道以天不以人受感之道以徳不以偽孟<lb/>
　　子曰所過者化所存者神虚而神焉受而化焉盛<lb/>
　　徳大業至矣哉<lb/>
<pb n="KR3a0110_WYG_043-28a"/>
　　周易<lb/>
　君子以虚受人<lb/>
　　　　　　　　　　　　　修撰<hi>臣</hi>錢維城<lb/>
　　程子曰君子觀山澤通氣之象而虚其中以受於<lb/>
　　人虚中者無我也<lb/>
　　<hi>臣</hi>謹按自士君子學問之功以及人君宰天下之<lb/>
　　道莫不大乎能受而貴乎能虚虚則如空谷如止<lb/>
　　水有響斯應無滯響也遇物成影無留影也為卦<lb/>
<pb n="KR3a0110_WYG_043-28b"/>
　　山上有澤以虚而通澤性潤下土性受潤故有以<lb/>
　　虚而受之象然不取象於山下有澤之損而獨取<lb/>
　　於咸者<hi>臣</hi>愚以為山髙澤下似不相通乃屈而止<lb/>
　　於下以資其潤如聖人徳業已成而能不廢集思<lb/>
　　廣益之助人君尊隆已極而能不廢懸鞀懸鐸之<lb/>
　　招尤為感通之極非至虚者不能亦猶地中有山<lb/>
　　之為謙也舜禹大聖人也舜明四目達四聰雖邇<lb/>
　　言必察禹聞善言則拜而益之贊禹猶以滿招損<lb/>
<pb n="KR3a0110_WYG_043-29a"/>
　　謙受益為諄諄夫聖人之知宜無不至矣人之自<lb/>
　　獻於聖人者宜無有過於聖人之知者矣然聖人<lb/>
　　且多方以求之降心以禮之如此詩云先民有言<lb/>
　　詢於蒭蕘書云皇帝清問下民聖人之視天下無<lb/>
　　可以為愚而忽之者故雖匹夫匹婦不敢不竭其<lb/>
　　千慮之一得以為髙深之助泰山不讓土壤洪海<lb/>
　　不擇細流惟聖不自聖聖之所以益聖也國語曰<lb/>
　　天子聴政使公卿至於列士獻詩瞽獻典史獻書<lb/>
<pb n="KR3a0110_WYG_043-29b"/>
　　師箴<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>賦矇誦百工諫庶人傳語近臣盡規親戚<lb/>
　　補察瞽史教誨耆艾修之而後王斟酌焉夫以一<lb/>
　　人之身前後左右争獻其知以受而成焉是一人<lb/>
　　之聰明即天下人之聰明也四海雖大何必下堂<lb/>
　　階而灼見哉不然雷霆之震萬鈞之壓無不震懾<lb/>
　　摧折望風疑畏安所效其獻納哉此虚與不虚之<lb/>
　　效也臣觀三代以下能受言者莫如唐太宗然初<lb/>
　　則恐人不諫導之使言中則悦而從之繼且勉强<lb/>
<pb n="KR3a0110_WYG_043-30a"/>
　　從之而猶有難色矣豈非治安己成功業已盛其<lb/>
　　量漸滿哉此程子所謂以量而容之擇合而受之<lb/>
　　者非聖人有感必通之道也葢凡境有量而虚則<lb/>
　　無量虚即隨物之所到以為量者也無量故無滿<lb/>
　　受天下之益而不見其盈聖人之心渾然一天地<lb/>
　　之太虚故曰大而化也由是言之虚則受不虚則<lb/>
　　不能受受則為咸不受則失其所以為咸中孚以<lb/>
　　虚而信及豚魚故有鶴鳴子和之應夬四以剛自<lb/>
<pb n="KR3a0110_WYG_043-30b"/>
　　决故聞言不信而有聰不明之咎書曰好問則裕<lb/>
　　自用則小魏徵曰兼聴則明偏信則暗豈虚語哉<lb/>
<pb n="KR3a0110_WYG_043-31a"/>
　　周易<lb/>
　君子以虚受人<lb/>
　　　　　　　　　　　　　編修<hi>臣</hi>周玉章<lb/>
　　程子曰君子觀山澤通氣之象而虚其中以受於<lb/>
　　人夫人中虚則能受實則不能入矣虚中者無我<lb/>
　　也中無私主則無感不通以量而容之擇合而受<lb/>
　　之非聖人有感必通之道也<lb/>
　　吳慎曰虚者咸之貞也天地之常以其心普萬物<lb/>
<pb n="KR3a0110_WYG_043-31b"/>
　　而無心聖人之常以其情順萬事而無情者虚而<lb/>
　　已君子之學廓然大公物來順應所謂以虚受人<lb/>
　　也<lb/>
　　<hi>臣</hi>謹按聖賢學問必虚中以受人之益然後日進<lb/>
　　無疆故泰山不讓土壤以成其髙河海不擇細流<lb/>
　　以就其深君子觀山澤通氣之象而知能感由於<lb/>
　　能受能受在於能虚虚受者廓然大公物來順應<lb/>
　　若一有偏私擾其静正之體先儒陳琛所謂先入<lb/>
<pb n="KR3a0110_WYG_043-32a"/>
　　者為主而感應之機窒雖有所受未必其所當受<lb/>
　　而所當受者反以為不合而不之受矣書云有言<lb/>
　　逆于汝心必求諸道有言遜于汝志必求諸非道<lb/>
　　豈必有合於心而始受之即所受者果當於理而<lb/>
　　其他遺棄者必多又程子所謂擇合而受之非聖<lb/>
　　人有感必通之道也且夫君子一身聖徳王功交<lb/>
　　有責焉者也徳無不懋而陳善納誨益有以增宥<lb/>
　　宻之修功無不備而嘉謀嘉猷更有以廣協恭之<lb/>
<pb n="KR3a0110_WYG_043-32b"/>
　　治惟虚中善受則芻蕘工瞽皆得至於其前而嘉<lb/>
　　言罔伏矣特是人之來感者情偽不齊是非互見<lb/>
　　并有合天理順人情之事而或古今異宜經權異<lb/>
　　勢者於此拒之不可而輙受之則轉以滋累然君<lb/>
　　子惟虚故明此心如鑑之空如衡之平有感即應<lb/>
　　而其中是非可否灼然不淆則集思廣益既有以<lb/>
　　來天下之善而無稽勿聴弗詢勿庸自不得輕為<lb/>
　　嘗試由是以受之於人者施之於人而徳洋恩溥<lb/>
<pb n="KR3a0110_WYG_043-33a"/>
　　天下並受其福大舜之好問好察執兩用中即此<lb/>
　　意也抑<hi>臣</hi>謂虚者誠而已矣誠則無欲無欲則静<lb/>
　　虚動直因以得夫明通公溥不自有其心乃能合<lb/>
　　萬物之心不自有其情乃能達萬事之情天地心<lb/>
　　普萬物聖人情順萬事無一不在天地覆載之内<lb/>
　　即無一不在聖人胞與之中以虚受之實以誠感<lb/>
　　之耳易之中孚言誠咸卦言虚中孚曰說而巽孚<lb/>
　　乃化邦也咸曰聖人感人心而天下和平程子釋<lb/>
<pb n="KR3a0110_WYG_043-33b"/>
　　之謂聖人至誠以感億兆之心而天下和平然則<lb/>
　　虛受之心與中孚之化皆一誠之所積而通也夫<lb/>
<pb n="KR3a0110_WYG_043-34a"/>
　　周易<lb/>
　君子以虚受人<lb/>
　　　　　　　　　　　監察御史<hi>臣</hi>張孝挰<lb/>
　　程傳君子觀山澤通氣之象常虚其中以受於人<lb/>
　　夫人中虚則能受實則不能入矣虚中者無我也<lb/>
　　中無私主則無感不通以量而容之擇合而受之<lb/>
　　非聖人有感必通之道也<lb/>
　　<hi>臣</hi>謹按天下之理惟虚故能受惟受故能感惟感<lb/>
<pb n="KR3a0110_WYG_043-34b"/>
　　故能通上蟠下際四達而不悖焉若不能虚則必<lb/>
　　不能受不能受則必不能感而物我之情窒矣然<lb/>
　　所謂虚者非心無所主之謂而無私之謂也方寸<lb/>
　　之間一有私意以蔽之則先入之見巳實其中雖<lb/>
　　有所受未必其所當受而所當受者或反以為不<lb/>
　　合而不之受矣是故仁義中正者所以主宰乎吾<lb/>
　　心皆實理也而空靈不昧仍屬至虚意必固我者<lb/>
　　所以障塞乎吾心皆虚氣也而沒溺蔽錮則為至<lb/>
<pb n="KR3a0110_WYG_043-35a"/>
　　實守仁義中正之道則中虚虚故物莫不受而凡<lb/>
　　理義之悦心懿徳之同好皆覺其怡然順應觸乎<lb/>
　　外而動乎中存意必固我之私則中實實故物莫<lb/>
　　能入而凡嗜慾之紛擾朋從之往來反覺其與心<lb/>
　　相習徇乎外物而忘乎在己是則能受之道在於<lb/>
　　能虚能虚之道在於無私為君子者亦廓然而大<lb/>
　　公物來而順應斯巳矣凡人莫不有性性莫不發<lb/>
　　而為情情之最易見者莫如喜怒兩端君子之喜<lb/>
<pb n="KR3a0110_WYG_043-35b"/>
　　因其人之可喜而喜之無私徳焉君子之怒因其<lb/>
　　人之可怒而怒之無私憾焉如鑑之空妍媸畢照<lb/>
　　妍者自得其為妍媸者自得其為媸而鑑不與焉<lb/>
　　如衡之平輕重悉稱輕者自得其為輕重者自得<lb/>
　　其為重而衡不與焉設使鑑而有意為妍媸衡而<lb/>
　　有意為輕重則必失其妍媸輕重之本然而鑑與<lb/>
　　衡俱歸於無用矣是以君子静則存動則察瞬有<lb/>
　　存息有養一念之偏私必絶一端之奇衺必拒清<lb/>
<pb n="KR3a0110_WYG_043-36a"/>
　　明在躬常覺此中湛然無絲毫之䝉蔽於是乎無<lb/>
　　所不虚即無所不受如覆載之包容如江河之茹<lb/>
　　納故曰天地之常以其心普萬物而無心聖人之<lb/>
　　常以其情順萬物而無情天地以虚而感物聖人<lb/>
　　以虚而感人心極而言之三才之道盡於是矣而<lb/>
　　豈拘拘焉以量而容之擇合而受之者哉<lb/>
<pb n="KR3a0110_WYG_043-37a"/>
　　周易<lb/>
　恒亨无咎利貞久於其道也天地之道恒久而不已<lb/>
　也<lb/>
　　　　　　　　　　　　侍讀學士<hi>臣</hi>世臣<lb/>
　　程子曰恒之道可致亨而无過咎但所恒宜得其<lb/>
　　正失正則非可恒之道也故曰久於其道其道可<lb/>
　　恒之正道也不恒其徳與恒於不正皆不能亨而<lb/>
　　无咎也天地之所以不已葢有恒久之道人能恒<lb/>
<pb n="KR3a0110_WYG_043-37b"/>
　　於可恒之道則合天地之理也<lb/>
　　<hi>臣</hi>謹按聖賢之學以久而成帝王之功以久而備<lb/>
　　故湯之日新文之緝熙學進於無疆也堯之協和<lb/>
　　時雍周之太和宇宙業由於積累也自古明徳新<lb/>
　　民未有不要於久而能有成者此恒之所以致亨<lb/>
　　而无咎也然人一生之中亦有情好之偏私慾之<lb/>
　　蔽終身由乎其途而莫改者矣而不得為恒者以<lb/>
　　失其正故也失其正則不得謂之道既不得其道<lb/>
<pb n="KR3a0110_WYG_043-38a"/>
　　又安得謂之恒哉且夫天位乎上地位乎下其間<lb/>
　　溫肅之用生養消長之機莫不各有當然之理自<lb/>
　　然之則惟天地無心而順布其當然之理潛率其<lb/>
　　自然之則故前有千古後有萬年鼓舞運量常如<lb/>
　　一日聖人知其然以至明者决擇乎是非而以至<lb/>
　　健者力持乎終始自身心意知之地以及於禮樂<lb/>
　　刑政之施不敢以輕心出之懼其浮而易輟也不<lb/>
　　敢以慢心間之懼其倦而中阻也不敢以驕心乗<lb/>
<pb n="KR3a0110_WYG_043-38b"/>
　　之懼其盈而終弛也自一日以至百年由一事以<lb/>
　　及萬事酌乎義理彰厥有常恒有可恒之道而無<lb/>
　　始勤終怠之虞則學日進於髙明治日躋於隆盛<lb/>
　　心通造化而撰合乾坤胥由是也夫<lb/>
<pb n="KR3a0110_WYG_043-39a"/>
　　周易<lb/>
　天地之道恒久而不已也<lb/>
　　　　　　　　　　　　監察御史<hi>臣</hi>陸秩<lb/>
　　<hi>臣</hi>謹按正大者天地之情貞觀者天地之道而天<lb/>
　　地之道之見於恒者即可由久於其道推之據本<lb/>
　　義云天地之道所以常久亦以正而已矣程傳云<lb/>
　　其道可恒之道也又云天地之所以不已葢有恒<lb/>
　　久之道人能恒於可恒之道則合天地之理也又<lb/>
<pb n="KR3a0110_WYG_043-39b"/>
　　朱子云所謂不易者須有變通乃能不窮又徐氏<lb/>
　　幾云有不易之恒有不巳之恒利貞者不易之恒<lb/>
　　也利有攸往者不巳之恒也林氏希元云惟其不<lb/>
　　易所以不已其説如此夫天地之化運於自然彖<lb/>
　　傳言正而推極於天地者蓋自觀化者就五行二<lb/>
　　氣中見其道之所以不易而因推本於正言之如<lb/>
　　寒暑之有往來也流峙之有髙深也往不一於往<lb/>
　　而又濟之以來髙不一於髙而又間之以深而往<lb/>
<pb n="KR3a0110_WYG_043-40a"/>
　　來髙深之象則仍可於至不一之中而得其至一<lb/>
　　之道至不一者朱子所謂變通不窮也至一者卦<lb/>
　　之所謂恒亦彖之所謂貞也則論恒之由於正者<lb/>
　　又何不可於天地之道見之哉卦象風雷在天者<lb/>
　　也山澤在地者也而水火則天地並有之者也恒<lb/>
　　象雷風本義以為理之常蓋第就恒之所以名者<lb/>
　　言之究之山澤水火亦孰有外於理之常者至於<lb/>
　　山澤通氣雷風相薄水火不相射則恒也而又正<lb/>
<pb n="KR3a0110_WYG_043-40b"/>
　　矣程傳言天地而又及於人之合天地者蓋正者<lb/>
　　人與天地所以同原恒者人與天地所以並夀立<lb/>
　　天之道曰隂與陽立地之道曰柔與剛立人之道<lb/>
　　曰仁與義則仁與義者所以效天法地克體隂陽<lb/>
　　剛柔之全而成參贊位育之功者也仁以長人義<lb/>
　　以利物長人以仁則飲和食徳之衆生生而不窮<lb/>
　　利物以義則因時制宜之模永永而無極天地之<lb/>
　　道即聖人久道化成之道矣傳由天地而推極於<lb/>
<pb n="KR3a0110_WYG_043-41a"/>
　　聖人宜哉<lb/>
<pb n="KR3a0110_WYG_043-42a"/>
　　周易<lb/>
　日月得天而能久照四時變化而能久成聖人久於<lb/>
　其道而天下化成觀其所恒而天地萬物之情可見<lb/>
　矣<lb/>
　　　　　　　　　　　　　檢討<hi>臣</hi>萬松齡<lb/>
　　<hi>臣</hi>謹按道無二致聖人之治功與天地之化功同<lb/>
　　其恒久而不已也於穆不已不已者恒也天之道<lb/>
　　也至誠無息無息者恒也聖人之道也顧恒之體<lb/>
<pb n="KR3a0110_WYG_043-42b"/>
　　主於常而恒之用每適於變日往月來日月相推<lb/>
　　未始常也而不失其照之常寒往暑來寒暑相推<lb/>
　　未始常也而不失其嵗之常日月得天循其自然<lb/>
　　之理也四時變化亦循其自然之理也人苐見日<lb/>
　　月之照四時之成終古如斯而不知其所以能久<lb/>
　　照能久成者固有恒久不已之道存焉耳聖人繼<lb/>
　　天立極與日月合其明四時合其序化民成俗之<lb/>
　　心無懈於宵衣旰食之頃然必運之有本而不遽<lb/>
<pb n="KR3a0110_WYG_043-43a"/>
　　期其效推之有序而不急計其功朝乾夕惕日新<lb/>
　　又新不敢有一息之間以雜夫天命之原由觀刑<lb/>
　　而慎五典賔四門由關雎而桃夭化麟趾應自家<lb/>
　　而國而天下漸之以仁摩之以義而天下之人心<lb/>
　　於是乎化家敦禮樂户説詩書而天下之風俗於<lb/>
　　是乎成五帝三王之世所以風動時雍而比户可<lb/>
　　封刑措不用也自是而降如漢之文帝十年而外<lb/>
　　吏修其職民樂其業禁罔疎濶幾於刑措唐之太<lb/>
<pb n="KR3a0110_WYG_043-43b"/>
　　宗初御宇内連嵗荒旱勤而撫之三年之後天下<lb/>
　　大稔獄訟稀息仁義之效較然可覩而况以性功<lb/>
　　為治功久道化成之效自非三代以下所可幾乎<lb/>
　　然八卦之中惟雷風之為象宜乎可暫不可以常<lb/>
　　而獨以恒名者何與蘇軾有云雷風非天地之常<lb/>
　　用而天地之化所以能常者以有此也若膠固不<lb/>
　　移則恒而失其正非所以為恒矣豈足以語夫天<lb/>
　　道哉聖人之治體夫雷風為恒之象酬酢萬變妙<lb/>
<pb n="KR3a0110_WYG_043-44a"/>
　　用無方而其不易之體固無時而或易久照久成<lb/>
　　天地無心而成化也天下化成聖人有心而無為<lb/>
　　也聖人之恒一心如一日天地之恒萬古如一日<lb/>
　　道之在聖人與在天地寧有異哉然則天地萬物<lb/>
　　總不外乎恒乆之道顧性不可見而可見者惟情<lb/>
　　子朱子云性只是箇物事情却多般或起或伏然<lb/>
　　頭面却只一般蓋性者道之體情者道之用體隐<lb/>
　　而難窺用顯而可見見其情而性亦於是可盡惟<lb/>
<pb n="KR3a0110_WYG_043-44b"/>
　　其用之變乃所以為體之常也夫天髙地下萬物<lb/>
　　散殊氣有參差而其徳性功用亘萬古而不易善<lb/>
　　觀天地萬物之情者舍恒奚以哉是則天人無二<lb/>
　　理治功化功無二道惟聖敬之日躋以進於無息<lb/>
　　由身心意知之微以達於家國天下之廣人心日<lb/>
　　益正風俗日益淳臻於風動時雍之盛不難矣又<lb/>
　　何驩虞小補之足云<lb/>
<pb n="KR3a0110_WYG_043-45a"/>
　　周易<lb/>
　聖人久於其道而天下化成<lb/>
　　　　　　　　　　　　　侍讀<hi>臣</hi>林蒲封<lb/>
　　程子曰聖人以常久之道行之有常而天下化之<lb/>
　　以成美俗也<lb/>
　　<hi>臣</hi>謹按天地生人生物而裁成輔相之功必賴於<lb/>
　　聖人葢聖人者體天立極而道濟天下者也其顯<lb/>
　　仁藏用既足以通乎易簡之原而純亦不已又有<lb/>
<pb n="KR3a0110_WYG_043-45b"/>
　　以合乎於穆之運是以當動而動當静而静而動<lb/>
　　静不失其常當弛而弛當張而張而弛張克貞乎<lb/>
　　一不慕於小利不急於近功不惑於紛更不揺於<lb/>
　　浮説舉一事而必求衆情之協立一法而必圖萬<lb/>
　　世之宜神而明之優游而漸漬之胥天下含生負<lb/>
　　性之倫皆歸於範圍曲成之内莫不有以作其維<lb/>
　　新之化而成其蕩平之風此道之所為可大而可<lb/>
　　久也程子所謂行之有常者非聖人其孰能之然<lb/>
<pb n="KR3a0110_WYG_043-46a"/>
　　考之易傳言化成天下者凡三見其在離卦則曰<lb/>
　　重明以麗乎正乃化成天下其在賁卦則曰觀乎<lb/>
　　人文以化成天下而此獨言久於其道者何也蓋<lb/>
　　離之明而得其正則能照臨乎四方而萬物作覩<lb/>
　　賁之文明而止則能辨上下定民志而衆庶同風<lb/>
　　皆有可以化成天下之道然非貞之以久則其化<lb/>
　　亦未易至於成要之其久也非執一而不變之謂<lb/>
　　也亦非因循而不振之謂也聖人一誠而已矣誠<lb/>
<pb n="KR3a0110_WYG_043-46b"/>
　　則無偏無偏則無弊而百年必世莫能易其規誠<lb/>
　　則無妄無妄則無息而四海九州可以通其志猶<lb/>
　　之日月之運行四時之逓嬗夜往晝來者即聖人<lb/>
　　之静専而動直也春溫秋肅者即聖人之仁育而<lb/>
　　義正也雷動風行者即聖人之令行而禁止也雲<lb/>
　　行雨施者即聖人之徳洋而恩溥也元亨者聖人<lb/>
　　誠之通利貞者聖人誠之復也聖人之道即天地<lb/>
　　之道也聖人之久於其道即天地之恒久不已也<lb/>
<pb n="KR3a0110_WYG_043-47a"/>
　　聖人亦一天地而已矣<lb/>
<pb n="KR3a0110_WYG_043-48a"/>
　　周易<lb/>
　聖人久於其道而天下化成<lb/>
　　　　　　　　　　　　　編修<hi>臣</hi>吳嗣富<lb/>
　　<hi>臣</hi>謹按孔子釋恒卦之義而推之日月照臨四時<lb/>
　　代嬗固已極天地之大矣而恒之為義必騐之人<lb/>
　　事而後詳因舉而歸之聖人葢聖人御極欲使大<lb/>
　　化翔洽則必寛為之候使得從容以竟其業初未<lb/>
　　嘗急遽以期旦夕之成昔者堯禪舜舜禪禹聖聖<lb/>
<pb n="KR3a0110_WYG_043-48b"/>
　　相承撫中天之景運萬邦協和從欲以治其所為<lb/>
　　優而柔之饜而飫之者悉皆浹於肌膚淪於骨髓<lb/>
　　此唐虞之治所以獨隆於千古也迨及成周文武<lb/>
　　成康之君耿光大烈繼繼承承仁漸義摩重熙累<lb/>
　　洽是以周書畢命之篇有曰既歴三紀世變風移<lb/>
　　四方無虞一人以寧由是言之則化之要於久也<lb/>
　　審矣何則人主之治天下不外乎興利與革弊然<lb/>
　　當其興革之始雖有所甚愛於天下而天下或轉<lb/>
<pb n="KR3a0110_WYG_043-49a"/>
　　以為不便故曰非常之原黎民懼焉及其相沿既<lb/>
　　久耳濡目染習為固然夫固有潛移黙奪而不知<lb/>
　　者矣且夫紀綱法度之立亦未有猝而布之者也<lb/>
　　其施之也有次第其入之也有淺深茍刻期以程<lb/>
　　效則必不能委曲以盡其理故曰欲速則不達夫<lb/>
　　布治者既不可以驟而定而受治者亦不可驟而<lb/>
　　效則化之要於久也不益較然哉然臣以為政之<lb/>
　　有恒尤在心之不息後世人主非無奮發有為毅<lb/>
<pb n="KR3a0110_WYG_043-49b"/>
　　然以三代為必可復然其始也勵精圖治綱舉目<lb/>
　　張乃不克居之以無倦則敏皇之念久而或渝振<lb/>
　　奮之氣又鋭而易退如是以為治雖使皇皇法堯<lb/>
　　舜一一師文王亦何益之有哉此無他圖始則易<lb/>
　　而要終則難也夫惟聖人以至誠無息之心行悠<lb/>
　　久無疆之政始之清心寡慾者久之猶然不邇聲<lb/>
　　色不殖貨利也此天徳之恒也始之明作有功者<lb/>
　　久之猶然自朝至昃不遑暇食也此王道之恒也<lb/>
<pb n="KR3a0110_WYG_043-50a"/>
　　本天徳以行王道而總要於恒此所謂久於其道<lb/>
　　者也由是而漸摩之至舉凡五禮以節之六樂以<lb/>
　　和之八政以防之八刑以糾之者使天下安之如<lb/>
　　出入之常守之如髙曾之矩服而習之如饑食渴<lb/>
　　飲之不可暫去言乎道徳而道徳一也言乎風俗<lb/>
　　而風俗同也語曰禮樂百年而後興即此之謂也<lb/>
<pb n="KR3a0110_WYG_043-51a"/>
　　周易<lb/>
　聖人久於其道而天下化成<lb/>
　　　　　　　　　　　監察御史<hi>臣</hi>侯嗣達<lb/>
　　朱子本義曰極言恒久之道<lb/>
　　程子傳曰聖人以常久之道行之有常而天下化<lb/>
　　之以成美俗也<lb/>
　　<hi>臣</hi>謹按此言聖人得恒之道而致恒之效也聖人<lb/>
　　繼天立極以一心合撰於清寧而使心之清者常<lb/>
<pb n="KR3a0110_WYG_043-51b"/>
　　清無一時之混淆寧者常寧無一事之擾累由是<lb/>
　　以欲通天下之欲以情類萬物之情優游漸漬無<lb/>
　　事不當其序無物不順其則以至政行俗美成其<lb/>
　　化於天下而無難而其道必持之以久久則變而<lb/>
　　不失其常動而不失其静存之中者存存而不息<lb/>
　　推之外者亹亹而不窮禮樂刑政協於度飲食教<lb/>
　　誨發其良固未有久而不得其效者譬之日月往<lb/>
　　來錯行其照臨萬古如新也譬如四時春秋代嬗<lb/>
<pb n="KR3a0110_WYG_043-52a"/>
　　氣候萬古常正也聖人凖此以化導天下故其機<lb/>
　　亦不在旦夕之間葢人君承天理物所以教養斯<lb/>
　　民者本非茍且補苴之術則自無嵗月㨗奏之功<lb/>
　　凡其所運量雖未嘗不化裁推行與民變通而治<lb/>
　　原必要於克一迄今上遡中天之治放勲之後繼<lb/>
　　以重華乃始得臻於協和從欲三代之治盛於成<lb/>
　　康其先則文王始之武王繼之涵濡百年而後有<lb/>
　　以洋溢乎天下自古帝王未有能舍久道以成化<lb/>
<pb n="KR3a0110_WYG_043-52b"/>
　　者臯陶曰彰厥有常伊尹曰始終惟一莫非恒久<lb/>
　　之謂也後世論治或専言法不知致治在道而法<lb/>
　　以輔之法因時為轉移而道則亘古而不易惟以<lb/>
　　法為用而本道以為質凡所為勸課農桑興立學<lb/>
　　校不操切以期速效搜剔賢才整飭吏治不煩擾<lb/>
　　以致紛更一日二日即可必世百年四海九州不<lb/>
　　異宫闕左右信乎得恒之道乃有以致恒之效也<lb/>
　　抑恒久之道不獨人君為然凡朝廷任官分職亦<lb/>
<pb n="KR3a0110_WYG_043-53a"/>
　　必要之以久而後可考其成功故唐虞三載考績<lb/>
　　三考乃行黜陟漢之盛也為吏或長子孫葢化民<lb/>
　　成俗之事貴行之以専而需之以久所謂日計不<lb/>
　　足嵗計有餘若法方立而輙課其成事有端而不<lb/>
　　竟其緒守令數易則視官如傳舍大僚屢更則下<lb/>
　　不知所從始焉擇之貴精既焉任之宜久此亦久<lb/>
　　道化成之義也臣敢推廣其説以效芻蕘之獻焉<lb/>
<pb n="KR3a0110_WYG_043-54a"/>
　　周易<lb/>
　聖人久於其道而天下化成<lb/>
　　　　　　　　　　　　監察御史<hi>臣</hi>楊勲<lb/>
　　<hi>臣</hi>謹按王道本於天徳聖人憲天出治以不息之<lb/>
　　心著為可大之業其精神運量於無窮斯徳澤涵<lb/>
　　濡於莫外自非近功小效所得而並也今夫天地<lb/>
　　之道恒久而不已則聖人之化成天下其道當何<lb/>
　　如哉夫論治而至於化成亦未易言矣民生必期<lb/>
<pb n="KR3a0110_WYG_043-54b"/>
　　其遂何以使之老有所終幼有所長民性必期其<lb/>
　　復何以使之道徳以一風俗以同乃觀聖人在上<lb/>
　　仁周六宇至治之彌綸臻一世於豐亨豫大運際<lb/>
　　重熙徳教之洋溢洽斯民於心術性情舉飲和食<lb/>
　　徳之衆皥皥然順帝則於不知直不解聖人果何<lb/>
　　道以致此也而抑知聖人豈責效於旦夕間哉葢<lb/>
　　大化不可淺求而至治無庸驟幾故農桑樹畜因<lb/>
　　民之利必幾為經營區畫而民生始厚禮樂詩書<lb/>
<pb n="KR3a0110_WYG_043-55a"/>
　　興民之行必幾為勞來匡直而民徳始正優游漸<lb/>
　　漬有以浹其肌膚而淪其骨髓而後從欲以治四<lb/>
　　方風動遊聖人之宇者莫不快化日之舒長也在<lb/>
　　昔成周之時文王積功累仁於前武王纘緒丕承<lb/>
　　於後至於成王禮明樂備然後教化大行萬邦咸<lb/>
　　休非久於其道而能然乎是知天地惟一元之運<lb/>
　　周而不息故資始資生性命各正而化成萬物聖<lb/>
　　人惟一心之誠純亦不已故引養引恬於變時雍<lb/>
<pb n="KR3a0110_WYG_043-55b"/>
　　而化成天下觀於久道化成則信乎政貴有恒而<lb/>
　　王道必本於天徳也<lb/>
<pb n="KR3a0110_WYG_043-56a"/>
　　周易<lb/>
　雷風恒君子以立不易方<lb/>
　　　　　　　　　　　監察御史<hi>臣</hi>周祖榮<lb/>
　　程子曰君子觀雷風相與成恒之象自立於大中<lb/>
　　常久之道不變易其方所<lb/>
　　<hi>臣</hi>謹按易之為書有交易之義有變易之義而要<lb/>
　　以不易者為之宗故其言人事也雖抱通變之才<lb/>
　　遊萬變之地而必有不易者以定其極所謂止於<lb/>
<pb n="KR3a0110_WYG_043-56b"/>
　　其所也觀於雷風相與雖變而不失其常可知日<lb/>
　　用事物之間應接紛繁莫不各有當然之則如為<lb/>
　　君而仁為臣而敬為父而慈為子而孝所處之時<lb/>
　　不必盡同所操之理斷然不易譬之工之有矩木<lb/>
　　之從繩隨其所向歸於一定故曰方也然而不能<lb/>
　　自立則亦有難言者或中無定識遇一事而利害<lb/>
　　之見足以奪是非之明則游移而失所向或外無<lb/>
　　定力為一事而成敗之勢足以淆邪正之趨則輾<lb/>
<pb n="KR3a0110_WYG_043-57a"/>
　　轉而莫能安此非方之有所拘抑亦心之無所主<lb/>
　　也惟君子擇至是之方以為之據執至正之方以<lb/>
　　為之歸操之於己有道義而無私曲此植體之所<lb/>
　　以不易也措之於世有中平而無偏陂此致用之<lb/>
　　所以不易也葢其智勇深沉退藏於一物未交之<lb/>
　　始而言行相顧全徳於百折不回之時固有神明<lb/>
　　於交易變易之義而守夫不易之經者豈硜硜拘<lb/>
　　執之學所可同日語哉昔明道程子與横渠張子<lb/>
<pb n="KR3a0110_WYG_043-57b"/>
　　論定性之學有曰動亦定静亦定無将迎無内外<lb/>
　　此發明立不易方之㫖為下學者指其功也伊川<lb/>
　　程子又曰恒非一定之謂一定則不能恒矣惟隨<lb/>
　　時變易乃常道也此由不易之理而會通於交易<lb/>
　　變易之用為上達者宣其藴也二説相須而卦象<lb/>
　　立言之義無不悉備可互叅而見恒道之妙矣<lb/>
<pb n="KR3a0110_WYG_043-58a"/>
　　周易<lb/>
　明出地上晉君子以自昭明徳<lb/>
　　　　　　　　　　　　給事中<hi>臣</hi>陸尹耀<lb/>
　　俞氏琰曰知所以自明則本然之明如日之出地<lb/>
　　而其昭著初無增損也大學所謂明明徳所謂自<lb/>
　　明與此同㫖<lb/>
　　<hi>臣</hi>謹按此卦離火居上坤地居下離照文明坤道<lb/>
　　厚載隂以承陽麗天久照柔進上行昭融顯爍如<lb/>
<pb n="KR3a0110_WYG_043-58b"/>
　　日之升曜采經天至明之象也故曰明焉然明無<lb/>
　　不照照無不徧者明之用也由微而著由晦而彰<lb/>
　　者明之漸也而出自地上則棄闇出幽向明繼照<lb/>
　　炳耀萬方光被四表有愈進愈明之勢故其卦為<lb/>
　　晉而象為明出地上也君子觀晉象而知徳之在<lb/>
　　我受之自人賦之自天天行至健法以自强人心<lb/>
　　至明進以自昭况明徳者虚靈不昧虚則能具衆<lb/>
　　理靈則能應萬事本無不明者也其有不明物欲<lb/>
<pb n="KR3a0110_WYG_043-59a"/>
　　蔽之耳本然之明固未嘗息也故徳為君子固有<lb/>
　　之徳而明者亦君子之徳自有之明也自有此徳<lb/>
　　而自明之功不藉於後起自有此明徳而自昭之<lb/>
　　迹非假於强合内藴於方寸則仁義中正至足也<lb/>
　　外見於事為則五常百行非邪也徹吾蔽澄吾天<lb/>
　　内省於潛密惺於獨人所不見而昭之也我自昭<lb/>
　　之而已人所及見而昭之也亦我自昭之而巳格<lb/>
　　致誠正昭明徳於己也修齊治平昭明徳於天下<lb/>
<pb n="KR3a0110_WYG_043-59b"/>
　　也堯之欽明文思克明峻徳舜之濬哲文明重華<lb/>
　　協帝湯之懋昭文之緝熙皆自昭其明徳也與巳<lb/>
　　之徳愈進愈明徳之明日呈日露如明之出地其<lb/>
　　徳有不於昭顯懿於萬古者哉<lb/>
<pb n="KR3a0110_WYG_043-60a"/>
　　周易<lb/>
　上火下澤暌君子以同而異<lb/>
　　　　　　　　　　　　　庶子<hi>臣</hi>林蒲封<lb/>
　　程子曰上火下澤二物之性違異所以為暌異之<lb/>
　　象君子觀暌異之象於大同之中而知所當異也<lb/>
　　<hi>臣</hi>謹按火澤二物其為異易明然聖人取象於同<lb/>
　　而異者何也朱子釋之曰二卦合體而性不同第<lb/>
　　就卦體剛柔相應而言之耳程子謂大同之中知<lb/>
<pb n="KR3a0110_WYG_043-60b"/>
　　所當異又曰聖賢之處世在人理之常莫不大同<lb/>
　　於世俗所同者則有時而獨異亦惟泛論其理而<lb/>
　　於火澤之所以同而異者究未嘗明言之項氏安<lb/>
　　世曰同象兌之説異象離之明夫以兑説為同則<lb/>
　　可而以離明為異則其説近乎鑿矣嘗考周子通<lb/>
　　書曰水隂根陽火陽根隂是火澤二物其本同也<lb/>
　　在卦離為中女兌為少女是火澤二物其類同也<lb/>
　　而一則炎上一則潤下故其象為同而異也本卦<lb/>
<pb n="KR3a0110_WYG_043-61a"/>
　　彖傳所謂二女同居其志不同行者此也若夫火<lb/>
　　炎上而居上澤潤下而居下各得其位剛柔相應<lb/>
　　此其所以同為君子之同而異為君子之異與<hi>臣</hi>
　　因推而論之人情莫不好同而惡異然而天下之<lb/>
　　事未有有同而無異者漢任延對光武帝曰忠臣<lb/>
　　不和和臣不忠上下雷同非國之福帝深服其言<lb/>
　　其意似以同為非而獨有取於異者不知君子小<lb/>
　　人之分不在乎同異之迹而在乎公私義利之間<lb/>
<pb n="KR3a0110_WYG_043-61b"/>
　　而已葢小人之心存乎私私則惟利是圖利之所<lb/>
　　共趨則同而利之所必争則異矣君子不然其所<lb/>
　　同者禮義㢘耻之防致君澤民之志至於立身行<lb/>
　　巳應事接物之間則惟義所適其心一出於至公<lb/>
　　往往獨行其是而不顧故其同也無阿比黨援之<lb/>
　　習其異也無分門争勝之嫌所謂和而不流羣而<lb/>
　　不黨古之君子莫不由之如禹稷顔子道同而出<lb/>
　　處異伯夷栁下恵聖同而清和異孔子之於齊魯<lb/>
<pb n="KR3a0110_WYG_043-62a"/>
　　同一去也而遲速異孟子之於兼金同一餽也而<lb/>
　　辭受異至若禹臯益契同在一堂而都俞吁咈益<lb/>
　　顯其明良一徳之謨韓琦范仲淹同在政府議多<lb/>
　　不合而不害其公忠體國之實此皆所謂君子之<lb/>
　　同而異者也由是觀之帝王之治天下也肅紀綱<lb/>
　　謹法度勤政愛民用賢納諫其大要同也至於百<lb/>
　　官分職四民殊業文武並用徳威相反亦必有因<lb/>
　　時制宜而不能膠於一者夫惟象離之明照臨於<lb/>
<pb n="KR3a0110_WYG_043-62b"/>
　　上如兑之澤普被於下而使百司執事共勵其忠<lb/>
　　誠之節各盡其職分之宜以克臻於一道同風之<lb/>
　　盛斯為聖人用暌之極則與<lb/>
<pb n="KR3a0110_WYG_043-63a"/>
　　周易<lb/>
　損而有孚元吉无咎可貞利有攸往曷之用二簋可<lb/>
　用享二簋應有時損剛益柔有時損益盈虚與時偕<lb/>
　行<lb/>
　　　　　　　　　　　監察御史<hi>臣</hi>陸尹耀<lb/>
　　張氏清子曰當其可之謂時當損而損時也不當<lb/>
　　損而損則非時<lb/>
　　<hi>臣</hi>謹按損益二義不能偏廢損必濟之以益益必<lb/>
<pb n="KR3a0110_WYG_043-63b"/>
　　濟之以損損與益均為治世之權輿籌時之善術<lb/>
　　也顧益之為用自上施下湛恩汪濊澤被萬方自<lb/>
　　可致民説於无疆而其道乃為大光若損下以益<lb/>
　　上損内以益外是取於民以奉其君雖急公奉上<lb/>
　　小民固分誼當然於義誠無可辭然意主於損則<lb/>
　　損所不當損而損違其時必致剥民以自富此慕<lb/>
　　義强仁者不為而况聖人為天子者哉乃復丁寧<lb/>
　　其義於此卦之彖辭者非欲其厲民以自養也亦<lb/>
<pb n="KR3a0110_WYG_043-64a"/>
　　曰諴孚於衆志觀化於無心隨時消息善用其損<lb/>
　　善成其益耳葢損本拂情之舉或廹於時之不得<lb/>
　　已而計出於此當使此心大白於天下如嵗豐則<lb/>
　　從而豐嵗儉即從而儉損民原以為民天下後世<lb/>
　　實共見其不得已之心是為損而有孚矣於是衆<lb/>
　　志徯應國事以濟是為元吉矣本非厲民何咎之<lb/>
　　有雖一時濟變之權實萬世救時之法不可貞乎<lb/>
　　不特可施於一方抑且可達於天下不利有攸往<lb/>
<pb n="KR3a0110_WYG_043-64b"/>
　　乎既以不得已而損之必以不得已而用之雖享<lb/>
　　帝享親而以誠相格則蘋蘩蕰藻亦可薦馨潢汙<lb/>
　　行潦亦可昭敬此二簋可用享也享猶從儉則凡<lb/>
　　損過以就中損文以就質者舉視此矣是一損而<lb/>
　　國用以充民財可阜不獨取於民之謂損而裕其<lb/>
　　民亦謂之損也損之為用如是然或膠執其見専<lb/>
　　於用損非因時之制也享宜備物而二簋可用者<lb/>
　　特詘於時之不得不然耳由是以觀卦畫過剛則<lb/>
<pb n="KR3a0110_WYG_043-65a"/>
　　亢過柔則屈損剛之有餘以益柔之不足剛自不<lb/>
　　致終亢柔亦不致終屈時然則然也由是以騐物<lb/>
　　理氣盛而盈氣竭而虚損盈之太過以益虚之不<lb/>
　　及盈不得不損與時而偕損益不得不益與時而<lb/>
　　偕益時然則然也損與益一出於理勢之自然初<lb/>
　　非人力所能與斯可謂善用其損者矣乃知解衣<lb/>
　　推食小恵未徧益非其益也厚斂取盈民生日蹙<lb/>
　　損非所損也審乎損益之當然順時而行人事與<lb/>
<pb n="KR3a0110_WYG_043-65b"/>
　　造化相維君心與民情相凖何損之非益善用其<lb/>
　　損正善成其益者哉<lb/>
<pb n="KR3a0110_WYG_043-66a"/>
　　周易<lb/>
　益利有攸往利涉大川彖曰益損上益下民説无疆<lb/>
　自上下下其道大光利有攸往中正有慶利涉大川<lb/>
　木道乃行<lb/>
　　　　　　　　　　　監察御史<hi>臣</hi>陳大玠<lb/>
　　<hi>臣</hi>謹按卦以益名而彖傳以卦體釋卦名義則有<lb/>
　　取于損上益下者何也葢為卦震居下巽居上損<lb/>
　　上卦乾體初畫之陽益下卦坤體初畫之隂自上<lb/>
<pb n="KR3a0110_WYG_043-66b"/>
　　卦而下於下卦之下故為益夫上君也下民也君<lb/>
　　之於民饑由巳也溺由巳也解衣衣之推食食之<lb/>
　　平日制産授田而外如山林川澤之利損以予民<lb/>
　　一旦偶被災䘲則蠲租免賦發倉廩開府庫饑即<lb/>
　　賑以米寒即給以衣務使無凍無餒其道有以昭<lb/>
　　格天下而無外此民說之所以无疆而益道因之<lb/>
　　大光也由是觀之益下下下是小民之益也民説<lb/>
　　道光是大君之益也記曰王中心無為也以守至<lb/>
<pb n="KR3a0110_WYG_043-67a"/>
　　正今益之九五君以中正而有孚恵心六二則臣<lb/>
　　以中正而永貞廸吉其無往不利而大有慶也宜<lb/>
　　矣抑又聞之君猶舟也民猶水也君能益民斯所<lb/>
　　由利涉與雖水患頻仍而出斯民於沉溺以登諸<lb/>
　　袵席又何慮乎大川之險哉惟是上有有孚恵心<lb/>
　　之君必下有利用大作與有孚中行之臣能奉宣<lb/>
　　徳意與為屯膏寧為渙汗則有孚恵我徳上信以<lb/>
　　恵下下亦信以恵於上如九五之象曰恵我徳大<lb/>
<pb n="KR3a0110_WYG_043-67b"/>
　　得志也正謂此爾卦之二爻有曰王用享于帝吉<lb/>
　　民心之所愛戴即天命之所眷顧也民受益於君<lb/>
　　君受益於天禹曰惟動丕應徯志以昭受上帝天<lb/>
　　其申命用休理有固然也若乃百職庶司持籌握<lb/>
　　算祇畫國計之盈縮不圖民生之安全較及錙銖<lb/>
　　吝於出納是愛國而不知愛民也書曰民惟邦本<lb/>
　　本固邦寧有子曰百姓足君孰與不足聖賢之垂<lb/>
　　訓均有得于損上益下民説无疆之㫖也夫<lb/>
<pb n="KR3a0110_WYG_043-68a"/>
　　周易<lb/>
　益損上益下民説无疆自上下下其道大光<lb/>
　　　　　　　　　　　　　侍讀<hi>臣</hi>李清植<lb/>
　　程子曰卦之為益以其損上益下也損於上而益<lb/>
　　下則民説之自上而降已以下下其道之大光顯<lb/>
　　也<lb/>
　　<hi>臣</hi>謹按理財之道莫善於損益二卦聖人以損上<lb/>
　　益下為益而損下益上為損者非徒虚論其理也<lb/>
<pb n="KR3a0110_WYG_043-68b"/>
　　揆以人事之實確是如此今且以農民論之夫田<lb/>
　　百畝則入亦百畝此常額也然種良者稼美糞多<lb/>
　　者田饒故均之百畝也上農耕之則所入必贏而<lb/>
　　貧農耕之則所入必耗損上益下之世農民優裕<lb/>
　　故耕者多贏合天下之農而皆贏所贏不可以數<lb/>
　　計矣豈非益乎若損下益上則農民乏資而耕者<lb/>
　　多耗合天下之農而皆耗所耗亦不可以數計矣<lb/>
　　豈非損乎推之工商無不皆然王者以天下為家<lb/>
<pb n="KR3a0110_WYG_043-69a"/>
　　凡民間之藏皆外府也是損上益下正所以藏富<lb/>
　　於民而裕不匱之源孟子曰聖人治天下使有菽<lb/>
　　粟如水火陸贄曰散小儲以成大儲皆此意也又<lb/>
　　曰自上下下其道大光者大廷推恩雖極汪濊然<lb/>
　　或見格於輿議或中飽於私囊或宣布之不時或<lb/>
　　奉行之無狀則澤不下究而隔閡曚蔽之患生必<lb/>
　　使實恵均霑黎民徧徳始為自上下下而益道於<lb/>
　　是為大光也<lb/>
<pb n="KR3a0110_WYG_043-69b"/>
　益動而巽日進无疆天施地生其益无方凡益之道<lb/>
　與時偕行<lb/>
　　顧象徳曰既奮發又沈潛學所以日新天下施地<lb/>
　　上生化所以不已此皆時之自然者故曰凡益之<lb/>
　　道與時偕行<lb/>
　　<hi>臣</hi>謹按益動而巽二句本圖義以發聖學也後天<lb/>
　　圖首震次巽震者奮也在人心則立志之鋭者是<lb/>
　　也又惕也在人心則持敬之密者是也巽者入也<lb/>
<pb n="KR3a0110_WYG_043-70a"/>
　　在人心則省察之精者是也又制也在人心則克<lb/>
　　治之勇者是也文王之徳之純實於此圖見之先<lb/>
　　儒之言學曰立志以端其本居敬以持其志又必<lb/>
　　省察以審其幾克治以踐其實其於圖義若合符<lb/>
　　契此卦震巽合體故夫子發其藴天施地生二句<lb/>
　　本天道以該王事也天以無心為施故文言傳曰<lb/>
　　以美利利天下不言所利也王者之損己初無市<lb/>
　　徳於民之心是亦不言所利之謂也地以並育為<lb/>
<pb n="KR3a0110_WYG_043-70b"/>
　　生故庾信曰物受其生於天不謝也王民之受益<lb/>
　　實有帝力何有之象是亦於天不謝之類也此卦<lb/>
　　五爻之辭曰有孚恵心勿問元吉吕祖謙釋之以<lb/>
　　為人君但誠心恵民不須問民之感然後元吉茍<lb/>
　　問民之感是計功利非誠心恵民者是也此其規<lb/>
　　模氣象豈驩虞小補者所能比擬故曰其益无方<lb/>
　　也又曰凡益之道與時偕行者天行之健萬古常<lb/>
　　運曾無一息之停所謂於穆不巳天之所以為天<lb/>
<pb n="KR3a0110_WYG_043-71a"/>
　　也聖人希天王者憲天故聖人之學無間斷無休<lb/>
　　歇不以小成自安堯舜之惟時惟幾禹之惜隂湯<lb/>
　　之日新文王之望道未見皆其義也若諸子之日<lb/>
　　月一至冉求之中道而畫則其不行之時多矣王<lb/>
　　者之政治益求治安愈求安不以小康自足堯舜<lb/>
　　之兢兢業業禹之孜孜湯之慄慄文王之視民如<lb/>
　　傷皆其義也若齊桓公葵邱之後而有驕色唐太<lb/>
　　宗貞觀之末而有弛志則其不行之時多矣大抵<lb/>
<pb n="KR3a0110_WYG_043-71b"/>
　　損益之機間不容髮無中立之理一日不益則損<lb/>
　　者至矣故中庸一書其於全體大用燦然純備而<lb/>
　　一言以蔽之曰至誠無息而已至誠無息則與於<lb/>
　　穆不巳者並運而同流聖人所以希天王者所以<lb/>
　　憲天豈復有加於此哉<lb/>
<pb n="KR3a0110_WYG_043-72a"/>
　　周易<lb/>
　益損上益下民説无疆<lb/>
　　　　　　　　　　　監察御史<hi>臣</hi>沈廷芳<lb/>
　　程子曰卦之為益以其損上益下也損於上而益<lb/>
　　下則民説之无疆為无窮極也<lb/>
　　<hi>臣</hi>謹按王者祈天永命之道在於愛養生民而愛<lb/>
　　養生民之實在於使天下衣食之豐足惟因民之<lb/>
　　所利而利之而不専其利上不専其利而有以子<lb/>
<pb n="KR3a0110_WYG_043-72b"/>
　　下則下䝉其福而被其澤人情和樂奉之為元后<lb/>
　　愛之如父母召康公之所謂王位在徳元用供王<lb/>
　　能祈天永命者道不越此是其説通於周易之彖<lb/>
　　傳有云益損上益下民説无疆<hi>臣</hi>請得而敷陳之<lb/>
　　益之卦體震下巽上巽震二卦皆由下變而成陽<lb/>
　　變而為隂者損也隂變而為陽者益也損上益下<lb/>
　　所以為益<hi>臣</hi>詳繹其義是葢為人君行慶施恵於<lb/>
　　民而言之耳夫上之取下有常經下之奉上有定<lb/>
<pb n="KR3a0110_WYG_043-73a"/>
　　分禹貢六府孔修庶土交正底慎財賦咸則三壤<lb/>
　　成賦中邦周禮太宰以九賦斂財賄毛詩倬彼甫<lb/>
　　田嵗取十千凡此皆經久之法以備軍國禄食之<lb/>
　　需不容過取而正不可不取者也過取乎民則難<lb/>
　　乎為民而有損乎下不取乎民則難乎為國而有<lb/>
　　損乎上是故君天下者代天以理民視天下之墾<lb/>
　　田定天下之賦税嵗有正供家有常數額外無苛<lb/>
　　征豪吏無溢取民之受益已自無窮何敢冀格外<lb/>
<pb n="KR3a0110_WYG_043-73b"/>
　　浩蕩之恩乎是則益下之道固不必盡由於損上<lb/>
　　也乃易傳之損上益下民説无疆者<hi>臣</hi>謂為人君<lb/>
　　行慶施恵於民而言之者何居蓋君民一體宜以<lb/>
　　一人勞天下不宜以天下奉一人務鳩斂而厚帑<lb/>
　　藏之積者匹夫之富也務散恵而收兆庶之心者<lb/>
　　天子之富也三代盛時思艱圖易省耕斂以行補<lb/>
　　助其徳恵雖史書不詳其事葢亦毎嘗行之漢文<lb/>
　　帝在位休養恬熙民情樂附故謳歌訟徳不衰豳<lb/>
<pb n="KR3a0110_WYG_043-74a"/>
　　之詩曰萬夀無疆雅之詩曰羣黎百姓徧為爾徳<lb/>
　　漢書贊曰海内殷富興於禮讓斷獄數百幾致刑<lb/>
　　措豈非損上益下之明效大騐哉葢損上之時一<lb/>
　　以損己為念原不問民心之感然因民之所利而<lb/>
　　利之盡物之願則至誠有益於天下天下之人亦<lb/>
　　無不至誠愛戴以君之至誠之徳澤為恩恵矣此<lb/>
　　九五一爻所以又有有孚恵心勿問元吉有孚恵<lb/>
　　我徳之辭也雖然國家之用皆出於民能節則薄<lb/>
<pb n="KR3a0110_WYG_043-74b"/>
　　取而有餘過侈則盡取而不足慎乃儉徳惟懐永<lb/>
　　圖時令有司計國儲之多寡因嵗事之登耗屢甦<lb/>
　　農民之困則損上益下正所以結人心凝天命而<lb/>
　　培千萬年不㧞之基矣<lb/>
<pb n="KR3a0110_WYG_043-75a"/>
　　周易<lb/>
　益動而巽日進无疆天施地生其益无方凡益之道<lb/>
　與時偕行<lb/>
　　　　　　　　　　　　諭徳<hi>臣</hi>覺羅蘇岱<lb/>
　　孔頴達曰益動而巽日進无疆者自此已下廣明<lb/>
　　益義若動而驕盈則被損无已若動而卑巽則進<lb/>
　　益无疆故曰益動而巽日進无疆天施地生其益<lb/>
　　无方者此就天地廣明益之大義也天施氣於地<lb/>
<pb n="KR3a0110_WYG_043-75b"/>
　　地受氣而化生亦是損上益下義也其施化之益<lb/>
　　无有方所故曰天施地生其益無方雖施益無方<lb/>
　　不可恒用當應時行之故曰凡益之道與時偕行<lb/>
　　也<lb/>
　　<hi>臣</hi>謹按彖傳極言益道之大於卦徳而見聖學之<lb/>
　　益焉葢功不可缺序不可紊震動巽入是既奮發<lb/>
　　而有為又沉潛而深入精神日奮其得日深優游<lb/>
　　日久其養日純故徳崇業廣日日增益而不可限<lb/>
<pb n="KR3a0110_WYG_043-76a"/>
　　量矣於卦體又見造化之益焉乾之一陽自上而<lb/>
　　下天之施也而物於是乎資始坤之一隂自下而<lb/>
　　上地之生也而物於是乎成形一施一生合同而<lb/>
　　運萬物通焉是天之施也而不言其施之之恩地<lb/>
　　之生也而不言其生之之徳萬物之育也而不自<lb/>
　　知其施生之故是生生化化之益无以加矣寧有<lb/>
　　方之可測乎凡此皆益即皆道也皆道即皆時也<lb/>
　　故人事之窮而通失而得造化之虚而盈消而長<lb/>
<pb n="KR3a0110_WYG_043-76b"/>
　　咸與時而偕行時當益者无不益也是以聖人體<lb/>
　　自然之理神道設教必因時以厚民生制器尚象<lb/>
　　必隨時以利民用則天下莫不受其益造化運自<lb/>
　　然之理洪纎髙下皆因時而不偏飛潛動植皆隨<lb/>
　　時而不失則萬物莫不受其益聖人天地同一至<lb/>
　　公至仁之心天即聖人也聖人即天也此益道之<lb/>
　　所以為大也<lb/>
<pb n="KR3a0110_WYG_043-77a"/>
　　周易<lb/>
　益動而巽日進无疆天施地生其益无方凡益之道<lb/>
　與時偕行<lb/>
　　　　　　　　　　　　　編修<hi>臣</hi>馮秉仁<lb/>
　　程子曰卦才下動上巽動而巽也為益之道其動<lb/>
　　巽順於理則其益日進廣大无有疆限也動而不<lb/>
　　順於理豈能成大益也以天地之功言益道之大<lb/>
　　聖人體之以益天下也天道資始地道生物天施<lb/>
<pb n="KR3a0110_WYG_043-77b"/>
　　地生化育萬物各正性命其益可謂无方矣方所<lb/>
　　也有方所則有限量无方謂廣大无窮極也天地<lb/>
　　之益萬物豈有窮際乎天地之益无窮者理而已<lb/>
　　矣聖人利益天下之道應時順理與天地合與時<lb/>
　　偕行也<lb/>
　　顧象徳曰既奮發又沉潛學所以日新故日進无<lb/>
　　疆天下施地上行化所以不已故其益无方此皆<lb/>
　　時之自然者故曰凡益之道與時偕行<lb/>
<pb n="KR3a0110_WYG_043-78a"/>
　　<hi>臣</hi>謹按聖人崇效天卑法地内而修徳於一身外<lb/>
　　而施利於天下無非體造化自然之理而已此其<lb/>
　　道莫著於益卦卦才下動上巽動則鼓奮發有為<lb/>
　　之氣巽則密沉潛觀理之思修徳者震動恪恭敦<lb/>
　　行不怠而又從容涵養深造自得則日新又新有<lb/>
　　層累而日上者湯之聖敬日躋成王之日就月将<lb/>
　　學有緝熙于光明皆此意也<hi>臣</hi>又謂震得乾之初<lb/>
　　爻有自强不息之義巽得坤之初爻有柔順利貞<lb/>
<pb n="KR3a0110_WYG_043-78b"/>
　　之義則動巽皆所以法天地故其益日進无疆无<lb/>
　　疆者天地之詞也坤之彖曰徳合无疆中庸曰悠<lb/>
　　久無疆聖人法天地以為功則亦與天地同一无<lb/>
　　疆益在一身者如是益在天下者亦然天地生萬<lb/>
　　物聖人養萬民其道一也天道髙而下濟地道卑<lb/>
　　而上行乾則資始坤則成物一施一生而品物流<lb/>
　　形各正性命其益萬物也誠無限量矣然而春生<lb/>
　　夏長秋斂冬藏天地之益萬物惟其時而已假令<lb/>
<pb n="KR3a0110_WYG_043-79a"/>
　　氷堅木落之時而有甲拆勾萌之象豈得謂隂陽<lb/>
　　和而萬物生乎聖人法天地之益亦正法天地之<lb/>
　　時書曰惟學遜志務時敏厥修乃來乾之九三曰<lb/>
　　君子進徳修業欲及時也益在學問者必有取乎<lb/>
　　時之義而况恩敷四海利濟蒼生有不與時偕行<lb/>
　　者哉嘗考月令所載凡行慶施恵等事皆乗時布<lb/>
　　令無凌節無濫施此時之大槩也而其道有當及<lb/>
　　時者有當順時者值水旱而蠲賑因流離而安集<lb/>
<pb n="KR3a0110_WYG_043-79b"/>
　　稍一後時民不聊生如天地之降時雨澤枯槁而<lb/>
　　成豐穰此及時之益也若夫政以時修事以時舉<lb/>
　　循作訛成易之序垂耕桑畜牧之經休養生息食<lb/>
　　徳飲和未嘗有格外之恩膏而斯民受福無窮此<lb/>
　　如戴天而忘其髙履地而忘其厚是順時之益也<lb/>
　　總之盡性以盡人物之性贊化育位三才皆有與<lb/>
　　天地合徳者觀於益道而知之矣<lb/>
<pb n="KR3a0110_WYG_043-80a"/>
　　周易<lb/>
　益動而巽日進无疆天施地主其益无方凡益之道<lb/>
　與時偕行<lb/>
　　　　　　　　　　　　給事中<hi>臣</hi>朱鳳英<lb/>
　　宋儒朱子曰動巽二卦之徳乾下施坤上生亦上<lb/>
　　文卦體之義又以此極言贊益之大<lb/>
　　<hi>臣</hi>謹按此節乃言聖人體益之道以益天下凖諸<lb/>
　　人事天道而無不然者而因以著時中之用也葢<lb/>
<pb n="KR3a0110_WYG_043-80b"/>
　　物我同體天人一原朝野上下間原無彼此之隔<lb/>
　　而應感施受之情幾立於此誠騐於彼往來迭用<lb/>
　　而不窮者莫不有當然之節主乎其中夫亦曰時<lb/>
　　而已矣夫時者天地之樞機黙運而常隐於不言<lb/>
　　聖心之因應无方而恒徵於有象試以益之在徳<lb/>
　　業言之動以勵進修之志而健行者自强巽以深<lb/>
　　研悦之功而緝熙者不已動以開巽巽以善動而<lb/>
　　日新之機愈引而不自知更以益之在造化言之<lb/>
<pb n="KR3a0110_WYG_043-81a"/>
　　天道下濟乾元開資始之功地道上行坤元廣資<lb/>
　　生之用施因生而不窮生以施而不匱而品彚之<lb/>
　　盛普遍而不可極大哉時乎準諸天人而無或異<lb/>
　　者乎然就其一時各至者以觀一動一巽互為其<lb/>
　　根一施一生旋相為質而時固萬變而難拘就其<lb/>
　　一時合至者以觀即動即巽遜敏交致即施即生<lb/>
　　易簡同符而時又一定而不易則天下孰非時哉<lb/>
　　凡益之道可類推矣盈虚消長之故聖人辨之為<lb/>
<pb n="KR3a0110_WYG_043-81b"/>
　　最精故極深研幾而迭運者在神明不在迹象化<lb/>
　　裁通變之宜聖人協之為至一故因心作矩而推<lb/>
　　遷者在宥宻即在流行與時偕行而聖人體益之<lb/>
　　道全矣<hi>臣</hi>嘗思之聖人視天下如一家中國如一<lb/>
　　人而動巽相資敬勝與緝熙並懋施生互用愷澤<lb/>
　　與愛戴胥忘由是酌盈濟虚裒多益寡胥天下而<lb/>
　　無不被其益者正其益之廣大均平與天地合其<lb/>
　　徳者也然則時也者聖心一中之準所以統天人<lb/>
<pb n="KR3a0110_WYG_043-82a"/>
　　上下而無間者哉<lb/>
<pb n="KR3a0110_WYG_043-83a"/>
　　周易<lb/>
　益動而巽日進无疆<lb/>
　　　　　　　　　　　　　編修<hi>臣</hi>秦勇均<lb/>
　　本義曰動巽二卦之徳<lb/>
　　程傳曰以二體言卦才下動而上巽動而巽也為<lb/>
　　益之道其動巽順於理則其益日進廣大无有疆<lb/>
　　限也<lb/>
　　<hi>臣</hi>謹按聖賢之學所以能日新不已而造乎廣大<lb/>
<pb n="KR3a0110_WYG_043-83b"/>
　　髙明之域者初非因任自然而可坐收成效也亦<lb/>
　　非勉强從事而以助長為功也其振作有為常足<lb/>
　　以迅赴其幾而其從容不廹又有以宻循其理夫<lb/>
　　是以畢生無止境而功之所詣為獨隆觀於大易<lb/>
　　下動上巽之卦名之曰益益也者以莫不增之謂<lb/>
　　也進之道也然非動則無以鼓進之機非巽則無<lb/>
　　以得進之序譬之行逺焉裹足而不前固自畫其<lb/>
　　進矣幸而奮其步武以為計程可至然不循其序<lb/>
<pb n="KR3a0110_WYG_043-84a"/>
　　欲一蹴而至之如蹶者趨者不過崇朝而廢耳甚<lb/>
　　且㨗徑以窘步騖廣以自荒其不至扞格多阻者<lb/>
　　幾希故學之日進无疆斷非動而巽不可葢精神<lb/>
　　以奮發為先而理義非沉潛不入奮發則怠氣無<lb/>
　　自乗常以邁往而致其决所謂强有力者能勝果<lb/>
　　而確焉無難也沉潛則輕心不敢肆常以詳審而<lb/>
　　得所安所謂優而柔之使自得之饜而飫之使自<lb/>
　　趨之也剛克柔克日復一日説命所云厥修乃來<lb/>
<pb n="KR3a0110_WYG_043-84b"/>
　　徳修罔覺者其效皆由於此今觀於雷風相薄之<lb/>
　　象迅擊起於下而草木甲拆者雷之功也其宣幽<lb/>
　　達滯披拂蕩滌於天地間使物情莫不暢遂者則<lb/>
　　風之力也雷動而風巽清寧之宇景象賴以常新<lb/>
　　即卦象以驗卦徳而日進无疆之義更曉然矣是<lb/>
　　以學易之君子無因循之失亦無凌躐之虞有淬<lb/>
　　礪之功復有安詳之度積累不疎於一息孰測其<lb/>
　　端倪功修罔替以終身孰窮其究竟無他動而巽<lb/>
<pb n="KR3a0110_WYG_043-85a"/>
　　故也而動巽以日進其大要不外於遷善改過而<lb/>
　　已葢動於善之當遷而非巽以為循途之赴究不<lb/>
　　能精義以入神動於過之當改而非巽以為敦復<lb/>
　　之基亦何能洗心而藏宻惟其奮迅激昂之用即<lb/>
　　寓於優游涵泳之中斯遷善而自融其迹改過而<lb/>
　　不覺其難希賢希聖希天将有不知其然而然者<lb/>
　　其為益也豈不大哉抑<hi>臣</hi>更進推之人君秉剛中<lb/>
　　之徳以法天行之健所云自强不息者固主乎動<lb/>
<pb n="KR3a0110_WYG_043-85b"/>
　　而言詩言單厥心書言疾敬徳春秋之義樹徳莫<lb/>
　　如滋禮記之文莊敬則日强此固皆以動為益者<lb/>
　　也然朝夕之乾惕維殷而徳性之充養有素如堯<lb/>
　　之安安舜之溫恭湯之寛仁文之徽懿則又皆以<lb/>
　　巽為益者也葢動則運四海於一心巽則洽衆心<lb/>
　　於一巳日新而化理俱新無疆而皇圖永固則天<lb/>
　　徳王道一以貫之矣益之時義大矣哉<lb/>
<pb n="KR3a0110_WYG_043-86a"/>
　　周易<lb/>
　益動而巽日進无疆<lb/>
　　　　　　　　　　　監察御史<hi>臣</hi>吳文煥<lb/>
　　<hi>臣</hi>謹按聖人之學必日進而始可言益也然非有<lb/>
　　以相資則不為功茍不得其道以加勵焉欲身心<lb/>
　　之際交修而奏效也庸可得乎惟觀於益之卦徳<lb/>
　　而可以知聖學矣益有求其益以為益者邁往之<lb/>
　　力宜奮於崇朝而不當拘乎其故益有忘乎益以<lb/>
<pb n="KR3a0110_WYG_043-86b"/>
　　為益者積累之功當要之畢世而不可驟期乎其<lb/>
　　成今觀内卦固動者也古今艱大之業非有振迅<lb/>
　　之才以勵之雖有神聖之質安坐而不前幾無殊<lb/>
　　於愚鈍學之所以貴於能動也神動則敏志氣發<lb/>
　　而精神生形動則勤勉强深而才分出吾既以聖<lb/>
　　賢自期何容優游而坐廢所為求其益以為益者<lb/>
　　動之謂也以觀外卦則巽者也古今精微之㫖非<lb/>
　　有沉潛之志以入之雖有雄毅之姿一往而莫返<lb/>
<pb n="KR3a0110_WYG_043-87a"/>
　　亦終失之淺嘗學之所以貴乎能巽也心巽則能<lb/>
　　宻意氣斂而静中之所得乃至理巽則不浮功力<lb/>
　　紓而遲久之所悟乃真吾既以粹精是務自不惜<lb/>
　　遜心以相求所謂忘乎益以為益者巽之謂也日<lb/>
　　進無疆從可知矣吾學之進退原無中立之幾巽<lb/>
　　而先之以動今日之進遲諸異日而不敢惟能動<lb/>
　　為能進也假令緩而赴之則将無以圖始學之隳<lb/>
　　於怠弛者固不少也而進其於何望也哉吾學之<lb/>
<pb n="KR3a0110_WYG_043-87b"/>
　　進境非有中止之數動而繼之以巽一日之益深<lb/>
　　諸日日以為功惟能巽愈能進也假令廹而圖之<lb/>
　　則将難於持久學之荒於欲速者尤不少也而進<lb/>
　　其何由致也哉是故有震動恪恭之意則可以立<lb/>
　　致太平有和平寛厚之心則可以化成久道聖學<lb/>
　　也即聖治也一以貫之而已矣<lb/>
<pb n="KR3a0110_WYG_043-88a"/>
　　周易<lb/>
　天施地生其益无方<lb/>
　　　　　　　　　　　　監察御史<hi>臣</hi>楊勲<lb/>
　　<hi>臣</hi>謹按易下經之有益猶上經之有泰乾坤相交<lb/>
　　其小往大來者可以徵萬物之通巽震相協其陽<lb/>
　　變隂合者可以觀萬物之益故二卦皆有及物之<lb/>
　　功而萬物生生變化無窮之妙則尤著於益葢益<lb/>
　　之為卦上巽下震巽震者皆索乎乾坤之初者也<lb/>
<pb n="KR3a0110_WYG_043-88b"/>
　　乾以初畫之陽下交於坤天道之下濟也坤以初<lb/>
　　畫之隂上交於乾地道之上行也而一施一生有<lb/>
　　其體且上卦為風風從天降是即天之施也下卦<lb/>
　　為雷雷自地出是即地之生也而一施一生有其<lb/>
　　象今夫兩儀定位者天地之體所以立二氣交感<lb/>
　　者天地之用所以行自太極握動静之樞而隂陽<lb/>
　　有互藏之宅静専而動直焉静翕而動闢焉其施<lb/>
　　也氣方行而朕兆莫窺萬物於是而資始矣其生<lb/>
<pb n="KR3a0110_WYG_043-89a"/>
　　也氣已凝而胚胎有質萬物於是而資生矣由是<lb/>
　　雷霆風雨六子各贊施生之功水火木金四時各<lb/>
　　任施生之職乾道成男坤道成女而生生者不息<lb/>
　　見乃謂象形乃謂器而芸芸者不窮其為益也何<lb/>
　　如乎是故天職施而後生者有資地職生而後施<lb/>
　　者皆實此天地之相成為益也而富有日新乃充<lb/>
　　周而無外且天施無形而流形以後仍各正其性<lb/>
　　命地生有象而成象以後仍保合其太和此天地<lb/>
<pb n="KR3a0110_WYG_043-89b"/>
　　之善留其益也而顯仁藏用遂循環而不已以言<lb/>
　　其益寧有方也哉若夫繼天地之志述天地之事<lb/>
　　體乾父坤母之心以財成其道輔相其宜施生之<lb/>
　　無待於人者為天地因其功施生之有待於人者<lb/>
　　為天地平其憾盡萬物而煦嫗覆育之則无方之<lb/>
　　益在天地者又屬之聖人矣此一人首出所以參<lb/>
　　三才而立極與兩大而合徳也與<lb/>
御覽經史講義卷六<lb/>
</p>
<p>
</p>
  </div>
</body>
</text>
</TEI>
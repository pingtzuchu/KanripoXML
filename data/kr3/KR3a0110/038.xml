<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0110_WYG_038-1a"/>
欽定四庫全書<lb/>
御覽經史講義卷一<lb/>
　　周易<lb/>
　乾元亨利貞<lb/>
　　　　　　　　　　　　　檢討<hi>臣</hi>陳兆崙<lb/>
　　朱子曰伏羲仰觀俯察見隂陽有奇耦之數故畫<lb/>
　　一奇以象陽畫一耦以象陰見一陰一陽有各生<lb/>
　　一陰一陽之象故自下而上再倍而三以成八卦<lb/>
<pb n="KR3a0110_WYG_038-1b"/>
　　見陽之性健而其成形之大者為天故三奇之卦<lb/>
　　名之曰乾而擬之於天也三畫已具八卦已成則<lb/>
　　又三倍其畫以成六畫而於八卦之上各加八卦<lb/>
　　以成六十四卦也此卦六畫皆奇上下皆乾則陽<lb/>
　　之純而健之至也故乾之名天之象皆不易焉元<lb/>
　　亨利貞文王所繫之辭以斷一卦之吉凶所謂彖<lb/>
　　辭者也元大也亨通也利宜也貞正而固也文王<lb/>
　　以為乾道大通而至正故於筮得此卦而六爻皆<lb/>
<pb n="KR3a0110_WYG_038-2a"/>
　　不變者言其占當得大通而必利在正固然後可<lb/>
　　以保其終也此聖人所以作易教人卜筮而可以<lb/>
　　開物成務之精意<lb/>
　　<hi>臣</hi>謹按乾天道也君道也惟天發育萬物而物無<lb/>
　　不受其生成惟君統理萬民而生成之功與天地<lb/>
　　參凡此皆乾道之大通而至正也故朱子謂乾道<lb/>
　　大通而至正一語渾括天人至眀切矣下乃云筮<lb/>
　　得此卦其占當得大通而必利在正固此觧本文<lb/>
<pb n="KR3a0110_WYG_038-2b"/>
　　元亨利貞四字正面只貼占者講葢易為開物成<lb/>
　　務之書故推而極之萬事萬物言以天道之至神<lb/>
　　君道之至聖皆必大通而至正而凡在生成之中<lb/>
　　秉皇降而遵王路者其可不勉乎如此説來方見<lb/>
　　天人上下一貫之理而諸儒便作四徳解預奪文<lb/>
　　言地歩者皆非也文王繫辭自有文王之意孔子<lb/>
　　文言自有孔子之意俗儒必混而同之以文言四<lb/>
　　徳硬作此處注脚則拘泥不可通而於所以勉占<lb/>
<pb n="KR3a0110_WYG_038-3a"/>
　　者之㫖亦並晦矣然謂二聖人之意或有異同則<lb/>
　　又不可文王孔子皆從乾道之大通至正處設想<lb/>
　　文王渾涵其意而後繫此辭孔子分析其辭而直<lb/>
　　抉其意曰元曰亨曰利曰貞只完得大通至正四<lb/>
　　字之蘊而意豈異哉所以必分析言之者渾淪處<lb/>
　　難以言名不得不借其辭而析之使人知所以求<lb/>
　　端而用力也以元亨利貞分配春夏秋冬者以四<lb/>
　　時為人所觸目而共暁也以元亨利貞分屬仁義<lb/>
<pb n="KR3a0110_WYG_038-3b"/>
　　禮智者以四端為人所問心而皆具也無非欲以<lb/>
　　道之本然率百姓以共由而聖人之情見矣審乎<lb/>
　　此則一舉念之間而此念之始終即元亨利貞在<lb/>
　　焉一出言之頃而此言之往復即元亨利貞在焉<lb/>
　　故又曰君子行此四徳者故曰乾元亨利貞言君<lb/>
　　子於此四徳皆本乾徳為行將四字攝歸一字正<lb/>
　　要人不泥作四項看然則孔子文言已該於文王<lb/>
　　四字之内而文王繫辭已該於伏羲卦名之内不<lb/>
<pb n="KR3a0110_WYG_038-4a"/>
　　寧惟是乾之六畫已該於一畫一畫者其中實也<lb/>
　　至健也其兩端平也至正也勿二勿三至純粹也<lb/>
　　有始有終無始無終至精微也堯舜曰精曰一曰<lb/>
　　中其即乾之一畫也歟<lb/>
<pb n="KR3a0110_WYG_038-5a"/>
　　周易<lb/>
　九三君子終日乾乾夕惕若厲无咎<lb/>
　　　　　　　　　　　　　　檢討<hi>臣</hi>朱璂<lb/>
　　<hi>臣</hi>謹按敬者徳之聚也徳惟一動㒺不吉敬該貫<lb/>
　　動静聖賢之學徹頭徹尾無非敬也故曰敬者聖<lb/>
　　學之所以成始而成終者也乾卦九三之爻辭言<lb/>
　　君子主敬之學也其在郭雍則以三居臣道之尊<lb/>
　　又當興事造業之任故終日乾乾法乾之健不遑<lb/>
<pb n="KR3a0110_WYG_038-5b"/>
　　休息此大禹三過其門而不入之時楊萬里亦以<lb/>
　　勤於徳而懼於位則危者安矣何咎之有此皆就<lb/>
　　九三之位與時而言者也葢乾者六爻俱陽之卦<lb/>
　　九三居下卦之上為一卦之成下之上則髙者近<lb/>
　　危卦之成則斷者必續三剛也九亦剛也以偏剛<lb/>
　　之才處近危之地又當斷續之際故必有乾惕之<lb/>
　　象乃能无咎惟是在天之運行未有已時君子之<lb/>
　　為學以希聖君子之希聖以法天大象曰天行健<lb/>
<pb n="KR3a0110_WYG_038-6a"/>
　　君子以自彊不息自彊不息者即乾乾夕惕之謂<lb/>
　　也曰乾乾者言不自一乾而已也曰夕惕者正乾<lb/>
　　乾之不自已也君子之戒謹恐懼日如是也夕猶<lb/>
　　如是務使此心烱然不昧無造次顛沛之或違乃<lb/>
　　為與天合徳乃於九三之㫖為克盡不然君子以<lb/>
　　一身應天下之務非不欲稍自宴逸以偷一息之<lb/>
　　暇少自便安以求須臾之寧顧相欺於晨夕之内<lb/>
　　相匿於㣲渺之端則天下之業將有荒於此者矣<lb/>
<pb n="KR3a0110_WYG_038-6b"/>
　　况天命之難諶人心之不測既不得不重畏於此<lb/>
　　而性之所以不偏命之所以不已又有不能自已<lb/>
　　於此者精神運則徳業日新念慮惕則勲猷日起<lb/>
　　從未有克慎明徳而隕穫於變故之來欽崇天道<lb/>
　　而不能挽夫循環之運者也邵雍曰聖人之所以<lb/>
　　能立無過之地者以其善事乎心也其所以善事<lb/>
　　乎心者尤在不敢忽於微而杜其漸在昔成周盛<lb/>
　　時西旅貢獒武王受之召公以為非所當受而作<lb/>
<pb n="KR3a0110_WYG_038-7a"/>
　　旅獒一篇有曰玩人䘮徳玩物䘮志又曰細行不<lb/>
　　矜終累大徳是皆本乾乾之義以陳告也厥後周<lb/>
　　公作無逸唐之魏徵作十漸十思以進皆此意也<lb/>
　　孰謂乾惕之心可暫時或弛哉<lb/>
<pb n="KR3a0110_WYG_038-8a"/>
　　周易<lb/>
　大哉乾元萬物資始乃統天<lb/>
　　　　　　　　　　　　　檢討<hi>臣</hi>陳兆崙<lb/>
　　朱子曰此専以天道眀乾義又析元亨利貞為四<lb/>
　　徳以發眀之而此一節首釋元義也乾元天徳之<lb/>
　　大始故萬物之生皆資之以為始也又為四徳之<lb/>
　　首而貫乎天徳之始終故曰統天<lb/>
　　<hi>臣</hi>謹按此聖人欲眀王道之本於天道而先著天<lb/>
<pb n="KR3a0110_WYG_038-8b"/>
　　道之妙所謂至徳要道者也文王之繫辭曰元亨<lb/>
　　利貞意葢謂占得此爻者當得大通而利於正耳<lb/>
　　而孔子則析為四徳又舉元以屬之乾而曰乾元<lb/>
　　者何也葢以乾為天為君天生萬物君治萬民其<lb/>
　　根柢至約而功用至博何以眀之則借文王所繫<lb/>
　　之辭以眀之謂之元者天地之生理與天地之生<lb/>
　　氣相乘以運而渾渾然無始無終者也不可得而<lb/>
　　見也不可得而見則何以知其能始物葢見之於<lb/>
<pb n="KR3a0110_WYG_038-9a"/>
　　萬物矣勾者畢出萌者盡達非物之能自出自達<lb/>
　　也必有所資以為始者則以為是元功也云爾故<lb/>
　　曰於時為春於人為仁而衆善之長也夫既曰於<lb/>
　　時為春矣將異乎亨之為夏利之為秋貞之為冬<lb/>
　　而又曰統天者何也則仍於萬物見之草雖衰而<lb/>
　　復茁木既悴而還榮向之零落於風霜者忽燦然<lb/>
　　花葉之交映焉而此花與葉者非即前春之花與<lb/>
　　葉也而固不改花而不易葉如謂元之徳止於始<lb/>
<pb n="KR3a0110_WYG_038-9b"/>
　　物而已又孰為䕶之惜之至於歴千萬春而常如<lb/>
　　一春也則以為是元功之所統也云爾葢天道有<lb/>
　　温肅之異用而歸於好生王者有仁義之殊施而<lb/>
　　歸於任徳故曰三皇之世如春又曰萬物熙熙如<lb/>
　　遊春臺此亦統天之義也孔子之作春秋也與其<lb/>
　　作易傳無以異董子曰春者天之所為也正者王<lb/>
　　之所為也上承天之所為而下以正其所為正王<lb/>
　　道之端云爾胡氏春秋傳曰大哉乾元天之用也<lb/>
<pb n="KR3a0110_WYG_038-10a"/>
　　至哉坤元地之用也元者何仁是也仁者何心是<lb/>
　　也建立萬法酬酢萬事帥馭萬夫統理萬國皆此<lb/>
　　心之用也一心定而萬物服矣此以見春秋之㫖<lb/>
　　與易傳合凡欲人君以仁愛為心而行之以不息<lb/>
　　要之以至乆則與天地參也漢書文帝詔曰方春<lb/>
　　和時草木羣生之物皆有以自樂而吾百姓鰥寡<lb/>
　　孤獨窮困之人莫之省憂其議所以振貸之夫省<lb/>
　　疾苦固王者之用心也而急振貸非王道之本務<lb/>
<pb n="KR3a0110_WYG_038-10b"/>
　　也王道之本在乎眀教化厚風俗睦婣任䘏之行<lb/>
　　倡自士大夫而下逮於愚賤使人人自為養交相<lb/>
　　養而莫非君之有以養之何者教化行而風俗美<lb/>
　　也乾之始物非寸量而尺度之也王者體元非家<lb/>
　　賜而户予之也故曰大也<lb/>
<pb n="KR3a0110_WYG_038-11a"/>
　　周易<lb/>
　雲行雨施品物流形<lb/>
　　　　　　　　　　　　　編修<hi>臣</hi>羅暹春<lb/>
　　孔頴達疏此二句釋亨之徳也言乾能用天之徳<lb/>
　　使雲氣流行雨澤施布故品類之物流布成形各<lb/>
　　得亨通無所壅蔽是其亨也<lb/>
　　<hi>臣</hi>謹按乾元之徳立於萬物之先渾然各足理無<lb/>
　　所分迨形質判而造物之用著矣然物號有萬各<lb/>
<pb n="KR3a0110_WYG_038-11b"/>
　　以類從飛與躍既異其情動與植復殊其質生生<lb/>
　　不已終古如斯造物者若有所區别於其間而乾<lb/>
　　元究何所容心也葢兩間無終秘之理理之發生<lb/>
　　即有不得不分之勢試觀未有品物之始天以一<lb/>
　　元之徳為萬物所資根荄己伏形色未成洪纖髙<lb/>
　　下無所著於耳目之間及陰陽之氣會於太虛布<lb/>
　　之為油雲灑之為膏雨導其生機紛呈衆象則天<lb/>
　　無或屯之膏物有乘時之智躍然競起森然羅列<lb/>
<pb n="KR3a0110_WYG_038-12a"/>
　　而欣欣向榮之概乃隨所值而皆是矣是物之生<lb/>
　　也生於不容已而品之分也亦分於不自覺理一<lb/>
　　而形殊不亦可即乾徳之亨而悟乾元之大乎且<lb/>
　　夫物之生也待澤於天機隱而未宣情欝而未暢<lb/>
　　其勃然之勢不能無所藉而呈而乾徳之醞釀於<lb/>
　　無聲無臭者忽而為雲忽而為雨流通散布皆如<lb/>
　　萬物之欲以為給而要成形之始其理固已備也<lb/>
　　是以布徳行恵者法其意而行之敷愷澤於臣工<lb/>
<pb n="KR3a0110_WYG_038-12b"/>
　　百寮沐其優渥沛恩膏於庶姓萬國同其沾濡雖<lb/>
　　賢否秀頑民生異質剛柔强弱風尚異宜而肫誠<lb/>
　　無己之懐纒綿於方寸間者先有以為羣生托命<lb/>
　　之原由是而行於朝施於野熙熙然各有以遂其<lb/>
　　生而民之被其澤者亦如萬彚含生共冀甘霖之<lb/>
　　化蒼穹布恵均沾潤色之施雖欲名其恩之所自<lb/>
　　來究莫得而名之甚矣王道一天徳也<lb/>
<pb n="KR3a0110_WYG_038-13a"/>
　　周易<lb/>
　各正性命保合太和<lb/>
　　　　　　　　　　　　　檢討<hi>臣</hi>蔣祖培<lb/>
　　朱子曰物所受為性天所賦為命太和陰陽㑹合<lb/>
　　冲和之氣也各正者得於有生之初保合者全於<lb/>
　　已生之後此言乾道變化无所不利而萬物各得<lb/>
　　其性命以自全以釋利貞之義也<lb/>
　　<hi>臣</hi>謹按性命者凡物所以生之理各正者凡物皆<lb/>
<pb n="KR3a0110_WYG_038-13b"/>
　　全其所以生之理也太和即性命之理醞釀於冲<lb/>
　　虛保合者永保此性命之理渾合於無間而以完<lb/>
　　固其元氣者也要其所以各正而保合者在天地<lb/>
　　有至理在萬物有顯象在人事有實功葢天地以<lb/>
　　一元之氣流行鼓盪於其間發舒之後繼以凝聚<lb/>
　　凝聚之後歸於完固四時日月各正其令錯行代<lb/>
　　眀統會於和其理可以微會而黙喻若夫萬物得<lb/>
　　天地之性順陰陽之和莫不各遂其生咸若其性<lb/>
<pb n="KR3a0110_WYG_038-14a"/>
　　譬佳禾之由苖而秀自華而實此性命之各正也<lb/>
　　且草木之核謂之曰仁言其生理充足生意渾涵<lb/>
　　也更觀其顆粒匀圓皮理堅緻包裹完固若恐元<lb/>
　　氣滲漏不啻保合之再致意焉不又物象之顯而<lb/>
　　可見乎至於人心具此生理進徳而徳必底於成<lb/>
　　居業而業必求其備如具肅乂哲謀之命即為貎<lb/>
　　言視聽之性所當各正者也禀忠孝友恭之命即<lb/>
　　為子臣弟友之性所當各正者也受駿奔謨謀之<lb/>
<pb n="KR3a0110_WYG_038-14b"/>
　　命即為股肱心膂之性所當各正者也惟各正其<lb/>
　　性命而後各成其為物朱子所謂到這裏方成如<lb/>
　　百穀堅實了至各正之後則性命融為太和如耳<lb/>
　　目聰眀手足閒適舉動威儀則一身之太和也兄<lb/>
　　弟既翕妻子好合則一家之太和也元首眀股肱<lb/>
　　良庶事康則天下之太和也又非因任已然也更<lb/>
　　必時時保䕶事事脗合使精神完固渾全無間自<lb/>
　　然隨感而應至於生生不已彼風動時雍唐虞之<lb/>
<pb n="KR3a0110_WYG_038-15a"/>
　　太和也而堯舜猶必兢兢業業欽以維持之闗雎<lb/>
　　麟趾成周之太和也而文王武王敬止敬勝以培<lb/>
　　養之是以巍巍則天重華協帝皆其保合也純亦<lb/>
　　不已不泄不忘亦其保合也是人事之當然又如<lb/>
　　此且各正而後保合則其序不可越既各正而又<lb/>
　　必保合則其功不可缺太和之中絪縕已含蓄其<lb/>
　　性命則機緘又旋轉於無窮然則各正也保合也<lb/>
　　乃天地萬物之自然即為人事之當然苐天地無<lb/>
<pb n="KR3a0110_WYG_038-15b"/>
　　心而成化萬物有知而無能惟人也得其秀而最<lb/>
　　靈彼衆人行之而不著習矣而不察雖具性命之<lb/>
　　理亦與昆蟲草木同游於太和之宇耳孰知有主<lb/>
　　乎性命之本一正而無不正操乎太和之源代天<lb/>
　　地而保合者乎中庸曰致中和天地位焉萬物育<lb/>
　　焉是惟聖人之責也夫<lb/>
<pb n="KR3a0110_WYG_038-16a"/>
　　周易<lb/>
　保合太和<lb/>
　　　　　　　　　　　　　檢討<hi>臣</hi>韓彥曾<lb/>
　　朱子云保合太和即是保合此生理也天地氤氳<lb/>
　　乃天地保合此生物之理及萬物化生之後則萬<lb/>
　　物各自保合其生理<lb/>
　　林氏曰生意凝畜而不滲漏化機内蘊而不外見<lb/>
　　則太和於是保合矣<lb/>
<pb n="KR3a0110_WYG_038-16b"/>
　　<hi>臣</hi>謹按正䝉太和篇云氣坱然太虛升降飛揚未<lb/>
　　嘗止息則知宇宙之大一和氣之所濩而布也品<lb/>
　　類之盛一和氣之所生而成也在在皆性命之流<lb/>
　　行即在在皆太和之洋溢何以論乾道之變化獨<lb/>
　　以性命之各正歸之利而以太和之保合歸之貞<lb/>
　　哉葢不専一則不能直遂不翕聚則不能發散天<lb/>
　　惟静専而後能動直地惟静翕而後能動闢嘗推<lb/>
　　求其故而得貞下起元之説矣以四時言之元屬<lb/>
<pb n="KR3a0110_WYG_038-17a"/>
　　春而亨屬夏利屬秋而貞屬冬當正冬之令而一<lb/>
　　線添於短至冬之所以含春也以五行言之元屬<lb/>
　　木而亨屬火利屬金而貞屬水當水旺之辰而微<lb/>
　　陽肇於子半水之所以生木也斯時天氣上騰地<lb/>
　　氣下降閉塞成冬剝極而復天地生物之心或㡬<lb/>
　　乎息而有不息者存故曰復其見天地之心乎葢<lb/>
　　天地之心不可見於静極初動時見之仲冬之月<lb/>
　　所以律中黄鍾也淮南子曰黄者土徳之色鍾者<lb/>
<pb n="KR3a0110_WYG_038-17b"/>
　　氣所鍾也冬至徳氣為土土色黄故曰黄鍾是為<lb/>
　　氣之始律之元也太史公曰細若氣微若聲聖人<lb/>
　　因神而存之雖妙必效言黄鍾始於聲氣之元也<lb/>
　　前漢志曰太極元氣函三為一極中也元始也葢<lb/>
　　謂天地之氣行於十二辰而托始於子也邵子之<lb/>
　　詩曰一陽初動處萬物未生時元酒味方淡太音<lb/>
　　聲正希正謂此耳先王至日閉闗君子齋戒掩身<lb/>
　　非以順時令而體天地之心乎夫天地來復之心<lb/>
<pb n="KR3a0110_WYG_038-18a"/>
　　在人則為道心道心甚微故曰復小而辨於物惟<lb/>
　　精以察之一以守之則道心之微者以著推之語<lb/>
　　黙動静寤寐呼吸語即流形者機而黙即保合者<lb/>
　　機也動即流形者機而静即保合者機也寤即流<lb/>
　　形者機而寐即保合者機也呼即流形者機而吸<lb/>
　　即保合者機也歛之愈精則推之愈廣由是暢於<lb/>
　　四支喜怒哀樂發皆中節而太和在一身矣由是<lb/>
　　發於事業政善民安則天下之心和聖人作樂以<lb/>
<pb n="KR3a0110_WYG_038-18b"/>
　　宣暢其和心達於天地天地之氣感而太和焉大<lb/>
　　樂所由與天地同和也而太和遍兩間矣要之天<lb/>
　　地以生物為心是天地之仁也是天地之太和也<lb/>
　　聖人以天地生物之心為心是聖人之仁也是聖<lb/>
　　人之太和也此聖人與天地合其徳也夫<lb/>
<pb n="KR3a0110_WYG_038-19a"/>
　　周易<lb/>
　天行健君子以自彊不息<lb/>
　　　　　　　　　　　　　編修<hi>臣</hi>孫人龍<lb/>
　　朱子曰天乾卦之象也凡重卦皆取重義此獨不<lb/>
　　然者天一而已但言天行則見其一日一周而眀<lb/>
　　日又一周若重複之象非至健不能也君子法之<lb/>
　　不以人欲害其天徳之剛則自彊而不息矣<lb/>
　　何楷曰健而無息之謂乾中庸言至誠無息者通<lb/>
<pb n="KR3a0110_WYG_038-19b"/>
　　之於天也自彊言不息不言無息學之為法天事<lb/>
　　耳始於不息終於無息故中庸於無息之下文而<lb/>
　　推原之曰不息則久自彊之法何如曰主敬君子<lb/>
　　莊敬日彊<lb/>
　　<hi>臣</hi>謹按先儒謂天運不息非特四時為然雖一日<lb/>
　　一時頃刻之間其運未嘗息也自彊不息只是常<lb/>
　　存得此心使天理常存而周流不息是乃所以全<lb/>
　　天徳之剛而體天行之健也葢嘗思之乾象為天<lb/>
<pb n="KR3a0110_WYG_038-20a"/>
　　此卦上下皆乾是天之行也天行今日一周眀日<lb/>
　　又一周晦眀寒暑初無停機消長盈虛絶無止境<lb/>
　　周流不息何其健也君子知吾心之天理亦自有<lb/>
　　周流而不息者特恐為私欲所勝而不能自彊斯<lb/>
　　天理遂壅遏而不行有時乎息矣是以法天之學<lb/>
　　必有自彊之道克己以復禮而制夫私者必不屈<lb/>
　　於私閑邪以存誠而制夫欲者必不屈於欲務使<lb/>
　　吾心之天理充周運行無少間斷庶㡬純亦不已<lb/>
<pb n="KR3a0110_WYG_038-20b"/>
　　一如乾健不息而上合於天矣何楷謂自彊之法<lb/>
　　曰主敬良以敬也者聖學之所以成始而成終故<lb/>
　　由存養省察而極之不顯篤恭君子之莊敬日彊<lb/>
　　實為法天行健之要法蔡清又謂自彊不息不外<lb/>
　　能行四徳葢四徳無所不該凡以全其天徳之剛<lb/>
　　而已故必體仁長人而私意不能累嘉會合禮而<lb/>
　　邪僻不能干利物和義而物欲不能奪貞固幹事<lb/>
　　而偽妄不能叅夫然後吾心之天理充周運行而<lb/>
<pb n="KR3a0110_WYG_038-21a"/>
　　始於不息終於無息此君子之所以法天也<lb/>
<pb n="KR3a0110_WYG_038-22a"/>
　　周易<lb/>
　天行健君子以自彊不息<lb/>
　　　　　　　　　　　　　編修<hi>臣</hi>陸嘉頴<lb/>
　　<hi>臣</hi>謹按兩儀之象自天始六畫之卦自乾始天者<lb/>
　　乾之形乾者天之用言其形則望之其色蒼然南<lb/>
　　樞入地中三十六度北樞出地上三十六度狀如<lb/>
　　倚杵此天之形也言其用則一晝一夜之間天行<lb/>
　　凡九十餘萬里則天之健用可知自古及今一氣<lb/>
<pb n="KR3a0110_WYG_038-22b"/>
　　周流循環無端一理充實於穆不已聖人不以因<lb/>
　　重之文象天而直著之曰天行健眀乎天之象如<lb/>
　　是則法天之象亦如是爾君子禀剛中之徳澄心<lb/>
　　性之原辨理欲於㡬微凛鑒觀於眀旦以之修己<lb/>
　　則聖功王道不域於小成以之淑世則繼往開來<lb/>
　　必殫其願力葢天之所寵錫者惟君子君子之所<lb/>
　　凝承者惟天天日運於穆清君子日强於宥宻此<lb/>
　　豈贊襄之力所得助其髙深者耶今夫人一呼一<lb/>
<pb n="KR3a0110_WYG_038-23a"/>
　　吸謂之一息一息之微忽不及察也然積時而日<lb/>
　　積日而月積月而嵗皆於一息基之古之帝王一<lb/>
　　日萬㡬寸陰是惜日新又新不遑暇食誠懼乎其<lb/>
　　息也中庸言至誠而推極於維天之命易象言天<lb/>
　　行而實驗於君子之强君子之不息其即至誠之<lb/>
　　無息歟嘗試以諸卦觀之震行於始坎行於繼艮<lb/>
　　行於終皆不若乾之自始迄終者可以見君子之<lb/>
　　全學加震於乾則為壯加坎於乾則為需加艮於<lb/>
<pb n="KR3a0110_WYG_038-23b"/>
　　乾則為畜又不若乾之由内達外者可以見君子<lb/>
　　之純修若夫歸藏之首坤養之雖完而無以勵人<lb/>
　　事之始連山之首艮任之雖重而無以操天性之<lb/>
　　堅惟以不息者為生息之機且以不息者俟㳺息<lb/>
　　之樂體乾之君子所由與諸卦異耶是則有彖以<lb/>
　　定一卦之義復有象以眀一卦之用彖詳而象略<lb/>
　　非略也聖人寓至詳於至略之中所謂善言天者<lb/>
　　必有驗於人也至於不息之妙根極於時乘而自<lb/>
<pb n="KR3a0110_WYG_038-24a"/>
　　强之目則惟實行此元亨利貞之四徳以上契乎<lb/>
　　天行文言又為之申其蘊矣惟君子之至健乃能<lb/>
　　與天合撰哉<lb/>
<pb n="KR3a0110_WYG_038-25a"/>
　　周易<lb/>
　天行健君子以自彊不息<lb/>
　　　　　　　　　　　　　編修<hi>臣</hi>林令旭<lb/>
　　朱子曰君子法之不以人欲害其天徳之剛則自<lb/>
　　强而不息矣<lb/>
　　何楷曰健而無息之謂乾中庸言至誠無息者通<lb/>
　　之於天也自强言不息不言無息學之為法天事<lb/>
　　耳<lb/>
<pb n="KR3a0110_WYG_038-25b"/>
　　<hi>臣</hi>謹按天人之際其理甚微而其象甚著天道者<lb/>
　　人事之凖則也天無體以乾為之體健者乾之徳<lb/>
　　也乾徳一於健故無一息之不周天徳一於乾故<lb/>
　　無一時之或息君子法天之陽剛以為健行之本<lb/>
　　晝有為宵有作息有養瞬有存純乎理而不間以<lb/>
　　欲强自我勝何息之有乎夫不息則久久則徵徵<lb/>
　　則悠逺以至於博厚髙眀天人之撰不其合乎然<lb/>
　　天則曰行健而君子必言自强者天無心其潛運<lb/>
<pb n="KR3a0110_WYG_038-26a"/>
　　宻移不外於一理於穆之所以不已也故至誠無<lb/>
　　息天行健也若文王之徳之純是也君子則必振<lb/>
　　作其精神故其强為自强而非可諉於旁貸所謂<lb/>
　　未能無息而不息者君子之自强也顏子三月不<lb/>
　　違仁是也然則自强之功若何不外於立誠而已<lb/>
　　矣誠則無貳無貳者天之道也是即精一之傳而<lb/>
　　聖人所恃以基命宥宻者也以之自治則自食息<lb/>
　　起居以至於視聽言動無往非實心所充積天徳<lb/>
<pb n="KR3a0110_WYG_038-26b"/>
　　於以達矣以之治人則自班朝涖官以至於用人<lb/>
　　行政無往非實理所彌綸天工於以亮矣故曰誠<lb/>
　　者聖功之本也夫易之為書陰陽互根皆參伍錯<lb/>
　　綜以成其變惟乾之六爻則全體陽剛而無一毫<lb/>
　　缺陷之處故為健之至若有一毫缺陷則非乾矣<lb/>
　　故曰君子有四時朝以聽政晝以訪問夕以修令<lb/>
　　夜以安身自强不息之謂也董仲舒曰積善在身<lb/>
　　如長日加益而人不知也積不善在身如火銷膏<lb/>
<pb n="KR3a0110_WYG_038-27a"/>
　　而人不見也程子曰人情纔檢束則日就規矩纔<lb/>
　　放肆則日就曠蕩是知天下之物不長則銷人心<lb/>
　　之靈非强則息其間不容呼吸學者且然况於人<lb/>
　　君處宫闈之邃極富貴之崇倘非有以自强其不<lb/>
　　安於逸欲者少矣是惟緝煕繼續日新又新則天<lb/>
　　徳王道一以貫之昔魏徵告唐太宗曰古人云靡<lb/>
　　不有初鮮克有終願陛下守此常謙常懼之道日<lb/>
　　愼一日則宗社永固堯舜所以太平實用此法此<lb/>
<pb n="KR3a0110_WYG_038-27b"/>
　　數語即自强不息之道唐太宗能受言而不能躬<lb/>
　　行所以貞觀之治遠遜於唐虞則所謂設誠於内<lb/>
　　而致行之誠有一刻不容自寛者矣<lb/>
<pb n="KR3a0110_WYG_038-28a"/>
　　周易<lb/>
　天行健君子以自彊不息<lb/>
　　　　　　　　　　　　　編修<hi>臣</hi>姚廷祜<lb/>
　　何楷曰中庸言至誠無息者通之於天也自彊言<lb/>
　　不息者法天之事也始於不息終於無息故中庸<lb/>
　　於無息之下推原之曰不息則久<lb/>
　　<hi>臣</hi>謹按理欲之消長人心之邪正所由分政治之<lb/>
　　得失所由判也故宣聖於乾卦大象首揭之曰天<lb/>
<pb n="KR3a0110_WYG_038-28b"/>
　　行健君子以自彊不息誠以王者承天命凝天庥<lb/>
　　則必體天之心以為心而後起者不得而淆於中<lb/>
　　法天之徳以為徳而攻取者不得而乘其間夫所<lb/>
　　謂天徳與天心者何曰健而已矣健自無息而已<lb/>
　　矣夫天人一理也顧理之在天者日月相推而眀<lb/>
　　生焉寒暑相推而嵗成焉自開闢以來常如一日<lb/>
　　也而理之在人者智故深而靈眀之體有間焉匪<lb/>
　　㡬貢而皆備之良或缺焉自受中以後不勝其變<lb/>
<pb n="KR3a0110_WYG_038-29a"/>
　　遷者無他安肆之念日滋而自彊之氣中衰也是<lb/>
　　以法天之君子有生知之質而不敢自恃也聰眀<lb/>
　　萬倍於衆人而夙夜之精勤視修士為更宻有安<lb/>
　　行之徳而不敢稍康也奮庸足以熙帝載而宥宻<lb/>
　　之單心較下學為加嚴務使天之所以子我者一<lb/>
　　理渾然衆欲退聽一如日月之運行而繼照者長<lb/>
　　眀矣一如寒暑之推遷而往來者不匱矣始以不<lb/>
　　息者殫厥功終以無息者㡬於化始以法天者程<lb/>
<pb n="KR3a0110_WYG_038-29b"/>
　　其力終以配天者成其能然則自彊之功顧不大<lb/>
　　哉故世有自彊之君則治益求治安益求安凡所<lb/>
　　以敷政寧民者務為可久可大之業而不敢稍渉<lb/>
　　於偏安所謂勿逸日逸者此也世有自彊之臣則<lb/>
　　進思盡忠退思補過凡所以宣猷贊化者務為百<lb/>
　　年必世之謨而不敢偷安於旦夕所謂謨眀弼諧<lb/>
　　者此也然則自彊之道奈何堯之欽允禹之㡬康<lb/>
　　湯曰日新武曰執競凡以云敬而已敬則彊彊則<lb/>
<pb n="KR3a0110_WYG_038-30a"/>
　　健健則與天同運而又何息之可言哉此即郅隆<lb/>
　　之世所以重熙累洽享萬年有道之長者胥由此<lb/>
　　也歟<lb/>
<pb n="KR3a0110_WYG_038-31a"/>
　　周易<lb/>
　天行健君子以自彊不息<lb/>
　　　　　　　　　　　　　　編修<hi>臣</hi>積善<lb/>
　　<hi>臣</hi>謹按聖學首重法天而天人之黙相契合者非<lb/>
　　徒在形迹之間也葢天本至誠故氣化推行而運<lb/>
　　旋莫滯君子存誠故夙夜黽勉而精進無窮則其<lb/>
　　基命宥宻而日進无疆者實與穹蒼之體有同運<lb/>
　　竝行者焉乾象為天浩乎廣大矣然其運行則有<lb/>
<pb n="KR3a0110_WYG_038-31b"/>
　　常也晝夜相推寒暑相嬗即一息之間未嘗或停<lb/>
　　焉何其健也君子觀天道之流行而日新之功因<lb/>
　　之起矣主敬而怠不形存誠而欲俱冺策勵之精<lb/>
　　神貫徹於無間乆之而天理常存周流不息矣此<lb/>
　　盡人達天之學也<hi>臣</hi>伏思之日彊者君子之功功<lb/>
　　必操之於己神眀所注獨秉其嚴恭詣力所存不<lb/>
　　懈於動静常若有一息之稍緩而不能一事之稍<lb/>
　　忽而不可者如是以窮理則聞見博而知益眀如<lb/>
<pb n="KR3a0110_WYG_038-32a"/>
　　是以行道則徳日起而大有功惟在自勵而已故<lb/>
　　不曰日彊而曰自彊也無息者至誠之道葢徳無<lb/>
　　不純故運無或息此不待勉强而自與天為一者<lb/>
　　也然未至於純必用力以㡬於純故由一念以至<lb/>
　　念念由一時以至時時宻其功焉則可大可久矣<lb/>
　　是純粹之脩先於深造基之也故不曰無息而曰<lb/>
　　不息也夫天之健不可見於其行見之君子之自<lb/>
　　彊不可見於其不息見之天道迭運而不窮君子<lb/>
<pb n="KR3a0110_WYG_038-32b"/>
　　之學亦與時而俱進夫是以亹亹焉勉勉焉惟奮<lb/>
　　往以圖功斯徳崇而業廣詩曰維天之命於穆不<lb/>
　　已行健之謂也文王之徳之純不息之謂也斯天<lb/>
　　人合一之學聖人首於乾象著之與<lb/>
<pb n="KR3a0110_WYG_038-33a"/>
　　周易<lb/>
　天行健君子以自彊不息<lb/>
　　　　　　　　　　　　　檢討<hi>臣</hi>張日譽<lb/>
　　<hi>臣</hi>謹按易象此言見君子為學之宻也葢士希賢<lb/>
　　賢希聖聖希天君子之徳至於合天而學之功始<lb/>
　　盡要其所以合天總一乾乾不息之誠而已維天<lb/>
　　之命於穆不已春生夏長秋歛冬藏二氣之布於<lb/>
　　四序容或不齊而一理渾然無時不貫乎其中周<lb/>
<pb n="KR3a0110_WYG_038-33b"/>
　　子曰動極而静静極復動一動一静互為其根於<lb/>
　　以見天徳之至健而無一息之或停矣其在生安<lb/>
　　聖人所性而有徳無虛假自無間斷如文王之徳<lb/>
　　之純是也然聖人全體一誠君子欲臻夫誠端由<lb/>
　　自彊不息始而自彊之道則必合動静以致其功<lb/>
　　意念初萌善惡攸分大學之言獨中庸之言隱微<lb/>
　　通書之言㡬皆謂此也於斯不謹將潛滋暗長而<lb/>
　　不能以自已夫惟内省不疚健以致其决於心有<lb/>
<pb n="KR3a0110_WYG_038-34a"/>
　　難慊之處極力克治不使纖細之或留則所存皆<lb/>
　　天理之正又於其中宻之又宻戒慎恐懼之功無<lb/>
　　時稍懈即極諸不睹不聞之際亦若有鑒觀之在<lb/>
　　前眀旦之足惕者天理之淵涵自漸進於熟矣夫<lb/>
　　人惟一心而外物之相攻每百端屢試而不窮無<lb/>
　　論貨利聲色皆堪為累即意見之偏氣質之私苟<lb/>
　　不能砥礪涵養而歸於中和未始非離道之漸故<lb/>
　　學問疎忽之端實天理間隔之隙也君子之自强<lb/>
<pb n="KR3a0110_WYG_038-34b"/>
　　必使心超於事物之表而不至少有所屈又必使<lb/>
　　心純乎義理之正而不肯少有所離乃可謂之善<lb/>
　　法天焉若夫自彊之方當以敬為本商頌云聖敬<lb/>
　　日躋記曰莊敬日强則敬者聖學之所以成始而<lb/>
　　成終也敬則中實而客感之私難入敬則中虛而<lb/>
　　偏倚之見悉化先儒於此論之詳矣其言主一無<lb/>
　　適恐念之或馳也其言整齊嚴肅恐意之或肆也<lb/>
　　其言常惺惺法欲此心觸處而各照也又言其心<lb/>
<pb n="KR3a0110_WYG_038-35a"/>
　　收歛不著一事欲此心粹然而永謐也是皆為學<lb/>
　　之要而君子之所宜守者歟誠由此而日勉焉自<lb/>
　　勝為强内除朋從之擾無慾則剛外絶非僻之累<lb/>
　　有天徳便可語王道奏假形無言之化篤恭運不<lb/>
　　顯之神聲臭俱冺通於帝載則始為法天之君子<lb/>
　　終為合天之聖人也已<lb/>
<pb n="KR3a0110_WYG_038-36a"/>
　　周易<lb/>
　天行健君子以自彊不息<lb/>
　　　　　　　　　　　監察御史<hi>臣</hi>黄元鐸<lb/>
　　<hi>臣</hi>謹按人心與造化相通而天理之流行必期於<lb/>
　　無間恒性為隂隲所賦而聖學之終始尤貴乎能<lb/>
　　純故法天以治躬斯繼天以立極基命宥宻不外<lb/>
　　於就將緝熙厥修乃來皆因夫遜志時敏古之聖<lb/>
　　人成位乎中而徳性渾全無非體天之心以為心<lb/>
<pb n="KR3a0110_WYG_038-36b"/>
　　者也孔子玩易之大象而繫以辭曰天行健君子<lb/>
　　以自彊不息其斯為善於法天乎葢天為乾象六<lb/>
　　畫皆奇上下皆乾陽之純而健之至故不言乾而<lb/>
　　言健健即乾也天體至圓周圍三百六十五度四<lb/>
　　分度之一其氣之運行一日一周亘古不息則健<lb/>
　　莫健於天矣夫天道無為人心有覺秉五常以植<lb/>
　　性而元亨利貞之理畢萃於厥躬天徳本甚剛大<lb/>
　　也無如有生以後氣禀拘之私欲蔽之聞聖道而<lb/>
<pb n="KR3a0110_WYG_038-37a"/>
　　悦見紛華而亦悦天人交戰而徳之剛大者遂至<lb/>
　　於柔靡惟善法天之君子精其識以辨危微之介<lb/>
　　定其力以嚴邪正之防瞬有存息有養晝有得宵<lb/>
　　有為無敢戲豫無敢馳驅自勝者强此之謂歟葢<lb/>
　　體仁足以長人而民為吾胞物為吾與不使惻隐<lb/>
　　之意或害於貪殘斯依仁而仁不息矣嘉㑹足以<lb/>
　　合禮而謙尊而光卑以自牧不使恭敬之良或傷<lb/>
　　於惰慢斯崇禮而禮不息矣聲色不邇貨利不殖<lb/>
<pb n="KR3a0110_WYG_038-37b"/>
　　而利物足以和義斯義不可勝用而羞惡之心不<lb/>
　　息矣清眀在躬氣志如神而貞固足以幹事斯智<lb/>
　　無所不周而是非之心不息矣夫息由於不强自<lb/>
　　强即能不息而自强之為功要不過主敬與存誠<lb/>
　　而已敬為徳之聚聖學所以成始成終也堯之欽<lb/>
　　眀舜之温恭文之小心翼翼武之執競維烈莫非<lb/>
　　敬以直内者書曰君子所其無逸禮曰君子莊敬<lb/>
　　日强與易豈有殊㫖歟元亨誠之通利貞誠之復<lb/>
<pb n="KR3a0110_WYG_038-38a"/>
　　於穆不已天之道也純亦不已聖之修也中庸言<lb/>
　　至誠無息則自强即至誠矣君子之心又豈異於<lb/>
　　天心耶<hi>臣</hi>愚以為天徳王道初無二理修己為治<lb/>
　　人之本聖功為啟化之原學優入於化神世自臻<lb/>
　　於熙皥古人之治益求治安愈求安者皆本夙夜<lb/>
　　之勤以致之無疆惟休亦無疆惟恤則法乾以自<lb/>
　　彊不息者即法坤以厚徳載物又何難參贊化育<lb/>
　　輔相裁成而成位乎中以立極於萬世哉<lb/>
<pb n="KR3a0110_WYG_038-39a"/>
　　周易<lb/>
　天行健君子以自彊不息<lb/>
　　　　　　　　　　　監察御史<hi>臣</hi>包祚永<lb/>
　　朱子曰天行一日一周眀日又一周非至健不能<lb/>
　　也君子法之不以人欲害其天徳之剛則自彊而<lb/>
　　不息矣<lb/>
　　<hi>臣</hi>謹按朱子言不以人欲害其天徳之剛者葢天<lb/>
　　徳人欲不容並立人欲勝則天徳潛消矣天徳勝<lb/>
<pb n="KR3a0110_WYG_038-39b"/>
　　則人欲退聽矣所謂天徳者何剛健之本體也人<lb/>
　　欲者何宴安之私情也昔之聖人清眀在躬志氣<lb/>
　　如神其至誠無息者固己與天合其徳矣而萬㡬<lb/>
　　在御兢兢業業日慎一日或宵衣而旰食或夕惕<lb/>
　　而朝乾敬終如始惟懐永圖此其所以天道運於<lb/>
　　上人事勤於下而萬年有道之長直以一心基之<lb/>
　　而有餘矣後之人主逸豫是安燕昵是好惟耽樂<lb/>
　　之從則是始之以憂勤者而或繼之以縱弛矣終<lb/>
<pb n="KR3a0110_WYG_038-40a"/>
　　之以怠荒矣將見整飭有為之念日以益懈而委<lb/>
　　靡不振之氣即日以相乗其弊必至於政治日非<lb/>
　　㡬務叢脞而不可為矣此所謂人欲之私也可不<lb/>
　　戒哉君子惟奉天以出治其法天之學亦曰事在<lb/>
　　勉强而已勉强學問則日進於髙眀勉强力行則<lb/>
　　日進於光大彼其精眀强固之志矢之一日而可<lb/>
　　以持之終身者不由乎我更由乎誰此自彊之義<lb/>
　　也自彊之功久而益熟天行無一息之停斯作聖<lb/>
<pb n="KR3a0110_WYG_038-40b"/>
　　之功亦無一息之輟傳曰天道不已文王純於天<lb/>
　　道亦不已純則無二無雜不已則無間斷先後此<lb/>
　　不息之義也要之自彊者奮往之力不息者堅持<lb/>
　　之效自彊之力日積而月累不息之效即悠久而<lb/>
　　無疆詩曰聖敬日躋書曰日昃不遑記曰君子莊<lb/>
　　敬日强又曰惰慢之氣不設於身體是以匪僻之<lb/>
　　干無自而入此數説者辭雖不同然其實與自彊<lb/>
　　不息之理固有相為渾合互為發眀者此天人之<lb/>
<pb n="KR3a0110_WYG_038-41a"/>
　　間同條共貫而盡人之理即可以合天矣故聖人<lb/>
　　於易之乾卦首以示人歟<lb/>
<pb n="KR3a0110_WYG_038-42a"/>
　　周易<lb/>
　天行健君子以自彊不息<lb/>
　　　　　　　　　　　監察御史<hi>臣</hi>黄登賢<lb/>
　　<hi>臣</hi>謹按健者天之性强者人之徳本自强之徳以<lb/>
　　符行健之性斯天道無終始人心無絶續而以人<lb/>
　　合天之學於是乎備子思子言至誠無息又曰不<lb/>
　　息則久言無息者即不息之積而至於久也又曰<lb/>
　　發强剛毅足以有執言體天徳之全則發見於外<lb/>
<pb n="KR3a0110_WYG_038-42b"/>
　　者自極其盛而不可掩也要其所以進乎此者則<lb/>
　　有道焉曰主敬而已矣葢人之心敬則日嚴不敬<lb/>
　　則日肆肆則人欲熾而天理熄雖偶而存之不能<lb/>
　　守也嚴則天理全而人欲遏雖交而引之不為擾<lb/>
　　也顔子三月不違仁庶㡬能自强者然猶未能純<lb/>
　　乎不息也記曰君子莊敬日强詩曰於緝熙敬止<lb/>
　　斯則自强之實而不息之眀驗也自古聖人繼天<lb/>
　　立極以成博厚髙眀悠久之治者道無以易乎此<lb/>
<pb n="KR3a0110_WYG_038-43a"/>
　　或者謂戒懼慎獨下學之功非上聖之事從容中<lb/>
　　道之聖人仁之至義之盡不賴勇而裕如者其説<lb/>
　　是已而其理實有未盡古所謂性之之聖莫堯舜<lb/>
　　若矣然且兢兢業業一日二日萬㡬又曰人心惟<lb/>
　　危道心惟微惟精惟一允執厥中三代哲王歌於<lb/>
　　雅頌者亦惟眀其敬之躋徳之純焉豈非生安之<lb/>
　　聖人亦日事於戒懼慎獨而瞬存息養無一時之<lb/>
　　或間者哉然則君子之所以效法乎天者不外乎<lb/>
<pb n="KR3a0110_WYG_038-43b"/>
　　一敬而由敬以馴至於誠則所謂純亦不已者而<lb/>
　　君子之徳一天徳矣<lb/>
<pb n="KR3a0110_WYG_038-44a"/>
　　周易<lb/>
　見龍在田徳施普也終日乾乾反復道也<lb/>
　　　　　　　　　　　　　編修<hi>臣</hi>李清芳<lb/>
　　程傳見於地上徳化及物其施已普也進退動静<lb/>
　　必以道也<lb/>
　　本義反復重複踐行之意<lb/>
　　<hi>臣</hi>謹按見龍在田徳施既普矣如何又有反復之<lb/>
　　事葢天下之理事非一日而成人非一日而信其<lb/>
<pb n="KR3a0110_WYG_038-44b"/>
　　中間自有轉折譬之天欲暁而反暗也乾到二爻<lb/>
　　雖已徳照天下然到三爻又經危懼所以操心危<lb/>
　　而慮患深而能勝天下之重任也前之所得平易<lb/>
　　正直之理猶未周於用必險阻備嘗情偽盡知而<lb/>
　　理之精微曲折洞悉而用之不窮也此所謂反復<lb/>
　　道者也其猶人君當即位之初立綱陳紀施政造<lb/>
　　事各得其宜沛恩膏於宇内敷徳澤於海隅而其<lb/>
　　間值有旱潦不時豐歉不一猶當經營竭蹷而不<lb/>
<pb n="KR3a0110_WYG_038-45a"/>
　　遑者無非天之仁愛人君欲使之憂勤惕厲以臻<lb/>
　　於至治之極也善承天者知天之意乾乾反復不<lb/>
　　敢以怠荒之心處之不敢以茍安之氣居之為善<lb/>
　　必堅致治必力用人行政必求乎大中之理措置<lb/>
　　施為必合乎至當之規惟恐一事之稍渉於偏一<lb/>
　　人之或失其所一方之或曠其澤兢兢業業無一<lb/>
　　息之少懈而布徳施恵湛恩洋溢則天心克享而<lb/>
　　治平可致矣昔堯有九年之水湯有七年之旱惟<lb/>
<pb n="KR3a0110_WYG_038-45b"/>
　　堯有欽眀之徳湯有日躋之敬警懼不怠毖惕㒺<lb/>
　　斁所以能開中天之景運造百世之丕基而巍巍<lb/>
　　之治功垂於無窮也聖人繫易於徳施既普之後<lb/>
　　而曰反復道者其㫖深哉<lb/>
<pb n="KR3a0110_WYG_038-46a"/>
　　周易<lb/>
　乾文言曰元者善之長也亨者嘉之㑹也利者義之<lb/>
　和也貞者事之幹也君子體仁足以長人嘉㑹足以<lb/>
　合禮利物足以和義貞固足以幹事君子行此四徳<lb/>
　者故曰乾元亨利貞<lb/>
　　　　　　　　　　　監察御史<hi>臣</hi>劉永泰<lb/>
　　真徳秀疏曰四徳之説朱熹盡之然天無心而人<lb/>
　　有欲天惟其無心也故元而亨亨而利利而貞貞<lb/>
<pb n="KR3a0110_WYG_038-46b"/>
　　而又元通復循環未嘗間斷於穆之命終古常新<lb/>
　　人惟其有欲也故惻隱之發而殘忍奪之辭遜之<lb/>
　　發而貪冒雜之羞惡之發而茍且間之是非之發<lb/>
　　而昬妄賊之於是乎與天不相似矣學者當知天<lb/>
　　有此徳吾亦有此徳屏除私欲保養正性則吾之<lb/>
　　一身通體皆仁隨觸而應無非惻怛即天之春生<lb/>
　　意盎然而物物欣悦也吾之動容周旋莫不中禮<lb/>
　　三千三百燦然眀備即天之夏生意暢達而物物<lb/>
<pb n="KR3a0110_WYG_038-47a"/>
　　嘉美也吾之所以利物者皆合於義即天之秋生<lb/>
　　意凝實而萬寶得遂其性也吾之所以貞固有守<lb/>
　　者足以根本萬事即天之冬生意潛藏而造化所<lb/>
　　由以出也人之與天豈果二乎哉而况人君有天<lb/>
　　之徳又居天之位則善端萌動者元也善端發達<lb/>
　　者亨也推而澤物俾各獲所者利也心既溥物還<lb/>
　　復寂然者貞也雖一日之頃一念之微四者無乎<lb/>
　　不在然徳雖固有非剛健則不能行夫惟自强不<lb/>
<pb n="KR3a0110_WYG_038-47b"/>
　　息與天同運人欲不得以間之然後終始萬物與<lb/>
　　天同功矣<lb/>
　　<hi>臣</hi>謹按人君秉剛健之徳居九五之尊原與天行<lb/>
　　同體者也而所以行此四徳者要本於自强不息<lb/>
　　之乾如善端萌動者元也必須生意充滿無一物<lb/>
　　不資之以為生而始為體天之元如善端發達者<lb/>
　　亨也必須雲行雨施無一物不實被其澤而始為<lb/>
　　體天之亨推而澤物俾各獲所者利也必使性命<lb/>
<pb n="KR3a0110_WYG_038-48a"/>
　　各正無一物不遂其欲斯為體天之利心既溥物<lb/>
　　還寂然者貞也必如太和保合無一物不包其内<lb/>
　　斯為體天之貞朱子既經詳註於前真氏又復義<lb/>
　　疏於後誠有見於天人之道原自脗合無間惟此<lb/>
　　剛健不息者循環無窮初不容有一毫之私欲以<lb/>
　　雜於其間也不然私欲之念稍有未絶則天徳之<lb/>
　　真無由盡純仁或過於姑息義或傷於擊斷禮或<lb/>
　　渉於虛文智或流於苛察而欲終始萬物與天相<lb/>
<pb n="KR3a0110_WYG_038-48b"/>
　　合也難矣信乎天行健天之乾也君子行此四徳<lb/>
　　君子之乾也此大人與天行同體者所以與天地<lb/>
　　合徳乎<lb/>
<pb n="KR3a0110_WYG_038-49a"/>
　　周易<lb/>
　君子體仁足以長人嘉㑹足以合禮利物足以和義<lb/>
　貞固足以幹事君子行此四徳者故曰乾元亨利貞<lb/>
　　　　　　　　　　　　諭徳<hi>臣</hi>覺羅蘇岱<lb/>
　　孔頴達曰君子體仁足以長人者自此已下眀人<lb/>
　　法天之行此四徳言君子之人體包仁道汎愛施<lb/>
　　生足以尊長於人也仁則善也謂行仁徳法天之<lb/>
　　元也嘉㑹足以合禮者言君子能使萬物嘉美集<lb/>
<pb n="KR3a0110_WYG_038-49b"/>
　　㑹足以配合於禮謂法天之亨也利物足以和義<lb/>
　　者言君子利益萬物使物各得其宜足以和合於<lb/>
　　義法天之利也貞固足以幹事者言君子能堅固<lb/>
　　貞正令物得成使事皆幹濟此法天之貞也君子<lb/>
　　行此四徳者故曰乾元亨利貞以君子之人當行<lb/>
　　此四種之徳是以文王作易稱元亨利貞之徳欲<lb/>
　　使君子法之但行此四徳則與天同功非聖人不<lb/>
　　可唯云君子者但易之為道廣為埀法若限尚聖<lb/>
<pb n="KR3a0110_WYG_038-50a"/>
　　人恐不逮餘下故總云君子使諸侯公卿之等悉<lb/>
　　皆行之但聖人行此四徳能盡其極也<lb/>
　　<hi>臣</hi>謹按天人之分雖殊而天人之理則一葢天以<lb/>
　　四徳賦之於人元亨利貞命也仁義禮智性也天<lb/>
　　理本全而無少欠缺乃人所同具者但衆人拘於<lb/>
　　氣禀蔽於物欲遂或失之唯君子能體乾之健法<lb/>
　　天之剛務使理足以勝私氣足以配道是天下之<lb/>
　　至健也本此健以體仁嘉㑹而行此仁禮之徳本<lb/>
<pb n="KR3a0110_WYG_038-50b"/>
　　此健以利物貞固而行此義智之徳静焉一健之<lb/>
　　立其體動焉一健之致其用可見乾即至健之君<lb/>
　　子而元亨利貞即君子之四徳是以朱子曰非君<lb/>
　　子之至健无以行此故曰乾元亨利貞<lb/>
<pb n="KR3a0110_WYG_038-51a"/>
　　周易<lb/>
　君子體仁足以長人嘉㑹足以合禮利物足以和義<lb/>
　貞固足以幹事<lb/>
　　　　　　　　　　　　　編修<hi>臣</hi>沈景瀾<lb/>
　　朱子本義以仁為體則无一物不在所愛之中故<lb/>
　　足以長人嘉其所㑹則无不合禮使物各得其所<lb/>
　　利則義无不和貞固者知正之所在而固守之所<lb/>
　　謂知而弗去者也故足以為事之幹<lb/>
<pb n="KR3a0110_WYG_038-51b"/>
　　<hi>臣</hi>謹按天道至教聖人至徳元亨利貞天之教也<lb/>
　　仁義禮智性之徳也繫辭傳曰一陰一陽之謂道<lb/>
　　繼之者善也成之者性也所謂道陰陽之樞紐天<lb/>
　　命之本也所謂善天命之流行性之原也所謂性<lb/>
　　流行之各正善之實也性之原純粹至善曰元曰<lb/>
　　亨曰利曰貞在天者無一息之絶續善之實各正<lb/>
　　性命元為仁亨為禮利為義貞為智在人者無一<lb/>
　　理之虧欠故曰天地之性人為貴然而仁者見之<lb/>
<pb n="KR3a0110_WYG_038-52a"/>
　　謂之仁智者見之謂之智氣質之偏也百姓日用<lb/>
　　而不知物欲之累也聖人者法天之行以合其徳<lb/>
　　是故定之以中正仁義而主静立人極焉君子者<lb/>
　　眀善復性學以至於聖人是故仁義禮智根於心<lb/>
　　且夫心者性之體仁者心之主也是故仁為人心<lb/>
　　此心在天地則坱然生物之心在人則温然愛人<lb/>
　　濟物之心體仁也者體此心也程子曰公者所以<lb/>
　　體仁朱子曰切脈可以體仁葢己私所蔽非公不<lb/>
<pb n="KR3a0110_WYG_038-52b"/>
　　克脈氣所周非切不知聲色嗜好皆己私也甚於<lb/>
　　風寒暑濕之見侵天地萬物本一氣也不異筋骸<lb/>
　　血脈之交貫是故為仁必先克己去其病吾體者<lb/>
　　也病去則元氣充周已克則生理洋溢愛人濟物<lb/>
　　胥此生理也夫是以能長人若夫天髙地下萬物<lb/>
　　散殊觀其會通以行典禮是為仁之節文人官有<lb/>
　　能物曲有利義以和之使無乖戾是為仁之裁制<lb/>
　　貞者無邪固者可久知而守之以成天下之務以<lb/>
<pb n="KR3a0110_WYG_038-53a"/>
　　定天下之業是為仁之藏用是故天以元而始人<lb/>
　　以仁而生聖人以體仁而長人仁義禮智雖分四<lb/>
　　徳統而言之一仁足以貫之矣<hi>臣</hi>故推之於陰陽<lb/>
　　之始申之以繼成之説統言四徳之全極言仁道<lb/>
　　之大更廣釋經之義而為四徳之贊贊曰<lb/>
　　皇矣上帝降衷下民五性斯具莫尊惟仁惟仁在<lb/>
　　天為物資始希天者聖仁則其體其體伊何方寸<lb/>
　　盎然髮膚萬彚筋骸八埏如日之煦莫温匪春如<lb/>
<pb n="KR3a0110_WYG_038-53b"/>
　　醴之汎莫甘匪醇孰是顛連而膜而膈痌瘝乃身<lb/>
　　自古在昔<lb/>
　　天地既位高卑以分秩之惟禮有美而文匪文弗<lb/>
　　美曰觀其㑹三百三千合之為貴昭蘇品彚亨其<lb/>
　　發揚徳產精微煥乎文章爰制其中克眀克備或<lb/>
　　則俯之或則斯跂松栢之茂竹箭之敷有心有筠<lb/>
　　亶其然乎<lb/>
　　有物芸芸曷生而遂分各其羣聚因其類爾求爾<lb/>
<pb n="KR3a0110_WYG_038-54a"/>
　　欲利則往來調之劑之義以化裁譬彼和聲八音<lb/>
　　有律磬管笙鏞克諧以一亦有和羮五味必滋鹽<lb/>
　　梅之用鼎鼐是宜惟和惟義惟天之利同收於秋<lb/>
　　物安爾位<lb/>
　　惟珠在淵載含其光惟智有府神眀是藏如乾之<lb/>
　　専如坤之翕虛靈有宰萬事以立仰惟元化運物<lb/>
　　成功不有其貞孰始以終有聖如神繼天秉哲挈<lb/>
　　彼金繩何微不徹貞又生元若旋有軸智則顯仁<lb/>
<pb n="KR3a0110_WYG_038-54b"/>
　　其道為復<lb/>
<pb n="KR3a0110_WYG_038-55a"/>
　　周易<lb/>
　君子體仁足以長人<lb/>
　　　　　　　　　　　　　　編修<hi>臣</hi>李錦<lb/>
　　程子曰體法於乾之仁乃為君長之道足以長人<lb/>
　　也體仁體元也比而效之謂之體<lb/>
　　朱子曰以仁為體則无一物不在所愛之中故足<lb/>
　　以長人<lb/>
　　<hi>臣</hi>謹按仁者天地生物之心而人所得以生者也<lb/>
<pb n="KR3a0110_WYG_038-55b"/>
　　葢天地之心其徳有四而元無不統其運用則為<lb/>
　　春夏秋冬之序而春生之氣無所不通故人之心<lb/>
　　其徳亦有四而仁無不包其發用則為愛㳟宜别<lb/>
　　之情而惻隱之心無所不貫是仁為天地之心而<lb/>
　　人得夫天地之心以為心則仁為人心故論天地<lb/>
　　之心者則曰元而論人心之徳者則曰仁唐李鼎<lb/>
　　祚曰天運四時以生成萬物君法五常以教化於<lb/>
　　人元為善長仁主春生宋朱震曰天地之大徳曰<lb/>
<pb n="KR3a0110_WYG_038-56a"/>
　　生者仁也聖人成位於兩間者仁而已項安世曰<lb/>
　　聖人之仁即天地之生皆是此意與程子所云體<lb/>
　　仁體元也之義互相發眀然文言傳不曰體元而<lb/>
　　曰體仁者元是善長萬物生理皆始於此衆善百<lb/>
　　行皆統於此是天徳之自然也仁為人心誠能體<lb/>
　　之則衆善之源百行之本莫不在是其在君子所<lb/>
　　當從事於此者是人事之當然也故不曰體元而<lb/>
　　曰體仁也夫仁而謂之為體者朱子言以仁為體<lb/>
<pb n="KR3a0110_WYG_038-56b"/>
　　仁皆從我發出我之體便都是仁故謂之為體仁<lb/>
　　體仁仁之至也是以中之所存無一念之非仁外<lb/>
　　之所行無一事之非仁在天地則坱然生物之心<lb/>
　　在君子則温然愛人之心此心之體無不在此心<lb/>
　　之用無不行是無一物不在所愛之中其足以長<lb/>
　　人也必矣繫辭傳云天地之大徳曰生聖人之守<lb/>
　　位曰仁又云安土敦乎仁故能愛其義如此而程<lb/>
　　子所謂體仁為君長之道足以長人者以仁為治<lb/>
<pb n="KR3a0110_WYG_038-57a"/>
　　天下之本而為君之道在體仁也<lb/>
<pb n="KR3a0110_WYG_038-58a"/>
　　周易<lb/>
　君子體仁足以長人<lb/>
　　　　　　　　　　　　　　檢討<hi>臣</hi>朱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　<hi>臣</hi>謹按仁為衆善之長故足宰制羣倫為天徳之<lb/>
　　元故足覆冒萬國天下之大人類之繁人主以一<lb/>
　　身統御其上經之為文緯之為武慶之為賞威之<lb/>
　　為刑其設施至多術矣而總以體仁該之今夫天<lb/>
　　以生物為事而已春生之徳盎然而不可窮於是<lb/>
<pb n="KR3a0110_WYG_038-58b"/>
　　夏長之秋肅之冬藏之而生之理以全人主以愛<lb/>
　　天下為事而已仁愛之心殷然而不可觧於是義<lb/>
　　宜之禮理之智别之而愛之事乃足此仁所以總<lb/>
　　義禮智也顧仁之為説以愛言者不足見仁體之<lb/>
　　真韓愈博愛為仁之説是也謝良佐之徒又離乎<lb/>
　　愛而以知覺言以為四體偏痺為不仁取名於不<lb/>
　　知覺也然則痛癢皆覺豈得盡為仁者耶朱子嘗<lb/>
　　謂二程之前學者不知有仁字凡聖賢説仁處不<lb/>
<pb n="KR3a0110_WYG_038-59a"/>
　　過止作愛字看自二先生以來學者始知理㑹然<lb/>
　　亦不免有弊則指以知覺言仁也朱子訓仁曰心<lb/>
　　之徳愛之理言心之徳則可知其四徳無不包言<lb/>
　　愛之理則可知其公溥眀通莫非所以究其惻隱<lb/>
　　之量而仁之説乃為無弊至若體仁之方則程子<lb/>
　　所謂公而以人體之者是葢人其質也仁則其生<lb/>
　　之性公則無私也人無私欲則生意常存而能愛<lb/>
　　矣人主無私欲則無一事一物非吾生意之所含<lb/>
<pb n="KR3a0110_WYG_038-59b"/>
　　而能愛斯能長人矣或曰天下之人皆其所長則<lb/>
　　天下之人皆可一視也<hi>臣</hi>又以為不然天下之人<lb/>
　　有正有邪人主之心宜有愛有惡故惟仁人能愛<lb/>
　　人惡人此舉直錯枉能使枉直所以為知仁之合<lb/>
　　一也但邪者易投正者難合則人主之心恐有時<lb/>
　　而或移朱子曰常存此心遇事照管不隨物流去<lb/>
　　雖不中不逺是又在主敬致知使道心洞然表裏<lb/>
　　融徹凡人之至於吾前者合乎天理之公則好之<lb/>
<pb n="KR3a0110_WYG_038-60a"/>
　　入乎人欲之私則惡之合乎天理之公雖有無心<lb/>
　　之過不可以輕棄入乎人欲之私雖有小忠小信<lb/>
　　不取也由是而天下翕然不仁者逺人人出於至<lb/>
　　公物物有其可愛恵政充盈和氣洋溢皆一人體<lb/>
　　仁之所致也足以長人詎不信歟<lb/>
<pb n="KR3a0110_WYG_038-61a"/>
　　周易<lb/>
　君子體仁足以長人<lb/>
　　　　　　　　　　　　監察御史<hi>臣</hi>馬丙<lb/>
　　伊川程子曰體法於乾之仁乃為君長之道足以<lb/>
　　長人也體仁體元也比而效之之謂體又徐氏㡬<lb/>
　　曰體者以身法之也仁乃天地生物之心君子能<lb/>
　　體之以身則念念皆仁而有博施濟衆之功故足<lb/>
　　以長人如克長克君之類是也<lb/>
<pb n="KR3a0110_WYG_038-61b"/>
　　<hi>臣</hi>謹按周書泰誓曰惟天地萬物父母惟人萬物<lb/>
　　之靈亶聰眀作元后元后作民父母是父母斯民<lb/>
　　之責天與君子共之者也今夫天下之人衆矣天<lb/>
　　下人之待長於君子也亦甚殷矣東西南朔咸深<lb/>
　　望澤之心侯甸要荒羣切邀恩之想君子以一人<lb/>
　　而欲胥天下而長之也不亦難乎然自無極之真<lb/>
　　二五之精妙合而凝以來立天之道曰陰與陽立<lb/>
　　地之道曰柔與剛立人之道曰仁與義則仁非生<lb/>
<pb n="KR3a0110_WYG_038-62a"/>
　　人之所藉以立命者哉試觀君子父乾母坤而藐<lb/>
　　焉中處知夫仁也者天徳於以統也萬善以為長<lb/>
　　也民吾胞而物吾與其於仁也殆以一身體之裕<lb/>
　　如矣葢其旦眀之下無戲渝無馳驅應酬之際無<lb/>
　　畔援無歆羡固己全乎仁之本而周乎仁之量焉<lb/>
　　由是仁與身合而身外無仁身與仁一而仁外無<lb/>
　　身仁即體而體即仁動念而見天地之心措施而<lb/>
　　大慈祥之念一人之哀懼愛欲莫不聯物我於懐<lb/>
<pb n="KR3a0110_WYG_038-62b"/>
　　來百姓之宴樂憂傷莫不縈至人之寤寐浩浩乎<lb/>
　　天下一家也萬物一體也好生之徳洽於民心矣<lb/>
　　蕩蕩乎如天之無不覆也如地之無不載也生成<lb/>
　　之量普於海宇矣彼程子以君長之道比之徐氏<lb/>
　　以克長克君類之誠不誣耳然後知天髙地下萬<lb/>
　　物散殊彼蒼有生物之心足以包含乎百族君子<lb/>
　　有法天之用足以合撰於兩儀芸芸之衆得天之<lb/>
　　元以資始者實藉君子之仁以長養矣此其所以<lb/>
<pb n="KR3a0110_WYG_038-63a"/>
　　為九五之大人首出之天子而為萬國之所賴以<lb/>
　　咸寧者哉<lb/>
<pb n="KR3a0110_WYG_038-64a"/>
　　周易<lb/>
　君子行此四徳者故曰乾元亨利貞<lb/>
　　　　　　　　　　　　　　編修<hi>臣</hi>王錦<lb/>
　　<hi>臣</hi>謹按純陽為乾其性至健其象為天聖人繼天<lb/>
　　立極則乾又為君道元亨利貞文王只為占辭至<lb/>
　　孔子彖傳乃有四徳之説而天人胥貫焉四徳之<lb/>
　　在天者自萬物資始以至雲行雨施品物流行各<lb/>
　　正性命保合太和皆自其生成萬物言也四徳之<lb/>
<pb n="KR3a0110_WYG_038-64b"/>
　　在人者則元為善之長亨為嘉之㑹利為義之和<lb/>
　　貞為事之幹仁義禮智皆根本於元亨利貞惟君<lb/>
　　子實能以此四徳敷而布之於天下而體仁以長<lb/>
　　人嘉㑹以合禮利物以和義貞固以幹事此自其<lb/>
　　統治一世言也然天下無無體之用其措之一世<lb/>
　　者皆其體之一身者也故又曰君子行此四徳者<lb/>
　　夫然而天徳王道合而一之矣夫易有渾言乾者<lb/>
　　大哉乾乎剛健中正純粹精也有合言四徳者乾<lb/>
<pb n="KR3a0110_WYG_038-65a"/>
　　始能以美利利天下不言所利大矣哉是以元而<lb/>
　　貫亨利貞也此則以元亨利貞統之以乾葢乾惟<lb/>
　　至健故能有元亨利貞之徳君子亦惟至健故能<lb/>
　　行仁義禮智之徳自强不息者所以法天行之健<lb/>
　　也惟君子能自强不息亦惟自强不息乃成為君<lb/>
　　子而君子一乾矣故朱子語類謂文言以乾字當<lb/>
　　君子也朱子又謂乾元亨利貞猶言性仁義禮智<lb/>
　　仁義禮智皆性之徳君子行此四徳君子之盡性<lb/>
<pb n="KR3a0110_WYG_038-65b"/>
　　也抑<hi>臣</hi>謂君子行四徳於一身者乾君子體四徳<lb/>
　　以措諸天下長人合禮和義幹事亦總此乾六爻<lb/>
　　言乾者惟九三曰君子終日乾乾夕惕若然大眀<lb/>
　　終始六位時乘曰終始則元亨利貞悉貫之矣然<lb/>
　　則潛見飛躍各以時分而乘六龍以御天者無非<lb/>
　　行健之意也夫<lb/>
<pb n="KR3a0110_WYG_038-66a"/>
　　周易<lb/>
　君子行此四徳者故曰乾元亨利貞<lb/>
　　　　　　　　　　　　　檢討<hi>臣</hi>趙允涵<lb/>
　　朱子本義云非君子之至健无以行此故曰乾元<lb/>
　　亨利貞程傳云必行此四徳乃合於乾也<lb/>
　　<hi>臣</hi>謹按此指自彊不息之學以証經文即以見天<lb/>
　　人合一之理也葢四時具而後成嵗四徳備而後<lb/>
　　為乾一時不具則嵗功有虧一徳不全則乾行有<lb/>
<pb n="KR3a0110_WYG_038-66b"/>
　　間天道逺人道邇觀人事之周流可以見天工之<lb/>
　　運用亦顧其行之者而已夫體仁足以長人嘉㑹<lb/>
　　足以合禮利物足以和義貞固足以幹事此四徳<lb/>
　　者皆本於天而賦於人則凡為天之所生者莫不<lb/>
　　有是四徳孰不當體而行之然而匪易易也或囿<lb/>
　　於氣質之偏或蔽於物欲之累行此則遺乎彼始<lb/>
　　行或怠於終豈四徳之難行果如是哉不健故也<lb/>
　　健由剛出剛自乾生惟君子全體皆乾故無往非<lb/>
<pb n="KR3a0110_WYG_038-67a"/>
　　健也其於四徳以洗心藏宻者行之則彰施凛諸<lb/>
　　寤寐以真實无妄者行之則繼續毖於㡬微仁育<lb/>
　　義正有循環迭見之功禮卑智崇有條貫互施之<lb/>
　　妙無事之時存諸中所以立其體有事之際推諸<lb/>
　　人所以達其用動而作静而思思所以慮善而動<lb/>
　　也守其常達其變變猶是不離乎常也非不有聲<lb/>
　　色嗜好之間吾行非不有辯言邪説之撓吾行而<lb/>
　　君子一以精眀强固者主之是故由存及發無一<lb/>
<pb n="KR3a0110_WYG_038-67b"/>
　　事之或違自始至末無一念之不謹非至健能如<lb/>
　　是乎以健而貫於四徳之中即以乾而周乎四時<lb/>
　　之運也經文所為元亨利貞冠之以乾職是故爾<lb/>
　　則知賞不僭刑不濫一春温秋肅之為順人情達<lb/>
　　物理一長養收藏之象天以於穆不已者行之於<lb/>
　　施生而君子取以為法君子以自强不息者行之<lb/>
　　於内外而天地賴以成能所謂財成其道輔相其<lb/>
　　宜者此物此志也所謂以天自處與化同流者亦<lb/>
<pb n="KR3a0110_WYG_038-68a"/>
　　此物此志也天人合一之理不於是而並著哉<lb/>
<pb n="KR3a0110_WYG_038-69a"/>
　　周易<lb/>
　君子行此四徳者故曰乾元亨利貞<lb/>
　　　　　　　　　　　監察御史<hi>臣</hi>趙青藜<lb/>
　　<hi>臣</hi>謹按天之於人莫不卑之以固有之性故人之<lb/>
　　所受於天者其理皆備本無不足而實能盡乎人<lb/>
　　而全乎天者葢難其人要惟體之以心騐之以身<lb/>
　　不辭勉強之勞不希自然之逸而盡性至命之功<lb/>
　　見焉是非與天為一者未足以與乎此也夫元亨<lb/>
<pb n="KR3a0110_WYG_038-69b"/>
　　利貞天道之本然也仁義禮智人性之自然也養<lb/>
　　其自然而因以不拂乎其本然則天徳全矣而無<lb/>
　　如人之不能行此也或近於愚或偏於柔則氣質<lb/>
　　拘之矣或誘於外或揺其内則物欲蔽之矣賢人<lb/>
　　由之而不至百姓日用而不知故四徳未嘗一日<lb/>
　　或息於人心而實則未嘗一日能行於天下求其<lb/>
　　以天合天無虧性始者誰哉惟夫自强不息之君<lb/>
　　子得於天者既全而成於人者復至禀於性者無<lb/>
<pb n="KR3a0110_WYG_038-70a"/>
　　缺而閑其心者又嚴清眀在躬志氣如神所以立<lb/>
　　其本感而遂通因物付物所以達其用兼容并包<lb/>
　　不遺一物所以窮其大極深研㡬無幽不燭所以<lb/>
　　究其微時而體仁嘉㑹則度量之寛洪足以普覆<lb/>
　　冒身心之秩序足以廣節宣斯仁禮之徳行矣時<lb/>
　　而利物貞固則油然各得其分者乖戾於以潛消<lb/>
　　確然不易其守者推行自能無阻斯義智之徳行<lb/>
　　矣是故人之不能行四徳者非必其無一時之能<lb/>
<pb n="KR3a0110_WYG_038-70b"/>
　　行亦非必其無一事之能行也時時行而有一時<lb/>
　　之不行即此一時之理息矣事事行而有一事之<lb/>
　　不行即此一事之用虛矣君子則貞之以百年而<lb/>
　　復持之以瞬息存於暇豫失於造次者無有也凛<lb/>
　　之於艱鉅而復察之於纎悉謹其大端畧其小節<lb/>
　　者無有也潛見惕躍飛亢皆與四徳相周旋剛健<lb/>
　　中正純粹莫非四徳之呈露若此者非由其法天<lb/>
　　行之健以全天徳之剛而能如此哉葢元亨以為<lb/>
<pb n="KR3a0110_WYG_038-71a"/>
　　始利貞以為終而乾則徹始終而無不在元亨以<lb/>
　　為通利貞以為復而乾則貫通復而無不周故一<lb/>
　　言乾而元亨利貞舉之矣元亨利貞之外不能有<lb/>
　　所益此四徳所以合天之撰元亨利貞之原不能<lb/>
　　無所受此乾行所以總造化之樞非乾無以統四<lb/>
　　徳非君子之體乾無以行四徳故曰乾元亨利貞<lb/>
　　厥有㫖哉抑嘗思之乾之所以至健者不外静専<lb/>
　　動直而静専者健之體動直者健之用是静又主<lb/>
<pb n="KR3a0110_WYG_038-71b"/>
　　乎動者也後儒謂聖人主静立人極又曰無欲故<lb/>
　　静然則體乾之君子其必制私主静而後能配天<lb/>
　　行之健哉<lb/>
<pb n="KR3a0110_WYG_038-72a"/>
　　周易<lb/>
　庸言之信庸行之謹<lb/>
　　　　　　　　　　　監察御史<hi>臣</hi>周祖榮<lb/>
　　朱子曰常言亦信常行亦謹盛徳之至也<lb/>
　　何楷曰道止於中中寓於庸庸者常也平無奇之<lb/>
　　名言必有物無茍髙也惟其信無擇言矣行必有<lb/>
　　則無茍難也惟其謹無擇行矣信謹誠也天徳也<lb/>
　　一實焉而已<lb/>
<pb n="KR3a0110_WYG_038-72b"/>
　　<hi>臣</hi>謹按乾之九二傳稱龍徳宜乎神不可窺化不<lb/>
　　可測矣何以推其徳之所由成僅於庸言庸行致<lb/>
　　功也葢乾之徳行恒易易者庸之謂也造化惟庸<lb/>
　　故天行常健聖學至庸故經徳不回人倫日用之<lb/>
　　事衆人視為無奇每忽不及計聖人見微知著常<lb/>
　　不敢自安是以修徳之時於言行得其大概言行<lb/>
　　之要於信謹持其大端而要於至庸之處審其㡬<lb/>
　　焉即如一言也如心而發謂之實心當理而發謂<lb/>
<pb n="KR3a0110_WYG_038-73a"/>
　　之實理若喜新而厭故則未言之先其心已妄而<lb/>
　　言之能無虛偽乎一行也期可久者由於體騐期<lb/>
　　可大者本於小心若矯情以立異則未行之先其<lb/>
　　心已肆而行之能免軼越乎此固不信不謹之過<lb/>
　　且亦不知大中之道即在乎庸也惟盛徳之至者<lb/>
　　知出乎身而加乎民即於一言肇其端發乎邇而<lb/>
　　見乎逺即於一行基其業不以常理寛吾心而恒<lb/>
　　以常理糾吾心凡其所言無論輕重必擬之而後<lb/>
<pb n="KR3a0110_WYG_038-73b"/>
　　言内不欺己外不欺人表裏如一所謂信也凡其<lb/>
　　所行無論大小必議之而後動既圖其始復慮其<lb/>
　　終始終如一所謂謹也事為夫婦之所與能功惟<lb/>
　　夙夜之所獨宻迨至無言非信無行非謹天下相<lb/>
　　驚其異而聖人止見其常聖人自安其常而天下<lb/>
　　亦不見為異是誠庸徳也而即龍徳之正中也乾<lb/>
　　之九二其所以成己而裕成物之量者如此<lb/>
<pb n="KR3a0110_WYG_038-74a"/>
　　周易<lb/>
　閑邪存其誠<lb/>
　　　　　　　　　　　監察御史<hi>臣</hi>周祖榮<lb/>
　　朱子曰无斁亦保之意<lb/>
　　程子曰閑邪則誠自存<lb/>
　　<hi>臣</hi>謹按誠在天為實理在人為實心聖人於乾卦<lb/>
　　首揭其㫖以開心學之宗直指其功以眀純徳之<lb/>
　　詣固體備於己而不容一息之稍間者也夫心統<lb/>
<pb n="KR3a0110_WYG_038-74b"/>
　　性情萬善畢具賦畀之始誠本自存迨形生神發<lb/>
　　而後天道之自然必盡以人事之當然而理乃全<lb/>
　　備於吾心故秉乾徳之大人庸言必信庸行必謹<lb/>
　　以求盡乎其誠而猶恐有不信不謹者以間之於<lb/>
　　是乎有閑邪之功焉閑之云者非制防於一時也<lb/>
　　葢至静之中靈眀内照私意纔萌即自覺察則閑<lb/>
　　邪於内而私無自生無私之體於以立至定之際<lb/>
　　安止不遷物欲甫乘即自決絶則閑邪於外而妄<lb/>
<pb n="KR3a0110_WYG_038-75a"/>
　　不得入无妄之源於以清如是則人欲滌盡此心<lb/>
　　中無二無雜萬理澄然一言一動皆見天心而誠<lb/>
　　有不自存者乎顧閑邪一語意似直截功極嚴宻<lb/>
　　朱子謂為无斁亦保之意深見夫理欲之交危微<lb/>
　　以判此心操省不容稍間在聖人純於天道則為<lb/>
　　無息之功在學者敬勝自持則為常惺之法昔程<lb/>
　　子有言曰敬勝百邪謝良佐亦曰敬是常惺惺法<lb/>
　　此以眀下學之修惟主敬乃能閑邪中庸言戒懼<lb/>
<pb n="KR3a0110_WYG_038-75b"/>
　　而繼以慎獨集註謂既常戒懼而於此尤加謹焉<lb/>
　　所以遏人欲於將萌而不使潛滋暗長於隱微之<lb/>
　　中固即此意也是以聖人於乾之九二既揭出誠<lb/>
　　字於坤之六二即説出敬字眀乎理實則誠乾之<lb/>
　　道也心虚則敬坤之道也主敬而誠自存是下學<lb/>
　　而上達盡人以合天者也此天地自然之理而實<lb/>
　　吾心不易之則日用動静無時無地不當如是其<lb/>
　　功不亦嚴宻之至乎在聖人申眀爻義以信言謹<lb/>
<pb n="KR3a0110_WYG_038-76a"/>
　　行固已修徳於己而猶不自滿假從事閑存所以<lb/>
　　盡成己之詣而推極其旨則天地之精藴理學之<lb/>
　　淵源王道之全功胥不外此一言焉此閑邪存誠<lb/>
　　為盛徳之至也與<lb/>
<pb n="KR3a0110_WYG_038-77a"/>
　　周易<lb/>
　忠信所以進徳也修辭立其誠所以居業也<lb/>
　　　　　　　　　　　　給事中<hi>臣</hi>胡寶瑔<lb/>
　　<hi>臣</hi>謹按誠者聖人之本徳之所以日新業之所以<lb/>
　　富有無不主於一誠在天為元亨利貞在人為仁<lb/>
　　義禮智天道人道惟此真實无妄之理存之為天<lb/>
　　命之性發之為率性之道而君子之進徳修業無<lb/>
　　不於此兢兢焉易曰忠信所以進徳也修辭立其<lb/>
<pb n="KR3a0110_WYG_038-77b"/>
　　誠所以居業也基既立則日進於崇髙本不揺則<lb/>
　　胥歸於篤實故朱子本義謂忠信者主於心而無<lb/>
　　一念之不誠修辭者見於事而無一言之不實葢<lb/>
　　人之一心具衆理而應萬事内主忠信則中之所<lb/>
　　涵既無虛假自無間斷由是而發之為言言者心<lb/>
　　之聲也心無不實則見於事者皆其所性之理而<lb/>
　　辭自歸於肫篤誠之所由立也誠立而所以進徳<lb/>
　　者此也所以居業者此也葢徵於外者忠信之驗<lb/>
<pb n="KR3a0110_WYG_038-78a"/>
　　修辭乃為徳之符根於中者立誠之基忠信又為<lb/>
　　業之本徳以廣業業以崇徳心與事悉統於誠而<lb/>
　　聖學之純亦不已王道之悠久無疆胥在乎此由<lb/>
　　此觀之天道之健行君子之乾惕其理一也有繼<lb/>
　　天之責者自有法天之學嚴於屋漏凛於旦眀凡<lb/>
　　所謂聖敬日躋慎修思永者皆存誠之功也誠則<lb/>
　　無私誠則不貳誠於立身行已而戒懼慎獨存之<lb/>
　　一心者實理無虧誠於覺世牖民而智周道濟措<lb/>
<pb n="KR3a0110_WYG_038-78b"/>
　　之天下者萬物皆備無一念之不誠斯無一言之<lb/>
　　不實忠也信也即誠也進徳居業皆一以貫之是<lb/>
　　以宋儒周敦頤以一言舉其要曰聖誠而已矣<lb/>
<pb n="KR3a0110_WYG_038-79a"/>
　　周易<lb/>
　修辭立其誠所以居業也<lb/>
　　　　　　　　　　　　　編修<hi>臣</hi>朱佩蓮<lb/>
　　<hi>臣</hi>謹按誠者天之道聖之本大之為五常百行之<lb/>
　　原小之即容貎辭氣之凖日新之盛徳在是富有<lb/>
　　之大業亦即在是也昔者聖人贊易於乾之元亨<lb/>
　　見誠之通利貞見誠之復大哉乾元萬物資始見<lb/>
　　誠之源乾道變化各正性命見誠之立乃於文言<lb/>
<pb n="KR3a0110_WYG_038-79b"/>
　　發之其於九二言信謹信謹誠也而又申之曰閑<lb/>
　　邪存其誠於九三言忠信忠信誠也而又申之曰<lb/>
　　修辭立其誠存誠者涵養之功立誠者省察之事<lb/>
　　有涵養而無省察則徳不全而業亦不備夫君子<lb/>
　　進徳修業欲及時也忠信主於心者無一念之不<lb/>
　　誠也修辭見於事者無一言之不實也雖有忠信<lb/>
　　之心然非修辭立誠則無以居之觀朱子本義則<lb/>
　　思誠者宻於所存而不宻於所發即前有以為進<lb/>
<pb n="KR3a0110_WYG_038-80a"/>
　　而退無以為居也可乎哉葢人之一身視聽言動<lb/>
　　皆足以徵其立心之誠偽而至於辭則尤為樞機<lb/>
　　之發榮辱之主而所以動天地者也可大之業於<lb/>
　　是乎在而可不加之意耶顧或者疑之以為君子<lb/>
　　當兢兢戒懼之時而沾沾焉修辭是尚將毋以富<lb/>
　　麗為工務采色誇聲音茍為是炳炳烺烺取悦當<lb/>
　　世云爾哉而抑知非也聖人之情見乎辭其㫖逺<lb/>
　　其辭文其言曲而中其事肆而隱又曰理財正辭<lb/>
<pb n="KR3a0110_WYG_038-80b"/>
　　禁民為非曰義君子而有辭亦擇其文者正者而<lb/>
　　已矣吉人之辭寡躁人之辭多君子而有辭亦務<lb/>
　　其寡者而已矣夫然後則體要矣輯懌矣安定矣<lb/>
　　一有辭而無不利賴誠修之也故不知者以為修<lb/>
　　餙其辭知之者以為修省其辭程子所謂修省言<lb/>
　　辭正為立己之誠意是也夫不誠之辭非一端矣<lb/>
　　巧言令色非誠也論篤色莊非誠也寓言而荒唐<lb/>
　　非誠也盜言而勦襲非誠也凡此皆在修省之内<lb/>
<pb n="KR3a0110_WYG_038-81a"/>
　　者也君子不得已而有言眀道則實見道紀事則<lb/>
　　實悉事言之不怍為之不難以之為己則允迪以<lb/>
　　之治人則允釐舉而措之天下之民謂之事業居<lb/>
　　之安而守之固謂非所以居業也耶所以然者君<lb/>
　　子之學本末兼該内外交養茍有一言之不實雖<lb/>
　　内念不欺而舉之口筆之書者將有茍且塗餙而<lb/>
　　先失其所守又何暇計其外著之勲業耶乃孔頴<lb/>
　　達正義徒見一偏以修業之修為修營修辭之修<lb/>
<pb n="KR3a0110_WYG_038-81b"/>
　　為修理業為功業辭為文教専在於布令陳詞誕<lb/>
　　告萬方而寓真誠悱惻之意亦何知聖人之所謂<lb/>
　　修辭立誠廣大悉備無所不包者哉雖然此君子<lb/>
　　進徳修業尚非聖人之崇徳廣業也若夫聖人建<lb/>
　　中和之極文章性道兼綜條貫蘊之為徳行發之<lb/>
　　為事業巍乎煥乎更有莫能名焉者乎<lb/>
<pb n="KR3a0110_WYG_038-82a"/>
　　周易<lb/>
　修辭立其誠<lb/>
　　　　　　　　　　　　　編修<hi>臣</hi>宋邦綏<lb/>
　　朱子本義曰立其誠見於事者無一言之不實也<lb/>
　　<hi>臣</hi>謹按君子之道必其存主於中者有以確然自<lb/>
　　信而不惑而後可以眀其教於天下此立言之要<lb/>
　　所以必本於立心也葢言以足志文以足言則辭<lb/>
　　之不可以已也然君子之言必循循然本乎義理<lb/>
<pb n="KR3a0110_WYG_038-82b"/>
　　而不敢為非常可喜之論以欺世而炫俗是故浩<lb/>
　　乎不知其津涯而非虛也茫乎不知其畔岸而非<lb/>
　　逺也則惟其至誠者為能自信以信天下而已矣<lb/>
　　夫古人之辭非茍以塗餙耳目已也禹臯之謨伊<lb/>
　　尹之訓周公召公之誥凡治天下之大經大法條<lb/>
　　理燦然埀之萬世而終無以易乎其説者何也則<lb/>
　　惟其誠也夫子刪定六經以明天道而述王事而<lb/>
　　春秋一書志存褒貶炳若日星天下之文章莫有<lb/>
<pb n="KR3a0110_WYG_038-83a"/>
　　大乎此者此誠之至也至於異端曲學如老𣆀莊<lb/>
　　周列禦寇之徒其言洸洋恣肆而不本於理荀卿<lb/>
　　揚雄擇焉而不精語焉而不詳識者非之此皆不<lb/>
　　誠之故也不誠則有口道先王語稱仁義而考其<lb/>
　　素行多顯然自悖於名教者即其辭郁郁炳炳又<lb/>
　　烏足與語立誠之道乎體乾之君子則不然本之<lb/>
　　以不欺先之以慎獨呐呐乎如不出諸其口也懇<lb/>
　　懇乎無不本諸其心也由是發之為話言書之為<lb/>
<pb n="KR3a0110_WYG_038-83b"/>
　　簡册眀白坦易確乎如五穀之可以療饑藥石之<lb/>
　　可以治病其言為愚夫愚婦之所共知而其理為<lb/>
　　聖賢之所不能外也葢不以辭為寄情筆墨之資<lb/>
　　而以為闡眀理奥之要不以辭為馳騁才華之事<lb/>
　　而以為根極性命之原則所謂徳音秩秩者此也<lb/>
　　所謂嘉言孔彰者此也昔人有言讀令伯陳情表<lb/>
　　可以見孝子之至讀孔眀出師表可以見忠臣之<lb/>
　　至忠孝者誠也辭至於誠則言滿天下而可以無<lb/>
<pb n="KR3a0110_WYG_038-84a"/>
　　過矣古今來作者雖多惟六經為文辭之祖六經<lb/>
　　者聖賢之心也韓愈曰文者貫道之器周子曰文<lb/>
　　所以載道也輪轅餙而人弗庸徒餙也况虛車乎<lb/>
　　又曰文辭藝也道徳實也篤其實而藝者書之美<lb/>
　　則愛愛則傳焉是理本易簡詞尚體要文之所以<lb/>
　　為文也禀經酌雅凖古宜今立言之所以與立徳<lb/>
　　立功不朽也後之修辭者安可不本諸性情而求<lb/>
　　諸經術哉<lb/>
<pb n="KR3a0110_WYG_038-84b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御覽經史講義卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0089_WYG_044-1a"/>
　　<hi>臣</hi>等於乾隆己巳冬奉<lb/>
敇纂輯西清古鑑每一卷書成輒恭呈<lb/>
㸃定閲二歳歳在辛未夏五月是編告竣奉<lb/>
㫖付剞劂氏<hi>臣</hi>等拜手稽首颺言於簡末曰古人制器<lb/>
　　或以竹或以木或以陶其貴者以玉而金為㝡夀<lb/>
　　顧秦人銷金之後三代物絶不復見其藏於土中<lb/>
　　者猶未出故漢唐諸儒莫可得而攷鄭康成杜子<lb/>
　　春孔頴逹諸賢非不貫穿六籍而目不經見其立<lb/>
<pb n="KR3h0089_WYG_044-1b"/>
　　説悉無所依據如犧尊之制至魏時魯郡地中得<lb/>
　　齊大夫公子尾送女器作犧牛形又晉永嘉中曹<lb/>
　　嶷於青州齊景公冡中得二尊亦肖為牛象梁劉<lb/>
　　杳始據此闢康成畫鳳凰尾之説則其他可類推<lb/>
　　也後世陵谷遷移經五代六朝而後古器漸出於<lb/>
　　叢祠廢瘞中好事者至鑿山沈淵以求之於是彞<lb/>
　　鼎尊罍之屬徃徃表見於世顧宋初如聶崇義三<lb/>
　　禮圖王洙禮器圖則並未嘗目覩而命名取義直<lb/>
<pb n="KR3h0089_WYG_044-2a"/>
　　欲以己意揣摩於故紙堆中固宜其舛也宣和博<lb/>
　　古圖則實有是器而為之圖與説然其中亦多有<lb/>
　　考据失實者如文王鼎銘之魯公乃伯禽也而謂<lb/>
　　之周公晉姜鼎銘之文侯乃文侯仇也而謂之文<lb/>
　　公重耳漢定陶鼎銘之定陶乃定陶共王康也而<lb/>
　　謂之趙共王恢王伯鼎銘曰王伯作寳鼎乃遽謂<lb/>
　　王伯者王之伯父夫伯叔甥舅之邦在王稱之則<lb/>
　　可豈有諸侯自名曰王之伯父者乎如髙克尊謂<lb/>
<pb n="KR3h0089_WYG_044-2b"/>
　　髙克為周末衛文公時人而不知又有鄭之髙克<lb/>
　　見毛詩序與左傳至於立戈鼎之戈字釋其文以<lb/>
　　為我之字从戈者敵物之我則又沿王安石之字<lb/>
　　説而牽率附㑹加甚焉其分商周也毎齗齗於一<lb/>
　　二字以為斷夫十干之属古器多有之或以紀日<lb/>
　　或以差第其器類後世之標舉甲乙商與周所同<lb/>
　　也博古圖乃獨於立戈癸鼎謂是湯之父至癸則<lb/>
　　其無徴更明甚今此所編纂雖託權輿於博古一<lb/>
<pb n="KR3h0089_WYG_044-3a"/>
　　書而參互考訂則間折衷於歐陽修董逌黄伯思<lb/>
　　張掄薛尚功諸人之論説要其指歸皆原始於書<lb/>
　　傳更探討於形模色澤之間而世次先後固已昭<lb/>
　　然可覩蓋兢兢乎不敢臆説以逞以是為闕疑傳<lb/>
　　信云爾劉敞有言兑之戈和之弓離磬崇鼎三代<lb/>
　　傳以為寳非賴其用也亦云上古而已矣洪邁之<lb/>
　　言曰三代彞器其存至今者人皆寳為竒玩然自<lb/>
　　春秋以來固重之矣經傳所記郜大鼎吳夀夢之<lb/>
<pb n="KR3h0089_WYG_044-3b"/>
　　鼎莒之二方鼎齊之紀甗以及甲父之鼎襄鐘舒<lb/>
　　鼎鞶劍皆鄭重書之又况壺尊簠簋角斝敦彞悉<lb/>
　　宗廟享祀之用器以藏禮禮以辨義昔司馬遷作<lb/>
　　孔子世家謂觀其車服禮器低徊留之不能去今<lb/>
　　是書所録上溯有殷下逮唐室至近者亦千有餘<lb/>
　　年矣其器具在臚舉於圖可不謂之大觀者乎於<lb/>
　　以上供<lb/>
乙覽傳示來兹將三代以來名物象數咸犁然於心目<lb/>
<pb n="KR3h0089_WYG_044-4a"/>
　　之中是稱先則古之儀型而非藝圃詞林之縟也<lb/>
　　猗歟盛哉<hi>臣</hi>梁詩正<hi>臣/</hi>蔣溥<hi>臣/</hi>汪由敦<hi>臣/</hi>嵇璜<hi>臣</hi>
　　觀保<hi>臣</hi>裘曰修<hi>臣/</hi>董邦逹<hi>臣/</hi>金徳瑛<hi>臣/</hi>王際華<hi>臣</hi>
　　錢維城<hi>臣</hi>于敏中謹跋<lb/>
　<lb/>
　<lb/>
　<lb/>
　<lb/>
<pb n="KR3h0089_WYG_044-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西清古鑑卷四十<lb/>
</p>
<p>
</p>
  </div>
</body>
</text>
</TEI>
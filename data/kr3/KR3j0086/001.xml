<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春明退朝録卷上</head>
    <p>
<pb n="KR3j0086_WYG_001-1a"/>
欽定四庫全書<lb/>
　春明退朝録卷上　　　　宋　宋敏求　撰<lb/>
國朝宰相趙令盧相文潞公四十三登庸冦莱公四十<lb/>
四王沂公四十五賈魏公四十八<lb/>
樞宻副使趙令三十九冦莱公三十一晏元獻公三十<lb/>
五韓魏公三十六<lb/>
參知政事蘓侍郎易簡三十六王沂公三十九<lb/>
知制誥蘓侍郎二十六王沂公二十七盧相楊文公晏<lb/>
<pb n="KR3j0086_WYG_001-1b"/>
元獻公宣獻公今宣徽使王公拱辰皆二十八夏文荘<lb/>
三十<lb/>
學士蘓侍郎二十八晏元獻公宣徽王公皆三十宣獻<lb/>
公三十五王沂公李邯鄲皆三十六楊文公錢子飛皆<lb/>
三十七盧相今參政王禹玉皆三十八<lb/>
吳正肅言律令有丁推推字不通少壮之意當是丁稚<lb/>
唐以大帝諱避之損其㸃畫云<lb/>
真宗朝嵗時始賜飲於宰相第大兩省待制以上赴林<lb/>
<pb n="KR3j0086_WYG_001-2a"/>
尚書特以諫議大夫為三司副使亦預焉既而并諸副<lb/>
使遂以為常王太尉主㑹唯用太官之膳少加堂餐自<lb/>
丁晉公助以家饌至今踵之<lb/>
天聖七年玉清宫災遂罷輔臣為宫觀使而景靈㑹靈<lb/>
祥源三宫觀以學士舍人管勾康定元年李康靖公罷<lb/>
參知政事為資政殿大學士提舉㑹靈觀自後學士皆<lb/>
為提舉至和初晏元獻公以舊相為觀文殿大學士提<lb/>
舉萬夀觀而武臣今致政李少師端愿為觀察使止得<lb/>
<pb n="KR3j0086_WYG_001-2b"/>
管勾祥源觀自陳於樞府宗衮<hi>宋元憲也謝眺謂謝安為宗衮</hi>乃加以<lb/>
都管勾今朝官亦云提舉非故事也<lb/>
宗衮嘗言律云可従而違堪供而闕亞六經之文也宋<lb/>
景文言人之屬文自穏當字第初思之未至也又曰為<lb/>
文是靜中一業爾<lb/>
本朝置樞宻使副或置知樞宻院同知院然使與知院<lb/>
不並置也熙寧元年文潞公吕宣徽為使而潤州陳丞<lb/>
相自越州召為知院前一嵗陳丞相為副使位在吕公<lb/>
<pb n="KR3j0086_WYG_001-3a"/>
之上故也<lb/>
國初范魯公王沂公魏僕射三相罷趙令獨相始置參<lb/>
知政事自是一相或二相至咸平中始有吕文穆李文<lb/>
靖向文簡三相又至至和中文潞公劉丞相富鄭公三<lb/>
相<lb/>
太平興國四年石元懿始以樞宻直學士簽書院事八<lb/>
年張司空齊賢王公沔並以諫議大夫同簽書樞宻院<lb/>
事景徳三年馬正惠以檢校太傅韓公崇訓以檢校太<lb/>
<pb n="KR3j0086_WYG_001-3b"/>
保並簽書樞宻院事治平二年今郭宣徽為同簽書院<lb/>
事<lb/>
文臣為樞宻使皆帶檢校太尉太傅兼本官乾興元年<lb/>
錢文僖以兵部尚書為樞宻使不帶檢校官有司之失<lb/>
也<lb/>
趙徳明歸欵真宗賜以宗姓然不附屬籍晁文元草制<lb/>
云奕世荷殿邦之徳舉宗聨命氏之榮寳元二年元昊<lb/>
叛詔削屬籍非也<lb/>
<pb n="KR3j0086_WYG_001-4a"/>
唐太宗自撰鄭元成碑徳宗亦撰叚秀實碑本朝太宗<lb/>
撰中令趙公碑皇祐中王侍郎子融守河中還乃以唐<lb/>
明皇所題裴耀卿碑額上之仁宗遂御篆賜沂公碑曰<lb/>
旌賢其後踵之者懐忠<hi>吕許公</hi>顯忠<hi>李忠/武</hi>旌忠<hi>冦莱公</hi>全徳<lb/>
元老<hi>王太尉</hi>教忠積慶<hi>文潞公/父洎</hi>親賢<hi>李侍中/用和</hi>褒親<hi>齊國獻穆公主</hi>
旌功<hi>曹㐮悼</hi>舊學<hi>晏元/獻</hi>崇儒<hi>丁文/簡</hi>舊徳<hi>張鄧/公</hi>顯先積慶<hi>趙中</hi>
<hi>令子丞</hi>旌忠懐徳<hi>張侍/中耆</hi>儒賢<hi>髙文/荘</hi>褒賢<hi>范文/正</hi>思賢<hi>劉丞相沆</hi>清<lb/>
賢<hi>王武恭</hi>旌忠元勲<hi>狄武/㐮</hi>褒忠<hi>陳恭/公</hi>純孝<hi>張文孝</hi>英宗御篆<lb/>
<pb n="KR3j0086_WYG_001-4b"/>
忠規徳範<hi>宋元憲</hi>上御篆淳徳守正<hi>吕文/穆</hi>大儒元老<hi>賈魏公</hi>
國朝歴三師三公者太祖即位天雄節度符魏王彦卿<lb/>
自守太尉為太師定難節度西平王李中令彛興自守<lb/>
太傅為太尉荆南節度南平王髙中令保融自守太保<lb/>
為太傅<lb/>
趙令以司徒太保侍中在中書以太保中書令留守西<lb/>
京又以太師西京養疾王文正以司空司徒太保在中<lb/>
書以太尉罷為玉清昭應宫使<lb/>
<pb n="KR3j0086_WYG_001-5a"/>
范魯公以司徒在中書王沂公薛文惠吕文穆並以司<lb/>
空在中書丁晉公馮魏公王冀公並以司空司徒在中<lb/>
書韓魏公以司空在中書司徒為節度侍中曹襄悼文<lb/>
潞公並以司空為樞宻使侍中吕文靖罷相以司徒監<lb/>
修國史曽魯公以司空為節度侍中<lb/>
吕許公以太尉致仕張鄧公曽魯公並以太傅致仕陳<lb/>
恭公以司徒致仕李相昉張相齊賢章郇公宋鄭公富<lb/>
韓公並以司空致仕<lb/>
<pb n="KR3j0086_WYG_001-5b"/>
國朝宰相為僕射魏公仁浦趙令薛文惠沈恭惠宋惠<lb/>
安李文貞吕文穆吕正惠李文靖張司空王文正向文<lb/>
簡王冀公冦莱公吕許公王沂公賈魏公陳恭公韓魏<lb/>
公文潞公富鄭公曽魯公二十二人樞相為僕射陳文<lb/>
忠曹襄悼張榮僖王康靖四人樞宻使為僕射石元懿<lb/>
一人<lb/>
列聖神御殿始咸平初真宗令供奉僧元藹寫太宗聖<lb/>
容於啓聖院後玉清昭應宫範金祖宗像餘多塑像其<lb/>
<pb n="KR3j0086_WYG_001-6a"/>
殿名在京曰慶基<hi>奉先禪院奉宣祖</hi>開先<hi>太平興國/寺奉太祖</hi>二聖<hi>玉清昭聖</hi>
<hi>宫奉太祖太宗同殿見上</hi>永隆<hi>啓聖院奉/太宗見上</hi>安聖<hi>玉清昭應宫以下並奉真宗</hi>奉真<lb/>
<hi>景靈宫</hi>崇真<hi>慈孝/寺</hi>延聖<hi>萬齡/觀</hi>永崇<hi>崇先/觀</hi>孝嚴<hi>景靈宫奉仁宗</hi>英徳<lb/>
<hi>景靈宫奉英宗</hi>在外曰章武<hi>揚州建隆寺/以下奉太祖</hi>興元<hi>西京應/天院</hi>端命<hi>滁州</hi>
帝華<hi>西京應天院以下奉太宗</hi>統平<hi>太原/府</hi>昭孝<hi>西京應天院/以下奉真宗</hi>信武<hi>澶州</hi>
集真<hi>華隂雲臺觀</hi>又鳳翔太平宫有祖宗神御殿南京鴻慶<lb/>
宫有三聖神御殿西京永安縣㑹聖宫有五聖神御殿<lb/>
今京師定力院有太祖御像<hi>國初待詔王藹畫</hi>諸后影殿曰重<lb/>
<pb n="KR3j0086_WYG_001-6b"/>
徽<hi>奉先禪院奉明徳太后章穆皇后同殿</hi>彰徳<hi>慈孝寺奉/章獻太后</hi>廣孝<hi>景靈宫奉章懿太后</hi>
廣愛<hi>萬年觀奉章惠太后</hi>
開寳八年十一月江南平留汴水以待李國主舟行盛<lb/>
寒河流淺涸詔所在為壩閘瀦水以過舟官吏擊凍督<lb/>
役稍稽則皆何校甚者劾辠以次被罸州縣官降敕而<lb/>
杖之者凡十餘人<lb/>
舊制将相食邑萬户即封國公王太尉為相過萬户而<lb/>
謙挹不封慶厯七年南郊中外将相唯夏鄭公合萬户<lb/>
<pb n="KR3j0086_WYG_001-7a"/>
中書請封英國公詔使相未滿萬户皆得封於是王康<lb/>
靖封遂國公章文簡封郇國公王武恭封冀國公其後<lb/>
遂以邑封合萬户者徹國<lb/>
國朝以来封國公者范侍中<hi>魯</hi>王文獻<hi>祁/</hi>向侍中拱<hi>譙秦</hi>
靜難節度劉公重進<hi>燕</hi>保大節度趙公賛<hi>衛</hi>定國節度<lb/>
馮公繼業<hi>梁</hi>張侍中永徳<hi>鄧/衛</hi>張尚書昭<hi>舒鄭陳</hi>孟中令昶<lb/>
<hi>秦</hi>王中令彦超<hi>邠/</hi>趙中令<hi>梁許/陳</hi>吕文穆<hi>蔡徐/許</hi>冦忠愍<hi>莱</hi>
丁秘監<hi>晉</hi>馮文懿<hi>魏/</hi>曹襄悼<hi>韓魯/鄆</hi>王文穆<hi>冀/</hi>張榮僖<hi>岐鄧</hi>
<pb n="KR3j0086_WYG_001-7b"/>
<hi>徐</hi>吕文靖<hi>申/許</hi>王文正<hi>沂/</hi>張文懿<hi>郢/鄧</hi>章文簡<hi>郇/</hi>夏文荘<hi>英鄭</hi>
王康靖<hi>遂鄧</hi>王武恭<hi>祁冀/魯</hi>賈文元<hi>安許/魏</hi>陳恭公<hi>英岐</hi>文侍中<lb/>
<hi>潞</hi>杜正獻<hi>祁/</hi>宋元獻<hi>莒/鄭</hi>龎荘敏<hi>潁/</hi>韓侍中<hi>儀衛魏</hi>曽侍中<lb/>
<hi>英兖魯</hi>富相<hi>祁鄭韓</hi>
太子諡昭成<hi>許王元僖初諡恭孝改</hi>悼獻<hi>周王元祐</hi>
諸王諡悼<hi>秦王延美</hi>懿<hi>魏王/徳昭</hi>康惠<hi>岐王/徳芳</hi>恭憲<hi>楚王/元佐</hi>恭靖<hi>陳王元邠</hi>
文惠<hi>安王元傑</hi>恭懿<hi>鄧王/元偓</hi>恭惠<hi>曹王/元偁</hi>恭肅<hi>燕王/元儼</hi>懐靖<hi>褒王昉</hi>悼<lb/>
穆<hi>豫王昕</hi>悼懿<hi>鄂王羲</hi>
<pb n="KR3j0086_WYG_001-8a"/>
公主諡恭懿<hi>宣祖女燕國大長公主降髙懐徳</hi>賢肅<hi>太祖女秦國大長公主降王承衍</hi>
賢靖<hi>太祖女晉國大長公主降石保吉</hi>恭惠<hi>太祖女許國長公主降魏咸信初諡正惠改</hi>英<lb/>
惠<hi>太宗女燕國長公主降吳元扆</hi>和靖<hi>太宗女晉國大長/公主降柴宗慶</hi>懿順<hi>太宗女鄭國長</hi>
<hi>公主降王貽永</hi>慈明<hi>太宗女申國大長公主/報慈正覺大師清裕</hi>獻穆<hi>太宗女齊國大長公主降</hi>
<hi>李遵勉</hi>昭懐<hi>真宗女出俗為道士/號清虚靈昭大師</hi>荘孝<hi>仁宗女楚國大長公主降李諱闕</hi>
宗室諡恭裕<hi>申王徳文</hi>康孝<hi>南陽郡/王惟吉</hi>安懿<hi>濮/王</hi>孝定<hi>相王允弼</hi>榮易<lb/>
<hi>定王允良</hi>恭肅<hi>廣平郡/王徳隆</hi>思恪<hi>永嘉郡/王允迪</hi>懿恭<hi>平陽郡/王允升</hi>僖簡<hi>信安郡王</hi>
<hi>允寧</hi>康簡<hi>廣陵郡王徳雝/循國公承慶</hi>和懿<hi>定安郡/王承簡</hi>恭僖<hi>舒國/公藴</hi>僖靖<hi>同安</hi>
<pb n="KR3j0086_WYG_001-8b"/>
<hi>郡王惟正</hi>僖穆<hi>丹陽郡/王守節</hi>安僖<hi>榮王従式楚/國公從信</hi>安簡<hi>信都郡王徳彛</hi>安恭<lb/>
<hi>博平郡王允初</hi>慈惠<hi>申國公/徳恭</hi>僖安<hi>楚國公/守器</hi>和惠<hi>河東郡/王承衍</hi>惠恪<hi>楚國</hi>
<hi>公従古</hi>僖温<hi>遂寧郡/王承範</hi>良靜<hi>魏國公/宗懿</hi>恭簡<hi>韓國公/宗禮</hi>良<hi>祁國公宗述吉</hi>
<hi>國公克紹</hi>昭裕<hi>遂國公/宗顔</hi>修孝<hi>南康郡/王世永</hi>恭靜<hi>樂平郡/王承亮</hi>康僖<hi>光國公克</hi>
<hi>廣</hi>榮僖<hi>陳國公/承錫</hi>恭<hi>昌國公世滋</hi>
宰相諡文獻<hi>王祁公漙改文康</hi>宣懿<hi>魏僕射/仁浦</hi>忠獻<hi>趙中/令普</hi>文惠<hi>薛相</hi>
<hi>居正陳相堯佐</hi>恭惠<hi>沈相/倫</hi>惠安<hi>宋相/琪</hi>文貞<hi>李司空昉/王太尉旦</hi>貞惠<hi>吕相端</hi>
文穆<hi>吕許公蒙正王冀公欽若</hi>文定<hi>張司空齊/賢李相迪</hi>文靖<hi>李相沆吕許公夷簡</hi>文簡<lb/>
<pb n="KR3j0086_WYG_001-9a"/>
<hi>温相士安向相敏中</hi>忠敏<hi>冦萊/公凖</hi>文懿<hi>馮魏公拯張/郡公士遜</hi>文正<hi>王沂公曽</hi>文節<lb/>
<hi>張相知白</hi>章惠<hi>王相隨/改文惠</hi>文憲<hi>章郇公得/象改文簡</hi>元獻<hi>晏公/殊</hi>正獻<hi>杜祁公衍</hi>
恭<hi>陳相執中</hi>文元<hi>賈魏公/昌朝</hi>荘敏<hi>龎潁/公籍</hi>元憲<hi>宋鄭公庠</hi>
樞宻使諡元靖<hi>李公崇矩</hi>景襄<hi>楚公/昭輔</hi>元懿<hi>石僕射/熙載</hi>恭懿<hi>王公繼美</hi>
文荘<hi>髙公若訥</hi>宣簡<hi>田公/況</hi>惠穆<hi>吕公公弼</hi>
樞宻使相諡武惠<hi>曹侍中彬</hi>文忠<hi>陳僕射/堯叟</hi>襄悼<hi>曹侍中利用</hi>榮僖<lb/>
<hi>張侍中耆</hi>文僖<hi>錢公惟/演思改</hi>恭毅<hi>楊公崇勲/恭宻改</hi>文康<hi>王相/晦叔</hi>康靖<hi>王侍中貽</hi>
<hi>永</hi>文荘<hi>夏鄭/公竦</hi>武恭<hi>王公徳用</hi>
<pb n="KR3j0086_WYG_001-9b"/>
㕘知政事諡文懿<hi>郭尚書贄孫少傅朴</hi>文恭<hi>李公/穆</hi>景肅<hi>趙公昌言</hi>康節<lb/>
<hi>辛少傳仲甫</hi>恭肅<hi>温尚書/仲舒</hi>惠獻<hi>王尚書/化基</hi>文定<hi>趙右丞安仁石少師中立</hi>文<lb/>
僖<hi>陳公彭年</hi>康懿<hi>任尚書/中正</hi>肅簡<hi>魯公/宗道</hi>簡肅<hi>薛公/奎</hi>宣獻<hi>先公</hi>文忠<lb/>
<hi>蔡公齊</hi>文肅<hi>盛少傅度/吳公奎</hi>忠憲<hi>韓少/傅億</hi>忠穆<hi>王公/鬷</hi>康靖<hi>李少傅若谷</hi>
文荘<hi>晁公宗慤</hi>安簡<hi>王尚書/舉正</hi>文正<hi>范公/仲淹</hi>正肅<hi>吳公/育</hi>文烈<hi>明公鎬</hi>
文簡<hi>丁右丞度</hi>康穆<hi>程公/戡</hi>文安<hi>王公/堯臣</hi>質肅<hi>唐公介</hi>
樞宻副使知院同知院諡宣靖<hi>錢鄧州若水</hi>恭質<hi>宋公湜</hi>景荘<lb/>
<hi>王公嗣宗</hi>貞惠<hi>馬公/知節</hi>安惠<hi>周侍郎起任/少傅中師</hi>武穆<hi>曹公/瑋</hi>忠獻<hi>范尚書雝</hi>
<pb n="KR3j0086_WYG_001-10a"/>
僖質<hi>趙少師棋</hi>憲成<hi>李侍/郎咨</hi>文孝<hi>張左/丞觀</hi>文肅<hi>鄭公/戩</hi>恭惠<hi>任少師布</hi>威<lb/>
敏<hi>孫公沔</hi>孝肅<hi>包公/拯</hi>文恭<hi>胡少/師宿</hi>忠簡<hi>王侍郎疇</hi>
使相諡恭惠<hi>安仲王審琦</hi>元靖<hi>王中/令景</hi>貞懿<hi>髙中令/保融</hi>武烈<hi>石中令守</hi>
<hi>信</hi>荘烈<hi>何中令/福進</hi>恭孝<hi>孟中/令昶</hi>武穆<hi>髙公/懐徳</hi>忠順<hi>陳公/洪進</hi>忠懿<hi>錢中</hi>
<hi>令俶</hi>荘武<hi>李侍中繼勲/石公保吉</hi>安僖<hi>錢侍郎/惟濬</hi>荘惠<hi>宋太/師渥</hi>恭惠<hi>張侍中美</hi>
忠武<hi>李公繼隆</hi>武惠<hi>潘公/美</hi>忠肅<hi>王公/顯</hi>榮宻<hi>柴公/宗慶</hi>恭宻<hi>楊公崇勲</hi>恭<lb/>
僖<hi>李侍中用和</hi>文簡<hi>程相/琳</hi>良僖<hi>李公昭亮</hi>
文臣諡文安<hi>宋尚書白</hi>文荘<hi>江陵/楊公</hi>忠定<hi>張尚/書詠</hi>文恭<hi>薛尚書映</hi>忠肅<lb/>
<pb n="KR3j0086_WYG_001-10b"/>
<hi>馬少保亮</hi>文<hi>楊侍/郎億</hi>恭惠<hi>李中/丞及</hi>文元<hi>晁少/傅迴</hi>宣<hi>孫少/傅奭</hi>康肅<hi>陳公堯咨</hi>章<lb/>
靖<hi>馮侍郎元</hi>宣懿<hi>楊侍/郎察</hi>恪<hi>李右丞/昭述</hi>景文<hi>宋尚/書祁</hi>襄<hi>余尚/書靖</hi>恭安<hi>張尚</hi>
<hi>書存</hi>荘<hi>李尚/書兊</hi>修懿<hi>錢左丞/明逸</hi>懿敏<hi>王尚/書素</hi>懿靖<hi>李少師柬之</hi>
武臣諡温肅<hi>杜公審肇</hi>恭僖<hi>杜公/審瓊</hi>恭惠<hi>杜公/審進</hi>武毅<hi>曹公翰崔公翰</hi>忠<lb/>
武<hi>郭公守文</hi>勤威<hi>馮公/守信</hi>和惠<hi>王公/昭逺</hi>恭肅<hi>王公/承衍</hi>忠惠<hi>吳公元扆</hi>元惠<lb/>
<hi>聞宣徽瑩</hi>武康<hi>王公/超</hi>武懿<hi>曹公/璨</hi>忠毅<hi>彭公叡/周公美</hi>恭荘<hi>張公濳</hi>宣惠<lb/>
<hi>錢留後惟濟</hi>和文<hi>李公/遵勉</hi>壮恪<hi>夏公隨/王公凱</hi>安毅<hi>鄭公/守忠</hi>忠僖<hi>夏宣徽守贇</hi>
忠𨼆<hi>葛公懐敏</hi>壮愍<hi>劉公平/任公福</hi>恭壮<hi>髙公/化</hi>壮定<hi>楊留後/景宗</hi>忠恪<hi>曹公</hi>
<pb n="KR3j0086_WYG_001-11a"/>
<hi>琮</hi>宻<hi>郭宣徽/承祜</hi>良惠<hi>劉觀察/従廣</hi>榮毅<hi>許公/懐徳</hi>良定<hi>李留後端懿</hi>勤惠<lb/>
<hi>張公孜</hi>
外戚諡武懿<hi>劉公通</hi>康懐<hi>劉従/徳</hi>安僖<hi>曹公/氾</hi>恭懐<hi>曹公傳</hi>景思<lb/>
<hi>張堯封</hi>
内臣諡忠肅<hi>劉承規</hi>安簡<hi>王承/勛</hi>僖靖<hi>藍繼/宗</hi>安恪<hi>盧守懃</hi>僖恭<lb/>
<hi>王惟忠</hi>安僖<hi>岑守/素</hi>僖良<hi>皇甫/繼明</hi>良恪<hi>張永/和</hi>榮恪<hi>藍元/用</hi>忠安<hi>張惟</hi>
<hi>吉</hi>僖勤<hi>史崇信/石全育</hi>僖恪<hi>劉従愿/鄧保吉</hi>威勤<hi>麥允/信</hi>僖安<hi>王守忠</hi>
任恭惠與吕許公同年進士而同為博士恭惠登樞年<lb/>
<pb n="KR3j0086_WYG_001-11b"/>
耆康彊許公時尚為相嘗所歎羡詢其服餌之法恭惠<lb/>
謝曰不曉養生之術但中年因讀文選有所悟爾謂石<lb/>
韞玉以山輝水含珠而川媚也許公深以為然<lb/>
父子掌誥國初至熈寧元年凡九家李文貞<hi>昌武</hi>王兵部<lb/>
<hi>文正</hi>王惠獻<hi>安/簡</hi>晁文元<hi>文/荘</hi>錢希白<hi>修/懿</hi>梁翰林<hi>荘/肅</hi>吕文靖<hi>仲裕</hi>
宣獻公<hi>敏求</hi>蘓儀甫<hi>子容</hi>
咸平六年併三部為三司使官輕則為權使公事慶厯<lb/>
中葉翰林道卿再總計止云權使盖中書誤也其後遂<lb/>
<pb n="KR3j0086_WYG_001-12a"/>
分權使與使公事為兩等<lb/>
舍人院每知制誥上事必設紫褥於庭面北拜㕔閣長<lb/>
立褥之東北隅謂之壓角宗衮作掖垣叢誌而不解其<lb/>
事按唐舊書亦無聞焉惟裴廷裕正陵遺事云舍人上<lb/>
事知印宰相當壓角則其禮相傳自唐也予為舍人日<lb/>
邵興宗入院不疑為閣長壓角時議美之翻譯新經始<lb/>
以光禄卿湯公恱兵部貟外郎張公洎潤色之後趙文<lb/>
定楊文公晁文荘李尚書維皆為譯經潤文官天禧中<lb/>
<pb n="KR3j0086_WYG_001-12b"/>
宰相丁晉公始為使天聖三年又以宰相王冀公為使<lb/>
自後元宰繼領之然降麻不入銜又以參政樞宻為潤<lb/>
文其事寖重每嵗誕節必進新經前兩月二府皆集以<lb/>
觀翻譯謂之開堂亦唐之清流盡在也前一月譯經使<lb/>
潤文官又集以進新經謂之閉堂慶厯三年吕許公罷<lb/>
相以司徒為譯經潤文使明年致仕章郇公代之自後<lb/>
降麻入銜<lb/>
宗衮嘗曰殘人矜才逆詐恃明吾終身不為也亦猶唐<lb/>
<pb n="KR3j0086_WYG_001-13a"/>
相崔渙曰抑人以逺謗吾所不為<lb/>
予治平初同判尚書禮部掌諸處納到廢印極多率皆<lb/>
無用按唐舊說禮部郎中掌省中文翰謂之南宫舍人<lb/>
百日内須知制誥王元之與宋給事詩云須知百日掌<lb/>
絲綸又謂員外郎為瑞錦窠員外郎㕔前有大石諸州<lb/>
府送到廢印皆於石上碎之又圖寫祥瑞亦員外郎㕔<lb/>
所掌令狐楚元和初任禮部員外郎有詩曰移石幾回<lb/>
敲廢印開箱何處送新圖是也今之廢印宜準故事碎<lb/>
<pb n="KR3j0086_WYG_001-13b"/>
之<lb/>
唐内人墓謂之宫人斜四仲遣使者祭之<hi>見唐人文集</hi>
京師街衢置鼔於小樓之上以警昏曉<lb/>
太宗時命張公洎製坊名列牌於樓上按唐馬周始建<lb/>
議置鼕鼕鼔惟兩京有之後北都亦有鼕鼕鼔是則京<lb/>
都之制也二紀以来不聞街鼔之聲金吾之職廢矣<lb/>
太常寺國初以来皆禁林之長主判而禮院自有判院<lb/>
同院判大中祥符中符瑞繁縟别建禮儀院輔臣主判<lb/>
<pb n="KR3j0086_WYG_001-14a"/>
而兩制為知院天禧末罷知院天聖中省禮儀院而寺<lb/>
與禮院事舊不相兼康定元年置判寺同判寺並兼禮<lb/>
儀事近有至六七人者按唐太常置卿一員少卿二員<lb/>
博士四員祥符中置博士二員後加至四員今若置判<lb/>
寺一員同判寺二員則合唐之卿數矣<hi>天聖元年改同判院為同知院</hi>
<hi>即博士也</hi>
太常寺舊在興國坊今三班院是也景祐初燕侍郎肅<lb/>
判寺㕔事畫寒林屏風時稱絶筆其後為判寺好事者<lb/>
<pb n="KR3j0086_WYG_001-14b"/>
竊取之嘉祐八年徙寺於福善坊其地本開封府納稅<lb/>
所英宗在藩邸判宗正寺建為廨舍既成而已立為皇<lb/>
子遂為太常所請焉<lb/>
端拱中西掖六舍人既而田錫罷職知陳州頃之宋湜<lb/>
貶均州團練副使王元之商州團練副使熙寧二年閣<lb/>
老錢君倚守江寧明年予自請出院李才元蘓子容皆<lb/>
落職惟吳沖卿權三司使不供職閣下無人草制遂命<lb/>
二直院焉<lb/>
<pb n="KR3j0086_WYG_001-15a"/>
開寳二年李文貞以中書舍人盧相以知制誥並命直<lb/>
學士院六年知制誥張公澹直學士院太平興國元年<lb/>
湯率更悅徐騎省鉉直學士院王梓州克正張侍郎洎<lb/>
直舍人院四人者皆江南文士也至熙寧二年復置舊<lb/>
官<lb/>
唐制宰相四人首相為太清宫使次三相皆帶館職𢎞<lb/>
文館大學士監修國史集賢殿大學士以此為次序本<lb/>
朝置二相昭文修史首相領焉集賢次相領焉三館職<lb/>
<pb n="KR3j0086_WYG_001-15b"/>
惟修史有職事而頗以昭文為重自次相遷首相乃得<lb/>
之趙令初拜止獨相領集賢殿大學士續兼修國史久<lb/>
之方遷昭文館薛文惠與沈恭惠並相薛自參政領監<lb/>
修拜相仍舊而沈領集賢畢文簡與冦忠愍並相而畢<lb/>
領監修冦領集賢王太尉獨相亦止領集賢近時王章<lb/>
惠龎荘敏初拜及獨相悉兼昭文修史二職非舊制也<lb/>
文臣自使相除樞相罷節而還舊官景祐元年王沂公<lb/>
自使相帶檢校官復為吏部尚書同平章事充樞宻使<lb/>
<pb n="KR3j0086_WYG_001-16a"/>
慶厯七年夏鄭公自使相入樞仍帶節度使亦非舊制<lb/>
也<lb/>
太祖太宗時文臣為使相惟趙令一人真宗時冦莱公<lb/>
王冀公二人節度使李南陽一人乾興後難遽數矣<lb/>
唐文武參用袁滋自尚書右丞出華州刺史召為左金<lb/>
吾衛大将軍如是者數人本朝頗循其制工部侍郎王<lb/>
公明兼黄州刺史給事中喬公維岳換海州刺史三司<lb/>
使尚書左丞李公士衡換同州觀察使學士承㫖刑部<lb/>
<pb n="KR3j0086_WYG_001-16b"/>
尚書李公維<hi>闕</hi>換相州觀察使翰林學士工部侍郎陳<lb/>
公堯咨換宿州觀察使如錢鄧州及慶厯初韓范龎王<lb/>
四公皆換觀察使以用兵擢之也龍圖閣直學士馬公<lb/>
季良換秦州防禦使非美遷也<lb/>
武臣換文資者太宗時白州刺史錢昱換祕書監遷工<lb/>
部侍郎復換觀察使<lb/>
真宗優待王冀公景徳中罷參知政事始置資政殿學<lb/>
士以命之宰相冦萊公頗抑之令班翰林之下乃命為<lb/>
<pb n="KR3j0086_WYG_001-17a"/>
大學士冀公請鑄印不許遂領尚書都省以都省自有<lb/>
印也<lb/>
後唐明宗以樞宻使安重誨不通文義置端明殿學士<lb/>
以翰林學士馮道趙鳳為之班樞宻使之後食於其院<lb/>
端明殿即西京正衙殿也本朝程侍郎羽為之後遂殿<lb/>
名改為文明殿學士李司空昉嘗為之慶厯中以同永<lb/>
定諡號改為紫宸殿學士丁文簡罷參知政事為之何<lb/>
右丞郯時為御史言紫宸非人臣所稱又改為觀文殿<lb/>
<pb n="KR3j0086_WYG_001-17b"/>
學士未幾賈魏公以使相換僕射因置大學士處之仍<lb/>
詔非厯宰相不除明道中改承明殿為端明殿㑹先公<lb/>
自南都召歸特置學士班翰林資政之下與舊職名同<lb/>
而位異矣<lb/>
唐姚南仲不歴尚書侍郎而入省便為僕射近世鄭文<lb/>
肅劉丞相張尚書方平王宣徽拱辰滕侍讀甫皆不歴<lb/>
郎中員外而便為諫議大夫吕給事惠卿鄧中丞潤甫<lb/>
亦然<lb/>
<pb n="KR3j0086_WYG_001-18a"/>
尚書省二十四司唐世以事簡者兼學士舍人本朝惟<lb/>
重左曹館職提㸃刑獄例得名曹省府判官轉運使得<lb/>
名曹又遷左曹學士舍人待制遷二資帶史撰更得優<lb/>
遷如蘓儀甫自刑部員外郎遷禮部郎中王原叔自工<lb/>
部郎中遷吏部郎中是也朝官帶史撰亦得優遷李邯<lb/>
鄲自博士為禮部員外郎賈魏公自司封員外郎為禮<lb/>
部郎中是也景祐中宋景文修樂書成遷工部員外郎<lb/>
慶厯中吕仲裕王原叔修崇文總目成並為工部員外<lb/>
<pb n="KR3j0086_WYG_001-18b"/>
郎予預修唐書亦忝此官又朝選久不磨勘者郭諫議<lb/>
申錫遷右司員外郎祖擇之工部員外郎張修撰問禮<lb/>
部郎中<lb/>
邇英閣講諷之所也閣後有隆儒殿在叢竹中制度特<lb/>
小王原叔久在講筵而身品短同列戲之曰宜為隆儒<lb/>
殿學士<lb/>
孫之翰言太祖一日召對趙中令出取幽州圖以示之<lb/>
趙令詳觀稱歎曰是必曹翰所為也帝曰何以知之普<lb/>
<pb n="KR3j0086_WYG_001-19a"/>
對方今将帥材謀無出於翰此圖非翰他人不可為也<lb/>
翰往必可得幽州然既得幽州陛下遣何人代翰帝黙<lb/>
然持圖歸内<lb/>
楊庶幾孜言胡祕監旦退居襄陽鑱大硯以著漢春秋<lb/>
書成瘞其硯每聞大臣名士薨卒必作傳以紀其善惡<lb/>
然世不傳庶幾亦自有所述<lb/>
杜甫終於耒陽槀𦵏之至元和中其孫始改𦵏於鞏縣<lb/>
元微之為誌而鄭刑部文寳謫官衡州有經耒陽杜子<lb/>
<pb n="KR3j0086_WYG_001-19b"/>
美墓詩豈但為誌而不克遷或已遷而故冢尚存耶<lb/>
唐官有定員闕則補之後唐長興二年詔諸州得替節<lb/>
度防禦團練使刺史並令隨常朝官逐日立班二年敕<lb/>
免常朝令五日赴起居國初尚多前資官今閤門儀制<lb/>
尚有見任前任節度防禦團練使太宗時始置磨勘差<lb/>
遣院後改為審官<lb/>
真宗時京朝官四年乃得遷天聖中方有三年之制而<lb/>
在外任者不得遷須至京引對乃得改秩明道中始許<lb/>
<pb n="KR3j0086_WYG_001-20a"/>
外任嵗滿亦遷時恭謝天地覃恩不隔磨勘有併遷者<lb/>
於是朝士始多皇祐明堂覃恩隔磨勘人情苦其不均<lb/>
英宗與上即位故復用恭謝之例<lb/>
建隆至天禧每朝廷大禮二府必進官天聖二年南郊<lb/>
吕許公懇言之乃止自是加恩而已<lb/>
每大禮兩府加恩功臣階勲食邑實封内得三種學士<lb/>
至待制大兩省得階勲而下二種大卿監至少卿監一<lb/>
種得加食邑郎中而下至朝京官一種階勲而已<lb/>
<pb n="KR3j0086_WYG_001-20b"/>
凡加食邑宰相千户實封四百户餘降麻官食邑七百<lb/>
户實封三百户直學士以上食邑五百户實封二百户<lb/>
舍人待制散尚書至少卿監以上食邑三百户實封一<lb/>
百户<lb/>
凡食邑三百户封縣開國男五百户封子七百户封伯<lb/>
千户封郡侯二千户封公千五百户以上始加實封<lb/>
唐大帝時始有同中書門下三品時中書令侍中皆正<lb/>
三品大厯中並升為二品晉天福五年升中書門下平<lb/>
<pb n="KR3j0086_WYG_001-21a"/>
章事為正二品國初樞宻使吳延祚以父諱璋加同中<lb/>
書門下二品用升品也<lb/>
每南郊大禮循唐制命五使宰相為大禮使學士為禮<lb/>
儀使鹵簿使御史中丞為儀仗使知開封府為橋道頓<lb/>
逓使而禮儀使本太常卿事尚書兵部主事圖鹵簿使<lb/>
是其職也儀仗使排列之而鹵簿使督攝之其職事順<lb/>
相通<lb/>
真宗時東封西祀奉祀皆輔臣為五使南郊則用學士<lb/>
<pb n="KR3j0086_WYG_001-21b"/>
而下<lb/>
仁宗籍田恭謝大饗明堂裕饗上大饗並循真廟之制<lb/>
　<lb/>
　<lb/>
　<lb/>
　<lb/>
　<lb/>
　春明退朝録卷上<lb/>
</p>
<p>
</p>
  </div>
</body>
</text>
</TEI>
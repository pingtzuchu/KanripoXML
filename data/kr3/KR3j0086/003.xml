<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春明退朝録卷下</head>
    <p>
<pb n="KR3j0086_WYG_003-1a"/>
欽定四庫全書<lb/>
　春明退朝録卷下　　　　宋　宋敏求　撰<lb/>
京城士人舊通用青絹凉繖大中祥符五年九月惟許<lb/>
親王用之餘並禁止六年六月始許中書樞宻院依舊<lb/>
用繖出入<lb/>
丁晉公天禧中鎮金陵臨秦淮建亭名曰賞心中設屏<lb/>
及唐人所畫袁安卧雪圖時稱名筆後人以蘆鴈圖易<lb/>
之嘉祐初王侍郎君玉守金陵建白鷺亭於其西皆棟<lb/>
<pb n="KR3j0086_WYG_003-1b"/>
宇軒敞盡覽江山之勝<lb/>
唐成都府有散花樓河中有薰風樓緑莎㕔揚州有賞<lb/>
心亭鄭州有夕陽樓潤州有千巖樓今皆易其名或不<lb/>
復見<lb/>
祕府書畫予盡得觀之二王真蹟内三兩卷有陶榖尚<lb/>
書跋尾者尤竒其畫梁令瓉二十八宿真形圖李思訓<lb/>
著色山水韓滉水牛東丹王千角鹿其江南徐熙唐希<lb/>
雅蜀黄筌父子畫筆甚多<lb/>
<pb n="KR3j0086_WYG_003-2a"/>
王祁公家有晉諸賢墨蹟唐相王廣津所寳有永存珍<lb/>
祕圖刻閻立本畫老子西昇經唐人畫鎖諫圖王冀公<lb/>
家禇遂良書唐太宗帝京篇太宗見禄東賛步輦圖錢<lb/>
文僖家書畫最多有大令黄庭經李邕雜蹟錢宣靖家<lb/>
王維草堂圖周安惠家獻之洛神賦蘓侍郎家魏鄭公<lb/>
諫太宗圖楚樞宻有江都王馬王尚書仲儀有回文織<lb/>
錦圖<hi>以上皆録見者</hi>
揚州后土廟有瓊花一株或云自唐所植即李衛公所<lb/>
<pb n="KR3j0086_WYG_003-2b"/>
謂玉蘂花也舊不可移徙今京師亦有之<lb/>
近人有收漢祖過沛圖者畫蹟頗佳而有僧為觀者所<lb/>
指翌日並加僧以幅巾<lb/>
今閣老王勝之轉運兩浙於民家得唐沈既濟所撰劉<lb/>
展亂紀一卷時唐書已成所載展事殊略按展上元元<lb/>
年為宋州刺史與御史中丞李銑皆副淮西節度使王<lb/>
仲昇銑貪暴無法而展性剛鯁不折王仲昇奏銑状而<lb/>
誅之次謀及展然展居睢陽有兵權難亟圖乃與監軍<lb/>
<pb n="KR3j0086_WYG_003-3a"/>
使邢延恩矯詔以展為都統江南淮南節度防禦使代<lb/>
李峘欲其赴鎮於塗中執之也展頗以為疑遣使請符<lb/>
節於峘既得之悉舉睢陽兵七千人赴廣陵延恩始約<lb/>
李峘與淮南東道節度使鄧景山圖展及事露傳檄州<lb/>
郡言展反状發兵距之展亦露布言李峘反而南北警<lb/>
急文檄交馳於道景山渡淮陳於徐城洪為展所敗又<lb/>
破李峘於下蜀二年命田神功舉平盧軍東下展迎擊<lb/>
為神功再破之遂棄廣陵而奔江南以舟師自金山引<lb/>
<pb n="KR3j0086_WYG_003-3b"/>
鬭神功有五舡而展殺其二舡後為賈𨼆林射展中目<lb/>
因而斬之傳首京師收器械三十餘萬展既平租庸使<lb/>
元載以吳越雖兵荒後民産猶給乃辟召豪吏分宰列<lb/>
邑以重斂之其州縣賦調積有逋違乃稽諸版籍通校<lb/>
大數八年之賦舉空名以斂之其科卒之例不約户品<lb/>
之上下但家有粟帛者則以人徒圍襲如擒捕冦盗然<lb/>
後簿録其産而中分之甚者十八九時人謂之白箸言<lb/>
其厚斂無名其所箸者皆公然明白無所嫌避一云世<lb/>
<pb n="KR3j0086_WYG_003-4a"/>
人謂酒酣為白箸既為刻薄之後人不堪其困弊則必<lb/>
顛沛酩酊如飲者之箸也<hi>劉晏傳中亦有白著與此差異</hi>渤海髙雲有<lb/>
白箸歌曰上元官吏務剥削江淮之人多白箸其所紀<lb/>
用兵次第甚詳此槩舉之云<lb/>
賈直孺在翰林建言皇子不當為檢校師傅乃詔止除<lb/>
檢校太尉<lb/>
九宫貴神始天寳初術士蘓嘉慶上言請置壇明皇親<lb/>
祠及王璵為相又勸肅宗親祠太和中監察御史舒元<lb/>
<pb n="KR3j0086_WYG_003-4b"/>
輿論列遂降為中祀㑹昌中李徳裕為相復為大祀宣<lb/>
宗時又降為中祀乾符中宰相崔彦昭因嵗旱禱雨獲<lb/>
應又升為大祀<lb/>
宗衮言世傳魏鍾繇表云癘憤怒之衆癘非可通勉勵<lb/>
之意恐古人借使又疑其誤<lb/>
宰相三入者趙中令太祖朝初相太宗朝兩入吕文穆<lb/>
太宗朝再相真宗朝一入吕許公張鄧公仁宗朝皆三<lb/>
入<lb/>
<pb n="KR3j0086_WYG_003-5a"/>
學士三入李文貞劉中山子儀<hi>中山三入玉堂集云三入翰林皆待詔楊昭度</hi>
<hi>宣召入院其舉自代皆宣獻公</hi>宋景文范景仁四入李邯鄲五入而一<lb/>
不拜<lb/>
建隆三年十二月班簿二百二十四員文班一百五十<lb/>
人内南班一百一十人兩省二十七人學士三人畱<lb/>
司十人武班七十四人内留司一十一人<lb/>
梁開平二年南郊執儀仗兵士二千九百七十人建隆<lb/>
四年郊兵部執儀仗兵士一萬三千六十人太常寺皷<lb/>
<pb n="KR3j0086_WYG_003-5b"/>
吹等二千六百四人太僕寺推駕兵士六百八十二人<lb/>
六軍執擎人員兵士五百五十二人左右金吾街仗各<lb/>
一百五十二人左金吾仗三百五十八人右金吾仗三<lb/>
百五十九人殿中省押番人員并執擎兵士共五百三<lb/>
十一人司天臺一百六十二人八司都四千三百七十<lb/>
三人合兵部二萬七千四百三十三人<lb/>
予家有范魯公雜録記世宗親征忠正駐蹕城下嘗中<lb/>
夜有白虹自淝水起亘數丈下貫城中數刻方沒自是<lb/>
<pb n="KR3j0086_WYG_003-6a"/>
吳人閉壁踰年殍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者甚衆及劉仁贍以城歸遷州於<lb/>
蔡其城遂蕪廢又曰江南李璟發兵攻建州王延政有<lb/>
白虹貫城未幾城陷舍宇焚爇殆盡<lb/>
又曰近朝皇太后皇后皆有印篆文曰皇太后之印皇<lb/>
后之印故事二宫立各有宫名長秋長樂長信之類是<lb/>
也宜以宫名為文至尊之位亦不合言印當云某宫之<lb/>
寳<lb/>
又曰近世之王公主制中稱皇子皇弟皇女疑皇字相<lb/>
<pb n="KR3j0086_WYG_003-6b"/>
承為例止合云第幾子第幾弟第幾女云<lb/>
又曰江南有國時田每十畝蠲一畝半以充瘠薄<lb/>
又曰罸俸例一品八貫二品六貫三品五貫四品三貫<lb/>
五百五品三貫六品二貫七品一貫七百五十八品一<lb/>
貫三百九品一貫五十<lb/>
又曰上古以来逐朝厯名黄帝起元用辛夘厯顓帝用<lb/>
乙夘厯虞用戊午厯夏用丙寅厯成湯用甲寅厯周用<lb/>
丁巳厯魯用庚子厯秦用乙夘厯漢用太初厯四分厯<lb/>
<pb n="KR3j0086_WYG_003-7a"/>
三統厯魏用黄初厯景初厯晉用𤣥始厯合元萬分厯<lb/>
宋用大明厯元嘉厯齊用天保厯同章厯正象厯後魏<lb/>
用興和厯正元厯正象厯梁用大同厯乾象厯永昌厯<lb/>
後周用天和厯丙寅厯明𤣥厯隋用甲子厯開皇厯皇<lb/>
極厯大業厯唐用戊寅厯麟徳厯神龍厯大衍厯元和<lb/>
觀象厯長慶宣明厯寳應厯正元厯景福崇𤣥厯晉天福<lb/>
用調元厯周顯徳用欽天厯云本朝太祖用應天厯太宗<lb/>
用乾元厯真宗用宜天厯仁宗用崇天厯英宗用明天<lb/>
<pb n="KR3j0086_WYG_003-7b"/>
厯已而復用崇天厯<lb/>
忠懿錢尚父自國初至歸朝其貢奉之物著録行於時<lb/>
今大宴所施塗金銀花鳳狻猊壓舞茵蠻人及銀装龍<lb/>
鳳鼓皆其所進也凡獻銀絹綾錦乳香金器瑇瑁寳器<lb/>
通天帶之外其銀香龍香象獅子鶴鹿孔雀每隻皆千<lb/>
餘兩又有香囊酒甕諸什器莫能悉數祥符天聖經火<lb/>
多爇去今太常有銀飾鼓十枚尚存<lb/>
外臣除節度使景徳前止舍人院作制楊文公外制集<lb/>
<pb n="KR3j0086_WYG_003-8a"/>
議潘羅支厮鐸督朔方軍節度數制是也其後遂學士<lb/>
院降麻如大禮加恩在将相後數日方下然不鎖院不<lb/>
宣麻近年遂同将相例鎖院告廷矣<lb/>
交州進奉使舊多遣兵馬使或攝管内刺史或靜海節<lb/>
度賔幕之職及其歸多加檢校官或就遷其職如行軍<lb/>
司馬副使之類近皆自稱王官又亦以王官命之尚書<lb/>
省舊制尚書侍郎郎官不得著靸鞵過都堂門唐兵部<lb/>
吏部侍郎郎官選限内不朝今審官東西院三班院皆<lb/>
<pb n="KR3j0086_WYG_003-8b"/>
預内朝而流内銓止趨五日起居疑循舊制也<lb/>
丁晉公馮魏公位三公侍中而未嘗冠貂蟬杜祁公相<lb/>
甫百日當慶厯四年郊祠貂冠公衮又升輅奉冊改諡<lb/>
諸后<lb/>
杜祁公罷相知兖州寓北郊佛寺以待兖州接人踰再<lb/>
浹日㑹宗衮自汝陽召還過其寺造謁而杜公曰處此<lb/>
幾與在中書日同矣旦暮北去欲識壁云郭汾陽曽留<lb/>
此盖自戱其居位不久也<lb/>
<pb n="KR3j0086_WYG_003-9a"/>
杜祁公休退居南都客至無不見止服衫帽嘗曰七十<lb/>
致政可用髙士服乎<lb/>
唐宰相奉朝請即退延英止論政事大體具進擬差除<lb/>
但入熟状畫可今所存有開元宰相奏請状二卷鄭畋<lb/>
鳳池槀草内載兩為相奏擬状數卷祕府有擬状注制<lb/>
十卷多用四六紀其人履歴性行論請皆宰相自草五<lb/>
代亦然冦莱公謂楊文公曰予不能為唐時宰相盖嫻<lb/>
於命詞也今中書日進呈差除退即批聖㫖而同列押<lb/>
<pb n="KR3j0086_WYG_003-9b"/>
字國初范魯公始為之<lb/>
李西樞憲成為知制告尚衣緋出守荆南召為學士閤<lb/>
門舉例賜金帶而不可加於緋衣乃并賜三品服太宗<lb/>
命製毬路笏帶賜輔臣後雖罷免亦服焉趙文定罷參<lb/>
知政事頃之除景靈宫副使賜以御仙帯自後罷宰相仍<lb/>
服笏帶罷參樞皆止服御仙帶<lb/>
江南有清輝殿學士張公洎為之蜀有麗文殿學士韓<lb/>
昭為之今契丹有乾文閣待制<lb/>
<pb n="KR3j0086_WYG_003-10a"/>
皇后有諡起於東漢自是至于隋皆單諡光烈隂皇后<lb/>
明徳馬皇后和熹鄧皇后文獻獨孤皇后是也史家取<lb/>
帝諡冠其上以别之如云光之烈皇后隂氏明之徳皇后<lb/>
馬氏也非謂欲連帝諡而名之也然則質家尚單文家<lb/>
尚複後世或用複諡如唐貞觀中長孫皇后諡文徳後<lb/>
太宗諡文皇帝文徳自是複諡其議自用二名偶同太<lb/>
宗之諡爾中宗諡孝和趙氏諡和思言取帝諡配之其<lb/>
後昭成肅明元獻章敬叡真昭徳荘憲諸后皆不連帝<lb/>
<pb n="KR3j0086_WYG_003-10b"/>
諡國初追尊四廟三祖之后冠以帝諡及杜太后崩始<lb/>
諡明憲未幾欲同三祖之后遂改昭憲及太祖之后自<lb/>
連孝字太宗后連徳字真宗后連荘字皆用複諡非連<lb/>
帝諡為義慶厯中乃言孝字連太祖諡徳字連太宗諡<lb/>
遂改為章以連真宗諡且祖宗諡號皆十餘字豈止配<lb/>
一字為義又太祖功烈豈専以孝稱太宗后連徳字乃<lb/>
在下文與祖宗后諡文不對可如東漢之后單舉之乎<lb/>
皇祐中予為禮官龍圖閣直學士趙周翰奏議甚詳下<lb/>
<pb n="KR3j0086_WYG_003-11a"/>
禮院時新以章易荘朝廷以宗廟事重不欲數更張遂<lb/>
寝其所奏<lb/>
祖宗朝使相節度使未嘗有領京師官局者其奉朝請<lb/>
必改他官多為東宫三少上将軍統軍趙中令以使相<lb/>
自河陽還除太子少保至明道中錢相始為景靈宫使<lb/>
治平中武康節度李公端愿始為醴泉觀使至和中仁<lb/>
宗疾平以太宗至道年升遐深惡其年號趣詔中書改<lb/>
之是嵗以郊為恭謝天地改元曰嘉祐<lb/>
<pb n="KR3j0086_WYG_003-11b"/>
宋景文言大小孤山以獨孤為字有廟江壖乃為婦人<lb/>
状龍圖閣直學士陳公簡夫留詩曰山稱孤獨字廟塐<lb/>
女郎形過客雖知誤行人但乞靈時稱佳句<lb/>
太祖時大卿監卒皆輟朝一日景徳以前文武官贈三<lb/>
品皆不得諡曽任三品官乃得諡真宗大中祥符中命<lb/>
陳文僖公彭年重定以正三品尚書節度使卒始輟朝<lb/>
贈尚書節度使許定諡自後遵用其制而日厯實録國<lb/>
史皆遺其事<lb/>
<pb n="KR3j0086_WYG_003-12a"/>
尚父錢忠懿王自太祖開基貢獻不絶帝以其恭順待<lb/>
之甚厚及討江南命為昇州東南靣行營招撫制置使<lb/>
屢獻戎捷及拔常州拜守太師依前尚書令兼中書令<lb/>
吳越國王又親赴行營帝益嘉之詔令歸國江南平亟<lb/>
請入覲許之既至㑹太祖幸洛陽郊禋西駕有日矣詔<lb/>
趣其還忠懿臨别靣叙感戀願子孫世世奉藩太祖謂<lb/>
曰盡吾一生盡汝一生令汝享有二浙也忠懿以帝賜<lb/>
重約既得歸喜甚以為大保其國矣是嵗永昌鼎成後<lb/>
<pb n="KR3j0086_WYG_003-12b"/>
二年来朝遂舉版籍納王府焉<lb/>
唐王及善曰中書令可一日不見天子乎太祖開寳九<lb/>
年以中外無事始詔旬假日不坐然其日輔臣猶對于<lb/>
後殿問聖體而退至道三年三司二十九日旬假是日<lb/>
太宗猶對輔臣至夕帝崩李南陽永熈挽詞曰朝馮玉<lb/>
几言猶在夜啟金縢事已非時稱佳作至真宗時旬假<lb/>
輔臣始不入寳元中西事方興假日視事慶厯初乃如<lb/>
舊<lb/>
<pb n="KR3j0086_WYG_003-13a"/>
唐白文公自勒文集成五十卷後集二十卷皆冩本寄<lb/>
藏廬山東林寺又藏龍門香山寺髙駢鎮淮南寄語江<lb/>
西亷使取東林集而有之香山集經亂亦不復存其後<lb/>
履道宅為普明僧院後唐明宗子秦王従榮又冩本寘<lb/>
院之藏經今本是也後人亦補東林所藏皆篇目次第<lb/>
非真與今吴蜀摹版無異<lb/>
夏鄭公為宣徽使忠武軍節度使自河中府徙判蔡州<lb/>
道經許昌時李邯鄲為守乃徙居他所空使宅以待之<lb/>
<pb n="KR3j0086_WYG_003-13b"/>
夏公以為知體<lb/>
凡公家文書之槀中書謂之草樞宻院謂之底三司謂<lb/>
之檢今秘府有梁朝宣底二卷即貞明中崇政院書也<lb/>
檢即州縣通稱焉<lb/>
祖宗時宰相罷免唯趙令得使相餘多本官歸班參樞<lb/>
亦然天禧中張文節特以侍讀學士知南京天聖中王<lb/>
文康以資政殿學士知陕州自慶厯後解罷率皆得職焉<lb/>
祖宗時唯樞宻直學士帶出外任李尚書維罷翰林為<lb/>
<pb n="KR3j0086_WYG_003-14a"/>
集賢院學士知許州劉中山子儀自翰林為臺丞李憲<lb/>
成以翰林權使三司皆蘄出並以樞宻直學士劉知潁<lb/>
州李知洪州蔡文忠以翰林兼侍讀兩學士改龍圖閣<lb/>
學士知宻州自翰林改龍圖而出藩繇文忠始也近嵗<lb/>
率帶侍讀及端明學士邢公昺以侍讀學士知曹州孫<lb/>
宣公亦以侍講知兖州二公皆久奉勸講遂優以其職<lb/>
補外自張文節以舊輔臣帶侍讀出守至寳元年梅公<lb/>
詢始以侍讀學士知許州侍讀帶外任自梅公始也其<lb/>
<pb n="KR3j0086_WYG_003-14b"/>
後翰林出者率皆換此職<lb/>
晁文元公天禧中自翰林承㫖換集賢院學士判西京<lb/>
留臺吳正肅公皇祐中以資政殿學士李少師公明嘉<lb/>
祐中以龍圖閣直學士並換集賢判西臺近嵗皆以禁<lb/>
職分臺<lb/>
太宗命創方團毬路帶亦名笏頭帶以賜二府文臣明<lb/>
道初張徐公為樞宻使兼侍中獨得賜之皇祐初李侍<lb/>
中用和以叔舅蘄賜時王侍中貽永為樞宻使遂并賜<lb/>
<pb n="KR3j0086_WYG_003-15a"/>
之其後曹侍中亦以叔舅而賜焉<lb/>
文穆王冀公天聖初再為相既拜命謝恩即請詣景靈<lb/>
宫奉真殿朝謝真宗皇帝冀公仍以五百千建道塲託<lb/>
先公為齋文其略曰奉諱之初謝病於外臨西宫而莫<lb/>
及企南狩以方遥失其本餘不盡記自後二府初拜恩<lb/>
入謝即詣景靈宫葢踵冀公故事也<lb/>
凡拜職入謝多有對賜拜官加勲封謝恩雖二府亦無<lb/>
有景徳初王冀公以參知政事判太名府召還加邑封<lb/>
<pb n="KR3j0086_WYG_003-15b"/>
時契丹方講好真宗欲重其事冀公入謝特命以衣帶<lb/>
鞍馬賜之自後二府轉官加階勲封邑入謝並有對賜<lb/>
慶厯四年賈魏公建議修唐書始令在館學士人供唐<lb/>
書外故事二件積累既多乃請曽魯公張侍郎唐卿分<lb/>
釐附於本傳五年夏命四判館二修撰刋修時王文安<lb/>
宋景文楊宣懿今趙少師判館閣張尚書余尚書安道<lb/>
為修撰又命編修官六人曽魯公趙龍閣周翰何宻直<lb/>
公南范侍郎景仁邵龍閣不疑與予而魏公為提舉魏<lb/>
<pb n="KR3j0086_WYG_003-16a"/>
公罷相陳恭公不肯領次當宋元憲而以景文為嫌乃<lb/>
用丁文簡丁公薨劉丞相代之劉公罷相王文安代之<lb/>
王公薨曽魯公代之遂成書初景文修慶厯編敕未暇<lb/>
到局而趙少師請守蘓州王文安丁母憂張楊皆出外<lb/>
後遂景文獨下筆久之歐少師領刋修遂分作紀志魯<lb/>
公始亦以編敕不入局周翰亦未嘗至後辭之公南過<lb/>
開封幕不疑以目疾辭去遂命王忠簡景彛補其缺頃<lb/>
之吕縉叔入居劉仲更始修天文厯志後充編修官将<lb/>
<pb n="KR3j0086_WYG_003-16b"/>
卒業而梅聖俞入局修方鎮百官表嘉祐五年六月成<lb/>
書魯公以提舉日淺自辭賞典唯賜器幣歐宋二公范<lb/>
王與金皆遷一官縉叔直秘閣仲更崇文院檢討未謝<lb/>
而卒聖俞先一月餘卒詔官其一子初編修官作志草<lb/>
而景彛分禮儀與兵志探討唐事甚詳而卒不用後求<lb/>
其本不獲縉叔欲作釋音補少遺逸事亦不能成<lb/>
太尉舊在三師之下繇唐以来以上公為重李光弼自司<lb/>
空為太尉薨贈太保郭子儀自司徒為太尉薨贈太師李<lb/>
<pb n="KR3j0086_WYG_003-17a"/>
徳裕自司徒為太尉皆以超拜李載義自司徒為太保<lb/>
王智興自司徒為太傅二人卒俱贈太尉是以上公寵<lb/>
待宗臣餘雖有功可遷保傅而掌武之尊不可得也五<lb/>
代至國初節度使皆自檢校太傅遷太尉太尉遷太師<lb/>
然無升秩明文<lb/>
北都使宅舊有過馬㕔按唐韓偓詩云外使進鷹初得<lb/>
按中官過馬不教嘶注云上每乗馬必中官馭以進謂<lb/>
之過馬既乗之躞蹀嘶鳴也盖唐時方鎮亦傚之因而<lb/>
<pb n="KR3j0086_WYG_003-17b"/>
名㕔事也<lb/>
唐明皇以諸王従學召集賢院學士徐堅等討集故事<lb/>
兼前世文辭撰初學紀劉中山公子儀愛其書曰非止<lb/>
初學可為終身紀<lb/>
二府舊以官相壓李文貞自明文殿學士工部尚書為<lb/>
參知政事而宋惠安公乃自左諫議大夫參知政事遷<lb/>
刑部尚書居其上至祥符末王沂公與張文節公同參<lb/>
知政事王轉給事中張轉工部侍郎而班沂公下意頗<lb/>
<pb n="KR3j0086_WYG_003-18a"/>
不恱乃復還二卿之命止以舊官優加階邑自後第以<lb/>
先後入為次序<lb/>
太宗詔諸儒編故事一千卷曰太平總類文章一千卷<lb/>
曰文苑英華小說五百卷曰太平廣記醫方一千卷曰<lb/>
神醫普救總類成帝日覽三卷一年而讀周賜名曰太<lb/>
平御覽又詔翰林承㫖蘓公易簡道士韓徳純僧賛寧<lb/>
集三教聖賢事迹各五十卷書成命賛寧為首坐其書<lb/>
不傳真宗詔諸儒編君臣事迹一千卷曰冊府元龜不<lb/>
<pb n="KR3j0086_WYG_003-18b"/>
欲以后妃婦人等事厠其間别纂彤管懿範七十卷又<lb/>
命陳文僖公裒厯代帝王文章為宸章集二十五卷復<lb/>
集婦人文章為十五卷亦世不傳<lb/>
樞宻院問降宣故事具典故申院按今有梁朝宣底二<lb/>
卷載朱梁貞明三年四年事每事下有月日云臣李振<lb/>
宣或除官差官或宣事於方鎮等處其間有云宣頭宣<lb/>
命宣㫖者梁朝以樞院為崇政院始置使以大臣領之<lb/>
任以政事貞明年是李振為使當時以宣傳上㫖故名<lb/>
<pb n="KR3j0086_WYG_003-19a"/>
之曰宣而樞宻院所出文字之名也以欲與中書敕並<lb/>
行雖無所明見疑降宣始自朱梁之時晉天福五年改<lb/>
樞宻院承㫖為承宣亦似相合其底乃底本也繋日月<lb/>
姓名者此所以為底聞今尚仍舊名<hi>熙寜七年六月十三日</hi>
或問今之敕起何時按蔡邕獨斷曰天子下書有四一<lb/>
曰䇿書二曰制書三曰詔書四曰戒敕然自隋唐以来<lb/>
除改百官必有告敕而従敕字予家有景龍年敕其制<lb/>
盖須由中書門下省故劉禕之云不經鳳閣鸞臺何謂<lb/>
<pb n="KR3j0086_WYG_003-19b"/>
之敕唐時政事堂在門下省而除擬百官必中書令宣<lb/>
侍郎奉舍人行進入畫敕字此所以為敕也然後政事<lb/>
堂出牒布於外所以云牒奉敕云云也慶厯中予與蘓<lb/>
子美同在館子美嘗攜其逺祖珦唐時敕數本来觀與<lb/>
予家者一同字書不載勑字而近世所用也<lb/>
皇祐二年仁宗始祀明堂范文正公時守杭州而杜正<lb/>
獻致政居南都蔣侍郎希魯致政居蘓州皆年耆體康<lb/>
范公建言朝廷濶禮宜召元老舊徳陪位于廷於是乃<lb/>
<pb n="KR3j0086_WYG_003-20a"/>
詔南都起杜公西都起任安惠公陪祀供帳都亭驛以<lb/>
待焉二公卒不至加賜衣帶器幣賜一子出身自後前<lb/>
兩府致政者大禮前率有詔召之然亦無至者禮畢皆<lb/>
賜衣帶器幣焉<lb/>
本朝兩省清望官尚書省郎官並出入重戴祖宗時兩<lb/>
制亦同之王黄州罷翰林滁州謝上表云臣頭有重戴<lb/>
身被朝章是也其後祥符天禧間兩制並徹去之非故<lb/>
事也<lb/>
<pb n="KR3j0086_WYG_003-20b"/>
祖宗時未有磨勘每遇郊祀等恩皆轉官未滿二載者<lb/>
不轉官例皆五階王黄州自知制告未有<hi>闕</hi>便加柱國<lb/>
在滁州為散郎自承奉郎加朝散大夫階<lb/>
宋偓後唐明宗之外孫漢太祖之駙馬厯累鎮節度檢<lb/>
校太師同中書門下平章事有女十五人開寳皇后最<lb/>
居長韓樞宻崇訓冦莱公王武恭公皆其壻也多享國<lb/>
封<lb/>
張尚書安道言嘗收得舊本道家奏章圖其天門有三<lb/>
<pb n="KR3j0086_WYG_003-21a"/>
人守衛之皆金甲状謂葛将軍掌旌周将軍掌節<hi>其一忘記</hi>
嘉祐初仁宗夢至大野中如迷錯失道左右侍衛皆不<lb/>
復見既而遥望天際有旛幢車騎乗雲而至輟乗以奉<lb/>
帝帝問何人答曰葛将軍也以儀衛䕶送帝至宫闕乃<lb/>
寤後詔令宫觀設像供事之於道書中求其名位然不<lb/>
得如圖之詳也<lb/>
至道二年十一月司天冬官正楊文鎰建言厯<hi>闕</hi>六十<lb/>
甲子外更留二十年太宗以謂支干相承雖止於六十<lb/>
<pb n="KR3j0086_WYG_003-21b"/>
本命之外却従一嵗起首並不見當生紀年若存兩周<lb/>
甲子共成上夀之數使期頥之人猶見本年號令司天<lb/>
議之司天請如上㫖印造新厯頒行可<lb/>
本朝之制凡霈宥大赦曲赦徳音三種自分等差宗衮<lb/>
言徳音非可名制書乃臣下奉行制書之名天子自謂<lb/>
徳音非也予按唐常衮集赦令一門總謂之徳音盖得<lb/>
之矣<lb/>
太宗淳化五年日厯載上謂侍臣曰聴斷天下事直須<lb/>
<pb n="KR3j0086_WYG_003-22a"/>
耐煩方盡臣下之情昔荘宗可謂百戰得中原之地然<lb/>
而守文之道可謂懵然矣終日沈飲聴鄭衛之聲與胡<lb/>
樂合奏自昬徹旦謂之聒帳半酣之後置畎酒箆沈醉<lb/>
射弓至夜不已招箭者但以物擊銀器言其中的與俳<lb/>
優輩結十弟兄每略與近臣商議事必傳語伶人叙相<lb/>
見遲晚之由縦兵出獵涉旬不返於優倡猱雜之中復<lb/>
自矜冩春秋不知當時刑政何如也蘓易簡書於時政<lb/>
曰上自濳躍以来多詳延故老問以前代興廢之由銘<lb/>
<pb n="KR3j0086_WYG_003-22b"/>
之於心以為鑑戒上来數事皆史傳不載秉筆之臣得<lb/>
以紀録焉<lb/>
唐日厯貞觀十年十月詔始用黄麻紙冩詔敕又曰上<lb/>
元三年閏三月戊子敕制敕施行既為永式比用白紙<lb/>
多有蟲蠧自今已後尚書省頒下諸司及州下縣宜並<lb/>
用黄紙<hi>魏志劉放孫資勸明帝召司馬宣王帝納其言即以黄紙令放作詔</hi>
　<lb/>
　春明退朝録卷下<lb/>
</p>
<p>
</p>
  </div>
</body>
</text>
</TEI>
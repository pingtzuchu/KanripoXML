<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>重修革象新書</head>
    <p>
<pb n="KR3f0004_WYG_000-1a"/>
欽定四庫全書　　　　　子部六<lb/>
　重修革象新書　　　　　天文算法類一<hi>推步之屬</hi>
　　提要<lb/>
　　　　<hi>臣</hi>等謹案重修革象新書二卷明王禕刪定<lb/>
　　　　元趙氏本也禕有大事記續編已著録是書<lb/>
　　　　併趙氏原本五卷為二卷前有禕自序稱原<lb/>
　　　　書涉于蕪冗鄙陋反若昧其指意之所在因<lb/>
　　　　為之纂次削其支離證其訛舛釐其次第挈<lb/>
<pb n="KR3f0004_WYG_000-1b"/>
　　　　其要領云云今以原書相校其所潤色者頗<lb/>
　　　　多刋除者亦復不少然于改定之處不加論<lb/>
　　　　辨使觀者莫能尋其增損之迹以救其得失<lb/>
　　　　之由又其中舛謬之處亦未能芟除浄盡特<lb/>
　　　　其字句之蕪累一經修飭斐然可觀抑亦善<lb/>
　　　　于㸃竄者矣平心而論原本詞雖稍沓而詳<lb/>
　　　　贍可考改本文雖頗畧而簡徑易明各有所<lb/>
　　　　長未容偏廢故今仿新舊唐書之例並著于<lb/>
<pb n="KR3f0004_WYG_000-2a"/>
　　　　録焉乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR3f0004_WYG_000-3a"/>
革象新書原序<lb/>
革象新書者趙縁督先生之所著也先生鄱陽人隠遁<lb/>
自晦不知其名若字或曰名敬字子恭或曰友欽其名<lb/>
弗能詳也故世因其自號稱之為縁督先生先生宋宗<lb/>
室之子習天官遁甲鈐式諸書欲以事功自奮一日坐<lb/>
芝山酒肆中逢丈夫脩眉方瞳索酒酣飲先生異而即<lb/>
之相與談𤣥者頗久且曰汝来何遲也於是出囊中九<lb/>
還七返丹書遺之臨别先生問其姓名曰我扶風石得<lb/>
<pb n="KR3f0004_WYG_000-3b"/>
之也得之盖世傳杏林仙人云先生自是視世事若漠<lb/>
然不經意間往東海上獨居十年註周易數萬言時人<lb/>
無有知者唯傅文懿公立極獨畏敬之以為發前人所<lb/>
未言先生復即棄去乗青騾從以小蒼頭往来衢婺山<lb/>
水間人不見其有所齎旅中之費未嘗有乏絶竟不知<lb/>
為何術倦游而休泊然坐忘遂葬於衢之龍游鷄鳴山<lb/>
原有朱暉徳明者龍游人也久從先生游得其星厯之<lb/>
學因獲受是書而暉亦以占天名家暉既沒其門人同<lb/>
<pb n="KR3f0004_WYG_000-4a"/>
里章濬深懼泯滅無傳亟正其舛訛刻於文梓而来徵<lb/>
濓為之序濓聞天官之説歴代所步必㣲有弗同盖欲<lb/>
隨時考驗以合於天運而已自唐涉宋其法寖精至元<lb/>
為尤宻耶律文正王楚材以金大明厯後天乃損節氣<lb/>
之分減周天之秒去交終之率治月轉之餘以至兩曜<lb/>
五行後先出沒皆有以研窮之而正其失且以西域與<lb/>
中國地里相去之逺立為里差以増損之名曰西征庚<lb/>
午元厯可謂無遺憾者矣已而許文正公衡王文肅公<lb/>
<pb n="KR3f0004_WYG_000-4b"/>
恂太史令郭公守敬復與南北日官陳鼎臣鄧元麟等<lb/>
徧參歴代厯法重測日月星辰消息運行之變酌取中<lb/>
數以為厯本即所定授時厯厯經厯議二書猶存可考<lb/>
證弗誣也君子謂當世所推步者皆二三大儒㑹其精<lb/>
神博其見聞備其儀像而後能造其精微今先生值天<lb/>
書有禁之時又獨處大江之南且無所謂觀天之器其<lb/>
所著書往往與諸公脗合而無間者雖絶倫之識有以<lb/>
致之誠以人心之理本同固皆相符而無南北之異也<lb/>
<pb n="KR3f0004_WYG_000-5a"/>
抑余聞西域逺在萬里之外元既取其國有扎瑪尔丹<lb/>
者獻萬年厯其測候之法但用十二宫而分為三百六<lb/>
十度至於二十八宿次舍之説皆若所不聞及推日月<lb/>
之薄蝕頗與中國合者亦以理之同故也嗚呼四海内<lb/>
外凡圎顱方趾之民其心皆同其理皆不殊也豈特占<lb/>
天之事為獨然哉先生之易已亡於兵燼所著兵家書<lb/>
暨神僊方技之言亦不存其所存者僅止此而已當與<lb/>
厯經並行無疑濓故特序先生之事於篇首使讀者知<lb/>
<pb n="KR3f0004_WYG_000-5b"/>
先生之學通乎天人庶幾相與謹其傳焉金華宋濓序<lb/>
<pb n="KR3f0004_WYG_000-6a"/>
革象新書原序<lb/>
革象司天之書也鄱陽趙縁督先生所纂先生名友某<lb/>
字子恭其先於宋有屬籍其學長於律法算數而天官<lb/>
星家之術尤精讀其書可見也其書有推步立成等篇<lb/>
皆載占驗之例而革象者則天地日月五星四時之故<lb/>
厯象之制俱在焉然其為言涉於蕪冗鄙陋反若昧其<lb/>
㫖意之所在予因為之纂次削其支離證其譌舛釐其<lb/>
次等挈其要領於是辭益簡而㫖加明矣夫司天之學<lb/>
<pb n="KR3f0004_WYG_000-6b"/>
儒者之所宜務而世顧恒置之弗講何哉有志於斯者<lb/>
即是書求之精㣲之奥從可得而知也金華王禕序<lb/>
</p>
<p>
</p>
  </div>
</body>
</text>
</TEI>
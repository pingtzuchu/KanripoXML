<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3f0004_WYG_002-1a"/>
題革象新書後<lb/>
占天之學本聖賢大事業載典堯舜盖有由也自慎竈<lb/>
之説行而儒者始術之矣其氛祲祥𤯝周官雖具至甘<lb/>
石星座其曰騎官羽林丞尉之類襲用秦漢名稱愈疑<lb/>
後學學者不屑用力焉殊不知經緯天地首務明時時<lb/>
茍不明終不能撫五星以播四政矣革象談異十無一<lb/>
二皆為厯設學者所當究心者也第以邵子之書不堪<lb/>
作厯致可疑焉皇極經世欠厯數用宋人雖有此談西<lb/>
<pb n="KR3f0004_WYG_002-1b"/>
山蔡氏以為書不盡言者蔵諸用也又曰以當時日月<lb/>
五星推而上之得堯即位之日是即逆推法而不著其<lb/>
法者豈非蔵諸用乎且數家以毫厘絲忽極於十百千<lb/>
萬如因影求形無具可隠況康節數學直繼孔子程子<lb/>
嘗言厯法主於日日正他皆可推洛下閎作厯言數百<lb/>
年後當差一日何承天因立差法攤其差於所厯之年<lb/>
以驗分數竟亦不審獨堯夫於日月交感之際以陰陽<lb/>
虧盈求之差法遂定可謂冠絶古今此非虚語也又按<lb/>
<pb n="KR3f0004_WYG_002-2a"/>
邵學伯温不與而傳王豫豫殁書殉蜀道士杜可大購<lb/>
得於發塚之盜以授廖應淮由是邵學復出近世祝秘<lb/>
傅立齊琦皆得邵學者本朝宋學士先正最號博洽其<lb/>
序此書曰傅立極敬畏縁督謂其能發前人所未言不<lb/>
知立時曽見此説否也又論耶律西征庚午厯精妙絶<lb/>
出及元許王郭陳鄧諸公相與訂定授時厯可法萬代<lb/>
曽無一言及邵近舜江人余誠者為予言邵學内外篇<lb/>
具見傳書而秘傳書又有内外集具天地人三元之學<lb/>
<pb n="KR3f0004_WYG_002-2b"/>
其天元所論厯數極為精簡意必具逆推法或伊川所<lb/>
謂冠絶古今者耳惜乎吾不得而時讀焉因併書之以<lb/>
為有志聖賢大事業者告蒙泉岳正書<lb/>
</p>
<p>
</p>
  </div>
</body>
</text>
</TEI>
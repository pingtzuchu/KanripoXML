<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>黄石公素書</head> <lb/>
    <p>
<pb n="KR3b0009_WYG_000-1a"/>
欽定四庫全書　　　　　子部二<lb/>
　黄石公素書　　　　　　兵家類<lb/>
　　提要<lb/>
　　　　<hi>臣</hi>等謹案黄石公素書一卷舊本題宋張<lb/>
　　　　商英註分為六篇一曰原始二曰正道三曰<lb/>
　　　　求人之志四曰本徳宗道五曰遵義六曰安<lb/>
　　　　禮黄震日抄謂其説以道徳仁義禮五者為<lb/>
　　　　一體雖於指要無取而多主於卑謙損節背<lb/>
<pb n="KR3b0009_WYG_000-1b"/>
　　　　理者寡張商英妄為訓釋取老子先道而後<lb/>
　　　　徳先徳而後仁先仁而後義先義而後禮之<lb/>
　　　　説以言之遂與本書説正相反其意盖以商<lb/>
　　　　英之註為非而不甚斥本書之偽然觀其後<lb/>
　　　　序所稱圯上老人以授張子房晉亂有盜𤼵<lb/>
　　　　子房塜於玉枕中得之始傳人間又稱上有<lb/>
　　　　秘戒不許傳於不道不神不聖不賢之人若<lb/>
　　　　非其人必受其殃得人不傳亦受其殃尤為<lb/>
<pb n="KR3b0009_WYG_000-2a"/>
　　　　道家鄙誕之談故晁公武謂商英之言世未<lb/>
　　　　有信之者至明都穆聽雨紀談以為自晉迄<lb/>
　　　　宋學者未嘗一言及之不應獨出於商英而<lb/>
　　　　斷其有三偽胡應麟筆叢亦謂其書中悲莫<lb/>
　　　　悲於精散病莫病於無常皆仙經佛典之絶<lb/>
　　　　淺近者盖商英嘗學浮屠法於從悦喜講禪<lb/>
　　　　理此數語皆近其所為前後註文與本文亦<lb/>
　　　　多如出一手以是核之其即為商英所偽撰<lb/>
<pb n="KR3b0009_WYG_000-2b"/>
　　　　明矣以其言頗切理又宋以來相傳舊本姑<lb/>
　　　　録存之備參考焉乾隆四十六年九月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3b0009_WYG_000-3a"/>
黄石公素書原序<lb/>
黄石公素書六篇按前漢黄石公圯橋所授子房素書<lb/>
世人多以三畧為是蓋傳之者誤也晉亂有盜發子房<lb/>
塚於玉枕中獲此書凡一千三百三十六言上有秘戒<lb/>
不許傳於不道不神不聖不賢之人若非其人必受其<lb/>
殃得人不傳亦受其殃嗚呼其慎重如此黄石公得子<lb/>
房而傳之子房不得其傳而𦵏之後五百餘年而盜獲<lb/>
之自是素書始傳於人間然其傳者特黄石公之言耳<lb/>
<pb n="KR3b0009_WYG_000-3b"/>
而公之意其可以言盡哉竊嘗評之天人之道未嘗不<lb/>
相為用古之聖賢皆盡心焉堯欽若昊天舜齊七政禹<lb/>
叙九疇傅説陳天道文王重八卦周公設天地四時之<lb/>
官又立三公以燮理隂陽孔子欲無言老耼建之以常<lb/>
無有隂符經曰宇宙在乎手萬化生乎身道至於此則<lb/>
鬼神變化皆不能逃吾之術而況於刑名度數之間者歟<lb/>
黄石公秦之隱君子也其書簡其意深雖堯舜禹文傅<lb/>
説周公孔老亦無以岀此矣然則黄石公知秦之將亡<lb/>
<pb n="KR3b0009_WYG_000-4a"/>
漢之將興故以此書授子房而子房者豈能盡知其書<lb/>
哉凡子房之所以為子房者僅能用其一二耳書曰隂<lb/>
計外泄者敗子房用之嘗勸髙帝王韓信矣書曰小怨<lb/>
不赦大怨不生子房用之嘗勸髙帝侯雍齒矣書曰決<lb/>
策於不仁者險子房用之嘗勸髙帝罷封六國矣書曰<lb/>
設變致權所以解結子房用之嘗致四皓而立恵帝矣<lb/>
書曰吉莫吉於知足子房用之嘗擇留自封矣書曰絶<lb/>
嗜禁欲所以除累子房用之嘗棄人間事從赤松子游<lb/>
<pb n="KR3b0009_WYG_000-4b"/>
矣嗟乎遺粕棄滓猶足以亡秦項而帝沛公況純而用<lb/>
之深而造之者乎自漢以來章句文章之學熾而知道<lb/>
之士極少如諸葛亮王猛房喬裴度等輩雖號為一時<lb/>
賢相至於先王大道曾未足以知髣髴此書所以不傳<lb/>
於不道不神不聖不賢之人也離有離無之謂道非有<lb/>
非無之謂神有而無之之謂聖無而有之之謂賢非此<lb/>
四者雖口誦此書亦不能身行之矣張商英天覺序<lb/>
<pb n="KR3b0009_WYG_000-5a"/>
欽定四庫全書<lb/>
　黄石公素書<lb/>
　　　　　　　　　　　　宋　張商英　註<lb/>
　　原始章第一<lb/>
　　註曰道不可以無始<lb/>
夫道徳仁義禮五者一體也<lb/>
　　註曰離而用則有五合而渾之則為一一之所以<lb/>
　　貫五五所以衍一<lb/>
<pb n="KR3b0009_WYG_000-5b"/>
道者人之所蹈使萬物不知其所由<lb/>
　　註曰道之衣被萬物廣矣大矣一動息一語黙一<lb/>
　　出處一飲食大而八紘之表小而芒芥之内何適<lb/>
　　而非道也仁不足以名故仁者見之謂之仁智不<lb/>
　　足以盡故智者見之謂之智百姓不足以見故日用<lb/>
　　而不知也<lb/>
徳者人之所得使萬物各得其所欲<lb/>
　　註曰有求之謂欲欲而不得非徳之至也求於規<lb/>
<pb n="KR3b0009_WYG_000-6a"/>
　　矩者得方圓而已矣求於徳者無所欲而不得君<lb/>
　　臣父子得之以為君臣父子昆蟲草木得之以為<lb/>
　　昆蟲草木大得以成大小得以成小邇之一身逺<lb/>
　　之萬物無所欲而不得也<lb/>
仁者人之所親有慈恵惻隱之心以遂其生成<lb/>
　　註曰仁之為體如天天無不覆如海海無不容如<lb/>
　　雨露雨露無不潤慈恵惻隱所以用仁者也非親<lb/>
　　於天下而天下自親之無一夫不獲其所無一物<lb/>
<pb n="KR3b0009_WYG_000-6b"/>
　　不獲其生書曰鳥獸魚鼈咸若詩曰敦彼行葦牛<lb/>
　　羊勿踐履其仁之至也<lb/>
義者人之所宜賞善罰惡以立功立事<lb/>
　　註曰理之所在謂之義順理決斷所以行義賞善<lb/>
　　罰惡義之理也立功立事義之斷也<lb/>
禮者人之所履夙興夜寐以成人倫之序<lb/>
　　註曰禮履也朝夕之所履踐而不失其序者皆禮<lb/>
　　也言動視聽造次必於是放僻邪侈從何而生乎<lb/>
<pb n="KR3b0009_WYG_000-7a"/>
夫欲為人之本不可無一焉<lb/>
　　註曰老子曰失道而後徳失徳而後仁失仁而後<lb/>
　　義失義而後禮失禮者散也道散而為徳徳散而<lb/>
　　為仁仁散而為義義散而為禮五者未嘗不相為<lb/>
　　用而要其不散者道妙而已老子言其體故曰禮<lb/>
　　者忠信之薄而亂之道黄石公言其用故曰不可<lb/>
　　無一焉<lb/>
賢人君子明於盛衰之道通乎成敗之數審乎治亂之<lb/>
<pb n="KR3b0009_WYG_000-7b"/>
勢達乎去就之理<lb/>
　　註曰盛衰有道成敗有數治亂有勢去就有理<lb/>
故潛居抱道以待其時<lb/>
　　註曰道猶舟也時猶水也有舟楫之利而無江河<lb/>
　　以行之亦莫見其利涉也<lb/>
若時至而行則能極人臣之位得機而動則能成絶代<lb/>
之功如其不遇没身而已<lb/>
　　註曰養之有素及時而動機不容發豈容擬議者<lb/>
<pb n="KR3b0009_WYG_000-8a"/>
　　哉<lb/>
是以其道足髙而名重於後代<lb/>
　　註曰道髙則名垂於後而重矣<lb/>
　　正道章第二<lb/>
　　註曰道不可以非正<lb/>
徳足以懷逺<lb/>
　　註曰懷者中心悦而誠服之謂也<lb/>
信足以一異義足以得衆<lb/>
<pb n="KR3b0009_WYG_000-8b"/>
　　註曰有行有為而衆人宜之則得乎衆人矣<lb/>
才足以鑒古明足以照下此人之俊也行足以為儀表<lb/>
智足以決嫌疑<lb/>
　　註曰嫌疑之際非智不決<lb/>
信可以使守約亷可以使分財此人之豪也守軄而不<lb/>
廢<lb/>
　　註曰孔子為委吏乗田之職是也<lb/>
處義而不囘<lb/>
<pb n="KR3b0009_WYG_000-9a"/>
　　註曰迫於利害之際而確然守義者此不囘也<lb/>
見嫌而不茍免<lb/>
　　註曰周公不嫌於居攝召公則有所嫌也孔子不<lb/>
　　嫌於見南子子路則有所嫌也居嫌而不茍免其<lb/>
　　惟至明乎<lb/>
見利而不茍得此人之傑也<lb/>
　　註曰俊者峻於人也豪者髙於人傑者傑於人有<lb/>
　　徳有信有義有才有明者俊之事也有行有智有<lb/>
<pb n="KR3b0009_WYG_000-9b"/>
　　信有亷者豪之事也至於傑則才行足以明之矣<lb/>
　　然傑勝於豪豪勝於俊也<lb/>
　　求人之志章第三<lb/>
　　註曰志不可以妄求<lb/>
絶嗜禁欲所以除累<lb/>
　　註曰人性清靜本無係累嗜欲所牽捨己逐物<lb/>
抑非損惡所以禳過<lb/>
　　註曰禳猶祈禳而去之也非至於無抑惡至於無<lb/>
<pb n="KR3b0009_WYG_000-10a"/>
　　損過可以無禳爾<lb/>
貶酒闕色所以無汚<lb/>
　　註曰色敗精精耗則害神酒敗神神傷則害精<lb/>
避嫌逺疑所以不誤<lb/>
　　註曰於迹無嫌於心無疑事不悞爾<lb/>
博學切問所以廣知<lb/>
　　註曰有聖賢之質而不廣之以學問弗勉故也<lb/>
髙行㣲言所以修身<lb/>
<pb n="KR3b0009_WYG_000-10b"/>
　　註曰行欲髙而不屈言欲㣲而不張<lb/>
恭儉謙約所以自守深計逺慮所以不窮<lb/>
　　註曰管仲之計可謂能九合諸侯矣而窮於王道<lb/>
　　商鞅之計可謂能强國矣而窮於仁義𢎞羊之計<lb/>
　　可謂能聚財矣而窮於養民凡有窮者俱非計也<lb/>
親仁友直所以扶顛<lb/>
　　註曰聞譽而喜者不可以得友也<lb/>
近恕篤行所以接人<lb/>
<pb n="KR3b0009_WYG_000-11a"/>
　　註曰極髙明而道中庸聖賢之所以接人也髙明<lb/>
　　者聖賢之所獨中庸者衆人之所同也<lb/>
任材使能所以濟務<lb/>
　　註曰應變之謂材可用之謂能材者任之而不可<lb/>
　　使能者使之而不可任此用人之術也<lb/>
彈惡斥讒所以止亂<lb/>
　　註曰讒言惡行亂之根也<lb/>
推古驗今所以不惑<lb/>
<pb n="KR3b0009_WYG_000-11b"/>
　　註曰因古人之迹推古人之心以驗方今之事豈<lb/>
　　有惑哉<lb/>
揆揆後度所以應卒<lb/>
　　註曰執一尺之度而天下之長短盡在是矣倉卒<lb/>
　　事物之來而應之無窮者揆度有數也<lb/>
設變致權所以解結<lb/>
　　註曰有正有變有權有經方其權有所不能行則<lb/>
　　變而歸之於正也方其經有所不能用則權而歸<lb/>
<pb n="KR3b0009_WYG_000-12a"/>
　　之於經也<lb/>
括囊順㑹所以無咎<lb/>
　　註曰君子語黙以時岀處以道括囊而不見其美<lb/>
　　順㑹而不發其機所以免咎<lb/>
橛橛梗梗所以立功孜孜淑淑所以保終<lb/>
　　註曰橛橛者有所持而不可搖梗梗者有所立而<lb/>
　　不可撓孜孜者勤之又勤淑淑者善之又善立功<lb/>
　　莫如有守保終莫如無過也<lb/>
<pb n="KR3b0009_WYG_000-12b"/>
　　本徳宗道章第四<lb/>
　　註曰本宗不可以離道徳<lb/>
夫志心篤行之術長莫長於博謀<lb/>
　　註曰謀之欲博<lb/>
安莫安於忍辱<lb/>
　　註曰至道曠夷何辱之有<lb/>
先莫先於修徳<lb/>
　　註曰外以成物内以成己修徳也<lb/>
<pb n="KR3b0009_WYG_000-13a"/>
樂莫樂於好善神莫神於至誠<lb/>
　　註曰無所不通之謂神人之神與天地參而不能<lb/>
　　神於天地者以其不至誠也<lb/>
明莫明於體物<lb/>
　　註曰記曰清明在躬志氣如神如是則萬物之來<lb/>
　　其能逃吾之照乎<lb/>
吉莫吉於知足<lb/>
　　註曰知足之吉吉之又吉<lb/>
<pb n="KR3b0009_WYG_000-13b"/>
苦莫苦於多願<lb/>
　　註曰聖人之道泊然無欲其於物也來則應之去<lb/>
　　則無係未嘗有願也古之多願也莫如秦皇漢武<lb/>
　　國則願富兵則願彊功則願髙名則願貴宫室則<lb/>
　　願華麗姬嬪則願美艷四夷則願服神仙則願致<lb/>
　　然而國愈貧兵愈弱功愈卑名愈鈍卒至於所求<lb/>
　　不獲而遺恨狼狽者多願之所苦也夫治國者固<lb/>
　　不可多願至於賢人養身之方所守其可以不約<lb/>
<pb n="KR3b0009_WYG_000-14a"/>
　　乎<lb/>
悲莫悲於精散<lb/>
　　註曰道之所生之謂一純一之謂精精之所發之<lb/>
　　謂神其潛於無也則無生無死無先無後無隂無<lb/>
　　陽無動無靜其舎於形也則為明為哲為智為識<lb/>
　　血氣之品無不禀受正用之則聚而不散邪用之<lb/>
　　則散而不聚目淫於色則精散於色矣耳淫於聲<lb/>
　　則精散於聲矣口淫於味則精散於味矣鼻淫於<lb/>
<pb n="KR3b0009_WYG_000-14b"/>
　　臭則精散於臭矣散之於己其能久乎<lb/>
病莫病於無常<lb/>
　　註曰天地所以能常久者以其有常人而無常其<lb/>
　　不病乎<lb/>
短莫短於茍得<lb/>
　　註曰以不義得之必以不義失之未有茍得而能<lb/>
　　長也<lb/>
幽莫幽於貪鄙<lb/>
<pb n="KR3b0009_WYG_000-15a"/>
　　註曰以身狥物闇莫甚焉<lb/>
孤莫孤於自恃<lb/>
　　註曰桀紂自恃其才智伯自恃其彊項羽自恃其<lb/>
　　勇王莽自恃其智元載盧杞自恃其狡自恃則氣<lb/>
　　驕於外而善不入耳不聞善則孤而無助及其敗<lb/>
　　天下爭從而亡之<lb/>
危莫危於任疑<lb/>
　　註曰漢疑韓信而任之而信幾叛唐疑李懷光而<lb/>
<pb n="KR3b0009_WYG_000-15b"/>
　　任之而懷光遂逆<lb/>
敗莫敗於多私<lb/>
　　註曰賞不以功罰不以罪喜佞惡直親黨逺正小<lb/>
　　則結匹夫之怨大則激天下之怒此多私之所敗<lb/>
　　也<lb/>
　　遵義章第五<lb/>
　　註曰遵而行之者義也<lb/>
以明示下者闇<lb/>
<pb n="KR3b0009_WYG_000-16a"/>
　　註曰聖賢之道内明外晦惟不足於明者以明示<lb/>
　　下乃其所以闇也<lb/>
有過不知者蔽<lb/>
　　註曰聖人無過可知賢人之過造形而悟有過不<lb/>
　　知其愚蔽甚矣<lb/>
迷而不返者惑<lb/>
　　註曰迷於酒者不知其伐吾性也迷於色者不知<lb/>
　　其伐吾命也迷於利者不知其伐吾志也人本無<lb/>
<pb n="KR3b0009_WYG_000-16b"/>
　　迷惑者自迷之矣<lb/>
以言取怨者禍<lb/>
　　註曰行而言之則機在我而禍在人言而不行則<lb/>
　　機在人而禍在我<lb/>
令與心乖者廢<lb/>
　　註曰心以岀令令以行心<lb/>
後令繆前者毁<lb/>
　　註曰號令不一心無信而事毁棄矣<lb/>
<pb n="KR3b0009_WYG_000-17a"/>
怒而無威者犯<lb/>
　　註曰文王不大聲以色四國畏之故孔子曰不怒<lb/>
　　而民威於斧鉞<lb/>
好衆辱人者殃<lb/>
　　註曰己欲沽直名而置人於有過之地取殃之道<lb/>
　　也<lb/>
戮辱所任者危<lb/>
　　註曰人之云亡危亦隨之<lb/>
<pb n="KR3b0009_WYG_000-17b"/>
慢其所敬者凶<lb/>
　　註曰以長幼而言則齒也以朝廷而言則爵也以<lb/>
　　賢愚而言則徳也三者皆可敬而外敬則齒也爵<lb/>
　　也内敬則徳也<lb/>
貌合心離者孤親讒逺忠者亡<lb/>
　　註曰讒者善揣摩人主之意而忠者惟逆人主之<lb/>
　　過讒者合意多悦逆意者多怒此子胥殺而呉亡<lb/>
　　屈原放而楚滅是也<lb/>
<pb n="KR3b0009_WYG_000-18a"/>
近色逺賢者惛女謁公行者亂<lb/>
　　註曰太平公主韋庶人之禍是也<lb/>
私人以官者浮<lb/>
　　註曰淺浮者不足以勝名器如牛仙客為宰相之<lb/>
　　類是也<lb/>
凌下取勝者侵名不勝實者耗<lb/>
　　註曰陸贄曰名近於虚於教為重利近於實於義<lb/>
　　為輕然則實者所以致名名者所以權實名實相<lb/>
<pb n="KR3b0009_WYG_000-18b"/>
　　資則不耗匱矣<lb/>
畧己而責人者不治自厚而薄人者棄<lb/>
　　註曰聖人常善救人而無棄人常善救物而無棄<lb/>
　　物自厚者自滿也非仲尼所謂躬自厚之厚也自<lb/>
　　厚而薄人則人將棄廢矣<lb/>
以過棄功者損羣下外異者淪<lb/>
　　註曰措置失宜羣情隔塞阿諛並進人人異心求<lb/>
　　不淪亡不可得也<lb/>
<pb n="KR3b0009_WYG_000-19a"/>
既用不任者踈<lb/>
　　註曰用賢不任則失士心此管仲所謂害霸也<lb/>
行賞悋色者沮<lb/>
　　註曰色有靳悋有功者沮項羽之刓印是也<lb/>
多許少與者怨<lb/>
　　註曰失其本望<lb/>
既迎而拒者乖<lb/>
　　註曰劉璋迎劉備而返拒之是也<lb/>
<pb n="KR3b0009_WYG_000-19b"/>
薄施厚望者不報<lb/>
　　註曰天地不仁以萬物為芻狗聖人不仁以百姓<lb/>
　　為芻狗覆之載之含之育之非責其報也<lb/>
貴而忘賤者不久<lb/>
　　註曰道足於己者貴賤不足以為榮辱貴亦固有<lb/>
　　賤亦固有惟小人驟而處貴則忘其賤此所以不<lb/>
　　久也<lb/>
念舊而棄新功者凶<lb/>
<pb n="KR3b0009_WYG_000-20a"/>
　　註曰切齒於睚眦之怨眷眷於一飯之恩者匹夫<lb/>
　　之量有志於天下者雖仇必用以其才也雖怨必<lb/>
　　録以其功也漢髙祖侯雍齒録功也唐太宗相魏<lb/>
　　鄭公用才也<lb/>
用人不得正者殆彊用人者不畜<lb/>
　　註曰曹操强用闗侯而終歸劉備此不畜也<lb/>
為人擇官者亂失其所彊者弱<lb/>
　　註曰有以徳彊者有以人彊者有以勢彊者有以<lb/>
<pb n="KR3b0009_WYG_000-20b"/>
　　兵彊者堯舜有徳而彊桀紂無徳而弱湯武得人<lb/>
　　而彊幽厲失人而弱周得諸侯之勢而彊失諸侯<lb/>
　　之勢而弱唐得府兵而彊失府兵而弱其於人也<lb/>
　　善為彊惡為弱其於身也性為彊情為弱<lb/>
決策於不仁者險<lb/>
　　註曰不仁之人幸災樂禍<lb/>
隂計外泄者敗厚斂薄施者凋<lb/>
　　註曰凋削也文中子曰多斂其國其財必削<lb/>
<pb n="KR3b0009_WYG_000-21a"/>
戰士貧游士富者衰<lb/>
　　註曰游士鼓其頰舌惟幸烟塵之㑹戰士奮其死<lb/>
　　力專弭彊塲之虞富彼貧此兵勢衰矣<lb/>
貨賂公行者昧<lb/>
　　註曰私昧公曲昧直也<lb/>
聞善忽畧記過不忘者暴<lb/>
　　註曰暴則生怨<lb/>
所任不可信所信不可任者濁<lb/>
<pb n="KR3b0009_WYG_000-21b"/>
　　註曰濁溷也<lb/>
牧人以徳者集繩人以刑者散<lb/>
　　註曰刑者原於道徳之意而恕在其中是以先王<lb/>
　　以刑輔徳而非專用刑者也故曰牧之以徳則集<lb/>
　　繩之以刑則散也<lb/>
小功不賞則大功不立小怨不赦則大怨必生賞不服<lb/>
人罰不甘心者叛<lb/>
　　註曰人心不服則叛也<lb/>
<pb n="KR3b0009_WYG_000-22a"/>
賞及無功罰及無罪者酷<lb/>
　　註曰非所宜加者酷也<lb/>
聽讒而美聞諫而仇者亡能有其有者安貪人之有者<lb/>
殘<lb/>
　　註曰有吾之有有則心逸而安身<lb/>
　　安禮章第六<lb/>
　　註曰安而履之之謂禮<lb/>
怨在不捨小過患在不預定謀福在積善禍在積惡<lb/>
<pb n="KR3b0009_WYG_000-22b"/>
　　註曰善積則致於福惡積則致於禍無善無惡則<lb/>
　　亦無禍無福矣<lb/>
饑在賤農寒在惰織安在得人危在失士富在迎來<lb/>
　　註曰唐堯之節儉李悝之盡地力越王勾踐之十<lb/>
　　年生聚漢之平凖皆所以迎來之術也<lb/>
貧在棄時上無常躁下無疑心<lb/>
　　註曰躁靜無常喜怒不節羣情猜疑莫能自安<lb/>
輕上無罪侮下無親<lb/>
<pb n="KR3b0009_WYG_000-23a"/>
　　註曰輕上無禮侮下無恩<lb/>
近臣不重逺臣輕之<lb/>
　　註曰淮南王言去平津侯如發䝉耳<lb/>
自疑不信人<lb/>
　　註曰暗也<lb/>
自信不疑人<lb/>
　　註曰明也<lb/>
枉士無正友<lb/>
<pb n="KR3b0009_WYG_000-23b"/>
　　註曰李逢吉之友則八闗十六子之徒也<lb/>
曲上無直下<lb/>
　　註曰元帝之臣則𢎞恭石顯是也<lb/>
危國無賢人亂政無善人<lb/>
　　註曰非無賢人善人君不能用故也<lb/>
愛人深者求賢急樂得賢者養人厚<lb/>
　　註曰人不能自愛待賢而愛之人不能自養待賢<lb/>
　　而養之<lb/>
<pb n="KR3b0009_WYG_000-24a"/>
國將霸者士皆歸<lb/>
　　註曰趙殺鳴犢故夫子臨河而返<lb/>
邦將亡者賢先避<lb/>
　　註曰若微子去商仲尼去魯是也<lb/>
地薄者大物不産水淺者大魚不游樹秃者大禽不棲<lb/>
林疎者大獸不居<lb/>
　　註曰此四者以明人之淺則無道徳國之淺則無<lb/>
　　忠賢也<lb/>
<pb n="KR3b0009_WYG_000-24b"/>
山峭者崩澤滿者溢<lb/>
　　註曰此二者明過髙過滿之戒也<lb/>
棄玉取石者盲<lb/>
　　註曰有目與無目同<lb/>
羊質虎皮者辱<lb/>
　　註曰有表無裏與無表同<lb/>
衣不舉領者倒<lb/>
　　註曰當上而下<lb/>
<pb n="KR3b0009_WYG_000-25a"/>
走不視地者顛<lb/>
　　註曰當下而上<lb/>
柱弱者屋壞輔弱者國傾<lb/>
　　註曰材不勝任謂之弱<lb/>
足寒傷心人怨傷國<lb/>
　　註曰夫冲和之氣生於足而流於四肢而心為之<lb/>
　　君氣和則天君樂氣乖則天君傷矣<lb/>
山將崩者下先隳國將衰者人先弊<lb/>
<pb n="KR3b0009_WYG_000-25b"/>
　　註曰自古及今生齒富庶人民康樂而國衰者未<lb/>
　　之有也<lb/>
根枯枝朽人困國殘<lb/>
　　註曰長城之役興而秦國殘矣汴渠之役興而隋<lb/>
　　國殘矣<lb/>
與覆車同軌者傾與亡國同事者滅<lb/>
　　註曰漢武欲為秦皇之事幾至於傾而能有終者<lb/>
　　末年哀痛自悔也桀紂以女色亡而幽之褒姒同<lb/>
<pb n="KR3b0009_WYG_000-26a"/>
　　之漢以閹宦亡而唐之中尉同之<lb/>
見已生慎將生惡其迹者預避之<lb/>
　　註曰已生者見而去之也將生者慎而消之也惡<lb/>
　　其迹者急履而惡䠙不若廢履而無行妄動而惡<lb/>
　　知不若絀心而無動<lb/>
畏危者安畏亡者存夫人之所行有道則吉無道則凶<lb/>
吉者百福所歸凶者百禍所攻非其神聖自然所鍾<lb/>
　　註曰有道者非已求福而福自歸之無道者畏禍<lb/>
<pb n="KR3b0009_WYG_000-26b"/>
　　愈甚而禍愈攻之豈其有神聖為之主宰乃自然<lb/>
　　之理也<lb/>
務善策者無惡事無逺慮者有近憂重可使守固不可<lb/>
使臨陣貪可使攻取不可使分陣亷可使守主不可使<lb/>
應機此五者各隨其才而用之同志相得<lb/>
　　註曰舜則八元八凱湯則伊尹孔子則顔囘也<lb/>
同仁相憂<lb/>
　　註曰文王之閎散微子之父師少師周旦之召公<lb/>
<pb n="KR3b0009_WYG_000-27a"/>
　　管仲之鮑叔也<lb/>
同惡相黨<lb/>
　　註曰紂之臣億萬跖之徒九千是也<lb/>
同愛相求<lb/>
　　註曰愛利則聚斂之臣求之愛武則談兵之士求<lb/>
　　之愛勇則樂傷之士求之愛仙則方術之士求之<lb/>
　　愛符瑞則矯誣之士求之凡有愛者皆情之偏性<lb/>
　　之蔽也<lb/>
<pb n="KR3b0009_WYG_000-27b"/>
同美相妬<lb/>
　　註曰女則武后韋庶人張良娣是也男則趙髙李<lb/>
　　斯是也<lb/>
同智相謀<lb/>
　　註曰劉備曹操翟讓李宻是也<lb/>
同貴相害<lb/>
　　註曰勢相軋也<lb/>
同利相忌<lb/>
<pb n="KR3b0009_WYG_000-28a"/>
　　註曰害相刑也<lb/>
同聲相應同氣相感<lb/>
　　註曰五行五氣散於萬物自然相感<lb/>
同類相依同氣相親同難相濟<lb/>
　　註曰六國合從而拒秦諸葛亮通呉以敵魏非有<lb/>
　　仁義存焉特同難耳<lb/>
同道相成<lb/>
　　註曰漢承秦後海内凋弊蕭何以清靜涵養之何<lb/>
<pb n="KR3b0009_WYG_000-28b"/>
　　將亡念諸將俱喜功好動不足以知治道惟曹參<lb/>
　　在齊嘗治蓋公黄老術不務生事故引參以代相<lb/>
同藝相規<lb/>
　　註曰李䤈之賊扁鵲逢䝉之惡后羿是也規者非<lb/>
　　之也<lb/>
同巧相勝<lb/>
　　註曰公輸子九攻墨子九拒是也<lb/>
此乃數之所得不可與理違<lb/>
<pb n="KR3b0009_WYG_000-29a"/>
　　註曰自同志下所行所可預知智者知其如此順<lb/>
　　理則行之逆理則違之<lb/>
釋己而教人者逆正己而化人者順<lb/>
　　註曰教者以言化者以道老子曰法令滋彰盜賊<lb/>
　　多有教之逆者也我無為而民自化我無欲而民<lb/>
　　自順化之順者也<lb/>
逆者難從順者易行難從則亂易行則理<lb/>
　　註曰天地之道簡易而已聖人之道簡易而已順<lb/>
<pb n="KR3b0009_WYG_000-29b"/>
　　日月而晝夜之順隂陽而生殺之順山川而髙下<lb/>
　　之此天地之簡易也順邊陲而外之順中國而内<lb/>
　　之順君子而爵之順小人而役之順善惡而賞罰<lb/>
　　之順九土之宜而賦斂之順人倫而序之此聖人<lb/>
　　之簡易也夫烏獲非不力也執牛之尾而使之卻<lb/>
　　行則終日不能步㝷丈及以環桑之枝貫其鼻三<lb/>
　　尺之綯縻其頸童子服之風於大澤無所不至者<lb/>
　　蓋其勢順也<lb/>
<pb n="KR3b0009_WYG_000-30a"/>
詳體而行理身理家理國可也<lb/>
　　註曰小大不同其理一也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0009_WYG_000-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄石公素書<lb/>
<pb n="KR3b0009_WYG_000-31a"/>
右素書一帙蓋秦隱士黄石公之所傳漢留侯子房之<lb/>
所受者詞簡意深未易測識宋臣張商英叙之詳矣乃<lb/>
謂為不傳之秘書嗚呼凡一言之善一行之長尚可以<lb/>
垂範於人而不能秘是書黄石公秘焉得子房而後傳<lb/>
之子房獨知而能用寶而殉𦵏然猶在人間亦豈終得<lb/>
而秘之耶予承乏常徳府事政暇取而披閲之味其言<lb/>
率明而不晦切而不迂淡而不僻多中事機之㑹有益<lb/>
人世是又不可概以遊説之學縱横之術例之也但舊<lb/>
<pb n="KR3b0009_WYG_000-31b"/>
板刋行已久字多糢糊用是捐俸餘翻刻以廣其傳與<lb/>
四方君子共之𢎞治戊午嵗夏四月初吉蒲隂張官識<lb/>
　<lb/>
　<lb/>
　<lb/>
　<lb/>
　<lb/>
　黃石公素書後跋<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>訂譌雜録卷七</head> <lb/>
    <p>
<pb n="KR3j0078_WYG_007-1a"/>
欽定四庫全書<lb/>
　訂譌雜録卷七<lb/>
　　　　　　　　　　　　　青浦胡鳴玉撰<lb/>
　　逃禪<lb/>
少陵飲中八仙歌蘇晉長齋繡佛前醉中往往愛逃禪<lb/>
逃禪猶云逃墨逃楊是逃而出非逃而入王嗣奭云醉<lb/>
酒而悖其教故曰逃禪後人以學佛者為逃禪誤矣玉<lb/>
案東坡老饕賦美人告去已而雲散先生方兀<hi>温入聲</hi>然<lb/>
<pb n="KR3j0078_WYG_007-1b"/>
而禪逃逃禪作禪逃益信王説為不誣若為學佛解應<lb/>
曰安禪杜詩亦有之登惠義寺云誰能解金印瀟灑共<lb/>
安禪<lb/>
　　齊魯論之名始於漢<lb/>
漢藝文志論<hi>平聲</hi>語者孔子應答弟子時人及弟子相與<lb/>
言而接聞於夫子之語也當時弟子各有所記夫子既<lb/>
卒門人相與輯而論篹<hi>師古曰與撰同</hi>故謂之論語漢興有齊<lb/>
魯之説𫝊齊論者昌邑中尉王吉諸人𫝊魯論者常山<lb/>
<pb n="KR3j0078_WYG_007-2a"/>
都尉龔奮諸人洪文敏謂魯論語魯人所傳齊論語者<lb/>
齊人所𫝊是也<hi>止此一論語特所𫝊不同耳</hi>此猶齊詩韓詩毛詩戴<lb/>
禮之類各以顓門之學名其書也舊聞一老宿云夫子<lb/>
魯人故號魯論果如其説将何以處齊論乎<lb/>
　　八股文縁起<lb/>
今之八股文或謂始於王荆公或謂始於明太祖皆非<lb/>
也案宋史寜熈四年罷詩賦及明經諸科以經義論策<lb/>
試進士命中書撰大義式頒行所謂經大義即今時文<lb/>
<pb n="KR3j0078_WYG_007-2b"/>
之祖然初未定八股格即明初百餘年亦未有八股之<lb/>
名故今日所見先輩八股文成化以前若天順景泰正<lb/>
統宣徳洪熙永樂建文洪武百年中無一篇𫝊也日知<lb/>
録云經義之文流俗謂之八股葢始於成化以後股者<lb/>
對偶之名也天順以前經義之文不過敷演𫝊註或對<lb/>
或散初無定式其單句題亦甚少成化二十三年會試<lb/>
樂天者保天下文起講先提三句即講樂天四股中間<lb/>
過接四句復講保天下四股復收四句再作大結𢎞治<lb/>
<pb n="KR3j0078_WYG_007-3a"/>
九年會試責難於君謂之恭文起講先提三句即講責<lb/>
難於君四股中間過接二句復講謂之恭四股復收二<lb/>
句再作大結每四股之中一反一正一虛一實一淺一<lb/>
深其兩扇立格則每扇之中各有四股其次第之法亦<lb/>
復如之故今人相𫝊謂之八股若長題則不拘此嘉靖<lb/>
以後文體日變而問之儒生皆不知八股之何謂矣<lb/>
　　戊音茂<lb/>
戊已之戊音茂俗誤讀務昌黎南山詩藩都配徳運分<lb/>
<pb n="KR3j0078_WYG_007-3b"/>
宅占丁戊逍遥越坤位詆許陷乾竇書洛誥戊辰王在<lb/>
新邑召誥越三日戊申泰誓惟戊午王次于河朔傳竝<lb/>
音茂展卷即見今之習尚書者其誰遵之容齋隨筆云<lb/>
戊字與茂同音俗呼為務非也呉中術者又呼為武偶<lb/>
閲舊五代史梁開平元年司天監上言日辰内戊字請<lb/>
改為武乃知有所自也朱温父名誠以戊類成字故司<lb/>
天諂之耳<lb/>
　　洗馬<lb/>
<pb n="KR3j0078_WYG_007-4a"/>
洗馬秦官漢亦曰洗馬太子出則當直者前驅導威儀<lb/>
也流俗誤意為洗濯之義如杜詩所云晚涼㸔洗馬者<lb/>
非也日知録有此一條援<hi>音袁</hi>引甚博詳録於此云越語<lb/>
句踐身親夫差前馬韓非子云為吳王洗馬洗音銑淮<lb/>
南子云為呉兵先馬走<hi>當作呉王</hi>荀子天子出門諸侯持輪<lb/>
挾輿先馬賈誼新書楚懐王無道而欲有霸王之號鑄<lb/>
金人以象諸侯人君令大國之君編而洗馬梁王御宋<lb/>
王驂乗滕薛衛中山之君隨而趨然則洗馬者馬前引<lb/>
<pb n="KR3j0078_WYG_007-4b"/>
導之人也亦有稱馬洗者六韜賞及牛䜿馬洗廐養之<lb/>
徒漢書百官表太子太傅少傅屬官有先馬張晏曰先<lb/>
馬員十六人秩比謁者先或作洗又考周禮齊右職云<lb/>
凡有牲事則前馬註王見牲則拱而式居馬前郤行備<lb/>
驚奔也又道右職云王式則下前馬是此官古有之矣<lb/>
莊子黄帝將見大隗乎具茨之山張若謵朋前馬<lb/>
　　健訟之誤<lb/>
容齋隨筆云破句讀書之誤根著於人殆不可復正在<lb/>
<pb n="KR3j0078_WYG_007-5a"/>
易訟卦曰訟上剛下險險而健訟以健字為絶句乃及<lb/>
於訟始係以訟童蒙入學之初其師點句輒混於上遂<lb/>
以健訟相連凡謂頑民好訟者曰嚚訟曰終訟可也黄<lb/>
魯直江西道院賦云細民險而健以終訟為能筠獨不<lb/>
嚚於訟是已玉案險而健訟與蒙卦之險而止蒙隨卦<lb/>
之動而説隨蠱卦之巽而止蠱一例諸卦未嘗誤讀豈<lb/>
獨誤於訟也此非讀書破句之過乃流俗割裂截取之<lb/>
弊<hi>如韻府於送韻中収健訟二字謂本於周易是也</hi>至以好訟為嚚於訟亦未<lb/>
<pb n="KR3j0078_WYG_007-5b"/>
安口不道忠信之言曰嚚訟爭辨也自是二項尚書傅<lb/>
可證也<lb/>
　　築長城非始于秦皇<lb/>
後人謂長城之築始於秦皇予考史漢匈奴𫝊隴西北<lb/>
地上郡長城秦築之<hi>昭王</hi>陰山髙闕長城趙築之造陽襄<lb/>
平長城燕築之後秦滅六國而始皇使蒙恬将十萬之<lb/>
衆北擊悉收河南地因河為塞築四十四縣城臨河徙<lb/>
適戌以充之而通直道自九原至雲陽因邊山險塹谿<lb/>
<pb n="KR3j0078_WYG_007-6a"/>
谷可繕者治之起臨洮至遼東萬餘里然則長城之築<lb/>
在始皇前已非一日萬里之名特起於始皇耳<hi>日知録謂古時</hi>
<hi>中國多有長城不但北邊博引羣書若齊若魏若韓若楚若趙與中山皆鑿然可據</hi>
　　今韻非沈約本<lb/>
誤以今世所𫝊詩韻為沈約所撰其來已久如元黄公<lb/>
紹七音考周徳清中原音韻宋濂洪武正韻之類無不<lb/>
極詆約韻為江左偏音不足為據不知約所撰四聲一<lb/>
卷久矣無存近毛大可氏謂今世所用乃宋淳祐間江<lb/>
<pb n="KR3j0078_WYG_007-6b"/>
北平水劉淵所撰為平水韻非沈韻也而邵子湘氏謂<lb/>
幷非劉氏之舊乃元時陰氏兄弟所著其言較毛氏尤<lb/>
為詳晰備録於此以資博雅之覽曰今韻宗梁沈約氏<lb/>
夫人而言之而約所撰四聲一卷久已亡繼之者隋陸<lb/>
法言氏而法言所譔四聲切韻亦亡嗣是有唐孫愐氏<lb/>
而愐所譔唐韻五卷今亦亡今宋元韻之存者略可指<lb/>
數廣韻宋祥符間所修也集韻宋景祐間奉敕修也禮部<lb/>
韻略宋時列之學官<hi>不作宫</hi>者也毛晃氏仍禮韻而增益<lb/>
<pb n="KR3j0078_WYG_007-7a"/>
之者也平水劉淵氏仍禮韻而通併其部分者也元黄<lb/>
公紹氏作韻會仍劉韻而廣其箋註者也三家者遞有<lb/>
增字字寖以多禮部韻初裁九千五百九十字至韻會<lb/>
乃有一萬二千六百字矣然尚不足當集韻四之一最<lb/>
後有陰氏兄弟著韻府乃大加刋<hi>㸔平聲</hi>削僅存八千八<lb/>
百廿字又不専主劉韻頗多遺漏顧明初至今用之學<lb/>
者或尊之為沈韻或指之為平水韻皆是書也今韻非<lb/>
沈韻不待言校劉韻少三千字則今韻之非劉韻較<hi>音角</hi>
<pb n="KR3j0078_WYG_007-7b"/>
然易辨而世儒罕見劉氏元本乃承譌襲舛三百餘年<lb/>
相習而不察可怪也<lb/>
　　装潢<lb/>
西溪藂語云唐秘書省有裝潢匠六人潢集韻音胡曂<lb/>
切<hi>光上聲</hi>釋名染紙也齊民要術有裝潢紙法又漫汁入<lb/>
潢凡潢紙減白便是染則年久易暗葢染潢也後有雌<lb/>
黄治書法云潢訖治者佳先治入潢則軟要術後魏賈<lb/>
思勰撰則古用黄紙寫書久也寫訖入潢辟蠧也今惟<lb/>
<pb n="KR3j0078_WYG_007-8a"/>
釋蔵經如此先冩後潢又歐陽公言秘閣初為太宗蔵<lb/>
書之府幷以黄綾裝潢謂之太清本潢猶池也外加縁<lb/>
<hi>去聲</hi>則内為池裝成卷册謂之裝潢二説不同嬾真子録<lb/>
云裝潢恐是表背匠然謂之潢其義未詳馬氏葢未之<lb/>
深考耳<lb/>
　　大采朝日<lb/>
大采朝<hi>音潮</hi>日少采夕月語出魯國語古者旦見曰朝暮<lb/>
見曰夕記玉藻天子黑冕元端而朝日於東門之外漢<lb/>
<pb n="KR3j0078_WYG_007-8b"/>
賈誼𫝊春朝朝日秋夕夕月朝日夕月本皆活字流俗<lb/>
不明夕是朝見之名因誤讀朝日為昭唐時有祀朝日<lb/>
之制栁子厚作朝日説深辨讀昭音且加祀字之謬<lb/>
　　長年<lb/>
杜工部撥悶詩云長<hi>上聲</hi>年三老遥憐汝捩柂開頭捷有<lb/>
神蔡注云峽中以篙師為長年柂工為三老邵注云三<lb/>
老捩柂者長年開頭者又䕫州歌絶句云長年三老長<lb/>
歌裏白晝攤錢高浪中又最能行云歸州長年行最能<lb/>
<pb n="KR3j0078_WYG_007-9a"/>
陶南邨輟畊録有此一條但止引長年三老長歌裏為<lb/>
證而譌長歌為歌聲且引古今詩話謂川峽以篙手為<lb/>
三老與蔡邵二説不同<lb/>
　　渭陽<lb/>
詩我送舅氏曰至渭陽我送舅氏悠悠我思序以為時<lb/>
康公之母穆姬已卒故穆公送其舅而念母之不見也<lb/>
今人言生<hi>與甥同</hi>舅事輒曰渭陽母亡則可若母在而稱<lb/>
之是死其母也不祥孰甚焉資暇録云徴舅氏事必用<lb/>
<pb n="KR3j0078_WYG_007-9b"/>
渭陽前輩名公往往亦然兹失於識豈可輕相承耶審<lb/>
詩序當悟不可徴用矣是以齊楊愔幼時其舅源子恭<lb/>
問讀詩至渭陽未愔便號泣子恭亦對之欷歔<lb/>
　　容易否則<lb/>
世俗語言有割裂成文沿用既久不覺其非者如漢東<lb/>
方朔𫝊呉王曰先生可以談矣先生曰談何容易何容<lb/>
猶言豈可也容字不連易字讀後漢何進𫝊國家之事<lb/>
亦何容易覆<hi>音福</hi>水不收宜深思之觀此益信後人輒曰<lb/>
<pb n="KR3j0078_WYG_007-10a"/>
容易非也尚書無逸相小人厥父母勤勞稼穡厥子乃<lb/>
不知稼穡之艱難乃逸乃諺既誕否則侮厥父母曰昔<lb/>
之人無聞知否字斷句則侮厥父母曰六字自為一句<lb/>
故蔡𫝊云不然則又訕侮其父母云云也下文否則厥<lb/>
心違怨否則厥口詛祝<hi>音咒</hi>皆然今以否則二字為句亦<lb/>
非也<lb/>
　　乗查<lb/>
乗槎<hi>應作查</hi>至天河得織女支機石歸問成都嚴君平曰<lb/>
<pb n="KR3j0078_WYG_007-10b"/>
某時客星犯斗牛即此人也此係海客事見博物志案<lb/>
漢張騫𫝊及西域𫝊竝不言博望乗槎自宗懍荆楚嵗<lb/>
時記譌為張騫<hi>張嚴不同時安得相見可笑其妄</hi>雖少陵大家亦承襲<lb/>
用之如乗槎有漢臣槎上似張騫奉使虛乗八月槎乗<lb/>
槎斷消息無處覔張騫之類東坡有次韻陳海州乗槎<lb/>
亭詩無一字謬涉張騫真卓識也<lb/>
　　白首為郎非馮唐事<lb/>
白首為郎是顔駟事古今詞人屬之馮唐少陵詩亦踵<lb/>
<pb n="KR3j0078_WYG_007-11a"/>
此弊如馮唐毛髪白歸興日蕭蕭乗白馮唐老清秋宋<lb/>
玉悲之類此與以乗查為張騫事同一誤也案史馮唐<lb/>
𫝊唐以孝著為中郎署長事文帝文帝輦<hi>連上聲</hi>過問唐<lb/>
曰父老何自為郎云云竝無白首字野客叢書云漢武<lb/>
故事載顔駟一事甚與馮唐同曰上至郎署見一老郎<lb/>
鬢眉皓白問何其老也對曰臣姓顔名駟以文帝時為<lb/>
郎文帝好文而臣好武景帝好老而臣尚少陛下好少<lb/>
而臣已老是以三葉不遇上感其言擢為會稽都尉然<lb/>
<pb n="KR3j0078_WYG_007-11b"/>
人往往以此事為馮唐事用如白氏六帖曰漢文帝時<lb/>
馮唐白首為郎帝問之對曰臣三朝不遇樂天詩亦曰<lb/>
重文疎卜式尚少棄馮唐楊巨源詩曰此地含香從白<lb/>
首馮唐何事怨明時劉孝標辨命論曰賈大夫沮志於<lb/>
長沙馮都尉皓髪於郎署左太冲咏史詩曰馮唐豈不<lb/>
偉白首不見招皆有白首不遇之説是以顔駟事為馮<lb/>
唐用也東坡詩曰是為先帝白首郎李注亦引馮唐之<lb/>
事如此甚多諸詩誤引承襲而然白帖云云尤為可笑<lb/>
<pb n="KR3j0078_WYG_007-12a"/>
　　葷腥之辨<lb/>
流俗不明葷<hi>音熏</hi>腥之辨每逢祭祀輒斷腥羶謂之食素<lb/>
至於酒醴之設在所不禁大非也魚肉謂腥臭菜謂葷<lb/>
蔥酒蒜薤之屬皆是祭祀之齋與酒同禁之者恐以昏<lb/>
濁之物亂其専一之誠耳偶閲䑕璞一書已曾言之云<lb/>
<hi>宋戴埴著</hi>東坡年譜載程蘇當致齋厨稟造食葷素蘇令<hi>平聲</hi>
辨葷程令辨素蘇謂致齋在心豈拘葷素為劉者左袒<lb/>
時館中附蘇者令辦葷附程者令辦素予謂不然齊之<lb/>
<pb n="KR3j0078_WYG_007-12b"/>
禁葷見於法令乃禁五辛慮耗散人之氣間其精誠與<lb/>
禁飲酒聴樂嗜慾悲哀同欲其致一之妙通於神明耳<lb/>
二公未免以葷為魚肉徒有是非之辨荘子載顔囘不<lb/>
飲酒不茹葷謂祭祀之齋是也<lb/>
　　不諱字<lb/>
古人諱名不諱字故於祖父師長之字直指而不以為<lb/>
斥中庸仲尼曰仲尼祖述堯舜孫稱祖字也離騷朕皇<lb/>
考曰伯庸子稱父字也論語仲尼日月也對曰子夏曰<lb/>
<pb n="KR3j0078_WYG_007-13a"/>
之類弟稱師字也朱子曰古人未嘗諱字程先生云予<lb/>
十四五從周茂叔本朝先輩尚如此伊川亦嘗呼明道<lb/>
字<hi>日知録云字為臣子所得而稱故周公追王其祖曰王季王而兼字</hi>
　　湯餅<lb/>
生兒三日會客名曰湯餅東坡賀陳述古弟章生子詩<lb/>
甚欲去為湯餅客却愁錯冩弄麞書向疑湯餅是二物<lb/>
如何對得弄璋近閲倦遊録<hi>宋張師正著</hi>云今人呼煮麵為<lb/>
湯餅唐人呼饅頭為籠餅因知湯餅者乃湯之餅是一<lb/>
<pb n="KR3j0078_WYG_007-13b"/>
物非二物也益信古人對偶之精<hi>此與第二卷所言義山詩以射覆對送鉤</hi>
<hi>同</hi>
　　同姓為昏<lb/>
禮娶妻不娶同姓然余觀古人氏族之辨溯流尋源或<lb/>
同姓而非一族或異姓而實為同族即以王氏論一曰<lb/>
琅邪二曰太原三曰京兆所出不同野客叢書云曹子<lb/>
建作王仲宣誄曰流裔畢萬末胄稱王厥姓斯氏條分<lb/>
葉散世滋芳烈揚聲秦漢吕向注秦有王翦王離漢有<lb/>
<pb n="KR3j0078_WYG_007-14a"/>
五侯按王粲系畢萬高之後畢萬封於魏後十代文侯<lb/>
始列為侯至孫稱惠王因之王為氏而秦之翦離自周<lb/>
太子晉之後漢之五侯自齊田和之後此三派元不相<lb/>
干注引為一誤矣故新莽以姚媯陳王田五姓為宗室<lb/>
<hi>玉案莽自謂虞舜後以五姓皆舜裔耳</hi>且禁元城王氏勿與四姓為婚而<lb/>
已自取王訢之女魏東萊王基為子納太原王沈女皆<lb/>
不以為嫌葢知此也玉又案少陵寄族弟唐十八使君<lb/>
詩與君陶唐後盛族多其人聖賢冠史籍枝派羅源津<lb/>
<pb n="KR3j0078_WYG_007-14b"/>
是杜與唐為兄弟也重送劉十弟判官詩分源豕韋派<lb/>
别浦鴈賓秋年事推兄忝人才覺弟優是杜與劉又兄<lb/>
弟也昌黎送何堅序何與韓同姓為近<hi>容齋三筆引孫愐唐韻韓滅子</hi>
<hi>孫分散江淮間因以韓為何字隨音變遂為何氏</hi>異姓稱族今人豈能辨此締<lb/>
婣但避同姓而不知或蹈凟倫之愆矣<lb/>
　　報聞罷<lb/>
今人以落第為報罷不詳所出漢東方朔𫝊其不足采<lb/>
者輒報聞罷師古曰報云天子已聞其所上<hi>上聲</hi>之書而<lb/>
<pb n="KR3j0078_WYG_007-15a"/>
罷之令<hi>平聲</hi>歸又梅福𫝊詣行所在條對急政輒報罷<lb/>
　　半菽<lb/>
漢項羽𫝊今嵗饑民貧卒食半菽軍無見糧注臣瓚曰<lb/>
士卒食蔬菜以菽雜半之<lb/>
　　漫與<lb/>
杜少陵水檻遣心詩云老去詩篇渾漫與今本梓作漫<lb/>
興考舊刻劉會孟本千家注本皆作漫與趙次公云躭<lb/>
佳句而語驚人言其平昔如此今老矣所為詩則漫與<lb/>
<pb n="KR3j0078_WYG_007-15b"/>
而已無復著意於驚人也劉後邨集跋陳教授杜詩補<lb/>
注亦云或信漫與云云王介甫詩粉墨空多直漫與東<lb/>
坡詩袖手焚筆硯清篇真漫與皆可相證又杜集有絶<lb/>
句漫興九首韻府亦引作漫與<lb/>
　　宣室<lb/>
宣室有二殷宣室在朝歌史龜策𫝊武王圍紂象郎自<lb/>
殺宣室徐廣曰天子之居名曰宣室淮南子云武王甲<lb/>
卒三千破紂牧野殺之宣室注曰殷宫名一曰獄也音<lb/>
<pb n="KR3j0078_WYG_007-16a"/>
如宣帝宣王之宣漢未央殿前有温室宣室音如負暄<lb/>
之暄<hi>見集韻</hi>名同而音異三輔黄圖謂漢之宣室取殷舊<lb/>
名非也<lb/>
　　裋褐<lb/>
揚雄方言自闗而西以襜褕短者謂之裋漢貢禹𫝊穅<lb/>
豆不贍裋褐不完叙傳思有裋褐之䙝儋石之畜師古竝<lb/>
音䜿謂僮䜿所著布長襦也又史秦紀寒者利短褐索<lb/>
隠曰褐布䜿裁為勞役之衣短而且狹故謂之短褐亦<lb/>
<pb n="KR3j0078_WYG_007-16b"/>
曰䜿褐孟嘗君𫝊士不得短褐索隠音竪案此二則正<lb/>
文竝作短注或作竪音竪故杜詩直用作長短之短如<lb/>
賜浴皆長纓與宴非短褐短褐風霜入還丹日月遲江<lb/>
湖漂短褐霜雪滿飛蓬諸生舊短褐旅泛一浮萍之類<lb/>
董彦逺洪慶善皆辨古無短褐字史孟嘗君𫝊諸處係<lb/>
後世𫝊冩之譌至唐儒方兩用之未知然否<hi>曽見一辨證書云近</hi>
<hi>得古本杜詩短褐風霜入諸處短皆作䄈乃知今本之譌予謂裋褐短褐雖皆本之史漢不妨通用然如杜詩</hi>
<hi>所云斷冝作短非裋也觀其屬對應自知之</hi>
<pb n="KR3j0078_WYG_007-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0078_WYG_007-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　訂譌雜錄卷七<lb/>
</p>
<p>
</p>
  </div>
</body>
</text>
</TEI>
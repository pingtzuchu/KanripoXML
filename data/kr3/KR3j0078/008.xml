<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>訂譌雜録卷八</head> <lb/>
    <p>
<pb n="KR3j0078_WYG_008-1a"/>
欽定四庫全書<lb/>
　訂譌雜録卷八<lb/>
　　　　　　　　　　　　　青浦胡鳴玉撰<lb/>
　　郢削<lb/>
莊子徐無鬼莊子送葬過恵子之墓顧謂從者曰郢人<lb/>
堊漫其鼻<hi>音避</hi>端若蠅翼使匠石斲之匠石運斤成風聽<lb/>
而斲之盡堊而鼻不傷郢人立不失容觀此則堊鼻者<lb/>
郢人也斲削者匠石也今人曰郢削郢正郢斤是以匠<lb/>
<pb n="KR3j0078_WYG_008-1b"/>
石之斲屬之郢人大非杜詩脱略磻溪釣操持郢匠斤<lb/>
帶匠字説便不妨此與夢溪筆談所辨郢歌之誤同<lb/>
　　舉案齊眉<lb/>
屢見辨證書謂舉案之案乃古椀字本於後漢梁鴻𫝊<lb/>
注予檢鴻𫝊無此説何也楊用脩謂盤屬近之玉篇云<lb/>
案几屬又食器厯觀載籍竝以案對杯言鹽鐵論良民<lb/>
文杯書案神仙𫝊金案玉杯人皆醉飽東觀記杯案食<lb/>
物大小重疉曺操别𫝊魏大為人佻至以頭沒杯案中<lb/>
<pb n="KR3j0078_WYG_008-2a"/>
則舉案之為舉盤無疑也顧舉案而必與眉齊今人罕<lb/>
究其義鴻𫝊云至吳依大家臯伯通居廡下為人賃舂<lb/>
每歸妻為具食不敢於鴻前仰視舉案齊眉則舉案齊<lb/>
眉四字正形其不敢仰視耳若作几案於理不通至以<lb/>
夫婦偕老者為齊眉此尤俚俗假借可笑處不足辨也<lb/>
又漢書霍后𫝊親奉案上食以婦道共養東觀記魏霸<lb/>
妻奉案前跪皆可相證<lb/>
　　袠<lb/>
<pb n="KR3j0078_WYG_008-2b"/>
古者以十年為一袠白樂天詩已開第七秩飽食仍安<lb/>
眠又云年開第七秩屈指幾多人是時年六十二元日<lb/>
詩又云行開第八秩可謂盡天年自注時俗謂七十已<lb/>
上為開第八秩案此自六十一至七十俱可稱七袠自<lb/>
七十一至八十俱可稱八袠司馬温公作慶文潞公八<lb/>
十致語云嵗厯行看九帙新是也後世祝七十夀曰開七<lb/>
袠八十夀曰開八袠非是近見一書謂禮年八十而有<lb/>
秩故稱八十為八袠六十七十不得稱袠其説尤非<hi>袠秩</hi>
<pb n="KR3j0078_WYG_008-3a"/>
<hi>帙三字通用</hi>
　　六經用字<lb/>
六經之道同歸㫖意未嘗不一而用字則有不同者如<lb/>
佑祐右三字一也而在書為佑在易為祐在詩為右惟<lb/>
維唯一也而在書為惟在詩為維在易為唯左傳亦然<lb/>
又如易之无字周禮之灋眂薧鱻齍辠䱷㮚斞閷簭等<lb/>
字他經皆不然今人書无妄无咎多作無失之矣洪文<lb/>
敏之言如此玉幼時聞一老宿云流俗於四書引詩題<lb/>
<pb n="KR3j0078_WYG_008-3b"/>
如止于丘隅魚躍于淵類于字或任意寫作於大非以<lb/>
三百篇止有于字無於字也余始信其説及後細檢毛<lb/>
詩而知其非蓋如言至於漕俟我於城隅作於字處正<lb/>
復不少也<hi>于於二字音本不同于羽俱切音盂於央居切音淤人多混讀</hi>
　　周禮奇字<lb/>
制義中有寫美為媺者流俗不知或誤讀微案周禮美<lb/>
字皆作媺無作美者他如艱為囏吹為龡法為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竝屬<lb/>
周禮字洪文敏曾摘出示人曰六經用字固亦間有奇<lb/>
<pb n="KR3j0078_WYG_008-4a"/>
古者然惟周禮一書獨多予謂前賢以為此書出於劉<lb/>
歆歆常從揚子雲學作竒字故用以入經如法為灋柄<lb/>
為枋邪為衺美為媺呼為嘑拜為摻韶為㲈怪為傀暴<lb/>
為虣獨為簎風為飌鮮為鱻槁為薧螺為蠃脾為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>魚<lb/>
為䱷埋為貍吹為龡陔為裓暗為韽柝為柝探為撢翅<lb/>
為翨摘為硩駭為駴擊為轚辜為橭掬為輂羃為幎藻<lb/>
為薻<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>為□叩為敂艱為囏魅為鬽與夫庮皫胖鱐齍<lb/>
眡劀酏㮚臡箈鬻柶絼疈爂㯺<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>之類皆他經鮮用予<lb/>
<pb n="KR3j0078_WYG_008-4b"/>
前已書之而不詳悉若考工記之字又不可勝載也<lb/>
　　烏鬼<lb/>
野客叢書云老杜詩家家養烏鬼<hi>玉案續筆談曰養讀從去聲</hi>説者<lb/>
不一嬾真子以為豬蔡寛夫以為烏野七神冷齋夜話<lb/>
以為烏蠻鬼沈存中筆談緗素雜記漁隱叢話陸農師<lb/>
埤雅以為鸕鷀四説不同惟冷齋之説為有據觀唐書<lb/>
南蠻傳俗尚巫鬼大部落有大鬼主百家則置小鬼主<lb/>
一姓白蠻五姓烏蠻所謂烏蠻則婦人衣黑繒白蠻婦<lb/>
<pb n="KR3j0078_WYG_008-5a"/>
人衣白繒又以驗冷齋之説劉禹錫南中詩亦曰淫祀<lb/>
多青鬼居人少白頭又有所謂青鬼之説蓋廣南州峽<lb/>
諸蠻之流風故當時有青鬼烏鬼等名杜詩以黄魚<hi>玉案</hi>
<hi>黄魚即今之鱘鰉魚俗以石首魚為黄魚非</hi>對烏鬼知其為烏蠻鬼也審矣<lb/>
然觀元微之詩曰郷味尤珍蛤家神悉事烏又曰病賽<lb/>
烏稱鬼巫占瓦代龜注南人染病竸賽烏鬼此説又似<lb/>
不同據南蠻傳烏即烏黑之烏而元詩以蛤對烏則以<lb/>
為烏鵶之烏玉案續筆談謂䕫峽居人相率十百為曺<lb/>
<pb n="KR3j0078_WYG_008-5b"/>
設牲酒於田間衆操兵仗羣噪而祭謂之養鬼言烏蠻<lb/>
戰殤多與人為厲每嵗以此禳之此説與冷齋合與初<lb/>
説鸕鷀不同<lb/>
　　杏壇<lb/>
今夫子廟庭中有壇石刻曰杏壇闕里志杏壇在殿前<lb/>
夫子舊居非也杏壇之名出自莊子莊子曰孔子遊乎<lb/>
緇帷之林坐乎杏壇之上弟子讀書孔子弦歌鼓琴奏<lb/>
曲未半有漁父者下船而来須眉交白被髮揄袂行原<lb/>
<pb n="KR3j0078_WYG_008-6a"/>
以上距陸而止左手據膝右手持頤以聽曲終又曰孔<lb/>
子乃下求之至於澤畔方將杖挐而引其船顧見孔子<lb/>
還郷而立孔子反走再拜而進又曰客乃刺<hi>音戚</hi>船而去<lb/>
延綠葦間顏淵還車子路授綏孔子不顧待水波定不<lb/>
聞挐音而後敢乘司馬彪曰緇帷黑林名也杏壇澤中<lb/>
高處也莊子書凢述孔子皆是寓言漁父不必有其人<lb/>
杏壇不必有其地即有之亦在水上葦間依陂<hi>音卑</hi>㫄渚<lb/>
之地不在魯國之中也明矣今之杏壇乃宋乾興間四<lb/>
<pb n="KR3j0078_WYG_008-6b"/>
十五代孫道輔增修祖廟移大廟於後因以講堂舊基<lb/>
甃石為壇環植以杏取杏之名名之耳<hi>説夲日知錄</hi>
　　帶礪<lb/>
今人以如帶如礪為開國鴻規河山鞏固意非也史漢<lb/>
功臣表封爵之誓曰使黄河如帶<hi>史記無黄字</hi>泰山如厲<hi>同礪</hi>
國以永寧爰<hi>音袁</hi>及苖裔應邵曰封爵之誓國家欲使功臣<lb/>
傳祚無竆也帶衣帶厲砥<hi>音止</hi>厲石也河當何時知衣帶<lb/>
山當何時如厲石言如帶厲國猶永存以及後世子孫<lb/>
<pb n="KR3j0078_WYG_008-7a"/>
也<lb/>
　　執牛耳<lb/>
盟用牛耳卑者執之尊者莅之鄟澤之盟衛侯請執牛<lb/>
耳發陽之役衛石魋蒙之盟魯孟武伯皆小國執牛耳<lb/>
惟鄫衍之役吳以大國執之不合盟禮故孟彘不從今<lb/>
以執牛耳為主盟非是<hi>説見池北偶談</hi>予案周禮戎右贊牛耳<lb/>
桃茢鄭司農云贊牛耳春秋傳所謂執牛耳者盟割牛<lb/>
耳盛以珠盤尸<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>者執之又注牛耳無竅盟於神故以<lb/>
<pb n="KR3j0078_WYG_008-7b"/>
不聽為戒也孫公談圃云王荆公解周禮言取以順聽<lb/>
不知牛有耳而無竅本以鼻<hi>音避</hi>聽或牽一牛示之公曰然<lb/>
　　何恙不已<lb/>
容齋隨筆云公孫𢎞為丞相以病歸印上報曰君不幸<lb/>
罹霜露之疾何恙不已顔師古注恙憂也何憂於疾不<lb/>
止也禮部韻略訓恙字亦曰憂也初無訓病之義蓋云<lb/>
罹疾矣不應復<hi>去聲</hi>云病師古之説最為明白而世俗相<lb/>
承問人病為貴恙謂輕者微恙心病為心恙風疾為風<lb/>
<pb n="KR3j0078_WYG_008-8a"/>
恙根著已深無由可改玉案石奮傳萬石君尚無恙注<lb/>
云恙憂病也賈誼傳令此六七公者皆無恙注云無恙<lb/>
言無憂病也國策嵗亦無恙耶注亦云恙憂也二字見<lb/>
處甚多總無一作病字解者近世字書亦能辨之<lb/>
　　一二三與壹貳叄同<lb/>
隨筆云古書及漢人用字如一之與壹二之與貳三之<lb/>
與叄其義皆同鳴鳩序刺不壹也又云用心之不壹也<lb/>
而正文其儀一兮表記節以壹恵注言聲譽雖有衆多<lb/>
<pb n="KR3j0078_WYG_008-8b"/>
者節以其行一大善者為諡耳漢華山碑五載壹巡狩<lb/>
祠孔廟碑恢崇壹變祝睦碑非禮壹不得犯而後碑云<lb/>
非禮之常一不得當則與壹通用也孟子市價不貳趙<lb/>
岐注云無二賈者也本文用大貳字注用小二字則貳<lb/>
與二通用也易繫辭𫝊參天兩地釋文云參七南反又<lb/>
如字音三周禮設其參注參謂卿三人則三參通用<lb/>
也九之與久十之與拾百之與柏亦然玉案經史中壹<lb/>
貳叄與一二三通用處觸目皆是昔人謂後世官府簿<lb/>
<pb n="KR3j0078_WYG_008-9a"/>
書文移防胥吏作姦改易數目因以小一字為大壹字<lb/>
其實自壹至拾皆屬借用字其説非是<lb/>
　　訓故<lb/>
予嘗寫訓詁作訓故一友疑誤字不知古止有訓故字<lb/>
後世乃作訓詁漢蓺文志魯申公為詩訓故而齊轅固<lb/>
燕韓生皆為之𫝊故詩有魯故二十五卷韓故三十六<lb/>
卷齊后氏故二十卷齊孫氏故二十七卷師古曰故者<lb/>
通其指義也又劉歆𫝊初左氏𫝊多古字古言學者𫝊<lb/>
<pb n="KR3j0078_WYG_008-9b"/>
訓故而已師古曰故謂指趣也又儒林傳訓故大義<lb/>
　　九拜百拜<lb/>
野客叢書云古者拜禮非特首至地然後為拜也凡頭<lb/>
俯膝屈手動皆謂之拜按周禮辨九拜之儀一稽<hi>音啓</hi>首<lb/>
二頓首三空首四振動五吉拜六凶拜七竒<hi>音基</hi>拜八褒<lb/>
<hi>本音包此應讀報</hi>拜九肅拜注稽首拜頭至地也頓首拜頭叩<lb/>
地也空首拜頭至手也振動以兩手相擊也竒拜一拜<lb/>
也褒拜再拜也肅拜但俯下手即今之揖也何嘗専以首<lb/>
<pb n="KR3j0078_WYG_008-10a"/>
至地為拜邪乃知禹聞善言則拜如揖之類是也豈僕<lb/>
僕之謂哉今人或以頓首於卑下不知拜頭叩地豈卑<lb/>
下之所安乎日知錄云百拜字出樂記古人之拜如今<lb/>
之鞠躬故通計一席之間賓主交拜近至於百註云壹<lb/>
獻士飲酒之禮百拜以喻多是也<hi>徐伯魯曰按鄉飲酒禮無百拜此甚言之</hi>
<hi>耳</hi>若平禮止是一拜再拜即人臣之於君亦止再拜孟子以<lb/>
君命將之再拜稽首而受是也禮至未世而繁自唐以<lb/>
下即有四拜大明㑹典四拜者百官見東宫親王之禮<lb/>
<pb n="KR3j0078_WYG_008-10b"/>
見其父母亦行四拜禮其餘官長及親戚朋友相見止行<lb/>
兩拜禮是四拜惟於父母得行之今人書狀動稱百拜<lb/>
何也又云古人未有四拜之禮戰國策蘇秦路過雒陽<lb/>
嫂蛇行匍伏四拜自跪而謝此四拜之始蓋因謝罪而<lb/>
加拜非禮之常也<hi>黄庭經十讀四拜朝太上亦是加拜</hi>今人上<hi>上聲</hi>父母書<lb/>
用百拜亦為無理若以古人之拜乎則古人必稽首然<lb/>
後為敬而百拜僅賓主一日之禮非所施於父母若以<lb/>
今人之拜乎則天子止於五拜而又安得百也此二者過<lb/>
<pb n="KR3j0078_WYG_008-11a"/>
猶不及明知其不然而書之此以偽事其親也洪武三<lb/>
年上諭中書省臣曰今人書劄多稱頓首再拜百拜皆<lb/>
非實禮其定為儀式令人遵守於是禮部定儀凢致書<lb/>
於尊者稱端肅奉書答則稱端肅奉復敵己者稱奉書<lb/>
奉復上之與下稱書寄書答卑幼與尊者則曰家書敬<lb/>
復尊長與卑幼則曰書付某人<lb/>
　　三古<lb/>
今人用三古誤以為夏商周三代漢蓺文志易道深矣<lb/>
<pb n="KR3j0078_WYG_008-11b"/>
文更三聖世厯三古韋昭曰三聖伏羲文王孔子也孟<lb/>
康曰易繫辭𫝊曰易之興也其於中古乎然則伏羲為<lb/>
上古文王為中古孔子為下古<lb/>
　　反璧<lb/>
左僖二十三年晉公子重耳及曺僖負覊饋盤飱置璧<lb/>
焉公子受飱反璧今人却餽曰璧本此俗誤為藺相如<lb/>
事見史記亷藺列傳有臣請完璧歸趙語因寫作完謝<lb/>
大非相如紿秦間使懐璧歸趙竝非秦之不受璧也<lb/>
<pb n="KR3j0078_WYG_008-12a"/>
　　相於<lb/>
相於與相與同似俗實雅古人詩文多用之如孔文舉<lb/>
書岸幘廣堂舉杯相於杜詩此行非不濟良友昔相於<lb/>
老矣逢迎拙相於託契饒之類<lb/>
　　金錯刀<lb/>
張衡四愁詩美人贈我金錯刀金錯刀王莽所鑄錢名<lb/>
漢食貨志王莽居攝變漢制以周錢有子母相權於是更<lb/>
造大錢徑寸二分重十二銖<hi>音殊</hi>文曰大錢五十又造契刀錯刀<lb/>
<pb n="KR3j0078_WYG_008-12b"/>
其環如大錢身形如刀長二寸文曰契刀五百錯刀以黄金<lb/>
錯其文曰一刀直五千與五銖錢凡四品並行杜詩金錯囊<lb/>
垂罄銀壺酒易賒韓退之詩聞道松醪賤何須恡錯刀<hi>玉案韓集</hi>
<hi>無此詩何也</hi>皆謂是也藝苑雌黄之説如此繼古叢編謂金錯刀一<lb/>
名而二物錢一也刀二也王莽所造張衡韓杜所云是錢名杜<lb/>
詩熒熒金錯刀濯濯朱絲繩孟襄陽詩美人騁金錯雙手膾<lb/>
鮮鱗是刀名玉又案梅聖俞送蔡駰下第詩云爾持金錯刀<lb/>
不入鵝眼<hi>錢名</hi>貫今俗但知為刀名而不知為錢名也<lb/>
<pb n="KR3j0078_WYG_008-13a"/>
　　骰子<lb/>
骰音頭本平聲字白樂天詩碧籌攢采盌紅袖拂骰盤<lb/>
又鞍馬呼敎住骰盤喝遣輸吳音呼為豆子非也史范<lb/>
蔡傳博者或欲大投注裴駰曰投投瓊也楊愼曰投即<lb/>
今骰子蓋投具以瓊為之列子云鳴瓊也又續事始曰<lb/>
曺子建制雙六置投子二觀此則投與骰似可通用資暇<lb/>
錄乃以骰字為非曰投子者投擲於盤筵之義或作骰<lb/>
案諸家之書骰即股字不音投玉案詩家之書骰皆音<lb/>
<pb n="KR3j0078_WYG_008-13b"/>
頭注云博齒惟集韻有與股通用之説不得遽以投字<lb/>
為正而廢骰字<lb/>
　　每下愈况<lb/>
莊子知北遊正獲之問於監市履豨也每下愈况言每<lb/>
於至下之處愈可比况他物今用作每况愈下非<lb/>
　　學官<lb/>
世以學舎為學宫於理亦通然與出處不合漢賈諠𫝊<lb/>
及太子少長知妃色則入於學學者所學之官也顔師<lb/>
<pb n="KR3j0078_WYG_008-14a"/>
古注云官謂官舍又蓺文志易有施孟梁丘京氏列於<lb/>
學官書有歐陽大小夏侯氏立於學官詩有魯齊韓三<lb/>
家列於學官禮有戴徳戴聖慶普三家立於學官春秋有<lb/>
公羊榖梁立於學官無有一作學宮者若云頖宫澤宫<lb/>
便無弊<lb/>
　　弔生不弔死<lb/>
曲禮知生者弔知死者傷知生而不知死弔而不傷知<lb/>
死而不知生傷而不弔今槩曰弔非也俗云弔生不弔<lb/>
<pb n="KR3j0078_WYG_008-14b"/>
死此言實得禮意但誤作世態燠寒生死易心解耳<lb/>
　　䢴溝之誤<lb/>
左哀九年秋吳城䢴溝通江淮杜注於䢴江築城穿溝<lb/>
東北通射陽湖西北至宋口入淮通糧道也今廣陵韓<lb/>
江是陸徳明曰䢴音寒城䢴句絶溝通江淮自為一句<lb/>
今俗誤以吳城䢴溝四字為句遂稱揚州䢴江為䢴溝<lb/>
非<lb/>
　　用史語之失<lb/>
<pb n="KR3j0078_WYG_008-15a"/>
卑之毋甚髙論作二句讀前已詳言之矣兹閱容齋隨<lb/>
筆論史語一則復節録於此曰今之牽引史語者亦未<lb/>
免有失張釋之言便宜事文帝曰卑之毋甚髙論令<hi>平聲</hi>
今可行也遂言秦漢之間事帝稱善顔師古曰令其議<lb/>
論依附時事予謂不欲使為甚髙難行之論故令少卑<lb/>
之耳而今之語者直以言論不足采為無甚髙論又韓<lb/>
公送諸葛覺往隨州讀書詩云鄴侯家多書插架三萬<lb/>
軸一一懸牙籖新若手未觸為人强記覽過眼不再讀<lb/>
<pb n="KR3j0078_WYG_008-15b"/>
鄴侯蓋謂李繁時為隨州刺史藏書既富且記性警敏<lb/>
故籖軸嚴整如是今人或指言雖名為收書而未嘗過<lb/>
目者輒曰新若手未觸亦非也<lb/>
　　祝即咒字<lb/>
祝本有竹晝二音六書正譌謂别作咒非余檢經史果<lb/>
然尚書無逸否則厥口詛祝詩大雅侯作<hi>音詛</hi>侯祝周禮<lb/>
大祝掌六祝一曰順祝二曰年祝三曰吉祝四曰化祝<lb/>
五曰端祝六曰筴祝左襄十七年宋國區區而有詛有<lb/>
<pb n="KR3j0078_WYG_008-16a"/>
祝禍之夲也成十七年愛我者唯祝我使我速死無及<lb/>
於難注竝音之又反或之秀反又漢書外戚𫝊宫人飲<lb/>
酒酹地皆祝延之師古曰祝之又反謂祝之使長夀也<lb/>
又張衡西京賦東海黄公赤刀粤祝冀厭白虎卒不能<lb/>
救據此數條祝詛祝頌二義皆可讀皺今但知有竹音<lb/>
耳<hi>賈昌朝字音清濁辨之六反祭主贊詞者之又反謂贊詞</hi>
　　輔車<lb/>
左僖五年諺所謂輔<hi>音釜</hi>車相依脣亡齒寒者其虞虢之<lb/>
<pb n="KR3j0078_WYG_008-16b"/>
謂也車陸德眀音尺遮反杜注輔頰輔車牙車林注言<lb/>
虞如牙車如齒在裏虢如輔頰如脣在表二國相須以<lb/>
生去一不可案此則輔車相依脣亡齒寒二句意夲一<lb/>
串若以輔車解作車之輔如詩所謂無棄爾輔意不惟<lb/>
顯背杜林二注且覺取譬不倫<lb/>
　　名諱<lb/>
曲禮卒哭乃諱韻㑹注生曰名死曰諱世俗不察向生<lb/>
人輒稱尊諱非禮也然古人已有此失吳楚材彊識略<lb/>
<pb n="KR3j0078_WYG_008-17a"/>
言漢西嶽碑云樊君諱毅毅時尚在也又金石録謂生而稱<lb/>
諱見於石刻者甚多因引孝宣元康二年詔曰其更諱<lb/>
詢以為西漢已如此然則俚俗相沿亦有所夲<lb/>
　　吹嘘師資<lb/>
後漢鄭太傳孔公緒清談髙論嘘枯吹生太子賢注枯<lb/>
者嘘之使生生者吹之使枯言談論有所抑揚也案此<lb/>
則吹嘘二字義正相反然古今詞人多混作一意用又<lb/>
儒林傳若師資所承宜標名為識者乃著之云太子<lb/>
<pb n="KR3j0078_WYG_008-17b"/>
賢注引老子曰善人者不善人之師也不善者善人之<lb/>
資也則師資二字亦兼羙惡言今人解作師之資二弊<lb/>
雖小不可不知<lb/>
　　鳯尾諾<lb/>
野客叢書云皮日休詩以鳯尾諾對虎頭嵓東坡以鳯<lb/>
尾諾對虎頭州按晉帝批奏書諾字之尾如鳯尾之形<lb/>
故謂鳯尾諾齊帝令<hi>平聲</hi>江夏王學鳯尾諾一學即工葢<lb/>
諾者猶言制可也諾字與詔字相似而又有鳯詔之語<lb/>
<pb n="KR3j0078_WYG_008-18a"/>
故觀者往往誤以為鳯尾詔焉如陸龜蒙集所刋<hi>看平聲</hi>
是也<lb/>
　　圯上老人<lb/>
圯音移張子房受書於圯上老人楚人謂橋為圯李太<lb/>
白詩我来圯橋上懷古欽英風既曰圯又曰橋後人所<lb/>
以有橋橋之誚案地輿其地至今有圯橋葢沿訛也字<lb/>
从巳午之巳無鈎不从人己之己圮音痞敗也書方<lb/>
命圮族<lb/>
<pb n="KR3j0078_WYG_008-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　訂譌雜録卷八<lb/>
</p>
<p>
</p>
  </div>
</body>
</text>
</TEI>
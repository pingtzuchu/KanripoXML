<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>訂譌雜錄卷三</head> <lb/>
    <p>
<pb n="KR3j0078_WYG_003-1a"/>
欽定四庫全書<lb/>
　訂譌雜錄卷三<lb/>
　　　　　　　　　　　　　青浦胡鳴玉撰<lb/>
　　鄭重<lb/>
鄭重有頻煩殷勤二義不作珍重不敢輕忽解緗素雜<lb/>
記云漢王莽𫝊然非皇天所以鄭重降符命之意注師<lb/>
古曰頻煩也顔氏家訓云我亦不能鄭重聊舉近世切<lb/>
要以啓寤汝耳此眞得漢書之意近沈存中筆談言石<lb/>
<pb n="KR3j0078_WYG_003-1b"/>
曼卿事云他日試使人通鄭重則閉門不納亦無應門<lb/>
者即以鄭重為殷勤又不知何所據而言然不爾曽謂<lb/>
使人通頻煩可乎玉案廣韻鄭字注云鄭重殷懃也故<lb/>
陶靖節集注叙慧逺白蓮社事云靖節與逺公雅素寧<lb/>
為方外交而不願齒社列逺公遂作詩博酒鄭重招致<lb/>
竟不可詘魏志鄭重送汝好物白樂天謝庾順之送紫<lb/>
霞綺詩云千里故人心鄭重皆作殷勤解<hi>朱子謂少陵䕫州以後詩</hi>
<hi>失之鄭重䌓絮是亦頻煩意</hi>
<pb n="KR3j0078_WYG_003-2a"/>
　　愀然<lb/>
愀音悄愀然色變也如禮記孔子愀然作色而對莊子<lb/>
孔子愀然變容荀子愀然有以自省赤壁賦愀然正襟<lb/>
危坐之類俗讀秋然讀啾然用作悽愴不樂意非<lb/>
　　瞿然<lb/>
瞿然驚顧貎瞿音句與平聲音義不同記檀弓曽子聞<lb/>
之瞿然又公瞿然失席亦作懼然漢東方朔𫝊懼然易<lb/>
容師古曰懼然失守之貎懼音居具反詩良士瞿瞿禮<lb/>
<pb n="KR3j0078_WYG_003-2b"/>
玉藻視容瞿瞿梅梅音義竝同<lb/>
　　兩造<lb/>
兩造音糙周禮大司冦以兩造禁民訟鄭云造至也使<lb/>
訟者兩至周書吕刑兩造具備蔡𫝊云兩造者兩争者<lb/>
皆至也周官以兩造聽民訟具備者詞證皆在也案此<lb/>
二字惟讞鞫時得用之俗誤讀兩召用為彼此二人通<lb/>
稱<hi>去聲</hi>非也<lb/>
　　千頃陂<lb/>
<pb n="KR3j0078_WYG_003-3a"/>
陂音卑後漢黄憲傳叔度汪汪若千頃陂<hi>世説作汪汪如萬頃之陂</hi>
澄之不清淆之不濁俗用作千頃波誤認為波瀾案漢<lb/>
書字例陂與波通用後漢亦然故於郭林宗傳作千頃<lb/>
波然絶非波瀾之謂<lb/>
　　豆區釡鐘<lb/>
毛居正曰豆字是古斗字如豆區釜鐘之類後人誤作<lb/>
爼豆之豆讀之又考工記梓人一獻而三酬則一豆矣<lb/>
注豆當為斗釋文音斗下文飲一豆酒同予謂豆區釜<lb/>
<pb n="KR3j0078_WYG_003-3b"/>
鐘區當讀歐左傳音注自明若豆之為斗人所未知也<lb/>
<hi>鐘鍾古通用</hi>
　　挑達伴奐<lb/>
挑達輕儇跳躍貎詩挑兮達兮今用作佻達非伴奐閒<lb/>
暇之意詩伴<hi>音判</hi>奐爾游矣今用作泮渙非<lb/>
　　寧馨阿堵<lb/>
流俗以佳兒為寕馨以錢為阿堵其實非也容齋隨筆<lb/>
曰寧馨阿堵宋晉閒人語助耳後人但見王衍指錢云<lb/>
<pb n="KR3j0078_WYG_003-4a"/>
舉阿堵物却又山濤見衍曰何物老嫗生寧馨兒今遂<lb/>
以阿堵為錢寧馨為佳兒殊不然也前輩詩語言少味<lb/>
無阿堵氷雪相看有此君又家無阿堵物門有寧<hi>讀從去聲</hi>
馨兒其意亦如此宋廢帝之母王太后疾篤帝不往視<lb/>
后怒謂侍者曰取刀來剖我腹那得生寧馨兒觀此豈<lb/>
得為佳顧長康畫人物不㸃睛曰𫝊神寫照正在阿堵<lb/>
中猶言此處也劉眞長譏殷淵源曰田舍兒强學人作<lb/>
爾馨語又謂桓温曰使君如馨地寧可戰鬬求勝王導<lb/>
<pb n="KR3j0078_WYG_003-4b"/>
與何充語曰正自爾馨王恬撥王胡之手曰冷如鬼手<lb/>
馨强來捉人臂至今吳中人語言尚多用寧馨字為問<lb/>
猶言若何也劉夢得詩為問中華學道者幾人雄猛得<lb/>
寧馨<hi>玉案猶言如是也</hi>葢得其義以寧字作平聲用又野客叢<lb/>
書云今人稱錢為阿堵葢祖王衍之言也阿堵晉人方<lb/>
言猶言這箇耳王衍當時指錢而為是言非眞以錢為<lb/>
阿堵也今直稱錢為阿堵不知阿堵果何物耶且顧長<lb/>
康曰𫝊神寫照正在阿堵中謝安曰明公何湏壁間置<lb/>
<pb n="KR3j0078_WYG_003-5a"/>
阿堵輩殷中軍曰理應在阿堵上此皆言阿堵豈必錢<lb/>
邪此與王子猷以竹為此君之意同裴廸詩曰竹君者<lb/>
是也<lb/>
　　勍敵<lb/>
勍音擎强也左傳今之勍者皆我敵也又勍敵之人隘<lb/>
而不列俗讀競因誤作勁敵<lb/>
　　疑丞<lb/>
疑丞俗用作凝丞非尚書大傳古者天子必有四鄰前<lb/>
<pb n="KR3j0078_WYG_003-5b"/>
曰疑後曰丞左曰輔右曰弼又記師保疑丞朱子曰疑<lb/>
字曉不得想止是有疑即問他之意<lb/>
　　比物比志<lb/>
故曰聖人有金城者比物比志也語出治安䇿林西仲<lb/>
曰衆志成城在城謂之物在人謂之志可以相比制義<lb/>
多用此物此志乃字之誤林説本之如淳注然予厯檢<lb/>
漢書賈誼𫝊作比物此志字形相近剞㓹易譌當再覓<lb/>
善本證之<lb/>
<pb n="KR3j0078_WYG_003-6a"/>
　　纍纍<lb/>
纍借音雷樂記纍纍乎端如貫珠白樂天詩玉敲音厯<lb/>
厯珠貫字纍纍華表鶴歌有鳥有鳥丁令威出家千載<lb/>
今來歸城郭皆是人民非何不學仙冢纍纍唐彦謙詩<lb/>
長陵高闕此安劉袝葬纍纍盡列侯放翁詩還家欲作<lb/>
諸孫贈邨路纍纍柿未丹偶拈一二則平聲較<hi>音覺</hi>然今<lb/>
之作詩者或誤作上聲用<lb/>
　　藐藐<lb/>
<pb n="KR3j0078_WYG_003-6b"/>
藐一音莫藐藐忽畧貎詩誨爾諄諄聽我藐藐匪用為<lb/>
教覆用為虐與既成藐藐深逺貎音眇不同案聽我藐<lb/>
藐朱傳音邈今沿讀眇者以誤邈為眇音耳邈音莫竝<lb/>
無眇音説見第一卷<lb/>
　　貫穿<lb/>
貫穿音串漢司馬遷贊貫穿經傳馳騁古今杜少陵八<lb/>
哀詩貫穿百萬衆貫穿無遺恨栁子厚送易師楊君序<lb/>
論説辨問貫穿上下俗作貫串非近日名流寫作貫丳<lb/>
<pb n="KR3j0078_WYG_003-7a"/>
或疑為串字之譌不知其本於昌黎贈張籍詩試將詩<lb/>
義授如以肉貫丳也丳音産炙肉器<lb/>
　　奸<lb/>
奸音干與干同犯也如左傳奸王之位奸先王之禮女<lb/>
皆奸之奸國之紀奸時以動吾父再奸王命子父不奸<lb/>
之謂禮之類陸德明竝音干又求也史齊世家以漁釣<lb/>
奸周西伯正義曰奸音干又左傳奸絶我好<hi>去聲</hi>漢書敢<lb/>
挾詐偽以奸名譽陸氏顔氏竝音干今讀為艱與姦混<lb/>
<pb n="KR3j0078_WYG_003-7b"/>
用不復知有干音故為厯攷之日知錄云廣韻姦古顔<lb/>
切私也詐也亦作姧今本誤姧作奸非也奸音干犯也<lb/>
左氏僖公七年傳曰君以禮與信屬<hi>音竹</hi>諸侯而以姦終<lb/>
之曰子父不奸之謂禮一𫝊之中二字各出而義不同<lb/>
釋名姦奸也言奸正法也以奸釋姦其為兩字審矣又<lb/>
奸字亦可訓作干禄之干漢書荆燕吳傳齊人田生以<lb/>
畫奸澤史記作干然則奸但與干通用而不可以為姦<lb/>
也<lb/>
<pb n="KR3j0078_WYG_003-8a"/>
　　著鞭<lb/>
晉劉琨傳與祖逖為友聞祖逖被用謂人曰吾枕<hi>去聲</hi>戈<lb/>
待旦常恐祖生先<hi>去聲</hi>我著鞭著音灼置也與著棋同義<lb/>
俗讀如沉著之著非沉著一作𤣥箸世説王夷甫曰我<lb/>
與王安豐説延陵子房亦超超𤣥箸劉辰翁云𤣥箸猶<lb/>
沉著也玉案世説著字皆作箸如箸㡌箸屐箸袴之類<lb/>
蓋箸本古著字後世顓作匙箸用而别出著字王世懋<lb/>
曰世説著皆作箸殆不可曉或槩改作著皆未明乎字<lb/>
<pb n="KR3j0078_WYG_003-8b"/>
學也<lb/>
　　二十八宿<lb/>
二十八宿音肅俗讀秀非古人皆嘗言之容齋隨筆云<lb/>
二十八宿宿音秀若考其義則止當讀如本音嘗記前<lb/>
人有説如此説苑辨物篇曰天之五星運氣於五行所<lb/>
為宿者日月五行之所宿也其義昭然嬾眞子錄云二<lb/>
十八宿謂之二十八舍又謂之二十八次次也舍也皆<lb/>
有止宿之意今韻畧乃音秀此何理也焦竑云星宿韻<lb/>
<pb n="KR3j0078_WYG_003-9a"/>
畧音秀誤也宿是日月五星之次舍以止宿為義陰符<lb/>
經天發殺機移星易宿地發殺機龍蛇起陸作入聲讀<lb/>
玉謂諸説甚是但援<hi>音袁</hi>引未至耳案史記天官書云月<lb/>
蝕歲星其宿地饑若亡又云心則内賊亂也列星其宿<lb/>
地憂此最是讀肅明徴以洪文敏羣公之博學而不引<lb/>
以為證豈偶忘之耶然讀為秀者亦有所本但係古人<lb/>
叶韻非本音也昌黎南山詩延延離又屬<hi>音竹</hi>夬夬叛還<lb/>
遘喁喁魚闖<hi>借音寸</hi>萍落落月經宿棲<hi>音西</hi>宿字古亦有叶<lb/>
<pb n="KR3j0078_WYG_003-9b"/>
秀音讀者左思吳都賦思假道於豐隆披重霄而高狩<lb/>
籠烏兎於日月窮飛走之棲宿<lb/>
　　鼔篋<lb/>
學記入學鼓篋孫其業也注謂擊鼔以召學士發篋以<lb/>
出書籍本自二項今人輒用彈琴鼓篋句誤以鼔為活<lb/>
字與負笈一例<lb/>
　　繇辭<lb/>
繇音宙占詞也廣韻注云卦兆辭也佩觽集曰繇从䍃<lb/>
<pb n="KR3j0078_WYG_003-10a"/>
从卜从系與繇字有辨經史多誤梓人因讀為爻音而<lb/>
不知其非此字左傳最多如且其繇曰之類陸德明竝<lb/>
音直救反又漢文紀卜之兆得大横占曰大横庚庚注<lb/>
李奇曰庚庚其繇文也占謂其繇文也師古曰繇音丈<lb/>
救反本作籀籀書也謂讀卜詞潘岳西征賦既定鼎於<lb/>
郟鄏遂鑽龜而啓繇平失道而來遷繄二國而是祐昌<lb/>
黎南山詩或如龜坼兆或若卦分繇或前横若剝或後<lb/>
斷若姤放翁詩卜繇兒能測藥方僧為求詩杕杜末章<lb/>
<pb n="KR3j0078_WYG_003-10b"/>
傳云且卜且筮相襲竝作合言于繇而皆曰近矣今之<lb/>
習詩經者莫不讀為合言于爻也<lb/>
　　蜑<lb/>
蜑壇上聲<hi>亦作䗺</hi>南海<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>種曰蜑戸以舟楫為家采海物<lb/>
為生且生食之入水能視合浦珠池蚌蛤惟蜑能沒水<lb/>
探取旁人以繩繫其腰動則引而上先炙毳衲熱出水<lb/>
急覆之不然寒慄以死俗以禽卵為蜑不知誤自何時<lb/>
且變文作蛋尤非字書無蛋字宛<hi>借音逺</hi>委餘編謂通海<lb/>
<pb n="KR3j0078_WYG_003-11a"/>
内名鳥卵曰彈何也案此當作彈丸之彈因其形似而<lb/>
名之是亦一説<hi>今廣東有蛋戸音但皆船户也蛋乃蜑字之譌</hi>
　　五松事<lb/>
王勉夫曰緗素雜記云史記秦始皇上泰山立石封祠<lb/>
祀下風雨暴至休於樹下遂封其樹為五大夫唐陸䞇<lb/>
松詩不羡五株封李商隠有五松驛詩李白序謂風雨<lb/>
暴作五松受職皆言五松事惟荆公詩老松先得大夫<lb/>
封此為得之僕謂黄朝英稽考未至耳非李白之徒謬<lb/>
<pb n="KR3j0078_WYG_003-11b"/>
也按應劭云秦皇逢暴雨得五松因封為五大夫葢當<lb/>
時大夫係封五株松非一松也是以庾信終南山詩曰<lb/>
水奠三川石山封五樹松五樹松在唐人前已如此言<lb/>
豈謂太白等謬誤朝英但見唐人有此數處用五松事<lb/>
與史記文不合故有是説不知此事已見於應劭所載<lb/>
而唐前人已用之矣玉案勉夫此辨洞悉源流而後世<lb/>
辨證家猶紛紛謂五大夫是秦第九等爵所封竝非五<lb/>
株松自詡獨得何見事之晚耶又檢史始皇紀止言休<lb/>
<pb n="KR3j0078_WYG_003-12a"/>
於樹下因封其樹為五大夫竝不言松則五松之説亦<lb/>
出自後人臆度未知是否也<lb/>
　　孤負<lb/>
李陵答蘇武書陵雖孤恩漢亦負德又曰孤負陵心孤<lb/>
負字意必出此或前更有出未可知也杜詩孤負滄洲<lb/>
願韓詩孤負平生心蘇詩莫教孤負竹風涼又杜詩更<lb/>
長燭明不可孤義山詩映書孤志業之類不可殫述總<lb/>
無誤作辜負者即有之係後人傳寫梓刻之譌非元文<lb/>
<pb n="KR3j0078_WYG_003-12b"/>
也辜辠也與孤負意絶不相蒙<lb/>
　　相提而論<lb/>
相提而論<hi>平聲</hi>提上聲音弟史竇嬰傳高遂曰相提而論<lb/>
自是明揚主上之過徐廣曰提音徒抵反索隠曰相提<lb/>
猶相抵今俗讀作相題而論是何理也<lb/>
　　齗齗如也<lb/>
齗音銀史魯世家余聞孔子稱曰甚矣魯道之衰也洙<lb/>
<hi>音殊</hi>泗之間齗齗如也漢地理志魯瀕洙泗之水其民涉<lb/>
<pb n="KR3j0078_WYG_003-13a"/>
度幼者扶老而代其任俗既益薄長老不自安與幼少<lb/>
相讓故曰魯道衰洙泗之間齗齗如也師古曰齗齗分<lb/>
辨之意徐廣曰幼者患苦長者長者忿愧自守故齗齗<lb/>
争辭所以為道衰也俗譌作斷斷如也習用不知已非<lb/>
一日<hi>雖斷斷字有出而増一如字實為齗齗如也之形譌也</hi>
　　校獵<lb/>
校獵之校音効漢成帝紀行幸長楊宫與胡客大校獵<lb/>
如淳曰周禮校人掌王田獵之馬故曰校獵師古曰此<lb/>
<pb n="KR3j0078_WYG_003-13b"/>
校謂以木相貫穿為闌校耳校人職云六廐成校是則<lb/>
以遮闌為義也校獵者大為闌校以遮禽獸而獵取也<lb/>
洪武正韻云闌校音效所以遮獸而獵取之謂之校獵<lb/>
此本於漢書音義别本字韻書誤音計校之校<hi>韻府亦誤以校</hi>
<hi>獵作教音</hi>俗因認為田獵而較獲多少意<lb/>
　　傳臚<lb/>
臚音廬並無盧音史叔孫通𫝊大行設九賔臚句傳蘇<lb/>
林云上傳語告下為臚下𫝊語告上為句韋昭云大行<lb/>
<pb n="KR3j0078_WYG_003-14a"/>
掌賔客之禮今謂之鴻臚也九賔則周禮九儀也謂公<lb/>
侯伯子男孤卿大夫士也漢依此以為臚傳以次傳令<lb/>
下也臚音閭宛委餘編曰大鴻臚古音為鴻廬今若依<lb/>
古稱當作一笑予謂讀書識字止求一是不泥今古也<lb/>
　　剝棗<lb/>
詩八月剝棗剝音朴與撲同今讀博棗非毛注云剝擊<lb/>
也陸德明音普卜切王荆公詩經新解云剝者剝去其<lb/>
皮而進之所以養老也後從蔣山郊步至民家問其翁<lb/>
<pb n="KR3j0078_WYG_003-14b"/>
安在曰去剝棗乃悟前非即具奏乞除去十三字説見<lb/>
容齋隨筆予謂今人讀博棗雖非本於介甫之解而仍<lb/>
作撲擊義然已不復知有朴音矣<lb/>
　　劍器渾脱<lb/>
杜少陵詩序云觀公孫氏舞劍器渾<hi>平聲</hi>脱<hi>音駝</hi>瀏灕頓挫<lb/>
獨出冠時唐段安節樂府雜錄謂劍器是健舞曲名又<lb/>
文獻通考舞部謂劍器古武舞之曲名其舞用女妓雄<lb/>
粧空手而舞案此今人意以劍器為刀劍之器非是舊<lb/>
<pb n="KR3j0078_WYG_003-15a"/>
唐書郭山惲𫝊中宗引近臣宴集將作大匠宗晉卿舞<lb/>
渾脫胡三省注通鑑長孫無忌以烏羊毛為渾脱氊㡌<lb/>
人多效之謂之趙公渾脱因演以為舞容齋隨筆云唐<lb/>
中宗時清河尉吕元泰上書言時政曰比見坊邑相率<lb/>
為渾脱隊楊用修曰渾脱隊即所謂公孫大娘渾脱舞<lb/>
也又居易錄云按陳𤾉樂書云樂府諸曲自古不用犯<lb/>
聲唐自則天末年劍器入渾脱為犯聲之始劍器宫調<lb/>
渾脱商調以臣犯君故為犯聲又唐多解曲如柘枝用<lb/>
<pb n="KR3j0078_WYG_003-15b"/>
渾脱解之類觀此則劍器渾脱自各為舞曲之名今人<lb/>
誤讀杜詩序以劍器為句而以渾脱瀏灕頓挫六字為<lb/>
句以為皆極贊舞劍器之妙譌謬沿襲文字中往往以<lb/>
渾脱瀏灕四字連綴用之可笑也又云渾脱之義予向<lb/>
詳之皇華紀聞閲李中麓<hi>開先</hi>太僕塞上曲一首云黄河<lb/>
萬里障邊隅冒頓年來謀計殊不用輕帆并短棹渾脱<lb/>
飛渡只湏臾與朱秉器中丞河上禇談所記畧同李自<lb/>
注云脱音駝然後知渾脱舞渾脱㡌皆當作平聲也玉<lb/>
<pb n="KR3j0078_WYG_003-16a"/>
謂渾讀平聲人所知也脱之音駝人鮮知之<lb/>
　　東閤等語<lb/>
漢公孫𢎞𫝊開東閤以延賢人師古曰閤者小門東向<lb/>
開之避當庭門而引賓客以别於掾史官屬也又朱雲<lb/>
𫝊且留我東閤以觀四方奇士古人詩文用東閤字本<lb/>
此俗本多𫝊寫誤梓作閣如少陵詩東閤官梅動詩興<lb/>
義山詩東閤無因得再窺東坡詩東閤郎君嬾重尋石<lb/>
湖詩飄零東閤似詩人之類唐制以宣政殿為前殿紫<lb/>
<pb n="KR3j0078_WYG_003-16b"/>
宸殿為便殿前殿謂之正衙天子不御前殿而御紫宸<lb/>
乃自正衙喚仗由閤門而入百官候朝於衙者因隨以<lb/>
入見謂之入閤又門下省以黄塗門謂之黄閤長官曰<lb/>
閤老閤下又太守<hi>去聲</hi>有鈴閤又閤閤蛙聲昌黎詩蛙黽<lb/>
鳴無謂閤閤祗亂人放翁詩科斗已成蛙閤閤惟前明<lb/>
宫禁有東閣文華閣學士入閣辦事者有内閣閣老閣<lb/>
下之稱明以前無之也今欲執後繩前漢唐詩文東閤<lb/>
閤下盡改為閣惡乎可哉<hi>日知録言閣閤之義甚悉詳録第九卷</hi>
<pb n="KR3j0078_WYG_003-17a"/>
　　閨閤<lb/>
爾雅小閨謂之閤史遷答任少卿書身為閨閤之臣文<lb/>
翁𫝊使𫝊教令出入閨閤注内中小門也今以此二字<lb/>
顓屬女子言非轉作閨閣尤非<lb/>
　　幕<lb/>
幕音莫俗讀慕誤亦作莫史李牧𫝊輸入莫府漢李廣<lb/>
𫝊莫府省文書昌黎晚秋郾城夜㑹聯句云從軍古云<lb/>
樂談笑青油幕燈明夜觀棋月暗秋城柝此漠音一證<lb/>
<pb n="KR3j0078_WYG_003-17b"/>
也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　訂譌雜録卷三<lb/>
</p>
<p>
</p>
  </div>
</body>
</text>
</TEI>
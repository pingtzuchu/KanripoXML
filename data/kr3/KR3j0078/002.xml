<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>訂譌雜録卷二</head> <lb/>
    <p>
<pb n="KR3j0078_WYG_002-1a"/>
欽定四庫全書<lb/>
　訂譌雜録卷二<lb/>
　　　　　　　　　　　　　青浦胡鳴玉撰<lb/>
　　野處而不暱<lb/>
暱寅入聲音逸字從日曰相近也與匿字音義迥别<lb/>
國語筦子曰野處而不暱其秀民之能為士者必足頼<lb/>
也本於暱字句絶謂野處而不與庸衆相暱此民之秀<lb/>
出而能為士者俗讀暱為匿以野處而不暱其秀七字<lb/>
<pb n="KR3j0078_WYG_002-1b"/>
為句誤為誰野處而能不掩其秀如英英露爽意紕繆<lb/>
甚矣急宜正之<hi>詩甫田註云俊士秀民也下引管仲之言為證</hi>
　　分野<lb/>
地里志某星分野<hi>漢書作壄</hi>分去聲今人不知誤讀平聲周<lb/>
禮保章氏以星土辨九州之地所封封域皆有分星以<lb/>
觀妖祥分野者分内之野或繫之北斗如魁主雍<hi>去聲</hi>或<lb/>
繫之二十八宿<hi>音肅</hi>如星紀主呉越或繫之五星如嵗星<lb/>
主齊呉之類又有月建分野十干分野十二支分野左<lb/>
<pb n="KR3j0078_WYG_002-2a"/>
僖三十年杜注分野之星昭十八年杜注大辰大火宋<lb/>
分野二十六年杜注出之分野陸德明竝音扶問反又<lb/>
漢地里志有皆趙分皆燕分齊分等語又曰陳鄭之國<lb/>
與韓同星分焉史天官書注索隱曰謂月蝕列星二十<lb/>
八宿當其分地有憂偶拈五六則分非平聲信矣王維<lb/>
終南山詩分野中峰變陰晴衆壑殊以分野對陰晴又<lb/>
李榖詩照耀文星呉分野留連風月晉名賢古人無錯<lb/>
拈者<lb/>
<pb n="KR3j0078_WYG_002-2b"/>
　　處分等語<lb/>
晉書謝安曰朝廷處分已定矣杜詩明明領處分處分<lb/>
聽<hi>平聲</hi>人主劉夢得詩停杯處分不湏吹分字皆仄用又<lb/>
樂律三分損益隔八相生禮記分無求多分夾而進左<lb/>
傳君其取分焉分之采物四國皆有分漢書分部逐捕<lb/>
古有分土亡分民之類竝音扶問反流俗或不盡知誤<lb/>
讀平聲<lb/>
　　玉樹<lb/>
<pb n="KR3j0078_WYG_002-3a"/>
世説謝太傅問諸子姪子弟亦何預人事而正欲使其<lb/>
佳車騎荅曰譬如芝蘭玉樹欲使其生於階庭耳初不<lb/>
解玉樹為何物後覽野客叢書乃知是槐不覺一快其<lb/>
言曰揚子雲甘泉賦玉樹青蔥顔師古注玉樹武帝所<lb/>
作集衆寶為之向注文選亦謂武帝植玉樹於此宫以<lb/>
碧玉為葉僕案三輔黄圖云甘泉宫北有槐樹今謂玉<lb/>
樹根幹盤峙三二百年木也楊震闗輔古語記曰耆老<lb/>
相傳咸以謂此樹即揚雄甘泉賦玉樹青蔥者也又觀<lb/>
<pb n="KR3j0078_WYG_002-3b"/>
隋唐嘉話國史纂異長安記聞見錄雜書皆言漢宫以<lb/>
槐為玉樹因知晉人所謂芝蘭玉樹者盖指此物也又<lb/>
考漢武故事上起甲帳乙帳前庭種玉樹珊瑚為枝碧<lb/>
玉為葉自在神宫中只非甘泉宫事知師古與向之注<lb/>
為甚謬而左思之見未審也<lb/>
　　吃<lb/>
吃音吉與喫音義迥别漢周昌傳昌為人吃師古曰吃<lb/>
言之難也魯恭王餘韓非揚雄司馬相如鄧艾諸人皆<lb/>
<pb n="KR3j0078_WYG_002-4a"/>
有此病俗混作喫字用非<lb/>
　　大觀壯觀等語<lb/>
大觀音貫易觀卦大觀在上本義云觀者有以中正示<lb/>
人而為人所仰也予謂凢視之平聲有以示人使之來<lb/>
觀去聲如左傳觀兵於周禮國語耀德不觀兵漢書觀<lb/>
之珍寳之類又奇觀壯觀舊觀竝應去聲杜詩先朝常<lb/>
宴㑹壯觀已塵埃此一徵也宋王景文詩云直翁自了<lb/>
平生事不了山陰陸務觀放翁見之笑曰我字務觀乃<lb/>
<pb n="KR3j0078_WYG_002-4b"/>
去聲如何把做平聲押了此雖戲語亦可為用字不詳<lb/>
出處者戒<hi>直翁謂時相史浩</hi>
　　中興<lb/>
中興之中讀衆毛公烝民詩序云任賢使能周室中興<lb/>
杜元凱左傳序云祈天永命紹開中興陸德明竝音丁<lb/>
仲反杜詩今朝漢社稷新數中興年又萬里傷心嚴譴<lb/>
日百年垂死中興時李義山詩路有論<hi>平聲</hi>寃謫言皆在<lb/>
中興東坡詩威聲又數中興年二敵行當一矢聨皆本<lb/>
<pb n="KR3j0078_WYG_002-5a"/>
陸音王觀國學林新編云中有鍾衆二音音鍾者當二<lb/>
者之中首尾均也音衆者首尾不必均但在二者之間<lb/>
耳此中興之中所以音衆又如中年中葉中天中塗中<lb/>
詘之類竝當从衆音楊仲𢎞詩一代人才頗中衰此其<lb/>
徵也予又案漢婁敬傳廼營成周都雒以為此天下中<lb/>
師古音竹仲反知中年中塗類必應讀衆也<lb/>
　　逢掖<lb/>
記儒行丘少居魯衣逢掖之衣鄭氏曰逢猶大也大掖<lb/>
<pb n="KR3j0078_WYG_002-5b"/>
之衣疏曰謂肘腋之所寛大故鄭云大袂襌衣也後世<lb/>
用作縫掖非柳子厚上大理崔大卿啓徒爾拖逢掖曵<lb/>
大帶又荅貢士元公瑾書逢掖之列亦以加慕注皆引<lb/>
禮記鄭氏之説釋之良是<lb/>
　　薄暮<lb/>
薄暮之暮音博廹也侵也他如薄人於險外薄四海之<lb/>
類俱與厚薄音義不同<lb/>
　　尚書<lb/>
<pb n="KR3j0078_WYG_002-6a"/>
劉熙釋名曰尚書者何也尚上也言最在上總領之也<lb/>
尚書孔穎達正義曰尚者上也言此上代以來之書故<lb/>
曰尚書是官名與書名竝應去聲杜子美題瀼<hi>囊上聲</hi>西<lb/>
新賃草屋詩欲陳濟世策已老尚書郎元自仄用<hi>予見辨證</hi>
<hi>書莫不以尚書謂應讀上而不引此詩為證何也</hi>孔平仲珩璜新論云尚書與<lb/>
尚食尚公主同而世俗相承以平聲呼誤矣夢溪筆談<lb/>
云官名中尚書本秦官尚音上謂之尚書者秦人音也<lb/>
至今秦人謂尚為常宛<hi>借音逺</hi>委餘編曰尚書之尚不知<lb/>
<pb n="KR3j0078_WYG_002-6b"/>
後世何以作平聲元美蓋未見存中之説耳<hi>輟畊錄秦時少府遣</hi>
<hi>史仕殿主發書故謂尚書尚主也如尚衣尚食並時亮反</hi>
　　以是藐諸孤<lb/>
左僖九年晉獻公謂荀息曰以是藐諸孤辱在大夫其<lb/>
若之何杜注言其㓜賤與諸子縣殊㓜賤貼是字指奚<lb/>
齊諸子貼諸孤謂羣公子縣殊解藐字言此㓜賤之奚<lb/>
齊縣絶於諸子之貴長義本如是若以藐為眇小意則<lb/>
孤字應指奚齊諸字將作何解天下有是句法乎今人<lb/>
<pb n="KR3j0078_WYG_002-7a"/>
裂取藐諸孤三字作孤子眇小用沿襲已乆不覺其非<lb/>
藐陸德明音妙小反又亡角反<lb/>
　　去之夫<lb/>
左宣二年華元曰去之夫其口衆我寡夫如字讀去之<lb/>
夫三字為句林唐翁注云言此役夫今以去之二字為<lb/>
句絶夫讀扶誤連下句案左傳夫應讀扶陸氏必音此<lb/>
獨無之故知林説為不易<lb/>
　　一臠<lb/>
<pb n="KR3j0078_WYG_002-7b"/>
臠連上聲塊切肉一臠禁臠字出晉書謝混傳俗讀為<lb/>
鸞非也杜詩禁臠去東床趨庭赴北堂義山詩南朝禁<lb/>
臠無人近痩盡瓊枝咏四愁東坡老饕賦嘗項上之一<lb/>
臠嚼霜前之兩螯<hi>音翺</hi>放翁詩秋日留連野老家朱盤鮓<lb/>
臠粲如花無作平聲用者若音鸞是病瘠貌説文引詩<lb/>
棘人欒欒作臠臠近時字書謂禁臠一臠宜讀鸞彼葢<lb/>
未見杜李諸公之詩耳<lb/>
　　苐第之辨<lb/>
<pb n="KR3j0078_WYG_002-8a"/>
苐音題廣韻作苐注云草也莊子道在苐<hi>今本作梯</hi>稗俗讀<lb/>
第作但字解非但義當作第如漢書第令無斬第出偽<lb/>
遊雲夢第俱如臨卭第言之汝第往之類亦作弟從無<lb/>
作苐者今人亦漸能辨之<lb/>
　　為勸學死<lb/>
世説蔡司徒渡江見彭蜞大喜曰蟹有八足加以二螯<lb/>
令<hi>平聲</hi>烹之既食吐下委頓方知非蟹後向謝仁祖説此<lb/>
事謝曰卿讀爾雅不熟幾為勸學死劉孝標注大戴禮<lb/>
<pb n="KR3j0078_WYG_002-8b"/>
勸學篇曰蟹二螯八足非蛇蟺之穴無所寄託者用心<lb/>
躁也故蔡邕作勸學章取義焉爾雅曰螖蠌<hi>音滑澤</hi>小者<lb/>
蟧即彭蜞也似蟹而小今彭蜞小於蟹而大於彭螖即<lb/>
爾雅所謂螖蠌也然此三物皆八足二螯而狀甚相類<lb/>
蔡謨不精其小大食而致弊故謂讀爾雅不熟也玉案<lb/>
荀子亦有勸學篇作六跪二螯與大戴禮少異謝葢謂<lb/>
蔡不精爾雅而徒信勸學篇二螯八足之言幾為其所<lb/>
誤而致死也幾為勸學死坊本類書作勤學韻府亦然<lb/>
<pb n="KR3j0078_WYG_002-9a"/>
世俗仍譌用之非也<hi>野客叢書最稱博洽亦曰蔡謨讀爾雅不精誤食蟛蜞取後世譏為</hi>
<hi>勤學者之誚乃知此誤其來尚矣</hi>
　　仰字去聲用<lb/>
仰一讀去聲仗也資也與俯仰音義不同史平準書衣<lb/>
食皆仰給縣官封君皆低首仰給<hi>既云低首仰非上聲益信也</hi>漢匈<lb/>
奴傳以衣食異無仰於漢公孫𢎞傳故人賓客皆仰衣<lb/>
食亦作卬如東方朔傳萬民所卬足也鄭當時傳卬奉<lb/>
賜給諸公王莽傳物物卬市日闋亡儲之類師古竝音<lb/>
<pb n="KR3j0078_WYG_002-9b"/>
牛向反又杜詩家貧仰母慈韓詩舉族仰薄宦今上官<lb/>
文移必曰仰某官準<hi>俗作准</hi>此若作上聲於義不通孔平<lb/>
仲雜説云今公家文字用仰字出北史北齊孝昭紀詔<lb/>
定三恪<hi>康入聲</hi>禮儀體式亦仰議之賈昌朝字音清濁辨<lb/>
上聲下瞻上也去聲上委下也<lb/>
　　蒼黄<lb/>
人謂悤遽失措曰倉皇若作蒼黄必嗤為别字然古人<lb/>
集中如少陵新㛰别詩誓欲隨君去形勢反蒼黄入衡<lb/>
<pb n="KR3j0078_WYG_002-10a"/>
州詩無論再繾綣已是安蒼黄昌黎祭女挐文値<hi>音穉</hi>吾<lb/>
南逐蒼黄分散栁河東韋道安詩蒼黄見驅逐誰識死<lb/>
與生又答韋中立書數州之犬皆蒼黄吠噬之類無作<lb/>
倉皇者至宋人始作倉皇如歐陽公五代史伶官傳序<lb/>
云倉皇東出之類<hi>北山移文始終參差蒼黄反覆以蒼黄對始終是另為一義不指悤遽言</hi>
<hi>近見杜詩注於新㛰别引此為證非也</hi>
　　不壹而足<lb/>
不壹而足語出公羊襄公二十九年傳<hi>又見文公九年</hi>言不以<lb/>
<pb n="KR3j0078_WYG_002-10b"/>
一事之美而遽足之見待之嚴也故下文有季子者所<lb/>
賢也曷為不足乎季子等語今人用作事非一次意開<lb/>
口即是不覺其非<lb/>
　　卑之母甚高論<lb/>
史張釋之傳釋之既朝畢因前言便宜事文帝曰卑之<lb/>
母甚高論令今可施行也於是釋之言秦漢之間秦所<lb/>
以失而漢所以興者久之文帝稱善乃拜釋之為謁者<lb/>
僕射<hi>音夜</hi>卑之母甚高論謂少貶其辭母為甚高之論俗<lb/>
<pb n="KR3j0078_WYG_002-11a"/>
改毋為無將卑之二字連下讀用作議論不足采意非<lb/>
予訂此條後閱王勉夫野客叢書曰今人以卑之無甚<lb/>
高論卻所説之卑者甚失當時之意蓋文帝懼釋之陳<lb/>
五帝三王上古久逺之事無益於時故令陳今可行之<lb/>
説釋之遂言秦漢之事文帝所以稱善則卑之無甚高<lb/>
論自是兩句今人作一句讀之所以失當時之意也此<lb/>
説先得我心但亦改母為無雖母無字古通用然史漢<lb/>
元文竝作毋是禁止之辭不得輒易也繼更見容齋四<lb/>
<pb n="KR3j0078_WYG_002-11b"/>
筆亦言之録在第八巻乃知字句之譌古今所同也<lb/>
　　睅<lb/>
睅戸板切音近緩廣韻注云目出皃左傳睅其目皤其<lb/>
腹韓文鱷魚睅然不安溪潭世俗古文選本或作悍然<lb/>
又或音悍皆誤也<lb/>
　　何居誰居<lb/>
何居音基語助也記檀弓何居乎吾未之前聞莊子齊<lb/>
物論何居乎形固可使如槁木心固可使如死灰乎誰<lb/>
<pb n="KR3j0078_WYG_002-12a"/>
居猶言誰歟左襄二十三年國有人焉誰居其孟椒乎<lb/>
陸德明曰居音基詩日居月諸居諸亦語助字合從基<lb/>
音人不之知也<hi>惟記郊特牲二日伐鼔何居當如字讀</hi>
　　斤斤<lb/>
斤斤音僅詩斤斤其明毛傳明察也又重慎也後漢吳<lb/>
漢傳斤斤謹質形於體貌二字人所習用而昧於出處<lb/>
不知應讀去聲也<lb/>
　　丈人行等語<lb/>
<pb n="KR3j0078_WYG_002-12b"/>
輩行杭去聲與行行如也音同蘇東坡哭任遵聖詩老<lb/>
任况奇逸先子推輩行文章得少譽詩語尤清壯漢蘇<lb/>
武傳漢天子我丈人行師古曰行音胡浪反杜詩王孫<lb/>
丈人行垂老見飄零<hi>注家謂行叶音巷漢書既明翻胡浪安得謂叶</hi>又云豈如<lb/>
<hi>一作知</hi>吾甥不流宕丞相中郎丈人行小杜詩再拜宜同<lb/>
丈人行過庭交分有無同皆仄用近時一名流梅花與<lb/>
桃李並開詩云李桃不言惟解笑都忘渠是丈人行押<lb/>
入陽韻誤也又史孝武紀老人為兒時從其大父行識<lb/>
<pb n="KR3j0078_WYG_002-13a"/>
其處漢鄭當時傳自見年少官薄然其知友皆大父行<lb/>
衛霍傳斬單于大父行籍若侯產<lb/>
　　仲父亞父<lb/>
仲父楊倞曰仲者夷吾之字父事之故號為仲父漢高<lb/>
紀亞父范増如淳曰亞次也尊敬之次父猶管仲為仲<lb/>
父玉案史記呂不韋為相國號稱仲父後秦王賜書曰<lb/>
君何親於秦號稱仲父以仲父為親則為父子之父無<lb/>
疑也又尚父亦應如字鄭康成曰可尚可父也故詩傳<lb/>
<pb n="KR3j0078_WYG_002-13b"/>
於古公亶父皇父卿士類音甫維師尚父獨無音<lb/>
　　宂長<lb/>
宂長音仗義與剰賸同陸士衡文賦雖區分之在兹亦<lb/>
禁邪而制放要辭達而理舉故無取乎宂長謂文之宂<lb/>
雜餘長也杜詩官聨辭宂長行路徙敧危昌黎詩自古<lb/>
澄不清環混無歸向炎風日搜攪幽怪多冗長香山詩<lb/>
通州海内悽惶地司馬人間冗長<hi>自注去聲</hi>官東坡謂范淳<lb/>
夫講書無一冗字無一長句歴觀諸則音義曉然俗用<lb/>
<pb n="KR3j0078_WYG_002-14a"/>
此二字誤為長短之長<lb/>
　　射覆<lb/>
射覆音食福漢東方朔傳上嘗使諸數家射覆師古曰<lb/>
於覆器之下而置諸物令闇射之故云射覆覆音方目<lb/>
反玉案字書射字凡泛言射則去聲以射其物而言則<lb/>
入聲覆字覆蓋則去聲反覆則入聲故射覆二字竝應<lb/>
入聲今竝誤從去聲李義山詩隔座送鈎春酒暖分曹<lb/>
射覆蠟燈紅以射覆對送鈎音義曉然<lb/>
<pb n="KR3j0078_WYG_002-14b"/>
　　幅隕<lb/>
詩幅隕既長毛傳幅廣也隕均也朱傳幅猶言邊幅也<lb/>
隕讀作員謂周也俗因幅从巾隕亦誤从巾案字韻書<lb/>
無<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>字惟近時古今韻畧作幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>引商頌證之非也<lb/>
　　跅弛<lb/>
漢武求茂材異等詔夫泛<hi>音捧</hi>駕之馬跅弛<hi>音始</hi>之士亦在<lb/>
御之而已師古曰跅者跅落無檢局也弛者放廢不遵<lb/>
禮度也俗因跅从足弛亦誤从足字書無<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>字<lb/>
<pb n="KR3j0078_WYG_002-15a"/>
　　無盡藏<lb/>
無盡藏音臟與寶藏之藏同本佛家語赤壁賦用之又<lb/>
易慢藏誨盗<hi>慢藏對冶容是死字去聲無疑</hi>詩亶侯多藏記月令謹蓋<lb/>
藏之類竝音才浪反毛晃曰凡物自隱則平聲物不自<lb/>
隱而我隱之與府藏之藏則去聲玉謂平聲是活字藏<lb/>
之也去聲是死字目其所藏也故無盡藏等俱應仄用<lb/>
偶檢容齋隨筆中玉津園喜晴一律有無盡藏字録之<lb/>
以信古人用字之精不似今人鹵莽誤拈平仄也五更<lb/>
<pb n="KR3j0078_WYG_002-15b"/>
猶自雨如麻無限都人仰翠華翻手作雲方悵望舉頭<lb/>
見日共驚嗟天公的有施生妙帝力堪同造物誇上苑<lb/>
春光無盡藏可須羯鼓更催花<lb/>
　　薝蔔<lb/>
薝音膽薝蔔即梔子又名林蘭佛書如入薝蔔林中聞<lb/>
薝蔔花香不聞他香故曾端伯呼為禪友歴檢字韻書<lb/>
薝竝作上聲謂俗讀簷讀占為非然東坡贈詩僧道通<lb/>
詩香林乍喜聞薝蔔古井惟慚斷轆轤作平聲用不知<lb/>
<pb n="KR3j0078_WYG_002-16a"/>
又何據<lb/>
　　九亰<lb/>
記檀弓是全要領以從先大夫於九亰也陳氏集説音<lb/>
註云亰古原字鄭氏曰晉卿大夫之墓地在九原據此<lb/>
今人用作九京似誤<hi>前聞一宿儒曽言之</hi>然案方氏曰九京即九<lb/>
原指其冡之高曰京指其地之廣曰原則九京九原本<lb/>
通用故黄山谷詩百不一試埋九京元遺山詩仕才千<lb/>
石埋九京皆押入庚韻<lb/>
<pb n="KR3j0078_WYG_002-16b"/>
　　踉蹡<lb/>
昌黎贈張籍詩君來好呼出踉蹡越門限踉蹡行不正<lb/>
貌踉音亮蹡去聲二字與平聲義不同俗以亂走為踉<lb/>
蹌讀郎倉非蹌音鏘趨蹌行動貌詩濟濟蹌蹌威儀舒<lb/>
揚也書鳥獸蹌蹌舞貌予謂行走急遽應曰狼竄野客<lb/>
叢書以物性喻人云言其亂走則曰狼竄是也後因聲<lb/>
譌呼為郎倉亦未可知<lb/>
　　古人字止一言<lb/>
<pb n="KR3j0078_WYG_002-17a"/>
容齋隨筆舉古人字止一言者如陳勝字涉項籍字羽<lb/>
彭越字仲張歐吳廣枚乗字叔朱雲字游爰<hi>即袁字</hi>盎字<lb/>
絲張釋之字季鄭當時字莊之類玉案古人字止一言<lb/>
者甚多即如四書中管仲曾晳類皆是今人相習不覺<lb/>
耳更有三言字晉時張天錫字公純嘏<hi>音假</hi>是也三言名<lb/>
亦徃徃有之楚令尹子文姓鬭名穀於菟<lb/>
　<lb/>
　<lb/>
<pb n="KR3j0078_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　訂偽雜録卷二<lb/>
</p>
<p>
</p>
  </div>
</body>
</text>
</TEI>
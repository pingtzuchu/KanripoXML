<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>訂譌雜錄卷五</head> <lb/>
    <p>
<pb n="KR3j0078_WYG_005-1a"/>
欽定四庫全書<lb/>
　訂譌雜錄卷五<lb/>
　　　　　　　　　　　　　青浦胡鳴玉撰<lb/>
　　漢壽亭侯<lb/>
古有亭侯之封乃侯爵之最下者漢桓帝紀封單超等<lb/>
五人為縣侯尹勲等七人為亭侯列傳中為亭侯者甚<lb/>
多亭有一字名者如獻帝建安初封曹操為費亭侯是<lb/>
也亭有二字名者如靈帝以解犢亭侯入繼是也又楚<lb/>
<pb n="KR3j0078_WYG_005-1b"/>
漢春秋高祖封許負為鳴雌亭侯魏封蘇林為安成亭<lb/>
侯孟康為廣陵亭侯吳封韋昭為高陵亭侯關公之為<lb/>
漢壽亭侯即其類亭曰漢壽二字名也史延熙十四年<lb/>
費禕<hi>音衣</hi>北屯漢壽景耀元年詔漢中兵屯漢壽是其地<lb/>
今為廣元縣屬四川保寧府世人稱為壽亭侯誤以漢<lb/>
字屬<hi>音竹</hi>上容齋隨筆云荆門玉泉關將軍廟中有壽亭<lb/>
侯印一紐其上大環徑四寸下連四環皆系於印上相<lb/>
𫝊云紹興中洞庭漁者得之入於潭府以為關雲長封<lb/>
<pb n="KR3j0078_WYG_005-2a"/>
漢壽亭侯此其故物也故以歸之廟中南雄守黄兌見<lb/>
臨川興聖院僧惠通印圖形為作記而復州寶相院又<lb/>
以建炎二年因伐木於三門大樹下土中深四尺餘得<lb/>
此印其環并背俱有文云漢建安二十年壽亭侯印今<lb/>
畱於左藏庫邵州守黄沃叔啟慶元二年復買一紐於<lb/>
郡人張氏其文正同只欠五系環耳予以為皆非眞漢<lb/>
物且漢壽乃亭名既以封雲長不應去漢字又其大比<lb/>
它漢印㡬倍之聞嘉興王仲言亦有其一侯印一而已<lb/>
<pb n="KR3j0078_WYG_005-2b"/>
安得有四雲長以四年受封當即刻印不應在二十年<lb/>
尤非也是特後人為之以奉廟祭其數必多今流落人<lb/>
間者尚如此也玉案今世所傳三國志通俗演義謂曹<lb/>
操始鑄壽亭侯印授公公不受及加漢字乃受此説出<lb/>
自俚俗豈足據哉曽見名流一記作漢壽侯節去亭字<lb/>
葢明乎此也<lb/>
　　漢壽侯生辰<lb/>
普天下以五月十三日為關公生辰予案漢壽亭侯祖<lb/>
<pb n="KR3j0078_WYG_005-3a"/>
系記<hi>錢塘馮景山公著</hi>康熙戊午解州守王朱旦濬井得侯壙<lb/>
磚因作關侯祖墓碑記其間載侯之祖考兩世諱字生<lb/>
卒甲子甚詳侯祖石磐公諱審字問之和帝永元二年<lb/>
庚寅生居解州常平邨寶池里公沖穆好道以易春秋<lb/>
訓其子卒於桓帝永壽二年丁酉享年六十八子諱毅<lb/>
字道逺性至孝父殁廬墓三年既免䘮於桓帝延熹三<lb/>
年庚子六月二十四日生侯侯長娶胡氏於靈帝光和<lb/>
元年戊午五月十三日生子平其大畧如此然則五月<lb/>
<pb n="KR3j0078_WYG_005-3b"/>
十三乃侯子平之生辰非侯生辰也當據此改正<lb/>
　　鍾離權<lb/>
以漢壽亭侯為壽亭侯誤以漢字屬上已辨之矣唐時<lb/>
仙人鍾離雲房名權與吕嵒同時嘗自稱天下都散漢<lb/>
鍾離權<hi>見宣和書譜</hi>今人稱漢鍾離此誤以漢字屬下因遂<lb/>
傅㑹以鍾離權為漢將鍾離昧<hi>音末與从午未之未音妹不同</hi>可笑其<lb/>
妄漢鍾離乃地名非人名少陵元日寄妹詩近聞韋氏<lb/>
妹迎在漢鍾離<lb/>
<pb n="KR3j0078_WYG_005-4a"/>
　　鍾繇<lb/>
晉鍾繇字元常繇音遙取臯繇陳謨彰厥有常之義故<lb/>
世説載庾公謂鍾㑹曰何以久望卿遙遙不至葢舉其<lb/>
父諱戲之今讀作由非説見楊升菴集予案世説晉文<lb/>
帝與二陳共車過喚鍾㑹同載即駛車委去比出已逺<lb/>
既至因嘲之曰與人期行何以遲遲望卿遙遙不至㑹<lb/>
答曰矯然懿實何必同羣帝復問㑹臯繇何如人答曰<lb/>
上不及堯舜下不逮周孔亦一時之懿士劉孝標注云<lb/>
<pb n="KR3j0078_WYG_005-4b"/>
二陳騫與泰也㑹父名繇故以遙遙戲之騫父名矯帝<lb/>
父諱懿泰父羣祖父實故以此酬之王世懋云今人呼<lb/>
鍾元常名類作由音觀此定當呼遙又案世説景王嘲<lb/>
鍾毓曰臯繇何如人對曰古之懿士則鍾繇讀遙無疑<lb/>
也升菴謂庾公嘲鍾會偶然失檢耳<lb/>
　　涪翁<lb/>
涪<hi>音浮</hi>水名州名人但知黄山谷謫居涪州自號涪翁不<lb/>
知二字已見於後漢書郭玉傳初有老父不知何出常<lb/>
<pb n="KR3j0078_WYG_005-5a"/>
漁釣於涪水因號涪翁<lb/>
　　酇侯<lb/>
資暇錄云漢相蕭何封為酇侯舉代呼為鹺侯有呼贊<lb/>
者則反掩口而咥深可訝也鄒氏分明云屬沛郡者音<lb/>
嵯屬南陽者音贊又茂陵書曰蕭何國在南陽合二家<lb/>
之説音贊不音鹺明矣又野客叢書云酇有二地名屬<lb/>
南陽者音贊屬沛郡者音嵯按茂陵書曰蕭何國在南<lb/>
陽是則蕭何封贊明矣而沛有泗水亭班固銘曰文昌<lb/>
<pb n="KR3j0078_WYG_005-5b"/>
四友漢有蕭何序功第一就封於酇誤以為沛地之嵯<lb/>
矣楊巨源詩曰請問漢家功第一麒麟閣上識酇侯姚<lb/>
合詩曰酇侯宅過謙賈島詩曰往歲酇侯鎭諸家皆承<lb/>
此謬劉晏歲輸至天子曰卿朕酇侯也唐書釋文酇南<lb/>
陽縣名則旰切此正得之玉又攷老學菴筆記引班固<lb/>
十八侯銘及楊巨源上門下相公詩為證謂酇侯讀嵯<lb/>
未可盡非予案蕭何始封國音贊光武時子孫續封音<lb/>
鹺唐人詩漢家恩澤問酇侯指何子孫非謂何也則蕭<lb/>
<pb n="KR3j0078_WYG_005-6a"/>
何之為贊侯無疑<lb/>
　　考亭<lb/>
周櫟園云世以考亭稱朱文公予癸巳陪巡過建陽宿<lb/>
麻沙見晦菴後人所藏家譜知考亭是黄氏之亭按五<lb/>
季亂黄端子稜隨父禮部尚書入閩<hi>音民</hi>見建陽山水秀<lb/>
麗遂家焉子稜乃築亭於半山以望其考因名曰考亭<lb/>
文公居近其地世因以考亭稱之以地稱人可也以他<lb/>
人之考稱文公於理甚悖然公在日實無以此稱之者<lb/>
<pb n="KR3j0078_WYG_005-6b"/>
後人誤謬急當改正<lb/>
　　張翰<lb/>
翰字之義有四羽翰屏翰詞翰又白色易乘馬翰如檀<lb/>
弓戎馬乘翰義雖不同隨韻押用不分平去周平園謂<lb/>
張翰字季鷹是羽翰之翰當作平聲讀後人循習讀去<lb/>
聲皆失音義此論一起世人遂鑿然謂羽翰當平聲屏<lb/>
翰等當去聲豈知詩常武如飛如翰如江如漢則羽翰<lb/>
亦去聲讀崧高戎有良翰與申伯番番協文賦始躑躅<lb/>
<pb n="KR3j0078_WYG_005-7a"/>
<hi>音擲逐</hi>於燥吻<hi>音憤</hi>終流離於濡翰與難端等字協則屏翰<lb/>
詞翰亦平聲讀大凡字有平仄二音通用者不得執一<lb/>
而論<hi>平聲</hi>予案唐人詩無以張翰作寒音者如少陵扁舟<lb/>
不獨如張翰皂㡌還應似管寧香山鍾儀徒戀楚張翰<lb/>
浪思吳義山越桂畱烹張翰鱠蜀薑供煮陸機蓴之類<lb/>
　　中酒<lb/>
中酒二字始見徐邈𫝊中聖人義如中著之中而音反<lb/>
从平聲樊噲𫝊項羽既饗軍士中酒師古曰飲酒之中<lb/>
<pb n="KR3j0078_WYG_005-7b"/>
也不醒不醉故謂之中義宜从平聲而音乃竹仲反然<lb/>
如唐人下第詩氣味如中酒情懷似别人及濁賢清聖<lb/>
一中之李太白詩醉月頻中聖迷花不事君蘇子瞻詩<lb/>
時復中之徐邈聖無多酌我次公狂君特未知其味耳<lb/>
臣今時復一中之之類止作平聲無仄用者惟野客叢<lb/>
書載齊已栁詩穠低似中陶潛酒輭極如傷宋玉風從<lb/>
漢書注音竹仲反姚福云中酒作去聲於義為長蓋中<lb/>
有中傷之義余謂如用中聖中之之類必宜平聲若用<lb/>
<pb n="KR3j0078_WYG_005-8a"/>
中酒字不妨平仄竝押<hi>日知録謂噲傳中酒酒半也猶今人言半席師古解以不醒不</hi>
<hi>醉故謂之中失之矣</hi>
　　飛黄騰踏<lb/>
飛黄馬名昌黎詩飛黄騰踏去不能顧蟾蜍俗或誤作<lb/>
騰達且昧飛黄之義故詳之<lb/>
　　茗艼<lb/>
茗艼即酩酊字世説日暮倒載歸茗艼無所知晉書山<lb/>
簡𫝊同<lb/>
<pb n="KR3j0078_WYG_005-8b"/>
　　感槩<lb/>
每見博雅之士感慨寫作感槩韓蘇諸公詩文皆然此<lb/>
本之漢游俠𫝊郭解少時隂賊感槩然師古注謂感意<lb/>
氣而立節槩不作慨字解惟莊子至樂篇是其始死也<lb/>
予獨何能無槩然注槩感觸經心也<lb/>
　　須麋<lb/>
須麋即鬚眉字荀子非相篇伊尹之狀面無須麋漢書<lb/>
赤眉作赤麋鬚髪作須髪須本面毛字借作相須之須<lb/>
<pb n="KR3j0078_WYG_005-9a"/>
<hi>廣韻注云俗作鬚</hi>俗从水誤湏音誨爛也<lb/>
　　消揺<lb/>
消揺即逍遙字如記檀弓孔子消揺於門後漢延篤𫝊<lb/>
夕則消揺内階世説韓康伯拄杖前庭消揺之類<lb/>
　　汨汨之辨<lb/>
昌黎答李翊書當其取於心而注於手也汨汨然來矣<lb/>
汨注音聿案字韻書汨音聿从子曰之曰水流也又奔<lb/>
汨疾貎與汨没字从日月之日不同今讀骨骨然來誤<lb/>
<pb n="KR3j0078_WYG_005-9b"/>
也又輟畊錄載樊宗師絳守居園池記汨汨街衡畦町<lb/>
阡陌間注云汨于筆切音骨非<lb/>
　　晢晳之辨<lb/>
晢音浙从折从日明也易大有卦明辨晢也亦作晣晳<lb/>
音昔从析从白今从日白色曽㸃字二字音義不同今<lb/>
字書晳亦訓明誤引大有卦辭俗因有明晰清晰等語<lb/>
非也日知録云史記趙世家吾有所見子晣也晣者分<lb/>
明之意易大有象傳明辨晢也即此字音折又音制索<lb/>
<pb n="KR3j0078_WYG_005-10a"/>
隠誤以為鄭子晳之晳<lb/>
　　騫騫之辨<lb/>
騫字从鳥音軒鳥飛貎杜詩詞華傾後輩風雅靄孤騫<lb/>
韓詩得時方張王<hi>竝去聲</hi>挾勢欲騰騫皆押元韻今人用<lb/>
飛騫字誤从馬騫音愆馬腹病容齋隨筆亦曽辨之其<lb/>
言曰騫騫二字音義訓釋不同以字書正之騫去乾切<lb/>
注云馬腹縶又虧也今列於禮部韻畧下平聲二仙中<lb/>
騫虛言切注云飛貎今列於上平聲二十二元中文人<lb/>
<pb n="KR3j0078_WYG_005-10b"/>
相承以騫騰之騫為軒昻掀舉之義非也其字之下從<lb/>
馬馬豈能掀舉哉閔損字子騫雖古聖賢命名制字未<lb/>
必有所拘泥<hi>去聲</hi>若如虧少之義則渙然矣其下从鳥則<lb/>
於掀飛之訓為得此字殆廢於今故東坡山谷亦皆押<lb/>
騫字入元韻如時來或作鵬騫𫝊非其人恐飛騫之類<lb/>
特不暇毛舉深考耳唯韓公和侯協律咏筍一聯云得<lb/>
時方張王挾勢欲騰騫乃為得之此固小學瑣瑣尤可<lb/>
以見公之不茍於下筆也<lb/>
<pb n="KR3j0078_WYG_005-11a"/>
　　嘵譊之辨<lb/>
嘵音囂詩予維音嘵嘵恐懼告愬意俗讀鐃用作多言<lb/>
意非鐃音當从言譊譊争言也揚子譊譊之學各習其<lb/>
師皮日休詩譊譊何必頻相仍東坡詩多言譊譊師所<lb/>
呵作呶亦可詩載號載呶栁河東答韋中立書云豈可<lb/>
使呶呶者早暮咈吾耳騷吾心<lb/>
　　量移<lb/>
詞人作賀陞任箋啓用量移字前人曽辨其非而近時<lb/>
<pb n="KR3j0078_WYG_005-11b"/>
日知錄言之甚悉曰唐朝人得罪貶竄逺方遇赦改近<lb/>
地謂之量移舊唐書元宗紀開元二十年十一月庚午<lb/>
祀后土於脽<hi>音誰</hi>上大赦天下左降官量移近處二十七<lb/>
年二月己巳加尊號大赦天下左降官量移近處量移<lb/>
字始見於此李白贈京兆韋參軍量移東陽詩云潮水<lb/>
還歸海流人却到吳相逢問愁苦淚盡日南珠白居易<lb/>
貶江州司馬自題云一旦失恩先左降三年隨例未量<lb/>
移<hi>量讀平聲</hi>及遷忠州刺史又云流落多年應是命量移逺<lb/>
<pb n="KR3j0078_WYG_005-12a"/>
郡未成官故韓愈自潮州刺史量移袁州有遇赦移官<lb/>
罪未除之句而宋史盧多遜貶崖州詔曰縱經大赦不<lb/>
在量移之限今人乃稱遷職為量移誤矣玉案栁子厚<lb/>
集送薛判官量移送南涪<hi>音浮</hi>州量移澧州二序中有謫<lb/>
吏優詔近地漸顯等語不特太白樂天諸人詩可徴也<lb/>
　　朝請<lb/>
朝請音靚漢律春朝曰朝秋曰請二字史漢甚多竝音<lb/>
才姓反然昌黎秋懷詩塵埃慵伺<hi>音試</hi>候文字浪馳騁尚<lb/>
<pb n="KR3j0078_WYG_005-12b"/>
湏勉其頑王事有朝請東坡送程建用詩㑹看金花詔<lb/>
湯沐奉朝請天公不吾欺壽與龜鶴永皆作上聲用似<lb/>
與史漢音注不合後閲野客叢書乃知其故曰今呼朝<lb/>
請郎奉朝請並作上聲僕考漢書朝請其説有二一説<lb/>
漢律諸侯春朝於天子曰朝秋曰請此合從去聲如竇<lb/>
嬰不得朝請王陵竟不朝請之類師古注才姓反又一<lb/>
説奉朝請無定員本不為官位東京罷省三公外戚皇<lb/>
室諸侯多奉朝請奉朝請云者奉朝㑹請召而已故韓<lb/>
<pb n="KR3j0078_WYG_005-13a"/>
退之東坡詩並作上聲押是也<lb/>
　　受釐<lb/>
釐一音禧與禧同史漢禧皆作釐如祠官祝釐宣<hi>音暄説詳</hi>
<hi>第七卷</hi>室受釐之類注謂祭祀福胙也宋錢忱伯之妻瀛<lb/>
國夫人正肅公孫女也紹興初隨其姑長公主入謝欽<lb/>
聖向后於禁中先有戚里婦數人在焉俱從后步過受<lb/>
釐殿同行者皆仰視讀釐為離夫人笑於旁曰受禧也<lb/>
葢取宣室受釐之義耳后喜囘顧主曰好人家男女終<lb/>
<pb n="KR3j0078_WYG_005-13b"/>
是别<lb/>
　　消渴<lb/>
史漢相如傳口吃<hi>音吉</hi>而善著書常有消渴疾消謂消中<lb/>
之疾杜詩消中日伏枕消中得自由是也<hi>素問云多食數溲曰消中</hi>
<hi>即消渴也</hi>後漢李通𫝊素有消疾此即相如渴疾俗用作消<lb/>
解其渴意與解酲一例如方秋崖楊梅詩并與文園消<lb/>
午渴不禁越女蹙春山之類謬也少陵詩慣用消渴字<lb/>
新亭舉目風景切茂陵著書消渴長飄零仍百里消渴<lb/>
<pb n="KR3j0078_WYG_005-14a"/>
已三年消渴今如此提擕媿老夫觀其屬對可益明其<lb/>
義矣<hi>消渴本雙疊字俗誤為消其渴意此與第一卷所言落魄之弊正同</hi>
　　消痟之别<lb/>
野客叢書云周官疾醫四時皆有癘疾春時有痟首疾<lb/>
鄭注痟酸削也司馬相如消渴則所謂消中之疾也痟<lb/>
首消中二疾既異而其字亦自不同後人往往不辯指<lb/>
為一疾鮮有别之者後漢李通素有消疾此正如相如<lb/>
渴疾也太子賢注消中之疾是已乃復引周官為證是<lb/>
<pb n="KR3j0078_WYG_005-14b"/>
以消中痟首為一義以至玉篇唐韻之類皆以消為痟<lb/>
疾惟禮部韻痟字下注酸痟頭痛是為得之張孟押韻<lb/>
注酸痟頭痛又消渴雖明知二疾為不同是認二字為<lb/>
一體矣王説如此李義山詩末至誰能賦中乾欲病痟<lb/>
以消中為痟首亦承此弊<lb/>
　　雌黄<lb/>
今謂譏議人曰雌黄非也古人寫字用黄紙故以雌黄<lb/>
㓕誤以其色相類也顔之推曰讀天下書未遍不得妄<lb/>
<pb n="KR3j0078_WYG_005-15a"/>
下雌黄謂不得以已意擅改書中之字如金銀車之類<lb/>
是也晉王衍善談論錯舉經籍輒隨口改易聽者不覺<lb/>
故謂之口中雌黄以其改易字句如口中塗滅更定非<lb/>
以其譏議也<lb/>
　　遷鶯<lb/>
小雅伐木丁丁鳥鳴嚶嚶出自幽谷遷于喬木劉賔客<lb/>
嘉話錄曰伐木詩竝無鶯字頃試早鶯求友及鶯出谷<lb/>
詩别無證據豈非誤歟又東臯雜錄曰鄭箋云嚶嚶鳥<lb/>
<pb n="KR3j0078_WYG_005-15b"/>
聲正文與注皆未嘗及黄鳥白樂天作六帖始類鶯門<lb/>
中又作詩每用之其後多祖述之也玉案楊楨詩軒樹<lb/>
已遷鶯蘇味道詩遷鶯遠聽聞皆在樂天前則誤不自<lb/>
白帖始也洪駒父謂禽經稱鶯鳴嚶嚶要是後人附合<lb/>
予案義山詩亦慣用遷鶯字如悔逐遷鶯伴誰觀擇虱<lb/>
時朝滿遷鶯侣門多吐鳯才舊居連上苑時節正遷鶯<lb/>
之類<lb/>
　　折桂<lb/>
<pb n="KR3j0078_WYG_005-16a"/>
郄詵對䇿東堂為天下第一曰臣猶桂林一枝崑山片<lb/>
玉後世遂以登科為折桂如杜詩夢蘭他日應折桂早<lb/>
年知白樂天詩桂折因同樹鷪遷各異年又桂折一枝<lb/>
先許我楊穿三葉盡驚人温飛卿詩猶喜故人先折桂<lb/>
自憐覊客尚飄蓬之類已屬假借俗更以月中有桂樹<lb/>
謂之蟾宫桂以登科為登蟾宫展轉𫝊㑹博雅之士所<lb/>
勿道也杜詩禮闈曽擢桂憲府舊乘驄孟襄陽詩桂枝<lb/>
如已擢早逐鴈南飛折改為擢與郄語本指便合<lb/>
<pb n="KR3j0078_WYG_005-16b"/>
　　櫽栝<lb/>
櫽栝正木器揉曲者曰櫽正方者曰栝栝从木本作桰<lb/>
今作括俗以此二字為包括意用非説苑東郭憲問於<lb/>
子貢曰夫子之門何其雜也子貢曰櫽栝之旁多枉木<lb/>
家語外寛而内正自拯於櫽栝之中蘧伯玉之行也荀<lb/>
子构木必將待櫽栝烝矯然後直二字見處甚多<lb/>
　<lb/>
　訂譌雜録卷五<lb/>
</p>
<p>
</p>
  </div>
</body>
</text>
</TEI>
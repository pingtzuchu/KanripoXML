<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0101_WYG_002-1a"/>
　欽定四庫全書<lb/>
御定資政要覽卷二<lb/>
　　　　　　　　　　　　大學士吕宫等恭纂<lb/>
　　　察微章第十一<lb/>
　使安危災慶若髙山之與深谿恒人辨之矣萬事之化<lb/>
　莫不起於細而成於鉅惟智者以近知逺以徃知來君<lb/>
　子所貴乎察㣲也<hi>凡人之最難辨者莫若安危之相伏災慶之相乘葢安危災慶無形而甚㣲非</hi>
　<hi>君山之易見其髙谿之易見其深也是以萬事之變化其終至於甚大者往往起於細微恒人忽之唯智者則能以</hi>
<pb n="KR3a0101_WYG_002-1b"/>
　<hi>近推逺不出户而知天下以徃推來因已事而知未然凡此皆於從者辨之故察㣲之道為君子之所貴也</hi>至<lb/>
　長反短至短反長吉為凶始凶為吉先恩生於害害生<lb/>
　於恩數不可以臆測者多矣<hi>至長反短至短反長者如冬至日晷甚短然陰極陽生由</hi>
　<hi>此漸長夏至日晷甚長然陽極陰生由此漸短吉為凶始凶為吉先者如宋人牛生三犢皆白孔子以為吉徴已乃</hi>
　<hi>父子俱盲及楚攻宋丁壯皆戰死父子獨以盲免見列子塞上一翁失馬人弔之翁曰安知非福後馬引駁馬歸人</hi>
　<hi>賀之翁曰安知非禍其子馳馬折臂人又弔之翁又曰安知非福及敵兵至人皆戰死其子以折臂免見淮南子恩</hi>
　<hi>生干害害生于恩者如孟孫獵而得麑使秦西巴持歸烹之巴弗忍放焉孟孫怒逐巴後思之曰麑且不忍何况于</hi>
　<hi>人遂取以為子傅見淮南子魯欲使吳起為将禦齊疑其妻齊人起遂殺妻魯乃以為将已而魯君惡其殘忍遂絶</hi>
<pb n="KR3a0101_WYG_002-2a"/>
<hi>之見火記凡天道人事各有其數長之與短吉之與凶恩之與害相去懸逺而互相倚伏不可臆度如此故不當辨</hi>
<hi>之於顯而必察之于微也</hi>防有所不及者隄容蟻而漂邑煙一洩而燎<lb/>
原慮有所不周者張毅好恭而病熱單豹好術而傷虎葢<lb/>
知之難如此况見善而怠時至而疑者乎騏驥珍其速至<lb/>
莫邪寳其立㫁蚤見而豫備斯為得之子曰知幾其神乎<lb/>
<hi>張毅周時人性好恭過門閭必趨雖輿𨽻必敬用心待人以謹於外而不防其内致病熱而死單豹亦周時人好養</hi>
<hi>生之術辟處巖窟離俗自守以謹於内而不防其外致為虎所食見吕覽見善而怠者如郭公善善而不能用以至</hi>
<hi>國亡見春秋時至而疑如劉表不聴昭烈之言以襲曹操至操并袁紹而益强荆州卒被其禍見三國志騏驥良馬</hi>
<pb n="KR3a0101_WYG_002-2b"/>
<hi>名也莫邪寳劒名也恒人處事未嘗不知防其始而慮其終然漂邑之水潰於蟻穴燎原之火起於薪烟此則防之</hi>
<hi>所不及者矣張毅謹外而忘内單豹謹内而防外俱至喪身此則慮之所不周者矣知微之難如此彼見善而怠同</hi>
<hi>於不見時至而疑終至失時者又何足云乎故凡事之來當審於未形之先而備於無事之際不遲緩以失機不悠</hi>
<hi>優以取敗直與良馬同其速寳劒同其決而後可此知機之君子孔子所以贊其如神也</hi>婦寺與政而<lb/>
漢危大臣爭權而魏亂儲官不慎而晉隳侈欲弗戒而<lb/>
唐禍抑可畏也夫國柄分散則釁及其君家政旁落則<lb/>
災及其主故修身者謹細行圖治者防未然嗚呼慎之<lb/>
哉<hi>婦之與政者謂前漢以元后王氏預政而致簒後漢以靈后何氏預政而致危寺之與政者謂前漢之政</hi>
<pb n="KR3a0101_WYG_002-3a"/>
<hi>亂於𢎞恭石顯後漢之政亂於曹節王甫大臣爭權者謂司馬懿曹爽爭權爽為懿所殺魏因以亡儲官不慎</hi>
<hi>者謂晉武帝不聴衛瓘之言而立恵帝卒以亂國侈欲弗戒者謂唐𤣥宗觀在藏充溢而費用溢寵楊妃諸人</hi>
<hi>而聲色靡國柄分散者如魯公族大夫孟孫叔孫季孫立三都而分公室昭公畏之至於出奔晉世卿魏侈趙</hi>
<hi>鞅韓不信范吉射中行寅智罃强私室而弱公家互相吞併三分晉家政旁落者如季孫之臣楊虎専制家而</hi>
<hi>政而因刼其主叔孫之臣竪牛専制家政而餒死其主自古始治而終亂者其亂必有所由國之與家皆同一</hi>
<hi>理故漢危於婦寺之與政魏亂於大臣之爭權晉隳於儲宫之不慎唐祻於侈慾之弗戒此皆始不能察之於</hi>
<hi>㣲而後遂不能持之於著由今思之良可畏懼是故國柄不可以分執家政不可以旁疑知幾者其修身也雖</hi>
<hi>細行而必謹其圖治也當未然而已防誠有得於察微之道者也有國有家者可不慎哉</hi>
<pb n="KR3a0101_WYG_002-3b"/>
　　昭信章第十二<lb/>
月望則蚌蛤實羣隂盈月晦則蜂蛤虚羣隂虧月形乎<lb/>
天而羣隂化乎淵所感者信也天非信不生地非信不<lb/>
成人非信不立可與為始可與為終可與尊通可與卑<lb/>
窮者其惟信乎<hi>月者陰之宗也蚌蛤水族陰之屬也可與始可與終者如漢昭烈聞諸葛亮賢</hi>
<hi>三顧草廬遂用為相亮鞠躬盡瘁輔佐後主以報知遇鮑叔少與管仲交因其賢薦之桓公釋其囚以為相及</hi>
<hi>叔有疾仲為之不食不飲而人終始無間可與尊通者如唐臣房𤣥齡杜如晦少同學及為相謀㫁相資同心</hi>
<hi>輔主可與卑窮者如漢隠士閔仲叔周黨同志相友含菽飲水恬靜安貧以終其身信者人之誠心也天地萬</hi>
<pb n="KR3a0101_WYG_002-4a"/>
<hi>物莫不有誠故相感之理莫不以信試觀月之望與晦特形見於上耳而羣陰之盈虧遂各應於下即蚌蛤之</hi>
<hi>微亦因之而虚實葢皆誠信相感故能如是其不爽也況於人之以誠信相感者乎是以天之寒暑有常而萬</hi>
<hi>物得之以生地之髙下不易而萬物得之以成人之言行如一而萬物得之以立舉凡終始尊卑窮通莫不宜</hi>
<hi>信則知信之係於人也大矣</hi>信於君心斯美惡不踰信於名斯上下<lb/>
不干信於令斯時無廢功信於事斯民從務有業信葢<lb/>
在乎言前矣<hi>君心之信斯美惡不踰者如齊威王之左右常毁即墨大夫譽阿大夫威王不信使</hi>
<hi>人察之即墨治而阿不治遂烹阿大夫封即墨大夫自是左右莫敢飾非皆盡其情之類信於名斯上下不干</hi>
<hi>者如晉文公請隧於襄王王以為先王之名分所定遂不許文公亦不敢復請之類信於令斯時無廢功者如</hi>
<pb n="KR3a0101_WYG_002-4b"/>
<hi>魏文侯不失虞人之期而稱賢主秦孝公不爽徙木之賞而成霸業之類信於事斯民從務有案者如禮記月</hi>
<hi>令所載天子每月各有應行之事以先萬民之類信為人君之大寳故存之於心則美惡不可淆惑彰之於名</hi>
<hi>則上下不相凌犯布之於令則因時而動綱紀以成措之於事則因民而施庶務以立葢皆先立其信而後播</hi>
<hi>之於言故其言足以感人也</hi>故君子不以言譽人則民作忠口恵而<lb/>
實不至怨菑及其身是以與其有諾責也寧有已怨昔<lb/>
齊桓聴管仲之説徳顯於會盟晉文賞雍季之言義彰<lb/>
於持後雖在霸者尚以信著日中詭而殷虚烽火戲而<lb/>
周敗可勿凛諸易曰中孚以利貞乃應乎天也<hi>會盟者諸侯會</hi>
<pb n="KR3a0101_WYG_002-5a"/>
<hi>而相盟也齊桓公與魯荘公盟荘公刼桓公求汶地管仲曰許之及歸欲弗與管仲曰失信不可以四百里之</hi>
<hi>地見信於天下君猶得也乃與魯信彰於時遂為盟主雍季晉臣也文公將與楚戰咎犯曰君亦詐之而已雍</hi>
<hi>季曰詐則難復非長術也文公用犯之言而賞雍季曰其言百世之利也周武王入殷見殷之長者問殷所以</hi>
<hi>亡對曰欲知之請以明日日中為期及往弗見周公謂武王曰吾知之矣期而弗信此殷之所以亡也周幽王</hi>
<hi>寵褒姒而苦其不笑乃戯舉烽火諸侯兵至而無冦褒姒大笑及犬戎入幽王復舉烽諸侯不信兵皆不至遂</hi>
<hi>為犬戎所敗易中孚卦之彖辭也君子知言之感人必本於信故其譽人也不徒揚之於言而必實見之於事</hi>
<hi>則上以誠感下以誠應而皆興起於忠矣茍不以信則恵徒在口而無其實不惟人之不感而且滋怨人怨既</hi>
<hi>深天災寜有不及其身者乎是以人有求而不許始雖拂其意而終不害於信其怨小而可受諾人之求而不</hi>
<pb n="KR3a0101_WYG_002-5b"/>
<hi>踐始雖順其意而終害於信其責大而難堪君子寜受其怨而不輕於諾所以全此信也夫齊桓晉文霸主耳</hi>
<hi>因其臣之言而重其信尚能顯其徳而彰其義況有天下之王者反出霸者之下如殷紂周幽或以詭亡或以</hi>
<hi>戲敗不信之禍一至於此豈非後人所當敬戒者哉易曰中孚之道本於正則誠信相感可以上應乎天而人</hi>
<hi>可知矣</hi>夫志士勵不期之節哲人懐可復之言故季札解<lb/>
其寶劒展禽明其岑鼎若新垣平之上書劉仁軌之昡<lb/>
己到茂灌之負交所謂匿情矜吝小人之至惡者歟<hi>季札</hi>
<hi>吳公子也使於北遇徐徐君爱其寶劒札心許之而未及與後歸復過徐徐君已死札解劒懸冢樹不以死故</hi>
<hi>倍其信展禽魯大夫柳下恵也字季齊求岑鼎於魯魯與他鼎齊弗信曰柳下季以為是即受之魯君請於季</hi>
<pb n="KR3a0101_WYG_002-6a"/>
<hi>季以為非信不從魯君乃以真岑鼎與齊新垣平漢時人以望氣見文帝互上大夫使人持玉杯上書闕下獻</hi>
<hi>之平佯語帝曰闕下有寶玉氣視之果得獻杯者刻曰人主延夀後知其詐平伏誅劉仁軌能為詭激外示長</hi>
<hi>者内懷矯詐敝衣糲食善候當途毎於衆中或撾一奸吏縱一孤寡眩已髙名矜物無知事見冊府元龜内到</hi>
<hi>茂灌名溉南梁人武帝時任昉日與溉等遊及昉死子皆流離舊交莫之恤劉孝標憐之為作廣絶交論到溉</hi>
<hi>見其文擲於地終身恨焉志士哲人皆以信為重者也節之所在雖未嘗期約者必力勉而行之言之所發雖</hi>
<hi>至於久逺者必深思而踐之如季札展禽其最著者若夫新垣平之流内藏其情外飾其貌矜夸吝嗇全無誠</hi>
<hi>信所謂小人之至惡者其以是哉</hi>
　　知人章第十三<lb/>
<pb n="KR3a0101_WYG_002-6b"/>
人生而有隂有陽多隠情飾貌以攻名察其所安真偽<lb/>
晰矣故官必擇賢游必擇交十步之間有茂草十室之<lb/>
邑有忠信殷紀三仁衛多君子賢才之生寜拘時地哉<lb/>
<hi>殷三仁謂微子箕子比干也衛多君子謂蘧瑗史狗史鰌公子荆公叔發公子朝也凡朝廷之用人與臣庶之</hi>
<hi>取友皆當逺邪僻而就中正故必以知人為重但人之真偽不同其生也内隂而外陽陰者其情陽者其貌在</hi>
<hi>君子則内外如一在小人則往往深隠其情粉飾其貌以博君子之名如王莽之勤儉謙恭以邀稱頌曹昇之</hi>
<hi>徒步上省而飾淸貧茍非從其中心之所安者而察之亦何以辨其真偽乎故賢十之生不拘時地在知人者</hi>
<hi>擇而取之夫十步之間至近也而必有茂盛之革十室之邑至小也而必有忠信之人是以當殷之末季而有</hi>
<pb n="KR3a0101_WYG_002-7a"/>
<hi>三仁雖衛之小國而多君子豈宜拘拘於時地而謂無可擇之人哉</hi>才之大者上志而下<lb/>
求於物有不知於人有不見故曰大匠不斵人不忠信<lb/>
而多智能譬猶豺虎不可身邇必先其仁義而後親之<lb/>
木尺而節玉寸而瑕掄材不必求其備救溺者濡追逃<lb/>
者趨立功不必中於繩能知人斯無棄人矣三人行必<lb/>
有擇焉戚施直鏄籧篨䝉璆矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>修聲聾聵司火人之<lb/>
為益不亦多乎<hi>上志者謂有志於上世之賢而模之下求者謂不恥於在下之人而問之也齊</hi>
<hi>桓問相於管仲仲曰隰朋可其為人也上志而下求不忠信而多智能者如宋臣丁謂機敏多智而讒諂欺罔</hi>
<pb n="KR3a0101_WYG_002-7b"/>
<hi>是也掄材不必求備者如衛臣茍變有將材衛君因其食人之卵而不用子思以為選爪牙之士不可棄之是</hi>
<hi>也立功不必中繩者如漢臣汲黯持節視河内之火而矯詔發倉以救饑民是也鎛鐘也戚施不能仰之人也</hi>
<hi>故令主鐘璆玉磬也籧篨不能俯之人也故令戴磬矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>無目之人也心専於聴故令審聲聾聵不聰之人也</hi>
<hi>心専於視故令司火此晉胥臣對文公之言也天下之才有不自見其才者焉有寸必本於忠信者焉有一長</hi>
<hi>可取之才焉有隨機應變之才焉不自見其才者志大而心虚其於物理人情莫不洞悉不必物物而知之人</hi>
<hi>人而見之若大匠然不斤斤於斧鑿之事也才必本於忠信者葢人不忠信即多智能適足以濟其惡猶之豺</hi>
<hi>虎非無搏噬之能人皆畏之而不敢近故必先求其有仁義之心而後親近之此有才者所以必本於忠信也</hi>
<hi>至於一長可取之才如木之至尺者不能無節玉之至寸者不能無瑕然其才有可用則不必求其全備矣隨</hi>
<pb n="KR3a0101_WYG_002-8a"/>
<hi>機應變之才如人之身不宜濡而救溺則不得不濡人之行不宜趨而追逃則不得不趨但其功有可取則不</hi>
<hi>必中於繩墨矣才之不同知之各異故能知人者必無棄人三人雖少中有善者亦必擇而從之此官所以必</hi>
<hi>擇賢游所以必擇交也若夫戚施之輩似皆無用先王能各因其人之質而器使之信乎天下無可棄之人矣</hi>
<hi>其為益豈淺鮮哉</hi>明珠暗投而按劒蟠木先容而不忘智者決<lb/>
䇿於愚人賢士程能於不肖自古患之況乎流言無實<lb/>
毁譽成黨梁國見黎丘之鬼海濵聞逐臰之夫此宋徽<lb/>
所以失國曹爽所以亡身也如荆文之甄賞趙襄之信<lb/>
倚第五倫之鑒拔郭林宗之品藻豈易得哉<hi>黎丘梁國北地之名</hi>
<pb n="KR3a0101_WYG_002-8b"/>
<hi>也地有竒鬼能效人之状有丈人醉歸鬼效其子扶而行之丈人醒而怒其子曰無之丈人曰是必竒鬼也明</hi>
<hi>日復醉而歸其真子迎之丈人反以為鬼拔劍而刺之人有犬臰者無能與居苦而居海上海上人有悦臰者</hi>
<hi>晝夜隨之而不能去宋徽宗哲宗之子也用蔡京童貫曽布蔡卞朱勔蔡攸王黼梁師成等而貶元祐諸正人</hi>
<hi>以至失國曹爽魏曹真之子也秉政不聴曹冏傅嘏之言而用何晏夏侯𤣥荀璨鄧颺等以致亡身荆文即楚</hi>
<hi>文王也其臣莧譆數以禮義違犯之而文王知其賢爵之五大夫趙襄子名無恤晉臣也信倚其臣任登登為</hi>
<hi>令薦士膽胥己襄子不疑即以為中大夫第五倫西漢人也舉吏如鄭𢎞袁賀等多致顯官時以為知人郭林</hi>
<hi>宗漢時人名泰有知人之鑒王允黄憲茅容等皆其所稱許者知人之重如此彼不知人者有才或不用所用</hi>
<hi>或非才往往偏聴愚不肖之言而進退賢智之士如夜明之珠無所先容而以暗投之反按劍而怒蟋曲之木</hi>
<pb n="KR3a0101_WYG_002-9a"/>
<hi>茍有先容則以之為器而不忘若斯者從古所通患也況乎専信流蕩不實之言以致奸邪成黨是其黨者則</hi>
<hi>羣起而譽之非其黨者則羣起而毁之是非不明賢奸無辨如黎邱丈人惑於鬼而殺其子海濵之夫拂人性</hi>
<hi>而樂其臰宋徽曹爽至失國亡身而終不悟也豈不謬哉以視楚文王之倫官人則能擇賢處友則能擇交良</hi>
<hi>不易得也</hi>
　　厚生章第十四<lb/>
進業曰登再登曰平三登曰泰平泰平者極治之稱也<lb/>
獨以民食得之倉廩充而衣食足爭訟息而教化興其<lb/>
為泰平也諒矣<hi>古之為治者専以民事為重故三年耕必餘一年之食九年耕必餘三年之食</hi>
<pb n="KR3a0101_WYG_002-9b"/>
<hi>其於治民之官俱因此以考其績當三考之時餘三年食者上農工之業於天子名之曰登登則陟不登則黙</hi>
<hi>十八年而餘六年之食者再登也則名之曰平二十七年而餘九年之食者三登也則名之曰泰平夫治稱泰</hi>
<hi>平無以加矣乃獨以民食得之何哉國以民為本民以食為天王者能重民食為之經制使國之倉廩充溢而</hi>
<hi>緩急有備則民之衣食具足而俯仰無虞由此囂凌之風可移而爭訟以息禮義之俗漸成而教化以興其為</hi>
<hi>泰平也不亦信乎</hi>神農大禹之為治也本之以榖而用弗窮通<lb/>
之以貨而民不倦金生粟死管仲權其重輕糴貴糴賤<lb/>
李悝時其斂散取之有節而制之有方使工不失務農<lb/>
不失時士不失養官不失禄是謂和徳<hi>貨謂布帛金貝之屬所以通有</hi>
<pb n="KR3a0101_WYG_002-10a"/>
<hi>無者也穀為本貨為末本末相資則民可使富神農之世耒耨之刋以教天下而食足日中為市交易而退各</hi>
<hi>得其所而貨通大禹任土作貢懋遷有無食貨流通萬國作人重農則粟盛而金衰重商賈則粟衰而金盛管</hi>
<hi>子曰民有餘則輕之故人君斂之以輕民不足則重之故人君散之以重凡輕重斂散之以時則準平使萬室</hi>
<hi>之邑必有萬鍾之藏千室之邑必有千鍾之藏大賈畜家不得豪奪吾民矣李悝魏文侯臣也其法曰糴甚貴</hi>
<hi>傷民甚賤傷農善為國者使民無傷而農益勸善平糴者必謹視嵗有上中下熟因其等而為糴之多寡使民</hi>
<hi>適足價平而止嵗饑則亦因其等而發之故雖遇饑饉水旱糴不貴而民不散取有而補不足也夫神農大禹</hi>
<hi>皆泰平之世也莫不以穀為本而通之以貨本立故用弗窮貨通故民弗倦即降而管仲權金粟之重輕而齊</hi>
<hi>借以霸李悝時斂散之貴賤而魏因以强況王者藏富於民出入之間可無道以處此乎故其取之也每十分</hi>
<pb n="KR3a0101_WYG_002-10b"/>
<hi>而取一可謂有節矣其制之也以三十年之通可謂有方矣使工不失其藝事之務農不乆其耕斂之時士不</hi>
<hi>失其饑廩之養官不失其常職之禄是上下皆取足於田也因天時盡地財用人力王化浹洽羣生熙皥徳之</hi>
<hi>和孰有大於此者哉</hi>夫民地著而衣食饑不食寒不衣慈母不能<lb/>
保其子矣魯宣秦始反裘負薪董仲舒蘇威耿壽昌之<lb/>
説亦猶行古之道也<hi>魯宣公文公之子也古井田之法偕民力以耕公田而不税其私宣</hi>
<hi>公因公田之入薄故履民畆而擇取其豐茂者此變法之始也秦始皇以貪戾并天下不念田功厚賦斂以自</hi>
<hi>供諸田租口賦鹽鐵之制二十倍於古民心洶洶遂以絶世董仲舒漢武帝臣也言古者税民不過什一其求</hi>
<hi>易供是以民財内足以養老外足以共税下足以畜妻子蘇威隋文帝臣也奏減賦役務從輕簡文帝從之躬</hi>
<pb n="KR3a0101_WYG_002-11a"/>
<hi>行節儉户口嵗増府庫盈溢耿夀昌漢昭帝臣也奏令邊郡皆築倉以榖賤時増價而糴以利農穀貴時減價</hi>
<hi>而糶名曰常平聖王在上而民不凍饑者非能耕而食之織而衣之也使民各歸於土著而已葢衣食皆生於</hi>
<hi>土若一夫不耕則或授之饑終嵗不製則或授之寒饑寒切身不顧亷恥雖慈母不能保其子君安得有其民</hi>
<hi>哉所以宣公税畆公室四分始皇厚斂僅𫝊再世猶之反裘而負薪者皮之不存毛安附乎如董仲舒之論什</hi>
<hi>一蘇威之減賦役耿夀昌之建常平猶不失重農之遺意者也</hi>周人井田逺而難復漢<lb/>
人井田疎而難行編戸逸為惰游良疇盡於豪奪良可<lb/>
深念欲拯其敝因田定税莫如唐人平賦之書斂輕散<lb/>
重必用厯代常平之制不幸有饑荒轉徙則以富弼淄<lb/>
<pb n="KR3a0101_WYG_002-11b"/>
青之法濟之民生庶其無慮乎張全義之撫河南載諸<lb/>
史冊不以人廢意可也<hi>井田者周制也其法以地九百畆分為九區中百畆為公田其</hi>
<hi>間有井其外八百畆分給八家為私田八家合力耕種公田而不復税其私田故曰井田名田者以名繫田自</hi>
<hi>列候而下至於吏民凡置田之數各有其限雖至多者毋得過三十頃所以塞兼併之路也平賦書唐李翶所</hi>
<hi>著其法曰一畆之田嵗可得粟一石公收其十之一凡貢賦廩餼及供賔客禦水旱皆取足於此鄉為公囷即</hi>
<hi>将所入之粟十取其一收於其中嵗饑則量家口多寡與之厯代常平法即漢耿夀昌所立之法各酌而行之</hi>
<hi>是也富弼宋臣知青州時大饑勸所部豐稔者得粟十五萬斛廬舍十萬餘區散處流民用官吏分廩之山林</hi>
<hi>川澤之利聴民取不禁全活五十萬人張全義唐人起羣盜後鎮河南招復流民蠲租存無毎出見田疇美者</hi>
<pb n="KR3a0101_WYG_002-12a"/>
<hi>輒召田主勞賜荒蕪不治則集衆杖笞之在洛四十年稱殷富焉夫周之井田其制本善而法廢既久遽欲復</hi>
<hi>而行之反足病民漢代以名繫田用抑兼併似得井田之遺意者而立法不詳未免疎畧遂致格而不行卒使</hi>
<hi>編户之氓失其本業服勤者寡游惰者多殷厚之家因乗其困屈而兼併之富者益富貧者益貧民事将何賴</hi>
<hi>乎言念及此深可憫惻欲起凋敝之民而予以更生之路莫如斂唐人平賦之書及厯代常平倉之制或因田</hi>
<hi>之多寡積栗以實公囷或因嵗之豐歉平糴以利農民不待災荒已為預備一旦水旱則又有富弼之法以賑</hi>
<hi>救之民之生計庶有恃乎彼張全義其初乃盜者之流耳及撫河南知以民事為重君子不以人廢意猶有取</hi>
<hi>焉況故人良法犁然史冊酌而施之輕徭薄賦勸農力田以厚天子之生端賴之矣</hi>
　　教化章第十五<lb/>
<pb n="KR3a0101_WYG_002-12b"/>
禮正月始和縣教法於象魏以眎萬民浹日而斂之乃<lb/>
施於邦國都鄙<hi>禮周禮也象魏兩闕之間也鄙畿内公卿采地也都采地之界也古之治民者</hi>
<hi>富而教之其法甚備故於正月嵗首天地陽和之氣始動即法之以教天下而和萬民懸教法於象魏至旬日</hi>
<hi>然後收之逺邇皆得見開乃施於邦國以及都鄙使各以此法教其所屬之民而民無不被其化焉</hi>其教<lb/>
民也比閭相保族黨相救不獨親其親子其子皆有惻<lb/>
怛之愛焉老坐於里塾時民出入觀其長幼而導之遜<lb/>
讓田野造次之間見教化之權輿矣月吉而讀法有紏<lb/>
有勸小學謹其少儀大學修其三物賓之飲射之禮以<lb/>
<pb n="KR3a0101_WYG_002-13a"/>
合其教學成則大比而材諸官其與於辟雍也與胄子<lb/>
齒葢自邦畿以達天下無人不學無地非教休風偃物<lb/>
淳化𤣥通猗歟休哉<hi>五家為比五比為閭四閭為族五族為黨老里之上老庶老也里塾</hi>
<hi>夾里門之屋也月朔曰吉小學如閭有塾黨有庠之類少儀少者所當行之儀如灑掃應對之類大學鄉學也</hi>
<hi>三物為六徳六行六藝也六徳者知仁聖義中和六行者孝友睦婣任恤六藝者禮樂射御書數是也飲鄉飲</hi>
<hi>酒禮射鄉射禮也辟雍國學也胄子自世子以至公卿大夫之適子也先王之教民也必始於鄉里乃可以成</hi>
<hi>化於天下故比閭有相保之情族黨有相救之義生我者親也親其親以及人之親則不獨親其親矣我生者</hi>
<hi>子也子其子以及人之子則不獨子其子矣葢皆有惻怛之爱不忍之心以相及也凡里必有上老庻老坐於</hi>
<pb n="KR3a0101_WYG_002-13b"/>
<hi>塾因民之出入而教之父齒随行兄齒鴈行頒白者不提挈隨其長幼而誨以遜讓是田野之間一出一入不</hi>
<hi>過造次之頃耳而教化之道實始於此矣又於毎月之朔屬民謮法不率教者罰之率教者勸之人生八嵗則</hi>
<hi>入小學而勤㓜儀十有五嵗則入大學而修三物教之鄉飲以尚齒教之鄉射以觀徳其學既成則三年大比</hi>
<hi>選其賢能漸進於上各量其材而授之官其與於國學則令與胄子齒讓焉夫教始於比閭進乎國學則自邦</hi>
<hi>畿以至天下之人盡能學地盡立教所以風而物順化行而民從至教之成也顧不美歟</hi>漢武表章<lb/>
而學官廣厲明帝講説而介士通經三代以還於斯為<lb/>
盛文翁延夀蜀頴之教興韓愈常衮潮閩之化洽所謂<lb/>
儒以道得民者乎<hi>表章者謂漢武帝表章六經聴董仲舒公孫𢎞等言復博士官擇民端正</hi>
<pb n="KR3a0101_WYG_002-14a"/>
<hi>者補博士弟子文學之士彬彬興起明帝光武子也幸辟雍引弟子升堂執經問難親為解説圖門觀聴者以</hi>
<hi>萬計自太子諸王侯及大臣子弟功臣子孫莫不受經下至期門羽林之士皆通孝經論語文翁漢時人為蜀</hi>
<hi>郡守蜀俗僻陋文翁起學於成都市中招弟子受學吏民爭願為學官弟子韓延夀亦漢時人為頴川太守俗</hi>
<hi>多豪强難治延夀召郡中長老為陳和睦親爱之道令嫁娶喪祭畧倣故禮勿過於法百姓遵之韓愈唐時人</hi>
<hi>為潮州刺史潮未知學乃為置鄉校而潮文學始興常衮亦唐時人為福建觀察使時閩地未知有學衮興學</hi>
<hi>召士閩人翕然從之凡教之成也達於天下葢帝王躬行倡導風勵羣倫故被其化者罔不樂從也三代而後</hi>
<hi>其最盛者如漢之武帝明帝皆能崇尚儒術篤意文治漢以下諸臣若文翁輩或撫頑俗或處僻隅猶能各布</hi>
<hi>其教而行其化焉然則人臣奉命分理一方均有移風易俗之責不可不勉周禮所謂儒以道徳得民之心者</hi>
<pb n="KR3a0101_WYG_002-14b"/>
<hi>殆謂是歟</hi>昔之善為教者孔孟之後有王通程朱之前有胡<lb/>
瑗三才九疇或在布衣彼借耰鉏而徳色廢學校而不<lb/>
修揆厥由來真名教之罪人也<hi>王通隋人教授河汾讀書談道弟子數千人唐</hi>
<hi>初名臣如房𤣥齡杜如晦王珪魏徵輩皆出其門開唐一代之治即文中子也程顥程頤兄弟二人充養純粹</hi>
<hi>動止語黙皆師聖人朱熹講學教授集諸儒之大成胡瑗為湖州教授訓人有注立經義治事齋以敦實學及</hi>
<hi>立太學詔取其決著為令式以上四人皆宋儒也耰鉏治田器也借耰鉏而徳色者謂秦商鞅為政遺棄禮義</hi>
<hi>風俗日壊民之借鋤與其父者自矜以為有恩於父廢學校而不修者謂三國時公孫瓚寵用商販庸兒所在</hi>
<hi>侵刻不修學校是也古之以道得民垂世立教者莫盛於孔子而孟子繼之王通能力接其學以𫝊於教鄒魯</hi>
<pb n="KR3a0101_WYG_002-15a"/>
<hi>遺風賴以猶存宋儒如程朱輩相繼而起發明孔孟之學而胡瑗實開其先其教人之法良足善也是皆紹聖</hi>
<hi>賢之心以襄國家之教化者雖在布衣而三才九疇之道於是乎存其有功於世道人心匪淺矣若彼借耰鋤</hi>
<hi>而徳色是不知有父子之親廢學校而不修其何以明綱常之理豈非得罪名教之人乎</hi>
　　儉徳章第十六<lb/>
卉棲血歠孿領燔胜邃古淳風漸以文而代質有熊氏<lb/>
作益為黼黻𤣥纁之飾端璧瑞以奉天委珩牙而嫮武<lb/>
西陵勸織承雲導龢亦已稱備物矣<hi>燔胜者先燒其石令赤以肉加於其</hi>
<hi>上而炙之也有熊氏即黄帝也黼白黒相次之文以絳帛為質而繡斧形於上黻黒青相次之文又繡為亞字</hi>
<pb n="KR3a0101_WYG_002-15b"/>
<hi>之形是也𤣥黒而有赤之色纁淺絳色也執玊為璧外圓而内方以玉為信曰瑞珩横玉也牙亦玉佩也西陵</hi>
<hi>黄帝妃即嫘祖始教民蠶者也承雲黄帝之樂名也凡物之始乎質者每遞變而著為文上古之世未有衣服</hi>
<hi>宫室及諸飲食之制也以草木為服因棲止於其中末有火化食鳥獸之肉而飲其血質之至也有巢氏教民</hi>
<hi>紩衣曲領以代卉服燧人氏教民火石燔胜以代血飲是皆淳厖之風也而以文易質之漸己肇於此矣至於</hi>
<hi>黄帝染五采為文章以表貴賤斧黻𤣥纁益加以飾而衣裳之制燦焉且端其瑞璧所以敬天委其珩牙所以</hi>
<hi>敬身西陵勸織而先蠶之禮以興承雲導和而六代之樂以開典章文物不幾備美矣乎</hi>爰暨陶唐<lb/>
文明彌著貢賦攸同乃復為茅茨土階葛衣糲食意儉<lb/>
為吉徳不必裁以禮衷抑聖人制用豐約各有適耶子<lb/>
<pb n="KR3a0101_WYG_002-16a"/>
曰菲飲食惡衣服卑宫室禹無間然葢以其致孝而勤<lb/>
民也所謂繼治者其道同歟<hi>貢者下之所供如禹貢所載球琳琅玕齒革羽毛漆</hi>
<hi>枲織纊蠙珠怪石之類是也賦者上之所取如所載九州之賦各有上中下不同是也自黄帝至堯葢厯數世</hi>
<hi>文明之會於此益九州貢賦之入亦既攸同意其漸其逺乎質而愈從事於文矣乃堯反以茅為茨土為階衣</hi>
<hi>葛衣食糲食力行節嗇其故何歟夫禮不可過也不可不及也然與其奢也寜儉意者儉為吉徳以儉為尚即</hi>
<hi>不必盡合於禮亦無敝歟抑聖人制天下之用當豐者豐當約者約各適其宜而不耑主乎儉也夫子稱禹之</hi>
<hi>無間然而曰菲飲食惡衣服卑宫室所謂儉也然必合之致孝鬼神盡力溝洫乃稱無間向使其不然則亦未</hi>
<hi>必其無間矣故治天下之道有當儉者有不當儉者所以自奉如飲食衣服宫室之類當儉者也所以敬天勤</hi>
<pb n="KR3a0101_WYG_002-16b"/>
<hi>民如郊社宗廟禮樂制度之類不當儉者也於當儉者而不儉其敝也奢於不當儉而儉其敝也鄙酌豐約之</hi>
<hi>正協文質之中時措而宜施當其可天下乃以大治占之帝王皆由斯道後世所當繼之而以為法者也</hi>車<lb/>
酒騎炙實開亂源故章臺麗而楚衰阿房成而秦潰乃<lb/>
至街衣綺珥肆設帷帳以示矜誇流弊極矣漢文克儉<lb/>
遂欲上追堯禹晉武雉裘唐明珠繡始雖焚棄究乃汰<lb/>
侈誠好名遺實有初鮮終者也<hi>車湎騎炙者紂於宫中作九市車行酒馬行炙</hi>
<hi>也章華臺楚靈王所作國人苦役卒以叛亂阿房宫秦始皇所作窮極奢麗天下憤怨羣盜皆起街衣綺珥肆</hi>
<hi>設帷帳者隋煬帝於豐都市中廣置珍貨帷帳及以繒帛纒樹誇示逺人漢文帝性恭儉身衣弋綈足履革舄</hi>
<pb n="KR3a0101_WYG_002-17a"/>
<hi>以韋帶劍以蒲為席集上書囊以為殿帷晉武帝初有獻雉頭裘者命於殿前焚之其後有羊車之侈唐明皇</hi>
<hi>初年焚珠玉錦繡於殿前示不復用後寵楊妃縱欲奢靡卒召禍亂儉之為道也得之則治失之則亂古之不</hi>
<hi>儉者莫甚於紂車酒騎炙亂之源也楚之章臺秦之阿房驕奢召禍如出一轍至若隋煬殫竭民力誇耀逺人</hi>
<hi>綺珥帷帳之屬是奢之流生弊也可謂極矣漢文躬崇敦朴為天下先在位數十年始終如一堯禹而後斯為</hi>
<hi>繼美晉武雉裘之棄唐明珠繡之焚初未嘗不節約而後乃侈肆也葢好名而遺實故有初而鮮終豈真能儉</hi>
<hi>者歟然則圖治者必勉其實毋徒慕乎其名必厚其終毋徒勤於其始也斯可稱儉徳矣</hi>公孫布被<lb/>
汲黯致譏況夫棟駭仙靈艦驚丹鏤鷸冠獸炭錦幛金<lb/>
鋪何其怙侈而滅義乎夫儉者外以節用内以制心君<lb/>
<pb n="KR3a0101_WYG_002-17b"/>
子不盡利以遺民故仕則不稼田則不漁公儀休之拔<lb/>
葵焚織深有取焉<hi>公孫𢎞漢武帝臣為御史大夫時以布為被汲黯譏之曰此飾詐以釣名</hi>
<hi>也棟駭仙靈者漢梁兾大壮棟宇圖以雲氣及諸仙靈也艦驚丹鏤者吳賀齊性奢所乘船雕刻丹鏤青葢絳</hi>
<hi>䄡鷸冠者春秋時鄭子臧好聚鷸為冠獸炭者晉羊琇以炭為獸形然後焚之也錦幛者晉石崇王愷以奢靡</hi>
<hi>相尚愷作紫絲步幛四十里崇作錦步幛五十里金鋪者晉王濟豪侈買地為馬埒編錢滿之時人謂之金埒</hi>
<hi>也公儀休魯人為相入其家見園有葵拔之見妻織帛焚之曰吾既食禄又奪園夫紅女利乎凡君之崇儉也</hi>
<hi>以利民也公卿大夫皆佐君以利民者也君且不可不儉況其下焉者乎然必務其實毋飾其名而後可公孫</hi>
<hi>𢎞布被可謂儉矣汲黯以其有近名之心猶且譏之矧如梁兾之棟賀齊之艦子臧之冠羊琇之炭石崇之幛</hi>
<pb n="KR3a0101_WYG_002-18a"/>
<hi>王濟之鋪紙欲敗義莫斯為甚其視公孫𢎞又何如哉夫所為儉者合内外而後成外以節用儉之事也内以</hi>
<hi>制心儉之本也君子察於斯不欲専利而以留之民故仕則不稼不以士而侵農田則不漁不以藪而兼澤制</hi>
<hi>心節用凡以為民也公儀休之拔葵焚織真有合於君子之道焉</hi>
　　遷善章第十七<lb/>
善無常主自以為善斯不善至自知不善斯善至是以<lb/>
君子見善則遷有過則改過而能改善莫大焉易曰𡨕<lb/>
豫成有渝无咎殷湯不吝周宣補闕漢髙吐哺光武回<lb/>
輿所稱无咎者乎夫人喜聞無過則諛者日進此田巴<lb/>
<pb n="KR3a0101_WYG_002-18b"/>
所以致規於齊君也<hi>善無常主出書咸有一徳篇易豫卦上爻之辭殷湯改過不吝見書</hi>
<hi>仲虺之誥周宣王有闕仲山甫補之見詩大雅烝民篇漢髙帝用酈食其謀將立六國後以撓楚權趨令刻印</hi>
<hi>以問張良良不可帝吐哺罵曰竪儒幾敗乃公事趨令銷印後漢光武常與期門輕出衞尉姚期諫曰古今變</hi>
<hi>生不測誠不願陛下微行帝即囬輿而還田巴對齊王曰王召臣臣改飾問妾妾爱臣謏臣曰姣臣臨淄水而</hi>
<hi>觀然後自知醜惡也今謏王者衆王能臨淄水過而自改齊國治矣天下之善無有常主所以貴乎遷也自以</hi>
<hi>為善則驕矜之念生而不善至矣自知其不善則愧悔之心萌而善至矣君子不能有善而無不善也但見善</hi>
<hi>則遷而勇於從義有過則改而果於去非即有善而無不善矣善孰大於此乎易所以云人雖昏𡨕於逸䂊至</hi>
<hi>於既成而能有變即可無咎此改過之説也殷之湯周之宣漢之髙光率由斯道即所謂无咎者乎然改過之</hi>
<pb n="KR3a0101_WYG_002-19a"/>
<hi>道有因自知而改者有因人言而改者唯己喜聞過則忠告者至若喜聞無過則阿謏者至人日謏已日矜安</hi>
<hi>望其改過以遷於善乎田巴規齊君之言良可思也</hi>故君有爭臣父有爭子士有<lb/>
爭友則躬備令聞而動無過舉顔淵亞聖乃稱不貳蘧<lb/>
瑗大賢猶曰知非故履重考祥言貴忠告割痤至痛啜<lb/>
藥至苦然而為之者便於身也<hi>顔淵孔子弟子不貳者有不善未嘗不知知之</hi>
<hi>未嘗復行也蘧瑗衛賢大夫行年五十而知四十九年之非視履考祥見易經夫田巴之致規所以盡忠於其</hi>
<hi>君也然諫爭之義不獨君臣即父子朋友之間亦不可不勉故君有過臣諫之謂之爭臣父有過子諫之謂之</hi>
<hi>爭子士有過友諫之謂之爭友果能聴之則身有令聞賢面善至矣動無過舉而不善逺矣如淵之亞聖瑗之大</hi>
<pb n="KR3a0101_WYG_002-19b"/>
<hi>可謂令聞矣而一則不貳一則知非孰非從改過中來乎故視己之履必重考祥聴人之言惟貴忠告凡人之</hi>
<hi>情諛則不忠忠則不諛諛言順耳而病於行也忠言逆耳而利於行也割痤者非不痛也飲藥者非不苦也然</hi>
<hi>而不得不為之者將以去疾而便於身也使人之改過如其去疾則無過之不可改而亦無善之不可遷矣</hi>
人不可以過自棄故周處勵於忠信士安勤其博綜人<lb/>
不可以過棄人故鄭均曲諫於弟兄林宗訓義於鄉里<lb/>
君之於臣也矜其瑕而湔其累故秦釋孟明之罪漢收<lb/>
魏尚之功孰謂遷善而非盡善乎<hi>周處晋人少不修細行郷曲患之父老謂</hi>
<hi>口南山猛獸長橋下蛟並子為三害矣處曰吾能除之遂入山射獸入水斬蛟勵志自修言必忠信皇甫謐字</hi>
<pb n="KR3a0101_WYG_002-20a"/>
<hi>士安亦晉人少不務學游蕩無度毋勸之曰修身篤學汝自得之於我何與因對之流涕謐感激勤學博綜典</hi>
<hi>籍鄭均後漢人兄為縣吏受人餽遺均數諌不聴因脱身為傭嵗餘得錢帛歸以與兄曰物盡可復得為吏坐</hi>
<hi>贓終身捐棄兄感其言遂為亷潔郭泰宇林宗後漢人同里左原為郡學生犯法見斥林宗謂之曰昔顔涿聚</hi>
<hi>大盜也叚干木大駔也卒為齊之忠臣魏之名賢貴躬而已原納其言孟明視秦穆公臣初命代晉敗績穆公</hi>
<hi>原其罪而用之後再伐晉濟河焚舟晉人不敢出遂霸西方魏尚漢文帝臣以罪削爵馮唐曰尚守靈中數有</hi>
<hi>功一言不相應文吏以法繩之罰太重矣帝即赦之復以為雲中守人各有身有身則當自愛自愛則當遷善</hi>
<hi>遷善則莫先於改過謂己不能改過者自棄者也謂人不能改過者棄人者也周處士安可謂不自棄矣鄭均</hi>
<hi>林宗可謂不棄人矣夫人猶不可棄人況君之於臣也不輕棄之又誰甘自棄一莭之瑕矜而全之一行之累</hi>
<pb n="KR3a0101_WYG_002-20b"/>
<hi>湔而新之秦穆之於孟明漢文之於魏尚率斯道也君宥人之罪人將自逺於君君念人之功人將益懋其功</hi>
<hi>是胥天下之人而皆可與遷於善不謂之盡善也可乎</hi>厲人夜半生子急取火而<lb/>
視之負惡者未嘗不自知也知而遂非或乃振斧鉞以立<lb/>
威建官司而監謗詭辭自飾長惡靡悛何以免迷復之凶<lb/>
哉<hi>振斧鉞以立威者如漢桓帝時白馬令李雲上疏言帝者諦也今小人諂進財貨公行是帝欲不諦乎帝</hi>
<hi>怒送獄杜衆諫帝愈怒並下廷尉殺之是也建官司而監謗者如周厲王暴虐國人謗王召公諫曰民不堪命</hi>
<hi>矣王怒使衛巫監謗者得則殺之是也詭辭自飾者如漢主父偃為中大夫大臣畏其口賂遺累千金或曰太</hi>
<hi>横矣偃曰吾日暮途逺故倒行逆施之是也長惡靡悛者如漢嚴延年為河南太守用刑刻急京兆尹張敞以</hi>
<pb n="KR3a0101_WYG_002-21a"/>
<hi>書勸之延年報曰莠盛苗穢何可不鋤自矜不止是也迷復凶易復卦上爻之辭凡人之遷善也必始於自知</hi>
<hi>厲人夜半生子急取火而視之惟恐其類己貌之惡者猶且知恥行之惡者寜不自愧是人未嘗不自知也知</hi>
<hi>而即改則復於無過是之謂善知而不改又從而遂其非是之謂惡彼以斧鉞立威官司監謗飾辭而靡悛者</hi>
<hi>是皆迷而不復者也其何以免於凶哉知遂非者之不免於凶則人之改過以遷於善也愈不容己矣</hi>
　　務學章第十八<lb/>
學非能益也達天性也性至善無惡而習或淆之故軌<lb/>
之於學以復性而成徳<hi>人之為學非能益其所本無也不過全其所固有者而已人所</hi>
<hi>固有天性是已天以性命於人而仁義禮智信之徳無不具足於其中是本至善無或有惡也但有生而後日</hi>
<pb n="KR3a0101_WYG_002-21b"/>
<hi>近於習習於善則日進於髙明習於不善則日趨於卑暗不獨衆人之中有善有惡即在一人之身亦或時善</hi>
<hi>時惡紛紜混淆莫能自主其何以全性之本然而不負上天賦予之意哉故必正之於學以復其性而成其徳</hi>
<hi>葢徳本於性性禀於天學以達之未嘗益之也</hi>徳成於勤荒於嬉大禹惜隂周<lb/>
公待旦仲尼之韋編三絶管寜之藜牀半穿所稱自强<lb/>
不息者乎博聞多識敦善行而不怠達天人𢎞道義顯<lb/>
仁足以利物藏用足以獨善學之大者也<hi>禹惜寸隂周公思兼三王</hi>
<hi>有不合者仰而思之夜以繼日幸而得之坐以待旦仲尼孔子字晩喜易讀之韋編三絶管寧漢時人好學所</hi>
<hi>坐藜牀當膝處半穿自强不息顯仁藏用俱見易經學以成徳而徳豈易成乎必以勤自勵日知所無月無忘</hi>
<pb n="KR3a0101_WYG_002-22a"/>
<hi>所能積累不止庶幾底於成耳若安於怠惰溺於嬉戲今日不學謂有來日今年不學謂有來年鮮冇不荒廢</hi>
<hi>者矣禹之惜隂周公之待旦仲尼讀易韋編為之三絶管寜誦書藜牀為之半穿是皆以勤成徳自强而不息</hi>
<hi>者也故人之為學當以聖賢為法勤於聞從而博之勤於識從而多之匪徒聞與識己也擇其善者勤而行之</hi>
<hi>終始如一敦而不怠可謂勤矣可以成矣夫然故盡己之性足以盡人而盡人之性即以達天由性而之焉是</hi>
<hi>之謂道時措而宜焉是之謂義顯之仁則出其學以博濟天下豈不足以利物乎藏其用則懐其學以淑慎其</hi>
<hi>身豈不足以獨善乎此皆成徳之事學之大者端在是矣</hi>蓬生麻中不扶自直學必<lb/>
慎其所親攻玉以石浣布以灰學必珍其所藉弓待擏<lb/>
而後調劒待砥而後利學必勉其所難舜禹之聖入山<lb/>
<pb n="KR3a0101_WYG_002-22b"/>
詢牧入水咨漁學必廣其所納揆厥㫖要歸於全天之<lb/>
所生而勿敗焉故曰學非能益也逹天性也<hi>蓬生麻中不扶自直</hi>
<hi>見論衡攻玊以石浣布以灰見王符貢實篇弓待擏而後調劒待砥而後利見淮南子入山詢牧入水咨漁見</hi>
<hi>吕覽勤學之道不可以一端盡也蓬至弱也生於麻中則不扶而自直與正人居雖有非僻之心自爾漸消學</hi>
<hi>有以人而益己者此類是也故所親不可以不慎也玉至美也而攻其瑕者必以石布至潔也而浣其垢者必</hi>
<hi>以灰學有以粗而治精者此類是也故所藉不可以不珍也弓之調也必有待於擏劒之利也必有待於砥學</hi>
<hi>必盡其功然後可收其効此類是也故所難不可以不勉也以舜禹之聖入於山必問牧童入於水必問漁師</hi>
<hi>以其知之審耳學必質所疑然後能堅所信此類是也故所納不可以不廣也凡若此者雖不可以一端盡而</hi>
<pb n="KR3a0101_WYG_002-23a"/>
<hi>揆其㫖要非有他岐葢天賦性以與人原無不全人必盡性以逹天勿或有敗無所損之即所以增之無所戕</hi>
<hi>之即所以養之而學之大原已得之矣前所云學非能益也達天性也此之故耳</hi>愛親而敬長<lb/>
睦衆而親仁吾必謂之學矣何必以徳性問學徑别區<lb/>
分辨朱陸之同異哉雖然周覽圖籍研綜古今所以括<lb/>
而羽之墳典索邱肇自三皇而謂皋䕫稷契所讀何書<lb/>
將與於不學無術之譏矣<hi>朱熹見前篇陸九淵亦宋儒熹所論道問學為多而九淵</hi>
<hi>専尊徳性互有同異晉張華周覽圖籍四海之内若指諸掌漢劉向博覽洽聞研綜古今家語于路初見孔子</hi>
<hi>曰南山之竹不揉自直斬而用之達於犀革孔子曰括而羽之鏃而礪之其入之不益深乎伏羲神農黄帝之</hi>
<pb n="KR3a0101_WYG_002-23b"/>
<hi>書謂之三墳墳者言大道也帝嚳顓頊髙卒唐虞之書謂之五典典者言常道也八卦之説謂之八索索者求</hi>
<hi>也九州之志謂之九邱邱者聚也三皇伏羲神農黄帝也皋皋陶䕫稷契皆舜臣名宋王安石謂趙抃曰君輩</hi>
<hi>坐不讀書耳抃曰皋陶稷契有何書可讀冦準問張詠曰何以教準詠曰霍光𫝊不可不讀準取而讀之至不</hi>
<hi>學無術笑曰張公謂我矣夫務學既以達性是學與性相須為用者也學者果能爱其親而性達於親敬其長</hi>
<hi>而性達於長睦於衆而性達於衆親於仁而性達於仁性在是學亦在是矣何必於徳性學問之中别其路徑</hi>
<hi>分其區隅而辨朱陸之同異哉當年朱陸之學雖有小異原歸大同而後人乃有辨朱陸之同異者真屬贅龎</hi>
<hi>矣雖然此謂學必原於性也非謂性可以廢學也如張華周覽於圖藉之林劉向研綜於古今之變所以砥礪</hi>
<hi>其學以成名猶之括羽其竹以成箭也墳典索邱自古𫝊之而乃謂臯䕫稷契所讀何書抃雖賢者未免失言</hi>
<pb n="KR3a0101_WYG_002-24a"/>
<hi>矣信斯言也人皆任其性而廢學不學無術之譏將同於準矣其可以為訓乎</hi>
　　重農章第十九<lb/>
粟者國之大用政之本務也是以帝王之道民莫先乎<lb/>
農民農則志樸而産重志樸則易使産重則難遷<hi>凡國之財</hi>
<hi>用必審其大端之所在而務之斯其用為有本有本則用不窮粟是也茍粟多而財有餘何為而不成帝王知</hi>
<hi>治國之必本於粟也故所導以民者諸務未遑而先致力於農事豈徒為其利哉葢亦貴其志也民務農寒則</hi>
<hi>擊槀除田兩至首戴苧蒲身服襏襫沾體塗足盡其四肢之力以疾從事於田野其志樸矣粟生於地長於時</hi>
<hi>聚於力非可一日成數石之重中人弗勝其産重矣志樸則少私義而公法立是易使也産重則不為姦邪所</hi>
<pb n="KR3a0101_WYG_002-24b"/>
<hi>利卒然有急雖死其處而無二慮難是遷也夫如是攻則有功守則有財矣</hi>茍舍本趨末則<lb/>
好智而多詐産約而輕徙倉卒遇患皆有逺志而無居<lb/>
心然則金銀珠玉天下之大害也聖人知其然故貴五<lb/>
榖賤金玉以敦本抑末而務民於農夏箴曰中不容利<lb/>
民乃外次<hi>貴五糓賤金玉漢鼂錯語古不用銀故錯専言珠玉夏箴夏禹儆戒之書中即城市之中</hi>
<hi>外次業田之舍也夫重農之效既如彼矣茍不重農人將舍其本而趨其末商賈大者操其竒嬴所賣必倍不</hi>
<hi>耕不織衣采食肉因其富厚交相豪貴力過吏勢以利相傾是好智矣好智則出其聰明技巧以干法令以是</hi>
<hi>為非以非為是而多詐矣且金玉在握輕微易藏可以周海内而無饑寒之患其為産也不亦約而其於徙也</hi>
<pb n="KR3a0101_WYG_002-25a"/>
<hi>不亦輕乎時有災患皆生逺志無復居心離鄉棄家猶如鳥獸雖有髙城深池嚴法重刑不能禁也然則金銀</hi>
<hi>珠玉豈但饑不可食寒不可衣使臣輕背其主民易去其鄉盜賊有所勸而逃亡者得輕資是天下之大害也</hi>
<hi>聖人知重農之利如彼不重農之害如此故貴五榖貴用物也賤金玉賤異物也以敦本業抑末作敺民而歸</hi>
<hi>之農皆著於本使天下各食力力末技游食之民轉而務南畆則蓄積足而人樂其所矣夏箴曰城市之中不</hi>
<hi>容民之逐利民乃相與務農而即於外田之次正此意也</hi>豳風察其重穋周官辨其<lb/>
土宜厯代賢君躬親耕后親蠶莫不申勞農之典立勸<lb/>
桑之制或下詔以敦勉或設官而商度重其力俾與孝<lb/>
弟同科惜其功不以小故徴召故國無敖民地無曠土<lb/>
<pb n="KR3a0101_WYG_002-25b"/>
而儲蓄足恃<hi>豳國名公劉所居風詩也周公所作以進成王令知稼穡之艱難者先種後熟曰重</hi>
<hi>後種先熟曰穋周禮大司徒以土宜之法辨十有二壤而知其種以教民樹藝潤濕不可榖樹之竹葦磔石不</hi>
<hi>可榖樹之葛木以為絺綌以為材用親耕者躬耕耤田天子於南郊諸侯於東郊周成王親與世子出觀農事</hi>
<hi>又不但耕耤己也親蠶者君齋戒卜三宫夫人世婦之吉者使入蠶室夫人躬桑以勸蠶事供祭服君服以祀</hi>
<hi>如東溪馬皇后置蠶室於濯龍中是也申勞農之典者如漢景帝勸農桑禁金玉武帝勸種宿麥宋真宗因江</hi>
<hi>浙旱遣使取占城稻三萬斛給民為種仍教以種法是也立勸桑之制者如唐憲宗詔諸道毎田一畆種桑兩</hi>
<hi>株所在長吏檢察仍切禁採伐是也下詔敦勉者如後魏孝文詔牧守令長勤率百姓無令失時同里之内家</hi>
<hi>有兼牛通借無者是也設官商度者如唐𤣥宗遣宇文融充勸農使乃至賦役差科於人非便者與所在官寮</hi>
<pb n="KR3a0101_WYG_002-26a"/>
<hi>及百姓商度處分又禁宰耕牛是也與孝弟同科者漢文帝詔置三老孝弟力田常員不以小故徴召者唐髙</hi>
<hi>祖勸農事非急要悉皆停止獄囚支誣亦免追迫是也古之重農者豈獨夏箴所載乎周以農事開國后稷公</hi>
<hi>劉創其業文武周公纘其緒咏七月之詩察其重穋觀六官之書辨其土宜亦可見其惓惓重農之意矣厯代</hi>
<hi>之君或親耕或親蠶勤其身以為天下先天下乃以知農之重也申勞農之典立勸桑之制者則因重農而詳</hi>
<hi>其法矣下敦勉之詔設商度之官者則因重農而詳其人矣至於重其力俾與孝弟同科惜其功不以小故徴</hi>
<hi>召則不獨重其農之事而又且重其農之人矣上之重農至於如此故國無游惰之民地無荒蕪之土倉庾既</hi>
<hi>盈儲蓄足恃天下皆知農之重而亦共受重農之利詎不美歟</hi>夫農必敬時而愛日粟<lb/>
相若而舂之得時者多米米相若而食之得時者能饑<lb/>
<pb n="KR3a0101_WYG_002-26b"/>
故與人以財不若毋奪其時與人以食不若毋奪其事<lb/>
此重農之深㫖也秦隋虐使其民男不得耕女不得織<lb/>
丁壯盡於矢刃衰弱填於溝壑本既傾矣枝將焉附若<lb/>
召信臣鄭渾者其知務乎<hi>召信臣漢南陽太守躬勤耕農起水堤數十處以廣灌溉</hi>
<hi>民賴其利鄭渾魏沛郡太守興水陂開稻田民刻石頌之號曰鄭陂重農者重其時而已夫農必敬時而爱日</hi>
<hi>天降時地生材不與民謀民時至而作竭時而止故敬之爱之力耕數芸疾穫非老不休非病不止乃以有穫</hi>
<hi>不然時未至而逆衣時既往而慕之當時而薄之則粟少而失功今粟相若也而至於舂之則得時者多米米</hi>
<hi>相若也而至於食之則得時者能饑時之不可失也葢如此灸故與人以財與人以食其濟有限不若毋奪其</hi>
<pb n="KR3a0101_WYG_002-27a"/>
<hi>時毋奪其事其利無窮豈非重農之深㫖乎秦始隋煬征伐土木虐用其民而奪其時一人耕百人食之一婦</hi>
<hi>蠶百人衣之以一奉百勢不能供故男子力耕不足糧餉女子紡績不足衣服丁壯者以禦鋒鏑而盡於矢刄</hi>
<hi>老弱者以苦凍餒而填乎溝壑民為邦本農為民本本既傾矣技安附乎若召信臣鄭渾者為民興利務在富</hi>
<hi>之誠知本務可為守令重農者法矣</hi>
　　睦親章第二十<lb/>
九族和則動得所求靜得所安家國之通義也君子因<lb/>
睦以合族厚骨肉廣枝葉山川設險非親弗居情雖不<lb/>
同無絶其愛親者乃不失其為親焉<hi>九族自髙祖至𤣥孫之親也動得所</hi>
<pb n="KR3a0101_WYG_002-27b"/>
<hi>求靜得所安出向期戒子書君子因睦以合族出禮坊記人道親親也親親故尊祖尊祖故敬宗敬宗故收族</hi>
<hi>能盡睦親之道而至於九族俱和以之動動則有功有功則可大故得所求以之靜靜則無事無事則可久故</hi>
<hi>得所安葢不出家而成教於國豈非家國之通義乎君子因睦親之道以合其謂凡九族中引而近之則其骨</hi>
<hi>肉也推而逺之亦其枝葉也骨肉之間寜從其厚勿從其薄枝葉之類寜欲其廣勿欲其狹名山大川亦既設</hi>
<hi>險以守其國矣而屏藩之任非親不使居之雖為宗族者各懐其情或有不同而要以和睦之道行之不以小</hi>
<hi>故轍廢懿親而絶其爱然後親者得以不失其為親也立爱惟親始家邦而終四海此道得焉耳</hi>昔周<lb/>
人衆建維城盛則旦奭相其治衰則晉鄭扶其弱故宗<lb/>
親者君之所以自衛也名分既定尊卑懸異必恩義俯<lb/>
<pb n="KR3a0101_WYG_002-28a"/>
逮乃獲盡其歡心上篤於親斯民興於仁矣<hi>旦周公名奭召公名</hi>
<hi>晉鄭二國名皆周之同姓也周道莫重於親親武王既平天下衆建諸侯封周公於魯召公於燕康叔於衛凡</hi>
<hi>立七十一國而兄弟之國十五姬姓之國四十詩所云宗子維城者是也其於親親可謂篤矣故當其盛也陜</hi>
<hi>以東周公主之陜以西召公主之而共相其治即不幸而衰也平王遷洛晉鄭是依文侯武公宣力王室而共</hi>
<hi>扶其弱然則與君同休與君同戚者其宗親乎人君睦親匪但為宗親計實所以自衛也且名分而既定矣天</hi>
<hi>子正其為天子諸侯正其為諸侯尊卑之位截然懸殊不患不威嚴而患其太濶絶也倘無所以聨屬之不已</hi>
<hi>恝乎必有恩以相洽有義以相維爵以馭其貴禄以馭其富朝㑹燕享以明其禮賜予賚賞以致其情然後為</hi>
<hi>之宗親者暁然知君睦族之心而亦各自盡其心可與患難可與安樂上下相得歡然而無間也夫上之所以</hi>
<pb n="KR3a0101_WYG_002-28b"/>
<hi>行下之所效也上篤於親民亦知自念其親孝弟慈讓之心油然而起不其興於仁乎是不獨親親也而仁民</hi>
<hi>之道亦在其中矣</hi>周平棄族葛藟致譏晉武不親杕杜興刺矧<lb/>
縱尋斧哉秦罷分封魏疎同姓咸孰淪胥然漢初指過<lb/>
於股亦致釁興吳楚葢太重則傷恩而有尾大之患太輕<lb/>
則傷義而有枝弱之虞故愛雖隆必節以禮體雖貴必<lb/>
昭以度褒表功徳深固根本恩至義盡睦親之道也<hi>葛藟</hi>
<hi>詩篇名周室道衰平王棄其九族故譏之杕杜亦詩篇名晉武公寡特兼其宗族而不求賢以自輔故刺之宋</hi>
<hi>昭公欲去羣公子樂豫曰公室之枝葉也不可縱尋斧馬秦併天下稱皇帝而子弟無尺土之封曹丕疎其骨</hi>
<pb n="KR3a0101_WYG_002-29a"/>
<hi>肉不加恩禮束阿王曹植曰勢之所去雖親必輕漢初大封同姓三庶孽分天下之半賈誼上疏曰一指之大</hi>
<hi>幾如股其後諸侯奢縱吳楚等七國皆叛譬之於物尾大則不能掉言諸侯强則難制也叔向曰公族將平其</hi>
<hi>宗族枝葉皆落王者褒有功表有徳如周公有大勲勞則封以大國漢東干王蒼孝友寛仁明帝下詔美之言</hi>
<hi>王者親親故大封建其衰也則有葛藟杕杜之譏而秦之矯枉魏之寡恩卒致淪滅與漢縱王侯流弊相等則</hi>
<hi>恩義輕重之間務斟酌咸宜有禮以閉其邪有度以昭其品於以杜僭亂之萌絶傷心之怨而褒功表徳又有</hi>
<hi>以鼓舞勸導之則根本磐固恩義彰明知愚賢不肖皆各洽其性情而不至有乖離之慮矣</hi>禮之行<lb/>
於家國者必統於一故寶玉可分於伯叔富貴不加於<lb/>
宗子公藝同居仲淹敦義其仁者之禮乎馬援樊重君<lb/>
<pb n="KR3a0101_WYG_002-29b"/>
子稱之若城陽腐榖陳輿開隙懐徹分明且不能同人<lb/>
於宗矣<hi>分寳玉於伯叔之國見書經旅獒篇禮適子庶子祗事宗子不敢以富貴加於宗子之門張公</hi>
<hi>藝唐人九世同居唐髙宗幸其宅問故公藝書忍字百餘以進帝賜以縑帛范仲淹宋人樂善好施置義莊以</hi>
<hi>贍宗族後漢馬援有馬牛羊數千頭榖數萬斛盡散以班昆弟身衣羊裘皮袴樊重後漢人家資鉅萬賑贍宗</hi>
<hi>族恩加鄉閭春秋時齊城陽大夫嬖寵被絺綌鵞䳱含餘粖腐朽五穀而不散伯叔兄弟皆苦饑寒陳輿晉人</hi>
<hi>官侍中坐與叔父稚不睦出為河内太守薛懐徹後魏人與兄弟不睦同産相朋因有爭愛顯在公府發揚疵</hi>
<hi>釁時人恥焉同人於宗易同人六二爻辭夫帝王睦族與臣庶異而揆情審理自天子達於庶人無不統於一</hi>
<hi>者故伯叔雖尊而寳玉可賜其國重大君也支庶雖顯而富貴不入其門敬宗子也即𫝊紀所載厚薄殊塗可</hi>
<pb n="KR3a0101_WYG_002-30a"/>
　<hi>法可戒者如此然則意主於睦親者可不慎所務歟</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0101_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定資政要覽卷二<lb/>
</p>
<p>
</p>
  </div>
</body>
</text>
</TEI>
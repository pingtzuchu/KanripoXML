<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0101_WYG_000-1a"/>
　欽定四庫全書　　　　　子部一<lb/>
御定資政要覽　　　　　　　儒家類<lb/>
　　　提要<lb/>
　　　　　<hi>臣</hi>等謹案<lb/>
　　御定資政要覽三卷後序一卷順治十二年<lb/>
　　世祖章皇帝御撰凡三十章曰君道曰臣道曰父道曰<lb/>
　　　　　子道曰夫道曰婦道曰友道曰體仁曰宏義<lb/>
　　　　　曰敦禮曰察微曰昭信曰知人曰厚生曰教<lb/>
<pb n="KR3a0101_WYG_000-1b"/>
　　　　　化曰儉徳曰遷善曰務學曰重農曰睦親曰<lb/>
　　　　　積善曰愛民曰慈幼曰懲忿曰窒欲曰履謙<lb/>
　　　　　曰謹言曰慎行曰愛物每篇皆有箋注亦<lb/>
　　御撰也體裁雖仿周秦諸子而鎔鑄古籍闡為<lb/>
　　聖謨義理一本於經法戒兼裁于史大㫖闡明修身<lb/>
　　　　　齊家之道又多為羣臣百姓而言伏考堯典<lb/>
　　　　　有曰平章百姓百姓昭明恊和萬邦黎民於<lb/>
　　　　　變時雍又説命有曰惟天聰明惟聖時憲惟<lb/>
<pb n="KR3a0101_WYG_000-2a"/>
　　　　臣欽若惟民從乂盖治天下者治臣民而已<lb/>
　　　　矣使百官咸禔躬飭行以奉其職守萬姓咸<lb/>
　　　　講讓型仁以厚其風俗則唐虞三代之治不<lb/>
　　　　過如斯明之季年三綱淪而九法斁讒妄興<lb/>
　　　　於上姦宄生於下日偷日薄人心壊而國運<lb/>
　　　　隨之天數乃終<lb/>
　世祖章皇帝監夏監殷深知勝國之所以敗故丁寧<lb/>
　誥誡<lb/>
<pb n="KR3a0101_WYG_000-2b"/>
　親著是書俾朝野咸知所激勸而共躋太平<lb/>
　御題曰資政要覽見澄叙官方敦崇世教為保邦之<lb/>
　　　　切務<lb/>
　聖人之情見乎詞矣𫝊諸萬年所宜聰聴而敬守也<lb/>
　　　　乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0101_WYG_000-3a"/>
御製資政要覽序<lb/>
　朕惟帝王為政賢哲修身莫不本於徳而成於學如大<lb/>
　匠以規矩而取方圓樂師以六律而正五音凡古人嘉<lb/>
　言善行載於典籍者皆修巳治人之方可施於今者也<lb/>
　朕孜孜圖治學於古訓覽四書五經通鑑等編得其梗<lb/>
　槩推之十三經二十一史及諸子之不悖於聖經者莫<lb/>
　不根極理道成一家言但卷袠浩繁若以之教人恐未<lb/>
　能一時盡解其義亦未能一時盡得其書因思夫記事<lb/>
<pb n="KR3a0101_WYG_000-3b"/>
　宜提其要纂言當鈎其𤣥乃採集諸書中之闗於政事<lb/>
　者為三十篇又慮其渙而無統於是每篇貫以大義聮<lb/>
　以文詞於忠臣孝子賢人㢘吏略舉事迹其奸貪不肖<lb/>
　悖亂者亦載其内使法戒炯然加之訓詁詳其證據譬<lb/>
　之萃衆白以為裘範六金而成鼎㫖約而易明文簡而<lb/>
　易閲名曰資政要覽觀是書者熟思而體之可以為篤<lb/>
　行之善人推類而廣之可以為博雅之君子毋徒求之<lb/>
　語言文字之間則朕諄諄教喻之心庶乎其不虚矣<lb/>
<pb n="KR3a0101_WYG_000-4a"/>
順治十二年正月吉日序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>傅子目録</head>
    <p>
<pb n="KR3a0013_WYG_000-1a"/>
欽定四庫全書　　　　　子部一<lb/>
　傅子目録　　　　　　　儒家類<lb/>
　　正心　　　　　　　仁論<lb/>
　　義信　　　　　　　通志<lb/>
　　舉賢　　　　　　　重爵禄<lb/>
　　禮樂　　　　　　　貴教<lb/>
　　檢商賈　　　　　　校工<lb/>
　　戒言　　　　　　　假言<lb/>
<pb n="KR3a0013_WYG_000-1b"/>
　　問政　　　　　　　治體<lb/>
　　授職　　　　　　　官人<lb/>
　　曲制　　　　　　　信直<lb/>
　　矯違　　　　　　　問刑<lb/>
　　安民　　　　　　　法刑<lb/>
　　平役賦　　　　　　鏡總叙<lb/>
　　附録<hi>四十八條</hi>
　　　　<hi>臣</hi>等謹案傅子晉司𨽻校尉鶉觚子北地傅<lb/>
<pb n="KR3a0013_WYG_000-2a"/>
　　　　𤣥撰晉書本傳稱𤣥撰論經國九流及三史<lb/>
　　　　故事評斷得失各為區例名為傅子為内外<lb/>
　　　　中篇凡有四部六録合百四十首數十萬言<lb/>
　　　　行世𤣥初作内篇成以示司空王沈沈與𤣥<lb/>
　　　　書曰省足下所著書言富理濟經綸政體存<lb/>
　　　　重儒教足以塞楊墨之流遁齊荀孟于往代<lb/>
　　　　其為當時所重如此隋書經籍志唐書藝文<lb/>
　　　　志皆載有傅子一百二十卷是唐世其書尚<lb/>
<pb n="KR3a0013_WYG_000-2b"/>
　　　　完至宋而崇文總目所録止存二十三篇較<lb/>
　　　　之原目已亡一百一十七篇故宋藝文志僅<lb/>
　　　　載有五卷其後惟尤袤遂初堂書目尚見其<lb/>
　　　　名至元明以後蔵書家遂絶無著録者盖傳<lb/>
　　　　本久佚世所見者獨藝文類聚太平御覽諸<lb/>
　　　　書所引寥寥數條而已今檢永樂大典中散<lb/>
　　　　見頗多且所標篇目咸在謹采掇裒次得文<lb/>
　　　　義完具者十有二篇曰正心曰仁論曰義信<lb/>
<pb n="KR3a0013_WYG_000-3a"/>
　　　　曰通志曰舉賢曰重爵禄曰禮樂曰貴教曰<lb/>
　　　　檢商賈曰校工曰戒言曰假言又文義未全<lb/>
　　　　者十二篇曰問政曰治體曰授職曰官人曰<lb/>
　　　　曲制曰信直曰矯違曰問刑曰安民曰法刑<lb/>
　　　　曰平役賦曰鏡總叙篇目視崇文總目較多<lb/>
　　　　其一疑問刑法刑本一篇而永樂大典誤分<lb/>
　　　　為二其宋志五卷原第已不可攷謹依文編<lb/>
　　　　綴總為一卷其有大典失載篇目及他書所<lb/>
<pb n="KR3a0013_WYG_000-3b"/>
　　　　徵引者復蒐輯得四十餘條當即前篇闕佚<lb/>
　　　　之文顧未敢以意附㑹則别為附録繫之于<lb/>
　　　　後晉代子家今傳于世者惟張華博物志干<lb/>
　　　　寳捜神記葛洪抱朴子嵇含草木狀戴凱之<lb/>
　　　　竹譜尚存然博物志搜神記皆經後人竄改<lb/>
　　　　已非原書草木狀竹譜記録瑣屑無關名理<lb/>
　　　　抱朴子又多道家詭誕之説不能悉軌于正<lb/>
　　　　獨𤣥此書所論皆關切治道闡啓儒風精意<lb/>
<pb n="KR3a0013_WYG_000-4a"/>
　　　　名言往往而在以視論衡昌言皆當過之惜<lb/>
　　　　其全本世已無存而殘編斷簡收拾于缺爛<lb/>
　　　　之餘者尚得以攷見其什一是亦可為寳貴<lb/>
　　　　也乾隆四十六年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷十六</head>
    <p>
<pb n="KR3l0066_WYG_016-1a"/>
欽定四庫全書<lb/>
　聞見録卷十六　　　　　宋　邵伯溫　撰<lb/>
楊凝式少師唐昭宗朝為直史館宰相涉之子也朱全<lb/>
忠逼唐禪位涉為奉𫝊國寳使凝式曰大人為唐宰相<lb/>
使國家至此不可為無過況乎持天子璽綬與人雖保<lb/>
富貴奈千載何盍辭之涉大駭曰汝欲滅吾族神色不<lb/>
寧者數日全忠既簒弑凝式歴梁唐晉三朝陽狂不任<lb/>
事累官至太子少師其書法自顔柳以入二王之妙居<lb/>
<pb n="KR3l0066_WYG_016-1b"/>
洛陽延福坊每出導從輿馬在前多行於後一日欲遊<lb/>
天官寺從者曰曷往廣受寺亦從之今兩寺與多寳塔<lb/>
院有遺像尚存近嵗劉壽臣為留臺於故按牘中得少<lb/>
師自書假牒十數紙皆楷法精絶世論少師書以行草<lb/>
為長誤矣<lb/>
國初隱士石砒居洛陽之北邙山馮拯侍中為留守砒<lb/>
每騎驢直造侍中見必拜之飲酒至醉乃去砒好作詩<lb/>
多道家語有曰結網蜘蛛翻仰肚轉枝啄木倒垂頭意<lb/>
<pb n="KR3l0066_WYG_016-2a"/>
謂謀利者如此又曰蝸牛角上爭閑事石火光中寄此<lb/>
身意謂好利者若此洛人頗能誦之一日自城中飲酒<lb/>
大醉騎驢夜歸失所在<lb/>
孫覺龍圖未第時家髙郵與士大夫講學於郊宫别墅<lb/>
一夕晦夜忽月光入窗隙孫異之與同舍望光所在行<lb/>
二十里餘見大珠浮遊湖面上其光燭天旁照逺近有<lb/>
崔伯易者作感珠賦記之熙寧初孫登科為河南縣主<lb/>
簿自云<lb/>
<pb n="KR3l0066_WYG_016-2b"/>
周長孺字士彦澶淵人楊寘牓登第為渭州共城縣令<lb/>
師得曰邵康節先生士彦事先生以古弟子禮先生告<lb/>
以先天之學士彦性剛遇事輙發既從先生即淡然若<lb/>
無意於世者其季直孺怪問之士彦慨然曰此吾得於<lb/>
先生者士彦在共城獵近郊有兎起草間自射中之即<lb/>
其處不復見兎石刻其文曰士彦當都而卒後士彦每<lb/>
至京師必遽歸不敢留治平末以都官員外郎知劒州<lb/>
普城縣卒喪歸過洛貧不能行康節留其家經紀甚備<lb/>
<pb n="KR3l0066_WYG_016-3a"/>
教其子純明以學問為娶程伊川先生之姪純明後登<lb/>
元祐三年進士第士彦因獵得石刻驗於數十年之後<lb/>
與漢滕公佳城事相類異哉<lb/>
張唐英者天覺丞相兄也丞相少受學於唐英唐英有<lb/>
史才嘗作宋名臣𫝊蜀檮杌行於代熙寧元年春以前<lb/>
御史服除還京朝過洛府尹同僚屬出賞花皆不見唐<lb/>
英題詩𫝊舍云先帝昭陵土未乾又聞永厚葬衣冠小<lb/>
臣有淚皆成血忍向東風看牡丹尹聞之遽遣書為禮<lb/>
<pb n="KR3l0066_WYG_016-3b"/>
却而不受葢仁宗山陵初成英宗厭代賴唐英還朝不<lb/>
得歸臺不然河南尹者不免矣<lb/>
皇祐初洛陽南資福院有僧錄義琛者素出入尹師魯<lb/>
門下師魯自平涼帥謫崇信軍節度副使均州監酒過<lb/>
洛義琛見之曰鄉里門徒數人欲一望見龍圖有頃諸<lb/>
人出一喏而去皆洛中大豪義琛已宻約貸錢為師魯<lb/>
買洛城南宫南村負郭美田三十頃師魯初不知后義<lb/>
琛復以嵗所得地利償諸人至師魯卒喪歸洛義琛哭<lb/>
<pb n="KR3l0066_WYG_016-4a"/>
柩前納其劵於師魯家師魯素貧子孫賴此以生嗚呼<lb/>
在仁宗朝一僧尚負義如此風俗可謂厚矣康節先生<lb/>
與義琛善每稱之也<lb/>
陜西豪士劉易多遊邊喜談兵寳元康定間韓魏公宣<lb/>
撫五路薦於朝賜處士號易善作詩魏公為書或不可<lb/>
其意則發怒洗去魏公欣然再書不憚尹師魯帥平涼<lb/>
延易府第尊禮之狄武㐮代師魯遇之亦厚每燕設易<lb/>
嗜食苦馬菜不得即叫怒無禮邊城無之狄公為求於<lb/>
<pb n="KR3l0066_WYG_016-4b"/>
内郡后每燕集終日唯以此菜啗之易不能堪方設常<lb/>
饌時稱狄公善制也<lb/>
謝希深幼子景平初任為大理評事監光化軍税有兵<lb/>
官者為本㕔軍員持以事兵官常憂鬱不樂景平一日<lb/>
問之兵官泣訴景平曰君當解官去吾必能報之兵官<lb/>
去景平因權軍事呼軍員詰之曰老兵何敢持兵官使<lb/>
罷任去軍員者無賴大言曰景平但可飲酒擊鞠耳此<lb/>
事不當預景平以犯階級送獄獄成決配之希深一時<lb/>
<pb n="KR3l0066_WYG_016-5a"/>
有大名其諸子皆賢景平居幼尚有家風云<lb/>
祖無擇字擇之蔡州人少從穆伯長為古文后登甲科<lb/>
嘉祐中與王介甫同為知制誥擇之為先進時詞臣許<lb/>
受潤筆物介甫因辭一人之饋不獲義不受以其物置<lb/>
舍人院梁上介甫以母憂去擇之取為本院公用介甫<lb/>
聞而惡之以為不廉熙寧二年介甫入為翰林學士拜<lb/>
參知政事權傾天下時擇之以龍圖閣學士右諫議大<lb/>
夫知杭州介甫密諭監司求擇之罪監司承風旨以贓<lb/>
<pb n="KR3l0066_WYG_016-5b"/>
濫聞於朝廷遣御史王子韶按治子韶小人也攝擇之<lb/>
下獄鍛鍊無所得坐送賔客酒三百小瓶責節度副使<lb/>
安置元豐中復祕書監集賢院學士移知光化軍以卒<lb/>
士大夫寃之同時有知明州光祿卿苗振監司亦因觀<lb/>
望發其贓罪朝廷遣崇文院校書張載按治載字子厚<lb/>
所謂横渠先生者悉平反之罪止罰金其幸不幸有若<lb/>
此者也<lb/>
嘉祐中有李殿丞者知濟源縣魏廣者主簿汜水人二<lb/>
<pb n="KR3l0066_WYG_016-6a"/>
人素相好一日㑹府中李被酒謂廣曰我果官達當薦<lb/>
君為屬未幾河南倅闕李又攝之遂檄廣權幕官相從<lb/>
益歡監司以燕㑹數俱罷歸故官廣先去李餞於東門<lb/>
席上賦詩有曰今日不知明日事人情反復似車輪我<lb/>
今自是飄萍客更向長亭作主人葢當時朝廷文法寛<lb/>
所用監司皆長者故能容州縣之吏如此任道司門為<lb/>
康節先生云<lb/>
薛俅肅之為梓州路提刑市有道人賣兎毫筆者以蜀<lb/>
<pb n="KR3l0066_WYG_016-6b"/>
中所無也因呼之見其目光射人因問其所得絶不言<lb/>
而去道中為余言如此道中名元實有禮學嘗為尚書<lb/>
郎其為人忠信不妄云<lb/>
長安百姓常安民以鐫字為業多收隋唐銘誌墨本亦<lb/>
能篆教其子以儒學崇寧初蔡京蔡卞為元祐姦黨籍上<lb/>
皇親書刻石立於文徳殿門又自書頒於天下州治㕔事<lb/>
長安當立召安民刋字民辭曰民愚人不知朝廷立碑之<lb/>
意但元祐大臣如司馬相公者天下稱其正直今謂之<lb/>
<pb n="KR3l0066_WYG_016-7a"/>
姦邪民不忍鐫也府官怒欲罪之民曰被役不敢辭乞<lb/>
免刻安民二字於碑恐後世幷以為罪也嗚呼安民者<lb/>
一工匠耳尚知邪正畏過惡賢於士大夫逺矣故余以<lb/>
表出之<lb/>
　<lb/>
　<lb/>
　<lb/>
　<lb/>
<pb n="KR3l0066_WYG_016-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聞見録卷十六<lb/>
</p>
<p>
</p>
  </div>
</body>
</text>
</TEI>
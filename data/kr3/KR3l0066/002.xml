<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷二</head>
    <p>
<pb n="KR3l0066_WYG_002-1a"/>
欽定四庫全書<lb/>
　聞見録卷二　　　　　　宋　邵伯溫　撰<lb/>
仁宗好用道引術理髮有宮人能之號曰梳頭夫人一<lb/>
日帝退朝命夫人理髮嬪御列侍帝袖中有章疏左右<lb/>
爭取之帝不能止有從旁讀者蓋臺臣乞放宮女章也<lb/>
衆聞之黙然獨梳頭夫人歎息曰今京師富人尚求妾<lb/>
媵豈有天子嬪御外臣敢以為言官家亟逐言者則清<lb/>
淨矣帝不語既御膳幸後苑命内侍按宮人籍上自出<lb/>
<pb n="KR3l0066_WYG_002-1b"/>
若干人行臺臣之言也梳頭夫人以入宮久首出之帝<lb/>
亦不問或謂叅知政事吳奎曰上比漢文帝奎對以此<lb/>
則曰過文帝逺矣<lb/>
仁宗朝程文簡公判大名府時府兵有肉生於背蜿蜒<lb/>
若龍伏者文簡收禁之以其事聞仁宗謂宰輔曰此何<lb/>
罪也令釋之後其兵以病死嗚呼肉龍生於兵之背妖<lb/>
也帝釋之德足以勝妖矣兵輒死宜哉<lb/>
孫文懿公為翰林學士撰升袝李太后赦文曰章懿太<lb/>
<pb n="KR3l0066_WYG_002-2a"/>
后丕擁慶羡寔生眇冲顧復之恩深保綏之念重神馭<lb/>
既往仙遊斯邈嗟乎為天下之母育天下之君不逮乎<lb/>
九重之承顔不及乎四海之致養念言一至追慕増結<lb/>
仁宗覽之感泣彌月公自此遂叅大政帝問文懿曰卿<lb/>
何故能道朕心中事公曰臣少以庶子不齒於兄弟不<lb/>
及養母以此知陛下聖心中事上為之流涕先是晏元<lb/>
獻公撰章懿太后神道碑曰五嶽崢嶸崑山出玉四溟<lb/>
浩𣺌麗水生金蓋以明肅太后為尊也學士大夫嘉其<lb/>
<pb n="KR3l0066_WYG_002-2b"/>
善比獨仁宗不悦<lb/>
伯溫嘗得老僧海妙者言仁宗朝因赴内道場夜聞樂<lb/>
聲出雲霄間帝忽来臨觀乆之顧左右曰衆僧各賜紫<lb/>
羅一疋僧致謝帝曰来日出東華門以羅置懐中勿令<lb/>
人見恐臺諫有文字論列嗚呼仁宗以微物賜僧尚畏<lb/>
言者此所以致太平也海妙又言嘗觀仁宗二十許嵗<lb/>
時祀南郊囘坐金輦中日初出面色與金光相射真天<lb/>
人也因以記之<lb/>
<pb n="KR3l0066_WYG_002-3a"/>
仁宗一日幸張貴妃閤見定州紅甆器帝堅問曰安得<lb/>
此物妃以王拱辰所獻為對帝怒曰嘗戒汝勿通臣僚<lb/>
饋送不聽何也因以所持拄斧碎之妃愧謝乆之乃已<lb/>
妃又嘗侍上元宴於端門服所謂燈籠錦者上亦怪問<lb/>
妃曰文彥博以陛下眷妾故有此獻上終不樂後潞公<lb/>
入為宰相臺官唐介言其過及燈籠錦事介雖以對上<lb/>
失體逺謫潞公尋亦出判許州蓋上兩罷之也或云燈<lb/>
籠錦者潞公夫人遺張貴妃公不知也唐公之章與梅<lb/>
<pb n="KR3l0066_WYG_002-3b"/>
聖俞書竄之詩過矣嗚呼仁宗寵遇貴妃先於六宮其<lb/>
責以正禮尚如此可謂聖矣<lb/>
仁宗朝王安石為知制誥一日賞花釣魚宴内侍各以<lb/>
金楪盛釣餌藥置几上安石食之盡明日帝謂宰輔曰<lb/>
王安石詐人也使誤食釣餌一粒則止矣食之盡不情<lb/>
也帝不樂之後安石自著日録厭薄祖宗於仁宗尤甚<lb/>
每稱漢武帝其心薄仁宗也故一時大臣富弼韓琦文<lb/>
彦博皆為其詆毁云<lb/>
<pb n="KR3l0066_WYG_002-4a"/>
仁宗時一日天大雷震帝衣冠焚香再拜退坐靜思所<lb/>
以致變者不可得偶後苑作匠進一七寳枕屏遽取碎<lb/>
之嗚呼帝敬天之威如此其當太平盛時享國長久宜<lb/>
矣至熙寧大臣以天變不足畏說人主以成今日之禍<lb/>
悲夫<lb/>
仁宗御馬有名玉逍遥者馬色白其乘之安如輿輦也<lb/>
圉人云馬行歩有尺度徐疾皆中節馭者行速則以足<lb/>
攔之一日燕王借乘即長鳴不行王怒還之帝父事王<lb/>
<pb n="KR3l0066_WYG_002-4b"/>
甚恭配南城馬鋪久之復奉御其行如初帝升遐從葬<lb/>
至陵下悲鳴不食而斃伊川先生程頤謂伯溫曰驥不<lb/>
稱其力稱其德也歟<lb/>
本朝祖宗以来進士過省赴殿試尚有被黜者逺方寒<lb/>
士殿試下貧不能歸多至失所有赴河而死者仁宗聞<lb/>
之惻然自此殿試不黜落雖雜犯亦收之末名為定制<lb/>
可以謂之仁矣<lb/>
仁宗至和間不豫昏不知人者三日既愈自言夢行荆<lb/>
<pb n="KR3l0066_WYG_002-5a"/>
棘中周章失路有神人被金甲自天而下謂帝曰天以<lb/>
陛下有仁心錫一紀之夀帝曰吾何當歸神人曰請以<lb/>
臣之車輅相送帝登車問神人何人曰臣所謂葛將軍<lb/>
者帝寤令檢案道藏果有葛將軍主天門事因増其位<lb/>
號於大醮儀中立廟京師帝自此御朝即拱黙不言大<lb/>
臣奏事可即肯首不即揺首而時和歲豐百姓安樂四<lb/>
夷賓服天下無事蓋帝知為治之要任宰輔用臺諫畏<lb/>
天愛民守祖宗法度時宰輔曰富弼韓琦文彥博臺諫<lb/>
<pb n="KR3l0066_WYG_002-5b"/>
曰唐介包拯司馬光范鎮呂誨云嗚呼視周之成康漢<lb/>
之文景無所不及有過之者此所以為有宋之盛歟<lb/>
仁宗初納光獻后后有疾國醫不效帝曰后在家用何<lb/>
人醫后曰妾隨叔父官河陽有疾服孫用和藥輒效尋<lb/>
召用和服其藥果驗自布衣除尚藥奉御用和自此進<lb/>
用用和本衛人以避事客河陽善用張仲景法治傷寒<lb/>
名聞天下二子奇兆皆登進士第為朝官亦善醫<lb/>
仁宗初升遐禁中永昌郡夫人翁氏㑹有私身韓蠱者<lb/>
<pb n="KR3l0066_WYG_002-6a"/>
自言嘗汲水仁宗見龍繞其身因幸之畱其釧復遺以<lb/>
物為驗遂稱有娠既踰期不産按驗皆蠱之詐得其釧<lb/>
於佛閤土中乃蠱自埋也翁氏削一資杖韓蠱配尼寺<lb/>
為童初執政請誅之光獻太后曰置蠱於尼寺欲令外<lb/>
人盡知其詐若殺之則必謂蠱寔生子也英宗初載光<lb/>
獻后垂簾同聽政其决事之明類如此<lb/>
仁宗皇帝嘉祐八年三月二十九日升遐遺詔到洛伯<lb/>
溫時年七嵗尚記城中軍民以至婦人孺子朝夕東向<lb/>
<pb n="KR3l0066_WYG_002-6b"/>
號泣紙烟蔽空天日無光時舅氏王元脩自京師過洛<lb/>
為先公言京師罷市巷哭數日不絶雖乞丏者與小兒<lb/>
皆焚紙錢哭於大内之前又有周長孺都官赴劒州普<lb/>
安知縣行亂山中見汲水婦人亦載白紙行哭嗚呼此<lb/>
所謂百姓如喪考妣者歟<lb/>
熙寧初仁宗㓜女下嫁錢景臻京師父老知其為仁宗<lb/>
女也隨其車咨嗟泣涕元祐中契丹主謂本朝使人曰<lb/>
寡人年少時事大國之禮或未至蒙仁宗加意優容念<lb/>
<pb n="KR3l0066_WYG_002-7a"/>
無以為報自仁宗升遐本朝奉其御容如祖宗已而泣<lb/>
蓋北主為太子時雜入國使人中雄州密以聞仁宗召<lb/>
入禁中俾見皇后待以厚禮臨歸撫之曰與汝一家也<lb/>
異日惟盟好是念生靈是愛故北主感之嗚呼帝上賓<lb/>
既久都人與北主追慕猶不忘此前代所無也<lb/>
英宗山陵有輦官畢達哭慟於仁宗永昭陵下曰臣事<lb/>
陛下四十餘年得服役天上死不恨是夕達暴卒韓魏<lb/>
公為司馬溫公云<lb/>
<pb n="KR3l0066_WYG_002-7b"/>
永安霍道全者嘗為三陵壕寨年踰九十坐丁謂移永<lb/>
定陵皇堂事覊管亳州道全言地中宿藏物多驗亳人<lb/>
神之遇赦歸永安嘉祐七年道全忽歴遍川原觀地形<lb/>
語人曰此地將有大役明年仁宗升遐初卜陵有司召<lb/>
問之道全曰今永安地吉宜徙以為陵寢有司疑其欲<lb/>
騷動縣人凡所言皆不用道全亦相繼卒今永昭陵既<lb/>
成或曰地名和兒原非佳兆後三年英宗晏駕<lb/>
元豐中神宗倣漢原廟之制增築景靈宮先於寺觀迎<lb/>
<pb n="KR3l0066_WYG_002-8a"/>
諸帝后御容奉安禁中涓日以次備法駕羽衛前導赴<lb/>
宮觀者夾路鼓吹振作教坊使丁仙現舞望仁宗御像<lb/>
引袖障面若揮淚者都人父老皆泣下嗚呼帝之德澤<lb/>
在人深矣<lb/>
　<lb/>
　<lb/>
　<lb/>
　<lb/>
<pb n="KR3l0066_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聞見録卷二<lb/>
</p>
<p>
</p>
  </div>
</body>
</text>
</TEI>
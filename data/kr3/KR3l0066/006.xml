<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷六</head>
    <p>
<pb n="KR3l0066_WYG_006-1a"/>
欽定四庫全書<lb/>
　聞見録卷六　　　　　　宋　邵伯溫　撰<lb/>
伯溫崇寧中居洛因過仁王僧舎得葉子册故書一編<lb/>
有趙普中書令雍熙三年為鄧州節度使日諫太宗皇<lb/>
帝伐燕疏與劄子各一道其憂國愛君之深言出乎文<lb/>
章之外者雖雜陸宣公論事中不辨也疏曰武勝軍節<lb/>
度使臣趙普右臣自二月中伏覩忽降使臣差船糧草<lb/>
及詳教命知取幽州既奉指揮尋行科配非時舉動莫<lb/>
<pb n="KR3l0066_WYG_006-1b"/>
測因繇爾後雖聽㨗音未聞成事稍稽尅復俄及炎蒸<lb/>
飛芻輓粟以猶繁擐甲持戈而未已民疲師老漸恐有<lb/>
之臣自此月以來轉増疑慮潛思陛下萬幾在念百姓<lb/>
為心聖略神功舉無遺算至於平收浙右力取河東垂<lb/>
後代之英奇雪前朝之憤氣四海咸歸於掌握十年時<lb/>
致於雍熙唯彼蕃戎豈為敵對遷徙鳥舉自古難得制<lb/>
之前代聖帝明王無不置於化外任其追逐水草皆以<lb/>
不治治之此際官家何須掛意必是有人扶同謟佞誑<lb/>
<pb n="KR3l0066_WYG_006-2a"/>
惑聰明因舉不急之兵稍渉無名之議非論曲直但覺<lb/>
淹延將成六月之征頗有千金之費以兹忖度深抱憂<lb/>
虞竊念臣雖寡智謀粗親墳典千古興亡之理得自簡<lb/>
編百王善惡之徵聞於經史其間禍淫福善莫不如影<lb/>
隨形煥若丹青明如日月嘗為大訓歴代寳之臣讀史<lb/>
記見漢武帝時主父偃徐樂嚴安輩所上書及唐𤣥<lb/>
宗時宰相姚元崇直奏十事可以坐銷患害立致昇平<lb/>
惟慮至尊未能留意醫時救弊無出於斯又聞前事為<lb/>
<pb n="KR3l0066_WYG_006-2b"/>
後事之師古人是今人之則據其年代雖即不同量彼<lb/>
是非必然無異輒思抄録專具進呈伏望聖慈特垂披<lb/>
覽謹具逐件如後<hi>云云</hi>伏念臣謬以庸材叨居顯位幸<lb/>
遇千年之運深承二聖之知從白屋而上青霄非繇智<lb/>
略出卑僚而登極位只是遭逢恩私何啻於車魚報效<lb/>
不如於犬馬粗懷性識嘗積驚惶所恨者齒髮衰殘精<lb/>
神減耗既不能獻謀闕下又不能效命軍前惟有微誠<lb/>
書章上奏今者伏自朝廷大興禁旅逺伐山戎驅百萬<lb/>
<pb n="KR3l0066_WYG_006-3a"/>
户之生靈咸當輦運致數十州之地土半失耕桑則何<lb/>
異為鼷鼠而發機將明珠而彈雀所得者少所失者多<lb/>
只於得少之中尤難入手更向失多之外别有關心前<lb/>
未見於便宜可垂興於詳酌臣又聞聖人不凝滯於物<lb/>
見可而進知難而退理有變通情無拘執故前所謂事<lb/>
久則慮易兵久則變生臣之愚誠深懼於此秦始皇之<lb/>
拒諫終累子孫漢武帝之囘心轉延宗社如忽遲晚恐<lb/>
失機宜而况旬朔之間便為一月竊慮内地先困邊廷<lb/>
<pb n="KR3l0066_WYG_006-3b"/>
荒凉北敵則弓硬馬肥轉難擒制中國則民疲師老應<lb/>
誤指呼臣今獨興沮衆之言深負彌天之過輒陳狂瞽<lb/>
抑有其繇竊以暮景殘光能餘幾日酬恩報義正在今<lb/>
時恐勞宵旰之憂寧避僭踰之罪䖍希聖德早議抽軍<lb/>
聊為一縱之謀别有萬全之䇿伏望皇帝陛下安和寢<lb/>
饍惠養疲羸長令户外不扃永使邊烽罷警自然殊方<lb/>
慕化率土歸仁既四夷以來王料契丹而安往又何必<lb/>
勞民動衆賣犢買刀有道之事易行無為之功最大如<lb/>
<pb n="KR3l0066_WYG_006-4a"/>
斯弔伐是又萬全臣又竊料陛下非次興兵恐因偏聽<lb/>
其奈人多獻佞事久陽微大凡小輩各務身謀誰思國<lb/>
計或承宣問皆不實言盡解欺君嘗憂敗事得之則奸<lb/>
邪獲利失之則社稷懷憂昨者直取幽州未審誰為謀<lb/>
者必無成算俱是誑言其於虚實之間此際總應彰露<lb/>
臣既不知頭主無以指射姓名伏望官家尋其尤者特<lb/>
正姦人之罪免傷聖主之明所貴詐偽悛心忠臣盡力<lb/>
共畏三千之法同堅八百之基臣於此時欲吐肺肝先<lb/>
<pb n="KR3l0066_WYG_006-4b"/>
寒毛髮驚疑猶豫數日沉思又念往哲臨終尚能屍諫<lb/>
微臣未死爭忍面諛明知逆耳之言不是全身之計但<lb/>
縁恩同卵翼命直鴻毛將酬國士之知豈比衆人之報<lb/>
投荒棄市甘當此日之誅竊禄偷安不造来生之業惟<lb/>
祈聖明特賜察量更存細微别具劄子冐犯冕旒臣無<lb/>
任傾心瀝懇憂國忘家涕泗徬徨激切屏營之至其劄<lb/>
子曰臣濫守藩方聊知稼穡竊見當州管界承前多是<lb/>
荒凉户小民貧程遥路僻量其境土五縣中四縣居山<lb/>
<pb n="KR3l0066_WYG_006-5a"/>
驗彼人家三分内二分是客昨來差配甚覺艱辛伏縁<lb/>
在此直至莫州來往四千餘里或是無丁有稅須至雇<lb/>
人般量每㪷雇召之資賤者不下五百元配二萬石數<lb/>
約破十萬貫錢直如夲户自行費用無多所較乃是二<lb/>
萬家之貧户出此十萬貫之見錢所以典業費牛十間<lb/>
六七其間兼有鬻男女者亦有弃性命者仍如善誘偶<lb/>
副嚴期自從起發去來已及八十餘日近知内有人户<lb/>
衷私却到鄉村皆云裝起軍糧未有送納去處縁無口<lb/>
<pb n="KR3l0066_WYG_006-5b"/>
食再取盤纏雖不辨其真虚又難行於本覆訪聞街坊<lb/>
竊議前後説得多般稱被契丹圍却軍都兼被劫糧草<lb/>
及令尋勘皆却隱藏葢縁臣無以知軍前事宜只聽得<lb/>
外面消息况九重密事應不泄於朝廷奈何百姓流言<lb/>
已相傳於道路詳其住滯必有艱難伏乞聖慈平令停<lb/>
罷更或遲久轉費糧儲潜思今日人情不可再行差配<lb/>
如或再行徭役决定廣有逃移假令收下幽州邊境轉<lb/>
廣干戈未息忽然生事未見理長必因有僭濫之徒姦<lb/>
<pb n="KR3l0066_WYG_006-6a"/>
邪之黨但說契丹時逢幼主地有災星以此為詞曲中<lb/>
聖㫖不審戎情上下幽州俱致其生涯土宿照臨外處<lb/>
不可以征討若彼能同衆意縱幼主以難輕不順羣情<lb/>
無災星而亦敗誠宜守道事費無私如樂禍以求功竊<lb/>
慮得之而不武此蓋兩省少昌言之士靈臺無有藝之<lb/>
人而况補闕拾遺合專司於規諫天文歴算須預定於<lb/>
吉凶成兹誤失之繇各負疎遺之罪若無愆責何戒後<lb/>
來一臣縁久居近職備見人情至於後殿三班前朝百<lb/>
<pb n="KR3l0066_WYG_006-6b"/>
辟文武雖異是非略同纔奉委差便思僥倖雖詢利害<lb/>
各避嫌疑而况毁譽生心貪求恣意扶同狂妄率以為<lb/>
常其間久歴事者明知而佯作不知初為官者不㑹而<lb/>
仍兼詐㑹多非允當少得純良而又凡關宣敕委差便<lb/>
是帝王心腹方資視聽切要精詳就中同軍不同閒事<lb/>
必料曹使沿邊相度往返叅詳不知能有幾人應得當<lb/>
時言語如今比較並見直虚乞誅罔上之輩流便作抽<lb/>
軍之題目自此則潛消媚佞免誤朝廷唯此區分以為<lb/>
<pb n="KR3l0066_WYG_006-7a"/>
激勸一唯有勾抽不同舉發一則我無鬬志一則彼有<lb/>
讎心而况契丹懷吞并之心恃戎馬之力垂慈恕捨却<lb/>
慮追奔須作隄防免輸奸便伏乞皇帝陛下密授成算<lb/>
遐宣睿謀但令硬弩長槍周施禦捍前歌後舞小作程<lb/>
途縱逼交鋒何憂乏力只應信宿尋達城池便可使戰<lb/>
士解鞍且作防邊之旅耕夫歸舎重為樂業之人是知<lb/>
多難興王已垂芳於往昔從諫則聖宜頌美於當今此<lb/>
事既行天下幸甚一臣今將本末細具敷陳嘗思發跡<lb/>
<pb n="KR3l0066_WYG_006-7b"/>
之繇實有殊常之幸其於際遇近代無倫伏自宣宗皇<lb/>
帝滁州不安之時臣蒙召入臥内昭憲太后在宅寢疾<lb/>
之日陛下喚至牀前念以傾心皆曽執手溫存撫諭不<lb/>
異家人惟懐竭節盡忠以至變家為國慙虧德望有此<lb/>
遭逢先皇開創之初尋居密地陛下纂承之後再入中<lb/>
書蒙二聖之深知當兩朝之大用不惟此世應繫前生<lb/>
禮雖限於君臣恩實同於骨肉是以凡開啓沃罔避危<lb/>
亡蓋縁每認陛下本是天人暫來人世是以生知福業<lb/>
<pb n="KR3l0066_WYG_006-8a"/>
性稟仁慈潛聞内裏看經盤中戒肉今者願忍一朝之<lb/>
忿嘗隆萬劫之因如或未止干戈必恐漸多殺害即因<lb/>
民愁未定戰勢方揺仍於夢幻之中大作煩勞之事是<lb/>
何微類誤我至尊乞明驗於奸人願不容於首惡興言<lb/>
及此涕淚交流又念臣雖寡智謀實同榮辱都縁意切<lb/>
不覺辭煩冒犯宸嚴不勝戰越其疏與國史所載大略<lb/>
相似有不同者劄子則惟見於此太宗晚喜佛中令因<lb/>
其所喜以諫云<lb/>
<pb n="KR3l0066_WYG_006-8b"/>
伯溫竊聞太祖一日以幽燕地圖示中令問所取幽燕<lb/>
之䇿中令曰圖必出曹翰帝曰然又曰翰可取否中令<lb/>
曰翰可取孰可守帝曰以翰守之中令曰翰死孰可代<lb/>
帝不語久之曰卿可謂逺慮矣帝自此絶口不言伐燕<lb/>
至太宗因平河東乘勝欲搗燕薊時中令鎮鄧州故有<lb/>
是奏帝下詔褒其言嗚呼中令從祖宗定天下尚以取<lb/>
幽燕為難近時小人竊大臣之位者乃建結女真滅大<lb/>
遼取幽薊之議卒致天下之亂悲夫<lb/>
<pb n="KR3l0066_WYG_006-9a"/>
王晉公祐事太祖為知制誥太祖遣使魏州以便宜付<lb/>
之告之曰使還與卿王溥官職時溥為相也蓋魏州節<lb/>
度使符彦卿太宗夫人之父有飛語聞於上祐往别太<lb/>
宗於晉邸太宗郤左右欲與之言祐徑趨出祐至魏得<lb/>
彦卿家僮二人挾勢恣横以便宜決配而已及還朝太<lb/>
祖問曰汝敢保符彦卿無異意乎祐曰臣與符彦卿家<lb/>
各百口願以臣之家保符彦卿家又曰五代之君多因<lb/>
猜忌殺無辜故享國不長願陛下以為戒帝怒其語直<lb/>
<pb n="KR3l0066_WYG_006-9b"/>
貶䕶國軍行軍司馬葉州安置七年不召太宗即位謂<lb/>
輔臣曰王祐文章之外别有清節朕所自知以兵部侍<lb/>
郎召不及見而薨初祐笑曰某不做兒子二郎必做二<lb/>
郎者文正公旦也祐素知其必貴手植三槐於庭曰吾<lb/>
子孫必有為三公者已而果然天下謂之三槐王氏<lb/>
國初趙普中令為相於㕔事坐屏後置二大甕凡有人<lb/>
投利害文字皆置中滿即梴於通衢李沆文靖為相當<lb/>
太平之際凡建議務更張喜激昻者一切不用曰以報<lb/>
<pb n="KR3l0066_WYG_006-10a"/>
國耳嗚呼賢相思慮逺矣至熙寧初王荆公為相寢食<lb/>
不暇置條例司潛論天下利害賢不肖雜用賢者不合<lb/>
而去不肖者嗜利獨留盡變更祖宗法度天下紛然以<lb/>
致今日之亂益知趙中令李文靖得為相之體也<lb/>
太宗一日謂宰輔曰朕如何唐太宗衆人皆曰陛下堯<lb/>
舜也何太宗可比丞相文正公李昉獨無言徐誦白樂<lb/>
天詩云怨女三千放出宮死囚八百來歸獄太宗曰朕<lb/>
不如也神宗序溫公資治通鑑曰若唐之太宗孔子所<lb/>
<pb n="KR3l0066_WYG_006-10b"/>
謂禹吾無間焉者神宗可謂無愧於太宗矣至召見王<lb/>
荆公首建每事堯舜之論神宗信之荆公與其黨始務<lb/>
為高大之說至厭薄祖宗以為不足法况唐之太宗乎<lb/>
文正公之言可拜也<lb/>
真宗不豫大漸之夕李文定公與宰執以祈禳宿内殿<lb/>
時仁宗幼冲八大王元儼者有威名以問疾留禁中累<lb/>
日不肯出執政患之無以為計偶翰林司以金盂貯熟<lb/>
水曰王所須也文定取案上墨筆攪水中水盡黒令持<lb/>
<pb n="KR3l0066_WYG_006-11a"/>
去王見之大驚意其有毒也即上馬去文定臨事大率<lb/>
類此<lb/>
太祖既下江南以賈黄中知金陵一日黄中按行府第<lb/>
見庫舎扃鐍甚嚴集僚吏發之得寳貨數十巨櫝皆李<lb/>
氏宮闈之物不𨽻於籍者黄中悉表上之太祖歎曰吾<lb/>
府庫之物有籍貪黷者尚冒禁盗之况此亡國之遺物<lb/>
乎贈黄中錢三百萬以旌其潔黄中唐相眈四世孫也<lb/>
年七歲以童子舉及第李文公昉贈之詩曰七歲神童<lb/>
<pb n="KR3l0066_WYG_006-11b"/>
古所難賈家門户有衣冠十人科第排頭上五部經書<lb/>
誦舌端見榜不知名字貴登筵未識管絃歡從今穩上<lb/>
青雲去萬里誰能測羽翰至太平興國中遂叅大政年<lb/>
五十六以卒太宗厚恤其家謂其母曰勿以諸孫及私<lb/>
門之窘自撓朕嘗記之也黄中之孫種民者元豐中為<lb/>
宰相蔡確所用官大理寺丞鍜鍊故相陳恭公執中之<lb/>
子世孺與其婦獄至極典天下寃之又以蔡確風㫖就<lb/>
府第問同知樞密院呂公公著呼公之子希純及老嫗<lb/>
<pb n="KR3l0066_WYG_006-12a"/>
立庭下問世孺妻呂氏請求事以枷捶脅之希純等曰<lb/>
呂氏因樞密之姪嘗以此事來告樞密樞密不語垂涕<lb/>
而已竟無以為罪神宗知之怒曰元無㫖就問呂公著<lb/>
賈種民小臣輒敢凌辱執政特衝替黄中之後衰矣<lb/>
　賈黄中字媧民滄州人唐相耽之裔所贈詩或云竇<lb/>
　儀年十五舉進士授校書郎集賢校理左拾遺補闕<lb/>
　嶺南平為采訪使江南平知昇州召還知制誥遷翰<lb/>
　林學士太宗多召見訪以時政得失對曰職當書詔<lb/>
<pb n="KR3l0066_WYG_006-12b"/>
　思不出位太宗益重之除給事中叅知政事太宗召<lb/>
　見其母王氏命之坐謂曰教子如是今之孟母也性<lb/>
　端重守家法多知臺閣故事朝之典禮資以損益當<lb/>
　時名士皆出其門有文集行於世三十卷公與宋白<lb/>
　李至呂蒙正蘇易簡五人同拜翰林學士時承㫖扈<lb/>
　蒙贈詩曰五鳳齊飛入翰林其後皆為名臣<lb/>
　<lb/>
　聞見録卷六<lb/>
</p>
<p>
</p>
  </div>
</body>
</text>
</TEI>
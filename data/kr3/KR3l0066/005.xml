<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷五</head>
    <p>
<pb n="KR3l0066_WYG_005-1a"/>
欽定四庫全書<lb/>
　聞見録卷五　　　　　　宋　邵伯溫　撰<lb/>
紹聖初哲宗親政用李清臣為中書侍郎范丞相純仁<lb/>
與清臣論事不合范公求去帝不許范公堅辭帝不得<lb/>
已除觀文殿大學士除潁昌府召章惇為相未至清臣<lb/>
獨當中書益覬幸相位復行免役青苗法除諸路常平<lb/>
使者惇至不能容以事中之清臣出知北京建中靖國<lb/>
初上皇即位用韓忠彦為相清臣為門下侍郎忠彦與<lb/>
<pb n="KR3l0066_WYG_005-1b"/>
清臣有連故忠彦惟清臣言是聽清臣復用事范右丞<lb/>
純禮忠彦所薦清臣罷之劉安世呂希純皆忠彦所重<lb/>
清臣不使入朝外除安世帥定武希純帥高陽張舜民<lb/>
忠彦薦為諫大夫清臣出之帥真定其所出與外除及<lb/>
不使入朝者皆賢士清臣素所憚不可得而用者忠彦<lb/>
懦甚不能為之主曽布為右相范致虚諫疏云河北三<lb/>
帥連衡恐非社稷之福劉安世呂希純同日報罷清臣<lb/>
亦為布所䧟出知北京伯溫嘗論紹聖建中靖國之初<lb/>
<pb n="KR3l0066_WYG_005-2a"/>
朝廷邪正治亂未定之際皆為一李清臣以私意幸相<lb/>
位壞之邪說既勝衆小人並進清臣自亦不能立於朝<lb/>
矣使清臣在紹聖初同范丞相在建中靖國初同范右<lb/>
丞劉安世呂希純張舜民以公議正論共濟國事則朝<lb/>
廷無後日之禍而清臣亦得相位矣此忠臣義士惜一<lb/>
時治亂之機為之流涕者也<lb/>
元符末上皇即位皇太后垂簾同聽政有㫖復哲宗元<lb/>
祐皇后孟氏位號自瑶華宮入居禁中時有論其不可<lb/>
<pb n="KR3l0066_WYG_005-2b"/>
者曰上於元祐后叔嫂也叔無復嫂之理程伊川先生<lb/>
謂伯溫曰元祐皇后之言固也論者之言亦未為無理<lb/>
伯溫曰不然禮曰子甚宜其妻父母不說出子不宜其<lb/>
妻父母曰是善事我子行夫婦之禮焉皇太后於哲宗<lb/>
母也於元祐后姑也母之命姑之命何為不可非上以<lb/>
叔復嫂也伊川喜曰子之言得之矣相繼姦臣曽布蔡<lb/>
京用事朋黨之禍再作元祐后竟出居舊宮者二十年<lb/>
靖康初大金䧟京師逼上皇淵聖帝北狩宗族盡徙獨<lb/>
<pb n="KR3l0066_WYG_005-3a"/>
元祐后以在道宮不預㓂退羣臣請入禁中垂簾聽政<lb/>
以安反側至上即位於宋幸維揚㓂再犯幸餘杭后於<lb/>
艱難中輔成上聖德為多后崩上哀悼甚不能視朝者<lb/>
累日下詔服齊衰諡曰昭慈聖獻嗚呼后逮事宣仁聖<lb/>
烈太后其賢有自矣至於廢興則天也<lb/>
熙寧初韓魏公罷政富公再相神宗首問邊事公曰陛<lb/>
下即位之初當布德行惠願二十年不言用兵二字蓋<lb/>
是時王荆公已有寵勸帝用兵以威四夷初是用王韶<lb/>
<pb n="KR3l0066_WYG_005-3b"/>
取熙河以斷西夏右臂又欲取靈武以斷大遼右臂又<lb/>
結高麗欲圖大遼又用章惇為察訪使以取湖北䕫峽<lb/>
之蠻又用劉彝知桂州沈起為廣西路安撫使以窺交<lb/>
趾二人不密造戰艦於富良江上交趾偵知先浮海載<lb/>
兵䧟廉州又破邕州殺守臣蘇緘屠其城掠生口而去<lb/>
又用郭逵趙卨宣撫廣南使直搗交趾逵老將與卨議<lb/>
論不同為交趾扼富良江兵不得進瘴死者十餘萬人<lb/>
元豐四年五路大進兵取靈武夏人決黄河水櫃以灌<lb/>
<pb n="KR3l0066_WYG_005-4a"/>
吾壘兵將凍溺餓饑不戰而死者數十萬人又用呂惠<lb/>
卿所薦徐禧築永樂城夏人以大兵破之自禧而下死<lb/>
者十餘萬人報夜至帝早朝當宁慟哭宰執不敢仰視<lb/>
帝歎息曰永樂之舉無一人言其不可者右丞蒲宗孟<lb/>
進曰臣嘗言之帝正色曰卿何嘗有言在内惟呂公著<lb/>
在外惟趙卨曽言用兵不是好事既又謂宰執曰自今<lb/>
更不用兵與卿等共享太平然帝從此鬱鬱不樂以至<lb/>
大漸嗚呼痛哉<lb/>
<pb n="KR3l0066_WYG_005-4b"/>
元符末哲宗升遐上皇即位欽聖皇太后垂簾同聽政<lb/>
召范忠宣公於永州虚宰席以待忠宣病不能朝乃拜<lb/>
韓忠彦為左僕射安燾有時望方服母喪乃拜曽布為<lb/>
右僕射次年改建中靖國欽聖太后上仙布為山陵使<lb/>
布與内臣劉瑗交通多知禁中事就陵下密諭中丞趙<lb/>
挺之建議紹述以迎合上意布還朝與忠彦勢相敵漸<lb/>
逐忠彦薦引之士右丞范公純禮為人沈黙剛正數以<lb/>
言忤上布憚之謂駙馬都尉王詵曰上欲除君樞密都<lb/>
<pb n="KR3l0066_WYG_005-5a"/>
承㫖范右丞不以為然遂罷蓋詵嘗以劄子求此官於<lb/>
上上稟皇太后后曰王詵浮薄果使為之則壞樞宻院<lb/>
駙馬都尉王師約在先朝為此官稱職可命之上從王<lb/>
詵所納劄子批除王師約樞密都承㫖皇太后之意也<lb/>
布妄言出於范右丞以激怒詵詵信而恨之後詵因館<lb/>
伴大遼使妄稱范右丞押宴席間語犯御名辱國右丞<lb/>
不復辨以端明殿學士出知潁昌府自此忠彦之客相<lb/>
繼被逐矣布專意紹述盡復紹聖元符之政忠彦懦而<lb/>
<pb n="KR3l0066_WYG_005-5b"/>
無智既怨布乃曰布之自為計者紹述耳吾當用能紹<lb/>
述者勝之遂召蔡京京之用自韓忠彦始忠彦竟不能<lb/>
安其位罷去布獨相臺諫官陳瓘龔夬輩多賢者皆布<lb/>
所用亦不合去蔡京拜右丞至作相蔡卞知樞密院京<lb/>
既用事曽布罷相京師起大獄治布贓狀貶布白州司<lb/>
户叅軍廉州安置布之諸子及門下士皆重責蔡京為<lb/>
之也韓忠彦亦安置於河北近郡尋聽自便京隂報其<lb/>
薦引之功云大觀末上頗厭京因星變出之又以飾臨<lb/>
<pb n="KR3l0066_WYG_005-6a"/>
平之山決興化之水等事謂其有不利社稷之心貶太<lb/>
子少傅居蘇州上用張商英為右相商英無術寡謀藐<lb/>
視同列間言並興上不樂罷之京密結内臣童貫因貫<lb/>
使大遼歸詐言遼主問蔡京何在上信之再召京時何<lb/>
執中已為左相乃拜京太師謂之公相總三省事童貫<lb/>
既引京自欲為樞密使京止以為太尉節度使陜西宣<lb/>
撫使貫大失望始怨京矣京以太師致仕上命鄭居中<lb/>
為相居中丁母憂去余深皆鄙夫小人無足言又相王<lb/>
<pb n="KR3l0066_WYG_005-6b"/>
黼黼年少凶愎欲其功高蔡京乃獨任結大金滅大遼<lb/>
取燕雲事置經撫房樞密院皆不預下族誅之令禁言<lb/>
北事黼後以太傅致仕猶領應奉司以固上寵白時中<lb/>
李邦彦並左右相儇薄庸懦無所立蔡京以盲廢復出<lb/>
領三省事用其子絛為謀主絛與其兄相仇絛敗京復<lb/>
致仕宣和七年十一月上郊天罷方恭謝景靈宮聞金<lb/>
人舉兵犯京師上下詔稱上皇禪位於淵聖皇帝改元<lb/>
靖康李邦彦主和議遣李鄴李稅鄭望之使金割三鎮<lb/>
<pb n="KR3l0066_WYG_005-7a"/>
為城下之盟兵退李邦彦罷復不許三鎮次年冬金破<lb/>
京師二帝北狩今上即位於宋幸維揚渡江幸餘杭嗚<lb/>
呼曽布蔡京王黼之罪上通於天也具載之以為世戒<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0066_WYG_005-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聞見録卷五<lb/>
</p>
<p>
</p>
  </div>
</body>
</text>
</TEI>
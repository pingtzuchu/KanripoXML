<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷十</head>
    <p>
<pb n="KR3l0066_WYG_010-1a"/>
欽定四庫全書<lb/>
　聞見録卷十　　　　　　宋　邵伯溫　撰<lb/>
文潞公慶厯間以樞密直學士知成都府公年未四十<lb/>
成都風俗喜行樂公多燕集有飛語至京師御史何郯<lb/>
聖從蜀人因謁告歸上遣伺察之聖從將至潞公亦為<lb/>
之動張俞少愚者謂公曰聖從之來無足念少愚因迎<lb/>
見於漢州同郡㑹有營妓善舞聖從喜之問其姓妓曰<lb/>
楊聖從曰所謂楊臺桞者少愚即取妓之項帕羅題詩<lb/>
<pb n="KR3l0066_WYG_010-1b"/>
曰蜀國佳人號細腰東臺御史惜妖嬈從今喚作楊臺<lb/>
栁舞盡春風萬萬條命其妓作栁枝詞歌之聖從為之<lb/>
霑醉後數日聖從至成都頗嚴重一日潞公大作樂以<lb/>
燕聖從迎其妓雜府妓中歌少愚之詩以酌聖從聖從<lb/>
每為之醉聖從還朝潞公之謗乃息事與陶榖使江南<lb/>
郵亭詞相類云張少愚者奇士潞公固重其人也<lb/>
韓魏公留守北京李稷以國子博士為漕頗慢公公不<lb/>
為較待之甚禮俄潞公代魏公為留守未至揚言云李<lb/>
<pb n="KR3l0066_WYG_010-2a"/>
稷之父絢我門下士也聞稷敢慢魏公必以父死失教<lb/>
至此吾視稷猶子也果不悛將庭訓之公至北京李稷<lb/>
謁見坐客次久之公着道服出語之曰而父吾客也只<lb/>
八拜稷不獲已如數拜之稷後移陜漕方五路興兵取<lb/>
靈武稷隨軍威勢益盛一日早作入鄜延軍營軍士鳴<lb/>
鼓聲喏帥种諤臥帳中未興諤忙之出對稷呼皷角將<lb/>
問曰軍有幾帥曰太尉耳帥未升帳輒為轉運糧草官<lb/>
鳴鼓聲喏何也借汝之頭以代運使者叱出斬之稷倉<lb/>
<pb n="KR3l0066_WYG_010-2b"/>
皇引去怖甚不能上馬自此不敢入諤軍後朝廷遣給<lb/>
事中徐禧同延安帥沈括副帥种諤領兵築永樂城諤<lb/>
議不合括以聞朝廷留諤守延安括專永樂之役未至<lb/>
夏人傾國圍永樂城已急監軍李舜舉衣襟作奏曰臣<lb/>
無所恨願朝廷勿輕此賊李稷亦作奏但云臣千苦萬<lb/>
苦也神宗得奏皆為之動城破既徐禧不知所在或云<lb/>
降蕃張芸叟言有自西夏歸見之者舜自經死或云李<lb/>
稷以酷虐乘亂為官軍所殺嗚呼稷不得其死宜哉<lb/>
<pb n="KR3l0066_WYG_010-3a"/>
文潞公判北京有汪輔之者新除運判為人褊急初入<lb/>
謁潞公方坐㕔事閱謁置按上不問入宅久之乃出輔<lb/>
之已不堪既見公禮之甚簡謂曰家人須令沐髮忘見<lb/>
運判勿訝輔之沮甚舊例監司至之三日府必作㑹公<lb/>
故罷之輔之移文定日撿按府庫通判以次白公公不<lb/>
答是日公家宴内外事並不許通輔之坐都㕔吏白侍<lb/>
郞中家宴匙鑰不可請輔之怒破架閣庫鏁亦無從撿<lb/>
按也密劾潞公不治神宗批輔之所上奏付潞公有云<lb/>
<pb n="KR3l0066_WYG_010-3b"/>
侍中舊德故煩臥䕶北門細務不必勞心輔之小臣敢<lb/>
爾無禮將别有處置之語潞公得之不言一日㑹監司<lb/>
曰老謬無狀幸諸君寛之監司皆愧謝因出御批以示<lb/>
輔之輔之皇恐逃歸託按郡以出未幾輔之罷嗚呼神<lb/>
宗眷遇大臣沮抑小人如此可謂聖矣<lb/>
元豐間文潞公以太尉留守西京未交印先就第廟坐<lb/>
見監司府官唐介參政之子義問為轉運判官退謂其<lb/>
客尹煥曰先君為臺官嘗言潞公今豈挾以為恨耶其<lb/>
<pb n="KR3l0066_WYG_010-4a"/>
當避之煥曰潞公所為必有理姑聽之明日公交府事<lb/>
以次見監司府官如常儀或以問公公曰吾未視府事<lb/>
三公見庶僚也既交印河南知府見監司矣義問聞之<lb/>
復謂煥曰微君殆有失於潞公也一日潞公謂義問曰<lb/>
仁宗朝先參政為臺諫以言某謫官某亦罷相判許州<lb/>
未幾某復召還相位某上言唐某所言正中臣罪召臣<lb/>
未召唐某臣不敢行仁宗用某言起參政通判潭州尋<lb/>
至大用與某同執政相知為深義問聞潞公之言至感<lb/>
<pb n="KR3l0066_WYG_010-4b"/>
泣自此出入潞公門下後潞公為平章重事薦義問以<lb/>
集賢殿修撰帥荆南嗚呼潞公之德度絶人葢如此<lb/>
洛城之南東午橋距長夏門五里蔡君謨為記葢自唐<lb/>
已來為游觀之地裴晉公緑野庄今為文定張公别墅<lb/>
白樂天白蓮庄今為少師任公别墅池臺故基猶在二<lb/>
庄雖隔城高槐古柳高下相連接午橋西南二十里分<lb/>
洛堰司洛水正南十八里龍門堰引伊水以大石為杠<lb/>
互受二水洛水一支自後載門入城分諸園復合一渠<lb/>
<pb n="KR3l0066_WYG_010-5a"/>
繇天門街北天津引龍一橋之南東至羅門伊水一支<lb/>
正北入城又一支東南入城皆北行分諸園復合一渠<lb/>
由長夏門以東以北至羅門皆入於漕河所以洛中公<lb/>
卿庶士園宅多有水竹花木之勝元豐初開清汴禁伊<lb/>
洛水入城諸園為廢花木皆枯死故都形勢遂減四年<lb/>
文潞公留守以漕河故道湮塞復引伊洛水入城入漕<lb/>
河至偃師與伊洛滙以通漕運𨽻白波輦運司詔可之<lb/>
自是由洛舟行河至京師公私便之洛城園圃復盛公<lb/>
<pb n="KR3l0066_WYG_010-5b"/>
作亭河上榜曰漕河新亭元祐間公還政歸第以几杖<lb/>
罇俎臨是亭士女從公遊洛焉<lb/>
元豐五年文潞公以太尉留守西都時富韓公以司徒<lb/>
致仕潞公慕唐白樂天九老㑹乃集洛中卿大夫年德<lb/>
高者為耆英㑹以洛中風俗尚齒不尚官就資勝院建<lb/>
大厦曰耆英堂命閩人鄭奐繪像其中時富韓公年七<lb/>
十九文潞公與司封郎中席汝言皆七十七朝議大夫<lb/>
王尚恭年七十六太常少卿趙丙祕書監劉几衛州防<lb/>
<pb n="KR3l0066_WYG_010-6a"/>
禦使馮行已皆年七十五天章閣待制楚建中朝議大<lb/>
夫王慎言皆七十二大中大夫張問龍圖閣直學士張<lb/>
燾皆年七十時宣徽使王公拱辰留守北京貽書潞公<lb/>
願預其㑹年七十一獨司馬溫公年未七十潞公素重<lb/>
其人用唐九老狄兼謩故事請入㑹溫公辭以晚進不<lb/>
敢班富文二公之後潞公不從令鄭奐自幕後傳溫公<lb/>
像又至北京傳王公像於是預其㑹者凡十三人潞公<lb/>
以地主攜妓樂就富公宅第一㑹至富公㑹送羊酒不<lb/>
<pb n="KR3l0066_WYG_010-6b"/>
出餘皆次為㑹洛陽多名園古刹有水竹林亭之勝諸<lb/>
老鬚眉皓白衣冠甚偉每宴集都人隨觀之潞公又為<lb/>
同甲會司馬朝議旦程中散晌席司封汝言皆丙午人也<lb/>
亦繪像資勝院其後司馬公與數公又為真率㑹有約<lb/>
酒不過五行食不過五味惟菜無限楚正議違約増飲<lb/>
食之數罰一㑹皆洛陽太平盛事也洛之士庶又生祠<lb/>
潞公於資勝院溫公取神宗送潞公河南詩𨽻書於榜<lb/>
曰竚瞻堂塑公像其中冠劍偉然都人事之甚肅初溫<lb/>
<pb n="KR3l0066_WYG_010-7a"/>
公自以晚輩不敢預富文二公之㑹潞公㑹溫公曰某<lb/>
留守北京遣人入大遼偵事囘云見遼主大宴羣臣伶<lb/>
人劇戲作衣冠者見物必攫取懐之有從其後以挺扑<lb/>
之者曰司馬端明耶君實清名在夷狄如此溫公愧謝<lb/>
方潞公作耆英㑹時康節先生已下世有中散大夫吳<lb/>
執中者少年登科皇祐初已作祕書丞不樂仕進覔休<lb/>
致其年德不在諸公下居洛多杜門人不識其面獨與<lb/>
康節相善執中未嘗一至公府其不預㑹者非潞公遺<lb/>
<pb n="KR3l0066_WYG_010-7b"/>
之也文潞公嘗曰人但以某長年為慶獨不知閲世既<lb/>
久内外親戚皆亡一時交遊凋零殆盡所接皆邈然少<lb/>
年無可論舊事者正亦無足慶也范忠宣公亦曰或相<lb/>
勉以攝生之理不知人非久在世之物假如丁令威千<lb/>
歲化鶴歸鄉見城郭人民皆非則獨存何足樂者嗚呼<lb/>
皆達理之言也<lb/>
英宗即位侍御史呂誨獻可言歐陽修首建邪議推尊<lb/>
濮安懿王有累聖德并劾韓琦曽公亮趙槩積十餘章<lb/>
<pb n="KR3l0066_WYG_010-8a"/>
不從乞自貶又十餘章率其屬以御史敷告納帝前曰<lb/>
臣言不效不敢居此位出知蘄州徙晉州神宗即位擢<lb/>
天章閣待制復知諫院擢御史中丞帝方勵精求治一<lb/>
日紫宸早朝二府奏事久日刻匽例隔登對官於後殿<lb/>
須上更衣復坐以次賛引獻可待對於崇政司馬溫公<lb/>
為翰林學士侍讀邇英閣亦趨賛善堂待召相遇朝路<lb/>
並行而北溫公密問曰今日請對何所言獻可舉手曰<lb/>
袖中彈文乃新參也溫公愕然曰王介甫素有學行命<lb/>
<pb n="KR3l0066_WYG_010-8b"/>
下之日衆皆喜於得人奈何論之獻可正色曰君實亦<lb/>
為此言耶安石雖有時名好執偏見不通物情輕信姦<lb/>
囘喜人佞已聽其言則美施於用則疎若在侍從猶或<lb/>
可容置諸宰輔天下必受其禍矣溫公又諭之曰與公<lb/>
相知有所懐不敢不盡未見其不善之迹遽論之不可<lb/>
獻可曰上新嗣位富於春秋朝夕謀議者二三執政爾<lb/>
茍非其人則敗國事此乃腹心之疾治之惟恐不及顧<lb/>
可緩耶語未竟閣門吏抗聲追班乃各趨以去溫公自<lb/>
<pb n="KR3l0066_WYG_010-9a"/>
經筵退黙坐玉堂終思之不得其説既而縉紳間寖有<lb/>
傳疏説者多以為大過未幾中書省置三司條例司相<lb/>
與議論者以經綸天下為己任始變祖宗舊法專務聚<lb/>
歛私立條目頒於四方妄引周官以實誅賞輔弼異議<lb/>
不能囘臺諫從官力爭不能奪州郡或奉行微忤其意<lb/>
則譴黜從之所用皆憸薄少年天下騷然於是昔之懐<lb/>
疑者始愧仰歎服以獻可為知人溫公與安石相論辨<lb/>
尤力神宗欲兩用之命溫公為樞密副使溫公以言不<lb/>
<pb n="KR3l0066_WYG_010-9b"/>
從不拜以三書抵安石冀其或聽而改也安石如故所<lb/>
為終安石不聽乃絶交溫公既出退居於洛每慨然曰<lb/>
呂獻可之先見吾不及也獻可言安石不已出知鄧州<lb/>
康節先生與獻可善方獻可初赴召康節與論天下事<lb/>
至獻可謫官無一不如所言者故獻可之為鄧州也康<lb/>
節寄以詩云一别星霜二紀中升沉音問不相通林間<lb/>
談笑須歸我天下安危且係公萬乘几前當蹇諤百花<lb/>
洲上略相從不知月白風清夜能憶伊川舊釣翁獻可<lb/>
<pb n="KR3l0066_WYG_010-10a"/>
和云冥冥鴻羽在雲天邈阻風音已十年不謂聖朝求<lb/>
治理尚容遺逸臥林泉羡君自有隨時樂顧我官閒飽<lb/>
晝眠應笑無成三黜後病衰方始賦歸田獻可尋請宮<lb/>
祠歸洛溫公康節日相往來獻可病自草章乞致仕曰<lb/>
臣無宿疾偶值醫者用術乖方殊不知脉候有虚實隂<lb/>
陽有逆順診察有摽本治療有先後妄投湯劑率任情<lb/>
意差之指下禍延四肢寢成風痺遂難行歩非秪憚<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>
盭之苦又將虞心腹之變勢已及此為之奈何雖然一<lb/>
<pb n="KR3l0066_WYG_010-10b"/>
身之微固未足恤其如九族之託良以為憂是思納禄<lb/>
以偷生不俟引年而還政葢以一身之疾喻朝政之病<lb/>
也溫公康節日就臥内問疾獻可所言皆天下國家之<lb/>
事憂憤不能忘未嘗一語及其私也一日手書託溫公<lb/>
以墓銘溫公亟省之已瞑目矣溫公呼之曰更有以見<lb/>
屬乎獻可復張目曰天下事尚可為君實勉之故溫公<lb/>
誌其墓論獻可為中丞時則曰有侍臣棄官家居者朝<lb/>
野稱其才以為古今少倫天子引參大政衆皆喜於得<lb/>
<pb n="KR3l0066_WYG_010-11a"/>
人獻可獨以為不然衆莫不怪之居無何新為政者恃<lb/>
其才棄衆任已厭嘗為奇多變更祖宗法専及斂民財<lb/>
所愛信引拔時或非其人天下大失望獻可屢爭不能<lb/>
及抗章條其過失曰誤天下蒼生者必此人也使久居<lb/>
廟堂必無安靖之理又曰天下本無事但庸人擾之爾<lb/>
誌未成河南監牧使劉航仲通自請書石既見其文仲<lb/>
通復遲囘不敢書時安石在相位也仲通之子安世曰<lb/>
成吾父之美可乎代書之仲通又隂祝獻可諸子勿摹<lb/>
<pb n="KR3l0066_WYG_010-11b"/>
本恐非三家之福時用小人蔡天申為京西察訪置司<lb/>
西都天申厚賂鐫工得本以獻安石天申初欲中溫公<lb/>
安石得之掛壁間謂其門下士曰君實之文西漢之文<lb/>
也獻可忍死謂溫公以天下尚可為當自愛後溫公相<lb/>
天下再致元祐之盛獻可不及見矣天下誦其言而悲<lb/>
之至溫公薨獻可之子由庚作挽詩云地下若逢中執<lb/>
法為言今日再昇平記其先人之言也司馬溫公嘗曰<lb/>
昔與王介甫同為羣牧司判官包孝肅公為使時號清<lb/>
<pb n="KR3l0066_WYG_010-12a"/>
嚴一日羣牧司牡丹盛開包公置酒賞之公舉酒相勸<lb/>
某素不喜酒亦强飲介甫終席不飲包公不能强也某<lb/>
以此知其不屈<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0066_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聞見録卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷十五</head>
    <p>
<pb n="KR3l0066_WYG_015-1a"/>
欽定四庫全書<lb/>
　聞見録卷十五　　　　　宋　邵伯溫　撰<lb/>
程宗丞先生名顥字伯淳弟侍講先生名頤字正叔康<lb/>
節先公以兄事其父太中公二先生皆從康節遊其師<lb/>
曰周敦頤茂叔宗丞為人清和侍講為人嚴峻每康節<lb/>
議論宗丞心相契苦無所問侍講則時有往復故康節<lb/>
嘗謂宗丞曰子非助我者然相知之盡二先生則同也<lb/>
橫渠張先生名載字子厚弟戩字天祺為二程先生之<lb/>
<pb n="KR3l0066_WYG_015-1b"/>
表叔子厚少豪其才欲結客取熙河<graphic n="KR1609" url="https://raw.githubusercontent.com/kanripo/KR-Gaiji/master/images/KR1609.png" mimeType="image/png"/>鄯之地范文正<lb/>
公帥延安聞之館於府第俾修制科與天祺皆登進士<lb/>
第方同二程先生修中庸大學之道尤深於禮熙寧初<lb/>
子厚為崇文院校書天祺與伯淳同為監察御史時介<lb/>
甫行新法伯淳自條例司官為御史與臺諌官論其不<lb/>
便俱罷上猶主伯淳介甫亦不深怒之除京西北路提<lb/>
㸃伯淳力辭乞與同列俱貶改澶州簽判天祺尤不屈<lb/>
一日至政事堂言新法不便介甫不答以扇障面而笑<lb/>
<pb n="KR3l0066_WYG_015-2a"/>
天祺怒曰參政笑某不知天下人笑參政也趙清獻公<lb/>
同參大政從旁解之天祺曰公亦不可謂無罪清獻有<lb/>
愧色謫監鳳翔府司竹監舉家不食筍其清如此未幾<lb/>
卒於官子厚亦求去熙寧十年吳亢丞相當國復召還<lb/>
館康節已病子厚知醫亦喜談命診康節脉曰先生之<lb/>
疾無慮又曰頗信命否康節曰天命某自知之世俗所<lb/>
謂命某不知也子厚曰先生知天命矣尚何言子厚入<lb/>
館數月以病歸過洛康節已捐館折簡慰撫伯溫勤甚<lb/>
<pb n="KR3l0066_WYG_015-2b"/>
見二程先生曰某之病必不起尚可及長安也行至臨<lb/>
潼縣沐浴更衣而寢及旦視之亡矣門生衰絰挽車葬<lb/>
鳳翔之横渠是謂横渠先生伯淳自澶州請監洛河竹<lb/>
木務以便親除判武學未赴以中丞李定言罷知開封<lb/>
府扶溝縣失囚謫汝州監酒元祐初以宗正丞召將大<lb/>
用未赴卒葬伊川文潞公表其墓曰明道先生正叔元<lb/>
祐初用司馬溫公吕申公薦召對初除職官再除館職<lb/>
除崇政殿説書嵗餘出判西京國子監兩除直秘閣不<lb/>
<pb n="KR3l0066_WYG_015-3a"/>
拜紹聖中坐元祐黨謫涪州遇上皇即位赦得歸久之<lb/>
復官以卒是謂伊川先生三先生俱從康節遊康節尤<lb/>
喜明道其譽之與富韓公司馬溫公吕申公相等故康<lb/>
節四賢詩云彥國之言鋪陳晦叔之言簡當君實之言<lb/>
優游伯淳之言調暢四賢洛之觀望是以在人之上有<lb/>
宋熙寧之間大為一時之壯則康節之所以處明道者<lb/>
盛矣一日二程先生侍太中公訪康節於天津之廬康<lb/>
節擕酒飲月陂上歡甚語其平生學術出處之大明日<lb/>
<pb n="KR3l0066_WYG_015-3b"/>
悵然謂門生周純明曰昨從堯夫先生遊聽其論議振<lb/>
古之豪傑也惜無所用於世純明曰所言何如明道曰<lb/>
内聖外王之道也是日康節有詩云草軟波平風細溜<lb/>
雲輕日淡柳低摧狂言不記道何事劇飲未嘗如此盃<lb/>
好景只知閒信步朋歡那覺大開懷必期快作賞心事<lb/>
却恐賞心難便來明道和云先生相與賞西街小子親<lb/>
擕几杖來行處每容參劇論坐隅還許瀝餘盃檻前流<lb/>
水心同樂林外青山眼重開時泰心閒兩難得直須乗<lb/>
<pb n="KR3l0066_WYG_015-4a"/>
興數追陪明道敬禮康節如此故康節之葬伯溫獨請<lb/>
誌其墓焉悲夫先生長者已盡其遺言尚存伯溫自念<lb/>
暮景可傷不可使後生無聞也因具載之<lb/>
元符末吕惠卿罷延安帥陸師閔代之有訴惠卿多以<lb/>
人冐功賞者師閔以其事付有司未竟罷去曾布為樞<lb/>
密使素與惠卿有隙特自太原移德孺延安葢德孺於<lb/>
惠卿亦有隙也德孺至取其事自治有自皇城使追奪<lb/>
至小使臣者德孺由是大失邊將之心議者謂其詞於<lb/>
<pb n="KR3l0066_WYG_015-4b"/>
前政事已在有司徳孺乃取以自治失矣德孺聰明過<lb/>
人而為曾布所使惜哉未幾德孺亦以論役法罷如忠<lb/>
宣丞相則不然公帥慶陽時為總管种詁無故訟於朝<lb/>
上遣御史按治詁停任公亦罷帥至公樞密副使詁尚<lb/>
停任復薦為永興軍路鈐轄又薦知隰州公每自咎曰<lb/>
先人與种氏上世有契義某不肖為其子孫所訟寧論<lb/>
事之曲直哉嗚呼可謂以徳報怨者也以德孺之賢於<lb/>
是乎有愧於忠宣矣<lb/>
<pb n="KR3l0066_WYG_015-5a"/>
田畫者字承君陽翟人故樞密宣簡公姪也其人物雄<lb/>
偉議論慷慨俱有前輩之風鄒浩志完者教授潁昌與<lb/>
承君遊相樂也浩性懦因得承君故遇事輙自激勵元<lb/>
符間承君監京城門一日報上召志完承君為之喜又<lb/>
一日報志完賜對承君益喜監門法不許出志完亦不<lb/>
來久之志完除言官承君始望志完矣志完遣客見承<lb/>
君以測其意客問承君近讀何書承君曰吾作墨子詩<lb/>
有知君既得雲梯後應悔當年泣染絲之句為鄒志完<lb/>
<pb n="KR3l0066_WYG_015-5b"/>
發也客言於志完志完折簡謝承君辭甚苦因約相見<lb/>
承君曰斯人尚有所畏未可絶也取吿見之問志完曰<lb/>
平生與君相許者何如今君為何官志完愧謝曰上遇<lb/>
羣臣未嘗假以聲色獨於某若相喜者今天下事故不<lb/>
勝言意欲待上益相信而後發貴有益也承君許之<lb/>
既而朋黨之禍大起時事日變更承君謝病歸陽翟田<lb/>
舍一日報廢皇后孟氏立劉氏為皇后承君告諸子曰<lb/>
志完不言可以絶交矣又一日志完以書約承君㑹潁<lb/>
<pb n="KR3l0066_WYG_015-6a"/>
昌中塗承君喜甚亟往志完具言諫廢立皇后時某之<lb/>
言戅矣上初不怒也某因奏曰臣即死不復望清光矣<lb/>
下殿拜辭以去至殿門望上猶未興凝然若有所思也<lb/>
明日某得罪志完承君相留三日臨别志完出涕承君<lb/>
正色責曰使志完隱默官京師遇寒疾不汗五日死矣<lb/>
豈獨嶺海之外能死人哉願君無以此舉自滿士所當<lb/>
為者未止此也志完茫然自失歎息曰君之贈我厚矣<lb/>
乃别去建中靖國初承君入為大宗丞宰相曾布欲收<lb/>
<pb n="KR3l0066_WYG_015-6b"/>
置門下不能屈除提舉常平亦辭請知淮陽軍以去吏<lb/>
民畏愛之嵗大疫承君日自挾醫戸問病者藥之良勤<lb/>
一日小疾不出正晝一軍之人盡見承君擁騎從騰空<lb/>
而去就問之死矣或曰為淮陽土神云<lb/>
儒釋之道雖不同而非特立之士不足以名其家近時<lb/>
伯溫聞見者二人大儒伊川先生程正叔元祐初用司<lb/>
馬溫公薦侍講禁中時哲宗㓜冲先生以師道自居後<lb/>
出判西京國子監兩加直祕閣皆辭之黨禍起謫涪州<lb/>
<pb n="KR3l0066_WYG_015-7a"/>
先生注周易與門弟子講學不以為憂遇赦得歸不以<lb/>
為喜長老道楷者崇寧中以朝廷命住京師法雲寺上<lb/>
一日賜紫方袍及禪師號楷曰非吾法也却不受中使<lb/>
譖於上以為道楷擲敇於地上怒下大理寺杖之理官<lb/>
知楷為有道者欲出之問曰師年七十乎曰六十九矣<lb/>
有疾乎楷正色曰某平生無病上賜杖官不可輙輕之<lb/>
遂受杖無一言自此隱沂州芙蓉溪從之者益盛朝廷<lb/>
數有旨復命為僧不從嗚呼二人者雖學不同皆特立<lb/>
<pb n="KR3l0066_WYG_015-7b"/>
之士也為僧為釋而不以道者聞其風可以少愧矣<lb/>
程伯淳先生嘗曰熙寧初王介甫行新法並用君子小<lb/>
人君子正直不合介甫以為俗學不通世務斥去小人<lb/>
苟容諂佞介甫以為有材能知變通用之君子如司馬<lb/>
君實不拜同知樞密院以去范堯夫辭同修起居注得<lb/>
罪張天祺自監察御史面折介甫被謫介甫性狠愎衆<lb/>
人以為不可則執之愈堅君子既去所用皆小人爭為<lb/>
刻薄故害天下愈深使衆君子未用與之敵俟其勢久<lb/>
<pb n="KR3l0066_WYG_015-8a"/>
自緩委曲平章尚有聽從之理但小人無隙以乗其為<lb/>
害不至此之甚也天下以先生為知言<lb/>
陳瓘字瑩中閩人有學問年十八登進士甲科紹聖初<lb/>
用章惇薦為太學博士先是惇之妻嘗勸惇無修怨惇<lb/>
作相専務報復首起朋黨之禍惇妻死惇悼念不堪瑩<lb/>
中見惇容甚哀謂惇曰公與其無益悲傷曷若念夫人<lb/>
平生之言葢譏惇之報怨也惇以為忤不復用曾布為<lb/>
相薦瑩中為諫官為都司蔡卞據王安石日録改修神<lb/>
<pb n="KR3l0066_WYG_015-8b"/>
宗實録曾布亦主熙寧元豐之政瑩中上布書講示尊<lb/>
私史以壓宗廟及論時政之不當時布又以為忤出之<lb/>
瑩中為諫官時為上皇極言蔡京蔡卞不可用用之決<lb/>
亂天下蔡京深恨之屢竄責例用赦放歸猶𨽻通州一<lb/>
日瑩中之子走京師言蔡京事詔下獄明州捕瑩中甚<lb/>
急士民哭送之瑩中不為動既入獄見其子被繫笑曰<lb/>
不肖子煩吾蔡京用酷吏李孝夀治其事孝夀坐㕔事<lb/>
簾中列五木於庭引瑩中問之瑩中從容曰蔡京之罪<lb/>
<pb n="KR3l0066_WYG_015-9a"/>
某實知之不肖子不知也多求紙自書孝夀懼以瑩中<lb/>
為不知情即日放歸再𨽻通州其子配海上瑩中撰尊<lb/>
堯集以辯王安石妄作日録以詆祖宗詆神宗者今行<lb/>
於世靖康初不及大用以死特贈諫議大夫瑩中晩喜<lb/>
康節先生之學嘗從伯溫求遺書曰吾於康節之學若<lb/>
有得也<lb/>
伯溫紹聖初監永興軍錢監吕晉伯龍圖居里第數見<lb/>
之深蒙器愛伯溫罷官貧不能歸用茶司薦為屬官一<lb/>
<pb n="KR3l0066_WYG_015-9b"/>
日見吕公公曰君亦為此官何耶選人作諸司屬官使<lb/>
臣為走馬承受則一生不可作他官矣伯溫對以故公<lb/>
曰為親為貧則可也公丞相汲公之兄性剛直謹禮法<lb/>
為從官歸鄉見縣令必致桑梓之恭待部吏如子弟多<lb/>
面折其短而樂於成人雖丞相亦未嘗少假顔色也一<lb/>
日至府第坐堂上丞相夫人拜庭下命二婢子掖之公<lb/>
怒曰人以為丞相夫人吾但知吕二郎新婦耳不疾病<lb/>
輙用人扶何也丞相為之愧謝乃已每勸丞相辭位以<lb/>
<pb n="KR3l0066_WYG_015-10a"/>
避滿盈之禍紹聖中丞相南遷公帥平凉議邊事不合<lb/>
移帥秦又與鍾𫝊議不合亦忤章惇降待制知同州致<lb/>
仕復龍圖閣直學士嗚呼吕公今之古人也伯溫尚及<lb/>
見之記其平生之言如此<lb/>
本朝古文柳開仲塗穆脩伯長首為之唱尹洙師魯兄<lb/>
弟繼其後歐陽文忠公早工偶儷之文故試於國學南<lb/>
省皆為天下第一既擢甲科官河南始得師魯乃出韓<lb/>
退之文學之公之自敘云爾葢公與師魯於文雖不同<lb/>
<pb n="KR3l0066_WYG_015-10b"/>
公為古文則居師魯後也如五代史公嘗與師魯約分<lb/>
撰故公謫夷陵日貽師魯書曰開正以來始似無事始<lb/>
舊更前嵗所作十國志葢是進本務要卷多今若便為<lb/>
正史盡合刪削存其大者細小之事雖有可紀非干大<lb/>
體自可存之小説不足以累正史數日撿舊本因盡刪<lb/>
去矣十亦去其三四師魯所撰在京師時不曾細看路<lb/>
中細讀乃大好師魯素以史筆自負果然河東一𫝊大<lb/>
妙修本所取法於此𫝊亦有繁簡未中者願師魯刪之<lb/>
<pb n="KR3l0066_WYG_015-11a"/>
則盡善也正史更不分五史通為紀𫝊今欲將梁紀幷<lb/>
漢周修且試撰以唐晉師魯為之如前嵗之議其他列<lb/>
𫝊約略且將逐代功臣隨紀各自撰𫝊待續次盡將五<lb/>
代列𫝊姓名寫出分為二分手作𫝊不知如此於師魯<lb/>
如何吾輩棄於時聊欲因此粗伸其志少希後世之名<lb/>
如脩者幸與師魯相依若成此書亦是榮事今特告朱<lb/>
公遣此介奉咨希一報如何便各下手只候任進歸便<lb/>
令賫國志草本去次云云其後師魯死無子今歐陽公<lb/>
<pb n="KR3l0066_WYG_015-11b"/>
五代史頒之學官盛行於世内果有師魯之文乎抑歐<lb/>
陽公盡為之也歐陽公誌師魯墓論其文曰簡而有法<lb/>
公曰在孔子六經中唯春秋可當則歐陽於師魯不薄<lb/>
矣崇寧間改修神宗正史歐陽公𫝊乃云同時有尹洙<lb/>
者亦為古文然洙之才不足以望脩云葢史官皆晩學<lb/>
小生不知前輩文字淵源自有次第也<lb/>
　<lb/>
　聞見録卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷四</head>
    <p>
<pb n="KR3l0066_WYG_004-1a"/>
欽定四庫全書<lb/>
　聞見録卷四　　　　　　宋　邵伯溫　撰<lb/>
熙寧七年春契丹遣汎使蕭禧來言代北對境有侵地<lb/>
請遣使分畫神宗許之而難其人執政議遣太常少卿<lb/>
判三司開拆司劉公忱為使忱對便殿曰臣受命以來<lb/>
在樞府考核文據未見本朝有尺寸侵敵地且鴈門者<lb/>
古名限塞雖跬歩不可棄奈何欲委五百里之疆以資<lb/>
敵乎臣既辱使指當以死拒之惟陛下主臣之言幸甚<lb/>
<pb n="KR3l0066_WYG_004-1b"/>
帝韙之忱出疆帝手敕曰㓂理屈則忿卿姑如所欲與<lb/>
之忱不奉詔初以袐書丞呂公大忠為副使命下大忠<lb/>
丁家艱詔起復未行公亦使回敵又遣蕭禧來帝開天<lb/>
章閣召執政與忱大忠同對資政殿論難之久帝曰凡<lb/>
敵爭一事尚不肯已今兩遣使豈有中輟之理卿等為<lb/>
朝廷固惜疆境誠是也然何以弭患大忠進曰彼遣使<lb/>
相來即與代北之地若有一使曰魏王英弼者來求關<lb/>
南之地則如何帝曰卿是何言也大忠曰陛下既以臣<lb/>
<pb n="KR3l0066_WYG_004-2a"/>
言為不然今代北安可啓其漸忱進曰大忠之言社稷<lb/>
大計願陛下熟思之執政皆知不可奪罷忱為三司鹽<lb/>
鐵判官大忠乞終喪制帝遣中使賜富韓公韓魏公文<lb/>
潞公曽魯公手詔其略曰朝廷通好契丹幾八十年近<lb/>
歲以來生事彌甚代北之地素無定封故造釁端妄求<lb/>
理辨比敕官吏同加案行雖圖籍甚明而詭辭不服又<lb/>
横使復至意在必得敵情無厭勢恐未已萬一不測何<lb/>
以待之古之大政必詔故老云云韓魏公疏曰臣觀近<lb/>
<pb n="KR3l0066_WYG_004-2b"/>
年以來朝廷舉事則似不以大敵為恤敵人見形生疑<lb/>
必謂我有圖復燕南之意雖聞北主孱而妄弱豈無强<lb/>
梁宗屬與夫謀臣䇿士引先發制人之說造此釁端故<lb/>
屢遣使以爭理地界為名觀我應之之實如何爾其所<lb/>
致彼之疑者七事高麗臣屬契丹於朝廷久絶朝貢乃<lb/>
因商舶招諭而來且高麗來與不來於國家固無損益<lb/>
而契丹知之謂朝廷將以圖我一也吐蕃部族不相君<lb/>
長未嘗為邊患而强取其地逮熙河一路殺其老弱以<lb/>
<pb n="KR3l0066_WYG_004-3a"/>
數萬計所費不貲契丹聞之當謂行將及我二也邊近<lb/>
西山地勢高仰不可為溏濼向聞遣使部兵徧植榆栁<lb/>
冀其成長以制敵騎昔慶厯慢書所謂創立隄防障塞<lb/>
要路無以異矣三也義勇民兵將校甚整教習亦精而<lb/>
忽創團保甲一道紛然義勇人十去其七破可用之成<lb/>
法得増數之虚名四也河北諸州緣邊近裏城池工築<lb/>
並興増置防城之具檢視衣甲器械五也創都作院頒<lb/>
降弓刀新様大作戰車此皆衆目所覩諜者易窺費財<lb/>
<pb n="KR3l0066_WYG_004-3b"/>
殫力先自困弊六也置河北三十七將各專軍政州縣<lb/>
不得關預聲言出征又深見可疑之形七也夫契丹素<lb/>
為敵國因事起疑不得不然亦其善自為謀者也今横<lb/>
使再至初示偃蹇以探伺朝廷况代北初與雄州素有<lb/>
定界若優容而與之敵情無厭浸淫無已不許敵遂持<lb/>
此以為已直縱未大舉勢必漸擾諸邊卒隳盟好臣昔<lb/>
曽言青苗錢事而言者輙肆厚誣非陛下之明幾及大<lb/>
戮自此聞新法日下實避嫌疑不敢論列今親被詔問<lb/>
<pb n="KR3l0066_WYG_004-4a"/>
事係國家安危言及而隱罪不容誅臣嘗竊計始為陛<lb/>
下謀者必曰自祖宗以來因循茍簡治國之本當先富<lb/>
强聚財積穀寓兵于民則可以鞭笞四夷盡復唐之故<lb/>
疆然後制禮作樂以文太平故散青苗錢使民出利又<lb/>
為免役之法次第取錢雖百端補救終求善法此所謂<lb/>
富國之術也又内外置市易務小商細民無措手足加<lb/>
以新制日下更改無嘗官吏茫然不能詳記違者坐徒<lb/>
不以赦降監司督責以刻為明簿法之苛過於告緡今<lb/>
<pb n="KR3l0066_WYG_004-4b"/>
農怨於畎畆商旅歎於道路官吏不安其職恐陛下不<lb/>
盡知也夫欲攘斥四夷以興太平而先使邦本困揺衆<lb/>
心離怨此則陛下始謀者大誤也陛下有堯之仁舜之<lb/>
聰改過不吝聖人之德也而又好進之人不顧國家利<lb/>
害但得邊事將作富貴可圖必曰敵勢已衰特外示驕<lb/>
慢爾以陛下神聖文武若擇將臣領大兵深入邊境則<lb/>
强劃之地一舉可復此又未之思也今河朔累歲災傷<lb/>
民力大乏緣邊次邊州郡芻糧不充新選將官皆麄勇<lb/>
<pb n="KR3l0066_WYG_004-5a"/>
寡謀之人義勇保甲新㸃未經訓練若驅重兵頓於堅<lb/>
城之下糧道不繼腹背受敵雖曹彬米信名德宿將猶<lb/>
以此致歧溝之敗也臣愚今為陛下計謂宜遣使報聘<lb/>
優致禮幣具言朝廷向來興作乃脩備之常與北朝通<lb/>
好之久自古所無豈有它意恐為諜者所誤耳且疆土<lb/>
素定當如舊界請命邊吏退近者侵占之地不可持此<lb/>
造端隳累世之好永敦信誓兩絶嫌疑望陛下以自見<lb/>
可疑之形如將官之類因而罷去以釋其疑則可以遷<lb/>
<pb n="KR3l0066_WYG_004-5b"/>
延歲月陛下益養民愛力用賢任能疎逺姦䛕進用忠<lb/>
鯁天下悅服邊備日充塞下有餘蓄帑中有羡財若果<lb/>
自敗盟誓有衰亂之形然後一振威武恢復故疆快忠<lb/>
義不平之心雪祖宗累朝之憤矣富韓公疏曰臣五六<lb/>
年來切聞綏州囉瓦熙河辰錦戎瀘交趾咸議用兵或<lb/>
以喪師或以獻馘即時傳播四方而西師初舉便傳必<lb/>
復靈夏既又大傳有人上平燕之䇿契丹必然尋以探<lb/>
知彼復聞朝廷練士馬繕城池利器械聚芻糧加之招<lb/>
<pb n="KR3l0066_WYG_004-6a"/>
致高麗欲為牽制又置河北三十六將事機叅合此北<lb/>
人所以先期造釁既發爭端勢未肯已也今釁已成代<lb/>
北各屯兵馬境上爭論逾年未决横使再至事歸朝廷<lb/>
自當之則恐理難款緩便要可否違之則兵起而患速<lb/>
順之則河東斥堠日蹙雖款目前遺患在後臣謂不若<lb/>
一委邊臣堅持久來圖籍疆界為據使之盡力交相詰<lb/>
難然契丹非不自知理曲葢欲生事遂興干戈豈是無<lb/>
故驟興實有以致其來也惟陛下深省熟慮不可獨謂<lb/>
<pb n="KR3l0066_WYG_004-6b"/>
北人造釁背盟也惟彼若萬一入寇事不得已我但嚴<lb/>
兵以待之來則禦戰去則備守此自古中興防邊之要<lb/>
也若朝廷乘忿便欲深入討擊臣實慮萬有一跌其害<lb/>
非細或更與西夏為犄角之勢則朝廷宵旰矣事既至<lb/>
此二邊警急數年未得息肩四方凶徒必有觀望者臣<lb/>
願陛下以宗社為憂以生靈為念納汙含垢且求安靜<lb/>
非萬全不舉此天下之願而臣之志也而又喧傳陛下<lb/>
决為親征之謀中外聞之心殞膽落陛下英睿天縱必<lb/>
<pb n="KR3l0066_WYG_004-7a"/>
有成算然太平天子與創業之主事體絶異尤不可慨<lb/>
然輕舉又恐朝廷且作聲勢初無實事若如此乃是我<lb/>
以虚聲而召彼實來也張虚聲者必有疎略之虞作實<lb/>
來者必盡周密之慮成敗豈不灼然假令敵人能得志<lb/>
而還此契丹一種事力素强又有夏國唃厮囉高麗黒<lb/>
水女真韃靼諸蕃為之黨援其勢必難殄滅則繇此結<lb/>
成邊患卒無已時臣竊謂因今横使之來且可𨕖人以<lb/>
其疑我者數事開懐諭之云凡為武備乃中國常事非<lb/>
<pb n="KR3l0066_WYG_004-7b"/>
欲外興征伐向來用武之地皆小蕃有過者朝廷須當<lb/>
問罪若吾二大邦通好已七十餘年無故安肯輒欲破<lb/>
壞又恐是姦人走作妄興鬬諜因此互相疑貳養成釁<lb/>
隙遂有今日爭理如朝廷更有可說之事但盡説之須<lb/>
令釋然無惑乃一助也横使如不的即遣報聘者於戎<lb/>
主前且道此意庶幾一得必有所益縁彼大藉朝廷歲<lb/>
與方成國計既有憑藉之心豈無安靜之欲只以疑情<lb/>
未釋遂成倔强若與開解明白必肯囘心若兩情不通<lb/>
<pb n="KR3l0066_WYG_004-8a"/>
禍患日深必成後悔臣更望陛下兼採博訪不宜專聽<lb/>
一偏恐有迎合聖意及畏避用事之人不敢以實事聞<lb/>
而誤國家大計臣所以及此者竊聞去春久旱陛下時<lb/>
降手詔許人極陳時政得失尋聞上章論列者甚多隨<lb/>
而或遭貶降陛下殊不以手詔召人極陳為意而優容<lb/>
之及令得罪士大夫自此皆務結舌下情不能上達朝<lb/>
政莫大患也願陛下深思極慮早令天下受賜也文潞<lb/>
公曽魯公疏皆主不與之論皆乞𨕖將帥利兵甲以待<lb/>
<pb n="KR3l0066_WYG_004-8b"/>
敵時王荆公再入相曰將欲取之必姑與之也以筆畫<lb/>
其地圖命天章閣待制韓公縝奉使舉與之蓋東西棄<lb/>
地七百餘里云韓公承荆公風㫖視劉公呂公有愧也<lb/>
議者為朝廷惜之嗚呼祖宗故地孰敢以尺寸不入王<lb/>
㑹圖哉荆公輕以畀鄰國又建以與為取之論使帝竟<lb/>
置韓富二公之言不用至後世姦臣以伐燕為神宗遺<lb/>
意卒致天下之亂荆公之罪可勝數哉<lb/>
神宗天資節儉因得老宮人言祖宗時妃嬪公主月俸<lb/>
<pb n="KR3l0066_WYG_004-9a"/>
至微歎其不可及王安石獨曰陛下果能理財雖以天<lb/>
下自奉可也帝始有意主青苗助役之法矣安石之術<lb/>
類如此故呂誨中丞彈章曰外示朴野中懷狡詐<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0066_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聞見録卷四<lb/>
</p>
<p>
</p>
  </div>
</body>
</text>
</TEI>
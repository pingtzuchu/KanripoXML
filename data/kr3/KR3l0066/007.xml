<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷七</head>
    <p>
<pb n="KR3l0066_WYG_007-1a"/>
欽定四庫全書<lb/>
　聞見録卷七　　　　　　宋　邵伯溫　撰<lb/>
范魯公質舉進士和凝為主文愛其文賦凝自以第十<lb/>
三登第謂魯公曰君之文宜冠多士屈居第十三者欲<lb/>
君傳老夫衣鉢耳魯公以為榮至先後為相有獻詩者<lb/>
云從此廟堂添故事登庸衣鉢亦相傳周祖自鄴舉兵<lb/>
向闕京師亂魯公隱於民間一日坐封丘巷茶肆中有<lb/>
人貎怪陋前揖曰相公無慮時暑中公所執扇偶書大<lb/>
<pb n="KR3l0066_WYG_007-1b"/>
暑去酷吏清風來故人詩二句其人曰世之酷吏寃獄<lb/>
何止如大暑也公他日當深究此弊因携其扇去公惘<lb/>
然久之後至祅廟後門見一土偶短鬼其貎肖茶肆中<lb/>
見者扇亦在其手中公心異焉亂定周祖物色得公遂<lb/>
至大用公見周祖首建議律條繁廣輕重無據吏得以<lb/>
因縁為姦周祖特詔詳定是為刑統<lb/>
范魯公戒子孫詩其略曰戒爾學立身莫若先孝悌怡<lb/>
怡奉親長不敢生驕易戰戰復兢兢造次必於是戒爾<lb/>
<pb n="KR3l0066_WYG_007-2a"/>
學干禄莫若勤道藝嘗聞諸格言學而優則仕不患人<lb/>
不知惟患學不至戒爾逺恥辱恭則近乎禮自卑而尊<lb/>
人先彼而後已相鼠與茅鴟宜鑒詩人刺戒爾勿曠放<lb/>
曠放非端士周孔垂名教齊梁尚清議南朝稱八達千<lb/>
載穢青史戒爾勿嗜酒狂藥非佳味能移謹厚性化為<lb/>
凶險類古今傾敗者歴歴皆可記戒爾勿多言多言衆<lb/>
所忌茍不慎樞機災戹從此始是非毁譽間適足為身<lb/>
累舉世重交游擬結金蘭契忿怨從是生風波當時起<lb/>
<pb n="KR3l0066_WYG_007-2b"/>
所以君子性汪汪淡如水舉世好奉承昻昻増意氣不<lb/>
知奉承者以爾為玩戱所以古人疾籧篨與戚施舉世<lb/>
重任俠俗呼為氣義為人赴急難往往䧟刑制所以馬<lb/>
援書勤勤告諸子舉世賤清素奉身好華侈肥馬衣輕<lb/>
裘揚揚過閭里雖得市童憐還為識者鄙恭惟祖宗所<lb/>
用宰輔皆忠厚篤實之士獨魯公為之稱首余讀國史<lb/>
得其詩録以為子孫之戒<lb/>
僧海妙者謂余言昔出入丁晉公門下公作相時鑿池<lb/>
<pb n="KR3l0066_WYG_007-3a"/>
養魚覆以板每客至去板釣鮮魚斫膾其餚饌珍異不<lb/>
可勝數後自朱崖以秘書少監移光州海妙往見之公<lb/>
野服杖屨行山中觀村民採茶勞其辛苦人不知為晉<lb/>
公也公與海妙相别曰吾不死五年趙元昊叛邊事起<lb/>
朝廷更用大臣公無疾沐浴衣冠臥佛堂中而薨<lb/>
元豐二年予居洛有老父年八九十自云少日隨丁晉<lb/>
公至朱崖頗能道當時事問之老人曰公自分司西京<lb/>
貶崖州某從行至龍門南彭婆鎮公病瘧夜遇盜失物<lb/>
<pb n="KR3l0066_WYG_007-3b"/>
甚多至今有玉椀在頴陽富家盜所質也至崖州久之<lb/>
某辭歸公授以蠟丸戒曰後西京知府與㑹府官即投<lb/>
之某如所教知府王欽若也對府官得之不敢開遽以<lb/>
奏乃自陳乞歸表也其中云雖滔天之罪大而立主之<lb/>
功髙繼有㫖復祕書監移光州嗟夫任智數者君子所<lb/>
不為也世謂丁晉公王冀公皆任智數如老人之言則<lb/>
晉公又出冀公之上矣<lb/>
王内翰禹偁字元之濟州鉅野人世農家九嵗為歌詩<lb/>
<pb n="KR3l0066_WYG_007-4a"/>
畢士安作州從事亟稱之長益能文有場屋聲登太平<lb/>
興國八年進士第召試相府擢右拾遺直史館因北敵<lb/>
犯邊獻書建和議太宗賞之宰相趙普尤加器重至景<lb/>
德間卒用其議與北通好又與夏侯嘉正羅處約杜鎬<lb/>
同校三史多所是正進左司諫知制誥因論徐鉉為人<lb/>
誣告内翰辨其非罪責商州團練副使尋召入翰林為<lb/>
學士孝章皇后上仙詔遷梓宫於故燕國長公主第羣<lb/>
臣不為服内翰言后嘗母儀天下當遵用舊禮罪以謗<lb/>
<pb n="KR3l0066_WYG_007-4b"/>
謫知滁州真宗即位以直言應詔召為知制誥咸平初<lb/>
修太祖實録與宰相論不合又以謗謫知黄州移蘄州<lb/>
死於官其平生大節如此故所著建隆遺事一曰篋中<lb/>
記自敘甚祕蓋曰吾太祖皇帝諸生也一代之事皆目<lb/>
所見者考於國史或有不同一曰上性嚴重少言酷好<lb/>
看書雖在軍中手不釋卷若聞人間有奇書不恡千金<lb/>
以求之顯德初從世宗南征初平淮甸有纖人譛於上<lb/>
世宗曰趙某自下夀州私有重車數乘世宗遣人伺察<lb/>
<pb n="KR3l0066_WYG_007-5a"/>
之果有籠篋數車遽令别入行在面開之無他物惟書<lb/>
數千卷世宗異之召上諭之曰卿方為朕作將帥辟土<lb/>
疆當堅甲利兵何用書為上頓首謝曰臣無奇謀上賛<lb/>
聖德濫膺寄任嘗恐不迨所以聚言觀覽欲廣見聞増<lb/>
智慮也世宗曰善史曰上北征之夕次陳橋驛羅彦環<lb/>
等獻中央之服立上為天子請登馬南歸才出驛門上<lb/>
勒馬不前謂諸將校曰我有號令能稟之乎諸將皆伏<lb/>
地聽命上曰爾輩自貪爵賞逼我為君今入京師不得<lb/>
<pb n="KR3l0066_WYG_007-5b"/>
輒恣劫掠依吾令即當有重賞不然則連羣撥隊有斧<lb/>
鉞之誅諸將皆再稟命戎馬遂行既入國門兵至如賓<lb/>
秋毫不犯先是京城居人聞上至皆大恐將謂循五代<lb/>
之弊縱士卒剽掠既見上號令兵士即時解甲歸營市<lb/>
井不動略無搔擾衆皆大喜又聞上驛前誡約之事滿<lb/>
城父老皆相賀曰五代天子皆以兵威强制天下未有<lb/>
德信黎庶者今上踐阼未終日而有愛民之心吾輩老<lb/>
矣何幸見真天子之御世乎自唐末至五代藩方節制<lb/>
<pb n="KR3l0066_WYG_007-6a"/>
皆不稟朝命上踐阼豁達大度推赤心以待之繇是諸<lb/>
路節將懐德畏威不敢跋扈歲時貢奉無闕朝廷亟召<lb/>
亟至皆執藩臣之節甚恭識者知徳威之行矣太平之<lb/>
基立矣又曰杜太后度量恢廓有才智國初内助為多<lb/>
上初自陳橋即帝位進兵入城人先報曰㸃檢<hi>上時官為㸃檢</hi>
已作天子歸矣時后寢未興聞報安臥不答晉王輩皆<lb/>
驚躍奔走出迎<hi>晉王後受命是為太宗</hi>斯須有上親信人至入白<lb/>
后后乃徐徐而起曰吾兒素有大志果有今日矣俄頃<lb/>
<pb n="KR3l0066_WYG_007-6b"/>
上至見后於堂上衆皆賀之惟后愀然不樂上甚訝之<lb/>
左右進白后曰臣聞母以子貴自古如此后子今作天<lb/>
子胡為不樂后謂上曰吾聞為君不易且天子者致身<lb/>
於兆庶之上若治得其道則此位可尊或失馭則欲為<lb/>
匹夫不得是吾所以憂也子宜勉之上再拜曰謹受教<lb/>
又曰乾德開寳間天下將大定惟河東未遵王化而疆<lb/>
土實廣國用豐羡上愈節儉宮人不及二百猶以為多<lb/>
又宮殿内惟掛青布縁簾緋絹帳紫紬褥御衣止赭袍<lb/>
<pb n="KR3l0066_WYG_007-7a"/>
以綾羅為之其餘皆用絁絹晉王已下因侍宴禁中從<lb/>
容言服用太草草上正色曰爾不記居甲馬營中時耶<lb/>
上雖貴為萬乘其不忘布衣時事皆如此又曰開寳末<lb/>
議遷都於洛晉王言京師屯兵百萬全藉汴渠漕運東<lb/>
南之物贍養之若遷都於洛恐水運艱阻闕於軍儲上<lb/>
省表不報命留中而已異日晉王宴見從容又言遷都<lb/>
非便上曰遷洛未已久當遷雍晉王叩其㫖上曰吾將<lb/>
西遷者無它欲據山河之勝而去冗兵循周漢之故事<lb/>
<pb n="KR3l0066_WYG_007-7b"/>
以安天下也晉王又言在德不在險上不答晉王出上<lb/>
謂侍臣曰晉王之言固善姑從之不出百年天下民力<lb/>
殫矣又曰上享天下十七年左右内臣有五十餘員止<lb/>
令掌宮掖中事未嘗令預政事或有不得已而差出外<lb/>
方止令幹一事不得妄採聽他事奏陳天下以為幸開<lb/>
寳末差内臣禱名山大川俄有黄門於洞穴採得怪石<lb/>
有類羊形以為異而獻之上曰此是墳墓中物何用獻<lb/>
為命碎其石仍杖其黄門逐之不受内臣所媚皆如此<lb/>
<pb n="KR3l0066_WYG_007-8a"/>
又曰乾德初浙西錢俶來朝上待之甚厚俶方到闕自<lb/>
晉王丞相及中外臣僚有表章五十餘封請留俶上曰<lb/>
錢俶在本國歲修職貢無闕今又委質來朝若利其土<lb/>
宇而留之殆非人主之用心何以示信於天下也奏俱<lb/>
不納俶辭歸國賜與金幣名馬之外别以黄絹封署文<lb/>
書一角付俶曰候至本國開之仍諭俶曰朕知卿忠勤<lb/>
若朕嘗安健公則嘗有東南他人即不可也俶感泣拜<lb/>
謝而去俶至錢塘開把中文字乃是晉王丞相已下請<lb/>
<pb n="KR3l0066_WYG_007-8b"/>
留牋章五十餘封俶大驚以表稱謝上存心仁信類如<lb/>
此嗚呼王内翰前輩諸公識與不識皆尊師之曰古之<lb/>
遺直也伯溫晚生得其私書於海内兵火之餘取可傳<lb/>
者列之<lb/>
李文定公廸為學子時從种放明逸先生學將試京師<lb/>
從明逸求當塗公卿薦書明逸曰有知滑州桞開仲塗<lb/>
者奇才善士當以書通君之姓名文定携書見仲塗以<lb/>
文卷為䞇與謁俱入久之仲塗出曰讀君之文須沐浴<lb/>
<pb n="KR3l0066_WYG_007-9a"/>
乃敢見因留之門下一日仲塗自出題令文定與其諸<lb/>
子及門下客同賦賦成驚曰君必魁天下為宰相令門<lb/>
下客與諸子拜之曰異日無忘也文定以狀元及第十<lb/>
年致位宰相仲塗門下客有桞某者後官至侍御史文<lb/>
定公命長子東之娶其女不忘仲塗之言也文定所擬<lb/>
賦題不傳如王沂公曾初作有物混成賦識者知其决<lb/>
為宰相葢所養所學發為言辭者可以觀矣程明道先<lb/>
生為伯溫云<lb/>
<pb n="KR3l0066_WYG_007-9b"/>
寇萊公既貴因得月俸置堂上有老媼泣曰太夫人捐<lb/>
館時家貧欲絹一匹作衣衾不可得不及公之今日也<lb/>
公聞之大慟故居家儉素所臥青帷二十年不易或以<lb/>
公孫𢎞事靳之公笑曰彼詐我誠尚何愧故魏野贈公<lb/>
詩曰有官居鼎鼐無宅起樓臺後北使在廷目公曰此<lb/>
無宅相公耶或曰公頗專奢縱非也葢公多典藩於公<lb/>
㑹宴設則甚盛亦退之所謂甔石之儲嘗空於私室方<lb/>
丈之食每盛於賓筵余得於公之甥王公丞相所作公<lb/>
<pb n="KR3l0066_WYG_007-10a"/>
墓誌公遺事如此<lb/>
張文定公齊賢河南人少為舉子貧甚客河南尹張全<lb/>
義門下飲啖兼數人自言平時未嘗飽遇村人作願齋<lb/>
方飽嘗赴齋後時見其家懸一牛皮取煑食之無遺太<lb/>
祖幸西都文定公獻十䇿於馬前召至行宮賜衛士廊<lb/>
飡文定就大盤中以手取食帝用拄斧擊其首問所言<lb/>
十事文定且食且對略無懼色賜束帛遣之帝歸謂太<lb/>
宗曰吾幸西都為汝得一張齊賢宰相也太宗即位齊<lb/>
<pb n="KR3l0066_WYG_007-10b"/>
賢方赴廷試帝欲其居上甲有司置於丙科帝不悦有<lb/>
㫖一榜盡除京官通判文定得將作監丞通判衡州不<lb/>
十年位宰相矣<lb/>
河南節度使李守正叛周高祖為樞密使討之有麻衣<lb/>
道者謂趙普曰城下有三天子氣守正安得久未幾城<lb/>
破先是守正子婦符彦卿女也相者謂貴不可言守正<lb/>
曰有婦如此吾可知矣叛意乃决城破舉家自焚符氏<lb/>
坐堂上不動兵入叱之曰吾父與郭公有舊汝輩不可<lb/>
<pb n="KR3l0066_WYG_007-11a"/>
以無禮見加或白公命柴世宗納之後為皇后三天子<lb/>
氣者周高祖柴世宗本朝藝祖同在軍中也麻衣道者<lb/>
其異人乎<lb/>
華山隱士陳摶字圖南唐長興中進士游四方有大志<lb/>
隱武當山詩云他年南面去記得此山名本朝張鄧公<lb/>
改南面為南嶽題其後云蘚壁題詩志何大可憐今老<lb/>
華圖南葢唐末時詩也常乘白騾從惡少年數百欲入<lb/>
汴州中途聞藝祖登極大笑墜騾曰天下於是定矣遂<lb/>
<pb n="KR3l0066_WYG_007-11b"/>
入華山為道士葺唐雲臺觀居之藝祖召不至太宗召<lb/>
以羽服見於延英殿顧問甚久送中書見宰輔丞相宋<lb/>
琪問曰先生得𤣥黙修養之道可以教人乎曰摶不知<lb/>
吐納修養之理假令白日冲天亦何益於聖世上博達<lb/>
今古深究治亂真有道仁明之主正是君臣同德致理<lb/>
之時勤心修煉無出於此琪等稱歎以其語奏帝益重<lb/>
之帝初問以伐河東之事不答後師出果無功還華山<lb/>
數年再召見謂帝曰河東之事今可矣遂克太原帝以<lb/>
<pb n="KR3l0066_WYG_007-12a"/>
其善相人也遣詣南衙見真宗及門亟還問其故曰王<lb/>
門厮役皆將相也何必見王建儲之議遂定後賜號為<lb/>
希夷先生真宗即位先生已化因西祀汾陰幸雲臺觀<lb/>
謁其祠加禮焉帝知建儲之有助也嗚呼世以先生為<lb/>
神仙善人倫風鑒淺矣至康節先生實傳其道於先生<lb/>
之細者尚以比漢四皓云<lb/>
种先生放字明逸隱居終南山豹林谷聞華山陳希夷<lb/>
先生之風往見之希夷先生一日令洒掃庭除曰當有<lb/>
<pb n="KR3l0066_WYG_007-12b"/>
嘉客至明逸作樵夫拜庭下希夷挽之而上曰君豈樵<lb/>
者二十年後當為顯官名聳聞天下明逸曰某以道義<lb/>
來官禄非所問也希夷笑曰人之貴賤莫不有命貴者<lb/>
不可為賤亦猶賤者不可為貴也君骨相當爾雖晦迹<lb/>
山林恐竟不能安異日自知之後明逸在真廟朝以司<lb/>
諫赴召帝携其手登龍圖閣論天下事葢眷遇如此及<lb/>
辭歸山遷諫議大夫東封改給事中西祀改工部侍郎<lb/>
希夷又謂明逸曰君不娶可得中夀明逸從之至六十<lb/>
<pb n="KR3l0066_WYG_007-13a"/>
歲卒先是希夷為明逸卜上世葬地於豹林谷下不定<lb/>
穴既葬希夷見之言地固佳安穴稍後世世當出名將<lb/>
明逸不娶無子自其姪世衡至今為將帥有聲希夷既<lb/>
上表定日解化於華山張超谷石室中明逸立碑敘希<lb/>
夷之學曰明皇帝王伯之道云嗚呼仙者非希夷而誰<lb/>
歟<lb/>
錢若水為舉子時見陳希夷於華山希夷曰明日當再<lb/>
來若水如期往見有一老僧與希夷擁地罏坐僧熟視<lb/>
<pb n="KR3l0066_WYG_007-13b"/>
若水久之不語以火箸畫灰作做不得三字徐曰急流<lb/>
中勇退人也若水辭去希夷不復留後若水登科為樞<lb/>
密副使年才四十致政希夷初謂若水有仙風道骨意<lb/>
未決命老僧者觀之僧云做不得故不復留然急流中<lb/>
勇退去神仙不逺矣老僧麻衣道者也希夷素所尊禮<lb/>
云<lb/>
康節先生嘗誦希夷先生之語曰得便宜事不可再作<lb/>
得便宜處不可再去又曰落便宜是得便宜故康節詩<lb/>
<pb n="KR3l0066_WYG_007-14a"/>
云珍重至人嘗有語落便宜是得便宜葢可終身行之也<lb/>
李文靖公作相嘗讀論語或問之公曰沆為宰相如論<lb/>
語中節用而愛人使民以時兩句尚未能行聖人之言<lb/>
終身誦之可也<lb/>
咸平景德中李文靖公沆在相位王文正公旦知政事<lb/>
時西北二方未平羽書邊報無虚日上既宵旰二公寢<lb/>
食不遑文正公歎曰安得及見太平吾輩當優游矣文<lb/>
靖公曰國家有强敵外患足以警懼異日天下雖平上<lb/>
<pb n="KR3l0066_WYG_007-14b"/>
意浸滿未能高拱無事某老且死君作相時當自知之<lb/>
無深念也及北鄙和好西陲款附於是朝陵展禮封山<lb/>
行慶巨典盛儀無所不講文靖已死文正既衰疲於賛<lb/>
導每歎息曰李文靖真聖人也故當時謂文靖為聖相<lb/>
呂文穆公諱蒙正微時於洛陽之龍門利渉院土室中<lb/>
與温仲舒讀書<hi>其室中今有畫像</hi>有詩云八灘風急浪花飛手<lb/>
把魚竿傍釣磯自是鉤頭香餌别此心終待得魚歸又<lb/>
云怪得池塘春水滿夜來雷雨起南山後狀元及第位<lb/>
<pb n="KR3l0066_WYG_007-15a"/>
至宰相温仲舒第三人及第官至尚書公在龍門時一<lb/>
日行伊水上見賣瓜者意欲得之無錢可買其人偶遺<lb/>
一枚於地公悵然取食之後作相買園洛城東南下臨<lb/>
伊水起亭以饐瓜為名不忘貧賤之義也<lb/>
　<lb/>
　<lb/>
　<lb/>
　<lb/>
<pb n="KR3l0066_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聞見録卷七<lb/>
</p>
<p>
</p>
  </div>
</body>
</text>
</TEI>
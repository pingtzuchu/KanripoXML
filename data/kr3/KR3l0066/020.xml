<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷二十</head>
    <p>
<pb n="KR3l0066_WYG_020-1a"/>
欽定四庫全書<lb/>
　聞見録卷二十　　　　　宋　邵伯溫　撰<lb/>
熙寧中有一道人無目以錢置手掌中即知正背年號<lb/>
人皆異之康節先公問曰以錢置爾之足亦能知之乎<lb/>
道人答曰此吾師之言也愧謝而去<lb/>
伯溫少時因讀文中子至使諸葛武侯無死禮樂其有<lb/>
興乎因著論以謂武侯霸者之佐恐於禮樂未能興也<lb/>
康節先公見之怒曰汝如武侯猶不可妄論况萬萬相<lb/>
<pb n="KR3l0066_WYG_020-1b"/>
逺乎以武侯之賢安知不能興禮樂也後生輒議先賢<lb/>
亦不韙矣伯温自此於先達不敢妄論<lb/>
伯温上世范陽以中直篤實讀書謹禮為家法大父伊<lb/>
川丈人尤質直平生不妄笑語年七十有九以治平四<lb/>
年正月初一日捐館初無疾不食飲水者累日除夜康<lb/>
節先公以下侍立左右伯温方七嵗大父鍾愛之亦立<lb/>
其傍大父曰吾及新年往矣康節先公以下皆掩泣大<lb/>
父止之曰吾兒以布衣名動朝廷子孫皆力學孝謹吾<lb/>
<pb n="KR3l0066_WYG_020-2a"/>
瞑目無憾何用哭大父平日喜用大杯飲酒謂康節先<lb/>
公曰酌酒與汝别康節同叔父滿酌大杯以獻大父一<lb/>
舉而盡再酌飲及半氣息微矣謂康節曰吾平生不害<lb/>
物不妄言自度無罪即死以肉祭勿做佛事亂吾教無<lb/>
令吾死婦人手汝兄弟候吾就小殮方令家之人哭勿<lb/>
呌號俾我失路康節先公泣涕以從康節謀葬大父與<lb/>
程正叔先生同卜地於伊川神陰原不盡用𦵏書大抵<lb/>
以五音擇地以昭穆序𦵏陰陽拘忌之説皆所不信以<lb/>
<pb n="KR3l0066_WYG_020-2b"/>
是年十月初三日葬開棺大父顔貌如生伯温尚記之<lb/>
熙寧十年夏康節先生感微疾氣日益耗神日益明笑謂<lb/>
司馬溫公曰某欲觀化一廵如何温公曰先生未應至<lb/>
此康節先生曰死生常事耳張横渠先生喜論命來問<lb/>
疾因曰先生論命否當推之康節先公曰若天命則知<lb/>
之世俗所謂命則不知也横渠曰先生知天命矣某尚<lb/>
何言程伊川曰先生至此他人無以為力願自主張康<lb/>
節先公曰平生學道豈不知此然亦無可主張時康節<lb/>
<pb n="KR3l0066_WYG_020-3a"/>
正寢諸公議後事於外有欲葬近洛城者康節先公已<lb/>
知呼伯温入曰諸公欲以近城地葬我不可當從伊川<lb/>
先塋耳七月初四日大書詩一章曰生於太平世長於<lb/>
太平世死於太平世客問年幾何六十有七嵗俯仰天<lb/>
地間浩然獨無愧以是夜五更捐館其治命如大父伯<lb/>
溫不敢違先是康節先公每展伊川大父墓中塗上官<lb/>
店必過孝傑殿丞家孝傑從康節先公最早孝傑死<lb/>
有八子康節先公遇之如子姪每過之則迎拜侍立左<lb/>
<pb n="KR3l0066_WYG_020-3b"/>
右甚恭康節先公捐館之年寒食過之謂諸子曰吾再<lb/>
經此與今日異矣諸子不敢問至葬喪車及上官店諸<lb/>
子泣而言之以為異張景觀字臨之學行甚髙康節先<lb/>
公喜之將赴涪州武龍尉告别康節先公泣數行下謂<lb/>
曰吾不見子之歸矣張峋字子堅康節先公於門弟子<lb/>
中謂可語道者赴調京師康節先公愀然色變曰吾老<lb/>
矣不復相見也皆是年之春也嗚呼康節先公所以預<lb/>
知者何止此哉伯温不肖不能有所述也惟修身俟死<lb/>
<pb n="KR3l0066_WYG_020-4a"/>
下從九原耳尚追憶其遺言以示子孫<lb/>
康節先公與吕微仲丞相不相接先公與横渠先生張<lb/>
子厚同以熙寧十年丁巳捐館今微仲文集中有和母<lb/>
同州丁巳吟云行髙名並美命否數皆殂嗟爾百君子<lb/>
賢哉二丈夫母方敦薄俗<hi>卲堯夫樂道不仕</hi>誰復距虚<lb/>
無<hi>張子厚論佛老之失</hi>望道咸瞠若脩梁遽壞乎密章<lb/>
燔漢綬環絰泣秦儒賴有諸良友能令紹不孤為先公<lb/>
與子厚作也盖河南府以先公訃聞詔贈著作郎諡康<lb/>
<pb n="KR3l0066_WYG_020-4b"/>
節子厚自祕閣病免西歸及長安以殁門人衰服挽車<lb/>
葬横渠云伯温獲見公每語先公則悵然有不可及之<lb/>
歎後伯温初仕長子縣尉公入相元祐改西京國學教<lb/>
授未乆公罷政嗚呼亦所以為不孤之惠歟康節先公<lb/>
居洛凡交㳺年長者拜之年等者與之為朋友年少者<lb/>
以子弟待之未嘗少異於人故得人之歡心每嵗春二<lb/>
月出四月天漸熱即止八月出十一月天漸寒即止故<lb/>
有詩云時有四不出<hi>大風大雨大寒大暑</hi>㑹有四不赴<lb/>
<pb n="KR3l0066_WYG_020-5a"/>
<hi>公㑹葬㑹生㑹醵㑹</hi>每出人皆倒屣迎致雖兒童奴𨽻<lb/>
皆知尊奉每到一家子弟家人争具酒饌問其所欲不<lb/>
復呼姓但名曰吾家先生至也雖閨門骨肉間事有未<lb/>
決者亦求教康節先公以至誠為之開論莫不悦服十<lb/>
餘家如康節先公所居安樂窩起屋以待其来謂之行<lb/>
窩故康節先公殁鄉人挽詩有云春風秋月嬉逰處冷<lb/>
落行窩十二家洛陽風俗之美如此康節先公過士友<lb/>
家晝枕見其枕屏畫小兒迷藏以詩題其上云遂令髙<lb/>
<pb n="KR3l0066_WYG_020-5b"/>
卧人欹枕看兒戲盖熙寜間也陳恬云擊壤集不載<lb/>
熙寜初歐陽文忠公為參知政事遣其子棐叔弼来洛<lb/>
省王宣徽夫人之疾將行語叔弼曰到洛唯可見邵先<lb/>
生為致吾嚮慕之意康節先生既見叔弼從容以語平<lb/>
生出處以及學術大槩臨别猶曰其無忘鄙野之人於異<lb/>
日後十年康節先公捐館又十年韓康公尹洛請諡於<lb/>
朝叔弼偶為太常博士次當諡議叔弼嘗謂晁説之以<lb/>
道云棐作邵先生諡議皆往昔親聞於先生者當時少<lb/>
<pb n="KR3l0066_WYG_020-6a"/>
年一見忻然延接語以平生學術出處之大故得其詳<lb/>
如此豈非先生學道絶世前知来物預以告耶盖驗於<lb/>
二十年之後異哉<lb/>
康節先生少時㳺京師與國子監直講邵必不疑初敘<lb/>
宗盟不疑年長康節先生以兄拜之盖不疑自河朔遷<lb/>
丹陽康節先公上世亦河朔人故也至康節自衛入洛<lb/>
不疑為京西提刑嘉祐中河南府薦康節先公以遺逸不<lb/>
疑自作薦章其詞有厚德足以鎮薄俗清風可以遺来<lb/>
<pb n="KR3l0066_WYG_020-6b"/>
世相推重如此熙寧初不疑以龍圗閣學士知成都府<lb/>
過洛謂康節先公曰某陛辭日再薦先生矣康節先公<lb/>
追路洛北别去不疑中途寄康節先生詩云我乗孤傳<lb/>
經崤澠君擁羣書卧洛城富貴人間亦何有閑忙趣味<lb/>
甚分明不疑次金牛驛暴卒喪歸康節先公哭之慟女<lb/>
嫁楊國寳應之應之亦康節先公門生康節先公視之<lb/>
猶子也開禧元豐中為河南府推官康節已捐館伯温<lb/>
復以兄拜之宣和己丑伯温赴果州道出閬州有知閬<lb/>
<pb n="KR3l0066_WYG_020-7a"/>
中縣邵充美孺者相迎自稱同姓姪云伯温以宗族源<lb/>
流為問美孺曰充之上世自潤州入蜀龍閣公先人叔<lb/>
父行也伯温曰康節先公以兄事龍閣公伯温不敢忘<lb/>
自此與美孺之中外皆論親癸巳伯温奉使西州美孺<lb/>
居郫嘗至其家拜刑部公廟美孺資和易與人言如恐<lb/>
傷之至臨吏政是非毅然不可奪君子人也丹陽河南<lb/>
成都之邵其次第如此嗟夫世不講宗盟乆矣具載之<lb/>
以示三家子孫<lb/>
<pb n="KR3l0066_WYG_020-7b"/>
伯温之叔父諱睦後祖母楊氏夫人出也少康節先生<lb/>
二十餘嵗力學孝謹事康節如父熙寧元年四月八日<lb/>
暴卒年三十三康節先公哭之慟既卒理其故書得叔<lb/>
父所作重九詩云衣如當日白花似昔年黄擬問東籬<lb/>
事寒香入杳茫及死殯後圃東籬下噫人之死生是果<lb/>
前定矣<lb/>
康節先公既捐館二程先生於伯温有不孤之意所以<lb/>
教載甚厚宗丞先生謂伯温曰人之為學忌標凖若循<lb/>
<pb n="KR3l0066_WYG_020-8a"/>
循不已自有所至矣先人敝廬㕔後無門由傍舎委曲<lb/>
以出某不便之因鑿壁為門侍講先生見之曰前人規<lb/>
畫必有理不可改作某亟塞之侍講謂周全伯曰邵君<lb/>
雖小事亦相信勇於為善者也某初入仕侍講曰凡作<lb/>
官雖所部公吏有罪立按而後決或出於私怒比具按<lb/>
亦散不至倉卒傷人每決人有未經杖責者宜慎之恐<lb/>
其或有所立也伯温終身行之<lb/>
熙寧八年秋與士人十餘輩講學於洛陽建春門廣愛<lb/>
<pb n="KR3l0066_WYG_020-8b"/>
寺端像院以待試一夕夢至殿庭唱第望殿上女主也<lb/>
覺謂同舎皆不曉至元祐二年秋以經行薦明年唱名<lb/>
集英殿宣仁太后垂簾聽政也方悟前夢驗於十五年<lb/>
之後果有數矣<lb/>
　<lb/>
　<lb/>
　<lb/>
　聞見錄卷二十<lb/>
</p>
<p>
</p>
  </div>
</body>
</text>
</TEI>
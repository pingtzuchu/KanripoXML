<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷十三</head>
    <p>
<pb n="KR3l0066_WYG_013-1a"/>
欽定四庫全書<lb/>
　聞見録卷十三　　　　　宋　邵伯溫　撰<lb/>
劉仲通慕司馬溫公吕獻可之賢方溫公欲誌獻可墓<lb/>
時仲通自請書石溫公文出直書王介甫之罪不隱仲<lb/>
通始有懼意其子安世字器之出入溫公門下代其父<lb/>
書自此益知名至溫公入相元祐薦器之為館職謂器<lb/>
之曰足下知所以相薦否器之曰某獲從公遊舊矣公<lb/>
曰非也某閒居足下時節問訊不絶某位政府足下獨<lb/>
<pb n="KR3l0066_WYG_013-1b"/>
無書此某之所以相薦也至溫公薨器之官浸顯為溫<lb/>
公之學益篤故在臺諫以忠直敢言聞於時紹聖初黨<lb/>
禍起器之尤為章惇蔡卞所忌遠謫嶺外盛夏奉老母<lb/>
以行途人皆憐之器之不屈也抵一郡聞有使者自京<lb/>
師來人為器之危之郡將遣其客來勸器之治後事客<lb/>
泣涕以言器之色不動留客飯談笑自若對客取筆書<lb/>
數紙徐呼其紀綱之僕從容對曰聞朝廷賜我死即死<lb/>
依此數紙行之笑謂客曰死不難矣客從其僕取其所<lb/>
<pb n="KR3l0066_WYG_013-2a"/>
書紙閲之則皆經紀其家與經紀其同貶當死者之家<lb/>
事甚悉客驚歎以為不可及也器之留數日使者入海<lb/>
島杖死内臣陳衍章惇蔡卞固令迂往諸郡逼諸流人<lb/>
自盡耳器之一日行山中扶其母籃舁憩樹下有大蛇<lb/>
冉冉而至草木皆披靡擔夫驚走器之不動也蛇若相<lb/>
向者乆之乃去村民羅拜器之曰官異人也蛇吾山之<lb/>
神也見官喜相迎耳官逺行無恙乎建中靖國初以上<lb/>
皇登極赦恩得歸居南京尋復從官帥定武蔡京用事<lb/>
<pb n="KR3l0066_WYG_013-2b"/>
再落職以死嗚呼溫公門下士多矣如器之者所守凜<lb/>
然死生旤福不變真元祐人也器之平生喜讀孟子故<lb/>
其剛大不枉之氣似之<lb/>
熙寧間上書者言泰州閒田萬餘頃賦民耕之歲可得<lb/>
榖三萬石因籍所賦者為弓箭手並邊有積年滯鈔不<lb/>
用用之以遷蜀貨而鬻於邊州官於古渭砦置市易務<lb/>
因之可以開河湟復故土斷匈奴右臂宰相力行其議<lb/>
知秦州事李師中極言其不可乃命開封府推官王堯<lb/>
<pb n="KR3l0066_WYG_013-3a"/>
臣同内侍押班李若愚按其實堯臣還奏曰臣按所謂<lb/>
閒田者皆無之且興貨以積境上實啓戎心開邊隙為<lb/>
後害甚大臣竊以謂不可也聞者以其言為難堯臣後<lb/>
為賢從官其墓誌所載如此伯温曰上書者王韶也宰<lb/>
相力行者王介甫也知秦州李師中者鄆州名臣李誠<lb/>
之待制也介甫主韶之説為熙河之役天下之士無敢<lb/>
言其不可者王公獨能言之難哉<lb/>
熙寧中朝廷有生老病死苦之語時王荆公改新法<lb/>
<pb n="KR3l0066_WYG_013-3b"/>
日為生事曾魯公以年老依違其間富韓公稱病不<lb/>
出唐參政與荆公爭按問欲舉直不勝疽發背死趙<lb/>
清獻唯聲苦時范忠宣公為侍御史皆劾之言荆公<lb/>
章云志在近功忘其舊學言富公章云謀身過於謀<lb/>
國言曾公趙公章云依違不斷可否忠宣每曰以王介<lb/>
甫比莽卓過矣但急於功利遂忘素守荆公猶欲用忠<lb/>
宣為同修起居注忠宣不從出為陜西漕又移成都漕<lb/>
荆公不悦竟以事罷之元豐初蔡確排吳充罷相指王<lb/>
<pb n="KR3l0066_WYG_013-4a"/>
珪為充黨欲幷逐之珪畏確引用為執政時珪獨相久<lb/>
神宗厭薄之珪不悟確機警覺之一日密問珪曰近上<lb/>
意於公厚薄何如珪曰無他確曰上厭公矣珪曰奈何<lb/>
確曰上久欲收復靈武患無任責者公能任責則相位<lb/>
可保也珪喜謝之適江東漕張琬有違法事帝語珪欲<lb/>
遣官按治珪以帝意告都檢正俞充與琬善以書告琬<lb/>
琬上章自辯帝問珪曰張琬事唯語卿琬何從知珪以<lb/>
漏上語退朝甚憂召俞充問之充對以實珪曰某與君<lb/>
<pb n="KR3l0066_WYG_013-4b"/>
俱得罪矣然有一策當除君帥環慶亟上取靈武之章<lb/>
上喜罪可免乃除充待制帥環慶充果建取靈武之章<lb/>
未幾充暴卒以髙遵裕代之有旨以遵裕節度五路大<lb/>
兵為靈武之役涇原副帥劉昌祚領大部兵先至靈武<lb/>
城下以遵裕未至不敢進熙河李憲兵不至鄜延副帥<lb/>
种諤獨乞班師遵裕至夏人大集決黃河水以灌我師<lb/>
凍餒沉溺不戰而死者十餘萬人遵裕狼狽以遁虜追<lb/>
襲之諤擁兵不救以實其説推其兵端由王珪避漏泄<lb/>
<pb n="KR3l0066_WYG_013-5a"/>
上語之罪所致紹聖初謂珪策立哲宗有異議以為臣<lb/>
不忠追貶實非其罪而靈武之禍其罪也蔡確罪尤大<lb/>
貶死新州有以也夫蔡確鞫相州獄朝士被繫者確令<lb/>
獄卒與之同室而處同席而寢飲食旋溷共在一室置<lb/>
大盆於前凡饋食者羮飯餅餌悉投其中以杓自攪分<lb/>
飼之如犬豕置不問故繫者幸其得問無罪不承確専<lb/>
以起獄致位宰相云<lb/>
章惇者郇公之疎族舉進士在京師館於郇公之第私<lb/>
<pb n="KR3l0066_WYG_013-5b"/>
族父之妾為人所掩踰垣而出誤踐街中一嫗為嫗所<lb/>
訟時包公知開封府不復深究贖銅而已惇後及第在<lb/>
五六人間大不如意誚讓考試官人或求觀其敇擲地<lb/>
以示之士論忿其不恭熙寧初試館職御史言其無行<lb/>
罷之及介甫用事張郇李承之薦惇可用介甫曰聞惇<lb/>
大無行承之曰某所薦者才也顧惇才可用於今日耳<lb/>
素行何累焉公試與語自當愛之介甫召見之惇素辯<lb/>
又善迎合介甫大喜恨得之晩擢用數年至兩制三司<lb/>
<pb n="KR3l0066_WYG_013-6a"/>
使右司馬溫公記惇如此伯溫作惇𫝊載辨誣甚詳<lb/>
楊元素為中丞與劉摯言助役有十害王荆公使張琥<lb/>
作十難以詰之琥辭不為曾布曰請為之仍詰二人向<lb/>
背好惡之情果何所在元素惶恐請曰臣愚不知助役<lb/>
之利乃爾當伏妄言之罪摯奮曰為人臣豈可壓於權<lb/>
勢使人主不知利害之實即復條對布所難者以伸前<lb/>
議且曰臣所向者陛下所背者權臣所好者忠直所惡<lb/>
者邪姦臣今獲罪譴逐固自其分但助役終為天下之<lb/>
<pb n="KR3l0066_WYG_013-6b"/>
患害願陛下勿忘臣言于是元素出知鄭州摯謫監衡<lb/>
州鹽倉琥亦由此忤荆公意坐事落修注<lb/>
吕惠卿丁父憂去王荆公未知心腹所託可與謀事者<lb/>
曾布時以著作佐郎編敇巧黠善迎合荆公意公悦之<lb/>
數日間相繼除中允館職判司農寺告謝之日抱勅告<lb/>
五六通布為都檢正故事白荆公即行時馮當世王禹<lb/>
玉並參政或曰當更白二公布曰丞相已定何問彼為<lb/>
俟勅出令押字耳故唐詗對兩府彈荆公文吕惠卿曾<lb/>
<pb n="KR3l0066_WYG_013-7a"/>
布安石心腹王珪元絳安石之僕𨽻又曰珪奴事安石<lb/>
猶懼不了云<lb/>
土蕃在唐最盛至本朝始衰今河奉邈川青唐洮岷以<lb/>
至階利文政綿州威茂黎移州夷人皆其遺種也獨罝<lb/>
勒斯賚一族最盛雖西夏亦畏之朝廷封西平王用為藩<lb/>
翰陜西州縣時置驛謂之置家位嵗貢奉不絶未開熙<lb/>
河前關中士人多言其利害雖張横渠先生之賢少時<lb/>
亦欲結客以取范文正公帥延安招置府第俾修制科<lb/>
<pb n="KR3l0066_WYG_013-7b"/>
至登進士第其志乃已仁宗皇帝朝韓琦富弼二公為<lb/>
宰相凡言開邊者皆不納熙寧初王荆公執政始有開<lb/>
邊之議王韶者新安縣主簿遊邊得其説遂上開河<lb/>
之策荆公以為竒謀乃有熙河之役獨州白石大潭秦<lb/>
州屬縣有賦税其餘無㪷粟尺布唯仰陜西州縣朝廷<lb/>
帑藏供給故自開熙河以來陜西民日困朝廷財用益<lb/>
耗初罝勒斯賚分處諸子於熙河洮岷之地罝勒斯賚死諸<lb/>
子皆衰弱故韶能取之罝勒斯賚諸子唯棟戩者在湟鄯<lb/>
<pb n="KR3l0066_WYG_013-8a"/>
最盛韶之勢止能取河州韶暫入朝果莊已舉兵攻河<lb/>
州遂有塔布之敗景思立死之紹聖初章惇作相曾布<lb/>
作樞密棟戬已自立為强臣鄂特凌古所簒國人畏之鄂特<lb/>
凌古死其子轄沁立國人思故主不忘轄沁懦弱欲為<lb/>
僧國人又欲殺之轄沁遂乞納土歸朝廷時帥熙河童<lb/>
貫初領邊事乃受之送于朝封官爵遣居熙州建中靖<lb/>
國初韓忠彦為相安燾為樞密遂棄<graphic n="KR1609" url="https://raw.githubusercontent.com/kanripo/KR-Gaiji/master/images/KR1609.png" mimeType="image/png"/>鄯求罝氏苗裔<lb/>
立之韓忠彦罷蔡京作相復<graphic n="KR1609" url="https://raw.githubusercontent.com/kanripo/KR-Gaiji/master/images/KR1609.png" mimeType="image/png"/>鄯責安燾與熙河帥姚<lb/>
<pb n="KR3l0066_WYG_013-8b"/>
師雄及凡議棄者邊事復興矣嗚呼朝廷受小國叛臣<lb/>
所納地不能正其罪又賞以官爵在理為不順靖康初<lb/>
言者乞求青唐種族以<graphic n="KR1609" url="https://raw.githubusercontent.com/kanripo/KR-Gaiji/master/images/KR1609.png" mimeType="image/png"/>鄯之地賜之朝廷下熙河帥<lb/>
議以聞無敢任其責者乃已至大金陷陜之六路兵入<lb/>
熙河即求<graphic n="KR1609" url="https://raw.githubusercontent.com/kanripo/KR-Gaiji/master/images/KR1609.png" mimeType="image/png"/>鄯舊族盡以其地與之嗟夫彼夷狄也能<lb/>
知行正道如此<lb/>
元豐八年三月五日神宗升遐詔至洛故相韓康公為<lb/>
留守程宗丞伯淳自御史出為汝州酒官㑹以檄來舉<lb/>
<pb n="KR3l0066_WYG_013-9a"/>
哀於府地既罷謂康公之子宗師兵部曰某以言新法<lb/>
不便忤大臣同列皆謫官某獨除監司某不敢當辭之<lb/>
念先帝見知之恩終無以報已而泣兵部曰今日朝廷<lb/>
之事何如宗丞曰司馬君實吕晦叔作相矣兵部曰二<lb/>
公果作相當何如宗丞曰當與元豐大臣同若先分黨<lb/>
與他日可憂兵部曰何憂宗丞曰元豐大臣皆嗜利者<lb/>
若使自變已甚害民之法則善矣不然衣冠之禍未艾<lb/>
也君實忠直難與議晦叔解事恐力不足耳既而二公<lb/>
<pb n="KR3l0066_WYG_013-9b"/>
果並相召宗丞未行以疾卒溫公申公亦相繼薨吕汲<lb/>
公微仲范忠宣公堯夫並相忠宣所見與宗丞同故蔡<lb/>
確貶新州忠宣獨以為不可至謂汲公曰公若重開此<lb/>
路吾軰將不免矣忠宣竟罷去嗚呼宗丞為溫公申公<lb/>
所重使不早死名位必與忠宣等更相調䕶協濟於朝<lb/>
則元祐朋黨之論無自而起也宗丞可謂有先見之明<lb/>
矣與韓兵部論此事時范醇夫朱公掞杜孝錫伯溫同<lb/>
聞之今四十年而其言益驗故為表出之<lb/>
<pb n="KR3l0066_WYG_013-10a"/>
哲宗即位宣仁后垂簾同聽政羣賢畢集於朝専以忠<lb/>
厚不擾為治和戎偃武愛民重穀庶幾嘉祐之風矣然<lb/>
雖賢者不免以類相從故當時有洛黨川黨朔黨之語<lb/>
洛黨者以程正叔侍講為領袖朱光庭賈易等為羽翼<lb/>
川黨者以蘇子瞻為領袖吕陶等為羽翼朔黨者以劉<lb/>
摯梁燾王巖叟劉安世為領袖羽翼尤衆諸黨相攻擊<lb/>
而已正叔多用古禮子瞻謂其不近人情如王介甫深<lb/>
疾之或加抗侮故朱光庭賈易不平皆以謗訕誣子瞻<lb/>
<pb n="KR3l0066_WYG_013-10b"/>
執政兩平之是時既退元豐大臣於散地皆銜怨刺骨<lb/>
隂伺間隙而諸賢者不悟自分黨相毁至紹聖初章惇<lb/>
為相同以為元祐黨盡竄嶺海之外可哀也吕微仲秦<lb/>
人戅直無黨范醇夫蜀人師溫公不立黨亦不免竄逐<lb/>
以死尤可哀也<lb/>
熙寧間梁丞相適薨聞光獻后有旨於相國寺飯僧資<lb/>
薦神宗問曰豈以梁適為仁宗舊相耶后曰微梁適吾<lb/>
無今日矣帝問其故曰吾初册后仁宗一日對宰輔言<lb/>
<pb n="KR3l0066_WYG_013-11a"/>
朕居宫中左右前後皆皇后之黨宰相陳執中請付外<lb/>
施行梁適進曰閭巷之人今日出一妻明日又出一妻<lb/>
猶為不可况天子乎執中之言非是仁宗不語久之曰<lb/>
梁適忠言也嗚呼唯仁宗之聖梁公之賢吾光獻后所<lb/>
以為宋之任姒歟<lb/>
李承之待制奇士蘇子瞻所謂李六丈人豪也為童子<lb/>
時論其父緯之功於朝乆不報自詣漏舍以狀白丞相<lb/>
韓魏公公曰君果讀書自當取科名不用紛紛論賞也<lb/>
<pb n="KR3l0066_WYG_013-11b"/>
承之云先人功罪未辨深恐先犬馬溝壑無以見於地<lb/>
下故忍痛自言若欲求官稍識字第二人及第固不難<lb/>
魏公王堯臣榜第二人登科承之故云公聞其語矍然<lb/>
或云魏公德量服一世獨於承之終身不能平承之既<lb/>
登第官浸顯益有直聲唐介參政為臺官時言文潞公<lb/>
燈籠錦獻張貴妃事上怒甚謫介春州承之送以詩有<lb/>
去國一身輕似葉髙名千古重如山並遊英俊顔何厚<lb/>
未死奸諛骨已寒之句後介用潞公薦官於朝廷無所<lb/>
<pb n="KR3l0066_WYG_013-12a"/>
言承之以後從介索所送詩介無以報取詩還之曰我<lb/>
固不用落韻詩也以山寒二字韻不同故云可見承之<lb/>
剛正也承之在仁宗朝官州縣因邸吏報包拯拜參政<lb/>
或曰朝廷自此多事矣承之正色曰包公無能為今知<lb/>
鄞縣王安石者眼多白甚似王敦他日亂天下者此人<lb/>
也後荆公相神宗以天命不足畏祖宗不足法人言不<lb/>
足卹為述承之深詆之至吕獻可中丞死承之以詩哭<lb/>
之有好進賢須退忠臣死國憂吾生竟何益願卜九泉<lb/>
<pb n="KR3l0066_WYG_013-12b"/>
遊之句荆公之黨吕惠卿益怨之未有以發也㑹承之<lb/>
上章自敘神宗留其章禁中惠卿堅請領之惠卿因節<lb/>
略文意以天生微臣實為陛下等語故上意遂有愚弄<lb/>
人主之責終其身不至大用嗚呼士若承之豈孔子所<lb/>
謂剛者歟<lb/>
朱夀昌者少不知母所在棄官走天下求之刺血書佛<lb/>
經志甚苦熙寧初見於同州迎以歸朝士多以詩美之<lb/>
蘇内翰子瞻詩云感君離合我酸心此事今無古或聞<lb/>
<pb n="KR3l0066_WYG_013-13a"/>
王荆公薦李定為臺官定嘗不持母服臺諫給舍俱論<lb/>
其不孝不可用内翰因壽昌作詩貶定故曰此事今無<lb/>
古或聞也後定為御史中丞言内翰多作詩貶上自知<lb/>
湖州赴詔獄小人必欲殺之張文定范文忠二公上疏<lb/>
救不報天下知其不免矣内翰獄中作詩寄黄門公子<lb/>
由云與君世世為兄弟更結來生未斷因或上聞上覽<lb/>
之悽然卒赦之止以團練副使安置黄州<lb/>
元豐七年甲子六月二十六日洛中大雨伊洛漲壞天<lb/>
<pb n="KR3l0066_WYG_013-13b"/>
津橋波浪與上陽宫牆齊夜西南城破伊洛南北合而<lb/>
為一深丈餘公卿士庶第宅廬舍皆壞唯伊水東渠有<lb/>
積薪塞水口故水不入府第韓丞相康公尹洛撫循賑<lb/>
貸無盜賊之警人稍安後兩日有惡少數軰聲言水再<lb/>
至人皆號哭公命擒至決配之乃定聞於朝築水南新<lb/>
城新堤增築南羅城明年夏洛水復漲至新城隄下不<lb/>
能入洛人德之康公尹洛有異政此其大者<lb/>
　聞見録卷十三<lb/>
</p>
<p>
</p>
  </div>
</body>
</text>
</TEI>
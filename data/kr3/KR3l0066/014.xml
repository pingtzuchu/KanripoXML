<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷十四</head>
    <p>
<pb n="KR3l0066_WYG_014-1a"/>
欽定四庫全書<lb/>
　聞見録卷十四　　　　　宋　邵伯溫　撰<lb/>
元豐末神宗山陵韓康公尹洛凡上供之物皆預辦雖<lb/>
中貴人不敢妄有所求葢公之子宗師從賢士大夫游<lb/>
有所聞必白公施行之又朱光庭掞杜純孝錫皆府官<lb/>
薦為山陵司屬二人忠信有餘多所論列役成而民被<lb/>
其賜公以功拜使相判大名既去而人益思之先是神<lb/>
宗靈駕次永安公迎於郊朱太妃䕶駕於後公亦迎之<lb/>
<pb n="KR3l0066_WYG_014-1b"/>
太妃還禁中偶為宣仁太后言宣仁怒曰韓某先朝老<lb/>
臣汝安得當望塵之禮太妃泣謝公之名重如此也<lb/>
韓持國大資知潁昌府時彥以狀元及第為簽判初見<lb/>
持國通謁者稱狀元持國怒曰狀元無官耶自此呼時<lb/>
彥簽判云彥終身銜之馬涓巨濟亦為狀元及第為秦<lb/>
州簽判初呼狀元吕晉伯為帥謂之曰狀元云者及第<lb/>
未除官也既為判官不可曰狀元也巨濟愧謝晉伯又<lb/>
謂巨濟曰科舉之學既無用修身為己之學其勉之時<lb/>
<pb n="KR3l0066_WYG_014-2a"/>
謝良佑顯道作州學敎授顯道為伊川程氏之學晉伯<lb/>
每屈車騎同巨濟過之則顯道為講論語晉伯正襟肅<lb/>
容聽之曰聖人言行在焉吾不敢不肅又數以公事案<lb/>
牘委巨濟詳覆且曰修身為己之學不可後為政治民<lb/>
其可不知巨濟自以為得師後立朝為臺官有聲每曰<lb/>
吕公敎載之恩也賢於時彥遠矣<lb/>
元祐初哲宗幼冲起文潞公以平章軍國重事召程頤<lb/>
正叔為崇政殿説書正叔以師道自居每侍上講色甚<lb/>
<pb n="KR3l0066_WYG_014-2b"/>
莊繼以諷諫上畏之潞公對上恭甚進士唱名侍立終<lb/>
日上屢曰太師少休公頓首謝立不去時公年九十矣<lb/>
或謂正叔曰君之倨視潞公恭議者為未盡正叔曰潞<lb/>
公三朝大臣事幼主不得不恭吾以布衣為上師傅其<lb/>
敢不自重吾與潞公所以不同也識者服其言<lb/>
元祐三年范忠宣公為尚書右僕射有吳處厚者以蔡<lb/>
確題安州車葢亭詩來上以謂謗訕宣仁太后得之怒<lb/>
曰蔡確以吾比武后當重謫呂汲公為左丞不敢言忠<lb/>
<pb n="KR3l0066_WYG_014-3a"/>
宣乞薄確之罪不從初議貶確新州忠宣謂汲公曰此<lb/>
路荆棘已七八十年吾輩開之恐自不免汲公又不敢<lb/>
言忠宣因乞罷政以觀文殿大學士知潁昌劉摯罷哲<lb/>
宗與宣仁太后復用忠宣為右相宣仁太后寢疾宰輔<lb/>
入問后留忠宣曰卿父仲淹可謂忠臣在章獻太后朝<lb/>
勸后盡母道在仁宗朝勸帝盡子道卿當似之嗚呼宣<lb/>
仁后之所以望忠宣者羣臣莫及也哲宗親政吕汲公<lb/>
欲遷殿中侍御史楊畏為諫議大夫忠宣曰天子諫官<lb/>
<pb n="KR3l0066_WYG_014-3b"/>
當用正人楊畏不可用汲公方約畏為助謂忠宣曰豈<lb/>
以楊畏嘗言公耶忠宣曰不知也葢上初召忠宣畏嘗<lb/>
有言上不行忠宣故不知也忠宣因乞罷政上不許後<lb/>
楊畏首叛汲公凡可以害汲公者無所不至又李清臣<lb/>
首建紹述之議多害正人一日哲宗震怒謂門下侍郎<lb/>
蘇轍曰卿安得以秦皇漢武上比先帝蘇門下下殿待<lb/>
罪吕汲公等不敢仰視忠宣從容言曰史稱武帝雄材<lb/>
大略為漢七制之主葢近世之賢君蘇轍果以比先帝<lb/>
<pb n="KR3l0066_WYG_014-4a"/>
非謗也陛下親政之初進退大臣不當如訶叱奴僕哲<lb/>
宗怒少霽罷朝蘇門下舉笏以謝忠宣曰公佛地位中<lb/>
人也蘇公與忠宣同執政忠宣寡言蘇公平昔若有所<lb/>
疑至此方知其賢忠宣屢乞罷政出知陳州章惇用事<lb/>
元祐黨禍起忠宣獨不預至吕汲公南遷忠宣齋戒上<lb/>
書救汲公惇怒亦謫節度副使永州安置忠宣欣然而<lb/>
往每諸子怨章惇忠宣必怒止之江行赴貶所舟覆扶<lb/>
忠宣出衣盡濕顧諸子曰此豈章惇為之哉至永州公<lb/>
<pb n="KR3l0066_WYG_014-4b"/>
之諸子聞韓維少師謫均州其子告章惇以少師執政<lb/>
日與司馬公議論多不合得免行欲以忠宣與司馬公<lb/>
議役法不同為言求歸白公公曰吾用君實薦以至宰<lb/>
相同朝論事不合即可汝輩以為今日之言不可也有<lb/>
愧而生者不若無愧而死諸子遂止元符末哲宗升遐<lb/>
上皇即位之初欽聖皇太后同聽政忠宣公自永州先<lb/>
以光禄卿分司南京鄧州居住葢二聖欲用公矣遣中<lb/>
使至永州賜茶藥密諭曰皇帝與太皇太后甚知相公<lb/>
<pb n="KR3l0066_WYG_014-5a"/>
在先朝言事忠直今虚位以待相公不知目疾如何用<lb/>
何人醫治只為左右有不是當人阻隔相公公頓首謝<lb/>
又曰太后問相公官家即位行事如何天下人何説公<lb/>
曰老臣與逺方之人唯知鼓舞聖德又曰天下有不便<lb/>
事但奏來公曰敢不奉詔又曰鄧州且去否公曰已出<lb/>
望外如歸鄉里又曰離闕下日二聖再三言太后在宫<lb/>
中皇帝在藩邸甚知相公是直臣公感泣不已俄進右<lb/>
正議大夫提舉嵩山崇福宫繼復觀文殿大學士中太<lb/>
<pb n="KR3l0066_WYG_014-5b"/>
一宫使召赴闕供職而公病詔書有豈唯尊德尚齒昭<lb/>
示寵優庶幾鯁論嘉謀日聞忠告之語公捧詔泣曰上<lb/>
果用我矣目明全失風痺不隨恩重命輕死有餘責將<lb/>
至畿内上又遣中使賜銀合茶藥促公入覲仍宣渴見<lb/>
之意公曰老臣昏忘不可勉强中使曰朝廷有優禮公<lb/>
曰老臣命薄虚蒙聖眷又遣中使賜銀絹各五百以繼<lb/>
道路之費又遣國醫診視所須並出内府一錢不得取<lb/>
於公家候公疾愈乃得歸公乞歸潁昌養疾上不得已<lb/>
<pb n="KR3l0066_WYG_014-6a"/>
許之每見輔臣問安否乃曰范某得一識面足矣上知<lb/>
公不能起始命相公疾少間令醫者在門不許受私謝<lb/>
乃以天寧節所得冠帔請換服色上批其奏曰冠帔可<lb/>
留與骨肉醫者之服依所請卿忠言嘉謀宜時有陳奏<lb/>
以副朕眷待耆德求治之意公表謝復告老詔不允比<lb/>
詔至公已薨矣上與太皇太后聞震悼出涕先是公疾<lb/>
革精識不亂諸子侍讀口占遺表凡八事命門生李之<lb/>
儀次第之内一事云苦宣仁之謗議未明致保佑之憂<lb/>
<pb n="KR3l0066_WYG_014-6b"/>
勤不顯皆權臣務快其私憤非泰陵實謂之當然葢忠<lb/>
宣思所以報宣仁后之託也諸子以其所言皆朝廷大<lb/>
事且防後患以公口占畫一繳申潁昌府用府印寄軍<lb/>
資庫公將葬李之儀作行狀且論平生立朝行己之大<lb/>
節蔡京用事小人附㑹言公之子正平等撰造中使至<lb/>
永州𫝊宣聖語以為遺表非公意也正平與李之儀皆<lb/>
下御史獄捶楚甚苦正平之儀欲誣服其𫝊宣中使獨<lb/>
不服曰舊制凡傳聖語受本於御前請寳印出注籍於<lb/>
<pb n="KR3l0066_WYG_014-7a"/>
内東門遣使受聖語籍中使從其家得永州𫝊宣聖語<lb/>
本有御寳如所言又驗内東門受聖語籍亦同又下潁<lb/>
昌府取正平所繳納遺表八事皆實獄遂解正平猶羈<lb/>
管象州之儀羈管太平州正平之家死于嶺外者十餘<lb/>
人獨正平遇赦得歸不出仕終身為選人蔡京者紹聖<lb/>
初為戸部尚書欲結后戚向氏墳寺事下開封府正平<lb/>
為開封府縣尉往按視其地曰向氏寺地步已足民田<lb/>
不可奪府以其言聞哲宗怒京贖銅二十斤京由此恨<lb/>
<pb n="KR3l0066_WYG_014-7b"/>
正平故欲誣殺之嗚呼使忠宣無恙相上皇於初載天<lb/>
下豈復有今日之旤公既病不能朝上皇始命相曰曾<lb/>
布與蔡京云<lb/>
嘉祐中李參自荆南帥召為三司使參政孫抃曰參刻<lb/>
剝聚斂之材不可用改羣牧使葢祖宗不以財計用人<lb/>
至仁宗朝大臣所宗尚如此元豐初薛向自三司使除<lb/>
同知樞密院雖以能吏治曉財用進時朝廷下州縣令<lb/>
民戸養保馬天下以為不便宰執堅行之向獨以為不<lb/>
<pb n="KR3l0066_WYG_014-8a"/>
可以本官責知隨州既死至元祐初録其言謚恭敏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0066_WYG_014-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聞見録卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見錄卷十七</head>
    <p>
<pb n="KR3l0066_WYG_017-1a"/>
欽定四庫全書<lb/>
　聞見錄卷十七　　　　　宋　邵伯温　撰<lb/>
長安張衍年八十以術逰士大夫間其為人有忠信識<lb/>
道理章子厚蔡持正官州縣時許其為宰相蒲傳正薛<lb/>
師正未顯皆以執政許之紹聖初余官長安因論范忠<lb/>
宣公命衍曰范丞相命甚似其父文正公正艱難中僅<lb/>
作參知政事耳余曰忠宣為相何也衍曰今朝廷貴人<lb/>
之命皆不及所以作相又曰古有命格今不可用古者<lb/>
<pb n="KR3l0066_WYG_017-1b"/>
貴人少福人多今貴人多福人少余問其説衍曰昔之<lb/>
命出格者作宰執次作兩制又次官卿監為監司大郡<lb/>
享安逸壽考之樂任子孫厚田宅雖非兩制福不在其<lb/>
下故曰福人多貴人少今之士大夫自朝官便作兩制<lb/>
忽罷去但朝官耳不能任子孫貧約如初盖其命發於<lb/>
刑殺未乆即灾至故曰貴人多福人少也余又以問時<lb/>
為監司者張芸叟陸孝叔邵仲恭吳子平數公命問之<lb/>
衍曰皆帶職正郎員外郎耳取進於此即不可獨仲恭<lb/>
<pb n="KR3l0066_WYG_017-2a"/>
數促其后芸叟為侍郎孝叔待制未幾皆謫官孝叔帥<lb/>
熙子平帥秦尋卒仲恭邯鄲移常州卒年五十五三公<lb/>
皆直龍圖無一不如衍之言者章子厚作相意氣方盛<lb/>
因其姪縡不用其言亦不怒也后遂有崖州之禍蔡持<lb/>
正以門客假承務郎奏衍賞其術衍與總領市吳宫田<lb/>
舜卿善衍有錢數千緡舜卿為買田以官户名占之后<lb/>
舜卿贓敗官籍其産衍之田在焉或勸衍自陳衍曰衍<lb/>
故與田君善田君占衍之地美意也田君不幸至此衍<lb/>
<pb n="KR3l0066_WYG_017-2b"/>
論於有司非義也卒不請其田士大夫多稱之衍病余<lb/>
見之則曰數已盡某日當死凡家事悉處之矣公其記<lb/>
之已而果然<lb/>
河南甯氏其先錢塘人名承訓者事吳越王以才武稱<lb/>
錢氏歸朝授左侍禁子直大中祥符元年姚暉牓登甲<lb/>
科為明州慈縣令卒妻李氏更嫁任恭惠公布直有子<lb/>
李置於甯氏族人以去族人家破有故老媼收養之任<lb/>
公守越州客或問甯氏子無恙公愕然歸問夫人夫人<lb/>
<pb n="KR3l0066_WYG_017-3a"/>
泣曰初不欲以兒累公留於甯氏之族族破今流落矣<lb/>
任公閔焉多以金帛求得之年五嵗公敎育之如己子<lb/>
遂冐任姓名適公知樞密院欲官之夫人泣辭且謂適<lb/>
發憤讀書景祐初登進士第夫人方為之喜夫人死任<lb/>
公謂適曰前不欲任以官者成其志也今當再薦以示<lb/>
無間其無辭適泣謝遂以公薦轉太常寺太祝又奏其<lb/>
子以官任公薨適解官持䘮如父服自聞於朝乞還姓<lb/>
甯氏因納任公所奏之官有旨許歸姓不許納官與任<lb/>
<pb n="KR3l0066_WYG_017-3b"/>
氏兄弟相持而哭乃别去故任甯世為婚姻適更名后<lb/>
通籍贈其父直為太常博士終尚書職方員外郎福建<lb/>
路運判若子若孫若曾孫數十人多知名士遂為洛陽<lb/>
大家<lb/>
河南劉氏自名環雋者事齊魏為中書侍郎子坦事隋<lb/>
文帝贈尚書右丞子政㑹事唐髙祖太宗為洪州大都<lb/>
督既死太宗手勅曰政㑹昔預義舉有殊勲贈户部尚<lb/>
書諡襄配享髙祖廟圗形凌煙閣子元意襲爵封渝國<lb/>
<pb n="KR3l0066_WYG_017-4a"/>
公事太宗尚南平公主弟元象主客郎中元育益州刺<lb/>
史元意之子名竒長壽中為天官侍郎論則天革命下<lb/>
獄死弟循金吾衛將軍子愼知㓜居父䘮奉其母居伊<lb/>
南一日羣盜至衆走慎知獨不動盜怪問則曰母老且<lb/>
病不可行唯有同生死耳盜感其義而去賴之以免弟<lb/>
超河南少尹微吳郡太守微之子褧開元中以功臣之<lb/>
後賜進士第為濟州東阿縣令服後母䘮以毁卒子藻<lb/>
祕書郎弟全成方平皆有文方平之子符寶厯二年擢<lb/>
<pb n="KR3l0066_WYG_017-4b"/>
第至户部侍郎贈司徒八子崇龜崇彝崇聖崇魯崇摹<lb/>
崇珪崇瓌崇㺭皆有官崇珪子岳天福四年登進士第<lb/>
事後唐明宗為吏部侍郎贈司徒子溫叟事本朝太祖<lb/>
皇帝為御史中丞太祖一日與數謁者登正陽門之西<lb/>
樓温叟自臺歸過其下或告溫叟當避溫叟不顧明日<lb/>
求對面謝曰陛下御前樓則六軍必有希賞賜者臣所<lb/>
不避者欲陛下非時不御樓也太祖大悦出内帑三千<lb/>
緡付有司自罰太宗尹開封知其貧以五百千錢遺之<lb/>
<pb n="KR3l0066_WYG_017-5a"/>
溫叟受而不辭對其使扃記於西廂至明年太宗復遣<lb/>
其使餉以酒使者視其扃記如故歸白其事太宗歎息<lb/>
曰吾之錢尚不肻受況他人者乎仍命輦歸以成其美<lb/>
名憲臺故事月給飡錢一萬不足以贓罰充之溫叟惡<lb/>
其名不取太祖因與太宗從容論廷臣之有名節者太<lb/>
宗以送錢事聞太祖歎美乆之後求退太祖曰俟朕選<lb/>
有守道正直如卿者即可代子炤太宗朝為贊善大夫<lb/>
燁登進士第為龍圖閣直學士權開封府明肅太后朝<lb/>
<pb n="KR3l0066_WYG_017-5b"/>
獨召對后曰知卿名族十數世欲一見卿家譜恐與吾<lb/>
同宗也燁曰不敢后數問之度不可免因陛對為風眩<lb/>
仆而出乞出知河南府再召懇避不行求為留司御史<lb/>
臺以卒燁七子貺几先忱兆兢几登科嘗因陛對奏仁<lb/>
宗不進家譜事上稱歎乆之忱為監司郡守有聲唐老<lb/>
元和為右正言自北齊至本朝五百餘年而劉氏不衰<lb/>
洛陽多大家世以譜牒相付授甯氏劉氏尤為著姓有<lb/>
可傳者<lb/>
<pb n="KR3l0066_WYG_017-6a"/>
康節先公曰昔居衛之共城有趙及諫議者自三司副<lb/>
使以疾乞知衛州多名醫故也有申受者善醫自言得<lb/>
術於髙若訥參政得脉於郝氏老其説謂髙參政醫學<lb/>
甚髙既貴診脉少故不及郝老非郝老不可治趙如其<lb/>
言郝氏至診其脉曰有沉積當下趙服其藥暴下不止<lb/>
已垂殆郝老乃坐趙於大盆中用椀覆其頭項以湯沃<lb/>
之遂甦趙呼申受罪之曰君謬舉郝老者申受曰某之<lb/>
術不及郝老逺甚公病當下但氣虚藥劑苦大不能禁<lb/>
<pb n="KR3l0066_WYG_017-6b"/>
然宿疾良已可賀又曰郝老之脉通神公舉家之人坐<lb/>
帳中俾遍診脉其老少男女已未嫁娶無不知者趙試<lb/>
其説信然始加禮自此疾平復入為三司副使申受朝<lb/>
廷用為太醫丞郝老本河朔人既死張峋子堅誌其墓<lb/>
載其平生所治甚異曰士人之妻孕診其脉曰六脉皆絶<lb/>
反用子氣資養故未死子生母即死矣已而果然郝老<lb/>
平時不合藥末諸藥遇病品量增減之服者無不驗外<lb/>
從其學者皆名醫云<lb/>
<pb n="KR3l0066_WYG_017-7a"/>
洛中形勢郟鄏山在西邙山在北成臯在東以接嵩闕<lb/>
塞直其南屬女几連荆華至終南山洛水来自西南伊<lb/>
水来自南右澗水左瀍水隋文帝登邙山對闕塞而歎<lb/>
曰真天闕也今之洛城也周公所卜在其西北郟鄏二<lb/>
山相屬定鼎於郟鄏是也前臨澗洛二水故曰穀洛鬬<lb/>
將毁王宫也洛誥曰我又卜瀍水東亦惟洛食東漢洛<lb/>
陽是也在今洛城之東十八里跨洛水前直轘轅北屬<lb/>
邙山極平逺西晉後魏皆都焉晉又築金墉城在其西<lb/>
<pb n="KR3l0066_WYG_017-7b"/>
北其山川秀潤有餘形勢雄壮差不逮長安長安東崤<lb/>
函東南荆華以屬終南山面南太白雞足山又西秦隴<lb/>
岐山北梁山東北雷首中條山與平陽諸山相屬涇渭<lb/>
滻澧滈澇潏之水在其後前左右以入於河故堯都平<lb/>
陽舜都蒲坂周都岐山文王都豐武王都鎬秦初建國<lb/>
於秦後遷岐山之陽今寶雞是也穆公羽陽宫故基三<lb/>
良墓尚存至始皇都咸陽跨渭水為阿房宫西漢都秦<lb/>
宫之東今未央長樂章臺諸宫城闕尚存隋文帝初都<lb/>
<pb n="KR3l0066_WYG_017-8a"/>
漢宫後遷稍東枕龍首渠山築長安新城制度甚壯南<lb/>
接華嚴川以祝南山北臨渭水城南北三千餘里東南<lb/>
二千餘里漢末未央宫在其苑囿中唐因為都又起東<lb/>
内今含元殿太液池故基尚存又起南内謂之興慶宫<lb/>
今池殿故基亦在自東築夾城複道南至興慶宫又南<lb/>
至曲江東跨灞滻以屬驪山山上起羯鼓望京樓山下<lb/>
起華清宫宫有溫泉以白玉石為芙蓉出水為御湯遵<lb/>
花湯太子湯百官湯其宫闕北臨渭水由華清宫東離<lb/>
<pb n="KR3l0066_WYG_017-8b"/>
宫相望以屬東都自堯舜周秦漢唐都城皆相近髙山<lb/>
大河平川沃野形勢壓天下洛陽民俗和平土宜花竹<lb/>
長安尚有秦漢㳺俠之風地多長楊花老槐耕桑最盛<lb/>
古稱陸海前代英雄必得此然後可以有為今陸沉於<lb/>
北狄惜哉<lb/>
洛中風俗尚名敎雖公卿家不敢事形勢人隨貧富自<lb/>
樂於貨利不急也歳正月梅已花二月桃李雜花盛三<lb/>
月牡丹開於花盛處作園囿四方伎藝舉集都人士女<lb/>
<pb n="KR3l0066_WYG_017-9a"/>
載酒爭出擇園亭勝地上下池臺間引滿歌呼不復問<lb/>
其主人抵暮逰花市以筠籠賣花雖貧者亦戴花飲酒<lb/>
相樂故王平甫詩曰風暄翠幕春沽酒露濕筠籠夜賣<lb/>
花姚黄初出邙山後白司馬坡下姚氏酒肆水地諸寺<lb/>
間有之嵗不過十數枝府中多取以進次曰魏花出五<lb/>
代魏仁浦樞宻園池中島上初出時園吏得錢以小舟<lb/>
載遊人往過他處未有也自餘花品甚多天聖間錢文<lb/>
僖公留守時歐陽公作花譜才四十餘品至元祐間韓<lb/>
<pb n="KR3l0066_WYG_017-9b"/>
玉汝丞相留守命留臺張子堅續之已百餘品矣姚黄<lb/>
自穠綠葉中出微黄花至千葉魏花微紅葉少減此二<lb/>
品皆以姓得名特出諸花之上故洛人以姚黄為王魏<lb/>
花為妃云余去鄉乆矣政和間為過之當春時花園花<lb/>
市皆無有問其故則曰花未開官遣人監護用開盡檻<lb/>
土移之京師籍園人名姓嵗輸花如租税洛陽故事遂<lb/>
廢余為之歎又追記其盛時如此<lb/>
河中府河東縣永樂鎮唐永樂縣也本朝熙寧初廢為<lb/>
<pb n="KR3l0066_WYG_017-10a"/>
鎮面大河背雷首中條山形勢雄深安史之亂土人多<lb/>
避地於此有姚孝子莊孝子名栖筠唐貞元中為農當<lb/>
戍邊栖筠之父語其兄曰兄嗣未立弟已有子請代兄<lb/>
行遂戰殁時栖筠方三嵗其後母再嫁鞠於伯母伯母<lb/>
死栖筠葬之又招魂葬其父廬於墓側終身哀慕不衰<lb/>
縣令蘇輒以俸錢買地開阡陌刻石表之河東尹渾城<lb/>
上其事詔加優賜旌表其閭名其鄉曰孝悌社曰節義<lb/>
里曰欽愛栖筠生岳岳生君儒君儒生師正岳至師正<lb/>
<pb n="KR3l0066_WYG_017-10b"/>
仍世廬墓至本朝慶厯中再加旌表元祐中縣令王闢<lb/>
之以狀列於朝乞詔史官書之葢自唐以來孝義之風不<lb/>
少變政和甲午余過其家長少列拜庭下以次升堂侍<lb/>
立應對有禮道其家世次第甚詳盖自栖筠而下義居<lb/>
二十餘世矣余為之低囘歎息而去其村人為余言姚<lb/>
氏世推尊長公平者主家子弟各任以事專以一人守<lb/>
墳墓近度為僧亦廬墓側早晚於堂上聚食男子婦人<lb/>
各行列以坐小兒席地共食於木槽飯罷即鎖厨門無<lb/>
<pb n="KR3l0066_WYG_017-11a"/>
異㸑者男女衣服各一架不分彼此有子弟新娶私市<lb/>
食以遺其妻妻不受納於尊長請杖之望其墓林木蔚<lb/>
然洒埽種藝甚謹有田十頃僅給衣食税賦不待催驅<lb/>
未嘗以訟至縣庭今三百餘年守其家法無異辭者經<lb/>
唐末五代之亂全家守墳不去熙寧間陜右嵗歉舉族<lb/>
百口同往唐鄧間就食比其返不失一人政和中取粟<lb/>
麥於民謂之均糴姚氏力不給舉家日夜號泣欲亡去<lb/>
余聞之惻然諭縣官曰孝義之門忍使至此為作状申<lb/>
<pb n="KR3l0066_WYG_017-11b"/>
府申監司得免焉嗚呼永樂陷没姚氏為虜民不知其<lb/>
存亡矣因狊書之<lb/>
樞宻章公楶謂余曰某初官入川妻子乗驢某自控兒<lb/>
女尚㓜共以一驢䭾之近時初官非車馬僕從數十不<lb/>
能行可歎也前輩勤儉不自侈大蓋如此因録之<lb/>
紀公實為余言嘗聞其父言王冀公欽若以使相尹洛<lb/>
振車騎入城士民聚觀富韓公方為舉子與士人魏叔<lb/>
平段希元一張姓者同觀於上東門裏福先寺三門上<lb/>
<pb n="KR3l0066_WYG_017-12a"/>
門髙富公魁偉三人者挽之以登見其旌節𨗳從之盛<lb/>
富公歎曰王公亦舉子耶三人者曰君何歎安知吾輩<lb/>
異日不爾也後富公厯將相以三公就第年八十乃薨<lb/>
諡曰文忠其名位不在冀公之下而功德則過之魏叔<lb/>
平段希元至富公為宰相以特奏名命官張姓者窮老<lb/>
而死云<lb/>
熙寜初洛陽有老人党翁者賣藥日於水南北往来行<lb/>
歩甚快少年不及也自言五代清泰年為兵嘗事柴世<lb/>
<pb n="KR3l0066_WYG_017-12b"/>
宗有放停公帖可驗戴卷脚幞頭衣黄衫繫革𢃄猶唐<lb/>
装也有妻無子問其事則不答至元豐中不知所在余<lb/>
嘗親見之亦異人矣<lb/>
有闗中商得鸚鵡於隴山能人言商愛之偶以事下有<lb/>
司獄旬日歸輒歎恨不已鸚鵡曰郎在獄數日已不堪<lb/>
鸚鵡遭籠閉累年奈何商感之携往隴山泣涕放之去<lb/>
後每商之同輩過隴山鸚鵡必於林間問郎無恙託寄<lb/>
聲也瀘南之長寜軍有畜秦吉了者亦能人言有夷酋<lb/>
<pb n="KR3l0066_WYG_017-13a"/>
欲以錢伍拾萬買之其人告以苦貧將賣爾秦吉了曰<lb/>
我漢禽不願入夷中遂勁而死嗚呼士有背主忘恩與<lb/>
甘心異域而不能死者曾秦吉了之不若也故表出之<lb/>
余為西蜀憲其治在嘉州州之西有花將軍廟將軍英<lb/>
武見於杜子美之詩廟史以匣藏唐至德元年十月鄭<lb/>
丞相告云花驚定將軍也是嵗土蕃陷嶲州將軍與丞<lb/>
相豈同功者耶告後列金紫光禄大夫左相豳國公臣<lb/>
正議大夫門下侍郎平章事博陵縣開國男臣不書姓<lb/>
<pb n="KR3l0066_WYG_017-13b"/>
名右相闕銀青光禄大夫行中書侍郎平章事姓名磨<lb/>
滅謹按至德元年肅宗初即位於靈武右丞相楊國忠<lb/>
誅死故闕之是歳六月丙午劒南節度使崔圓為中書<lb/>
侍郎平章事七月<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>午武部尚書平章事韋見素為左<lb/>
相蜀太守崔渙為門下侍郎平章事其不書姓名磨滅<lb/>
者此三人無疑矣中書省官臣書姓名門下省官臣不<lb/>
書姓名當時節度廢闕如此然花將軍之名驚定唯得<lb/>
於此告也或云將軍丹稜東館人今東館廟貌尤盛云<lb/>
<pb n="KR3l0066_WYG_017-14a"/>
廟史又出本朝乾德三年二月二十六日偽蜀主孟昶<lb/>
偽蜀太子孟元喆以降入朝舟過廟下祭文二紙墨色<lb/>
如新其窘急悲傷之詞讀之亦令人歎息云<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0066_WYG_017-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聞見録卷十七<lb/>
</p>
<p>
</p>
  </div>
</body>
</text>
</TEI>
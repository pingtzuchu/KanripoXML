<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷三</head>
    <p>
<pb n="KR3l0066_WYG_003-1a"/>
欽定四庫全書<lb/>
　聞見録卷三　　　　　　宋　邵伯溫　撰<lb/>
英宗於仁宗為姪宣仁后於光獻為甥自㓜同養禁中<lb/>
溫成張妃有寵英宗還本宮宣仁還本宅溫成薨而竟<lb/>
無子一日帝謂光獻曰吾夫婦老無子舊養十三<hi>英宗行次</hi>
滔滔<hi>宣仁小字</hi>各已長立朕為十三后為滔滔主婚使相娶<lb/>
嫁時宮中謂天子娶婦皇后嫁女云蓋仁宗光獻以英<lb/>
宗為子聖意素定矣此殆天命非人力也至召英宗為<lb/>
<pb n="KR3l0066_WYG_003-1b"/>
皇子入謝帝與后適御後苑迎曙<hi>曙英宗諱</hi>亭帝謂后曰豈<lb/>
偶然哉嘉祐八年三月晦日帝起居尚安夜一更遽索<lb/>
藥且召后后至帝指心不能言宣醫投藥已無及帝崩<lb/>
左右欲開宮門召兩府后曰此際宮門不可開但以密<lb/>
敕召兩府黎明入又三令進粥四更再召醫入使人守<lb/>
之望旦兩府入后哭告以上崩令召皇子嗣位英宗初<lb/>
不敢當兩府共抱之解其髮被以黄衣命翰林學士珪<lb/>
懼甚筆不能下丞相魏公韓琦從容曰大行皇帝在位<lb/>
<pb n="KR3l0066_WYG_003-2a"/>
幾年珪乃能草詔英宗即位數日有疾執政大臣請光<lb/>
獻后垂簾權同聽政后辭退久之乃從則光獻立子之<lb/>
功其可掩哉故神宗深感之所以事光獻之禮甚至迨<lb/>
光獻之崩神宗哀毁不能視朝其所製輓章至今讀之<lb/>
令人流涕也韓魏公薨其子孫倣郭汾陽著家傳十卷<lb/>
具載魏公功業至英宗即位之初乃云光獻信讒屢有<lb/>
不平之語魏公以危言感動曰若官家失照管太后亦<lb/>
未得安穩又言太后曾問漢昌邑王事如何又云太后<lb/>
<pb n="KR3l0066_WYG_003-2b"/>
言昨夕夢甚異見這孩兒却在慶寧宮<hi>謂英宗復在舊邸</hi>魏公<lb/>
曰却在慶寧宮乃是聖躬復舊之兆此是好夢又言英<lb/>
宗不豫魏公奏曰大王長立且與照管<hi>謂神宗</hi>后怒曰尚<lb/>
欲舊窠中求兎耶又言太后對大臣泣訴英宗語曰富<lb/>
弼意主太后又云太后欲御前殿魏公論奏云云乃止<lb/>
又云臺諫有章乞早還政太后泣曰若放下更豈見眼<lb/>
道耶如此等事尚多皆誕妄不恭非所宜言韓氏子孫<lb/>
販賣松檟張大勲業以希進用不知䧟其父祖於不義<lb/>
<pb n="KR3l0066_WYG_003-3a"/>
也王巖叟者父子為魏公之客亦著魏公遺事一編其<lb/>
記魏公言行甚詳至論光獻權同聽政事亦為欺誕謂<lb/>
太后還政之後魏公勸英宗加儀衛帝曰相公休奬縱<lb/>
母后又謂魏公對太后曰自家無子不得不認業其意<lb/>
以為英宗非魏公不得立既立非魏公不得安也英宗<lb/>
受仁宗天下貴為天子思所以報光獻之德者何以為<lb/>
稱反惜儀衛末禮有無奬縱母后之語於英宗孝德不<lb/>
無累乎恭惟太皇太后天下之母也以其無子而令認<lb/>
<pb n="KR3l0066_WYG_003-3b"/>
業為臣子者悖慢至此不幾於䟦扈老乎前代姦人自<lb/>
稱定䇿國老以天子為門生皆繇此以魏公之賢使死<lb/>
者有知其敢當也故神宗嘗曰如此恐非韓琦之意伯<lb/>
溫嘗論英宗之立首建議者范蜀公也繼之者司馬溫<lb/>
公也順成仁宗光獻意者韓魏公也富公辭户部尚書<lb/>
章呂誨中丞魏公以下遷官疏乃天下之公言也具書<lb/>
之以俟史官採擇<lb/>
英宗即位之初感疾不能視朝大臣請光獻太后垂簾<lb/>
<pb n="KR3l0066_WYG_003-4a"/>
權同聽政后辭之不獲乃從英宗才康復后已下手書<lb/>
復辟魏公奏臺諫有章疏請太后早還政后聞之遽起<lb/>
魏公急令儀鸞司撤簾后猶未轉御屏尚見其衣也時<lb/>
富韓公為樞密相怪魏公不關報撤簾事有韓魏公欲<lb/>
致弼於族滅之地之語歐陽公為叅政首議追尊濮安<lb/>
懿王富公曰歐陽公讀書知禮法所以為此舉者忘仁<lb/>
宗累主上欺韓公耳富公因辭執政例遷官疏言甚危<lb/>
三日不報見英宗面奏曰仁宗之立陛下皇太后之功<lb/>
<pb n="KR3l0066_WYG_003-4b"/>
也陛下未報皇太后大功先録臣之小勞非仁宗之意<lb/>
也方仁宗之世宗屬與陛下親相等者尚多必以陛下<lb/>
為子者以陛下孝德彰聞也今皇太后謂臣與胡宿吳<lb/>
奎等曰無夫婦人無所告至不忍聞臣實痛之豈仁宗<lb/>
之所望於陛下者哉以笏指御牀曰非陛下有孝德孰<lb/>
可居此英宗俯躬曰不敢富公求去益堅遂出判河陽<lb/>
自此與魏公歐陽公絶後富公致政居洛每嵗生日魏<lb/>
公不論逺近必遣使致書幣甚恭富公但答以老病無<lb/>
<pb n="KR3l0066_WYG_003-5a"/>
書魏公之禮終不替至薨乃已豈魏公有愧於富公者乎<lb/>
然天下兩賢之魏公歐陽公之薨也富公皆不祭弔國<lb/>
史著富公以不預䇿立英宗與魏公至此祭弔不通非<lb/>
也<lb/>
本朝自祖宗以儉德垂世故藝祖之訓曰當思在甲馬<lb/>
營時可也其所用幃簾有青布縁者仁宗生長太平尤<lb/>
節儉京城南愍賢寺溫成張妃墳院也寺中有溫成宮<lb/>
中故物素朱漆牀黄絹縁席黄隔織褥帝御飛白書溫<lb/>
<pb n="KR3l0066_WYG_003-5b"/>
成影帳牌纔二尺朱漆金字而已以溫成寵冠六宮服<lb/>
用止此故帝寢疾大臣入問見所御皆黄紬嗚呼恭儉<lb/>
之德不在此乎英宗内無嬪御王廣淵以濮邸舊僚進<lb/>
待制貧不能辦儀物韓魏公為言帝曰無名以賜不可<lb/>
後數日有㫖令廣淵書無逸篇於御屏賜白金百兩嗚<lb/>
呼吾本朝祖宗以節儉為家法如此<lb/>
光獻太皇太后元豐四年春感疾以文字一函封鐍甚<lb/>
密付神宗曰俟吾死開之唯不可因此罪人帝泣受后<lb/>
<pb n="KR3l0066_WYG_003-6a"/>
疾愈帝復納此函后曰姑收之是年七月后上仙帝開<lb/>
函皆仁宗欲立英宗為皇嗣時臣僚異議之書也神宗<lb/>
執書慟哭以太皇太后遺訓不敢追咎其人故帝宮中<lb/>
服三年之喪盡禮盡孝者知慈德之不可報也<lb/>
伯溫侍長老言曰本朝惟真宗咸平景德間為盛時契<lb/>
丹通和兵革不用家給人足以洛中言之民以車載酒<lb/>
食聲樂遊於通衢謂之棚車鼓笛仁宗天聖明道初尚<lb/>
如此至寳元康定間元昊叛西方用兵天下稍多事無<lb/>
<pb n="KR3l0066_WYG_003-6b"/>
復有此風矣元昊既稱臣帝絶口不言兵慶厯以後天<lb/>
下雖復太平終不若天聖明道之前也嗚呼仁宗之兵<lb/>
應兵也不得已而用之事平不用此所以為仁歟<lb/>
神宗開潁邸英宗命韓魏公擇宮僚用王陶韓維陳薦<lb/>
孫固孫思恭邵亢皆名儒厚德之士王陶韓維進止有<lb/>
法神宗内朝拜稍急維曰維下拜王當效之諸公一日<lb/>
侍神宗王近侍以弓様靴進維曰王安用武靴神宗有<lb/>
愧色亟令毁去其翊賛之功如此故潁邸賓僚號天下<lb/>
<pb n="KR3l0066_WYG_003-7a"/>
𨕖云<lb/>
神宗初即位中丞王陶言宰相韓魏公不押常朝班為<lb/>
跋扈帝遣近侍以章疏示魏公公奏曰臣非跋扈者陛<lb/>
下遣一小黄門至則可縳臣以去矣帝為之動出王陶<lb/>
知陳州神宗即位銳意求治初用呂溱為翰林學士為<lb/>
開封府溱死又用滕甫為翰林學士為御史中丞甫性<lb/>
疎上時遣小黄門持短封御札問事甫誇示於人或有<lb/>
見御札中誤用字者乃反謗甫以為揚上之短上怒疎<lb/>
<pb n="KR3l0066_WYG_003-7b"/>
斥之以為逆人李逢親黨不復用時王安石居金陵初<lb/>
除母喪英宗屢召不至安石在仁宗時論立英宗為皇<lb/>
子與韓魏公不合故不敢入朝安石雖髙科有文學本<lb/>
逺人未為中朝士夫所服乃深交韓呂二家兄弟韓呂<lb/>
朝廷之巨室也天下之士不出於韓即出於呂韓氏兄<lb/>
弟綘字子華與安石同年高科維字持國學術尤高不<lb/>
出仕用大臣薦入館呂氏公著字晦叔最賢亦與安石<lb/>
為同年進士子華持國晦叔爭揚於朝安石之名始盛<lb/>
<pb n="KR3l0066_WYG_003-8a"/>
安石又結一時名德之士如司馬君實輩皆相善先是<lb/>
治平間神宗為潁王持國翊善每講論經義神宗稱善<lb/>
持國曰非某之說某之友王安石之說至神宗即位乃<lb/>
召安石以至大用<lb/>
神宗既退司馬溫公一時正人皆引去獨用王荆公盡<lb/>
變更祖宗法度用兵言利天下始紛然矣帝一日侍太<lb/>
后同祁王至太皇太后宮時宗祀前數日太皇太后曰<lb/>
天氣晴和行禮日亦如此大慶也帝曰然太皇太后曰<lb/>
<pb n="KR3l0066_WYG_003-8b"/>
吾昔聞民間疾苦必以告仁宗嘗因赦行之今亦當爾<lb/>
帝曰今無它事太皇太后曰吾聞民間甚苦青苗助役<lb/>
錢宜因赦罷之帝不懌曰以利民非苦之也太皇太后<lb/>
曰王安石誠有才學然怨之者甚衆帝欲愛惜保全不<lb/>
若暫出之於外嵗餘復召用可也帝曰羣臣中惟安石<lb/>
能横身為國家當事耳祁王曰太皇太后之言至言也<lb/>
陛下不可不思帝因發怒曰是我敗壊天下耶汝自為<lb/>
之祁王泣曰何至是也皆不樂而罷溫公嘗私記富韓<lb/>
<pb n="KR3l0066_WYG_003-9a"/>
公之語如此而世無知者崇寧中蔡京等修哲宗史以<lb/>
王安石為聖人然亦書慈聖光獻后宣仁聖烈后因間<lb/>
見上流涕為言安石變亂天下已而安石罷相豈安石<lb/>
之罪雖其黨竟不能文耶抑天欲彰吾本朝母后之賢<lb/>
自不得而刪也帝退安石十年不用元豐末帝屬疾念<lb/>
可以託聖子者獨曰將以司馬光呂公著為師傅王安<lb/>
石不預也嗚呼聖矣哉神宗元豐四年召北京留守文<lb/>
潞公陪祀南郊㑹更官制自司徒侍中拜太尉罷侍中<lb/>
<pb n="KR3l0066_WYG_003-9b"/>
為開府儀同三司判河南府陛辭先是故叅知政事王<lb/>
堯臣之子國老以至和中潞公與劉沆富韓公王叅政<lb/>
堯臣共乞立英宗為皇嗣章草進明其父功帝留之禁<lb/>
中面問潞公公對與國老合乃加潞公兩鎮節度使官<lb/>
其子宗道為承事郎潞公力辭兩鎮止受食邑劉沆贈<lb/>
太師中書令兗國公子僅自祠部員外郎為天章閣待<lb/>
制王堯臣贈太師中書令諡文忠子國老自水部員外<lb/>
郎充祕閣校理富公進司徒子紹京除閤門祗候富公<lb/>
<pb n="KR3l0066_WYG_003-10a"/>
之客李偲問公曰公治平初進户部尚書屢辭今進司<lb/>
徒一辭而拜何也公曰治平初乃某自辭官今日潞公<lb/>
以下皆遷某豈敢堅辭妨他人也蓋潞公與荆公論政<lb/>
事不合出判北京七年不召自此帝眷禮復厚矣<lb/>
神宗初欲破夏國遂親征大遼御營兵甲器械旗幟皆<lb/>
備分河北諸路兵逐將置保甲民兵諸路騷動一日帝<lb/>
衣黄金甲以見光獻太后后曰官家着此天下人如何<lb/>
脫去不祥又欲京城安樓櫓后亦不許但以庫貯於諸<lb/>
<pb n="KR3l0066_WYG_003-10b"/>
門<lb/>
神宗友愛二弟不聽出於外至元祐初宣仁太后始命<lb/>
築宅於天波門外既就館哲宗奉宣仁后臨幸有㫖二<lb/>
王諸子各進官一等舍人蘇軾行制辭曰先皇帝篤兄<lb/>
弟之好以恩勝義不許二叔出居於外蓋武王待周召<lb/>
之意太皇太后嚴朝廷之禮以義制恩始從其請出就<lb/>
外宅得孔子逺其子之義二聖不同同歸於道可以為<lb/>
萬世法朕奉侍兩宮按行新第顧瞻懐思澘然出涕昔<lb/>
<pb n="KR3l0066_WYG_003-11a"/>
漢明帝問東平王在家何等為樂王言為善最樂帝大<lb/>
其言因送列侯印十九枚諸子年十五以上悉帶之著<lb/>
之簡册天下不以為私今王諸子性于忠愛漸於禮義<lb/>
自勝衣以上頎然皆有成人之風朕甚嘉之其各進一<lb/>
官以助其為善之樂尚勉之哉毋忝父祖以為邦家之<lb/>
光次日丞相呂大防范純仁二夫人入見宣仁后曰昨<lb/>
同皇帝幸二王府二王侍立尚食甚恭皇帝待之亦盡<lb/>
禮吾老矣深以此為喜又曰仁宗事燕王盡子姪禮王<lb/>
<pb n="KR3l0066_WYG_003-11b"/>
頗自重但以行第呼仁宗雖禁中服用王輒取之仁宗<lb/>
不敢吝吾二兒豈敢如此嗚呼后之言其㫖深矣不幸<lb/>
后上仙小人謗毁靡所不至天下寃之其詳伯溫著之<lb/>
辨誣云<lb/>
　<lb/>
　<lb/>
　<lb/>
　聞見録卷三<lb/>
</p>
<p>
</p>
  </div>
</body>
</text>
</TEI>
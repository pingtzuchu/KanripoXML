<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見録卷九</head>
    <p>
<pb n="KR3l0066_WYG_009-1a"/>
欽定四庫全書<lb/>
　聞見録卷九　　　　　　宋　邵伯溫　撰<lb/>
富韓公初遊場屋穆修伯長謂之曰進士不足以盡子<lb/>
之才當以大科名世公果禮部試下時太師公官耀州<lb/>
公西歸次陜范文正公尹開封遣人追公曰有㫖以大<lb/>
科取士可亟還公復上京師見文正辭以未嘗為此學<lb/>
文正曰已同諸公薦君矣久為君闢一室皆大科文字<lb/>
正可往就館時晏元獻公為相求婚於文正文正曰公<lb/>
<pb n="KR3l0066_WYG_009-1b"/>
之女若嫁官人某不敢知必求國士無如富某者元獻<lb/>
一見公大愛重之遂議婚公亦繼以賢良方正登第公<lb/>
之立朝初以危言直道事仁宗為諫官至知制誥宰相<lb/>
不悦故薦公以使不測之遼歐陽公上書引盧杞薦顔<lb/>
真卿使李希烈事言宰相欲害公也不報公能使遼之<lb/>
君臣誦公之言修好中國不復用兵者幾百年可謂大<lb/>
功矣然公每不自以為功也使囘除樞密直學士又除<lb/>
翰林學士又除樞密副使公皆以奉使無狀力辭不拜<lb/>
<pb n="KR3l0066_WYG_009-2a"/>
且言遼既通好議者便謂無事邊備漸弛敵萬一敗盟<lb/>
臣死且有罪非獨臣不敢受亦願陛下思金人玩弄我<lb/>
朝之恥坐薪嘗膽不忘修政因以告納上前而罷逾月<lb/>
復除樞密副使時元昊使辭羣臣班紫宸殿門帝俟公<lb/>
綴樞密院班乃坐且使宰相章得象諭公曰此朝廷特<lb/>
用非以使遼故也公不得已乃受嗚呼使遼之功偉矣<lb/>
而不自有焉至知青州活飢民四十餘萬每自言以為<lb/>
功也葢曰過於作中書令二十四考矣公之所以自任<lb/>
<pb n="KR3l0066_WYG_009-2b"/>
者世烏得而窺之哉蘇内翰奉詔撰公墓道之碑首論<lb/>
公使遼之功非公之心也伯溫先君子隱居謝聘與公<lb/>
為道義交獨為知之<lb/>
慶厯二年大遼以重兵壓境汎使劉六符再至求關南<lb/>
十縣之地遼意叵測在廷之臣無敢行者富韓公往聘<lb/>
面折遼之君臣遼辭屈増幣二十萬而和方富公再使<lb/>
也受國書及口傳之詞於政府既行謂其副曰吾為使<lb/>
者而不見國書萬一書辭與口傳者異則吾事敗矣發<lb/>
<pb n="KR3l0066_WYG_009-3a"/>
書視之果不同公馳還見仁宗具論之曰政府固為此<lb/>
欲置臣於死臣死不足惜奈國命何仁宗召宰相呂夷<lb/>
簡面問之夷簡從容袖其書曰恐是誤當令改定富公<lb/>
益辨論不平仁宗問樞密使晏殊曰夷簡决不肯為此<lb/>
真恐誤耳富公怒曰晏殊姦邪黨呂夷簡以欺陛下富<lb/>
公晏公之壻也富公忠直如此契丹既平仁宗深念富<lb/>
公之功御史中丞王拱辰對曰富弼不能止敵人谿壑<lb/>
無厭之求念陛下止一女若遼乞和親弼亦忍棄之乎<lb/>
<pb n="KR3l0066_WYG_009-3b"/>
帝正色曰朕為天下生靈一女非所惜拱辰驚懼知言<lb/>
之不可入因再拜曰陛下言及於此天下幸甚嗚呼吾<lb/>
仁宗聖矣哉拱辰葢呂丞相之黨云<lb/>
至和間富公當國立一舉三十年推恩之法葢公與河<lb/>
南進士叚希元魏升平同場屋相善公作相不欲私之<lb/>
故為天下之制二人俱該此恩希元官至太子中舍致<lb/>
仕轉殿中丞升平官至大理寺丞此法至今行之嗚<lb/>
呼為宰相者能如富公可謂賢矣升平既卒公念之<lb/>
<pb n="KR3l0066_WYG_009-4a"/>
不忘招其子宜與子孫講學公薨宜亦老猶居門下至<lb/>
崇寧間立試門客法宜不為新學始求去仁宗末年富<lb/>
公自相位丁太夫人憂上遣使下詔起復者六七公竟<lb/>
不起至其末云天下得一不孝子且將何用仁宗乃從<lb/>
其請及英宗已即位魏公已遷左相故用富公為樞密<lb/>
相魏公已下皆遷官富公亦遷戸部尚書公辭曰竊<lb/>
聞陛下即位録用舊臣臣在憂服無可稱道乃取嘉祐<lb/>
中臣在中書日嘗議建儲以此為效而推今日之恩嘉<lb/>
<pb n="KR3l0066_WYG_009-4b"/>
祐中雖嘗汎議建儲之事仁宗尚祕其請其於陛下則<lb/>
如在茫昧杳冥之中未見形象安得如韓琦等後來功<lb/>
效之深切著明也又辭曰韓琦等七人委是有功可以<lb/>
重疊受陛下官爵臣獨無一毫之效又辭曰韓琦等七<lb/>
人於陛下有功有德獨臣於陛下無功不過在先朝有<lb/>
議論絲髮之勞又辭曰琦等勲烈彰灼明如日星中外<lb/>
執筆之士歌詠之不暇伏乞促令入謝以快羣望以此<lb/>
見富公豈因不預定䇿而歉魏公哉<lb/>
<pb n="KR3l0066_WYG_009-5a"/>
熙寧初富公再入與曽魯公並相呂公公弼為樞密使<lb/>
韓公綘趙公槩馮公京趙公抃皆為叅知政事俱久次<lb/>
王荆公安石拜參知政事乃薦呂公公著為御史中丞<lb/>
有㫖特許不避公弼公弼不自安乞出除宣徽使判太<lb/>
原府移秦州趙公槩致仕馮公趙公皆出富公判亳州<lb/>
曽公判永興軍惟韓公綘與荆公在政府既而綘宣撫<lb/>
陜西外拜昭文相荆公拜史館相綘失職以本官知鄧<lb/>
州荆公遂拜昭文相司馬溫公除樞密副使以議新法<lb/>
<pb n="KR3l0066_WYG_009-5b"/>
不合辭不拜出知永興軍呂公公著力言新法罷中丞<lb/>
出知永州韓公維亦以論不合罷開封府知河陽昔與<lb/>
荆公交遊揄揚之人皆退斥不用荆公獨用事乃以富<lb/>
公為沮青苗法落使相散僕射判汝州荆公後以觀文<lb/>
殿大學士知金陵乃薦呂惠卿為參知政事惠卿既得<lb/>
位遂叛荆公出平日荆公移書有曰無使齊年知謂馮<lb/>
公京葢荆公與馮公皆辛酉人又曰無使上知神宗始<lb/>
不悦荆公矣惠卿又起李逢獄事連李士寧者蓬州人<lb/>
<pb n="KR3l0066_WYG_009-6a"/>
有道術荆公居喪金陵與之同處數年意欲併中荆公<lb/>
也又起鄭俠獄事連荆公之弟安國罪至追勒惠公求<lb/>
害荆公者無所不至神宗悟急召荆公公不辭自金陵<lb/>
泝流七日至闕復拜昭文相惠卿以本官出知陳州李<lb/>
逢之獄遂解其黨數人皆誅死李士寧止於編配嗚呼<lb/>
荆公非神宗保全則危矣再相不久復知金陵領宮祠<lb/>
至死不用初韓公綘論助役與荆公同後拜史館相亦<lb/>
為惠卿所不容出知定州<lb/>
<pb n="KR3l0066_WYG_009-6b"/>
熙寧二年富公判亳州以提舉常平倉趙濟言公沮格<lb/>
新法落武寧節度及平章以左僕射判汝州過南京張<lb/>
公安道為守列迎謁騎從於庭張公不出或問公公曰<lb/>
吾地主也已而富公来見張公門下客私相謂二公天<lb/>
下偉人其議論何如立屏後聽張公接富公亦簡相對<lb/>
屹然如山岳富公徐曰人固難知也張公曰謂王安石<lb/>
乎亦豈難知者仁宗皇祐間某知貢舉院或薦安石有<lb/>
文學宜辟以考校姑從之安石者既来凡一院之事皆<lb/>
<pb n="KR3l0066_WYG_009-7a"/>
欲紛更之某惡其人檄以出自此未嘗與之語也富公<lb/>
俛首有愧色蓋富公素喜王荆公至得位亂天下方知<lb/>
其姦云<lb/>
元豐六年富公疾病矣上書言八事大抵論君子小人<lb/>
為治亂之本神宗語宰輔曰富弼有章疏来章惇曰弼<lb/>
所言何事帝曰言朕左右多小人惇曰可令分析孰為<lb/>
小人帝曰弼三朝老臣豈可令分析左丞王安禮進曰<lb/>
弼之言是也罷朝惇責安禮曰左丞對上之言失矣安<lb/>
<pb n="KR3l0066_WYG_009-7b"/>
禮曰吾輩今日曰誠如聖論明日曰聖學非臣所及安<lb/>
得不謂之小人惇無以對是年五月大星殞於公所居<lb/>
還政堂下空中如甲馬聲公登天光臺焚香再拜知其<lb/>
將終也異哉公既薨司馬溫公范忠宣弔之公之子紹<lb/>
庭紹京泣曰先公有自封押章疏一通殆遺表也二公<lb/>
曰當不啓封以聞蘇内翰作公神道碑謂世莫知其所<lb/>
言者是也神宗聞訃震悼出祭文遣中使設祭恩禮甚<lb/>
厚政府方遣一奠而已朝廷故例前宰相以使相致仕<lb/>
<pb n="KR3l0066_WYG_009-8a"/>
者給全俸富公以司徒使相致仕居洛自三公俸一百<lb/>
二十千外皆不受公清心學道獨居還政堂每早作放<lb/>
中門鑰入瞻禮家廟對夫人如賔客子孫不冠帶不見<lb/>
平時謝客文潞公為留守時節往來富公素喜潞公昔<lb/>
同朝更拜其母每勸潞公早退潞公愧謝既薨其子朝<lb/>
議名紹廷字德先守其家法者也公兩女與其壻及諸<lb/>
甥皆同居公之第家之事一如公無恙時毫髮不敢變<lb/>
鄉里稱之建中靖國初朝廷擢德先為河北西路提舉<lb/>
<pb n="KR3l0066_WYG_009-8b"/>
常平德先辭曰熙寧變法之初先臣以不行青苖法臣<lb/>
不敢為此官上益嘉之除祠部員外郎崇寧中德先卒<lb/>
鄭人晁詠之誌其墓文甚美獨不書辭提舉常平事有<lb/>
所避也惜哉德先之子直柔事今上為同知樞密院事<lb/>
韓魏公自樞密副使以資政殿學士知揚州王荆公初<lb/>
及第為僉判每讀書至達旦略假寐日已高急上府多<lb/>
不及盥潄魏公見荆公少年疑夜飲放逸一日從容謂<lb/>
荆公曰君少年無廢書不可自棄荆公不答退而言曰<lb/>
<pb n="KR3l0066_WYG_009-9a"/>
韓公非知我者魏公後知荆公之賢欲收之門下荆公<lb/>
初不屈如召試館職不就之類是也故荆公熙寧日録<lb/>
中短魏公為多每曰韓公但形相好爾作畫虎圖詩詆<lb/>
之至荆公作相行新法魏公言其不便神宗感悟欲罷<lb/>
其法荆公怒甚取魏公章送條例司疏駮頒天下又誣<lb/>
呂申公有言藩鎭大臣將興晉陽之師除君側之惡自<lb/>
草申公謫詞昭著其事因以揺魏公頼神宗之明眷禮<lb/>
魏公終始不替魏公薨帝震悼親製墓碑恩意甚厚荆<lb/>
<pb n="KR3l0066_WYG_009-9b"/>
公有挽詩云幕府少年今白髮傷心無路送靈輀猶不<lb/>
忘魏公少年之語也<lb/>
熙寧二年韓魏公自永興軍移判北京過闕上殿王荆<lb/>
公方用事神宗問曰卿與王安石議論不同何也魏公<lb/>
曰仁宗立先帝為皇嗣時安石有異議與臣不同故也<lb/>
帝以魏公之語問荆公公曰方仁宗欲立先帝為皇子<lb/>
時春秋未高萬一有子措先帝於何地臣之論所以與<lb/>
韓琦異也荆公强辨類如此當魏公請册英宗為皇嗣<lb/>
<pb n="KR3l0066_WYG_009-10a"/>
時仁宗曰少俟後宮有就閤者公曰後宮生子所立嗣<lb/>
退居舊邸可也葢魏公有所處之矣然荆公終英宗之<lb/>
世屢召不至實自慊也或云蔡襄亦有異議英宗知之<lb/>
襄不自安出知福州治平初英宗即位有疾疾作請光<lb/>
獻太后垂簾同聽政有入内都知任守忠者姦邪反復<lb/>
間諜兩宮時司馬溫公知諫院呂諫議為侍御史凡十<lb/>
數章請誅之英宗雖悟未施行宰相韓魏公一日出空<lb/>
頭勑一道叅政歐陽公已簽叅政趙槩難之問歐陽公<lb/>
<pb n="KR3l0066_WYG_009-10b"/>
曰何如歐陽公曰第書之韓公必自有說魏公坐政事<lb/>
堂以頭子勾任守忠至立庭下數之曰汝罪當死責蘄<lb/>
州團練副使蘄州安置取空頭敕填之差使臣即日押<lb/>
行其意以謂少緩則中變矣嗚呼魏公真宰相也歐陽<lb/>
公言吾為魏公作晝錦堂記云垂紳正笏不動聲色措<lb/>
天下於太山之安者正以此<lb/>
尹師魯以貶死其子朴方襁褓既長韓魏公聞於朝命<lb/>
官魏公到北京薦為屬教育之如子弟朴少年有才所<lb/>
<pb n="KR3l0066_WYG_009-11a"/>
為或過舉魏公掛師魯之像哭之朴亦早死嗚呼魏公<lb/>
者可以謂之君子矣<lb/>
張金部名方為白波三門發運使王司封名湛為副使<lb/>
文潞公父令公名异為屬官皆相善張金部召去薦文<lb/>
令公為代潞公為子弟讀書於孔目官張望家望嘗為<lb/>
舉子頗知書後𨽻軍籍其諸子皆為儒學潞公少年好<lb/>
遊令公怪責之潞公久不敢歸張望白令公曰郞君在<lb/>
某家學問益勤苦不復遊矣因出潞公文數百篇令公<lb/>
<pb n="KR3l0066_WYG_009-11b"/>
為之喜王司封欲以女嫁公其妻曰文彦博者寒薄其<lb/>
可託乎乃已後潞公出入將相張望尚無恙公判河南<lb/>
日母申國太夫人生日張望自河清來獻夀有詩云庭<lb/>
下郞君為宰相門前故吏作將軍張望以子通籍封將<lb/>
軍云望嘗曰吾子孫當以立門金石心為名長子靖與<lb/>
潞公同年登科兄弟為監司者數人潞公遇之甚厚至<lb/>
門字行諸孫益顯有為侍從者康節先生云嘗見張將<lb/>
軍沈深雄偉有異於衆人能識潞公於童子時宜其有<lb/>
<pb n="KR3l0066_WYG_009-12a"/>
後也<lb/>
文潞公少時從其父赴蜀州幕官過成都潞公入江瀆<lb/>
廟觀畫壁祠官接之甚勤且言夜夢神令洒掃祠庭曰<lb/>
明日有宰相來官豈異日之宰相乎公笑曰宰相非所<lb/>
望若為成都當令廟室一新慶厯中公以樞密直學士<lb/>
知益州聽事之三日謁江瀆廟若有感焉方經營改造<lb/>
中忽江漲大木數千章蔽流而下盡取以為材廟成雄<lb/>
壯甲天下又長老曰公為成都日多宴㑹歲旱公尚出<lb/>
<pb n="KR3l0066_WYG_009-12b"/>
遊有村民持焦榖苖來訴公罷㑹齋居三日禱於廟中<lb/>
即日雨歲大稔異哉文潞公幼時與羣兒擊毬入柱穴<lb/>
中不能取公以水灌之毬浮出司馬溫公幼與羣兒戲<lb/>
一兒墮大水甕中已没羣兒驚走不能救公取石破其<lb/>
甕兒得出識者已知二公之仁智不凡矣<lb/>
　<lb/>
　<lb/>
　聞見録卷九<lb/>
</p>
<p>
</p>
  </div>
</body>
</text>
</TEI>
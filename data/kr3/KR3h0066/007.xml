<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書法正傳卷七</head>
    <p>
<pb n="KR3h0066_WYG_007-1a"/>
欽定四庫全書<lb/>
　書法正傳卷七　　　　　　　常熟馮武撰<lb/>
　　纂言下<lb/>
　　　晉衞恒四體書勢<hi>第一字勢第三𨽻勢</hi>　<hi>第二篆勢勢第四草書</hi>
衛恒字巨山少辟司空齊王府轉太子舍人尚書郎秘<lb/>
書丞太子庶子黄門郎恒善草𨽻書為四體書勢曰昔<lb/>
在黄帝創制造物有沮誦蒼頡者始作書契以代結繩<lb/>
蓋睹鳥跡以興思也因而遂書則謂之字有六義焉一<lb/>
<pb n="KR3h0066_WYG_007-1b"/>
曰指事上下是也二曰象形日月是也三曰形聲江河<lb/>
是也四曰㑹意武信是也五曰轉注考老是也六曰假<lb/>
借令長是也夫指事者在上為上在下為下象形者日<lb/>
滿月虧象其形也形聲者以類為形以配為聲也㑹意<lb/>
者止戈為武人言為信也轉注者以老夀考也假借者<lb/>
數言同字其聲雖異文意一也自黄帝至三代其文不<lb/>
改及秦用篆書燒焚先典而古文絶矣漢武時魯恭王<lb/>
壞孔子宅得古文尚書春秋論語孝經時人已不復知<lb/>
<pb n="KR3h0066_WYG_007-2a"/>
古文謂之蝌蚪書漢世秘藏希得見魏初傳古文者出<lb/>
於邯鄲淳恒祖敬侯為寫尚書後以示淳而淳不别至<lb/>
正始中立三字石經轉失淳法因蝌蚪之名遂效其形<lb/>
太康元年汲縣人盜發魏襄王冢得策書十餘萬言按<lb/>
敬侯所書猶有髣髴古書者數種其一卷論楚事者最<lb/>
為上妙恒竊悦之故竭愚思以諧其美愧不足以厠前<lb/>
賢之作冀以存古今之象焉古無别名謂之字勢云<lb/>
黄帝之史沮誦蒼頡眺彼鳥跡始作書契紀綱萬事垂<lb/>
<pb n="KR3h0066_WYG_007-2b"/>
法立制帝典用宣質文著世爰暨暴秦滔天作戾大道<lb/>
既泯古文亦滅魏文好古世傳丘墳歴代莫發真偽莫<lb/>
分大晉開元𢎞道敷訓天垂其象地效其文天地乃位<lb/>
粲美其章因聲附意類物有方日處君而盈其度月執<lb/>
臣而窺其傍雲委蛇而上布星離披以舒光禾卉莽蓴<lb/>
以垂頴山嶽嵳峩而連岡蟲起蟄而若動鳥似飛而未<lb/>
揚覩其措筆綴墨用心精專勢和體均發止無閒或守<lb/>
正循撿規折矩旋或方圓靡則因事制權其曲如弓其<lb/>
<pb n="KR3h0066_WYG_007-3a"/>
直如弦矯然特出若龍騰於川森爾下頽若雨墜於天<lb/>
或引筆奮力若鴻雁高飛邈邈翩翩或縱肆婀娜若流<lb/>
蘇懸羽靡靡綿綿是故逺而望之若翔鳯厲水清波漪<lb/>
漣就而察之有若自然信黄唐之遺跡為六藝之範先<lb/>
篆籕蓋其子孫隸草乃其曾𤣥聊觀象以致思非言詞<lb/>
之所宣<lb/>
昔周宣王時史籕始著大篆十五篇或與古同或與古<lb/>
異世謂之籕書者也及平王東遷諸侯力政家殊國異<lb/>
<pb n="KR3h0066_WYG_007-3b"/>
而文字乖形秦始皇帝初兼天下丞相李斯乃損益之<lb/>
罷不合秦文者斯作蒼頡篇中車府令趙高作爰歴篇<lb/>
太史令胡母敬作博學篇皆取史籕大篆或頗省改所<lb/>
謂小篆者或曰下邽人程邈為獄吏得罪始皇幽繫雲<lb/>
陽獄十年從獄中作大篆少者増益多者損減方者使<lb/>
圓圓者使方奏之始皇始皇善之出以為御史使定書<lb/>
或曰邈所定乃隸字也自秦壞古文有八體一曰大篆<lb/>
二曰小篆三曰刻符四曰蟲書五曰摹印六曰署書七<lb/>
<pb n="KR3h0066_WYG_007-4a"/>
曰殳書八曰隸書王莽時使司空甄酆校文字部改定<lb/>
古文復有六書一曰古文孔氏壁中書也二曰竒字即<lb/>
古文而異者三曰傳書秦篆書也四曰佐書即隸書也<lb/>
五曰繆篆所以摹印也六曰鳥書所以書幡信也許慎<lb/>
撰説文用篆書為正體例最可得而論也秦時李斯號<lb/>
為工篆諸山及銅人銘皆斯書也漢建初中扶風曹喜<lb/>
少異於斯而亦稱善邯鄲淳師焉畧究其妙韋誕師淳<lb/>
而不及也太和中誕為成都太守以其能書留補侍中<lb/>
<pb n="KR3h0066_WYG_007-4b"/>
魏氏寳器銘題皆誕書也漢末又有蔡邕采斯喜之法<lb/>
為古今雜形然精宻閑理不如淳也邕作篆勢曰因為<lb/>
鳥迹蒼頡循聖作則制文體有六篆妙巧入神或象龜<lb/>
文或比龍鱗紆體放尾長翅短身頽若黍稷之垂穎藴<lb/>
若龍蛇之棼緼揚波振擊龍躍鳥震延頸脅翼勢似凌<lb/>
雲或輕舉内投微本濃末若絶若連似水露縁絲凝垂<lb/>
欲下從者如懸衡者如編杪者邪趨不方不圓若行若<lb/>
飛跂跂翾翾逺而望之象鴻鵠羣遊絡繹遷延近而視<lb/>
<pb n="KR3h0066_WYG_007-5a"/>
之端際而不可得見指撝不可勝原硏桑不能數其詰<lb/>
屈離婁不能覩其隙閒般倕揖讓而辭巧籕誦拱手而<lb/>
韜翰處篇籍之首目粲斌斌其可觀摛華豓於紈素為<lb/>
學藝之範先嘉文德之𢎞懿藴作者之莫刋思字體之<lb/>
俯仰舉大畧而論旃<lb/>
秦既用篆奏事繁多篆字難成即令隸人佐書隸字漢<lb/>
因行之獨符璽幡信題署用篆隸書者篆之捷也上谷<lb/>
王次仲始作楷法至靈帝好書時多能者而師宜官為<lb/>
<pb n="KR3h0066_WYG_007-5b"/>
最大則一字徑丈小則方寸千言甚矜其能或時不持<lb/>
錢詣酒家飲因書其壁顧觀者以往計錢足而滅之每<lb/>
書輒削而焚其柎梁鵠乃益為板而飲之酒候其醉而<lb/>
竊其柎鵠卒以書至選部尚書宜官後為袁術將今鉅<lb/>
鹿宋子有耿球碑是宜官書也梁鵠奔劉表魏武帝破<lb/>
荆州募求鵠鵠之為選部也魏武欲為洛陽令而以為<lb/>
北部尉故懼而自縳詣門署軍假司馬在秘書自效是<lb/>
以今者多有鵠手迹魏武帝懸著帳中及以釘壁玩之<lb/>
<pb n="KR3h0066_WYG_007-6a"/>
以為勝宜官今宫殿題署多是鵠書鵠宜為大字邯鄲<lb/>
淳宜為小字鵠謂淳得次仲法然鵠之用筆盡其勢矣<lb/>
鵠弟子毛𢎞教於秘書今八分皆𢎞法也漢末有左子<lb/>
邑小與淳鵠不同然亦有名魏初有鍾胡兩家為行書<lb/>
法俱學於劉德昇而鍾氏小異然亦各有其巧今大行<lb/>
於世作隸勢曰鳥迹之變乃為佐隸蠲彼繁文崇此簡<lb/>
易厥用既形體象有度煥若星陳鬱若雲布其大徑尋<lb/>
細不容髪隨事從宜靡有常制或穹窿恢廓或櫛比針<lb/>
<pb n="KR3h0066_WYG_007-6b"/>
列或砥平繩直或蜿蜒繆戾或長斜角趣或規旋矩折<lb/>
脩短相副異體同勢奮筆輕舉離而不絶纎波濃㸃錯<lb/>
落其閒若鐘簴設張庭燎飛煙嶄巖崔嵳高下屬連似<lb/>
崇臺重宇層雲冠山逺而望之若飛龍在天近而察之<lb/>
如心亂目眩竒姿譎誕不可勝原研桑所不能計宰賜<lb/>
所不能言何草篆之足算而斯文之未宣豈體大之難<lb/>
覩將秘奥之不傳聊佇思而詳觀舉大較而輪旃<lb/>
漢興而有草書不知作者姓名至章帝時齊相杜伯度<lb/>
<pb n="KR3h0066_WYG_007-7a"/>
號稱善作篇後有崔瑗崔寔亦皆稱工杜氏結字甚安<lb/>
而書體微瘦崔氏甚得筆勢而結字小疎𢎞農張伯英<lb/>
者因而轉精其巧凡家之衣帛必書而後練之臨池學<lb/>
書池水盡黑下筆為楷則常曰悤悤不暇草書寸紙不<lb/>
見遺至今世尤寳其書韋仲將謂之草聖伯英弟文舒<lb/>
者次伯英又有姜孟頴梁孔達田彦和及韋仲將之徒<lb/>
皆伯英弟子有名於世然殊不及文舒也羅叔景趙元<lb/>
嗣者與伯英並時見稱於西京而矜巧自與衆頗惑之<lb/>
<pb n="KR3h0066_WYG_007-7b"/>
故伯英自稱上比崔杜不足下方羅趙有餘河間張超<lb/>
亦有名雖然與崔氏同州不如伯英之得其法也崔瑗<lb/>
作草書勢曰書契之興始自頡皇寫鳥迹以定文章爰<lb/>
暨末葉典籍彌繁時之多辟政之多權官事荒蕪勦其<lb/>
墨翰惟作佐隸舊字是删草書之法蓋又簡畧應時踰<lb/>
指用於卒迫兼功并用愛日省力純儉之變豈必古式<lb/>
觀其法象俯仰有儀方不中矩圓不中規抑左揚右兀<lb/>
若竦﨑獸跋鳥峙志在飛移狡免暴駭將奔未馳或黝<lb/>
<pb n="KR3h0066_WYG_007-8a"/>
黭<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>狀似連珠絶而不離畜怒奮鬱放逸生竒忽凌<lb/>
邃惴慄若據槁臨危旁㸃邪附似蜩螗挶枝絶筆收勢<lb/>
餘綖虬結若杜伯揵毒看隙縁巇螣蛇赴穴頭没尾垂<lb/>
是故逺而望之漼焉若沮岸崩崖就而察之一畫不可<lb/>
移幾微要妙臨時從宜畧舉大較髣髴若斯<lb/>
　　　張懷瓘十體書斷<hi>參唐𤣥度論十體韋積五十六種夢英十八體而增刪之</hi>
古文者黄帝史蒼頡所造也頡首四目通於神明仰觀<lb/>
奎星圓曲之勢俛察龜文鳥迹之象博采衆美合而為<lb/>
<pb n="KR3h0066_WYG_007-8b"/>
字是為古人嬴氏之代法務徑捷隸書是興古文殆絶<lb/>
漢魯恭王壞孔子舊宅得尚書論語孝經皆蝌蚪文字<lb/>
又河内女子壞老君屋得古文秦誓顧命二篇蝌蚪書<lb/>
即古文别名蒼頡即古文之祖也<lb/>
　按許氏説文曰蒼頡之作書也依類以象形故謂之<lb/>
　文其後形聲相益即謂之字字者孶乳而寖多也著<lb/>
　於竹帛則謂之書書者如也如者如其事也<lb/>
大篆者周宣王太史籕所作也始變古文為大篆篆者<lb/>
<pb n="KR3h0066_WYG_007-9a"/>
傳也傳其物理施之無窮秦焚詩書惟易與大篆十五<lb/>
篇獨存史籕即大篆之祖也<lb/>
籕文者亦周太史籕所作也與古文大篆小異後人以<lb/>
其名稱書謂之籕相傳周時史官以此教學童書今所<lb/>
傳周宣王石鼔文是其遺法史籕即籕文之祖也<lb/>
　簡縁云所謂籕是也疑即大篆而小變之衛恒謂十<lb/>
　五篇即籕文不為無見<lb/>
小篆者秦丞相李斯所作斯妙於篆法乃增損史籕大<lb/>
<pb n="KR3h0066_WYG_007-9b"/>
篆而為小篆亦曰秦篆畫如鐵石字若飛動作楷隸之<lb/>
祖為不易之法凡銘題鍾鼎及作符璽至今用焉謂之<lb/>
玉筯篆李斯即小篆之祖也<lb/>
八分者秦羽人上谷王次仲所作以古書字形小波勢<lb/>
乃作八分楷法字方八分言有模楷其後師宜官梁鵠<lb/>
蔡邕善之王次仲即八分之祖也<lb/>
隸書者秦下邽人程邈所造也邈字元岑始為縣令得<lb/>
罪始皇幽繫雲陽獄中覃思十載損益大小篆方圓而<lb/>
<pb n="KR3h0066_WYG_007-10a"/>
為隸書三千字奏之始皇始皇善之用為御史以奏事<lb/>
繁多篆字難成乃用隸字以為隸人佐書故曰隸書<hi>或曰</hi>
<hi>邈起徒隸故曰隸書非也</hi>按八分已減小篆之半實小篆之捷隸又<lb/>
減八分之半亦八分之捷程邈即隸書之祖也<lb/>
　簡縁云按始變楷法原從大小篆而來則今之結體<lb/>
　用筆何可茍也一種沈著周正處玩小篆當自得之<lb/>
　即錐畫沙印印泥也<lb/>
章草者漢黄門令史游所作王愔云漢元帝時史游作<lb/>
<pb n="KR3h0066_WYG_007-10b"/>
急就章解散隸體粗書之存字之梗槩損隸之規矩縱<lb/>
任奔逸赴速急就因草創之義謂之草書懷瓘按章草<lb/>
之書字字區别章草即隸書之捷草又章草之捷按杜<lb/>
度在史游後一百餘年則解散隸體明是史游創焉史<lb/>
游即章草之祖也<lb/>
行書者後漢頴川劉德昇所造也即正書之小偽務從<lb/>
簡易相閒流行故謂之行書劉德昇即行書之祖也<lb/>
　簡縁云鍾繇謂之行押書正書稍流動者謂之真行<lb/>
<pb n="KR3h0066_WYG_007-11a"/>
　草帶行者謂之行草<lb/>
飛白者後漢左中郎將蔡邕所作靈帝時詔邕作聖皇<lb/>
篇篇成詣鴻都門上方脩飾鴻都門邕見役人以堊帚<lb/>
成字悦焉歸而為飛白之書雖創法於八分實窮微於<lb/>
小篆漢末魏初並以題署宫闕王僧䖍云飛白八分之<lb/>
輕者張芝草書得簡易流逺之極蔡邕飛白得華豓飄<lb/>
蕩之極梁武帝謂蕭子雲云獻之書白而不飛卿書飛<lb/>
而不白可斟酌為之子雲乃以篆文為之雅合帝意其<lb/>
<pb n="KR3h0066_WYG_007-11b"/>
後歐陽詢得焉伯喈即飛白之祖也<lb/>
草書者後漢張伯英所造伯英名芝杜度妙於章草崔<lb/>
瑗崔寔父子繼能羅暉趙襲亦法此藝襲與芝善芝自<lb/>
云上比崔杜不足下方羅趙有餘伯英學崔杜之法變<lb/>
成今草字之體勢一筆而成偶有不連而血脈不斷及<lb/>
其連者氣候通其隔行子敬深明其㫖故行首之字往<lb/>
往繼前行之末世稱一筆書者起自張伯英即此也伯<lb/>
英即草書之祖也<lb/>
<pb n="KR3h0066_WYG_007-12a"/>
　　　唐孫過庭書譜<lb/>
夫自古之善書者漢魏有鍾張之絶晉末稱二王之妙<lb/>
王羲之云頃尋諸名書鍾張信為絶倫其餘不足觀可<lb/>
謂鍾張云没而羲獻繼之又云吾書比之鍾張鍾當抗行<lb/>
或謂過之張草猶當雁行然張精熟池水盡墨假令寡<lb/>
人耽之若此未必謝之此乃推張邁鍾之意也考其專<lb/>
擅雖未果於前規摭以兼通故無慙於即事評者云彼<lb/>
之四賢古今特絶而今不逮古古質而今妍夫質以代<lb/>
<pb n="KR3h0066_WYG_007-12b"/>
興妍因俗易雖書契之作適以記言而淳醨一遷質文<lb/>
三變馳騖沿革物理常然貴能古不乖時今不同弊所<lb/>
謂文質彬彬然後君子何必易雕宫於穴處反玉輅於<lb/>
椎輪者乎又云子敬之不及逸少猶逸少之不及鍾張<lb/>
意者以為評得其綱紀而未詳其始卒也且元常專工<lb/>
於隸書伯英尤精於草體彼之二美而逸少兼之擬草<lb/>
則餘真比真則長草雖專工小劣而博涉多優總其終<lb/>
始匪無乖互謝安素善尺牘而輕子敬之書子敬嘗作<lb/>
<pb n="KR3h0066_WYG_007-13a"/>
佳書與之謂必存録安輒題後荅之甚以為恨安嘗問<lb/>
子敬卿書何如右軍荅故當勝安云物論殊不爾子敬<lb/>
又荅時人那得知敬雖權以此辭折安所鑒自稱勝父<lb/>
不亦過乎且立身揚名事資尊顯勝母之里曾參不入<lb/>
以子敬之毫翰紹右軍之筆札雖復粗傳楷則實恐未<lb/>
克箕裘况乃假託神仙恥崇家範以斯成學孰愈面牆<lb/>
後羲之往都臨行題壁子敬宻拭除之輒書易其處私<lb/>
為不惡羲之還見乃歎曰吾去時真大醉也敬乃内慙<lb/>
<pb n="KR3h0066_WYG_007-13b"/>
是知逸少之比鍾張則專博斯别子敬之不及逸少無<lb/>
或疑焉余志學之年留心翰墨味鍾張之餘烈挹羲獻<lb/>
之前規極慮專精時逾二紀有乖入木之術無閒臨池<lb/>
之志觀夫懸針垂露之異奔雷墜石之竒鴻飛獸駭之<lb/>
資鸞舞蛇驚之態絶岸頽峯之勢臨危據槁之形或重<lb/>
如崩雲或輕如蟬翼導之則泉注頓之則山安纎纎乎<lb/>
似初月之出天崖落落乎猶衆星之列河漢同自然之<lb/>
妙有非力運之能成信可謂智巧兼優心手雙暢翰不<lb/>
<pb n="KR3h0066_WYG_007-14a"/>
虚動下必有由一畫之閒變起伏於鋒杪一㸃之内殊<lb/>
衂挫於毫芒況云積其㸃畫乃成其字曾不旁窺尺牘<lb/>
俯習寸陰引班超以為辭援項籍而自滿任筆為體聚<lb/>
墨成形心昏擬效之方手迷揮運之理求其妍妙不亦<lb/>
謬哉然君子立身務修其本揚雄謂詩賦小道壯夫不<lb/>
為況復溺思毫釐淪精翰墨者也夫潛神對奕猶標坐<lb/>
隠之名樂志垂綸尚體行藏之趣詎若功定禮樂妙擬<lb/>
神仙猶埏埴之罔窮與工錘而並運好異尚竒之士翫<lb/>
<pb n="KR3h0066_WYG_007-14b"/>
體勢之多方窮微測妙之夫得推移之奥賾著述者假<lb/>
其糟粕藻鑒者挹其菁華固義理之㑹歸信賢達之兼<lb/>
善者矣存精寓賞豈徒然與而東晉士人互相陶淬至<lb/>
於王謝之族郗庾之倫縱不盡其神竒咸亦挹其風味<lb/>
去之滋永斯道逾微方復聞疑稱疑得末行末古今阻<lb/>
絶無所質問設有所㑹緘秘已深遂令學者茫然莫知<lb/>
領要徒見成功之美不悟所致之由或乃就分布於累<lb/>
年向規矩而猶逺圖真不悟習草將迷假令薄解草書<lb/>
<pb n="KR3h0066_WYG_007-15a"/>
粗傳隸法則好溺偏固自闕通規詎知心手㑹歸若同<lb/>
源而異派轉用之術猶共樹而分條者乎加以趨變適<lb/>
時行書為要題勒方幅真乃居先草不兼真殆於專謹<lb/>
真不通草殊非翰札真以㸃畫為形質使轉為性情草<lb/>
以㸃畫為性情使轉為形質草乖使轉不能成字真虧<lb/>
㸃畫猶可記文迴互雖殊大體相涉故亦傍通二篆俯<lb/>
貫八分包括篇章涵泳飛白若毫釐不察則胡越殊風<lb/>
者焉至如鍾繇隸竒張芝草聖此乃專精一體以致絶<lb/>
<pb n="KR3h0066_WYG_007-15b"/>
倫伯英不真而㸃畫狼籍元常不草而使轉縱横自兹<lb/>
以降不能兼善者有所不逮非專精也雖篆隸草章工<lb/>
用多變濟成厥美各有攸宜篆尚緩而通隸欲精而宻<lb/>
草貴流而暢章務檢而便然後凜之以風神温之以妍<lb/>
潤鼓之以枯勁和之以閑雅故可達其性情形其哀樂<lb/>
驗燥濕之殊節千古依然體老壯之異時百齡俄頃嗟<lb/>
乎不入其門詎窺其奥者也又一時而書有乖有合合<lb/>
則流媚乖則雕疎畧言其由各有其五神怡務閒一合<lb/>
<pb n="KR3h0066_WYG_007-16a"/>
也感惠徇知二合也時和氣潤三合也紙墨相發四合<lb/>
也偶然欲書五合也心遽體留一乖也意違勢屈二乖<lb/>
也風燥日炎三乖也紙墨不稱四乖也情怠手闌五乖<lb/>
也乖合之際優劣互差得時不如得器得器不如得志<lb/>
若五乖同萃思遏手蒙五合交臻神融筆暢暢無不適<lb/>
蒙無所從當仁者得意忘言罕陳其要企學者希風敘<lb/>
妙雖述猶疎徒立其工未敷厥㫖不揆庸昧輒效所明<lb/>
庶欲𢎞既往之風規導將來之器識除繁去濫覩迹明<lb/>
<pb n="KR3h0066_WYG_007-16b"/>
心者焉代有筆陳圖七行中畫執筆圖貌乖舛㸃畫湮<lb/>
訛頃見南北流傳疑是右軍所製雖則未詳真偽尚可<lb/>
發啟童蒙既常俗所存不藉編録至於諸家勢評多涉<lb/>
浮華莫不外狀其形内迷其理今之所撰亦無取焉若<lb/>
乃師宜官之高名徒彰史牒邯鄲淳之令範空著縑緗<lb/>
暨乎崔杜以來蕭羊以往代祀綿逺名字滋繁或藉甚<lb/>
不渝人亡業顯或憑附增價身謝道衰加以糜蠧不傳<lb/>
捜秘將盡偶逢緘賞時亦罕窺優劣紛紜殆難覼縷其<lb/>
<pb n="KR3h0066_WYG_007-17a"/>
有顯聞當代遺迹見存無俟抑揚自標先後且六文之<lb/>
作肇自軒轅八體之興始於嬴政其來尚矣厥用斯𢎞<lb/>
但今古不同妍質懸隔既非所習又亦畧諸復有龍蛇<lb/>
雲霧之流龜鶴花英之類乍圖真于率爾或寫瑞於當<lb/>
年巧涉丹青工虧翰墨異夫楷式非所詳焉代傳逸少<lb/>
與子敬筆勢論十章文鄙理疎意乖言拙詳其㫖意殊<lb/>
非右軍且右軍位重才高調清詞雅聲塵未泯翰牘仍<lb/>
存觀夫致一書陳一事造次之際稽古斯在豈有貽謀<lb/>
<pb n="KR3h0066_WYG_007-17b"/>
令嗣道協義方章則頓虧一至於此又云與張伯英同<lb/>
學斯乃更彰虚誕若指漢末伯英時代全不相接必有<lb/>
晉人同號史傳何其寂寥非訓非經宜從棄擇夫心之<lb/>
所達不易盡於名言言之所通尚難形於紙墨粗可髣<lb/>
髴其狀綱紀其辭冀酌希夷取㑹佳境闕而未逮請俟<lb/>
將來今撰執使轉用之由以袪未悟執謂淺深長短之<lb/>
類是也使謂縱横牽掣之類是也轉謂鉤鐶盤紆之類<lb/>
是也用謂㸃畫向背之類是也方復㑹其數法歸於一<lb/>
<pb n="KR3h0066_WYG_007-18a"/>
途編列衆工錯綜羣妙舉前賢之未及啟後學於成規<lb/>
窺其根源析其枝派貴使文約理贍迹顯心通披卷可<lb/>
明下筆無滯詭辭異説非所詳焉然今之所陳務禆學<lb/>
者但右軍之書代多稱絶良可據為宗匠取立指歸豈<lb/>
惟㑹古通今亦乃情深調合致使摹搨日廣研習嵗滋<lb/>
先後著明多從散落歴代孤紹非其效歟試言其由略<lb/>
陳數意止如樂毅論黄庭經東方朔畫讚太師箴蘭亭<lb/>
集序告誓文斯並代俗所傳真行絶致者也寫樂毅則<lb/>
<pb n="KR3h0066_WYG_007-18b"/>
情多怫鬱書畫讚則意涉瓌竒黄庭經則怡懌虚無太<lb/>
師箴又從横爭折暨乎蘭亭興集思逸神超私門誡誓<lb/>
情拘志慘所謂涉樂方笑言哀已歎豈惟駐想流波將<lb/>
貽嘽緩之奏馳神睢渙方思藻繪之文雖其目擊道存<lb/>
尚或心迷義舛莫不強名為體共習分區豈知情動形<lb/>
言取㑹風騷之意陽舒陰慘本乎天地之心既失其情<lb/>
理乖其實原夫所致安有體哉夫運用之方雖由已出<lb/>
規模所設信屬目前差之毫釐失之千里茍知其術適<lb/>
<pb n="KR3h0066_WYG_007-19a"/>
可兼通心不厭精手不忘熟若運用盡於精熟規矩諳<lb/>
於胸襟自然容與徘徊意先筆後瀟灑流落翰逸神飛<lb/>
亦猶𢎞羊之心豫乎無際庖丁之目不見全牛嘗有好<lb/>
事就吾求習吾乃麤舉綱要隨而授之無不心悟手從<lb/>
言忘意得縱未窺於衆術斷可極於所治矣若思通楷<lb/>
則少不如老學成規矩則老不如少思則老而逾妙學<lb/>
乃少而可勉勉之不已抑有三時時然一變極其分矣<lb/>
至如初學分布但求平正既知平正務追險絶既能險<lb/>
<pb n="KR3h0066_WYG_007-19b"/>
絶復歸平正初謂未及中則過之後乃通㑹通㑹之際<lb/>
人書俱老仲尼云五十知命七十從心故以達夷險之<lb/>
情體權變之道亦猶謀而後動動不失宜時然後言言<lb/>
必中理矣是以右軍之書末年多妙當縁思慮通審志<lb/>
氣和平不激不厲而風規自逺子敬以下莫不鼓努為<lb/>
力標置成體豈獨工用不侔亦乃神情懸隔者也或有<lb/>
鄙其所作或乃矜其所運自矜者將窮性域絶於誘進<lb/>
之途自鄙者尚屈情涯必有可通之理嗟乎蓋有學而<lb/>
<pb n="KR3h0066_WYG_007-20a"/>
不能未有不學而能者也考之即事斷可明焉然消息<lb/>
多方性情不一乍剛柔以合體忽勞逸而分驅或恬澹<lb/>
雍容内涵筋骨或折挫槎枿外曜鋒芒察之者貴精擬<lb/>
之者貴似况擬不能似察不能精分布猶疎形骸未檢<lb/>
躍泉之態未覩其妍窺井之談已聞其醜縱欲唐突羲<lb/>
獻誣罔鍾張安能掩當年之目杜將來之口慕習之輩<lb/>
尤宜慎諸至有未悟淹留偏追勁疾不能迅速翻效遲<lb/>
重夫勁速者超逸之機遲留者賞㑹之致將反其速行<lb/>
<pb n="KR3h0066_WYG_007-20b"/>
臻㑹美之方專溺于遲終爽絶倫之妙能速不速所謂<lb/>
淹留因遲就遲詎名賞㑹非其心閒手敏難以兼通者<lb/>
焉假令衆妙攸歸務存骨氣骨既存矣而遒潤加之亦<lb/>
猶枝幹扶疎凌霜雪而彌勁花葉鮮茂與雲日而相暉<lb/>
如其骨力偏多遒麗蓋少則若枯槎架險巨石當路雖<lb/>
妍媚云闕而體質存焉若遒勁居優骨氣將劣譬夫芳<lb/>
林落蕊空照灼而無依蘭沼漂萍徒青翠而奚託是知<lb/>
偏工易就盡善難求雖學宗一家而變成多體莫不隨<lb/>
<pb n="KR3h0066_WYG_007-21a"/>
其性欲便以為姿質直者則俓侹不遒剛狠者又崛强<lb/>
無潤矜斂者弊於拘束脱易者失於規矩温柔者傷於<lb/>
軟緩躁勇者過於剽迫狐疑者溺於滯澀遲重者終於<lb/>
蹇鈍輕瑣者誶於俗吏斯皆獨行之士偏玩所乖易曰<lb/>
觀乎天文以察時變觀乎人文以化成天下况書之為<lb/>
妙近取諸身假令運用未周尚虧工於秘奥而波瀾之<lb/>
際已濬發於靈臺必能傍通㸃畫之情博究始終之理<lb/>
鎔鑄蟲篆陶均草隸體五材之並用儀形不極象八音<lb/>
<pb n="KR3h0066_WYG_007-21b"/>
之迭起感㑹無方至若數畫並布其形各異衆㸃齊列<lb/>
為體互乖一㸃成一字之規一字乃終篇之準連而不<lb/>
犯和而不同留不常遲遣不恒疾帶燥方潤將濃遂枯<lb/>
泯規矩於方圓遁鈎繩之曲直乍顯乍晦若行若藏窮<lb/>
變態於毫端合情調於紙上無間心手忘懷楷則自可<lb/>
背羲獻而無失連鍾張而尚工譬夫絳樹青琴殊姿共<lb/>
豓隋珠和璧異質同妍何必刻鵠圖龍竟慙真體得魚<lb/>
獲兔猶恡筌蹄夫家有南威之容乃可論於淑媛有龍<lb/>
<pb n="KR3h0066_WYG_007-22a"/>
泉之利然後議於斷割語過其分實類樞機吾嘗盡思<lb/>
作書謂為甚合時稱識者輒以引示其中巧麗曾不留<lb/>
目或有誤失翻被嗟賞既昧所見尤喻所聞或以年職<lb/>
自髙輕致陵誚余乃假之以縹緗題之以古目則賢者<lb/>
改觀愚夫繼聲競賞毫末之竒罕議鋒端之失猶惠侯<lb/>
之好偽似葉公之懼真是知伯子之息流波蓋有由矣<lb/>
夫蔡邕不謬賞孫陽不妄顧者以其𤣥鑒精通故不滯<lb/>
於耳目也向使竒音在爨庸聽驚其妙響逸足伏櫪凡<lb/>
<pb n="KR3h0066_WYG_007-22b"/>
識知其絶羣則伯喈不足稱良樂未可尚也至若老姥<lb/>
遇題扇初怨而後請門生獲書几父削而子懊知與不<lb/>
知也夫士屈於不知巳而伸於知己彼不知也曷足怪<lb/>
乎故莊子曰朝菌不知晦朔蟪蛄不知春秋老子云下<lb/>
士聞道大笑之不笑之則不足以為道也豈可執冰而<lb/>
咎夏蟲哉自漢魏以來論書者多矣妍蚩雜糅條目糾<lb/>
分或重述舊章了不殊於既往或茍興新說竟無益於<lb/>
將來徒使繁者仍繁闕者仍闕今撰為六篇分成兩卷<lb/>
<pb n="KR3h0066_WYG_007-23a"/>
第其工用名曰書譜庶使一家後進奉以規模四海知<lb/>
音或存觀省緘秘之㫖余無取焉垂拱三年寫記<lb/>
　　　宋姜白石續書譜<hi>名䕫</hi>
真行草書之法其源出於蟲篆八分飛白章草圓勁古<lb/>
淡則出于蟲篆㸃畫波發則出於八分轉換向背則出<lb/>
于飛白簡便痛快則出於章草然而真草與行各有體<lb/>
製大抵下筆之際盡倣古人則少神氣專務遒勁則俗<lb/>
病不除所貴熟習兼通心手相應斯為美矣白雲先生<lb/>
<pb n="KR3h0066_WYG_007-23b"/>
歐陽率更書訣亦能言其梗槩孫過庭論之又詳皆可<lb/>
參稽之<lb/>
　　　真書<lb/>
魏晉書法之高良由各盡字之真態理也唐人師之法<lb/>
也真書用筆自有八法今畧言其指㸃者字之眉目全<lb/>
藉顧盻精神有向有背隨字形勢横直畫者字之骨體<lb/>
欲其堅正匀淨有起有止所貴長短合宜結束堅實撆<lb/>
捺者字之手足伸縮異度變化多端要如魚翼鳥翅有<lb/>
<pb n="KR3h0066_WYG_007-24a"/>
翩翩自得之狀挑趯者字之步履或長或短或向上或<lb/>
向下或向右或向左或輕出而稍斜或隨衂而峻發各<lb/>
隨字之用處轉折者方圓之法真多用折草多用轉折<lb/>
欲少駐駐則有力轉欲不滯滯則不遒然而真以轉而<lb/>
後遒草以折而後勁不可不知也懸針者筆欲極正自<lb/>
上而下端若引繩若垂而復縮謂之垂露故翟伯夀問<lb/>
於米老曰書法當何如米老曰無垂不縮無往不收此<lb/>
必至精至熟然後能之古人遺墨得其一㸃一畫皆昭<lb/>
<pb n="KR3h0066_WYG_007-24b"/>
然絶異者以其用筆精妙故也<lb/>
　　　真書用筆<lb/>
用筆不欲太肥肥則形濁又不欲太瘦瘦則形枯不欲<lb/>
多露鋒芒則意不持重不欲深藏圭角則體不精神不<lb/>
欲上小下大不欲左低右高不欲前多後少歐陽率更<lb/>
結體雖太拘而用筆特備衆美雖小楷而翰墨灑落追<lb/>
蹤鍾王來者不能及矣<lb/>
　　　草書用筆<lb/>
<pb n="KR3h0066_WYG_007-25a"/>
草書之體如人坐卧行立揖遜忿爭乘舟躍馬歌舞躃<lb/>
踴一切變態非茍然者又一字之體率有多變有起有<lb/>
應如此起者當如此應各有義理王右軍書羲之字當<lb/>
字得字深字慰字最多多至數十字無有同者而未嘗<lb/>
不同也可謂所欲不踰矩矣大凡學草書先當取法張<lb/>
芝皇象索靖等章草則結體平正下筆有源然後倣王<lb/>
右軍申之以變化鼔之以竒崛若泛學諸家則字有工<lb/>
拙筆多失誤當聨者反斷當斷者反續不識向背不知<lb/>
<pb n="KR3h0066_WYG_007-25b"/>
起止不悟轉換隨意用筆任筆賦形失誤顛錯反為新<lb/>
竒自大令以來已如此矣况今世哉然而襟韻不高記<lb/>
憶雖多莫湔塵俗若使風神瀟散下筆便當過人自唐<lb/>
以前多是獨草不過兩字連屬累數十字而不斷號曰<lb/>
連綿遊絲此雖出於古人不足為竒更成大病古人作<lb/>
草如今人作真何嘗茍且其相連處特是引帶嘗考其<lb/>
字是㸃畫處皆重非㸃畫處偶相引帶其筆皆輕雖復<lb/>
變化多端而未嘗亂其法度張顛懷素最號野逸而不<lb/>
<pb n="KR3h0066_WYG_007-26a"/>
失此法近代山谷老人自謂得長沙三昧草書之法至<lb/>
是又一變矣流至于今不可復觀唐太宗云行行若縈<lb/>
春蚓字字如綰秋蛇惡無骨也大抵用筆有緩有急有<lb/>
有鋒有無鋒有承接上文有牽引下字乍徐還疾忽往<lb/>
復收緩以倣古急以出竒有鋒則以耀其精神無鋒則<lb/>
以含其氣味横斜曲直鉤鐶盤紆皆以勢為主然不欲<lb/>
相帶帶則近於俗横畫不欲太長長則轉換遲直畫不<lb/>
欲太多多則神癡以捺代乀以發代辵辵亦以捺代之<lb/>
<pb n="KR3h0066_WYG_007-26b"/>
惟丿則閒用之意盡則用懸針意盡須再生筆意不若<lb/>
用垂露耳<lb/>
　　　用筆總論<lb/>
用筆如折釵股如屋漏痕如錐畫沙如壁拆此皆後人<lb/>
之論折釵股者欲其屈折圓而有力屋漏痕者欲其無<lb/>
起止之迹錐畫沙者欲其匀而藏鋒壁拆者欲其無布<lb/>
置之巧筆正則藏鋒筆偃則鋒出一起一倒一晦一明<lb/>
而神竒出焉常欲筆鋒在畫中則左右皆無病矣故一<lb/>
<pb n="KR3h0066_WYG_007-27a"/>
㸃一畫皆有三轉一波一拂又有三折一丿又有數樣<lb/>
一㸃者欲與畫相應兩㸃者欲自相應三㸃者必一㸃<lb/>
起一㸃帶一㸃應四㸃者一起兩帶一應筆陣圖云若<lb/>
平直相似狀如筭子便不是書又如口<hi>音圍</hi>當行草時尤<lb/>
當泯其稜角以寛間圓美為佳心正則筆正意在筆前<lb/>
字居心後皆名言也故不得中行與其工也寧拙與其<lb/>
弱也寧勁與其鈍也寧速然極須陶洗俗姿則妙處自<lb/>
見矣大要執之欲𦂳運之欲活不可以指運筆當以腕<lb/>
<pb n="KR3h0066_WYG_007-27b"/>
運筆執之在手手不主運運之在腕腕不主執又作字<lb/>
者亦須知篆文須知㸃畫來歴先後知左右之不同刺<lb/>
刺之相異王之與玉示之與衣以至秦奉泰春形同理<lb/>
殊得其原本斯不浮矣孫過庭有執使轉用之法豈偶<lb/>
然哉<lb/>
　　　用墨<lb/>
作楷墨欲乾然不可太燥行草則燥潤相雜潤以取妍<lb/>
燥以取險墨濃則筆滯燥則筆枯亦不可不知也筆欲<lb/>
<pb n="KR3h0066_WYG_007-28a"/>
鋒長勁而圓長則含墨可以運動勁則有力圓則妍美<lb/>
長而不勁不如勿長勁而不圓不如勿勁蓋紙筆墨皆<lb/>
書法之助也<lb/>
　　　行書<lb/>
夷攷魏晉行書自有一體與草不同大率變真以便於<lb/>
揮運而已草出於章行出於真雖曰行書各有定體縱<lb/>
復晉代諸賢亦若不相逺蘭亭記及右軍諸帖第一謝<lb/>
安石大令諸帖次之顔楊蘓米亦後世可觀者大要以<lb/>
<pb n="KR3h0066_WYG_007-28b"/>
筆老為貴少有誤失亦可輝映所貴乎濃纎閒出血脈<lb/>
相連筋骨老徤風神灑落姿態備具真有真之態度行<lb/>
有行之態度草有草之態度必須博習可以兼通<lb/>
　　　臨摹<lb/>
摹書最易唐太宗云卧王濛於紙中坐徐偃於筆下可<lb/>
以嗤蕭子雲唯初學書者不得不摹亦以節度其手易<lb/>
於成就皆須是古人名筆置之几案懸之座右朝夕諦<lb/>
觀思其運筆之理然後可以摹臨其次雙鉤蠟本須精<lb/>
<pb n="KR3h0066_WYG_007-29a"/>
意摸搨乃不失位置之美耳臨書易失古人位置而多<lb/>
得古人筆意摹書易得古人位置而多失古人筆意臨<lb/>
書易進摹書易忘經意與不經意也夫臨摹之際毫髪<lb/>
失真則神精頓異所貴詳謹世所有蘭亭何翅數百本<lb/>
而定武為最佳然定武本有數樣今取諸本參之其位<lb/>
置長短大小無一不同而肥瘠剛柔工拙要妙之處如<lb/>
人之面無有同者以此知定武石刻又未必得真蹟之<lb/>
風神矣字書全以風神超邁為主刻之金石其可茍哉<lb/>
<pb n="KR3h0066_WYG_007-29b"/>
雙鉤之法須得墨暈不出字外或廓填其内或朱其背<lb/>
正得肥瘦之本體雖然尤貴于瘦使工人刻之又從而<lb/>
刮治之則瘦者亦變為肥矣或云雙鉤時須倒置之則<lb/>
亦無容私意於其閒誠使下本明上紙薄倒鉤何害若<lb/>
下本晦上紙厚却須能書者為之發其筆意可也夫鋒<lb/>
芒圭角字之精神大抵雙鉤多失此又須朱其背時稍<lb/>
致意焉<lb/>
　　　血脈<lb/>
<pb n="KR3h0066_WYG_007-30a"/>
字有藏鋒出鋒之異粲然盈楮欲其首尾相應上下相<lb/>
接為佳後學之士隨所記憶圖寫其形未能涵容皆支<lb/>
離而不相貫穿黄庭小楷與樂毅論不同東方畫讚又<lb/>
與蘭亭殊指一時下筆各有其勢固應爾也余嘗歴觀<lb/>
古之名書無不㸃畫振動如見其揮運之時山谷云字<lb/>
中有筆如禪句中有眼豈欺我哉<lb/>
　　　方圓<lb/>
方圓者真草之體用真貴方草貴圓方者參之以圓圓<lb/>
<pb n="KR3h0066_WYG_007-30b"/>
者參之以方斯為妙矣然而方圓曲直不可顯顯直須<lb/>
涵泳一出於自然如草書尤忌横直分明横直多則字<lb/>
有積薪束葦之狀而無蕭散之氣<lb/>
　　　向背<lb/>
向背者如人之顧盼指畫相揖向背發於左者應於右<lb/>
起於上者伏於下大要㸃畫之閒施設各有情理求之<lb/>
古人惟王右軍為妙<lb/>
　　　位置<lb/>
<pb n="KR3h0066_WYG_007-31a"/>
假如立人挑土田王衣示一切偏傍皆須令狹長則右<lb/>
有餘地矣在右者亦然<lb/>
　　　疎宻<lb/>
書以疎為風神宻為老氣如佳之四横川之三直魚之<lb/>
四㸃畫之九畫必須下筆勁靜疎宻停匀為佳當疎不<lb/>
疎反成寒乞當宻不宻必至凋疎<lb/>
　　　風神<lb/>
風神者一須人品高二須師法古三須紙筆佳四須險<lb/>
<pb n="KR3h0066_WYG_007-31b"/>
勁五須高明六須潤澤七須向背得宜八須時出新意<lb/>
則自然長者如秀整之士短者如精悍之徒瘦者如山<lb/>
澤之臞肥者如貴游之子勁者如武夫媚者如美女欹<lb/>
斜如醉仙端楷如賢士<lb/>
　　　遲速<lb/>
遲以取妍速以取勁先必能速然後為遲若素不能速<lb/>
而專事遲則無神氣若專事速又多失勢<lb/>
　　　明朝豐道生筆論<lb/>
<pb n="KR3h0066_WYG_007-32a"/>
雙鉤懸腕讓左側右虚掌實指意前筆後此古人所傳<lb/>
用筆之訣也如屋漏雨如壁拆如印印泥如錐畫沙如<lb/>
折釵股此古人所論作書之勢也然妙在第四指得力<lb/>
俛仰進退收往垂縮剛柔曲直縱横轉運無不如意則<lb/>
筆在畫中而左右皆無病矣<hi>簡縁云人所未發</hi>此法鍾王之後<lb/>
惟藏真<hi>懷素</hi>得之為多庶幾於是者唐則伯施<hi>虞世南</hi>信本<lb/>
<hi>歐陽詢</hi>登善<hi>禇遂/良</hi>䖍禮<hi>孫過/庭</hi>紹京<hi>鍾/</hi>泰和<hi>李/邕</hi>伯高<hi>張旭</hi>清臣<lb/>
<hi>顔真卿</hi>誠懸<hi>栁公/權</hi>五季則景度<hi>楊凝/式</hi>重光<hi>李後主煜</hi>宋則君謨<lb/>
<pb n="KR3h0066_WYG_007-32b"/>
<hi>蔡襄</hi>元章<hi>米/芾</hi>元則子山<hi>巙/巙</hi>子昻<hi>趙孟/頫</hi>本朝則仲珩<hi>宋璲</hi>貞伯<lb/>
<hi>李應楨</hi>希哲<hi>祝允明</hi>數人而已書雖小學然非師法古而用<lb/>
功深豈能成字古今論者衆矣或泛而寡要茲發其秘<lb/>
云<lb/>
學書者既知用筆之訣尤須博觀古帖於結構布置行<lb/>
閒疎宻照應起伏正變巧拙無不默識於心務使下筆<lb/>
之際無一㸃一畫不自法帖中來然後能成家數今人<lb/>
不聞古法不見古帖妄以小慧杜撰為書或體勢俗惡<lb/>
<pb n="KR3h0066_WYG_007-33a"/>
或鋒毫側戾邪氣洋溢流俗慕其時名更相效習轉成<lb/>
畫虎此古法之所以益泯也<lb/>
古人以書名者必通篆籕然後結構淳古使轉勁利如<lb/>
蔡邕張芝鍾繇梁鵠韋誕等皆若日月宣光山川布理<lb/>
巨細隠顯縱横高下不容一毫私智為之而方圓鉤殺<lb/>
温潤雄俊錯綜開合粲然成章非天地自然之文其孰<lb/>
能與於此篆籕所以為諸體之本也<lb/>
八分者蔡琰曰存篆八分入隸二分故謂之八分隸者<lb/>
<pb n="KR3h0066_WYG_007-33b"/>
今之真書也自歐陽修妄以八分為隸而洪适因之於<lb/>
是分隸之名始混<lb/>
書有筋骨血肉筋生於腕腕能懸則筋衇相連而有勢<lb/>
骨生於指指能實則骨體堅定而不弱血生於水肉生<lb/>
於墨水須新汲墨須新磨則燥濕調匀而肥瘦適可然<lb/>
大要先知筆訣斯衆美從之矣<lb/>
雙鉤懸腕者食指中指圓曲於鉤與拇指相齊而撮管<lb/>
於指尖則執筆挺直大字運上腕小字運下腕不使肉<lb/>
<pb n="KR3h0066_WYG_007-34a"/>
襯於紙則運筆如飛讓左側右者左肘讓而居外右手<lb/>
側而過中常使筆管與鼻準相對則行閒直下而無傾<lb/>
側欹斜之患虚掌實指者指不實則顫掣無準掌不虚<lb/>
則窒礙無勢三指齊撮於上而第四指拉管於下無垂<lb/>
不縮無往不收一畫之閒變起伏於鋒杪一㸃之内齊<lb/>
衂挫於毫芒意前筆後者熟記古帖於字形大小偃仰<lb/>
平直疎宻纎濃藴藉於隨物賦形各得其理昔鍾元常<lb/>
見宋翼而厲聲衛夫人掣逸少肘而悲泣知此則知用<lb/>
<pb n="KR3h0066_WYG_007-34b"/>
筆之妙無出四言者矣<lb/>
無垂不縮無往不留則如屋漏雨言不露圭角也連而<lb/>
不犯和而不同帶燥方潤將濃遂枯則如壁拆言布置<lb/>
之巧出于自然也指實臂懸筆有全力擫衂頓挫書必<lb/>
入木則如印印泥言方圓深厚而不輕浮也㸃必隠鋒<lb/>
波必三折肘下風生起止無迹則如錐畫沙言勁利峻<lb/>
拔而不凝滯也水墨得所肉匀骨勁泯規矩於方圓遁<lb/>
鉤繩於曲直則如折釵股言嚴重混厚而不為蛇蚓之<lb/>
<pb n="KR3h0066_WYG_007-35a"/>
態也明乎此則書之風神氣勢信手萬變逸態横生所<lb/>
謂取之左右而逢其源矣<lb/>
今人所喜效而習之者或云筆畫老硬或云行閒整媚<lb/>
或云用墨鮮濃殊不知老硬者古所謂怒張傾仄非盛<lb/>
德君子之容也整媚者古所謂狀如筭子便不是書也<lb/>
鮮濃者古所謂無筋無力者謂之墨豬也然則今之所<lb/>
喜皆古之所惡古之所忌乃今之所趨古今不同如晝<lb/>
夜寒暑之相反豈不信然<lb/>
<pb n="KR3h0066_WYG_007-35b"/>
　簡縁云所以然者以今人不知篆籕之理來處淺俗<lb/>
　所以愈趨愈下也<lb/>
　<lb/>
　<lb/>
　<lb/>
　<lb/>
　<lb/>
　書法正傳卷七<lb/>
</p>
<p>
</p>
  </div>
</body>
</text>
</TEI>
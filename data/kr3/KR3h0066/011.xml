<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0066_WYG_011-1a"/>
　正書以鍾王為鼻祖至李唐而其法大闡自後衣鉢<lb/>
　相傳工者甚夥近代如趙董二文敏其尤也吾虞馮<lb/>
　鈍吟先生肆力於此鍾王瓣香其在茲乎鈍吟傳我<lb/>
　簡縁夫子憶少時追隨函丈夫子以翰林要訣及古<lb/>
　人結構運筆口授手指亹亹不倦畧無遺藴予不敏<lb/>
　强識一二未登道岸秪恐失墜夫子晚嵗博採歴代<lb/>
　諸名家要訣參以己見勒成十冊曰書法正傳鎔碎<lb/>
　金而成佛聚狐白以為裘洵後學之津梁書家之寳<lb/>
<pb n="KR3h0066_WYG_011-1b"/>
　筏也其從孫調軒雲亭兩君克承先志夀以棗棃公<lb/>
　諸海内佇見劃沙印泥揮毫者競窺其秘漏痕釵脚<lb/>
　握管者悉悟其微矣受業門人譚紹隆謹識<lb/>
　書法正傳十卷予從祖簡縁先生編集先生於晉唐<lb/>
　以來諸名家臨池秘<graphic n="KR1777" url="https://raw.githubusercontent.com/kanripo/KR-Gaiji/master/images/KR1777.png" mimeType="image/png"/>悉窺其奥而又得先曾叔祖<lb/>
　鈍吟公提命登堂入室耄而彌工予自束髪受書竊<lb/>
　聞緒論謂古人理法寓於楮墨非徴文考獻末由悟<lb/>
　入學者茍指授無人而又不得名流論說幾何不徬<lb/>
<pb n="KR3h0066_WYG_011-2a"/>
　徨岐途廢然中止也邪徧考諸家之書非不鉤其𤣥<lb/>
　妙要未有統論古今辨晰源流使後之覽者恍然得<lb/>
　古人之意以馳騁乎康莊之途者也是編闡明絶業<lb/>
　鍾王一燈賴以不墜嘉惠後學豈淺鮮哉而先生謝<lb/>
　塵已逾廿載予恐是書之將就湮滅也欲思所以夀<lb/>
　世者舍弟雄與予有同志因共相參校以付剞劂姪<lb/>
　孫鼎謹識<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書法正傳摠目</head>
    <p>
<pb n="KR3h0066_WYG_000-1a"/>
欽定四庫全書　　　　　子部八<lb/>
　書法正傳摠目　　　　　藝術類一<hi>書畫之屬</hi>
　　卷一<lb/>
　　　翰林要訣<lb/>
　　卷二<lb/>
　　　書法三昧<lb/>
　　卷三<lb/>
　　　永字八法<lb/>
<pb n="KR3h0066_WYG_000-1b"/>
　　卷四<lb/>
　　　大字結構八十四法<lb/>
　　卷五<lb/>
　　　纂言上<lb/>
　　卷六<lb/>
　　　纂言中<lb/>
　　卷七<lb/>
　　　纂言下<lb/>
<pb n="KR3h0066_WYG_000-2a"/>
　　卷八<lb/>
　　　書家小傳<lb/>
　　卷九<lb/>
　　　名蹟源流<lb/>
　　卷十<lb/>
　　　鈍吟書要<lb/>
　　　　<hi>臣</hi>等謹案書法正傳十卷<lb/>
　　　國朝馮武撰武號簡縁常熟人馮班之従子也<lb/>
<pb n="KR3h0066_WYG_000-2b"/>
　　　　班以書法名一時武受其學年八十一時館<lb/>
　　　　蘇州繆曰芑家為述此書專論正書之法首<lb/>
　　　　陳繹曽翰林要訣一卷次周伯琦所傳書法<lb/>
　　　　三昧一卷次李溥光永字八法一卷以三家<lb/>
　　　　論書獨得微指故也其語意有未顯者則武<lb/>
　　　　為補注以明之次明李淳所進大字結搆八<lb/>
　　　　十四法一卷次纂言三卷則歴代書家之微<lb/>
　　　　論次書家小傳名蹟源流各一卷而以班所<lb/>
<pb n="KR3h0066_WYG_000-3a"/>
　　　　著鈍吟書要一卷終焉毎卷之中武亦各為<lb/>
　　　　附論時有精語蓋武於書學頗有淵源耳乾<lb/>
　　　　隆四十二年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0066_WYG_000-4a"/>
書法正傳自叙<lb/>
丁亥春馬齒八十一矣吳門繆孝㢘文子不以老耄舍<lb/>
我而延我於樹滋堂窻明几淨筆精墨良晨夕共向芸<lb/>
編蠧卷揚㩁千古事户無雜賔烹苦茗爇名香不知世<lb/>
閒有所謂歌舞聲色博簺圍碁狗馬玩好酬酢炎涼者<lb/>
一日茶罷文子告余曰叟之學吾固聞之矣然八十年<lb/>
中孰者為最優余曰余少而遭亂離破巢完卵久焚筆<lb/>
硯長而以家累久事村塾無少暇即有家學徒聞之而<lb/>
<pb n="KR3h0066_WYG_000-4b"/>
未有得也然於吟詩法書二事或稍有一知半解而書<lb/>
學為稍閑文子曰叟試悉數之余請更僕而聽之余曰<lb/>
書自蒼頡沮誦以來隨代而屢變古文變而為篆籕篆<lb/>
籕變而為八分小篆小篆變而為隸兼篆隸變而為今<lb/>
正書正書變而為行書章草章草變而為草書諸體之<lb/>
中惟正書為最切要焉蓋小篆者正書之源也行草者<lb/>
正書之變也夫書之為道象形為文相生為字冩於竹<lb/>
帛曰書古今人言之者衆矣而其途則有三日六書曰<lb/>
<pb n="KR3h0066_WYG_000-5a"/>
聲韻曰筆法講六書者則有許氏說文徐鉉解字徐鍇<lb/>
繫傳戴侗六書故鄭樵六書畧楊桓六書統周伯琦說<lb/>
文字源趙古則六書本義顔魯公千禄字書張有復古<lb/>
編等書講聲韻者則有廣韻禮部韻畧丁度集韻毛晃<lb/>
增韻韻㑹舉要等書而筆法則為書甚多求其明白簡<lb/>
易深切無隠者則未之有見也余自鼎革以來僻處鄉<lb/>
曲懶遊都市於當世收藏家皆未登龍池而探驪珠第<lb/>
就平日所留意者聚得六十餘種其餘所未見者良多<lb/>
<pb n="KR3h0066_WYG_000-5b"/>
也而况所見者又無多可取也曰叟盍即所取者合成<lb/>
一書且發明其所未發者以嘉惠後學乎余曰此意良<lb/>
所願也雖然以寡聞淺見之耳目而剖明千古不傳之<lb/>
秘奥書成其不為遼東豕貂裘續者幾希矣文子曰大<lb/>
道以多岐亡羊此事非小道也為天地之文明為古今<lb/>
之眼目說者愈多而亡益甚叟其忍使不絶如綫者而<lb/>
竟付之無何有之鄉乎與其不輕傳而竟絶其緒孰若<lb/>
公諸天下後世而俟一後起者得馳騁乎康莊之衢也<lb/>
<pb n="KR3h0066_WYG_000-6a"/>
余曰噫風燭之年途逺而日暮矣即吾所知者而當世<lb/>
已艱遇夫知之者且吾所知為不然者而往往居之不<lb/>
疑焉嗟乎絶固吾不忍也不大聲以呼而使紛紜於既<lb/>
絶之後尤吾所不忍矣於是徇文子之命冒顔而成是<lb/>
編以冀巖之阿水之裔或有謂此未死翁庶可語而教<lb/>
吾所不逮誠甚幸也誠甚幸也不然千百年後蠶箔瓿<lb/>
口之閒或有拾而惜之者鍾王或因是而煌然乎靖節<lb/>
云但恨多謬誤君當恕醉人請易醉為老何如虞山簡<lb/>
<pb n="KR3h0066_WYG_000-6b"/>
縁馮武述<lb/>
<pb n="KR3h0066_WYG_000-7a"/>
　凡例<lb/>
一是書為正書而作也故大篆小篆八分草書皆畧焉<lb/>
而正書之法莫妙於陳繹曾翰林要訣無名氏書法三<lb/>
昧雪菴永字八法但其中有未顯語處使學者猜億之<lb/>
而未當余特為分編三卷細加補注使一見了然<lb/>
一昔人講說書法未始不諄切言之但或各據所見或<lb/>
多著浮詞使頷下驪珠混於魚目初學無從擇取究於<lb/>
下筆無少益助余特為提要鉤𤣥纂成三卷非𦂳要者<lb/>
<pb n="KR3h0066_WYG_000-7b"/>
一語不載所闗切者寧屢見焉<lb/>
一書法之書所引用者最苦於不肻全載余讀虞永興<lb/>
筆髓孫過庭書譜張懷瓘玉堂禁經李陽冰翰林宻論<lb/>
諸書皆字字珠玉資助後學不淺也故全録不遺<lb/>
一古今書家不知凡幾不能全載特取尤當熟悉者以<lb/>
便尋究<lb/>
一晉唐名迹所存無幾後代翻刻不可勝計擬核其真<lb/>
贋溯其存亡畧就聞見另為名蹟源流一卷所以便稽<lb/>
<pb n="KR3h0066_WYG_000-8a"/>
攷也<lb/>
一余之所見得之先伯鈍吟公者居多先伯所教專以<lb/>
用筆結構二法今散見於他說者言言中的字字探微<lb/>
録成一編另為一卷俾學者知所入云<lb/>
一古今書評皆所當留意如庾肩吾李嗣真書品張懷<lb/>
瓘書斷梁武袁昻書評朱長文續書斷皆不可不閱書<lb/>
多難載擬另刻數種並行之<lb/>
一著書之難難於眼目不廣余腹笥寥寥家藏散佚雖<lb/>
<pb n="KR3h0066_WYG_000-8b"/>
有臆解苦無證佐幸文子藏書甚富交遊假借不惜筆<lb/>
舌商酌去取惟我二人焉<lb/>
　　　　　簡縁子再識<lb/>
一是書編次成帙係先簡縁手定中閒標目處用記認<lb/>
摘出以醒目也句讀㸃斷便披覽也至宻圈尖圈宻㸃<lb/>
處為書之喫𦂳闗目所宜留意此先簡縁㸃定時所斟<lb/>
酌指迷開示後學者今皆仍之其大小圖目尤係法程<lb/>
所在悉取先簡縁手書者付梓<lb/>
<pb n="KR3h0066_WYG_000-9a"/>
　　　　　　　姪孫鼎謹識<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書法正傳卷三</head>
    <p>
<pb n="KR3h0066_WYG_003-1a"/>
欽定四庫全書<lb/>
　書法正傳卷三　　　　　　常熟馮武撰<lb/>
　　永字八法<lb/>
　　　八法解<lb/>
　　　把筆八法<lb/>
　　　運筆八法<lb/>
　　　永字八法<lb/>
　　　八病<lb/>
<pb n="KR3h0066_WYG_003-1b"/>
　　　永字散形<lb/>
　　　永字結構<lb/>
　　　三十二勢<lb/>
　　　八病勢<lb/>
　　　八法分論<lb/>
　　　顔魯公八法頌<lb/>
　　　栁宗元八法頌<lb/>
　　　八法為作字之根本故具列之不厭其詳也<lb/>
<pb n="KR3h0066_WYG_003-2a"/>
　　　八法解<lb/>
葢聞文字之來尚矣自伏羲氏造書契以代結繩之政<lb/>
厥後蒼頡象鳥獸之迹以廣之其所書者古樸而已歴<lb/>
代以下書者工於筆法之妙其名世者如晉之鍾繇王<lb/>
羲之唐之歐虞顔栁之輩亦各家有書所傳之秘惜乎<lb/>
淪没日久真跡不存惟羲之永字八法共三昧歌流傳<lb/>
在世理趣淵深初學之者難於措手獨雪菴永字八法<lb/>
變化三十二勢其於書法實與有功書者不由其法而<lb/>
<pb n="KR3h0066_WYG_003-2b"/>
成則未免陷於粗俗草率之病也雪菴之作者運筆之<lb/>
法有八曰落起走住疊圍回藏永字之法有八曰側勒<lb/>
努趯策掠啄磔八法之勢又名曰怪石玉案鐵柱蟹爪<lb/>
虎牙犀角鳥啄金刀於中又為二十四法曰懸珠垂珠<lb/>
龍爪𤓰子杏仁梅核石楯象簡垂針象笏曲尺飛雁龍<lb/>
尾鳯翅獅口搭勾寳蓋金錐懸戈飛帶戲蜨蟠龍吟蛩<lb/>
游魚通前共三十二勢使初學者下手運筆有所依歸<lb/>
凡習書必先學永字八法學且熟方可學二十四法於<lb/>
<pb n="KR3h0066_WYG_003-3a"/>
此三十二勢習之既精方可結構成字如此則學有規<lb/>
矩字有體法不然則筆意不精字亦失乎格度矣蓋一<lb/>
筆有一筆之法一字有一字之法一字之法貴在結構<lb/>
一筆之法妙在起止起止得宜則畫無不美結構有道<lb/>
則字無不佳然結構之道所重者尤在乎筆法之精妙<lb/>
也筆法之妙不亦難乎如側之祖妙須三作用鋒向右<lb/>
而勢向左勒之祖首尾藏鋒用筆欲横而勢欲欹努之<lb/>
為法用彎行曲扭如挺千斤之力趯之為法要輕挫潛<lb/>
<pb n="KR3h0066_WYG_003-3b"/>
生而起快峻之鋒策始作者用仰鋒上掲而貴乎遲留<lb/>
掠始作者用肥健悠揚而宜乎舒暢啄法之妙在卧側<lb/>
潛進以連斂其鋒鋩磔法之妙在險横三過而開掲其<lb/>
勢力此八法已精則二十四法自然有得變化而成也<lb/>
然其妙則首尾欲有情起落欲相顧偏鋒者不可使其<lb/>
筆正正鋒者不可使其筆偏蹲過處當審於輕重搶駐<lb/>
處必宜於著力折鋒搭鋒為下筆之始衂筆掲筆為收<lb/>
殺之權筆捺則肉自肥筆提則筋有餘力為骨之法憑<lb/>
<pb n="KR3h0066_WYG_003-4a"/>
指骨之提縱生血之道賴水墨之和匀忌軟勁之失均<lb/>
喜威嚴之敦厚勿輕浮以阻礙務均布以安平變換屈<lb/>
伸轉囘旋於起伏藏收開閉運承接於送迎措邊旁而<lb/>
合軌振氣象以生神筆法之妙於斯乎盡矣是雖未能<lb/>
造夫升堂入室之域抑亦為登髙行逺之一助云<lb/>
　　　把筆八法<lb/>
身直　　　　手直　　　　腕工<lb/>
背力　　　　虎口　　　　鳯眼<lb/>
<pb n="KR3h0066_WYG_003-4b"/>
陰筆　　　　陽筆<lb/>
　　　運筆八法<lb/>
落　　　　起　　　　走　　　　住<lb/>
疊　　　　圍　　　　囘　　　　藏<lb/>
　　　永字八法<lb/>
側　　　　勒　　　　努　　　　趯<lb/>
策　　　　掠　　　　啄　　　　磔<lb/>
　　　八病<lb/>
<pb n="KR3h0066_WYG_003-5a"/>
牛頭　　　　鼠尾　　　　蜂腰<lb/>
鶴膝　　　　竹節　　　　稜角<lb/>
折木　　　　柴担<lb/>
<pb n="KR3h0066_WYG_003-6a"/>
</p>
<p>
<pb n="KR3h0066_WYG_003-7a"/>
</p>
<p>
<pb n="KR3h0066_WYG_003-8a"/>
</p>
<p>
<pb n="KR3h0066_WYG_003-9a"/>
</p>
<p>
<pb n="KR3h0066_WYG_003-10a"/>
</p>
<p>
<pb n="KR3h0066_WYG_003-11a"/>
</p>
<p>
<pb n="KR3h0066_WYG_003-12a"/>
</p>
<p>
<pb n="KR3h0066_WYG_003-13a"/>
</p>
<p>
<pb n="KR3h0066_WYG_003-14a"/>
</p>
<p>
<pb n="KR3h0066_WYG_003-15a"/>
</p>
<p>
<pb n="KR3h0066_WYG_003-16a"/>
</p>
<p>
<pb n="KR3h0066_WYG_003-17a"/>
</p>
<p>
<pb n="KR3h0066_WYG_003-18a"/>
</p>
<p>
<pb n="KR3h0066_WYG_003-19a"/>
</p>
<p>
<pb n="KR3h0066_WYG_003-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0066_WYG_003-20b"/>
　　　　八法分論<lb/>
側不得平其筆當側筆就右為之口訣云先右掲其腕<lb/>
次輕蹲其鋒取勢𦂳則乘機頓挫借勢出之疾則失中<lb/>
過又成俗側鋒顧右借勢輕掲潛出務於勒也然不言<lb/>
㸃而言側何也謂筆鋒顧右審其勢險而側之故名側<lb/>
也止言㸃則不明顧右無存鋒向背墜墨之勢若左顧<lb/>
右側則側無方故側不險則失於鈍鈍則芒角隠而書<lb/>
之神格喪矣側者側下其筆使墨精暗墜徐乃反掲則<lb/>
<pb n="KR3h0066_WYG_003-21a"/>
稜利矣又口訣云作㸃向左以中指斜頓向右以大指<lb/>
齊頓作報荅便以中指挫鋒須按筆收鋒在内而出之<lb/>
右軍云作㸃皆須磊磊如大石之當衢又云㸃不變謂<lb/>
之布棊貴通變也<lb/>
勒不得卧其筆中髙兩頭下以筆心壓之口訣云頭傍<lb/>
鋒仰策次迅收若一出掲筆不趯而暗收則薄圓而疎<lb/>
筆無力矣夫勒筆鋒似及於紙須微進峻趯然不言畫<lb/>
而言勒何也曰勒者趯筆而行承其虚畫取其勁澀則<lb/>
<pb n="KR3h0066_WYG_003-21b"/>
功成矣不言畫者慮在不趯一出便畫則鋒拳而怯薄<lb/>
矣若作策法斜指擡筆若作勒法即用中指鉤筆澀進<lb/>
覆畫以中指頓筆然後以大指遣至盡處此三勢相近<lb/>
用法不同畫有重複不為布算乃可<lb/>
　簡縁云趯者打勢也<lb/>
努不得直其筆直則無力立筆左偃而下最要有力口<lb/>
訣云凡旁卷微曲蹙筆累走而進之直則衆勢失力滯<lb/>
則神氣怯散夫努須側鋒顧右潛趯輕挫則掲或問畫<lb/>
<pb n="KR3h0066_WYG_003-22a"/>
者中心竪畫也今不言直畫而言努何也曰努者勢微<lb/>
努在乎趯筆下行若直置其畫則形圓勢質為書之病<lb/>
筆訣云努筆之法竪筆徐行近左引勢勢不欲直直則<lb/>
無力矣<lb/>
趯須蹲鋒得勢而出出則暗收鋒又云前畫卷則别斂<lb/>
鋒而出之口訣云傍鋒輕掲借勢勢不勒筆不挫則意<lb/>
不深趯與挑一也貴於澀出適出期於倒收所謂欲挑<lb/>
還置也夫趯自努出潛鋒輕挫借勢而出之或問凡字<lb/>
<pb n="KR3h0066_WYG_003-22b"/>
出鋒謂之挑今謂之趯何也曰趯者語之小異耳以筆<lb/>
鋒去而言之趯自努畫收鋒竪筆潛勁借勢而趯之筆<lb/>
訣云即努筆下殺筆趯起也法須挫衂轉筆出鋒佇思<lb/>
消息則神蹤不墜矣<lb/>
　簡縁云左筆曰趯右筆曰挑<lb/>
策須斫筆背發而仰收則背斫仰策也兩頭髙中以筆<lb/>
心舉之口訣云仰筆潛鋒以鱗勒之法掲腕趯勢於右<lb/>
潛鋒之要在畫勢暗鋒捷歸於右也夫策筆仰鋒竪䟐<lb/>
<pb n="KR3h0066_WYG_003-23a"/>
微勁借勢峻顧於掠也又云作策法仰指擡筆上或問<lb/>
策一名折翼畫今謂之策何也曰仰筆趯鋒輕擡而進<lb/>
故曰策若及紙便畫不務遲澀向背偃仰者此備畫耳<lb/>
筆訣云始築鋒而仰策徐轉筆以成形是也<lb/>
掠者拂掠須迅其鋒左出而欲利又云微曲而下筆心<lb/>
至卷處口訣云撆過謂之掠借於策勢以輕駐鋒<hi>簡縁云此</hi>
<hi>言永字之撇</hi>右掲其腕加以迅出勢旋於左法在澀而勁意<lb/>
欲暢而腕遲留則傷於緩滯夫側鋒左出謂之掠或問<lb/>
<pb n="KR3h0066_WYG_003-23b"/>
掠一名分發今稱為掠何也曰掠乃疾徐有準手隨筆<lb/>
遣鋒自左出取險勁盡而為節發則一出運用無的故<lb/>
掠之精㫖可守也筆訣云從策筆下左出而鋒利不墜<lb/>
則自然佳矣<lb/>
啄者如禽之啄物其筆下罨以疾為勝口訣云右上左<lb/>
之勢為卷啄按筆蹲鋒潛蹙於右借勢收鋒迅擲旋左<lb/>
須精險衂去之不可緩滯夫筆鋒及紙為啄在潛勁而<lb/>
啄之或問撇謂之啄何也撆者䝉俗之言啄因勢而言<lb/>
<pb n="KR3h0066_WYG_003-24a"/>
啄以輕勁為勝筆訣云啄筆速進勁若鐵石則勢成矣<lb/>
磔者不徐不疾戰行欲卷復駐而去之又曰趯筆戰行<lb/>
翻筆轉下而出筆磔之口訣云右送之波皆名磔右掲<lb/>
其腕逐勢𦂳䟐傍筆迅磔盡勢輕掲而暗收在迅勁得<lb/>
之夫磔法筆鋒須䟐勢欲險而澀得勢而輕掲暗收存<lb/>
勢候其勢盡而磔之或問發波謂之磔何也曰發波之<lb/>
筆循古無從源其用筆磔法為勁筆訣云始入筆𦂳築<lb/>
而微仰便下徐行勢足而後磔之其筆或藏鋒或出鋒<lb/>
<pb n="KR3h0066_WYG_003-24b"/>
由人心之所好為之也<lb/>
　　　顔魯公八法頌<lb/>
側蹲鴟而墜石　勒緩縱以藏機　努彎環而勢曲<lb/>
趯峻快以如錐　策依稀而似勒　掠髣髴以宜肥<lb/>
啄騰凌而速進　磔抑惜以遲移<lb/>
　　　栁宗元八法頌<hi>或曰張旭傳</hi>
側不貴卧　　　勒常患平　　　努過直而力敗<lb/>
趯宜峻而勢生　策仰收而暗掲　掠左出而鋒輕<lb/>
<pb n="KR3h0066_WYG_003-25a"/>
啄倉皇而疾罨　磔䟐趞以開撐<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0066_WYG_003-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書法正傳卷三<lb/>
</p>
<p>
</p>
  </div>
</body>
</text>
</TEI>
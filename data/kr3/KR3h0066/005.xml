<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書法正傳卷五</head>
    <p>
<pb n="KR3h0066_WYG_005-1a"/>
欽定四庫全書<lb/>
　書法正傳卷五　　　　　　常熟馮武撰<lb/>
　　纂言上<lb/>
　　　李斯用筆法<lb/>
凡書非但裹結流快終藉筆力輕徤蒙將軍恬筆經猶<lb/>
有簡畧斯更脩改望益於用用筆法先急迴後疾下鷹<lb/>
望鵬逝信之自然不得重改如遊魚得水景山興雲或<lb/>
卷或舒乍輕乍重善思之此理可見斯書秦望紀功石<lb/>
<pb n="KR3h0066_WYG_005-1b"/>
云吾死後五百三十年閒當有一人替吾蹟焉<hi>一本作九百四</hi>
<hi>十年</hi>
　簡縁云此段似説正書非論玉箸疑未必是斯言也<lb/>
　　　蕭何筆法<lb/>
漢相國何善篆籕其論筆道云夫書勢法猶若登陣變<lb/>
通正在腕前文武貴於筆下出没須有倚伏開闔藉乎<lb/>
陰陽每欲書字喻如安營下寨穩思審之方可用筆筆<lb/>
者心也墨者意也書者營也力也通也塞也決也依此<lb/>
<pb n="KR3h0066_WYG_005-2a"/>
遵妙矣何為殿成覃思三月以題其額觀者如流水何<lb/>
使秃筆常自為之<lb/>
　簡縁云亦未說著痛痒但就唐太宗餘意而為之酇<lb/>
　侯恐無此言<lb/>
　　　蔡邕書說<lb/>
蔡邕入嵩山學書於石室内得素書八角垂芒頗似篆<lb/>
焉寫李斯并史籕等用筆勢喈得之不餐三日唯大呌<lb/>
歡喜若對千人喈因學之三年便妙得其理用筆頗異<lb/>
<pb n="KR3h0066_WYG_005-2b"/>
當代善書者咸異焉喈自書石經於太學觀者如市於<lb/>
㑹稽作筆論曰書者散也欲書先散懷抱任意恣情然<lb/>
後書之若綰閒務雖中山兔毫不能佳也先黙坐靜思<lb/>
隨意取擬言不出口心不再思沈宻神彩若對人君則<lb/>
無不善矣字體形勢若坐若行若飛若動若往若來若<lb/>
卧若起若愁若喜若春夏秋冬若鳥啄形若蟲蝕木若<lb/>
利戈刄若強弓矢若水火若樹雲若日月縱横有象可<lb/>
謂書矣<lb/>
<pb n="KR3h0066_WYG_005-3a"/>
　　　蔡邕石室神授筆勢<lb/>
　邕嘗居一室不寐恍然見一客厥狀甚異授以九勢<lb/>
　言訖而没　琰字文姬邕之女也<lb/>
蔡琰云臣父造八分時神授筆法曰書肇於自然自然<lb/>
既立陰陽生焉陰陽既生形氣立矣藏頭䕶尾力在字<lb/>
中下筆用力獻酧之麗故曰勢來不可止勢去不可遏<lb/>
書有二法一曰疾二曰澀得疾澀二法書妙盡矣夫書<lb/>
稟乎人性疾者不可使之令徐徐者不可使之令疾筆<lb/>
<pb n="KR3h0066_WYG_005-3b"/>
惟軟則竒怪生焉九勢列後自然無師授而合於先聖<lb/>
矣<lb/>
　簡縁云八體之中有疾有澀宜疾則疾不疾則失勢<lb/>
　宜澀則澀不澀則病生疾徐在心形體在字得心應<lb/>
　手妙出筆端<lb/>
　　　鍾繇筆法<lb/>
鍾繇少時隨劉勝往抱犢山學書三年比還與邯鄲淳<lb/>
韋誕孫子荆闗枇杷魏太祖等議用筆於韋誕坐中見<lb/>
<pb n="KR3h0066_WYG_005-4a"/>
蔡邕筆法自拊胷盡青因嘔血魏太祖以五靈丹活之<lb/>
苦求邕法誕不與及誕死繇陰令人發其墓遂得之故<lb/>
知多力豐筋者聖無力無筋者病<hi>簡縁云二語真骨髓</hi>一一從其<lb/>
消息而用之由是更妙繇曰筆迹者界也流美者人也<lb/>
<hi>或作用筆者天也流美者地也</hi>非凡庸所知臨死乃囊中取出以授其<lb/>
子㑹曰吾精思學書三十年讀他書未終盡學其字與<lb/>
人居畫地廣數步卧畫被穿過表如厠終日忘歸毎見<lb/>
萬類皆書象之<hi>簡縁云用心如此之專方成藝業</hi>繇善三色書然最妙<lb/>
<pb n="KR3h0066_WYG_005-4b"/>
八分也㸃如山頽滴如雨驟纎如絲毫輕如雲霧去若<lb/>
鳴鳯之遊雲漢來若遊女之入花林燦燦分明遥遥逺<lb/>
藹者矣<lb/>
　　　晉衞夫人筆陣圖<hi>衞恒之從女汝陰太守李矩之妻名鑠字茂猗</hi>
夫三端之妙莫先乎用筆六藝之奥莫匪乎銀鈎昔秦<lb/>
丞相李斯見周穆王書七日興歎患其無骨蔡尚書入<lb/>
鴻都觀碣十旬不返嗟其出羣故知達其源者少暗其<lb/>
理者多近代以來殊不師古縁情棄道纔記姓名或學<lb/>
<pb n="KR3h0066_WYG_005-5a"/>
不該贍聞見又寡致使成功不就虚費精神自非通靈<lb/>
感物不可與談斯道矣今刪李斯筆妙更加潤色總七<lb/>
條并作其形容列事如左貽諸子孫永為模範庶將來<lb/>
君子時復覽焉<lb/>
筆要取崇山絶仭中兔毫八九月收之其筆頭長一寸<lb/>
管長五寸鋒齊腰強者其硯取煎涸新石潤澀相兼浮<lb/>
津耀墨者其墨取廬山之松煙代郡之鹿膠十年以上<lb/>
強如石者為之紙取東陽魚卵虚柔滑淨者凡學書字<lb/>
<pb n="KR3h0066_WYG_005-5b"/>
先學執筆若真書去筆頭二寸一分若行草書去筆頭<lb/>
三寸一分執之下筆㸃畫芟波屈曲皆須盡一身之力<lb/>
而送之若初學先大書不得從小善鑒者不寫善寫者<lb/>
不鑒善筆力者多骨不善筆力者多肉多骨微肉者謂<lb/>
之筋書多肉微骨者謂之墨豬多力豐筋者聖無力無<lb/>
筋者病一一從其消息而用之<lb/>
　　一　如千里陣雲隱隱然其實有形<lb/>
　　丶　如髙峯墜石磕磕然實如崩也<lb/>
<pb n="KR3h0066_WYG_005-6a"/>
　　丿　如陸斷犀象<lb/>
　　丨　如萬嵗枯藤<lb/>
　　□　如崩浪雷奔<lb/>
　　□　如百鈞弩發<lb/>
　　<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>　如勁弩筋節<lb/>
右七條筆陣出入斬斫圖執筆有七種有心急而執筆<lb/>
緩者有心緩而執筆急者若執筆近而不能𦂳者心手<lb/>
不齊意後筆前者敗若執筆逺而急意前筆後者勝又<lb/>
<pb n="KR3h0066_WYG_005-6b"/>
有六種用筆結構圓備如篆法飄颺灑落如章草凶險<lb/>
可畏如八分窈窕出入如飛白耿介特立如鶴頭鬱拔<lb/>
縱横如古隸然心存委曲每為一字各象其形斯造妙<lb/>
矣書道畢矣永和四年上虞製記<lb/>
　簡縁云知此方可寫正書<lb/>
　　　王右軍題衛夫人筆陣圖後<lb/>
夫紙者陣也筆者刀矟也墨者鍪甲也水硯者城池也<lb/>
心意者將軍也本領者副將也結構者謀畧也颺筆者<lb/>
<pb n="KR3h0066_WYG_005-7a"/>
吉凶也出入者號令也屈折者殺戮也夫欲書先乾研<lb/>
墨凝神靜思預想字形大小偃仰平直振動令筋脈相<lb/>
連意在筆前然後作字若平直相似狀如算子上下方<lb/>
整前後齊平此不是書但得其㸃畫耳昔宋翼嘗作此<lb/>
書翼是鍾繇弟子繇乃叱之翼三年不敢見繇即潛心<lb/>
改蹟每作一波常三過折筆每作一㸃常隠鋒而為之<lb/>
每作一横畫如列陣之排雲每作一戈如百鈞之弩發<lb/>
每作一㸃如髙峯墜石屈折如鋼鈎每作一牽如萬嵗<lb/>
<pb n="KR3h0066_WYG_005-7b"/>
枯藤每作一放縱如足行之趨驟翼先來書惡晉太康<lb/>
中有人於許下破鍾公墓遂得筆勢論翼乃讀之依此<lb/>
法學名遂大振欲真書及行書皆依此法若欲學草又<lb/>
别有法須緩前急後字體形勢狀等龍蛇相鈎聨不斷<lb/>
仍須稜側起伏用筆亦不使齊平大小一等每作一字<lb/>
須有㸃處且作餘字總竟然後安㸃其㸃須空中遥擲<lb/>
筆作之其草書亦復須象篆勢八分古隸相雜亦不得<lb/>
急令墨不入紙若急作意思淺薄筆即直過惟有章草<lb/>
<pb n="KR3h0066_WYG_005-8a"/>
及章程行押等不用此勢但用擊石波而已其擊石波<lb/>
者缺波也又八分更有一波謂之隼尾波其即鍾公太<lb/>
山銘及魏文帝受禪碑中已有此體夫書先須引八分<lb/>
章草入隸字中發人意氣若直取俗字不能先發羲之<lb/>
少學衞夫人書將謂大能及後渡江北游名山比見李<lb/>
斯曹喜等書又之許下見鍾繇梁鵠書又之洛下見蔡<lb/>
邕石經三體書又之從兄洽處見張旭華嶽碑始知學<lb/>
衛夫人書徒費年月耳羲之遂改本師仍於衆碑學習<lb/>
<pb n="KR3h0066_WYG_005-8b"/>
焉遂成書爾時年五十有三或恐風燭奄及聊遺教於<lb/>
子孫耳可藏之石室千金勿傳非其人也永和十二年<lb/>
四月十二書<lb/>
　簡縁云此篇非右軍不能道<lb/>
　　　王羲之論書<lb/>
吾書比之鍾張當抗衡或謂過之張草猶當雁行張精<lb/>
熟過人臨池學書池水盡墨若吾躭之若此未必謝之<lb/>
後達解者知其評之不虚吾盡心精作亦久尋諸舊書<lb/>
<pb n="KR3h0066_WYG_005-9a"/>
惟鍾張故為絶倫其餘為是小佳不足在意去此二賢<lb/>
僕書次之須得書意轉深㸃畫之閒皆有意自有言所<lb/>
不能盡得其妙者事事皆然平南李式論君不謝<hi>平南即右</hi>
<hi>軍叔平南將軍王廙也李式晉侍中</hi>
　簡縁云非自道必不能如此之確而妥<lb/>
　　　王右軍筆勢論<hi>見周子發書苑菁華第一卷</hi>
告汝子敬吾觀汝書性過人仍未閑規矩父不親教自<lb/>
古有之令述筆勢論一篇開汝之性凡諸字勢總立十<lb/>
<pb n="KR3h0066_WYG_005-9b"/>
章章有指歸定其模楷審其舛謬撮其要實録其便宜<lb/>
或變體處多罕測其本轉筆者衆莫識其源懸針垂露<lb/>
之法固難體制揚波騰氣之勢足可迷人故謂辨其所<lb/>
由堪愈膏肓之疾今書樂毅論一本筆勢論一篇貽子<lb/>
藏之勿播於外窮研篆籕功省而易成纂習精專形彰<lb/>
而勢顯存意學者兩月可見其成天性靈者百日即知<lb/>
其本此筆勢可為家珍學者秘之世有名譽筆削久矣<lb/>
始克有成研精覃思審諸規矩存其要畧以為斯論<lb/>
<pb n="KR3h0066_WYG_005-10a"/>
一曰凡欲書時先乾研墨安筆水中研墨須調不得生<lb/>
用生用即浸潯漫澀㸃筆之法只可大如菽麥也不宜<lb/>
多㸃㸃多則不利横畫之法不得緩緩則不𦂳竪牽之<lb/>
法不得急宜卓把筆筆頭先行筆管須卓立竪傍則曲<lb/>
也倚竿之勢亦須緩干戈形勢頭尾大小輕徤妙好真<lb/>
書如此行草任意<lb/>
二曰初學字時不可盡其形勢先想字成意在筆前一<lb/>
遍正其手脚二遍須學形勢三遍須令似本四遍加其<lb/>
<pb n="KR3h0066_WYG_005-10b"/>
遒潤五遍每加抽拔使不生澀如筆下未滑不可便休<lb/>
三行兩行臨之未休取滑徤為能勿計其遍數也<lb/>
三曰平穏為本分間布白上下齊平均其體勢大者促<lb/>
之令小小者縱之令大自然寛狹得所不失其宜横則<lb/>
正如長舟之截江渚竪則直如冬筍之挺寒谷<lb/>
四曰作㸃之法必須磊磊如大石之當衢路或如蹲鴟<lb/>
或如蝌斗或如𤓰瓣或如鶚口或如鼠矢凡此之類各<lb/>
禀其儀用之落竿之法峨峨如長松之倚谿谷若欲倒<lb/>
<pb n="KR3h0066_WYG_005-11a"/>
也復似百鈞之弩初張處其戈意妙理難窮放似弓張<lb/>
箭發收如虎鬭龍驤直如勁松之臨谷曲類懸鈎之釣<lb/>
水<hi>簡縁云落竿戈法也</hi>
五曰立人之形如烏鳥之在柱首信任使之類是也屈<lb/>
脚之勢彎彎如角弓之張烏焉為島之類是也腕脚之<lb/>
勢要如壯士之屈臂鳯飛凡氣之類是也急引疾牽如<lb/>
雲中之掣電還逺送道之類是也<lb/>
六曰日月目具等字之例中畫不得觸其右右又宜粗<lb/>
<pb n="KR3h0066_WYG_005-11b"/>
腕脚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斡上搽下撚終始轉折悉令和韻勿使蜂腰鶴<lb/>
膝放縱宜從氣力作右邊折角疾牽下微開左畔斡轉<lb/>
令取登對勿使腰中傷慢視筆取勢直截而下<lb/>
七曰凡字處中畫之法皆不得倒其左右横貴乎纎竪<lb/>
貴乎粗分閒布白逺近宜均上下得所自然平穏並須<lb/>
逓相掩蓋不可孤露形影藏鋒㸃畫使左先右回右亦<lb/>
然藏頭㸃畫懸筆屬紙令筆心當畫中行<lb/>
八曰作字之勢在乎精思熟察然後下筆撆不宜緩緩<lb/>
<pb n="KR3h0066_WYG_005-12a"/>
則鈍捺不宜遲遲則失力脚不宜斜斜則不正腹不宜<lb/>
促促則太濶啄不宜賖賖則失勢囘角不宜峻不宜作<lb/>
稜角二字合為一體者並不宜闊重不宜長單不宜小<lb/>
複不宜大宻勝乎疎短勝乎長字之形勢不宜上濶下<lb/>
狹如此則重輕不相稱也<lb/>
九曰作字之體須遵正法不宜宻宻則似疴瘵纒身不<lb/>
能展舒不宜疎疎則似翔禽溺水諸處皆慢不宜傷長<lb/>
傷長則似既死之虺腰閒無力不宜傷短傷短則似已<lb/>
<pb n="KR3h0066_WYG_005-12b"/>
踐之蛙形醜而闊此為大忌<lb/>
　簡縁云此謂應短而長應長而短非謂本短而欲其<lb/>
　長本長而欲其短也<lb/>
十曰莫以字小易而忙行筆勢莫以字大難而慢展毫<lb/>
頭如是則筋力不等生死相混倘或一㸃失所若美人<lb/>
之病一目一畫失節如壯士之折一肱不可不慎樂毅<lb/>
之法王氏累世學此得成自外皆達勿以難學而自惰<lb/>
焉此論日有丹陽僧求吾吾不復與也<lb/>
<pb n="KR3h0066_WYG_005-13a"/>
　簡縁云此篇孫過庭極言其偽張彦逺亦棄而不録<lb/>
　獨周子發書苑菁華首列此篇朱長文墨池編亦云<lb/>
　恐是後之學者所作然其中不無要言故存之<lb/>
　　　右軍書法<lb/>
論曰夫書者𤣥妙之技也自非達人君子不可得而述<lb/>
之夫書大須存意思予覽李斯等論筆勢又鍾繇書骨<lb/>
皆是不輕恐子孫不記故序而論之夫書字不用平直<lb/>
不用調端先須用筆或偃或仰或欹或側或大或小或<lb/>
<pb n="KR3h0066_WYG_005-13b"/>
長或短凡作一字或似篆籕或如鵠頭或如散隸或如<lb/>
八分或如蟲食木或如流水態或如壯士利劍或似婦<lb/>
人纎麗先構筋力然後裝束<hi>簡縁云裝束布置結構是也</hi>必須汪濊<lb/>
詳雅起發齊宻疎闊相閒每作㸃必須懸手作之或作<lb/>
波抑而復曳每作一字即須作數種意况或横畫似八<lb/>
分而發如篆籕或牽竪如深林之喬木而屈折如鋼鐵<lb/>
鈎或上大如稈藁或下細如針韭或轉發如鳥飛或稜<lb/>
側如流水作一字横竪可連滿一行直看媚態第一須<lb/>
<pb n="KR3h0066_WYG_005-14a"/>
存筋藏鋒滅迹隠端用筆尖如落鋒勢無一毫如尖筆<lb/>
勢意况生舉爽爽若神為一字須數體俱入若作一紙<lb/>
皆須字字意别勿使相同若書弱紙用強筆若書強紙<lb/>
用弱筆強弱不等則蹉跌不入凡書之時貴乎沈靜令<lb/>
意在筆前筆居心後未作之始結思成矣然下筆不用<lb/>
急而須遲何也管是將軍故須持重心不宜遲心是箭<lb/>
鋒箭不欲遲遲則中物不入夫字有緩急一字之中何<lb/>
者是急止如鳥字下手一㸃㸃須急横直皆須遲欲鳥<lb/>
<pb n="KR3h0066_WYG_005-14b"/>
之脚張大須急不急不有形勢每書欲得十遲五急十<lb/>
曲五直十藏五出十起五伏然後是書若直㸃急牽急<lb/>
裹此暫看是書久味無力又須用筆著墨不過三分不<lb/>
得深浸深浸則毫弱無勢墨用松節研之久久不動彌<lb/>
佳矣<lb/>
　簡縁云閱此則知唐宋人所說皆原於此故不以其<lb/>
　重出而並録之<lb/>
　　　又筆陣圖<lb/>
<pb n="KR3h0066_WYG_005-15a"/>
晉右軍將軍王羲之曠之子也七嵗善書年十二見前<lb/>
代筆說於父枕中竊而讀之父曰爾何來吾所秘羲之<lb/>
笑而不荅母曰爾觀用筆秘法否父見其小恐不能秘<lb/>
之不與語羲之拜曰今藉而用之使待成人晚矣父遂<lb/>
與之不盈期月書大進衛夫人語太常王榮曰此兒必<lb/>
見吾用筆訣也妾近見其書便有老成之意因流涕曰<lb/>
此子必蔽吾名晉穆帝時書祭北郊文久乃更寫工人<lb/>
削之筆入木三分三十三書蘭亭序三十七書黄庭經<lb/>
<pb n="KR3h0066_WYG_005-15b"/>
訖空中有語卿書感我而况人乎吾天台丈人自言真<lb/>
勝鍾繇羲之書多不一體永和九年作筆陣圖與子敬<lb/>
曰夫紙者城也筆者主也水者兵也硯者糧也銛者智<lb/>
也躁者形也大座者壘也調神者謀也輕者鉦也重者<lb/>
鼔也心者刀也手者騎也並以書之經緯夫筆墨皆強<lb/>
者然後可行若勾者似用干將之劍陸截犀革若曳者<lb/>
似六鈞之弓夏服之箭縱横若花開草野起伏若雲霧<lb/>
去來至於主客勝負皆須姑息而後行之先作者主也<lb/>
<pb n="KR3h0066_WYG_005-16a"/>
後為者客也夫用筆似安營似用槊調墨如調弓端箭<lb/>
㸃水似觀象察色看毫似砥刃合鋒畜硯似甲楯舟航<lb/>
用紙似突騎屯聚出入若由門戶囘轉若似旌旗挺發<lb/>
若號令齊整小大若法律嚴明正直若糾察吏官輕重<lb/>
若破賊㑹圍結字若獻凱廟堂凡解如此可謂是書不<lb/>
然虚費紙筆終日矻矻何所成名<lb/>
　簡縁云按筆陣圖與前篇不同嵗月亦異蓋永和十<lb/>
　二年所作是右軍題衞夫人筆陣圖後者也九年所<lb/>
<pb n="KR3h0066_WYG_005-16b"/>
　作是右軍與子敬者也故並存之<lb/>
　　　右軍述天台紫真傳授筆法<lb/>
天台紫真因及余曰子雖至於斯仍未至於斯若書之<lb/>
器必達乎道同混元之理似七寳之貴垂萬古之名陽<lb/>
氣明而華壁立陰氣大而風神生把筆抵鋒肇於本性<lb/>
力圓則潤勢疾則澀法以𦂳而勁逸以險而峻内盈外<lb/>
虚起不孤伏不寡面迎非近背接非逺望之惟逸發之<lb/>
惟靜敬茲法也盡妙矣言訖遂隠予遂鐫石以為陳迹<lb/>
<pb n="KR3h0066_WYG_005-17a"/>
維永和九年九月五日晉右軍將軍王羲之記<lb/>
　　　王僧䖍筆意贊<lb/>
書之妙道神彩為上形質次之兼之者方可紹於古人<lb/>
以斯言之豈易多得必使心忘於筆手忘於書心手遺<lb/>
情書筆相忘是謂求之不得考之即彰乃為筆意贊曰<lb/>
剡子易墨心圓管直漿深色濃萬毫齊力先臨告誓次<lb/>
寫黄庭骨豐肉潤入妙通靈努如植槊勒若横釘虚專<lb/>
妥帖毆鬭崢嶸開張鳯翼聳擢芝英粗不為重細不為<lb/>
<pb n="KR3h0066_WYG_005-17b"/>
輕纎微鄉背毫髪死生工之盡矣可擅時名<lb/>
　　　梁武荅陶貞白<lb/>
夫運筆斜則無芒角執手寛則書緩弱㸃撆短則法擁<lb/>
腫㸃撆長則法灕澌畫促則字横畫疎則形慢拘則乏<lb/>
勢放又少則純骨無媚純肉無力少墨浮澀多墨笨鈍<lb/>
此並黙然在心所謂自然理也若抑揚得所趣舍無違<lb/>
值筆廉斷觸勢峯鬱揚波折節中規合矩分閒上下濃<lb/>
纎有方肥瘦相和骨力相稱婉婉曖曖視之不足稜稜<lb/>
<pb n="KR3h0066_WYG_005-18a"/>
凜凜常有生色適眼合心便為甲科衆家可識亦當復<lb/>
由事耳六文可工亦當復由習耳一聞能持一見能記<lb/>
亘古亘今不無其人大抵為論終歸於是程邈所以能<lb/>
變書體為舊也張芝所以能善書工學之積習也<lb/>
　　　隋釋智果心成頌<lb/>
囘展右肩<lb/>
　頭項長者向右展寧宣臺尚字是<lb/>
　簡縁云非是頭項長是右肩也<lb/>
<pb n="KR3h0066_WYG_005-18b"/>
長舒左足<lb/>
　有脚者向左舒實其典字是<hi>謂亻彳木才之類非其典之謂</hi>
峻拔一角<lb/>
　字方者擡右角國周用字是<lb/>
潛虚半腹<lb/>
　畫稍粗於左右亦須著逺近均匀逓相覆蓋放令右<lb/>
　虚用見岡月字是<lb/>
閒開閒闔<lb/>
<pb n="KR3h0066_WYG_005-19a"/>
　無字四㸃四畫為綜上開則下闔也<lb/>
　簡縁云畫即竪也<lb/>
隔仰隔覆<lb/>
　並字隔二畺字隔三皆斟酌二三字仰覆用之<lb/>
迴互留放<lb/>
　謂字有磔掠重者若爻字上住下放茶字上放下住<lb/>
　是也不可并放<lb/>
變換垂縮<lb/>
<pb n="KR3h0066_WYG_005-19b"/>
　謂兩竪畫一垂一縮并字右縮左垂斤字左縮右垂<lb/>
　是也<lb/>
繁則減除<lb/>
　王書懸字虞書毚字皆去下一㸃張書盛字改血從<lb/>
　皿<lb/>
　簡縁云盛字去内丁字非從皿也若皿字則本無㸃<lb/>
疎當補續<lb/>
　王書神字䖏字皆加一㸃却字卩從阝字是也<lb/>
<pb n="KR3h0066_WYG_005-20a"/>
分若抵背<lb/>
　卅冊之類皆須自立其抵背鍾王毆虞皆守之<lb/>
合如對目<lb/>
　八字州字之類皆須潛相矚視<lb/>
孤單必大<lb/>
　一㸃一畫成其獨立者是也<lb/>
重並仍促<lb/>
　昌吕爻棗等字上小林棘絲羽等字左促森淼等字<lb/>
<pb n="KR3h0066_WYG_005-20b"/>
　兼用之<lb/>
以側映斜<lb/>
　撆為斜磔為側交欠以入之類是<lb/>
以斜附曲<lb/>
　謂人為曲女安必互之類是<lb/>
單精一字力歸自得<lb/>
　鄉背仰覆垂縮廻互不失也<lb/>
盈虚統視連行妙在相承起伏<lb/>
<pb n="KR3h0066_WYG_005-21a"/>
　行行皆相映帶聨屬而不背違也<lb/>
　簡縁云其說多有重見但其人在隋唐之際言之所<lb/>
　始故存之<lb/>
　　　唐太宗論書<lb/>
太宗嘗謂朝臣曰書學小道初非急務時或留心猶勝<lb/>
棄日凡諸藝業未有學而不得者也病在心力懈怠不<lb/>
能專精耳朕少為公子時頻遭陣敵義旗之始乃平冦<lb/>
亂執金鼔必有指揮觀其陣即知強弱以吾弱餌其強<lb/>
<pb n="KR3h0066_WYG_005-21b"/>
以吾強衝其弱敵犯吾弱追奔不踰百數十步吾擊其<lb/>
弱突過其陣自背而反擊之無不大潰多用此制朕思<lb/>
得其理深也今吾臨古人之書殊不學其形勢惟在求<lb/>
其骨力而形勢自生吾之所為皆先作意是以果能成<lb/>
也<lb/>
　簡縁云雖重骨力而結體不妥則骨力反見其怪<lb/>
　　　唐太宗論筆法<lb/>
欲書之時當收視反聽絶慮凝神心正氣和則契於妙<lb/>
<pb n="KR3h0066_WYG_005-22a"/>
心神不正字則欹斜志氣不和書必顛仆其道同魯廟<lb/>
之器虚則欹滿則覆中則正正者和之謂也大抵腕竪<lb/>
則鋒正鋒正則四面勢全次實指指實則筋力均平次<lb/>
虚掌掌虚則運用便易為㸃必收貴𦂳而重為畫必勒<lb/>
貴澀而遲為撆必掠貴險而勁為竪必努貴戰而雄為<lb/>
戈必潤貴遲疑而右顧為環必卸貴蹙鋒而緩轉為波<lb/>
必磔貴三折而遣毫側不得平其筆勒不得卧其筆須<lb/>
筆鋒先行努不宜直直則失力趯須<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>其筆鋒得勢而<lb/>
<pb n="KR3h0066_WYG_005-22b"/>
出策須仰䇿而收掠須筆鋒左出而利啄須卧筆而疾<lb/>
罨磔須戰筆發外得意徐乃出之夫㸃要作稜角忌圓<lb/>
平貴通變合策處策年字是也合勒處勒士字是也凡<lb/>
横畫並上仰下覆志字是也凡三畫悉用之合掠即掠<lb/>
戶字是也彡乃形影字右邊不可一向為之須背下撆<lb/>
之爻須上磔衂鋒下磔放出不可雙出多字四撆一縮<lb/>
二少縮三亦縮四須出鋒巧在乎躪躒則古秀而意深<lb/>
拙在乎輕浮則薄俗而直置採摭精能芟薙蕪穢庶近<lb/>
<pb n="KR3h0066_WYG_005-23a"/>
乎翰墨脫專執自賢闕於師授則衆病蜂起衡鑑徒懸<lb/>
於闇矣<lb/>
　簡縁云此篇最明白最要𦂳<lb/>
　　　唐太宗筆意<lb/>
夫學書者先須知有王右軍絶妙得意處真書樂毅論<lb/>
行書蘭亭草書十七帖勿令有死㸃死畫方盡書之道<lb/>
也<lb/>
　簡縁云一語道破<lb/>
<pb n="KR3h0066_WYG_005-23b"/>
　　　唐太宗指意<lb/>
夫字以神情為精魄神若不和則無態度也以心為筋<lb/>
骨心若不堅則字無勁健也以副毛為皮膚副若不圓<lb/>
則字無温潤也所資心副相參用神氣沖和為妙今比<lb/>
重明輕用指腕不如鋒芒用鋒芒不如沖和之氣自然<lb/>
手腕虚則鋒含沈靜夫心合於氣氣合於心神心之用<lb/>
也心必靜而已矣虞安吉云夫解書意者一㸃一畫皆<lb/>
求象本乃轉自取拙豈是書邪縱放類本體樣奪真可<lb/>
<pb n="KR3h0066_WYG_005-24a"/>
圖其字形未可稱解筆意此乃類乎效顰未入西施之<lb/>
奥室也故其始學得其粗未得其精太緩者滯而無筋<lb/>
太急者病而無骨横毫側管則鈍慢而肉多竪筆直鋒<lb/>
則乾枯而無骨及其悟也心動而手均圓者中規方者<lb/>
中矩粗而能銳細而能壯長者不為有餘短者不為不<lb/>
足思與神㑹同乎自然不知所以然而然矣<lb/>
　簡縁云本者筆畫也<lb/>
　　　歐陽詢書法<lb/>
<pb n="KR3h0066_WYG_005-24b"/>
瑩神靜慮端已正容秉筆思生臨池志逸虚拳直腕指<lb/>
齊掌虚意在筆前文向思後分閒布白勿令偏側墨淡<lb/>
即傷神彩絶濃必滯鋒毫肥則為鈍瘦則露骨勿使傷<lb/>
於軟弱不須怒降為竒調匀㸃畫上下均平逓相顧揖<lb/>
筋骨精神隨其大小不可頭輕尾重勿令左短右長斜<lb/>
正如人上稱下載東映西帶氣宇融和精神灑落省此<lb/>
微言孰為不可也<lb/>
　　　歐陽詢八法<lb/>
<pb n="KR3h0066_WYG_005-25a"/>
　　丶　如髙峯之墜石<lb/>
　　乚　如長空之新月<lb/>
　　一　如千里之陣雲<lb/>
　　丨　如萬嵗之枯藤<lb/>
　　□　如勁松倒折落掛石崖<hi>簡縁云勁松倒折不如峩峩乎如喬松之</hi>
　　　　　　　　　　　　　<hi>欲倒也</hi>
　　<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>　如萬鈞之弩發<lb/>
　　丿　如利劍斷犀象角<lb/>
<pb n="KR3h0066_WYG_005-25b"/>
　　□　一波常三過筆<lb/>
　簡縁云此與右軍大同小異此是最要語何妨再見<lb/>
　　　歐陽詢付善奴訣<lb/>
每秉筆必在圓正重氣力縱横重輕凝神靜慮當審字<lb/>
勢四面停匀八邊具備<hi>簡縁云此即方法此八字惟歐公獨妙他人不能也</hi>短長<lb/>
合度粗細折中心眼準程疎宻欹正最不可忙忙則失<lb/>
勢次不可緩緩則骨癡又不可瘦瘦當形枯復不可肥<lb/>
肥則質濁細詳緩臨自然備體此是最要妙處貞觀六<lb/>
<pb n="KR3h0066_WYG_005-26a"/>
年七月十二日詢書付善奴秘訣<lb/>
　　　唐人論書<hi>見指南</hi>
字裏金生行閒玉潤真則字終意不終草則行盡勢不<lb/>
盡其得書之趣矣<lb/>
　簡縁云是言褚法<lb/>
　　　張懷瓘用筆十法<lb/>
凡工書㸃畫體理精𤣥約象立名究之可悟豈不以㸃<lb/>
如利鑽鏤金畫似長錐界石倣茲用筆坐進千里夫書<lb/>
<pb n="KR3h0066_WYG_005-26b"/>
第一用筆第二識勢第三裹束三者兼備此為法書茍<lb/>
守一途即為未得夫用筆豈止於偏傍向背其要在蹲<lb/>
馭起伏識勢豈止於散水烈火其要在權變改製裹束<lb/>
豈止於虚實展促其要歸於互出曉此三者始可言書<lb/>
今作成頌以盡精㫖<lb/>
偃仰向背<lb/>
　兩字併為一字須求㸃畫上下偃仰離合之勢<lb/>
陰陽相映<lb/>
<pb n="KR3h0066_WYG_005-27a"/>
　陰為内陽為外斂心為陰展筆為陽必須相應左右<lb/>
　亦然<lb/>
鱗羽參差<lb/>
　㸃畫編次無使齊平如鱗羽參差之狀<lb/>
峯巒伏起<lb/>
　起筆蹙衂如峯巒之狀殺筆亦須存結<lb/>
真草偏枯<lb/>
　兩字或三字不得真草合成一字謂之偏枯須求映<lb/>
<pb n="KR3h0066_WYG_005-27b"/>
　帶字勢雄媚<lb/>
斜正失則<lb/>
　落筆結字分付㸃畫之法須依位次<lb/>
遲澀飛動<lb/>
　勒鋒側筆字須飛動無凝滯之勢是為得法<lb/>
　簡縁云勒鋒磔筆最易凝滯<lb/>
射空玲瓏<lb/>
　謂烟感識字行草用筆不依前後<lb/>
<pb n="KR3h0066_WYG_005-28a"/>
尺寸規度<lb/>
　不可長有餘而短不足須引筆至盡處則字有凝重<lb/>
　之態<lb/>
隨字變轉<lb/>
　如蘭亭一筆作懸針其下嵗字則變垂露又其閒一<lb/>
　十八箇之字各别其體<lb/>
　　　張懷瓘論行書<lb/>
夫行書非草非真離方遁圓在乎季孟兼真者謂之真<lb/>
<pb n="KR3h0066_WYG_005-28b"/>
行兼草者謂之行草子敬之法非草非行開張於行流<lb/>
便於草又處其中閒無藉因循寧拘制則臨事制宜從<lb/>
意適便風行雨散潤色開花數體之中最為風流者也<lb/>
逸少秉真行之要子敬執行草之權父之靈和子之神<lb/>
俊皆古今之獨絶<lb/>
　　　張懷瓘論執筆<lb/>
草書論云執筆亦有法若執筆淺而堅掣打勁利掣三<lb/>
寸而一寸著紙勢有餘矣若執筆深而束牽三寸而一<lb/>
<pb n="KR3h0066_WYG_005-29a"/>
寸著紙勢已盡矣其故何也筆在指端則掌虚運動適<lb/>
意騰躍頓挫生氣在焉筆居半則掌實如樞不轉折豈<lb/>
能自由既不能轉運迴旋乃成稜角筆既死矣寧望字<lb/>
之生動乎<lb/>
　　　張懷瓘評書<lb/>
評書藥石論云夫馬筋多肉少為上肉多筋少為下書<lb/>
亦如是今之書人或得肉多筋少之法薫蕕同氣十年<lb/>
不分寧知不有藏其知能渾其體法雷同賞遇或使之<lb/>
<pb n="KR3h0066_WYG_005-29b"/>
然至如馬之羣行驥子不出其外列柂銜策方知逸足<lb/>
含識之物皆欲骨肉相稱神貌怡然若筋骨不任其脂<lb/>
肉在馬為駑駘在人為肉疾在書為墨豬惟其病狀未<lb/>
即已也非醫緩不能為之惟題署及八分則肥宻可也<lb/>
自此之外皆宜蕭散恣其運動然能之至難鑒之不易<lb/>
精察之者必如庖丁解牛目無全形析枝分理其有一<lb/>
㸃一畫意態縱横偃亞中閒綽有餘裕結字峻秀類於<lb/>
生動幽若深逺煥若神明以不測為量書之妙也是曰<lb/>
<pb n="KR3h0066_WYG_005-30a"/>
無病勤而行之益佳其有方闊齊平支體肥腯佈置偪<lb/>
側有所不容稜角且形况復無像神貌昏懵氣候蔑然<lb/>
以濃淡為華者書之困也是曰病甚稍須毒藥以攻之<lb/>
古文篆籕書之祖也都無角節將古合道理亦可明蓋<lb/>
欲方而有規圓不失矩亦猶人之指腕促則如指之拳<lb/>
賖則如腕之屈理須譬之以皮肉若露筋骨是乃病也<lb/>
豈曰壯哉書亦須用圓轉順其天理若輒成稜角是乃<lb/>
病也豈曰力哉夫良工理材斤斧無迹才子敘事潛刃<lb/>
<pb n="KR3h0066_WYG_005-30b"/>
其閒書能入流含於和氣宛與理㑹曲若天成刻角耀<lb/>
鋒無利餘害萬事拙者易能者難童䝉書有稜角豈謂<lb/>
能也若始疎而終宻者則大同始宻而終疎者則大異<lb/>
故小人甘以壞君子淡以成耀俗之書甘而易入乍觀<lb/>
肥滿則悅目開心亦猶鄭聲之在聽也稜角者書之弊<lb/>
薄也脂肉者書之滓穢也嬰斯病弊須訪良醫滌蕩心<lb/>
胷除其煩憒古人妙迹用思沈鬱自非冥搜不可得見<lb/>
也夫學鍾王尚不能繼虞褚况他者哉<lb/>
<pb n="KR3h0066_WYG_005-31a"/>
　　　李陽冰筆法<lb/>
夫㸃不變謂之布棊畫不變謂之布算方不變謂之斗<lb/>
圓不變謂之環<lb/>
　　　東海公璹筆法<hi>璹徐浩之子傳其父筆法浩之父嶠之亦書家</hi>
置筆於大指中節前居動靜之際以頭指齊中指兼助<lb/>
為力指自然實掌自然虚雖執之使齊必須用之自在<lb/>
今人皆置筆當大指節碍其轉動拳指塞掌絶其勢力<lb/>
况執之愈急則愈滯不通縱用之規矩無以施為也<lb/>
<pb n="KR3h0066_WYG_005-31b"/>
執筆在乎便穩用筆在乎輕徤輕則須沈便則須澀謂<lb/>
藏鋒也不澀則險勁之狀無由而生太流則成浮滑浮<lb/>
滑則俗故㸃畫須依筆法然後書同古人之迹而合於<lb/>
作者矣<lb/>
欲書當先看所書紙中是何詞句言語多少及紙色相<lb/>
稱以何等書令與書體相合或真或行或草與紙相當<lb/>
意在筆前筆居心後皆須存用筆法難書之字預於心<lb/>
中布置然後下筆自然容與徘徊意態雄逸不可臨時<lb/>
<pb n="KR3h0066_WYG_005-32a"/>
無法任筆成形<lb/>
　　　李華論書<lb/>
用筆在乎虚掌而實指緩衂而急送意在筆前字居筆<lb/>
後其勢如舞鳯翔鸞則其妙也大抵字不可拙不可巧<lb/>
不可今不可古華質相半可也鍾王之法悉而備矣近<lb/>
世虞世南深得其體别有婉媚之態凡云八法學者悉<lb/>
善予有二字之訣至妙之方所謂截拽是也茍善斯字<lb/>
逸少伯英彼何人哉<lb/>
<pb n="KR3h0066_WYG_005-32b"/>
　　　虞雋臨池訣<lb/>
第一用紙筆第二認勢第三裹束第四真如立行如行<lb/>
第五草如走第六上稀第七中匀第八下宻用筆之法<lb/>
拓大指擫中指斂第二指拒名指令掌心虚如握卵此<lb/>
大要也凡用筆以大指節外置筆令轉動自在勿令太<lb/>
𦂳名指拒中指小指拒名指此細要也皆不過雙包自<lb/>
然虚掌實指永字論云以大指拓頭指鈎中指拒此言<lb/>
單包者然必順氣脈均匀拳心須虚虚則轉側圓潤腕<lb/>
<pb n="KR3h0066_WYG_005-33a"/>
須挺起粘紙則輕重失準把筆淺深在去紙逺近逺則<lb/>
浮泛虚薄近則搵鋒體重用水墨之法水散則墨在近<lb/>
迹浮而稜斂有若自然紙剛則用軟筆策掠按拂制在<lb/>
一鋒紙柔則用硬筆衮努鉤磔順成五指純剛如以錐<lb/>
畫石純柔如以泥洗沙既不圓暢神格亡矣書石及壁<lb/>
用紙剛例蓋相得也<lb/>
　　　張旭傳永字八法并五畫軌則<lb/>
側不患平　　　　　　勒不貴卧<lb/>
<pb n="KR3h0066_WYG_005-33b"/>
努過直而力敗　　　　趯當存而勢生<hi>當存一作宜峻</hi>
策仰收而暗掲　　　　掠左出以鋒輕<lb/>
啄倉皇而疾罨　　　　磔趯䟐以開撐<lb/>
　簡縁云按此八句書家皆作栁宗元語不知其本出<lb/>
　於張旭也蓋宗元傳八法於皇甫閲閲傳之徐浩浩<lb/>
　傳之旭古人授受淵源毫髪不亂如此<lb/>
丨　頓筆先縮鋒驟努令頓下衂之其垂露懸針即衂<lb/>
　　之餘勢抽筆成懸針住筆成垂露也<lb/>
<pb n="KR3h0066_WYG_005-34a"/>
一策　奮南寺者真<lb/>
一勒　其齊在<lb/>
一飛　事子十<lb/>
一鱗勒阻　不下可<lb/>
　　已上五畫軌則先賢口傳手授不形紙墨今特明<lb/>
　　之<lb/>
　　　筆法<lb/>
一曰囓鏃門　此一門亦曰書之祖也亦曰書之命也<lb/>
<pb n="KR3h0066_WYG_005-34b"/>
　又云乾坤清氣此古諸聖秘而不傳者也<lb/>
　簡縁云多力多筋則清無力無筋則濁<lb/>
二曰陰陽門　濃淡去住内外肥瘦等<lb/>
　簡縁云妙在有形者為陰妙在無形者為陽<lb/>
三曰君臣門　内外左右上下君須君臣須臣不得違<lb/>
　背<lb/>
　簡縁云即賔主也一筆是主衆筆是臣須有相顧意<lb/>
四曰鄉背門　鄉即俱鄉背即俱背不得一鄉一背<lb/>
<pb n="KR3h0066_WYG_005-35a"/>
　簡縁云此言一字内也<lb/>
五曰偏枯門　不得一邊真一邊草一面大一面小也<lb/>
　簡縁云亦説一字<lb/>
六曰孤露門　肥瘦上下不等名曰孤露須得自在<lb/>
　簡縁云妙在形勢束裹<lb/>
七曰五指玲瓏門　凡㸃筆常迴避相觸也<lb/>
　簡縁云一字内㸃畫皆有遜避黒白分明也<lb/>
八曰停筆遲澀門　遲自遲澀自澀常欲令其透過紙<lb/>
<pb n="KR3h0066_WYG_005-35b"/>
　背<lb/>
　簡縁云此言得勢也<lb/>
九曰通氣門亦云通水　凡㸃畫令通其氣不得塞也<lb/>
　簡縁云筆不斷形不撒使血脈相通總說一字<lb/>
十曰顧荅門　凡㸃畫字勢常須相顧也<lb/>
　　　古今傳授筆法<lb/>
蔡邕得之於神人傳女文姬文姬傳鍾繇繇傳衛夫人<lb/>
夫人傳羲之羲之傳獻之獻之傳羊欣欣傳王僧䖍僧<lb/>
<pb n="KR3h0066_WYG_005-36a"/>
䖍傳蕭子雲子雲傳智永智永傳虞世南世南傳歐陽<lb/>
詢詢傳張旭旭傳李陽冰陽冰傳徐浩浩傳顔真卿真<lb/>
卿傳鄔彤彤傳韋玩玩傳崔邈<lb/>
<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>
                    <hi>勾裏</hi>　　　　　　　　岡罔南向田諸皆例此<lb/>
勹<hi>勾努</hi>　　　　　　　　匀旬均物等用此<lb/>
返異勢　　　　　　　當豈長扆<lb/>
促左轉右勢　　　　　常宣尚<lb/>
實左虚右勢　　　　　其月周同<lb/>
<pb n="KR3h0066_WYG_005-36b"/>
抑左昻右勢　　　　　圖圍國<lb/>
上下不齊勢　　　　　行河水<lb/>
永　　　　　　　　　八法<lb/>
挫決囊<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>仰曳抛引殺　人<lb/>
托撲摺勒　　　　　　口<lb/>
送勾摺許　　　　　　也<lb/>
蹲掠駐努趯　　　　　州<lb/>
報荅勢　　　　　　　交爻門賑<lb/>
<pb n="KR3h0066_WYG_005-37a"/>
摺　　　　　　　　　抛曳如救抑<lb/>
努趯　　　　　　　　鈎評<lb/>
托口勒　　　　　　　挫人引<lb/>
搭州駐　　　　　　　揖也<lb/>
撲　　　　　　　　　囊決<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
蹲掠　　　　　　　　送壓<lb/>
　　已上十三訣先賢只口傳授並不形紙墨張旭唯<lb/>
　　傳永字後自𢎞五勢一切字法無不該矣<lb/>
<pb n="KR3h0066_WYG_005-37b"/>
　　　元巙巙子山九生法<lb/>
一生筆　純毫為心薄覆長短不過六寸軟而復徤<lb/>
二生紙　漸出篋者暢潤受書<lb/>
三生硯　用即著水使筆須洗滌令乾淨<lb/>
四生水　須汲新水<lb/>
五生墨　隨要用旋研多研則凝滯<lb/>
六生手　過或執勞須得腕徤<lb/>
七生目　欲寢適寤不得眠寐既寐須歇<lb/>
<pb n="KR3h0066_WYG_005-38a"/>
八生神　凝念不令躁煩<lb/>
九生景　晴窻明曉<lb/>
　解此九生法乃得名書也<lb/>
　簡縁云果然要寫好字此亦不可不講<lb/>
　　　韓方明執筆五法<hi>與前變法法畧有不同</hi>
第一執管<lb/>
　平腕雙包虚掌實指世俗多愛單包則力不足書無<lb/>
　神氣每作一㸃畫雖有其法亦當使用不成惟平腕<lb/>
<pb n="KR3h0066_WYG_005-38b"/>
　雙包虚掌實指妙無可加也若篆書則多用單勾取<lb/>
　其圓直有準<lb/>
第二簇管<lb/>
　聚五指頭筆管在其中心也急疾無體之書或起草<lb/>
　藁用之<lb/>
第三撮管<lb/>
　大草圖障用之五指頭聚筆管也與握管不逺<lb/>
第四握管<lb/>
<pb n="KR3h0066_WYG_005-39a"/>
　以四指押筆於掌心懸腕以肘力書之或云諸葛誕<lb/>
　倚柱書雷擊柱書不撤如此執管後王僧䖍學此執<lb/>
　筆人以為笑近世張從申亦如此<lb/>
第五搦管<lb/>
　二指節中搦之非書家之事也<lb/>
　　　陸希聲傳筆法<lb/>
鄧州錢若水嘗言古之善書者鮮有得筆法陸希聲得<lb/>
之凡五字曰擫押鈎格氐用筆雙鈎則㸃畫遒勁而盡<lb/>
<pb n="KR3h0066_WYG_005-39b"/>
妙謂之撥鐙法希聲自言昔二王皆傳此法自斯公以<lb/>
下陽冰亦得之希聲以授沙門𧦬光𧦬光入長安為翰<lb/>
林供奉希聲猶未達以詩寄𧦬光曰筆下龍蛇似有神<lb/>
天池雷雨變逡巡寄言昔日不龜手應念江頭洴澼人<lb/>
𧦬光感其言因引薦希聲於貴倖後至宰相刁術言江<lb/>
南後主得此法書絶勁復增二字曰導送今待詔尹希<lb/>
古亦得之而所書為一時之妙李無感小篆亦得其法<lb/>
查道始習篆患其體勢柔弱希古教以法乃雙鈎用筆<lb/>
<pb n="KR3h0066_WYG_005-40a"/>
經半年始習熟而篆體勁直甚佳<lb/>
　　　栁公權筆諫<lb/>
唐穆宗即位栁公權以夏州掌書記入奏帝曰我於佛<lb/>
寺見卿筆迹思之久矣即拜翰林侍書學士穆宗問公<lb/>
權筆法對曰用筆在心心正則筆正上改容知其為筆<lb/>
諫也公權筆勢勁媚自成一家當時公卿大臣家碑板<lb/>
不得公權手筆者以為不孝至外夷入貢别書貨貝曰<lb/>
此購栁書<lb/>
<pb n="KR3h0066_WYG_005-40b"/>
　　　鄭子經天五篇<lb/>
夫執筆者法書之機鍵也夫善執筆則八體具不善執<lb/>
筆則八體廢寸以内法在掌指寸以外法兼肘腕掌指<lb/>
法之常也肘腕法之變也又學古篇云執筆貴圓握管<lb/>
不可不直直則方字貴方得勢不可不轉轉則圓篆圓<lb/>
其用而方其體隸方也外雖方而内實圓圓效天方法<lb/>
地圓有方之理方有圓之象一方一圓其效法天地之<lb/>
道乎<lb/>
<pb n="KR3h0066_WYG_005-41a"/>
　　　林韞撥鐙説<lb/>
韞咸通末為州刑椽時廬陵盧肇罷南浦太守歸宜春<lb/>
公之文翰海内知名韞竊慕小學因師於盧公子弟安<lb/>
期嵗餘盧公忽相謂曰子學我書但求其力耳殊不知<lb/>
用筆之方不在於力用於力筆死矣虚掌實指指不入<lb/>
掌東西上下何所闗焉常人云永字八法乃㸃畫爾拘<lb/>
於一字何異守株翰林禁經云筆貴饒左書尚遲澀此<lb/>
君臣之道也大凡㸃畫不在拘拘長短逺近但勿遏其<lb/>
<pb n="KR3h0066_WYG_005-41b"/>
勢俾令筋脈相連意在筆前然後作字若平直相似狀<lb/>
如算子此畫爾非書法也吾昔受教韓吏部其法曰撥<lb/>
鐙今將授子勿妄傳推拖撚拽是也訣盡於此子其㫖<lb/>
而味乎韞加以久罹戎事筆硯多亡終不能窮其妙敢<lb/>
復傳於智者<lb/>
又曰夫作字貴乎結構結構具矣字形貴活字形活矣<lb/>
又在㸃畫等活㸃畫活矣則為全美然欲㸃畫又在有<lb/>
起有止則可惟撚筆方㑹其妙是撚筆實為用筆之機<lb/>
<pb n="KR3h0066_WYG_005-42a"/>
也<lb/>
　簡縁云按此段恐是後人所增然其言有係故存之<lb/>
　　　釋棲霞論書<lb/>
凡書通即變王變白雲體歐變右軍體栁變歐陽體永<lb/>
禪師褚遂良顔真卿李邕虞世南等並得書中法後皆<lb/>
自變其體以傳於世俱得垂名若執法不變縱能入木<lb/>
三分亦被號為奴書終非自立之地此書家之大要也<lb/>
　　　韋榮宗論書<lb/>
<pb n="KR3h0066_WYG_005-42b"/>
凡下筆心主於手然後可下若小等閒殆亦無憑又曰<lb/>
須淺其執牢其筆實其指虚其掌論正書行草則曰真<lb/>
書小宻執宜近頭行書寛縱執宜稍逺草書流逸執宜<lb/>
更逺逺取㸃畫長大近取分布齊均<lb/>
　　　張敬𤣥論書<lb/>
運腕不可太𦂳𦂳則腕不能轉而字體粗細上下不均<lb/>
楷書不必懸臂氣力有限若行草須懸腕大草書須懸<lb/>
臂筆勢無限也法成之後字體各有管束一字管兩字<lb/>
<pb n="KR3h0066_WYG_005-43a"/>
兩字管三字如此管一行一行管兩行兩行管三行如<lb/>
此管一紙凡此皆學書者所當知也<lb/>
　　　李後主書述<lb/>
壯嵗書亦壯猶霍嫖姚十八從軍初擁千騎陵沙漠目<lb/>
無全虜又如夏雲竒峯畏日烈景從横炎炎不可向邇<lb/>
其任也如此老來書亦老若諸葛亮董戎韋叡接敵舉<lb/>
板輿自隨以白羽揮軍不見其風骨而毫素相識筆無<lb/>
全鋒噫壯老不同功用則異能惟所能者可以言之書<lb/>
<pb n="KR3h0066_WYG_005-43b"/>
有七字法謂之撥鐙自衞夫人并鍾王家傳於歐顔褚<lb/>
陸等流於此矣然世人罕知其道孤以幸㑹得授誨於<lb/>
先生<hi>謂𧦬光也</hi>竒哉是書也非天賦其性口授要訣然後研<lb/>
切覃思則不能窮其奥妙安得不秘而寳之所謂法者<lb/>
擫壓鈎掲抵導送是也此字今有顔魯公墨迹尚存於<lb/>
世余恐將來學者無所聞焉故書此以記之<lb/>
　　　徐鉉小篆<lb/>
鉉善小篆映日視之畫之中心有一縷濃墨正當其中<lb/>
<pb n="KR3h0066_WYG_005-44a"/>
至於曲折處亦當中無有偏側乃筆鋒直下不倒故鋒<lb/>
常在畫中<lb/>
　簡縁云正書亦當如是<lb/>
　　　翰林粹言<lb/>
胷中有書下筆自然不俗坡詩云退筆如山未足珍讀<lb/>
書萬卷始通神此言良是○為書之妙不必憑文按本<lb/>
妙在應變無妨○行行要有活法字字須求生動○有<lb/>
功無性神彩不生有性無功神彩不實兼此二者然後<lb/>
<pb n="KR3h0066_WYG_005-44b"/>
得齊古人○筆正之說真格言也筆正則古人筆法皆<lb/>
如吾手矣側鋒取妍此鍾王不傳之秘濡毫之次法與<lb/>
鋒合然後運筆無非法也○捉筆在手便須運意不可<lb/>
妄落一筆纔落便想第二筆合作如何下○偶寫一字<lb/>
不成須於衆碑中尋之若無即出意自造不可輕易率<lb/>
然而作○作字雖忌滑熟然不可生硬如顔如栁初未<lb/>
嘗有生硬之筆○先識此字書則得之素與相忘必難<lb/>
描寫臨書最有功以其可得精神也字形在紙筆法在<lb/>
<pb n="KR3h0066_WYG_005-45a"/>
手筆意在心筆筆生意分閒布白小心布置大膽落筆<lb/>
○左者右之右者左之偏者正之正者偏之以近為逺<lb/>
以逺為近以連為斷以斷為連筆近者意逺筆逺者意<lb/>
近○字看碑刻須像運筆又須挹其氣象隨其所寓成<lb/>
形結字得形體不如得筆法得筆法不如得氣象學字<lb/>
如女子學梳掠惟性虚者尤能作態度○只學一家書<lb/>
學成不過為人作奴婢集衆長歸於我斯為大成○篆<lb/>
添隸減篆長隸匾<lb/>
<pb n="KR3h0066_WYG_005-45b"/>
　　　東坡書說<lb/>
真書難於飄揚草書難於嚴重大字難於結宻而無閒<lb/>
小字難於寛綽而有餘<lb/>
書法備於正書溢而為行草未能正書而能行草猶未<lb/>
能莊語而輙放言無足道也○真生行行生草真如立<lb/>
行如行草如走未有未能立而能行未能行而能走者<lb/>
也<lb/>
　　　劉正夫論書<lb/>
<pb n="KR3h0066_WYG_005-46a"/>
字美觀則不古不美觀者必古今人之字如觀文繡久<lb/>
而生厭古人之字如觀鼎鍾愈久愈愛<lb/>
　　　米元章論書<lb/>
家人謂吾書為集古字蓋取諸長處總而成之既老始<lb/>
自成家人見之不知以何為祖也○字要骨格肉須裹<lb/>
筋筋須藏肉帖乃秀潤書在布置穩不俗險不怪老不<lb/>
枯潤不肥○顔魯公每使家僮刻字故㑹主意脩改波<lb/>
撆致大失真惟吉州廬山題名題訖而去後人刻之故<lb/>
<pb n="KR3h0066_WYG_005-46b"/>
皆得其真無做作之差乃知顔出於褚也夫真迹皆無<lb/>
蠶頭燕尾之筆與郭知運爭座位帖有篆籕氣真傑思<lb/>
也○世人皆以公權努目張拳為筋骨不知不努張自<lb/>
有筋骨也○凡大字要如小字小字要如大字褚遂良<lb/>
小字如大字其後經生祖述閒有造妙者大字如小字<lb/>
則未之見也○學書須得趣他好俱忘乃入妙别為一<lb/>
好縈之便不工也山谷亦云用心不雜乃是入神要路<lb/>
　　　山谷書說<lb/>
<pb n="KR3h0066_WYG_005-47a"/>
凡書要拙多於巧近世少年作字如新婦子粧梳百種<lb/>
㸃綴終無烈婦態也○肥字須要有骨瘦字須要有肉<lb/>
古人學書學其工處今人學書肥瘦皆病又多偏得其<lb/>
醜惡處如今人作顔體乃其粲然者<lb/>
　　　書旨<lb/>
書必先生而後熟亦必先熟而後生始之生者學力未<lb/>
到心手相違也熟而生者不落蹊徑不隨世俗新意時<lb/>
出筆底具化工也<lb/>
<pb n="KR3h0066_WYG_005-47b"/>
　簡縁云生而熟者人知之熟而生者則未之知也不<lb/>
　惟他人不知即趙松雪亦不知<lb/>
　　　趙子固論書法<lb/>
學唐不如學晉人皆能言之夫豈知晉豈易學學唐尚<lb/>
不失規矩學晉不從唐人入多見其不知量也僅能欹<lb/>
側雖欲媚而不媚翻成畫虎之犬耳何也書字當立閒<lb/>
架牆壁則不骫骳思陵書法未嘗不圓熟要之於閒架<lb/>
牆壁處不著工夫此理可為識者道近得北方舊本虞<lb/>
<pb n="KR3h0066_WYG_005-48a"/>
永興破邪論序受而不知其惡也故為此說正坐無牆<lb/>
壁也右軍樂毅畫讚蘭亭最真一一有牆壁者右軍一<lb/>
榻直下是也李瑋家開皇帖行書之祖於此最昭昭化<lb/>
度及魯公離堆得此法左右陰陽極明麗丁道䕶啟法<lb/>
寺碑筆右方直下最具此法學者垂情如此下筆則妍<lb/>
麗方直端重楷正昧此則癡鈍墨豬矣黄庭賀捷有鍾<lb/>
體雖微欹側隱然亦有牆壁力命勁利更髙學者毋但<lb/>
徇俗而不究本惟遺教經宛然是經生筆了無神明決<lb/>
<pb n="KR3h0066_WYG_005-48b"/>
非羲筆識此已又識破懷仁聖教序之流入院體也又<lb/>
須戒徐㑹稽之濁在跛偃李北海之濁在欹斜惟張從<lb/>
申得大令之通暢無二公之流弊且世云㑹稽法自蘭<lb/>
亭出蘭亭即無偃筆也又云北海深悟大令大令不若<lb/>
是之跛倚也跛偃之弊流而悟我坡公欹斜之弊流而<lb/>
為元章父子矣故余深信閒架牆壁為要也<lb/>
學隸楷於魏晉之下邈乎無以稽也僅有化度寺九成<lb/>
宫廟堂碑三者耳三書之法在平正恬澹分閒布白行<lb/>
<pb n="KR3h0066_WYG_005-49a"/>
筆停匀學此者横畫必兩頭均平不可左低右昻又於<lb/>
十字處如中牛年等字凡是一横一竪中停者皆當著<lb/>
心凝然正直平均不可使一髙一低一斜一欹少涉世<lb/>
俗守此法既牢則凡施之閒架自然平匀使不俗氣人<lb/>
知蘭亭韻致取其映帶以為態度不知態度者書法之<lb/>
餘也骨格者書法之祖也未正骨格先尚態度幾何不<lb/>
舍本而逐末邪<lb/>
　左欲去吻　　右欲去肩　　左右兩平<lb/>
<pb n="KR3h0066_WYG_005-49b"/>
　上長下短　　左上滿<hi>喃嘯之類</hi>　右下滿<hi>所井之類</hi>
行草宜用棗心筆者以其摺裊婉媚然此筆須出鋒用<lb/>
之須捺筆鋒向左意趣如只用筆腰不用筆尖乃可如<lb/>
真書直用筆尖則施之行草無態度此是要𦂳處人多<lb/>
未之知孫過亭草書言能籠罨横竪最善發明棗心筆<lb/>
於用之時每難揮運雙鈎懸腕久久得趣其要正在勿<lb/>
使筆尖也<lb/>
　　　董内直書訣<lb/>
<pb n="KR3h0066_WYG_005-50a"/>
無垂不縮<lb/>
　謂直下筆既下復上至中閒則垂而頭圓又謂之垂<lb/>
　露如露水之垂也<lb/>
無往不收<lb/>
　謂波拔處既往當復囘不要一拔便去<lb/>
如折釵股<lb/>
　圓徤而不偏斜欲其屈折圓而有力<lb/>
如壁拆縫<lb/>
<pb n="KR3h0066_WYG_005-50b"/>
　用筆端正寫字有絲牽處斷頭起筆其絲正中如新<lb/>
　泥壁拆縫尖處在中閒欲其無布置之巧<lb/>
如屋漏痕<lb/>
　寫字之㸃如空屋漏孔中水滴一㸃圓正不見起止<lb/>
　之迹<lb/>
　簡縁云向謂雨過而屋壁漏痕直而䟐<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>也<lb/>
如印印泥如錐畫沙<lb/>
　自然而然不見起止之迹<lb/>
<pb n="KR3h0066_WYG_005-51a"/>
　簡縁云印印泥布置均正而分明也錐畫沙筆鋒正<lb/>
　中而墨浮兩邊也<lb/>
左欲去吻<lb/>
　左邊起筆不要有嘴<lb/>
右欲去肩<lb/>
　右邊轉角不要露肩古人謂之暗過<lb/>
　簡縁云要圓勁無痕帶下努筆有力<lb/>
綿裹鐵筆<lb/>
<pb n="KR3h0066_WYG_005-51b"/>
　力藏在㸃畫之内外不露圭角東坡所謂字外出力<lb/>
　中藏稜者也<lb/>
　　　劉有定論書<lb/>
篆直分側直筆圓側筆方用法有異而執筆初無異也<lb/>
其所以異者不過遣筆用鋒之差變耳蓋用筆直下則<lb/>
鋒常在中欲側筆則微倒其鋒而書體自方矣若夫執<lb/>
筆則不可不方也古人學書皆用直筆王次仲等造八<lb/>
分始有側法<lb/>
<pb n="KR3h0066_WYG_005-52a"/>
　簡縁云此隸楷之所以發源於小篆也不然而何以<lb/>
　必要正鋒然則今之以側筆取妍者皆異端也學書<lb/>
　者斷斷乎不可使邪魔外道盤踞胷中使終身陷於<lb/>
　妖俗而不自知也戒之哉戒之哉<lb/>
凡字如日月目貝等字内有短畫者不可與兩直相粘<lb/>
則畫乃首尾有法否則不守法度也<lb/>
　　　趙子昻蘭亭跋<lb/>
書法以用筆為上而結字亦須工蓋結字因時相傳用<lb/>
<pb n="KR3h0066_WYG_005-52b"/>
筆千古不易右軍字勢古法一變其雄秀之氣出於天<lb/>
然故古今以為師法齊梁人結字非不古而乏俊氣此<lb/>
又存乎其人然古法終不可失也<lb/>
　　　論隸之誤<lb/>
　簡縁云宋王洙字源叔博極羣書晚喜隸書尤得古<lb/>
　法當時學者翕然宗之於是隸法復興朱長文曰余<lb/>
　内兄蔡君弼嘗謂余言隸即今之真書源叔之隸書<lb/>
　乃八分也源叔強名曰隸書耳余始疑之後考劉向<lb/>
<pb n="KR3h0066_WYG_005-53a"/>
　列仙傳云上谷王次仲作八分而衛恒四體書勢其<lb/>
　曰隸勢則以王次仲師宜官梁鵠等為始作之人按<lb/>
　恒去漢不逺不應如此之誤又蔡邕三體石經隸書<lb/>
　及今所存漢碑皆與真字異乃知漢自有隸書而今<lb/>
　之八分乃漢魏之際增隸而作者也今之真字乃漢<lb/>
　魏之際省隸而作者也長文之所言如此余考晉江<lb/>
　式表唐韋績五十六種書及王僧䖍庾肩吾張懷瓘<lb/>
　諸君皆云王次仲作八分程邈作隸書惟庾肩吾直<lb/>
<pb n="KR3h0066_WYG_005-53b"/>
　云隸即今正書餘皆無明文先伯鈍吟公亦云秦權<lb/>
　上字秦之隸書乃篆之捷也與今正書不同然非分<lb/>
　書也蓋隸書本如此後漸變而為今正書耳按此則<lb/>
　與長文古隸之說合歐文忠以分書為隸而今人皆<lb/>
　謂八分為隸非也<lb/>
　<lb/>
　<lb/>
　書法正傳卷五<lb/>
</p>
<p>
</p>
  </div>
</body>
</text>
</TEI>
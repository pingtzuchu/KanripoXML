<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>益州名畫録目録</head> <lb/>
    <p>
<pb n="KR3h0016_WYG_000-1a"/>
欽定四庫全書　　　　　子部八<lb/>
　益州名畫録　　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹案益州名畫錄三卷宋黄休復撰前<lb/>
　　　　有景徳三年李畋序稱江夏黄氏休復字歸<lb/>
　　　　本通春秋學校左氏公榖書鬻丹養親游心<lb/>
　　　　顧陸之藝深得厥趣然休復别有茅亭客話<lb/>
　　　　陳振孫書錄解題亦不詳其里貫但以所言<lb/>
<pb n="KR3h0016_WYG_000-1b"/>
　　　　多蜀事又嘗著成都名畫記疑為蜀人則此<lb/>
　　　　書一名成都名畫記而舊本與茅亭客話皆<lb/>
　　　　未題里貫故振孫云然今本皆題江夏人疑<lb/>
　　　　後人以畋序補書也所記凡五十八人起唐<lb/>
　　　　乾元迄宋乾徳品以四等曰逸曰神曰妙曰<lb/>
　　　　能逸格一人神格二人妙格上品七人中品<lb/>
　　　　十人下品十一人而寫真二十二處無姓名<lb/>
　　　　者附焉能格上品十五人中品五人下品七<lb/>
<pb n="KR3h0016_WYG_000-2a"/>
　　　　人而有畫無名有名無畫者附焉其大慈寺<lb/>
　　　　六祖院羅漢閣畫休復評妙格中品而列能<lb/>
　　　　品之末不與寫真二十二處一例非妙字誤<lb/>
　　　　刋則編次時偶疎也畋序又稱益都自唐二<lb/>
　　　　帝播越諸侯作鎮畫藝之傑者多游從而来<lb/>
　　　　故是編所集皆取其事跡之係乎蜀者而不<lb/>
　　　　盡為蜀産考鄧椿畫繼稱蜀雖僻逺而畫手<lb/>
　　　　獨多于四方李方叔載徳隅齋畫而蜀筆居<lb/>
<pb n="KR3h0016_WYG_000-2b"/>
　　　　半云云則休復之詳錄益州非夸飾矣其書<lb/>
　　　　敘述頗古雅而詩文典故所載尤詳非他家<lb/>
　　　　畫品泛題髙下無所指據者比也書錄解題<lb/>
　　　　又稱中興書目以為李畋撰休復書今亡此<lb/>
　　　　書有景徳三年序不著姓名而著休復所錄<lb/>
　　　　明甚又有休復自為序則固未嘗亡也云云<lb/>
　　　　據其所説則别本但題李畋之名不以序文<lb/>
　　　　為出李畋今本作畋序又與宋時本不合然<lb/>
<pb n="KR3h0016_WYG_000-3a"/>
　　　　諸刻本皆作畋序别無攷證故姑從舊本仍<lb/>
　　　　存畋名焉乾隆四十四年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0016_WYG_000-4a"/>
益州名畫録原序<lb/>
大凡觀畫而神會者鮮矣不過視其形似其或洞達氣<lb/>
韻超出端倪用筆精緻不謂之工傅采炳縟不謂之麗<lb/>
觀乎象而忘象意先自然始可品繪工於彀中揖畫聖<lb/>
於方外有造物者思唯是得之江夏黃氏休復字歸本<lb/>
通春秋學校左氏公穀書暨摭百家之説鬻丹養親行<lb/>
達於世恬如也加以㳺心顧陸之藝深得厥趣居常以<lb/>
魏晉之竒蹤隋唐之懿迹盈縑溢帙類而珍之適值博<lb/>
<pb n="KR3h0016_WYG_000-4b"/>
雅之士欵扉求見則敞茅屋拂榻塵架而陳之娛賔賞<lb/>
心萬慮一泯及其僧舍道居靡不往而玩之環嵗忘倦<lb/>
盖益都多名畫富視他郡謂唐二帝播越及諸侯作鎮<lb/>
之秋是時畫藝之傑者㳺從而來故其標格楷模無處<lb/>
不有聖朝伐蜀之日若升堂邑彼廨宇寺觀前輩名畫<lb/>
纎悉無圯者迨淳化甲午嵗盜發二川焚刼略盡則墻<lb/>
壁之繪甚乎剥廬家秘之寶散如決水今可覿者十二<lb/>
三焉噫好事者為之幾鬱矣黄氏心鬱久之又能筆之<lb/>
<pb n="KR3h0016_WYG_000-5a"/>
書存録之也故自李唐乾元初至皇宋乾徳嵗其間圖<lb/>
畫之尤精取其目所擊者五十八人品以四格離為三<lb/>
卷命曰益州名畫録書來謂余有陶隠居之好恨無畫<lb/>
之癖首貺讀之序以見託且曰畫之神妙功格往躅前<lb/>
範黄氏録之詳矣至如蜀都名畫之存亡繫後學之明<lb/>
昧斯黄氏之志也故其書婉而當博而有倫體而不亂<lb/>
信夫學者得意忘象觀前賢之逸軌然後考黄氏之四<lb/>
格則思過半矣非獨鳴圖畫之譽於坤維者哉時景徳<lb/>
<pb n="KR3h0016_WYG_000-5b"/>
三年五月二十日虞曹外郎致仕李畋序<lb/>
　<lb/>
　<lb/>
　<lb/>
　<lb/>
　<lb/>
　<lb/>
　益州名畫録原序<lb/>
<pb n="KR3h0016_WYG_000-6a"/>
欽定四庫全書<lb/>
　益州名畫録目録<lb/>
畫之逸格最難其儔拙規矩於方圓鄙精研於彩繪筆<lb/>
簡形具得之自然莫可楷模出於意表故目之曰逸格<lb/>
爾<lb/>
　　逸格一人<lb/>
　　　孫　位<lb/>
大凡畫藝應物象形其天機迥髙思與神合創意立體<lb/>
<pb n="KR3h0016_WYG_000-6b"/>
妙合化權非謂開厨已走拔壁而飛故目之曰神格爾<lb/>
　　神格二人<lb/>
　　　趙公佑　　　范　瓊<lb/>
畫之於人各有本性筆精墨妙不知所然若投刃於解<lb/>
牛類運斤於斫鼻自心付手曲盡𤣥微故目之曰妙格<lb/>
爾<lb/>
　　妙格上品七人<lb/>
　　　陳　皓　　　彭　堅　　　張　騰<lb/>
<pb n="KR3h0016_WYG_000-7a"/>
　　　趙溫竒　　　趙徳齊　　　盧楞伽<lb/>
　　　張素卿<lb/>
　　妙格中品十人<lb/>
　　　辛　澄　　　李洪度　　　左　全<lb/>
　　　張南本　　　髙道興　　　房從真<lb/>
　　　趙徳𤣥　　　常　粲　　　常重𦙍<lb/>
　　　黄　筌<lb/>
　　妙格下品十一人<lb/>
<pb n="KR3h0016_WYG_000-7b"/>
　　　李　昇　　　張　𤣥　　　杜齯龜<lb/>
　　　刁光𦙍　　　蒲師訓　　　趙忠義<lb/>
　　　黄居寶　　　黄居寀　　　李文才<lb/>
　　　阮知誨　　　張　玟<lb/>
畫有性周動植學侔天功乃至結嶽融川潛鱗翔羽形<lb/>
象生<hi>闕</hi>　　　　　　　　功者故目之曰能格爾<lb/>
　　能格上品十五人<lb/>
　　　吕　嶤　　　竹　䖍　　　周行通<lb/>
<pb n="KR3h0016_WYG_000-8a"/>
　　　孔　嵩　　　石　恪　　　杜　措<lb/>
　　　杜𢎞義　　　杜子瓌　　　杜敬安<lb/>
　　　蒲延昌　　　趙　才　　　程承辯<lb/>
　　　丘文播　　　阮惟徳　　　楊元真<lb/>
　　能格中品五人<lb/>
　　　陳若愚　　　張景思　　　麻居禮<lb/>
　　　僧楚安　　　滕昌祐<lb/>
　　能格下品七人<lb/>
<pb n="KR3h0016_WYG_000-8b"/>
　　　姜道隠　　　禪月大師　　張　詢<lb/>
　　　宋　藝　　　李夀儀　　　僧令宗<lb/>
　　　丘文曉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>虎鈐經卷六</head>
    <p>
<pb n="KR3b0013_WYG_006-1a"/>
欽定四庫全書<lb/>
　虎鈐經卷六　　　　　　　宋　許洞　撰<lb/>
　　水戰第四十八　　　　水利第四十九<lb/>
　　水攻第五十　　　　　過水第五十一<lb/>
　　㝷水脈第五十二　　　火利第五十三<lb/>
　　火攻第五十四　　　　守城第五十五<lb/>
　　築城第五十六　　　　城壕第五十七<lb/>
　　防城第五十八　　　　反浸第五十九<lb/>
<pb n="KR3b0013_WYG_006-1b"/>
　　弩臺第六十　　　　　烽火臺第六十一<lb/>
　　望樓第六十二　　　　馬鋪第六十三<lb/>
　　遊奕第六十四　　　　守城具第六十五<lb/>
　　攻城具第六十六　　　地聽第六十七<lb/>
　　失道第六十八<lb/>
　　　水戰第四十八<lb/>
凡水戰之具船闊狹長短大小載人多少以米為則一<lb/>
人重米二石則人數積而可知也棹篙櫓㠶席絙繩索<lb/>
<pb n="KR3b0013_WYG_006-2a"/>
沉石調度與常船殊樓船上建樓三重列女牆戰格樹幡<lb/>
幟開弩牕矛穴礟車置礨木鐡汁狀如守城王濬伐呉作<lb/>
大船長二百四十歩建飛簷閣道可以奔馬馳車忽遇大<lb/>
風則人力不能制甚不便戰鬬然為水軍不可不設以張<lb/>
形勢䝉衝以牛皮䝉覆船背兩廂開製棹孔前後左右有<lb/>
弩牕矛穴敵不得近矢石不能敗此不用大船務於疾速<lb/>
非戰船也鬭艦船上設女牆可蔽半身牆下開製棹孔船<lb/>
内五尺建棚於女牆上重列戰格上無覆背前後左右樹<lb/>
<pb n="KR3b0013_WYG_006-2b"/>
牙旗金皷此戰船也走舸舷上重列女牆棹夫多戰卒選<lb/>
驍勇精銳者徃反如飛鷗乗人之不及旗幟金皷列之於<lb/>
上此戰船也逰艇小艇舷無女牆船上置槳牀左右隨艇<lb/>
大小長短四尺一牀計㑹進止迴軍轉陣其疾如飛虞候<lb/>
居止之非戰船也海鶻頭低尾髙前大後小如鶻之狀左<lb/>
右置浮板如鶻趐翼雖風波漲天無有傾側覆背上左右<lb/>
張生牛皮為城建牙旗金皷如常法江海之中戰船也<lb/>
　　　水利第四十九<lb/>
<pb n="KR3b0013_WYG_006-3a"/>
兵法曰以水佐攻者彊善用水者其道有四一曰因二曰逆<lb/>
三曰賊四曰絶因水之用其道有二或絶中流而柵我得上<lb/>
㳺因風之利可以皷棹縱火順流衝之絶柵而過風轉則止<lb/>
又若敵在下士馬逆流我得上㳺可以攻之此二者所謂因<lb/>
者也逆水之用也則為崇隄以障其下注溢於内然後引之<lb/>
以灌所謂逆者也賊水之用也敵所以賴水也當潜以水攻<lb/>
審地理隂為畎澮導之他處竭敵所賴所謂賊者也絶水之<lb/>
用也或以薪木土石實舟泛之於上别為長渠泄之或為<lb/>
<pb n="KR3b0013_WYG_006-3b"/>
沙囊於上流以壅其水欲水行則以決囊所謂絶者也<lb/>
用水之道有其地非所用而必用反為所害順則善矣<lb/>
　　　水攻第五十<lb/>
凡量水之髙下水平槽長二尺四寸兩頭及中間鑿為三<lb/>
池横闊一寸八分縱闊一寸三分深一寸二分池間相<lb/>
去一尺五寸間有通水梁闊三分深一寸三分三池各<lb/>
置浮木闊狹微小於池箱厚三分上建立齒髙八分闊<lb/>
一寸七分厚一分槽下置轉關脚髙下與眼等以水注<lb/>
<pb n="KR3b0013_WYG_006-4a"/>
之三池浮木齊起𦕈目視之三齒齊平則為天平准或<lb/>
十歩或一里乃到數十里因力所及置照板度竿以白<lb/>
繩計其尺寸則髙下丈尺分寸可知照板形如方扇長<lb/>
四尺下二尺黑上二尺白闊三尺柄長一尺人可持度<lb/>
竿長二丈尅作二百寸二千分每寸内十尅隨所向逺<lb/>
近髙下置竿以照板映之𦕈目視之三浮木齒及照板<lb/>
以度竿上尺寸為髙下逓而徃來尺寸相乗則山淵水<lb/>
源髙下淺深可以分寸度矣<lb/>
<pb n="KR3b0013_WYG_006-4b"/>
　　　過水第五十一<lb/>
罌筏一凡縳罌甕為筏瓮間闊五寸深受二石米力勝<lb/>
一人底以繩勾連之編槍於上形長勿方前置㧞頭後<lb/>
置板稍左右棹之槍筏槍十根為一束力勝一人四千<lb/>
一百六十六根六分為一筏去鑚刅束為魚鱗次横括<lb/>
而縳之可度四百一十六人為三筏計用一萬二千五<lb/>
百根渡人一千二百五十人十渡則一軍濟矣挾絙以<lb/>
善水者繫小繩於要處先浮渡水次引大絙於兩岸立<lb/>
<pb n="KR3b0013_WYG_006-5a"/>
大橛及繋於樹急定絙使人挾絙浮渡大軍可分為十<lb/>
道渡之浮囊以渾脫羊皮吹氣令滿繋其孔束於兩腋<lb/>
下浮而渡<lb/>
　　　㝷水脈第五十二<lb/>
無水之地擇地有黄羊糞者必有水砂滷甘潤者下有<lb/>
水細草䝉茸與無水處不同者亦如之<lb/>
　　　火利第五十三<lb/>
將有天時之用先知其日<hi>日者謂春丙丁夏戊己秋壬癸冬甲乙此日有大風雨故</hi>
<pb n="KR3b0013_WYG_006-5b"/>
<hi>也</hi>次順其風<hi>我得上風則放火燒下風一作起馬</hi>攻城㓂寨風助順利為<lb/>
飛火<hi>飛火者謂火炮火箭之類也</hi>相守不動利於姦火<hi>姦火者囚其人焚其積聚</hi>
<hi>甲兵也</hi>兩陣相合御風之便揚<hi>一作/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>塵鼔烟利為燧牛以<lb/>
俟之若敵於上風放火我亦縱火為解火法<hi>敵燒門縱火恐火烕</hi>
<hi>我使積薪以互外火亦此類也</hi>凢入敵境郡邑窮匱城隍頹靡山川非<lb/>
設險之地而非敵所恃者則存之茍拔敵所恃之邑皆<lb/>
火之以絶其望焉敵境之林木茂草皆火之故火為兵<lb/>
之大利也<lb/>
<pb n="KR3b0013_WYG_006-6a"/>
　　　火攻第五十四<lb/>
月對<hi>一作在</hi>東壁南箕翼軫之夕則設火候風以焚之<hi>四宿</hi>
<hi>日多風利火攻</hi>以驍騎夜銜枚縳馬口人負薪及束煴懐火直<lb/>
抵敵營一時舉火營中驚亂急則乗之静而不動勿攻<lb/>
火獸以艾煴置瓢中開四孔繫野猪獐鹿項下針其尾<lb/>
端望敵營而縱之奔走入草内則火起火鳥以胡桃空<lb/>
中實艾開兩口復合之繫野鷄項下針其尾而縱之飛<lb/>
宿於草上則火發<lb/>
<pb n="KR3b0013_WYG_006-6b"/>
　　　守城法第五十五<lb/>
城不守者大而人少小而人衆糧寛而柴水不供壘薄<lb/>
而攻具不足土疎地下漑灌可没人戸疲悴修緝未就<lb/>
凡此類者速徙之營壘髙厚城堅溝深糧食衆多地利<lb/>
險阻所謂無守無不守也故曰善守者敵不知其所攻<lb/>
　　　築城第五十六<lb/>
凢築城下闊與髙倍上闊與下倍城髙五丈下闊二丈<lb/>
五尺上闊一丈二尺五寸髙下闊狹以此為凖料工上<lb/>
<pb n="KR3b0013_WYG_006-7a"/>
闊下加闊得三丈七尺五寸半之得一丈八尺七寸五<lb/>
分以髙五丈乗之一尺之城積數<hi>積數一作積利</hi>得九十三丈<lb/>
七尺五寸每一工日築土二尺計工約四十七人一步<lb/>
五尺之城計役二百三十五人百步之城計工二萬三<lb/>
千五百人三百六<hi>一作九</hi>十步計工八萬四千六百人率<lb/>
一里則十里可知也其出土負簣並計之於工内矣城<lb/>
内面别穿井四所置水車大瓮二十口竈千所却敵上<lb/>
建候樓以跳板出為櫓與四外烽戌晝夜瞻視以備警<lb/>
<pb n="KR3b0013_WYG_006-7b"/>
急<lb/>
　　　城壕第五十七<lb/>
鑿壕之法面闊二丈深一丈底闊一丈以面闊二丈加<lb/>
底闊一丈積數約半得之得數一丈五尺以深一丈乗<lb/>
之鑿壕一丈得數一十五丈每工日出三丈計工五人<lb/>
一步五尺計工二十五人十步計工二百五十人百步<lb/>
計工二千五百人三百六十步計工九千人率一里則<lb/>
百里可知也<lb/>
<pb n="KR3b0013_WYG_006-8a"/>
　　　防城第五十八<lb/>
城上一步<hi>一作里</hi>一甲卒十步加五人以備雜供之要五<lb/>
步有伍長十步有什長五十步百步皆有將長文武相<lb/>
兼量才授任而統領精鋭驍勇或十隊或二十隊三十<lb/>
隊大將副將各<hi>一作為</hi>領隊巡城曉諭激勸赴役城上分<lb/>
四隊别立四表以為攻城之候焉若敵欲攻之處去城<lb/>
五六十步即舉一表橦梯逼城舉二表敵若登梯舉三<lb/>
表欲攀女牆舉四表夜則舉火如表法城上四隊之間<lb/>
<pb n="KR3b0013_WYG_006-8b"/>
各<hi>一作為</hi>置八旗若須木檩拯板舉蒼旗須灰炭稕鐡舉<lb/>
赤旗須礧木樵葦舉黄旗須砂石磚瓦舉白旗須水湯<lb/>
不潔之物舉黑旗須皮氊麻䌇鍱鐡鍬鑊斧鑿舉雙兔<lb/>
旗須戰士銳卒舉熊虎旗須戈㦸矢弓刀劒舉鷙旗當<lb/>
主之官隨色而供城内老少丁女除營食外皆令應役<lb/>
於城上分為八隊使識文字者㸃檢常旗物與八部也<lb/>
　　　反浸第五十九<lb/>
我城若居卑下之地敵人擁水灌城速築牆壅諸門及<lb/>
<pb n="KR3b0013_WYG_006-9a"/>
陷處更於城内作圍周匝視水髙下而闊築牆外取土<lb/>
髙一丈以上立於城牆内取土而薄築之精兵備守不<lb/>
得容雜色人如有洩水之處即十歩為一井井内潜通<lb/>
引洩漏城中速造<hi>一作結</hi>船一二十隻募解舟楫者載以<lb/>
弓弩鍬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>每三十人自暗門穴銜枚而出斫營敵覺即<lb/>
急於城上鼓噪决其堤堰即以精銳急出助之<lb/>
　　　弩臺第六十<lb/>
髙下與城等去城百步每臺相去亦如之下闊四丈髙<lb/>
<pb n="KR3b0013_WYG_006-9b"/>
五丈上闊二丈下建女牆内通暗道安屈膝梯人上便<lb/>
卷收之中設氊幕置弩手五人備乾糧水火<lb/>
　　　烽火臺第六十一<lb/>
髙山四顧險絶處置之無山亦於孤迥平地置之築羊<lb/>
馬城髙低便常以三五為堆臺髙五丈下闊二丈上闊<lb/>
一丈形圓上建圓屋覆之屋徑闊一丈六尺一面跳出<lb/>
三尺以板為之上覆下棧屋上置突竈三所臺下亦置<lb/>
三所並以石灰飾其表裏復置柴籠三所流火繩三條<lb/>
<pb n="KR3b0013_WYG_006-10a"/>
在臺側近上下用屈膝梯上收下垂屋四壁開覩賊孔<lb/>
及安視火筒置旗二口鼓一面弩兩張礟石礨木停水<lb/>
甕乾糧麻煴火鑚火箭蒿艾狼糞每晨及夜平安舉一<lb/>
火聞驚覺舉二火見煙塵舉三火見賊燒柴籠如毎晨<lb/>
及夜半平安烽火不來即烽子為人所捉一烽五人為<lb/>
烽子逓如更刻觀視動静一人為烽率知文書符牒轉<lb/>
逓<lb/>
　　　望樓第六十二<lb/>
<pb n="KR3b0013_WYG_006-10b"/>
牙帳前立百尺竿上置板屋四面開門狀如斗令人上<lb/>
望賊賊有所攻隨其方面以小白旗招之衆賊往來聚<lb/>
散逺近皆審而視之以告於下<lb/>
　　　馬鋪第六十三<lb/>
每鋪相去三十里於要路山谷間牧馬兩疋與逰奕計<lb/>
會有事警急煙塵入境即報探設土河於山谷口當賊<lb/>
路横斷闊二丈深二尺以細沙土填平每日檢行掃令<lb/>
平浄人馬入境即知足跡多少<lb/>
<pb n="KR3b0013_WYG_006-11a"/>
　　　遊奕第六十四<lb/>
軍中選驍勇諳山川泉井者充之常與土河烽鋪計會<lb/>
文牌日夕選<hi>一作邏</hi>候於亭障之外捉生問事其軍中虚<lb/>
實舉用勿使遊奕人知其副使子將並用久在軍中行<lb/>
人<hi>一作善</hi>騎射者充之<lb/>
　　　守城具第六十五<lb/>
雜物守城之時其什物五糓糗糒魚鹽布帛醫藥工巧<lb/>
戎具鍛冶秸稿茆荻蘆葦灰炭柴薪松樺蒿艾脂臈麻<lb/>
<pb n="KR3b0013_WYG_006-11b"/>
皮氊毯荆棘芘蘺釡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>盆瓮礨木槌鑿刀鋸長斧長刀<lb/>
<hi>一作弓</hi>長錐長梯短梯大鈎連鎖但人所用之物一一預<lb/>
備仍令修緝不得損壊雜備城上八隊之間安轉關小<lb/>
礟<hi>一作磯</hi>二機關大礟一雲梯撞礟等間先從城身用木<lb/>
跳出為重女牆髙於土女牆五寸以上以板覆之隨事<lb/>
緩急而開閉之敵若以大石擊牆樓石下之處出跳空<lb/>
中懸生牛皮或氊毯等袋以乗其石城内人家咸令置<lb/>
水防火先約<hi>先一作但</hi>失火者斬火發之處多恐姦人放火<lb/>
<pb n="KR3b0013_WYG_006-12a"/>
但令近便主當八部官人領老小婦女救之火起所部<lb/>
急白大將大將領親信左右人救火城中有卒驚及雜<lb/>
人城上不得輒離職掌亂走街巷違者斬之敵若推輪<lb/>
排來攻先以手砲打手砲既衆所中傷必多來者被傷<lb/>
則力不齊矣懸門懸板為門也鐡<graphic n="KR3021" url="https://raw.githubusercontent.com/kanripo/KR-Gaiji/master/images/KR3021.png" mimeType="image/png"/>之如棧板用之懸<lb/>
鍾板繞城於敵柵上上皆懸板受敵之時則板起發矢<lb/>
突門於城中對敵營自鑿城内為暗門多少臨事令五<lb/>
六寸勿穿或於中夜於敵初來營列未定精騎從突門<lb/>
<pb n="KR3b0013_WYG_006-12b"/>
躍出撃其不意塗扇以泥泥城門可厚三尺備火鑿門門<lb/>
為敵所逼先自鑿門扇十數孔出强弩射之長矛刺之<lb/>
敵且不得近門塗棧以泥塗門上木棧可厚五寸備火<lb/>
芘籬戰格於女牆上跳出㧻去牆三尺著横檢㧻安鎋<lb/>
以荆栁編為之長一丈闊五尺懸安㧻端以遮矢石布<lb/>
幔以複布為幔用弱竿懸於女牆外去牆七八尺禦炮<lb/>
石之勢則矢石不復近牆矣連梃如打禾連枷状打女<lb/>
牆外城上人釵竿如槍刃為兩岐用叉飛梯及人鈎竿<lb/>
<pb n="KR3b0013_WYG_006-13a"/>
如槍兩旁有曲刅可以鈎人長柄鈎城上以木為棚容<lb/>
兵一隊作長柄鐵鈎隨要便以為之備若敵攀女牆踊<lb/>
身待其身岀衆鈎齊拾掣入城中百刀錐斧助之若敵<lb/>
以木驢攻城我用鐵蒺䔧下而敦之其法以熟鐵為之<lb/>
闊徑一尺二寸四條縱横如蒺䔧形以生鐵汁灌其中<lb/>
央重五十斤上安鼻索鎖擲下敦訖以轆轤拗上若木<lb/>
驢有牛皮并泥敦著即夆速以火炬灌油燒之鐵菱状<lb/>
似小鐵蒺䔧要路撒之串鐶敵若推䡴車攻城我以麄<lb/>
<pb n="KR3b0013_WYG_006-13b"/>
鐵鐶并屈桑木為之用索相連遇䡴頭適到速以鐶串<lb/>
䡴頭於其旁便處令壯士牽索則䡴車畨倒弓弩齊射<lb/>
自然敗走眯敵石灰糠粃因風<hi>一作羅</hi>於城上擲之以眜<lb/>
敵目因以鐵汁洒之轉關橋梁拾<hi>一作為</hi>橋梁端著横括<lb/>
拔去括<hi>一作横</hi>橋轉關人馬不得渡皆傾水中轉關牆凡<lb/>
攻城之兵禦捍矢石頭戴蟸㡌側視不便衣甲重厚進<lb/>
退又難前既不得上城退則師逼迫人衆煩閙我作轉<lb/>
關女牆騰出城外轆轤墜鐵索索頭安䲭脚當聚閙處<lb/>
<pb n="KR3b0013_WYG_006-14a"/>
擲下撥人木弩以黄連桑柘為之弓長一丈二尺中經<lb/>
七寸兩弰三寸絞車張之大矢一發聲如雷吼積木備<lb/>
礨木徑一尺小頭六七寸長五尺候敵人上城則擲下<lb/>
礨之積石備砲<hi>一作礟</hi>石大小隨身下捉敵人地探於城<lb/>
四隅穿井各深二丈令覆載新瓮於井中坐而聽城外<lb/>
賊到内有孔穴地道并聞瓮中辨逺近矣地聴於城内<lb/>
八方穿井各深二丈以新瓮用薄皮鞔口如皷令聰耳<lb/>
者於井中枕瓮而聽則去城五百歩悉知之既審其處<lb/>
<pb n="KR3b0013_WYG_006-14b"/>
我則隨地鑿穴迎之若相遇以乾艾一石燒令烟出乃<lb/>
用板於穴口封之勿令烟洩更以鞴皷之則敵人焦灼<lb/>
矣警火每城四面夜間設有警火油囊盛水於城上擲<lb/>
安火上囊敗火滅救火用水筩敵若縱火焚樓楪以粗<lb/>
竹長一丈鎪去節以生薄皮為盛令貯水二三石將筩<lb/>
内於袋内急縳如濺筒令壯士三五人撮水口急蹙之<lb/>
救火每門常貯兩具無竹即以木合桶漆之而用并小<lb/>
濺筩二十<hi>一作百</hi>具助之門内常以瓮貯水添用燕尾炬<lb/>
<pb n="KR3b0013_WYG_006-15a"/>
縳葦草為炬分為兩岐如燕尾狀以油蠟灌之加火縱<lb/>
城墜下使人騎木驢而燒之松明炬以松木為之燒令<lb/>
明直縋下隨城照之恐敵人乗暗上城脂油燭炬燃脂<lb/>
秉燭於城四衢要路門下晨夜不得絶明用備非常行<lb/>
鑪鎔鐵汁鑪舁行於城上以洒敵逰火鐵箱盛火加脂<lb/>
臈鏁鎚城下燒穴孔中人毒井守城之時城外有井先<lb/>
沉之以毒藥陷馬坑孔長五尺闊一丈深三尺坑中埋<lb/>
鹿角槍竹籖坑如亞字相連狀如鈎鏁覆以蒭草茆禾<lb/>
<pb n="KR3b0013_WYG_006-15b"/>
加土種草令生苗蒙覆其上軍城礨壁要路皆設之拒<lb/>
馬槍以木徑二尺長短隨時十字鑿孔縱横安檢長一<lb/>
丈鋭其端可塞城中門巷要路木柵為敵所逼不及築<lb/>
城壘或因山河險隘多石少土不任板築則建立木為<lb/>
柵方圓髙下隨時深埋木根重複彌縫其闕内重柱為閣<lb/>
道外重柱長出四尺為女牆皆泥塗之又於閣道内柱<lb/>
上布板木為棧立䦨干行於柵上懸門擁牆濠壍拒馬<lb/>
一如守城法<lb/>
<pb n="KR3b0013_WYG_006-16a"/>
　　　攻城具第六十六<lb/>
橨榅車四輪車上以繩為脊犀革䝉之内可藏十人填<lb/>
隍推之直抵城下可以攻掘金木火石所<hi>一作俱</hi>不能敗<lb/>
飛雲梯一大木為牀牀下置六輪上立雙牙牙有檢梯<lb/>
節以長一丈二尺有四桄桄相去三尺勢微回逓互相<lb/>
檢飛於雲間以窺城中有上城梯首冠雙轆轤枕城而<lb/>
上抛車以大木為牀下安四獨輪牀上建雙陛陛間横<lb/>
括中立獨竿竿著桔橰其竿髙下長短大小以城為凖<lb/>
<pb n="KR3b0013_WYG_006-16b"/>
竿首以窠盛石大小多少隨竿力所制人挽其端而投<lb/>
之其車推輪逐便而用之亦可埋脚著地而用之其旋<lb/>
風四脚亦隨事而用轉軸車車上定十四石弩弓以鐵<lb/>
鈎繩連轉行軸轉引弩持滿弦推牙上弩為七衢中衢<lb/>
大箭一鏃刅長七寸廣五寸簳長三尺圍五寸以鐵鍱<lb/>
為羽左右各三箭次小於中箭其牙一發諸箭齊起及<lb/>
七百歩所中城壘罔不崩潰樓櫓亦顛墜謂之車弩尖<lb/>
頭木驢以木為脊長一丈徑一尺五寸下安六脚下闊<lb/>
<pb n="KR3b0013_WYG_006-17a"/>
而上尖頭髙七尺内可容六人以濕生牛皮蒙之蔽其<lb/>
下移至城下木石鐵火皆不能敗用攻其城土山於城<lb/>
下起土為山乗城而上地道鑿地為道行於城下因以<lb/>
攻城往往建柱積薪於柱間而焚之柱折而城崩板屋<lb/>
以八輪車上樹髙竿竿上安轆轤以繩挽板屋上竿首<lb/>
以窺城中板屋方四尺髙五尺有十二孔四面列布車<lb/>
可進退圍城而行於營中逺望謂之梁車言如鳥巢也<lb/>
木幔以板為幔立桔橰於四輪車上懸帳逼城其間使<lb/>
<pb n="KR3b0013_WYG_006-17b"/>
趫卒敵之蟻附而上矢石亦不能敗又火箭以小瓢盛<lb/>
油灌矢端射城樓櫓板木上瓢敗油散因以箭鏃内簳<lb/>
中射油散處火立燃復以油瓢續之則樓櫓盡焚磨杏<lb/>
子中空以艾實之繫雀足上加火於薄暮羣飛入城礨<lb/>
中栖宿其積聚廬舍須臾火發鐵钁鋤钃钁短柄著鋼<lb/>
鐵以塹鋤其城將軍礟置四柱長短為之其下四面著<lb/>
横括半之則前及左右著括後其下著其頂上左右亦<lb/>
著轉輪致竿其竿隨架所宜為之其絙索之類隨其礟<lb/>
<pb n="KR3b0013_WYG_006-18a"/>
之大小增減竿稍懸繩置窠窠中盛礟其架編全竹為<lb/>
衣以禦敵矢石狗蹲礟前置兩長柱中著横括如前礟<lb/>
狀竹衣亦然旋風礟左右著二方木括亦如之鑿一孔<lb/>
通貫下括左右前後皆可運轉埋之於地其頂轉輪著<lb/>
竿如前狀此礟不用衣<lb/>
　　　地聽第六十七<lb/>
令少睡者枕空葫蘆卧有人馬行三十里外東西南北<lb/>
皆響見於葫蘆中<lb/>
<pb n="KR3b0013_WYG_006-18b"/>
　　　失道第六十八<lb/>
夜失道以北斗建為正以四時定之然後知四方之路<lb/>
矣如本路則放老馬以從之<lb/>
　<lb/>
　<lb/>
　<lb/>
　<lb/>
　虎鈐經卷六<lb/>
</p>
<p>
</p>
  </div>
</body>
</text>
</TEI>
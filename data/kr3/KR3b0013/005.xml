<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>虎鈐經卷五</head>
    <p>
<pb n="KR3b0013_WYG_005-1a"/>
欽定四庫全書<lb/>
　虎鈐經卷五　　　　　　　宋　許洞　撰<lb/>
　　料地第三十七　　　　生地第三十八<lb/>
　　死地第三十九　　　　料山第四十<lb/>
　　料水第四十一　　　　料塵第四十二<lb/>
　　料敵陣第四十三　　　料敵營第四十四<lb/>
　　料用天氣第四十五　　料用地形第四十六<lb/>
　　逆用古法第四十七<lb/>
<pb n="KR3b0013_WYG_005-1b"/>
　　　料地第三十七<lb/>
用地之法考地之形勢有六焉一曰通二曰挂三曰支<lb/>
四曰隘五曰險六曰逺我可以往彼可以來曰通居通<lb/>
地利乗髙待敵後通糧運障其間道絶敵之潜來用戰<lb/>
則利也我可以往彼難以反曰挂居挂地先詳敵無備<lb/>
伏兵絶其歸路則利焉敵有備而出則自躓焉我出而<lb/>
不利彼出而不利曰支居支地若敵引兵而去是誘我<lb/>
也勿擊之待其自出薄我則擊之利焉守山谷之口界<lb/>
<pb n="KR3b0013_WYG_005-2a"/>
乎兩向峭絶曰隘我先居隘地整其營陣待敵絶衝突<lb/>
之患若敵先居之盈陣待之<hi>言盈陣者實降絶隘口</hi>如攻不盈則<lb/>
從其它攻之利焉處髙待下處安待危曰險居險地我<lb/>
先居之利以戰若敵先居之勒兵退乃見其利焉與敵<lb/>
相去營壘之遙曰逺地敵不先進但挑戰戰則不可進<lb/>
必有伏焉敵不戰而引退亦不可逐逐則不利故古人<lb/>
云用兵之道地利為寳此之謂也<lb/>
　　　生地第三十八<lb/>
<pb n="KR3b0013_WYG_005-2b"/>
生地者謂左右前後非死絶之地通糧道進退皆利也<lb/>
生地雖曰兵家之利可以用者六焉若夫懸軍深入一<lb/>
可用也士馬精壯陣勢習熟二可用也將明令嚴三可<lb/>
用也我强敵弱四可用也大將夙著恩信吏士服從五<lb/>
可用也吏士樂戰六可用也其不可以用者有三焉士<lb/>
卒顧家者一不可用也前無利誘士卒退心二不可用<lb/>
也進則害退則利三不可用也兹生地之利害可不審<lb/>
乎<lb/>
<pb n="KR3b0013_WYG_005-3a"/>
　　　死地第三十九<lb/>
死地者謂背山負水糧道生路皆絶也死地雖曰兵家<lb/>
之害可以用戰者四焉將之恩威未著吏士未服一也<lb/>
我兵與敵等我力戰則利畏戰則害欲令吏卒死戰者<lb/>
二也為敵所逼糧蒭將竭三也前軍既破後軍尚固四<lb/>
也其不可以用者三焉彼衆我寡一也利害未審矯衆<lb/>
强為二也將心猶豫三也<lb/>
　　　料山第四十<lb/>
<pb n="KR3b0013_WYG_005-3b"/>
山勢迫而障於近者勿營慮伏在側也山亞而遶林奮<lb/>
者勿營慮四週有伏也山迴於路者不可妄行慮伏在<lb/>
前也山伏於後者速過急以兵守其後慮為敵所絶也<lb/>
左右前後皆山我頓軍於中者細究其往來之蹊路堙<lb/>
諸間道以兵守之凡諸山坂及野地有林麓近我我利<lb/>
而得之戰則為伏急則為藏守則為薪也茍能知山林之<lb/>
利害者鮮不勝也<lb/>
　　　料水第四十一<lb/>
<pb n="KR3b0013_WYG_005-4a"/>
頓軍之地水流而清澈者食之上也水流而黄濁有沙<lb/>
者食之次也流之黒者食之下也<hi>水黄黒以膠徐投之可以清</hi>設或<lb/>
水停而不流者勿食水流而上源在敵者勿食水流而<lb/>
中有黒脈不定毒流者勿食食者死水多糞草者勿食<lb/>
食者病水上有人狗彘之尸者勿食如無水可食當於<lb/>
其側穿井以汲吏士營必以水暫憩必以水若將有所<lb/>
渉也水流而或盈或減者勿渉必有壅囊之機水止而<lb/>
為陂為沮洳限於路者勿渉必有澤淖之陷水在敵要<lb/>
<pb n="KR3b0013_WYG_005-4b"/>
地而無甲兵防之者未可即渉先令輕兵搜檢山谷﨑<lb/>
岸慮有伏焉欲奪敵之力者先奪其水得之上流者美<lb/>
莫大焉<lb/>
　　　料塵第四十二<lb/>
敵之始來塵有條而散漫者曳薪也穗起而驚亂者塵<lb/>
車來也塵髙濃厚渾渾而起者騎兵來也卑而廣奮奮<lb/>
而起者歩兵也兵少而塵散亂者部伍不肅也兵多而<lb/>
塵静者部伍按行將之令整也塵埃左右前後起者使<lb/>
<pb n="KR3b0013_WYG_005-5a"/>
人無常法也軍動而塵埃不散漫條逹而起者軍止而<lb/>
塵亦止者此皆大將威德行部伍整肅故也列營結陣<lb/>
之時有塵飛起者隨所起處防之必有賊兵潜到臨賊<lb/>
以塵為候亦料敵取勝之術也<lb/>
　　　料敵陣第四十三<lb/>
敵陣稍長心薄者我軍當自堅其稍先以勁兵力衝敵<lb/>
陣之心力困則益兵進之俟敵陣稍動而來救於心則<lb/>
退衝心之兵復堅我陣俟敵陣稍動則麾我兩稍之兵<lb/>
<pb n="KR3b0013_WYG_005-5b"/>
乘之若敵陣心實而稍圓不可輕擊俟變而後動焉若<lb/>
敵陣於死地部伍齊肅如一者此將賢而兵精也不可<lb/>
輕擊焉陣於死地部伍不肅多動多譁旗幟撩亂此皆<lb/>
將軍愚昧不能擇地利使士伍心動故也可迫而擊之<lb/>
必勝也若陣於生地人馬利於出入行列嚴整旌旗如<lb/>
畫金皷應節人無喧囂此將有謀而善於得地利者也<lb/>
不可輕擊敵陣於生地令不嚴肅行列不整進退不節<lb/>
此盖將内不能曉軍政外不能擇地利故也吏士之心<lb/>
<pb n="KR3b0013_WYG_005-6a"/>
必不固可放兵擊之必勝也若敵陣左右山峽而不能<lb/>
盈者可擊也列陣而不能順其地勢者可擊也是知善<lb/>
戰者莫不能此而能料其勝負也<lb/>
　　　料敵營第四十四<lb/>
敵營糧道不通利者可守之敵營得髙燥之地而不顧<lb/>
泉水之利者可俟之俟之乆則人馬多渴也敵營得泉<lb/>
水之利而地勢下濕者可逼之敵營地勢不順出入者<lb/>
可攻之敵營寛大而兵少者可薄之敵營圍宻而兵寛<lb/>
<pb n="KR3b0013_WYG_005-6b"/>
者不可輕之敵營四周守備不均者隨其虚處以攻之<lb/>
敵營前後左右有出入之便水草之利者不可輕之此<lb/>
皆料陣法也<lb/>
　　　料用天氣第四十五<lb/>
望氣者以氣勝敗告於大將觀敵之氣衰則進攻氣旺<lb/>
則止兵勿與戰此之謂順天時者彼之氣旺他人皆懼<lb/>
怯不敢進兵我獨勇而進焉反能必勝者何也在乎以<lb/>
智逆於氣而巳順任乎時者也夫五行之旺以日時為<lb/>
<pb n="KR3b0013_WYG_005-7a"/>
用静為主動為客敵之勝氣有如門上樓如杵如枝或<lb/>
白赤為木我則俟金時自西擊之可克矣水日水時不<lb/>
可也水能生木故也敵上勝氣或赤如火光火烟之狀<lb/>
暈暈而起者木日木時不可也為木能生火也日為火<lb/>
亦俟水時自北擊之可克矣敵上勝氣如白粉者白為<lb/>
金水日金時皆不可也茍金日火時利自南方攻之可<lb/>
克矣敵上勝氣黄如土臺者土日金時不可也金日土<lb/>
時不可也金日金時土日土時皆不可也土日木時利<lb/>
<pb n="KR3b0013_WYG_005-7b"/>
自東擊之黄者土也臺者亦土也不言雲氣如水狀而<lb/>
及色黑者緣黑氣多為敗氣此不復用或敵人先據吉<lb/>
地我之頓軍稅駕逼近於㐫神死氣之上不得利門而<lb/>
出者但觀我軍上雲氣及敵上雲氣形與色以五行相<lb/>
生相克用之敵氣能生我我則出師進戰我軍上氣能<lb/>
克敵亦利出師進戰不然則勒兵撫士戒嚴警備俟時<lb/>
而動焉不可妄也夫天下轉勝敗之氣由人用之而巳<lb/>
兵家萬變此其一也<lb/>
<pb n="KR3b0013_WYG_005-8a"/>
　　　料用地形第四十六<lb/>
兵法曰散地無戰散地者境内地土也士卒顧家其意<lb/>
未專不可戰也輕地則無止入敵地尚淺士卒意未堅<lb/>
不可以進敵當自堅其心也争地則無攻山谷隘險之<lb/>
口以弱勝强以少擊衆之地也交地則無絶俱可進退<lb/>
之地不可以兵絶之衢地則合交有路往來我可結交<lb/>
於諸侯也重地則掠深入敵境士卒意已堅固可以掠<lb/>
取財物圍地則謀士卒困於險隘鬭則兵弱持乆則糧<lb/>
<pb n="KR3b0013_WYG_005-8b"/>
食乏絶則當用謀以免難死地則戰前有髙山後有大<lb/>
水糧食乏絶進退守備皆無所利當則曰死戰也許洞<lb/>
曰此八者古人用戰地之法若地協於用則用之不協<lb/>
於用則反之反之之謂何也曰若敵衆深入吾境營壁<lb/>
不完芻糧寡少守且不利詎可以散地而不戰乎在我<lb/>
當以必戰為約怯退示以必死擒獲示以必賞令立告<lb/>
諸吏士将軍之際後顧斬之臨敵而目不定足數移者<lb/>
斬之有憂色者斬之偃蹇者斬之相視而動目者斬之<lb/>
<pb n="KR3b0013_WYG_005-9a"/>
遺弓刀器械者斬之金皷不應節者斬之獲一首級者<lb/>
亦厚賞之如是則有散地之用矣入敵地尚淺險則據<lb/>
而挑夷則守而應慮士卒心不固當擇左右前後背險<lb/>
絶面夷生路肅部伍嚴節制使人人有自戰是則有輕<lb/>
地之用矣山谷險隘敵人先得以控隘我勢我當屯師<lb/>
為大營廣陣務攻其懈其機狀如不宻俾敵見之則泄<lb/>
謀矣欲敵人備在前隂出精鋭敢死者循間道或扼其<lb/>
糧運或𢷬絶其後凡間道必多險阻或有嵓崖峭壁之<lb/>
<pb n="KR3b0013_WYG_005-9b"/>
地則為懸梯竹索以陟登之或有深淵澗則為<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>缶渡<lb/>
之覺敵内撓則自營陣中出精兵為應内外夾攻有争<lb/>
地之用矣道路相錯我可以徃彼可以來利設伏進戰<lb/>
戰佯北俟逐兵過半則舉號發伏衝擊之反徉北之師<lb/>
以應有交地之用矣頓泊之地逕逹四面當選腹心勁<lb/>
勇者各將歩騎以扼四衝人數隨多少使之雖無交應<lb/>
有衝地之用矣致兵敵境凡屬守備者順時安之否則<lb/>
夷之資食所獲必賞吏士内以恱師人外絶敵所恃豈<lb/>
<pb n="KR3b0013_WYG_005-10a"/>
直深入然後用掠乎如是則有掠非止重地之用矣大<lb/>
兵將動先料其强弱觀其雲勢察地勢逆順審人心向<lb/>
背而後舉焉兵法曰䇿之而知得失之計候之而知動<lb/>
静之理故得失之道利在先知謀勝於未勝慎失於未<lb/>
失者善有死地之危始謀於軍者必有後機之困矣設<lb/>
能反後機而逹先知必無圍地之患矣髙山大澤險阻<lb/>
峭壁沮洳谿逕斷絶無以生遁此乃智士用謀之地路<lb/>
也當宜用兵時出不意以衝㓂敵而後擊之出竒奔衝<lb/>
<pb n="KR3b0013_WYG_005-10b"/>
或利用燧馬燧牛如田單楊璇之類是也或候夜昏詐<lb/>
為號直奔衝敵師混服飾軍伍辨認之類是也如止以<lb/>
死戰為期茍敵兵益壯我後不到則李陵有弓折矢盡<lb/>
之困矣戰極力斃當自隕陷能竭智用謀萬變不極則<lb/>
無死地之憂矣孫子曰戰貴地利然則地利者不可一<lb/>
用也但臨時觀其用何如爾兵貴以變設不能以變用<lb/>
兵雖得地利無益也<lb/>
　　　逆用古法第四十七<lb/>
<pb n="KR3b0013_WYG_005-11a"/>
學兵用武率以古法為勢焉與膠柱鼓瑟無異爾未見<lb/>
決中者也兵家之利利在變通之機觀其逆順夫興師<lb/>
之際當先探敵將才不才設若敵將不能以兵法使衆<lb/>
惟以勇敢為己任我則順古法待之也或敵將善用古<lb/>
法我則逆用古法待之也夫用兵之竒莫竒於設伏設<lb/>
伏之竒莫竒於新智新智者非不師古也古而反之爾<lb/>
古人料敵以其始來戰陣未合先以賤而勇者挑之觀<lb/>
其號令旗鼓之整與亂士馬之强弱營陣之偏正行伍<lb/>
<pb n="KR3b0013_WYG_005-11b"/>
之齊肅散亂言語之諠譁緘黙以定勝負焉是以古法<lb/>
曰若其衆喧旗亂其卒自行自止其兵或縱或横其追<lb/>
北恐不及見利恐不得如此者將必無謀雖衆可獲矣<lb/>
許洞曰如古人以此取功茍人能料我當順其所料伏<lb/>
兵待之以詐示之俟彼出師則發伏攻之古法曰杖而<lb/>
立者饑也汲而先飲者渴也見利不進者勞也軍擾者<lb/>
將不重也旌旗動者亂也吏怒者倦也懸瓶不返其舍<lb/>
者窮㓂也諄諄翕翕徐與人言者失其衆也數顧者失<lb/>
<pb n="KR3b0013_WYG_005-12a"/>
其羣也來委謝者欲休息也許洞曰觀古人以此料敵<lb/>
今則不然當令精銳吏士分而伏於要衝使其勞倦傷<lb/>
殘者如饑渴失羣之状或數搖動其旗或數驚擾其衆<lb/>
使吏士喧嘩應敵人所料茍出師襲我則潜發所伏出<lb/>
其不意撃之古法曰敵始來到行陣未定可擊也跋渉<lb/>
長道後行未息可擊也行坂渉險半隠半出可擊也渉<lb/>
水半渡可擊也險道狹路可擊也旌旗亂動可擊也陣<lb/>
數動移可擊也許洞曰在我則不然如以行陣未定四<lb/>
<pb n="KR3b0013_WYG_005-12b"/>
面可設伏也長道移行未息中可設伏也山坂半隠半<lb/>
出長林土谷可設伏也渉水半渡則崖岓坡坂可設伏<lb/>
也狹路險道則前後可設伏也旗數亂動陣數動移前<lb/>
後可設伏也如或敵人敗走我師未敢逐之者防有伏<lb/>
也古法曰鳥起者伏也衆樹動者來也不如此未必伏<lb/>
與來也欲為疑兵也我已奔遁多令老弱者動其衆樹<lb/>
及驚鳥起之類也又曰無約而請和者謀也半進半退<lb/>
者誘也此亦大兵已潜遁恐後人逐者設此為疑也許<lb/>
<pb n="KR3b0013_WYG_005-13a"/>
洞曰料敵以事者多慮為勝反古之法也多中為竒用<lb/>
之於人也是以兵法如車之載其物則車之轉者由輪<lb/>
也及有車之用則東西南北者由人也故兵法不可執<lb/>
而用之也明矣<lb/>
　<lb/>
　<lb/>
　<lb/>
　<lb/>
<pb n="KR3b0013_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虎鈐經卷五<lb/>
</p>
<p>
</p>
  </div>
</body>
</text>
</TEI>
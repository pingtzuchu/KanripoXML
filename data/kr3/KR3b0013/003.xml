<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>虎鈐經卷三</head>
    <p>
<pb n="KR3b0013_WYG_003-1a"/>
欽定四庫全書<lb/>
　虎鈐經卷三　　　　　　　宋　許洞　撰<lb/>
　　兵機統論第十二　　　軍謀第十三<lb/>
　　敎戰第十四　　　　　先謀第十五<lb/>
　　先勝第十六　　　　　勝敗第十七<lb/>
　　知姦第十八　　　　　奪恃第十九<lb/>
　　襲虚第二十　　　　　任勢第二十一<lb/>
　　使間第二十二　　　　分守第二十三<lb/>
<pb n="KR3b0013_WYG_003-1b"/>
　　　兵機統論第十二<lb/>
臣聞兵者隂也隂之德以虚為用而應於體也月者太<lb/>
隂之精氣也朔望不常何也盖由以虚為變也兵者既<lb/>
為隂類則其機宜常虚含變以法月也能以虚含變應<lb/>
敵動必利矣觀乎天文之風雲星辰有吉㐫者天之示<lb/>
於人也善用兵者得其吉象不可恃之恃之者㐫得其<lb/>
㐫象不可懼之懼之者怯茍知天象之吉㐫者是虚其<lb/>
機以應天者也觀乎地理山川險易有生死存亡之途<lb/>
<pb n="KR3b0013_WYG_003-2a"/>
者地之利於人也善用兵者於地理無生死存亡觀彼<lb/>
我之勢察去就之情何如然後順其事而用之茍知地<lb/>
理之險易者是虚其機以應地者也觀乎人事彊弱利<lb/>
害有勝敗之勢者事皆係於人也善用兵者能以變合<lb/>
於事事合於時時合於理無彊弱無利害則敗勢可以<lb/>
為勝勝勢可變而為敗茍知人事之勝敗者是虚其機<lb/>
以應人者也是故善戰者雜於㐫而難可釋雜於吉而<lb/>
勢可壯吉㐫交雜而能不惑於用者此可以上不畏天<lb/>
<pb n="KR3b0013_WYG_003-2b"/>
矣雜於險而事利雜於易而事難險易交雜而能常處<lb/>
其變者此可以下不畏地矣雜於<hi>一作其</hi>利而敵見其害<lb/>
雜於害而我敗<hi>一作馭</hi>其利利害交雜而能不屈於敵者<lb/>
此可以中不畏人矣知此三者而用兵其盡三才之變<lb/>
乎自古兵法及臣所著之書其間申明利害者特直指<lb/>
其形貌言爾以臣所謂能審一時之機者其在天也無<lb/>
吉㐫其在地也無險易其在人也無利害<lb/>
　　　軍謀第十三<lb/>
<pb n="KR3b0013_WYG_003-3a"/>
用兵之道先正其禮次淵其謀次擇其人然後詳天地<lb/>
之利害審人心之去就行賞罰之公慎喜怒之理擇進<lb/>
退之地張攻伐之權明成敗之圖度主客之用能愛人<lb/>
之主者可使人捨生而赴死能親人之身者可使人捐<lb/>
身而犯難是故先親於人俾人然後親之先勝於敵就<lb/>
敵然後勝之故用兵必以糧儲為本謀畧為器彊勇為<lb/>
用鋒刅為備禄位為誘斬殺為威彊弱相援勇怯相間<lb/>
前後相趨左右相赴逺近相取利鈍相蔽歩騎相承長<lb/>
<pb n="KR3b0013_WYG_003-3b"/>
短相用<hi>長兵短兵之用也</hi>敵欲堅陣我則突其不意敵欲直衝<lb/>
我則備其所從攻必先攻其所寡擊必先撃其所動薄<lb/>
者可突長者可截亂者可惑疑者可脇夫軍之為政也<lb/>
勞在乎役無度怨在乎賞不均弱在乎逼迫窮在乎絶<lb/>
地離在乎將失道懼在乎將無勇饑在乎逺輸渴在乎<lb/>
窮井軍之為逸也樂在乎安静利在乎賞罰當其死在<lb/>
乎軍檢正成其功在乎戰陣詳如此者戰陣之術也軍<lb/>
之即於戰陣也從生擊死從實擊虚從整擊亂從利擊<lb/>
<pb n="KR3b0013_WYG_003-4a"/>
害從逸擊勞從有餘擊困窮山陵之戰不仰髙不逐深<lb/>
不衝隘不逺追水上之戰不違風不逆流林中之戰不<lb/>
連翼不相馳草上之戰不渉深平陸之戰不逺離此戰<lb/>
法之利也軍之禁也不節語言必泄不峻令行必亂不<lb/>
行賞士必怠行伍紊亂由於昩暗<hi>一作旺</hi>在明察以正之<lb/>
晦夜驚怖在鎮静以嚴之是以知陣之嚴整軍之表也<lb/>
軍吏畏愛將之裏也軍之所親將之所存非智賢孰能<lb/>
與此乎<lb/>
<pb n="KR3b0013_WYG_003-4b"/>
　　　敎戰第十四<lb/>
諸敎戰陣每五十為隊從營纒槍幡至敎場左右廂各<lb/>
依隊次解幡立隊伍相去各十歩分布使均其駐隊塞<lb/>
空去前隊二十歩列布訖諸營士卒一時即向大將麾<lb/>
下聽令每隔一隊定<hi>一作一</hi>戰隊即出向前各進五十歩<lb/>
聽角聲第一聲絶諸隊即一時散立第二聲絶諸隊一<lb/>
時捺槍張弓捲幡抜刀第三聲絶諸隊一時舉槍第四<lb/>
聲絶諸隊一時跪膝籠槍坐目看大將黄旗耳聽皷聲<lb/>
<pb n="KR3b0013_WYG_003-5a"/>
黄旗向前亞皷聲動齊喝嗚乎<hi>並去聲</hi>齊向前到中間<hi>一作</hi>
<hi>界</hi>一時齊唱聲殺齊入賊退敗訖可趂行三十歩審知<lb/>
賊徒喪敗馬軍從背逐北聞金鉦動即須息却行膞上<lb/>
架槍側行回身本處散立第一聲絶一時捺槍便解幡<lb/>
旗第二聲絶一時舉槍第三聲絶一時簇隊一看大將<lb/>
處兩旗交即五隊合為一隊即是二百五十人為一隊<lb/>
其隊法及捲幡舉槍簇隊鬭戰法並依前一看大將處<lb/>
五旗交即十隊為一隊即是五百人合為一隊其隊法<lb/>
<pb n="KR3b0013_WYG_003-5b"/>
及捲幡舉槍簇隊鬬戰法如前聽第一聲角絶即散二百<lb/>
五十人為一隊如此凡三度即敎畢諸士卒一時聽大<lb/>
將賞罰進止第三聲角絶即從頭引隊伍還軍<lb/>
　　　先謀第十五<lb/>
用兵之要先謀為本是以欲謀行師先謀安民欲謀攻<lb/>
敵先謀通糧欲謀疏陣先謀地利欲謀勝敵先謀人和<lb/>
欲謀守據先謀儲蓄欲謀彊兵先謀正其賞罰欲謀取<lb/>
逺先謀不失其邇茍有反是而用兵者未有不為損利<lb/>
<pb n="KR3b0013_WYG_003-6a"/>
而趨害者也是故聖王之兵先務其本本壯則末亦從<lb/>
而茂矣茍能知利害之本謀以禦敵雖有百萬之衆可<lb/>
不勞而克矣<lb/>
　　　先勝第十六<lb/>
孫子曰勝兵先勝謂先定必勝之術而後舉也何謂必<lb/>
勝許洞曰先務三和次務三有餘次務三必行何謂三<lb/>
和曰和於國然後可以出軍和於軍然後可以出陣和<lb/>
於陣然後可以出戰國不和則人心離軍不和則敎令<lb/>
<pb n="KR3b0013_WYG_003-6b"/>
亂陣不和則行列不整不先務此三和之道我其可戰<lb/>
耶何謂三有餘曰力有餘食有餘義有餘也力無餘則<lb/>
困於鬭食無餘則怠於時義無餘則吏士怨不務三有<lb/>
餘之術師其可動耶何謂三必行曰必行其謀則奸機<lb/>
不成必行其賞則好功者不愛其死必行其罰則有過<lb/>
者不歸咎不能務三必行之道人其可用耶是以知善<lb/>
務和者公無私捨小惠務大惠善務有餘者力諸事而<lb/>
不自怠善務必行者興勇斷去猶豫之謂也舉是九者<lb/>
<pb n="KR3b0013_WYG_003-7a"/>
務令預定之於前則萬變千機然後動乎其中矣率此<lb/>
以禦敵未有不勝者也故曰勝兵先勝者勝在我也其<lb/>
在大易曰先天不違之義也<lb/>
　　　勝敗第十七<lb/>
用兵之術戰勝不可專專勝有必敗之理戰敗不可不<lb/>
專專敗有反勝之道戰勝而敗者有五急難定謀狐疑<lb/>
不决一敗也機巧萬端失於遲後二敗也機事不宻三<lb/>
敗也似勇非勇似怯非怯四敗也主將不一五敗也此<lb/>
<pb n="KR3b0013_WYG_003-7b"/>
五者皆戰勝而反敗也戰勝而欲必勝者定謀貴决機<lb/>
巧貴速機事貴宻進退貴審兵權貴一也勢敗而反勝<lb/>
者有四吏士饑割所愛啗之<hi>割所愛者謂在急難之中殺所乘駿馬愛妾以啗吏</hi>
<hi>士也</hi>衆有飽之用矣吏士恐懼奮身先之衆有勇之用矣<lb/>
期應不到殺其所昵<hi>所昵者謂所嬖倖或子弟諸姻同在軍中若有主守者犯命則先殺</hi>
<hi>之也</hi>衆有懼之用矣人有疑惑隂為鬼詐<hi>鬼詐者謂詐為狐鳴將星亮之</hi>
<hi>類也或假托卜筮百端不一</hi>衆有天之用矣<hi>天謂天所授也</hi>如是者以敗為<lb/>
勝也勝敗之術非勇決神智安能行之耶<lb/>
<pb n="KR3b0013_WYG_003-8a"/>
　　　知姦第十八<lb/>
敵使來目數動色數異而言肆者刺客也敵未困而請<lb/>
和者謀也敵卑辭厚幣者驕我也使雖頻來為寇不止<lb/>
者侮我也厚貨啗我左右者欲搆我宻謀也使來言語<lb/>
辨利欲兩國休解者將掩我不備也使言語崛彊者欺<lb/>
我也敵使有此七者宜細詳之將為挾之<hi>謂謁見之時以操兵者挟</hi>
<hi>輔而見</hi>謀者反其謀<hi>謂偽詐之却/掩其不備也</hi>驕者反其驕<hi>拒其辭幣使敵人信</hi>
<hi>我為驕也</hi>侮者凌之<hi>舉兵其/無禮</hi>搆者示之<hi>佯不知而反示之以虚事也</hi>將掩<lb/>
<pb n="KR3b0013_WYG_003-8b"/>
不備復之<hi>佯聴其說反掩其不備也</hi>欲者誅之<hi>誅無禮以威敵</hi>留使者不可<lb/>
久久則知我微不如殺之是以知姦之道兵之本也不<lb/>
可不審<lb/>
　　　奪恃第十九<lb/>
敵無恃不可以為宼欲審者豫審而奪之敵之為梗或<lb/>
以彊或以隘或以勇或以緩之謂也奪彊以氣奪隘以<lb/>
動奪勇以威奪緩以誘夫敵以力有餘而加於人我則<lb/>
以緩伺其力衰而乗之此奪氣者也敵以嶮地壁守或<lb/>
<pb n="KR3b0013_WYG_003-9a"/>
盈隘而陣我雖士民豐逸不可以彊取守者以利暢其<lb/>
心否則俟動則攻之陣者以勢逼其敵否則俟動隨而<lb/>
衝之此奪隘者也關塞營壘糗糧所搤預於要路伏兵<lb/>
絶之必力奪其輜重敵可使饑此奪緩者也人逸馬良<lb/>
恃彊輕戰可據隘設伏示弱以誘此奪勇者也不知四<lb/>
奪不足以語竒也兵術萬途不可專一先能奪其所恃<lb/>
則彼力衰半矣<lb/>
　　　襲虚第二十<lb/>
<pb n="KR3b0013_WYG_003-9b"/>
襲虚之術有二焉一曰因二曰誘何謂因曰敵兵所向<lb/>
我亦佯應之别以精兵潜出虚地或攻其壘或斷其後<lb/>
或焚其積聚也何謂誘曰欲敵之要地則不攻而佯攻<lb/>
其隣大其攻具盛其師旅以誘敵兵敵兵到則勿與戰<lb/>
復與壁守潜以精銳襲所出兵之城而掩其内此二者<lb/>
皆襲虚之道也<lb/>
　　　任勢第二十一<lb/>
兵之勝敗非人之勇怯也勇者不可必勝怯者不可必<lb/>
<pb n="KR3b0013_WYG_003-10a"/>
敗率由勢焉耳勢之任者有五一曰乗勢二曰氣勢三<lb/>
曰假勢四曰隨勢五曰地勢勢之敗者有三焉一曰挫<lb/>
勢二曰支勢三曰輕勢凢新破大敵將士樂戰威名隆<lb/>
震聞者駭懼迴其勢而擊人者此之謂乗勢者也將有<lb/>
威德部伍嚴整士有餘勇名譽所加懾如雷霆此之謂<lb/>
氣勢者也士卒寡少盛其皷張其旗為疑兵使敵人震<lb/>
懼此之謂假勢者也因敵疲倦懈怠襲擊之此之謂隨<lb/>
勢者也合戰之地便其干戈利其歩騎左右前後無有<lb/>
<pb n="KR3b0013_WYG_003-10b"/>
陷隠此之謂地勢者也用兵者乗此五勢未有不能追<lb/>
亡逐北以建大功也又若累戰累北吏士畏於戰敵此<lb/>
之謂挫勢者也<hi>挫勢者言曾於敵人挫辱故言勢不利也</hi>將無威德謀慮賞<lb/>
罰不當吏士之心率多離散此之謂支勢者也吏士諠<lb/>
譁不循禁令部伍不肅此之謂輕勢者也凡用兵有此<lb/>
三者未有不敗軍殺將者焉是故乗<hi>一作王</hi>勢在我可以<lb/>
指揮進攻矣任<hi>一作王</hi>勢在敵我當有道反能擊之若夫<lb/>
敵有乗勢而到者未可與戰堅壁固守待之曠日久敵<lb/>
<pb n="KR3b0013_WYG_003-11a"/>
心必緩於始到矣俟其攻無所拔掠無所得敵之衆心<lb/>
益以慢矣當於中夜潜令驍勇襲其營壘攻其無備乗<lb/>
其亂出精兵兩道擊之地勢便則兩道出不便則一道<lb/>
出壁中皷噪應之如此則可以破其敵者矣敵有恃氣<lb/>
勢而到者可以後潜精兵偽示以老弱敵進攻則發伏<lb/>
擊之必勝矣何謂也許洞曰乗勢加人者止用勇敢疾<lb/>
速為務鮮能精謀慮彼見老弱必輕進樂<hi>一作揲</hi>凌之堅<lb/>
陣以俟一皷不勝鋒必挫反為我乗矣敵有以假勢而<lb/>
<pb n="KR3b0013_WYG_003-11b"/>
列旗皷之盛埃塵之多者<hi>旗皷或虚設埃塵或曳薪</hi>預料敵國兵如<lb/>
國有十萬之衆侵伐之地不及五萬之師矣降之不溢<lb/>
三萬矣國有百萬之衆侵伐之地不及五十萬之師矣<lb/>
降之不溢三十萬<hi>謂其各有屯授之地及死亡之所或敵兵不能盡到侵伐之地</hi>以此<lb/>
料之百萬之國其衆來者有百萬六十七十八十九十<lb/>
萬之旗皷與號令者必不溢四十萬矣餘皆疑兵也十<lb/>
萬之國其衆來者有四萬五萬之旗皷與號令者此必<lb/>
不溢三萬矣餘皆疑兵也<hi>敵國大小敵衆多寡皆以此類數知之也</hi>是以知<lb/>
<pb n="KR3b0013_WYG_003-12a"/>
旗皷多者其兵少矣不可怖但以精兵出其不意必敗<lb/>
矣或敵探我動静者為我所知即詐示以疲倦懈怠使<lb/>
知之敵必隨勢而來預於諸間道及通衢隂伏銳兵俟<lb/>
之<hi>先令細人宻探敵人舉兵之期然後設伏以待亦可</hi>過半則邀擊之敵得地勢<lb/>
以薄我未可與戰堅壁觀之持久則衆心怠夫得敵有<lb/>
挫勢者可以自外擊之敵有支勢者可以自内擊之<hi>内攻</hi>
<hi>為用間益其敵心然後擊之也</hi>敵有輕勢者可以突之<hi>掩不備也</hi>此隨敵三<lb/>
敗勢攻之也以此言之是故多勝者非彊也多敗者非<lb/>
<pb n="KR3b0013_WYG_003-12b"/>
弱也率由勢爾夫水之柔弱方圓任性而能蹶<hi>一作寢</hi>隄<lb/>
漂石者水之勢也火之剛<hi>一作測</hi>炎亘天而起者火之勢<lb/>
也薪木既灰而滅影者木之勢也故用兵之道既知水<lb/>
火之旺敗則盡於勢之用矣<lb/>
　　　使間第二十二<lb/>
周禮巡國傳謀反間也用間之道聖人以用兵決勝不<lb/>
可不間用間決中不可不宻茍非大智孰能臻於是乎<lb/>
故間之行也觀事而舉其術有八焉其一曰兩國相拒<lb/>
<pb n="KR3b0013_WYG_003-13a"/>
兵扼其境詐為疲困畏懼潜漏其言厚貨啗敵所愛倖<lb/>
因以所求中之次使使者致玉帛子女與駿馬精佩之<lb/>
飾以求和解覺其驕慢隂選精兵分道早夜兼進以乗<lb/>
不備此以使者為間者也其二曰獲敵生口以所謀漏<lb/>
<hi>一作泄</hi>之<hi>謀皆虚者非實也</hi>俾得聞焉隂緩使遁去令敵得所謀<lb/>
而信之我行則不然也此以敵人為間者也其三曰敵<lb/>
來間我詐為不知也及事示之敵得偽事我則出不意<lb/>
而擊之此反求來言以為間也其四曰敵以間來厚賂<lb/>
<pb n="KR3b0013_WYG_003-13b"/>
之令反其言以間敵此反以來人為間也其五曰與敵<lb/>
人戰佯為小敗亟引兵深壁示以懼色乃選言語鄙鈍<lb/>
無智慮者使於敵令盛張皇我使之彊盛俾敵知為間<lb/>
者必以我為懼以彊詞來間也既行即舉竒兵隨而襲<lb/>
擊之此以明間而為間者也其六曰敵有内寵令心腹<lb/>
者以金寳饋其家使潜搆敵情此以内嬖為間者也其<lb/>
七曰敵有謀臣則潜行賂敵親信搆䜛於内外以事應<lb/>
䜛者言使君臣相疑自相殘害此以䜛人為間也其八<lb/>
<pb n="KR3b0013_WYG_003-14a"/>
曰求敵所委信者副其所欲隂求其動静言語者此以<lb/>
鄉人為間者也是以知間者兵家之要妙也茍非賢智<lb/>
莫能用之故用間之道在乎微宻潜誠此良將之所注<lb/>
意也<lb/>
　　　分守第二十三<lb/>
守備不可以間善守者如環使敵不得其間而入焉夫<lb/>
人之治身者血脈徃來通暢於四肢則安寜矣或一脈<lb/>
不來一氣不通未有免於病者是以善用兵者雖困屯<lb/>
<pb n="KR3b0013_WYG_003-14b"/>
急難則如首尾相顧而不窮斯為妙矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虎鈐經卷三<lb/>
</p>
<p>
</p>
  </div>
</body>
</text>
</TEI>
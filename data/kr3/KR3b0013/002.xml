<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>虎鈐經卷二</head>
    <p>
<pb n="KR3b0013_WYG_002-1a"/>
欽定四庫全書<lb/>
　虎鈐經卷二　　　　　　　宋　許洞　撰<lb/>
　　辨將第六　　　　　　論將第七<lb/>
　　出將第八　　　　　　軍令第九<lb/>
　　船戰第十　　　　　　歩戰第十一<lb/>
　　　辨將第六<lb/>
國家行師授律生殺之柄大將所主將者國之腹心三<lb/>
軍之司命也可不慎於選乎茍欲命將預以精誠辨其<lb/>
<pb n="KR3b0013_WYG_002-1b"/>
可否者有四一曰貌二曰言語三曰舉動四曰行事其<lb/>
一曰貎凡眉上雙骨横起而隆巘者語言而不純者目<lb/>
反仰視者方坐内多虚驚者此六者人有其一斯人常<lb/>
藴不臣之心不可使之也豐下鋭上神氣安詳者重徳<lb/>
而善安衆人也目黑多白少㸃睛深而神氣與形相副<lb/>
者機度沉厚不可以詐動人也目睛熒朗五岳相照燕<lb/>
頷虎頥者心機疾速此勇而有斷人也龜背虎臆㸃睛<lb/>
深而朗徹瞻視詳諦而神骨聳峭者雄壯有智慮人也<lb/>
<pb n="KR3b0013_WYG_002-2a"/>
是五者人有其一可使之也至若神氣重濁骨相不正<lb/>
頭薄面淺頸大腹細目睛昏懵㸃睛近上視顧不正此<lb/>
皆志氣淺劣智識庸鄙人也其二曰言語人有言肆而<lb/>
目駭視者心懐異圗也言枝蔓而不經者心有隠也矜<lb/>
大人善言唯恐不至者黨人也言錯綜而無歸者心躁<lb/>
競也方言而他視者心不誠也言卑而色下者心有所<lb/>
屈也方言而四顧者其辭妄也言人之短而視不定者<lb/>
誣罔人也言多以私事為擾者顧妻子之人也言大而<lb/>
<pb n="KR3b0013_WYG_002-2b"/>
理不精者其學虚也色悦而徐徐順人意者佞媚人也<lb/>
矜己善而斥人不善者崛彊人也言欲發而却縮者含<lb/>
蓄人也言無公私必及利者貪人也色卑而言多諂者<lb/>
志下劣人也事曲而言直氣悖而言順心鄙而言大事<lb/>
不詳而彊能理矯而彊正者此姦詐人也是十有六者<lb/>
人有其一不可使也言大而意精至者有識度人也言<lb/>
希而出必中者志節人也言動而必及國家者忠孝人<lb/>
也言奪而不迃者壯直人也辭寡而意懇者正公人也<lb/>
<pb n="KR3b0013_WYG_002-3a"/>
言多及軍吏之私者善拊恤人也言及陣敵喜動色者<lb/>
好勇人也言及細微而能剖析是非者有智人也言迂<lb/>
闊而卒近於理者識深見逺人也言少而事詳者大度<lb/>
人也語氣和而神色相稱者善納衆人也言徐徐而事<lb/>
備者性緩而有徳人也言速而事當性急而不暴有識<lb/>
人也是十三者人有其一皆可使之也其三曰舉動行<lb/>
有狼顧者行與坐忽如驚恐者非時召語而手足紛拏<lb/>
者方食而不覺棄匙筯者方行而首侷口目輒斜動者<lb/>
<pb n="KR3b0013_WYG_002-3b"/>
行而唯恐有人逐者欲坐而頻四顧如有所駭者方言<lb/>
勃氣上騰神色自得者待下多卑恭而不實者覩事已<lb/>
覺如不知而目它視者是十者有其一此皆心不誠實<lb/>
多蓄異人也不可使之也行欲如大輅足動而身不摇<lb/>
也坐欲如山岳形神俱定也卧欲如覆舟神氣安詳也<lb/>
此皆智度沉深大節崇徳人也是三者人有其一可使<lb/>
之也其四曰行事有人行事先己後人者好私人也事<lb/>
繁多而應用不當者無智人也作事不急於用者無益<lb/>
<pb n="KR3b0013_WYG_002-4a"/>
人也作事有首無尾者偽人也先急而後慢者卒衆庸<lb/>
人也事不求詳而輒為是者麄疎人也巧妙而無禆急<lb/>
用者浮艶人也所措捨魯鈍而不適用者愚人也利害<lb/>
章章而不能析之者無識人也臨事而懼者懦弱人也<lb/>
進退不決者無斷人也記一而忘二者神昩人也事虛而構<lb/>
架廣大以善為惡以惡為善者姦人也善候人之顔色<lb/>
隨所欲而言者佞人也是十四者人有其一不可使之<lb/>
也有事簡而用當者有喜怒之事不露於色者臨大事<lb/>
<pb n="KR3b0013_WYG_002-4b"/>
而神氣自若者此謂神有餘也人有微而不棄大而不<lb/>
煩者危事不懼美事不喜者事有衆惑而獨斷之者事<lb/>
有衆危而獨安之者事有難動而獨動之者事有難安<lb/>
而獨安之者此謂志有餘人也是十者人有其一皆可<lb/>
使之也是以知貌也者神之聚也言語也者神之發也<lb/>
舉動也者神之用也行事也者神之本也察其神則盡<lb/>
其為人之道也大矣况國之命將可不審於此乎<lb/>
　　　論將第七<lb/>
<pb n="KR3b0013_WYG_002-5a"/>
萬機論曰雖有百萬之師恃吞敵在將者恃將也夫舉<lb/>
國之利器以授之茍非其人是輕天下將何以為謂小<lb/>
大者各有四焉八者皆無何足以謂之將乎其大者一<lb/>
曰天將二曰地將三曰人將四曰神將其小者一曰威<lb/>
將二曰彊將三曰猛將四曰良將凡興師舉衆列營結<lb/>
陣視旌旗之動審金鼓之聲揆日度時以決吉凶隨五<lb/>
行運轉應神位出入以變用兵敵人不測其所來以神<lb/>
用兵我師不知其所為動有度静有方勝負在乎先見<lb/>
<pb n="KR3b0013_WYG_002-5b"/>
持天地鬼神之心以安士衆此之謂天將者也所至之<lb/>
境詳察地理<hi>一作利</hi>山澤遠近廣狹險易林藪之厚薄谿<lb/>
澗之深淺若視諸掌戰陣之時前後無阻左右無滯步<lb/>
騎使其往來戈㦸叶其所用指揮進退皆順其情人馬<lb/>
無逼塞之困攻守獲儲蓄之利振野得水草之饒使人<lb/>
馬無飢渴之色陷死地而能生攻亡地而能存逆地而<lb/>
順用之順地而逆用之不擇險易皆能安而後動動而<lb/>
決勝者此之謂地將者也又若廉於財節於色疎於酒<lb/>
<pb n="KR3b0013_WYG_002-6a"/>
持身以禮<hi>一作公</hi>奉上以忠憂樂與士卒同獲敵之貨賂<lb/>
而不蓄得敵之婦女而不留納謀而能容疑而能斷勇<lb/>
而不凌物仁而不喪法匿<hi>一作原</hi>其小罪決其大過犯令<lb/>
者不諱其親有功者不忌其讐老者扶之弱者撫<hi>一作恤</hi>
之懼<hi>一作驚</hi>者寧之憂者樂之訟者決之濫者詳之賊者<lb/>
平之彊者押之懦者隠之勇者使之横者殺之服者原<lb/>
之失者扶之亡者逐之來者爵之暴者挫之智者昵<hi>一作</hi>
<hi>𣅿</hi>之䜛者逺之得城不攻得地不專敵淺以待變敵詭以<lb/>
<pb n="KR3b0013_WYG_002-6b"/>
順㑹逆勢則觀順勢則攻此之謂人將者也又若以天<lb/>
為表以地為裏以人為用舉三將而兼之此之謂神將<lb/>
者也行師之時無失天時無失地利無失其人無有勇<lb/>
怯聞敵而即行心無疑慮犯令者罪無大小必繩以刑<lb/>
敵聞之即畏<hi>一作降</hi>當之即破此之謂彊將者也師無多<lb/>
少敵無彊弱三軍順令若臂使指往復萬變出敵不意<lb/>
舉動如神匹馬單劔摧鋒先入使敵人失措懼而逺遁<lb/>
此之謂猛將者也夫能以威為表以猛為裏以彊居中<lb/>
<pb n="KR3b0013_WYG_002-7a"/>
兼三將而有之此之謂良將者也國之任將也得天將<lb/>
可以當違天之敵得地將可以當逆地之敵得人將可<lb/>
以當悖人之敵得神將可以當天下之敵舉無遺筭矣<lb/>
威將可附天將<hi>上能順天下壯威武所宜附也</hi>彊將可附地將<hi>上明地利下知</hi>
<hi>進退所宜附也</hi>猛將可附人將<hi>上明人心利害下以精敢禦敵所宜附也</hi>良將可保<lb/>
四方曰雖有敏㨗之用然皆不可以獨用焉如是者將<lb/>
之體也<lb/>
　　　出將第八<lb/>
<pb n="KR3b0013_WYG_002-7b"/>
王者既審定大臣之可否以將之於是居正殿召之曰<lb/>
今某地不臣願煩將軍應之社稷安危亦在將軍乃使<lb/>
太史氏擇吉日授之斧鉞王入太廟西面而立王操鉞<lb/>
持其首授之柄曰從是以上至天者將軍制之復操其<lb/>
柄授之以刃曰從是以下至地者將軍制之將既受命<lb/>
拜而報曰臣聞國不可以從外理軍不可以從中御二<lb/>
心不可以共濟疑心不可以應敵臣既受命專斧鉞之<lb/>
威臣不敢生還迺辭而行鑿㓙門而出是以將之行也<lb/>
<pb n="KR3b0013_WYG_002-8a"/>
不問妻子示其忠於國君之命將不敢輕其禮示其崇<lb/>
於用將之於外也君命有所不受唯逐便利國家是務<lb/>
其於己也潔其於人也至是故將拒諫則英雄散策不<lb/>
從則謀者去善惡等則賢愚混賞罰亂則綱紀散多喜<lb/>
則不威多怒則人心離多言則機泄多好則智惑寛則<lb/>
衆懈暴則衆怨將專權則下歸咎將自善則下無功將納<lb/>
䜛則正人離將好賂則士卒盜將内顧則士卒淫貶聲<lb/>
揮色所以自潔避嫌遠疑所以自持沉機逺慮所以不<lb/>
<pb n="KR3b0013_WYG_002-8b"/>
失委時順變所以建功恕物篤行所以歸愛昵善斥讒<lb/>
所以來遠先度後作所以應卒先信後言所以伏下信<lb/>
賞必罰所以正人明今鑑古所以照衆卑色貴人所以<lb/>
保終去私循公所以存國其神欲正其形欲端動欲如<lb/>
風<hi>取其順健也</hi>止欲如山鬭欲如雷電機欲如鬼神思欲如<lb/>
照影令欲如雪霜<hi>取其必殺也</hi>茍有此者可以當國之大命<lb/>
矣<lb/>
　　　軍令第九<lb/>
<pb n="KR3b0013_WYG_002-9a"/>
大將既受命總專征之柄犒師於野畢而下令焉不從<lb/>
令者必殺之夫聞鼔不進聞金不止旗舉不起旗低不<lb/>
伏此謂悖軍如是者斬之呼名不應召之<hi>一作引</hi>不到往復<lb/>
愆期動乖師律此謂慢軍如是者斬之夜傳刁斗怠而<lb/>
不振更籌乖度聲號不明此謂懈軍如是者斬之多出<lb/>
怨言怒其不賞主將所用崛彊難治此謂横軍如是者<lb/>
斬之揚聲笑語若無其上禁約不止此謂輕軍如是者<lb/>
斬之掌器械弓弩絶弦箭無羽鏃劍㦸澁鈍旗纛凋敝<lb/>
<pb n="KR3b0013_WYG_002-9b"/>
此謂欺軍如是者斬之妖言詭辭撰造鬼神託憑夢寐<lb/>
以流言邪説恐惑吏士此謂妖軍如是者斬之姦舌利<lb/>
嘴鬭是攢非譖怨吏士令其不協此謂謗軍如是者斬<lb/>
之所到之地凌侮其民逼其婦女此謂姦軍如是者斬<lb/>
之竊人財貨以為己利奪人首級以為己功此謂盜軍<lb/>
如是者斬之將軍聚謀逼帳矚垣竊聴其事此謂探軍<lb/>
如是者斬之或聞所謀及軍中號令揚聲於外使敵聞<lb/>
知此謂背軍如是者斬之使用之時結舌不應低眉俛<lb/>
<pb n="KR3b0013_WYG_002-10a"/>
首而有難色此謂狠<hi>一作悢</hi>軍如是者斬之出越行伍争<lb/>
前亂後言語諠譁不馴禁令此謂亂軍如是者斬之託<lb/>
傷詭病以避艱難扶傷舁死因而逐遠此謂詐軍如是<lb/>
者斬之主掌財帛給賞之際阿私所親使吏士結怨此<lb/>
謂黨軍如是者斬之觀寇不審探寇不詳到而言不到<lb/>
不到而言到多而言少少而言多此謂誤軍如是者斬<lb/>
之營壘之間既非犒設無故飲酒此謂狂軍如是者斬<lb/>
之此令既立吏士有犯之者當斬斷之時大將以問諸<lb/>
<pb n="KR3b0013_WYG_002-10b"/>
將曰罪當斬遂令吏士挾於外斬之斬斷之後使𫝊令<lb/>
告諸吏士曰某人犯某罪適與諸將議當斬已處斷訖<lb/>
公等宜觀此以自戒是大將以禮行罰使士卒無寃死<lb/>
與衆有畏心矣故軍法者將之大柄也可不重乎是以<lb/>
吕䝉涕泣而斬鄉人穰苴立表而誅莊賈此皆先尊法<lb/>
令後收功名者也<lb/>
　　　船戰第十<lb/>
夫水戰之時擂一通鼔吏士皆嚴肅再擂一通皷士伍<lb/>
<pb n="KR3b0013_WYG_002-11a"/>
皆就船整持<hi>一作治</hi>櫓棹戰士各<hi>一作為</hi>持兵器就船各一<lb/>
<hi>一作為</hi>當其所幢幡鼔角各<hi>一作為</hi>隨所戰船皷三通大小<lb/>
船以次發左不得右右不得左前後不得易越違令斬<lb/>
之<lb/>
　　　步戰第十一<lb/>
夫步戰之法擂皷一通步騎皆裝再通騎上馬步結屯<lb/>
三通以次出之隨幡住<hi>一作往</hi>者結屯住<hi>一作往</hi>幡後聞皷音<lb/>
整陣斥候者視其地形廣狹從四角而立表制戰陣之<lb/>
<pb n="KR3b0013_WYG_002-11b"/>
宜諸部曲各<hi>一作為</hi>安部陣兵曹舉曰不如令者斬之若<lb/>
欲結陣對敵營先白表乃引兵就表而臨皆無諠譁明<lb/>
聴皷看旗旛麾前則前麾後則後左則左麾右則右麾<lb/>
不聞令而擅前後左右者斬伍中有不進者伍長殺之<lb/>
伍長不進什長殺之什長不進督兵者殺之督戰部曲<lb/>
將則㧞刃在後察違令不進者即斬之一部受敵餘部<lb/>
不進救者斬臨戰兵器弓弩不可離陣離陣伍長什長<lb/>
不舉發者與同罪無將軍令而妄行陣間者斬臨戰陣<lb/>
<pb n="KR3b0013_WYG_002-12a"/>
騎兵皆在軍兩頭前陷陣騎次之遊騎在後若步騎與<lb/>
賊對陣臨時見地勢便欲使騎獨進討賊者聞三皷音<lb/>
馳騎從兩翼進戰視麾所指聞三金音即還此謂獨進<lb/>
戰之時也步騎大戰進退自如法焉<lb/>
　<lb/>
　<lb/>
　<lb/>
　<lb/>
<pb n="KR3b0013_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虎鈐經卷二<lb/>
</p>
<p>
</p>
  </div>
</body>
</text>
</TEI>
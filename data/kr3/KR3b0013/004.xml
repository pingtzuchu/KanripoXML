<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>虎鈐經卷四</head>
    <p>
<pb n="KR3b0013_WYG_004-1a"/>
欽定四庫全書<lb/>
　虎鈐經卷四　　　　　　　宋　許洞　撰<lb/>
　　十可擊第二十四　　　五不可擊第二十五<lb/>
　　五異第二十六　　　　五機第二十七<lb/>
　　被圍第二十八　　　　圍冦第二十九<lb/>
　　防敵第三十　　　　　候敵第三十一<lb/>
　　追敵第三十二　　　　詭敵第三十三<lb/>
　　困敵第三十四　　　　周備第三十五<lb/>
<pb n="KR3b0013_WYG_004-1b"/>
　　逺近第三十六<lb/>
　　　十可撃第二十四<lb/>
敵人信鬼多祈禱者必懐疑懼不能任人故也一可擊<lb/>
也敵惟務天時擇其方位觀其雲氣不顧地形之險易<lb/>
不詳人心之逆順二可擊也敵止以地利為擇不能整<lb/>
肅號令嚴戒行伍三可擊也結營分陣時多動移者此<lb/>
多疑恐四可擊也軍發言無誠實事多利己吏士怨怒<lb/>
五可擊也將吏淫怠六可擊也結營之地四要無防<hi>四要</hi>
<pb n="KR3b0013_WYG_004-2a"/>
<hi>者四面間道也</hi>七可擊也將馭人無禮八可擊也賞罰顛倒九<lb/>
可撃也將士多輕十可擊也茍欲擊之先令細人宻搆<lb/>
其實而我乗之然後行擊必中矣我師亦宜以此自為<lb/>
戒焉<lb/>
　　　五不可擊第二十五<lb/>
兩師相去數里見敵兵疲弱懈怠號令不肅僉謂敵人<lb/>
可擊也而我未備知敵地之形勢或注汚拗沮或曲道<lb/>
相伏髙下相承叢林茂草當應敵示弱而匿其彊示不<lb/>
<pb n="KR3b0013_WYG_004-2b"/>
整肅而藏其整示無謀而匿其智示逺而弊在近如是<lb/>
而敵乆不退者必有竒謀一不可擊也合戰未乆敵師<lb/>
未甚傷殘即棄其皷旗疾奔者勿逐之必有伏兵二不<lb/>
可擊也我之生口為敵所獲一旦遁歸以敵事語我或<lb/>
敵生口亦以敵事語我皆敵謀也勿信之三不可擊也<lb/>
敵師乗勢皷行進攻於我則勒兵堅陣待之<hi>候其氣衰</hi>此乗<lb/>
勢之兵氣威鋒銳與戰必不利四不可撃也敵結陣不<lb/>
顧死絶之地而皷旗整肅者五不可擊也<lb/>
<pb n="KR3b0013_WYG_004-3a"/>
　　　五異第二十六<lb/>
太公曰智與衆同非人師也伎與衆同非國工也動莫<lb/>
神於不意勝莫大於不識孫子曰善戰者其勢險其節<lb/>
短率謂異諸常也是以善用兵者其異有五一曰險二曰<lb/>
輕三曰危四曰愚五曰畏窮途䆳谷死絶之地敗壘夷<lb/>
整馳突之所衆以險也去焉我當内固軍陣外若不整<lb/>
以誘敵内嚴部伍外若有畏以驕敵彼既不識隠之以<lb/>
變衝之以卒此用險之道也彼衆我寡力殫糧絶勝勢<lb/>
<pb n="KR3b0013_WYG_004-3b"/>
在彼敗勢在我當㰱血誓士嚴令厚賞進退以必死提<lb/>
寡少之兵突彊禦之衆以我為輕也當有輕之用由窮<lb/>
地而闢生門反輕而决焉此用輕之道也敵强攻急師<lb/>
人大震衆以為危我不以忿遽自亂當有危之用嚴號<lb/>
謹備以天命慰撫吏士外閒其貌内潜速其機以竒出<lb/>
兵此用危之道也敵人以間來間我佯不知而受之敵<lb/>
人以探來探我佯無備而設伏待之敵以我愚也當有<lb/>
愚之用反而智焉此用愚之道也望敵之兵來退縮守<lb/>
<pb n="KR3b0013_WYG_004-4a"/>
壁見敵之使來卑辭下氣如欲和解衆以我為畏也當<lb/>
有畏之用退縮則設伏而攻之出竒衝之欲和解則以<lb/>
利動之以卑驕之此用畏之道也是五者反衆之法也<lb/>
衆以我為險者我用其利也衆以我為輕者我用其决<lb/>
也衆以我為危者我用其安也衆以我為愚者我用其<lb/>
智也衆以我為畏者我用其勇也故太公曰不能推移<lb/>
不可語竒此之謂也<lb/>
　　　五機第二十七<lb/>
<pb n="KR3b0013_WYG_004-4b"/>
兵有五機一曰地機二曰事機三曰勢機四曰利機五<lb/>
曰神機列營布陣先據要害敵取逆我取順動息是謂<lb/>
地機審探敵事因而為之以中敵情使敵不知為我所<lb/>
覺得以欺敵是謂事機皷十人之氣為百人之用皷百<lb/>
人之氣為千人之用威名氣焰動如雷電所當者破是<lb/>
謂勢機糧芻儲積士馬習閑凡敵境糧道通利是謂利<lb/>
機敵人料我於前失之於後料我於逺失之於近動静<lb/>
出入敵不能察是謂神機用兵以五機應敵未有不能<lb/>
<pb n="KR3b0013_WYG_004-5a"/>
攻城掠地者也<lb/>
　　　被圍第二十八<lb/>
我師為敵所圍可以力守者三外有援兵一可守也人<lb/>
士勁勇芻粟豐備二可守也城池完固民人富庻三可<lb/>
守也可以决戰者三外無援兵一可戰也人勁馬壯甲<lb/>
兵堅利儲畜不備二可戰也城池不完士民窮匱三可<lb/>
戰也守可以必守戰可以即戰何謂必守許洞曰盡我<lb/>
力焉援之不到俟敵困懈出竒以戰<hi>如光武昆陽水上鼔譟而出如田單</hi>
<pb n="KR3b0013_WYG_004-5b"/>
<hi>即墨火牛之類是也</hi>何謂即戰許洞曰既圍即戰謀未備也圍久<lb/>
則困<hi>一作用</hi>焉被圍之師不可出者二敵無故開圍一角<lb/>
者有伏也退圍數里者謀也示以老弱者誘也可以急<lb/>
備者二敵攻其西謹備其東<hi>一面皆如之</hi>敵示以閒暇者此<lb/>
必緩我而欲求懈隂將衝突也夫被圍者當先安其内<lb/>
而後反其外可也<lb/>
　　　圍㓂第二十九<lb/>
逐寇於城隍壘堡逼而圍之者踰數旬不變非克敵之<lb/>
<pb n="KR3b0013_WYG_004-6a"/>
術如圍中士馬精壯兵器堅利芻糧豐溢外有援可俟<lb/>
者宜樹土山濬渠池去圍百里廣途間道築壁備之人<lb/>
數不可多隨地大小用之盛其游兵分部往來提舉遇<lb/>
急則救應之圍中㓂敵窮匱慮以可守復生他計則伏<lb/>
精兵於敵路以待<hi>敵路者謂敵人要路及歸路也</hi>本圍實三面兵士嚴<lb/>
為備禦開圍一角令得生路敵不奔則戰<hi>在圍一心死守出圍則心</hi>
<hi>散各求生路</hi>奔則伏兵發戰則志散此可以必克矣是故圍<lb/>
㓂之道不可以堅守為事易曰窮則變變則通此之謂<lb/>
<pb n="KR3b0013_WYG_004-6b"/>
也<lb/>
　　　防敵第三十<lb/>
深入敵境寂然不逢一人不可輕動防有伏焉宜詳審<lb/>
四衝之雲氣秣馬厲士坐卑以之結營之地俟夜於營<lb/>
數里四圍各以勁勇之士伏彊弩利楯多列鼓<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>有賊<lb/>
遽發擊皷為號賊擊衛兵則中營出輕兵援之賊擊中<lb/>
營則四面夾攻之中營堅陣坐以俟變而已賊退則隨<lb/>
之勿逼之中營亦隨而進焉夫頓兵敵境暇則秣食不<lb/>
<pb n="KR3b0013_WYG_004-7a"/>
常其時備不測之㓂所行之地遇平川大澤分五方之<lb/>
師左右前後人等差隨時去中軍不可過逺大將軍處<lb/>
於中軍隨軍芻粟處於中軍賞賜資貨處於中軍若山<lb/>
川險狹則斂左右二軍前後如故焉與賊相遇不可怱遽<lb/>
周章當寅畏戒嚴俾吏士若臨大祭鼓則進金則止不<lb/>
金不鼓湛如停淵雖使之奔衝馳突不可妄動何也曰<lb/>
凡深入敵境與常戰不同地形我不細究其逆順叢林<lb/>
我不深曉其厚薄但堅其大陣於陣中數出竒兵左右<lb/>
<pb n="KR3b0013_WYG_004-7b"/>
掩逐利則進不利則止貨則掠人則殺而已此皆深入<lb/>
之道也茍不先備而俟之必有驚撓却奪之困可不慎<lb/>
哉<lb/>
　　　候敵第三十一<lb/>
兩師未合先候敵人之情故其遇之偏才皆可見之也<lb/>
其有猛而輕死者可伏而挑之智而遲者可逼也機事<lb/>
速疾而不精者可誘也機緩而精者可抗也自伐者可<lb/>
間也信人者可詐也不信人者可離也剛愎自用者可<lb/>
<pb n="KR3b0013_WYG_004-8a"/>
擊也親愛人者可侮也<hi>侮一作悔</hi>貪者可賂也鄙者可奪也<lb/>
亷者可汚也清者可辱也畏鬼神可驚也懦而善用人<lb/>
者可欺也將有是十五者擊之無疑也卒使用無時者<lb/>
可擊也士馬秣食無時者可擊也結營之地無出入之<lb/>
便者可擊也臨陣諠譁約之不止者可擊也營柵無泉<lb/>
源溪澗者可擊也動而不能避日耗月刑者可擊也諸<lb/>
將争功者可擊也謀臣放逐者可擊也吏士怨怒者可<lb/>
擊也𫝊呼不應節者可擊也是十者能候而擊之無疑<lb/>
<pb n="KR3b0013_WYG_004-8b"/>
焉孫子曰候之而知動静之理者此之謂也茍不能候<lb/>
敵之情而浪與戰者是謂舉衆與敵也<lb/>
　　　追敵第三十二<lb/>
敵戰既北可以追之者五不可以追之者六何謂也曰<lb/>
彼勝氣可追者一也歩騎散亂奔多顛躓不成部伍二<lb/>
也奔其鄉里赴其城壁三也<hi>前有生路可往士卒無鬬志矣</hi>輜重甲兵<lb/>
散而不收四也主將已死五也又若敵人雖敗惓氣不<lb/>
减一不可也舊溪澗水流忽<hi>一作急</hi>絶者盜已過二也<hi>慮其</hi>
<pb n="KR3b0013_WYG_004-9a"/>
<hi>絶水之計耳</hi>敗軍遁走行伍不甚亂旌旗不甚錯三也<hi>慮其詐敗</hi>
<hi>欲我逐之然後發其伏兵者也</hi>吏士奔走不甚蹶躓歩騎不相㕘錯四<lb/>
也<hi>慮其亦詐也詐則心安故走不躓也</hi>敵敗失道左右山谷前亦如之五<lb/>
也<hi>無路可走必還而致死</hi>途窮食盡吏士未甚散六也是以可追<lb/>
者急追不可追者堅壁而觀必有利害之變矣俟舉兵<lb/>
我則利進而害退也<lb/>
　　　詭敵第三十三<lb/>
兵者詭道也卷舒萬變雖天地鬼神不可使測之<hi>不可使測</hi>
<pb n="KR3b0013_WYG_004-9b"/>
<hi>之一作莫能知之</hi>是故詭敵之道其術有二敵使到以權臣私<lb/>
之豐寳貨賂誠疑為結使者之術使其信我不疑然後<lb/>
以憤<hi>一作忿</hi>惑之復以國家事泄<hi>皆以國家虚實似是而非者</hi>既宻乃<lb/>
反搆敵意料不以我為疑即以通情於敵君示舉兵期<lb/>
與他以内應之號待期<hi>一作竒</hi>則以精兵出不意𢷬其虚<lb/>
我外通之其術一也<hi>内應號皆虚號也亦為我臨兵之害</hi>募勇敢者以為<lb/>
侍一旦徉為怒笞之見血即潜使竄敵復囚其妻子俾<lb/>
知之而為怨<hi>一作怒</hi>我以宻事告<hi>亦虚事也</hi>使傳聞於敵詐言<lb/>
<pb n="KR3b0013_WYG_004-10a"/>
以某時當加兵於某處我潜應其言及期果與言合乃<lb/>
隂出銳兵攻其不意其術二也此皆以竒為勝者兵之<lb/>
要道不可以不詳於此也<lb/>
　　　困敵第三十四<lb/>
敵有謀臣以間疏之敵有積聚細人焚之敵有種植欺<lb/>
而刈之敵有民人彊而<hi>一作以</hi>擄之隂賂敵之宻人使進<lb/>
敵美女以惑其意獻良犬駿馬以蕩其心多方以設之<lb/>
迨其外困而内惑則國事懈矣然後舉兵伐之可不勞<lb/>
<pb n="KR3b0013_WYG_004-10b"/>
而功立矣善用兵者常謀困敵敵困則我逸矣以逸擊<lb/>
困尚何敵之不克哉<lb/>
　　　周備第三十五<lb/>
一方之地一界之内一城之間分兵守之要地則盛兵<lb/>
防禦量人數多少分為歩騎中營大將所居外皆環列<lb/>
營陣所備之地不空虚焉敵來襲擊四面皆救援急則<lb/>
引中營之兵以赴焉表裏互相救也慮敵人撃其一處<lb/>
則立左右營陣以䕶防之<lb/>
<pb n="KR3b0013_WYG_004-11a"/>
　　　逺近第三十六<lb/>
兵者詭道也詭可使虚為實逺示之近近示之逺故逺<lb/>
近之用其術有六善攻敵者警前掩後聲東擊西出敵<lb/>
所不備趨敵所不意利而誘之安而動之逸而勞之飽<lb/>
而饑之覘其無備卒然乗之其術一也所臨之境界於<lb/>
洪淵大壑不可卒濟即駐兵築壘鑿林刳木廣為舟航<lb/>
示以必濟也<hi>如不可卒辦之則令彼備此行我則不然也</hi>中夜隂令精兵銜<lb/>
枚於他處舉筏而渡擊㳂流屯守俟彼衆亂大兵筏而<lb/>
<pb n="KR3b0013_WYG_004-11b"/>
随之其術二也加兵之地斷敵之路大軍隂謀以詭敵<lb/>
敵聞焉如以為然所備必緩即隂令輕捷者從間道以<lb/>
懸梯行索接續以亟渡出其不意我即令大軍以應之其<lb/>
術三也兩陣相向敵人鼓噪挑戰勿即應久之則徐徐<lb/>
引退敵來薄陣即亟出驍勇衝其心後軍張翼而從之<lb/>
其術四也交戰既酣隂以竒兵分左右翼自陣後兩出<lb/>
擊之使外潰而内駭焉其術五也敵戰時於大軍後以<lb/>
精兵伏之不施旗皷惟以彊弩劍楯戈鋌藏隠於身埋<lb/>
<pb n="KR3b0013_WYG_004-12a"/>
伏山林深草之處伺前兵大戰令後伏兵先出强弩射<lb/>
之後麾前戰兵四向徐逼敵佯敗誘追伏動則撲之其<lb/>
術六也此六者皆示以近而取勝在逺也如是者竒正<lb/>
之謀也孫子曰兵以正合<hi>一作才</hi>以竒勝此之謂也<lb/>
　<lb/>
　<lb/>
　<lb/>
　<lb/>
<pb n="KR3b0013_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虎鈐經卷四<lb/>
</p>
<p>
</p>
  </div>
</body>
</text>
</TEI>
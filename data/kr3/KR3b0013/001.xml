<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>虎鈐經卷一</head>
    <p>
<pb n="KR3b0013_WYG_001-1a"/>
欽定四庫全書<lb/>
　虎鈐經卷一　　　　　　　宋　許洞　撰<lb/>
　　天功第一　　　　　　地利第二<lb/>
　　人用第三　　　　　　三才應變第四<lb/>
　　三才隨用第五<lb/>
　　　天功第一<lb/>
天道變化消長萬彚契地之力乃有成爾天貴而地賤<lb/>
天動而地静貴者運機而賤者効力上有其動而下行<lb/>
<pb n="KR3b0013_WYG_001-1b"/>
其化矣是以知天之施地匪專也知地之應天有常也<lb/>
生機動則應之以生氣機動則應之以氣機正則泰機<lb/>
亂則否萬物列形而否泰交著見之於地焉豈止地之<lb/>
為乎盖天道内而地道外者也王者天也將地也將者<lb/>
天也士卒地也我天也敵地也由此觀其所動故勝負<lb/>
可知矣王之於將也閫外之寄擇賢授柄舉無所疑將<lb/>
必内應其正外務其順應以正則師律嚴務以順則臣<lb/>
節貞舉而禦敵詎有輿尸之患乎君恃智以自用倨禮<lb/>
<pb n="KR3b0013_WYG_001-2a"/>
而傲下授柄匪人任人不信將不正應内包猶豫之惑<lb/>
外喪馭衆之威矣舉而禦敵寧免失律之㐫乎師之成<lb/>
敗見之於將焉豈將之為乎將之為任也智敵萬人茍<lb/>
無萬人之用與愚者同矣勇冠三軍茍無三軍之用與<lb/>
懦者同矣善為將者正而能變剛而能恤仁而能斷勇<lb/>
而能謀以策馭吏士未有不振㧞勲業以戡禍亂者也<lb/>
反是則吏士外無攻取之心内多離散之勢勇怯見之<lb/>
豈吏士之為乎夫我之於敵也攻㧞戰勝使敵不敢抗<lb/>
<pb n="KR3b0013_WYG_001-2b"/>
衡者豈敵怯乎由我威令整進退肅賞罰明也覆兵殺<lb/>
將弱國削地者豈敵彊乎由我不嚴師律故也夫如是<lb/>
則自上而及下自内而達外其猶天地之用乎故天必<lb/>
藉地力然後運四氣正生殺也貴必藉賤力然後能立<lb/>
元功而建王業也<lb/>
　　　地利第二<lb/>
地之形險易殊也地之氣寒熱異也用形與氣在知逆<lb/>
順焉昧此道者不能得地利必矣善用地者則不然險<lb/>
<pb n="KR3b0013_WYG_001-3a"/>
而易之易而險之也夫居險用險必内潰居易用易必<lb/>
内蹶當有形之用逆之者善矣何謂險而易之曰簡以<lb/>
夷其政要以節其動寛以緩其約不以疎慢為失也何<lb/>
謂易而險之曰進止戒嚴内外無怠用其謹懼不以暴<lb/>
急為務也如是者乃險易之用也以方位觀之則寒熱<lb/>
之氣異也當有氣之用順之者善矣南方之氣熱北方<lb/>
之氣寒也其氣異則水土之性必相戾逆諸人而使之<lb/>
飲其地脉食其土毛蒙其風氣瘴癘之疾凍澁之戾加<lb/>
<pb n="KR3b0013_WYG_001-3b"/>
焉以我之不便犯順方之人不有患乎天不能以氣順<lb/>
人君能以人順氣可也是故利不可以專一北人之馬<lb/>
越人之航也各有便焉反是不可措手足矣行師者不<lb/>
能擇而用之斯亦更南北之所便也冀其成功遠矣是<lb/>
知地之所利者可兼而有乎善用兵者擇利而從之善矣<lb/>
　　　人用第三<lb/>
今之世取人也每務其多學而捨其偏技非良術也兵<lb/>
家所利隨其長短而用之也是以善撫恤者勿使頻鬬<lb/>
<pb n="KR3b0013_WYG_001-4a"/>
慮其勞疲而無勇也善保守者勿使進攻慮其遲緩而<lb/>
不猛也多方者勿使與於決事慮其猶豫也多勇者勿<lb/>
與謀敵慮其過輕也精悍者使鬭果敢者使攻也沉毅<lb/>
而性執者使據險阻見小而貪財者不可使守儲蓄智<lb/>
而善斷者可擇其言輕健者使誘敵剛愎者使當鋒利<lb/>
口喋喋者使行間善䑕竊狗偷者使盜號探敵惡言多<lb/>
罵者使之揚毁訾詈奇材異識者使預談論深識大度<lb/>
者使安衆崛彊多力者使斬闢榛莽善隨地形結構者<lb/>
<pb n="KR3b0013_WYG_001-4b"/>
使度樹營柵怯懦者使輦運器用老弱者使備炊汲諳<lb/>
山川擇髙下水泉之利者使相地形妖言詐辭善張皇<lb/>
鬼神之說推引天命者使揚聲惑衆以動敵心善擇地<lb/>
勢平易險阻知往來細大之蹊路者使通糧儲竒辭偉<lb/>
辨能架虛矜大者使奮振威徳耳目聰明探察敵人情<lb/>
者使伺候奸偽敏才健筆者使主牋檄明七曜休咎者<lb/>
為厯數之士善占風雲吉凶者為候氣之士曉六壬遁<lb/>
甲者為選日時之士諳蓍龜者為卜筮之士是四人者<lb/>
<pb n="KR3b0013_WYG_001-5a"/>
雖推騐體測隂陽各不可使相亂貴其專一也醫藥之<lb/>
人二十人已上以兵數増之獸醫亦如醫人之數大將<lb/>
軍擇通材者與之㕘議可否故我大衆之内有善有惡<lb/>
無棄人焉人無所棄斯不怨則動有功矣<lb/>
　　　三才應變第四<lb/>
易曰見機而作不俟終日故用兵之術知變為大軍雖<lb/>
氣銳時勝<hi>一作遇天時</hi>而行列散潰旌旗紊亂金鼓不節擊<lb/>
之可也或曰彼得天時詎可破乎許洞曰天之所祐正<lb/>
<pb n="KR3b0013_WYG_001-5b"/>
也怙天時而戾軍政與天違也天人相違不㓙何俟故<lb/>
兵利以順應順也順而逆應之必㐫之兆也或曰軍乗<lb/>
天時誇有地利將吏驕怠謀畫不精軍陣散亂如之何<lb/>
洞曰可擊也曰彼獲天地之利如何擊之曰人者天地<lb/>
之心也茍心不正雖有其表將焉用乎或曰軍違天時<lb/>
逆地利大將深謀沉毅部伍清肅進退有節如之何許<lb/>
洞曰未可擊也曰不獲天地之利奚謂未可乎曰正則<lb/>
可以率天地之用草冦可為王矣或曰彼如是也我之<lb/>
<pb n="KR3b0013_WYG_001-6a"/>
動將如之何許洞曰先以人次以地次以天然後攻之<lb/>
必克敵也曰先後如之何曰利為主何謂主曰動為客<lb/>
静為主觀敵之動何如乃應之<hi>夫書言動者不必戰陣時敵人先動為客也但</hi>
<hi>宻構敵人所為之事謂之動則我以機應之為勝焉</hi>先勝而後舉神明之道也<lb/>
　　　三才隨用第五<lb/>
天著吉凶以隂陽辨也地布險易以山川章也人包勇<lb/>
怯以戰陣見也茍<hi>一作有</hi>欲隂陽之順險易之利勇怯之<lb/>
用在於閒暇可得而擇也當彼我相逢各岀不意忽然<lb/>
<pb n="KR3b0013_WYG_001-6b"/>
交合曷能擇所利而用哉或曰兩師不期逼於險地天<lb/>
地震晦雨雪交積山川不辨當此之際何以禦之許洞<lb/>
曰大將止衆堅陣嚴肅號令雖敵來攻勿與交戰俟天<lb/>
變少罷觀弱彊之勢而後進退之曰我既安矣彼自驚<lb/>
撓則如之何曰以精兵乘之又曰倉卒之際大將以何<lb/>
術即能堅行陣嚴號令使士卒不自驚亂許洞曰善用<lb/>
兵者有動必備預擇輕勇者二十四人八方各三騎相<lb/>
去一里晝以旗夜以鼓<hi>過山川委曲叢林茂宻晝亦鳴鼔恐不見旗</hi>第一騎見<lb/>
<pb n="KR3b0013_WYG_001-7a"/>
賊晝舉旗第二騎亦如之第三騎馳告夜用鼔如晝法<lb/>
<hi>恐敵聞鼔聲急馳告</hi>烟霧蓊塞風雷震驚旗之不見鼓之不聞亟<lb/>
馳告斯謂八卦探騎者也是以偵賊而能備焉茍天地<lb/>
有變則引輕兵突之大陣不可妄動<hi>凡大兵之常以輕騎數千人别分部</hi>
<hi>隊為游兵其将擇驍勇</hi>觀彼動静而後舉焉故我常用其整也此<lb/>
皆隨天之變也或曰與敵卒然相遇或平原廣澤或山<lb/>
谷深峭或坡嶝穹隆或拗汚沮洳或草木䝉宻俱是危<lb/>
地當其用之如何許洞曰迴渠迃<hi>一作汚</hi>澗可以衝車突<lb/>
<pb n="KR3b0013_WYG_001-7b"/>
馳也深峽隘口可以少擊衆也長林豐草可以為伏也<lb/>
原野漫衍可以騎兵相屬也草木隠障可以步士戰也<lb/>
平郊往來可進可退可以長㦸當敵踰水跨遠髙下相<lb/>
乘不可得親近可以弓弩當敵崖壁相隠狹徑斗迴可<lb/>
以刀楯當敵葦蕭蘆荻枝葉蔚茂可以戈鋌<hi>一作挺</hi>當敵<lb/>
此皆隨地之性也或曰寨柵之間三軍已憩寇敵乘間<lb/>
衝突攻擊當此之時如之何許洞曰使勇者據其前怯<lb/>
者匿其後忿遽之時怯者彊驅而前進焉必挫鋒折鋭<lb/>
<pb n="KR3b0013_WYG_001-8a"/>
不若隠之也曰當此之時何暇别勇怯之用乎曰不然<lb/>
善用兵者防亂於未亂備急於未急結營既定預擇彊<lb/>
勇者衛外怯弱者附之所以慮晦夜之急也此皆隨人<lb/>
之性也如是順天地人預備之道者也故易之卦以豫<lb/>
者預也取預備之象為難之用也故曰重門擊柝以待<lb/>
暴客盖取諸豫用兵者可不審於此乎<lb/>
　<lb/>
　<lb/>
<pb n="KR3b0013_WYG_001-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虎鈐經卷一<lb/>
</p>
<p>
</p>
  </div>
</body>
</text>
</TEI>
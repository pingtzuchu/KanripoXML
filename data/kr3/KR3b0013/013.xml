<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>虎鈐經卷十三</head>
    <p>
<pb n="KR3b0013_WYG_013-1a"/>
欽定四庫全書<lb/>
　虎鈐經卷十三　　　　　　宋　許洞　撰<lb/>
　　占相兵臨利害第一百三十三<lb/>
　　占兵已交勝負第一百三十四<lb/>
　　占伏兵第一百三十五<lb/>
　　占疑左右伏兵第一百三十六<lb/>
　　占偷城及擄掠第一百三十七<lb/>
　　占疑有人謀己第一百三十八<lb/>
<pb n="KR3b0013_WYG_013-1b"/>
　　占灾危第一百三十九<lb/>
　　占野地立營正宿第一百四十<lb/>
　　占度關梁探賊第一百四十一<lb/>
　　　占相兵臨利害第一百三十三<lb/>
金匱經曰戰不戰視勾陳勾陳克日則戰與刑克必戰<lb/>
甲子日刑在東方𫝊送與從魁為勾陳臨甲又相克必<lb/>
戰鬬勾陳上下相克亦鬬又曰軍出時大吉小吉臨日<lb/>
辰兩解不戰他神臨日辰皆合戰又説曰斗加孟神在<lb/>
<pb n="KR3b0013_WYG_013-2a"/>
内宜止加仲神在門兩相傷加季神在外宜出戰必大<lb/>
勝<lb/>
　　　占兵已交勝負第一百三十四<lb/>
金匱經曰敗不敗視六害説者曰酉戌相害子未相害<lb/>
午丑相害巳寅相害辰卯相害申亥相害假令本命在<lb/>
子而小吉為白虎加之此為見六害以此將兵今日敗<lb/>
將能此者可校之戰矣龍首經曰先起為客後起為主<lb/>
先起不可下克上後起不可上克下謂初陣<hi>一作𫝊</hi>也辰<lb/>
<pb n="KR3b0013_WYG_013-2b"/>
勝神將主人勝神將勝辰客勝説曰<hi>一作假令</hi>三𫝊終始見<lb/>
前三五後二四<hi>一作之</hi>有氣天一之神臨主帥行年本命<lb/>
或用起天一而治<hi>一作值</hi>有氣之鄉𤣥武<hi>一作都</hi>立四死之<lb/>
地則戰勝矣若𤣥武臨日辰而遙克時勿戰必不利矣<lb/>
用戰起雄吉春寅夏巳秋申冬亥用戰起雌㓙春申夏<lb/>
亥秋寅冬巳一云都將旺相而臨囚死賊勝都將囚死<lb/>
而臨旺相討賊者勝審察之説曰決勝敗者勾陳克都<lb/>
將官軍勝都將克勾陳賊軍勝都將三相加臨囚死亦<lb/>
<pb n="KR3b0013_WYG_013-3a"/>
賊勝説曰將軍年克勾陳白虎大勝不然者勾陳克𤣥<lb/>
武以攻之必勝説曰將勾陳所軍神往攻所制之神勝<lb/>
所攻之勝神與勾陳并氣自下制其所臨之辰是為敵<lb/>
降必有大攻説曰初起者欲勾陳下克上後起者欲勾<lb/>
陳上克下辰勝將將勝神主人勝神克將將克辰客人<lb/>
勝干克支客勝支克干主人勝<lb/>
　　　占伏兵第一百三十五<lb/>
卯子甲巳臨日辰必有伏兵此神旺相與殺并大㓙必<lb/>
<pb n="KR3b0013_WYG_013-3b"/>
血戰伏兵必發不與殺并伏兵不敢發也説曰以聞事<lb/>
時斗加季有伏兵説曰干傷者有伏兵支傷者無伏兵<lb/>
支干俱傷必有伏兵戰必不勝大㓙<lb/>
　　　占疑左右近地伏兵第一百三十六<lb/>
若疑賊有伏兵在左右近處欲知所在者於斗下求之<lb/>
説曰大吉過日辰賊已出界不過未出界<lb/>
　　　占偷城及擄掠第一百三十七<lb/>
説曰以月將加時勝光𤣥武不可行襲人城壘擄掠之<lb/>
<pb n="KR3b0013_WYG_013-4a"/>
事以𤣥武所畏為厄㑹木神為𤣥武則庚申辛酉勿須<lb/>
行<lb/>
　　　占疑有人謀己第一百三十八<lb/>
正時説曰日上神為己身辰上神為他人日上克辰上<lb/>
神有怨恨又言辰上克日上神將見騰蛇白虎魁罡或<lb/>
在辰上見者事成非辰上見者不成但有意説曰欲知<lb/>
他人有所謀假令七月時加寅七月甲死於申今復遇<lb/>
庚二生<hi>一作壬</hi>金逢一死木是二人欲殺一人他皆倣此<lb/>
<pb n="KR3b0013_WYG_013-4b"/>
　　　占灾危第一百三十九<lb/>
吉辰與良將并臨日辰及行年勾陳制所欲出之辰之<lb/>
用起陰𫝊出陽者可出必克免難金匱經曰傷不傷觀<lb/>
陰陽説曰今日是乙丑加一為不傷將得天后為重不<lb/>
傷吉神后加丑從<hi>一作可</hi>魁加一為傷人為前二重傷皆㓙<lb/>
也<lb/>
　　　占野地立營正宿第一百四十<lb/>
金匱經曰怖不怖視五墓怖懼墓加日辰亦不寧説曰<lb/>
<pb n="KR3b0013_WYG_013-5a"/>
聞有敵兵士卒行疲日晩欲停此宿運式占之遇三刑<lb/>
加日辰必不可停敵欲来攻三刑者卯辰巳也説曰絳<lb/>
宫時宜正明勿留也已止宿未定而心動眼瞤若吏士<lb/>
虚驚者以月建此三字住一云將加時魁罡加日辰急<lb/>
去之夜必有賊来攻一云大吉日急去不可止一云辰<lb/>
上見大衝有風雨見神后太乙有盜賊説曰絳宫時宿<lb/>
利在中明堂時利在前玊堂時利在後也一云大吉干<lb/>
日急去不可宿説曰辰巳見卯夜有風雨子巳加卯有<lb/>
<pb n="KR3b0013_WYG_013-5b"/>
盜賊帶旺相氣即来帶死囚氣即不来説曰安營止宿<lb/>
以月將加時魁罡加日軍夜驚騰蛇白虎臨日辰軍載<lb/>
驚一云魁罡加日大將死<lb/>
　　　占度關梁探賊第一百四十一<lb/>
金匱經曰㓙不㓙視破衝説曰行年在嵗月日時破衝<lb/>
下皆㓙也日辰上神見旺相宜進反此宜止説曰命在<lb/>
一處日辰上罡光明急去勿住也説曰聞此賊干傷或<lb/>
支傷勿度或占度支干俱吉説曰欲入賊營視二門天<lb/>
<pb n="KR3b0013_WYG_013-6a"/>
罡六合大常大衝勝光臨之可行若出入見勾陳朱雀<lb/>
騰蛇白虎勿行必為賊所擒<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0013_WYG_013-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虎鈐經卷十三<lb/>
</p>
<p>
</p>
  </div>
</body>
</text>
</TEI>
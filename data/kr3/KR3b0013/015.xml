<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>虎鈐經卷十五</head>
    <p>
<pb n="KR3b0013_WYG_015-1a"/>
欽定四庫全書<lb/>
　虎鈐經卷十五　　　　　　宋　許洞　撰<lb/>
　　五星統論第一百五十　木星第一百五十一<lb/>
　　火星第一百五十二　　金星第一百五十三<lb/>
　　水星第一百五十四　　土星第一百五十五<lb/>
　　　五星統論第一百五十<lb/>
嵗星之行也太陰在四仲則嵗行三宿太陰在四孟及<lb/>
四季則嵗行二宿二八十六三四十二行二十八宿十<lb/>
<pb n="KR3b0013_WYG_015-1b"/>
二嵗而周天也熒惑之行常十月入太微受制而出行<lb/>
列宿司無道出於無常也太白之行常以正月甲寅見<lb/>
營室與熒惑俱晨出東方二百三十日而入入二十五<lb/>
日而復出西方二百三十日而入入二十五日而復出<lb/>
東方出以辰戌入以丑未也辰星之行也常以二月春<lb/>
分見奎婁五月夏至見東井<hi>一作西</hi>八月秋分見角亢十<lb/>
一月冬至見牽牛出以辰戌入以丑未二旬而入辰候<lb/>
之東方也戌候之西方也鎮星之行也常以甲辰元始<lb/>
<pb n="KR3b0013_WYG_015-2a"/>
建斗嵗鎮一宿二十八宿<hi>一作嵗</hi>而周天也凡木星與鎮<lb/>
星合則為内亂與辰星合則為變謀與熒惑合則為飢<lb/>
為旱與太白合則為白衣之㑹及為水熒惑太白合則<lb/>
為死喪用兵者㓙與鎮星合則為憂與辰星合則軍困<lb/>
先舉兵者大敗鎮星與辰星合則有覆軍亡師與太白<lb/>
合則為疾病為内亂<hi>一作兵</hi>辰星與太白則為變謀為兵<lb/>
憂矣凡嵗星熒惑鎮星太白與辰星鬬皆大戰之象兵<lb/>
不在外與<hi>一作興</hi>内兵搆亂一曰火與水合為淬與金合<lb/>
<pb n="KR3b0013_WYG_015-2b"/>
為鑠<hi>一作燦</hi>不可舉事用兵土與金合國亡木合國飢與<lb/>
水合為癰疽不可舉事用兵木與金合鬬國有内亂<hi>同舍</hi>
<hi>為合相陵為鬬</hi>二星相近者其殃大二星相逺者無傷也<hi>犯者七寸</hi>
<hi>以内光芒相及也陵者相過也</hi>凡五星所聚之宿其國當王於天下從<lb/>
嵗星以義從熒惑以禮從鎮星以重<hi>重者以威重者也</hi>從太白<lb/>
以兵從辰星以法三星若合是謂驚立絶行其國内外<lb/>
皆興兵人民飢饉改立王公四星若合是謂大盪<hi>大盪者盪</hi>
<hi>滌也</hi>其國兵喪並起五星若合是謂易行有徳受慶<hi>一作立</hi>
<pb n="KR3b0013_WYG_015-3a"/>
王<hi>一作正</hi>者奄有天下主時泰五星大其事立五星小其<lb/>
事不立凡五星色皆圜白為喪為乾旱色赤而中不平<lb/>
為兵青為水黒為多疾黄吉五星皆角而赤兵大起黄<lb/>
有爭地之役角白喪角青亦興兵黑潦五星同色天下<lb/>
偃兵百姓安樂夫太白主中國而辰星主外國也凡五<lb/>
星早出為盈晩為縮盈為客縮為主人五星盈縮必有<lb/>
天應五星入大將軍興兵吉五星犯畢兵起用兵之道<lb/>
不能先徴五星之休咎是舉其師<hi>一作兵</hi>與敵也<lb/>
<pb n="KR3b0013_WYG_015-3b"/>
　　　木星第一百五十一<lb/>
木星者東方之宿也木之精也所臨之地必有<hi>一作施</hi>福<lb/>
祐天子布徳人君之象也其下為太和之神以逆行為<lb/>
不軌為賊殃其木星小則多病大則喜<hi>一作加</hi>以臨之宿<lb/>
為有禮有福茍無禮則無福所見之分野不依位而見<lb/>
其色光芒動搖謂之怒此則無禮也故有殃其精所居<lb/>
之地或為婦人或為近臣揚其殃禍亂其人民歌謠異<lb/>
語興動盛衰凡木星出若非常之處青黄之色勃勃然<lb/>
<pb n="KR3b0013_WYG_015-4a"/>
有光芒三角者名曰攝提亦名應星亦名重華若角邊<lb/>
見者名重華久住有灾過則無灾兵喪應之木星所臨<lb/>
之舍國不可伐伐者受禍可以征<hi>一作往</hi>伐人凡木星之<lb/>
行也趨舍為盈退舎為縮盈則其國有兵無傷縮則其<lb/>
國有憂而將死軍敗設若所去焉則失地所到焉則得<lb/>
地亦曰當居不居國亡所居<hi>一作到</hi>之國昌已居之而東<lb/>
西去者㓙不可舉事用兵利以安靜中度吉凡木星守<lb/>
亢則天下兵起乘昴陰國有憂敵人死入畢邊兵起犯<lb/>
<pb n="KR3b0013_WYG_015-4b"/>
畢及附耳兵亦起犯參伐兵起經栁兵起守軫兵起入<lb/>
五星兵起守羽林兵起犯參旗兵起<lb/>
　　　火星第一百五十二<lb/>
火星者南方之宿火之精也為執法之星嵗一周天其<lb/>
形焰其行速與諸星遲逆不同所臨之地主兵飢喪亂<lb/>
妖孽常以十月入太微宫受制取無道之國勾曲芒角<lb/>
動搖為㓙一云東西南北其行無有常定下為風伯神<lb/>
一名罰罰者其形類留彗勃勃赤焰如火見於分野有<lb/>
<pb n="KR3b0013_WYG_015-5a"/>
憂國人飢亂父不父子不子兵甲起征伐不息其精在<lb/>
無道之國化為童兒著赤衣在於㕓<hi>一作蘆</hi>里敎為歌謠<lb/>
使國人相惑或為異鳥飛入軍營皆有灾異此星在五<lb/>
星中最為妖惡灾異甚於諸星或逆行一舍二舎為不<lb/>
祥居之三月所臨之分國有灾五月受兵七月國半亡<lb/>
地九月大敗亡且夫火星之精氣也為亂為賊為飢為<lb/>
喪為兵所居之國當受殃若角動繞環之及乍前乍後<lb/>
乍左乍右者灾愈甚若火星臨敵我利之可以力攻之<lb/>
<pb n="KR3b0013_WYG_015-5b"/>
臨我則勿妄動熒惑出則有大兵入則兵散周旋止息<lb/>
乃為死喪冦盜也臨其地則亡地以戰則不勝東行疾<lb/>
則兵聚於東方西行疾則兵聚於西方其南為丈夫喪<lb/>
其北為女子喪火星天子理也故曰雖有明天子必視<lb/>
火星所在凡鶉火之時宜背午地他皆倣此火犯土木<lb/>
主大戰金星摶之亡偏將火環金星偏將死與金星相<lb/>
違而鬬破軍殺將入金申上出者破軍殺將客勝下出<lb/>
所在不利先起犯左右角及守亢兵起入房馬貴入糠<lb/>
<pb n="KR3b0013_WYG_015-6a"/>
兵起犯南斗星破軍殺將火入女及入危兵起守昴敵<lb/>
人不寧匃奴破在三年犯畢右角大戰左角小戰犯附<lb/>
耳及角兵起犯參兵起犯東井一星將軍野戰死犯鬼<lb/>
兵起守七星外有兵起大乘張及與張合兵大㓙守張<lb/>
舍大將驚犯翼邊兵起入軫兵起火行河南界邊兵起<lb/>
犯太微宫門之右大將亡左小將亡<lb/>
　　　金星第一百五十三<lb/>
金星者西方之宿金之精也嵗行分方主義主將䇿主<lb/>
<pb n="KR3b0013_WYG_015-6b"/>
姦謀主誅伐將軍之象也其精下為風伯雨師所在之<lb/>
宿止其分野其芒色搖動可以隨形見灾以出入不時<lb/>
為㓙其星日出則没日入色大<hi>一作木</hi>甚光<hi>一作火</hi>大者表<lb/>
帝王之徳正也若合伏不伏合見不見不依常道者此<lb/>
主君<hi>一作君</hi>之失政臣下用權之兆也或見非常之處芒<lb/>
角七鋒色多似赤者名曰七公亦曰殷公亦名太公<hi>一作</hi>
<hi>心</hi>表帝王革政大喪之兆也或出東方不依伏没其精<lb/>
名啟明亦名大相乃在左右大臣不赴<hi>一作附</hi>君心也萬<lb/>
<pb n="KR3b0013_WYG_015-7a"/>
姓蒼皇<hi>一作黄</hi>流移異國兵革伏起其星凡<hi>一作九</hi>鋒色白<lb/>
暈其精伏於昴酉四十五日若依位而見則灾消明更<lb/>
見於非常其名大囂亦曰木華亦曰爽易芒角所臨之<lb/>
國其大灾有七一曰大水二曰大火三曰芒散四曰兵<lb/>
聚五曰大兵六曰大飢七曰賢聖飛騰出境蟲獸食人<lb/>
天下大亂日南方金星居其北者曰盈王侯不寧用兵<lb/>
進吉退㓙日北方金星居其南者曰縮王侯有憂用兵<lb/>
退吉進㓙當出不出當入不入為失舎不有破軍必有<lb/>
<pb n="KR3b0013_WYG_015-7b"/>
死亡之兆一曰天下偃兵野有兵者所當之國大㓙當<lb/>
出不出未當入而入天下偃兵未當出而出當入而不<lb/>
入天下起兵所當之國亡其當期<hi>一作斯</hi>而出也其國昌<lb/>
出青<hi>一作東</hi>為東方入黑為北方出白為西方入赤為南<lb/>
方所居久其國利疾過則其鄉㓙入七日而後復出將<lb/>
軍戰死入十日而後復出相死入又復岀王者惡之已<lb/>
出三日岀三日而後微<hi>一作没没</hi>三日而乃復盛出是謂火<lb/>
<hi>一作央</hi>伏其下國有軍將死已入三日又復微出出三日<lb/>
<pb n="KR3b0013_WYG_015-8a"/>
乃復盛入其下國有憂師雖衆敵人食其糧用其兵虜<lb/>
其帥出西方失行外國兵敗出東方失行中國兵敗一<lb/>
曰出早為月食晩為天矢為彗星將發其國出東為徳<lb/>
迎之吉金星出而留桑榆間疾其下國行遲而下也正<lb/>
出舉國平正出桑榆上者餘二千里上而疾未盡其日<lb/>
過三天疾其對國分天為三在酉戌間過其一也經天<lb/>
下當革主日陽也金星陰星也日出則星亡晝見於午<lb/>
上為經天是謂亂紀金星晝與日爭明彊國弱女主昌<lb/>
<pb n="KR3b0013_WYG_015-8b"/>
且金星者兵象也出而髙用兵吉淺㓙金星庳淺吉深<lb/>
㓙行疾用兵疾吉遲㓙行遲用兵遲吉疾㓙有芒角敢<lb/>
戰吉不敢戰㓙左右進退順角所指吉逆之㓙動搖為<lb/>
躁國以靜吉金星出則兵出入則兵入赤角戰白角喪<lb/>
黑憂青有木事黄有土事有年金星猶憂軍也而熒惑<lb/>
憂也故火星從金星軍憂離散金星出畢之陰有邊兵<lb/>
起出畢之陽有征伐之事當其行火星還之破軍殺將<lb/>
也辰星者殺伐之氣戰鬬之象也與金星俱出東方皆<lb/>
<pb n="KR3b0013_WYG_015-9a"/>
赤而外國敗中國勝與金星俱出西方皆出而角中國<lb/>
敗外國勝五星分天之中積于東方中國利積于西方<lb/>
外國用兵者利辰星不出則金為客辰星出則金星為<lb/>
主辰星與金星不相從雖有軍不戰若辰星出東方金<lb/>
星出西方辰星出西方金星出東方為格野雖有兵不<lb/>
戰辰星入金中五日乃出及入而上出者破軍殺將客<lb/>
勝下出者客亡辰星抵金金星不去者將死正旗出破<lb/>
軍殺將客勝下出客亡地視旗所指以命破軍其繞環<lb/>
<pb n="KR3b0013_WYG_015-9b"/>
金星若與鬬大戰客勝主人吏士死水星與金鬬可撼<lb/>
劍<hi>撼劍者其間可容一劍也</hi>小戰客勝居金星前三日軍罷出金星<lb/>
左小戰摩金星有數萬人戰主人吏士死出金星右去<lb/>
三尺許軍急約戰凡金星所出所直之辰其國得位得<lb/>
位者所直之辰順其色而角者勝其色害者敗隨地而<lb/>
敗向也<hi>鄭色黄而未蒼小敗宋色黄而赤黒角者小敗楚色赤黄小敗燕色黒黄先小敗移却則勝之</hi>
金星白比狼赤比心黄比參右肩青比參左肩黑比奎<lb/>
大星色勝位行勝色<hi>太白行得其度則勝色也</hi>行其度盡勝之凡金<lb/>
<pb n="KR3b0013_WYG_015-10a"/>
星與月相火有兵拔城偏將戰與月俱出守城者敗與<lb/>
列宿相犯小戰與五星相犯大戰金星在南南軍勝在<lb/>
北北軍勝出東方背之吉逆之㓙西南亦如之金星守<lb/>
北斗三十日敵人来侵入羽林兵起入昴及入畢敵人<lb/>
死滅金星之光戰敗將死金星變色隨方色戰吉若青<lb/>
則東克餘亦如之入月客兵敗將死色白而角可與戰<lb/>
金星之出也初大後小兵弱初小後大兵彊金星與木<lb/>
星一東一西害王侯一南一北刀伏藏犯畢左角右將<lb/>
<pb n="KR3b0013_WYG_015-10b"/>
死右角大戰將死陵房色赤兵起勾芒大戰不勝將鬬<lb/>
死金星出入而留守於尾兵起於野將士滿道入斗將<lb/>
戰死犯河鼓敗軍殺將犯牽牛時矢衆守牛甲兵犯房<lb/>
<hi>一作危</hi>亦兵起入室暴兵滿道將死犯東壁大兵起守奎<lb/>
外兵入國犯塞守婁征無功守胃兵起敵人死四夷多<lb/>
憂驚犯畢邊兵欲毁犯畢右角敵人大戰入畢口馬貴<lb/>
軍傷犯觜兵起犯參邊將起左右廂大將憂犯參伐兵<lb/>
起犯井將軍惡之入井兵起犯輿鬼兵起入栁兵起益<lb/>
<pb n="KR3b0013_WYG_015-11a"/>
地守栁大將死犯星大將入塞入翼天下兵起犯軫其<lb/>
國兵大起<lb/>
　　　水星第一百五十四<lb/>
水星者北方之宿水之精也出於仲月天下和平若仲<lb/>
月不見則灾變生大飢陰陽錯亂國家傾危冬温夏涼<lb/>
害人傷物主制王刑偏將軍之象也其精下為先農之<lb/>
神出入以辰戌丑未一名細<hi>一作扭</hi>極其時宜效不效為<lb/>
㓙其光青白輝輝然者此帝王之為徳及<hi>一作正</hi>也如此<lb/>
<pb n="KR3b0013_WYG_015-11b"/>
星見多夜雨晝晴者臣下用陰謀其上也至于偏裨他<lb/>
皆放此其星若不見四仲見於四孟之月者其神一名<lb/>
鈎星光芒勃勃然如片雲大如景星燦爛似月所見分<lb/>
野人多流亡迭相嚙食白衣聚㑹兵起吞併九州十年<lb/>
大荒其變如此審詳候之其久而不没聚光兩角變彗<lb/>
勃勃然者象海鯨魚死易王迎新之象其神又名㸑星<lb/>
芒急輝輝然其芒角五鋒狀如厲劍形于<hi>一作於</hi>萬物也<lb/>
出早為月蝕晩為彗星一時不出其時不和四時不出<lb/>
<pb n="KR3b0013_WYG_015-12a"/>
天下大飢失其時而出<hi>一作為</hi>當寒反温當温反寒當出<lb/>
不出是謂<hi>一作以</hi>擊卒兵大起也與他星遇而鬬天下大<lb/>
亂凡水星入月主敗兵與金星合而出破軍殺將客勝<lb/>
視所指以命破軍環金星大戰客勝守房敵敗守婁兵<lb/>
起犯畢夷傷主人克勝出昴北敵人死守畢昴邊兵起<lb/>
守參伐南敵人入塞入井則兵進出井則兵退犯鬼兵<lb/>
起入婁兵起守栁中馬貴守張兵起入翼兵大起犯五<lb/>
軍兵起留心兵起四方<lb/>
<pb n="KR3b0013_WYG_015-12b"/>
　　　土星第一百五十五<lb/>
土星者中央之宿土之精也若見於四季表主之盛衰<lb/>
也其神隠於太微或下于人間為妖異為艷女起亂亡<lb/>
破國家為妖言惑亂人心或為近臣間鬬忠良若其星<lb/>
光潤鮮明見井鬼之間伏没依常道則正道不失不依<lb/>
常道則三綱錯亂夫此星之色本黄而光明獨鋒在上<lb/>
如火焚<hi>一作炎</hi>之狀四面衆光細而附上毳然即土星之<lb/>
本體土星所居國吉未當居而居之若已去而還復居<lb/>
<pb n="KR3b0013_WYG_015-13a"/>
之國得土地當居不居既已居之又東西去之國失土<lb/>
居其宿久則福<hi>一作禍</hi>厚居其宿易則福薄之當所居不<lb/>
失舍其下國不可伐其盈為王不寧縮有軍不復其失<lb/>
次上二三宿曰盈有主命不成不乃大水失次下二三<lb/>
宿曰縮有后戚其嵗不復不乃天裂若地動凡犯左角<lb/>
大將戰死守右角兵起守糠兵大起入天廟兵大起守<lb/>
虚有客兵至不過五日自去守奎入奎有邊兵起入婁<lb/>
亦如之入胃客兵敗主兵不用入昴敵人死入畢為亂<lb/>
<pb n="KR3b0013_WYG_015-13b"/>
入觜兵起逆行守參敵兵起守井越兵起入胃舎七星<lb/>
兵起負海大張守張多盜賊與土工兵起入軫兵發事<lb/>
自敗入天庫兵起守南河界外國兵起出東掖門為將<lb/>
軍寶事出西掖門為將軍受事西出受刑<lb/>
　<lb/>
　<lb/>
　<lb/>
　虎鈐經卷十五<lb/>
</p>
<p>
</p>
  </div>
</body>
</text>
</TEI>
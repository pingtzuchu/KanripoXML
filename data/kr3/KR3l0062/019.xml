<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0062_SBCK_019-1a"/>
揮塵第三録卷之二<lb/>
<hi>七</hi>汝　隂　王　明清<lb/>
元祐中舒州有李亮工者以文鳴薦紳間與蘇黄游<lb/>
　兩集中有與其唱和而李伯時以善丹青妙絶冠<lb/>
　丗且好古愽雅多收三代以來鼎彛之類為考古<lb/>
　圖又有李元中字畫之工追蹤鍾王時號龍眠三<lb/>
　李同年登進士第出處相若納以先貴毋相忘其<lb/>
<hi>八</hi>後位俱不顯<lb/>
先大父大觀𥘉從郎曹得守九江自郷里汝隂之官<lb/>
　有同年生宋景瞻者姑溪人其子惠直爲德化縣<lb/>
　主簿迎侍其父以來先祖愛其清修好學甚前席<lb/>
<pb n="KR3l0062_SBCK_019-1b"/>
　之教以習宏詞科日與岀題以其所作來呈不復<lb/>
　責以吏事㑹王彦昭渙之出帥長沙令作樂語以<lb/>
　燕犒之時有王積中者知名士也以特起爲僉書<lb/>
　節度判官且俾預席其藁不存但記憶三聮云少<lb/>
　年射䇿有賈太傅之文章落筆驚人継沈中丞之<lb/>
　翰墨從來汝頴之間固多竒士此去瀟湘之地逢<lb/>
　故人况有錦帳之郎官來爲東道且邀紅蓮之幕<lb/>
　客共醉西園先祖讀之大喜以謂句句着題薦之<lb/>
　于時相何清源即除書局已而中詞科自此聲名<lb/>
　籍甚惠直字子温其子廼貺也紹興間鼎貴亦不<lb/>
　復相聞今又未知其子孫猶知之否<lb/>
<pb n="KR3l0062_SBCK_019-2a"/>
九江有碑工李仲寧刻字甚工黃太史題其居曰瑑<lb/>
　玉坊崇寧初　詔郡囯刋元祐黨籍姓名太守呼<lb/>
　仲寧使劖之仲寧曰小人家舊貧寠止因開蘇内<lb/>
　翰黃學士詞翰遂至飽暖今日以姦人爲名誠不<lb/>
　忍下手守義之曰賢哉士大夫之所不及也餽以<lb/>
<hi>十</hi>酒而從其請<lb/>
宣和中蘇叔黨游京師寓居景德寺僧房忽見快行<lb/>
　家者同一小轎至傳旨宣召亟令登車叔黨不<lb/>
　知所以然不敢拒才入則以物障其前惟不設頂<lb/>
　上以小凉傘敝之二人肩之其疾如飛約行十餘<lb/>
　里抵一脩廊内侍一人自上而下引之升一小殿<lb/>
<pb n="KR3l0062_SBCK_019-2b"/>
　中　上巳先坐披黃背子頂青玉冠宫女環侍莫<lb/>
　知其數弗敢仰窺始知爲崇髙莫大之居時當六<lb/>
　月積氷如山噴香若煙霧寒不可忍俯仰之間不<lb/>
　可名狀起居畢上喻云聞卿是蘇軾之子善畫<lb/>
　窠石適有素壁欲煩一掃非有它也叔黨再拜承<lb/>
　命然後落筆須臾而成　上起身縱觀賞歎再三<lb/>
　命宫人捧賜釂酒一鍾錫賚極渥拜謝而下復循<lb/>
　廊間登小輿而出亦不知經從所歷何地但歸來<lb/>
<hi>十一</hi>如夢復如癡也胡元功云<lb/>
徽宗靖康𥘉南幸次京口駐蹕郡治外祖曾空青以<lb/>
　江南轉運使來攝府事應辦忽宣至行宫　上引<lb/>
<pb n="KR3l0062_SBCK_019-3a"/>
　至深邃之所問勞　勤渥命喬貴妃者出焉　上<lb/>
　回顧語喬曰汝在京師每問曾三此即是也特令<lb/>
　汝一識耳蓋外祖少年日喜作長短句多流入中<lb/>
禁故爾取七寳盃令喬手擎滿酌并以盃賜之外<lb/>
　祖拜貺而岀明清少依外氏寳盃猶及見之今不<lb/>
<hi>十二</hi>知流落何所<lb/>
錢遜叔伯言穆父之子臨政有風采知宿州日有虹<lb/>
　縣士民陳詞舉留邑宰宰貪酷之聲遜叔先巳聞<lb/>
　之至是衆趨廷下遜叔令吏卒舉挺擊出左右言<lb/>
　似不須如此遜叔笑云彼中打将來此間打廻去<lb/>
<hi>蘇仁仲云</hi>
<pb n="KR3l0062_SBCK_019-3b"/>
曾文肅熈寧初爲海州懐仁令有監酒使臣張者小<lb/>
　女甫六七歲甚爲惠黠文肅之室魏夫人憐之教<lb/>
　以誦詩書頗通解其後南北睽隔紹聖𥘉文肅柄<lb/>
　事樞時張氏女已入禁中雖無名位以善筆札掌<lb/>
　命令之岀入忽與夫人相聞夫人以夫貴䟽封<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>
　國稱壽禁庭始相見叙舊自後歳時遣問夫人没<lb/>
　張作詩以哭云香散簾幃寂塵生翰墨閑空傳三<lb/>
壼譽無復内朝班從此絶迹矣後四十年靖康之<lb/>
　變張從　昭慈聖獻南渡至錢唐朱忠靖筆録所<lb/>
記　昭慈遣其傳導反正之議張夫人者即其人<lb/>
也年八十餘終<hi>先嬢子云</hi>
<pb n="KR3l0062_SBCK_019-4a"/>
劉季髙岑未逹時詹安丗度帥中山以貧甚携王履<lb/>
　道書往謁之旣至彼館勞甚至酒食游戲徴逐無<lb/>
虚日而略無一語及他時河北盗賊已充斥留連<lb/>
逾月季髙興懷歸之念因漫扣之詹云足下之來<lb/>
　何幹度豈不能暁其敢苦相挽留耶少刻便令差<lb/>
　將兵二百防護行李以濟犬河廼回三日之間餽<lb/>
<hi>十五</hi>饟稠疊所得凢萬緡云<hi>姚令則云</hi>
靖康丙午真戎亂華次歳之春京城不守恣其號舞<lb/>
　妄有易置時秦㑹之爲御史中丞陳議狀云檜切<lb/>
　縁自父祖以來七丗事　宋身爲禁從職當臺諌<lb/>
　荷　國厚恩甚媿無報今大金重擁甲兵臨已㧞<lb/>
<pb n="KR3l0062_SBCK_019-4b"/>
　之城操生殺之柄威制官吏軍民等必欲滅宋<lb/>
　易姓檜忘身尽死以辯非理非特忠其主也欲明<lb/>
　聖朝之利害爾趙氏自　祖宗以至　嗣君一百<lb/>
　七十餘年功德基業比隆漢唐實異兩晉頃縁姦<lb/>
　臣叛盟結怨隣國謀臣失計誤主䘮師遂致生靈<lb/>
　被禍京都失守　嗣君皇帝致躬出郊埛求和於<lb/>
　軍前兩元帥並議巳布聞於中外矣且空竭帑藏<lb/>
　居民之所積追取　鑾輿服御之所用割兩河之<lb/>
　地共爲臣子今乃變異前議自敗斯盟致　二主<lb/>
　銜怨　廟社將傾爲臣之義安得忍死而不論哉<lb/>
　自　宋之於中國號令一統綿地數萬里覆載之<lb/>
<pb n="KR3l0062_SBCK_019-5a"/>
　内疆場爲大子孫蕃衍充刱四海德澤在外百姓<lb/>
　安業前古未有興亡之命雖在天有數焉可以一<lb/>
　城而決廢立哉新室篡奪東漢中興於白水東漢<lb/>
　絶於曹氏劉備王蜀唐爲朱温竊取李克用父子<lb/>
　猶推其丗序而繼之蓋繼志之德澤在人者淺深<lb/>
　根基堅固雖陵遲之甚然四海英雄必畏天之威<lb/>
　而不敢窺其位古所謂基廣則難傾根深則難抜<lb/>
　之謂也西晉武帝因宣景之權以窺魏之神器德<lb/>
　澤在人者淺加以惠帝昬乱五王争柄自相殘戮<lb/>
　故劉淵石勒以據中原猶頼王導温嶠軰輔翼元<lb/>
　皇江左之任踰於西京石勒欺天罔上交結外邦<lb/>
<pb n="KR3l0062_SBCK_019-5b"/>
　以篡其主晉於天下也得之以契丹少主失德任<lb/>
　用非人而忘大恩曽無德澤下及黎庻特以中國<lb/>
　藩籬之地以贍戎人天下其何思之哉此契丹所<lb/>
　以能㓕晉也　宋之有天下　九丗宥德比隆漢<lb/>
　唐實異兩晉切觀今日計議之士多前日大遼亡<lb/>
　國之臣畫䇿定計所以必㓕　宋者非忠於大金<lb/>
　也假㓕　大宋以報其怨尓曽不知㓕大遼者大<lb/>
　金　大宋共爲之也　大宋旣㓕大金得不防閑<lb/>
　其人乎頃者　上皇誤聽姦臣李良嗣父兄之怨<lb/>
　㓕契丹盟好之國乃有今日之難然則因人之怨<lb/>
　以㓕人之國者其禍不可勝言繆爲計者必又曰<lb/>
<pb n="KR3l0062_SBCK_019-6a"/>
　㓕宋之國在絶兩河懷舊之恩除鄰國復仇之志<lb/>
　而已又曰大金兵威無敵天下中國之民可指揮<lb/>
　而定若大金果能㓕　宋兩河懷舊之恩亦不能<lb/>
　忘果不能㓕　宋徒使　宋人之宗属賢德之士<lb/>
　唱義天下竭　國力以北向則兩河之民雖異日<lb/>
　撫定之後亦将去大金而歸宋矣且天生南北<lb/>
　之方域志異也晉爲契丹所㓕周丗宗復定三關<lb/>
　是爲晉祚報恨然則今日之㓕　趙氏豈必　趙<lb/>
　氏然後復仇哉雖中原英雄亦将復報中國之<lb/>
　恨矣檜今竭肝膽捐軀命爲元帥言廢立之義以<lb/>
　明兩朝之利害伏望元帥不恤群議深思國計以<lb/>
<pb n="KR3l0062_SBCK_019-6b"/>
　辯之於朝若或有䜛佞之言以矜己功能傷敵國<lb/>
　之義適貽患於異日矣又况禍莫大於㓕人之國<lb/>
　昔秦㓕六國而六國㓕之符堅㓕燕而燕㓕之頃<lb/>
　童貫蔡攸貪土地以奉主欲營私而忘國計屯<lb/>
　兵境上欲㓕大遼以取燕雲之地方是時也契丹<lb/>
　之使交馳接境祈請於前爲貫攸之計冝僞許而<lb/>
　從其請乃欲邀功以兼人之地遂貽患於　主而<lb/>
　宗廟危今雖焚屍戮族又何益哉今元帥威震中<lb/>
　原功髙在昔乃欲用讎間之論矜一巳之功其於<lb/>
　國計亦云失矣貫攸之爲可不鍳哉自古兵之強<lb/>
　者固有不足恃劉聦石勒威足以制愍懷而剉於<lb/>
<pb n="KR3l0062_SBCK_019-7a"/>
　李矩數千之衆符堅以百萬之師衂於淝水之孤<lb/>
　旅是兵強而不足恃也大金自去歳問罪中國入<lb/>
　境征伐已踰歲矣然所攻必克者無他以大金乆<lb/>
　習兵革　中國承平百年士卒㢮練将佐不得其<lb/>
　人而然也且英雄丗不乏材使士卒異日精練若<lb/>
　唐藩鎮之兵将相得人若唐肅代之臣大金之於<lb/>
　中囯能必其勝負哉且丗之㒷亡必以有德代无<lb/>
　德以有道而易無道然後皇天佑之四海歸之若<lb/>
　張邦昌者在上皇時專事燕游不務規諌附㑹<lb/>
　權倖之臣共爲蠹　國之政今日　社稷傾危生<lb/>
　民凎炭雖非一人所致亦邦昌之力也天下之人<lb/>
<pb n="KR3l0062_SBCK_019-7b"/>
　方疾之若仇讎若付以土地使主人民四方英豪<lb/>
　必共起而誅之非特不足以代宋亦不足以爲大<lb/>
　金之屏翰矣大金必欲㓕　宋而立邦昌者則京<lb/>
　師之民可服而天下之民不可服京師之宗子可<lb/>
　㓕而天下之宗子不可㓕檜不顧斧越之誅戮族<lb/>
　之患爲元帥言兩朝之利害伏望元帥稽考古今<lb/>
　深鍳斯言復君之位以安四方之民非特　大宋<lb/>
　蒙福實大金萬丗之利不勝皇恐懇吿之至第二<lb/>
　狀云檜巳具壯申大元帥府外有不盡之意不敢<lb/>
　自隠今更忍死瀝血上干台聽伏念　前主皇帝<lb/>
　違犯盟約旣巳屈服而今日存亡繼絶惟在元帥<lb/>
<pb n="KR3l0062_SBCK_019-8a"/>
　不然則有監國　皇太子自　前主恭命出郊以<lb/>
　來鎮撫居民上下帖然或許就立以從民望若不<lb/>
　容檜等伸臣子之情則望賜矜念趙氏　祖宗並<lb/>
　无失德内外親賢皆可擇立若必擇異姓天下之<lb/>
　人必不服從四方英雄必致雲擾生靈塗炭卒未<lb/>
　得甦檜等自知此言罪在不赦然念有宋自　祖<lb/>
　宗以來德澤在人於今九丗天下之人雖匹夫匹<lb/>
　婦未忍忘之又况檜等丗食君禄方今　主辱臣<lb/>
　憂之時上爲宗社下爲生靈苟有可言不敢逃<lb/>
　死伏望台慈更賜矜察無任哀懇痛切皇恐隕<lb/>
　越之至此書得之于丹陽蘇著廷藻云頃爲秦之<lb/>
<pb n="KR3l0062_SBCK_019-8b"/>
　孫塤客因傳其本詞意忠厚文亦甚竒使㑹之誠<lb/>
　有此而無紹興再相擅國罔　上專殺尚威則謂<lb/>
非賢可乎昔人有詩云周公恐懼流言後王莽謙<lb/>
<hi>十六</hi>恭未篡時若使當時身便死一生真僞有誰知<lb/>
靖康末虜騎渡河直抵京城危蹙之甚欽宗命王<lb/>
　㓜安㐮爲西道揔管招集勤王之師以爲捄援㓜<lb/>
安辟先人爲幹當公事先人爲草檄文晁四丈以<lb/>
　以道讀之激賞不已云此出師表也今録于後叛<lb/>
服者夷狄之常性勢有汙隆忠義者臣子之大方<lb/>
道無今古矧黃屋有阽危之慮而赤縣無援助之<lb/>
師念　聖神施德於　九朝方黎庻痛心於四海<lb/>
<pb n="KR3l0062_SBCK_019-9a"/>
　敢縁尺牘盡露肺肝在昔髙帝被圍於平城文皇<lb/>
　求盟於渭水将相失色智勇吞聲盖自竹帛已來<lb/>
　有斯妖孽之類致鬼區獸夷之肆暴豈人謀神理<lb/>
　之能容蠢彼小羗尤爲遺燼聲教僅通於上國名<lb/>
　號不齒於四夷縁威懷之並施乃信義之俱棄<lb/>
　聖上天臨万宇子育群生霄憂兼夷夏之心夕惕<lb/>
　紹　祖宗之業宣恩屈己猶負固以跳梁繼好息<lb/>
　民更執迷而猖蹶始鴟張於沙漠再豕突於　帝<lb/>
　畿旣邊圍之弛防又廟堂之失䇿窫窳旁吞於黒<lb/>
　水攙搶直拂於紫躔睥睨望萬雉之墉蹂踐連千<lb/>
　里之境鯨鯢我郡邑魚鼈我人民氛祲煙塵共起<lb/>
<pb n="KR3l0062_SBCK_019-9b"/>
　熖天之勢衣冦士庻咸罹塗地之冤赤子何辜蒼<lb/>
　天不弔冦攘驅掠不可數知焚蕩傷夷動以万計<lb/>
　然而天惟助順神必害盈終無摩壘之兵僅保傅<lb/>
　城之衆能接歲而再至旣經時而何施今則脊尾<lb/>
　俱摇腹背受敵舊地皆失内潰有強隣之侵衆心<lb/>
　自離外隳無諸國之助咸聞氣奪尚敢尸居匪惟<lb/>
　難犯於金湯固已自迷於巢穴䑕無牙而穿屋情<lb/>
　狀可知羊羸角以觸藩進退不果尚假息游魂於<lb/>
　城下巳叩閽請命於軍中而况六師用壯以方張<lb/>
　諸将不謀而問㑹熋羆之旅則帶甲百萬騄驥之<lb/>
　足則有騋三千人知逆順而四靣聲馳士識恩讎<lb/>
<pb n="KR3l0062_SBCK_019-10a"/>
　而方萬響動務施逺略必解長圍速勞貔虎之師<lb/>
　盡掃犬羊之衆嘯聚之黨將就戮除噍類之徒㝷<lb/>
　當殄㓕㳙時並進旨日克平義動顯幽包胥泣秦<lb/>
　庭之血誠開金石霽雲射浮圖之甎盍思古人謂<lb/>
　誓死起救於將㒹勿令後日譏擁兵坐觀而不赴<lb/>
　某恭被睿筭外緫戎昭籌筆非良敢效流馬之運<lb/>
　輪蹄並進盡提水犀之軍戈矛相望於道塗舳艫<lb/>
　衘尾於淮海巳浮楚澤前壓師濵誓資衛社之何<lb/>
　盟共濟勤王之盛舉望龍虎之氣行瞻咫尺之天<lb/>
　聽鳥烏之聲益勞方寸之地同扶　王室各奉<lb/>
　天威誓爲唇齒之依期壯輔車之勢共惟某官誠<lb/>
<pb n="KR3l0062_SBCK_019-10b"/>
　深體國義切愛君忠孝貫於神明威名慴於夷虜<lb/>
　决䇿定難素髙平日之謀拯溺救焚豈有淹時之<lb/>
　乆雪　宗祧之大憤拯黎庻之横流勢方万全士<lb/>
　在一舉九金鼎就難逃魑魎之形萬里塵清永肅<lb/>
　乾坤之照乗彼瓜分之後在我皷行而清霣涕而<lb/>
<hi>十七</hi>言至誠斯盡<lb/>
竊惟　國家道得仁義蓄飬天下自一命以上隨其<lb/>
　器宇各霑恩澤　祖宗以來平時奬待群臣之恩<lb/>
　至厚者蓋慮一旦緩急之間貴其盡節死職以忠<lb/>
　報　朝廷伏見頃者虜兵所加靡然風偃知名之<lb/>
　士幾無而僅有於亂離中隂訪得三人焉若不論<lb/>
<pb n="KR3l0062_SBCK_019-11a"/>
　之　朝廷寔慮忠臣義士㗸冤負憤無以自明太<lb/>
　原緫管王禀當虜人作難之時在圍城中奮忠城<lb/>
　義不頋一身一家之休戚遇一兩日輒領輕騎岀<lb/>
　城馬上運大刀徑造虜營中左右轉戰得虜級百<lb/>
　十方徐引歸率以爲常宣撫使張孝純視城之危<lb/>
　一日㑹監司食謀欲降虜禀知之率所將刀手五<lb/>
　百人謁孝純列刀於前起論曰汝等欲官否衆曰<lb/>
　然禀曰惟　朝廷立功則官可得又曰汝等欲賞<lb/>
　否衆曰然禀曰惟　朝廷禦敵則賞可致且曰汝<lb/>
　等旣欲官又欲賞冝宣力盡心以忠衛國借如汝<lb/>
　等軰流中有言降者當如何群卒舉刀曰願以此<lb/>
<pb n="KR3l0062_SBCK_019-11b"/>
　戮之又曰如禀言降當如何卒曰亦乞此戮之又<lb/>
　曰宣撫與衆監司言降當如何卒曰亦乞此戮之<lb/>
　孝純自後絶口不復敢言降事而城中兵權盡在<lb/>
　禀矣又於守城過有隄備虜人巧設機械屢岀竒<lb/>
　計見攻禀候其來必以意麾解之後圍益急民益<lb/>
　困倉庫軍儲且盡城中之人五相啖食披甲之士<lb/>
　致煑弓弩筋膠塞飢勢力旣竭外援不至城旣䧟<lb/>
　父子背負　太宗皇帝御容赴火而死又有晉寧<lb/>
　知軍徐徽言虜騎攻城極力保護綿歷時月嬰城<lb/>
　之人疲於守禦虜騎旣登城軍士散走徽言奮臂<lb/>
　疾呼獨用弓矢斧鉞盡殺先登者衆見知軍如此<lb/>
<pb n="KR3l0062_SBCK_019-12a"/>
　氣乃復振虜亦稍郤後爲監門官宣賛舎人石贇<lb/>
　開門縱敵巳入知不可柰何遂置妻妾兒女於空<lb/>
　室中積薪自焚且仗劒坐廳事前虜人至者皆手<lb/>
　刄之須臾積尸多虜衆群至遂爲所擒酋長賞其<lb/>
　英毅深欲活之使降徽言不降使之跪徽言不跪<lb/>
　與酒令飲旣授酒以盃擲虜靣曰我尚飲虜賊酒<lb/>
　乎幔罵不已虜怒持刃刺徽言袒禓就刄刄未及<lb/>
　死罵聲不絶又有真定帥臣李邈城破被虜復令<lb/>
　作帥邈曰坐邈不才使一城生靈䧟於塗炭縱邈<lb/>
　無耻復受官爵有何靣見朝廷及一城阜老乎<lb/>
　卒不肯受㝷之燕山虜亦欲保全之而邈意略不<lb/>
<pb n="KR3l0062_SBCK_019-12b"/>
　少屈又不肯去頂髪虜人責之邈髠而爲僧謂曰<lb/>
　更以二分潤官虜大怒牽赴市令斬将刑神色不<lb/>
　變言笑如平時告刑者曰願容我辝南朝皇帝<lb/>
　以死拜訖南向端坐就戮燕山之民皆為之流涕<lb/>
　此三者蓋人傺也惜不逢時使不得成功於丗然<lb/>
　當是之時怙乱要生靡所不有而禀軰風節如此<lb/>
　質之古人誠未多得慮　朝廷未能究之使忠義<lb/>
　之士與庸人共就湮没實可憫悼伏望矜恤将禀<lb/>
　等忠烈寵之爵命葬之衮服建祠以圖其像載事<lb/>
　實以刋之碑仍乞訪㝷子孫重加旌異且令劄付<lb/>
　史官以奬忠孝少萬偷俗之弊右此紙頃歲得之<lb/>
<pb n="KR3l0062_SBCK_019-13a"/>
　故人榮芭次新几間雖失所著人姓氏嘉其用心<lb/>
　忠憤激切故用録之囙而夷考三人行事禀開封<lb/>
　人追封安化郡王錫賚甚腆擢其子爲樞宻院屬<lb/>
　官曾丞相懷即其壻也徽言衢州人贈晉州觀察<lb/>
　使謚忠壯程致道爲作誌銘邈臨江軍人名儒中<lb/>
　之子曾南豐之甥進士及第累爲監司與蔡元長<lb/>
　不叶換右階以青州觀察使死節贈少保謚忠壯<lb/>
<hi>十八</hi>有道處士逈之兄也<lb/>
建炎己酉苗傅劉正彦反呂張二公檄諸州之兵以<lb/>
　勤王檄至霅川郡守梁端㑹寓客謀之外祖曾公<lb/>
　卷在坐衆未及言公奮然曰逆順明甚出師無可<lb/>
<pb n="KR3l0062_SBCK_019-13b"/>
　疑者間數日二兇取兵公請械繫使人毋令還當<lb/>
　是時㣲公幾殆　髙宗反正中司張全真守白發<lb/>
　其忠　詔進職二等赴　闕全真奏議集中載其<lb/>
<hi>十九</hi>薦牘亦已刋行故不復録<lb/>
外祖跋董令升家所藏真草書千文略云崇寧初在<lb/>
　零陵見黄九丈魯直云元祐中東坡先生錢四丈<lb/>
　穆父飰京師寳梵僧舍因作草書數紙東坡賞之<lb/>
　不已穆父無一言問其所以但云恐公未見藏真<lb/>
　真迹尔庭堅心切不平紹聖貶黔中始得藏真自<lb/>
　叙於石揚休家諦觀數日恍然自得落筆便覺超<lb/>
　異回視前日所作可笑然後知穆父之言不誣也<lb/>
<pb n="KR3l0062_SBCK_019-14a"/>
錢義妻德國夫人李氏和文之孫女早歳人物妹麗<lb/>
　建㚐初侍其姑秦魯大主避虜入淮次真州而爲<lb/>
　巨冦張遇衝刼骨肉散走度大江抵句容境上復<lb/>
　爲賊之潰黨十餘人所略同時被虜儕類六十軰<lb/>
　姿色皆勝歐之入村落閴無人迹之境悉置一古<lb/>
　廟中毎至未暁則群盗皆出扄鏁甚固至深夜廼<lb/>
　歸必携金繒酒肉而來蓋椎埋得之逾旬無計可<lb/>
　脫一日午間忽聞廟外有嗽咳之音諸婦岀隙中<lb/>
　窺之一男子坐于石上即呼來隔扉與之語男子<lb/>
　云我荷擔于此所謂貨嚢者婦各以實告且祈哀<lb/>
　以求生路許以厚圖報謝其人復云此距廵檢司<lb/>
<pb n="KR3l0062_SBCK_019-14b"/>
　才十餘里吾當亟往吿之以營捄若等今夕必濟<lb/>
　幸無怖也何用報乎至夜盗歸醉飽而寢忽聞鑼<lb/>
　聲甚振迺廵檢者領兵至矣盡獲賊徒無一人脫<lb/>
　者詢婦軰各言門閥皆名族貴家於是遣人以禮<lb/>
　津送其歸夫人後享冨貴者數十年頃歲其子雋<lb/>
<hi>卄一</hi>道端英奉版輿過天台夫人已老親爲明清言之<lb/>
向伯恭爲淮南漕張邦昌僣竊于京師遣向之甥劉<lb/>
　逵賫僞詔來伯恭不啓封焚之械繋逵于獄遣官<lb/>
　奉表勸進　髙宗于河北其後以此柬　上之知<lb/>
　至位法從掛冠而去寵遇極渥丗所共知而胡仁<lb/>
　仲宏作其行狀亦甞及焉時又有徐端益字彦思<lb/>
<pb n="KR3l0062_SBCK_019-15a"/>
　婺州人也爲宿州虹縣武尉邦昌赦書至邑邑令<lb/>
　以下迎拜宣讀如常儀端益不屈膝而走事定伯<lb/>
恭爲言于　朝詔換文資後終於朝請大夫子亦<lb/>
　登科彦思博學多聞與先游從所厚者也先人嘗<lb/>
　以詩著其節誼淳熈戊申冬明清調官于臨安解<lb/>
　后其次子于相府方識之以其父前績祈造化于<lb/>
　周益公坐客莫有知者於立談間廼指明清爲引<lb/>
<hi>卄二</hi>證舊聞益公将上得　旨令與属官差遣<lb/>
趙叔近者宗室子登進士弟有材略建炎𥘉爲兩浙<lb/>
　提刑統兵平錢塘之亂擢直龍圖閣時大駕駐<lb/>
　維揚以選掄守秀州治績甚著或有言其貪汙者<lb/>
<pb n="KR3l0062_SBCK_019-15b"/>
　免所居官拘係于郡遣朱芾代其任芾到官未乆<lb/>
　頗肆殘酷軍民怨憤有茶酒小卒徐明者帥其衆<lb/>
　囚芾迎叔近復領州事叔近知事不可遏登㕔呼<lb/>
　卒徒安尉而告之曰新守暴虐不䘏致汝軰所以<lb/>
　爲此我當爲汝等守印請于　朝别差慈祥愷悌<lb/>
　之人來拊此一方群卒俯伏不敢猖獗奏牘末及<lb/>
　徹　閽而　朝廷已聞　詔遣大軍往討之矣先<lb/>
　是王淵在京爲小官時狎露臺娼周者稔甚亂後<lb/>
　爲叔近所得携歸家淵每對人切齒是時適淵爲<lb/>
　御營司都統制張韓俱爲淵部曲淵命張提師以往<lb/>
　張素以父事淵拜辭于廷淵云趙叔近在彼張黙<lb/>
<pb n="KR3l0062_SBCK_019-16a"/>
　解其指将次秀境叔近乗凉輿以太守之儀郊迎<lb/>
　于郡北沈氏園張即叱令供析方下筆而群刀悉<lb/>
　前斷其右臂叔近號呼曰我宗室也衆云汝旣從<lb/>
　逆何云宗室巳折首于地秀卒見叔近被殺始忿<lb/>
　怒返戈嬰城以距敵縱火歐略一郡之内<graphic n="KR3191" url="https://raw.githubusercontent.com/kanripo/KR-Gaiji/master/images/KR3191.png" mimeType="image/png"/>血荼<lb/>
　毒翌日破關誅其首悪雖曰平定然其擾尤甚凱<lb/>
　旋行闕第功行賞焉張於亂兵中獲周娼以獻于<lb/>
　淵淵勞之曰處置甚當但此婦人吾豈冝納君當<lb/>
　自取之張云父旣不取某焉敢耶時韓在旁淵顧<lb/>
　曰汝留之無嫌也韓再拜而受之旣歸韓甚以寵<lb/>
　嬖爲韓生子韓旣貴盛周遂享國封之榮　朝廷<lb/>
<pb n="KR3l0062_SBCK_019-16b"/>
　後知叔近之死於不幸　詔特贈集英殿修撰制<lb/>
　詞云士有以權濟事當時頼之未幾姦人圖之于<lb/>
　今公議歸之此　朕所深悼者也可無愍典以光<lb/>
泉壌哉爾属籍之英吏能優𥙿昨者嘉禾適所臨<lb/>
　典旁近部狂冦三發悉頼爾以定一方怗然而適<lb/>
　與禍㑹可謂真不幸矣御史以冤狀聞　朕用衋<lb/>
傷追榮論譔式表忠勤尚或有知歆此休命官其<lb/>
　二子<hi>鄒浩然云</hi>
揮麈第三録卷之二<lb/>
</p>
<p>
</p>
  </div>
</body>
</text>
</TEI>
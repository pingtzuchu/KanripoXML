<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0062_SBCK_008-1a"/>
揮麈後録卷之三<lb/>
<hi>五六</hi>汝　隂　王　明清<lb/>
宋興巳来宰輔封國公者巳見宋次道春明退朝録<lb/>
　自熈寧以後者今列于後<lb/>
　陳丞相<hi>秀</hi>王文公<hi>舒荆</hi>王文恭<hi>郇𡵨</hi>韓獻肅<hi>康</hi>
　章子厚<hi>申</hi>韓文定<hi>儀</hi>蔡元長<hi>嘉衛魏楚陳魯</hi>童貫<hi>涇成益楚徐豫</hi>
　何正憲<hi>榮</hi>鄭文正<hi>崇宿燕</hi>余源仲<hi>豊衛</hi>劉文憲<hi>康</hi>
　鄧子常<hi>莘</hi>王黼<hi>崇慶楚</hi>蔡攸<hi>英燕</hi>白丞相<hi>崇</hi>
　吕忠穆<hi>成</hi>張忠獻<hi>和魏</hi>秦忠獻<hi>莘慶兾秦魏益</hi>張循王<hi>濟廣益</hi>
　韓蘄王<hi>英福潭</hi>秦熺<hi>嘉</hi>陳文恭<hi>信福/魯</hi>湯進之<hi>榮慶𡵨</hi>
　虞忠肅<hi>濟華雍</hi>史文惠<hi>永衛/魯魏</hi>陳正獻<hi>申福/魏</hi>梁文靖<hi>儀鄭</hi>趙丞相<hi>沂</hi>
<pb n="KR3l0062_SBCK_008-1b"/>
<hi>五七</hi>王丞相<hi>信福兾魯</hi>周丞相<hi>濟益</hi>留丞相<hi>申</hi>京丞相魏謝丞相<lb/>
蔡元道作官制舊典極其用心甚爲詳縝但事有抵<lb/>
　牾或岀於穿鑿者有所未免明清甞略引舊文以<lb/>
　證數項于印本上僉貼呈似遂初尤丈延之深以<lb/>
　歎賞其帙尚存尤丈處不復悉紀姑以一條言之<lb/>
　熈寧三年許將以磨勘當遷宰相王安石方欲抑<lb/>
　三人之進取遂轉太常博士𥘉下筆方成大字堂<lb/>
　後官以手約定具陳　祖宗舊制當遷右正言安<lb/>
　石乃改大字右筆作口字囙知前軰堂後官猶能<lb/>
　執　祖宗之法耳時先公掌外制乃見而知之者<lb/>
　明清以謂磨勘吏部成法非宰相所得而專縱使<lb/>
<pb n="KR3l0062_SBCK_008-2a"/>
　有之王荆公之文過執拗丗所共知當新法之行<lb/>
　雖韓冨歐范司馬諸公與之争悉不能回其意豈<lb/>
　一堂吏能轉其筆耶元道云先公即延慶王荆公<lb/>
　薦李資深時蘇子容李才元宋次道繳其改官除<lb/>
　監察御史之命荆公改授延慶即爲書行延慶字<lb/>
<hi>五八</hi>仲逺文忠齊之子也别命書讀始此<lb/>
方通興化人與蔡元長郷曲婣婭之舊元長薦之以<lb/>
　登要路其子軫宏放有文采元長復欲用之軫聞<lb/>
　之即上書訟元長之過旣逹乙覽元長取其䟽自<lb/>
　辯云大觀元年九月十九日勑中書省送到司空<lb/>
　左僕射兼門下侍郎魏國公蔡京劄子奏伏蒙宣<lb/>
<pb n="KR3l0062_SBCK_008-2b"/>
　示方軫章䟽一項論列臣睥睨社稷内懐不道效<lb/>
　王莽自立爲司空效曹操自立爲魏國公視<lb/>
　祖宗神靈爲無物玩　陛下不啻若嬰兒專以紹<lb/>
　述熈豐之說爲自媒之計上以不孝刼持人主下<lb/>
　以謗訕詆誣恐赫天下威震人主禍移生靈風聲<lb/>
　氣熖中外畏之大臣保家族不敢議小臣保寸禄<lb/>
　不敢言顛倒紀綱肆意妄作自古爲臣之姦未有<lb/>
　如京今日爲甚爰自崇寧巳來交通閽寺通謁宫<lb/>
　禁蠹國用則若糞土輕名噐以市私恩内自執政<lb/>
　侍從外至帥臣監司無非京之親戚門人政事上<lb/>
　不合於天心下悉結於民怨若設九鼎鑄大錢置<lb/>
<pb n="KR3l0062_SBCK_008-3a"/>
　三衛興三舎祭天地於西郊如此之類非獨無益<lb/>
　又且無𥙷其意安在京凢妄作必持說刼持上下<lb/>
　曰此先帝之法也此三代之法也或曰熈豐遺意<lb/>
　未及施行仰惟　神考十九年間典章文物粲然<lb/>
　大備豈蔡京不得馳騁於當年必欲妄施於今日<lb/>
　以罔在天之神靈凢欲奏請盡乞作御筆指揮<lb/>
　行出語士大夫曰此　上意也明日或降指揮更<lb/>
　不施行則又語人曰京實啓之也善則稱巳過則<lb/>
　稱君必欲　陛下歛天下怨而後巳是豈宗社<lb/>
　之福乎天下之事無常是亦無常非可則因之否<lb/>
　則革之惟其當之爲貴何必三代之爲哉李唐三<lb/>
<pb n="KR3l0062_SBCK_008-3b"/>
　百年間所傳者二十一君所可稱者太宗一人<lb/>
　而巳當時如房杜王魏智慮才識必不在蔡京之<lb/>
　下竊觀正觀間未甞一言以及三代後丗論　太<lb/>
　宗之治者則曰除隋之乱比跡湯武致治之羙庻<lb/>
　幾成康自古功德兼隆由漢以來未之有也京不<lb/>
　學無術妄以三代之說欺　陛下豈不爲有識者<lb/>
　之所笑也元豐三年廢殿前廨宇二千四百六十<lb/>
　間造尚書省分六曹設二十四司以揔天下機務<lb/>
　落成之日車駕親幸命有司立法諸門牆䆫壁輒<lb/>
　增脩改易者徒貳年京惡白虎地不利宰相盡命<lb/>
　毁坼収置禁中是欲利　陛下乎是謂之紹述乎<lb/>
<pb n="KR3l0062_SBCK_008-4a"/>
　括地數千里屯兵數十萬建置四輔郡遣親信門<lb/>
　人爲四輔州緫管又以宋喬年爲京畿轉運使宻<lb/>
　諷兖州父老詣闕下請車駕登封意在爲東京<lb/>
　留守是欲　乗輿一動投間竊發呼吸群助不知<lb/>
　宗廟社稷何所依倚　陛下將措聖躬於何地臣<lb/>
　甞中夜思之不覺涕泗横流也臣聞京建議立方<lb/>
　田法欲擾安業百姓借使行之豈不召亂乎又况<lb/>
　數年間行鹽鈔法朝行夕改昔是今非以此脫賺<lb/>
　客旅財物道途行旅謂　朝廷法令信如寒暑未<lb/>
　行旬浹又報鹽法變矣鈔爲故紙爲弃物家財蕩<lb/>
　盡赴水自縊客死異郷孤兒寡婦號泣籲天者不<lb/>
<pb n="KR3l0062_SBCK_008-4b"/>
　知其幾千萬人聞者爲之傷心見者爲之流涕生<lb/>
　靈怨歎皆歸咎於陛下然京自謂暴虐無傷柰<lb/>
　皇天后土之有靈乎所幸者　祖宗不馳一騎以<lb/>
　得天下仁厚之德涵飬生靈幾二百年矣四方之<lb/>
　民不忍生事萬一有壟上之耕夫等死之亭長嘯<lb/>
　聚亡命於一方天下嚮應不約而從陛下何以<lb/>
　枝梧其禍乎内外臣獠皆京親戚門人將誰爲<lb/>
　陛下使乎京乗此時談笑可得陛下之天下也<lb/>
　元符末年　陛下嗣服之𥘉忠臣義士明目張膽<lb/>
　思見太平投匭以陳巳見者無日無之京鉗天下<lb/>
　之口欲塞　陛下耳<hi>目分</hi>爲邪等賊虐忠良天下之<lb/>
<pb n="KR3l0062_SBCK_008-5a"/>
　士皆以忠義爲羞方且全身逺害之不暇何暇捄<lb/>
　陛下之失乎柰何陛下以京爲忠貫星日以忠<lb/>
　臣義士爲謗訕詆誣或流配逺方或除名編置或<lb/>
　不許齒仕籍以言得罪者無慮萬人矣誰肯爲<lb/>
　陛下言哉蔡攸者垂髫一頑童耳京遣攸日與<lb/>
　陛下游從嬉戲必無文武堯舜之道啓沃陛下<lb/>
　惟以花㘽恠石籠禽檻獸舟車相㗸不絶道路今<lb/>
　日所獻者則曰臣攸上進明日所獻者則又曰臣<lb/>
　攸上進故欲愚　陛下使之不知天下治亂也乆<lb/>
　虚諫院不差人自除門人爲御史京有反狀　陛<lb/>
　下何從而知臣是以知京必反也臣與京皆壷山<lb/>
<pb n="KR3l0062_SBCK_008-5b"/>
　人也案䜟云水遶壷公山此時方好看京諷部使<lb/>
　者鑿渠以遶山日者星文謫見西方日蝕正陽之<lb/>
　月天意所以啓　陛下聦明者可謂極也柰何<lb/>
　陛下略不省悔黙悟帝意止於肆恩赦開寺觀避<lb/>
　正殿减常膳舉常儀以荅天戒而巳然國賊尚全<lb/>
　首領未聞梟首以謝天下百姓此則神民共憤<lb/>
　祖宗含怒在天之日乆矣　陛下勿謂雉鳴乎鼎<lb/>
　榖生于朝不害　髙宗太戊之徳九年之水七年<lb/>
　之旱不害堯湯之聖古人之事出於適然今日之<lb/>
　事禍發不測天象人情危慄如是伏惟　陛下留<lb/>
　神聽覽念　藝祖創業之難思履霜堅氷之戒今<lb/>
<pb n="KR3l0062_SBCK_008-6a"/>
　日氷巳堅矣非獨履霜之漸願　陛下早圖之後<lb/>
　悔之何及臣批肝爲紙瀝血書辝忘萬死叩　天<lb/>
　閽區區爲　陛下力言者非幕陛下爵禄而言<lb/>
　也所可重者　祖宗之廟社所可惜者天下之生<lb/>
　靈而自忘其言之迫切　陛下殺之可也赦之可<lb/>
　也竄之可也臣一死生不繫於重輕陛下上體<lb/>
　天戒下顧人言安可愛一國賊而忘廟社生靈之<lb/>
　重乎冐瀆天威無任戰慄之至謹俻録如后臣讀<lb/>
　之駭汗若無所容臣以愚陋備位宰司不能鎮伏<lb/>
　紀綱訖無毫髪報稱徒致姦言干浼　聖聽且人<lb/>
　臣有將必誅之刑告言不實有反坐之法臣若有<lb/>
<pb n="KR3l0062_SBCK_008-6b"/>
　是事死不敢辝臣若無是事方軫之言不可不辯<lb/>
　伏望　聖慈付之有司推究事實不可不問取進<lb/>
　止　詔軫削籍流嶺外後竟殂于貶所元長猶用<lb/>
　其兄會爲待制家間偶存此䟽録以呈太史李公<lb/>
　仁甫載之長編當是時也元長領天下事誰敢言<lb/>
　者軫獨能奮不顧身無所回避如此使　九重信<lb/>
　其言逐元長元長悟其說急流勇退則　國家無<lb/>
<hi>五九</hi>後來之患元長與軫得禍俱輕三者備矣<lb/>
宣和元年八月丁丒　皇帝詔大晟作景鍾是月二<lb/>
　十五日鍾成　皇帝以身爲度以度起律以律審<lb/>
　聲以聲制鍾以鍾出樂而樂宗焉于以祀天地享<lb/>
<pb n="KR3l0062_SBCK_008-7a"/>
　鬼神朝萬國罔不用乂在廷之臣再拜稽首上頌<lb/>
　明明天子以身爲度有景者鍾衆樂所怙於昭于<lb/>
　天乃眷斯顧揚于大庭罔不時序億萬斯年受天<lb/>
　之祐此翰林學士承旨強淵眀之文也偶獲斯本<lb/>
<hi>六十</hi>謹録于右<lb/>
王寀輔道樞宻韶之子少豪邁有父風早中甲科善<lb/>
　議論工詞翰曾文肅蔡元長薦入館爲郎後以直<lb/>
　祕閣知汝州考满守陜年未三十輕財喜士賔客<lb/>
　多歸之坐不覺察盗鑄免官自負其材受辱不羞<lb/>
　是時羽流林靈素以善役鬼神得幸而輔道之客<lb/>
　兾其復用乗時所好昌言輔道有術可致天神岀<lb/>
<pb n="KR3l0062_SBCK_008-7b"/>
　靈素上抳不得施蓋其客亦能請紫姑作詩詞而<lb/>
　巳非林之比輔道固所不解然實不知客有此語<lb/>
　也輔道甞對別客謂靈素太誕妄安得爲　上言<lb/>
　之其言適與前客語偶合工部尚書劉炳子蒙者<lb/>
　輔道母夫人之姪孫也及其弟煥子宣俱長從班<lb/>
　歆豔一時時開封尹盛章新用事忌炳兄弟進思<lb/>
　有以害其寵未得也𥘉炳視輔道雖中表然炳性<lb/>
　謹厚毎以輔道擇交不慎踈之㑹炳姑適王氏於<lb/>
　輔道爲㛐一日輔道語其㛐曰某乆欲謁子蒙兄<lb/>
　弟奉從容然不得其門而入柰何㛐曰俟我至其<lb/>
　家可往候之輔道於是如其教候炳於賔舎乆之<lb/>
<pb n="KR3l0062_SBCK_008-8a"/>
　始得通炳逡巡猶不欲見迫於其姑勉強接之旣<lb/>
　就坐談論風生亹亹不勌炳大歎服入告其姑曰<lb/>
　乆不與王叔言其進乃尔自恨不及也因遣持馬<lb/>
　人歸止宿其家自是始相親洽殆至興獄朱及歲<lb/>
　也前客語旣逹靈素靈素忿怒泣請于　上且增<lb/>
　加以白之曰臣以覉旅荷陛下寵靈而姦人造<lb/>
　言累及君父乞放還山以避之不然願置對與之<lb/>
　理上令逮捕輔道與所言客姚坦之王大年以其<lb/>
　事下開封使者至輔道自謂無它亦不以介意語<lb/>
　家人曰辯數乃置無以爲念也至獄中刻木皆出<lb/>
　帋求書且謂輔道曰昔蘇學士坐繫烏臺時衛獄<lb/>
<pb n="KR3l0062_SBCK_008-8b"/>
　吏實某等之父祖蘇學士旣出後毎恨不從其乞<lb/>
　翰墨也輔道喜作歌行以贈之處之甚怡然而盛<lb/>
　章以炳之故得以甘心矣因上言詞語有連及炳<lb/>
　者乞併治之　上曰炳從臣也有罪未冝草草炳<lb/>
　旣聞　上語不疑其他一日　上幸寳籙騑蹕齋<lb/>
　宫從官皆在焉炳越班靣奏簾外曰臣猥以無狀<lb/>
　待罪迩列適有中傷者非　陛下保全巳虀粉矣<lb/>
　再拜而退炳旣謝巳舉首始見章在側注目瞪視<lb/>
　惶駭失措深以爲悔翌日章以急速請對因言寀<lb/>
　與炳腹心誹謗事驗明白今對衆越次上以欺罔<lb/>
　陛下下以營惑羣臣禍將有不勝言者幸陛下<lb/>
<pb n="KR3l0062_SBCK_008-9a"/>
　裁之　上始怒是日有　旨内侍省不得収接劉<lb/>
　炳文字炳猶朱知之以謂事平矣故不復閑防章<lb/>
　旣歸遣開封府司録孟彦弼携捕吏竇鑒等數人<lb/>
　即訊炳於家炳囚服岀見分賔主而坐詞氣慷慨<lb/>
　無服辭彦弼旣見其不屈欲歸而竇鑒者語彦弼<lb/>
　曰尚書几間得寀一紙字足以成案矣遂亂抽架<lb/>
　上書適有炳著撰藁草飜之至厎見炳和輔道詩<lb/>
　尚未成首云白水之年大道盛掃除荆棘奉髙真<lb/>
　詩意謂輔道甞有嫉悪之意時尚道目　上爲髙<lb/>
　真爾鑒得之以爲竒貨歸以授章章命其子并釋<lb/>
　以進云白水謂來年庚子寀舉事之時炳指寀爲<lb/>
<pb n="KR3l0062_SBCK_008-9b"/>
　髙真不知以何人爲荆棘將寘陛下於何地豈<lb/>
　非所謂大逆不道乎但以此坐輔道與客皆極刑<lb/>
　炳以官髙得弗誅削籍竄海外煥責授團練副使<lb/>
　黃州安置凢王劉親属等苐斥謪之并擢爲祕書<lb/>
　省正字數日而死出現其父巳爲蛇矣華陽張德<lb/>
　逺文老子蒙之壻也又并娶德逺之妹目覩其事<lb/>
　且當時亦以有連坐送吏部與監當故知之爲詳<lb/>
　甞謂明清曰德逺死無人言之者矣子其因筆無<lb/>
　惜識之文老甞爲四川茶馬東坡先生賦張熈明<lb/>
　萬卷堂詩即其父也文老博極羣書尤長史學發<lb/>
　言可孚故盡列其語又益知丗所傳輔道遇宿冤<lb/>
<pb n="KR3l0062_SBCK_008-10a"/>
<hi>六一</hi>之事爲不然云<lb/>
王景彛故弟在京師太子巷初開寳間江南李後主<lb/>
　遣其弟從善入貢留不遣建宅以賜故都人猶以<lb/>
　太子目之也從善死後歸王氏宣和𥘉崔貴妃者<lb/>
　得幸祐陵未育子有劉康孫者卜祝之流以術蒙<lb/>
　恩甚厚爲遥郡觀察使言之於崔之兄曰王氏所<lb/>
　居巷名旣佳而宅中有福氣冝請於上崔遣人告<lb/>
　於妃妃以致懇　上　上喻京尹王革令善圖之<lb/>
　革即呼王氏子弟導指意王諸子愚騃不知時變<lb/>
　遲遲未許崔欲速得之㑹舎旁有造磬者時都下<lb/>
　𥘉行當十錢崔訹人誣告王諸子與鄰人盗鑄革<lb/>
<pb n="KR3l0062_SBCK_008-10b"/>
　即爲掩捕鍜錬黥竄而没其宅遂以賜崔崔氏旣<lb/>
　得之　上幸其居設酺三日榮冠一時未幾崔命<lb/>
　康孫禱於宅中樹下適有争寵者譛於　上及中<lb/>
　宫云崔氏姊弟夜祠祭與巫覡祝詛叵測㑹　上<lb/>
　甞夢明節劉妃泣愬以爲人猒勝致死　上因以<lb/>
　語妃妃抗　上語頗不遜上怒付有司捕康孫<lb/>
　等窮治康孫𣢾承實甞以　上及崔妃所生年月<lb/>
　禱神求嗣且祈固寵呪詛則無之猶坐指斥詔臠<lb/>
　康孫於宅前國毉曹孝忠併坐流竄孝忠亦倖進<lb/>
　爲廉車二子濟渙俱冒館職至是皆斥之孝忠甞<lb/>
　侍明節藥故也仍命懸康孫首于所祝樹上制云<lb/>
<pb n="KR3l0062_SBCK_008-11a"/>
貴妃崔氏乏柔順進賢之志溺姦滛罔上之私惑<lb/>
　于竒邪隂行媚道散資産以掠衆譽招術者以彰<lb/>
　虚聲祝詛同列以及於死生指斥中宫而刑於切<lb/>
害談命術以徼後福挾猒勝以及乗輿可降充庻<lb/>
　人移居別院崔兄除名㛐姊妹並逺外編管距王<lb/>
　氏之籍不及一歲云陳成季迪云時任大理卿親<lb/>
<hi>六二</hi>鞫其事<lb/>
承平時宰相入省必先以秤秤印匣而後開蔡元長<lb/>
　秉政一日秤匣頗輕疑之揺撼無聲吏以白元長<lb/>
　元長曰不須啓封今日不用印復携以歸私苐翌<lb/>
　日入省秤之如常日開匣則印在焉或以詢元長<lb/>
<pb n="KR3l0062_SBCK_008-11b"/>
　元長曰是必省吏有私用者偶倉猝不能入倘失<lb/>
<hi>六三</hi>措急索則不可復得徒張皇耳<lb/>
蔡元長晩年語其猶子耕道曰吾欲得一好士人以<lb/>
　教諸孫汝爲我訪之耕道云有新進士張觷者其<lb/>
　人游太學有聲學問正當有立作可備其選元長<lb/>
　領之㳙辰延致入館數日之後忽語蔡諸孫云可<lb/>
　且學走其它不必諸生請其故云君家父祖姦憍<lb/>
　以敗天下指日䘮亂惟有奔竄或可脫死它何必<lb/>
　解耶諸孫泣以愬于元長元長愀然不樂命置酒<lb/>
　以謝之且詢以救弊之䇿觷曰事勢到此無可言<lb/>
　者目下姑且收拾人材改往脩來以補萬一然無<lb/>
<pb n="KR3l0062_SBCK_008-12a"/>
　及矣元長爲之垂涕所以叙劉元城之官召張才<lb/>
　叔楊中立之徒用之蓋繇此也耕道名佃君謨之<lb/>
<hi>六四</hi>孫觷字柔直南劒人後亦顯名于時<hi>巳上二事尤丈延之云</hi>
靖康中有解習者東州人爲郎于朝未甞與人接談<lb/>
　虜騎南㓂擇西北帥守時相以其謹厚不泄謂沈<lb/>
　鷙有謀遂除直龍圗知河中府習別時相云某實<lb/>
　以訥於言故㝷常不敢妄措辝於朝列今一旦付<lb/>
　委也如此習之一死固不足惜切恐　朝廷以此<lb/>
　擇人廟謀悞矣解竟没於難丗人以饒舌掇禍者<lb/>
<hi>六五</hi>多而習廼以箝口喪軀昔所未聞也<hi>外舅云</hi>
薛紹彭旣易定武蘭亭石歸于家政和中　祐陵取<lb/>
<pb n="KR3l0062_SBCK_008-12b"/>
　入禁中龕置睿思東閤靖康之亂金人盡取<lb/>
　御府珍玩以北而此刻非虜所識獨得留焉宋汝<lb/>
　霖爲留守見之并取内帑所掠不盡之物馳進于<lb/>
　髙宗時駐蹕維揚　上毎寘左右踰月之後虜騎<lb/>
　忽至　大駕倉猝渡江竟復失之向叔堅子固爲<lb/>
<hi>六六</hi>揚帥　髙宗甞宻令冥捜之竟不獲<hi>向端叔云</hi>
靖康𥘉童貫旣以誤國竄海外巳而下詔誅之<lb/>
　欽宗喻宰執云貫素姦狡須得熟識其靣目者衘<lb/>
　命追路即所在而行刑庻免差誤唐欽叟時爲首<lb/>
　相云朝臣中有張澂字逹明者與貫往還冝令其<lb/>
　往　詔除澂監察御史以行澂字逹明有一小女<lb/>
<pb n="KR3l0062_SBCK_008-13a"/>
　十餘歲玉雪可憐素所愛時天寒欲夘飲忽聞有<lb/>
　此役駭愕戰掉柚拂湯酒椀沃其女立死逹明號<lb/>
　慟引道怨欽叟切骨至南雄州而貫就戮明年欽<lb/>
叟免相留京二聖北遷虜人立張邦昌爲主且驅<lb/>
　廷臣連衘列狀欽叟僉名畢仰藥而殂建炎中逹<lb/>
　明爲中司適欽叟家陳乞䘏典逹明言欽叟不能<lb/>
　抗虜之命雖死不足褒贈繇是恩數盡寢至今不<lb/>
<hi>六七</hi>能理也<hi>俞彦時云</hi>
馮檝濟川雷觀公逹靖康中俱爲學官于京師皆蜀<lb/>
　士也而觀以上書得之檝寔先逹焉一日檝出䇿<lb/>
　題問諸生經旨觀摘其疪訐之於稠人中曰自王<lb/>
<pb n="KR3l0062_SBCK_008-13b"/>
　安石曲學邪說之行蔡京挾之以濟其姦遂亂天<lb/>
　下今日豈可尚習其餘論耶檝曰子去歲爲學生<lb/>
　甞以書属我求爲蔡氏館客豈忘之耶前牘尚存<lb/>
譸張爲幻乃尓是繇同浴而譏祼䄇也二人大忿<lb/>
<hi>六八</hi>坐是論列皆絀爲監當<hi>邵公濟云</hi>
賀子忱允中靖康中爲郎或有薦其持節河北者子<lb/>
　忱微聞之忽就省户作中風狀顛仆於地呼之不<lb/>
　醒同舎郎急命舁之以歸即牒開封府乞致仕得<lb/>
　勑買舟南下𥘉無所苦也李邈彦思以武官爲樞<lb/>
　宻都承旨朝論亦將有所委任亦効子忱之舉時<lb/>
　聶山尹都以謂此風不可長翌日啓　上以謂邈<lb/>
<pb n="KR3l0062_SBCK_008-14a"/>
　詐疾退避後來何以使人　詔邈降兩官除河北<lb/>
　提點刑獄兼攝真定府日下出門竟死於難子忱<lb/>
　紹興𥘉以李泰發薦落致仕又三十年爲參知政<lb/>
<hi>六九</hi>事晚節末路持禄固位而巳<hi>向荆父云</hi>
秦會之甞對外舅自言靖康末與莫儔俱在虜寨粘<lb/>
　罕二太子者謂搜㝷宗室有所未盡儔陳計於二<lb/>
　賊乞下宗正寺取玉牒其中有名者盡行根刷無<lb/>
　能逃矣會之在傍曰尚書之言誤矣譬如吾曹人<lb/>
　家宗族不少有服属雖近而情好極踈者有雖號<lb/>
　同姓而恩義反不及異姓者多矣平時冨貴旣不<lb/>
　與共一旦禍患乃欲與之均以人情揆之恐無此<lb/>
<pb n="KR3l0062_SBCK_008-14b"/>
<hi>七十</hi>理粘罕者曰中丞之言是由此異時之<lb/>
王劉旣誅竄適鄭逹夫與蔡元長交悪鄭知蔡之嘗<lb/>
　薦二人也忽降旨應劉炳所薦並令吏部具姓名以<lb/>
　聞當議降黜宰執旣對左丞薛昂進曰劉炳臣甞<lb/>
　薦之矣今炳所薦尚當坐而臣薦炳何以迯罪京即進<lb/>
　曰劉炳王寀臣俱曽薦之今大臣造爲此謀寔欲傾臣<lb/>
　臣當時所薦者材也固不保其往今在庭之臣如<lb/>
　鄭居中等皆臣所引以至於此今悉叛臣矣臣亦<lb/>
　不保其往願　陛下深察　上笑而止由是不直<lb/>
<hi>七一</hi>逹夫即再降㫖劉炳所薦並不問亦丈老云<lb/>
明清前録記靖康中贈范文正恐是悞書近日李文<lb/>
<pb n="KR3l0062_SBCK_008-15a"/>
　授孟傳云當時迺是進擬忠宣　欽宗改文正之<lb/>
　名付岀身仍於其矜其旁批云不欲專崇元祐文<lb/>
<hi>七二</hi>授云得之於曾文清文清呉元中妻兄冝知其詳<lb/>
温益字禹弼　徽考以端邸舊僚即位未乆擢尹開<lb/>
府　欽聖因山曾文肅爲山陵使益爲頓逓使梓<lb/>
　宫次板橋以人衆柱折幾䧟時外祖空青公侍文<lb/>
　肅爲山陵所主管文字偶問左右曰蝢逓使何在<lb/>
　不虞益之在旁忽應曰益在斯由是怨外祖入骨<lb/>
　髓時蔡元長巳有中禁之授使運力爲引重至於<lb/>
　斥文肅于　上前元長大感之遂以爲中書侍郎<lb/>
　興大獄欲擠文肅父子於死地頼　上保全之得<lb/>
<pb n="KR3l0062_SBCK_008-15b"/>
　免未幾益卒於位後元長復用其子萬石爲閣學<lb/>
<hi>七三</hi>士以報之<hi>曾玉隆云</hi>
東坡先生平生爲人碑誌絶少盖不妄語可故也其<lb/>
　作陳公弼希亮傳叙其剛方明敏之業殆數千言<lb/>
　至比之　長孺非有以心未易得之然其後無聞<lb/>
　心竊疑焉比閱孫叔易外制集載其所行陳簡齋<lb/>
　去非爲叅知政事封贈三代告詞始知迺公弼之<lb/>
　孫取張巨山所作去非墓碑視之又知爲公弼仲<lb/>
　子忱之孫焉簡齋出處氣節翰墨文章爲中興大<lb/>
臣之冠善悪之報時有後先其可謂無乎<lb/>
揮麈後録卷之三<lb/>
</p>
<p>
</p>
  </div>
</body>
</text>
</TEI>
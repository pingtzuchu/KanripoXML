<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0062_SBCK_003-1a"/>
揮麈前録卷之三<lb/>
　　　　　　汝　隂　王　明清<lb/>
太上皇帝中興之初蜀中有大族犯　御名之嫌者<lb/>
而遊䆠參差不齊倉卒之間各易其姓仍其字而<lb/>
更其音者勾濤是也加金字者鈎光祖是也加絲<lb/>
字者　紡是也加草頭者茍諶是也改爲句者句<lb/>
思是也増而爲句龍者如淵是也繇是析爲數家<lb/>
累丗之後昬婣將不復别文潞公自云敬暉之後<lb/>
以　國𥘉　翼祖諱而改今有茍氏子孫與文氏<lb/>
所云相同蓋本一族亦是杜于南北失於相照與<lb/>
此相類<lb/>
<pb n="KR3l0062_SBCK_003-1b"/>
李昌武宗諤之子昭遘十八歳鎻廳及第昭遘子杲<lb/>
　卿杲卿子士廉皆不逾是歳登甲科凡三丗俱曽<lb/>
　爲探花郎亦衣冠之盛事也<lb/>
呉越國忠獻王錢佐薨其弟<hi>倧</hi>襲位未幾爲其大將<lb/>
胡進思所廢時忠懿王<hi>俶</hi>爲台州刺史進思迎立<lb/>
　之元豐中王之孫<hi>暄</hi>知台州其子景臻自郡入都<lb/>
選尚　仁宗女是爲秦魯長主靖康末胡騎犯闕<lb/>
　主避狄南來因遂卜居後數年詔即州賜第主享<lb/>
　之二十年壽八十六薨于天台其子伯誠居之又<lb/>
　二十年官至少師年亦八十餘少師子即處和也<lb/>
處和之女又自台州𬒳選爲王妃去歲處和旣爲<lb/>
<pb n="KR3l0062_SBCK_003-2a"/>
　執政别營甲第南北相望甚夥一家盛事常占此境<lb/>
官制行置左右丞二府中班最下無有爰立者元祐<lb/>
　中蘇子容丞相自左轄登庸時以爲異恩崇寕初<lb/>
徽宗亟欲相蔡元長遂用此故事時有獻詩者曰<lb/>
　磊落儀形真漢相闊踈恩禮舊蘇公紹興初吕元<lb/>
　直自簽書摳宻院入相前此所無也<lb/>
張垍乃張說之子敬翔爲敬暉之孫　本朝劉温叟<lb/>
　以父名岳終身不聽樂至其孫几乃自度曲預修<lb/>
　樂書可笑近有呉鑄者乃　國𥘉功臣呉廷祚之<lb/>
　後祖元扆復尚主而失節於劉豫仕僞庭至樞宻<lb/>
　使爲其用事此一律吁可歎哉<hi>李叔佐云</hi>
<pb n="KR3l0062_SBCK_003-2b"/>
本朝以來以遺逸起逹者惟种明逸常夷甫二人而<lb/>
　巳　徽宗朝王易簡蔡崈吕注自布衣拜崇政殿<lb/>
　說書然薦紳間多不與之也王君儀尹彦明後亦<lb/>
登禁從距今亦三十年矣雖婁下求賢之詔州郡<lb/>
間有不應聘者而羔鴈不至於巖穴也易簡即寓<lb/>
　之父九江人大觀中家祖守郡首薦之其後改節<lb/>
　以媚權臣官至資政殿太學士寓仕靖康驟拜二<lb/>
府𬒳命使虜託夢寐以辭行　欽宗震怒竄嶺外<lb/>
　父子南下中途爲盗所害<hi>寓字元忠</hi>
國𥘉每歲放牓取士極少如安德𥙿作魁日九人而<lb/>
　巳蓋天下未混一也至　太宗朝浸多所得率江<lb/>
<pb n="KR3l0062_SBCK_003-3a"/>
　南之秀其後又别立分數考校五路舉子以北人<lb/>
　拙於詞令故優取熈寕三年廷試罷三題專以䇿<lb/>
　取士非雜犯不復黜然五路舉人尤爲踈略黃道<lb/>
　夫牓傳臚至第四甲党鏄卷子神宗大笑曰此<lb/>
　人何由過省知舉舒信道對以五路人用分數取<lb/>
　末名過省　上命降作第五甲末自後人益以廣<lb/>
　宣和七年沈元用牓正奏名殿試至八百五人盖<lb/>
燕雲免省者旣衆天下赴南宫試者萬人前後無<lb/>
　踰此歳之盛<lb/>
崇寧中以王荆公配宣聖亞兖公而居鄒公之上故<lb/>
遷鄒于兖之次靖康𥘉詔黜荆公但舁塑像不復<lb/>
<pb n="KR3l0062_SBCK_003-3b"/>
　移鄒公于舊位至今天下庠序悉兖鄒並列而虚<lb/>
右雖後來重建者舉皆㳂襲而竟不能革也<hi>沈文伯云</hi>
劉器之晚居南京馬巨濟<hi>㳙</hi>作少尹巨濟廷試日器<lb/>
　之作詳定官所取也而巨濟毎見器之未甞修門<lb/>
生之敬器之不平因以語客客以諷巨濟巨濟曰<lb/>
　不然凡省闈解送則有主文故所取士得以稱門<lb/>
生殿試蓋天子自爲座主豈可復稱門生於他人<lb/>
幸此以謝劉公也客以告器之器之歎服其說自<lb/>
是甚懽<hi>陸務觀云</hi>
亡友薛叔器家有関外侯印甚竒古後考之魏建安<lb/>
　二十三年甞置此名也又友人家有盪虜將軍章<lb/>
<pb n="KR3l0062_SBCK_003-4a"/>
及明清有横武將軍印皆不可考伯氏有新遷長<lb/>
印後考前漢書乃新室甞以上蔡爲新遷也又友<lb/>
　人家多睦子家丞印多睦郡名旣亡子之家丞秩<lb/>
甚卑然篆文印様皆岀諸印右甞撫得之或云亦<lb/>
王莾時印畢少董家有雍未央姓名見於急就章<lb/>
明清少游外家年十八九時從舅氏曽宏父守台州<lb/>
有筆吏楊滌者能詩亦可觀言其外氏唐元相國<lb/>
之裔一日持告身來乃微之拜相綸軸也銷金雲<lb/>
鳯綾新若手未觸白樂天行并書後有畢文簡夏<lb/>
文莊元章簡諸公䟦識甚多㝷聞爲秦熺所取恨<lb/>
當時不能入石至今往來于中也又丹陽吕城閘<lb/>
<pb n="KR3l0062_SBCK_003-4b"/>
　北委巷竹林中有李格秀才者自云唐宗室系本<lb/>
　大鄭王房出其逺祖武德正觀以來告命勑書凡<lb/>
　百餘亦有薛少保顔魯公書者竒甚明清每語親<lb/>
舊經繇不惜一訪而閱之李生亦不靳人之觀也<lb/>
文中子王通隋末大儒歐陽文忠公宋景文修唐書<lb/>
房杜傳中略不及其姓名或云其書阮逸所撰未<lb/>
　必有其人然唐李習之甞有讀文中子而劉禹錫<lb/>
作王華卿墓銘序載其家丗行事甚詳云門多偉<lb/>
　人則與書所言合矣何疑之有又皮日休有文中<lb/>
　子碑見于文粹<lb/>
歐陽文忠公父名觀文多避之如碧落碑在絳州龍<lb/>
<pb n="KR3l0062_SBCK_003-5a"/>
　興宫之類蘇東坡祖名序文多云引或作叙近爲<lb/>
　文者或倣此不知兩先生之意也<lb/>
賜生辰器幣起于唐以寵藩鎮五代至遣使命周丗<lb/>
　宗眷遇魏宣懿始以賜之自是執政爲例<lb/>
至和三年宋元憲建言慶暦郊祀赦書許文武官立<lb/>
家廟而有司終不能推述先典明喻上指因循頋<lb/>
望遂隃十載使王公薦紳下同閭巷昭穆雜用家<lb/>
人縁媮習弊甚可嗟也臣近因進對婁聞聖言謂<lb/>
諸臣專殖第産不立私廟豈朝廷勸戒有所未孚<lb/>
將風教頽齡終不可復反復至意形于嘆息臣每<lb/>
求諸臣所以未即建立者誠亦有由蓋古今異儀<lb/>
<pb n="KR3l0062_SBCK_003-5b"/>
　封爵殊制自疑成殫遂格詔書禮官旣不講求私<lb/>
　家何由擅立且未信而望誠者上難必責從善而<lb/>
　設教者下或有違若欲必如三代有家嫡丗封之<lb/>
　重山川國邑之常然後議之則墜典無可復之期<lb/>
　矣夫建宗祏序昭穆别貴賤之等所以爲孝雖有<lb/>
　過差是過爲孝殖産利營居室遺子孫之業或與<lb/>
　民爭利頋不以爲恥逮夫立廟則曰不敢寕所謂<lb/>
　去小違古而就大違古者今諸儒之惑不亦甚乎<lb/>
　於是下兩制與禮官詳定制度而王文安以下定<lb/>
　官一品平章事以上立四廟知樞參政同知樞簽<lb/>
　樞以上前任見任宣徽尚書節度使東宫三少以<lb/>
<pb n="KR3l0062_SBCK_003-6a"/>
　上皆立三廟餘官祭於寢凡得立廟者許嫡子襲<lb/>
　爵以主祭其襲爵丗降一丗死則不得别立祔廟<lb/>
　别祭於寢自當立廟者即祔其主其子孫承代不<lb/>
　許廟祭寢祭並以丗數親踈遷祧始得立廟者不<lb/>
　祧以始封有不祧者通祭四廟五廟廟因衆子立<lb/>
　而長子在則祭以嫡長子主之嫡子死則不傳其<lb/>
　子而傳立廟之長凡立廟聽於京師或所居州縣<lb/>
　其在京師者不得於裏城及南郊御路之側旣如<lb/>
　奏仍令别議襲爵之制其後終以有廟之子孫或<lb/>
　官微不可以承祭又朝廷難盡推襲恩之典遂不<lb/>
　果行其略巳見宋次道退朝録至嘉祐中文潞公<lb/>
<pb n="KR3l0062_SBCK_003-6b"/>
　爲相乃上章引禮官詳定制度平章事以上許立<lb/>
　四廟欲乞於河南府營創廟詔從之政和中蔡元<lb/>
　長賜宅京師援潞公之請旣允所奏且命禮制局<lb/>
鑄造家廟祭器并余丞相<hi>深</hi>以下二府皆賜之紹<lb/>
　興中秦㑹之表勲錫第又舉二例詔令討論悉如<lb/>
政和之制云<lb/>
錢宣靖吕文靖知制誥衣緑張益之<hi>友直</hi>鄧公子也<lb/>
爲天章閣待制勾當三班院侍宴集英殿猶衣緋<lb/>
　仁宗頋見即賜金紫吕文穆李仲詢<hi>及</hi>許冲元爲<lb/>
　兩制衣緋蔡元長王子發官制行後爲中書舎人<lb/>
皆衣緋賈季華<hi>琰</hi>爲樞宻直學士正諫大夫衣緑<lb/>
<pb n="KR3l0062_SBCK_003-7a"/>
本朝父子狀元及第張去華子師德梁顥子固兄弟<lb/>
　孫何孫僅陳堯佐堯咨四家而巳後來沈文通孫<lb/>
晦以祖孫相繼近年許克昌寔許安丗之親姪孫<lb/>
　而王資深子洋俱爲榜眼<lb/>
舊制監司雖官甚卑遇前執政宰藩亦肩輿升廳事<lb/>
　宣和𥘉薛肇明自兩地出守淮南有轉運判官年<lb/>
　少新進輕脫之甚肇明每不堪之到官朱幾肇明<lb/>
還舊廳因與首台蔡元長語及之且云乗轎直抵<lb/>
　脚踏子始下呵輿之聲驚耳至今爲之重聽其他<lb/>
　可知也元長大不平翊日降旨諸路監司遇前宰<lb/>
　執帥守處即入客位通謁自是爲例<hi>王孟玉云</hi>
<pb n="KR3l0062_SBCK_003-7b"/>
熈寕中神宗命館職張載往兩浙劾知明州苗振吕<lb/>
正獻與御史程伯淳俱言載賢者不當使鞫獄上<lb/>
曰鞫獄豈賢者不可爲之事邪弗許<lb/>
明清家有徐東湖所記　太上皇帝聖語其略曰大<lb/>
宗正行司將至行在南班宗子所居當作屋百間<lb/>
上曰修營舎宇固非今所急然事有不得巳者故<lb/>
春秋於此事得其時制則不書不書者聖人之所<lb/>
許也近時營造之制一下百姓輒受弊蓋縁州縣<lb/>
便行科配矣又甞語宰臣等曰爲法不可過有輕<lb/>
重惟是可以必行則人不敢犯太重則決不能行<lb/>
太輕則不足禁姦朕甞語徐俯異時宫中有所禁<lb/>
<pb n="KR3l0062_SBCK_003-8a"/>
　𥘉令之曰必行軍法而犯者不止朕深推其理但<lb/>
　以常法處之後更無犯者乃知立法貴在中制所<lb/>
　以決可行也<lb/>
淳化三年西夏李繼捧遣使獻鶻號海東青上賜<lb/>
　詔曰朕乆罷畋遊盡放鷹犬卿地控邊塞時出捕<lb/>
　獵今還以賜卿可領之也宣和末耶律禧繇此失<lb/>
　國烏乎　太宗聖矣哉<lb/>
元祐名卿朱紱者君子人也甞登禁從紹聖𥘉不幸<lb/>
　坐黨錮崇寕間亦有朱紱者蘇州人初登第欲希<lb/>
　晉用上䟽自陳與姦人同姓名恐天下後丗以爲<lb/>
　疑遂易名諤字曰聖予蔡元長果大喜不次峻擢<lb/>
<pb n="KR3l0062_SBCK_003-8b"/>
　位至右丞未及正謝而卒年方四十<hi>薛叔器云</hi>
熈寧中御史言徐德占奉祠太廟甞廣坐云　仁宗<lb/>
有遺行詔問狀坐客客不敢對以爲無德占云臣<lb/>
　比行事至　章懿太后室因爲客言章懿實生<lb/>
　仁宗而不及養後以帝女降后之姪瑋主乃與瑋<lb/>
　不協使　仁宗有遺恨臣實洪州人聲音之訛遂<lb/>
　至風聞　上以其言有理笑而薄罰之<lb/>
宣和中蔡居安提舉秘書省夏日㑹館職于道山食<lb/>
瓜居安令坐上徵瓜事各䟽所憶毎一條食一片<lb/>
坐客不敢盡言居安所徵爲優欲畢校書郎董彦<lb/>
逺連徵數事皆所未聞悉有據依咸嘆服之識者<lb/>
<pb n="KR3l0062_SBCK_003-9a"/>
　謂彦逺必不能安後數日果𥙷外<hi>蘇訓直云</hi>
曾文肅帥定一日晨起忽語諸子曰吾必爲宰相然<lb/>
　須南遷啓其所以公曰吾昨夕夢衣十郎緑𫀆北<lb/>
向謝恩豈非它日貶司户之徵乎後十年果登庸<lb/>
　旣爲蔡元長所擠徙居衡陽巳而就降廉州司戸<lb/>
參軍勑到取幼子<graphic n="KR2645" url="https://raw.githubusercontent.com/kanripo/KR-Gaiji/master/images/KR2645.png" mimeType="image/png"/>朝服以拜命果符前夢十郎<lb/>
　即<graphic n="KR2645" url="https://raw.githubusercontent.com/kanripo/KR-Gaiji/master/images/KR2645.png" mimeType="image/png"/>排行也<lb/>
韓似夫與先子言頃使金國見虜主所繫犀帶倒透<lb/>
　中正透如圎鏡狀光彩絢目似夫注視乆之虜主<lb/>
　云此石晉少主歸獻耶律氐者唐丗所寳日月帶<lb/>
　也又命取磁盆一枚示似夫云此亦石主所獻中<lb/>
<pb n="KR3l0062_SBCK_003-9b"/>
有畫雙鯉存焉水满則跳躍如生覆之無它矣二<lb/>
物誠絶代之珍也盆蓋見之范蜀公記事矣<lb/>
建隆遺事丗稱王元之所述其間帥多誣謗之詞至<lb/>
於稱趙普盧多遜受遺昌陵尤爲舛繆案　國<lb/>
史韓王以開寳六年八月免相至太平興國六年<lb/>
九月始再秉衡鈞當　太祖升遐時政在外何縁<lb/>
前一日與盧丞相同見于寢邪稱　太祖長子德<lb/>
昭爲南陽王又誤矣𥘉未甞有此封元之當時近<lb/>
臣又秉史筆豈不詳知且載秦王傳中云云安有<lb/>
淳化三年而見　三朝國史秦王傳邪可謂亂道<lb/>
　此特人託名爲之又案元之自有小畜集序及三<lb/>
<pb n="KR3l0062_SBCK_003-10a"/>
　黜賦與國史本傳俱云淳化二年自知制誥舎人<lb/>
　貶商州至道二年自翰林學士黜守滁上咸平二<lb/>
年守本官知齊安郡而此序年月次序悉皆顛錯<lb/>
　其僞也明矣<lb/>
張賢良<hi>咸</hi>漢陽人應制舉𥘉出蜀過䕫州郡將知名<lb/>
　士也一見遇之甚厚因問曰四科優劣之差見於<lb/>
　何書張無以對守曰載孟子注中因檢示之且曰<lb/>
不可不牢攏之也張道中漫思索著論成篇至都<lb/>
閣試六論以此爲首題張更不注思而就主文錢<lb/>
穆父覽之大喜過閣第一黃六丈叔愚能記守之<lb/>
姓名甞以見告今巳忘之張即魏公迺翁也<lb/>
<pb n="KR3l0062_SBCK_003-10b"/>
唐文皇聚一時名流于冊府始有十八學士之號後<lb/>
來凡居館殿者皆稱之　國朝以來仕于外非兩<lb/>
　制則雖帥守監司止呼寄禄官惟通判多從館中<lb/>
帶職出𥙷如蔡君謩湖州歐陽文忠公滑州王荆<lb/>
　公舒州東坡先生杭州如此之類甚多劉贛父赴<lb/>
泰倅詩云壁門金闕倚天開五見宫花落早梅明<lb/>
　日扁舟滄海去却㝷雲氣望蓬萊蓋在道山五載<lb/>
　然後得之學士之稱施于外者繇通判而然今外<lb/>
　廷過呼大可笑矣<lb/>
建炎己酉歳二月金人舉國南冦時太上駐蹕維<lb/>
楊虜旣次臨淮郡相距甚邇有招信尉以所部弓<lb/>
<pb n="KR3l0062_SBCK_003-11a"/>
　手百餘人拒敵是日也塵氛蔽日虜𥘉不測其多<lb/>
　寡遂相拒踰半日尉與衆竟死不退於是探騎得<lb/>
疾走上聞乗輿百寮僅得南度儻非尉悉力以扼<lb/>
　其鋒俾探騎得上聞則殆矣尉之姓名不傳於丗<lb/>
　可恨友人王彦國獻臣能道其詳他日當問之爲<lb/>
求大手筆作傳近見程可乆云尉姓孫亦甞以白<lb/>
　國史汪聖錫矣<hi>後聞孫名榮</hi>
三朝史錢儼傳云儼能飲酒百巵不醉甞患無敵或<lb/>
　言一軍校差可倫擬問其狀曰飲酒多手益恭儼<lb/>
　曰此亦變常非善飲也東軒筆録云馮文簡在太<lb/>
原以書姹王靈芝曰井門歌舞妙麗吾閉目不窺<lb/>
<pb n="KR3l0062_SBCK_003-11b"/>
　但日與和甫談禪耳平父答曰所謂禪者只恐明<lb/>
　公未逹耳蓋閉目不窺巳是一重公案馮深伏其<lb/>
　言以二條觀之萬事莫不安於自然也<lb/>
本朝及五代以來吏部給𥘉出身官付身不惟著歳<lb/>
　數兼說形貌如云長身品紫棠色有髭髯大眼面<lb/>
　有若干痕記或云短小無髭眼小面瘢痕之類以<lb/>
　防僞冐至元豐改官制始除之靖康之亂衣冠南<lb/>
　渡承襲僞冐盗名字者多矣不可稽考乃知舊制<lb/>
　不爲無意也<lb/>
靖康間欲追褒司馬温公輿論以謂惟范忠宣在元<lb/>
　祐間尤爲厚德可儷而有司一時鹵莾乃誤書文<lb/>
<pb n="KR3l0062_SBCK_003-12a"/>
　正之名批旨行下遂俱贈太師蓋不知文正以忠<lb/>
　宣德孺爲宰執巳追贈至太師中書令兼尚書令<lb/>
　魏國公乆矣適何文縝在中書以郷曲之故乃以<lb/>
　張天覺厠名其間亦贈太保而天覺熈寕中自選<lb/>
　人受章子厚知引爲察官事見邵氏辯誣爲舒信<lb/>
　道發其私書貶斥流落于外紹聖𥘉子厚秉鈞再<lb/>
　薦登言路攻擊元祐諸賢不遺餘力至欲發温公<lb/>
　吕正獻公之墓頼曾文肅公力啓于泰陵始免其<lb/>
　爲慘酷甚矣晚旣免相末年以校讎道藏復職又<lb/>
　有二蘇狂率三孔闊踈之表詩有毎聞同列進不<lb/>
　覺寸心忙之句常希古亦力言其姦後來閩中書<lb/>
<pb n="KR3l0062_SBCK_003-12b"/>
　坊間骨鯁集輒刋靖康詔書于首繇此天下翕然<lb/>
　推尊之事有僥幸乃如此者可發一歎<hi>張文老云</hi>
建炎末贈黃魯直秦少遊及晁无咎張文潜俱爲直<lb/>
　龍圗閣文潜生前紹聖𥘉自起居舎人出帶此職<lb/>
　蓋甚乆亦有司一時稽考之失也<lb/>
李成字咸熈系出長安唐之後裔五代避地徙家營<lb/>
　丘弱而聦敏長而髙邁性嗜盃酒善琴奕妙畫山<lb/>
水好爲歌詩瑣屑細務未甞經意周丗宗時樞宻<lb/>
使王朴與之友善特器重之甞召赴輦下㑹朴之<lb/>
　亡因放誕酣飲慷慨悲歌遨遊搢紳間大府卿衞<lb/>
融守淮陽遣幣延請客家于陳日肆觴詠病酒而<lb/>
<pb n="KR3l0062_SBCK_003-13a"/>
　卒壽四十九子覺仕　太宗兩歷國子博士其後<lb/>
　以覺贈至光禄寺丞云此宋白撰誌文大略如此<lb/>
　王著書徐鉉篆覺字仲明列　三朝國史儒學傳<lb/>
　叙其丗家又同覺子宥仕至諫議大夫知制誥有<lb/>
　傳載　兩朝史傳云祖成五代末以詩酒遊公卿<lb/>
　間善謩冩山水至得意處殆非筆墨所成人欲求<lb/>
　者先爲置酒酒酣落筆煙雲萬狀丗傳以爲寳歐<lb/>
　陽文忠公歸田録乃云李成仕本朝尚書郎固<lb/>
　巳誤矣而米元章畫史復云贈銀青光禄大夫又<lb/>
　甚誤也<lb/>
<pb n="KR3l0062_SBCK_003-13b"/>
</p>
<p>
揮麈前録卷之三<lb/>
</p>
<p>
</p>
  </div>
</body>
</text>
</TEI>
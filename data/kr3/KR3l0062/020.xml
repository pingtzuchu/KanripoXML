<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0062_SBCK_020-1a"/>
揮麈第三録卷之三<lb/>
<hi>二三</hi>汝　隂　王　明清<lb/>
劉廷者開封人向氏甥頗知書少年不檢無家可歸<lb/>
　從張懐素左道于真州一日懷素語廷云吾嘗遣<lb/>
　范信中往說諸遷客于湖廣間乆之不至聞從京<lb/>
　口入都矣豈非用心不善乎子其往京師偵探之<lb/>
　廷俶裝西上道中小緩而進比次國門則見懷素<lb/>
　與其黨數人皆鎻頸纍纍而過防護甚嚴廷皇怖<lb/>
　休于旅邸又數日變易名姓買舟南下有二白衣<lb/>
　隷軰與之共載旣相欵洽忽自云我開封府捉事<lb/>
　使臣也君識一劉廷秀才否近以通謀爲逆事露<lb/>
<pb n="KR3l0062_SBCK_020-1b"/>
　官遣我捕之君其爲我物色焉廷略不露其蹤跡<lb/>
　次臨淮岸分背自此遁迹江淮間建炎初　思陵<lb/>
　中興應天廼更名誨上書自奮應募願使虜廷召<lb/>
　對稱　旨自韋布授京秩直袐閣借侍從以行将<lb/>
　命有指擢直顯謨閣守楚州制詞云昨将使指之<lb/>
　光華備歴征途之嶮岨命分憂於凋郡併進直於<lb/>
　清班己酉歲金㓂渡淮誨走奔錢塘時　大駕已<lb/>
　幸四明杭守康志升允之委城而遁軍民廼共推<lb/>
　誨領郡適虜寨于郊外誨登錢唐門樓遣人下與<lb/>
　計事有唱言誨欲以城獻賊者爲衆所殺時有黃<lb/>
　大本者江湖浪人也靖康初蔡絛効丁晉公賂海<lb/>
<pb n="KR3l0062_SBCK_020-2a"/>
　啇遣表之計使大本持書于呉元中云自謂不岀<lb/>
　蔡氏可乎心應知之蓋謂其父疇昔有保護東宫<lb/>
　之功果爲開封府所獲上之元中坐此免相然元<lb/>
　長竟得弗誅大本己酉歳亦以上書𥙷京官假朝<lb/>
　奉大夫直袐閣奉使北方旣歸爲池州貴池縣丞<lb/>
　坐贓趙元振秉鈞恨其前日與蔡氏爲地使元長<lb/>
　得逃於戮遂正刑典又有朱弁字少張徽州人學<lb/>
　文頗工早歳漂泊游京洛間晁以道爲學官于朝<lb/>
　一見喜之歸以從女弁以啓謝之云事大夫之賢<lb/>
　者以其兄子妻之又以李虚中之術較量休咎游<lb/>
　公卿間　六飛在惟揚有薦之者授修武郎閤門<lb/>
<pb n="KR3l0062_SBCK_020-2b"/>
　宣賛舎人副王正道倫岀疆𬒳抅在朔庭因正道<lb/>
　之歸賫表于　上云節上之旄盡落口中之舌徒<lb/>
存歎馬角之未生魂飛雪窖攀龍<graphic n="KR4033" url="https://raw.githubusercontent.com/kanripo/KR-Gaiji/master/images/KR4033.png" mimeType="image/png"/>而莫逮淚灑<lb/>
氷天　上覧之感愴厚䘏其家留匈奴凢十九歳<lb/>
　紹興壬戌始與洪光弼張才彦俱南歸易宣教郎<lb/>
直袐閣主管佑神觀以終旅殯于臨安近朱元晦<lb/>
　以其族人爲作行狀而尤先生延之作誌銘遷葬<lb/>
　于西湖之上有聘遊集三十卷曲洧紀聞一書事<lb/>
多岀於晁氏之言丗頗傳之及與洪張爲輶軒唱<lb/>
<hi>二四</hi>和集去歳　朝廷録其孫爲文學云<lb/>
明清頃有沈必先日記言奏事殿中　髙宗云近有<lb/>
<pb n="KR3l0062_SBCK_020-3a"/>
　人自東京迯歸聞張九成見爲劉䂊用事可怪必<lb/>
　先奏云張九成在其郷里臨安府塩官縣寄居去<lb/>
　行闕無百里而逺兩日前方有文字來乞將磨勘<lb/>
　一官回授父改緋章服幸陛下裁之上云如<lb/>
　此則所傳妄矣可笑不若便與一差遣召來盖子<lb/>
　韶廷試䇿流播僞齊人悉諷誦故傳疑焉翌日降<lb/>
<hi>二五</hi>旨除袐書郎<lb/>
吕元直秉鈞旣乆又侍上汎海回越益肆其功自任<lb/>
　威福趙元鎮爲中司上䟽力排之元直移元鎮爲<lb/>
　翰林學士元鎮引司馬温公故事以不習駢儷之<lb/>
　文不肯就職且辭且攻之章至十數上元直竟從<lb/>
<pb n="KR3l0062_SBCK_020-3b"/>
<hi>二六</hi>䇿免以優禮而去元鎮徑除簽書樞宻院事時<hi>建炎四年四月也</hi>
許志仁龍舒之秀士能詩善謔早爲李伯紀之門賔伯<lb/>
　紀捐館諸子延緇徒爲佛事群僧請懴悔之詞于許<lb/>
　廼取汪彦章昔所行謫詞中數語以授之僧徒髙唱<lb/>
　云朋邪罔上罪消㓕欺丗盗名罪消㓕如此者不一<lb/>
<hi>二七</hi>諸子憤怒詢其所繇知出于志仁詬責而逐之<hi>李元度云</hi>
紹興𥘉梁仲謨汝嘉尹臨安五皷往待漏院從官皆在焉<lb/>
　有據胡床而假寐者旁觀笑之又一人云近見一交椅様甚<lb/>
　佳頗便於此仲謨請之其說云用木爲荷葉且以一柄挿于靠<lb/>
　背之後可以仰首而寢仲謨云當試爲諸公製之又明日入朝<lb/>
　則凢在坐客各一張易其舊者矣其上所合施之物悉<lb/>
<pb n="KR3l0062_SBCK_020-4a"/>
<hi>二八</hi>備焉莫不歎伏而謝之今逹䆠者皆用之盖始於此<lb/>
外祖曾空青任知信州日嘗辯宣仁聖烈誣謗以進<lb/>
　于　髙宗皇帝首尾甚詳今備録之切伏惟念<lb/>
　宣仁聖烈皇后遭無根之謗四十餘年　陛下踐<lb/>
　祚之初首降　德音昭示四方明　文母保祐之<lb/>
　功誅姦臣貪天之慝　赫然威斷風動天下薄海<lb/>
　内外皷舞懽呼小臣么微嘗冒萬死於建炎元年<lb/>
　八月内備録先臣遺記扣　閽以陳盖自紹聖以<lb/>
　來大臣報復元祐私怨造爲滔天之謗上及　宣<lb/>
　仁先臣某方位樞筦論議為多臣於家庭之間固<lb/>
　巳與聞其略而先臣親書記録尤爲詳盡其後蔡<lb/>
<pb n="KR3l0062_SBCK_020-4b"/>
　渭繳文及甫等僞造之書附㑹廢立之謗當時用<lb/>
　事之臣至以謂　神考非　宣仁所生以實傾摇<lb/>
　廢立之迹欲以激怒　哲宗頼哲宗皇帝天姿<lb/>
　仁考洞照謬妄而又先臣每事極論痛伐賊謀故<lb/>
　於　宣仁終不能遂其姦計是時蔡京撰造<lb/>
　仁宗欲以庻人之禮改葬章獻意在施之　宣仁<lb/>
　先臣所陳乃以謂天命何可移易　宣仁必無此<lb/>
　心乞　宣諭三省於　詔命之中推明　太母德<lb/>
　意時　哲宗聖諭云　宣仁乃婦人之堯舜又蔡<lb/>
　京以謂不誅楚邸則天下根本未正先臣所陳乃<lb/>
　以謂就令楚邸有謀亦當<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>容闊略豈唯傷<lb/>
<pb n="KR3l0062_SBCK_020-5a"/>
　先帝篤愛兄弟之恩亦恐形迹　宣仁上累<lb/>
　聖德時　哲宗又有他必不知之語雖追貶王珪<lb/>
　力不能回而於珪責詞中猶用先臣之言増四句<lb/>
　云　昭考與子之意素已著明　太母愛孫之慈<lb/>
　初無間隙　哲宗至再三稱善元符之末　太上<lb/>
　皇帝踐祚　欽聖獻肅垂簾之初先臣又嘗陳三<lb/>
　省言元祐廢立之事　欽聖云冤他孃孃豈有此<lb/>
　意又云無此事又云當時不聞誰敢說及此事盖<lb/>
　欽聖受遺神宗同定大䇿禁中論議無不與聞歎<lb/>
　息驚嗟形於　聖語誣罔之狀明白可知逮崇寜<lb/>
　之後蔡京用事首逐先臣極力傾擠寘之死地一<lb/>
<pb n="KR3l0062_SBCK_020-5b"/>
　時忠良相繼貶竄方遂其指鹿爲馬之計豈復以<lb/>
　投䑕忌噐爲嫌顛倒是非甘心快意至與蔡懋等<lb/>
　撰造宫禁語言事跡加誣　欽聖欺罔　上皇以<lb/>
　誑惑衆聽　國史所載臣雖不得而見然以紹聖<lb/>
　不得伸之姦謀施於崇寧擅權自肆之後其變亂<lb/>
　是非巧肆誣詆亦不待言而後知也然彼不知者<lb/>
　公論所在判若黒白於　陛下聖德亦巳乆矣又<lb/>
　况　二聖玉音如在先臣記録甚詳乃欲以一二<lb/>
　姦人之言欺天罔地成其私意今日之敗必至之<lb/>
　理也本末事實盡載先臣　三朝正論伏望<lb/>
　聖慈萬機之暇特賜　省覧付之外廷宣之史官<lb/>
<pb n="KR3l0062_SBCK_020-6a"/>
播告中外使天下後丗暁然皆知　哲宗仁孝之<lb/>
徳𥘉無疑似　欽聖歎息之語深切著明而四十<lb/>
　餘年間止縁二三姦臣賊子興訛造訕以報　簾<lb/>
　幃之怨貪天之力以掩　巍巍之功使　宣仁聖<lb/>
　烈皇后保佑大德返遭誣　今者考正是非誅鉏<lb/>
　謗讟隂霾蔽蝕之際然後赫然　日月之光旁燭<lb/>
　四海焜燿萬丗與天地合德於無窮也先臣不昧<lb/>
　亦皷舞於九泉之下矣此紹興三年五月也　三<lb/>
<hi>二九</hi>朝正論士大夫家往往有之<lb/>
紹興庚申歲明清侍親居山隂方緫角有學者張堯<lb/>
　叟唐老自九江來從先人適聞岳侯父子伏誅堯<lb/>
<pb n="KR3l0062_SBCK_020-6b"/>
　叟云㒒去歳在羗廬正覩岳侯葬母儀衛甚盛觀<lb/>
　者填塞山間如市解后一僧爲㒒言岳葬地雖佳<lb/>
　但與王樞宻之先塋坐向旣同龍虎無異掩壙之<lb/>
　後子孫須有非命者然經數十年再當昌盛子其<lb/>
　識之今廼果然未知它日如何耳王樞宻廼襄敏<lb/>
　本江州人葬其母于郷里有十子輔道旣罹横逆<lb/>
　而有名字者爲開封幕過橋墮馬死名端者待漏<lb/>
　禁門簷瓴氷柱折墜穿頂而没後數十年輔道之<lb/>
　子炎弼彦融以勲德之裔　朝廷録用以官把麾<lb/>
　持節升直内閣炎弼二子萬全萬樞令皆正郎而<lb/>
　諸位登進士第者接踵岳非辜之後凢三十年滿<lb/>
<pb n="KR3l0062_SBCK_020-7a"/>
　洗冤誣諸子若孫驟從縲紲進躐清華昔日之言<lb/>
<hi>三十</hi>猶在耳也<lb/>
紹興癸亥和議初成有南雄太守黃逹如者考滿還<lb/>
　朝獻言請盡誅前此異議之士庻幾以杜後患秦<lb/>
　㑹之喜之薦爲監察御史方數日廣東部使者韓<lb/>
　球按其贓汙鉅萬奏牘旣上雖秦亦不能揜僅止<lb/>
<hi>三一</hi>罷絀人亦快之<lb/>
洪景伯兄弟應博學宏詞以克敵弓銘爲題洪惘然<lb/>
　不知所岀有廵鋪老卒覩于案間以問洪云官人<lb/>
　欲知之否洪笑曰非而所知卒曰不然我本韓丗<lb/>
　忠太尉之部曲從軍日目見有人以神臂弓舊様<lb/>
<pb n="KR3l0062_SBCK_020-7b"/>
　獻于太尉太尉令如其制度製以進御賜名克<lb/>
　敵并以歳月吿之洪盡用其語首云紹興戊午五<lb/>
　月大将<hi>云云</hi>主文大以驚喜是歲遂中科目若有<lb/>
　神助焉此蓋熈寧中西人李宏中創造因内侍張<lb/>
<hi>三二</hi>若水獻于𥙿陵者也<hi>李平叔云</hi>
鄭亨仲剛中爲川陜宣撫節制諸將極爲尊嚴呉璘<lb/>
　而下每入謁必先堦墀然後升㕔就坐忽璘除少<lb/>
　保來謝語主閽吏乞講鈞敵之禮吏以爲白亨仲<lb/>
亨仲云少保官雖髙猶都統制耳倘變常禮是廢<lb/>
　軍容少保若欲反則取吾頭可矣堦墀之儀不可<lb/>
　易也璘皇恐聽命人皆韙之<lb/>
<pb n="KR3l0062_SBCK_020-8a"/>
政和末秦㑹之自金陵往參成均行次當塗境上值<lb/>
大雨水衝橋断不能前進虚中居民開短䆫延一<lb/>
　士子教其子弟士子於書室䆫中窺見秦徒歩執<lb/>
蓋立風雨中淋漓悽然甚憐之呼入令小愒至晚<lb/>
　雨不止白其主人推食挽留而共榻翌日晴霽送<lb/>
　之登途秦大以感激秦旣自叙其詳復詢士之姓<lb/>
　名云曹筠庭堅也秦登第即䆠顯絶不相聞乆之<lb/>
曹建炎初以太學生隨　大駕南幸至維揚免省<lb/>
䇿名後爲台州知録老不任事太守張偁對移爲<lb/>
黃巖主簿無憀之甚時秦專權乆矣曹一夕偶省<lb/>
　悟其前此一飯之恩因謀諸婦婦呉越錢族晩事<lb/>
<pb n="KR3l0062_SBCK_020-8b"/>
　曹頗解事謂曰審爾何不漫愬之筠因便介姑作<lb/>
　詩以致祈懇末句云浩浩秦淮千万頃好將餘浪<lb/>
　到灘頭其淺陋不工如此秦一覧慨然興念以刪<lb/>
　定官召之㝷改官入臺遂進南床髙宗悪之親<lb/>
　批逐岀秦猶以爲集英殿修撰知衢州未幾坤維<lb/>
　闕帥即擢次對制閫全蜀到官之後弛廢不治遂<lb/>
　致孝忠之變秦竟庇護之奉祠而歸秦没始奪其<lb/>
<hi>三四</hi>職云<lb/>
方務德帥荆南有寓客張黜者廼魏公之族子岀其<lb/>
　廼翁所記建炎刑州遺事一編示務德云孔彦舟領<lb/>
　衆十餘萬破荆南城是時　朝廷方經理北虜未<lb/>
<pb n="KR3l0062_SBCK_020-9a"/>
　暇討捕群盗張單騎入城說諭彦舟使之効順<lb/>
　朝廷著名青史勿罣丹書爲天下笑彦舟感悟與<lb/>
　部下謀咸有納𣢾之意張又語之云太尉須立勞<lb/>
　効庻爲　朝廷所信四川宣撫乃我之叔父也目<lb/>
　今去　朝廷甚逺俟見太尉立功當爲引領頭目<lb/>
　人入川叅宣撫以求保奏推賞如何彦舟云甚好<lb/>
　今有一項虜人往湖南刼掠聞朝夕取道㐮陽以<lb/>
　歸北界待與欄截勦殺以圖報國張云此項虜㓂<lb/>
　人數不多又是歸師在今日無甚利害鼎州一帶<lb/>
　有賊徒鍾相衆號四十萬乃　國家腹心之疾太<lb/>
　尉儻能平此　朝廷必喜將士以此取冨貴何患<lb/>
<pb n="KR3l0062_SBCK_020-9b"/>
　不濟諸將皆喜云此亦何難彦舟亦首肯張遂促<lb/>
　其岀師一戰而勝賊徒犇潰張遂與彦舟具立功<lb/>
　人姓名及歸降文字與彦舟心腹數人俱入蜀謁<lb/>
　魏公行至䕫州又遇劇賊劉超者擁數萬衆欲往<lb/>
　湖南刼掠張又以說彦舟之言告之且言太尉或<lb/>
　肯相從我當併往宣撫司言之超亦聽命駐軍于<lb/>
　䕫州不爲鹵掠之計以俟　朝命張行未及宣撫<lb/>
　司數舍遇族兄自魏公處來問何幹且以兩事吿<lb/>
　之族兄者從而攫金張荅以此行止爲　朝廷寛<lb/>
　頋憂及救數路生靈之命豈有閑錢相助其人不<lb/>
　恱徑返往見魏公先言以爲張受三賊賂甚厚其<lb/>
<pb n="KR3l0062_SBCK_020-10a"/>
　謀變詐不可信魏公然之張至宣撫司乞推賞孔<lb/>
　彦舟部曲以彦舟爲主帥且令屯駐荆南使之彈<lb/>
　壓鍾相餘黨招撫襄漢荆湖之人復耕桑之業魏<lb/>
　公悉不從姑令彦舟領部曲往黃州屯駐大失望<lb/>
　徒黨皆不樂黄州之行以謂宣司不信其誠心遂<lb/>
　率衆渡淮降虜紹興初楊么復嘯聚鍾相餘黨二<lb/>
　十萬占洞庭湖襄漢湖湘之民蹂踐過半至今州<lb/>
　縣荒殘不能復舊劉超者只駐軍䕫州後遇劉季<lb/>
　髙自蜀𬒳召趍　朝携降書入奏朝廷大喜季<lb/>
　髙之進用繇此而得之以上悉張自叙云尓不欲<lb/>
　易之<lb/>
<pb n="KR3l0062_SBCK_020-10b"/>
湯致逺鵬舉守婺州與通判梁仲寛厚善仲寛者越<lb/>
　人也晚得一婢甚憐寵之一旦辭去遂爲夭章寺<lb/>
　長老德範者所有納之于方丈梁邑邑以終湯時<lb/>
　帥長沙有過客爲湯言之且悲且憤識之胷中明<lb/>
　年湯易帥浙東入境即夭章甫至寺中急呼五百<lb/>
　禽主僧决而逐出大以快意然德範者與婢一舸<lb/>
<hi>三六</hi>東去巳逾月被撻之髠入院蓋未乆也<lb/>
陳師禹汝錫處州人也以才猷宣力于中興之初<lb/>
　髙宗自四明還㑹稽領帥浙東當槍攘之後安輯<lb/>
　經理美効甚著適秦㑹之自北方還　朝素懐眦<lb/>
　睚以它罪坐師禹貶單州團練副使漳州安置旣<lb/>
<pb n="KR3l0062_SBCK_020-11a"/>
　行一程次楓橋鎮客将朱禮者晨起皷帥于衆曰<lb/>
　責降官在法不當差破送還人一喏而散師禹不<lb/>
　免雇賃使令以之貶所時王昭祖揚英爲帥属在<lb/>
　旁知狀雖憤怒之而莫能何也後十八年昭祖以<lb/>
　吏部郎出爲叅謀官朱禮者巴爲大吏適湯致逺<lb/>
　來爲帥湯素負嫉悪之名開藩未乆昭祖白其事<lb/>
　于湯令搜訪其姦贓黥竄象州一郡翕然師禹孫<lb/>
<hi>三七</hi>師點也<lb/>
呉棫才老舒州人飽經史而能文决科之後浮湛州<lb/>
　縣晚始得丞太常紹興間尚須次也娶孟氏仁仲<lb/>
　之妹貧往依焉仁仲自建康易帥浙東言者論謝<lb/>
<pb n="KR3l0062_SBCK_020-11b"/>
　上表中含譏刺　詔令分析仁仲辯數以謂乆弃<lb/>
　筆研實託人代作孟雖放罪㝷亦引閑秦㑹之令<lb/>
　物色知假手于才老臺評遂上罷其新任繇是廢<lb/>
<hi>三八</hi>斥以終有毛詩叶韻行於丗<lb/>
汪明逺澈任衡州教授以母憂歸從吉後造　朝從<lb/>
　秦㑹之仍求舊求舊闕詞甚懇到秦問何苦欲此<lb/>
　汪云彼中人情旣熟且郡有兩臺可以求知秦愈<lb/>
　疑之不與廼以沅州教授處之旣不遂意而地偏<lb/>
　且逺汪家素貧稱貸赴官極爲不滿到郡見井邑<lb/>
　之荒凉游從之寥落尤以欎陶心竊怒秦而不敢<lb/>
　言也適万俟元忠與秦異議自參政安置秭歸後<lb/>
<pb n="KR3l0062_SBCK_020-12a"/>
　徙沅江汪囙謁之投分甚懽日夕往還三載之間<lb/>
　益以膠固万俟還　朝繼而大拜首加薦引力爲<lb/>
<hi>三九</hi>之地入朝七年間遂登政府事不可料有如此者<lb/>
鄭恭老作肅甲戌歲自知吉州回上殿陳劄子云郡<lb/>
　中毎歲以黃河竹索錢輸于公上黃河乆䧟僞境<lb/>
　錢歸何所乞行蠲免其他循襲似此等者亦乞盡<lb/>
　令除放　髙宗嘉納且喻秦丞相而稱奬再三焉<lb/>
　秦大怒諷部使者誣以爲在任不法興大獄而繩<lb/>
<hi>四十</hi>治之逮吏及門而秦殂遂免<lb/>
紹興巳夘陳瑩中追謚忠肅其子應之正同適爲刑<lb/>
　部侍郎往謝政府有以大魁爲元樞者忽問云先<lb/>
<pb n="KR3l0062_SBCK_020-12b"/>
　丈何事得罪秦師垣邪應之曰先人建中初爲諌<lb/>
　官力言二蔡於未用事時其後以此遷謫流落無<lb/>
　有寧日其人若醒悟狀曰此所以南度後便爲參<lb/>
<hi>四一</hi>政也盖後誤以爲陳去非然不知初又以爲何人也<lb/>
李泰發之遷責海外也欲寓書秦丞相以祈内徙而<lb/>
　無人可遣門人王彦恭趯罷雷守閑居全州泰發<lb/>
　乃作秦書託王爲㝷端便王鄰之居有李将領者<lb/>
　坐岳侯事編置于郡與閭里通情趯令其子司法<lb/>
　者從李将就雇一隷遣往會稽授書于泰發家旣<lb/>
　至越泰發子弟不敢以人入都乃就令此介自往<lb/>
　相府投之旣逹于秦忽令問李參政今在何所逺<lb/>
<pb n="KR3l0062_SBCK_020-13a"/>
　人倉猝遽對云李參政見在全州與王知府鄰居<lb/>
　蓋誤以李將爲泰發也且云有王法司與李參政<lb/>
　親以書付我令來盖錯愕之際又稱司法爲法司<lb/>
　也秦怒於是送大理寺根勘行下全州體究李光<lb/>
　擅離貶所如何輒敢存留在本州且追王趯并王<lb/>
　法司赴獄而全州適有法司人吏姓王者亦與彦<lb/>
　恭舍甚迩俱就逮後體究得泰發𥘉未嘗離昌化<lb/>
　但誣彦恭以前任過愆除名勒停編管辰州王法<lb/>
　司者懵然不知亦勒認贓罪杖脊當時聞者無不<lb/>
<hi>四二</hi>笑而憐之<lb/>
汪明逺爲荆襄宣諭使逆亮遣劉蕚領兵號二十萬<lb/>
<pb n="KR3l0062_SBCK_020-13b"/>
　侵犯襄漢間荆蕚諸軍屢捷俘虜人多僉軍語我<lb/>
　師云我軰皆𬒳虜中僉來離家日父凡告戒云汝<lb/>
　見　南朝軍馬切勿向前迎敵但只投降他日定<lb/>
　放汝歸父兄再有相見之期儻不從誨戒必遭南<lb/>
　軍殺戮有聞此語以告明逺者遂與幕僚謀之建<lb/>
　議盡根刷俘虜之人借𥙷以官縱遣北歸歡躍而<lb/>
　去乾道改元虜人再來侵犯荆鄂亦出師入北界<lb/>
<hi>四三</hi>縱遣之人有來爲郷道者諸將皆全璧而歸<lb/>
逆亮篡位之後偶因　本朝遣使至其闕廷有畏讋<lb/>
　者遂有輕我之心即謀大舉僉刷以北人爲兵欲<lb/>
　以百萬南攻止得六十七萬以二十七萬侵淮東<lb/>
<pb n="KR3l0062_SBCK_020-14a"/>
　敵劉信叔亮以四十萬自隨由淮西來與王權相<lb/>
　遇而王權之衆不能當在和州對壘權盡遣渡船<lb/>
　過南岸與其衆誓云　國家飬汝軰許時政要今<lb/>
　日以死上報衆皆唯唯兩軍堅壁不動權以二三<lb/>
　腹心自隨手執諸軍旗號戒諭諸將云不可妄動<lb/>
　且看虜軍有陣脚不固不肅者看吾舉逐軍旗号<lb/>
　先舉動虜軍數重之内有紫傘往來傳呼者莫知<lb/>
　其意虜軍先來犯陣遇大雨遂退復駐軍于舊寨<lb/>
　無一不肅諸將遂語權云虜軍如此我軍如何可<lb/>
　戰權云諸公不可說此語今日正當報國之時冝<lb/>
　盡死于此不可有一人異議諸將云太尉欲與諸<lb/>
<pb n="KR3l0062_SBCK_020-14b"/>
　軍死此却将甚軍馬與　國家保守江靣權悟其<lb/>
　言遂言當從諸人議往南岸叫船渡軍馬還與<lb/>
　國家保江却自往朝廷請罪又與諸将計筭軍<lb/>
　馬渡江有殿後者必爲虜騎所追合損折一軍半<lb/>
　人馬又要一将殿後統制官時俊云願爲殿後保<lb/>
　全軍馬過江衆服其勇王琪是時爲護　聖馬軍<lb/>
　統制亦同行云所部軍馬乃　主上親隨太尉不<lb/>
　可失却他一人一騎遂令護　聖馬軍先渡諸<lb/>
　軍次第而濟虜騎果下馬來追襲時俊牌手當之<lb/>
　幸所失不致如筭之數諸軍遂就采石各上戰艦<lb/>
　以備虜人權爲樞宻行府押詣　朝廷竄于海外<lb/>
<pb n="KR3l0062_SBCK_020-15a"/>
　逆亮築臺江岸刑白馬祭天自執紅旗麾諸軍渡<lb/>
　江行至中流爲采石戰艦迎敵時俊在舟中令軍<lb/>
　士以寸札弩射虜人赴水者多盡皆退走亮知江<lb/>
　岸有備遂全軍過楊州軍士奏凱未及登岸虞丞<lb/>
　相允文以參賛軍事偶至采石遂與王琪報捷于<lb/>
　朝虞自中書舎人除兵部尚書自此遂柬眷知<lb/>
　琪除正任觀察使諸将在江中獲捷者亦皆次第<lb/>
　而遷水軍統制盛新功多而獲賞㝡輕壹鬱而死<lb/>
　建康采石軍士至今憐之次年春初明清從外舅<lb/>
　起帥合肥道出采石親見将士言之直書其語不<lb/>
　復潤色以文云<lb/>
<pb n="KR3l0062_SBCK_020-15b"/>
隆興初有胡昉者大言夸誕當國者以爲天下竒才<lb/>
　力加薦引命之以官曾未數年爲两浙漕一日語<lb/>
　坐客云　朝廷官爵是買吾曹之頭顱豈不可畏<lb/>
<hi>四五</hi>適聞人伯卿阜民在坐末趍前云也買脫空胡黙然<lb/>
前録載湯進之封慶國公也明清甞陳之章聖之初<lb/>
　封湯始疑以爲未然於史館檢閱然後封章其所<lb/>
　上劄子廼云自天聖以來未有敢以爲封者然又<lb/>
　不知宣和中王黼白蒙亨皆甞受而失於辭避是<lb/>
<hi>四六</hi>不曾詳於稽考也<lb/>
明清晚識遂初尤延之先生一見傾蓋若平生懽借<lb/>
舉引重恩誼非輕公任文昌一日忽問云天臨殿<lb/>
<pb n="KR3l0062_SBCK_020-16a"/>
　在於何時邪明清云自昔以來蓋未有之紹聖初<lb/>
　米元章爲令畿邑之雍丘遊治下古寺寺僧指方<lb/>
　丈云頃　章聖幸亳社千乗萬騎經從嘗愒宿于<lb/>
　中元章即命彩飾建䲭嚴其羽衞自書榜之曰天<lb/>
　臨殿時吕升卿為提點開封府縣鎮公事以謂下<lb/>
　邑不白　朝廷擅創殿立名將按治之蔡元長作<lb/>
　内相營捄獲免聞有自製殿賛恨未見之尤即從<lb/>
　䄂間出文書迺元章所書賛也云才方得之公可<lb/>
　謂博物洽聞矣翌日入省形言稱道于稠人廣衆<lb/>
　中焉楼大防作夕郎出示其近得周文榘所畫重<lb/>
　屏圖　祐陵親題白樂天詩于上有衣中央帽而<lb/>
<pb n="KR3l0062_SBCK_020-16b"/>
　坐者指以相問云此何人邪明清云頃歳大父牧<lb/>
　九江於廬山圎通寺撫江南李中主像藏于家今<lb/>
　此繪容即其人文榘丹青之妙在當日列神品蓋<lb/>
　畫一時之㬌也亟走介往㑹稽取舊収李像以呈<lb/>
　似靣皃冠服無豪髮之少異因爲跋其後楼深以<lb/>
　賞激継而明清丐外得請以詩送行後一篇云遂<lb/>
　初陳迹遽凄凉擊節青箱極薦揚談笑於儂情易<lb/>
　厚典刑使我意差強重屏唐畫論中主古殿遺文<lb/>
　話阿章舊事從今向誰問尺書時許到淮郷<lb/>
　　明清前年厠迹　蹕路假居于臨安之七寳山<lb/>
　　俯仰顧眄聚山林江湖之勝于几案間襟懷洒<lb/>
<pb n="KR3l0062_SBCK_020-17a"/>
　然記憶舊聞纂揮麈後録旣幸成編去歳請外<lb/>
　從欲贅丞海角涉筆之暇無所用心省之胷次<lb/>
　隨手濡毫又獲数十事不覺盈帙漫名曰揮麈<lb/>
　第三録凢所聞見若來歷尚晦本末未詳姑且<lb/>
　置之以待乞靈于博洽之君子然後敢書斯亦<lb/>
　習氣未能掃除猶雞肋之餘味耳慶元初元仲<lb/>
　春丁巳明清重書于呉陵官舎佳客亭<lb/>
揮麈第三録卷之三<lb/>
<pb n="KR3l0062_SBCK_020-17b"/>
<pb n="KR3l0062_SBCK_020-17b"/>
</p>
<p>
</p>
  </div>
</body>
</text>
</TEI>
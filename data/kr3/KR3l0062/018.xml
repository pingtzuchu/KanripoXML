<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0062_SBCK_018-1a"/>
揮麈第三録卷之一<lb/>
<hi>一</hi>朝請大夫主管台州崇道觀汝隂王明清<lb/>
佛宇掛鍾之閣多虚其中蓋欲聲之透徹也<lb/>
　孝宗潜躍在㓜歲時偶至秀州郡城外真如寺登<lb/>
　鍾樓游戲而僧徒先以蘧蒢覆空處上悮履其<lb/>
　上遂并墜焉旁觀之人失色無措亟往視之乃屹<lb/>
　然立于席上略無驚怖之狀此與夫　國史所載<lb/>
　太祖皇帝少年日人馬俱墯于汴都城樓者若合<lb/>
<hi>二</hi>一契焉<hi>陳揆彦緼云</hi>
明清前年虱底百僚夏日訪尤丈延之語明清云中<lb/>
　興以來省中文字亦可引證但建炎己酉之冬<lb/>
<pb n="KR3l0062_SBCK_018-1b"/>
　髙宗東狩四明登舶渉嶮至次年庚戌三月回次<lb/>
　越州數月之間翠華駐幸之所排日不可稽考柰<lb/>
　何明清即應之曰自昔以來大臣各有日録以書<lb/>
　是日君臣奏對之語當時吕元直爲左僕射覺民<lb/>
　爲叅知政事張全真爲簽書樞宻院皆從上浮于<lb/>
　海早晚宻衛于舟中者樞宻都承旨辛道宗兄弟<lb/>
　也逐人必有家乗存焉今吕范二家皆居台州全<lb/>
　真郷里常州若行下數家取索日録參照則瞭然<lb/>
　不遺時刻矣延之云甚善便當理㑹繼而延之病<lb/>
　矣不知曾及施行否去秋赴官吴陵舟過茂苑訪<lb/>
　一親舊觀其所藏書囙得己酉年李方叔正民代<lb/>
<pb n="KR3l0062_SBCK_018-2a"/>
　言詞掖從行航海所紀頗備眀清所緝後録取王<lb/>
　頴彦錢穆記録其間於此亦有相犯者姑悉存之<lb/>
　所恨尤先生不及見之耳其目云中書舎人李正<lb/>
　民乗桴記曰建炎己酉秋七月車駕在金陵初一<lb/>
　日下詔奉隆祐　太后六宫外洎六曹百司皆之<lb/>
　南昌命簽書樞宻院事滕康資政殿學士劉與同<lb/>
　知從衛三省樞宻院治常程有格法細務及從官<lb/>
　郎吏皆分其半從行八月十六日隆祐登舟百司<lb/>
　辝於内東門閠八月一日内出　御筆以固守建<lb/>
　康或左趨鄂岳右駐吴越集百官議于都堂羣臣<lb/>
　皆以鄂岳道逺恐饋餉難繼又慮車駕一動即江<lb/>
<pb n="KR3l0062_SBCK_018-2b"/>
　北群盗必乗虚以窺呉越則二浙非我有乃决呉<lb/>
　越之行十三日制以吕頥浩爲左僕射杜充爲右<lb/>
　僕射繼又命杜充以江淮宣撫使<hi>留平</hi>建康府㳂江<lb/>
　諸将並聽節制二十四日從官以下先行二十六<lb/>
　日　車駕離建康府九月八日　行在平江府十<lb/>
　一日以翰林學士張守簽書樞宻院周望爲兩浙<lb/>
　宣撫使留平江府初命周望爲江南荆湖宣撫使<lb/>
　駐兵鄂州以控上流以頥浩不可離　行在乃改<lb/>
　命焉十月二日從官以下先發初五日　車駕離<lb/>
　平江府十三日　行在越州入居府廨百司分寓<lb/>
　十一月二十日知杭州康允之遣人押到歸朝官<lb/>
<pb n="KR3l0062_SBCK_018-3a"/>
　某人云自壽陽來報金人數道並入巳自采石濟<lb/>
　江以未得杜充周望奏報　朝廷大駭集從官議<lb/>
　欲移蹕江上親督諸將爲迎敵之計宰相侍從同<lb/>
　對于便坐或謂且遣兵將或謂冝募敢戰士以行<lb/>
　宰相吕頥浩又自請行議未决退詣都堂午間得<lb/>
　周望奏狀録到杜充書虜騎至和州巳召王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>移<lb/>
　師南渡杜充親督師詣采石防守　朝廷稍安從<lb/>
　官乃請遣兵應援建康又分兵守衢州信州隘路<lb/>
　慮胡騎自江黃間南渡或從趨衢信以迫　行在<lb/>
　也二十一日命傅崧卿爲浙東防遏使令召募土<lb/>
　豪以備衢信得江州報胡人破黃州由鄂州渡江<lb/>
<pb n="KR3l0062_SBCK_018-3b"/>
　向興國軍洪州是日有中使自洪來云隆祐一行<lb/>
　巳於十一月初八日起發往䖍州矣二十二日從<lb/>
　官又請對慮胡騎不測馳突請以郭仲荀輕兵三<lb/>
　千從　車駕至平江府倚周望韓丗忠兵以爲援<lb/>
　仲荀方自杭來士卒老㓜未至易作去計而令張<lb/>
　俊兵以次進發旣對上以張俊重兵不可留遂决<lb/>
　議皆行退命直學士院汪藻草詔暁諭軍兵以迎<lb/>
　敵之說乃以二十三日先發兵三千　車駕以二<lb/>
　十五日起行旣至錢清堰宿頓是夜得杜充奏我<lb/>
　師敗績又康允之奏人馬巳自建康府徑路犯杭<lb/>
　州界遂倉猝回鑾二十六日次越州城下從官對<lb/>
<pb n="KR3l0062_SBCK_018-4a"/>
　于河次亭上議趨四明吕頥浩奏欲令從官已下<lb/>
　各從便而去上以爲不可曰士大夫當知義理豈<lb/>
　可不扈從若如此則　朕所至乃同冦盗耳於是<lb/>
　郎官以下或留越或徑歸者多矣二十七日以御<lb/>
　史中丞范宗尹叅知政事是日早　駕詣都堂撫<lb/>
　諭将士移御舟過都泗堰不克二十八日晩岀門<lb/>
　雨作自是路中連雨泥淖吏卒老㓜暴露不勝其<lb/>
　苦命兩浙轉運使陳國瑞㳂路排頓用炭一千二<lb/>
　百斤猪肉六百斤以給衛士云十二月五日　車<lb/>
　駕至四明居于府廨　朝廷召集海舟甚急監察<lb/>
　御史林之平自春中遣詣福建召募海船至是相<lb/>
<pb n="KR3l0062_SBCK_018-4b"/>
　繼而至　朝廷甚喜十一日親從班直百餘人因<lb/>
　宰執早朝至行宫門外邀宰相問以欲乗海舟何<lb/>
　往頥浩喻以利害乃退上命辛永宗勒中軍盡捕<lb/>
　諸班直囚之十三日誅其首者十有餘人並降隷<lb/>
　諸軍以侍御史趙鼎爲御史中丞十四日臺諌請<lb/>
　對　上喻以不得已之意又探報虜人巳入杭州<lb/>
　劉俊引兵岀戰不勝康允之走保赭山詔六曹百<lb/>
　司官吏並於明越温台從便居住於是左右司御<lb/>
　營使司參議官皆留十五日大雨群臣欲朝至殿<lb/>
　門有㫖放散惟宰執入對旣退車駕遂登舟至<lb/>
　定海宰執從行十六日從官以次行吏部侍郎蘇<lb/>
<pb n="KR3l0062_SBCK_018-5a"/>
　望之以疾辝不至詔給寛假給事中汪藻乞陸行<lb/>
　以從十八日聞有使人至命范宗尹趙鼎復回明<lb/>
　州以修贄旣至乃前所遣報信使臣而已十九日<lb/>
　車駕至昌國縣二十四日遣權户部貟外郎李承<lb/>
　造往台州刷錢帛二十五日早得越州李鄴奏云<lb/>
　虜人巳在西興下寨别令人馬自諸曁趨<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣徑<lb/>
　入明州乃議移舟之温台是日范宗尹趙鼎回至<lb/>
　行在二十六日啓行自是連日南風舟行雖穩而<lb/>
　日僅行數十里云二十九日歳除庚戌正月一日<lb/>
　大風碇海中二日北風稍勁晚泊台州港口三日<lb/>
　早至章安鎮駐舟知台州晁公爲與李承造皆來<lb/>
<pb n="KR3l0062_SBCK_018-5b"/>
　上幸祥符寺從官迎拜於道左是日得餘姚把隘<lb/>
　官陳彦報人馬至縣迎擊乃退又得韓丗忠奏見<lb/>
　在青龍鎮就粮欲俟敵人之歸爲擊計初命丗忠<lb/>
　駐兵鎮江控扼後聞胡人自采石濟師上命追丗<lb/>
　忠赴　行在又欲令移軍常州吕頥浩請以<lb/>
　御筆召之上曰　朕與丗忠約堅守今聞乃來於<lb/>
　是遣中使賫　詔丗忠聞采石失守已離鎮江府<lb/>
　登海舟矣至得奏上優詔荅之四日象山縣報人<lb/>
　馬至明州張俊爲戰守備明州西城外民居盡爇<lb/>
　之矣然其意亦欲來赴　行在也晚得康允之奏<lb/>
　繳到杜充書已在真州與劉位聚兵爲邀擊計徐<lb/>
<pb n="KR3l0062_SBCK_018-6a"/>
　州趙立以師三千來援建康守陳邦光及户部尚<lb/>
　書李梲皆降于虜六日張俊奏云二十九日正月<lb/>
　初二日凢敵殺傷相當又得二十八日奏及差人<lb/>
　賫到二級上命辛企宗以兵一千赴明䇿應又出<lb/>
　手詔趣杜充趙立劉位激勵使戰以爲後圖皆親<lb/>
　書示宰執乃遣之而辛企宗不行七日周望奏常<lb/>
　州有緋抹額賊衆犯外城知州事周𣏌守子城以<lb/>
　拒賊赤心隊劉晏出戰敗之又言知秀州程俱率<lb/>
　官吏棄城保華亭縣又探建康人馬皆焚粮草収<lb/>
　金銀稍稍渡江北去自稱李成人馬云八日張思<lb/>
　正奏云張俊出兵擊退虜騎思正與劉洪道李質<lb/>
<pb n="KR3l0062_SBCK_018-6b"/>
　分兵追躡九日張俊已自台州陸趨行在意恐<lb/>
　金人小衂濟師而來力不能拒尔前此屢奏求海<lb/>
　舟　朝廷報以方聚集遣行欲其且留明州旣得<lb/>
　此奏甚以爲憂又慮李鄴已迎降虜人以越爲巢<lb/>
　穴其經營未巳也十日郭仲荀貴授汝州團練副<lb/>
　使廣州安置以擅離越州及妄支散錢帛又夜過<lb/>
　行在不乞　朝見等罪也十二日滕康遣使臣奏<lb/>
　隆祐一行巳到䖍州前此得信州探報云十七日<lb/>
　到吉州又云二十一日有人馬至吉州東岸知州<lb/>
　楊渊棄城走　朝廷深慮胡人追躡然本謀南昌<lb/>
　之行意謂虜人未必侵犯雖離建康日得宻旨令<lb/>
<pb n="KR3l0062_SBCK_018-7a"/>
　緩急取　太后聖旨便冝以行後至平江議者乃<lb/>
　云自蘄黃渡江陸行二百餘里可抵南昌　朝廷<lb/>
　始以爲憂遂命劉光丗自淮南移軍于江州以爲<lb/>
　南昌屏蔽旣至而軍中月費十三萬緡知州事權<lb/>
　邦彦以用度不足告于　朝廷命洪州三省宻院<lb/>
　應副至十一月中權邦彦乃奏言得東平府故吏<lb/>
　卒報其父巳身亡遂解官持服　朝廷雖遽命起<lb/>
　復而邦彦已離郡去及胡騎渡江光丗乃言初謂<lb/>
　蘄黃間賊冦遣兵迎擊旣知其爲金人遂回軍隆<lb/>
　祐以初八日行胡騎以十四日到城下於是知州<lb/>
　王子獻以下皆走胡騎入犯撫州执知州事王仲<lb/>
<pb n="KR3l0062_SBCK_018-7b"/>
　山以其子權知州事令根括境内金銀走洪州送<lb/>
　納虜怒其少云撫州四縣不及洪州一縣乃知信<lb/>
　州陳杌探報也十三日劉洪道奏金人再犯境上<lb/>
　遣兵拒之及陳彦在餘姚屡獲首級及稱李鄴並<lb/>
　無関報文字然台州探報越州並放散把隘人兵<lb/>
　及管待虜人与之飲燕又命父老僧道赴杭州知<lb/>
　其必迎降矣十四日張俊自台州來執胡人一名<lb/>
　至　行在戮之知邵武軍張毣奏有光澤縣弓手<lb/>
　同胡人一騎至軍稱有大軍千餘人継至巳行斬<lb/>
　首於是福建諸州皆震恐知福州林遹奏乞遣兵<lb/>
　防守又自言老病不任事乃命集英殿修撰程邁<lb/>
<pb n="KR3l0062_SBCK_018-8a"/>
　代之十五日胡人再犯餘姚　朝廷欲遣張公𥙿<lb/>
　以海舟数千載兵直抵錢塘江下燒爇胡人所集<lb/>
　舟舡衆以公𥙿素不知兵又慮海舟反為胡人所<lb/>
　得皆以爲不可十六日雨雷發聲十七日劉洪道<lb/>
　人以十三日一更水陸並進直至城下洪道与張<lb/>
　思正皆引兵岀天童山先是李質巳擅趨台州<lb/>
　朝廷方降三官今還四明巳無及矣又聞南昌胡<lb/>
　騎入潭州而洪撫建昌之間稍稍引去建昌通判<lb/>
　晁公邁申先因岀城招集民兵以軍事付訓練官<lb/>
　承信郎蔡延丗凡八易回延丗拒而不納十八日<lb/>
　移舟離章安鎮始張俊旣移軍　朝廷議分遣其<lb/>
<pb n="KR3l0062_SBCK_018-8b"/>
　将領率兵應授明州上不欲遣乃止謂他時駐蹕<lb/>
　之後資以彈壓盖　行在諸軍此皆精甲全裝稍<lb/>
　整齊尔又批令劉洪道等皆退避其鋒然議者皆<lb/>
　慮明旣失守則海道可虞而　行在必不敢安也<lb/>
　十九日晚雷雨又作二十日泊青澳門二十一日<lb/>
　泊温州港口二十二日余被旨奉使江湖問安隆<lb/>
　祐宫自後不復記録聞　行在巳駐温州矣已上<lb/>
　李所記云耳明清又聞是歳越州郡守李鄴旣以城<lb/>
　降通判曾怘罵賊不屈而死全家𬒳害獨乳婢抱<lb/>
　一嬰兒獲免有宣教郎知餘姚縣李頴士者募郷<lb/>
　兵数千列其旗幟以捍拒之賊旣不知其地势又<lb/>
<pb n="KR3l0062_SBCK_018-9a"/>
　不惻兵之多寡爲之小却彷徨不敢進者一晝夜<lb/>
　繇是大駕得以自定海登舟航海事平　詔特<lb/>
　贈怘直祕閣命其弟怤子崈以官頴士遷兩官擢<lb/>
　通判州事時又有宋輝者爲大漕治事秀州之華<lb/>
　亭縣聞龍　已涉巨浸即運米十萬石以數大<lb/>
　舶轉海訪㝷　六飛所向至章安鎮而與御舟遇<lb/>
　百司正闕續食頼此遂済多事之際若二人煇與<lb/>
　頴士者亦可謂竒績而怘之忠節皆恨丗人未多<lb/>
　知之頴士福州人登進士弟紹興中爲刑部郎中<lb/>
　輝敏求之孫後爲袐閣修撰知臨安府怘南豐先<lb/>
　生之孫崈即所逃嬰兒也嘗知南安軍<lb/>
<pb n="KR3l0062_SBCK_018-9b"/>
鄒志全旣以元符抗䟽徙新州繼又遭温益鍾正甫<lb/>
　之困辱禍患憂畏瀕於死所建中靖國之初　召<lb/>
　還自流人不及一年遂代言西掖傷兮之後噤不<lb/>
　岀一語呉興劉希范時爲太學生以書責之陳義<lb/>
　甚髙云玨少而學經究觀春秋責備賢者之義私<lb/>
　切疑之以謂丗之賢者不易得也求之百餘年間<lb/>
　所得不過十數人求之億萬人間所得不過一二<lb/>
　人苟有未至猶當掩蔽以全其名柰何反責其備<lb/>
哉及長式觀吏氏眇覿昔人特立獨行以自著見<lb/>
　者甚衆然靡不有初鮮克有終其能終始一德以<lb/>
　全公忠之節者幾希稱於當年罕全令名著於史<lb/>
<pb n="KR3l0062_SBCK_018-10a"/>
　氏鮮有完傳豈特賢者之過哉亦當時君子不能<lb/>
　相與輔其不及之罪也然則春秋責備之義是乃<lb/>
　垂戒萬丗欲全賢者之善此某所以不避僣易輒<lb/>
　獻所疑於門下也某自爲兒童即聞閤下場屋之<lb/>
　名及有知識又誦閤下場屋之文固以閤下爲當<lb/>
　今辝人然未敢直以古人大節望閤下也曁游太<lb/>
　學在諸生中徃徃有言前數年有博士鄒公經甚<lb/>
　明文甚髙行甚修不能低回當丗以直去位方且<lb/>
　歎息願見風采而不可得未幾閤下𬒳遇泰陵<lb/>
　進列諌垣極言時政萬里逺謫方是之時某亦東<lb/>
　下所過郡縣毎見親朋故舊下及田夫里婦必問<lb/>
<pb n="KR3l0062_SBCK_018-10b"/>
　閤下皃孰似年今幾逢　天子之怒誰與解之家<lb/>
　累之重誰與恤之莫不咨嗟稱誦或至泣下前此<lb/>
　以言得罪者衆矣閤下之名獨隱然特岀不知何<lb/>
　以致此豈忠信之誠感於人心者深而然耶則天<lb/>
　下所以侍閤下雅亦不爲不重矣今天子嗣位<lb/>
　首加褒擢授以舊職繼拜司諌乃直起居乃典丈<lb/>
　誥歲未再周職已五易越録超等罕見其比則　天<lb/>
　子所以望閤下雅亦不爲不大矣爰自入朝以來<lb/>
　天下之士翹首跋踵冀閤下日以忠言摩上不<lb/>
　謂若今之爲起居舍人者止司記録而已也不謂<lb/>
　若今之爲中書舍人者止事文筆而已也踰年之<lb/>
<pb n="KR3l0062_SBCK_018-11a"/>
　間不過言一張寅亮之不可罪爾其佗不聞有所<lb/>
　發明言某事可行某事不可行某人可用某人不<lb/>
　可用有識之士私切疑之始閤下之爲博士不顧<lb/>
　爵位力言經術取士之羙拂衣而歸非知有紹聖<lb/>
　之報也其爲諌官不避誅責極陳中宫廢立之失<lb/>
　逺貶蠻徼非知有　今日之報也誠以信其所學<lb/>
　行其所志耳然昔以博士而言之今以侍從而不<lb/>
　言昔未信於君而言之今信於君而不言此人之<lb/>
　所以疑也爲閤下解者曰閤下之下言以職非臺<lb/>
　諌也疑者曰　唐文宗命魏謩以兩省属皆可論<lb/>
　朝廷事故范希文爲袐閣校理則言人主不冝北<lb/>
<pb n="KR3l0062_SBCK_018-11b"/>
　靣爲壽爲東南安撫則言郭后不冝以小過廢爲<lb/>
　天章閣待制則言時政所以得失爲開封尹則言<lb/>
　遷進所以公私後丗之議希文者必稱其愛君忠<lb/>
　國不聞罪其侵官也今以職非臺諌而不言是不<lb/>
　以希文自處也爲閤下解者又曰閤下之不言以<lb/>
　當今無大得失也疑者曰　唐太宗嘗怪舜作<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
　器禹雕其爼諌者數十不止禇遂良謂諌者救其<lb/>
　源不使得開横流則無復事矣當今庻政之行雖<lb/>
　曰盡善亦豈無過舉者乎百官之間雖日多才亦<lb/>
　豈無姦佞者乎從官相繼而出豈皆以不稱職乎<lb/>
　言官相繼而逐豈皆以其罪乎事之若制器雕爼<lb/>
<pb n="KR3l0062_SBCK_018-12a"/>
　者尚多也乃以非大政事而不言是不以舜禹事<lb/>
　其君也則閤下不免天下之疑必矣方閤下有正<lb/>
　言之命人人相賀其君子曰爲我寄聲正言公栁<lb/>
　冝城堅於守政不以乆位爲心自謂舌不可禁故<lb/>
　能全其名白居易力爭安危不以被斥介意晚益<lb/>
　不衰故能全其節公其勿倚勿跛引　明主於三<lb/>
　代之隆以全令名以利天下其小人曰爲我善祝<lb/>
　正言公汲直以數切諌不得乆留内爰絲以數直<lb/>
　諌不得乆居中公其慎言母去　朝廷今閤下未<lb/>
　肯力言時事豈亦哀怜小人不忍違其所請乎豈<lb/>
　亦有意君子所謂有待而言乎伏願閤下上思<lb/>
<pb n="KR3l0062_SBCK_018-12b"/>
　聖主進用之意下思君子跂望之心數陳讜言以<lb/>
　輔聖政使堯舜成康之治復於一朝閤下之功豈<lb/>
　淺淺哉某性介且僻動與丗忤又悪奔競之風往<lb/>
　來京師幾五歲矣其於公卿權貴雖有父兄之舊<lb/>
　未甞一登其門輒造門下以獻所疑非敢求之也<lb/>
　蓋以　天子仁聖切於治正古人所謂難得之時<lb/>
　毎欲自爲一書以獻又耻與覬覦恩賞者同受疑<lb/>
　於丗私念當今　天子素所深信莫如閤下者公<lb/>
　忠直道而行亦莫如閤下者閤下不言誰爲　吾<lb/>
　君言之故陳所疑以禆萬一狂易之罪誠無所迯<lb/>
　然區區之意非獨爲閤下計也爲朝廷計也非<lb/>
<pb n="KR3l0062_SBCK_018-13a"/>
　獨爲　朝廷計爲天下計也未識能賜垂聽否志<lb/>
　全繇是復進讜論曾文肅薦之祐陵欲令再位言<lb/>
　路不契上指文肅云臣近日屢探賾其議論極通<lb/>
　䟽兼稍成時名願更優容上云何可得它如此<lb/>
　上又云宰相執政所引人才如浩前年是宣德郎<lb/>
　今作兩制巳多時　朕所欲主張人才又却似難<lb/>
　蓋崇恩以宿憾言先入矣未幾文肅罷政志全再<lb/>
　竄昭州此文肅手記云爾希范名與後登第浸登<lb/>
　華要建炎初拜同知三省樞宻院竟以勁節聞於<lb/>
<hi>四</hi>時爲　中興之名臣子唐稽孫三傑也<lb/>
先正有言　太祖舎其子而立弟此天下之大公也<lb/>
<pb n="KR3l0062_SBCK_018-13b"/>
　周王薨章聖取宗室子育之宫中此天下之大<lb/>
　慮也　仁宗皇帝感悟其說制詔英祖入繼大<lb/>
　統文子文孫冝君冝王遭罹變故不斷如帶今有<lb/>
　天下者獨　陛下一人而已恭惟陛下克己憂<lb/>
　勤備嘗艱難春秋鼎盛自當則百斯男属者椒寢<lb/>
　未繁前星不耀孤立無助有識寒心天其或者深<lb/>
　惟　陛下追念　祖宗公心長慮之所及及乎崇<lb/>
　寧以來䛕臣進說推濮王子孫以爲近属餘皆<lb/>
　謂之同姓致使昌陵之後寂寥無聞奔迸藍縷僅<lb/>
　同民庻臣恐祀豐于昵仰違天鍳藝祖在上莫<lb/>
　肯頋歆此　二聖所以未有回鑾之期黠虜所以<lb/>
<pb n="KR3l0062_SBCK_018-14a"/>
　未有悔禍之意中原所以未有息肩之時也欲望<lb/>
　陛下於子行中遴選太祖諸孫有賢德者視秩<lb/>
　親王使牧九州以待　皇嗣之生退處藩服更加<lb/>
　廣選　宣祖　太宗之裔材武可稱之人升爲南<lb/>
　班以備環列庻幾上尉　在天之靈下係人心之<lb/>
　望臣本書生白首選調垂二十年今将吿歸不敢<lb/>
　終黙位卑言髙罪當萬死惟　陛下裁赦此婁陟<lb/>
　明上　髙宗皇帝書也陟明名寅亮永嘉人早負<lb/>
　才名游上庠有聲南度後始爲上虞丞　大駕蹔<lb/>
　駐越上陟明扣閽抗䟽以陳是說首發大計之端<lb/>
　上讀之大以歎窹冨季申時爲樞宻從而薦之即<lb/>
<pb n="KR3l0062_SBCK_018-14b"/>
　令　召對改官除監察御史告詞云汝俊造䇿名<lb/>
　慷慨自任上書論事憂國甚深深有大用之意未<lb/>
　幾㑹秦師垣入相嫉之摭其前任㣲罪廢弃以終<lb/>
　先人與之有太學同舎之舊封事之初實縱臾之<lb/>
　手冩副本以見遺云時紹興元年十一月也或云<lb/>
<hi>五</hi>陟明𬒳譴後還郷值江漲父子没於巨浸未知果否<lb/>
蔡持正旣孤居陳州鄭毅夫冠多士通判州事從毅<lb/>
　夫作賦呉處厚與毅夫同年得汀州司理來謁毅<lb/>
　夫間與持正遊明年持正登科寖顯於朝矣處厚<lb/>
　辝王荆公薦去從滕元發薛師正辟於中山大忤<lb/>
　荆公抑不得進元豐初師正薦於王禹玉甚蒙知<lb/>
<pb n="KR3l0062_SBCK_018-15a"/>
　遇已而持正登庸處厚乞憐頗甚賀啓云播告大<lb/>
　廷延登右弼釋天下霖雨之望尉海内巖石之瞻<lb/>
　帝渥俯臨輿情共慶共惟集賢相公道包康濟業<lb/>
　茂賛襄秉一德以亮庻工遏群邪以持百度始進<lb/>
　陪於國論俄列㑭於政經論道於黄閤之中致身<lb/>
　於青霄之上竊以閩川岀相今始五人蔡氏登庸<lb/>
　古惟二士澤干秦而聘辯汲汲覇圖義輔漢以明<lb/>
　經區區暮齒孰若遇休明之運當強仕之年尊主<lb/>
　庇民已陟槐廷之貴代天理物遂躋鼎石之崇處<lb/>
　厚早辱埏陶竊深欣躍豨苓馬㪍敢希乎良毉之<lb/>
　求木屑竹頭願充乎大匠之用然持正終無汲引<lb/>
<pb n="KR3l0062_SBCK_018-15b"/>
　之意是時王蔡並相禹玉薦處厚作大理寺丞㑹<lb/>
　尚書左丞王和甫與御史中丞舒亶有隙元豐初<lb/>
　改官制　天子勵精政事初嚴六察亶彈擊太吏<lb/>
　無復畏避最後糺和甫尚書省不用例事以侵和<lb/>
　甫和甫復言亶以中丞兼直學士院在官制旣行<lb/>
　之後祗合一處請給今亶仍舊用學士院厨錢蠟<lb/>
　燭爲贓罪亶奏事殿中　神宗靣喻亶亶力請付<lb/>
　有司推治　詔送大理寺亶恃主婘盛隆自以無<lb/>
　疵欲囙推治益明白且　上初無怒亶意姑從其<lb/>
　請而已處厚在大理適當推治亶擊和甫而和甫<lb/>
　與禹玉合謀傾亶亶事得明必叅大政亶若罪去<lb/>
<pb n="KR3l0062_SBCK_018-16a"/>
　則禹玉必引和甫並位将代持正矣處厚觀望佑<lb/>
　禹玉鍜錬傅致固稱亶作自盗贓是時大理正王<lb/>
　吉甫等二十餘人咸言亶乃夾誤非贓罪明白禹<lb/>
　玉和甫從中助下亶于獄坐除名之罪當處厚執<lb/>
　議也持正宻遣逹意捄亶處厚不從故亶雖得罪<lb/>
　而御史張汝賢楊畏先後論和甫諷有司䧟中司<lb/>
　等罪岀和甫知江寧府致大臣交悪而持正大怒<lb/>
　處厚小官規動朝聽離間大臣欲黜之未果㑹<lb/>
　皇嗣婁夭處厚論程嬰公孫杵臼存趙孤事乞訪<lb/>
　其墳墓　神宗喜禹玉請擢處厚館職持正言反<lb/>
　覆小人不可近禹玉毎挽之憚持正輒止終　神<lb/>
<pb n="KR3l0062_SBCK_018-16b"/>
　宗之丗不用　哲宗即位禹玉爲山陵使辟處厚<lb/>
　掌牋表禹玉薨持正代爲山陵使首罷處厚山陵<lb/>
　畢事處厚言嘗到局乞用衆例遷官不許出知通<lb/>
　利軍後以賈種民知漢陽軍種民言母老不習南<lb/>
　方水土　詔與處厚兩易其任處厚詣政事堂言<lb/>
　通利軍人使路已借紫矣改漢陽則奪之一等作<lb/>
　郡請仍舊持正笑曰君能作真知州安用假紫邪<lb/>
　處厚積怒而去其後持正罷相守陳又移安州有<lb/>
　静江指揮卒當岀戍漢陽持正以無兵留不遣處<lb/>
　厚移文督之持正寓書荆南帥唐義問固留之義<lb/>
　問令無出戍處厚大怒曰汝昔居廟堂固能害我<lb/>
<pb n="KR3l0062_SBCK_018-17a"/>
　今貶斥同作郡耳尚敢爾耶㑹漢陽僚吏至安州<lb/>
　者持正問處厚近耗吏誦處厚秋興亭近詩云雲<lb/>
　共去時天杳杳鴈連來處水茫茫持正笑曰猶亂<lb/>
　道如此吏歸以告處厚處厚曰我文章蔡確乃敢<lb/>
　譏笑耶未幾安州舉子呉<hi>犯御名</hi>自漢江販米至漢<lb/>
　陽而郡遣縣令陳當至漢口和籴呉䄂刺謁當規<lb/>
　欲免籴且言近離郷里時蔡丞相作車蓋亭十詩<lb/>
　舟中有本續以冩呈旣歸舟以詩送之當方盤量<lb/>
　不暇讀姑置懷䄂處厚晚置酒秋興亭遣介亟召<lb/>
　當當自漢口馳往旣解帶處厚問懷中何書當曰<lb/>
　適一安州舉人遺蔡丞相近詩也處厚亟請取讀篇<lb/>
<pb n="KR3l0062_SBCK_018-17b"/>
　篇稱善而已盖已貯於心矣明曰於公宇冬青堂<lb/>
　箋注上之後兩日其子柔嘉登第授太原府司户<lb/>
　至侍下處厚迎謂曰我二十年深仇今報之矣柔<lb/>
　嘉問知其詳泣曰此非人所爲大人平生學業如<lb/>
　此今何爲此將何以立於丗柔嘉爲大人子亦無<lb/>
　容迹於天地之間矣處厚悔悟遣數徤歩剰給緍<lb/>
　錢追之馳至進邸云邸吏方往閤門投文書適校<lb/>
　俄頃時尔先子乆居安陸皆親見之又伯父太中<lb/>
　公與持正有連聞處厚事之詳丗謂處厚首興吿<lb/>
<hi>六</hi>訐之風爲搢紳復讎禍首幾數十年因備叙之<hi>先人手記</hi>
秦㑹之暮年作示孫文云曽南豊辟陳無巳邢和叔<lb/>
<pb n="KR3l0062_SBCK_018-18a"/>
　爲　英宗皇帝實録檢討官𥘉呈藁無已便蒙許<lb/>
　可至邢乃遭横筆又㣲聲數稱乱道邢尚氣跽以<lb/>
　請曰願善誘南豐笑曰措辭自有律令一不當即<lb/>
　是亂道請公讀試爲公櫽括邢疾讀至有百餘字<lb/>
　南豐曰少止涉筆書數句邢復讀南豐應口以書<lb/>
　略不經意旣畢授歸就編歸閱數十過終不能有<lb/>
　所増損始大服自爾識關徤以文章軒輊諸公聞<lb/>
　以上秦語其首略云文之始岀秦方氣𦦨熏天士<lb/>
　大夫争先快覩而傳之今猶有印行者存焉是時<lb/>
　明清考　國史及前軰所記即嘗與蘇仁仲訓直<lb/>
　父子言之矣案曽南豐元豐五年受詔脩　五<lb/>
<pb n="KR3l0062_SBCK_018-18b"/>
　朝史爲中丞徐禧所沮寢命繼丁憂而終蓋未嘗<lb/>
　濡毫初亦不曽脩　英宗實録也陳無巳元祐三<lb/>
　年始以東坡先生傅欽之李邦直孫同老薦于朝<lb/>
自布衣起爲徐州教授距南豐之没後十年始仕<lb/>
　亦未始預編摩也邢和叔元豐間雖爲崇文舘校<lb/>
書郎不兼史局英宗實録熈寜元年曽宣靖提<lb/>
舉王荆公時巳入翰林請自為之兼實録脩撰不<lb/>
　置官属成書三十卷出於一手東坡先生嘗語劉<lb/>
　壯輿義仲云此書詞簡而事備文古而意明爲<lb/>
國朝諸史之冠不知秦何所據而云義仲道原子也<lb/>
揮麈第三録卷之一<lb/>
</p>
<p>
</p>
  </div>
</body>
</text>
</TEI>
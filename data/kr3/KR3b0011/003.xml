<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太白隂經卷三</head> <lb/>
    <p>
<pb n="KR3b0011_WYG_003-1a"/>
欽定四庫全書<lb/>
　太白隂經卷三<lb/>
　　　　　　　　　　　　　唐　李筌　撰<lb/>
　　授鉞篇第二十五<lb/>
經曰有國疆塲之役天子居正殿命將軍詔之曰朕以<lb/>
不德謬承大運致冦敵侵擾攻掠邉陲宵旰忘食憂在<lb/>
寤寐勞將軍之神武帥師以應之將再拜受詔乃令太<lb/>
史卜齋三日於太廟拂龜太史擇日以授鉞君入廟西<lb/>
<pb n="KR3b0011_WYG_003-1b"/>
面而立親操鉞以刃授將軍曰從此以徃上至於天將<lb/>
軍制之復操斧柄授將軍曰從此以徃下至於泉將軍<lb/>
制之將軍既受命跪而答曰臣聞國不可從外治軍不<lb/>
可從外御二心不可以事君疑志不可以應敵臣既受<lb/>
命專斧鉞之威臣不願生還請君亦無垂一言之命於<lb/>
臣臣不敢將君許臣乃辭而行軍中之事不聞君命皆<lb/>
由於將將出臨敵决戰無有二心若此無天於上無地<lb/>
於下無君命傍無敵人是故智者為之慮勇者為之鬬<lb/>
<pb n="KR3b0011_WYG_003-2a"/>
氣勵清爽疾若馳騖兵不授刃而敵降服戰於外功立<lb/>
於内於是將軍乃縞素避舍請罪於君君命捨之<lb/>
　　部署篇第二十六<lb/>
經曰兵有四正四竒總有八陣或合而為一或離而為<lb/>
八以正合以竒勝餘竒為握竒聚散之勢節制之變也<lb/>
一萬二千五百人為一軍一萬二千象十有二月五百<lb/>
象閏餘窮隂算陽備物成功征無義伐無道聖人得以<lb/>
興亂人得以廢廢興存亡昏明之術皆由兵也司馬穰苴<lb/>
<pb n="KR3b0011_WYG_003-2b"/>
曰五人為伍二伍為部部隊也一軍凡二百五十隊每十<lb/>
隊以為三竒風后曰餘竒握竒故一軍以三千七百五<lb/>
十人為竒兵隊七十有五外餘八千七百五十人部隊<lb/>
一百七十五分為八陣陣有一千九十三人七分五銖<lb/>
隊有二十二人七人為一隊陣之部署令舉一軍則千<lb/>
軍可知矣<lb/>
　　將軍篇第二十七<lb/>
經曰三軍之衆百萬之師張設輕重在於一人不可不<lb/>
<pb n="KR3b0011_WYG_003-3a"/>
察也一人大將軍智信仁勇嚴謹賢明者任二人副大<lb/>
將軍智信仁勇嚴毅平直者任一人主軍糧一人主軍<lb/>
馬四人總管勇嚴識軍容者任二人主左右虞候二人<lb/>
左右押衙八人子將明行陣辦軍革驍部署任八人大<lb/>
將别奏十六人大將兼侍從官吏八人副大將别奏一<lb/>
十六人總管兼八人子將别奏一十六人子將兼忠勇<lb/>
驍果孝義有藝能者任一人判官沉深計密事精敏者<lb/>
任懦鈍勿用一人主軍糧一人主征馬正主軍令斬斷<lb/>
<pb n="KR3b0011_WYG_003-3b"/>
罪𨽻及行軍禮儀進止賓客祭祀四人軍典謹厚明書<lb/>
算者任<lb/>
　　陣將篇第二十八<lb/>
經曰六者君立於陽大夫立於隂是以臣不得窺君下<lb/>
不得窺上則君臣上下之道隔矣夫智均則不能相使<lb/>
力均則不能相勝權均則不能相懸道同則不能相君<lb/>
勢同則不能相主情同則不能相順情異則不能相同<lb/>
故大將以智禆將以勇以智使勇可得而從哉一人偏<lb/>
<pb n="KR3b0011_WYG_003-4a"/>
將軍勇猛果敢輕命好戰者任二人副將軍無謀於敵<lb/>
有死於力守成窺而不失者任四人子將目明旌旗耳<lb/>
察金鼓心存號令宣布德威者任二人虞擒奸伏探覘<lb/>
非常伺察動靜飛符走檄安忍好殺事通惟時者任二<lb/>
人承扄㸃差均平更漏無失糾舉必中者任六人偏將<lb/>
軍别奏一十二人偏將兼六人副偏將别奏一十二人<lb/>
副偏將軍兼八人虞候兼充子虞候並惡驍勇果孝義<lb/>
藝能者任一人判官主倉糧財帛出納軍器刑書公平<lb/>
<pb n="KR3b0011_WYG_003-4b"/>
任二人軍典明書計謹厚者任<lb/>
　　隊軍篇第二十九<lb/>
經曰智者之使愚者也聾其耳瞽其目迷其心任其力<lb/>
然後用其命如驅羣羊驅而徃驅而來莫知所之登高<lb/>
去其梯入諸候之境廢其梁役之以事勿告之以謀語<lb/>
之以利勿告之以害則可德其心而主其身如此則生<lb/>
死聚散聽之於我是謂良將一人隊將經軍陣習戰鬬<lb/>
識進止者任一人押官一人隊頭二人副頭隊主文書<lb/>
<pb n="KR3b0011_WYG_003-5a"/>
酧功賞知勞苦明部分行列疎密並責成於副隊副公<lb/>
直明曉者任一人東旗二人副旗並壯勇者任一人抱<lb/>
皷主昏明嚴警進退節制氣勇志銳者任一人吹角主<lb/>
収軍退陣謹守節制懦怯忠謹者任一人司兵主五兵<lb/>
利銳支分器仗明辨者任一人司倉主支分財帛給付<lb/>
軍糧清亷者任一人承局主雜供差料人情惡口舌者<lb/>
任五人火長主厨饍飲食養病守火内衣資樵採戰陣<lb/>
不預仁義者用任<lb/>
<pb n="KR3b0011_WYG_003-5b"/>
　　征馬篇第三十<lb/>
經曰夫戎馬必安其所處適其水草節其飢飽冬則温廏<lb/>
夏則涼廡刷剔毛鬛謹落四蹄押其耳目使不驚駭習<lb/>
其驅馳閑其進止人馬相親然後可使鞍勒轡銜必先<lb/>
完堅固斷絕必補凢馬不傷於末必傷於始不傷於飢<lb/>
必傷於飽日暮道逺必數上下寧勞於人慎無勞馬常<lb/>
令有餘備敵覆我能明此者可以横行八方凢馬軍一<lb/>
人支兩匹一軍征馬二萬五千匹其無馬亦加五支令<lb/>
<pb n="KR3b0011_WYG_003-6a"/>
以兩匹為率一征馬副大將軍軍中擇善牧養者任二<lb/>
人征馬總管副偏將軍軍中擇善牧養者任八人征馬<lb/>
子將軍陣中擇明閑養牧者任五十人征馬押官軍<lb/>
中擇取善牧養者任五百人羣頭善乘騎者任一人羣<lb/>
頭醫亦羣頭中取外差一千人馬子軍外差又云五百<lb/>
人馬子醫馬在内<lb/>
　　鑒人篇第三十一<lb/>
經曰凢人觀其外足知其内七竅者五臓之門戸九候<lb/>
<pb n="KR3b0011_WYG_003-6b"/>
三停定一尺之面智愚勇怯形一寸之眼天倉金櫃以<lb/>
别其貴賤貧富夫欲任將先觀其貌乃知其心神考其<lb/>
形法容貌堂堂精爽清徹聲色不變其志榮枯不易其<lb/>
操是謂神有餘形心有餘法頭頂豐停腹肚濃厚鼻圓<lb/>
而直口方而稜頥額相臨顧耳高聳肉多而不餘骨粗<lb/>
而不露眉目明朗手足鮮紅望下而就高比大而就小<lb/>
是謂形有餘神心有餘法遏惡揚善後己先人無疾人<lb/>
以自貪無危人以自安好施隂德常守忠信豁達大度<lb/>
<pb n="KR3b0011_WYG_003-7a"/>
不拘小節是謂心有餘神　　鑒頭目鼻口舌齒法虎<lb/>
頭高視富貴無比犀頭崒嵂富貴鬱欝象頭高廣禄福<lb/>
居長鹿頭側長志氣雄强龜頭郁縮喉豐酒肉獺頭横<lb/>
濶志氣豁達駱頭䝉鴻福禄千鍾蛇頭平薄財帛聊落<lb/>
狢頭尖鋭貧厄無計兎頭蔑頡志氣下劣狗頭尖圓泣<lb/>
涕連連眉直頭昂富貴吉昌眉薄而希少信多欺髪欲<lb/>
細密鬚欲粗疎眼目光彩明靜者貴眼鼻成就者魂魄<lb/>
强眉目慈善者好施與眼鼻口小者多虗無實眼鼻口<lb/>
<pb n="KR3b0011_WYG_003-7b"/>
大者有實無虗眼中赤脉貫瞳子竒兵死雞目捲頭不<lb/>
淫即偷羊目直視無情好殺猪目應瞪刑禍相仍亦小貴<lb/>
蜂目豺聲常行安忍枯髏目心難測魚目多厄䑕目窮<lb/>
寒鷹視狼顧常懷嫉妬牛頭虎視富貴無比目隆圓實<lb/>
富貴終吉鼻孔小縮慳貪不足蜣蜋鼻少意智野狐鬢<lb/>
無期信羖羊鬢多狐疑口如鳥啄雄心難制口如馬嘴窮<lb/>
來客死口如河海富貴自在唇如㸃朱才學代無舌紅<lb/>
目厚神識自守吐舌及鼻有壽且貴鋸齒食肉平齒食<lb/>
<pb n="KR3b0011_WYG_003-8a"/>
菜疎齒猛毅密齒醇和細齒長白名曰猊齒　鑒頷耳<lb/>
項胸背面肚黒子靣形法燕頷封侯顋尖足肉意智不<lb/>
足耳輪厚大者貴而且壽小薄者夭而且賤虎項圓粗<lb/>
富貴有餘鷄頸烏頭財物乏少起居露處兇惡非凡面<lb/>
欲圓胸欲方尻欲厚背欲圓上欲長下欲短五嶽成四<lb/>
瀆好頭高足短臂長似虎所謂行住坐卧飲食音似非<lb/>
一處也　鑒頭骨玉枕額文法腦頭聳起者將軍□<lb/>
三關玉枕萬户侯近下者將軍□車輻枕封侯三星枕<lb/>
<pb n="KR3b0011_WYG_003-8b"/>
封王□偃月枕封侯□木方枕二千石□酒罇枕二千<lb/>
石三公□字枕封侯○圓枕封侯□額上有北字文將<lb/>
軍□額上兩立文二千石眉間有四文封侯八眉間有<lb/>
八字龍文將軍□額上有三偃月文封侯︵額上有覆<lb/>
月文將軍□眉上有文通髪將軍土眉間有土字文封<lb/>
侯文眉間有文字文者死凢人色欲正不欲邪白如凝<lb/>
脂黒如傅漆紫如爛椹黄如蒸栗赤如炎火青如浴藍<lb/>
皆三公將相也<lb/>
<pb n="KR3b0011_WYG_003-9a"/>
　　相馬篇第三十二<lb/>
經曰相馬之法先相頭目耳耳如批竹眼如鳥目麞脊<lb/>
麟腹虎胸尾如垂箒次相頭稜角成就前㸔側㸔但見<lb/>
骨側狹見皮薄露鼻衡柱高低額欲伏臺骨分明分叚<lb/>
清楚視瞻欲逺精神體氣高爽立蹄攅聚行止循良走<lb/>
驟輕操毛鬛輕順喘息均細擎頭如鷹龍頭高舉而逺<lb/>
望深視而逺聼前㸔如雞鳴後㸔蹲扄立如獅子避兵<lb/>
萬里頷鼻中欲得受人拳名曰太倉太倉寛易飼胸臆<lb/>
<pb n="KR3b0011_WYG_003-9b"/>
欲濶胸前三臺骨起分叚分明鬛欲高頭欲方目欲大<lb/>
而光脊欲强壯有力腹脇欲張四下欲長耳欲緊小小<lb/>
即耐勞目大膽大膽大則不驚鼻欲大鼻大則肺大肺<lb/>
大則能走膁欲小小則易飼肋欲得密口欲上尖下方<lb/>
舌欲薄長赤色如朱齒欲齶瓣分明牙去齒二寸欲下<lb/>
廣且平方牙欲白則壽長望之大就之小觔馬也前視<lb/>
見目傍觀見腹後視見肉駿馬也齒欲齊密上下相當<lb/>
上脣欲急而方下唇欲緩而厚口欲紅而有光如穴中<lb/>
<pb n="KR3b0011_WYG_003-10a"/>
㸔火千里有壽臆間欲廣一尺以上能乆走頭欲高如<lb/>
剥兎龍顱突目平脊大腹脛肉多者行千里眼紫縷貫<lb/>
瞳子者五百里上下徹者千里凡馬不問大小肥瘦數<lb/>
觔有十二十三四百里十四十五五百里旋毛起腕膝<lb/>
上者六百里腹脊上五百里項轅大者三百里目中有瞳<lb/>
人如並立並坐者千里羊鬚中生距如雞者五百里耳<lb/>
本下角長一二寸者頭如渴烏者千里馬初生無毛七<lb/>
日方能行者千里尿過前蹄一寸以上者五百里屎舉<lb/>
<pb n="KR3b0011_WYG_003-10b"/>
一足如犬者千里腹下逆毛千里蘭孔中有觔皮及毛<lb/>
者五百里眼上孔是也蹄青黒赤白紅硬如鋒有隴道<lb/>
成者軟口又吻頭厚者硬口又淺小者不能食眼下無<lb/>
狀蟲及骨肉者咬人目小多白驚後蹄欲曲腕耳中欲<lb/>
促凢馬後兩足白者老馬駒前兩足白者少馬駒馬有<lb/>
五勞缷鞍不𩥇者骨勞𩥇而不起者觔勞起而不振者<lb/>
皮勞振而不噴者氣勞吐而不尿者血勞絆之却行三<lb/>
十歩瘥皮勞以手摩兩鞍下汗岀瘥氣長韁牽之行得<lb/>
<pb n="KR3b0011_WYG_003-11a"/>
尿瘥血勞高繋勿令低頭而食瘥馬口春青色夏赤色<lb/>
秋白色冬黒色皆死此名入口病也<lb/>
　　誓衆軍令篇第三十三<lb/>
經曰陶唐氏以人戒於國中欲人强其命也有虞氏以<lb/>
農教戰漁獵簡習故人體之夏后氏誓衆於軍中欲人<lb/>
先其慮也殷人誓於軍門之外欲人先意以待事也周<lb/>
人將交白刃而誓之以致人意也夏賞於朝賞善也殷<lb/>
戮於市戮不善也周賞於朝戮市兼質文也夫人心定<lb/>
<pb n="KR3b0011_WYG_003-11b"/>
言以言岀令故須振雄畧出勁詞銳鐡石之心凛風霜<lb/>
之氣發揮號令申明軍法<lb/>
誓衆文　某將軍某乙告爾六軍將吏士伍等聖人弦<lb/>
木為弓剡木為矢弧矢之利以威不庭兼弱攻昧取亂<lb/>
侮亡今邊方不庭式干王命皇帝授職斧鉞肅將天威<lb/>
有進死之榮無退生之辱用命賞於祖不用命戮於社<lb/>
將無二令軍無二言勉爾乃成慎從王事無二典刑軍令<lb/>
　經曰師衆以順為武有死無犯為恭故穰苴斬莊賈<lb/>
<pb n="KR3b0011_WYG_003-12a"/>
魏絳戮楊干而名聞諸侯威震隣國令之不行不可以<lb/>
稱兵三令而不起於發者吏士之罪也申明而不如法<lb/>
者將之過也先申三日懸令於軍門付之軍正使執本<lb/>
宣於六軍之衆有犯令者准令按理而後行刑使六軍<lb/>
之禁勿敢違也一漏軍事者斬漏泄軍中隂謀及告事<lb/>
者皆死一背軍走者斬在道及營臨陣同一不戰而降<lb/>
敵者斬背順歸逆者同一不當日時從期者斬計事㑹戰<lb/>
同阻雨雪水火不坐一與敵人私交通者斬籍没其家<lb/>
<pb n="KR3b0011_WYG_003-12b"/>
言語書疏同一失主將者斬随坐即不坐一失旌旗節<lb/>
鉞者連隊斬與敵人所取同一臨難不相救者斬為敵<lb/>
所急不相救者同誑惑訛言妄說隂陽卜筮者斬妄說鬼<lb/>
神災祥以動者同一無故驚軍者斬呼呌奔走妄言烟<lb/>
塵有賊者同一遺棄五兵軍裝者斬不謹固檢察者同<lb/>
一自相竊盜者斬不計多少一將吏守職不平藏情相<lb/>
容者斬理事曲法者同一以强凌弱摴蒱忿爭酗酒喧<lb/>
競惡罵無禮於理不順者斬因公宴集醉者不坐一軍<lb/>
<pb n="KR3b0011_WYG_003-13a"/>
中奔出車馬者斬將軍以下並歩入營乘騎者同一破<lb/>
敵先虜掠者斬入敵境者亦同一更舖失候犯夜失號<lb/>
擅宿他火者斬恐奸得計一守圍不固者斬一火及主吏<lb/>
者斬一不復差遣及主吏使不平者斬有私及强梁者<lb/>
斬一侵百姓姦居人子女及將婦人入營者斬恐傷人<lb/>
軍中慎女子氣一違將軍一時一令皆斬<lb/>
　　關塞四夷篇第三十四<lb/>
經曰關塞者地之要害也設險守固所以阻隔蠻夷内<lb/>
<pb n="KR3b0011_WYG_003-13b"/>
諸夏而外夷狄尊衣冠禮樂之國卑氊裘毳服之長是<lb/>
以要荒侯甸從兹别矣　關内道自京西北岀關鎮經<lb/>
朔方節度去西京一千八百五十里去東京二千里關<lb/>
五原塞表匈奴之故地以渾部落為臯蘭都督府斛律<lb/>
部落為高關州渾甸焦部為浚稽州魯嚴塞下胡州党<lb/>
項十四州拓䟦舎刹僕國野刹桑乾節子等部落救其<lb/>
原野　黄河北道安北去舊西京五千二百里東京六<lb/>
千六百里今移在永清去西京二千七百里去東京三<lb/>
<pb n="KR3b0011_WYG_003-14a"/>
千四百里關大漠以北迴紇部落為瀚海都督府多覽<lb/>
　部落為燕然督都府思結部為廬山都督府同羅受<lb/>
按一口部落為幽陵都督府同羅部落為龜林都督府<lb/>
甸刹羽為雞田州奚結部落為雞鹿州道歴隂山牟郍<lb/>
山龍門山牛頭山鐡勒山北庭山大刺山諾真山涉黒<lb/>
沙道入十姓部牧居地　河東道自京西東出蒲律關<lb/>
經太原扺河東節度去西京二千七十五里去東京一<lb/>
千六百四十五里開榆林塞北以頡利左渠故地置雲<lb/>
<pb n="KR3b0011_WYG_003-14b"/>
中都督府管阿史那等五州道歴三川口三山母谷道<lb/>
通韋室大落泊東入溪西入黙啜故地　隴右道自京<lb/>
出震關經隴西節度去西京一千四百里去東京二千<lb/>
二百七十五里南出關黨項雜羌置崌叢麟可等四十<lb/>
州分利縁邉諸府西拒吐蕃去西京一萬二千里北去<lb/>
鳯林關渡黄河西南入鬰標桞谷彰濠青海大非海鳥<lb/>
海小非海星海泊悦海萬海白海魚海入吐蕃　河西<lb/>
道自西京北出蕭關金城關自河西節度去西京二千<lb/>
<pb n="KR3b0011_WYG_003-15a"/>
一十里去東京二千八百十一里北海扺日停海彌峨<lb/>
山獨洛河道入九姓十箭三窟故居道北庭道自北京<lb/>
西北岀經河節度出玉門關涉河關菖蒲海東出高昌故<lb/>
地置西州以突厥處密部落為瑶池都督府以雜種故<lb/>
胡處部為庭州為北庭都䕶去西京一千七百五十六<lb/>
里去東京六千七百七十六里北扺播塞厥海長海關<lb/>
海曲地以突結骨部落置堅昆都督府管拘勃羅都督<lb/>
為燭籠州北扺瀚海去西京二萬里　安西道自西京<lb/>
<pb n="KR3b0011_WYG_003-15b"/>
出渉交河出鐡門關至安西節度去西京八千五十里<lb/>
踈入踈勒鄢耆碎葉于闐黒海雪海大宛月支康居大<lb/>
夏掩蔡黎軒支烏孫等國　劍南道自東京西南出大<lb/>
散關經甘亭關百牢關越劍關松嶺關至劍南節度去<lb/>
西京二千三百七十里去東京三千二百一十六里出<lb/>
蠶涯關過筏道雜羗六十四州分列山谷路入吐畨南<lb/>
出卭僰開通越嶲渡慮河雲南關西徼行雜蠻置冉蒙<lb/>
弄覽六十州路入甘河夜郎滇池身毒五天竺國去西<lb/>
<pb n="KR3b0011_WYG_003-16a"/>
京三萬五千里　范陽道自西京出潼關至范陽節度<lb/>
去西京二千五百二十里去東京一千六百八十六里<lb/>
北去居庸關盧龍門塞外東湖故地以契丹番長置饒<lb/>
樂都督府迴紇五部落分為五州以白霫部落為居延<lb/>
州黒霫部落為寘顔州北至烏羅渾去東京一萬五千<lb/>
里　平盧道自西京經范陽節度東至榆林關至平盧<lb/>
節度去西京三千七百里東京三千里抵安東遼水路<lb/>
接奚契丹室韋勃海鞨高麗水黒　嶺南道自西京南<lb/>
<pb n="KR3b0011_WYG_003-16b"/>
出藍田關漢越江大庾嶺經南海節度去西京五千六<lb/>
百里去東京四千二百七十里路入銅柱林邑九眞日<lb/>
高眞臘銅勒交趾等國　河西道自西京出潼關經東<lb/>
萊節度去西京二千七百六十里去東京一千八百五<lb/>
十三里東涉滄海拒熊津都督府北濟國又東抵雞林<lb/>
都督府新羅國又東南涉經海抵利磨國屬維涉海達<lb/>
倭國一名日本其海行無復里數<lb/>
　太白隂經卷三<lb/>
</p>
<p>
</p>
  </div>
</body>
</text>
</TEI>
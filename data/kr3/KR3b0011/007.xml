<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太白隂經卷七</head> <lb/>
    <p>
<pb n="KR3b0011_WYG_007-1a"/>
欽定四庫全書<lb/>
　太白隂經卷七<lb/>
　　　　　　　　　　　　　唐　李筌　撰<lb/>
　　祭文書藥方總序<lb/>
經曰古者天子望於山川徧於羣神諸侯祭其封内其<lb/>
觸石吐雲之山川神祗皆祭并所過名山大川福及生<lb/>
人神祗爾雅云既類既禡師祭也既伯既禱馬祭也師<lb/>
初出則禡軍之牙門禱馬羣廐蚩尢氏造五兵制旗鼓<lb/>
<pb n="KR3b0011_WYG_007-1b"/>
師出亦祭之其名山大川風伯雨師並所過則祭不過<lb/>
則無妄祠毗沙門神本西方法佛説四天王則北方天<lb/>
王也於于闐城有廟身披甲右手持㦸左手擎化塔祗<lb/>
從羣諸殊形異狀胡人事之往年吐蕃圍于闐吐蕃人<lb/>
夜見金人披髪持㦸行于城上吐蕃衆數千萬盡患瘡<lb/>
疾莫能勝又化黒䑕咬弓弦無不斷絶吐蕃扶病而遁<lb/>
國家知其神乃於邊方立廟元帥亦圖其形旗上號曰<lb/>
神旗出居旗節之前故軍出而祭之至今州縣府多立<lb/>
<pb n="KR3b0011_WYG_007-2a"/>
天王廟也一云昔吐蕃圍安西北庭表奏之救唐𤣥宗<lb/>
曰安西去京一萬二千里八月方到到則無所及矣左<lb/>
右請召不空三藏今請毗沙門天王師至請帝執香爐<lb/>
師誦真言帝忽見甲士前立帝問不空不空曰天王差<lb/>
二子獨捷領兵救安西來辭陛下後安西奏云城東北<lb/>
三十里雲霧中見兵人各長一丈約五六里至酉時鳴<lb/>
鼓角震三百里停二日康居等五國抽兵彼營中有金<lb/>
䑕咬弓弦弩器械並損須㬰北樓天王現身<lb/>
<pb n="KR3b0011_WYG_007-2b"/>
　　禡牙文篇第七十三<lb/>
維某載歳次某甲某月朔某日某將軍某敢以牲牢之<lb/>
奠告於牙軍之神在昔三皇無師五帝有師所以伐奸<lb/>
凶禦桀鷔定亂存良長蛇流毒㓂掠我生聚殘害我邊<lb/>
陲我君恥不祥之器以伐謀為兵愛不戰而屈人借前<lb/>
箸為策遂得東夷貢矢西旅獻獒海澄河宴亦有年矣<lb/>
今負固不庭起蜥逺山桀犬吠堯梟獍狼顧天子授我<lb/>
斧鉞錫我彤弓鑿門分閫使專征伐恭惟乃神翼兹貔<lb/>
<pb n="KR3b0011_WYG_007-3a"/>
武左霹靂右雷公天乙在前太乙在後風雹雨霰尅勝<lb/>
羣醜枹鼓未揮元兇授首惟爾神靈來歆㫖酒<lb/>
　　禡馬文篇第七十四<lb/>
維某載歳次某甲某月朔某日某將軍某謹以清酌少<lb/>
牢之奠祭爾羣牧馬之神靈古者庖犧氏作服牛乘馬<lb/>
引重致逺以代人勞爾能節齊和鑾舉鼙鼓䧟矢石殪<lb/>
奔禽聲嘶而長風始至影滅而浮雲猶見穆滿八駿足<lb/>
跡接於瑶池王良駟馬人事標於天漢國家恩覃無垠<lb/>
<pb n="KR3b0011_WYG_007-3b"/>
光宅有土皇化潛謐凡在蠻邦航海梯山貢金納帛而<lb/>
猶豺狼難厭返首逆鱗學三苖之不共慕九黎之亂德<lb/>
叛而不討何以示戒天子齋壇塲拜飛將軍身衛彫戈<lb/>
手執金鼓揮陣雲以出塞乘明月而渡河誓將揮種埋<lb/>
落禽魑摘魁火烈具舉勢踰飄風惟爾馬神使我馬肥<lb/>
風馳電轉龍驟魚奔晶甲霜明草木皆偃飛矢星落江<lb/>
河斡旋一舉成功投我脱甲示不復用休爾于華山之<lb/>
陽而已矣<lb/>
<pb n="KR3b0011_WYG_007-4a"/>
　　祭蚩尤文篇第七十五<lb/>
維某載歳次某甲某月朔某日某將軍某謹以牲牢之<lb/>
奠祭爾炎帝之後蚩尤之神太古之初人尚敦素拓石<lb/>
為内弦木為弧今乃鑠金為兵割革為甲樹旗幟建鼓<lb/>
鼙為戈矛為㦸楯聖人奄有寰海四征不庭服强畏威<lb/>
伐叛誅暴擊五兵之利為萬國之資皇帝子育羣生義<lb/>
征不惠蠢爾兇狡蟻鬬要荒今六軍戒嚴躬行天罰人<lb/>
之不誅景福來臻使鼉鼓増氣熊旌佐威邑無堅城野<lb/>
<pb n="KR3b0011_WYG_007-4b"/>
罕横陣如飛霜而捲木㧞山而壓卵火烈風掃戎夏大<lb/>
同允我一人之德由爾五兵之功而已<lb/>
　　祭名山大川文篇第七十六<lb/>
　　　名山文<lb/>
維某載歳次某甲某月朔某日某將軍某謹以清酌少<lb/>
牢之奠敬祭於某山之神惟神聰明正直惡盈福謙亭<lb/>
育黎甿作鎮方土國家天覆地載罔不宅心航海梯山<lb/>
回首内向獨彼兇醜毒害性成滔天虐人窺邊猾夏天<lb/>
<pb n="KR3b0011_WYG_007-5a"/>
階其禍養成其兇皇帝取亂侮亡兼弱攻昧赫斯怒奮<lb/>
電霆雲湧雷轟風卷電掣今則萬騎雲㑹八陣戎裝頓<lb/>
軍峰巒樵蘇林麓天道助順人情好謙天人共棄神鑒<lb/>
孔明何不蒸雲欝霧飛沙轉石助我軍威全師克獲牲<lb/>
牢匪馨明德惟馨<lb/>
　　　大川文<lb/>
維某載歳次某甲某月朔某日某將軍某謹以少牢敬<lb/>
祭于某川之神惟神植徳靈長善利萬物其柔也沉<lb/>
<pb n="KR3b0011_WYG_007-5b"/>
鴻毛纎芥其剛也轉巨石截横山興波鼓浪隔越華夷<lb/>
避髙就下兵形法焉我君胄有萬國道涵四海伐叛懷<lb/>
逺右文講武是以扶餘肅慎左衽中庭夜郎滇池辮髪<lb/>
役事惟彼兇虜敢干天常負固慿山搖蜂蠆之毒乘危<lb/>
恃險運螳蜋之斧天子授某等之兵士卒與我一心聞<lb/>
鼓有死難之志神居五行之長百瀆之源藏蛟躍龍蒸<lb/>
雲致雨今大軍利涉全師既行惟爾有神尚其吐天吳<lb/>
驅風伯逐鯨魚使波皆漣漪厲有淺清成軍將之事贊<lb/>
<pb n="KR3b0011_WYG_007-6a"/>
天子之威<lb/>
　　祭風伯雨師文篇第七十七<lb/>
　　　風伯文<lb/>
維某載歳次某甲某月朔某日某將軍某謹以磔犬清<lb/>
酌祭于風伯之神惟神道出地户跡遍天涯東温而層<lb/>
氷澌散西烈則百卉摧殘鼓怒而走石飛沙翻江倒海<lb/>
安静則雲屯浪息綻柳開花暢百物以敷蘇使八方而<lb/>
寜謐達庶人之理暢大王之雄國家至道深仁豚魚服<lb/>
<pb n="KR3b0011_WYG_007-6b"/>
信杜絶左袵混一車書海宴河清逺安邇肅惟彼兇孽<lb/>
尚敢憑陵統烏合之衆恃蜂屯之徒險憑蟻壤浮遊朝<lb/>
菌干我天誅非加懲艾何以廓清皇帝道惡殺生鞠<lb/>
養羣品乃威以斧鉞懷以惠和先茅屆途後殿臨境兩<lb/>
軍相見八陣將施惟爾明神號吼䬂<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>折木偃草使旗<lb/>
旄指敵驚沙走石飛太山之行晝不見于虜目震雷霆<lb/>
之嚮近不聽于虜耳䝉袂僵仆欵我轅門兵不血刅而<lb/>
革戎同風而已<lb/>
<pb n="KR3b0011_WYG_007-7a"/>
　　　雨師文<lb/>
維某載歳次某甲某月朔某日某將軍某謹以牲牢之<lb/>
奠致祭于雨師之神惟神薄隂陽而成氣馭風雲而施<lb/>
德威合風雷則禾木盡偃恩覃霧露而卉物敷榮昆陽<lb/>
惡盈蕩新室之衆龜兹順助洗濟凉之師其實善也如<lb/>
此則罰惡也如彼國家大業廣被休德洽如懐生之倫<lb/>
盡荷明德蠢兹奸宄草竊遐荒使謀臣不暇高枕戰士<lb/>
脱甲天子怒目按劒發驍勇誅不道天下士衆雲集星<lb/>
<pb n="KR3b0011_WYG_007-7b"/>
馳氣騰青霄精貫白日熏狡兔穴覆梟鳥巢惟神何不<lb/>
傾湫倒海以助天威蕩冦清讐以張軍勢按劍則日中<lb/>
見斗揮戈而曜靈再晡壯戎軍之氣乃爾神之功<lb/>
　　祭毗沙門天王文第七十八<lb/>
維某載歳次某甲某月朔某日某將軍某謹稽首以明香<lb/>
浄水楊枝油燈乳粥酥蜜粽餌供養北方大聖毗沙天<lb/>
王之神伏惟作鎮北方䕶念萬物蕃衆悖逆肆以誅夷如<lb/>
來涅槃委之僧法是以寳塔在手金介被身威凜商秋<lb/>
<pb n="KR3b0011_WYG_007-8a"/>
德融湛露五部鬼神八方妖精殊形異狀襟帶毛羽或<lb/>
三面而六手或一面而四目瞳顔如藍磔髪似火牙嵯<lb/>
岈而出口𤓰鈎兠而露骨視雷霆喘雲雨吸風飈噴霜<lb/>
雹其叱咤也豁大海㧞須眉摧風輪粉鉄圍並隨指呼<lb/>
咸類驅䇿國家皈依釋教䕶法肇魔萬國歸心十方面<lb/>
向惟彼黠虜尚敢昏迷肉食邊毗漁獵亭障天子出師<lb/>
問罪要荒天王宜發大悲之心軫䕶念之力助我甲兵<lb/>
戮彼兇孽使刁斗不驚太白無芒雖事㨗邊將而功歸<lb/>
<pb n="KR3b0011_WYG_007-8b"/>
於天王哉<lb/>
　　捷書露布篇第七十九<lb/>
某道節度使牒上中書門下破逆賊某乙下兵馬使告<lb/>
捷事得都知兵馬使某牒稱今月某日某時於某山川<lb/>
探見賊與戰俘斬略盡今乗勝逐北未暇㸃算殺獲生<lb/>
級器械牛馬續即申上者天威逺播狂㓂敗亡將盡煙<lb/>
塵同増慶抃謹差某乙馳驛告捷具狀牒上中書門下<lb/>
謹牒某年某月某日官某牒判官某官某行軍司馬某<lb/>
<pb n="KR3b0011_WYG_007-9a"/>
使某官某道節度使奏破某賊露布事㧞逆賊某城若<lb/>
干所生擒首領某人若干斬大將若干級斬首若干級<lb/>
獲賊馬若干匹甲若干領旗若干面弓弩若干張箭若<lb/>
干隻搶牌若干面衣裝若干事件應有得者具言之中<lb/>
書門下尚書兵部某道節度使某官臣某言臣聞黄帝<lb/>
興涿鹿之師大舜有三苗之役雖道髙於千古猶<lb/>
不免于四征我國家德過唐虞功格區宇蠢斯狂冦昏<lb/>
迷不恭犬羊成羣犯我亭障臣今令都知兵馬使某官<lb/>
<pb n="KR3b0011_WYG_007-9b"/>
某都統馬步若干人為虞候某官某領强弩若干人為<lb/>
竒兵設伏虞候總管某官某領陌刀若干人為後節度<lb/>
副使某官某領蕃漢子弟若干人為中軍遊騎以某月<lb/>
日時于某山川與賊大軍相值埃塵漲空旌旗蔽野臣<lb/>
令都知兵馬使官某大將軍當其衝左右虞候兩為翼<lb/>
勢欲戰酣伏兵竊𤼵賊衆懼駭虞候某陌刀掩至白刃<lb/>
霜飛紅血星流從寅至午經若干陣所有殺獲具件如<lb/>
前人功何能天力是贊謹差先鋒將某官某奉露布以<lb/>
<pb n="KR3b0011_WYG_007-10a"/>
聞特望宣布中外用光史册臣某頓首謹言某年月日<lb/>
掌書記某官某上<lb/>
　　治人藥方篇第八十<lb/>
經曰藥者和草木之性治人寒温燥濕之病道達經脉<lb/>
通理三關九候五臓六腑扶衰補虚人氣欝蒸其病或<lb/>
瘟㾮瘧疾痢金瘡墜馬所以隨軍備急<lb/>
療時行熱病方<lb/>
　　梔子<hi>二十枚</hi>乾姜<hi>五兩/</hi>茵陳<hi>三兩/</hi>升麻<hi>三兩/</hi>大黄<hi>五兩</hi>
<pb n="KR3b0011_WYG_007-10b"/>
　　芒硝<hi>五兩</hi>
　右六味為末飯汁飲調服空心三錢匕須㬰利不利<lb/>
　則暖粥投之利多則漿水飯止之愈隂陽毒不可服<lb/>
療赤班子瘡<lb/>
　　梔子<hi>二十枚</hi>柴胡<hi>三兩/</hi>黄苓<hi>三兩/</hi>芒硝<hi>五兩</hi>
　右為細末飯飲調下三錢匕以利為愈<lb/>
療天行疫方<lb/>
　　𤓰蔞<hi>四十九粒</hi>丁香<hi>四十/九粒</hi>赤小荳<hi>四十九粒</hi>
<pb n="KR3b0011_WYG_007-11a"/>
　右為末井花水空心調服方寸匕次兩鼻中各搐此<lb/>
　散一大豆許須臾鼻出黄水吐利良乆乃愈<lb/>
療瘧疾方<lb/>
　　鱉甲<hi>三兩</hi>生常山<hi>二兩/</hi>甘草<hi>二兩/</hi>松羅<hi>二兩</hi>
　右為末用烏梅煎湯調服方寸匕日二服少加之以<lb/>
　吐為愈如未瘥者服當歸六味散<lb/>
　　桂心<hi>三兩</hi>當歸　　白术　　細辛<hi>已上各/五兩</hi>大黄<hi>五兩</hi>
　　朴硝<hi>八兩熬</hi>
<pb n="KR3b0011_WYG_007-11b"/>
　右為末平旦空心服方寸匕加之得利為度<lb/>
療瘟瘧者可服鬼箭十味丸方<lb/>
　　甘草　丁香　細辛　蜀椒　烏梅肉<hi>各三兩</hi>地骨皮<lb/>
　　橘皮<hi>各四兩</hi>白术　當歸<hi>各五/兩</hi>鬼箭<hi>二兩</hi>
　右為細末煉蜜為丸如梧桐子大毎服十五丸烏梅<lb/>
　湯送下再服加至三十丸三五日後覺腹中熱以粥<lb/>
　飲壓之<lb/>
療痢病方<lb/>
<pb n="KR3b0011_WYG_007-12a"/>
　　黄連　　黄苓<hi>各五兩</hi>黄茋　　黄栢<hi>各四/兩</hi>龍骨<hi>八兩</hi>
　右五味為散空心粥飲調方寸匕日再加三寸匕止<lb/>
療榖痢方<lb/>
　　白术<hi>六兩</hi>附子<hi>四枚炮/去皮</hi>乾姜<hi>四兩/炮</hi>細辛<hi>五兩</hi>油麺末<lb/>
　　<hi>一升熬變色</hi>
　右為末以粥飲如前法<lb/>
療血痢方<lb/>
　　阿膠<hi>炒</hi>　黄栢<hi>炙各/四兩</hi>乾姜　　艾葉<hi>各三/兩</hi>犀角末<hi>五兩</hi>
<pb n="KR3b0011_WYG_007-12b"/>
　右為末如前法服<lb/>
療膿血痢方<lb/>
　　黄茋<hi>六兩</hi>赤石脂<hi>八兩/</hi>艾葉<hi>三兩/</hi>厚朴<hi>炙三/兩</hi>乾姜<hi>煨四兩</hi>
　右為末服法如前<lb/>
治霍亂方<lb/>
　　巴豆<hi>一兩去壳</hi>乾姜<hi>三兩/炮</hi>大黄<hi>五兩</hi>
　右為末煉蜜為丸如梧桐子大米飲服三丸以利為<lb/>
　度不利粥湯投之<lb/>
<pb n="KR3b0011_WYG_007-13a"/>
治脚轉筋方<lb/>
　　拍碎水煎五合服之愈本方云生姜一斤煎二升<lb/>
　　半服之<lb/>
入戰辟五兵不傷人方<lb/>
　　雄黄<hi>一兩</hi>白礬<hi>二兩/</hi>鬼箭　柄　羖羊角<hi>燒二分半</hi>
　　竈中土<hi>三分</hi>
　右為末以雞子黄并雞冠血為丸如杏子大置一丸<lb/>
　於小囊中繫腰間及膞上勿令離身亦辟一切毒<lb/>
<pb n="KR3b0011_WYG_007-13b"/>
療馬齒毒方<lb/>
　　灰汁數斗暖者洗瘡處愈又以馬糞者亦可<lb/>
療馬膿垢附人作瘡方<lb/>
　　馬鞭梢二寸燒灰飛䑕七枚各燒灰敷之<lb/>
療金瘡傷因發者及傷裂突出腸方<lb/>
　　黄茋　當歸　芎窮　白芷　續斷　黄苓<lb/>
　　細辛　乾姜　附子　芍藥<hi>各三兩</hi>
　右件為末先飲酒醉次服五錢匕日三服又云服半<lb/>
<pb n="KR3b0011_WYG_007-14a"/>
　錢七日三服加至方寸匕驗<lb/>
療金刄中骨脉中不出<lb/>
　　白歛　　半夏<hi>各二兩</hi>
　右為末酒調服方寸匕日三服至二十日自出立愈<lb/>
療金瘡傷中破驚方<lb/>
　　火燒葱取汁塗之立愈亦用女人中衣舊者以襠<lb/>
　　炙熨之為愈<lb/>
療馬墜損有瘀血在腹内方<lb/>
<pb n="KR3b0011_WYG_007-14b"/>
　　生地黄五升爛研以酒捎汁一盞日服三服至服<lb/>
　　愈又方地黄二升搗令乾以無灰酒半斗煮三二<lb/>
　　沸重户地暖飲之令醺<lb/>
療馬墜折手脚骨痛方<lb/>
　右搗大麻根并葉取汁服之氣下乃蘇若無大麻子<lb/>
　根葉研子温酒調下亦得<lb/>
　　治馬藥方篇第八十一<lb/>
經曰馬有四百八病葢在將調冷熱之宜常加消息<lb/>
<pb n="KR3b0011_WYG_007-15a"/>
春夏常灌馬方<lb/>
　　欝金　　芎藭　當歸　　大黄　　升麻<lb/>
　　黄連　　細辛<lb/>
　今方不用當歸芎藭細辛却入黄栢吳藍青黛梔子<lb/>
　秋冬加官桂乾姜右為末毎灌七錢蜜油各一合湯<lb/>
　半斤攪匀灌之其冷氣則加乾姜官桂各一兩今多<lb/>
　以煮糯米粥半升油五合猪脂四兩蜜三兩早飲了<lb/>
　啖之候日色温來日復啖之<lb/>
<pb n="KR3b0011_WYG_007-15b"/>
馬熱不食水草方<lb/>
　　芒硝　　欝金<lb/>
　右毎灌七錢入酥半兩水一升攪匀灌之云刺帶脉<lb/>
　取岀血<lb/>
治馬漏蹄方<lb/>
　先以刀削令隱便次以髪灰羊脂填了以黄蠟固之<lb/>
療馬内黄不食水草顫喘臥數起口張喘急頭㣲垂利<lb/>
方<lb/>
<pb n="KR3b0011_WYG_007-16a"/>
　　青黛<hi>三兩</hi>大黄<hi>二兩/</hi>白鹽<hi>五合</hi>
　右為末毎灌三七油蜜各一合温水一升灌之馬有<lb/>
　黒汗出臥不起汗流如珠顫喘氣急嘗汁啖即死醎<lb/>
　即不死取人汙韈燒湯挼濃汁灌三升瘥又方刀子<lb/>
　割馬尾小頭作十字使出血以人糞塗之良或燒人<lb/>
　糞以亂髪敷之差<lb/>
療馬轉胞不大小便方<lb/>
　以人糞并大蒜橘湯成膏納尿孔中則立尿又纒馬<lb/>
<pb n="KR3b0011_WYG_007-16b"/>
　膓放後蹄間挽之令跳自止<lb/>
療馬結草方<lb/>
　以熱手捻令結消不消以火灸掃帚柄築之<lb/>
療馬蟲顙方<lb/>
　　桑根皮　　大棗肉　　葶藶子<hi>各一兩贅令黄色另研作膏</hi>
　右和匀水三升灌之一時辰令頭低滴鼻中惡物愈<lb/>
　次以大黄油雞子清灌之又云桑白皮一握舊乾煮<lb/>
　棗五十枚煮取穰葶藶子六兩贅令黄右以水六升<lb/>
<pb n="KR3b0011_WYG_007-17a"/>
　桑根大棗味取汁一大升去渣内葶藶子膏攪匀相<lb/>
　得更煎取强半停令冷暖得所分為兩度灌所患之<lb/>
　鼻如人行八九里一灌乾地著草繫頭底即出鼻中<lb/>
　惡物令甚走又以大黄油雞子灌之<lb/>
　<lb/>
　<lb/>
　<lb/>
　<lb/>
<pb n="KR3b0011_WYG_007-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太白隂經卷七<lb/>
</p>
<p>
</p>
  </div>
</body>
</text>
</TEI>
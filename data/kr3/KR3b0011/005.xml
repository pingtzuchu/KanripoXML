<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太白隂經卷五</head> <lb/>
    <p>
<pb n="KR3b0011_WYG_005-1a"/>
欽定四庫全書<lb/>
　太白隂經卷五<lb/>
　　　　　　　　　　　　　唐　李筌　撰<lb/>
　　預備總序<lb/>
經曰不備不虞不可以帥師愚者有備與智者同功故<lb/>
天下有道守在四境諸侯有道守在四隣國所以立疆<lb/>
塲關塞亭障者將欲别内外乖夷狄置烽燧刁斗者所<lb/>
以警邊徼勵士卒也<lb/>
<pb n="KR3b0011_WYG_005-1b"/>
　　築城篇第四十三<lb/>
經曰先王之制大都不過三國之一中五之一小九之<lb/>
一故曰都城過百雉國之害也今諸侯之城方兩京之<lb/>
城濶狹合五之一其高為邊隅之守不可為節制古今<lb/>
度城之法者城下濶與高倍上濶與下倍城高五丈下<lb/>
濶二丈五尺上濶一丈二尺五寸高濶狹以此為準料<lb/>
功以下濶加上濶得三丈七尺五寸半乘之得一丈八<lb/>
尺七寸五分以高丈乘之一尺之城積數得九十二丈<lb/>
<pb n="KR3b0011_WYG_005-2a"/>
七尺五寸每一工日築二丈計工四十六人日築城一丈<lb/>
餘七尺五寸一步計役二百七十八人餘五一百步計<lb/>
工二萬七千八百二人餘一丈土一里計工一十萬一<lb/>
百九十人餘一丈土率一里則十里可知其出土負匱<lb/>
並計二丈土以工其羊馬城於濠内築高八尺上置土<lb/>
女墻計工準上<lb/>
　　鑿濠篇第四十四<lb/>
經曰濠面濶一丈深一丈底濶一丈以面濶加底濶積<lb/>
<pb n="KR3b0011_WYG_005-2b"/>
數三丈之半得數一丈五尺深一丈乃乘之鑿濠一丈<lb/>
得數一十五丈每一工岀土三丈計工五人一步計工<lb/>
三十人一里計工一萬八千人一里為率則百里可知<lb/>
　　弩臺篇第四十五<lb/>
經曰臺高下與城等去我城百步臺相去亦如之濶四<lb/>
丈高五丈上濶二丈上建女牆臺内通暗道安屈膝梯<lb/>
人上便卷之收之中設氊幕置弩手五人備乾糧水候<lb/>
等候敵近城壘則攅弩射其來將<lb/>
<pb n="KR3b0011_WYG_005-3a"/>
　　烽燧臺篇第四十六<lb/>
經曰明燧於高山四望險絕處置無山亦於平地高迥<lb/>
處置下築羊馬城高下任便常以三五為準臺五丈下<lb/>
濶三丈上濶一丈形圓上蓋屋覆之徑濶一丈六尺一<lb/>
面挑出三尺以板為之上覆下棧屋上置突竈三所臺<lb/>
亦置三所並以石灰飾其表裏復置柴籠三所流大繩<lb/>
三條在臺側上下用軟梯上收下垂四壁開孔望賊及<lb/>
安望火筒置旗一面皷一面弩兩張砲石壘水停水瓮<lb/>
<pb n="KR3b0011_WYG_005-3b"/>
生糧乾糧麻蘊火鑽火箭蒿艾狼糞牛糞每夜平安舉<lb/>
火一把聞警舉二把見煙舉三把見賊舉燒柴籠如早<lb/>
夜平安不舉節烽子為賊提一烽六人五人烽子逓加<lb/>
更刻觀望動靜一人烽率知文書符牒傳逓<lb/>
　　馬鋪土河篇第四十七<lb/>
經曰每鋪相去四十里如驛近逺於要路山谷間牧馬<lb/>
兩匹與遊奕計㑹有事警急煙塵入境則奔相報致土<lb/>
河於山口賊路横截道鑿之横濶二丈深二尺以細沙<lb/>
<pb n="KR3b0011_WYG_005-4a"/>
散土填平早夜行檢掃令平净有狐兎入境亦知足跡<lb/>
多少况於人馬乎<lb/>
　　遊奕地聼篇第四十八<lb/>
經曰於遊兵中選驍果諳山川泉者與烽子馬鋪土河<lb/>
計㑹交牌日夕邏候於亭障之外捉生事問敵營虛實<lb/>
我之密謀勿令逰奕人知其副子將並久諳軍旅好身<lb/>
手者任他　選少睡者令枕空䍡卧有人馬行三十里<lb/>
外東西南北皆有響見於朝䍡中名曰地　可預防奸<lb/>
<pb n="KR3b0011_WYG_005-4b"/>
野猪皮為䍡尤妙<lb/>
　　報平安篇第四十九<lb/>
經曰報平安者諸營舖百司主掌皆入五更有動靜報<lb/>
虞候知左右虞候早出大將軍牙前帶刀磬折大聲通<lb/>
曰左右廂兵馬及倉庫營並平安諾復退本班如有盗<lb/>
賊動靜𦂳急即具言其事若在野行軍即言行營兵馬<lb/>
及更舖並平安<lb/>
　　嚴警皷角篇第五十<lb/>
<pb n="KR3b0011_WYG_005-5a"/>
經曰夫城軍野營行軍在外一更初日没時槌皷一通<lb/>
三百三十槌為一通皷音止則角音動吹一十二聲角<lb/>
為一叠角音止則皷音動如此三皷三角而昏明畢行<lb/>
軍第一角聲動兵士起第二角聲動戎装了第三角聲<lb/>
動中外辦角音絕兵馬齊動而發<lb/>
　　定舖篇第五十一<lb/>
經曰每日戌時嚴警皷角初動虞候甲士十二隊建旗<lb/>
幟立號頭廵軍營及城上如在野廵營外定更舖疎密<lb/>
<pb n="KR3b0011_WYG_005-5b"/>
坐者喝曰是甚麽人巡者答曰虞候總管某乙巡坐喝<lb/>
曰作甚行答曰定舖坐喝曰是不是行答曰是如此者<lb/>
三喝三答坐曰虞候總管過號頭及坐喝曰聲雄者允<lb/>
　　夜號更刻篇第五十二<lb/>
經曰夜取號於大將軍處粘藤紙二十四張十五行界<lb/>
印縫安標軸題首云某年某月某日號簿毎日戌時虞<lb/>
候判官持簿於大將幕取意於一行中書兩字上一字<lb/>
坐是喝下一字行是答於將軍前開函付請號各到彼<lb/>
<pb n="KR3b0011_WYG_005-6a"/>
巡檢所主者以本鑰起開函告報不得令有漏泄一晝<lb/>
夜行二十四張三百六十行盡一載更别其簿　更漏<lb/>
牌一日一夜一百刻以竹馬為一百牌長三寸濶一寸<lb/>
逐日題云某月更牌一日一夜計行二百里探更人每<lb/>
刻徐疾行二里常取月氣為正　雨水正月中夜轉牌<lb/>
四十九四分一更傳牌九餘一里一百七十三步三尺<lb/>
三寸　春分二月中夜轉牌五十一更傳牌十　穀雨<lb/>
三月中夜轉牌三十七六分一更傳牌七餘一里一十<lb/>
<pb n="KR3b0011_WYG_005-6b"/>
四步二尺　小滿四月中夜轉牌三十六三分一更傳<lb/>
牌七餘一百七十步四尺八寸　夏至五月中夜轉牌<lb/>
三十五分一更傳牌七　大暑六月中夜轉牌三十六<lb/>
二分一更傳牌餘一百七十五步一尺二寸　處暑七<lb/>
月中夜轉牌三十六三分一更傳牌七餘一百七十五<lb/>
步一尺二寸　秋分八月中夜轉牌四十四五分一更<lb/>
傳牌八餘一里二百八十六步一尺二寸　霜降九月<lb/>
中夜轉牌四十九五分一更傳牌九餘一百十八步五<lb/>
<pb n="KR3b0011_WYG_005-7a"/>
尺六寸　小雪十月中夜轉牌五十三三分一更傳牌<lb/>
十餘一里一百一十五步一尺二寸　冬至十一月中<lb/>
夜轉牌五十五一更傳牌十一　大雪十二月中夜轉<lb/>
牌五十三三分餘一里一百二十五步一尺二寸右件<lb/>
古法多不合今<lb/>
　　鄉導篇第五十三<lb/>
經曰即鹿無虞徒入於林中不用鄉導難得地利夫用<lb/>
其鄉導者不必土人但諳彼山川之險易敵之虛實即<lb/>
<pb n="KR3b0011_WYG_005-7b"/>
可任也賞之使厚收其心也備之使嚴防其詐也是故<lb/>
錫之以官爵富之以財帛使有所戀匹之以妻子使有<lb/>
所懷然後察其辭鑒其色覆其言始終如一可以用之<lb/>
也<lb/>
　　井泉篇第五十四<lb/>
經曰沙磧鹵莽之中有水野馬黄羊之蹤㝷之有水烏<lb/>
鳥集處有水地生葭葦菰蒲之處有伏泉地有蟻壤之處<lb/>
下有伏泉<lb/>
<pb n="KR3b0011_WYG_005-8a"/>
　　迷途篇第五十五<lb/>
經曰逺征路迷南北不分常以北辰為正　正月昏奎<lb/>
中朝尾中　二月昏弧中朝建星中　三月昏七星中<lb/>
朝牽牛中　四月昏翼星中朝婺女中　五月昏亢中<lb/>
朝危中　六月昏心中朝奎中　七月昏建星中朝畢<lb/>
中　八月昏牽牛中朝觜中　九月昏虛中朝柳中<lb/>
十月昏危中朝七星中　十一月昏東壁中朝軫中<lb/>
十二月昏婁中朝氐中　其隂雪則用老馬引前昔齊<lb/>
<pb n="KR3b0011_WYG_005-8b"/>
桓公伐孤竹值雪迷路驅老馬㝷途不迷<lb/>
　　搜山燒草篇第五十六<lb/>
經曰軍至險阻溝間林泊翳薈葭蘆草莽之處翔鳥不<lb/>
下伏獸驚起草木無風而動必謹察之恐伏奸也邊城<lb/>
十月一日燒境上草及惡山深谷大川連水左近草樹<lb/>
虜騎若來無所伏藏<lb/>
　　前茅後殿篇第五十七<lb/>
經曰周禮挈壺以令軍井挈轡以令軍舎挈合以令軍<lb/>
<pb n="KR3b0011_WYG_005-9a"/>
糧前茅慮無建旗幟以表之皆古法也令以先鋒令先<lb/>
探井泉水草宿止賊路與鄉導計㑹及進軍戰則有喝<lb/>
後皆㧞白刃以臨使之進如却便斬敵來追我則後殿<lb/>
與戰無驚擾大軍也<lb/>
　　釁皷篇第五十八<lb/>
經曰軍臨敵境使逰奕捉敵一人立於六纛之前　祝<lb/>
曰逆冦不道敢干天常皇帝授我旗皷翦滅兇渠見吾<lb/>
旗纛者目眩聞吾鼙皷者魄散令敵人跪纛前乃腰斬<lb/>
<pb n="KR3b0011_WYG_005-9b"/>
之首横路之左足横路之右取血以釁皷鼙六纛從首<lb/>
足間過兵馬六軍從之而往出必勝敵亦名祭敵<lb/>
　　屯田篇第五十九<lb/>
經曰洪範八政食乃為先是以商鞍入秦行墾草之令<lb/>
夷吾霸齊富農工之術夫地所以養人城所以守地務<lb/>
耕者其人不衰務守者其地不危務戰者其城不圍四<lb/>
海之内六合之中有奚貴曰貴於土奚貴於土曰人之<lb/>
本奚貴於人曰國之本是以興兵伐叛而武爵任武爵<lb/>
<pb n="KR3b0011_WYG_005-10a"/>
任則兵勝按兵務農則粟富粟富則國強人主待農戰<lb/>
而遵三時務農一時講武使士卒入無遺力出有餘糧<lb/>
所謂興兵而勝敵按兵而國富也合屯田六十頃四十<lb/>
頃榖種子五頃大豆種子五頃麥子五頃麻種子五頃蕎<lb/>
種子屯外五十畞菜不入至秋納宴設厨四十畞蔓菁<lb/>
種子十畞蘿蔔種子以上種子各依鄉原種一屯六十<lb/>
丁一丁給米二升一日一石二斗一月三十六石一年<lb/>
四百三十二石牛料一頃屯六頭牛日給豆五升十月<lb/>
<pb n="KR3b0011_WYG_005-10b"/>
一日起料四月一日停一日三石一月九十石六月六<lb/>
百四十石一屯丁種牛料種子來屯來束以長三百七<lb/>
十八尺五寸三分三毫繩之四分之一長九十三尺六<lb/>
寸三分四毫四月桀橛繩内有田一畞對屯田官分三<lb/>
等田内上中下來之以三尺五寸圍成束則數來三等<lb/>
可知來屯苗子横來取三等束對屯田官打下苗子斗<lb/>
升合數為兩絹袋各盛苗子一碗與屯田官者來使對<lb/>
一椀與使掌者屯田封其後恐有耗損者來米取子一<lb/>
<pb n="KR3b0011_WYG_005-11a"/>
斗平量對屯田官擣來得幾米為率則一屯斛斗可知<lb/>
等級殊等九千石第一等七千石第二等六千石第三<lb/>
等五千石歲無水旱災蝗滿四千石者屯田官有殿一<lb/>
軍一載粟一十二萬八千石六分支米九萬石以殊等<lb/>
屯一十四餘萬二千石方支一歲糧神農書曰雖金城<lb/>
十仞湯池百步帶甲十萬而無粟者不能守也故充國<lb/>
伐西戎杜茂守北鄙創置屯田以為耕植也<lb/>
　　人糧馬料篇第六十<lb/>
<pb n="KR3b0011_WYG_005-11b"/>
經曰一軍一萬二千五百人人日支米二升一月六斗<lb/>
　一年七石二斗一軍一日支米二百五十石一月七千<lb/>
五百石一年九萬石以六分支粟一人日支粟三升三<lb/>
合三勺三抄三圭三粒一月一石一年一十二石一軍<lb/>
一年二十萬八千石　小月人支粟九斗六升六合六<lb/>
抄六勺六圭六粒其大麥八分小麥六分蕎麥四分大<lb/>
豆八分小豆七分豌豆七分麻七分黍七分並依分折<lb/>
米　人鹽一人日支半合一月一升五合一年一斗八<lb/>
<pb n="KR3b0011_WYG_005-12a"/>
升一軍一日六石一月一百八十七石五斗一年二千<lb/>
三百五十石　馬料一人二匹一軍二萬五千匹朔方河<lb/>
西一人二匹范陽河東隴右安西北庭則二人三匹平<lb/>
盧劍南嶺南則一人一匹計馬二萬五千匹為一隊計<lb/>
五百萬五千匹為一隊分為十坊抹馬五十隊十月一<lb/>
日起料四月一日停料一馬一日支粟一斗一月三石<lb/>
六箇月一十八石一軍馬一日支粟一千二百五十<lb/>
石一月三萬七千五百石六箇月二十三萬五千石<lb/>
<pb n="KR3b0011_WYG_005-12b"/>
馬鹽一日支鹽三合一月九升六箇月五斗四升一軍<lb/>
馬日支鹽六十七石五斗一月一千四百九十五石六<lb/>
箇月八千七百九十石　茭草一馬一日支茭草二圍一<lb/>
月六十圍六箇月三百六十圍一軍軍馬六箇月九十萬<lb/>
圍醫油藥其油藥取逃亡兵士殘糧賜醫獸人於馬押<lb/>
官郡頭中差取<lb/>
　　軍資篇第六十一<lb/>
經曰軍無財士不來軍無賞士不往香餌之下必有懸<lb/>
<pb n="KR3b0011_WYG_005-13a"/>
魚重賞之下必有死夫興兵不有財帛何以結人心哉<lb/>
軍士一人一年支絹布一十二疋絹七萬五千疋布七<lb/>
萬五千疋賞賜馬鞍轡二十具錦一百疋緋紫襖子衫<lb/>
具帶魚袋五十副色羅三疋婦人錦繡夾襭衣披袍二<lb/>
十副緋紫綾紬二百疋綵色綾一百疋金銀器二百事<lb/>
銀壺瓶五十事酒罇杓一十副帳設錦褥一十領紫綾<lb/>
褥二十領食單四十張食器一千事長幕二十條錦帳<lb/>
十所白氊一百事牀圍二十條䲭袋繡墩一百口<lb/>
<pb n="KR3b0011_WYG_005-13b"/>
　　宴設音樂篇第六十二<lb/>
經曰雲上於天需君子以飲食宴樂用宣王之惠暢吏士<lb/>
之心古人岀師必犒以牛酒頒賞有序殽席有差以激<lb/>
勵於衆酒酣㧞劍起舞明家角抵代皷呌呼以増其氣<lb/>
絲竹哀怨悽愴征夫感而泣下銳氣沮䘮復安得而用<lb/>
哉酒一人二升二百五十石羊一口分為二十節六百<lb/>
二十五口牛肉代羊肉一人二斤二萬五千斤白米一<lb/>
人五合六十五石五斗薄餠一人兩箇二萬五千箇每<lb/>
<pb n="KR3b0011_WYG_005-14a"/>
一斗麵作二十箇一百五十石饅頭一人一枚一萬二<lb/>
千五百枚一斗麵作三十枚散子一人一枚一萬二千<lb/>
五百枚一斗麵作三十枚用麵四十六石六斗七升蒸<lb/>
餅一人一箇一萬二千五百箇一斗麵作一百枚麵二<lb/>
十五石每麵一斗使油二十二斤餜饠一人一枚一萬<lb/>
二千五百枚一斗麵作八十枚麵一十五石六斗二升<lb/>
五合餻餅一人三合糯米三十七石五斗菜一人五兩<lb/>
二千九百五十斤零四兩羊頭蹄六百二十五具充簽<lb/>
<pb n="KR3b0011_WYG_005-14b"/>
醬羊肚肝六百二十五具并四等充羮鹽三人一合四<lb/>
石一斗六升醬一人半合六石二斗五升醋一人一合<lb/>
一十二石五斗椒五人一合二石五斗薑一十人一兩<lb/>
七十八斤零二兩䓤三人一兩三百九十六斤零十兩<lb/>
　　隨筵樂例<lb/>
大皷　杖皷　腰皷　破陣樂　笛　拍板　舞劍<lb/>
角抵　投石　超距　蹴踘<lb/>
　太白隂經卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>帝範卷三</head>
    <p>
<pb n="KR3a0016_WYG_003-1a"/>
欽定四庫全書<lb/>
　帝範卷三　　　　　　　唐太宗文皇帝撰<lb/>
　　誡盈第七<lb/>
　　<hi>易豐卦彖辭曰日中則昃月盈則食此聖人當豐盛之時憂懼之辭也盖日中者昃所倚月盈者食</hi>
　　<hi>所伏必然之理人君居至髙至極之位乃豐盛之象固當憂懼守中不至過極則可不然必有傾危</hi>
　　<hi>之機發矣所以晋武帝不知憂懼則有身後之亂唐元宗不知憂懼則有末年之變知憂其惟堯舜</hi>
　　<hi>之敬戒禹湯之罪已文王之無逸乎事事物物纔到盈處無有不變音非聖君賢人孰能持盈哉或</hi>
　　<hi>問揚子持滿曰㧖欹㧖者抑也猶抑損之也言持滿者當自損抑以正其欹不然則覆矣欹欹器也</hi>
<pb n="KR3a0016_WYG_003-1b"/>
　　<hi>昔孔子入魯桓公廟見有欹器焉曰宥坐之器也虚則欹中則正滿則覆使弟子著水以驗之信然</hi>
　　<hi>孔子喟然嘆曰吁惡有滿而不覆者哉子路曰敢問持滿有道乎孔子曰聰眀聖知守之以愚功被</hi>
　　<hi>天下守之以讓勇力撫世守之以怯富有四海守之以謙此所謂挹而損之之道也故太宗達此理</hi>
　　<hi>而告誡之耳盈滿也欲抑滿得中實難但滿而不溢斯可矣  㧖於革反</hi>
夫君者儉以養性<hi>左傳曰儉徳之共也孟子曰存其心養其性儉約也天理在人曰性聖人</hi>
<hi>云天命之謂性董仲舒曰性者生之質也養涵也儉欲知足可以養性矣苟不儉欲而知足是傷於性也老子</hi>
<hi>曰禍莫大於不知足故人君當以儉徳涵養其性不至於奢侈</hi>静以修身<hi>文子曰無為者守静也守</hi>
<hi>静能為天下正静無為也修正也人君宜静而無為以修正其身耳</hi>儉則人不勞靜則下<lb/>
<pb n="KR3a0016_WYG_003-2a"/>
不擾<hi>書曰用静吉用作凶既儉欲而不貪則不勞也既静志而無為則不擾也以秦皇漢武於無事之時</hi>
<hi>而欲窮兵黷武殘民敝衆亂擾天下是不儉欲不静志也</hi>人勞則怨起下擾則政乖<lb/>
<hi>孟子曰以佚道使人雖勞不怨謂既不能儉以養性静以脩身則生奢侈之心矣奢侈之心既生則耗用不節</hi>
<hi>耗用不節必重斂於民故人勞下擾而怨起政乖也</hi>人主好竒技滛聲<hi>秦誓曰作竒技滛巧</hi>
<hi>以恱婦人論語曰鄭聲滛非雅樂也</hi>鷙鳥猛獸<hi>廣雅曰鷙執也取其能服執衆鳥鷙鳥者鷹鸇鵰鶚</hi>
<hi>之属猛獸者貔虎熊羆之類  鷙音至</hi>逰幸無度<hi>毛詩序曰逰蕩無度孟子曰一㳺一豫為諸侯</hi>
<hi>度故盤逰行幸不可無度則也</hi>田獵不時<hi>禮王制篇天子諸侯無事則嵗三田一為乾豆二為賔客</hi>
<hi>三為充君之庖無事而不田曰不敬田不以禮曰暴天物又曰獺祭魚然後虞人入澤梁豺祭獸然後田獵鳩</hi>
<pb n="KR3a0016_WYG_003-2b"/>
<hi>化為鷹然後設罻羅草木零落然後入山林昆蟲未蟄不以火田不麛不卵不殺胎不殀夭不覆巢斯謂田獵</hi>
<hi>不可廢亦不可過唯不可廢故無事則必田無事而不田是不知事神接人之道斯為不敬也唯不可過故其</hi>
<hi>田獵必以時田獵不以時是謂禽荒而殘暴天物妨奪民時也</hi>如此則徭役煩徭役煩<lb/>
則人力竭人力竭則農桑廢焉<hi>韓非子曰徭役少則民安徭役多則民苦前漢</hi>
<hi>食貨志曰徭役横作政令不信上下相詐公田不治徭役工作征戍也若逰幸田獵無度不時則徭役頻煩人</hi>
<hi>力疲竭而農桑荒廢矣</hi>人主好髙臺深池<hi>泰誓曰唯宫室臺榭陂池侈服</hi>雕琢刻<lb/>
鏤<hi>荀子曰雕琢刻鏤黼黻文章以塞其目又非有先生論曰隂奉雕琢刻鏤之好以納其心務快耳目之欲</hi>
<hi>治木治玉石之類也</hi>珠玉珍玩<hi>西京賦攅珍寳之玩好又晉安帝紀曰桓元尤愛珍寳常玩弄珠玉</hi>
<pb n="KR3a0016_WYG_003-3a"/>
<hi>不離於手夫古之眀君聖主抵璧於山沉珠於海惟道徳是貴何甞以珠玉為珍玩哉</hi>黼黻絺綌<lb/>
<hi>書益稷篇曰予欲觀古人之象日月星辰山龍華蟲作㑹宗彝藻火粉米黼黻絺繡注黼如斧形刃白而身黒</hi>
<hi>黻謂兩弓字相背青黒線繡絺展几反謂刺以為繡也又葛之精者曰絺然則綌當作繡字不然綌是葛之麄</hi>
<hi>者非奢侈之物人主何好焉</hi>如此則賦斂重賦斂重則人才遺人才<lb/>
遺則飢寒之患生焉<hi>禹貢曰厥賦惟上上錯注賦謂土地所生以供天子此為賦稅也周</hi>
<hi>禮大宰八則五曰賦貢注賦口率出泉也貢功也九職之功所稅也此為賦貢也漢書刑法志曰畿方千里有</hi>
<hi>稅有賦稅以足食賦以足兵是也斂聚也書曰不役耳目百度惟貞玩人䘮徳玩物䘮志志以道寜言以道接</hi>
<hi>不作無益害有益功乃成不貴異物賤用物民乃足犬馬非其土性不蓄珍禽竒獸不育於國不寳逺物則逺</hi>
<pb n="KR3a0016_WYG_003-3b"/>
<hi>人格所寳惟賢則邇人安此亦戒後之人君不可以聲色亂百度不可玩人玩物以䘮徳志不可以逰觀徒費</hi>
<hi>時日不可以為無益害有益不可以無用妨有用惟當逺利親賢以安逺近若如此則荒虐暴陵疲民力失人</hi>
<hi>才患生何疑患既生於下其在上者得安乎隋之煬帝其是哉為人君者可不三省焉</hi>亂世之君<lb/>
極其驕奢<hi>鄧析子曰畏儉則福生驕奢則禍起又聱隅子曰居顯不以為驕驕奢可乎</hi>恣其<lb/>
嗜欲<hi>嗜好也欲貪也</hi>土木衣緹繡<hi>緹者丹黄色帛繡謂刺繡五色成文宦者傳論曰狗馬飾</hi>
<hi>雕文土木被緹繡又東方朔曰土木衣綺繡狗馬被繢罽佞倖傳云董賢起大第闕下土木之功窮極伎巧柱</hi>
<hi>檻衣以緹錦土墻木屋也言皆被緹繡之文綵  緹音提恣肆也</hi>而人裋褐不全<hi>裋褐僕豎</hi>
<hi>之衣也戰國䇿墨子謂楚王曰棄其錦繡之衣而竊人之裋褐言土木復衣其綵繡而人裋褐却不得完全此</hi>
<pb n="KR3a0016_WYG_003-4a"/>
<hi>即以無用而妨有用也</hi>犬馬厭芻豢而人糟糠不足<hi>孟子曰庖有肥肉廐有肥</hi>
<hi>馬民有飢色野有餓莩此率獸而食人也此之謂乎又戰國䇿管燕得罪齊王謂其左右曰子孰與我赴諸侯</hi>
<hi>乎左右嘿然莫對管燕連然流涕曰悲夫士何其易得而難用也田需對曰士三食不得饜而君鵞鶩有餘食</hi>
<hi>下宫糅羅紈曳綺縠而士不得以為衣縁此即以無益而害有益也  豢音患養也以榖食犬豕曰豢</hi>故<lb/>
人神怨憤<hi>明則有人怨恨幽則有神憤怒亢倉子曰人怨者非不接人也神怒者非不事神也巧佞</hi>
<hi>甚人愈怨滛祀甚神益怒謂非其道也如此</hi>上下乖離<hi>荀子曰上詐其下下詐其上則是上下析</hi>
<hi>析離也又揚子曰恵以施下忠以衛上今君之澤不能及於下民之情不得達於上上下乖戾離隔矣</hi>佚<lb/>
樂未終傾危已至<hi>孝經疏曰貴不與驕期而驕自至富不與侈期而侈自来驕侈以行己所</hi>
<pb n="KR3a0016_WYG_003-4b"/>
<hi>以速亡此言富貴生驕侈驕侈恣嗜欲若不知戒則佚樂未終而傾危已至此必然之理也易曰安不忘危存</hi>
<hi>不忌亡若能如此可無患矣佚與逸同  樂音洛</hi>此驕奢之忌也<hi>此乃不能預誡其盈以貪</hi>
<hi>慕其驕侈至於亂危可不畏哉忌畏也少儀有曰國家靡敝則車不雕璣甲不組縢食器不刻鏤君子不履絲</hi>
<hi>履馬不常秣今既不循此道而極其驕奢者傾之必矣此太宗所以深戒之也</hi>
　　崇儉第八<lb/>
　　<hi>夫儉者去奢從約之謂豐國富民之本也考諸今古創業垂統之君莫不以儉約而興敗國䘮身之</hi>
　　<hi>主莫不以奢侈而亡其興亡成敗載諸簡册昭昭然可為鑒矣故太宗以儉居戒盈之先豈無意哉</hi>
　　<hi>雖然儉固近於吝矣儉不中禮是為吝也雖有周公才美驕吝猶不足觀况其他乎此所以蜉蝣刺</hi>
<pb n="KR3a0016_WYG_003-5a"/>
　　<hi>其好奢蟋蟀刺不中禮也然則其何以行之哉曰語不云乎菲飲食而致孝乎鬼神惡衣服而致美</hi>
　　<hi>乎黻冕卑宫室而盡力乎溝洫此是眀王之盛徳至聖之格言依而行之吾無間然矣</hi>
夫聖世之君存乎節儉<hi>史記曰治國之道富民為始富民之要在於節儉又詩之葛覃</hi>
<hi>謂后妃之本躬儉節用化天下以婦道后妃猶能以節儉化天下而况其聖世之君乎節者不傷財不害民之</hi>
<hi>謂也</hi>富貴廣大守之以約<hi>孔子曰以約失之者鮮矣夫富有四海貴為天子此乃富貴廣</hi>
<hi>大之極矣若不守之以約未有不失之者也文子曰富貴廣大守之以狹亦從約義</hi>睿智聰明守<lb/>
之以愚<hi>中庸曰唯天下至聖為能聰明睿知足以有臨也以是知古之聖王冕而前旒所以蔽明黈纊</hi>
<hi>充耳所以塞聰眀所不見聰所不聞非自壅遏也防閑其滛聲䜛語好色竒玩以亂其耳目也老子曰君子以</hi>
<pb n="KR3a0016_WYG_003-5b"/>
<hi>盛徳容貌若愚亦此意也又文子曰聰眀廣智守之以愚</hi>不以身尊而驕人<hi>魏太子撃謂田</hi>
<hi>子方曰貧賤者驕人乎富貴者驕人乎子方曰貧賤者驕人耳富貴者安敢驕人人主驕人而亡其國吾未見</hi>
<hi>以國待亡者也貧賤者若不得意納履而去安徃而不得貧賤貧賤者驕人富貴者安敢驕人○按說苑貧賤</hi>
<hi>作貧窮安徃而不得下有貧窮乎三字</hi>不以徳厚而矜物<hi>繋辭曰勞謙君子有終吉子曰</hi>
<hi>勞而不伐有功而不徳厚之至也矜伐也老子曰盛徳若不足古昔聖賢進徳脩業以務滋崇豈敢矜物乎</hi>
茅茨不剪采椽不斵<hi>墨子曰堯舜徳行茅茨不剪采椽不斵師古曰屋盖曰茅茨茨以覆</hi>
<hi>居也采亦作棌柞木也</hi>舟車不飾<hi>白氏六帖曰門閭/舟車不飾儉也</hi>衣服無文<hi>東方</hi>
<hi>朔曰衣緼無文語曰惡衣服又禮曰節醜其衣服皆言不用文繡也</hi>土堦不崇<hi>墨子曰堯舜堂髙三</hi>
<pb n="KR3a0016_WYG_003-6a"/>
<hi>尺土堦三等故不髙也堦陛也</hi>大羮不和<hi>禮器曰有以素為貴者大圭不琢大羮不和疏云大羮肉</hi>
<hi>汁也不和無鹽梅也太古初變腥但煮肉而飲其汁未知調和後人祭必重古故但盛肉汁謂之大羮不和已</hi>
<hi>上六事皆言上古明王崇儉也如此</hi>非憎榮而惡味乃處薄而行儉<hi>言聖人如</hi>
<hi>此質素非是憎嫌榮華鄙惡甘美也乃欲居以淡薄施以節儉以身為天下先然後其教不嚴而治不令而行</hi>
<hi>也</hi>故風淳俗朴<hi>說文曰上以化下曰風下以習上曰俗淳厚也朴實也</hi>比屋可封<lb/>
<hi>史記曰堯舜之民比屋可封此云聖世之君躬行節儉以化民下觀而化相習崇儉故家給人足禮義生矣然</hi>
<hi>後尊卑之序得骨肉之恩親争訟之原息如此則家稷契而人臯陶故辟止刑錯比屋可封也比屋者周禮地</hi>
<hi>官曰五家為比有九比之數小司徒掌之六卿大夫於正月之吉受教法於司徒退而頒之于其鄉吏使各以</hi>
<pb n="KR3a0016_WYG_003-6b"/>
<hi>教其所治以考其徳行察其道藝三年則大比考其徳行道藝而興其賢者能者鄉老及鄉大夫帥其吏與其</hi>
<hi>衆寡以禮禮賔之厥明鄉老及鄉大夫羣吏獻賢能之書於王王再拜受之登於天府内史貳之此謂使民興</hi>
<hi>賢出使長之使民興能入使治之比聨比而居也  比毗至反</hi>斯二者榮辱之端<hi>二者謂奢</hi>
<hi>儉也</hi>奢儉由人安危在己<hi>奢侈則危節儉則安猶聲響形影未甞相逺也行其儉其身必</hi>
<hi>安行其奢其身必危故云由人在己</hi>五闗近閉則嘉命逺盈<hi>劉子曰將收情慾先歛五</hi>
<hi>闗五闗者情慾之路嗜好之府也目愛綵色命曰伐性之斤耳樂滛聲命曰攻心之鼓口貪滋味命曰腐腸之</hi>
<hi>藥鼻恱芬馨命曰燻喉之煙身安轝駟命曰召蹶之機此五者所以養生亦所以傷生言當收斂而閉之庶得</hi>
<hi>夀命嘉言逺而不損耳</hi>千慾内攻則㐫源外發<hi>劉子曰身之有慾猶樹之有蝎樹抱</hi>
<pb n="KR3a0016_WYG_003-7a"/>
<hi>蝎則還自鑿身抱慾則反自害故蝎盛則木折慾熾則身亡故云㐫源蝎食木蟲猶蠧也</hi>是以丹桂<lb/>
抱蠧終摧榮耀之芳<hi>拾遺記曰岱輿一名浮折北有玉梁千丈駕元流之上峯傍有丹桂</hi>
<hi>唐藝文類聚曰桂蠧不知所淹留兮又漢書南越尉佗貢桂蠧一器蠧食木之蟲也○按拾遺記無一名浮折</hi>
<hi>四字注誤</hi>朱火含煙遂鬱凌雲之焰<hi>蔡邕釋誨曰懼煙炎之毁熸何光芒之敢揚哉</hi>
<hi>煙炎火之微細者言常懼微細以致毁㓕杜預注左傳曰吳楚之間謂火㓕為熸音子㢘反炎音焰言桂蠧雖</hi>
<hi>小終損榮芳火煙雖微必滯光焰鬱幽也滯也又鬱遏鬱悒鬱結鬱鬱皆言不得仲之意也</hi>以是知<lb/>
驕出於志不節則志傾慾生於心不遏則身䘮<hi>言志之出驕猶</hi>
<hi>桂之抱蠧心之生慾猶火之含煙若不防微杜漸節遏其驕慾必至於志傾身䘮也</hi>故桀<hi>夏王號謚法曰</hi>
<pb n="KR3a0016_WYG_003-7b"/>
<hi>賊人多殺曰桀</hi>紂<hi>殷王號謚法曰/殘義損善曰紂</hi>肆情而禍結<hi>言桀紂之君縱肆情意焚炙忠</hi>
<hi>良刳剔孕婦斮朝渉之脛剖賢人之心積酒成池屯肉為林置炮烙之刑行長夜之飲作竒技滛巧以恱婦人</hi>
<hi>殘賊暴虐湯武興矣故曰禍結也</hi>堯<hi>唐帝號謚法曰/翼善傳聖曰堯</hi>舜<hi>虞帝號謚法曰仁聖盛眀曰舜</hi>
約己而福延<hi>謂堯舜恭己無為儉約是務是以太平之福延長也</hi>可不務乎<hi>桀紂所以</hi>
<hi>亡謂不能節遏驕慾也堯舜所以興謂其躬行儉約也一戒一法可不務為儉約乎</hi>
　　賞罰第九<lb/>
　　<hi>酬功曰賞黜罪曰罰周禮曰刑賞以馭其威賞罰國之大柄也左傳曰善為國者賞不僭而刑不濫</hi>
　　<hi>賞僭則福及滛人刑濫則懼及善人又漢書曰賞及無功無以勸善罰及無罪無以懲惡惟賞與罰</hi>
<pb n="KR3a0016_WYG_003-8a"/>
　　<hi>不可不當賞一人而天下恱者賞之罰一人而天下懼者罰之賞罰又當必信也有功者雖讎亦必</hi>
　　<hi>賞有罪者雖親亦必罰故孔子曰治國制民不隠其親此之謂也惟知此則大道之行天下為公矣</hi>
　　<hi>惟天下之至公其聖王能之○按注末句疑有錯誤</hi>
夫天之育物猶君之御衆<hi>晋禮樂志曰或以為五精之帝佐天育物者也以上天化</hi>
<hi>育萬物如人君撫御庶衆</hi>天以寒暑為徳<hi>寒以成之暑以長之寒暑天之徳行也</hi>君以<lb/>
仁愛為心<hi>仁以生之愛以養之故人君當以仁愛為心也故記曰聖人南靣而聽天下所以先者五</hi>
<hi>民不與焉一曰治親二曰報功三曰舉賢四曰使能五曰存愛故曰君以仁愛為心也</hi>寒暑既調<lb/>
則時無疾疫<hi>疾灾也疫民皆病也寒暑調謂六氣和也六氣和則時無疾疫左傳曰天有六氣滛</hi>
<pb n="KR3a0016_WYG_003-8b"/>
<hi>則生六疾六氣曰隂陽風雨晦明也分為四時序為五節過則為菑隂滛寒疾陽滛熱疾風滛末疾雨滛腹疾</hi>
<hi>晦滛惑疾明滛心疾也</hi>風雨不節則嵗有饑寒<hi>論衡曰儒者論太平應瑞風不鳴條</hi>
<hi>雨不破塊五日一風十日一雨又春秋說題辭曰一嵗三十六雨天地之氣宣十日小雨十五日大雨言其均</hi>
<hi>匀也又樂記曰風雨不節則饑謂風雨匀則五榖登稔風雨不匀則五榖不登稔不節不匀也故嵗有饑寒</hi>
仁愛下施則人不凋弊<hi>盖謂人君體天之道以仁愛下施故寒暑調風雨節而民無疾</hi>
<hi>疫饑寒之厄故不至於凋弊也已上言至治之時民不犯法雖有賞罰無所施矣</hi>教令失度則<lb/>
政有乖違<hi>孔叢子曰賞罰是非相與曲謬雖十黄帝不能治也言若教令失度政必乖違而刑罰不</hi>
<hi>中則民無所措手足故蹈於不法者多矣如此若非賞罰不能制矣</hi>防其害源開其利本<lb/>
<pb n="KR3a0016_WYG_003-9a"/>
<hi>防其害源者使民不犯其法開其利本者使民各務其業此為教民之道也或有不遵其教者則有賞罰存焉</hi>
<hi>已下皆言用賞罰也</hi>顯罰以威之明賞以化之<hi>公孫宏曰罰當罪則姦邪止賞當功</hi>
<hi>則臣下勸威服也化勸也</hi>威立則惡者懼化行則善者勸<hi>後漢荀恱申鑒云賞</hi>
<hi>以勸善罰以懲惡人主不妄賞非愛其財也賞妄行則善不勸矣不妄罰非矜其人也罰妄行則惡不懲矣賞</hi>
<hi>不勸謂之止善罰不懲謂之縱惡在上在能不止下為善不縱下為惡則國法立矣刑不濫而威立矣賞不僭</hi>
<hi>而化行矣既不僭不濫則為惡者知所懼而為善者知所勸矣</hi>適已而妨於道不加禄<lb/>
焉<hi>漢祖之於丁公是適已者不惟不加於禄又且罰之不如是不忠之臣無以懲矣</hi>逆己而便<lb/>
於國不施刑焉<hi>漢祖之於雍齒是逆己者不惟不施於刑又且賞之不如是其沙上偶語者皆</hi>
<pb n="KR3a0016_WYG_003-9b"/>
<hi>叛矣</hi>故賞者不徳君功之所致也<hi>文子曰賞者不徳上功之所致也功當故不以</hi>
<hi>為徳</hi>罰者不怨上罪之所當也<hi>文子曰誅者不怨君罪之所當也罪當故不以為怨</hi>
<hi>○按以上注中引文子語皆今文子所無</hi>故書曰無偏無黨王道蕩蕩此賞<lb/>
罰之權也<hi>此引尚書洪範之辭以證之也偏謂偏於己黨謂黨於人蕩蕩廣大貌言賞罰得中不因</hi>
<hi>喜怒故無偏黨之私則王道蕩蕩然如天地之廣大無極也故云此為賞罰之權也權秤錘量輕重不失其平</hi>
<hi>也</hi>
</p>
<p>
</p>
  </div>
</body>
</text>
</TEI>
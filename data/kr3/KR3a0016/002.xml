<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>帝範卷二</head>
    <p>
<pb n="KR3a0016_WYG_002-1a"/>
欽定四庫全書<lb/>
　帝範卷二　　　　　　　唐太宗文皇帝撰<lb/>
　　審官第四<lb/>
　　<hi>尚書臯陶曰都在知人在安民禹曰吁咸若時惟帝其難之知人則哲能官人安民則恵黎民懐之</hi>
　　<hi>能哲而恵何憂乎驩兠何遷乎有苗何畏乎巧言令色孔壬頴逹曰臯陶述此脩身親人之道以吿</hi>
　　<hi>禹在於知人善惡擇而信任之在於能安下民為政以安定之也禹驚而答曰吁人君如是能知人</hi>
　　<hi>能安民惟帝堯猶其難之况餘人乎知人善惡則為大智能用官得其人矣能安下民則為恵政衆</hi>
　　<hi>民皆歸之矣此不易之理也若帝堯能智而恵則當朝無姦佞何憂懼於驩兠之佞而放之何須逺</hi>
<pb n="KR3a0016_WYG_002-1b"/>
　　<hi>遷徙於有苗之君何畏懼於彼巧言令色為甚佞之人故古之明王用人必先六徴以嘗之然後任</hi>
　　<hi>之任人之際國之安危民之休戚繫焉故不可不審也審者謂核其實也若核而得實信使守約亷</hi>
　　<hi>使分財官無曠職職無虚位務成而事濟矣惟人君不可不慎審其官也左傳曰舉不失職官不易</hi>
　　<hi>方亦審官之義也</hi>
夫設官分職所以闡化宣風<hi>周禮曰惟王建國辨方正位體國經野設官分職以</hi>
<hi>為民極乃立天官冡宰使帥其属而掌邦治以佐王均邦國設官分職謂置三公六卿各有所職而百事舉也</hi>
<hi>既各有所職而百事舉矣所以得闡揚徳化宣布風教以齊庶物</hi>故明主之任人如巧<lb/>
匠之制木<hi>任用也制裁也</hi>直者以為轅<hi>轅輈也方言楚衛之間轅謂之輈言挺直之木</hi>
<pb n="KR3a0016_WYG_002-2a"/>
<hi>可以為轅</hi>曲者以為輪<hi>輪謂車輪也廽旋也言宛曲之木可以為輪也</hi>長者以為棟<lb/>
梁<hi>屋脊曰棟負棟者曰梁長者言其大材也故用之于棟梁</hi>短者以為栱角<hi>爾雅云栱杙也</hi>
<hi>大者謂之栱枓也桷椽也一曰屋角斜枋一曰梠也短者言其小材也故用之于栱角○按爾雅杙大者謂之</hi>
<hi>栱注所引多衍文</hi>無曲直長短各有所施<hi>管子曰工之制木也大者以為舟航柱梁</hi>
<hi>小者以為楫楔修者以為櫚榱短者以為侏儒無小大修短皆得其所宜此之謂也</hi>眀主之任人<lb/>
亦由是也<hi>言明哲之君擢用人材亦如巧匠制木也</hi>智者取其謀愚者取其<lb/>
力勇者取其威怯者取其愼無智愚勇怯兼而用之<hi>軍勢</hi>
<hi>有曰使智使愚使貪使勇使怯是也</hi>故良匠無棄材明主無棄士<hi>良匠能盡其木</hi>
<pb n="KR3a0016_WYG_002-2b"/>
<hi>之性而用是無棄遺之材明主能盡其人之行而用是無棄遺之士斯二者惟良匠明主及之</hi>不以一<lb/>
惡忘其善<hi>左傳曰善不可棄惡不可長凡人未有不偶入於惡者但惡有小大改與弗改也至如流</hi>
<hi>毒於物長而不悛斯惡之大者也未離于惡則不知惡以為惡未入於善則不知善以為善人苟有累善是即</hi>
<hi>知善以為善矣此可引而歸之全善也儻因而有一惡亦偶然耳遽可以今日之一惡忘其前日之累善哉此</hi>
<hi>為記惡忘善也且掩其惡以揚其善而誘人入於善尚懼不肯歸之况張其惡而匿其善乎是則為棄之矣</hi>
勿以小瑕掩其功<hi>前漢陳湯傳曰論大功者不録小過舉大羙者不庛細瑕瑕者玉之玷也</hi>
<hi>言人有㣲過如玉有小瑕不可因其瑕而棄其玉見其過而忘其功劉子所謂見朱橘一子蠧因剪樹而棄之</hi>
<hi>覩縟錦一寸㸃乃全疋而燔之無乃不可乎</hi>割政分機盡其所有<hi>盖謂設官分職當各</hi>
<pb n="KR3a0016_WYG_002-3a"/>
<hi>隨其材之長短小大所有而用之不可求其備也</hi>然則凾牛之鼎不可處以烹<lb/>
雞<hi>三禮鼎器圗曰鼎有牛羊豕三鼎古制也牛鼎受一斛天子飾以黄金諸侯飾以白金口徑底徑及深俱</hi>
<hi>一尺五寸三足如牛每足上以牛角飾之羊鼎受五斗大夫以銅為之無飾口徑底徑俱一尺深尺一寸豕鼎</hi>
<hi>受三斗口徑底徑皆八寸深九寸士以鐡為之無飾後漢邊讓傳曰凾牛之鼎以烹雞多汁則淡而不可食少</hi>
<hi>汁則熬而不可熟又荘子曰凾牛之鼎沸蟻不得措一足焉又吕氏春秋曰白圭對魏王曰市邱之鼎以烹雞</hi>
<hi>多洎之則淡不可食少洎之則焦而不可熟也  凾容也洎汁也此言大不可小用</hi>捕䑕之狸不<lb/>
可使以摶獸<hi>言非其敵也吴起謂魏文侯曰云云不擇其人而用之是如伏雞之摶狸乳狗之犯</hi>
<hi>虎雖有闘心隨之死矣狸摶獸犬犯虎何異哉言小不可大用</hi>一鈞之器不能容以江<lb/>
<pb n="KR3a0016_WYG_002-3b"/>
漢之流<hi>劉子曰一鈞之器不可容於泉流三十斤為鈞江水出岷廣雅曰江貢也風俗通曰出珍物可</hi>
<hi>貢獻也釋名曰江共也小水流入其中所公共也禹貢有中江北江三江九江今人謂川之大者皆曰江漢天</hi>
<hi>河詩云維天有漢又水名今人呼陽邏之水為漢江言輕不可重用也</hi>百石之車不可滿<lb/>
以斗筲之粟<hi>劉子曰萬鍾之鼎不滿以盂水百數名什十為百石量名四鈞名石重百二十斤又</hi>
<hi>十斗為石車者舍也車尺遮反古史考曰黄帝作車引重致逺少昊時加牛禹時奚仲加馬車又音居車居也</hi>
<hi>周禮注坐乗曰車又安車凡婦人車皆坐乗又周禮王后安車禮記致仕乗安車斗十升為斗筲竹器也可容</hi>
<hi>斗二升語曰斗筲之人何足算也粟禾子也榖粟也粟六種之首也言重不可輕用也</hi>何則大非<lb/>
小之量輕非重之宜<hi>此承上文言大小輕重當隨其器而用之不可彊其所不能也</hi>今<lb/>
<pb n="KR3a0016_WYG_002-4a"/>
人智有短長能有巨細<hi>亢倉子曰政術至要力於審士士有才行比於一郷委之鄉才</hi>
<hi>行比於一縣委之縣才行比於一州委之州才行比於一國委之國政而後廼能無伏士矣言要量忖授職也</hi>
或藴<hi>藴聚也又蓄也</hi>百而尚少或綂<hi>統總也又紀也</hi>一而為多有輕才<lb/>
者不可委以重任<hi>王命論曰楶梲之材不荷棟梁之任又黄石公有曰腐木不可以為柱庸</hi>
<hi>人不可以為主言智小不可以謀大也楶音莭梲之劣反皆小材也</hi>有小力者不可賴以<lb/>
成職<hi>後漢仲長統損益篇曰小智居大位庻績不咸熈東莱先生有曰舉千鈞之鼎者非烏獲則不可游</hi>
<hi>萬仭之淵者非津人則不可又韓非子曰小知不可使謀事小忠不可使主法此言徳狹不可以䖏廣也成字</hi>
<hi>疑是大字</hi>委任責成不勞而化<hi>此謂人君委任既得其人可以深居髙拱惟責成而已故</hi>
<pb n="KR3a0016_WYG_002-4b"/>
<hi>曰不勞而治化也</hi>此設官之當也<hi>若大小輕重各適其用可謂設官之允當也</hi>斯二<lb/>
者治亂之源<hi>一治一亂在乎得人失人故云斯二者治亂之本原故書曰謂治亂在庶官此之謂</hi>
<hi>也</hi>立國制人資股肱以合徳<hi>四子講徳論曰盖君為元首臣為股肱明其一體相</hi>
<hi>待而成書曰股肱惟人良臣惟聖夫手足具乃成人忠良備乃成聖書曰同力度徳同徳度義力鈞則有徳者</hi>
<hi>勝合徳則秉義者彊</hi>宣風道<hi>道去/聲</hi>俗俟眀賢而寄心<hi>宣播也道𨗳也言宣播仁</hi>
<hi>風教導美俗須待明哲賢能之人託以衷赤則可</hi>列宿騰天助隂光之夕照<hi>列宿</hi>
<hi>星宿也隂光月也言衆星雖小騰布于天亦可以助月未明之光也</hi>百川决地添溟渤之<lb/>
深源<hi>百川百川之水也溟渤海也言百川之水决流于地雖㣲亦可資添大海李斯有曰河海不擇細流</hi>
<pb n="KR3a0016_WYG_002-5a"/>
<hi>故能就其深</hi>海月之深朗猶假物而為大<hi>以海之深月之明猶藉羣物以成光</hi>
<hi>大耳物謂列宿百川也</hi>君人御下統極理時<hi>人君在上臨下統總三極循理四時</hi>獨<lb/>
運方寸之心以括九區之内不資衆力何以成功<hi>尹文子曰</hi>
<hi>天下萬事不可備能擇其備能於一人則賢聖其猶病諸設一人能備天下之事能左右前後之宜逺近遲速</hi>
<hi>之間必有不兼者焉苟有不兼于治闕矣全治而無闕者大小多少各當其分言人君運營方寸之小包括九</hi>
<hi>區之大若不設官分職以獨力何得成其功業又漢書有曰廊廟之材非一木之枝帝王之功非一士之畧</hi>
必須明職審賢擇材分禄<hi>書曰惟后非賢不乂惟賢非后不食又孔子曰與其食浮</hi>
<hi>于人寧若人浮于食禄勝己則近貪己勝禄則近亷故必須明辨職位大小審實賢俊可否選擇材能短長分</hi>
<pb n="KR3a0016_WYG_002-5b"/>
<hi>頒其爵禄</hi>得其人則風行化洽<hi>用人當則必仁風流行教化浃洽矣</hi>失其用則<lb/>
虧教傷人<hi>用人不當則必虧壊風教㓕傷人倫也</hi>故云則哲惟難良可愼<lb/>
也<hi>此即審官篇目下引臯陶謨書語之事也曰都在知人在安民禹曰吁咸若時惟帝其難之知人則哲謂</hi>
<hi>人君設官分職以治天下其要在於知人知人之難堯舜猶病諸矧乎他者可不慎歟故太宗重戒之切如此</hi>
　　納諫第五<lb/>
　　<hi>尚書曰朝夕納諌以輔台徳又傳說謂髙宗曰惟木從䋲則直后從諫則聖后聖臣不命其承疇敢</hi>
　　<hi>不祗若王之休命言木以繩直君以諫聖明君能受諫則臣不待其命承意而諫之也既王能如此</hi>
　　<hi>則誰敢不敬順王之美命而諫者乎是以堯舜衢室之問總章之訪以来天下之諫以通天下之情</hi>
<pb n="KR3a0016_WYG_002-6a"/>
　　<hi>故至聖至明以配天也至如桀紂拒諌飾非直至於焚放而不自覺者誠可悲哉疇誰也祗敬也休</hi>
　　<hi>美也</hi>
夫王者髙居深視虧聽阻明<hi>書曰視逺惟明聽徳惟聰人君深處獨陽之地九重</hi>
<hi>之宫與民懸隔所聽不及逺所視不得徧復有五色以障乎目五音以塞乎耳雖欲視而弗明雖欲聽而弗聰</hi>
<hi>矣此謂虧聽阻明虧損也阻障也</hi>恐有過而不聞懼有闕而莫補所以<lb/>
設鞀樹木<hi>鬻子曰禹之治天下也縣五聲以聴曰語寡人獄訟者揮鞀世紀曰帝嚳命垂作鞀鞞釋</hi>
<hi>名曰鞀道也周禮注曰鞀如皷而小持其柄揺之旁耳還自撃鞀與鼗同樹木謂謗木也管子云堯置謗木以</hi>
<hi>求下民之諫</hi>思獻替之謀<hi>後漢胡廣傳曰臣以獻可替否為忠</hi>傾耳虚心佇忠<lb/>
<pb n="KR3a0016_WYG_002-6b"/>
正之說<hi>傾側也言側耳而聽虚心而受無一物之私蔽企望其告以正直之言也</hi>言之而是<lb/>
雖在僕𨽻芻蕘猶不可棄也<hi>毛詩曰先民有言詢于芻蕘又六韜有曰謀及負薪</hi>
<hi>功乃可述夫智者千慮必有一失愚者千慮必有一得以採言評事豈獨専于有位者哉至於賤役之人言果</hi>
<hi>中理合道亦不可違僕𨽻蒭蕘至賤役者刈草曰芻採薪曰蕘</hi>言之而非雖在王侯卿<lb/>
相未必可容<hi>左傳莊十年齊伐魯魯莊公將戰有魯人曹劌請見其鄉人曰肉食者謀之又何間</hi>
<hi>焉劌曰肉食者鄙未能逺謀乃入見云云終成大功而還言肉食者在位之人也且曹劌以匹夫之賤一時一</hi>
<hi>言而立長勺莫大之功可貴賤論乎于斯時也以肉食者竟何為哉位髙而禄厚食肉衣錦無良謀竒䇿亦贅</hi>
<hi>疣耳焉足容受哉容受也</hi>其義可觀不責其辯<hi>果合大義豈在言之巧拙耳空辯不足信</hi>
<pb n="KR3a0016_WYG_002-7a"/>
其理可用不責其文<hi>果依正理豈在文之華質耳虚文不足用</hi>至若折檻懐<lb/>
疏標之以作戒<hi>漢朱雲字游魯人也徙平陵少時通輕侠借客報仇長八尺餘容貎甚壯以勇</hi>
<hi>力聞年四十廼變節從博士白子友受易又事前將軍蕭望之受論語皆能傳其業好倜儻大節當世以是髙</hi>
<hi>之元帝時五鹿充宗貴幸為梁丘易自宣帝時善梁氏說元帝好之欲考其異同令充宗與諸易家論充宗乗</hi>
<hi>貴辯口諸儒莫能抗皆稱疾不敢㑹有荐雲者召入攝齊登堂抗首而請音動左右既論難連拄五鹿君故諸</hi>
<hi>儒為之語曰五鹿嶽嶽朱雲折其角繇是為博士遷杜陵令又為槐里令累上書論議大臣至成帝時丞相故</hi>
<hi>安昌侯張禹以帝師位特進甚尊重雲上書求見公卿在前雲曰今朝廷大臣上不能匡主下亡以益民皆尸</hi>
<hi>位素餐孔子謂鄙夫不可與事君苟患失之亡所不至者也臣願賜尚方斬馬劔斷佞臣一人頭以厲其餘上</hi>
<pb n="KR3a0016_WYG_002-7b"/>
<hi>問誰也對曰安昌侯張禹上大怒曰小臣居下訕上廷辱師傳罪死不赦御史将雲出雲攀殿檻折雲呼曰臣</hi>
<hi>得下從龍逢比干於地下足矣未知聖朝如何耳御史遂將雲去於是左将軍辛慶忌免冠觧印綬叩頭殿下</hi>
<hi>曰此臣素著狂直於世使其言是不可誅其言非固當容之臣敢以死争慶忌叩頭流血上意解然後得已及</hi>
<hi>後當治殿檻上曰勿易因而輯之以旌直臣○按懐疏疏字疑誤</hi>引裾却坐顯之以自<lb/>
非<hi>三國志魏文帝欲徙冀州士家十萬户實河南時連蝗民饑羣司以為不可而帝意甚盛辛毗與朝臣俱</hi>
<hi>求見帝知其欲諌作色以見之皆莫敢言毗曰陛下欲徙士家其計安出帝曰卿謂我徙之非耶毗曰誠以為</hi>
<hi>非也帝曰吾不與卿共議也毗曰陛下不以臣不肖置之左右厠謀議之官安得不與謀議耶臣所言非私乃</hi>
<hi>社稷之慮也安得怒臣帝不答起入内毗隨而引衣裾帝遂奮衣不還良久乃出曰佐治卿持我何太急耶毗</hi>
<pb n="KR3a0016_WYG_002-8a"/>
<hi>曰今徙既失民心又無以食也帝遂徙其半毗字佐治頴川陽翟人眀帝時為大將軍軍帥使持莭莭度司馬</hi>
<hi>仲逹六軍以敵諸葛亮還為衛尉薨謚肅侯</hi>故云忠者瀝其心智者盡其䇿<lb/>
<hi>梅福言灾異書曰天下之士雲合歸漢智者竭其䇿愚者盡其慮此其義也瀝猶竭也盡即終也言人君能容</hi>
<hi>折檻引裾之諫可使忠直者得竭瀝其心智謀者得書終其䇿也</hi>臣無隔情於上君能<lb/>
徧照於下<hi>文中子曰改過不恡旡咎者善補過也古之眀王詎能無過從諫而已矣故忠臣之事君</hi>
<hi>也盡忠補過君失於上則臣補於下臣諫於下則君從於上此王道之所以不跌也夫君臣之道惟恐其不通</hi>
<hi>若君能受諫則眀四目達四聰安有間隔哉既無所間隔則至公大眀立矣夫至公無私親大明無私照故能</hi>
<hi>普燭天下也徧者普也</hi>昬主則不然說者拒之以威<hi>告之以道徳者乃自尊大</hi>
<pb n="KR3a0016_WYG_002-8b"/>
<hi>反抗之以威</hi>勸者窮之以罪<hi>勉之以禮義者乃自矜飾反致之以罪</hi>大臣惜禄<lb/>
而莫諫<hi>文中子曰有羙不揚天下何觀君子之於君賛其羙而匡其失也所以進善不暇天下有不安</hi>
<hi>哉以尸位保禄者誦此可無媿乎故記曰為人臣下者有諫而無訕有亡而無疾頌而無讇諫而無驕怠則張</hi>
<hi>而相之廢則掃而更之謂之社稷役此臣之道也又曰近而不諫是為尸位也豈容惜禄不諫哉</hi>小臣<lb/>
畏誅而不言<hi>記曰事君逺而諫之僭也夫禄㣲職卑上有當職大臣身離人君甚逺又於職分之</hi>
<hi>外不可越僭而言也儻召而言之又何僭哉今既不召矣復言之者又加之以罪宜其不言也</hi>恣暴虐<lb/>
之心<hi>恣放也暴殘也虐陵也</hi>極荒滛之志<hi>極窮也荒蕩也滛亂也</hi>其為壅塞<lb/>
無由自知<hi>自以壅蔽障閉瞽其目聾其耳蒙然而無所知</hi>以為徳超三皇材過<lb/>
<pb n="KR3a0016_WYG_002-9a"/>
五帝<hi>史記秦始皇初并天下自以為徳兼三皇功過五帝案三皇五帝夲紀以伏羲女媧神農為三皇黄</hi>
<hi>帝顓頊帝嚳帝堯帝舜為五帝孔安國皇甫謐及孫氏註以伏羲神農黄帝為三皇以少昊髙陽髙辛唐虞為</hi>
<hi>五帝又一説天皇地皇人皇為三皇衆說不一故並存之○按注孫氏注下當加世本二字</hi>至於身<lb/>
亡國滅豈不悲哉此拒諫之惡也<hi>此結上文而言昏亂之君不能納諫或有</hi>
<hi>諫者必拒之以威窮之以罪所以大臣惜禄小臣畏誅上下相視以直言為諱故荒滛暴虐縱其所為不知自</hi>
<hi>失以為徳超三皇材過五帝以至身亡國滅可不大為悲痛哉此戒之深者也</hi>
　　去䜛第六<lb/>
　　<hi>䜛譖也荀子曰傷良曰䜛小雅青蠅詩云營營青蠅止于樊豈弟君子無信䜛言孔疏云營營徃來</hi>
<pb n="KR3a0016_WYG_002-9b"/>
　　<hi>也彼營營徃來青蠅之蟲汙白使黒汙黒使白乃變亂白黒不可近之當逺去之于外止于藩籬之</hi>
　　<hi>上無令在宫室之内也此周之大夫厭幽王聴信䜛佞作此詩以刺之也以青蠅喻䜛佞之人變亂</hi>
　　<hi>善惡如青蠅變亂黒白也不可親之當棄于荒野之外無令在朝廷之上䜛人為害如此故云樂易</hi>
　　<hi>之君子無信䜛言也昔魯欲使樂正子為政孟子聞之喜而不寐公孫丑曰樂正子彊乎曰否有知</hi>
　　<hi>慮乎曰否多聞識乎曰否然則奚為喜而不寐曰其為人也好善好善足乎曰好善優於天下而况</hi>
　　<hi>魯國乎夫苟好善則四海之内皆将輕千里而來告之以善夫苟不好善則人將曰訑訑予既已知</hi>
　　<hi>之矣訑訑之聲音顔色拒人於千里之外士止於千里之外則䜛諂面諛之人至矣與䜛諂面諛之</hi>
　　<hi>人居國欲治可得乎以此觀之善䜛進退治亂可見矣</hi>
<pb n="KR3a0016_WYG_002-10a"/>
夫䜛佞之徒國之蟊賊也<hi>損義傷良之謂䜛巧諂㨗給之謂佞蟊食苗根蟲賊食禾</hi>
<hi>節蟲言朝廷有䜛佞之人如禾苗有蟊賊耳謂蠧取禍亂之甚也</hi>爭榮華於旦夕<hi>惟貪榮顯</hi>
<hi>華靡無心於邦國</hi>競勢利於市朝<hi>易曰日中為市凡物貨相貿易買賣皆曰市朝朝廷朝朝</hi>
<hi>也人君昕旦視政貴早也言以諂佞之人奔競財利于市慕權勢於朝無匡輔之心耳</hi>以其諂諛<lb/>
之姿<hi>荀子曰以不善先人者謂之諂以不善和人者謂之諛</hi>惡忠賢之在己上<hi>言諂</hi>
<hi>佞阿諛之徒不求其已反憎惡忠良賢能之人䖏于我之上○按注其字疑誤</hi>姦邪之志恐富<lb/>
貴之不我先<hi>姦詐也左傳曰在外為姦在内為宄楊子曰不姦姦而詐詐邪者不正也豐於財曰</hi>
<hi>富貴髙也言彼䜛佞之人以私詐不正之心惟懼富貴不先於我耳</hi>朋黨相持無深而不<lb/>
<pb n="KR3a0016_WYG_002-10b"/>
入<hi>同門曰朋黨軰也荀子曰恠星之黨見言朋類黨軰相執持極其所嗜欲雖至深之所亦無不入耳</hi>比<lb/>
周相習無髙而不升<hi>後漢黄瓊傳曰夫䜛諛所舉無髙而不可升相抑無深而不可淪可</hi>
<hi>不察歟言阿比周宻交相因習窮其所好樂雖至髙之地亦無不進也  比毗至反阿也周宻也習效也</hi>令<lb/>
色巧言以親於上<hi>孔子曰巧言令色鮮矣仁言巧好其言語令善其顔色以求親愛於在上</hi>
<hi>之人也</hi>先意承㫖以悦於君<hi>韓非子曰人主未命而唯唯未使而諾諾先意承㫖觀貎</hi>
<hi>察色以先主心者也言姦佞之賊臣也迎其人主之趣意順其志㫖以求媚恱</hi>朝有千臣昭公<lb/>
去國而不悟<hi>左傳昭二十五年初季公鳥娶妻於齊鮑文子生申公鳥死季公亥與公思展與公</hi>
<hi>鳥之臣申夜姑相其室及季姒與饔人檀通而懼乃使其妾抶己以示秦遄之妻曰公若欲使余余不可而抶</hi>
<pb n="KR3a0016_WYG_002-11a"/>
<hi>余又訴于公甫曰展與夜姑将要余秦姬以告公之公之與公甫告平子平子拘展于卞執夜姑將殺之公若</hi>
<hi>泣而哀之曰殺是是殺余也将為之請平子使豎勿内日中不得請有司逆命公之使速殺之故公若怨平子</hi>
<hi>季郈之雞闘季氏介其鷄郈氏為之金距平子怒益宫於郈氏且讓之故郈昭伯亦怨平子臧昭伯之從弟㑹</hi>
<hi>為䜛於臧氏而逃於季氏臧氏執旃平子怒拘臧氏老將禘於襄公萬者二人其衆萬于季氏臧孫曰此之謂</hi>
<hi>不能庸先君之廟大夫遂怨平子公若獻弓於公為且與之出射於外而謀去季氏公為告公果公賁使侍人</hi>
<hi>僚柤告公公寝將以戈撃之乃走公曰執之亦無命也懼而不出數月不見公不怒又使言公執戈以懼之乃</hi>
<hi>走又使言公曰非小人之所及也公果自言公以告臧孫臧孫以難告郈孫郈孫以可勸告子家懿伯懿伯曰</hi>
<hi>䜛人以君徼幸事若不克君受其咎不可為也舍民數世以求克事不可必也且政在焉其難圗也公退之辭</hi>
<pb n="KR3a0016_WYG_002-11b"/>
<hi>曰臣與聞命矣言若洩臣不獲死乃舘於公叔孫昭子如闞公居於長府九月戊戌伐季氏殺公之於門遂入</hi>
<hi>之平子登臺而請曰君不察臣之罪使有司討臣以干戈臣請待於沂上以察罪弗許請囚于費弗許請以五</hi>
<hi>乗亡弗許子家子曰君其許之政自之出久矣隱民多取食焉為之徒者衆矣日入慝作弗可知也衆怒不可</hi>
<hi>蓄也蓄而不治将藴藴蓄民將生心同求將合君必悔之弗聴郈孫曰必殺之公使郈孫逆孟懿子叔孫氏之</hi>
<hi>司馬鬷戾言於其衆曰若之何莫對又曰我家臣也不敢知國凡有季氏與無於我孰利皆曰無季氏是無叔</hi>
<hi>孫氏也鬷戾曰然則救諸帥徒以徃陷西北隅以入公徒釋甲執氷而踞遂逐之孟氏使登而北隅以望季氏</hi>
<hi>見叔孫氏之旌以告孟氏執郈昭伯殺之于南門之西遂伐公徒子家子曰諸臣偽刼君者而負罪以出君止</hi>
<hi>意如之事君也不敢不改公曰余不忍也與臧孫如墓謀遂行己亥公孫于齊次于陽州</hi>弓無九石<lb/>
<pb n="KR3a0016_WYG_002-12a"/>
寧一<hi>寕一二字當作宣王</hi>終身而不知<hi>尹文子曰世有因名以得實亦有因名以失實宣王</hi>
<hi>好射説人之謂己能用彊也其實所用不過三石以示左右左右皆引試之中闕而止皆曰不下九石非大王</hi>
<hi>孰能用是宣王悦之然則宣王用不過三石而終身自以為九石三石實也九石名也宣王恱其名而䘮其實</hi>
<hi>也今經云寕一者盖宣王二字傳之訛耳</hi>以疎間親宋有伊戾之禍<hi>左傳初宋芮司</hi>
<hi>徒生女子赤而毛棄諸堤下共姬之妾取以入名之曰棄長而羙平公入夕共姬與之食公見棄也而視之尤</hi>
<hi>姬納諸御嬖生佐惡而婉太子痤羙而狠合左師畏而惡之宋寺人牆伊戾為太子師無寵秋楚客聘于晋過</hi>
<hi>宋太子知之請野享之公使徃伊戾請従之公曰夫不惡女乎對曰小人之事君子也惡之不敢逺好之不敢</hi>
<hi>近敬以待命敢有二心乎縱有共其外莫共其内臣請徃也遣之至則歃用牲加書徴之而聘告公曰太子将</hi>
<pb n="KR3a0016_WYG_002-12b"/>
<hi>為亂既與楚客盟矣公曰為我子又何求對曰欲速公使視之則信有焉問諸夫人與左師則皆曰固聞之公</hi>
<hi>囚太子太子曰唯佐能免我召而使請曰日中不来吾知死矣左師聞之聒而與之語過期乃縊而死佐為太</hi>
<hi>子公徐聞其無罪也乃烹伊戾  間去聲間為居其間也</hi>以邪敗正楚有郤宛之誅<lb/>
<hi>左傳郤宛直而和國人說之䣕將師為右領與費無極比而惡之令尹子常賂而信䜛無極譖郤宛焉謂子常</hi>
<hi>曰子惡欲飲子酒又謂子惡令尹欲飲酒於子氏子惡曰我賤人也不足以辱令尹令尹将必来辱為恵己甚</hi>
<hi>吾無以酬之若何無極曰令尹好甲兵子出之吾擇焉取五甲五兵曰寘諸門令尹至必觀之而後以酬之及</hi>
<hi>饗日帷諸門左無極謂令尹曰吾㡬禍子子惡將為子不利甲在門矣子必無徃且此役也吳可以得志子惡</hi>
<hi>取賂焉而還又誤羣帥使退其師曰乗亂不祥吳乗我䘮我乗其亂不亦可乎令尹使視郤氏則有甲焉不徃</hi>
<pb n="KR3a0016_WYG_002-13a"/>
<hi>召鄢將師而告之將師退遂令攻郤氏且爇之子惡聞之遂自殺也國人弗爇令曰不爇郤氏與之同罪或取</hi>
<hi>一編菅焉或取一秉秆焉國人投之遂弗爇也令尹炮之盡滅郤氏之族黨殺陽令終與其弟完及佗與晉陳</hi>
<hi>及其子弟晉陳之族呼於國曰鄢氏費氏自以為王専禍楚國弱寡王室蒙王與令尹以自利也令尹盡信之</hi>
<hi>矣國將如何令尹病之後殺費無極與鄢将師盡滅其族說于國也</hi>斯乃暗主庸君之所<lb/>
迷惑<hi>黄石公曰迷而不返者惑言暗弱不明之主庸愚無察之君荒迷惑亂拒賢聴䜛致此耳</hi>忠臣<lb/>
孝子之可泣寃<hi>忠臣謂卻宛也孝子謂宋太子痤也言宛之忠痤之孝終被誣誑屠戮甚可為</hi>
<hi>哀泣寃枉矣</hi>故藂蘭欲茂秋風敗之<hi>文子曰日月欲明浮雲蔽之藂蘭欲茂秋風敗</hi>
<hi>之藂聚也謂聚生之芳蘭將欲茂盛之時竟被秋天凄然之風敗落之矣以此喻䜛害良也</hi>王者欲<lb/>
<pb n="KR3a0016_WYG_002-13b"/>
眀䜛人蔽之<hi>素書曰有過不知者蔽君王方欲明察竟被諂佞之小人蔽障之耳此謂庸暗之主</hi>
<hi>非英明之君也</hi>此姦佞之危也<hi>言此乃姦邪謟佞之危險也</hi>斯二者危國之<lb/>
本<hi>二者指以疎間親父殺其子以邪敗正君族其臣故云斯二者是傾覆國家之夲耳</hi>砥躬礪行<lb/>
莫尚於忠言<hi>尚書髙宗謂傳說若金用汝作礪礪磨石也所以磨利于其器以喻人君欲磨利躬</hi>
<hi>行者無有加其忠直之言耳</hi>敗徳敗正莫踰於䜛佞<hi>敗壊大徳正理者無過於姦䜛</hi>
<hi>敗徳敗正是對砥躬礪行也不當作两敗字書曰反道敗徳恐其傳冩之訛然上敗字當作反字</hi>今人<lb/>
顔貌同於目際猶不自瞻<hi>東莱先生有曰察秋毫之末者不能自見其睫際際猶睫</hi>
<hi>也睫目際毫至近目而自不見也</hi>况是非在於無形奚能自覩<hi>謂以顯然形體</hi>
<pb n="KR3a0016_WYG_002-14a"/>
<hi>見於外者猶不能鑒識何况是非在於𡨕然無形質之間乎</hi>何則飾其容者皆解窺<lb/>
於眀鏡修其徳者不知訪於哲人詎自庸愚何迷之甚<lb/>
<hi>大公隂謀曰以鏡自照者見形容以人自照者見吉凶韓非子曰古之人目短於自見故以鏡觀面智短於自</hi>
<hi>知故以道正已故鏡無見疵之罪道無明過之怨目失鏡則無以正鬚眉身失道則無以知迷惑既解窺形於</hi>
<hi>明鏡不知問道於哲人是愚惑之甚也</hi>良由逆耳之辭難受順心之說易<lb/>
從<hi>後漢左雄傳曰臣聞人君莫不好中正而惡䜛諛然而歴世之患莫不以忠正得罪䜛諛蒙倖者盖聴忠</hi>
<hi>難從諛易也正直之辭逆其耳而不領依阿之說隨其心而即行</hi>彼難受者藥石之苦<lb/>
喉也<hi>漢書子房謂髙祖曰良藥苦口利於病忠言逆耳利於行此之謂也</hi>此易從者鴆毒<lb/>
<pb n="KR3a0016_WYG_002-14b"/>
之甘口也<hi>徐恵曰珍玩伎巧乃䘮國之斧斤珠玉錦繡實迷心之鴆毒鴆毒鳥也以羽入酒飲之即</hi>
<hi>死左傳曰宴安鴆毒謂䜛諂依阿之言雖聼之順而如口食其甘物豈知中有鴆毒之禍乎</hi>眀王納<lb/>
諫病就苦而能消暗主從諛命因甘而致殞<hi>李固貽書黄瓊曰興</hi>
<hi>國之君樂聞其過荒亂之主樂聞其譽聞其過者過日消而福臻聞其譽者譽日損而禍至小雅詩曰盗言孔</hi>
<hi>甘亂是用餤此之謂也孔甚也甘美也餤進也此詩刺幽王也謂小人其言甚羙幽王聴信之禍亂用是進益</hi>
<hi>也殞餤音淡  䘮也</hi>可不誡哉可不誡哉<hi>太宗於此為憂為懼至深至切故更三禁約之</hi>
<hi>也言為人君者見如此諂佞禍亂之惨酷豈可不懼之哉誡懼也又約束也</hi>
</p>
<p>
</p>
  </div>
</body>
</text>
</TEI>
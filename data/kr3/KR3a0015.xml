<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR3a0015_SBCK_001-1a"/>
孫子集註卷之一<lb/>
　　　計篇<hi>曹操曰計者選將量敵度地料子逺近險易計於廟堂也○李筌曰計者兵之</hi>
<hi>上也太一遁甲先以計神加德宮以斷主客成敗故孫子論兵亦以計爲篇首○杜牧曰</hi>
<hi>計筭也曰計筭何事曰下之五事所謂道天地將法也於廟堂之上先以彼我之五事計</hi>
<hi>筭優劣然後定勝負勝負旣定然後興師動衆用兵之道莫先此五事故著爲篇首耳○</hi>
<hi>王晳曰計者謂計主將天地法令兵衆士卒賞罰也○張預曰管子曰計先定於内而後</hi>
<hi>兵出境故用兵之道以計爲首也或曰兵貴臨敵制宜曹公謂計於廟堂者何也曰將之</hi>
<hi>賢愚敵之强弱地之逺近兵之衆寡安得不先計之及乎兩軍相臨變動相應則</hi>
<hi>在於將之所裁非可以隃度也</hi>
孫子曰兵者國之大事<lb/>
<pb n="KR3a0015_SBCK_001-1b"/>
杜牧曰傳曰國之大事在祀與戎○張預曰國之<lb/>
安危在兵故講武練兵實先務也<lb/>
死生之地存亡之道不可不察也<lb/>
李筌曰兵者㐫器死生存亡繫於此矣是以重之<lb/>
恐人輕行者也○杜牧曰國之存亡人之死生皆<lb/>
由於兵故須審察也○賈林曰地猶所也亦謂陳<lb/>
師振旅戰陳之地得其利則生失其便則死故曰<lb/>
　死生之地道者權機立勝之道得之則存失之則<lb/>
　亡故曰不可不察也書曰有存道者輔而固之有<lb/>
　亡道者推而亡之○梅堯臣曰地有死生之勢戰<lb/>
<pb n="KR3a0015_SBCK_001-2a"/>
　有存亡之道○王晳曰兵舉則死生存亡繋之○<lb/>
　張預曰民之死生兆於此則國之存亡見於彼然<lb/>
　死生曰地存亡曰道者以死生在勝負之地而存<lb/>
　亡繋得失之道也得不重慎審察乎<lb/>
故經之以五事校之以計而索其情<lb/>
曹操曰謂下五事七計求彼我之情也○李筌曰<lb/>
　謂下五事也校量也量計逺近而求物情以應敵<lb/>
○杜牧曰經者經度也五者卽下所謂五事也校<lb/>
　者校量也計者卽篇首計筭也索者搜索也情者<lb/>
　彼我之情也此言先須經度五事之優劣次復校<lb/>
<pb n="KR3a0015_SBCK_001-2b"/>
量計筭之得失然後始可搜索彼我勝負之情狀<lb/>
○賈林曰校量彼我之計謀搜索兩軍之情實則<lb/>
長短可知勝負易見○梅堯臣曰經紀五事校定<lb/>
計利○王晳曰經常也又經緯也計者謂下七計<lb/>
索盡也兵之大經不出道天地將法耳就而校之<lb/>
以七計然後能盡彼已勝負之情狀也○張預曰<lb/>
經經緯也上先經緯五事之次序下乃用五事以<lb/>
校計彼我之優劣探索勝負之情狀<lb/>
一曰道<lb/>
張預曰恩信使民<lb/>
<pb n="KR3a0015_SBCK_001-3a"/>
二曰天<lb/>
　張預曰上順天時<lb/>
三曰地<lb/>
　張預曰下知地利<lb/>
四曰將<lb/>
　張預曰委任賢能<lb/>
五曰法<lb/>
　杜牧曰此之謂五事也○王晳曰此經之五事也<lb/>
　夫用兵之道人和爲本天時與地利則其助也三<lb/>
　者具然後議舉兵兵舉必須將能將能然後法修<lb/>
<pb n="KR3a0015_SBCK_001-3b"/>
　孫子所次此之謂矣○張預曰節制嚴明夫將與<lb/>
　法在五事之末者凡舉兵伐罪廟堂之上先察恩<lb/>
　信之厚薄後度天時之逆順次審地形之險易三<lb/>
　者巳熟然後命將征之兵旣出境則法令一從於<lb/>
　將此其次序也<lb/>
道者令民與上同意也<lb/>
　張預曰以恩信道義撫衆則三軍一心樂爲其用<lb/>
易曰恱以犯難民忘其死<lb/>
故可以與之死可以與之生而不畏危<lb/>
曹操曰謂道之以敎令危者危疑也○李筌曰危<lb/>
<pb n="KR3a0015_SBCK_001-4a"/>
　亡也以道理衆人自化之得其同用何亡之有○<lb/>
　杜牧曰道者仁義也李斯問兵於荀卿答曰彼仁<lb/>
　義者所以修政者也政修則民親其上樂其君輕<lb/>
　爲之死復對趙孝成王論兵曰百將一心三軍同<lb/>
　力臣之於君也下之於上也若子之事父弟之事<lb/>
　兄若手臂之捍頭目而覆胷臆也如此始可令與<lb/>
　上下同意死生同致不畏懼於危疑也○陳皥註<lb/>
　同杜牧○孟氏曰一作人不疑謂始終無二志也<lb/>
　一作人不危道謂道之以政令齊之以禮敎故能<lb/>
　化服士民與上下同一也故用兵之妙以權術爲<lb/>
<pb n="KR3a0015_SBCK_001-4b"/>
　道大道廢而有法法廢而有權權廢而有勢勢廢<lb/>
　而有術術廢而有數大道淪替人情訛僞非以權<lb/>
　數而取之則不得其欲也故其權術之道使民上<lb/>
　下同進趨共愛憎一利害故人心歸於德得人之<lb/>
　力無私之至也故百萬之衆其心如一可與俱同<lb/>
　死力動而不至危亡也臣之於君下之於上若子<lb/>
　之事父弟之事兄若手臂之捍頭目而覆胷臆也<lb/>
　如此始可與上同意死生同致不畏懼於危疑○<lb/>
　賈林曰將能以道爲心與人同利共患則士卒服<lb/>
　自然心與上者同也使士卒懐我如父母視敵如<lb/>
<pb n="KR3a0015_SBCK_001-5a"/>
　仇讎者非道不能也黄石公云得道者昌失道者<lb/>
　亡○杜佑曰謂導之以政令齊之以禮敎也危者<lb/>
　疑也上有仁施下能致命也故與處存亡之難不<lb/>
　畏傾危之敗若晉陽之圍沈竈産蛙人無叛疑心<lb/>
　矣○梅堯臣曰危戾也主有道則政敎行人心同<lb/>
　則危戾去故主安與安主危與危○王晳曰道謂<lb/>
　主有道能得民心也夫得民之心者所以得死力<lb/>
　也得死力者所以濟患難也易曰恱以犯難民忘<lb/>
　其死如是則安畏危難之事乎○張預曰危疑也<lb/>
　士卒感恩死生存亡與上同之決然無所疑懼<lb/>
<pb n="KR3a0015_SBCK_001-5b"/>
天者隂陽寒暑時制也<lb/>
曹操曰順天行誅因隂陽四時之制故司馬法曰<lb/>
冬夏不興師所以兼愛民也○李筌曰應天順人<lb/>
因時制敵○杜牧曰隂陽者五行刑德向背之類<lb/>
是也今五緯行止最可據驗巫咸甘氏石氏唐䝉<lb/>
史墨梓慎禆竈之徒皆有著述咸稱祕奥察其指<lb/>
歸皆本人事凖星經曰歲星所在之分不可攻攻<lb/>
之反受其殃也左傳昭三十二年夏吳伐越始用<lb/>
師於越史墨曰不及四十年越其有吳乎越得歲<lb/>
而吳伐之必受其㐫註曰存亡之數不過三紀歲<lb/>
<pb n="KR3a0015_SBCK_001-6a"/>
　月三周三十六歲故曰不及四十年也此年歳在<lb/>
　星紀星紀吳分也歲星所在其國有福吳先用兵<lb/>
　故反受其殃哀二十二年越㓕吳至此三十八歳<lb/>
　也李淳風曰天下誅秦歲星聚於東井秦政暴虐<lb/>
　失歲星仁和之理違歲星㳟肅之道拒諌信讒是<lb/>
　故胡亥終於滅亡復曰歲星清明潤澤所在之國<lb/>
　分大吉君令合於時則歲星光喜年豐人安君尚<lb/>
　暴虐令人不便則歲星色芒角而怒則兵起由此<lb/>
　言之歲星所在或有福德或有災祥豈不皆本於<lb/>
　人事乎夫吳越之君德均勢敵闔閭興師志於吞<lb/>
<pb n="KR3a0015_SBCK_001-6b"/>
　滅非爲拯民故歲星福越而禍吳秦之殘酷天下<lb/>
　誅之上合天意故歳星禍秦而祚漢熒惑罰星也<lb/>
　宋景公出一善言熒惑退移三舎而延二十七年<lb/>
　以此推之歲爲善星不福無道火爲罰星不罰有<lb/>
　德舉此二者其他可知況所臨之分隨其政化之<lb/>
　善惡各變其本色芒角大小隨爲禍福各隨時而<lb/>
　占之淳風曰夫形器著於下精象係於上近取之<lb/>
　身耳目爲肝腎之用鼻口實心腹所資彼此影響<lb/>
　豈不然歟易曰在天成象在地成形變化見矣蓋<lb/>
　本於人事而已矣刑德向背之說尤不足信夫刑<lb/>
<pb n="KR3a0015_SBCK_001-7a"/>
　德天官之陳背水陳者爲絶紀向山坂陳者爲廢<lb/>
　軍武王伐紂背清水向山坂而陳以二萬二千五<lb/>
　百人撃紂之億萬而滅之今可目睹者國家自元<lb/>
　和已至今三十年間凡四伐趙㓂昭義軍加以數<lb/>
　道之衆常號十萬圍之臨城縣攻其南不拔攻其<lb/>
　北不拔攻其東不拔攻其西不拔其四度圍之通<lb/>
　有十歲十歲之内東西南北豈有刑德向背王相<lb/>
　吉辰哉其不拔者豈不曰城堅池深糧多人一哉<lb/>
　復以往事驗之秦累世戰勝竟滅六國豈天道二<lb/>
　百年間常在乾方福德常居鶉首豈不曰穆公已<lb/>
<pb n="KR3a0015_SBCK_001-7b"/>
　還卑身趨士務耕戰明法令而致之乎故梁惠王<lb/>
　問尉繚子曰黄帝有刑德可以百戰百勝其有之<lb/>
　乎尉繚子曰不然黄帝所謂刑德者刑以伐之德<lb/>
　以守之非世之所謂刑德也夫舉賢用能者不時<lb/>
　日而利明法審令者不卜筮而吉貴功養勞者不<lb/>
　禱祠而福周武王伐紂師次于汜水共頭山風雨<lb/>
　疾雷鼓旗毀折王之驂乘惶懼欲死太公曰夫用<lb/>
　兵者順天道未必吉逆之未必㐫若失人事則三<lb/>
　軍敗亡且天道鬼神視之不見聽之不聞故智者<lb/>
　不法愚者拘之若乃好賢而任能舉事而得時此<lb/>
<pb n="KR3a0015_SBCK_001-8a"/>
　則不看時日而事利不假卜筮而事吉不待禱祠<lb/>
　而福從遂命驅之前進周公曰今時逆太歲龜灼<lb/>
　言㐫卜筮不吉星㐫爲災請還師太公怒曰今紂<lb/>
　剖比干囚箕子以飛廉爲政伐之有何不可枯草<lb/>
　朽骨安可知乎乃焚龜折蓍率衆先渉武王從之<lb/>
　遂滅紂宋高祖圍慕容超於廣固將攻城諸將咸<lb/>
　諫曰今往亡之日兵家所忌高祖曰我往彼亡吉<lb/>
　孰大焉乃命悉登遂克廣固後魏太祖武帝討後<lb/>
　燕慕容麟甲子晦日進軍太史令鼂崇奏曰昔紂<lb/>
　以甲子日亡帝曰周武豈不以甲子日勝乎崇無<lb/>
<pb n="KR3a0015_SBCK_001-8b"/>
　以對遂戰破之後魏太武帝征夏赫連昌於統萬<lb/>
　城師次城下昌鼓噪而前㑹有風雨從賊後來太<lb/>
　史進曰天不助人將士飢渴願且避之崔浩曰千<lb/>
　里制勝一日豈得變易風道在人豈有常也帝從<lb/>
　之昌軍大敗或曰如此者隂陽向背定不足信孫<lb/>
　子叙之何也答曰夫暴君昬主或爲一珤一馬則<lb/>
　必殘人逞志非以天道鬼神誰能制止故孫子叙<lb/>
　之蓋有深旨寒暑時氣節制其行止也周瑜爲孫<lb/>
　權數曹公四敗一曰今盛寒馬無藁草驅中國士<lb/>
　衆逺渉江湖不習水土必生疾病此用兵之忌也<lb/>
<pb n="KR3a0015_SBCK_001-9a"/>
　寒暑同歸於天時故聮以叙之也○孟氏曰兵者<lb/>
　法天運也隂陽者剛柔盈縮也用隂則沉虚固靜<lb/>
　用陽則輕捷猛厲後則用隂先則用陽隂無蔽也<lb/>
　陽無察也隂陽之象無定形故兵法天天有寒暑<lb/>
　兵有生殺天則應殺而制物兵則應機而制形故<lb/>
　曰天也○賈林曰讀時制爲時氣謂從其善時占<lb/>
　其氣候之利也○杜佑曰謂順天行誅因隂陽四<lb/>
　時剛柔之制○梅堯臣曰兵必參天道順氣候以<lb/>
　時制之所謂制也司馬法曰冬夏不興師所以兼<lb/>
　愛民也○王晳曰謂隂陽總天道五行四時風雲<lb/>
<pb n="KR3a0015_SBCK_001-9b"/>
　氣象也善消息之以助軍勝然非異人特授其訣<lb/>
　則末由也若黄石授書張良乃太公兵法是也意<lb/>
　者豈天機神宻非常人所得知耶其諸十數家紛<lb/>
　紜抑未足以取審矣寒暑若吳起云疾風大寒盛<lb/>
　夏炎熱之類時制因時利害而制宜也范蠡云天<lb/>
　時不作弗爲人客是也○張預曰夫隂陽者非孤<lb/>
　虚向背之謂也蓋兵自有隂陽耳范蠡曰後則用<lb/>
　隂先則用陽盡敵陽節盈吾隂節而奪之又云設<lb/>
　右爲牝益左爲牝早晏以順天道李衞公解曰左<lb/>
　右者人之隂陽早晏者天之隂陽竒正者天人相<lb/>
<pb n="KR3a0015_SBCK_001-10a"/>
　變之隂陽此皆言兵自有隂陽剛柔之用非天官<lb/>
　日時之隂陽也今觀尉繚子天官之篇則義最明<lb/>
　矣太白隂經亦有天無隂陽之篇皆著爲卷首欲<lb/>
　以決世人之惑也太公曰聖人欲止後世之亂故<lb/>
　作爲譎書以寄勝於天道無益於兵也是亦然矣<lb/>
　唐太宗亦曰㐫器無甚於兵行兵苟便於人事豈<lb/>
　以避忌爲疑也寒暑者謂冬夏興師也漢征匈奴<lb/>
　士多墮指馬援征蠻卒多疫死皆冬夏興師故也<lb/>
　時制者謂順天時而制征討也太白隂經言天時<lb/>
　者乃水旱蝗雹荒亂之天時非孤虚向背之天時<lb/>
<pb n="KR3a0015_SBCK_001-10b"/>
　也<lb/>
地者逺近險易廣狹死生也<lb/>
曹操曰言以九地形勢不同因時制利也論在九<lb/>
地篇中○李筌曰得形勢之地有死生之勢○梅<lb/>
堯臣曰知形勢之利害○張預曰凡用兵貴先知<lb/>
　地形知逺近則能爲迃直之計知險易則能審歩<lb/>
騎之利知廣狹則能度衆寡之用知死生則能識<lb/>
戰散之勢也<lb/>
將者智信仁勇嚴也<lb/>
曹操曰將宜五德備也○李筌曰此五者爲將之<lb/>
<pb n="KR3a0015_SBCK_001-11a"/>
　德故師有丈人之稱也○杜牧曰先王之道以仁<lb/>
　爲首兵家者流用智爲先蓋智者能機權識變通<lb/>
　也信者使人不惑於刑賞也仁者愛人憫物知勤<lb/>
　勞也勇者決勝乘勢不逡巡也嚴者以威刑肅三<lb/>
　軍也椘申包胥使於越越王勾踐將伐吳問戰焉<lb/>
　夫戰智爲始仁次之勇次之不智則不能知民之<lb/>
　極無以詮度天下之衆寡不仁則不能與三軍共<lb/>
　飢勞之殃不勇則不能斷疑以發大計也○賈林<lb/>
　曰專任智則賊偏施仁則懦固守信則愚恃勇力<lb/>
　則暴令過嚴則殘五者兼備各適其用則可爲將<lb/>
<pb n="KR3a0015_SBCK_001-11b"/>
　帥○梅堯臣曰智能發謀信能賞罰仁能附衆勇<lb/>
　能果斷嚴能立威○王晳曰智者先見而不惑能<lb/>
　謀慮通權變也信者號令一也仁者惠撫惻隱得<lb/>
　人心也勇者徇義不懼能果毅也嚴者以威嚴肅<lb/>
　衆心也五者相須闕一不可故曹公曰將宜五德<lb/>
　備也○何氏曰非智不可以料敵應機非信不可<lb/>
　以訓人率下非仁不可以附衆撫士非勇不可以<lb/>
　決謀合戰非嚴不可以服强齊衆全此五才將之<lb/>
　體也○張預曰智不可亂信不可欺仁不可暴勇<lb/>
　不可懼嚴不可犯五德皆備然後可以爲大將<lb/>
<pb n="KR3a0015_SBCK_001-12a"/>
法者曲制官道主用也<lb/>
曹操曰部曲旛幟金鼓之制也官者百官之分也<lb/>
　道者糧路也主者主軍費用也○李筌曰曲部曲<lb/>
　也制節度也官爵賞也道路也主掌也用者軍資<lb/>
　用也皆師之常法而將所治也○杜牧曰曲者部<lb/>
　曲隊伍有分畫也制者金鼓旌旗有節制也官者<lb/>
　偏禆校列各有官司也道者營陳開闔各有道徑<lb/>
　也主者管庫厮養職守主張其事也用者車馬器<lb/>
械三軍須用之物也荀卿曰械用有數夫兵者以<lb/>
食爲本須先計糧道然後興師○梅堯臣曰曲制<lb/>
<pb n="KR3a0015_SBCK_001-12b"/>
　部曲隊伍分畫必有制也官道禆校首長統率必<lb/>
有道也主用主軍之資糧百物必有用度也○王<lb/>
晳曰曲者卒伍之屬制者節制其行列進退也官<lb/>
者羣吏偏禆也道者軍行及所舎也主者主守其<lb/>
事用者凡軍之用謂輜重糧積之屬○張預曰曲<lb/>
部曲也制節制也官謂分偏禆之任道謂利糧餉<lb/>
之路主者職掌軍資之人用者計度費用之物六<lb/>
者用兵之要宜處置有其法<lb/>
凡此五者將莫不聞知之者勝不知者不勝<lb/>
張預曰巳上五事人人同聞但深暁變極之理則<lb/>
<pb n="KR3a0015_SBCK_001-13a"/>
　勝不然則敗<lb/>
故校之以計而索其情<lb/>
曹操曰同聞五者將知其變極卽勝也索其情者<lb/>
　勝負之情○杜牧曰謂上五事將欲聞知校量計<lb/>
筭彼我之優劣然後搜索其情狀乃能必勝不爾<lb/>
則敗○賈林曰書云非知之艱行之惟難○王晳<lb/>
　曰當盡知也言雖周知五事待七計以盡其情也<lb/>
　○張預曰上巳陳五事自此而下方考校彼我之<lb/>
得失探索勝負之情狀也<lb/>
曰主孰有道<lb/>
<pb n="KR3a0015_SBCK_001-13b"/>
　曹操曰道德智能○李筌曰孰實也有道之主必<lb/>
　有智能之將范增辭楚陳平歸漢卽其義也○杜<lb/>
　牧曰孰誰也言我與敵人之主誰能逺倿親賢任<lb/>
　人不疑也杜佑曰主君也道道德也必先考校兩<lb/>
　國之君誰知誰否也若荀息料虞公貪而好寳宫<lb/>
　之竒懦而不能强諌是也○梅堯臣曰誰能得人<lb/>
　心也○王晳曰若韓信言項王匹夫之勇婦人之<lb/>
　仁名雖爲霸實失天下心謂漢王入武關秋毫無<lb/>
　所害除秦苛法秦民亡不欲大王王秦者是也○<lb/>
　何氏曰書曰撫我則后虐我則讎撫虐之政孰有<lb/>
<pb n="KR3a0015_SBCK_001-14a"/>
　之也○張預曰先校二國之君誰有恩信之道卽<lb/>
　上所謂令民與上同意者之道也若淮隂料項王<lb/>
　仁勇過高祖而不賞有功爲婦人之仁亦是也<lb/>
將孰有能<lb/>
　杜牧曰將孰有能者上所謂智信仁勇嚴若漢高<lb/>
　祖料魏將柏直不能當韓信之類也<lb/>
天地孰得<lb/>
曹操李筌並曰天時地利○杜牧曰天者上所謂<lb/>
隂陽寒暑時制也地者上所謂逺近險易廣狹死<lb/>
　生也○杜佑曰視兩軍所據知誰得天時地利○<lb/>
<pb n="KR3a0015_SBCK_001-14b"/>
　梅堯臣曰稽合天時審察地利○王晳同杜牧註<lb/>
　○張預曰觀兩軍所舉誰得天時地利若魏武帝<lb/>
盛冬伐吳慕容超不據大峴則失天時地利者也<lb/>
法令孰行<lb/>
曹操曰設而不犯犯而必誅○杜牧曰縣法設禁<lb/>
貴賤如一魏絳戮僕曹公斷髮是也○杜佑曰發<lb/>
號出令校孰下不敢犯○梅堯臣曰齊衆以法一<lb/>
　衆以令○王晳曰孰能法明令便人聽而從○張<lb/>
　預曰魏絳戮揚千穰苴斬荘賈吕蒙誅鄕人卧龍<lb/>
刑馬謖玆所謂設而不犯犯而必誅誰爲如此<lb/>
<pb n="KR3a0015_SBCK_001-15a"/>
兵衆孰强<lb/>
　杜牧曰上下和同勇於戰爲强卒衆車多爲强○<lb/>
　梅堯臣曰内和外附○王晳曰强弱足以相刑而<lb/>
　知○張預曰車堅馬良士勇兵利聞鼓而喜聞金<lb/>
　而怒誰者爲然<lb/>
士卒孰練<lb/>
　杜牧曰辨旌旗審金鼓明開合知進退閑馳逐便<lb/>
　弓矢習擊刺也○杜佑曰知誰兵器强利士卒簡<lb/>
練者故王子曰士不素習當陳惶惑將不素習臨<lb/>
陳闇變○梅堯臣曰車騎閑習孰國精粗○王晳<lb/>
<pb n="KR3a0015_SBCK_001-15b"/>
　曰孰訓之精○何氏曰勇怯强弱豈能一槩○張<lb/>
　預曰離合聚散之法坐作進退之令誰素閑習<lb/>
賞罰孰明<lb/>
　杜牧曰賞不僣刑不濫○杜佑曰賞善罰惡知誰<lb/>
分明者故王子曰賞無度則費而無恩罰無度則<lb/>
戮而無威○梅尭臣曰賞有功罰有罪○王晳曰<lb/>
孰能賞必當功罰必稱情○張預曰當賞者雖仇<lb/>
　怨必録當罰者雖父子不舍又司馬法曰賞不逾<lb/>
時罰不遷列於誰爲眀<lb/>
吾以此知勝負矣<lb/>
<pb n="KR3a0015_SBCK_001-16a"/>
　曹操曰以七事計之知勝負矣○賈林曰以上七<lb/>
事量校彼我之政則勝敗可見○梅堯臣曰能索<lb/>
其情則知勝負○張預曰七事俱優則未戰而先<lb/>
　勝七事俱劣則未戰而先敗故勝負可預知也<lb/>
將聽吾計用之必勝留之將不聽吾計用之必敗去<lb/>
之<lb/>
曹操曰不能定計則退而去也○杜牧曰若彼自<lb/>
　備護不從我計形勢均等無以相加用戰必敗引<lb/>
　而去之故春秋傳曰允當則歸也○陳皥曰孫武<lb/>
　以書千闔閭曰聽用吾計䇿必能勝敵我當留之<lb/>
<pb n="KR3a0015_SBCK_001-16b"/>
　不去不聽吾計䇿必當負敗我去之不留以此感<lb/>
　動闔閭庻必見用故闔閭曰子之十三篇寡人盡<lb/>
　觀之矣其時闔閭行軍用師多自爲將故不言主<lb/>
　而言將也○孟氏曰將禆將也聽吾計畫而勝則<lb/>
　留之違吾計畫而敗則除去之○梅堯臣曰武以<lb/>
　十三篇千吳王闔閭故首篇以此辭動之謂王將<lb/>
　聽吾計而用戰必勝我當留此也王將不聽我計<lb/>
　而用戰必敗我當去此也○王晳曰將行也用謂<lb/>
　用兵耳言行聽吾此計用兵則必勝我當留行不<lb/>
　聽吾此計用兵則必敗我當去也○張預曰將辭<lb/>
<pb n="KR3a0015_SBCK_001-17a"/>
　也孫子謂今將聽吾所陳之計而用兵則必勝我<lb/>
　乃留此矣將不聽吾所陳之計而用兵則必敗我<lb/>
　乃去之他國矣以此辭激吳王而求用<lb/>
計利以聽乃爲之勢以佐其外<lb/>
曹操曰常法之外也○李筌曰計利旣定乃乘形<lb/>
勢之勢也佐其外者常法之外也○杜牧曰計筭<lb/>
利害是軍事根本利害巳見聽用然後於常法之<lb/>
外更求兵勢以助佐其事也賈林曰計其利聽其<lb/>
謀得敵之情我乃設竒譎之勢以動之外者或傍<lb/>
攻或後躡以佐正陳○梅堯臣曰定計於内爲勢<lb/>
<pb n="KR3a0015_SBCK_001-17b"/>
　於外以助成勝○王晳曰吾計之利巳聽復當知<lb/>
　應變以佐其外○張預曰孫子又謂吾所計之利<lb/>
若巳聽從則我當復爲兵勢以佐助其事於外蓋<lb/>
兵之常法卽可明言於人兵之利勢須因敵而爲<lb/>
勢者因利而制權也<lb/>
曹操曰制由權也權因事制也○李筌曰謀因事<lb/>
勢○杜牧曰自此便言常法之外勢夫勢者不可<lb/>
先見或因敵之害見我之利或因敵之利見我之<lb/>
害然後始可制機權而取勝也○梅堯臣曰因利<lb/>
行權以制之○王晳曰勢者乘其變者也○張預<lb/>
<pb n="KR3a0015_SBCK_001-18a"/>
　曰所謂勢者須因事之利制爲權謀以勝敵耳故<lb/>
　不能先言也自此而後略言權變<lb/>
兵者詭道也<lb/>
曹操曰兵無常形以詭詐爲道○李筌曰軍不厭<lb/>
詐○梅尭臣曰非譎不可以行權非權不可以制<lb/>
　敵○王晳曰詭者所以求勝敵御衆必以信也○<lb/>
張預曰用兵雖本於仁義然其取勝必在詭詐故<lb/>
曵柴揚塵欒枝之譎也萬弩齊發孫臏之竒也千<lb/>
　牛俱奔田單之權也囊沙壅水淮隂之詐也此皆<lb/>
　用詭道而制勝也<lb/>
<pb n="KR3a0015_SBCK_001-18b"/>
故能而示之不能<lb/>
張預曰實强而示之弱實勇而示之怯李牧敗匈<lb/>
奴孫臏斬龎㳙之類也<lb/>
用而示之不用<lb/>
李筌曰言已實用師外示之怯也漢將陳豨反連<lb/>
兵匈奴高祖遣使十輩視之皆言可擊復遣婁敬<lb/>
　報曰匈奴不可擊上問其故對曰夫兩國相制宜<lb/>
　矜誇其長今臣往徒見羸老此必能而示之不能<lb/>
　臣以爲不可擊也高祖怒曰齊虜以口舌得官今<lb/>
　妄沮吾衆械婁敬于廣武以三十萬衆至白登高<lb/>
<pb n="KR3a0015_SBCK_001-19a"/>
　祖爲匈奴所圍七日乏食此師外示之以怯之義<lb/>
　也○杜牧曰此乃詭詐蔵形夫形也者不可使見<lb/>
　於敵敵人見形必有應傳曰鷙鳥將擊必蔵其形<lb/>
　如匈奴示羸老於漢使之義也○杜佑曰言巳實<lb/>
　能用外示之以不能不用使敵不我備也若孫臏<lb/>
　減竈而制龎㳙○王晳曰强示弱勇示怯治示亂<lb/>
　實示虚智示愚衆示寡進示退速示遲取示捨彼<lb/>
　示此○何氏曰能而示之不能者如單于羸師誘<lb/>
　高祖圍于平城是也用而示之不用者如李牧按<lb/>
　兵於雲中大敗匈奴是也○張預曰欲戰而示之<lb/>
<pb n="KR3a0015_SBCK_001-19b"/>
　退欲速而示之緩班超擊莎車趙奢破秦軍之類<lb/>
也<lb/>
近而示之逺逺而示之近<lb/>
李筌曰令敵失備也漢將韓信虜魏王豹𥘉陳舟<lb/>
欲渡臨晉乃濳師浮木甖從夏陽襲安邑而魏失<lb/>
備也耿弇之征張歩亦先攻臨淄皆示逺勢也○<lb/>
杜牧曰欲近襲敵必示以逺去之形欲逺襲敵必<lb/>
　示以近進之形韓信盛兵臨晉而渡於夏陽此乃<lb/>
　示以近形而逺襲敵也後漢末曹公袁紹相持官<lb/>
渡紹遣將郭圖淳于瓊顔良等攻東郡太守劉延<lb/>
<pb n="KR3a0015_SBCK_001-20a"/>
　於白馬紹引兵至黎陽將渡河曹公北救延津荀<lb/>
　攸曰今兵少不敵分兵勢乃可公致兵延津將欲<lb/>
　渡兵向其後紹必西應之然後輕兵襲白馬掩其<lb/>
　不備顔良可擒也公從之紹聞兵渡卽留分兵西<lb/>
　應之公乃引軍行趨白馬未至十餘里良大驚來<lb/>
　戰使張遼關羽前進擊破斬顔良解白馬圍此乃<lb/>
　示以逺形而近襲敵也○賈林曰去就在我敵何<lb/>
　由知○杜佑曰欲近而設其逺也欲逺而設其近<lb/>
　也誑耀敵軍示之以逺本從其近若韓信之襲安<lb/>
　邑○梅堯臣曰使其不能賾○王晳同上註○何<lb/>
<pb n="KR3a0015_SBCK_001-20b"/>
氏曰逺而示之近者韓信陳舟臨晉而渡夏陽是<lb/>
也近而示之逺者晉侯伐虢假道于虞是也○張<lb/>
預曰欲近襲之反示以逺吳與越夾水相矩越爲<lb/>
左右句卒相去各五里夜爭鳴鼓而進吳人分以<lb/>
禦之越乃濳渉當吳中軍而襲之吳大敗是也欲<lb/>
逺攻之反示以近韓信陳兵臨晉而渡於夏陽是<lb/>
也<lb/>
利而誘之<lb/>
杜牧曰趙將李牧大縱畜牧人衆滿野匈奴小人<lb/>
徉北不勝以數千人委之單于聞之大喜率衆大<lb/>
<pb n="KR3a0015_SBCK_001-21a"/>
　至牧多爲竒陳左右夾擊大破殺匈奴十餘萬騎<lb/>
也○賈林曰以利動之動而有形我所以因形制<lb/>
勝也○梅堯臣曰彼貪利則以貨誘之○何氏曰<lb/>
利而誘之者如赤眉委輜重而餌鄧禹是也○張<lb/>
預曰示以小利誘而克之若楚人伐絞莫敖曰絞<lb/>
小而輕請無扞采樵者以誘之於是絞人獲楚三<lb/>
十人明日絞人爭出驅楚役徒於山中楚人設伏<lb/>
兵於山下而大敗之是也<lb/>
亂而取之<lb/>
李筌曰敵貪利必亂也秦王姚興征秃髮傉檀悉<lb/>
<pb n="KR3a0015_SBCK_001-21b"/>
　驅部内牛羊散放於野縱秦人虜掠秦人得利旣<lb/>
　無行列傉檀隂分十將掩而擊之大敗秦人斬首<lb/>
　七千餘級亂而取之之義也○杜牧曰敵有昬亂<lb/>
　可以乘而取之傳曰兼弱攻昧取亂侮亡武之善<lb/>
　經也○賈林曰我令姦智亂之候亂而取之也○<lb/>
　梅堯臣曰彼亂則乘而取之○王晳曰亂謂無節<lb/>
　制取言易也○張預曰詐爲紛亂誘而取之若吳<lb/>
　越相攻吳以罪人三千示不整以誘越罪人或奔<lb/>
　或止越人爭之爲吳所敗是也言敵亂而後取者<lb/>
　非也春秋之法凡書取者言易也魯師取邿是也<lb/>
<pb n="KR3a0015_SBCK_001-22a"/>
實而備之<lb/>
曹操曰敵治實須備之也○李筌曰備敵之實蜀<lb/>
　將關羽欲圍魏之樊城懼吳將吕蒙襲其後乃多<lb/>
　留備兵守荆州蒙隂知其旨遂詐之以疾羽乃撤<lb/>
　去備兵遂爲蒙所取而荆州沒吳則其義也○杜<lb/>
牧曰對壘相持不論虚實常須爲備此言居常無<lb/>
事鄰封接境敵若脩政治實上下相愛賞罰明信<lb/>
　士卒精練卽須備之不待交兵然後爲備也○陳<lb/>
　皥曰敵若不動完實我當謹備亦自實以備敵也<lb/>
　○梅堯臣曰彼實則不可不備○王晳曰彼將有<lb/>
<pb n="KR3a0015_SBCK_001-22b"/>
　以擊吾之不備也○何氏曰彼敵但見其實而未<lb/>
見其虚之形則當蓄力而備之也○張預曰經曰<lb/>
角之而知有餘不足之處有餘則實也不足則虚<lb/>
也言敵人兵勢旣實則我當爲不可勝之計以待<lb/>
之勿輕舉也李靖軍鏡曰觀其虚則進見其實則<lb/>
止<lb/>
强而避之<lb/>
曹操曰避其所長也○李筌曰量力也楚子伐隨<lb/>
隨之臣季梁曰楚人上左君必左無與王遇且攻<lb/>
　其右右無良焉必敗偏敗衆乃攜矣少師曰不當<lb/>
<pb n="KR3a0015_SBCK_001-23a"/>
　王非敵也不從隨師敗績隨侯逸攻强之敗也○<lb/>
　杜牧曰逃避所長言敵人乘兵强氣銳則當須且<lb/>
　囬避之待其衰懈候其間隙而擊之晉未嶺南賊<lb/>
　盧循徐道覆乘虚襲建鄴劉裕禦之曰賊若新亭<lb/>
　直上且當避之囬泊蔡洲乃成擒耳徐道覆欲焚<lb/>
　舟直上循以爲不可乃泊於蔡洲竟以敗滅○賈<lb/>
　林曰以弱制强理須待變○杜佑曰彼府庫充實<lb/>
　士卒銳盛則當退避以伺其虚懈觀變而應之○<lb/>
　梅堯臣曰彼强則我當避其銳○王晳曰敵兵精<lb/>
　銳我勢寡弱則須退避○張預曰經曰無邀正正<lb/>
<pb n="KR3a0015_SBCK_001-23b"/>
之旗無擊堂堂之陳言敵人行陳修整節制嚴明<lb/>
則我當避之不可輕肆也若秦晉相攻交綏而退<lb/>
蓋各防其失敗也<lb/>
怒而撓之<lb/>
曹操曰待其衰懈也○李筌曰將之多怒者權必<lb/>
易亂性不堅也漢相陳平謀撓楚權以太牢具進<lb/>
楚使驚曰是亞父使邪乃項王使邪此怒撓之者<lb/>
也○杜牧曰大將剛戾者可激之令怒則逞志快<lb/>
意志氣撓亂不顧本謀也○孟氏曰敵人盛怒當<lb/>
屈擾之○梅堯臣曰彼偏急易怒則撓之使憤激<lb/>
<pb n="KR3a0015_SBCK_001-24a"/>
　輕戰○王晳曰敵持重則激怒以撓之○何氏曰<lb/>
怒而撓之者漢兵擊曹咎於汜水是也○張預曰<lb/>
彼性剛忿則辱之令怒志氣撓惑則不謀而輕進<lb/>
若晉人執宛春以怒楚是也尉繚子曰寛不可激<lb/>
　而怒言性寛者則不可激怒而致之也<lb/>
卑而驕之<lb/>
李筌曰幣重而言甘其志不小後趙石勒稱臣於<lb/>
　王浚左右欲擊之浚曰石公來欲奉我耳敢言擊<lb/>
者斬設饗禮以待之勒乃驅牛羊數萬頭聲言上<lb/>
禮實以塡諸街巷使浚兵不得發乃入薊城擒浚<lb/>
<pb n="KR3a0015_SBCK_001-24b"/>
　於㕔斬之而幷燕卑而驕之則其義也○杜牧曰<lb/>
　秦末匈奴冐頓初立東胡强使使謂冐頓曰欲得<lb/>
　頭曼時千里馬冐頓以問羣臣羣臣皆曰千里馬<lb/>
　國之寳勿與冐頓曰奈何與人鄰國愛一馬乎遂<lb/>
　與之居頃之東胡使使來曰願得單于一閼氏冐<lb/>
　頓問羣臣皆怒曰東胡無道乃求閼氏請擊之冐<lb/>
　頓曰與人鄰國愛一女子乎與之居頃之東胡復<lb/>
　曰匈奴有棄地千里吾欲有之冐頓問羣臣羣臣<lb/>
　皆曰與之亦可不與亦可冐頓大怒曰地者國之<lb/>
　本也本何可與諸言與者皆斬之冐頓上馬令國<lb/>
<pb n="KR3a0015_SBCK_001-25a"/>
　中有後者斬東襲東胡東胡輕冐頓不爲之備冐<lb/>
　頓擊滅之冐頓遂西擊月氏南幷樓煩白羊河南<lb/>
　北侵燕代悉復收秦所使蒙恬所奪匈奴地也○<lb/>
　陳皥曰所欲必無所顧恡子女以惑其心玉帛以<lb/>
　驕其志范蠡鄭武之謀也○杜佑曰彼其舉國興<lb/>
　師怒而欲進則當外示屈撓以高其志俟惰歸要<lb/>
　而擊之故王子曰善用法者如狸之與䑕力之與<lb/>
　智示之猶卑靜而下之○梅堯臣曰示以卑弱以<lb/>
　驕其心○王晳曰示卑弱以驕之彼不虞我而擊<lb/>
　其間○張預曰或卑辭厚賂或羸師佯北皆所以<lb/>
<pb n="KR3a0015_SBCK_001-25b"/>
令其驕怠吳子伐齊越子率衆而朝王及列士皆<lb/>
有賂吳人皆喜惟子胥懼曰是豢吳也後果爲越<lb/>
所滅楚伐庸七遇皆比庸人曰椘不足與戰矣遂<lb/>
不設備椘子乃爲二隊以伐之遂滅庸皆其義也<lb/>
佚而勞之<lb/>
　一本作引而勞之○曹操曰以利勞之○李筌曰<lb/>
敵佚而我勞之者善功也吳伐椘公子光問計於<lb/>
　伍子胥子胥曰可爲三師以肄焉我一師至彼必<lb/>
盡衆而出彼出我歸亟肄以疲之多方以誤之然<lb/>
後三師以繼之必大克從之椘於是乎始病吳矣<lb/>
<pb n="KR3a0015_SBCK_001-26a"/>
　○杜牧曰吳公子光問伐椘於伍員員曰可爲三<lb/>
　軍以肄焉我一師至彼必盡出彼出則歸亟肄以<lb/>
　疲之多方以誤之然後三師以繼之必大克從之<lb/>
　於是子重一歲七奔命於是乎始病吳終入郢後<lb/>
　漢末曹公旣破劉備備奔袁紹引兵欲與曹公戰<lb/>
　别駕田豐曰操善用兵未可輕舉不如以乆持之<lb/>
　將軍據山河之固有四州之地外結英豪内修農<lb/>
　戰然後㨂其精銳分爲竒兵乘虚迭出以擾河南<lb/>
　救右則擊其左救左則擊其右使敵疲於奔命人<lb/>
　不安業我未勞而彼巳困矣不及三年可坐克也<lb/>
<pb n="KR3a0015_SBCK_001-26b"/>
今釋廟勝之荣而決成敗於一戰悔無及也紹不<lb/>
從故敗○梅堯臣曰以我之佚待彼之勞○王晳<lb/>
曰多竒兵也彼出則歸彼歸則出救左則右救右<lb/>
則左所以罷勞之也○何氏曰孫子有治力之法<lb/>
以佚而待勞故論敵佚我宜多方以勞弊之然後<lb/>
可以制勝○張預曰我則力全彼則道敝若晉椘<lb/>
爭鄭乆而不決晉知武子乃分四軍爲三部晉各<lb/>
　一動而椘三來於是三駕而椘不能與之爭又申<lb/>
公巫臣教吳伐椘於是子重一歲七奔命是也<lb/>
親而離之<lb/>
<pb n="KR3a0015_SBCK_001-27a"/>
　曹操曰以間離之○李筌曰破其行約間其君臣<lb/>
　而後攻也昔秦伐趙秦相應侯間於趙王曰我惟<lb/>
　懼趙用括耳廉頗易與也趙王然之乃用括代頗<lb/>
　爲秦所坑卒四十萬於長平則其義也○杜牧曰<lb/>
　言敵若上下相親則當以厚利㗖而離間之陳平<lb/>
　言於漢王曰今項王骨鯁之臣不過亞父鍾離昧<lb/>
　龍且周殷之屬不過數人大王誠能捐數萬斤金<lb/>
　間其君臣彼必内相誅漢因舉兵而攻之滅椘必<lb/>
　矣漢王然之出黃金四萬斤與平使之反間項王<lb/>
　果疑亞父不急擊下滎陽漢王遁去○陳皥曰彼<lb/>
<pb n="KR3a0015_SBCK_001-27b"/>
　恡爵祿此必捐之彼嗇財貨此必輕之彼好殺罰<lb/>
　此必緩之因其上下相猜得行離間之說由余所<lb/>
　以歸秦英布所以佐漢也○杜佑曰以利誘之使<lb/>
　五間並入辯士馳說親彼君臣分離其形勢若秦<lb/>
　遣反間欺誑趙君使廢廉頗而任趙奢之子卒有<lb/>
　長平之敗○梅堯臣同杜牧註○王晳曰敵相親<lb/>
　當以計謀離間之○張預曰或間其君臣或間其<lb/>
　交援使相離貳然後圖之應侯間趙而退廉頗陳<lb/>
　平間椘而逐范增是君臣相離也秦晉相合以伐<lb/>
　鄭燭之武夜出說秦伯曰今得鄭則歸於晉無益<lb/>
<pb n="KR3a0015_SBCK_001-28a"/>
　於秦也不如捨鄭以爲東道主秦伯悟而退師是<lb/>
交援相離也<lb/>
攻其無備出其不意<lb/>
曹操曰擊其懈怠出其空虚○李筌曰擊懈怠襲<lb/>
空虚○杜牧曰擊其空虚襲其懈怠○孟氏曰擊<lb/>
其空虚襲其懈怠使敵不知所以備也故曰兵者<lb/>
　無形爲妙太公曰動莫神於不意謀莫善於不識<lb/>
　○梅堯臣王晳二註同上○何氏曰攻其無備者<lb/>
　魏太祖征烏栢郭嘉曰胡恃其逺必不設備因其<lb/>
無備卒然擊之可破滅也太祖行至易水嘉曰兵<lb/>
<pb n="KR3a0015_SBCK_001-28b"/>
　貴神速今千里襲人輜重多難以趨利不如輕兵<lb/>
　兼道以出掩其不意乃宻出盧龍塞直指單于庭<lb/>
　合戰大破之唐李靖陳十荣以圖蕭銑總管三軍<lb/>
　之任一以委靖八月集兵夔州銑以時屬秋潦江<lb/>
　水泛漲三峽路危必謂靖不能進遂不設備九月<lb/>
　靖率兵而進曰兵貴神速機不可失今兵始集銑<lb/>
　尚未知乘水漲之勢倐忽至城下所謂疾雷不及<lb/>
　掩耳縱使知我倉卒無以應敵此必成擒也進兵<lb/>
　至夷陵銑始懼召兵江南果不能至勒兵圍城銑<lb/>
　遂降出其不意者魏末遣將鍾㑹鄧艾伐蜀蜀將<lb/>
<pb n="KR3a0015_SBCK_001-29a"/>
　姜維守劒閣鍾㑹攻維未克艾上言請從隂平由<lb/>
　邪徑出劒閣西入成都竒兵衝其腹心劒閣之軍<lb/>
　必還赴涪則㑹方軌而進劒閣之軍不還則應涪<lb/>
　之兵寡矣軍志云攻其無備出其不意今掩其空<lb/>
　虚破之必矣冬十月艾自隂平行無人之地七百<lb/>
　餘里鑿山通道造作橋閣山高谷深至爲艱險又<lb/>
　糧運將匱瀕於危殆艾以氊自裏推轉而下將士<lb/>
　皆攀木緣崖魚貫而進先登至江油蜀守將馬邈<lb/>
　降諸葛瞻自涪還線行列陳相拒大敗之斬瞻及<lb/>
　尚書張遵等進軍至成都蜀主劉禪降又齊神武<lb/>
<pb n="KR3a0015_SBCK_001-29b"/>
　爲東魏將率兵伐西魏屯軍蒲坂造三道浮橋渡<lb/>
　河又遣其將竇泰趣潼關高敖曹圍洛州西魏將<lb/>
　周文帝出軍廣陽召諸將謂曰賊今掎吾三面又<lb/>
　造橋於河示欲必渡欲綴吾軍使竇泰得西入耳<lb/>
　乆與相持其計得行非良荣也且高歡用兵常以<lb/>
　泰爲先驅其下多銳卒屢勝而驕今出其不意襲<lb/>
　之必克克泰則歡不戰而自走矣諸將咸曰賊在<lb/>
　近捨而逺襲事若蹉跌悔無可及周文曰歡前再<lb/>
　襲潼關吾軍不過霸上今者大來兵未出郊賊顧<lb/>
　謂吾但自守耳無逺闘意又狃於得志有輕我心<lb/>
<pb n="KR3a0015_SBCK_001-30a"/>
　乗此擊之何往不克賊雖造橋未能征渡比五日<lb/>
　中吾取竇泰必矣公等勿疑周文遂率騎六千還<lb/>
　長安聲言欲往隴右辛亥濳出軍癸丑晨至潼關<lb/>
　竇泰卒聞軍至惶懼依山爲陳未及成列周文擊<lb/>
　破之斬泰傳首長安高敖曹適䧟洛州聞泰没燒<lb/>
　輜重棄城而走○張預曰攻無備者謂懈怠之處<lb/>
　敵之所不虞者則擊之若燕人畏鄭三軍而不虞<lb/>
　制人爲制人所敗是也出不意者謂虚空之地敵<lb/>
　不以爲慮者則襲之若鄧艾伐蜀行無人之地七<lb/>
　百餘里是也<lb/>
<pb n="KR3a0015_SBCK_001-30b"/>
此兵家之勝不可先傳也<lb/>
曹操曰傳猶洩也兵無常勢水無常形臨敵變化<lb/>
不可先傳也故料敵在心察機在目也○李筌曰<lb/>
無備不意攻之必勝此兵之要祕而不傳也○杜<lb/>
牧曰傳言也此言上之所陳悉用兵取勝之荣固<lb/>
非一定之制見敵之形始可施爲不可先事而言<lb/>
也○梅堯臣曰臨敵應變制宜豈可預前言之○<lb/>
王晳曰夫校計行兵是謂常法若乘機決勝則不<lb/>
　可預傳述也○張預曰言上所陳之事乃兵家之<lb/>
勝荣須臨敵制宜不可以預先傳言也<lb/>
<pb n="KR3a0015_SBCK_001-31a"/>
夫未戰而廟筭勝者得筭多也未戰而廟筭不勝者<lb/>
得筭少也多筭勝少筭不勝而況於無筭乎吾以此<lb/>
觀之勝負見矣<lb/>
　曹操曰以吾道觀之矣○李筌曰夫戰者決勝廟<lb/>
　堂然後與人爭利凡伐叛懷逺推亡固存兼弱攻<lb/>
昧皆物情之所出中外離心如啇周之師者是爲<lb/>
未戰而廟筭勝太一遁甲置筭之法因六十筭已<lb/>
　上爲多筭六十筭已下爲少筭客多筭臨少筭主<lb/>
　人敗客少筭臨多筭主人勝此皆勝敗易見矣○<lb/>
杜牧曰廟筭者計筭於廟堂之上也○梅堯臣曰<lb/>
<pb n="KR3a0015_SBCK_001-31b"/>
多筭故未戰而廟謀先勝少筭故未戰而廟謀不<lb/>
勝是不可無筭矣○王晳曰此懼學者惑不可先<lb/>
傳之說故復言計篇義也○何氏曰計有巧拙成<lb/>
敗擊焉○張預曰古者興師命將必致齋於廟授<lb/>
　以成筭然後遣之故謂之廟筭籌荣深逺則其計<lb/>
所得者多故未戰而先勝謀慮淺近則其計所得<lb/>
者少故未戰而先負多計勝少計其無計者安得<lb/>
無敗故曰勝兵先勝而後求戰敗兵先戰而後求<lb/>
勝有計無計勝負易見<lb/>
孫子集註卷之一<lb/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_002-1a"/>
孫子集註卷之二<lb/>
　　　作戰篇<hi>曹操曰欲戰必先筭其費務因糧於敵也○李筌曰先定計然後修戰具</hi>
<hi>是以戰次計之篇也○王晳曰計以知勝然後興戰而具軍費猶不可以久也○張預曰</hi>
<hi>計筭已定然後完車馬利器械運糧草約費用以作戰備故次計</hi>
孫子曰凡用兵之法馳車千駟革車千乘帶甲十萬<lb/>
曹操曰馳車輕車也駕駟馬革車重車也言萬騎<lb/>
　之重車駕四馬率三萬軍養二人主炊家子一人<lb/>
　主保固守衣裝廐二人主養馬凡五人歩兵十人<lb/>
重以大車駕牛養二人主炊家子一人主守衣裝<lb/>
　凡三人也帶甲十萬士卒數也○李筌曰馳車戰<lb/>
<pb n="KR3a0015_SBCK_002-1b"/>
　車也革車輕車也帶甲歩卒車一兩駕以駟馬歩<lb/>
　卒七十人計千駟之軍帶甲七萬馬四千匹孫子<lb/>
　約以軍資之數以十萬爲率則百萬可知也○杜<lb/>
　牧曰輕車乃戰車也古者車戰革車輜車重車也<lb/>
　載器械財貨衣裝也司馬法曰一車甲士三人歩<lb/>
　卒七十二人炊家子十人固守衣裝五人廐養五<lb/>
　人樵汲五人輕車七十五人重車二十五人故二<lb/>
　乘兼一百人爲一隊舉十萬之衆革車千乘校其<lb/>
　費用支計則百萬之衆皆可知也○梅堯臣曰馳<lb/>
　車輕車也革車重車也凡輕車一乘甲士歩卒二<lb/>
<pb n="KR3a0015_SBCK_002-2a"/>
　十五人重車一乘甲士歩卒七十五人舉二車各<lb/>
　千乘是帶甲者十萬人○王晳曰曹公曰輕車也<lb/>
　駕駟馬凡千乘晳謂馳車謂駕革車也一乘四馬<lb/>
　爲駟千駟則革車千乘曹公曰重車也晳謂革車<lb/>
　兵車也有五戎千乘之賦諸侯之大者曹公曰帶<lb/>
　甲十萬歩卒數也晳謂井田之法甸出兵車一乘<lb/>
　甲士三人歩卒七十二人千乘總七萬五千人此<lb/>
　言帶甲十萬豈當時權制歟○何氏曰十萬舉成<lb/>
　數也○張預曰馳車卽攻車也革車卽守車也按<lb/>
　曹公新書云攻車一乘前拒一隊左右角二隊共<lb/>
<pb n="KR3a0015_SBCK_002-2b"/>
　七十五人守車一乘炊子十人守裝五人廐飬五<lb/>
　人樵汲五人共二十五人攻守二乘凡一百人興<lb/>
　師十萬則用車二千輕重各半與此同矣<lb/>
千里饋糧<lb/>
曹操曰越境千里○李筌曰道理縣逺<lb/>
則内外之費賔客之用膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之材車甲之奉日費千<lb/>
金然後十萬之師舉矣<lb/>
曹操曰謂購賞猶在外○李筌曰夫軍出於外則<lb/>
帑藏竭於内舉千金者言多費也千里之外贏糧<lb/>
則二十人奉一人也○杜牧曰軍有諸侯交聘之<lb/>
<pb n="KR3a0015_SBCK_002-3a"/>
　禮故曰賔客也車甲器械完緝修繕言膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>者舉<lb/>
　其微細千金者言費用多也猶贈賞在外也○賈<lb/>
　林曰計費不足未可以興師動衆故李太尉曰三<lb/>
　軍之門必有賔居論議○梅堯臣曰舉師十萬饋<lb/>
　糧千里日費如此師乆之戒也○王晳曰内謂國<lb/>
　中外謂軍所也賔客若諸侯之使及軍中宴饗吏<lb/>
　士也膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>車甲舉細與大也○何氏曰老師費財<lb/>
　智者慮之○張預曰去國千里卽當因糧若須供<lb/>
　餉則内外騷動疲困於路蠹耗無極也賔客者使<lb/>
　命與遊士也膠漆者修飾器械之物也車甲者膏<lb/>
<pb n="KR3a0015_SBCK_002-3b"/>
轄金革之類也約其所費日用千金然後能興十<lb/>
萬之師千金言重費也購賞猶在外<lb/>
其用戰也勝乆則鈍兵挫銳攻城則力屈<lb/>
曹操曰鈍弊也屈盡也○杜牧曰勝乆謂淹乆而<lb/>
後能勝也言與敵相持乆而後勝則甲兵鈍弊銳<lb/>
氣挫衂攻城則人力殫盡屈折也○賈林曰戰雖<lb/>
勝人久則無利兵貴全勝鈍兵挫銳士傷馬疲則<lb/>
屈○梅堯臣曰雖勝且乆則必兵仗鈍弊而軍氣<lb/>
挫銳攻城而乆則力必殫屈○王晳曰屈窮也求<lb/>
　勝以乆則鈍弊折挫攻城則益甚也○張預曰及<lb/>
<pb n="KR3a0015_SBCK_002-4a"/>
　交兵合戰也乆而後能勝則兵疲氣沮矣千里攻<lb/>
城力必困屈<lb/>
乆暴師則國用不足<lb/>
孟氏曰乆暴師露衆千里之外則軍國費用不足<lb/>
　相供○梅堯臣曰師乆暴於外則輸用不給○張<lb/>
　預曰日費千金師乆暴則國用豈能給若漢武帝<lb/>
窮征深討乆而不解及其國用空虚乃下哀痛之<lb/>
　詔是也<lb/>
夫鈍兵挫銳屈力殫貨則諸侯乘其弊而起雖有智<lb/>
者不能善其後矣<lb/>
<pb n="KR3a0015_SBCK_002-4b"/>
　李筌曰十萬衆舉日費千金非唯頓挫於外亦財<lb/>
　殫於内是以聖人無暴師也隋大業初煬帝重兵<lb/>
　好征力屈鴈門之下兵挫遼水之上䟽河引淮轉<lb/>
　輸彌廣出師萬里國用不足於是楊玄感李宻乘<lb/>
　其弊而起縱蘇威高熲豈能爲之謀也○杜牧曰<lb/>
　蓋以師乆不勝財力俱困諸侯乘之而起雖有智<lb/>
　能之士亦不能於此之後善爲謀畫也○賈林曰<lb/>
　人離財竭雖伊吕復生亦不能救此亡敗也○杜<lb/>
　佑曰雖當時有用兵之術不能防其後患○梅堯<lb/>
　臣曰取勝攻城暴師且乆則諸侯乘此弊而起襲<lb/>
<pb n="KR3a0015_SBCK_002-5a"/>
　我我雖有智將不能制也○王晳曰以其弊甚必<lb/>
　有危亡之憂○何氏曰其後謂兵不勝而敵乘其<lb/>
　危殆雖智者不能盡其善計而保全○張預曰兵<lb/>
　巳疲矣力巳困矣財巳匱矣隣國因其罷弊起兵<lb/>
　以襲之則縱有智能之人亦不能防其後患若吳<lb/>
伐楚入郢乆而不歸越兵遂入吳當是時雖有伍<lb/>
　員孫武之徒何甞能爲善謀於後乎<lb/>
故兵聞拙速未睹巧之乆也<lb/>
曹操李筌曰雖拙有以速勝未睹者言其無也○<lb/>
杜牧曰攻取之間雖拙於機智然以神速爲上蓋<lb/>
<pb n="KR3a0015_SBCK_002-5b"/>
　無老師費財鈍兵之患則爲巧矣○孟氏曰雖拙<lb/>
　有以速勝○陳皥曰所謂疾雷不及掩耳卒電不<lb/>
　及瞬目○杜佑註同孟氏○梅堯臣曰拙尚以速<lb/>
　勝未見工而乆可也○王晳曰晳謂乆則師老財<lb/>
　費國虚人困巧者保無所患也○何氏曰速雖拙<lb/>
　不費財力也乆雖巧恐生後患也後秦姚萇與符<lb/>
　登相持萇將苟曜據逆萬堡宻引符登萇與登戰<lb/>
　敗於馬頭原收衆復戰姚碩德謂諸將曰上愼於<lb/>
　輕戰毎欲以計取之今戰旣失利而更逼賊必有<lb/>
　由也萇聞而謂碩德曰登用兵遲緩不識虚實今<lb/>
<pb n="KR3a0015_SBCK_002-6a"/>
　輕兵直進徑據吾東必苟曜與之連結也事乆變<lb/>
　成其禍難測所以速戰者欲使苟曜竪子謀之未<lb/>
　就好之未深耳果大敗之武后初徐敬業舉兵於<lb/>
　江都稱匡復皇家以盩厔尉魏思㳟爲謀主問計<lb/>
　於思㳟對曰明公旣以太后幽縶少主志在匡復<lb/>
　兵貴拙速宜早渡淮北親率大衆直入東都山東<lb/>
　將士知公有勤王之舉必以死從此則指日刻期<lb/>
　天下必定敬業欲從其䇿薛璋又說曰金陵之地<lb/>
　王氣已見宜早應之兼有大江設險足可以自固<lb/>
　請且攻取常潤等州以爲王霸之業然後率兵北<lb/>
<pb n="KR3a0015_SBCK_002-6b"/>
　上鼓行而前此則退有所歸進無不利實良䇿也<lb/>
敬業以爲然乃自率兵四千人南渡以擊潤州思<lb/>
㳟宻謂杜求仁曰兵勢宜合不可分今敬業不知<lb/>
　幷力渡淮率山東之衆以合洛陽必無能成事果<lb/>
敗○張預曰但能取勝則寧拙速而無巧乆若司<lb/>
　馬宣王伐上庸以一月圖一年不計死傷與糧競<lb/>
者斯可謂欲拙速也<lb/>
夫兵乆而國利者未之有也<lb/>
李筌曰春秋曰兵猶火也弗戢將自焚○賈林曰<lb/>
　兵乆無功諸侯生心○杜佑曰兵者㐫器乆則生<lb/>
<pb n="KR3a0015_SBCK_002-7a"/>
變若智伯圍趙逾年不歸卒爲襄子所擒身死國<lb/>
　分故新序傳曰好戰窮武未有不亡者也○梅堯<lb/>
　臣曰力屈貨殫何利之有○張預曰師老財竭於<lb/>
國何利<lb/>
故不盡知用兵之害者則不能盡知用兵之利也<lb/>
李筌曰利害相依之所生先知其害然後知其利<lb/>
也○杜牧曰害之者勞人費財利之者吞敵拓境<lb/>
苟不顧巳之患則舟中之人盡爲敵國安能取利<lb/>
於敵人哉○賈林曰將驕卒惰貪利忘變此害最<lb/>
甚也○杜佑曰言謀國動軍行師不先慮危亡之<lb/>
<pb n="KR3a0015_SBCK_002-7b"/>
禍則不足取利也若秦伯見襲鄭之利不顧崤函<lb/>
之敗吳王矜伐齊之功而忘姑蘇之禍也○梅堯<lb/>
　臣曰不再籍不三載利也百姓虚公家費害也苟<lb/>
不知害又安知利○王晳曰乆而能勝未免於害<lb/>
速則利斯盡也○張預曰先知老師殫貨之害然<lb/>
後能知擒敵制勝之利<lb/>
善用兵者役不再籍糧不三載<lb/>
曹操曰籍猶賦也言初賦民而便取勝不復歸國<lb/>
　發兵也始載糧後遂因食於敵還兵入國不復以<lb/>
　糧迎之也○李筌曰籍書也不再籍書恐人勞怨<lb/>
<pb n="KR3a0015_SBCK_002-8a"/>
　生也秦發關中之卒是以有陳吳之難也軍出度<lb/>
　逺近饋之軍人載糧迎之謂之三載越境則館榖<lb/>
　於敵無三載之義也○杜牧曰審敵可攻審我可<lb/>
　戰然後起兵便能勝敵而還鄭司農周禮註曰役<lb/>
　謂發兵起役籍乃伍籍也比參爲伍因内政寄軍<lb/>
　令以伍籍發軍起役也○陳皥曰籍借也不再借<lb/>
　民而役也糧者徃則載焉歸則迎之是不三載也<lb/>
　不困乎兵不竭乎國言速而利也○梅堯臣同陳<lb/>
　皥註○王晳同曹操註○張預曰役謂興兵動衆<lb/>
　之役故師卦註曰任大役重無功則㐫籍謂調兵<lb/>
<pb n="KR3a0015_SBCK_002-8b"/>
之符籍故漢制有尺籍伍符言一舉則勝不可再<lb/>
籍兵役於國也糧始出則載之越境則掠之歸國<lb/>
則迓之是不三載也此言兵不可乆暴也<lb/>
取用於國因糧於敵故軍食可足也<lb/>
曹操曰兵甲戰具取用國中糧食因敵也○李筌<lb/>
　曰具我戎器因敵之食雖出師千里無匱乏也○<lb/>
杜佑曰兵甲戰具取用國中糧食因敵也取資用<lb/>
於我國因糧食於敵家也晉師館穀於楚是也○<lb/>
梅堯臣曰軍之須用取於國軍之糧餉因於敵○<lb/>
何氏曰因謂兵出境鈔聚掠野至於克敵拔城得<lb/>
<pb n="KR3a0015_SBCK_002-9a"/>
其儲積也○張預曰器用取於國者以物輕而易<lb/>
致也糧食因於敵者以粟重而難運也夫千里饋<lb/>
糧則士有飢色故因糧則食可足<lb/>
國之貧於師者逺輸逺輸則百姓貧<lb/>
李筌曰兵役數起而賦歛重○杜牧曰管子曰粟<lb/>
　行三百里則國無一年之積粟行四百里則國無<lb/>
　二年之積粟行五百里則衆有饑色此言粟重物<lb/>
　輕也不可推移推移之則農夫耕牛俱失南畝故<lb/>
　百姓不得不貧也○賈林曰逺輸則財耗於道路<lb/>
　弊於轉運百姓日貧○孟氏曰兵車轉運千里之<lb/>
<pb n="KR3a0015_SBCK_002-9b"/>
外財則費於道路人有困窮者○張預曰以七十<lb/>
萬家之力供餉十萬之師於千里之外則百姓不<lb/>
得不貧<lb/>
近於師者貴賣貴賣則百姓財竭<lb/>
曹操曰軍行巳出界近師者貪財皆貴賣則百姓<lb/>
虚竭也○李筌曰夫近軍必有貨易百姓徇財殫<lb/>
産而從之竭也○賈林曰師徒所聚物皆暴貴人<lb/>
貪非常之利竭財物以賣之初雖獲利殊多終當<lb/>
　力疲貨竭又云旣有非常之歛故賣者求價無厭<lb/>
　百姓竭力買之自然家國虚盡也○杜佑曰言近<lb/>
<pb n="KR3a0015_SBCK_002-10a"/>
　軍師市多非常之賣當時貪貴以趨未利然後財<lb/>
　貨殫盡家國虚也○梅堯臣曰逺者供役以轉饋<lb/>
　近者貪利而貴賣皆貧國匱民之道也○王晳曰<lb/>
夫逺輸則人勞費近市則物騰貴是故乆師則爲<lb/>
　國患也曹公曰軍行巳出界近於師者貪財皆貴<lb/>
賣晳謂將出界也○張預曰近師之民必貪利而<lb/>
貴貨其物於逺來輸餉之人則財不得不竭<lb/>
財竭則急於丘役<lb/>
　張預曰財力殫竭則丘井之役急迫而不易供也<lb/>
或曰丘役謂如魯成公作丘甲也國用急迫乃使<lb/>
<pb n="KR3a0015_SBCK_002-10b"/>
丘出甸賦違常制也丘十六井甸六十四井<lb/>
力屈財殫中原内虚於家百姓之費十去其七<lb/>
曹操曰丘十六井也百姓財彈盡而兵不解則運<lb/>
糧盡力於原野也十去其七者所破費也○李筌<lb/>
曰兵乆不止男女怨曠困於輸輓丘役力屈財殫<lb/>
而百姓之費十去其七○杜牧曰司馬法曰六尺<lb/>
爲歩歩百爲畝畝百爲夫夫三爲屋屋三爲井四<lb/>
井爲邑四邑爲丘四丘爲甸丘蓋十六井也丘有<lb/>
戎馬一匹牛四頭甸有戎馬四匹牛十六頭丘車<lb/>
　一乘甲士三人歩卒七十二人今言兵不解則丘<lb/>
<pb n="KR3a0015_SBCK_002-11a"/>
　役益急百姓糧盡財竭力盡於原野家業十耗其<lb/>
　七也○陳皥曰丘聚也聚歛賦役以應軍須如此<lb/>
則財竭於人人無不困也○王晳曰急者暴於常<lb/>
賦也若魯成公作丘甲是也如此則民費太半矣<lb/>
要見公費差減故云十七曹公曰丘十六井兵不<lb/>
解則運糧盡力於原野○何氏曰國以民爲本民<lb/>
以食爲天居人上者宜乎重惜○張預曰運糧則<lb/>
力屈輸餉則財殫原野之民家産内虚度其所費<lb/>
十無其七也<lb/>
公家之費破車罷馬甲胄矢弩㦸楯蔽櫓丘牛大車<lb/>
<pb n="KR3a0015_SBCK_002-11b"/>
十去其六<lb/>
　一本作十去其七○曹操曰丘牛謂丘邑之○大<lb/>
車乃長轂車也○李筌曰丘大也此數器者皆軍<lb/>
之所須言逺近之費公家之物十損於七也○梅<lb/>
堯臣曰百姓以財糧力役奉軍之費其資十損乎<lb/>
七公家以牛馬器仗奉軍之費其資十損乎六是<lb/>
以竭賦窮兵百姓弊矣役急民貧國家虚矣○王<lb/>
晳曰楯干也蔽可以屏蔽櫓大楯也丘牛古所謂<lb/>
　匹馬丘牛也大車牛車也易曰大車以載○張預<lb/>
　曰兵以車馬爲本故先言車馬疲敝也蔽櫓楯也<lb/>
<pb n="KR3a0015_SBCK_002-12a"/>
　今謂之彭排丘牛大牛也大車必革車也始言破<lb/>
　車疲馬者謂攻戰之馳車也次言丘牛大車者卽<lb/>
　輜重之革車也公家車馬器械亦十損其六<lb/>
故智將務食於敵食敵一鍾當吾二十鍾<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>秆一石<lb/>
當吾二十石<lb/>
曹操曰六斛四㪷爲鍾<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>豆稭也秆禾藁也石者<lb/>
　一百二十斤也轉輸之法費二十石得一石一云<lb/>
<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>音忌豆也七十斤爲一石當吾二十言逺費也<lb/>
　○杜牧曰六石四㪷爲一鍾一石一百二十斤<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>
　豆稭也秆禾藁也或言<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>秆藁也秦攻匈奴使天<lb/>
<pb n="KR3a0015_SBCK_002-12b"/>
　下運糧起於黄腄瑯琊負海之郡轉輸北河率三<lb/>
　十鍾而致一石漢武建元中通西南夷作者數萬<lb/>
　人千里負擔饋糧率十餘鍾致一石今校孫子之<lb/>
　言食敵一鍾當吾二十鍾蓋約平地千里轉輸之<lb/>
　法費二十石得一石不約道里蓋漏闕也黄腄音<lb/>
　直瑞反又音誰在東萊北河卽今之朔方郡○李<lb/>
　筌曰逺師轉一鍾之粟費二十鍾方可逺軍將之<lb/>
　智也務食於敵以省巳之費也○孟氏曰十斛爲<lb/>
　鍾計千里轉運道路耗費二十鍾可致一鍾於軍<lb/>
　中矣○梅堯臣註同曹操○王晳曰曹公曰<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>豆<lb/>
<pb n="KR3a0015_SBCK_002-13a"/>
　稭也秆藁也石者百二十斤也轉輸之法費二十<lb/>
　乃得一晳謂上文千里饋糧則轉輸之法謂千里<lb/>
　耳<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>今作萁秆故書爲芉當作秆○張預曰六石<lb/>
　四㪷爲鍾一百二十斤爲石<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>豆稭也秆禾藁也<lb/>
　千里饋糧則費二十鍾石而得一鍾石到軍所若<lb/>
越險阻則猶不啻故秦征匈奴率三十鍾而致一<lb/>
　石此言能將必因糧於敵也<lb/>
故殺敵者怒也<lb/>
曹操曰威怒以致敵○李筌曰怒者軍威也○杜<lb/>
　牧曰萬人非能同心皆怒在我激之以勢使然也<lb/>
<pb n="KR3a0015_SBCK_002-13b"/>
田單守卽墨使燕人劓降者拙城中人墳墓之類<lb/>
是也○賈林曰人之無怒則不肯殺○王晳曰兵<lb/>
姑生威怒○何氏曰燕圍齊之卽墨齊之降者盡劓<lb/>
齊人皆怒愈堅守田單又縱反間曰吾懼燕人掘<lb/>
吾城外冡墓戮辱先人可爲寒心燕軍盡掘壠墓<lb/>
燒死人卽墨人從城上望見皆泣涕其欲出戰怒<lb/>
自十倍單知士卒可用遂破燕師後漢班超使西<lb/>
域到鄯善㑹其吏士三十六人與共飲酒酣因激<lb/>
怒之曰今俱在絶域欲立大功<hi>以求</hi>富貴虜使到裁<lb/>
數日而王禮貌卽廢如收吾屬送匈奴骸骨長爲<lb/>
<pb n="KR3a0015_SBCK_002-14a"/>
　犲狼食矣官屬皆曰今在危亡之地死生從司馬<lb/>
　超曰不入虎穴不得虎子當今之計獨有因夜以<lb/>
　火攻虜使彼不知我多少必大震怖可殄盡也滅<lb/>
　此虜則功成事立矣衆曰善𥘉夜將吏士奔虜營<lb/>
　㑹天大風超令十人持鼓藏虜舍後約曰見火然<lb/>
　皆當鳴鼓大呼餘人悉持弓弩夾門而伏超順風<lb/>
　縱火虜衆驚亂衆悉燒死蜀龐統勸劉備襲益州<lb/>
　牧劉璋備曰此大事不可倉卒及璋使備擊張魯<lb/>
　乃從璋求萬兵及資寳欲以東行璋但許兵四千<lb/>
　其餘皆給半備因激怒其衆曰吾爲益州征强敵<lb/>
<pb n="KR3a0015_SBCK_002-14b"/>
師徒勤瘁不遑寧居今積帑藏之財而恡於賞功<lb/>
望士大夫爲出死力戰其可得乎由是相與破璋<lb/>
　○張預曰激吾士卒使上下同怒則敵可殺尉繚<lb/>
子曰民之所以戰者氣也謂氣怒則人人自戰<lb/>
取敵之利者貨也<lb/>
曹操曰軍無財士不來軍無賞士不往○李筌曰<lb/>
利者益軍實也○杜牧曰使士見取敵之利者貨<lb/>
財也謂得敵之貨財必以賞之使人皆有欲各自<lb/>
爲戰後漢荆州刺史度尚討桂州賊帥卜陽潘鴻<lb/>
等入南海破其三屯多獲珍寳而鴻等黨聚猶衆<lb/>
<pb n="KR3a0015_SBCK_002-15a"/>
　士卒驕富莫有闘志尚曰卜陽潘鴻作賊十年皆<lb/>
　習於攻守當須諸郡倂力可攻之今軍恣聽射獵<lb/>
　兵士喜恱大小相與從禽尚乃宻使人潜焚其營<lb/>
　珍積皆盡獵者來還莫不泣涕尚曰卜陽等財貨<lb/>
　足富數世諸卿但不倂力耳所亡少少何足介意<lb/>
　衆聞咸憤踴願戰尚令秣馬蓐食明晨徑赴賊屯<lb/>
　陽鴻不設備吏士乘銳遂破之此乃是也○孟氏<lb/>
　同杜牧註○杜佑曰人知勝敵有厚賞之利則冐<lb/>
　白刃當矢石而樂以進戰者皆貨財酬勲賞勞之<lb/>
　誘也○梅堯臣曰殺敵則激吾人以怒取敵則利<lb/>
<pb n="KR3a0015_SBCK_002-15b"/>
　吾人以貨○王晳曰謂設厚賞耳若使衆貪利自<lb/>
　取則或違節制耳○張預曰以貨㗖士使人自爲<lb/>
戰則敵利可取故曰重賞之下必有勇夫○皇朝<lb/>
太祖命將伐蜀諭之曰所得州邑當與我傾竭帑<lb/>
庫以饗士卒國家所欲惟土疆耳於是將吏死戰<lb/>
所至皆下遂平蜀<lb/>
故車戰得車十乘已上賞其先得者<lb/>
曹操曰以車戰能得敵車十乘巳上賞賜之不言<lb/>
車戰得車十乘已上者賞之而言賞得者何言欲<lb/>
開示賞其所得車之卒也陳車之法五車爲隊僕<lb/>
<pb n="KR3a0015_SBCK_002-16a"/>
　射一人十車爲官卒長一人車滿十乘將吏二人<lb/>
　因而用之故别言賜之欲使將恩下及也或曰言<lb/>
　使自有車十乘巳上與敵戰但取其有功者賞之<lb/>
　其十乘巳下雖一乘獨得餘九乘皆賞之所以率<lb/>
　進勵士也○李筌曰重賞而勸進也○杜牧曰夫<lb/>
　得車十乘巳上者蓋衆人用命之所致也若徧賞<lb/>
　之則力不足與其所獲之車公家仍自以財貨賞<lb/>
　其唱謀先登者此所以勸勵士卒故上文云取敵<lb/>
　之利者貨也言十乘者舉其綱目也○賈林曰勸<lb/>
　未得者使自勉也○梅堯臣徧賞則難周故奨一<lb/>
<pb n="KR3a0015_SBCK_002-16b"/>
　而勸百也○王晳曰以財賞其所先得之卒○張<lb/>
　預曰車一乘凡七十五人以車與敵戰吾士卒能<lb/>
獲敵車十乘已上者吾士卒必不下千餘人也以<lb/>
其人衆故不能徧賞但以厚利賞其䧟陳先獲者<lb/>
　以勸餘衆古人用兵必使車奪車騎奪騎歩奪歩<lb/>
故吳起與秦人戰令三軍曰若車不得車騎不得<lb/>
騎徒不得徒雖破軍皆無功<lb/>
而更其旌旗<lb/>
曹操曰與吾同也○李筌曰惡色與吾同○賈林<lb/>
　曰令不識也○張預曰變敵之色令與巳同<lb/>
<pb n="KR3a0015_SBCK_002-17a"/>
車雜而乘之<lb/>
曹操曰不獨任也○李筌曰夫降虜之旌旗必更<lb/>
　其色而雜其事車乃可用也○杜牧曰士卒自獲<lb/>
　敵車任雜然自乗之官不録也○梅堯臣曰車許<lb/>
　雜乗旗無因故○王晳曰謂得敵車可與我車雜<lb/>
　用之也○張預曰巳車與敵車參雜而用之不可<lb/>
獨任也<lb/>
卒善而養之<lb/>
　張預曰所獲之卒必以恩信撫養之俾爲我用<lb/>
是謂勝敵而益强<lb/>
<pb n="KR3a0015_SBCK_002-17b"/>
　曹操曰益巳之强○李筌曰後漢光武破銅馬賊<lb/>
　於南陽虜衆數萬各配部曲然人心未安光武令<lb/>
　各歸本營乃輕行其間以勞之相謂曰蕭王推赤<lb/>
　心置人腹中安得不投死乎於是漢益振則其義<lb/>
　也○杜牧曰得敵卒也因敵之資益已之强○梅<lb/>
　堯臣曰獲卒則任其所長養之以恩必爲我用也<lb/>
　○王晳曰得敵卒則養之與吾卒同善者謂勿侵<lb/>
　辱之也若厚撫𥘉附或失人心○何氏曰因敵以<lb/>
　勝敵何往不强○張預曰勝其敵而獲其車與卒<lb/>
　旣爲我用則是増巳之强光武推赤心人人投死<lb/>
<pb n="KR3a0015_SBCK_002-18a"/>
　之類也<lb/>
故兵貴勝不貴乆<lb/>
曹操曰乆則不利兵猶火也不戢將自焚也○孟<lb/>
氏曰貴速勝疾還也○梅堯臣曰上所言皆貴速<lb/>
　也速則省財用息民力也○何氏曰孫子首尾言<lb/>
　兵乆之理蓋知兵不可玩武不可黷之深也○張<lb/>
　預曰乆則師老財竭易以生變故但貴其速勝疾<lb/>
　歸<lb/>
故知兵之將生民之司命國家安危之主也<lb/>
　曹操曰將賢則國安也○李筌曰將有殺伐之權<lb/>
<pb n="KR3a0015_SBCK_002-18b"/>
威欲却敵人命所繫國家安危在於此矣○杜牧<lb/>
曰民之性命國之安危皆由於將也○梅堯臣曰<lb/>
此言任將之重○王晳曰將賢則民保其生而國<lb/>
家安矣否則民𬒳毒殺而國家危矣明君任屬可<lb/>
不精乎○何氏曰民之性命國之治亂皆主於將<lb/>
將之材難古今所患也○張預曰民之死生國之<lb/>
安危繫乎將之賢否<lb/>
孫子集註卷之二<lb/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_003-1a"/>
孫子集註卷之三<lb/>
　　　謀攻篇<hi>曹操曰欲攻敵必先謀○李筌曰合陳爲戰圍城曰攻以此篇次戰之下</hi>
<hi>○杜牧曰廟堂之上計算已定戰爭之具糧食之費悉巳用備可以謀攻故曰謀攻也○</hi>
<hi>王晳曰謀攻敵之利害當全䇿以取之不銳於伐兵攻城也○張預曰計議巳定戰具巳</hi>
<hi>集然後可以智謀攻故次作戰</hi>
孫子曰凡用兵之法全國爲上破國次之<lb/>
曹操曰興師深入長驅距其城郭絶其内外敵舉<lb/>
　國來服爲上以兵擊破敗而得之其次也○李筌<lb/>
　曰不貴殺也韓信虜魏王豹擒夏說斬成安君此<lb/>
　爲破國者及用廣武君計北首燕路遣一介之使<lb/>
<pb n="KR3a0015_SBCK_003-1b"/>
奉咫尺之書燕從風而靡則全國也○賈林曰全<lb/>
得其國我國亦全乃爲上○杜佑曰敵國來服爲<lb/>
上以擊破爲次○王晳曰若韓信舉燕是也○何<lb/>
氏曰以方略氣勢令敵人以國降上䇿也○張預<lb/>
曰尉繚子曰講武料敵使敵氣失而師散雖形全<lb/>
　而不爲之用此道勝也破軍殺將乗堙發機會衆<lb/>
奪地此力勝也然則所謂道勝力勝者卽全國破<lb/>
　國之謂也夫吊民伐罪全勝爲上爲不得已而至<lb/>
　於破則其次也<lb/>
全軍爲上破軍次之<lb/>
<pb n="KR3a0015_SBCK_003-2a"/>
　曹操杜牧曰司馬法曰一萬五千五百人爲軍○<lb/>
　何氏曰降其城邑不破我軍也<lb/>
全旅爲上破旅次之<lb/>
曹操曰五百人爲旅<lb/>
全卒爲上破卒次之<lb/>
曹操曰一校巳上至一百人也○李筌曰百人巳<lb/>
　上爲卒○杜佑曰一校下至百人也<lb/>
全伍爲上破伍次之<lb/>
曹操曰百人已下至五人○李筌曰百人已下爲<lb/>
　伍○杜牧曰五人爲伍○梅堯臣曰謀之大者全<lb/>
<pb n="KR3a0015_SBCK_003-2b"/>
　得之○王晳曰國軍卒伍不間小大全之則威德<lb/>
爲優破之則威德爲劣○何氏曰自軍至伍皆次<lb/>
　序上下言之此意以䇿略取之爲妙不惟一軍至<lb/>
於一伍不可不全○張預曰周制萬二千五百人<lb/>
爲軍五百人爲旅百人爲卒五人爲伍自軍至伍<lb/>
皆以不戰而勝之爲上<lb/>
是故百戰百勝非善之善者也<lb/>
曹操曰未戰而戰自屈勝善也○李筌曰以計勝<lb/>
敵也○陳皥曰戰必殺人故也○賈林曰兵威遠<lb/>
　振全來降伏斯爲上也詭詐爲謀摧破敵衆殘人<lb/>
<pb n="KR3a0015_SBCK_003-3a"/>
傷物然後得之又其次之○杜佑曰未戰而敵自<lb/>
屈服○梅尭臣曰惡乎殺傷殘害也○張預曰戰<lb/>
而不能勝必多殺傷故云非善<lb/>
不戰而屈人之兵善之善者也<lb/>
曹操曰未戰而敵自屈服○杜牧曰以計勝敵○<lb/>
陳皥曰韓信用李左車之計馳咫尺之書不戰而<lb/>
　下燕城也○孟氏曰重廟勝也○王晳曰兵貴伐<lb/>
謀不務戰也○何氏曰後漢王霸討周建蘇茂旣<lb/>
　戰歸營賊復聚挑戰霸堅卧不出方饗士作倡樂<lb/>
　茂雨射營中中霸前酒樽霸安坐不動軍吏曰茂<lb/>
<pb n="KR3a0015_SBCK_003-3b"/>
　已破今易擊霸曰不然茂客兵逺來糧食不足故<lb/>
　挑戰以徼一時之勝今閉營休士所謂不戰而屈<lb/>
　人兵善之善也茂乃引退○張預曰明賞罰信號<lb/>
令完器械練士卒暴其所長使敵從風而靡則爲<lb/>
大善若吳王黃地之會晉人畏其有法而服之者<lb/>
是也<lb/>
故上兵伐謀<lb/>
曹操曰敵始有謀伐之易也○李筌曰伐其始謀<lb/>
也後漢㓂恂圍高峻峻遣謀臣皇甫文謁恂詞禮<lb/>
　不屈恂斬之報峻曰軍師無禮巳斬之欲降急降<lb/>
<pb n="KR3a0015_SBCK_003-4a"/>
　不欲固守峻卽日開壁而降諸將曰敢問殺其使<lb/>
　而降其城何也恂曰皇甫文峻之心腹其取謀者<lb/>
　留之則文得其計殺之則峻亡其膽所謂上兵伐<lb/>
　謀諸將曰非所知也○杜牧曰晉平公欲攻齊使<lb/>
　范昭往觀之景公觴之酒酣范昭請君之樽酌公<lb/>
　曰寡人之樽進客范昭巳飲晏子徹樽更爲酌范<lb/>
　昭佯醉不恱而起舞謂太師曰能爲我奏成周之<lb/>
　樂乎吾爲舞之太師曰瞑臣不習范昭起出景公<lb/>
　曰晉大國也來觀吾政今子怒大國之使者將奈<lb/>
　何晏子曰觀范昭非陋於禮者且欲慙於國臣故<lb/>
<pb n="KR3a0015_SBCK_003-4b"/>
　不從也太師曰夫成周之樂天子之樂也惟人主<lb/>
　舞之今范昭人臣而欲舞天子樂臣故不爲也范<lb/>
　昭歸報晉平公曰齊未可伐臣欲辱其君晏子知<lb/>
　之臣欲犯其禮太師識之仲尼曰不越樽爼之間<lb/>
　而折衝千里之外晏子之謂也春秋時秦伐晉晉<lb/>
　將趙盾禦之上軍佐臾騈曰秦不能乆請深壘固<lb/>
　軍以待之秦人欲戰秦伯謂士㑹曰若何而戰對<lb/>
　曰趙氏新出其屬曰臾騈必實爲此謀將以老我<lb/>
　師也趙有側室曰穿晉君之壻也有寵而弱不在<lb/>
　軍事好勇而狂且惡臾騈之佐上軍若使輕者肆<lb/>
<pb n="KR3a0015_SBCK_003-5a"/>
　焉其可秦軍掩晉上軍趙穿追之不及返怒曰裏<lb/>
　糧坐甲固敵是求敵至不擊將何俟焉軍吏曰將<lb/>
　有待也穿曰我不知謀將獨出乃以其屬出趙盾<lb/>
　曰秦獲穿也獲一卿矣秦以勝歸我何以報乃皆<lb/>
　出戰交綏而退夫晏子之對是敵人將謀伐我我<lb/>
　先伐其謀故敵人不得而伐我士㑹之對是我將<lb/>
　謀伐敵敵人有謀拒我乃伐其謀敵人不得與我<lb/>
　戰斯二者皆伐謀也故敵欲謀我伐其未形之謀<lb/>
　我若伐敵敗其巳成之計固非止於一也○孟氏<lb/>
　曰九攻九拒是其謀也○杜佑曰敵方設謀欲舉<lb/>
<pb n="KR3a0015_SBCK_003-5b"/>
衆師伐而抑之是其上故太公云善除患者理於<lb/>
未生善勝敵者勝於無形也○梅堯臣曰以智勝<lb/>
○王晳曰以智謀屈人最爲上○何氏曰敵始謀<lb/>
攻我我先攻之易也揣知敵人謀之趣向因而加<lb/>
兵攻其彼心之發也○張預曰敵始發謀我從而<lb/>
攻之彼必喪計而屈服若晏子之沮范昭是也或<lb/>
曰伐謀者用謀以伐人也言以竒䇿祕筭取勝於<lb/>
　不戰兵之上也<lb/>
其次伐交<lb/>
曹操曰交將合也○李筌曰伐其始交也蘇秦約<lb/>
<pb n="KR3a0015_SBCK_003-6a"/>
　六國不事秦而秦閉關十五年不敢窺山東也○<lb/>
　杜牧曰非止將合而巳合之者皆可伐也張儀願<lb/>
　獻秦地六百里於楚懐王請絶齊交隨何於黥布<lb/>
　坐上殺楚使者以絶項羽曹公與韓遂交馬語以<lb/>
　疑馬超高洋以蕭深明請和於梁以疑侠景終䧟<lb/>
　臺城此皆伐交權道變化非一途也陳皥曰或云<lb/>
　敵巳興師交合伐而勝之是其次也若晉文公敵<lb/>
　宋攜離曹衞也○孟氏曰交合强國敵不敢謀○<lb/>
　梅堯臣曰以威勝○王晳曰謂未能全屈敵謀當<lb/>
　且間其交使之解散彼交則事鉅敵堅彼不交則<lb/>
<pb n="KR3a0015_SBCK_003-6b"/>
事小敵脆也○何氏曰杜稱已上四事乃親而離<lb/>
之之義也伐交者兵欲交合設疑兵以懼之使進<lb/>
　退不得因來屈服旁鄰旣爲我援敵不得不孤弱<lb/>
也○張預曰兵將交戰將合則伐之傳曰先人有<lb/>
奪人之心謂兩軍將合則先薄之孫叔敖之敗晉<lb/>
師厨人濮之破華氏是也或曰伐交者用交以伐<lb/>
人也言欲舉兵伐敵先結隣國爲掎角之勢則我<lb/>
彊而敵弱<lb/>
其次伐兵<lb/>
曹操曰兵形巳成也○李筌曰臨敵對陳兵之下<lb/>
<pb n="KR3a0015_SBCK_003-7a"/>
也○賈林曰善於攻取舉無遺筞又其次也故太<lb/>
　公曰爭勝於白刃之前者非良將也○梅堯臣曰<lb/>
　以戰勝○王晳曰戰者危事○張預曰不能敗其<lb/>
始謀破其將合則犀利兵器以勝之兵者器械之<lb/>
總名也太公曰必勝之道器械爲寳<lb/>
其下攻城<lb/>
曹操曰敵國巳收其外糧城守攻之爲下攻也○<lb/>
李筌曰夫王師出境敵則開壁送欵舉襯轅門百<lb/>
姓怡恱攻之上也若頓兵堅城之下師老卒惰攻<lb/>
　守勢殊客主力倍以此攻之爲下也○杜佑曰言<lb/>
<pb n="KR3a0015_SBCK_003-7b"/>
攻城屠邑攻之下者所<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>者多○梅堯臣曰費財<lb/>
役爲最下○王晳曰士卒殺傷城或未克○張預<lb/>
　曰夫攻城屠邑不惟老師費財兼亦所<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>者多是<lb/>
爲攻之下也<lb/>
攻城之法爲不得巳<lb/>
張預曰攻城則力屈所以必攻者蓋不獲已耳<lb/>
修櫓轒輼具器械三月而後成距闉又三月而後巳<lb/>
曹操曰修治也櫓大楯也轒輼者轒牀也轒牀其<lb/>
　下四輪從中推之至城下也具備也器械者機關<lb/>
　攻守之總名飛樓雲梯之屬距闉者踴土稍高而<lb/>
<pb n="KR3a0015_SBCK_003-8a"/>
　前以附其城也○李筌曰櫓楯也以蒙首而趨城<lb/>
　下轒輼者四輪車也其下藏兵數十人填隍推之<lb/>
　直就其城木石所不能壊也器械飛樓雲梯板屋<lb/>
　木幔之類也距闉者土木山乘城也東魏高歡之<lb/>
　圍晉州侯景之攻臺城則其器也役約三月恐兵<lb/>
　乆而人疲也○杜牧曰櫓卽今之所謂彭排轒輼<lb/>
　四輪車排大木爲之上蒙以生牛皮下可容十人<lb/>
　徃來運土填壍木石所不能傷今俗所謂木驢是<lb/>
　也距闉者積土爲之卽今之所謂壘道也三月者<lb/>
　一時也言修治器械更其距闉皆須經時精好成<lb/>
<pb n="KR3a0015_SBCK_003-8b"/>
　就恐傷人之甚也管子曰不能致器者困言無以<lb/>
　應敵也太公曰必勝之道器械爲寳漢書志曰兵<lb/>
　之伎巧一十有三家習手足便器械機關以立攻<lb/>
　守之勝者夫攻城者有撞車剗鈎車飛梯蝦蟇木<lb/>
　解合車狐鹿車影車高障車馬頭車獨行車運土<lb/>
　豚魚車○陳皥曰杜稱櫓爲彭排非也若是彭排<lb/>
　卽當用此樐字曹云大楯庶或近之蓋言候器械<lb/>
　全具須三月距闉又三月巳計六月將若不待此<lb/>
　而生忿速必多殺士卒故下云將不勝其忿而蟻<lb/>
　附之災也○杜佑曰轒輼上汾下温距闉者踊土<lb/>
<pb n="KR3a0015_SBCK_003-9a"/>
　積高而前以附於城也積土爲山曰堙以距敵城<lb/>
　觀其虚實春秋傳曰楚司馬子反乗堙而闚宋城<lb/>
　也○梅堯臣曰威智不足以屈人不獲巳而攻城<lb/>
　也治攻具須經時也曹公曰櫓大楯也轒輼者轒<lb/>
　牀也其下四輪從中推至城下也器械機關攻守<lb/>
　之總名蜚梯之屬也謂櫓爲大楯非也兵之具甚<lb/>
　衆何獨言修大楯耶今城上守禦樓曰櫓櫓是轒<lb/>
　牀上革屋以蔽矢石者歟○張預曰脩櫓大楯也<lb/>
　傳曰晉侯登巢車以望楚軍註云巢車車上爲櫓<lb/>
　又晉師圍偪陽魯人建大車之輪蒙之以甲以爲<lb/>
<pb n="KR3a0015_SBCK_003-9b"/>
櫓左執之右㧞㦸以成一隊註云櫓大楯也以此<lb/>
觀之修櫓爲大楯明矣轒輼四輪車其下可覆數<lb/>
十人運土以實隍者器械攻城總名也三月者約<lb/>
經時成也或曰孫子戒心忿而亟攻之故權言以<lb/>
　三月成器械三月起距堙其實不必三月也城尚<lb/>
　不能下則又積土與城齊使士卒上之或觀其虚<lb/>
實或毀其樓櫓欲必取也土山曰堙楚子反乗堙<lb/>
而闚宋城是也器械言成者取其乆而成就也距<lb/>
堙言已者以其經時而畢上也皆不得已之謂<lb/>
將不勝其忿而蟻附之殺士三分之一而城不抜者<lb/>
<pb n="KR3a0015_SBCK_003-10a"/>
此攻之災也<lb/>
曹操曰將忿不待攻城器而使士卒縁城而上如<lb/>
蟻之緣墻殺傷士卒也○李筌曰將怒而不待攻<lb/>
城而使士卒肉薄登城如蟻之所附墻爲木石所<lb/>
　殺之者三有一焉而城不㧞者此攻城災也○杜<lb/>
牧曰此言爲敵所辱不勝忿怒也後魏太武帝率<lb/>
　十萬衆宼宋臧質千盱眙太武帝始就質求酒質<lb/>
　封溲便與之太武大怒遂攻城乃命肉薄登城分<lb/>
　番相代墜而復昇莫有退者屍與城平復殺其高<lb/>
　梁王如此三旬死者過半太武聞彭城斷其歸路<lb/>
<pb n="KR3a0015_SBCK_003-10b"/>
　見疾病甚衆乃解退傳曰一女乗城可敵十夫以<lb/>
　此校之尚恐不啻○賈林曰但使人心外附士卒<lb/>
　内離城乃自㧞○杜佑曰守過二時敵人不服將<lb/>
　不勝心之忿多使士卒蟻附其城殺傷我士民三<lb/>
　分之一也言攻趣不㧞還爲已<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>故韓非曰夫一<lb/>
　戰不勝則過暨矣○何氏曰將心忿急使士卒如<lb/>
　蟻縁而登死者過半城且不下斯害也巳○張預<lb/>
　曰攻逾二時敵猶不服將心忿躁不能持乆使戰<lb/>
　士蟻緣而登城則其士卒爲敵人所殺三中之一<lb/>
　而堅城終不可抜玆攻城之害也已或曰將心忿<lb/>
<pb n="KR3a0015_SBCK_003-11a"/>
　速不俟六月之乆而亟攻之則其害如此<lb/>
故善用兵者屈人之兵而非戰也<lb/>
　李筌曰以計屈敵非戰之屈者晉將郭淮圍麴城<lb/>
蜀將姜維來救淮趨牛頭山斷維糧道及歸路維<lb/>
大震不戰而遁麴城遂降則不戰而屈之義也○<lb/>
杜牧曰周亞夫敵七國引兵東北壁昌邑以梁委<lb/>
吳使輕兵絶吳餉道吳梁相弊而食竭吳遁去因<lb/>
追擊大破之蜀將姜維使將勾安李韶守麴城魏<lb/>
將陳泰圍之姜維來救出自牛頭山與泰相對泰<lb/>
　曰兵法貴在不戰而屈人今絶牛頭維無返道則<lb/>
<pb n="KR3a0015_SBCK_003-11b"/>
我之摛也諸軍各守勿戰絶其還路維懼遁走安<lb/>
等遂降○梅堯臣曰戰則傷人○王晳曰若李左<lb/>
車說成安君請以竒兵三萬人㧖韓信於井陘之<lb/>
䇿是也○何氏曰言伐謀伐交不至於戰故司馬<lb/>
法曰上謀不鬭其㫖見矣○張預曰前所陳者庸<lb/>
將之爲耳善用兵者則不然或破其計或敗其交<lb/>
或絶其糧或斷其路則不可戰而服之若田穰苴<lb/>
明法令拊士卒燕晉聞之不戰而遁亦是也<lb/>
抜人之城而非攻也<lb/>
李筌曰以計取之後漢鄼侯臧宫圍妖賊於原武<lb/>
<pb n="KR3a0015_SBCK_003-12a"/>
　連月不拔士卒疾癘東海王謂宫曰今擁兵圍必<lb/>
　死之虜非計也宜撤圍開其生路而示之彼必逃<lb/>
　散一亭長足擒也從之而拔原武魏攻壷關亦其<lb/>
　義也○杜牧曰司馬文王圍諸葛誕於夀春議者<lb/>
　多欲急攻之文王以誕城固衆多攻之力屈若有<lb/>
　外救表裏受敵此至危之道也吾當以全䇿縻之<lb/>
　可坐制也誕二年五月反三年二月破滅六軍按<lb/>
　甲深溝高壘而誕自困十六國前燕將慕容恪率<lb/>
　兵討叚龕於廣固恪圍之諸將勸恪急攻之恪曰<lb/>
　軍勢有緩而克敵有急而取之若彼我勢旣均外<lb/>
<pb n="KR3a0015_SBCK_003-12b"/>
　有强援力足制之當羈縻守之以待其斃乃築室<lb/>
　反耕嚴固圍壘終克廣固曾不血刃也○孟氏曰<lb/>
　言以威刑服敵不攻而取若鄭伯肉袒以迎楚莊<lb/>
　王之類○梅堯臣曰攻則傷財○王晳曰若唐太<lb/>
　宗降薛仁杲是也○張預曰或攻其所必救使敵<lb/>
棄城而來援則設伏取之若耿弇攻臨淄而克西<lb/>
安脇巨里而斬費邑是也或外絶其强援以乆持<lb/>
之坐俟其斃若楚師築室反耕以服宋是也玆皆<lb/>
　不攻而拔城之義也<lb/>
毀人之國而非乆也<lb/>
<pb n="KR3a0015_SBCK_003-13a"/>
　曹操曰毀滅人國不乆露師也○李筌曰以術毀<lb/>
　人國不乆而斃隋文問僕射高熲伐陳之䇿熲曰<lb/>
　江外田收與中國不同伺彼農時我正暇豫徴兵<lb/>
　掩襲彼釋農守禦候其聚兵我便解退再三若此<lb/>
　彼農事疲矣又南方地卑舍悉茅竹倉庫儲積悉<lb/>
　依其間宻使行人因風縱火候其營立更爲之行<lb/>
　其謀陳始病也○杜牧曰因敵有可乘之勢不失<lb/>
　其機如摧枯朽沛公入關晉降孫皓隋取陳氏皆<lb/>
　不乆之○賈林曰兵不可乆乆則生變但毀滅其<lb/>
　國不傷殘於人若武王伐殷殷人稱爲父母○杜<lb/>
<pb n="KR3a0015_SBCK_003-13b"/>
佑曰若誅理暴逆毁滅敵國不暴師衆也○梅堯<lb/>
臣曰乆則生變○王晳同梅堯臣註○何氏曰善<lb/>
攻者不以兵攻以計困之令其自抜令其自毀非<lb/>
勞乆守而取之也○張預曰以順討逆以智伐愚<lb/>
師不乆暴而敵國滅何假六月之稽乎<lb/>
必以全爭於天下故兵不頓而利可全此謀攻之法<lb/>
也<lb/>
曹操曰不與敵戰而必完全得之立勝於天下不<lb/>
頓兵血刃也○李筌曰以全勝之計爭天下是以<lb/>
不頓收利也○梅堯臣曰全爭者兵不戰城不攻<lb/>
<pb n="KR3a0015_SBCK_003-14a"/>
　毀不乆皆以謀而屈敵是曰謀攻故不鈍兵利自<lb/>
　完○張預曰不戰則士不傷不攻則力不屈不乆<lb/>
　則財不費以完全立勝於天下故無頓兵血刃之<lb/>
　害而有國富兵强之利斯良將計攻之術也<lb/>
故用兵之法十則圍之<lb/>
曹操曰以十敵一則圍之是將智勇等而兵利鈍<lb/>
均也若主弱客强操所以倍兵圍下邳生擒吕布<lb/>
　也○杜牧曰圍者謂四面壘合使敵不得逃逸凡<lb/>
　圍四合必須去敵城稍遠占地旣廣守備須嚴若<lb/>
　非兵多則有闕漏故用兵有十倍也吕布敗是上<lb/>
<pb n="KR3a0015_SBCK_003-14b"/>
　下相疑侯成執陳宫委布降所以能擒非曹公兵<lb/>
　力而能取之若上下相疑政令不一設使不圍自<lb/>
　當潰叛何況圍之固須破滅孫子所言十則圍之<lb/>
　是將勇智等而兵利鈍均不言敵人自有離叛曹<lb/>
　公稱倍兵降布蓋非圍之力窮也此不可以訓也<lb/>
　○李筌曰愚智勇怯等十倍於敵則圍之攻守殊<lb/>
　勢也○杜佑曰以十敵一則圍之是爲將智勇等<lb/>
　而兵利鈍均也若主弱客勁不用十也曹公操所<lb/>
　以倍兵圍下邳生擒吕布若敵壘固守依附險阻<lb/>
　𬒳一我十乃可圍也敵雖盛所據不便未必十倍<lb/>
<pb n="KR3a0015_SBCK_003-15a"/>
　然後圍之○梅堯臣曰彼一我十可以圍○何氏<lb/>
　曰圍者四面合兵以圍城而校量彼我兵勢將才<lb/>
愚智勇怯等而我十倍勝於敵人是以十對一可<lb/>
　以圍之無令越逸也○張預曰吾之衆十倍於敵<lb/>
則四面圍合以取之是爲將智勇等而兵利鈍均<lb/>
也若主弱客强不必十倍然後圍之尉繚子曰守<lb/>
法一而當十十而當百百而當千千而當萬言守<lb/>
者十人而當圍者百人與此法同<lb/>
五則攻之<lb/>
曹操曰以五敵一則三術爲正一術爲竒李筌曰<lb/>
<pb n="KR3a0015_SBCK_003-15b"/>
　五則攻之攻守勢殊也○杜牧曰術猶道也言以<lb/>
　五敵一則當取巳三分爲三道以攻敵之一面留<lb/>
　巳之二候其無備之處出竒而乘之西魏末梁州<lb/>
　刺史宇文仲和據州不受伐魏將獨孤信率兵討<lb/>
　之仲和嬰城固守信夜令諸將以衝梯攻其東北<lb/>
　信親帥將士襲其西南遂克之也○陳皥曰兵說<lb/>
　五倍於敵自是我有餘力彼之勢分也豈止分爲<lb/>
　三道以攻敵此獨說攻城故下文云小敵之堅大<lb/>
　敵之擒也○杜佑曰若敵幷兵自守不與我戰彼<lb/>
　一我五乃可攻戰也或無敵人内外之應未必五<lb/>
<pb n="KR3a0015_SBCK_003-16a"/>
倍然後攻○梅堯臣同杜佑註○王晳曰謂十圍<lb/>
而取五則攻者皆勢力有餘不待其虚懈也此以<lb/>
下亦謂智勇利鈍均耳何氏曰愚智勇恃等量我<lb/>
五倍多於敵人可以三分攻城二分出竒以取勝<lb/>
張預曰吾之衆五倍於敵則當驚前掩後聲東擊<lb/>
西無五倍之衆則不能爲此計曹公謂三術爲正<lb/>
　二術爲竒不其然乎若敵無外援我有内應則不<lb/>
須五倍然後攻之<lb/>
倍則分之<lb/>
曹操曰以二敵一則一術爲正一術爲竒李筌曰<lb/>
<pb n="KR3a0015_SBCK_003-16b"/>
　夫兵者倍於敵則分半爲奇我衆彼寡動而難制<lb/>
　符堅至淝水不分而敗王僧辯至張公洲分而勝<lb/>
　也○杜牧曰此言非也此言以二敵一則當取巳<lb/>
　之一或趣敵之要害或攻敵之必救使敵一分之<lb/>
　中復須分減相救因以一分而擊之夫戰法非論<lb/>
　衆寡毎陳皆有奇正非待人衆然後能設奇項羽<lb/>
　於烏江二十八騎尚不聚之猶設奇正循環相救<lb/>
　況於其他哉○陳皥曰直言我倍於敵分兵趨其<lb/>
　所必救卽我倍中更倍以擊敵之中分也杜雖得<lb/>
　之未盡其說也○杜佑曰巳二敵一則一術爲正<lb/>
<pb n="KR3a0015_SBCK_003-17a"/>
　一術爲奇彼一我二不足爲變故疑兵分離其軍<lb/>
　也故太公曰不能分移不可以語奇○梅堯臣曰<lb/>
　彼一我二可分其勢○王晳曰謂分者分爲二軍<lb/>
　使其腹背受敵則我得一倍之利也○何氏曰兵<lb/>
　倍於敵則分半爲奇我衆彼寡足可分兵主客力<lb/>
　均善戰者勝也○張預曰吾之衆一倍於敵則當<lb/>
　分爲二部一以當其前一以衝其後彼應前則後<lb/>
　擊之應後則前擊之玆所謂一術爲正一術爲奇<lb/>
　也杜氏不暁兵分則爲奇聚則爲正而遽非曹公<lb/>
　何誤也<lb/>
<pb n="KR3a0015_SBCK_003-17b"/>
敵則能戰之<lb/>
曹操曰巳與敵人衆等善者猶當設伏奇以勝之<lb/>
○李筌曰主客力敵惟善者戰○杜牧曰此說非<lb/>
也凡巳與敵人兵衆多少智勇利鈍一旦相敵則<lb/>
可以戰夫伏兵之設或在敵前或在敵後或因深<lb/>
林叢薄或因暮夜昏晦或因隘阨山阪擊敵不備<lb/>
自名伏兵非竒兵也○陳皥曰料巳與敵人衆寡<lb/>
相等先爲奇兵可勝之計則戰之故下文云不若<lb/>
則能避之杜說奇伏得之也梅堯臣曰勢力均則<lb/>
戰○王晳曰謂能者能感士卒心得其死戰耳若<lb/>
<pb n="KR3a0015_SBCK_003-18a"/>
設奇伏以取勝是謂智優不在兵敵也○何氏曰<lb/>
敵言等敵也唯能者可以戰勝耳○張預曰彼我<lb/>
相敵則以正爲奇以奇爲正變化紛紜使敵莫測<lb/>
以與之戰玆所謂設奇伏以勝之也杜氏不曉凡<lb/>
置陳皆有揚奇備伏而云伏兵當在山林非也<lb/>
少則能逃之<lb/>
曹操曰高壁堅壘勿與戰也○李筌曰量力不如<lb/>
則堅壁不出挫其鋒待其氣懈而出奇擊之齊將<lb/>
　田單守卽墨燒牛尾卽殺騎劫則其義也○杜牧<lb/>
曰兵不敵且避其鋒尚俟隙便奮決求勝言能者<lb/>
<pb n="KR3a0015_SBCK_003-18b"/>
　謂能忍忿受耻敵人求挑不出也不似曹咎汜水<lb/>
　之戰也○陳皥曰此說非也但敵人兵倍於我則<lb/>
　宜避之以驕其志用爲後圖非謂忍忿受恥太宗<lb/>
　辱宋老生以虜其衆豈是兵力不等也○賈林曰<lb/>
　彼衆我寡逃匿兵形不令敵知當設奇伏以待之<lb/>
　設詐以疑之亦取勝之道又一云逃匿兵形敵不<lb/>
　知所備懼其變詐全軍亦逃○杜佑曰高壁壘勿<lb/>
　與戰也彼之衆我之寡不可敵則當自逃守匿其<lb/>
　形○梅堯臣曰彼衆我寡去而勿戰○王晳曰逃<lb/>
　伏也謂能倚固逃伏以自守也傳曰師逃于夫人<lb/>
<pb n="KR3a0015_SBCK_003-19a"/>
之宫或兵少而有以勝者蓋將優卒强耳○何氏<lb/>
曰兵少固壁觀變潜形見可則進○張預曰彼衆<lb/>
我寡宜逃去之勿與戰是亦爲將智勇等而兵利<lb/>
鈍均也若我治彼亂我奮彼怠則敵雖衆亦可以<lb/>
合戰若吳起以五百乘破秦五十萬衆謝玄以八<lb/>
千卒敗符堅一百萬豈須逃之乎<lb/>
不若則能避之<lb/>
曹操曰引兵避之也○杜牧曰言不若者勢力交<lb/>
援俱不如也則須速去之不可遷延也如敵人守<lb/>
我要害發我津梁合圍於我則欲去不復得也○<lb/>
<pb n="KR3a0015_SBCK_003-19b"/>
杜佑曰引兵備之强弱不敵勢不相若則引軍避<lb/>
待利而動○梅堯臣曰勢力不如則引而避○王<lb/>
晳曰將與兵俱不若遇敵攻必敗也○張預曰兵<lb/>
力謀勇皆劣於敵則當引而避之以伺其隙<lb/>
故小敵之堅大敵之擒也<lb/>
曹操曰小不能當大也○李筌曰小敵不量力而<lb/>
堅戰者必爲大敵所擒也漢都尉李陵以歩卒五<lb/>
千之衆對十萬之軍而見殁匈奴也○杜牧曰言<lb/>
堅者將性堅忍不能逃不能避故爲大者之所擒<lb/>
也○孟氏曰小不能當大也言小國不量其力敢<lb/>
<pb n="KR3a0015_SBCK_003-20a"/>
　與大邦爲讎雖權時堅城固守然後必見擒獲春<lb/>
　秋傳曰旣不能强又不能弱所以敗也○梅堯臣<lb/>
　曰不逃不避雖堅亦擒○王晳註同梅堯臣○何<lb/>
　氏曰如右將軍蘇建前將軍趙信將兵三千餘人<lb/>
　與大將軍衞靑分行獨逢單于兵數萬力戰一日<lb/>
　漢兵且盡前將軍信胡人降爲翕侯匈奴誘之遂<lb/>
　將其餘騎可八百餘奔降單于右將軍蘇建遂盡<lb/>
　亡其軍獨以身得亡自歸大將軍問其正閎長史<lb/>
　安議郎周覇等建爲云何覇曰自大將軍出未嘗<lb/>
　斬一禆將今建棄軍可斬以明威重閎安曰不然<lb/>
<pb n="KR3a0015_SBCK_003-20b"/>
兵法小敵之堅大敵之摛也今建獨以數千當單<lb/>
　于數萬力戰一日餘士盡不敢有二心自歸而斬<lb/>
之是示後人無歸意也○張預曰小敵不度强弱<lb/>
而堅戰必爲大敵之所擒息侯屈於鄭伯李陵降<lb/>
於匈奴是也孟子曰小固不可以敵大弱固不可<lb/>
以敵强寡固不可以敵衆<lb/>
夫將者國之輔也輔周則國必强<lb/>
曹操曰將周宻謀不泄也○李筌曰輔猶助也將<lb/>
才足則兵必强○杜牧曰才周也賈林曰國之强<lb/>
　弱必在於將將輔於君而才周其國則强不輔於<lb/>
<pb n="KR3a0015_SBCK_003-21a"/>
　君内懷其貳則弱擇人授任不可不愼○何氏曰<lb/>
　周謂才智具也得才智周備之將國乃安强也<lb/>
輔隙則國必弱<lb/>
曹操曰形見於外也○李筌曰隙缺也將才不備<lb/>
　兵必弱○杜牧曰才不周也○梅堯臣曰得賢則<lb/>
　周備失士則隙缺○王晳曰周謂將賢則忠才兼<lb/>
備隙謂有所缺也何氏曰言其才不可不周用事<lb/>
　不可不周知也故將在軍必先知五事六行五權<lb/>
　之用與夫九變四機之說然後可以内御士衆外<lb/>
　料戰形苟昧於玆雖一日不可居三軍之上矣○<lb/>
<pb n="KR3a0015_SBCK_003-21b"/>
張預曰將謀周宻則敵不能窺故其國强微缺則<lb/>
乘釁而入故其國弱太公曰得士者昌失士者亡<lb/>
故君之所以患於軍者三<lb/>
梅堯臣曰患君之所不知○孟氏曰巳下語是○<lb/>
張預曰下三事也<lb/>
不知軍之不可以進而謂之進不知軍之不可以退<lb/>
而謂之退是謂縻軍<lb/>
曹操曰縻御也○李筌曰縻絆也不知進退者軍<lb/>
　必敗如絆驥足無馳騁也楚將龍且逐韓信而敗<lb/>
　是不知其進秦將符融揮軍少却而敗是不知其<lb/>
<pb n="KR3a0015_SBCK_003-22a"/>
　退○杜牧曰猶駕御縻絆使不自由也君國君也<lb/>
　患於軍者爲軍之患害也夫授鉞㐫門推轂閫外<lb/>
　之事將軍裁之如趙充國欲爲屯田漢宣必令決<lb/>
　戰孫皓臨滅賈充尚請班師此不知進退之謂也<lb/>
　○賈林曰軍之進退將可臨時制變君命内御患<lb/>
　莫大焉故太公曰國不可以從外治軍不可以從<lb/>
　中御○杜佑曰縻御也縻爲反君不知軍之形勢<lb/>
　而欲從中御也○梅堯臣曰君不知進退之宜而<lb/>
　專進退是縻繫其軍六韜所謂軍不可以從中御<lb/>
　○王晳曰縻繫也去此患則當託以不御之權故<lb/>
<pb n="KR3a0015_SBCK_003-22b"/>
　必忠才兼備之臣爲之將也○張預曰軍未可以<lb/>
進而必使之進軍未可以退而必使之退是謂縻<lb/>
絆其軍也故曰進退由内御則功難成<lb/>
不知三軍之事而同三軍之政者則軍士惑矣<lb/>
曹操曰軍容不入國國容不入軍禮不可以治兵<lb/>
也○李筌曰任將不以其人也燕將慕容評出軍<lb/>
所在因山泉賣樵水貪鄙積貨爲三軍帥不知其<lb/>
政也○杜牧曰蓋謂禮度法今自有軍法從事若<lb/>
使同於尋常治國之道則軍士生惑矣至如周亞<lb/>
夫見天子不拜漢文知其勇不可犯魏尚守雲中<lb/>
<pb n="KR3a0015_SBCK_003-23a"/>
　上首級爲有司所劾馮唐所以發憤也○杜佑曰<lb/>
　夫治國尚禮義兵貴於權詐形勢各異教化不同<lb/>
　而君不知其變軍國一政以用治民則軍士疑惑<lb/>
　不知所措故兵經曰在國以信在軍以詐也○陳<lb/>
　皥曰言不知三軍之事違衆沮議左傳稱晉彘季<lb/>
　不從軍師之謀而以偏師先進終爲楚之所敗也<lb/>
　○梅堯臣曰不知治軍之務而參其政則衆惑亂<lb/>
　也曹公引司馬法曰軍容不入國國容不入軍是<lb/>
　也○何氏曰軍國異容所治各殊欲以治國之法<lb/>
　以治軍旅則軍旅惑亂○張預曰仁義可以治國<lb/>
<pb n="KR3a0015_SBCK_003-23b"/>
而不可以治軍權變可以治軍而不可以治國理<lb/>
然也虢公不修慈愛而爲晉所滅晉侯不守四德<lb/>
而爲秦所克是不以仁義治國也齊侯不射君子<lb/>
而敗於晉宋公不擒二毛而衂於楚是不以權變<lb/>
治軍也故當仁義而用權譎則國必危晉虢是也<lb/>
當變詐而尚禮義則兵必敗齊宋是也然則治國<lb/>
之道固不可以治軍也<lb/>
不知三軍之權而同三軍之任則軍士疑矣<lb/>
曹操曰不得其人意也○杜牧曰謂將無權智不<lb/>
能銓度軍士各任所長而雷同使之不盡其材則<lb/>
<pb n="KR3a0015_SBCK_003-24a"/>
　三軍生疑矣黃石公曰善任人者使智使勇使貪<lb/>
　使愚智者樂立其功勇者好行其志貪者邀趨其<lb/>
　利愚者不顧其死○陳皥曰將在軍權不專制任<lb/>
　不自由三軍之士自然疑也○杜佑曰不得其人<lb/>
　也君之任將當精擇焉將若不知權變不可付以<lb/>
　勢位茍授非其人則舉措失所軍覆敗也若趙不<lb/>
　用廣武君而用成安君○梅堯臣曰不知權謀之<lb/>
　道而叅其任用其衆疑貳也王晳曰政也權也使<lb/>
　不知者同之則動有違異必相牽制也是則軍衆<lb/>
　疑惑矣裴度所以奏去監軍平蔡州也此皆由君<lb/>
<pb n="KR3a0015_SBCK_003-24b"/>
上不能專任賢將則使同之故通謂之三患○何<lb/>
氏曰不知用兵權謀之人用之爲將則軍不治而<lb/>
士疑○張預曰軍吏中有不知兵家權謀之人而<lb/>
使同居將帥之任則政令不一而軍疑矣若邲之<lb/>
戰中軍帥荀林父欲還禆將先縠不從爲楚所敗<lb/>
是也近世以中官監軍其患正如此高崇文伐蜀<lb/>
因罷之遂能成功<lb/>
三軍旣惑且疑則諸侯之難至矣是謂亂軍引勝<lb/>
曹操曰引奪也○李筌曰引奪也兵權道也不可<lb/>
謬而使處趙上卿藺相如言趙括徒能讀其父書<lb/>
<pb n="KR3a0015_SBCK_003-25a"/>
　然未知合變王今以名使括如膠柱鼓瑟此則不<lb/>
　知三軍之權而同三軍之任趙王不從果有長平<lb/>
　之敗諸侯之難至也○杜牧曰言我軍疑惑自致<lb/>
　擾亂如引敵人使勝我也○孟氏曰三軍之衆疑<lb/>
　其所任惑其所爲則鄰國諸侯因其乖錯作難而<lb/>
　至也太公曰疑志不可以應敵○梅堯臣曰君徒<lb/>
　知制其將不能用其人而乃同其政任俾衆疑惑<lb/>
　故諸侯之難作是自亂其軍自去其勝○王晳曰<lb/>
　引諸侯勝巳也○何氏曰士疑惑而無畏則亂故<lb/>
　敵國得以乗我隙釁而至矣○張預曰軍士疑惑<lb/>
<pb n="KR3a0015_SBCK_003-25b"/>
未肯用命則諸侯之兵乗隙而至是自潰其軍自<lb/>
奪其勝也<lb/>
故知勝有五<lb/>
李筌曰謂下五事也○張預曰下五事也<lb/>
知可以戰與不可以戰者勝<lb/>
李筌曰料人事逆順然後以太一遁甲筭三門遇<lb/>
奇五將無關格迫愶主客之計者必勝也○杜牧<lb/>
　曰下文所謂知彼知巳是也○孟氏曰能料知敵<lb/>
情審其虚實者勝也○梅堯臣曰知可不可之宜<lb/>
　○王晳曰可則進否則止保勝之道也○何氏曰<lb/>
<pb n="KR3a0015_SBCK_003-26a"/>
審己與敵○張預曰可戰則進攻不可戰則退守<lb/>
　能審攻守之宜則無不勝<lb/>
識衆寡之用者勝<lb/>
李筌曰量力也○杜牧曰先知敵之衆寡然後起<lb/>
　兵以應之如王翦伐荆曰非六十萬不可是也○<lb/>
　杜佑曰言兵之形有衆而不可擊寡或可以弱制<lb/>
　强而能變之者勝也故春秋傳曰師克在和不在<lb/>
衆是也○梅堯臣曰量力而動○王晳曰謂我對<lb/>
　敵兵之衆寡圍攻分戰是也○張預曰用兵之法<lb/>
　有以少而勝衆者有以多而勝寡者在乎度其所<lb/>
<pb n="KR3a0015_SBCK_003-26b"/>
　用而不失其宜則善如吳子所謂用衆者務易用<lb/>
　少者務隘是也<lb/>
上下同欲者勝<lb/>
曹操曰君臣同欲○李筌曰觀士卒心上下同欲<lb/>
如報私仇者勝○陳皥曰言上下共同其利欲則<lb/>
　三軍無怨敵可勝也傳曰以欲從人則可以人從<lb/>
欲鮮濟也○杜佑曰言君臣和同勇而戰者勝故<lb/>
孟子曰天時不如地利地利不如人和○梅堯臣<lb/>
　曰心齊一也○王晳曰上下一心若先縠剛復以<lb/>
取敗吕布違異以致亡皆上下不同欲之所致○<lb/>
<pb n="KR3a0015_SBCK_003-27a"/>
何氏曰書云受有億兆夷人離心離得予有亂臣<lb/>
十人同心同德商滅而周興○張預曰百將一心<lb/>
三軍同力人人欲戰則所向無前矣<lb/>
以虞待不虞者勝<lb/>
李筌杜牧曰有備預也○孟氏曰虞度也左傳曰<lb/>
　不備不虞不可以師待敵之可勝也○陳皥曰謂<lb/>
先爲不可勝之師待敵之可勝也○杜佑曰虞度<lb/>
也以我有法度之師擊彼無法度之兵○梅堯臣<lb/>
　曰慎備非常○王晳曰以我之虞待敵之不虞也<lb/>
　○何氏曰春秋時城濮之役晉無楚備以敗於邲<lb/>
<pb n="KR3a0015_SBCK_003-27b"/>
　邲之役楚無晉備以敗於鄢自鄢巳來晉不失備<lb/>
　而加之以禮重之以睦是以楚弗能加晉又周末<lb/>
　荆人伐陳吳救之軍行三十里雨十日夜不見星<lb/>
　左史倚相謂大將子期曰雨十日夜甲輯兵聚吳<lb/>
　人必至不如備之乃爲陳而吳人至見荆有備而<lb/>
　反左史曰其反覆六十里其君子外小人爲食我<lb/>
　行三十里擊之必克從之遂破吳軍魏大將軍南<lb/>
　征吳到積湖魏將滿寵帥諸軍在前與敵隔水相<lb/>
　對寵令諸將曰今夕風甚猛賊必來燒營宜豫爲<lb/>
　之備諸軍皆警夜半賊果遣十部來焼營寵掩擊<lb/>
<pb n="KR3a0015_SBCK_003-28a"/>
　破之又春秋衞人以燕師伐鄭鄭祭足原繁洩駕<lb/>
　以三軍軍其前使曼伯與子元潜軍軍其後燕人<lb/>
　畏鄭三軍而不虞制人六月鄭二公子以制人敗<lb/>
　燕師于北制君子曰不備不虞不可以師又楚子<lb/>
　重自陳伐莒圍渠丘渠丘城惡衆潰奔莒楚入渠<lb/>
　丘莒人囚楚公子平楚人曰勿殺吾歸而俘莒人<lb/>
　殺之楚師圍莒莒城亦惡庚申莒潰楚遂入鄆莒<lb/>
　無備故也君子曰恃陋而不備罪之大者也備豫<lb/>
　不虞善之大者也莒恃其陋而不修城郭浹辰之<lb/>
　間而楚克其三都無備也夫○張預曰常爲不可<lb/>
<pb n="KR3a0015_SBCK_003-28b"/>
　勝以待敵故吳起曰出門如見敵士季曰有備不<lb/>
　敗<lb/>
將能而君不御者勝<lb/>
曹操曰司馬法曰進退惟時無曰寡人也○李筌<lb/>
曰將在外君命有所不受者勝眞將軍也吳伐楚<lb/>
吳公子光弟夫槩王至請擊楚子常不許夫槩曰<lb/>
所謂見義而行不待命也今日我死楚可入也以<lb/>
其屬五千先擊子常敗之審此則將能而君不能<lb/>
御也晉宣帝拒諸葛於五丈原天子使辛毗仗節<lb/>
軍門曰敢問戰者斬亮聞笑曰茍能制吾豈千里<lb/>
<pb n="KR3a0015_SBCK_003-29a"/>
　請戰假言天子不許示武於衆此是不能之將○<lb/>
　杜牧曰尉繚子曰夫將者上不制乎天下不制乎<lb/>
　地中不制乎人故兵者㐫器也將者死官也○杜<lb/>
　佑曰將旣精能暁練兵勢君能專任事不從中御<lb/>
　故王子曰指授在君決戰在將也○梅堯臣曰自<lb/>
　閫以外將軍制之○王晳曰君御能將者不能絶<lb/>
　疑忌耳若賢明之主必能知人固當委任以責成<lb/>
　効推轂授鉞是其義也攻戰之事一以專之不從<lb/>
　中御所以一威且盡其才也況臨敵乗機間不容<lb/>
　髮安可遥制之乎○何氏曰古者遣將於太廟親<lb/>
<pb n="KR3a0015_SBCK_003-29b"/>
　操鉞持其首授其柄曰從是以上至天者將軍制<lb/>
　之乃復操柄授與刃曰從是以下至淵者將軍制<lb/>
　之故李牧之爲趙將居邉軍市之租皆自用饗士<lb/>
　賞賜決於外不從中御也周亞夫之軍細柳軍中<lb/>
　唯聞將軍之命不聞天子之詔也蓋用兵之法一<lb/>
　歩百變見可則進知難而退而曰有王命焉是白<lb/>
　大人以救火也未及反命而煨燼乆矣曰有監軍<lb/>
　焉是作舎道邊也謀無適從而終不可成矣故御<lb/>
　能將而責平猾虜者如絆韓盧而求獲狡兎者又<lb/>
　何異焉張預曰將有智勇之能則當任以責成功<lb/>
<pb n="KR3a0015_SBCK_003-30a"/>
　不可從中御也故曰閫外之事將軍裁之<lb/>
此五者知勝之道也<lb/>
曹操曰此上五事也<lb/>
故曰知彼知己者百戰不殆<lb/>
　李筌曰量力而拒敵有何危殆乎○杜牧曰以我<lb/>
　之政料敵之政以我之將料敵之將以我之衆料<lb/>
　敵之衆以我之食料敵之食以我之地料敵之地<lb/>
　校量已定優劣短長皆先見之然後兵起故有百<lb/>
戰百勝也孟氏曰審知彼己强弱利害之勢雖百<lb/>
戰實無危殆乎○梅堯臣曰彼己五者盡知之故<lb/>
<pb n="KR3a0015_SBCK_003-30b"/>
　無敗○王晳曰殆危也謂校盡彼我之情知勝而<lb/>
後戰則百戰不危○張預曰知彼知己者攻守之<lb/>
謂也知彼則可以攻知己則可以守攻是守之機<lb/>
守是攻之䇿苟能知之雖百戰不危也或曰士㑹<lb/>
察楚師之不可敵陳平料劉項之長短是知彼知<lb/>
　己也<lb/>
不知彼而知己一勝一負<lb/>
李筌曰自以己强而不料敵則勝負未定秦主符<lb/>
堅以百萬之衆南伐或謂曰彼有人焉謝安桓沖<lb/>
　江表偉才不可輕之堅曰我以八州之衆士馬百<lb/>
<pb n="KR3a0015_SBCK_003-31a"/>
　萬投鞭可斷江水何難之有後果敗續則其義也<lb/>
　○杜牧曰恃我之强不知敵不可伐者一勝一負<lb/>
　王猛將終諌符堅曰晉氏雖在江表而正朔所禀<lb/>
　謝安桓沖江表偉人不可伐也及堅南伐曰吾士<lb/>
　馬百萬投鞭可濟遂有淝水之敗也○陳皥曰杜<lb/>
　說恃强之兵無名而伐無罪所以敗也非一勝一<lb/>
　負之義○杜佑曰雖不知敵之形勢恃巳能克之<lb/>
　者勝負各半○梅堯臣曰自知己者勝負半也○<lb/>
　王晳曰但能計巳不知敵之强弱則或勝或負○<lb/>
　張預曰唐太宗曰今之將臣雖未能知彼茍能知<lb/>
<pb n="KR3a0015_SBCK_003-31b"/>
　己則安有不利乎所謂知己者守吾氣而有待焉<lb/>
者也故知守而不知攻則勝負之半<lb/>
不知彼不知巳毎戰必殆<lb/>
李筌曰是謂狂宼不敗何待也○杜佑曰外不料<lb/>
敵内不知巳用戰必殆○梅堯臣曰一不知何以<lb/>
勝○王晳曰全昧於計也張預曰攻守之術皆不<lb/>
知以戰則敗<lb/>
孫子集註卷之三<lb/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_004-1a"/>
孫子集註卷之四<lb/>
　　　形篇<hi>曹操曰軍之形也我動彼應兩敵相察情也○李筌曰形謂主客攻守八陳五</hi>
<hi>營隂陽向背之形○杜牧曰因形見情無形者情宻有形者情踈宻則勝踈則敗也○王</hi>
<hi>晳曰形者定形也謂兩敵强弱有定形也善用兵者能變化其形因敵以制勝○張預曰</hi>
<hi>兩軍攻守之形也隱於中則人不可得而知見於外則敵乗隙而至形因攻守而顯故次</hi>
<hi>謀攻</hi>
孫子曰昔之善戰者先爲不可勝<lb/>
　張預曰所謂知巳者也<lb/>
以待敵之可勝<lb/>
　梅堯臣曰藏形内治伺其虚懈○張預曰所謂知<lb/>
<pb n="KR3a0015_SBCK_004-1b"/>
彼者也<lb/>
不可勝在巳可勝在敵<lb/>
曹操曰自修理以待敵之虚懈也○李筌曰夫善<lb/>
用兵者守則深壁多具軍食善其敎練攻其城則<lb/>
尚撞棚雲梯土山地道陳則在山川丘陵背孤向<lb/>
虚從疑擊間善戰者掎角勢連首尾相應者爲不<lb/>
可勝也夫善戰者能爲不可勝不能使敵之必可<lb/>
勝故曰勝可知而不可爲不可勝者守也可勝者<lb/>
攻也此數者以爲可勝也○杜牧曰自整軍事長<lb/>
有待敵之備閉跡藏形使敵人不能測度因伺敵<lb/>
<pb n="KR3a0015_SBCK_004-2a"/>
人有可乗之便然後出而攻之○杜佑曰先咨之<lb/>
廟堂慮其危難然後高壘深溝使兵練習以此守<lb/>
備之故待敵之闕則可勝之言制敵在外故自修<lb/>
理以候敵之虚懈巳見敵有闕漏之形然後可勝<lb/>
○王晳曰不可勝者修道保法也可勝者有所隙<lb/>
耳○張預曰守之故在巳攻之故在彼<lb/>
故善戰者能爲不可勝<lb/>
杜牧曰不可勝者上文註解所謂修整軍事閉形<lb/>
藏跡是也此事在己故曰能爲○張預曰藏形晦<lb/>
跡居常嚴備則巳能焉<lb/>
<pb n="KR3a0015_SBCK_004-2b"/>
不能使敵之可勝<lb/>
　杜牧曰敵若無形可窺無虚懈可乘則我雖操可<lb/>
　勝之具亦安能取勝敵乎○賈林曰敵有智謀深<lb/>
爲己備不能强今不巳備○杜佑曰在巳故練兵<lb/>
　士䇿與道合深爲備者亦不可强勝之○梅堯臣<lb/>
　曰在己故能爲在敵故無必○王晳曰在敵不在<lb/>
　我也○張預曰若敵强弱之形不顯於外則我豈<lb/>
　能必勝於彼<lb/>
故曰勝可知<lb/>
　曹操曰見成形也○杜牧曰知者但能知己之力<lb/>
<pb n="KR3a0015_SBCK_004-3a"/>
　可以勝敵也○陳皥曰取勝於形勝可知也<lb/>
而不可爲<lb/>
曹操曰敵有備故也○杜牧曰言我不能使敵人<lb/>
虚懈爲我可勝之資○賈林曰敵若隱而無形不<lb/>
　可强爲勝敗○杜佑曰敵有備也巳料敵見敵形<lb/>
者則勝負可知若敵宻而無形亦不可强使爲敗<lb/>
故范蠡曰時不至不可强生事不究不可强成○<lb/>
　梅堯臣曰敵有闕則可知敵無闕則不可爲何氏<lb/>
　曰可知之勝在我我有備也不可爲之勝在敵敵<lb/>
　無形也○張預曰己有備則勝可知敵有備則不<lb/>
<pb n="KR3a0015_SBCK_004-3b"/>
　可爲<lb/>
不可勝者守也<lb/>
曹操曰藏形也○杜牧曰言未見敵人有可勝之<lb/>
　形巳則藏形爲不可勝之備以自守也○杜佑曰<lb/>
藏形也若未見其形彼衆我寡則自守也○梅堯<lb/>
　臣曰且有待也○何氏曰未見敵人形勢虚實有<lb/>
　可勝之理則宜固守○張預曰知巳未可以勝則<lb/>
守其氣而待之<lb/>
可勝者攻也<lb/>
曹操曰敵攻巳乃可勝○李筌曰夫善用兵者守<lb/>
<pb n="KR3a0015_SBCK_004-4a"/>
　則高壘堅壁也攻其橦棚雲梯土山地道陳左川<lb/>
澤右丘陵背孤向虚從疑擊間識辨五令以節衆<lb/>
勢連首尾相應者爲不可勝也無此數者以爲可<lb/>
勝也○杜牧曰敵人有可勝之形則當出而攻之<lb/>
　○杜佑曰敵攻己乃可勝也巳見其形彼寡我衆<lb/>
　則可攻○梅堯臣曰見其闕也○王晳曰守者以<lb/>
於勝不足攻者以於勝有餘張預曰知彼有可勝<lb/>
之理則攻其心而取之<lb/>
守則不足攻則有餘<lb/>
曹操曰吾所以守者力不足也所以攻者力有餘<lb/>
<pb n="KR3a0015_SBCK_004-4b"/>
　也○李筌曰力不足者可以守力有餘者可以攻<lb/>
也○梅堯臣曰守則知力不足攻則知力有餘○<lb/>
張預曰吾所以守者謂取勝之道有所不足故且<lb/>
待之吾所以攻者謂勝敵之事巳有其餘故出擊<lb/>
之言非百勝不戰非萬全不闘也後人謂不足爲<lb/>
　弱有餘爲强者非也<lb/>
善守者藏於九地之下善攻者動於九天之上故能<lb/>
自保而全勝也<lb/>
曹操曰因山川丘陵之固者藏於九地之下因天<lb/>
時之變者動於九天之上○李筌曰天一遁甲經<lb/>
<pb n="KR3a0015_SBCK_004-5a"/>
　云九天之上可以陳兵九地之下可以伏藏常以<lb/>
　直符加時干後一所臨宫爲九天後二所臨宫爲<lb/>
　九地地者靜而利藏天者運而利動故魏武不明<lb/>
　二遁以九地爲山川九天爲天時也夫以天一太<lb/>
　一之遁幽微知而用之故全也經云知三避五魁<lb/>
　然獨處能知三五橫行天下以此法出不拘諸咎<lb/>
　則其義也○杜牧曰守者韜聲滅跡幽比鬼神在<lb/>
　於地下不可得而見之攻者勢迅聲烈疾若雷電<lb/>
　如來天上不可得而備也九者高深數之極○陳<lb/>
　皥曰春三月寅功曹爲九天之上申傳送爲九地<lb/>
<pb n="KR3a0015_SBCK_004-5b"/>
　之下夏三月午勝先爲九天之上子神后爲九地<lb/>
　之下秋三月申傳送爲九天之上寅功曹爲九地<lb/>
　之下冬三月子神后爲九天之上午勝先爲九地<lb/>
　之下也杜佑曰善守備者務因其山川之阻丘陵<lb/>
　之固使不知所攻言其深宻藏於九地之下善攻<lb/>
　者務因天時地利水火之變使敵不知所備言其<lb/>
　雷震發動若於九天之上也○梅堯臣曰九地言<lb/>
　深不可知九天言高不可測蓋守備宻而攻取迅<lb/>
　也○王晳曰守者爲未見可攻之利當潜藏其形<lb/>
　沉靜幽黙不使敵人窺測之也攻者爲見可攻之<lb/>
<pb n="KR3a0015_SBCK_004-6a"/>
　利當高逺神速乗其不意懼敵人覺我而爲之備<lb/>
　也九者極言之耳○何氏曰九地九天言其深微<lb/>
　尉繚子曰治兵者若祕於地若邃於天言其祕宻<lb/>
　邃逺之甚也後漢涼州賊王國圍陳倉左將軍皇<lb/>
　甫嵩督前軍董卓救之卓欲速進赴陳倉嵩不聽<lb/>
　卓曰智者不後時勇者不留決速救則城全不救<lb/>
　則城滅全滅之勢在於此也嵩曰不然百戰百勝<lb/>
　不如不戰而屈人之兵是以先爲不可勝以待敵<lb/>
　之可勝不可勝在我可勝在彼彼守不足我攻有<lb/>
　餘有餘者動於九天之上不足者䧟於九地之下<lb/>
<pb n="KR3a0015_SBCK_004-6b"/>
　今陳倉雖小城守固備非九地之䧟也王國雖强<lb/>
　而攻我之所不救非九天之勢也夫勢非九天攻<lb/>
　者受害䧟非九地守者不㧞國今巳䧟受害之地<lb/>
　而陳倉保不拔之　城我可不煩兵動衆而取全<lb/>
　勝之功將何救焉遂不聽王國圍陳倉自冬迄春<lb/>
　八十餘日城堅守固竟不能拔賊衆疲弊果自解<lb/>
　去○張預曰藏於九地之下喻幽而不可知也動<lb/>
　於九天之上喻來而不可備也尉繚子曰若祕於<lb/>
　地若邃於天是也守則固是自保也攻則取是全<lb/>
　勝也<lb/>
<pb n="KR3a0015_SBCK_004-7a"/>
見勝不過衆人之所知非善之善者也<lb/>
曹操曰當見未萌李筌曰知不出衆知非善也韓<lb/>
信破趙未餐而出井陘曰破趙會食時諸將嘸然<lb/>
佯應曰諾乃背水陳趙乗壁望見皆大笑言漢將<lb/>
　不便兵也乃破趙食斬成安君此則衆所不知也<lb/>
　杜牧曰衆人之所見破軍殺將然後知勝我之所<lb/>
　見廟堂之上蹲爼之間已知勝負者矣賈林曰守<lb/>
　必固攻必克能自保全而常不失勝見未然之勝<lb/>
　善知將然之敗謂實微妙通玄非衆人之所見也<lb/>
　○孟氏曰當見未萌言兩軍巳交雖料見勝負䇿<lb/>
<pb n="KR3a0015_SBCK_004-7b"/>
不能過絶於人但見近形非逺太公曰智與衆同<lb/>
非國師也○梅堯臣曰人所見而見故非善○王<lb/>
晳曰衆常之人見所以勝而不知制勝之形○張<lb/>
預曰衆人所知已成已箸也我之所見未形未萌<lb/>
也<lb/>
戰勝而天下曰善非善之善者也<lb/>
曹操曰爭鋒也○李筌曰爭鋒力戰天下易見故<lb/>
非善也○杜牧曰天下猶上文言衆也言天下人<lb/>
皆稱戰勝者故破軍殺將者也我之善者隂謀潜<lb/>
　運攻必伐謀勝敵之日曾不血刃○陳皥曰潜運<lb/>
<pb n="KR3a0015_SBCK_004-8a"/>
　其智專伐其謀未戰而屈人之兵乃是善之善者<lb/>
　也梅堯臣曰見不過衆戰雖勝天下稱之猶不曰<lb/>
善○王晳曰以謀屈人則善矣○張預曰戰而後<lb/>
能勝衆人稱之曰善是有智名勇功也故云非善<lb/>
若見微察隱取勝於無形則眞善者也<lb/>
故舉秋毫不爲多力見日月不爲明目聞雷霆不爲<lb/>
聰耳<lb/>
曹操曰易見聞也○李筌曰易見聞也以爲攻戰<lb/>
　勝而天下不曰善也夫智能之將人所莫測爲之<lb/>
　深謀故孫武曰難知如隂也○王晳曰衆人之所<lb/>
<pb n="KR3a0015_SBCK_004-8b"/>
知不爲智力戰而勝人不爲善○何氏曰此言衆<lb/>
　人之所見所聞不足爲興也昔烏獲舉千鈞之鼎<lb/>
爲力離朱百歩覩纎芥之物爲明師曠聽蚊行螘<lb/>
歩爲聰也兵之成形而見之誰不能也故勝於未<lb/>
　形乃爲知兵矣○張預曰人皆能也引此以喻衆<lb/>
人之見勝也秋毫謂兎毛至秋而勁細言至輕也<lb/>
古之所謂善戰者勝於易勝者也<lb/>
曹操曰原微易勝攻其可勝不攻其不可勝也○<lb/>
杜牧曰敵人之謀初有萌兆我則潜運以能攻之<lb/>
用力旣少制勝旣微故曰易勝也○梅堯臣曰力<lb/>
<pb n="KR3a0015_SBCK_004-9a"/>
舉秋毫明見日月聰聞雷霆不出衆人之所能也<lb/>
故見於著則勝於艱見於微則勝於易○何氏曰<lb/>
言敵人之謀初有萌兆我則潜運巳能攻之用力<lb/>
旣少制敵甚微故曰易勝也○張預曰交鋒接刃<lb/>
　而後能制敵者是其勝難也見微察隱而破於未<lb/>
　形者是其勝易也故善戰者常攻其易勝而不攻<lb/>
其難勝也<lb/>
故善戰者之勝也無智名無勇功<lb/>
曹操曰敵兵形未成勝之無赫赫之功也李筌曰<lb/>
　勝敵而天下不知何智名之有○杜牧曰勝於未<lb/>
<pb n="KR3a0015_SBCK_004-9b"/>
萌天下不知故無智名曾不血刃敵國巳服故無<lb/>
勇功也○梅堯臣曰大智不彰大功不揚見微勝<lb/>
易何勇何智○何氏曰患銷未形人誰稱智不戰<lb/>
　而服人誰言勇漢之子房唐之裴度能之○張預<lb/>
　曰隂謀潜運取勝於無形天下不聞料敵制勝之<lb/>
　智不見搴旗斬將之功若留侯未甞有戰闘功是<lb/>
　也<lb/>
故其戰勝不<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>
李筌曰百戰百勝有何疑貳也此筌以忒字爲貳<lb/>
也○陳皥曰籌不虚運䇿不徒發張預曰力戰而<lb/>
<pb n="KR3a0015_SBCK_004-10a"/>
求勝雖善者亦有敗時旣見於未形察於未成則<lb/>
　百戰百勝而無一差忒矣<lb/>
不忒者其所措必勝勝巳敗者也<lb/>
曹操曰察敵必可敗不差忒也○李筌曰置勝於<lb/>
　巳敗之師何忒焉師老卒惰法令不一謂巳敗也<lb/>
　○杜牧曰措猶置也忒差忒也我能置勝不忒者<lb/>
何也蓋先見敵人巳敗之形然後攻之故能致必<lb/>
勝之功不差忒也○賈林曰讀措爲錯錯雜也取<lb/>
敵之勝理非一途故雜而料之也常於勝未形巳<lb/>
見敵之敗○梅堯臣曰睹其可敗勝則不差○何<lb/>
<pb n="KR3a0015_SBCK_004-10b"/>
　氏曰善料也○張預曰所以能勝而不差者蓋察<lb/>
　知敵人有必可敗之形然後指兵以能之云耳<lb/>
故善戰者立於不敗之地而不失敵之敗也<lb/>
李筌曰兵得地者昌失地者亡地者要害之地秦<lb/>
　軍敗趙先據北山者勝宋師伐燕過大峴而勝皆<lb/>
　得其地也○杜牧曰不敗之地者爲不可勝之計<lb/>
使敵人必不能敗我也不失敵人之敗者言窺伺<lb/>
敵人可敗之形不失毫髮也○陳皥註同李筌○<lb/>
杜佑註同杜牧○梅堯臣曰善候敵隙我則常勝<lb/>
○王晳曰常爲不可勝待敵可勝不失其機○何<lb/>
<pb n="KR3a0015_SBCK_004-11a"/>
氏曰自恃有備則無患常伺敵隙則勝之不失也<lb/>
立於不敗之地利也言我常爲勝所○張預曰審<lb/>
吾法令明吾賞罰便吾器用養吾武勇是立於不<lb/>
敗之地也我有節制則彼將自衂是不失敵之敗<lb/>
也<lb/>
是故勝兵先勝而後求戰敗兵先戰而後求勝<lb/>
曹操曰有謀與無慮也○李筌曰計與不計也是<lb/>
　以薛公知黥布之必敗田豐知魏武之必勝是其<lb/>
義也○杜牧曰管子曰天時地利其數多少其要<lb/>
　必出於計數故凡攻伐之道計必先定於内然後<lb/>
<pb n="KR3a0015_SBCK_004-11b"/>
　兵出乎境不明敵人之政不能加也不明敵人之<lb/>
　積不能約也不明敵人之將不見先軍不眀敵人<lb/>
　之士不見先陳故以衆擊寡以理擊亂以富撃貧<lb/>
　以能擊不能以敎士練卒擊歐衆白徒故能百戰<lb/>
　百勝此則先勝而後求戰之義也衞公李靖曰夫<lb/>
　將之上務在於明察而衆和謀深而慮逺審於天<lb/>
　時稽乎人理若不料其能不逹權變及臨機對敵<lb/>
　方始趦趄左顧右盻計無所出信任過說一彼一<lb/>
　此進退狐疑部伍狼籍何異趣蒼生而赴湯火驅<lb/>
　牛羊而㗖狼虎者乎此則先戰而後求勝之義也<lb/>
<pb n="KR3a0015_SBCK_004-12a"/>
　○賈林曰不知彼我之情陳兵輕進意雖求勝而<lb/>
　終自敗也梅堯臣曰可勝而戰戰則勝矣未見可<lb/>
戰勝可得乎○何氏曰凡用兵先定必勝之計而<lb/>
後出軍若不先謀而欲恃强勝未必也○張預曰<lb/>
計謀先勝然後興師故以戰則克尉繚子曰兵不<lb/>
　必勝不可以言戰攻不必拔不可以言攻謂危事<lb/>
不可輕舉也又曰兵貴先勝於此則勝彼矣弗勝<lb/>
於此則弗勝彼矣此之謂也若趙充國常先計而<lb/>
後戰亦是也不謀而進欲幸其成功故以戰則敗<lb/>
善用兵者修道而保法故能爲勝敗之政<lb/>
<pb n="KR3a0015_SBCK_004-12b"/>
　曹操曰善用兵者先自修治爲不可勝之道保法<lb/>
　度不失敵之敗亂也○李筌曰以順討逆不伐無<lb/>
　罪之國軍至無虜掠不伐樹木汚井竈所過山川<lb/>
　城社陵祠必滌而除之不習亡國之事謂之道法<lb/>
　也軍嚴肅有死無犯賞罰信義將若此者能勝敵<lb/>
　之敗政也○杜牧曰道者仁義也法者法制也善<lb/>
　用兵者先修理仁義保守法制自爲不可勝之政<lb/>
　伺敵有可敗之隙則攻能勝之○賈林曰常修用<lb/>
　兵之勝道保賞罰之法度如此則當爲勝不能則<lb/>
　敗故曰勝敗之政也○梅堯臣曰攻守自修法令<lb/>
<pb n="KR3a0015_SBCK_004-13a"/>
自保在我而已○王晳曰法者下之五事也張預<lb/>
　曰修治爲戰之道保守制敵之法故能必勝或曰<lb/>
先修飾道義以和其衆後保守法令以戢其下使<lb/>
　民愛而畏之然後能爲勝敗<lb/>
兵法一曰度<lb/>
　賈林曰度土地也○王晳曰丈尺也<lb/>
二曰量<lb/>
賈林曰量人力多少倉廩虚實○王晳曰㪷斛也<lb/>
三曰數<lb/>
　賈林曰筭數也以數推之則衆寡可知虚實可見<lb/>
<pb n="KR3a0015_SBCK_004-13b"/>
○王晳曰百千也<lb/>
四曰稱<lb/>
賈林曰旣知衆寡兼知彼我之德業輕重才能之<lb/>
長短○王晳曰權衡也<lb/>
五曰勝<lb/>
曹操曰勝敗之政用兵之法當以此五事稱量知<lb/>
敵之情○張預曰此言安營布陳之法也李衞公<lb/>
　曰敎士猶布碁於盤若無畫路碁安用之<lb/>
地生度<lb/>
曹操曰因地形勢而度之○李筌曰旣度有情則<lb/>
<pb n="KR3a0015_SBCK_004-14a"/>
　量敵而禦之○杜牧曰度者計也言度我國土大<lb/>
　小人戸多少征賦所入兵車所籍山河險易道里<lb/>
　迂直自度此事與敵人如何然後起兵夫小不能<lb/>
　謀大弱不能擊强近不能襲逺夷不能攻險此皆<lb/>
　生於地故先度也○梅堯臣曰因地以度軍勢○<lb/>
　王晳曰地人所履也舉兵攻戰先本於地由地故<lb/>
　生度度所以度長短知逺近也凡行軍臨敵先須<lb/>
　知逺近之計○何氏曰地者逺近險易也度計也<lb/>
　未出軍先計敵國之險易道路迂直兵甲孰多勇<lb/>
　怯孰是計度可伐然後與師動衆可以成功<lb/>
<pb n="KR3a0015_SBCK_004-14b"/>
度生量<lb/>
　杜牧曰量者酌量也言度地已熟然後能酌量彼<lb/>
我之强弱也○梅堯臣曰因度地以量敵情○王<lb/>
晳曰謂量有大小言旣知逺近之計則須更量其<lb/>
地之大小也○何氏曰量酌彼巳之形勢<lb/>
量生數<lb/>
曹操曰知其逺近廣狹知其人數也○李筌曰量<lb/>
敵逺近强弱須備士卒軍資之數而勝也○杜牧<lb/>
　曰數者機數也言强弱已定然後能用機變數也<lb/>
　○賈林曰量地逺近廣狹則知敵人人數多少也<lb/>
<pb n="KR3a0015_SBCK_004-15a"/>
○梅堯臣曰因量以得衆寡之數○王晳曰數所<lb/>
以紀多少言旣知敵之大小則更計其精劣多少<lb/>
之數曹公曰知其人數○何氏曰數機變也先酌<lb/>
量彼我强弱利害然後爲機數○張預曰地有逺<lb/>
近廣狹之形必先度知之然後量其容人多少之<lb/>
數也<lb/>
數生稱<lb/>
曹操曰稱量敵孰愈也○李筌曰分數旣定賢智<lb/>
之多少得賢者重失賢者輕如韓信之論楚漢也<lb/>
須知輕重别賢愚而稱之錙銖則强○杜牧曰稱<lb/>
<pb n="KR3a0015_SBCK_004-15b"/>
　校也機權之數巳行然後可以稱校彼我之勝負<lb/>
也○梅堯臣曰因數以權輕重○王晳曰稱所以<lb/>
　知重輕喻强弱之形勢也能盡知逺近之計大小<lb/>
　之舉多少之數以與敵相形則知重輕所在○何<lb/>
　氏同杜牧註<lb/>
稱生勝<lb/>
曹操曰稱量之數知其勝負所在○李筌曰稱知<lb/>
輕重勝敗之數可知也○杜牧曰稱校旣熟我勝<lb/>
敵敗分明見也○梅堯臣曰因輕重以知勝負○<lb/>
王晳曰重勝輕也陳皥杜佑李筌同杜牧上五事<lb/>
<pb n="KR3a0015_SBCK_004-16a"/>
　註○何氏曰上五事未戰先計必勝之法故孫子<lb/>
　引古法以䟽勝敗之要也○張預曰稱宜也地形<lb/>
　與人數相稱則踈宻得宜故可勝也尉繚子曰無<lb/>
　過在於度數度謂尺寸數謂什伍度以量地數以<lb/>
　量兵地與兵相稱則勝五者皆因地形而得故自<lb/>
　地而生之也李靖五陳隨地形而變是也<lb/>
故勝兵若以鎰稱銖<lb/>
梅堯臣曰力易舉也<lb/>
敗兵若以銖稱鎰<lb/>
曹操曰輕不能舉重也○李筌曰二十兩爲鎰銖<lb/>
<pb n="KR3a0015_SBCK_004-16b"/>
　之於鎰輕重異位勝敗之數亦復如之○梅堯臣<lb/>
　曰力難制也○王晳曰言銖鎰者以明輕重之至<lb/>
　也○張預曰二十兩爲鎰二十四銖爲兩此言有<lb/>
制之兵對無制之兵輕重不侔也<lb/>
勝者之戰民也若決積水於千仞之谿者形也<lb/>
曹操曰八尺曰仞決水千仞其高勢疾也李筌曰<lb/>
八尺曰仞言其勢也杜預伐吳言兵如破竹數節<lb/>
之後皆迎刃自解則其義也○杜牧曰夫積水在<lb/>
千仞之谿不可測量如我之守不見形也及決水<lb/>
　下湍[泳-永+旱]奔注如我之攻不可禦也○梅堯臣曰水<lb/>
<pb n="KR3a0015_SBCK_004-17a"/>
　決千仞之谿莫測其迅兵動九天之上莫見其跡<lb/>
　此軍之形也○王晳曰千仞之谿至陗絶也喻不<lb/>
　可勝對可勝之形乗機攻之決水是也○張預曰<lb/>
　水之性避高而趨下決之赴深谿固湍浚而莫之<lb/>
　禦也兵之形象水乗敵之不備掩敵之不意避實<lb/>
　而擊虚亦莫之制也或曰千仞之谿謂不測之淵<lb/>
　人莫能量其淺深及決而下之則其勢莫之能禦<lb/>
　如善守者匿形晦跡藏於九地之下敵莫能測其<lb/>
　强弱及乗虚而出則其鋒莫之能當也<lb/>
<pb n="KR3a0015_SBCK_004-17b"/>
</p>
<p>
孫子集註卷之四<lb/>
<pb n="KR3a0015_SBCK_004-18a"/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_005-1a"/>
孫子集註卷之五<lb/>
　　　勢篇<hi>曹操曰用兵任勢也○李筌曰陳以形成如決建瓴之勢故以是篇次是○王</hi>
<hi>晳曰勢者積勢之變也善戰者能任勢以取勝不勞力也○張預曰兵勢一成然後任勢</hi>
<hi>以取勝故次形</hi>
孫子曰凡治衆如治寡分數是也<lb/>
曹操曰部曲爲分什伍爲數○李筌曰善用兵者<lb/>
將鳴一金舉一旌而三軍盡應號令旣定如寡焉<lb/>
○杜牧曰分者分别也數者人數也言部曲行伍<lb/>
皆分别其人數多少各任偏裨長伍訓練昇降皆<lb/>
責成之故我所治者寡也韓信曰多多益辦是也<lb/>
<pb n="KR3a0015_SBCK_005-1b"/>
　○陳皥曰若聚兵旣衆即須多爲部伍部伍之內<lb/>
　各有小吏以主之故分其人數使之訓齊決斷遇<lb/>
　敵臨陳授以方略則我統之雖衆治之益寡○孟<lb/>
　氏曰分隊伍也數兵之大數也分數多少制置先<lb/>
　定○梅堯臣曰部伍奇正之分數各有所統○王<lb/>
　晳曰分數謂部曲也偏禆各有部分與其人數若<lb/>
　師旅卒兩之屬○張預曰統衆旣多必先分偏禆<lb/>
　之任定行伍之數使不相亂然後可用故治兵之<lb/>
　法一人曰獨二人曰比三人曰參比參爲伍五人<lb/>
　爲列二列爲火五火爲隊二隊爲官二官爲曲二<lb/>
<pb n="KR3a0015_SBCK_005-2a"/>
　曲爲部二部爲校二校爲禆二禆爲軍遞相統屬<lb/>
各加訓練雖治百萬之衆如治寡也<lb/>
闘衆如闘寡形名是也<lb/>
曹操曰旌旗曰形金鼓曰名○杜牧曰旌旗鍾鼓<lb/>
　敵亦有之我安得獨爲形名闘衆如闘寡也夫形<lb/>
者陳形也名者旌旗也戰法曰陳間容陳足曵白<lb/>
　刃故大陳之中復有小陳各占地分皆有陳形旗<lb/>
者各依方色或認以鳥獸某將某陳自有名號形<lb/>
　名巳定志專勢孤人自爲戰敗則自敗勝則自勝<lb/>
　戰百萬之兵如戰一夫此之是也○陳皥曰夫軍<lb/>
<pb n="KR3a0015_SBCK_005-2b"/>
　士旣衆分布必廣臨陳對敵遞不相知故設旌旗<lb/>
　之形使各認之進退遲速又不相聞故設金鼓以<lb/>
　節之所以令之曰聞鼓則進聞金則止曹說是也<lb/>
　○梅堯臣曰形以旌旗名以采章指麾應速無有<lb/>
　後先○王晳曰曹公曰旌旗曰形金鼓曰名晳謂<lb/>
　形者旌旗金鼓之制度名者各有其名號也○張<lb/>
　預曰軍政曰言不相聞故爲鼓鐸視不相見故爲<lb/>
　旌旗今用兵旣衆相去必逺耳目之力所不聞見<lb/>
　故令士卒望旌旗之形而前却聽金鼓之號而行<lb/>
　止則勇者不得獨進怯者不得獨退故曰此用衆<lb/>
<pb n="KR3a0015_SBCK_005-3a"/>
　之法也<lb/>
三軍之衆可使必受敵而無敗者奇正是也<lb/>
曹操曰先出合戰爲正後出爲奇○李筌曰當敵<lb/>
爲正傍出爲奇將三軍無奇兵未可與人爭利漢<lb/>
　吳王濞擁兵入大梁吳將田伯禄說吳王曰兵屯<lb/>
聚而西無他奇道難以立功臣願得五萬人别循<lb/>
　江淮而上收淮南長沙入武關與大王大王會此<lb/>
亦一奇也不從遂爲周亞夫所敗此則有正無奇<lb/>
　○杜牧曰解在下文○賈林曰當敵以正陳取勝<lb/>
　以奇兵前後左右俱能相應則常勝而不敗也○<lb/>
<pb n="KR3a0015_SBCK_005-3b"/>
　梅堯臣曰動爲奇靜爲正靜以待之動以勝之○<lb/>
　王晳曰必當作畢字誤也奇正還相生故畢受敵<lb/>
　而無敗也○何氏曰兵體萬變紛紜混沌無不是<lb/>
　正無不是奇若兵以義舉者正也臨敵合變者奇<lb/>
　也我之正使敵視之爲奇我之奇使敵視之爲正<lb/>
　正亦爲奇奇亦爲正大抵用兵皆有奇正無奇正<lb/>
　而勝者幸勝也浪戰也如韓信背水而陳以兵循<lb/>
　山而抜趙幟以破其國則背水正也循山奇也信<lb/>
　又盛兵臨晉而以木罌從夏陽襲安邑而虜魏王<lb/>
　豹則臨晉正也夏陽奇也由是觀之受敵無敗者<lb/>
<pb n="KR3a0015_SBCK_005-4a"/>
　奇正之謂也尉繚子曰今以鏌鎁之利犀兕之堅<lb/>
　三軍之衆有所奇正則天下莫當其戰矣○張預<lb/>
　曰三軍雖衆使人人皆受敵而不敗者在乎奇正<lb/>
　也奇正之說諸家不同尉繚子則曰正兵貴先奇<lb/>
　兵貴後曹公則曰先出合戰爲正後出爲奇李衞<lb/>
　公則曰兵以前向爲正後却爲奇此皆以正爲正<lb/>
　以奇爲奇曾不說相變循環之義唯唐太宗曰以<lb/>
　奇爲正使敵視以爲正則吾以奇擊之以正爲奇<lb/>
　使敵視以爲奇則吾以正擊之混爲一法使敵莫<lb/>
　測玆最詳矣<lb/>
<pb n="KR3a0015_SBCK_005-4b"/>
兵之所加如以碬投卵者虚實是也<lb/>
曹操曰以至實擊至虚○李筌曰碬實卵虚以實<lb/>
擊虚其勢易也○孟氏曰碬石也兵若訓練至整<lb/>
部領分明更能審料敵情委知虚實後以兵而加<lb/>
之實同以碬石投卵也○梅堯臣曰碬石也音遐<lb/>
以實擊虚猶以堅破脆也○王晳曰鍜治鐡也○<lb/>
何氏曰用兵識虚實之勢則無不勝○張預曰下<lb/>
篇曰善戰者致人而不致於人此虚實彼我之法<lb/>
也引致敵來則彼勢常虚不往赴彼則我勢常實<lb/>
以實擊虚如舉石投卵其破之必矣夫合軍聚衆<lb/>
<pb n="KR3a0015_SBCK_005-5a"/>
先定分數分數明然後習形名形名正然後分奇<lb/>
　正奇正審然後虚實可見矣四事所以次序也<lb/>
凡戰者以正合以奇勝<lb/>
曹操曰正者當敵奇兵從傍擊不備也○李筌曰<lb/>
戰無其詐難以勝敵○杜佑曰正者當敵奇者從<lb/>
傍擊不備以正道合戰以奇變取勝也○梅堯臣<lb/>
曰用正合戰用奇勝敵○何氏曰如戰國廉頗爲<lb/>
趙將秦使間曰秦獨畏趙括耳廉頗易與且降矣<lb/>
會頗軍多亡失數敗堅壁不戰又聞秦反間之言<lb/>
使括代頗至則出軍擊秦秦軍佯敗而走張二奇<lb/>
<pb n="KR3a0015_SBCK_005-5b"/>
　兵以劫之趙軍逐勝追造秦壁壁堅拒不得入而<lb/>
　秦奇兵二萬五千絶趙軍後又五千騎絶趙壁間<lb/>
　趙兵分爲二糧道絶括卒敗又唐突厥犯塞煬帝<lb/>
　令唐高祖與馬邑太守王仁㳟率衆備邊會虜冦<lb/>
　馬邑仁㳟以衆寡不敵有懼色高祖曰今主上遐<lb/>
　逺孤城絶援若不死戰難以圖全於是親選精騎<lb/>
　四千出爲遊軍居處飲食隨逐水草一同於突厥<lb/>
　見虜候騎但馳騁獵耳若輕之及與虜相遇則掎<lb/>
　角置陳選善射者爲别隊持滿以待之虜莫能測<lb/>
　不敢決戰因縱奇兵擊走之獲其特勒所乗駿馬<lb/>
<pb n="KR3a0015_SBCK_005-6a"/>
　斬首千餘級又太宗選精銳千餘騎爲奇兵皆黒<lb/>
　衣玄甲分爲左右隊建大旗令騎將秦叔寳程䶧<lb/>
　金等分統之毎臨冦太宗躬𬒳玄甲先鋒率之候<lb/>
　機而進所向摧殄常以少擊衆賊徒氣懾又五代<lb/>
　漢高祖在晉陽郭進往依之漢祖壮其材會北虜<lb/>
　屠安陽城因遣進攻㧞之戎人遁去授坊州刺史<lb/>
　虜主道斃高祖出奇兵井陘進以間道先入沼北<lb/>
　因定河北此皆以奇勝之迹也○張預曰兩軍相<lb/>
　臨先以正兵與之合戰徐發奇兵或擣其旁或擊<lb/>
　其後以勝之若鄭伯禦燕師以三軍軍其前以濳<lb/>
<pb n="KR3a0015_SBCK_005-6b"/>
　軍軍其後是也<lb/>
故善出奇者無窮如天地<lb/>
李筌曰動靜也<lb/>
不竭如江河<lb/>
李筌曰通流不絶○杜佑曰言應變出奇無窮竭<lb/>
　○張預曰言應變出奇無有窮竭<lb/>
終而復始日月是也死而復生四時是也<lb/>
李筌曰奇變如日月四時虧盈寒暑不停○杜佑<lb/>
　曰日月運行入而復出四時更王興而復廢言奇<lb/>
　正變化或若日月之進退四時之盛衰也○張預<lb/>
<pb n="KR3a0015_SBCK_005-7a"/>
　曰日月運行入而復出四時更互盛而復衰喻奇<lb/>
　正相變紛紜渾沌終始無窮也<lb/>
聲不過五<lb/>
李筌曰宫商角徴羽也<lb/>
五聲之變不可勝聽也<lb/>
李筌曰變入八音奏樂之曲不可盡聽<lb/>
色不過五<lb/>
李筌曰靑黃赤白黒也<lb/>
五色之變不可勝觀也味不過五<lb/>
李筌曰酸辛醎甘苦也<lb/>
<pb n="KR3a0015_SBCK_005-7b"/>
五味之變不可勝甞也<lb/>
曹操曰自無窮如天地巳下皆以喻奇正之無窮<lb/>
也○李筌曰五味之變庖宰鼎飪也○杜牧曰自<lb/>
無窮如天地巳下皆喻八陳奇正也○張預曰引<lb/>
　五聲五色五味之變以喻奇正相生之無窮<lb/>
戰勢不過奇正奇正之變不可勝窮也<lb/>
李筌曰邀截掩襲萬途之勢不可窮盡也○梅堯<lb/>
臣曰奇正之變猶五聲五色五味之變無盡也○<lb/>
王晳曰奇正者用兵之鈐鍵制勝之樞機也臨敵<lb/>
運變循環不窮窮則敗也○孟氏曰六韜云奇正<lb/>
<pb n="KR3a0015_SBCK_005-8a"/>
　發於無窮之源○張預曰戰陳之勢止於奇正一<lb/>
事而巳及其變而用之則萬途千轍烏可窮盡也<lb/>
奇正相生如循環之無端孰能窮之<lb/>
李筌曰奇正相依而生如環團圓不可窮端倪也<lb/>
　○梅堯臣曰變動周旋之不極○王晳曰敵不能<lb/>
　窮我也○何氏曰奇正生而轉相爲變如循歷其<lb/>
　環求首尾之莫窮也○張預曰奇亦爲正正亦爲<lb/>
奇變化相生若循環之無本末誰能窮詰<lb/>
激水之疾至於漂石者勢也<lb/>
　孟氏曰勢峻則巨石雖重不能止○杜佑曰言水<lb/>
<pb n="KR3a0015_SBCK_005-8b"/>
　性柔弱石性剛重至於漂轉大石投之洿下皆由<lb/>
　急疾之流激得其勢○張預曰水性柔弱險徑要<lb/>
　路激之疾流則其勢可以轉巨石也<lb/>
鷙鳥之疾至於毁折者節也<lb/>
曹操曰發起擊敵○李筌曰柔勢可以轉剛況於<lb/>
　兵者乎彈射之所以中飛鳥者善於疾而有節制<lb/>
　○杜牧曰勢者自高注下得險疾之勢故能漂石<lb/>
　也節者節量逺近則攫之故能毁折物也○杜佑<lb/>
　曰發起討敵如鷹鸇之攫撮也必能挫折禽獸者<lb/>
　皆由伺候之明邀得屈折之節也王子曰鷹隼一<lb/>
<pb n="KR3a0015_SBCK_005-9a"/>
擊百鳥無以爭其勢猛虎一奮萬獸無以爭其威<lb/>
　○梅堯臣曰水雖柔勢迅則漂石鷙雖微節勁則<lb/>
折物○王晳曰鷙鳥之疾亦勢也由勢然後有摶<lb/>
擊之節下要云險故先取漂石以喻也○何氏曰<lb/>
　水能動石高下之勢也鷙能摶物能節其逺近也<lb/>
　○張預曰鷹鸇之擒鳥雀必節量逺近伺候審而<lb/>
　後擊故能折物尉繚子曰便吾器用養吾武勇發<lb/>
　之如鳥擊李靖曰鷙鳥將擊卑飛歛翼皆言待之<lb/>
　而後發也<lb/>
是故善戰者其勢險<lb/>
<pb n="KR3a0015_SBCK_005-9b"/>
曹操李筌曰險猶疾也○杜牧曰險者言戰爭之<lb/>
勢發則殺人故下文喻如彍弩○王晳曰險者折<lb/>
　以致其疾也如水得險隘而成勢<lb/>
其節短<lb/>
曹操李筌曰短近也○杜牧曰言以近節也如鷙<lb/>
鳥之發近則摶之力全志專則必獲也○杜佑曰<lb/>
短近也節斷也短近言能因危取勝以卒擊近也<lb/>
○梅堯臣曰險則迅短則勁故戰之勢當險疾而<lb/>
短近也○王晳曰鷙之能摶者發必中來勢逺而<lb/>
　所摶之節至短也兵之乗機當如是耳曹公曰短<lb/>
<pb n="KR3a0015_SBCK_005-10a"/>
　者近也○孟氏同杜牧註○張預曰險疾短近也<lb/>
　言善戰者先度地之逺近形之廣狹然後立陳使<lb/>
　部伍行列相去不逺其進擊則以五十歩爲節不<lb/>
　可過逺故勢迅則難禦節近則易勝<lb/>
勢如彍弩節如發機<lb/>
曹操曰在度不逺發則中也○李筌曰弩不疾則<lb/>
　不遠矢不近則不中勢尚疾節務速○杜牧曰彍<lb/>
　張也如弩巳張發則殺人故上文云其勢險也機<lb/>
　者固須以近節量之然後必能中故上文云其節<lb/>
　短短乃近也此言戰陳不可逺逐敵人恐有隊伍<lb/>
<pb n="KR3a0015_SBCK_005-10b"/>
　離散斷絶反爲敵所乗也故牧野誓曰六歩七歩<lb/>
　四伐五伐是以近也○陳皥曰弩之發機近則易<lb/>
　中戰之遇敵疾則易捷若趨馳不速奮擊不近則<lb/>
　不能克敵而全勝○賈林曰戰之勢如弩之張兵<lb/>
　之勢如機之發○梅堯臣曰彍音霍彍張也如弩<lb/>
　之張勢不逡巡如機之發節近易中也○王晳曰<lb/>
　戰勢如弩之張者所以有待也待其有可乗之勢<lb/>
　如發其機○何氏曰險疾也短近也此言擊戰得<lb/>
　形便如張弩發機勢宜疾速仍利於便近不得追<lb/>
　擊過差也故太公曰擊如發機者所以破精微也<lb/>
<pb n="KR3a0015_SBCK_005-11a"/>
　○張預曰如弩之張勢不可緩如機之發節不可<lb/>
逺言趨利尚疾奮擊貴近也故太公曰擊如發機<lb/>
者所以破精微也<lb/>
紛紛紜紜闘亂而不可亂也渾渾沌沌形圓而不可<lb/>
敗也<lb/>
曹操曰旌旗亂也示敵若亂以金鼓齊之卒騎轉<lb/>
　而形圓者出入有道齊整也○李筌曰紛紜而闘<lb/>
　示如可亂建旌有部鳴金有節是以不可亂也渾<lb/>
　沌合雜也形圓無向背也示敵可敗而不可敗者<lb/>
　號令齊整也○杜牧曰此言陳法也風后握奇文<lb/>
<pb n="KR3a0015_SBCK_005-11b"/>
　曰四爲正四爲奇餘奇爲握奇音機或總稱之先<lb/>
　出遊軍定兩端此之是也奇者零也陳數有九中<lb/>
　心有零者大將握之不動以制四面八陳而取凖<lb/>
　則焉其人之列面面相向背背相承也周禮蒐苗<lb/>
　獮狩車驟徒趨及表乃止進退疾徐䟽宻之節一<lb/>
　如戰陳表乃旗也旗者蓋與民期於下也握奇文<lb/>
　曰先出遊軍定兩端蓋遊軍執本方旗先定地界<lb/>
　然後軍士赴之兵於旗下乃出奇正變爲陳也周<lb/>
　禮蒐苗獮狩車驟徒趨及表乃止此則八陳遺制<lb/>
　握奇之文止此而已其餘之詞乃後之作者增加<lb/>
<pb n="KR3a0015_SBCK_005-12a"/>
　之以重難其事耳夫五兵之利無如弧矢之利以<lb/>
　威天下五兵同致天獨有弧矢星聖人獨言弧矢<lb/>
　能威天下不言他兵何也蓋戰法利於弧矢者非<lb/>
　得陳不見其利故黃帝勝於蚩尤以中夏車徒制<lb/>
　夷虜騎士此乃弧矢之利也在於近代可以驗之<lb/>
　者晉武時羗䧟凉州司馬督馬隆請募勇士三千<lb/>
　平之募腰引弩三十六鈞弓四鈞立標簡試軍西<lb/>
　渡溫水虜樹機能以衆萬計遏隆隆依八陳法且<lb/>
　戰且前弓矢所人皆應弦而倒誅殺萬計凉州遂<lb/>
　平隋時突厥入寇楊素擊之先是諸將與虜戰毎<lb/>
<pb n="KR3a0015_SBCK_005-12b"/>
　虞胡騎奔突皆戎車徒歩相參舁鹿角爲方陳騎<lb/>
　在其内素至悉除舊法令諸軍各爲歩騎突厥聞<lb/>
　之以手加額仰天曰天賜我也大率精騎十餘萬<lb/>
　而至素一戰大破之此乃以徒歩制騎士若非有<lb/>
　陳法知開闔首尾之道安能致勝也曲禮曰行前<lb/>
　朱雀而後玄武左靑龍而右白虎招揺在上急繕<lb/>
　其怒鄭司農云以四獸爲軍陳象天也孔䟽曰此<lb/>
　言軍行象天文而作陳法但不知作之何如耳何<lb/>
　徹云畫此四獸於旌旗上以標前後左右之陳也<lb/>
　急繕其怒言其卒之勁利威怒如天之怒也招揺<lb/>
<pb n="KR3a0015_SBCK_005-13a"/>
　北斗杓第七星也舉此則六星可知也陳象天文<lb/>
　卽北斗也復曰進退有度鄭司農註曰度謂伐與<lb/>
　歩數也孔䟽曰如牧野誓云六歩七歩四伐五伐<lb/>
　是也復曰左右有局鄭司農註曰局是歩分孔䟽<lb/>
　曰言軍之左右各有部分進則就敵退則就列不<lb/>
　相差濫也下文復曰父之讎弗與共戴天兄弟之<lb/>
　讎不返兵交遊之讎不同國四郊多壘此卿大夫<lb/>
　之辱也此言讎辱至於戰争期在必勝固不可不<lb/>
　知陳法也其文故相次而言乃聖賢之深旨矣軍<lb/>
　志曰陳間容陳足曳白刃隊間容隊可與敵對前<lb/>
<pb n="KR3a0015_SBCK_005-13b"/>
　禦其前後當其後左防其左右防其右行必魚貫<lb/>
　立必鴈行長以參短短以參長囬軍轉陳以前爲<lb/>
　後以後爲前進無奔迸退無違走四頭八尾觸處<lb/>
　爲首敵衝其中兩頭俱救此亦與曲禮之說同數<lb/>
　起於五而終於八今夔州州前諸葛武侯以石縱<lb/>
　橫入行布爲方陳奇正之出皆生於此奇亦爲正<lb/>
　之正正亦爲奇之奇彼此相用循環無窮也諸葛<lb/>
　出斜谷以兵少但能正用六數今盩厔司竹園乃<lb/>
　有舊壘司馬懿以十萬歩騎不敢決戰蓋知其能<lb/>
　也○杜佑曰旌旗亂也示敵若亂以金鼓齊之紛<lb/>
<pb n="KR3a0015_SBCK_005-14a"/>
　紛旌旗像紜紜士卒貌言旌旗翻轉一合一離士<lb/>
　卒進退或往或來視之若散擾之若亂然其法令<lb/>
　素定度職分明各有分數擾而不亂者也車騎齊<lb/>
　轉形圓者出入有道齊整也渾渾車輪轉行沌沌<lb/>
　歩驟奔馳視其行陳縱横圓而不方然而指趨各<lb/>
　有所應故王子曰將欲內明而外暗內治而外混<lb/>
　所以示敵之輕巳者也梅堯臣曰分數巳定形名<lb/>
　巳立離合散聚似亂而不能亂形無首尾應無前<lb/>
　後陽旋隂轉欲敗而不能敗○王晳曰曹公曰旌<lb/>
　旗亂也示敵若亂以金鼓齊之矣晳謂紛紜闘亂<lb/>
<pb n="KR3a0015_SBCK_005-14b"/>
　之貌也不可亂者節制嚴明耳又曹公曰車騎轉<lb/>
　而形圓者出入有道齊整也晳謂渾沌形圓不測<lb/>
　之貌也不可敗者無所隙缺又不測故也○何氏<lb/>
　曰此言闘勢也善將兵者進退紛紛似亂然士馬<lb/>
　素習旌旗有節非亂也渾沌形勢乍離乍合人以<lb/>
　爲敗而號令素明離合有勢非可敗也形圓無行<lb/>
　列也○張預曰此八陳法也昔黄帝始立丘井之<lb/>
　法因以制兵故井分四道八家處之井字之形開<lb/>
　方九焉五爲陳法四爲閑地所謂數起於五也虚<lb/>
　其中大將居之環其四面諸部連繞所謂終於八<lb/>
<pb n="KR3a0015_SBCK_005-15a"/>
　也及乎變化制敵則紛紜聚散闘雖亂而法不亂<lb/>
　渾沌交錯形雖圓而勢不散所謂分而成八復而<lb/>
　爲一也後世武侯之方陳李靖之六花唐太宗之<lb/>
　破陳樂舞皆其遺制也<lb/>
亂生於治怯生於勇弱生於彊<lb/>
曹操曰皆毁形匿情也○李筌曰恃治之整不撫<lb/>
　其下而多怨其亂必生秦幷天下銷兵焚書以列<lb/>
　國爲郡縣而秦自稱始皇都關中以爲至萬代有<lb/>
　之至胡亥矜驕陳勝吳廣乗弊而起所謂亂生於<lb/>
　治也以勇陵人爲敵所敗秦王符堅鼓行伐晉勇<lb/>
<pb n="KR3a0015_SBCK_005-15b"/>
　也及其敗聞風聲鶴唳以爲晉軍是其怯也所謂<lb/>
　怯生於勇也吳王夫差兵無敵於天下陵齊於黄<lb/>
　池陵越於會稽是其彊也爲越所敗城門不守兵<lb/>
　圍王宫殺夫差而幷其國所謂弱生於彊也○杜<lb/>
　牧曰言欲僞爲亂形以誘敵人先須至治然後能<lb/>
　爲僞亂也欲僞爲怯形以伺敵人先須至勇然後<lb/>
　能爲僞怯也欲僞爲弱形以驕敵人先須至彊然<lb/>
　後能爲僞弱也○賈林曰恃治則亂生恃勇彊則<lb/>
　怯弱生○梅堯臣曰治則能僞爲亂勇則能僞爲<lb/>
　怯彊則能僞爲弱○王晳同梅堯臣註○何氏曰<lb/>
<pb n="KR3a0015_SBCK_005-16a"/>
言戰時爲奇正形勢以破敵也我兵素治矣我士<lb/>
素勇矣我勢素彊矣若不匿治勇彊之勢何以致<lb/>
敵須張似亂似怯似弱之形以誘敵人彼惑我誘<lb/>
　之之狀破之必矣○張預曰能示敵以紛亂必已<lb/>
　之治也能示敵以懦怯必已之勇也能示敵以羸<lb/>
　弱必已之强也皆匿形以誤敵人<lb/>
治亂數也<lb/>
曹操曰以部曲分名數爲之故不亂也○李筌曰<lb/>
應數也百六之災隂陽之數不由人興時所會也<lb/>
　○杜牧曰言行伍各有分畫部曲皆有名數故能<lb/>
<pb n="KR3a0015_SBCK_005-16b"/>
爲治然後能爲僞亂也夫爲僞亂者出入不時樵<lb/>
採縱横刁斗不嚴是也○賈林曰治亂之分各有<lb/>
度數○梅堯臣曰以治爲亂存之乎分數○王晳<lb/>
　曰治亂者數之變數謂法制○張預曰實治而僞<lb/>
　示以亂明其部曲行伍之數也上文所謂治衆如<lb/>
　治寡分數是也<lb/>
勇怯勢也<lb/>
李筌曰夫兵得其勢則怯者勇失其勢則勇者怯<lb/>
　兵法無定惟因勢而成也○杜牧曰言以勇爲怯<lb/>
　者也見有利之勢而不動敵人以我爲實怯也○<lb/>
<pb n="KR3a0015_SBCK_005-17a"/>
　陳皥曰勇者奮速也怯者淹緩也敵人見我欲進<lb/>
　不進卽以我爲怯也必有輕易之心我因其懈惰<lb/>
　假勢以攻之龍且輕韓信鄭人誘我師是也○孟<lb/>
　氏註同陳皥○梅堯臣曰以勇為怯示之以不取<lb/>
　○王晳曰勇怯者勢之變○張預曰實勇而僞示<lb/>
　以怯因其勢也魏將龐㳙攻韓齊將田忌救之孫<lb/>
　臏謂忌曰彼三晉之兵素悍勇而輕齊齊號爲怯<lb/>
　善戰者因其勢而利導之使齊軍入魏地日減其<lb/>
　竈㳙聞之大喜曰吾素知齊怯乃倍日幷行逐之<lb/>
　遂敗於馬陵<lb/>
<pb n="KR3a0015_SBCK_005-17b"/>
彊弱形也<lb/>
曹操曰形勢所宜○杜牧曰以彊爲弱須示其形<lb/>
匈奴冒頓示婁敬以羸老是也○陳皥曰楚王毁<lb/>
中軍以張隨人用爲後圖此類也梅堯臣曰以彊<lb/>
爲弱形之以羸懦○王晳曰彊弱者形之變○何<lb/>
氏曰形勢暫變以誘敵戰非怯非弱也示亂不亂<lb/>
隊伍本整也○張預曰實彊而僞示以弱見其形<lb/>
也漢高祖欲擊匈奴遣使覘之匈奴匿其壯士肥<lb/>
馬見其弱兵羸畜使者十軰皆言可擊惟婁敬曰<lb/>
兩國相攻宜矜誇所長今徒見老弱必有奇兵不<lb/>
<pb n="KR3a0015_SBCK_005-18a"/>
　可擊也帝不從果有白登之圍<lb/>
故善動敵者形之敵必從之<lb/>
曹操曰見羸形也○李筌曰善誘敵者軍或彊能<lb/>
進退其敵也晉人伐齊斥山澤之險雖所不至必<lb/>
斾而䟽陳之輿曵柴從之齊人登山而望晉師見<lb/>
旌旗揚塵謂其衆而夜遁則晉弱齊爲彊也齊伐<lb/>
魏將田忌用孫臏謀減竈而趨大梁魏將龐㳙逐<lb/>
之曰齊魯何其怯也入吾境亡者半矣及馬陵爲<lb/>
齊人所敗殺龎㳙虜魏太子而旋形以弱而敵從<lb/>
之也○杜牧曰非止於羸弱也言我强敵弱則示<lb/>
<pb n="KR3a0015_SBCK_005-18b"/>
　以羸形動之使來我弱敵强則示之以强形動之<lb/>
　使去敵之動作皆須從我孫臏曰齊國號怯三晉<lb/>
　輕之令入魏境爲十萬竈明日爲五萬竈魏龎㳙<lb/>
　逐之曰齊虜何怯也入吾境土亡者太半因急追<lb/>
　之至馬陵道狹臏乃斫木書之曰龎㳙死此樹下<lb/>
　伏弩於側令曰見火始發㳙至鑚燧讀之萬弩齊<lb/>
　發龎㳙死此乃示以羸形能動龎㳙遂來從我而<lb/>
　殺之也隋煬帝於鴈門爲突厥始畢可汗所圍太<lb/>
　宗應募救援隷將軍雲定興營將行謂定興曰必<lb/>
　多齎旗鼓以設疑兵且始畢可汗敢圍天子必以<lb/>
<pb n="KR3a0015_SBCK_005-19a"/>
　我倉卒無援我張吾軍容今數十里晝則旌旗相<lb/>
　續夜則鉦鼓相應虜必以爲救兵雲集覩塵而遁<lb/>
　不然彼衆我寡不能乆矣定興從之師次崞縣始<lb/>
　畢遁去此乃我弱敵强示之以强動之令去故敵<lb/>
　之來去一皆從我之形也○梅堯臣曰形亂弱而<lb/>
　必從○王晳曰誘敵使必從○何氏曰移形變勢<lb/>
　誘動敵人敵昧於戰必落我計中而來力足制之<lb/>
　○張預曰形之以羸弱敵必來從晉楚相攻苗賁<lb/>
　皇謂晉侯曰若欒范易行以誘之中行二卻必克<lb/>
　二穆果敗楚師又楚伐隋羸師以張之季良曰楚<lb/>
<pb n="KR3a0015_SBCK_005-19b"/>
　之羸誘我也皆此二義也<lb/>
予之敵必取之<lb/>
曹操曰以利誘敵敵逺離其壘而以便勢擊其空<lb/>
虚孤特也○杜牧曰曹公與袁紹相持官渡曹公<lb/>
循河而西紹於是渡河追公公營南阪下馬解鞍<lb/>
時白馬輜重就道諸將以爲敵騎多不如還營荀<lb/>
　攸曰此所以餌敵也安可去之紹將文醜與劉備<lb/>
　將五六千騎前後繼至或分趨輜重公曰可矣乃<lb/>
皆上馬時騎不滿六百人遂大破之斬文醜○梅<lb/>
堯臣曰示畏怯而必取○王晳曰餌敵使必取予<lb/>
<pb n="KR3a0015_SBCK_005-20a"/>
與同○張預曰誘之以小利敵必來取吳以囚徒<lb/>
誘越楚以樵者誘絞是也<lb/>
以利動之以卒待之<lb/>
曹操曰以利動敵也○李筌曰後漢大司馬鄧禹<lb/>
之攻赤眉也赤眉佯此棄輜重而遁車皆載土覆<lb/>
之以豆禹軍乏食競趨之不爲行列赤眉伏兵奄<lb/>
至擊之禹大敗則其義也○杜牧曰以利動敵敵<lb/>
旣從我則嚴兵以待之上文所解是也○梅堯臣<lb/>
曰以上數事動誘動而從我則以精卒待之○王<lb/>
晳曰或使之從或使之取必先嚴兵以待之也○<lb/>
<pb n="KR3a0015_SBCK_005-20b"/>
　何氏曰敵貪我利則失行列利旣能動則以所待<lb/>
　之卒擊之無不勝也如曹公西征馬超與超夾關<lb/>
　爲軍公急持之而濳遣徐晃朱靈等夜渡蒲坂津<lb/>
　據河西爲營公自潼關北渡未濟超赴船急戰公<lb/>
　放牛馬以餌賊賊亂取牛馬公得渡循河爲甬道<lb/>
　而南賊退距渭口公乃多設疑兵濳以舟載兵入<lb/>
　渭爲浮橋夜分兵結營於渭南賊夜攻營伏兵奮<lb/>
　擊破之十六國南梁秃髪傉檀守姑臧後秦姚興<lb/>
　遣將姚弼等至於城下傉檀驅牛羊於野弼衆採<lb/>
　掠傉檀分兵擊大破之後魏末大將廣陽王元深<lb/>
<pb n="KR3a0015_SBCK_005-21a"/>
　伐北狄使于謹單騎入賊中示以恩信於是西部<lb/>
　鐡勒酋長乜列河等三萬餘戸竝欵附相率南遷<lb/>
　廣陽欲與謹至折敷嶺迎接之謹曰破六汗拔陵<lb/>
　兵衆不少聞乜列河等歸附必來邀擊彼若先據<lb/>
　險要則難與爭鋒今以乜列河等餌之當競來抄<lb/>
　掠然後設伏而待必指掌破之廣陽然其計拔陵<lb/>
　果來邀擊破乜列河於嶺上部衆皆没謹伏兵發<lb/>
　賊遂大敗悉收得乜列河之衆○張預曰形之旣<lb/>
　從予之又取是能以利動之而來也則以勁卒待<lb/>
　之李靖以卒爲本以本待之者謂正兵節制之師<lb/>
<pb n="KR3a0015_SBCK_005-21b"/>
故善戰者求之於勢不責於人<lb/>
　杜佑曰言勝負之道自圖於中不求之下責怒師<lb/>
衆强使力進也若秦穆悔過不替孟明也<lb/>
故能擇人而任勢<lb/>
　一作故能擇人而任之諸家作任勢者多矣○曹<lb/>
操曰求之於勢者專任權也不責於人者權變明<lb/>
　也○李筌曰得勢而戰人怯者能勇故能擇其所<lb/>
能任之夫勇者可戰謹慎者可守智者可說無棄<lb/>
物也○杜牧曰言善戰者先料兵勢然後量人之<lb/>
材隨短長以任之不責成於不材者也曹公征張<lb/>
<pb n="KR3a0015_SBCK_005-22a"/>
　魯於漢中張遼李典樂進將一千餘人守合淝敎<lb/>
　與護軍薛悌署函邊曰賊至乃發俄而吳孫權十<lb/>
　萬人衆圍合淝乃共發敎曰若孫權至者張李將<lb/>
　軍出戰樂將軍守護軍勿得與戰諸將皆疑遼曰<lb/>
　公征在外比救至彼破我必矣是以敎及其未合<lb/>
　逆擊之折其威勢以安衆心然後可守成敗之機<lb/>
　在此一舉典與遼同岀果大破孫權吳人奪氣還<lb/>
　脩守備衆心乃安權攻城十日不拔乃退孫盛論<lb/>
　曰夫兵詭道也至於合淝之守懸弱無援專任勇<lb/>
　者則好戰生患專任怯者則懼心難保且彼衆我<lb/>
<pb n="KR3a0015_SBCK_005-22b"/>
　寡衆者必懷貪惰我以致命之師擊貪惰之卒其<lb/>
　勢必勝勝而後守則必固矣是以魏武雜選武力<lb/>
　參以異同爲之宻敎節宣其用事至而應若合符<lb/>
　契也○賈林曰讀爲擇人而任勢言示以必勝之<lb/>
　勢使人從之豈更外責於人求其勝敗擇勇怯之<lb/>
　人任進退之勢○陳皥曰善戰者專求於勢見利<lb/>
　速進不爲敵先專任機權不責成於人苟不獲巳<lb/>
　而用人即須擇而任之○杜佑曰權變之明能簡<lb/>
　置於人任已之形勢也○梅堯臣曰用人以勢則<lb/>
　易責人以力則難能者當在擇人而任勢○何氏<lb/>
<pb n="KR3a0015_SBCK_005-23a"/>
曰得勢自勝不專責人以力也○王晳曰謂將能<lb/>
擇人任勢以戰則自然勝矣人者謂偏禆與○張<lb/>
預曰任人之法使貪使愚使智使勇各任自然之<lb/>
勢不責人之所不能故隨材大小擇而任之尉繚<lb/>
子曰因其所長而用之言三軍之中有長於歩者<lb/>
有長於騎者因能而用則人盡其材又晉侯類能<lb/>
　而使之是也<lb/>
任勢者其戰人也如轉木石木石之性安則静危則<lb/>
動方則止圓則行<lb/>
曹操曰任自然勢也○李筌曰任勢御衆當如此<lb/>
<pb n="KR3a0015_SBCK_005-23b"/>
　也○杜佑曰言投之安地則安投之危地則危不<lb/>
　知有所囬避也任勢自然也方圓之形猶兵勝負<lb/>
　之形○梅堯臣曰木石重物也易以勢動難以力<lb/>
　移三軍至衆也可以勢戰不可以力使自然之道<lb/>
　也何氏同梅堯臣註○張預曰木石之性置之安<lb/>
　地則靜置之危地則動方正則止圓斜則行自然<lb/>
　之勢也三軍之衆甚䧟則不懼無所往則固不得<lb/>
　已則闘亦自然之道<lb/>
故善戰人之勢如轉圓石於千仞之山者勢也<lb/>
　李筌曰蒯通以爲坂上走丸言其易也○杜牧曰<lb/>
<pb n="KR3a0015_SBCK_005-24a"/>
　轉石於千仞之山不可止遏者在山不在石也戰<lb/>
　人有百勝之勇强弱一貫者在勢不在人也杜公<lb/>
　元凱曰昔樂毅藉濟西一戰能幷强齊今兵威巳<lb/>
　成如破竹數節之後迎刃自解無復著手此勢也<lb/>
　勢不可失乃東下建鄴終滅吳此篇大抵言兵貴<lb/>
　任勢以險迅疾速爲本故能用力少而得功多也<lb/>
　○梅堯臣曰圓石在山屹然其勢一人推之千人<lb/>
　莫制也○王晳曰石不能自轉因山之勢而不可<lb/>
　遏也戰不能妄勝因兵之勢而不可支也○張預<lb/>
　曰石轉於山而不可止遏者由勢使之也兵在於<lb/>
<pb n="KR3a0015_SBCK_005-24b"/>
險而不可制禦者亦勢使之也李靖曰兵有三勢<lb/>
將輕敵士樂戰志勵靑雲氣等飄風謂之氣勢關<lb/>
山狹路羊腸狗門一夫守之千人不過謂之地勢<lb/>
因敵怠慢勞役饑渴前營未舎後軍半濟謂之因<lb/>
勢故用兵任勢如峻坂走丸用力至微而成功甚<lb/>
慱也<lb/>
孫子集註卷之五<lb/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_006-1a"/>
孫子集註卷之六<lb/>
　　　虚實篇<hi>曹操曰能虚實彼己也○李筌曰善用兵者以虚爲實善破敵者以實爲</hi>
<hi>虚故次其篇○杜牧曰夫兵者避實擊虚先須識彼我之虚實也○王晳曰凡自守以實</hi>
<hi>攻敵以虚也○張預曰形篇言攻守勢篇說奇正善用兵者先知攻守兩齊之法然後知</hi>
<hi>奇正先知奇正相變之術然後知虚實蓋奇正自攻守而用虚實</hi>
<hi>由奇正而見故次勢</hi>
孫子曰凡先處戰地而待敵者佚<lb/>
　曹操李筌並曰力有餘也○賈林曰先處形勝之<lb/>
　地以待敵者則有備豫士馬閑逸○杜佑同賈林<lb/>
　註○王晳同曹操註○張預曰形勢之地我先據<lb/>
<pb n="KR3a0015_SBCK_006-1b"/>
　之以待敵人之來則士馬閑逸而力有餘<lb/>
後處戰地而趨戰者勞<lb/>
李筌曰力不足也太一遁甲云彼來攻我則我爲<lb/>
　主彼爲客主易客難也是以太一遁甲言其定計<lb/>
　之義故知勞佚事不同先後勢異○杜牧曰後周<lb/>
　遣將帥突厥之衆逼齊齊將叚韶禦之時大雪之<lb/>
　後周人以歩卒爲前鋒從西而下去城二里諸將<lb/>
　欲逆擊之韶曰歩人氣力勢自有限今積雪旣厚<lb/>
　逆戰非便不如陳以待之彼勞我佚破之必矣旣<lb/>
　而交戰大破之前鋒盡殪自餘遁矣○賈林曰敵<lb/>
<pb n="KR3a0015_SBCK_006-2a"/>
　處便利我則不徃引兵别據示不敵其軍敵謂我<lb/>
　無謀必來攻襲如此則反令敵倦而我不勞○孟<lb/>
　氏曰若敵巳處便勢之地巳方赴利士馬勞倦則<lb/>
　不利矣○梅堯臣曰先至待敵則力完後至趨戰<lb/>
　則力屈○何氏曰戰國秦師伐韓圍閼與趙遣將<lb/>
　趙奢救之軍士許歷曰秦人不意趙師至此其來<lb/>
　氣盛將軍必厚集其陳以待之不然必敗又曰先<lb/>
　據北山者勝後至者敗趙奢卽發萬人趨之秦兵<lb/>
　後至爭山不得上趙奢縱兵擊之大破秦軍遂解<lb/>
　閼與之圍後漢初諸將征隗囂爲囂所敗光武令<lb/>
<pb n="KR3a0015_SBCK_006-2b"/>
　悉軍栒邑未及至隗囂乗勝使其將王元行巡將<lb/>
　二萬餘人下隴因分遣巡取栒邑漢將馮異卽馳<lb/>
　馬欲先據之諸將皆曰虜兵盛而新乗勝不可與<lb/>
　爭宜止軍此地徐思方略異曰虜兵方盛臨境狃<lb/>
　忲小利遂欲深入若得栒邑三輔動揺是吾憂也<lb/>
　夫攻者不足守者有餘今先據城以佚待勞非所<lb/>
　以爭鋒也遂濳往閉城偃旗鼓行巡不知馳赴之<lb/>
　異乗其不意卒擊鼓建旗而出巡軍驚亂奔走追<lb/>
　而大破之東魏將齊神武伐西魏軍過蒲津渉洛<lb/>
　至許原西魏將周文帝軍至沙苑齊神武聞周文<lb/>
<pb n="KR3a0015_SBCK_006-3a"/>
　至引軍來會詰朝候騎告齊神武軍且至周文歩<lb/>
　將李弼曰彼衆我寡不可平地置陳此東十里有<lb/>
　渭曲可先據以待之遂軍至渭曲背水東西爲陳<lb/>
　合戰大破之○張預曰便利之地彼巳據之我方<lb/>
　趨彼以戰則士馬勞倦而力不足或謂所戰之地<lb/>
　我宜先到立陳以待彼則已佚矣彼先結陳我後<lb/>
　至則我勞矣若宋人巳成列椘師未旣濟之類<lb/>
故善戰者致人而不致於人<lb/>
　李筌曰故能致人之勞不致人之佚也○杜牧曰<lb/>
　致令敵來就我我當蓄力待之不就敵人恐我勞<lb/>
<pb n="KR3a0015_SBCK_006-3b"/>
　也後漢張歩將費邑分遣其弟敢守巨里耿弇進<lb/>
　兵先脅巨里使多伐樹木揚言以填坑壍數日有<lb/>
　降者言邑聞弇欲攻巨里謀來救之弇乃嚴令軍<lb/>
　中趨修攻具宣勒諸部後三日當悉力攻巨里城<lb/>
　隂緩生口令得亡歸歸者以弇期告邑至日果自<lb/>
　將精兵三萬餘人來救之弇喜謂諸將曰吾修攻<lb/>
　具者欲誘致邑耳今來適其所求也卽分三千人<lb/>
　守巨里自引精兵上岡阪乗高大破之遂臨陳斬<lb/>
　費邑杜佑曰言兩軍相遠彊弱俱敵彼可使歷險<lb/>
　而來我不可歷險而往必能引致敵人巳不往從<lb/>
<pb n="KR3a0015_SBCK_006-4a"/>
　也○梅堯臣曰能令敵來則敵勞我不往就則我<lb/>
佚○王晳曰致人者以佚乗其勞致於人者以勞<lb/>
　乗其佚○何氏曰令敵自來○張預曰致敵來戰<lb/>
　則彼勢常虚不往赴戰則我勢常實此乃虚實彼<lb/>
我之術也耿弇先逼巨里以誘致費邑近之<lb/>
能使敵人自至者利之也<lb/>
曹操曰誘之以利也○李筌曰以利誘之敵則自<lb/>
遠而至也趙將李牧誘匈奴則其義也○杜牧曰<lb/>
李牧大縱畜牧人衆滿野匈奴小入佯北不勝以<lb/>
數千人委之單于大喜率衆來入牧大破之殺匈<lb/>
<pb n="KR3a0015_SBCK_006-4b"/>
　奴十萬騎單于奔走歲餘不敢犯邊也○梅堯臣<lb/>
　曰何能自來示之以利○何氏曰以利誘之而來<lb/>
　我佚敵勞○張預曰所以能致敵之來者誘之以<lb/>
　利耳李牧佯北以致匈奴楊素毁車以誘突厥是<lb/>
　也<lb/>
能使敵人不得至者害之也<lb/>
　曹操曰出其所必趨攻其所必救○李筌曰害其<lb/>
所急彼必釋我而自固也魏人冦趙邯鄲乞師於<lb/>
齊齊將田忌欲救趙孫臏曰夫解紛者不控捲救<lb/>
闘者不摶撠批亢擣虚形格勢禁則自解爾今二<lb/>
<pb n="KR3a0015_SBCK_006-5a"/>
　國相持輕銳竭於外疲老殆於内我襲其虚彼必<lb/>
　解圍而奔命所謂一舉存趙而弊魏也後魏果釋<lb/>
　趙而奔大梁遭齊人於馬陵魏師敗績○杜牧曰<lb/>
　曹公攻河北師次頓丘黒山賊于毒等攻武陽曹<lb/>
　公乃引兵西入山攻毒本屯毒聞之棄武陽還曹<lb/>
　公要擊於内大破之也○陳皥曰子胥疲楚師孫<lb/>
　臏走魏將之類也○杜佑曰致其所必走攻其所<lb/>
　必救能守其險害之要路敵不得自至故王子曰<lb/>
　一猫當穴萬䑕不敢出一虎當溪萬鹿不敢過○<lb/>
　梅堯臣曰敵不得來當制之以害○王晳曰以害<lb/>
<pb n="KR3a0015_SBCK_006-5b"/>
　形之敵患之而不至○張預曰所以能令敵人必<lb/>
　不得至者害其所顧愛耳孫臏宜走大梁而解邯<lb/>
　鄲之圍是也<lb/>
故敵佚能勞之<lb/>
　曹操曰以事煩之○李筌曰攻其不意使敵疲於<lb/>
　奔命○杜牧曰高熲言平陳之䇿於隋祖曰江北<lb/>
　寒田收差晩江南土熱水田早熟量彼收穫之際<lb/>
　徵兵上馬聲言掩襲彼必屯兵禦守足得廢其農<lb/>
　時彼旣聚兵我便解甲於是陳人始病○梅堯臣<lb/>
　曰撓之使不得休息○王晳曰巧致之也○何氏<lb/>
<pb n="KR3a0015_SBCK_006-6a"/>
　曰春秋時吳王闔閭問於伍員曰伐楚何如對曰<lb/>
　楚執政衆莫適任患若爲三師以肄焉一師至彼<lb/>
　必皆出彼出則歸彼歸則出彼必道弊亟肄以疲<lb/>
之多方以誤之旣罷而後以三軍繼之必大克之<lb/>
　闔閭從之楚於是乎始病吳遂入郢○張預曰爲<lb/>
多方以誤之之術使其不得休息或曰彼若先處<lb/>
戰地以待我則是彼佚也我不可趨而與之戰我<lb/>
旣不往彼必自來卽是變佚爲勞也<lb/>
飽能饑之<lb/>
曹操曰絶糧道以饑之○李筌曰焚其積聚芟其<lb/>
<pb n="KR3a0015_SBCK_006-6b"/>
　禾苗絶其糧道○杜牧曰我爲主敵爲客則可以<lb/>
　絶糧道而饑之如我爲客敵爲主則如之何答曰<lb/>
　饑敵之術非止絶糧道但能饑之則是隋高熲平<lb/>
　陳之䇿曰江南土薄舍多茅竹有畜積皆非地窖<lb/>
　密遣人因風縱火待敵修立更復燒之不出數年<lb/>
　自可財力俱盡遂行其䇿由是陳人益困三國時<lb/>
　諸葛誕文欽據壽春及招吳請援司馬景王討之<lb/>
　謂諸將曰彼當突圍決一朝之命或謂大軍不能<lb/>
　乆省食減口冀有他變料賊之情不出此二者當<lb/>
　多方以亂之因命合圍遣羸疾寄穀淮北廪軍士<lb/>
<pb n="KR3a0015_SBCK_006-7a"/>
　豆人三升誕欽聞之果喜景王愈羸形以示之誕<lb/>
　等益寛恣食俄而城中糧盡攻而拔之隋末宇文<lb/>
　化及率兵攻李密於黎陽密知化及糧少因僞和<lb/>
　之以弊其衆化及大喜恣其兵食冀密饋之其後<lb/>
　食盡其將王智略張童仁等率所部兵歸於密前<lb/>
　後相繼化及以此遂敗○陳皥曰饑敵之術在臨<lb/>
　事應機○梅堯臣曰要其糧使不得饋○王晳曰<lb/>
　謂敵人足食我能使之饑乏耳曹公曰絶其糧道<lb/>
　晳謂火積亦是也何氏曰如吳楚反周亞夫曰楚<lb/>
　丘剽輕難與爭鋒願以梁委之絶其食道乃可制<lb/>
<pb n="KR3a0015_SBCK_006-7b"/>
　也亞夫會兵滎陽吳攻梁梁急請救亞夫引兵東<lb/>
　北走昌邑深壁而守使輕騎弓高侯等絶吳楚兵<lb/>
　後食道兵乏糧饑欲退數挑戰終不出乃引兵去<lb/>
　精兵追擊大破之王莾末天下亂光武兄伯升起<lb/>
　兵討莾爲莾將甄阜梁丘賜所敗復收會兵衆還<lb/>
　保於棘陽阜賜乘勝留輜重於藍鄕引精兵十餘<lb/>
　萬人南渡橫臨沘水阻兩山間爲營絶後橋示無<lb/>
　還心伯升於是大饗軍士設盟約休卒三日爲六<lb/>
　部潜師夜起襲取藍鄕盡獲其輜重明晨自南攻<lb/>
　甄阜下江兵自東南攻梁丘賜乏食陳潰遂斬阜<lb/>
<pb n="KR3a0015_SBCK_006-8a"/>
　賜唐輔公祏遣其僞將馮惠亮陳當世領水軍屯<lb/>
　于愽望山陳正通河間王孝㳟徐紹宗率歩騎軍<lb/>
　于靑州山河間王孝㳟至堅壁不與闘使奇兵斷<lb/>
　其糧道賊漸餒夜薄我營孝㳟安卧不動明日縱<lb/>
　羸兵以攻賊壘使盧祖尚率精騎列陳以待之俄<lb/>
　而攻壘者敗走出追奔數里遇祖尚軍與戰大敗<lb/>
　之正通棄營而走○張預曰我先舉兵則我爲客<lb/>
　彼爲主爲客則食不足爲主則飽有餘若奪其畜<lb/>
　積掠其田野因糧於彼館榖於敵則我反飽彼反<lb/>
　饑矣則是變客爲主也不必焚其積聚廢其農時<lb/>
<pb n="KR3a0015_SBCK_006-8b"/>
　然後能饑敵矣或彼爲客則絶其糧道廣武君欲<lb/>
　請奇兵以遮絶韓信軍後是也<lb/>
安能動之<lb/>
曹操曰攻其所必愛岀其所必趨則使敵不得不<lb/>
　相救也○李筌曰岀其所必趨擊其所不意攻其<lb/>
　所不愛使不得不救也○杜牧曰司馬宣王攻公<lb/>
　孫文懿於遼東阻遼水以拒魏軍宣王曰賊堅營<lb/>
　高壘以老我師攻之正入其計古人云敵雖高壘<lb/>
　不得不與我戰者攻其所必救我今直指襄平則<lb/>
　人懷内懼懼而求戰破之必矣遂整陳而過賊見<lb/>
<pb n="KR3a0015_SBCK_006-9a"/>
　兵出其後果來邀之乃縱擊大破之竟平遼東○<lb/>
　陳皥曰左傳楚伐宋宋告急於晉晉先軫曰我執<lb/>
曹君而分曹衞之田以賜宋人楚愛曹衞必不許<lb/>
　也喜賂怒頑能無戰乎遂破楚師○孟氏註同曹<lb/>
　操○梅堯臣曰趨其所顧所不得止○王晳同李<lb/>
筌註○何氏曰攻其所愛豈能安視而不動哉○<lb/>
　張預曰彼方安守以爲自固之術不欲速戰則當<lb/>
攻其所必救使不得巳而須出臾騈堅壁秦伯挑<lb/>
　其禆將遂皆出戰是也<lb/>
出其所不趨趨其所不意<lb/>
<pb n="KR3a0015_SBCK_006-9b"/>
曹操曰使敵不得相往而救之也○何氏曰令敵<lb/>
人須應我<lb/>
行千里而不勞者行於無人之地也<lb/>
曹操曰出空擊虚避其所守擊其不意<lb/>
李筌曰出敵無備從孤擊虚何人之有<lb/>
杜牧曰梁元帝時西蜀稱帝率兵東下將攻元帝<lb/>
西魏大將周文帝曰平蜀制梁在茲一舉諸將多<lb/>
有異同文帝謂將軍尉遲迥曰伐蜀之事一以委<lb/>
公然計將安出㢠曰蜀與中國隔絶百餘年矣恃<lb/>
　其山川險阻不虞我師之至宜以精甲銳騎星夜<lb/>
<pb n="KR3a0015_SBCK_006-10a"/>
　奔襲之平路則倍道兼行險途則緩兵漸進出其<lb/>
　不意衝其腹心必向風不守竟以平蜀言不勞者<lb/>
　空虚之地無敵人之虞行止在我故不勞也○陳<lb/>
　皥曰夫言空虚者非止爲敵人不備也但備之不<lb/>
　嚴守之不固將弱兵亂糧少勢孤我整軍臨之彼<lb/>
　必望風自潰是我不勞苦如行無人之地○梅堯<lb/>
　臣曰出所不意○何氏曰曹公北征烏桓謀臣郭<lb/>
　嘉曰兵遺神速今千里襲人輜重多難以趨利且<lb/>
　彼聞之得以爲備不如留輜重輕兵兼道以出掩<lb/>
　其不意公乃密出盧龍塞直指單于庭虜卒聞公<lb/>
<pb n="KR3a0015_SBCK_006-10b"/>
　至惶怖合戰大破之斬蹋頓及名王巳下又唐吐<lb/>
　谷渾冦邊以李靖爲西海道行軍大總管輕途二<lb/>
　千里行空虚之地平吐谷渾而還故太宗曰且李<lb/>
　靖三千輕騎深入虜庭克復定襄古今未有也○<lb/>
　張預曰掩其空虚攻其無備雖千里之征人不疲<lb/>
勞若鄧艾伐蜀由隂平之徑行無人之地七百餘<lb/>
　里是也<lb/>
攻而必取者攻其所不守也<lb/>
李筌曰無虞易取○杜牧曰警其東擊其西誘其<lb/>
前襲其後後漢張歩都劇使弟藍守西安又令别<lb/>
<pb n="KR3a0015_SBCK_006-11a"/>
　將守臨淄去臨淄四十里耿弇引軍營其間弇視<lb/>
　西安城小而堅藍兵又精臨淄名雖大其實易攻<lb/>
　弇令軍吏治攻具後五日攻西安縱生口令歸藍<lb/>
　聞之晨夜守城至期夜半弇勒諸將蓐食及明至<lb/>
　臨淄城下護軍荀梁等爭之以爲宜速攻西安弇<lb/>
　曰西安聞吾欲攻日夜爲備臨淄出其不意至必<lb/>
　驚擾吾攻之一日必拔拔臨淄卽西安勢孤所謂<lb/>
　擊一得兩盡如其䇿後漢末朱雋擊黄巾賊帥韓<lb/>
　忠於宛雋作長圍起土山以臨其城内因鳴鼓攻<lb/>
　其西南賊悉衆赴之雋自將精兵五千掩其東北<lb/>
<pb n="KR3a0015_SBCK_006-11b"/>
　乗城而入忠乃退保小城惶懼乞降○陳皥曰國<lb/>
　家征上黨王宰知劉稹恃天井之險不爲固守之<lb/>
　計宰悉力攻奪而後守稹失其險終䧟其巢穴也<lb/>
　○梅堯臣曰言擊其南實攻其北○王晳曰攻其<lb/>
　虚也謂將不能兵不精壘不堅備不嚴救不及食<lb/>
　不足心不一爾○張預曰善攻者動於九天之上<lb/>
　使敵人莫之能備莫之能備則吾之所攻者乃敵<lb/>
　之所不守也耿弇之克臨淄朱雋之討黄巾但其<lb/>
　一端耳<lb/>
守而必固者守其所不攻也<lb/>
<pb n="KR3a0015_SBCK_006-12a"/>
　杜牧曰不攻尚守何況其所攻乎漢太尉周亞夫<lb/>
　擊七國於昌邑也賊奔壁東南陬亞夫使備其西<lb/>
　北俄而賊精卒攻西北不得入因遁走追破之○<lb/>
　陳皥曰無慮敵不攻慮我不守無所不攻無所不<lb/>
　守乃用兵之計備也○梅堯臣曰賊擊我西亦備<lb/>
　乎東○王晳曰守以實也謂將能兵精壘堅備嚴<lb/>
　救及食足心一爾○張預曰善守者藏於九地之<lb/>
　下使敵人莫之能測莫之能測則吾之所守者乃<lb/>
　敵之所不攻也周亞夫擊東南而備西北亦是其<lb/>
　一端也<lb/>
<pb n="KR3a0015_SBCK_006-12b"/>
故善攻者敵不知其所守善守者敵不知其所攻<lb/>
曹操曰情不泄也○李筌曰善攻者器械多也東<lb/>
魏高歡攻鄴是也善守謹備也周韋孝寛守晉州<lb/>
是也○杜牧曰攻取備禦之情不泄也○賈林曰<lb/>
教令行人心附備守堅固微隱無形敵人猶豫智<lb/>
無所措也梅堯臣曰善攻者機密不泄善守者周<lb/>
備不隙○王晳曰善攻者待敵有可勝之隙速而<lb/>
攻之則使其不能守也善守者常爲不可勝則使<lb/>
其不能攻也云不知者攻守之計不知所出耳○<lb/>
何氏曰言攻守之謀令不可測○張預曰夫守則<lb/>
<pb n="KR3a0015_SBCK_006-13a"/>
不足攻則有餘所謂不足者非力弱也蓋示敵以<lb/>
不足則敵必來攻此是敵不知其所攻也所謂有<lb/>
餘者非力彊也蓋示敵以有餘則敵必自守此是<lb/>
敵不知其所守也情不外泄積乎攻守者也<lb/>
微乎微乎至於無形神乎神乎至於無聲故能爲敵<lb/>
之司命<lb/>
　李筌曰言二遁用兵之奇正攻守微妙不可形於<lb/>
　言說也微妙神乎敵之死生懸形於我故曰司命<lb/>
　○杜牧曰微者靜也神者動也靜者守動者攻敵<lb/>
　之死生悉懸於我故如天之司命○杜佑曰言其<lb/>
<pb n="KR3a0015_SBCK_006-13b"/>
　㣲妙所不可見也言變化之形倐忽若神故能料<lb/>
　敵死生若天之司命也○梅堯臣曰無形則微密<lb/>
　不可得而窺無聲則神速不可得而知○王晳曰<lb/>
　微密則難窺神速則難應故能制敵之命○何氏<lb/>
　曰武論虚實之法至於神微而後見成功之極也<lb/>
　吾之實使敵視之爲虚吾之虚使敵視之爲實敵<lb/>
　之實吾能使之爲虚敵之虚吾能知其非實蓋敵<lb/>
　不識吾虚實而吾能審敵之虚實也吾欲攻敵也<lb/>
　知彼所守者爲實而所不守者爲虚吾將避其堅<lb/>
　而攻其脆批其亢而擣其虚敵欲攻我也知彼所<lb/>
<pb n="KR3a0015_SBCK_006-14a"/>
　攻者爲不急而所不攻者爲要吾將示敵之虚而<lb/>
　闘吾之實彼示形在東而吾設備於西是故吾之<lb/>
　攻也彼不知其所當守吾之守也敵不料其所當<lb/>
　攻攻守之變岀於虚實之法或藏九地之下以喻<lb/>
　吾之守或動九天之上以比吾之攻滅跡而不可<lb/>
　見韜聲而不可聞若從地出天下倐岀間入星耀<lb/>
　鬼行入乎無間之域旋乎九泉之淵微之微者神<lb/>
　之神者至於天下之明目不能窺其形之微天下<lb/>
　之聰耳不能聽其聲之神有形者至於無形有聲<lb/>
　者至於無聲非無形也敵人不能窺也非無聲也<lb/>
<pb n="KR3a0015_SBCK_006-14b"/>
敵人不能聽也虚實之變極也善守兵者通於虚<lb/>
實之變遂可以入於神微之奧不善者案然尋微<lb/>
窮神而泥其用兵之跡不能泯其形聲而至於聞<lb/>
見者是不知神微之妙固在虚實之變也三軍之<lb/>
衆百萬之師安得無形與聲哉但敵人不能窺聽<lb/>
耳○張預曰攻守之術微妙神密至於無形之可<lb/>
覩無聲之可聞故敵人死生之命皆主於我也<lb/>
進而不可禦者衝其虚也退而不可追者速而不可<lb/>
及也<lb/>
曹操曰卒往進攻其虚懈退又疾也○李筌曰進<lb/>
<pb n="KR3a0015_SBCK_006-15a"/>
　者襲空虚懈怠退者必輜重在先行遠而大軍始<lb/>
　退是以不可追後趙王石勒兵在葛陂苦雨欲班<lb/>
　師于鄴懼晉人躡其後用張賔計令輜重先行遠<lb/>
　而不可及也此筌以速字爲遠者也○杜牧曰旣<lb/>
　攻其虚敵必敗敗䘮之後安能追我我故得以疾<lb/>
　退也○陳皥曰杜說非也曹公之圍張繡也城未<lb/>
　拔力未屈而去之繡兵出襲其後賈詡止之繡不<lb/>
　聽果𬒳曹公所敗繡謂詡曰公旣能知其敗必能<lb/>
　知其勝詡曰復以敗卒襲之繡從之曹公果敗豈<lb/>
　是敗喪之後不能追之哉蓋言乗虚而進敵不知<lb/>
<pb n="KR3a0015_SBCK_006-15b"/>
　所禦逐利而退敵不知所追也○杜佑曰衝突其<lb/>
　虚空也○梅堯臣曰進乗其虚則莫我禦退因其<lb/>
　弊則莫我追○何氏曰兵進則衝虚兵退則利速<lb/>
　我能制敵而敵不能制我也○張預曰對壘相持<lb/>
　之際見彼之虚隙則急進而擣之敵豈能禦我也<lb/>
　獲利而退則速還璧以自守敵豈能追我也兵之<lb/>
　情主速風來電往敵不能制<lb/>
故我欲戰敵雖高壘深溝不得不與我戰者攻其所<lb/>
必救也<lb/>
　曹操李筌曰絶其糧道守其歸路攻其君主也○<lb/>
<pb n="KR3a0015_SBCK_006-16a"/>
　杜牧曰我爲主敵爲客則絶其糧食守其歸路若<lb/>
　我爲客敵爲主則攻其君主司馬宣王攻遼東直<lb/>
　指襄平是也○梅堯臣曰攻其要害○王晳曰曹<lb/>
　公曰絶糧道守歸路攻君主也晳謂敵若堅守但<lb/>
　能攻其所必救則與我戰矣若耿弇欲攻巨里以<lb/>
　致費邑亦是也○何氏曰如魏將司馬宣王征公<lb/>
　孫文懿汎舟濳濟遼水作長圍忽棄賊而向襄平<lb/>
　諸將言不攻賊而作長圍非所以示衆也宣王曰<lb/>
　賊堅營高壘欲以老吾兵也古人言曰敵雖高壘<lb/>
　不得不與我戰者攻其所必救也賊大衆在此則<lb/>
<pb n="KR3a0015_SBCK_006-16b"/>
　窟穴虚矣我直指襄平必人懷内懼懼而求戰破<lb/>
　之必矣遂整陳而過賊見兵出其後果邀之宣王<lb/>
　謂諸將曰所以不攻其營正欲致此不可失也乃<lb/>
　縱兵逆擊大破之三戰皆捷唐馬燧討田恱時軍<lb/>
　糧少恱深璧不戰燧令諸軍持十日糧進次倉口<lb/>
　與恱夾洹水而軍李抱真李芃問曰糧少而深入<lb/>
　何也燧曰糧少利速戰兵法善於致人不致於人<lb/>
　今田恱與淄靑兖三軍爲首尾計欲不戰以老我<lb/>
　師若分兵擊其左右兵少未可必破恱且來救是<lb/>
　前後受敵也兵法所謂攻其必救彼固當戰也燧<lb/>
<pb n="KR3a0015_SBCK_006-17a"/>
　爲諸軍合而破之燧乃造三橋道逾洹水日挑戰<lb/>
　恱不敢出恒州兵以軍少懼爲燧所幷引軍合於<lb/>
　恱恱與燧明日復挑戰乃伏兵萬人欲邀燧燧乃<lb/>
　引諸軍半夜皆食先雞鳴時擊鼓吹角濳師傍洹<lb/>
　水徑赴魏州令曰聞賊至則止爲陳又令百騎吹<lb/>
　鼓角皆留於後仍抱薪持火待軍畢發止鼓角匿<lb/>
　其旁伺恱軍畢渡焚其橋軍行十數里乃率淄靑<lb/>
　兖州歩騎四萬餘人踰橋掩其後乘風縱火鼓譟<lb/>
　而進燧乃坐甲令無動命前除草斬荆棘廣百歩<lb/>
　以爲陳募勇力得五千餘人分爲前列以俟賊至<lb/>
<pb n="KR3a0015_SBCK_006-17b"/>
　比恱軍至則火止氣乏力少衰乃縱兵擊之恱軍<lb/>
　大敗恱走橋橋巳焚矣恱軍亂赴水斬首二萬淄<lb/>
　青軍殆盡○張預曰我爲客彼爲主我兵彊而食<lb/>
　少彼勢弱而糧多則利在必戰敵人雖有金城湯<lb/>
　池之固不得守其險而必來與我戰者在攻其所<lb/>
　顧愛使之相救援也若楚人圍宋晉將救之狐偃<lb/>
　曰楚始得曹而新婚於衞若伐曹衞楚必救之則<lb/>
　宋免矣從之而解又晉宣帝討公孫文懿忽棄賊<lb/>
　而走襄平討其巢穴賊果出邀之遂逆擊三戰皆<lb/>
　捷亦其義也<lb/>
<pb n="KR3a0015_SBCK_006-18a"/>
我不欲戰畫地而守之<lb/>
曹操曰軍不欲煩也○李筌曰拒境自守也若入<lb/>
　敵境則用天一遁甲真人閉六戊之法以刀畫地<lb/>
　爲營也○孟氏曰以物畫地而守喻其易也蓋我<lb/>
　能戾敵人之心不敢至也<lb/>
敵不得與我戰者乖其所之也<lb/>
　曹操曰乖戾也戾其道示以利害使敵疑也○李<lb/>
筌曰乖異也設竒異而疑之是以敵不可得與我<lb/>
戰漢上谷太守李廣縱馬卸安疑也○杜牧曰言<lb/>
　敵來攻我我不與戰設權變以疑之使敵人疑惑<lb/>
<pb n="KR3a0015_SBCK_006-18b"/>
　不決與初來之心乖戾不敢與我戰也曹公爭漢<lb/>
　中地蜀先主拒之時將趙雲守别屯將數十騎輕<lb/>
　出卒遇大軍雲且闘且却公軍追至圍雲入營史<lb/>
　大開門偃旗息鼓曹公軍疑有伏引去諸葛武侯<lb/>
　屯於陽平使魏延諸將幷兵東下武侯惟留萬人<lb/>
　守城候白司馬宣王曰亮在城中兵少力弱將士<lb/>
　失色亮時意氣自若勑軍中悉卧旗息鼓不得輙<lb/>
　出開四門掃地却灑宣王疑有㐲於是引去趨北<lb/>
　山亮謂參佐曰司馬懿謂吾有設㐲循山走矣宣<lb/>
　王後知頗以爲恨曹公與吕布相持公軍出收麥<lb/>
<pb n="KR3a0015_SBCK_006-19a"/>
　布領衆卒至公營止有千人出陳半隱於堤下吕<lb/>
　布遲疑不敢進曰曹操多詐勿入㐲中遂引兵去<lb/>
　陳皥曰左傳楚令尹子元伐鄭入自純門至于逵<lb/>
　市懸門不發子元曰鄭有人焉乃還○賈林曰置<lb/>
　疑兵於敵惡之所屯營於形勝之地雖未修壘壍<lb/>
　敵人不敢來攻於我也○梅堯臣曰畫地喻易也<lb/>
　乖其道而示以利使其疑而不敢進也○王晳曰<lb/>
　畫地言易且明制之必有道也○張預曰我爲主<lb/>
　彼爲客我糧多而卒寡彼食少而兵衆則利在不<lb/>
　戰雖不爲營壘之固敵必不敢來與我戰者示以<lb/>
<pb n="KR3a0015_SBCK_006-19b"/>
疑形乖其所往也若楚人伐鄭鄭懸門不發效楚<lb/>
言而出楚師不敢進而遁又司馬懿欲攻諸葛亮<lb/>
亮偃旗卧鼓開門却灑懿疑有㐲兵遂引而去亦<lb/>
　其義也<lb/>
故形人而我無形則我專而敵分<lb/>
杜佑曰我專一而敵分散○梅堯臣曰他人有形<lb/>
我形不見故敵分兵以備我○張預曰吾之正使<lb/>
　敵視以爲竒吾之竒使敵視以爲正形人者也以<lb/>
　竒爲正以正爲竒變化紛紜使敵莫測無形者也<lb/>
　敵形旣見我乃合衆以臨之我形不彰彼必分勢<lb/>
<pb n="KR3a0015_SBCK_006-20a"/>
　以防備<lb/>
我專爲一敵分爲十是以十攻其一也<lb/>
　杜佑曰我料見敵形審其虚實故所備者少專爲<lb/>
　一屯以我之專擊彼之散卒爲十共擊一也○梅<lb/>
　堯臣曰離一爲十我常以十分擊一分<lb/>
則我衆而敵寡<lb/>
　杜佑曰我專爲一故衆敵分爲十故寡○張預曰<lb/>
　見敵虚實不勞多備故專爲一屯彼則不然不見<lb/>
我形故分爲十處是以我之十分擊敵之一分也<lb/>
　故我不得不衆敵不得不寡<lb/>
<pb n="KR3a0015_SBCK_006-20b"/>
能以衆擊寡者則吾之所與戰者約矣<lb/>
杜牧曰約猶少也我深壍髙壘滅跡韜聲岀入無<lb/>
形攻取莫測或以輕兵健馬衝其空虚或以彊弩<lb/>
長弓奪其要害觸左履右突後驚前晝日誤之以<lb/>
旌旗暮夜惑之以火鼓故敵人畏懼分兵防虞譬<lb/>
如登山瞰城垂簾視外敵人分張之勢我則盡知<lb/>
我之攻守之方敵則不測故我能專一敵則分離<lb/>
專一者力全分離者力寡以全擊寡故能必勝也<lb/>
○杜佑曰言約少而易勝○梅堯臣曰以專擊分<lb/>
則我所敵少也○王晳曰多爲之形使敵備巳其<lb/>
<pb n="KR3a0015_SBCK_006-21a"/>
　實攻者則無形也故我專敵分矣專則衆分則寡<lb/>
　十攻一者大約言耳○何氏同杜牧註○張預曰<lb/>
　夫勢聚則彊兵散則弱以衆彊之勢擊寡弱之兵<lb/>
　則衆力少而成功多矣<lb/>
吾所與戰之地不可知<lb/>
　杜佑曰言舉動微密情不可見使彼知所出而不<lb/>
　知吾所舉知所舉而不知吾所集張預曰無形勢<lb/>
　故也<lb/>
不可知則敵所備者多<lb/>
　梅堯臣曰敵不知則處處爲備<lb/>
<pb n="KR3a0015_SBCK_006-21b"/>
敵所備者多則吾所與戰者寡矣<lb/>
　曹操曰形藏敵疑則分離其衆備我也言少而易<lb/>
　擊也○王晳曰與敵必戰之地不可使敵知之知<lb/>
　則并力得拒於我曹公曰形藏則敵疑○張預曰<lb/>
　不能測吾車果何岀騎果何來徒果何從故分離<lb/>
　其衆所在輙爲備遂致衆散而弱勢分而衰是以<lb/>
　吾所與接戰之處以大衆臨孤軍也<lb/>
故備前則後寡備後則前寡備左則右寡備右則左<lb/>
寡無所不備則無所不寡<lb/>
　杜佑曰言敵之所備者多則士卒無不分散而少<lb/>
<pb n="KR3a0015_SBCK_006-22a"/>
　○梅堯臣曰所備皆寡也<lb/>
寡者備人者也衆者使人備巳者也<lb/>
　曹操曰上所謂形藏敵疑則分離其衆以備我也<lb/>
　○李筌曰陳兵之地不可令敵人知之彼疑則謂<lb/>
　衆離而備我也○杜牧曰所戰之地不可令敵人<lb/>
　知之我形不泄則左右前後遠近險易敵人不知<lb/>
　亦不知我何處來攻何地會戰故分兵徹衞處處<lb/>
　防備形藏者衆分多者寡故衆者必勝也寡者必<lb/>
　敗也○孟氏曰備人則我散備我則彼分○杜佑<lb/>
　曰敵分散而少者皆先備人也敵所以備己多者<lb/>
<pb n="KR3a0015_SBCK_006-22b"/>
　由我專而衆故也○梅堯臣曰使敵愈備則愈寡<lb/>
　也○王晳曰左右前後俱備則俱寡○何氏同諸<lb/>
　註○張預曰左右前後無處不爲備則無處不兵<lb/>
　寡也所以寡者爲兵分而廣備於人也所以衆者<lb/>
　爲勢專而使人備巳也<lb/>
故知戰之地知戰之日則可千里而會戰<lb/>
曹操曰以度量知空虚會戰之日○李筌曰知戰<lb/>
　之地則舟車歩騎之所便也魏武以北上未安捨<lb/>
　鞍馬仗舟楫與吳越爭强是以有黃蓋之敗吳王<lb/>
濞驅吳楚之衆奔馳於梁鄭之間此不知戰地日<lb/>
<pb n="KR3a0015_SBCK_006-23a"/>
　者故太一遁甲曰計法三門五將主客成敗則可<lb/>
　知也於是千里會戰而勝○杜牧曰宋武帝使朱<lb/>
　齡石伐譙縱於蜀宋武曰往年劉敬宣出内水向<lb/>
　黄武無功而退賊謂我今應從外水來而料我當<lb/>
　出其不意猶從內水來也如此必以重兵守涪城<lb/>
　以備內道若向黄武正墮其計今以大衆自外取<lb/>
　成都疑兵向内水此則制敵之竒也而慮此聲先<lb/>
　馳賊知虚實别有函書全封付齡石函邊書曰至<lb/>
　白帝乃開諸軍未知處分所由至白帝發書曰衆<lb/>
　軍悉從外水取成都臧熹朱林於中水取廣漢使<lb/>
<pb n="KR3a0015_SBCK_006-23b"/>
　羸弱乗高艦十餘由内水向黃武譙縱果以重兵<lb/>
　備内水齡石滅之○陳皥曰杜註止言知戰之地<lb/>
　未叙知戰之日我若伐敵至期不得與我戰敵來<lb/>
　侵我我必預備以應之項羽謂曹咎曰我十五日<lb/>
　必定梁地復與將軍會茍不知必戰之日安能爲<lb/>
　約○孟氏曰以度量知空虚先知戰地之形又審<lb/>
　必戰之日則可千里期會先往以待之若敵巳先<lb/>
　至可不往以勞之○杜佑曰夫善戰者必知戰之<lb/>
　日知戰之地度道設期分軍雜卒遠者先進近者<lb/>
　後發千里之會同時而合若會都市其㑹地之日<lb/>
<pb n="KR3a0015_SBCK_006-24a"/>
　無令敵知知之則所備處少不知則所備處多備<lb/>
　寡則專備多則分分則力散專則力全○梅堯臣<lb/>
　曰若能度必戰之地必戰之日雖千里之遠可剋<lb/>
　期而與戰○王晳曰必先知地利敵情然後以兵<lb/>
　法之度量計其遠近知其空虚審敵趣應之所及<lb/>
　戰期也如是則雖千里可會戰而破敵矣故曹公<lb/>
　曰以度量知空虚會戰之日者是也○張預曰凡<lb/>
　舉兵伐敵所戰之地必先知之師至之日能使敵<lb/>
　人如期而來以與我戰知戰地日則所備者專所<lb/>
　守者固雖千里之遠可以赴戰若蹇叔知晉人禦<lb/>
<pb n="KR3a0015_SBCK_006-24b"/>
師必於殽是知戰地也陳湯料烏孫圍兵五日必<lb/>
解是知戰日也又若孫臏龎涓於馬陵度日暮必<lb/>
至是也<lb/>
不知戰地不知戰日則左不能救右右不能救左前<lb/>
不能救後後不能救前而況遠者數十里近者數里<lb/>
乎<lb/>
杜牧曰管子曰計未定而出兵則戰而自毁也○<lb/>
杜佑曰敵巳先據形勢之地巳方趣利欲戰則左<lb/>
右前後疑惑進退不能相救況十數里之間也○<lb/>
梅堯臣曰不能救者寡也左右前後尚不能救況<lb/>
<pb n="KR3a0015_SBCK_006-25a"/>
遠乎○張預曰不知敵人何地會兵何日接戰則<lb/>
所備者不專所守者不固忽遇勍敵則倉遽而與<lb/>
　之戰左右前後猶不能相援又況首尾相去之遼<lb/>
乎<lb/>
以吾度之越人之兵雖多亦奚益於勝敗哉<lb/>
曹操曰越人相聚紛然無知也或曰吳越讎國也<lb/>
　○李筌曰越過也不知戰地及戰日兵雖過人安<lb/>
能知其勝敗乎○陳皥曰孫子爲吳王闔閭論兵<lb/>
　吳與越讎故言越謂過人之兵非義也○賈林曰<lb/>
　不知戰地不知戰日士人雖多不能制勝敗之政<lb/>
<pb n="KR3a0015_SBCK_006-25b"/>
亦何益也○梅堯臣曰吳越敵國也言越人雖多<lb/>
　亦當爲我分之而寡也○王晳曰此武相時料敵<lb/>
　也言越兵雖多苟不善相救亦無益於勝敗之數<lb/>
○張預曰吾宇作吳字之誤也吳越隣國數相侵<lb/>
　伐故下文云吳人與越人相惡也言越國之兵雖<lb/>
　曰衆多但不知戰地戰日當分其勢而弱也<lb/>
故曰勝可爲也<lb/>
　杜牧曰爲勝在我故言可爲之○孟氏曰若使敵<lb/>
　不知戰地期日我之必勝可常有也○梅堯臣同<lb/>
　杜牧註○王晳何氏同孟氏註○張預曰爲勝在<lb/>
<pb n="KR3a0015_SBCK_006-26a"/>
我故也形篇云勝可知而不可爲今言勝可爲者<lb/>
　何也蓋形篇論攻守之勢言敵若有備則不可必<lb/>
爲也今則主以越兵而言度越人必不能知所戰<lb/>
　之地日故云可爲也<lb/>
敵雖衆可使無闘<lb/>
杜牧曰以下四事度量之敵兵雖衆使其不能與<lb/>
我闘勝也○孟氏曰敵雖多兵我能多設變詐分<lb/>
　其形勢使不能併力也○賈林曰敵雖衆多不知<lb/>
　巳之兵情常使急自備不暇謀闘○梅堯臣曰苟<lb/>
　能寡何有闘○王晳曰多益不救奚所恃而闘○<lb/>
<pb n="KR3a0015_SBCK_006-26b"/>
張預曰分散其勢不得齊力同進則焉能與我爭<lb/>
故䇿之而知得失之計<lb/>
李筌曰用兵者取勝之兵法可制太一遁甲五將<lb/>
之計以定關格掩迫之數得失可知也○孟氏曰<lb/>
䇿度敵情觀其施爲則計數可知○賈林曰樽爼<lb/>
帷幄之間以策籌之我得彼失之計皆先知也○<lb/>
杜佑曰䇿度敵情觀其所施計數可知○梅堯臣<lb/>
　曰彼得失之計我以筭䇿而知○王晳曰䇿其敵<lb/>
情以見得失之數○張預曰籌䇿敵情知其計之<lb/>
得失若薛公料黥布之三計是也<lb/>
<pb n="KR3a0015_SBCK_006-27a"/>
作之而知動靜之理<lb/>
　李筌曰候望雲氣風鳥人情則動靜可知也王莾<lb/>
時王尋征昆陽有雲氣如壞山當營而墜去地數<lb/>
　丈而光武知其必敗梁王僧辯營上有如堤之氣<lb/>
候景知其必勝風鳥貪豺之類也此筌以作字爲<lb/>
候字者也杜牧曰作激作也言激作敵人使其應<lb/>
我然後觀其動靜理亂之形也魏武侯曰兩軍相<lb/>
當不知其將如何吳起曰令賤勇者將銳而擊交<lb/>
合而北北而勿罰觀敵進退一坐一起其政以理<lb/>
奔北不追見利不取此將有謀若其悉衆追北旗<lb/>
<pb n="KR3a0015_SBCK_006-27b"/>
　旛雜亂行止縱橫貪利務得若此之類將令不行<lb/>
　擊而勿疑○陳皥曰作爲也爲之利害使敵赴之<lb/>
　則知進退之理也○賈林曰善覘候者必知其動<lb/>
　靜之理○杜佑曰喜怒動作察其舉止則情理可<lb/>
　得故知動靜權變爲其勝負也○梅堯臣曰彼動<lb/>
　靜之理因我所發而見○王晳曰候其理當動以<lb/>
　否○張預曰發作乆之觀其喜怒則動靜之理可<lb/>
　得而知也若晉文公拘宛春以怒楚將子玉子玉<lb/>
　遂乘晉軍是其躁動也諸葛亮遺巾幗婦人之飾<lb/>
　以怒司馬宣王宣王終不岀戰此是其安靜也<lb/>
<pb n="KR3a0015_SBCK_006-28a"/>
形之而知死生之地<lb/>
　李筌曰夫破陳設竒或偃旗鼓形之以弱或虚列<lb/>
竈火旛幟形之以彊投之以死致之以生是以死<lb/>
　生因地而成也韓信下井陘劉𥙿過大峴則其義<lb/>
　也○杜牧曰死生之地蓋戰地也投之死地必生<lb/>
置之生地必死言我多方誤撓敵人以觀其應我<lb/>
之形然後隨而制之則死生之地可知也○陳皥<lb/>
　曰敵人旣有動靜則我得見其形有謀者所處之<lb/>
　地必生無謀者所投之地必死也○孟氏曰形相<lb/>
敵情觀其所據則地形勢生死可得而知○賈林<lb/>
<pb n="KR3a0015_SBCK_006-28b"/>
　曰見所理兵形則可知其死所○梅堯臣曰彼生<lb/>
　死之地我因形見而識○何氏同杜牧註○張預<lb/>
　曰形之以弱則彼必進形之以彊則彼必退因其<lb/>
　進退之際則知彼所據之地死與生也上文云善<lb/>
　動敵者形之敵必從之是也死地謂傾覆之地生<lb/>
　地謂便利之地<lb/>
角之而知有餘不足之處<lb/>
曹操曰角量也○李筌曰角量也量其力精勇則<lb/>
　虚實可知也○杜牧曰角量也言以我之有餘角<lb/>
量敵人之有餘以我之不足角量敵人之不足管<lb/>
<pb n="KR3a0015_SBCK_006-29a"/>
　子曰善攻者料衆以攻衆料食以攻食食不存不<lb/>
　攻備不存不攻司馬宣王伐遼東司馬陳珪曰昔<lb/>
　攻上庸八部並進晝夜不息故能一旬之半拔堅<lb/>
　城斬孟達今者遠來而更安緩愚切惑焉王曰孟<lb/>
　達衆少而食支一年吾將四倍於達而糧不淹一<lb/>
　月以一月圖一年安可不速以四擊一正命半解<lb/>
　猶當爲之是以不計死傷與糧競也今賊衆我寡<lb/>
　賊饑我飽雨水乃爾功力不設賊糧垂盡當示無<lb/>
　能以安之旣而雨止晝夜攻之竟平遼東○梅堯<lb/>
　臣曰彼有餘不足之處我以角量而審○王晳曰<lb/>
<pb n="KR3a0015_SBCK_006-29b"/>
角謂相角也角彼我之力則知有餘不足之處然<lb/>
後可以謀攻守之利也此而上亦所以量敵知戰<lb/>
○張預曰有餘彊也不足弱也角量敵形知彼彊<lb/>
弱之所唐太宗曰凡臨陳常以吾彊對敵弱常以<lb/>
吾弱對敵彊苟非角量安得知之<lb/>
故形兵之極至於無形無形則深間不能窺智者不<lb/>
能謀<lb/>
李筌曰形敵之妙入於無形間不可窺智不可謀<lb/>
　是謂形也○杜牧曰此言用兵之道至於臻極不<lb/>
　過於無形無形則雖有間者深來窺我不能知我<lb/>
<pb n="KR3a0015_SBCK_006-30a"/>
之虚實彊弱不泄於外雖有智能之士亦不能謀<lb/>
我也○梅堯臣曰兵本有形虚實不露是以無形<lb/>
　此極致也雖使間者以情僞智者以謀料可得乎<lb/>
○王晳曰制兵形於無形是謂極致熟能窺而謀<lb/>
之哉○何氏曰行列在外機變在内因形制變人<lb/>
難窺測可謂知微○張預曰始以虚實形敵敵不<lb/>
能測故其極致卒歸於無形旣有形可覩無迹可<lb/>
求則間者不能窺其隙智者無以運其計<lb/>
因形而錯勝於衆衆不能知<lb/>
曹操曰因敵形而立勝○李筌曰錯置也設形險<lb/>
<pb n="KR3a0015_SBCK_006-30b"/>
之勢因士卒之勇而取勝焉軍事尚密非衆人之<lb/>
所知也○杜牧曰窺形可置勝敗非智者不能固<lb/>
非衆人所能得知也○梅堯臣曰衆知我能置勝<lb/>
　矣不知因敵之形○何氏曰因敵置勝衆不能知<lb/>
　○張預曰因敵變動之形以置勝非衆人所能知<lb/>
人皆知我所以勝之形而莫知吾所以制勝之形<lb/>
曹操曰不以一形之勝萬形或曰不備知也制勝<lb/>
　者人皆知吾所以勝莫知吾因敵形制勝也○李<lb/>
筌曰戰勝人知之制勝之法幽密人莫知○杜牧<lb/>
　曰言巳勝之後但知我制敵人使有敗形本自於<lb/>
<pb n="KR3a0015_SBCK_006-31a"/>
我然後我能勝之也上文云近而示之遠遠而示<lb/>
之近利而誘之亂而取之實而備之彊而避之怒<lb/>
　而撓之卑而驕之佚而勞之親而離之斯皆制勝<lb/>
之道人莫知之也○陳皥曰人但知我勝敵之善<lb/>
　不能知我因敵之敗形○梅堯臣曰知得勝之跡<lb/>
　而不知作勝之象○王晳曰若韓信背水拔幟是<lb/>
　也人但見水上軍殊死戰不可敗及趙軍驚亂遁<lb/>
　走不知吾能制使之然者以何道也○張預曰立<lb/>
勝之迹人皆知之但莫測吾因敵形而制此勝也<lb/>
故其戰勝不復而應形於無窮<lb/>
<pb n="KR3a0015_SBCK_006-31b"/>
曹操曰不重復動而應之也○李筌曰不復前謀<lb/>
　以取勝隨宜制變也○杜牧曰敵每有形我則始<lb/>
　能隨而應之以取勝○杜佑曰死官也○賈林曰<lb/>
應敵形而制勝乃無窮○梅堯臣曰不執故態應<lb/>
形有機○王晳曰夫制勝之理惟一而所勝之形<lb/>
　無窮也○何氏曰巳勝之分不再用也敵來斯應<lb/>
　不循前法故不窮○張預曰巳勝之後不復更用<lb/>
前謀但墮敵之形而應之出奇無窮也<lb/>
夫兵形象水<lb/>
孟氏曰兵之形勢如水流遲速之勢無常也<lb/>
<pb n="KR3a0015_SBCK_006-32a"/>
水之形避髙而趨下<lb/>
　梅堯臣曰性也<lb/>
兵之形避實而擊虚<lb/>
　梅堯臣曰利也○張預曰水趨下則順兵擊虚則<lb/>
利<lb/>
水因地而制流<lb/>
　杜牧曰因地之下○梅堯臣曰順高下也張預曰<lb/>
　方圓斜直因地而成形<lb/>
兵因敵而制勝<lb/>
　李筌曰不因敵之勢吾何以制哉夫輕兵不能持<lb/>
<pb n="KR3a0015_SBCK_006-32b"/>
　乆守之必敗重兵挑之必出怒兵辱之彊兵緩之<lb/>
將驕宜卑之將貪宜利之將疑宜反間之故因敵<lb/>
　而制勝○杜牧曰因敵之虚也○賈林曰見敵盛<lb/>
衰之形我得因而立勝○杜佑曰言水因地之傾<lb/>
　側而制其流兵因敵之虧闕而取其勝者也梅堯<lb/>
　臣曰隨虚實也○王晳曰謂隄防䟽導之也○何<lb/>
　氏曰因敵彊弱而成功○張預曰虚實彊弱隨敵<lb/>
　而取勝<lb/>
故兵無常勢<lb/>
　梅堯臣曰應敵爲勢○張預曰敵有變動故無常<lb/>
<pb n="KR3a0015_SBCK_006-33a"/>
勢<lb/>
水無常形<lb/>
　梅堯臣曰因地爲形○孟氏曰兵有變化地有方<lb/>
　圓○張預曰地有髙下故無常形<lb/>
能因敵變化而取勝者謂之神<lb/>
　曹操曰勢盛必衰形露必敗故能因敵變化取勝<lb/>
　若神○李筌曰能知此道謂之神兵也○杜牧曰<lb/>
　兵之勢因敵乃見勢不在我故無常勢如水之形<lb/>
　因地乃有形不在水故無常形水因地之下則可<lb/>
　漂石兵因敵之應則可變化如神者也○梅堯臣<lb/>
<pb n="KR3a0015_SBCK_006-33b"/>
　曰隨而變化微不可測○王晳曰兵有常理而無<lb/>
常勢水有常性而無常形兵有常理者擊虚是也<lb/>
　無常勢者因敵以應之也水有常性者就下是也<lb/>
無常形者因地以制之也夫兵勢有變則雖敗卒<lb/>
　尚復可使擊勝兵況精銳乎○何氏曰行權應變<lb/>
在智略智略不可測則神妙者也○張預曰兵勢<lb/>
　巳定能因敵變動應而勝之其妙如神<lb/>
故五行無常勝<lb/>
　杜佑曰五行更王○王晳曰迭相克也<lb/>
四時無常位<lb/>
<pb n="KR3a0015_SBCK_006-34a"/>
杜佑曰四時迭用○王晳曰迭相代也<lb/>
日有短長月有死生<lb/>
曹操曰兵無常勢盈縮隨敵○李筌曰五行者休<lb/>
　囚王相遞相勝也四時者寒暑往來無常定也日<lb/>
　月者周天三百六十五度四分度之一百刻者春<lb/>
　秋二分則日夜均夏至之日晝六十刻夜四十刻<lb/>
冬至之日晝四十刻夜六十刻長短不均也月𥘉<lb/>
爲朔八日爲上弦十五日爲望二十四日爲下弦<lb/>
　三十日爲晦則死生義也孫子以爲五行四時日<lb/>
　月盈縮無常況於兵之形變安常定也○梅堯臣<lb/>
<pb n="KR3a0015_SBCK_006-34b"/>
　曰皆所以象兵之隨敵也○王晳曰皆喻兵之變<lb/>
　化非一道也張預曰言五行之休王四時之代謝<lb/>
　日月之盈<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>皆如兵勢之無定也<lb/>
孫子集註卷之六<lb/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_007-1a"/>
孫子集註卷之七<lb/>
　　　軍爭篇<hi>曹操曰兩軍爭勝○李筌曰爭者趨利也虚實定乃可與人爭利○王晳</hi>
<hi>曰爭者爭利得利則勝宜先審輕重計迂直不可使敵乗我勞也○張預曰以軍爭爲名</hi>
<hi>者謂兩軍相對而爭利也先知彼我之虚實然後能與人爭勝故次虚實</hi>
孫子曰凢用兵之法將受命於君<lb/>
　李筌曰受君命也遵廟勝之筭㳟行天罰○張預<lb/>
　曰受君命伐叛逆<lb/>
合軍聚衆<lb/>
　曹操曰聚國人結行伍選部曲起營爲軍陳○梅<lb/>
　堯臣曰聚國之衆合以爲軍○王晳曰大國三軍<lb/>
<pb n="KR3a0015_SBCK_007-1b"/>
總三萬七千五百人若悉舉其賦則總七萬五千<lb/>
人此所謂合軍聚衆○張預曰合國人以爲軍聚<lb/>
兵衆以爲陳<lb/>
交和而舍<lb/>
曹操曰軍門爲和門左右門爲旗門以車爲營曰<lb/>
轅門以人爲營曰人門兩軍相對爲交和○李筌<lb/>
曰交間和雜也合軍之後彊弱勇怯長短向背間<lb/>
雜而仵之力相兼後合諸營壘與敵爭之○杜牧<lb/>
曰周禮以旌爲左右和門鄭司農曰軍門曰和今<lb/>
謂之壘門立兩旌旗表之以叙和出入明次第也<lb/>
<pb n="KR3a0015_SBCK_007-2a"/>
交者言與敵人對壘而舍和門相交對也○賈林<lb/>
曰舍止也士衆交雜和合而止於軍中趨利而動<lb/>
○梅堯臣曰軍門爲和門兩軍交對而舍也○何<lb/>
氏曰和門相望將合戰爭利兵家難事也○張預<lb/>
曰軍門爲和門言與敵對壘而舍其門相交對也<lb/>
或曰與上下交相和睦然後可以出兵爲營舍故<lb/>
吳子曰不和於國不可以出軍不和於軍不可以<lb/>
出陳<lb/>
莫難於軍爭<lb/>
曹操曰從始受命至於交和軍爭難也○杜牧曰<lb/>
<pb n="KR3a0015_SBCK_007-2b"/>
　於爭利害難也○梅堯臣曰自受命至此爲最難<lb/>
　○張預曰與人相對而爭利天下之至難也<lb/>
軍爭之難者以迂爲直以患爲利<lb/>
曹操曰示以遠速其道里先敵至也○杜牧曰言<lb/>
　欲爭奪先以迂遠爲近以患爲利誑紿敵人使其<lb/>
慢易然後急趨也○陳皥曰言合軍聚衆交和而<lb/>
舍皆有舊制惟軍爭最難也苟不知以迂爲直以<lb/>
　患爲利者卽不能與敵爭也○賈林曰全軍而行<lb/>
　爭於便利之地而先據之若不得其地則輸敵之<lb/>
勝最其難也○杜佑曰敵途本迂患在道遠則先<lb/>
<pb n="KR3a0015_SBCK_007-3a"/>
　處形勢之地故曰以患爲利○梅堯臣曰能變迂<lb/>
爲近轉患爲利難也○王晳曰曹公曰示以遠速<lb/>
　其道里先敵至晳謂示以遠者使其不虞而行或<lb/>
奇兵從間道出也○何氏曰謂所征之國路由山<lb/>
險迂曲而遠將欲爭利則當分兵出奇隨逐鄕導<lb/>
　由直路乗其不備急擊之雖有䧟險之患得利亦<lb/>
速也如鍾會伐蜀而鄧艾出奇先至蜀蜀無備而<lb/>
降故下云不得鄕導不能得地利是也○張預曰<lb/>
　變迂曲爲近直轉患害爲便利此軍爭之難也<lb/>
故迂其途而誘之以利後人發先人至此知迂直之<lb/>
<pb n="KR3a0015_SBCK_007-3b"/>
計者也<lb/>
曹操曰迂其途者示之遠也後人發先人至者明<lb/>
於度數先知遠近之計也○李筌曰故迂其途示<lb/>
不速進後人發先人至也用兵若此以患爲利者<lb/>
　○杜牧曰上解曰以迂爲直是示敵人以迂遠敵<lb/>
意巳怠復誘敵以利使敵心不專然後倍道兼行<lb/>
出其不意故能後發先至而得所爭之要害也秦<lb/>
伐韓軍於閼與趙王令趙奢往救之去邯鄲三十<lb/>
里而令軍中曰有以軍事諌者死秦軍武安西秦<lb/>
軍鼓譟勒兵武安屋瓦皆震軍中候有一人言急<lb/>
<pb n="KR3a0015_SBCK_007-4a"/>
　救武安奢立斬之堅壁留二十八日不行復益增<lb/>
　壘秦間來奢善食而遣之間以報秦秦將大喜曰<lb/>
　夫去國三十里而軍不行乃增壘閼與非趙地也<lb/>
　奢旣遣秦間乃卷甲而趨二日一夜至令善射者<lb/>
　去閼與五十里而軍秦人聞之悉甲而至有一卒<lb/>
　曰先據北山者勝奢使萬人據之秦人來爭不得<lb/>
　奢因縱擊大破之閼與遂得解○賈林曰敵途本<lb/>
　近我能迂之者或以羸兵或以小利於他道誘之<lb/>
　使不得以軍爭赴也○梅堯臣曰遠其途誘以利<lb/>
　𣢾之也後其發先其至爭之也能知此者變迂轉<lb/>
<pb n="KR3a0015_SBCK_007-4b"/>
　害之謀也○何氏曰迂途者當行之途也以分兵<lb/>
　出奇則當行之途示以迂變設勢以誘敵令得小<lb/>
　利縻之則岀奇之兵雖後發亦先至也言爭利須<lb/>
　料迂直之勢出奇故下云分合爲變其疾如風是<lb/>
　也○張預曰形勢之地爭得則勝凡欲近爭便地<lb/>
　先引兵遠去復以小利㗖敵使彼不意我進又貪<lb/>
　我利故我得以後發而先至此所謂以迂爲直以<lb/>
　患爲利也趙奢據北山而敗秦軍郭淮屯北原而<lb/>
　走諸葛是也能後發先至者明於度數知以迂爲<lb/>
　直之謀者也<lb/>
<pb n="KR3a0015_SBCK_007-5a"/>
故軍爭爲利軍爭爲危<lb/>
　曹操曰善者則以利不善者則以危○李筌曰夫<lb/>
　軍者將善則利不善則危○杜牧曰善者計度審<lb/>
　也○賈林曰我軍先至得其便利之地則爲利彼<lb/>
　敵先據其地我三軍之衆馳往爭之則敵佚我勞<lb/>
　危之道也○梅堯臣曰軍爭之事有利也有危也<lb/>
　○又一本作軍爭爲利衆爭爲危○何氏曰此又<lb/>
　言出軍行師驅三軍之衆與敵人相角逐以爭一<lb/>
　日之勝得之則爲利失之則爲危不可輕舉○張<lb/>
　預曰智者爭之則爲利庸人爭之則爲危明者知<lb/>
<pb n="KR3a0015_SBCK_007-5b"/>
　迂直愚者昧之故也<lb/>
舉軍而爭利則不及<lb/>
　曹操曰遲不及也○李筌曰輜重行遲○賈林曰<lb/>
　行軍用師必趨其利遠近之勢直以舉軍往爭其<lb/>
　利難以速至可以濳設奇計迂敵途程敵不識我<lb/>
謀則我先而敵後也○杜佑曰遲不及也舉軍悉<lb/>
　行爭赴其利則道路悉不相逮○梅堯臣曰舉軍<lb/>
　中所有而行則遲緩○王晳曰以輜重故○張預<lb/>
　曰竭軍而前則行緩而不能及利○<lb/>
委軍而爭利則輜重捐<lb/>
<pb n="KR3a0015_SBCK_007-6a"/>
曹操曰置輜重則恐捐棄也○李筌曰委棄輜重<lb/>
則軍資闕也○杜牧曰舉一軍之物行則重滯遲<lb/>
緩不及於利委棄輜重輕兵前追則恐輜重因此<lb/>
棄捐也○賈林曰恐敵知而絶我後糧也○杜佑<lb/>
　曰委置庫藏輕師而行若敵乗虚而來抄絶其後<lb/>
　則巳輜重皆悉棄捐○梅堯臣曰委軍中所有而<lb/>
行則輜重棄○王晳同曹操註○何氏同杜佑註<lb/>
　○張預曰委置重滯輕兵獨進則恐輜重爲敵所<lb/>
掠故棄捐也<lb/>
是故卷甲而趨日夜不處<lb/>
<pb n="KR3a0015_SBCK_007-6b"/>
曹操曰不得休息罷也<lb/>
倍道兼行百里而爭利則擒三將軍<lb/>
杜佑曰若不慮上二事欲從速疾卷甲束仗濳軍<lb/>
夜行若敵知其情邀而擊之則三軍之將爲敵所<lb/>
擒也若秦伯<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>鄭三帥皆獲是也<lb/>
勁者先疲者後其法十一而至<lb/>
曹操曰百里而爭利非也三將軍皆以爲擒○李<lb/>
筌曰一日行一百二十里則爲倍道兼行行若如<lb/>
此則勁健者先到疲者後至軍健者少疲者多且<lb/>
　十人可一人先到餘悉在後以此遇敵何三將軍<lb/>
<pb n="KR3a0015_SBCK_007-7a"/>
　不擒哉魏武逐劉備一日一夜行三百里諸葛亮<lb/>
　以爲彊弩之末不能穿魯縞言無力也是以有赤<lb/>
　壁之敗龎㳙追孫臏死於馬陵亦其義也○杜牧<lb/>
　曰此說未盡也凡軍一日行三十里爲一舍倍道<lb/>
　兼行者再舍晝夜不息乃得百里爲一舍倍道若<lb/>
　如此爭利衆疲倦則三將軍皆須爲敵所擒其法<lb/>
　什一而至者不得巳必須爭利凢十人中擇一人<lb/>
　最勁者先往其餘者則令繼後而往萬人中先擇<lb/>
　十人平旦先至其餘繼至有巳午時至者有申未<lb/>
　時至者各得不竭其力相續而至與先往者足得<lb/>
<pb n="KR3a0015_SBCK_007-7b"/>
　聲響相接凢爭利必是爭奪要害雖千人守之亦<lb/>
　足以拒抗敵人以待繼至者太宗以三千五百騎<lb/>
　先據武牢竇建德十八萬衆而不能前此可知也<lb/>
　○陳皥曰杜說别是用兵一途非什一而至之義<lb/>
　也蓋言百里爭利勁者先疲者後十中得一而至<lb/>
　九皆疲困一則勁者也○賈林曰路遠人疲奔馳<lb/>
　力盡如此則我勞敵佚𬒳擊何疑百里爭利愼勿<lb/>
　爲也○杜佑曰百里爭利非也三將軍皆爲擒也<lb/>
　彊弱不伏相待率十有一人至軍也罷音疲○梅<lb/>
　堯臣曰軍日行三十里而舍今乃晝夜不休行百<lb/>
<pb n="KR3a0015_SBCK_007-8a"/>
　里故三將軍爲其擒也何則渉途旣遠勁者少罷<lb/>
　者多十中得一至耳三將軍者三軍之師也○王<lb/>
　晳曰罷羸也此言爭利之道宜近不宜遠耳夫衝<lb/>
　風之衰不能起毛羽彊弩之末不能穿魯縞苟日<lb/>
　夜兼行百里趨利縱使一分勁者能至固巳困乏<lb/>
　矣卽敵人以佚擊我之勞自當不戰而敗故司馬<lb/>
　宣王曰吾倍道兼行此曉兵者之所忌也或曰趙<lb/>
　奢亦卷甲而趨二日一夜卒勝秦者何也曰奢乆<lb/>
　幷氣積力增壘遣間示怯以驕之使秦不意其至<lb/>
　兵又堅奢又去閼與五十里而軍比秦聞之及發<lb/>
<pb n="KR3a0015_SBCK_007-8b"/>
　兵至非二三日不能也能來是彼有五十里趨敵<lb/>
　之勞而我固巳二三日休息士卒不勝其佚且又<lb/>
　投之險難先據髙陽竒正相因曷爲不勝哉○何<lb/>
　氏曰言三將岀奇求利委軍衆輜重卷甲務速若<lb/>
　晝夜百里不息則勁者能十至其一我勞敵佚敵<lb/>
　衆我寡擊之未必勝也敗則三將俱擒以此見武<lb/>
　之深戒也○張預曰卷甲猶悉甲也悉甲而進謂<lb/>
　輕重俱行也凢軍日行三十里則止過六十里已<lb/>
　上為倍道晝夜不息爲兼行言百里之遠與人爭<lb/>
　利輕兵在前輜重在後人罷馬倦渴者不得飮饑<lb/>
<pb n="KR3a0015_SBCK_007-9a"/>
者不得食忽遇敵則以勞對佚以饑敵飽又復首<lb/>
尾不相及故三軍之帥必皆爲敵所擒若晉人獲<lb/>
秦三帥是也輕兵之中十人得一人勁捷者先至<lb/>
　下九人悉疲困而在後況重兵乎何以知輕重俱<lb/>
行下文云五十里而爭利則半至若止是輕兵則<lb/>
　一日行五十里不爲遠也焉有半至之理是必重<lb/>
兵偕行也<lb/>
五十里而爭利則蹷上將軍其法半至<lb/>
曹操曰蹷猶挫也○李筌曰百里則十人一人至<lb/>
　五十里十人五人至挫軍之威不至擒也言道近<lb/>
<pb n="KR3a0015_SBCK_007-9b"/>
　不至疲○杜牧曰半至者凡十人中擇五人勁者<lb/>
　先往也○賈林曰上猶先也○杜佑曰蹷猶挫也<lb/>
　前軍之將已爲敵所蹷敗○梅堯臣曰十中得五<lb/>
　猶遠不能勝○王晳曰罷勞之患減於太半止挫<lb/>
　敗而巳○張預曰路不甚遠十中五至猶挫軍威<lb/>
　況百里乎蹷上將謂前軍先行也或問曰唐太宗<lb/>
　征宋金剛一日一夜行二百餘里亦能克勝者何<lb/>
　也答曰此形同而勢異也且金剛旣敗衆心巳沮<lb/>
　迫而滅之則河東立平若其緩之賊必生計此太<lb/>
　宗所以不計疲頓而力逐也孫子所陳爭利之法<lb/>
<pb n="KR3a0015_SBCK_007-10a"/>
蓋與此異矣<lb/>
三十里而爭利則三分之二至<lb/>
曹操曰道近至者多故無死敗也○李筌曰近不<lb/>
疲也故無死亡○杜牧曰三十里内凢十人中可<lb/>
以六七人先往也不言其法者舉上文可知也○<lb/>
杜佑曰道近則至者多故不言死敗勝負未可知<lb/>
也古者用師日行三十里歩騎相須今徒而趨利<lb/>
　三分之二至○梅堯臣曰道近至多庶或有勝○<lb/>
王晳曰計彼我之勢宜須爭者或亦當然雖三分<lb/>
　二至蓋其精銳者之力未至勞乏不可決以爲敗<lb/>
<pb n="KR3a0015_SBCK_007-10b"/>
故不云其法也○張預曰路近不疲至者太半不<lb/>
失行列之政不絶人馬之力庶幾可以爭勝上三<lb/>
事皆謂舉軍而爭利也<lb/>
是故軍無輜重則亡無糧食則亡無委積則亡<lb/>
曹操曰無此三者亡之道也○李筌曰無輜重者<lb/>
闕所供也袁紹有十萬之衆魏武用荀攸計焚燒<lb/>
　紹輜重而敗紹於官渡無糧食者雖有金城不重<lb/>
於食也夫子曰足食足兵民信之矣故漢赤眉百<lb/>
萬衆無食而君臣面縳宜陽是以善用兵者先耕<lb/>
　而後戰無委積者財乏闕也漢髙祖無關中光武<lb/>
<pb n="KR3a0015_SBCK_007-11a"/>
　無河内魏武無兖州軍北身遁豈能復振也○杜<lb/>
　牧曰輜重者器械及軍士衣裝委積者財貨也○<lb/>
　陳皥曰北說委軍爭利之難也○梅堯臣曰三者<lb/>
　不可無是不可委軍而爭利也○王晳曰委積謂<lb/>
　薪鹽蔬材之屬軍恃此三者以濟不可輕離也○<lb/>
　張預曰無輜重則器用不供無糧食則軍餉不足<lb/>
　無委積則財貨不充皆亡覆之道此三者謂委軍<lb/>
　而爭利也<lb/>
故不知諸侯之謀者不能豫交<lb/>
　曹操曰不知敵情謀者不能結交也○李筌曰預<lb/>
<pb n="KR3a0015_SBCK_007-11b"/>
　備也知敵之情必備其交也○杜牧曰非也豫先<lb/>
　也交交兵也言諸侯之謀先須知之然後可交兵<lb/>
　合戰若不知其謀固不可與交兵也○陳皥曰曹<lb/>
　說以爲不先知敵人之作謀即不能預結外援二<lb/>
　說並通○梅堯臣曰不知敵國之謀則不能預交<lb/>
　鄰國以爲援助也○張預曰先知諸侯之實情然<lb/>
　後可與結交不知其謀則恐翻覆爲患其鄰國爲<lb/>
　援亦軍爭之事故下文云先至而得天下之衆者<lb/>
　爲衢地是也<lb/>
不知山林險阻沮澤之形者不能行軍<lb/>
<pb n="KR3a0015_SBCK_007-12a"/>
曹操曰髙而崇者爲山衆樹所聚者爲林坑壍者<lb/>
爲險一髙一下者爲阻水草漸洳者爲沮衆水所<lb/>
　歸而不流者爲澤不先知軍之所據及山川之形<lb/>
　者則不能行師也○梅堯臣曰山林險阻之形沮<lb/>
　澤濘淖之所必先審知○張預曰髙而崇者爲山<lb/>
衆木聚者爲林坑坎者爲險一髙一下者爲阻水<lb/>
　草漸洳者爲沮衆水所歸而不流者爲澤凡此地<lb/>
　形悉能知之然後可與人爭利而行軍<lb/>
不用鄕導者不能得地利<lb/>
　李筌曰入敵境恐山川隘狹地土泥濘井泉不利<lb/>
<pb n="KR3a0015_SBCK_007-12b"/>
　使人導之以得地利易曰即鹿無虞則其義也○<lb/>
　杜牧曰管子曰凢兵主者必先審知地圖轘轅之<lb/>
　險濫車之水名山通谷經川陵陸丘阜之所在苴<lb/>
　草林木蒲葦之所茂道里之遠近城郭之大小名<lb/>
　邑廢邑園殖之地必盡知之地形出入之相錯者<lb/>
　盡藏之然後不失地利衛公李靖曰凢是賊徒好<lb/>
　相掩<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>須擇勇敢之夫選明察之士兼使鄕導濳<lb/>
　歷山林密其聲晦其跡或刻爲獸足而却履於中<lb/>
　途或上冠微禽而幽伏於藂薄然後傾耳以遠聽<lb/>
　竦目而深視專智以度事機注心而視氣色覩水<lb/>
<pb n="KR3a0015_SBCK_007-13a"/>
　㾗則知敵濟之早晩觀樹動則可辨來冦之驅馳<lb/>
　故烽火莫若謹而審旌旗莫若齊而一賞罰必重<lb/>
　而不欺刑戮必嚴而不捨敵之動靜而我有備也<lb/>
　敵之機謀而我先知也○陳皥曰凢此地利非用<lb/>
　鄕人爲導引則不能知地利也○杜佑曰不任彼<lb/>
　鄕人而導軍者則不能得道路之便利也○梅堯<lb/>
　臣曰凢丘陵原衍之向背城邑道路之迂直非人<lb/>
　引導不能得也○何氏曰鄕導略曰從禽者若無<lb/>
　山虞之官度其形勢之可否則徒入於林中終不<lb/>
　能獲鹿矣出征者若無彼鄕之人導其道路之迂<lb/>
<pb n="KR3a0015_SBCK_007-13b"/>
　直則雖至于境外終不能獲冦矣夫以奉辭致討<lb/>
　趨未歷之地聲敎未通音驛所絶深入其阻不亦<lb/>
　艱哉我孤軍以往彼密嚴而待客主之勢巳相遠<lb/>
　矣況其專任詭譎多方以誤我苟不計而直進冐<lb/>
　危而長驅躋險則有壅決之害醉行則有暴來之<lb/>
　鬪夜止則有虚驚之憂倉卒無備落其彀中是乃<lb/>
　擁熊虎之師自投於死地又安能摩逆壘蕩狡穴<lb/>
　乎故敵國之山川陵陸丘阜之可以設險者林木<lb/>
　蒲葦茂草之可以隱藏者道里之遠近城郭之大<lb/>
　小邑落之寛狹田壤之肥瘠溝渠之深淺蓄積之<lb/>
<pb n="KR3a0015_SBCK_007-14a"/>
　豐約卒乘之衆寡器械之堅脆必能盡知之則虜<lb/>
　在目中不足擒也昔張騫嘗使大夏留匈奴中乆<lb/>
　導軍知利善水草處其軍得以無饑渴玆亦能獲<lb/>
　其便利也凢用鄕導或軍行虜獲其人須防賊謀<lb/>
　隂持姦計爲其誘誤必在鑒其色察其情參驗數<lb/>
　人之言始終如一乃可爲凖厚其頒賞使之懷恩<lb/>
　豐其室家使之係心卽爲吾人當無翻覆然不如<lb/>
　素畜堪用者但能諳練行途不必土人亦可任也<lb/>
　仍選腹心智勇之士挾而偕往則巨細必審指蹤<lb/>
　無失矣○張預曰山川之夷險道路之迂直必用<lb/>
<pb n="KR3a0015_SBCK_007-14b"/>
鄕人引而導之乃可知其所利而爭勝吳伐魯鄫<lb/>
　人導之以克武城是也<lb/>
故兵以詐立<lb/>
　杜牧曰詐敵人使不知我本情然後能立勝也○<lb/>
梅堯臣曰非詭道不能立事○王晳曰謂以迂爲<lb/>
　直以患爲利也○何氏曰張形勢以誤敵也○張<lb/>
　預曰以變詐爲本使敵不知吾奇正所在則我可<lb/>
　爲立<lb/>
以利動<lb/>
　杜牧曰利者見利始動也○梅堯臣曰非利不可<lb/>
<pb n="KR3a0015_SBCK_007-15a"/>
動○王晳曰誘之也○何氏曰量敵可擊則擊○<lb/>
張預曰見利乃動不妄發也傳曰三軍以利動<lb/>
以分合爲變者也<lb/>
曹操曰兵一分一合以敵爲變也○李筌曰以詭<lb/>
詐乘其利動或合或分以爲變化之形○杜牧曰<lb/>
　分合者或分或合以惑敵人觀其應我之形然後<lb/>
能變化以取勝也○陳皥曰乍合乍分隨而更變<lb/>
　之也○孟氏曰兵法詭詐以利動敵心或合或離<lb/>
爲變化之術○梅堯臣王晳同曹操註○張預曰<lb/>
或分散其形或合聚其勢皆因敵動靜而爲變化<lb/>
<pb n="KR3a0015_SBCK_007-15b"/>
　也或曰變謂奇正相變使敵莫測故衞公兵法云<lb/>
　兵散則以合爲奇兵合則以散爲奇三令五申三<lb/>
散三合復歸於正焉<lb/>
故其疾如風<lb/>
曹操曰擊空虚也○李筌曰進退也其來無跡其<lb/>
　退至疾也○梅堯臣曰來無形跡○王晳曰速乗<lb/>
虚也○何氏同梅堯臣註○張預曰其來疾暴所<lb/>
　向皆靡<lb/>
其徐如林<lb/>
　曹操曰不見利也○李筌曰整陳而行○杜牧曰<lb/>
<pb n="KR3a0015_SBCK_007-16a"/>
徐緩也言緩行之時須有行列如林木也恐爲敵<lb/>
人之掩襲也○孟氏曰言緩行須有行列如林以<lb/>
防其掩襲○杜佑曰不見利不前如風吹林小動<lb/>
　而其大不移○梅堯臣曰如林之森然不亂也○<lb/>
　王晳曰齊肅也○張預曰徐舒也舒緩而行若林<lb/>
　木之森森然謂未見利也尉繚子曰重者如山如<lb/>
　林輕者如炮如燔也<lb/>
侵掠如火<lb/>
曹操曰疾也○李筌曰如火燎原無遺草○杜牧<lb/>
　曰猛烈不可嚮也○賈林曰侵掠敵國若火燎原<lb/>
<pb n="KR3a0015_SBCK_007-16b"/>
　不可往復○張預曰詩云如火烈烈莫我敢遏言<lb/>
勢如猛火之熾誰敢禦我<lb/>
不動如山<lb/>
曹操曰守也○李筌曰駐車也○杜牧曰閉壁屹<lb/>
然不可揺動也○賈林曰未見便利敵誘誑我我<lb/>
因不動如山之安○梅堯臣曰峻不可犯○王晳<lb/>
曰堅守也○何氏曰止如山之鎭靜○張預曰所<lb/>
以持重也荀子議兵篇云圓居而方正則若盤石<lb/>
然觸之者角摧言不動之時若山石之不可移犯<lb/>
之者其角立毁<lb/>
<pb n="KR3a0015_SBCK_007-17a"/>
難知如隂<lb/>
　李筌曰其勢不測如隂不能覩萬象○杜牧曰如<lb/>
玄雲蔽天不見三辰○梅堯臣曰幽隱莫測○王<lb/>
　晳曰形藏也○何氏曰暗祕而不可料○張預曰<lb/>
　如隂雲蔽天莫覩辰象<lb/>
動如雷震<lb/>
　李筌曰盛怒也○杜牧曰如空中擊下不知所避<lb/>
　也○賈林曰其動也疾不及應太公曰疾雷不及<lb/>
　掩耳○梅堯臣曰迅不及避○王晳曰不虞而至<lb/>
　○何氏曰藏謀以奮如此○張預曰如迅雷忽擊<lb/>
<pb n="KR3a0015_SBCK_007-17b"/>
　不知所避故太公曰疾雷不及掩耳迅電不及瞬<lb/>
目<lb/>
掠鄕分衆<lb/>
曹操曰因敵而制勝也○李筌曰抄掠必分兵爲<lb/>
數道懼不虞也○杜牧曰敵之鄕邑聚落無有守<lb/>
　兵六畜財穀易於剽掠則須分番次第使衆人皆<lb/>
得往也不可獨有所往如此則大小强弱皆欲與<lb/>
　敵爭利也○陳皥曰夫鄕邑村落因非一處察其<lb/>
　無備分兵掠之　掠鄕一作指向○賈林曰三軍<lb/>
　不可言遣故以旌旗指向隊伍不可語傳故以麾<lb/>
<pb n="KR3a0015_SBCK_007-18a"/>
　幟分衆故因敵陳形可爲勢此尤順訓練分明師<lb/>
徒服習也○梅堯臣曰以饗士卒○王晳曰指所<lb/>
鄕以分其衆鄕音向○何氏曰得掠物則與衆分<lb/>
　○張預曰用兵之道大率務因糧於敵然而鄕邑<lb/>
　之民所積不多必分兵隨處掠之乃可足用<lb/>
廓地分利<lb/>
曹操曰分敵利也○李筌曰得敵地必分守利害<lb/>
○杜牧曰廓開也開土拓境則分割與有功者韓<lb/>
　信言於漢王曰項王使人有功當封爵者刻印刓<lb/>
　忍不能與今大王誠能反其道以天下城邑封功<lb/>
<pb n="KR3a0015_SBCK_007-18b"/>
　臣天下不足取也三略曰獲地裂之○陳皥曰言<lb/>
　獲其土地則屯兵種蒔以分敵之利也○賈林曰<lb/>
廓度也度敵所據地利分其利也○梅堯臣曰與<lb/>
　有功也○王晳曰廓視地形以據便利勿使敵專<lb/>
　也○張預曰開廓平易之地必分兵守利不使敵<lb/>
　人得之或云得地則分賞有功者今觀上下之文<lb/>
　恐非謂此也<lb/>
懸權而動<lb/>
曹操曰量敵而動也○李筌曰權量秤也敵輕重<lb/>
　與吾有銖鎰之别則動夫先動爲客後動爲主客<lb/>
<pb n="KR3a0015_SBCK_007-19a"/>
難而主易太一遁甲定計之筭明動易也○杜牧<lb/>
　曰如衡懸權秤量巳定然後動也○何氏同杜牧<lb/>
註○張預曰如懸權於衡量知輕重然後動也尉<lb/>
繚子曰權敵審將而後舉言權量敵之輕重審察<lb/>
將之賢愚然後舉也<lb/>
先知迂直之計者勝此軍爭之法也<lb/>
李筌曰迂直道路勞佚餒寒生於道路○杜牧曰<lb/>
言軍爭者先須計遠近迂直然後可以爲勝其計<lb/>
量之審如懸權於衡不失錙銖然後可以動而取<lb/>
勝此乃軍爭勝之法也○梅堯臣曰稱量利害而<lb/>
<pb n="KR3a0015_SBCK_007-19b"/>
動在預知遠近之方則勝○王晳曰量敵審輕重<lb/>
　而動又知迂直必勝之道也○張預曰凢與人爭<lb/>
　利必先量道路之迂直審察而後動則無勞頓寒<lb/>
　餒之患而且進退遲速不失其機故勝也<lb/>
軍政曰<lb/>
　梅堯臣曰軍之舊典○王晳曰古軍書<lb/>
言不相聞故爲金鼓<lb/>
　杜佑曰金鉦鐸也聽其音聲以爲耳候○梅堯臣<lb/>
　曰以威耳也耳威於聲不可不淸○王晳曰鼓鼙<lb/>
　鉦鐸之屬坐作進退疾徐䟽數皆有其節<lb/>
<pb n="KR3a0015_SBCK_007-20a"/>
視不相見故爲旌旗<lb/>
杜佑曰瞻其指麾以爲目候○梅堯臣曰以威目<lb/>
　也目威於色不得不明○王晳曰表部曲行列齊<lb/>
整也<lb/>
夫金鼓旌旗者所以一人之耳目也<lb/>
　李筌曰鼓進鐸退旌賞而旗罰耳聽金鼓目視旌<lb/>
　旗故不亂也勇怯不能進退者由旗鼓正也○張<lb/>
　預曰夫用兵旣衆占地必廣首尾相遼耳目不接<lb/>
　故設金鼓之聲使之相聞立旌旗之形使之相見<lb/>
　視聽均齊則雖百萬之衆進退如一矣故曰鬬衆<lb/>
<pb n="KR3a0015_SBCK_007-20b"/>
　如鬪寡形名是也<lb/>
人旣專一則勇者不得獨進怯者不得獨退此用衆<lb/>
之法也<lb/>
　杜牧曰旌以出令旗以應號蓋旗者卽今之信旗<lb/>
　也軍法曰當進不進當退不退者斬之吳起與秦<lb/>
　人戰戰未合有一夫不勝其勇前獲雙首而返吳<lb/>
　起斬之軍吏進諌曰此材士也不可斬吳起曰信<lb/>
　材士非令也乃斬之○梅堯臣曰一人之耳目者<lb/>
　謂使人之視聽齊一而不亂也鼔之則進金之則<lb/>
　止麾右則右麾左則左不可以勇怯而獨先也○<lb/>
<pb n="KR3a0015_SBCK_007-21a"/>
王晳曰使三軍之衆勇怯進退齊一者鼓鐸旌旗<lb/>
之爲也○張預曰士卒專心一意惟在於金鼔旌<lb/>
旗之號令當進則進當退則退一有違者必戮故<lb/>
曰令不進而進與令不退而退厥罪惟均尉繚子<lb/>
曰鼓鳴旗麾先登者未嘗非多力國士也將者之<lb/>
過也言不可賞先登獲雋者恐進退不一耳<lb/>
故夜戰多火鼓晝戰多旌旗所以變人之耳目也<lb/>
李筌曰火鼓夜之所視聽旌旗晝之所指揮○杜<lb/>
牧曰令軍士耳目皆隨旌旗火鼓而變也或曰夜<lb/>
戰多火鼓其旨如何夜黑之後必無原野列陳與<lb/>
<pb n="KR3a0015_SBCK_007-21b"/>
　敵刻期而戰也軍襲敵營鳴鼓然火適足以警敵<lb/>
　人之耳明敵人之目於我返害其義安在答曰富<lb/>
　哉問乎此乃孫武之微旨也凢夜戰者蓋敵人來<lb/>
　襲我壘不得巳而與之戰其法在於立營之法與<lb/>
　陳小同故志曰止則爲營行則爲陳蓋大陳之中<lb/>
　必包小陳大營之内亦包小營蓋前後左右之軍<lb/>
　各自有營環遶大將之營居於中央諸營環之隅<lb/>
　落鈎聮曲折相對象天之壁壘星其營相去上不<lb/>
　過百歩下不過五十歩道徑通達足以出隊列部<lb/>
　壁壘相望足以弓弩相救毎於十字路口必立小<lb/>
<pb n="KR3a0015_SBCK_007-22a"/>
　堡上致柴薪穴爲暗道胡梯上之令人看守夜黑<lb/>
　之後聲鼓四起卽以燔燎是以賊夜襲我雖入營<lb/>
　門四顧屹然復有小營各自堅守東西南北未知<lb/>
　所攻大將營或諸小營中先知有賊至者放令盡<lb/>
　入然後擊鼓諸營齊應衆堡燎火明如晝日諸營<lb/>
　兵士於是閉門登壘下瞰敵人勁弩彊弓四向俱<lb/>
　發敵人雖有韓白之將鬼神之兵亦無能計也唯<lb/>
　恐夜不襲我來則必敗若敵人或能濳入一營卽<lb/>
　諸營舉火岀兵四面繞之號令營中不得輙動須<lb/>
　臾之際善惡自分賊若出走皆在羅綱矣故司馬<lb/>
<pb n="KR3a0015_SBCK_007-22b"/>
　宣王入諸葛亮營壘見其曲折曰此兵下之奇才<lb/>
　也今之立營通洞豁達雜以居之若有賊夜來斫<lb/>
　營萬人一時驚擾雖多致斥候嚴爲備守晦黒之<lb/>
　後彼我不分雖有衆力亦不能用○陳皥曰杜言<lb/>
　夜黒之後必無原野列陳與敵人刻期而戰非也<lb/>
　天寳末李光弼以五百騎趨河陽多列火炬首尾<lb/>
　不息史思明數萬之衆不敢逼之豈止待賊斫營<lb/>
　而巳○賈林曰火鼓旌旗可以聽望故晝夜異用<lb/>
　之○梅堯臣曰多者欲以變惑敵人耳目○王晳<lb/>
　曰多者所以震駭視聽使慹我之威武聲氣也傳<lb/>
<pb n="KR3a0015_SBCK_007-23a"/>
曰多鼓鈞聲以夜軍之○張預曰凢與敵戰夜則<lb/>
火鼓不息晝則旌旗相續所以變亂敵人之耳目<lb/>
使不知其所以備我之計越伐吳夾水而陳越爲<lb/>
左右句卒使夜或左或右鼓噪而進吳師分以禦<lb/>
之遂爲越所敗是惑以火鼓也晉伐齊使司馬斥<lb/>
山澤之險雖所不至必斾而踈陳之齊侯畏而脫<lb/>
歸是惑以旌旗也<lb/>
故三軍可奪氣<lb/>
曹操曰左氏言一鼓作氣再而衰三而竭○李筌<lb/>
　曰奪氣奪其銳勇齊伐魯戰於長勺齊人一鼓公<lb/>
<pb n="KR3a0015_SBCK_007-23b"/>
　將戰曹劌曰未可齊人三鼓劌曰可矣乃戰齊師<lb/>
　敗績公問其故劌曰夫戰勇氣也一鼓作氣再而<lb/>
　衰三而竭彼竭我盈故克之奪三軍之氣也○杜<lb/>
　牧曰司馬法戰以力乆以氣勝齊伐魯莊公將戰<lb/>
　於長勺公將鼓之曹劌曰未可齊人三鼓劌曰可<lb/>
　矣齊師敗績公問其故對曰夫戰勇氣也一鼓作<lb/>
　氣再而衰三而竭彼竭我盈故克之晉將氏丘儉<lb/>
　文欽反諸軍屯樂嘉司司景王衘枚徑造之欽子<lb/>
　　年十八勇冠三軍曰及其未定請登城鼓噪擊<lb/>
　之可破旣而三噪之欽不能應　退相與引而東<lb/>
<pb n="KR3a0015_SBCK_007-24a"/>
　景王謂諸將曰欽走矣發銳軍以追之諸將曰欽<lb/>
　舊將鴦小而銳引軍内入未有失利必不走也王<lb/>
　曰一鼓作氣再而衰三而竭鴦鼓而欽不應其勢<lb/>
　已屈不走何待欽果引去○王晳曰震慹衰惰則<lb/>
　軍氣奪矣○何氏曰淮南子曰將充勇而輕敵卒<lb/>
　果敢而樂戰三軍之衆百萬之師志厲靑雲氣如<lb/>
　飄風聲如雷霆誠積踰而威加敵人此謂氣勢吳<lb/>
　子曰三軍之衆百萬之師張設輕重在於一人是<lb/>
　謂氣機故奪氣者有所待有所乗則可矣○張預<lb/>
　曰氣者戰之所恃也夫舍生稟血鼓作鬭爭雖死<lb/>
<pb n="KR3a0015_SBCK_007-24b"/>
　不省者氣使然也故用兵之法若激其士卒令上<lb/>
　下同怒則其鋒不可當故敵人新來而氣銳則且<lb/>
　以不戰挫之伺其衰倦而後擊故彼之銳氣可以<lb/>
奪也尉繚子謂氣實則鬬氣奪則走者此之謂也<lb/>
　曹劌言一鼓作氣者謂初來之氣盛也再而衰三<lb/>
　而竭者謂陳乆而人倦也又李靖曰守者不止完<lb/>
　其壁堅其陳而已必也守吾氣而有待焉所謂守<lb/>
　其氣者常養吾之氣使銳盛而不衰然後彼之氣<lb/>
　可得而奪也<lb/>
將軍可奪心<lb/>
<pb n="KR3a0015_SBCK_007-25a"/>
　李筌曰心之令憤撓之令亂間之令踈卑之令驕<lb/>
　則彼之心可奪也○杜牧曰心者將軍心中所倚<lb/>
　賴以爲軍者也後漢冦恂征隗囂囂將高峻守高<lb/>
　平第一峻遣軍將皇甫文出謁恂辭禮不屈恂怒<lb/>
　斬之遣其副峻惶恐卽日開城門降諸將曰敢問<lb/>
　殺其使而降其城何也恂曰皇甫文峻之腹心其<lb/>
　所取計者今來辭氣不屈必無降心全之則文得<lb/>
　其計殺之則峻亡其膽是以降耳後燕慕容垂遣<lb/>
　子寳率衆伐後魏始寳之來垂已有疾自到五原<lb/>
　道武帝斷其來路父子問絶道武乃詭其行人之<lb/>
<pb n="KR3a0015_SBCK_007-25b"/>
　辭令臨河告之曰父巳死何不遽還寳兄弟聞之<lb/>
　憂懼以爲信然因夜遁去道武襲之大破於參合<lb/>
　陂○梅堯臣曰以鼓旗之變惑奪其氣軍旣奪氣<lb/>
　將亦奪心○王晳曰紛亂諠譁則將心奪矣○何<lb/>
　氏曰先須巳心能固然後可以奪敵將之心故傳<lb/>
　曰先人有奪人之心司馬法曰本心固新氣勝者<lb/>
　是也○張預曰心者將之所主也夫治亂勇怯皆<lb/>
　主於心故善制敵者撓之而使亂激之而使惑迫<lb/>
　之而使懼故彼之心謀可以奪也傳曰先人有奪<lb/>
　人之心謂奪其本心之計也又李靖曰攻者不止<lb/>
<pb n="KR3a0015_SBCK_007-26a"/>
　攻其城擊其陳而巳必有攻其心之術焉所謂攻<lb/>
　其心者常養吾之心使安閑而不亂然後彼之心<lb/>
　可得而奪也<lb/>
是故朝氣銳<lb/>
陳皥曰初來之氣氣方盛銳勿與之爭也○孟氏<lb/>
　曰司馬法曰新氣勝舊氣新氣卽朝氣也○王晳<lb/>
　曰士衆凢初舉氣銳也<lb/>
晝氣惰<lb/>
　王晳曰漸乆少怠<lb/>
暮氣歸<lb/>
<pb n="KR3a0015_SBCK_007-26b"/>
孟氏曰朝氣𥘉氣也晝氣再作之氣也暮氣衰竭<lb/>
　之氣也○梅堯臣曰朝言其始也晝言其中也暮<lb/>
　言其終也謂兵始而銳乆則惰而思歸故可擊○<lb/>
　王晳曰怠乆意歸無復戰理<lb/>
故善用兵者避其銳氣擊其惰歸此治氣者也<lb/>
　李筌曰氣者軍之氣勇○杜牧曰陽氣生於子成<lb/>
　於寅衰於午伏於申凢晨朝陽氣初盛其來必銳<lb/>
　故須避之候其衰㐲擊之必勝武德中太宗與竇<lb/>
　建德戰於泥水東建德列陳彌亘數里太宗將數<lb/>
　騎登高觀之謂諸將曰賊度險而囂是軍無政令<lb/>
<pb n="KR3a0015_SBCK_007-27a"/>
　逼城而陳有輕我心按兵不出待敵氣衰陳乆卒<lb/>
　饑必將自退退而擊之何往不克建德列陳自卯<lb/>
　至午兵士饑倦悉列坐石又爭飮水太宗曰可擊<lb/>
　矣遂戰生擒建德○陳皥曰有辰巳列陳至午未<lb/>
　未勝者午未列陳至申酉未勝者不必事須晨旦<lb/>
　而爲陽氣申午而爲衰氣也太宗之攻建德也登<lb/>
　高而望之謂諸將曰賊盡銳來攻我當少避之退<lb/>
　則可以騎留之以明不須晨旦也凢彼有銳則如<lb/>
　此避之不然則否○杜佑曰避其精銳之氣擊其<lb/>
　懈惰欲歸此理氣者也曹劌之說是也○梅堯臣<lb/>
<pb n="KR3a0015_SBCK_007-27b"/>
　曰氣盛勿擊衰懈易敗○何氏曰夫人情莫不樂<lb/>
　安而惡危好生而懼死無故驅之就卧尸之地樂<lb/>
　趨於兵戰之場其心之所畜非有忿怒欲鬭之氣<lb/>
　一旦乗而激之冒難而不顧犯危而不畏則未嘗<lb/>
　不悔而怯矣今夫天下懦夫心有所激則率爾爭<lb/>
　鬪不啻諸劌至于操刃而求鬬者氣之所乗也氣<lb/>
　衰則息惻然而悔矣故三軍之視强冦如視處女<lb/>
　者乗其忿怒而有所激也是以卽墨之圍五千人<lb/>
　擊却燕師者乗燕劓降掘塜之怒也秦之鬭士倍<lb/>
　我者因三施無報之怒所以我怠而秦奮也二者<lb/>
<pb n="KR3a0015_SBCK_007-28a"/>
治氣有道而所用乗其機也○張預曰朝喻始晝<lb/>
喻中暮喻末非以早晚爲辭也凢人之氣𥘉來新<lb/>
至則勇銳陳乆人倦則衰故善用兵者當其銳盛<lb/>
則堅守以避之待其惰歸則出兵以擊之此所謂<lb/>
善治巳之氣以奪人之氣者也前趙將游子遠之<lb/>
敗伊餘羌唐武德中太宗之破竇建德皆用此術<lb/>
以治待亂以靜待譁此治心者也<lb/>
李筌曰伺敵之變因而乗之○杜牧曰司馬法曰<lb/>
本心固言料敵制勝本心巳定但當調治之使安<lb/>
靜堅固不爲事撓不爲利惑候敵之亂伺敵之譁<lb/>
<pb n="KR3a0015_SBCK_007-28b"/>
　則出兵攻之矣○陳皥曰政令不一賞罰不明謂<lb/>
　之亂旌旗錯雜行伍輕囂謂之譁審敵如是則出<lb/>
　攻之○賈林曰以我之整治待敵之撓亂以我之<lb/>
　淸淨待敵之諠譁此治心者也故太公曰事莫大<lb/>
　於必克用莫大於玄黙也○梅堯臣曰鎮靜待敵<lb/>
　衆心則寧○王晳同陳皥註○何氏曰夫將以一<lb/>
　身之寡一心之微連百萬之衆對虎狼之敵利害<lb/>
　之相雜勝負之紛揉權智萬變而措置於胷臆之<lb/>
　中非其中廓然方寸不亂豈能應變而不窮處事<lb/>
　而不迷卒然遇大難而不驚案然接萬物而不惑<lb/>
<pb n="KR3a0015_SBCK_007-29a"/>
　吾之治足以待亂吾之靜足以待譁前有百萬之<lb/>
敵而吾視之則如遇小冦亞夫之禦冦也堅卧而<lb/>
　不起欒箴之臨敵也好以整又好以暇夫審此二<lb/>
　人者蘊以何術哉蓋其心治之有定養之有餘也<lb/>
　○張預曰治以待亂靜以待譁安以待躁忍以待<lb/>
忿嚴以待懈此所謂善治巳之心以奪人之心者<lb/>
　也<lb/>
以近待遠以佚待勞以飽待饑此治力者也<lb/>
　李筌曰客主之勢○杜牧曰上文云致人而不致<lb/>
　於人是也○杜佑曰以我之近待彼之遠以我之<lb/>
<pb n="KR3a0015_SBCK_007-29b"/>
　閑佚待彼之疲勞以我之充飽待彼之饑虚此理<lb/>
　人力者也○梅堯臣曰無困竭人力以自弊○王<lb/>
晳曰以餘制不足善治力也○張預曰近以待遠<lb/>
佚以待勞飽以待饑誘以待來重以待輕此所謂<lb/>
善治巳之力以困人之力者也<lb/>
無邀正正之旗勿擊堂堂之陳此治變者也<lb/>
曹操曰正正齊也堂堂大也○李筌曰正正者齊<lb/>
整也堂堂者部分也○杜牧曰堂堂者無懼也兵<lb/>
者隨敵而變敵有如此則勿擊之是能治變也後<lb/>
漢曹公圍鄴袁尚來救公曰尚若從大道來當避<lb/>
<pb n="KR3a0015_SBCK_007-30a"/>
　之若循西山來此成擒耳尚果循西山來逆擊大<lb/>
　破之也○梅堯臣曰正正而來堂堂而陳示無懼<lb/>
也必有奇變○王晳曰本可要擊以視整齊盛大<lb/>
故變○何氏曰所謂强則避之○張預曰正正謂<lb/>
　形名齊整也堂堂謂行陳廣大也敵人如此豈可<lb/>
輕戰軍政曰見可而進知難而退又曰强而避之<lb/>
言湏識變通此所謂善治變化之道以應敵人者<lb/>
也<lb/>
故用兵之法高陵勿向背丘勿逆<lb/>
李筌曰地勢也○杜牧曰向者仰也背者倚也逆<lb/>
<pb n="KR3a0015_SBCK_007-30b"/>
　者迎也言敵在高處不可仰攻敵倚丘山下來求<lb/>
　戰不可逆之此言自下趨高者力乏自高趨下者<lb/>
　勢順也故不可向迎○孟氏曰敵背丘陵爲陳無<lb/>
　有後患則當引軍平地勿迎擊之○杜佑曰敵若<lb/>
　依據丘陵險阻陳兵待敵勿輕攻趨也旣馳勢不<lb/>
　便及有殞石之衝也○梅堯臣曰高陵勿向者敵<lb/>
　處其高不可仰擊背丘勿逆者敵自高而來不可<lb/>
　逆戰勢不便也○王晳曰如此不便則當嚴陳以<lb/>
　待變也○何氏曰秦伐韓趙王令趙奢救之秦人<lb/>
　聞之悉甲而至軍士許歷請以軍事諫曰秦人不<lb/>
<pb n="KR3a0015_SBCK_007-31a"/>
　意趙師至此其來氣盛將軍必厚集其陳以待之<lb/>
　不然必敗今先據北山上者勝後至者敗奢從之<lb/>
　即發萬人趨之秦兵後至爭山不得上奢縱兵擊<lb/>
　之大破秦軍後周遣將伐高齊圍洛陽齊將段韶<lb/>
　禦之登邙坂　欲觀周軍形勢至太和谷便値周<lb/>
　軍即遣馳告諸營與諸將結陳以待之周軍以歩<lb/>
　人在前上山逆戰韶以彼歩我騎且却且引得其<lb/>
　力弊乃遣下馬擊之短兵始交周人大潰竝即奔<lb/>
　遁○張預曰敵處高爲陳不可仰攻人馬之馳逐<lb/>
　弧矢之施發皆不便也故諸葛亮曰山陵之戰不<lb/>
<pb n="KR3a0015_SBCK_007-31b"/>
　仰其高敵從高而來不可迎之勢不順也引至平<lb/>
地然後合戰<lb/>
佯北勿從<lb/>
李筌杜牧曰恐有伏兵也○賈林曰敵未衰忽然<lb/>
奔北必有奇伏要擊我兵謹勒將士勿令逐追○<lb/>
　杜佑曰北奔走也敵方戰氣勢未衰便奔走而陳<lb/>
兵者必有奇伏勿深入從之故太公曰夫出甲陳<lb/>
　兵縱卒亂行者欲以爲變也○梅堯臣同杜牧註<lb/>
○王晳曰勢不至北必有詐也則勿逐○何氏曰<lb/>
　如戰國秦師伐趙趙奢之子括代廉頗將拒秦於<lb/>
<pb n="KR3a0015_SBCK_007-32a"/>
　長平秦隂使白起爲上將軍趙出兵擊秦秦軍佯<lb/>
　敗而走張二奇兵以劫之趙軍逐勝追造秦璧璧<lb/>
　堅不得入而秦奇兵二萬五千人絶趙軍後又一<lb/>
　軍五千騎絶趙壁間趙軍分而爲二糧道絶而秦<lb/>
　出輕兵擊之趙戰不利因築壁堅守以待救至秦<lb/>
　聞趙食道絶王自之河內發卒遮絶趙救及糧食<lb/>
　趙卒不得食四十六日隂相殺食括中射而死蜀<lb/>
　劉表遣劉備北侵至鄴曹公遣夏侯惇李典拒之<lb/>
　一朝備燒屯去惇遣諸將追擊之典曰賊無故退<lb/>
　疑必有伏南道窄狹草木深不可追也不聽惇等<lb/>
<pb n="KR3a0015_SBCK_007-32b"/>
　果入賊伏裏典徃救備見救至乃退西魏末遣將<lb/>
　史寜與突厥同伐吐谷渾遂至樹敦即吐谷渾之<lb/>
　舊都多諸珍藏而其主先巳奔賀真城留其征南<lb/>
　王及數千人固守寜攻之偽退吐谷渾人果關門<lb/>
　逐之因回兵奪門門未及闔寜兵遂得入生獲其<lb/>
　征南王俘獲男女財寳盡歸諸突厥北齊高澄立<lb/>
　侯景叛歸梁而圍彭城澄遣暮容紹宗討之將戰<lb/>
　紹宗以梁人剽悍恐其衆之撓也召將師而語之<lb/>
　曰我當佯退誘梁人使前汝可擊其背申明誡之<lb/>
　景又命梁人曰逐北勿過二里㑹戰紹宗走梁人<lb/>
<pb n="KR3a0015_SBCK_007-33a"/>
　不用景言乗敗深入魏人以紹宗之言爲信爭掩<lb/>
　擊遂大敗之唐安禄山反郭子儀圍衞州僞鄭王<lb/>
　慶緒率兵來援分爲三軍子儀陳以待之預選射<lb/>
　者三千人伏於璧內誡之曰俟吾小却賊必爭進<lb/>
　則登城鼓譟弓弩齊發以逼之旣戰子儀僞退而<lb/>
　賊果乗之乃開壘門遽聞鼓譟矢注如雨賊徒震<lb/>
　駭整衆追之遂虜慶緒○張預曰敵人奔北必審<lb/>
　眞僞若旗鼓齊應號令如一紛紛紜紜雖退走非<lb/>
　敗也必有奇也不可從之若旗靡輙亂人囂馬駭<lb/>
　此眞敗却也<lb/>
<pb n="KR3a0015_SBCK_007-33b"/>
銳卒勿攻<lb/>
　李筌曰避彊氣也○杜牧曰避實也楚子伐隋隋<lb/>
　臣季良曰楚人尚左君必左無與王遇且攻其右<lb/>
右無良焉必敗偏敗衆乃攜矣隋少師曰不當王<lb/>
　非敵也不從隋師敗績○陳皥曰此說是避敵所<lb/>
　長非銳卒勿攻之㫖也蓋言士卒輕銳且勿攻之<lb/>
　待其懈惰然後擊之所謂千里遠鬭其鋒莫當蓋<lb/>
　近之爾○梅堯臣曰伺其氣挫○何氏曰如蜀先<lb/>
　主率大衆東伐吳吳將陸遜拒之蜀主從建平連<lb/>
　圍至夷陵界立數十屯以金帛爵賞誘動諸夷先<lb/>
<pb n="KR3a0015_SBCK_007-34a"/>
　遣將吳班以數千人於平地立營欲以挑戰諸將<lb/>
　皆欲擊之遜曰備舉軍東至銳氣始盛且乗高守<lb/>
　險難可卒攻攻之縱下猶難盡克若有不利損我<lb/>
　必大今但有獎勵將士廣施方略以觀其變備知<lb/>
　其計不行乃引伏兵八千人從谷中出遜曰所以<lb/>
　不聽諸軍擊班者揣之必有巧故也諸將並曰攻<lb/>
　備當在初今乃令人五六百里相衘持經七八月<lb/>
　其諸要害賊已固守擊之必無利矣遜曰備是猾<lb/>
　虜其軍始集思慮精專未可干也今住巳乆不得<lb/>
　我便兵疲意沮計不復生掎角此寇正在今日乃<lb/>
<pb n="KR3a0015_SBCK_007-34b"/>
　先攻一營不利遜曰吾巳曉破之之術乃令各持<lb/>
　一把茅以火攻拔之備因夜遁魏末吳將諸葛恪<lb/>
　圍新城司馬景王使毌丘儉文欽等拒之儉欽請<lb/>
　戰景王曰恪卷甲深入投兵死地其鋒未易當且<lb/>
　新城小而固攻之未可拔遂令諸將高壘以弊之<lb/>
　相持數日恪攻城力屈死傷太半景王乃令欽督<lb/>
　銳卒趣合榆斷其歸路恪懼而遁前趙劉曜遣將<lb/>
　討羌大酋權渠率衆保險阻曜將㳺子遠頻敗之<lb/>
　權渠欲降其子伊餘大言於衆中曰往年劉曜自<lb/>
　來猶無若我何晨壓子遠壘門左右勸出戰子逺<lb/>
<pb n="KR3a0015_SBCK_007-35a"/>
　曰吾聞伊餘有專諸之勇慶忌之捷其父新敗怒<lb/>
　氣甚盛且西戎勁悍其鋒不可擬也不如緩之使<lb/>
　氣竭而擊之乃堅壁不戰伊餘有驕色子逺候其<lb/>
　無備夜分誓衆秣馬蓐食先晨具甲掃壘而出遲<lb/>
　明設覆而戰生擒伊餘于陳唐武德中太宗率師<lb/>
　往河東討劉武周江夏王道宗從軍太宗登玉壁<lb/>
　城覩賊顧謂道宗曰賊恃其衆來邀我戰汝謂如<lb/>
　何對曰羣賊鋒不可當易以計屈難與力爭令衆<lb/>
　深壁高壘以挫其鋒烏合之徒莫能持乆糧運致<lb/>
　竭自當離散可不戰而擒太宗曰汝意見暗與我<lb/>
<pb n="KR3a0015_SBCK_007-35b"/>
　合後賊食盡夜遁一戰敗之又太宗征薛仁杲於<lb/>
　折墌城賊十有餘萬兵鋒甚銳數來挑戰諸將請<lb/>
　戰太宗曰我卒新經挫衂銳氣猶少賊驟勝必輕<lb/>
　進好鬬我且閉壁以折之待其氣衰而後擊可一<lb/>
　戰而破此萬全計也因令軍中曰敢言戰者斬相<lb/>
　持乆之賊糧盡軍中頗攜貳其將相繼來降太宗<lb/>
　知仁杲必腹内離謂諸將曰可以戰矣令總管梁<lb/>
　實營於淺水原以誘之賊大將宗羅睺自恃驕悍<lb/>
　求戰不得氣憤者乆之及是盡銳攻梁實冀逞其<lb/>
　志梁實固險不出以挫其鋒羅睺攻之愈急太宗<lb/>
<pb n="KR3a0015_SBCK_007-36a"/>
　度賊巳疲復謂諸將曰彼氣將衰吾當取之必矣<lb/>
　申令諸將遲明合戰令將軍龎玉陳於淺水原南<lb/>
　出賊之右先餌之羅睺倂軍共戰玉軍幾敗太宗<lb/>
　親禦大軍奄自原北出其不意羅睺回師相拒我<lb/>
　師表裏齊奮呼聲動天羅睺氣奪於是大潰又李<lb/>
　靖從河間王孝恭討蕭銑兵至夷陵銑將文士弘<lb/>
　率精卒數萬屯淸江孝恭欲擊之靖曰士弘銑之<lb/>
　徤將士卒驍勇今新出荆門盡兵出戰此是救敗<lb/>
　之師恐不可當也宜且泊南岸勿與爭鋒待其氣<lb/>
　衰然後奮擊破之必矣孝恭不從留靖守營與賊<lb/>
<pb n="KR3a0015_SBCK_007-36b"/>
　戰孝恭果敗奔于南岸○張預曰敵若乗銳而來<lb/>
　其鋒不可當宜少避之以伺疲挫晉楚相持楚晨<lb/>
　壓晉軍而陳軍吏患之欒書曰楚師輕窕固壘以<lb/>
　待之三日必退退而擊之必獲勝焉又唐太宗征<lb/>
　薛仁杲賊兵鋒甚銳數來挑戰諸將咸請戰太宗<lb/>
　曰當且閉壘以折之待其氣衰可一戰而破也果<lb/>
　然<lb/>
餌兵勿食<lb/>
　李筌曰秦人毒涇上流杜牧曰敵忽棄飮食而去<lb/>
　先須嘗試不可便食慮毒也後魏文帝時庫莫奚<lb/>
<pb n="KR3a0015_SBCK_007-37a"/>
　侵擾詔濟隂王新成率衆討之王乃多爲毒酒賊<lb/>
　旣漸逼使棄營而去賊至喜競飲酒酣毒作王簡<lb/>
　輕騎縱擊俘獲萬計○陳皥曰此之獲勝蓋非偶<lb/>
　然固非爲將之道垂後世法也孫子豈以他人不<lb/>
　能致毒於人腹中哉此言喻魚若見餌不可食也<lb/>
　敵若懸利不可貪也曹公與袁紹將文醜等戰諸<lb/>
　將以爲敵騎多不如還營荀攸曰此所以餌敵也<lb/>
　安可去之卽知餌兵非止謂寘毒也食字疑或爲<lb/>
　貪字也○梅堯臣曰魚貪餌而亡兵貪餌而敗敵<lb/>
　以兵來釣我我不可從○王晳曰餌我以利必有<lb/>
<pb n="KR3a0015_SBCK_007-37b"/>
　竒伏○何氏曰如春秋時楚伐絞軍其南門莫敖<lb/>
　屈瑕曰絞小而輕輕則寡謀請無扞采樵者以誘<lb/>
　之從之絞人獲三十人明日絞人爭出驅楚役徒<lb/>
　於山中楚人坐其北門而覆諸山下大敗之爲城<lb/>
　下之盟而還又如赤眉佯敗棄輜重走車載土以<lb/>
　豆覆其上鄧弘取之爲赤眉所敗曹公未得濟而<lb/>
　放牛馬馬超取之而公得渡又如曹公棄輜重文<lb/>
　醜劉備分取之而爲公所破又如後魏廣陽王元<lb/>
　深以乜列河誘拔陵竟來抄掠拔陵爲于謹伏兵<lb/>
　所破此皆餌之之術也○張預曰三略曰香餌之<lb/>
<pb n="KR3a0015_SBCK_007-38a"/>
　下必有懸魚言魚貪餌則爲釣者所得兵貪利則<lb/>
　爲敵人所敗夫餌兵非止謂寘毒於飮食但以利<lb/>
　留敵皆爲餌也若曹公以畜産餌馬超以輜重餌<lb/>
　袁紹李矩以牛馬餌石勒之類皆是也<lb/>
歸師勿遏<lb/>
　李筌曰士卒思歸志不可遏也○杜牧曰曹公自<lb/>
　征張繡於穰劉表遣兵救繡以絶軍後公將引還<lb/>
　繡兵來追公軍不得進表與繡復合兵守險公軍<lb/>
　前後受敵公乃夜鑿險爲地道悉過輜重設竒兵<lb/>
　歩騎來攻大破之公謂荀文若曰虜遏吾歸師而<lb/>
<pb n="KR3a0015_SBCK_007-38b"/>
　與吾死地吾是以知勝矣○孟氏曰人懷歸心必<lb/>
　能死戰則不可止而擊也○杜佑曰人人有室家<lb/>
　鄕國之往不可遏截之徐觀其變而制之○梅堯<lb/>
　臣曰敵必死戰○王晳曰人自爲戰也勿遏塞之<lb/>
　若猶有他慮則可要而擊曹公攻鄴袁尚來救諸<lb/>
　將以爲歸師不如避之公曰尚從大道來則避之<lb/>
　若循西山來者此成擒耳蓋大道來則歸意全循<lb/>
　山來則顧負險且有懼心也○何氏曰如魏初曹<lb/>
　操圍張繡於穰劉表遣兵救繡以絶軍後公將引<lb/>
　還繡兵來追公軍不得進連營稍前到安衆繡與<lb/>
<pb n="KR3a0015_SBCK_007-39a"/>
　表合兵守險公軍前後受敵公乃夜鑿險爲地道<lb/>
　悉過輜重設竒兵㑹明賊謂公爲遁也悉軍來追<lb/>
　乃縱竒兵歩騎夾攻大破之公謂荀或曰虜遏吾<lb/>
　歸師與吾死地是以知勝齊建武二年魏圍鍾離<lb/>
　張欣泰爲軍主隨崔慧景救援及魏軍退而邵陽<lb/>
　洲上餘兵萬人求輸馬五百匹假道慧景欲斷路<lb/>
　攻之欣泰說慧景曰歸師勿遏古人畏之兵在死<lb/>
　地不可輕也慧景乃聽過也前秦符堅征晉至壽<lb/>
　春兵敗還長安慕容泓起兵于華澤堅將符叡竇<lb/>
　衝姚萇討之符叡勇果輕敵不恤士衆泓聞其至<lb/>
<pb n="KR3a0015_SBCK_007-39b"/>
　也懼率衆將奔關東叡馳兵邀之姚萇諫曰鮮卑<lb/>
　有思歸之心宜驅令出關不可遏也叡弗從戰于<lb/>
　華澤叡敗績𬒳殺後涼吕弘攻叚業於張掖不勝<lb/>
　將東走業議欲擊之其將沮渠蒙遜諌曰歸師勿<lb/>
　遏窮寇勿追此兵家之戒不如縱之以爲後圖業<lb/>
　曰一日縱敵悔將無及遂率衆追之爲弘所敗○<lb/>
　張預曰兵之在外人人思歸當路邀之必致死戰<lb/>
　韓信曰從思東歸之士何所不克曹公旣破劉表<lb/>
　謂荀或曰虜遏吾歸師吾是以知勝又吕弘攻叚<lb/>
　業不勝將東走業欲擊之或諌曰歸師勿遏兵家<lb/>
<pb n="KR3a0015_SBCK_007-40a"/>
　之戒不如縱之以爲後圖業不從率衆追之爲弘<lb/>
　所敗古人似此者多不可悉陳<lb/>
圍師必闕<lb/>
曹操曰司馬法曰圍其三面闕其一面所以示生<lb/>
路也○李筌曰夫圍敵必空其一面示不固也若<lb/>
　四面圍之敵必堅守不拔也項羽坑外黃魏武圍<lb/>
壷關卽其義也○杜牧曰示以生路令無必死之<lb/>
　心因而擊之後漢妖巫維汜弟子單臣傅鎮等相<lb/>
　聚入原武城劫掠吏人自稱將軍光武遣臧宫將<lb/>
　北軍數千人圍之賊食多數攻不下士卒死傷帝<lb/>
<pb n="KR3a0015_SBCK_007-40b"/>
　召公卿諸侯王門方略明帝時爲東海王對曰妖<lb/>
　巫相劫勢無乆立其中必有悔者但外圍急不得<lb/>
　走耳小挺緩令得逃亡則一亭長足以擒矣帝卽<lb/>
　勑令開圍緩守賊衆分散遂斬臣鎮等大唐天寳<lb/>
　末李光弼領朔方軍與史思明戰于土門賊衆退<lb/>
　散四面圍合光弼令開東南角以縱之賊見開圍<lb/>
　棄甲急走因追擊之盡殲其衆是開一面也○杜<lb/>
　佑曰若圍敵平陸之地必空一面以示其虛欲使<lb/>
　戰守不固而有去留之心若敵臨危據險彊救在<lb/>
　表當堅固守之未必闕也此用兵之法○梅堯臣<lb/>
<pb n="KR3a0015_SBCK_007-41a"/>
　同曹操註○何氏曰如後漢初張歩據齊地漢將<lb/>
　耿弇總兵討之歩使其大將費邑軍歷下又分守<lb/>
　祝阿鍾城弇先擊祝阿自晨攻城未日中而拔故<lb/>
　開圍一角令其衆得奔歸鍾城鍾城人聞祝阿巳<lb/>
　潰大恐懼遂空壁亡去又朱雋與徐璆共討黃巾<lb/>
　餘賊韓忠據宛乞降不許因急攻之連城不克雋<lb/>
　登山覩之顧謂張超曰吾知之矣賊今外圍周固<lb/>
　内營急逼乞降不受欲出不得所以死戰也萬人<lb/>
　一心猶不可當況十萬乎其害甚矣今不如徹圍<lb/>
　幷兵入城忠見圍解則勢必自出出則意散易破<lb/>
<pb n="KR3a0015_SBCK_007-41b"/>
　之道也旣而解圍忠果出戰雋因破之又魏太祖<lb/>
　圍壷關下令曰城抜皆坑之連月不下曹仁曰圍<lb/>
　城必示之活門所以開其生路也今公告之必死<lb/>
　將人自爲守且城固而糧多攻之則士卒傷守之<lb/>
　則日乆今頓兵堅城之下攻必死之虜非良計也<lb/>
　太祖從之開城遂降又後魏末齊神武起義兵於<lb/>
　河北尒朱兆天光度律仲遠等四將同會鄴南士<lb/>
　馬精彊號二十萬圍神武於南陵山是時神武馬<lb/>
　二千歩卒不滿三萬人兆等設圍不合神武連繫<lb/>
　牛驢自塞歸道於是將士死戰四面奮擊大破兆<lb/>
<pb n="KR3a0015_SBCK_007-42a"/>
等○張預曰圍其三面開其一角示以生路使不<lb/>
堅戰後漢朱雋討賊師韓忠於宛急攻不克因謂<lb/>
軍吏曰賊今外圍周固所以死戰若我解圍勢必<lb/>
自出出則意散易破之道也果如其言又曹公圍<lb/>
壷關謂之曰城破皆坑之連攻不下曹仁謂公曰<lb/>
　夫圍城必示之活門所以開其生路也今公許之<lb/>
　必死令人自守非計也公從之遂拔其城是也<lb/>
窮宼勿迫<lb/>
　杜牧曰春秋時吳伐楚楚師敗走及淸發闔閭復<lb/>
　將擊之夫槩王曰困獸猶鬬況人乎若知不免而<lb/>
<pb n="KR3a0015_SBCK_007-42b"/>
　致死必敗我若使半濟而後可擊也從之又敗之<lb/>
　漢宣帝時趙充國討先零羌羌覩大軍棄輜重欲<lb/>
　渡湟水道阨狹充國徐行驅之或曰逐利行遲充<lb/>
　國曰窮寇也不可迫緩之則走不顧急之則還致<lb/>
　死諸將曰善虜果赴水溺死者數萬於是大破之<lb/>
　也○陳皡曰鳥窮則搏獸窮則噬也○梅堯臣曰<lb/>
　困獸猶鬪物理然也○何氏曰前燕吕護據野王<lb/>
　隂通晉事覺燕將暮容恪等率衆討之將軍傅顔<lb/>
　言之恪曰護窮寇假合王師旣臨則上下喪氣殿<lb/>
　下前以廣固天險守易攻難故爲長乆之策今賊<lb/>
<pb n="KR3a0015_SBCK_007-43a"/>
　形不與往同宜急攻之以省千金之費恪曰護老<lb/>
　賊經變多矣觀其爲備之道則未易卒圖也今圍<lb/>
　之於窮城樵採路絶内無蓄積外無彊援不過於<lb/>
　十旬弊之必矣何必殘士卒之命而趨一時之利<lb/>
　哉此謂兵不血刀而坐以制勝也遂列長圍守之<lb/>
　凡經六月而野王潰護南奔于晉悉降其衆五伐<lb/>
　晉將符彦卿杜重威經恪北鄙遇虜於陽城戎人<lb/>
　十萬圍晉師於中野乏水軍人鑿井取泥衣絞而<lb/>
　吮之人馬渴死甚衆彦卿曰與其束手就擒曷若<lb/>
　以身徇國我今窮蹙乃率勁騎出擊之會大風揚<lb/>
<pb n="KR3a0015_SBCK_007-43b"/>
塵乗勢決戰戎人大潰此彦卿爲虜十萬所圍乃<lb/>
窮蹙之寇遂致死力以求生戎人不悟之致敗也<lb/>
　○張預曰敵若焚舟破釡來決一戰則不可逼迫<lb/>
蓋獸窮則搏也晉師敗齊于鞌齊侯請盟晉人不<lb/>
許齊侯曰請收合餘燼背城借一晉人懼而興之<lb/>
　盟吳夫槩王謂困獸猶鬪漢趙充國言緩之則走<lb/>
　不顧急之則還致死蓋亦近之<lb/>
此用兵之法也<lb/>
孫子集註卷之七<lb/>
<pb n="KR3a0015_SBCK_007-44a"/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_008-1a"/>
孫子集註卷之八<lb/>
　　　九變篇<hi>曹操曰變其正得其所用九也○王晳曰晳謂九者數之極用兵之法當</hi>
<hi>極其變耳逸詩云九變復貫不知曹公謂何爲九或曰九地之變也○張預曰變者不拘</hi>
<hi>常法臨事適變從宜而行之之謂也凡與人爭利必知九地之變故次軍爭</hi>
孫子曰凡用兵之法將受命於君合軍聚衆張預曰<lb/>
　巳解上文<lb/>
圯地無舍<lb/>
　曹操曰無所依也水毀曰圯○李筌曰地下曰圯<lb/>
　行必水淹也○陳皥曰圯低下也孔明謂之地獄<lb/>
　獄者中下四面高也○孟氏曰太下則爲敵所囚<lb/>
<pb n="KR3a0015_SBCK_008-1b"/>
　○杜佑曰擇地頓兵當趨利而避害也○梅堯臣<lb/>
　曰山林險阻沮澤之地不可舍止無所依也○何<lb/>
　氏曰下篇言圯地則吾將進其塗謂必固之地宜<lb/>
速去之也○張預曰山林險阻沮澤凡難行之道<lb/>
爲圯地以其無所依故不可舍止<lb/>
衢地交合<lb/>
曹操曰結諸侯也○李筌曰四通曰衢結諸侯之<lb/>
交地也○賈林曰結諸侯以爲援梅堯臣曰夫四<lb/>
通之地與旁國相通當結其交也○何氏曰下篇<lb/>
云衢地吾將固其結言交結諸侯使牢固也○張<lb/>
<pb n="KR3a0015_SBCK_008-2a"/>
　預曰四通之地旁有鄰國先往結之以爲交援<lb/>
絶地無留<lb/>
　曹操曰無乆止也○李筌曰地無泉井畜牧來樵<lb/>
　之處爲絶地不可留也○賈林曰谿谷坎險前無<lb/>
　通路曰絶當速去無留○梅堯臣曰始去國始出<lb/>
　境猶不居輕地是不可乆留也○張預曰去國越<lb/>
　境而師者絶地也危絶之地過於重地故不可淹<lb/>
　留乆止也<lb/>
圍地則謀<lb/>
　曹操曰發竒謀也○李筌曰因地能通○賈林曰<lb/>
<pb n="KR3a0015_SBCK_008-2b"/>
居四險之中曰圍地敵可往來我難出入居此地<lb/>
者可預設竒謀使敵不爲我患乃可濟也○梅堯<lb/>
臣曰往返險迂當出竒謀○何氏曰下篇亦云圍<lb/>
地則謀言在艱險之地與敵相持須用竒險詭譎<lb/>
之謀不至於害也○張預曰居前隘後固之地當<lb/>
發竒謀若漢高爲匈奴所圍用陳平竒計得出玆<lb/>
近之<lb/>
死地則戰<lb/>
曹操曰殊死戰也○李筌曰置兵於必死之地人<lb/>
自爲私鬪韓信破趙此是也○梅堯臣曰前後有<lb/>
<pb n="KR3a0015_SBCK_008-3a"/>
　礙決在死戰此而上舉九地之大約也○王晳註<lb/>
　上之五地竝同曹公○何氏曰下篇亦云死地則<lb/>
　戰者此地速爲死戰則生若緩而不戰氣衰糧絶<lb/>
　不死何待也○張預曰走無所往當殊死戰淮隂<lb/>
　背水陳是也從圯地無舍至此爲九變止陳五事<lb/>
　者舉其大略也九地篇中說九地之變唯言六事<lb/>
　亦陳其大略也凡地有勢有變九地篇上所陳者<lb/>
　是其勢也下所叙者是其變也何以知九變爲九<lb/>
　地之變下文云將不通九變雖知地形不能得地<lb/>
　利又九地篇云九地之變屈伸之利不可不察以<lb/>
<pb n="KR3a0015_SBCK_008-3b"/>
此觀之義可見也下旣說九地此復言九變者孫<lb/>
子欲叙五利故先陳九變盖九變五利相須而用<lb/>
故兼言之<lb/>
塗有所不由<lb/>
曹操曰隘難之地所不當從不得巳從之故爲變<lb/>
○李筌曰道有險狹懼其邀伏不可由也○杜牧<lb/>
曰後漢光武遣將軍馬援耿舒討武陵五谿蠻軍<lb/>
次下雋今辰州也有兩道可入從壷頭則路近而<lb/>
水險從充道則路夷而運遠帝初以爲疑及軍至<lb/>
耿舒欲從充道援以爲棄日費糧不如進壷頭搤<lb/>
<pb n="KR3a0015_SBCK_008-4a"/>
　其咽喉則賊自破以事上之帝從援䇿乃進營壷<lb/>
　頭賊乗高守隘水<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>船不得上會暑濕士卒多疫<lb/>
　死援亦中病卒耿舒與兄好畤侯書曰舒前上言<lb/>
　當先擊充糧雖難運而兵馬得用軍人數萬爭欲<lb/>
　先奮今壷頭竟不得進大衆怫鬱行死誠可痛惜<lb/>
　○賈林曰由從也途且不利雖近不從杜佑曰阨<lb/>
　難之地所不當從也不得巳從之故爲變也○梅<lb/>
　堯臣曰避其險阨也○王晳曰途雖可從而有所<lb/>
　不從慮竒伏也若趙渉說周亞夫避殽黽阨陿之<lb/>
　間慮置伏兵請走藍田出武關扺洛陽間不過差<lb/>
<pb n="KR3a0015_SBCK_008-4b"/>
　　一二日是也○張預曰險阨之地車不得方軌騎<lb/>
　不得成列故不可由也不得巳而行之必爲權變<lb/>
　韓信知陳餘不用李左車計乃敢入井陘口是也<lb/>
　軍有所不擊<lb/>
　曹操曰軍雖可擊以地險難乆留之失前利若得<lb/>
　之則利薄因窮之兵必死戰也○杜牧曰盖以銳<lb/>
　卒勿攻歸師勿遏窮寇勿迫死地不可攻或我彊<lb/>
　敵弱敵前軍先至亦不可擊恐驚之退走也言有<lb/>
　如此之軍皆不可擊斯統言爲將須知有此不可<lb/>
　擊之軍卽須不擊益爲知變也故列於九變篇中<lb/>
<pb n="KR3a0015_SBCK_008-5a"/>
　○陳皥曰見小利不能傾敵則勿擊之恐重勞人<lb/>
　也○賈林曰軍可威懷勢將降伏則不擊寇窮據<lb/>
　險擊則死戰可自固守待其心惰取之○杜佑曰<lb/>
　軍雖可擊以地險難乆留之失前利若得之利薄<lb/>
　也窮困之卒隘陷之軍不可攻爲死戰也當固守<lb/>
　之以待隙也○梅堯臣曰往無利也○王晳曰曹<lb/>
　公曰軍雖可擊以地險難乆留之失前利若得之<lb/>
　則利薄晳謂餌兵銳卒正正之旗堂堂之陳亦是<lb/>
　也○張預曰縱之而無所損克之而無所利則不<lb/>
　須擊也又若我弱彼彊我曲彼直亦不可擊如晉<lb/>
<pb n="KR3a0015_SBCK_008-5b"/>
　楚相持土㑹曰楚人德刑政事典禮不易不可敵<lb/>
　也不爲是征義相近也<lb/>
城有所不攻<lb/>
　曹操曰城小而固糧饒不可攻也操所以置華費<lb/>
　而深入徐州得十四縣也○杜牧曰操捨華費不<lb/>
　攻故能兵力完全深入徐州得十四縣也盖言敵<lb/>
　於要害之地深峻城隍多積糧食欲留我師若攻<lb/>
　拔之未足爲利不拔則挫我兵勢故不可攻也宋<lb/>
　順帝時荆州守沈攸之反素蓄士馬資用豐積戰<lb/>
　士十萬甲馬二千軍至郢城功曹臧寅以爲攻守<lb/>
<pb n="KR3a0015_SBCK_008-6a"/>
　異勢非旬日所拔若不時舉挫銳損威今順流長<lb/>
　驅計日可捷旣傾根本則郢城豈能自固故兵法<lb/>
　曰城有所不攻是也攸之不從郢郡守柳世隆拒<lb/>
　攸之攸之盡銳攻之不克衆潰走入林自縊後周<lb/>
　武帝欲出兵於河陽以伐齊吏部宇文㢸進曰今<lb/>
　用兵須擇地河陽要衝精兵所聚盡力攻之恐難<lb/>
　得志如臣所見彼汾之曲戌小山平攻之易拔用<lb/>
　武之地莫過於此帝不納師竟無功復大舉伐齊<lb/>
　卒用㢸計以滅齊國家自元和三年至于今三十<lb/>
　年間凡四攻寇魏薄攻寇之南宫縣上黨攻寇之<lb/>
<pb n="KR3a0015_SBCK_008-6b"/>
　臨城縣太原攻寇之河星鎮是寇三城池浚壁堅<lb/>
　篘粟米石金炭麻膏凡城守之資常爲不可勝之<lb/>
　計以備官軍擊虜攻旣不拔兵頓力疲寇以勁兵<lb/>
　來救故百戰百敗故三十年間困天下之功力攻<lb/>
　數萬之寇四圍其境通計十歳竟無尺寸之功者<lb/>
　盖常墮寇計中不能知變也○賈林曰臣忠義重<lb/>
　禀命堅守者亦不可攻也○梅堯臣曰有所害也<lb/>
　○王晳曰城非控要雖可攻然懼於鈍兵挫銳或<lb/>
　非堅實而得士死力又剋雖有期而救兵至吾雖<lb/>
　得之利不勝其所害也○張預曰拔之而不能守<lb/>
<pb n="KR3a0015_SBCK_008-7a"/>
　委之而不爲患則不須攻也又若深溝高壘卒不<lb/>
　能下亦不可攻如士匄請伐偪陽荀罃曰城小而<lb/>
　固勝之不武弗服爲笑是也<lb/>
地有所不爭<lb/>
曹操曰小利之地方爭得而失之則不爭也○杜<lb/>
牧曰言得之難守失之無害伍子胥諌夫差曰今<lb/>
我伐齊獲其地猶石田也東晉陶侃鎭武昌議者<lb/>
以武昌北岸有邾城宜分兵鎭之侃毎不答而言<lb/>
者不巳侃乃渡水獵引諸將佐語之曰我所以設<lb/>
險而禦寇正以長江耳邾城隔在江北内無所倚<lb/>
<pb n="KR3a0015_SBCK_008-7b"/>
外接羣夷夷中利深晉人貪利夷不堪命必引寇<lb/>
虜乃致禍之由非禦寇也且今縱有兵守之亦無<lb/>
益於江南若羯虜有可乗之會此又非所資也後<lb/>
庾亮戌之果大敗也○梅堯臣曰得之無益者○<lb/>
王晳曰謂地雖要害敵巳據之或得之無所用若<lb/>
難守者○張預曰得之不便於戰失之無害於巳<lb/>
則不須爭也又若遼遠之地雖得之終非巳有亦<lb/>
不可爭如吳子伐齊伍貟諌曰得地於齊猶獲石<lb/>
田也不如早從事於越不聽爲越所滅是也<lb/>
君命有所不受<lb/>
<pb n="KR3a0015_SBCK_008-8a"/>
　曹操曰苟便於事不拘於君命也○李筌曰茍便<lb/>
　於事不拘君命穰苴斬莊賈魏絳戮楊干是也○<lb/>
　杜牧曰尉繚子曰兵者凶器也爭者逆德也將者<lb/>
　死官也無天於上無地於下無敵於前無主於後<lb/>
　○賈林曰決必勝之機不可推於君命苟利社稷<lb/>
　專之可也○孟氏曰無敵於前無君於後閫外之<lb/>
　事將軍制之○梅堯臣曰從宜而行也此而上五<lb/>
　利也○張預曰苟便於事不從君命夫槩王曰見<lb/>
　義而行不待命是也自塗有所不由至此爲五利<lb/>
　或曰自圯地無舍至地有所不爭爲九變謂此九<lb/>
<pb n="KR3a0015_SBCK_008-8b"/>
事皆不從中覆但臨時制宜故統之以君命有所<lb/>
　不受<lb/>
故將通於九變之地利者知用兵矣<lb/>
　李筌曰謂上之九事也○杜佑曰九事之變皆臨<lb/>
時制宜不由常道故言變也○賈林曰九變上九<lb/>
事將帥之任機權遇勢則變因利則制不拘常道<lb/>
然後得其通變之利變之則九數之則十故君命<lb/>
　不在常變例也○梅堯臣曰達九地之勢變而爲<lb/>
　利也○王晳曰非賢智不能盡事理之變也何氏<lb/>
　曰孫子以九變名篇解者十有餘家皆不條其九<lb/>
<pb n="KR3a0015_SBCK_008-9a"/>
　變之目者何也盖自圯地無舍而下至君命有所<lb/>
　不受其數十矣使人不得不惑愚熟觀文意上下<lb/>
　止述其地之利害爾且十事之中君命有所不受<lb/>
　且非地事昭然不類矣盖孫子之意言凡受命之<lb/>
　將合聚軍衆如經此九地有害而無利則當變之<lb/>
　雖君命使之舍留攻爭亦不受也況下文言將不<lb/>
　通於九變之利者雖知地形不能得地之利矣其<lb/>
　君命豈得與地形而同算也況下之地形篇云戰<lb/>
　道必勝主曰無戰必戰可也戰道不勝主曰必戰<lb/>
　無戰可也厥㫖盡在此矣○張預曰更變常道而<lb/>
<pb n="KR3a0015_SBCK_008-9b"/>
　得其利者知用兵之道矣<lb/>
將不通於九變之利者雖知地形不能得地之利矣<lb/>
　賈林曰雖知地形心無通變豈惟不得其利亦恐<lb/>
　反受害也將貴適變也○梅堯臣曰知地不知變<lb/>
安得地之利○張預曰凡地有形有變知形而不<lb/>
　曉變豈能得地之利<lb/>
治兵不知九變之術雖知五利不能得人之用矣<lb/>
曹操曰謂下五事也九變一云五變○賈林曰五<lb/>
　利五變亦在九變之中遇勢能變則利不變則害<lb/>
　在人故無常體能盡此理乃得人之用也五變謂<lb/>
<pb n="KR3a0015_SBCK_008-10a"/>
　途雖近知有險阻竒伏之變而不由軍雖可擊知<lb/>
　有窮蹙死鬪之變而不擊城雖勢孤可攻知有糧<lb/>
　充兵銳將智臣忠不測之變而不攻地雖可爭知<lb/>
　得之難守得之無利有反奪傷人之變而不爭君<lb/>
　命雖宜從之知有內御不利之害而不受此五變<lb/>
　者臨時制宜不可預定貪五利者途近則由軍勢<lb/>
　孤則擊城勢危則攻地可取則爭軍可用則受命<lb/>
　貪此五利不知其變豈惟不得人用抑亦敗軍傷<lb/>
　士也○梅堯臣曰知利不知變安得人而用○王<lb/>
　晳曰雖知五地之利不通其變如膠柱鼔瑟耳○<lb/>
<pb n="KR3a0015_SBCK_008-10b"/>
　張預曰凡兵有利有變知利而不識變豈能得人<lb/>
　之用曹公言下五事爲五利者謂九變之下五事<lb/>
　也非謂雜於利害巳下五事也<lb/>
是故智者之慮必雜於利害<lb/>
曹操曰在利思害在害思利當難行權也李筌曰<lb/>
害彼利此之慮○賈林曰雜一爲親一爲難言利<lb/>
害相參雜智者能慮之愼之乃得其利也○梅堯<lb/>
　臣同曹操註○王晳曰將通九變則利害盡矣○<lb/>
張預曰智者慮事雖處利地必思所以害雖處害<lb/>
　地必思所以利此亦通變之謂也<lb/>
<pb n="KR3a0015_SBCK_008-11a"/>
雜於利而務可信也<lb/>
　曹操曰計敵不能依五地爲我害所務可信也○<lb/>
　杜牧曰信申也言我欲取利於敵人不可但見取<lb/>
　敵人之利先須以敵人害我之事參雜而計量之<lb/>
　然後我所務之利乃可申行也○賈林曰在利之<lb/>
　時則思害以自愼一云以害雜利行之威令以臨<lb/>
　之刑法以戮之巳不二三則衆務皆信人不敢欺<lb/>
　也○梅堯臣曰以害參利則事可行王晳曰曲盡<lb/>
　其利則可勝矣○張預曰以所害而參所利可以<lb/>
　伸巳之事鄭師克蔡國人皆喜惟子産懼曰小國<lb/>
<pb n="KR3a0015_SBCK_008-11b"/>
　無文德而有武功禍莫大焉後楚果伐鄭此是在<lb/>
　利思害也<lb/>
雜於害而患可解也<lb/>
曹操曰旣參於利則亦計於害雖有患可解也○<lb/>
李筌曰智者爲利害之事必合於道不至於極○<lb/>
杜牧曰我欲解敵人之患不可但見敵能害我之<lb/>
事亦須先以我能取敵人之利參雜而計量之然<lb/>
後有患乃可解釋也故上文云智者之慮必雜於<lb/>
利害也譬如敵人圍我我若但知突圍而去志必<lb/>
　懈怠即必爲追擊未若勵士奮擊因戰勝之利以<lb/>
<pb n="KR3a0015_SBCK_008-12a"/>
　解圍也舉一可知也○賈林曰在害之時則思利<lb/>
　而免害故措之死地則生投之亡地則存是其患<lb/>
　解也○梅堯臣曰以利參害則禍可脫○王晳曰<lb/>
　周知其害則不敗矣○何氏曰利害相生明者常<lb/>
　慮○張預曰以所利而參所害可以解已之難張<lb/>
　方入洛陽連戰皆敗或勸方宵遁方曰兵之利鈍<lb/>
　是常責因敗以爲成耳夜濳進逼敵遂致克捷此<lb/>
　是在害思利也<lb/>
是故屈諸侯者以害<lb/>
　曹操曰害其所惡也○李筌曰害其政也杜牧曰<lb/>
<pb n="KR3a0015_SBCK_008-12b"/>
　惡音一路反言敵人茍有其所惡之事我能乗而<lb/>
　害之不夫其機則能屈敵也○賈林曰爲害之計<lb/>
　理非一途或誘其賢智令彼無臣或遺以姦人破<lb/>
　其政令或爲巧詐間其君臣或遺工巧使其人疲<lb/>
　財耗或潰淫樂變其風俗或與美人惑亂其心此<lb/>
　數事若能濳運隂謀宻行不泄皆能害人使之屈<lb/>
　折也○梅堯臣曰制之以害則屈也○王晳曰窮<lb/>
　屈於必害之地勿使可解也○張預曰致之於受<lb/>
　害之地則自屈服或曰間之使君臣相疑勞之使<lb/>
　民失業所以害之也若韋孝寛間斛律光高熲平<lb/>
<pb n="KR3a0015_SBCK_008-13a"/>
　陳之策是也<lb/>
役諸侯者以業<lb/>
曹操曰業事也使其煩勞若彼入我出彼出我入<lb/>
也○李筌曰煩其農也○杜牧曰言勞役敵人使<lb/>
不得休我須先有事業乃可爲也事業者兵衆國<lb/>
富人和令行也○杜佑曰能以事勞役諸侯之人<lb/>
令不得安佚韓人令秦鑿渠之類是也或以竒技<lb/>
藝業淫巧功能令其耽之心目内役諸侯若此而<lb/>
勞○梅堯臣曰撓之以事則勞○王晳曰常若爲<lb/>
攻襲之業以弊敵也田常曰吾兵業巳加魯矣○<lb/>
<pb n="KR3a0015_SBCK_008-13b"/>
張預曰以事勞之使不得休或曰壓之以富彊之<lb/>
　業則可役使若晉楚國彊鄭人以犧牲玊帛奔走<lb/>
　以事之是也<lb/>
趨諸侯者以利<lb/>
曹操曰令自來也○李筌曰誘之以利○杜牧曰<lb/>
言以利誘之使自來至我也墮吾畫中○孟氏曰<lb/>
趨速也善示以利令忘變而速至我作變以制之<lb/>
亦謂得人之用也梅堯臣同杜牧註○王晳曰趨<lb/>
敵之間當周旋我利也○張預曰動之以小利使<lb/>
　之必趨<lb/>
<pb n="KR3a0015_SBCK_008-14a"/>
故用兵之法無恃其不來恃吾有以待也○梅堯臣<lb/>
　曰所恃者不懈也<lb/>
無恃其不攻恃吾有所不可攻也<lb/>
曹操曰安不忘危常設備也○李筌曰預備不可<lb/>
　闕也○杜佑曰安則思危存則思亡常有備○梅<lb/>
堯臣曰所頼者有備也○王晳曰備者實也○何<lb/>
　氏曰吳略曰君子當安平之世刀劒不離身古諸<lb/>
　侯相見兵衞不徹警盖雖有文事必有武備況守<lb/>
邊固圉交刃之際歟凡兵所以勝者謂擊其空虛<lb/>
襲其懈怠茍嚴整終事則敵人不至傳曰不備不<lb/>
<pb n="KR3a0015_SBCK_008-14b"/>
　虞不可以師昔晉人禦秦深壘固軍以待之秦師<lb/>
　不能乆楚爲陳而吳人至見有備而返程不識將<lb/>
　屯正部曲行伍營陳擊刁斗吏治軍簿虜不得犯<lb/>
　朱然爲軍師雖世無事毎朝夕嚴鼓兵在營者咸<lb/>
　行裝就隊使敵不知所備故出輒有功是謂能外<lb/>
　禦其侮者乎常能居安思危在治思亂戒之於無<lb/>
　形防之於未然斯善之善者也其次莫如險其走<lb/>
　集明其伍候慎固其封守繕完其溝隍或多調軍<lb/>
　食或益修戰械故曰物不素具不可以應卒又曰<lb/>
　惟事事乃其有備有備無患常使彼勞我佚彼老<lb/>
<pb n="KR3a0015_SBCK_008-15a"/>
　我壯亦可謂先人有奪人之心不戰而屈人之師<lb/>
　也若夫莒以恃陋而潰齊以狎敵而殲<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>以易晉<lb/>
　而亡魯以果邾而敗莫敖小羅而無次吳子入巢<lb/>
　而自輕斯皆可以作鑒也故吾有以待吾有所不<lb/>
　可攻者能豫備之之謂也○張預曰言須思患而<lb/>
　預防之傳曰不備不虞不可以師<lb/>
故將有五危<lb/>
李筌張預曰下五事也<lb/>
必死可殺也<lb/>
曹操曰勇而無慮必欲死鬪不可曲撓可以竒伏<lb/>
<pb n="KR3a0015_SBCK_008-15b"/>
中之○李筌曰勇而無謀也○杜牧曰將愚而勇<lb/>
者患也黃石公曰勇者好行其志愚者不顧其死<lb/>
呉子曰凡人之論將常觀於勇勇之於將乃數分<lb/>
之一耳夫勇者必輕合輕合而不知利未可將也<lb/>
○梅堯臣同李筌註○何氏曰司馬法曰上死不<lb/>
勝言貴其謀勝也○張預曰勇而無謀必欲死鬪<lb/>
不可與力爭當以竒伏誘致而殺之故司馬法曰<lb/>
上死不勝言將無䇿略止能以死先士卒則不勝<lb/>
也<lb/>
必生可虜也<lb/>
<pb n="KR3a0015_SBCK_008-16a"/>
　曹操曰見利畏法不進也○李筌曰疑怯可虜也<lb/>
　○杜牧曰晉將劉𥙿泝江追桓玄戰于崢嶸洲于<lb/>
　時義軍數千玄兵甚盛而玄懼有敗衂常漾輕舸<lb/>
　於舫側故其衆莫有鬪心義軍乗風縱火盡銳爭<lb/>
　先玄衆是以大敗也○孟氏曰將之怯弱志必生<lb/>
　返意不親戰士卒不精上下猶豫可急擊而取之<lb/>
　新訓曰爲將怯愞見利而不能進太公曰失利後<lb/>
　時反受其殃○梅堯臣曰怯而不果○王晳曰無<lb/>
　鬪志曹公曰見利怯不進也晳謂見害亦輕走矣<lb/>
　○何氏曰司馬法曰上生多疑疑爲大患也○張<lb/>
<pb n="KR3a0015_SBCK_008-16b"/>
　預曰臨陳畏怯必欲生返當鼔譟乗之可以虜也<lb/>
　晉楚相攻晉將趙嬰齊令其徒先具舟於河欲敗<lb/>
　而先濟是也<lb/>
忿速可侮也<lb/>
　曹操曰疾急之人可忿怒侮而致之也○李筌曰<lb/>
　急疾之人性剛而可侮致也太宗殺宋老生而平<lb/>
　霍邑○杜牧曰忿者剛怒也速者𥚹急也性不厚<lb/>
　重也若敵人如此可以凌侮使之輕進而敗之也<lb/>
　十六國姚襄攻黃落前秦符生遣符黃眉鄧羌討<lb/>
　之襄深溝高壘固守不戰鄧羌說黃眉曰襄性剛<lb/>
<pb n="KR3a0015_SBCK_008-17a"/>
　狠易以剛動若長驅鼔行直壓其壘必忿而出師<lb/>
　可一戰而擒也黃眉從之襄怒出戰黃眉等斬之<lb/>
　○杜佑曰急疾之人可忿怒而致死忿速易怒者<lb/>
　狷戇疾急不計其難可動作欺侮○梅堯臣曰狷<lb/>
　急易動○王晳曰將性貴持重忿狷則易撓○張<lb/>
　預曰剛愎𥚹急之人可凌侮而致之楚子玊剛忿<lb/>
　晉人執其使以怒之果從晉師遂爲所敗是也<lb/>
廉潔可辱也<lb/>
　曹操曰廉潔之人可汙辱致之也○李筌曰矜疾<lb/>
　之人可辱也○杜佑曰此言敵人若高壁固壘欲<lb/>
<pb n="KR3a0015_SBCK_008-17b"/>
老我師我勢不可留利在速戰揣知其將多忿急<lb/>
　則輕侮而致之性本廉潔則汙辱之如諸葛孔明<lb/>
遺司馬仲達以巾幗欲使怒而出戰仲達忿怒欲<lb/>
濟師魏帝遣辛毗仗節以止之仲達之才猶不勝<lb/>
其忿況常才之人乎○梅堯臣曰侚名不顧○王<lb/>
晳同曹操註○張預曰淸潔愛民之士可垢辱以<lb/>
撓之必可致也<lb/>
愛民可煩也<lb/>
曹操曰出其所必趨愛民者則必倍道兼行以救<lb/>
之救之則煩勞也○李筌曰攻其所愛必卷甲而<lb/>
<pb n="KR3a0015_SBCK_008-18a"/>
　救愛其人乃可以計疲○杜牧曰言仁人愛民者<lb/>
　惟恐殺傷不能捨短從長棄彼取此不度遠近不<lb/>
　量事力凡爲我攻則必來救如此可以煩之令其<lb/>
　勞頓而後取之也○陳皥曰兵有須救不必救者<lb/>
　項羽救趙此須救也亞父委梁不必救也○賈林<lb/>
　曰廉潔之人不好侵掠愛人之仁不好鬪戰辱而<lb/>
　煩之其動必敗○梅堯臣曰力疲則困○王晳曰<lb/>
　以竒兵若將攻城邑者彼愛民必數救則煩勞也<lb/>
　○張預曰民雖可愛當審利害若無微不救無遠<lb/>
　不援則出其所必趨使煩而困也<lb/>
<pb n="KR3a0015_SBCK_008-18b"/>
凡此五者將之過也用兵之災也<lb/>
　陳皥曰良將則不然不必死不必生隨事而用不<lb/>
　忿速不耻辱見可如虎否則閉戸動靜以計不可<lb/>
　喜怒也○梅堯臣曰皆將之失爲兵之凶○何氏<lb/>
　曰將材古今難之其性往往失於一偏爾故孫子<lb/>
　首篇言將者智信仁勇嚴貴其全也○張預曰庸<lb/>
　常之將守一而不知變故取則於巳爲凶於兵智<lb/>
　者則不然雖勇而不必死雖怯而不必生雖剛而<lb/>
　不可侮雖廉而不可辱雖仁而不可煩也<lb/>
覆軍殺將必以五危不可不察也<lb/>
<pb n="KR3a0015_SBCK_008-19a"/>
　賈林曰此五種之人不可任爲大將用兵必敗也<lb/>
　○梅堯臣曰當愼重焉○張預曰言須識權變不<lb/>
　可執一道也<lb/>
孫子集註卷之八<lb/>
<pb n="KR3a0015_SBCK_008-19b"/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_009-1a"/>
孫子集註卷之九<lb/>
　　　行軍篇<hi>曹操曰擇便利而行也○王晳曰行軍當據地便察敵情也〇張預曰知</hi>
<hi>九地之變然後可以擇利而行軍故次九變</hi>
孫子曰凡處軍相敵<lb/>
王晳曰處軍凡有四相敵凡三十有一○張預曰<lb/>
　自絶山依谷至伏姦之所處則處軍之事也自敵<lb/>
　近而靜至必謹察之則相敵之事也相猶察也料<lb/>
也<lb/>
絶山依谷<lb/>
　曹操曰近水草利便也○李筌曰軍我敵彼也相<lb/>
<pb n="KR3a0015_SBCK_009-1b"/>
　其依止則勝敗之數彼我之勢可知也絶山守險<lb/>
　也谷近水草夫列營壘必先分卒守隘縱畜牧收<lb/>
　樵採而後寧○杜牧曰絶過也依近也言行軍經<lb/>
　過山險須近谷而有水草之利也吳子曰無當天<lb/>
　竈大谷之口言不可當谷但近谷而處可也○賈<lb/>
　林曰兩軍相當敵宜擇利而動絶山跨山依谷傍<lb/>
　谷也跨山無後患依谷有水草也○梅堯臣曰前<lb/>
　爲山所隔則依谷以爲固○王晳曰絶度也依謂<lb/>
　附近耳曹公曰近水草便利也○張預曰絶猶越<lb/>
　也凡行軍越過山險必依附溪谷而居一則利水<lb/>
<pb n="KR3a0015_SBCK_009-2a"/>
　草一則負險固後漢武都羌爲宼馬援討之羌在<lb/>
　山上援據便地奪其水草不與戰羌窮困悉降羌<lb/>
　不知依谷之利也<lb/>
視生處高<lb/>
　曹操曰生者陽也○李筌曰向陽曰生在山曰高<lb/>
　生高之地可居也○杜牧曰言須處高而面南也<lb/>
　○陳皥曰若地有東西其法何如答曰然則面東<lb/>
　也○賈林曰居陽曰生視生爲無蔽冐物色處軍<lb/>
　當在高○杜佑曰高陽也視謂目前生地處軍當<lb/>
　在高○梅堯臣曰若在陵之上必向陽而居處高<lb/>
<pb n="KR3a0015_SBCK_009-2b"/>
　乗便也○張預曰視生謂面陽也處軍當在高阜<lb/>
戰隆無登<lb/>
　曹操曰無迎高也○李筌曰敵自高而下我無登<lb/>
　而取之○杜牧曰隆高也言敵人在高我不可自<lb/>
　下往高迎敵人而接戰也一作戰降無登降下也<lb/>
　○賈林曰戰宜乗下不可迎高也○杜佑曰無迎<lb/>
高也謂山下也戰於山下敵引之上山無登逐也<lb/>
　○梅堯臣曰敵處地之高不可登而戰○張預曰<lb/>
　敵處隆高之地不可登迎與戰一本作戰降無登<lb/>
迎謂敵下山來戰引我上山則不可登迎<lb/>
<pb n="KR3a0015_SBCK_009-3a"/>
此處山之軍也<lb/>
　梅堯臣曰處山當知此三者○張預曰凡高而崇<lb/>
　者皆謂之山處山拒敵以上三事爲法<lb/>
絶水必遠水<lb/>
　曹操李筌曰引敵使渡○杜牧曰魏將郭淮在漢<lb/>
　中蜀主劉備欲渡漢水來攻諸將議衆寡不敵欲<lb/>
　依水爲陳以拒之淮曰此示弱而不足挫敵不如<lb/>
　遠水爲陳引而致之半濟而後擊備可破也旣列<lb/>
　陳備疑不敢渡○梅堯臣曰前爲水所隔則遠水<lb/>
　以引敵○王晳曰我絶水也曹說是也○張預曰<lb/>
<pb n="KR3a0015_SBCK_009-3b"/>
　凡行軍過水欲舍止者必去水稍遠一則引敵使<lb/>
　渡一則進退無礙郭淮遠水爲陳劉備悟之而不<lb/>
　渡是也<lb/>
客絶水而來勿迎之於水内令半濟而擊之利<lb/>
　李筌曰韓信殺龍沮於濰水夫槩敗楚子於淸發<lb/>
　是也○杜牧曰楚漢相持項羽自擊彭越令其大<lb/>
　司馬曹咎守成臯漢軍挑戰咎渉汜水戰漢軍候<lb/>
　半渉擊大破之水内乃汭也誤爲内耳○梅堯臣<lb/>
　曰敵之方來迎於水濵則不渡○王晳曰内當作<lb/>
　汭迎於水汭則敵不敢濟遠則趨利不及當得其<lb/>
<pb n="KR3a0015_SBCK_009-4a"/>
　宜也○何氏曰如春秋時宋公及楚人戰于泓宋<lb/>
　人旣成列楚人未旣濟司馬曰彼衆我寡及其未<lb/>
　旣濟也請擊之公曰不可旣濟而未成列又以告<lb/>
　公曰未可旣陳而後擊之宋師敗績公傷股門官<lb/>
　殲焉宋公違之故敗也吳伐楚楚師敗及淸發將<lb/>
　擊之夫槩王曰困獸猶鬪況人乎若知不免而致<lb/>
　死必敗我若使先濟者知免後者慕之蔑有鬪心<lb/>
　矣半濟而後可擊也從之又敗之魏將郭淮在漢<lb/>
　中蜀主劉備欲渡漢水來攻時諸將等議曰衆寡<lb/>
　不敵欲依水爲陳以拒之淮曰此則示弱而不足<lb/>
<pb n="KR3a0015_SBCK_009-4b"/>
　以挫敵非筭也不如遠水爲陳引而致之半濟而<lb/>
　後擊備可破也旣陳備疑不敢渡唐武德中薛萬<lb/>
　均與羅藝守幽燕竇建德率衆十萬宼范陽萬均<lb/>
　謂藝曰衆寡不敵今若出鬪百戰百敗當以計取<lb/>
　之可令羸兵弱馬阻水背城爲陳以誘之賊若渡<lb/>
　水交兵請公精騎百人伏於城側待其半渡而擊<lb/>
　之從之建德渡水萬均擊破之○張預曰敵若引<lb/>
　兵渡水來戰不可迎之於水邊俟其半濟行列未<lb/>
　定首尾不接擊之必勝公孫瓉敗黃巾賊於東光<lb/>
　薛萬均破竇建德於范陽皆用此術也<lb/>
<pb n="KR3a0015_SBCK_009-5a"/>
欲戰者無附於水而迎客<lb/>
曹操曰附近也○李筌曰附水迎客敵必不得渡<lb/>
　而與我戰○杜牧曰言我欲用戰不可近水迎敵<lb/>
　恐敵人疑我不渡也義與上同但客主詞異耳○<lb/>
　杜佑曰附近也近水待敵不得渡也○梅堯臣曰<lb/>
　必欲戰亦莫若遠水○王晳曰我利在戰則當差<lb/>
遠使敵必渡而與之戰也○張預曰我欲必戰勿<lb/>
　近水迎敵恐其不得渡我不欲戰則阻水拒之使<lb/>
　不能濟晉將陽處父與楚將子上夾汦水而軍陽<lb/>
　子退舍欲使楚人渡子上亦退舍欲令晉師渡遂<lb/>
<pb n="KR3a0015_SBCK_009-5b"/>
　皆不戰而歸<lb/>
視生處高<lb/>
曹操曰水上亦當處其高也前向水後當依高而<lb/>
處之○梅堯臣曰水上亦據高而向陽○王晳曰<lb/>
曹公曰水上亦當處其高晳謂　謂近水之地下<lb/>
曹註云恐漑我也疑當在此下○何氏曰視生向<lb/>
陽遠視也軍處高遠見敵勢則敵人不得濳來出<lb/>
我不意也○張預曰或岸邊爲陳或水上泊舟皆<lb/>
須面陽而居高<lb/>
無迎水流<lb/>
<pb n="KR3a0015_SBCK_009-6a"/>
　曹操曰恐漑我也○李筌曰恐漑我也智伯灌趙<lb/>
　襄子光武潰王㝷迎水處高乃敗之○杜牧曰水<lb/>
　流就下不可於卑下處軍也恐敵人開決灌浸我<lb/>
　也上文云視生處高也諸葛武侯曰水上之陳不<lb/>
　逆其流此言我軍舟船亦不可泊於下流言敵人<lb/>
　得以乗流而薄我也○賈林曰水流之地可以漑<lb/>
　吾軍可以流毒藥迎逆也一云逆流而營軍兵家<lb/>
　所忌○梅堯臣曰無軍下流防其決灌舳艫之戰<lb/>
　逆亦非便○王晳曰當乗上流魏曹仁征吳欲攻<lb/>
　濡須洲中蔣濟曰賊據西岸列船上流而兵入洲<lb/>
<pb n="KR3a0015_SBCK_009-6b"/>
　中是謂自内地獄危亡之道也仁不從而敗○何<lb/>
　氏曰順流而戰則易爲力○張預曰卑地勿居恐<lb/>
　決水漑我舟戰亦不可處下流以彼沿我泝戰不<lb/>
　便也兼慮敵人投毒於上流楚令尹拒吳卜戰不<lb/>
吉司馬子魚曰我得上流何故不吉遂決戰果勝<lb/>
是軍須居上流也<lb/>
此處水上之軍也<lb/>
　梅堯臣曰處水上當知此五者○張預曰凡近水<lb/>
爲陳皆謂水上之軍水上拒敵以上五事爲法<lb/>
絶斥澤惟亟去無留<lb/>
<pb n="KR3a0015_SBCK_009-7a"/>
　陳皥曰斥鹹鹵之地水草惡漸洳不可處軍新訓<lb/>
　曰地固斥澤不生五榖者是也○賈林曰鹹鹵之<lb/>
　地多無水草不可乆留○梅堯臣曰斥遠也曠蕩<lb/>
　難守故不可留○王晳曰斥鹵也地廣且下而無<lb/>
所依○張預曰刑法志云山川沈斥顔師古註曰<lb/>
沈深水之下斥鹹鹵之地然則斥澤謂瘠鹵漸洳<lb/>
之所也以其地氣濕潤水草薄惡故宜急過<lb/>
若交軍於斥澤之中必依水草而背衆樹<lb/>
遼中陳而立有頃即定此則能持重也<lb/>
旌旗動者亂也<lb/>
<pb n="KR3a0015_SBCK_009-7b"/>
　杜牧曰魯莊公敗齊于長勺曹劌請逐之公曰若<lb/>
　何對曰視其轍亂而旗靡故逐之○杜佑曰旌旗<lb/>
　謬動扺東觸西傾倚者亂也○梅堯臣曰旌旗輙<lb/>
動偃亞不次無紀律也○張預曰旌旗所以齊衆<lb/>
　也而動揺無定是部伍雜亂也<lb/>
吏怒者倦也<lb/>
　杜牧曰衆悉倦弊故吏不畏而忿怒也○陳皥曰<lb/>
　將興不急之役故人人倦弊也○賈林曰人困則<lb/>
多怒○梅堯臣曰吏士倦煩怒不畏避也○張預<lb/>
　曰政令不一則人情倦故吏多怒也晉楚相攻晉<lb/>
<pb n="KR3a0015_SBCK_009-8a"/>
　禆將趙旃魏錡怒而欲敗晉軍皆奉命于楚卻克<lb/>
　曰二憾往矣弗備必敗是也<lb/>
粟馬肉食軍無懸缻不返其舍者窮寇也<lb/>
　一云殺馬肉食者軍無糧也軍無懸缻不返其舍<lb/>
　者窮寇也○李筌曰殺其馬而食肉故曰軍無糧<lb/>
　也不返舍者窮迫不及竈也○杜牧曰粟馬言以<lb/>
糧榖秣馬也肉食者殺牛馬饗士也軍無懸缻者<lb/>
　悉破之示不復炊也不返其舍者晝夜結部伍也<lb/>
　如此皆是窮冦必欲決一戰爾缻音府炊器也○<lb/>
　梅堯臣曰給糧以秣乎馬殺畜以饗乎士棄缻不<lb/>
<pb n="KR3a0015_SBCK_009-8b"/>
　復炊暴露不返舍是欲決戰而求勝也○王晳曰<lb/>
　粟馬肉食所以爲力且乆也軍無缻不復飲食也<lb/>
　不返舍無回心也皆謂以死決戰耳敵如此者當<lb/>
　堅守以待其弊也○張預曰捐糧榖以秣馬殺牛<lb/>
　畜以饗士破釡及缻不復炊爨暴露兵衆不復反<lb/>
舍玆窮寇也孟明焚舟楚軍破釡之類是也<lb/>
諄諄翕翕徐與人言者失衆也<lb/>
曹操曰諄諄語貌翕翕失志貌○李筌曰諄諄翕<lb/>
翕竊語貌士卒之心恐上則私語而言是失衆也<lb/>
　○杜牧曰諄諄者乏氣聲促也翕翕者顛倒失次<lb/>
<pb n="KR3a0015_SBCK_009-9a"/>
　貌如此者憂在内是自失其衆心也○賈林曰諄<lb/>
　諄竊議貌翕翕不安貌徐與人言遞相問貌如此<lb/>
者必散失部曲也○梅堯臣曰諄諄吐誠懇也翕<lb/>
　翕曠職事也緩言彊安恐衆離也○王晳曰諄諄<lb/>
　語誠懇之貌翕翕者患其上也將失人心則衆相<lb/>
　與語誠懇而患其上也○何氏曰兩人竊語誹議<lb/>
　主將者也○張預曰諄諄語也翕翕聚也徐緩也<lb/>
　言士卒相聚私語低緩而言以非其上是不得衆<lb/>
　心也<lb/>
數賞者窘也<lb/>
<pb n="KR3a0015_SBCK_009-9b"/>
　李筌曰窘則數賞以勸進○杜牧曰勢力窮窘恐<lb/>
　衆爲叛數賞以恱之○孟氏曰軍實窘也恐士卒<lb/>
　心怠故别行小惠也○梅堯臣曰勢窮憂叛離屢<lb/>
　賞以恱衆○王晳曰衆窘而不和𥙿則數賞以恱<lb/>
　之○張預曰勢窘則易離故屢賞以撫士<lb/>
數罰者困也<lb/>
　李筌曰困則數罰以勵士○杜牧曰人力困弊不<lb/>
　畏刑罰故數罰以懼之○梅堯臣曰人弊不堪命<lb/>
　屢罰以立威○王晳曰衆困而不精勤則數罰以<lb/>
脅之也○張預曰力困則難用故　罰以畏衆<lb/>
<pb n="KR3a0015_SBCK_009-10a"/>
先暴而後畏其衆者不精之至也<lb/>
曹操曰先輕敵後聞其衆則心惡之也○李筌曰<lb/>
先輕後畏是勇而無戰者不精之甚也○杜牧曰<lb/>
料敵不精之甚○賈林曰敎令不能分明士卒又<lb/>
　非精練如此之將先欲彊暴伐人衆悖則懼也至<lb/>
　懦之極也○梅堯臣曰先行乎嚴暴後畏其衆離<lb/>
訓罰不精之極也○王晳曰敵先行列暴後畏其<lb/>
　衆離爲將不精之甚也○何氏曰寛猛相濟精於<lb/>
將事也○張預曰先輕敵後畏人或曰先刻暴御<lb/>
　下後畏衆叛巳是用威行愛不精之甚故上文以<lb/>
<pb n="KR3a0015_SBCK_009-10b"/>
　數賞數罰而言也<lb/>
來委謝者欲休息也<lb/>
李筌曰徐前而疾後曰委謝○杜牧曰所以委質<lb/>
來謝此乃勢巳窮或有他故必欲休息也○賈林<lb/>
　曰氣委而言謝者欲求兩解○杜佑曰戰未相伏<lb/>
　而下意氣相委謝者欲休息也○梅堯臣曰力屈<lb/>
欲休兵委質以來謝○王晳曰勢不能乆張預曰<lb/>
　以所親愛委質來謝是勢力窮極欲休兵息戰也<lb/>
兵怒而相迎乆而不合又不相去必謹察之<lb/>
曹操曰備竒伏也○李筌曰是軍必有竒伏須謹<lb/>
<pb n="KR3a0015_SBCK_009-11a"/>
察之○杜牧曰盛怒出陳乆不交刃復不解去有<lb/>
所待也當謹伺察之恐有竒伏旁起也○孟氏曰<lb/>
備有别應○梅堯臣曰怒而來逆我乆而不接戰<lb/>
　且又不解去必有竒伏以待我此以上論敵情○<lb/>
張預曰勇怒而來旣不合戰又不引退當宻伺之<lb/>
　必有竒伏也<lb/>
兵非益多也<lb/>
曹操曰權力均一云兵非貴益多○賈林曰不貴<lb/>
衆擊寡所貴寡擊衆○王晳曰晳謂權力均足矣<lb/>
　不以多爲益○張預曰兵非增多於敵謂權力均<lb/>
<pb n="KR3a0015_SBCK_009-11b"/>
　也<lb/>
惟無武進<lb/>
曹操曰未見便也○賈林曰武不足專進專進則<lb/>
暴○王晳曰不可但恃武也當以牧曰貞元三年<lb/>
吐蕃首領尚結賛因侵掠河曲遇疫癘人馬死者<lb/>
太半恐不得回乃詐與侍中馬燧欵懇因奏請盟<lb/>
會燧乃盟之時河中節度使渾瑊奏曰若國家勒<lb/>
兵境上以謀伐爲計蕃戎請盟亦聽信之今吐蕃<lb/>
無所求於國家遽請盟會必恐不實上不納渾瑊<lb/>
率衆二萬屯涇州平涼縣盟壇在縣西三十里五<lb/>
<pb n="KR3a0015_SBCK_009-12a"/>
　月十三日瑊率三千人會壇所吐蕃果衷甲劫盟<lb/>
　焉○陳皥曰因盟相劫不獨國朝晉楚會於宋楚<lb/>
　人衷甲欲襲晉晉人知之是以失信也今言無約<lb/>
　而請和蓋總論兩國之師或侵或伐彼我皆未屈<lb/>
　弱而無故請和好者此必敵人國内有憂危之事<lb/>
　欲爲苟且暫安之計不然則知我有可圖之勢欲<lb/>
　使不疑先求和好然後乗我不備而來取也石勒<lb/>
　之破王浚也先宻爲和好又臣服於浚知浚不疑<lb/>
　乃請修朝覲之禮浚許之及入因誅浚而滅之○<lb/>
　杜佑曰未有要約而便來請和有間諜也○梅堯<lb/>
<pb n="KR3a0015_SBCK_009-12b"/>
　臣曰無約請和必有姦謀○王晳曰無故驟請和<lb/>
　者宜防他謀也○張預曰無故請和必有姦謀漢<lb/>
　高祖欲擊秦軍使酈食其持重寳啗其將賈竪秦<lb/>
　將果欲連和高祖因其怠而擊之秦師大敗又晉<lb/>
　將李矩守榮陽劉暢以三萬人討之矩遣使奉牛<lb/>
　酒請降濳匿精兵見其弱卒暢大饗士卒人皆醉<lb/>
飽矩夜襲之暢僅以身免<lb/>
奔走而陳兵車者期也<lb/>
李筌曰戰有期及將用是以奔走之○杜牧曰上<lb/>
文輕車先出居其側者陳也蓋先出車定戰場界<lb/>
<pb n="KR3a0015_SBCK_009-13a"/>
　立旗爲表奔走赴表以爲陳也旗者期也與民期<lb/>
　於下也周禮大蒐曰車驟徒趨及表乃止是也○<lb/>
賈林曰㝷常之期不合奔走必有遠兵相應有晷<lb/>
　刻之期必欲合勢同來攻我宜速備之○梅堯臣<lb/>
　曰立旗爲表奔以赴列○王晳曰陳而期民將求<lb/>
戰也○張預曰立旗爲表與民期於下故奔走以<lb/>
赴之周禮曰車驟徒趨及表乃止是也<lb/>
半進半退者誘也<lb/>
李筌曰散於前○杜牧曰僞爲雜亂不整之狀誘<lb/>
我使進也○梅堯臣曰進退不一欲以誘我○王<lb/>
<pb n="KR3a0015_SBCK_009-13b"/>
　晳曰詭亂形也○張預曰詐爲亂形是誘我也若<lb/>
　吳子以囚徒示不整以誘楚師之類也<lb/>
杖而立者飢也<lb/>
　李筌曰困不能齊○杜牧曰不食必困故杖也一<lb/>
　本從此仗字○杜佑曰倚仗矛㦸而立者飢之意<lb/>
　○梅堯臣曰倚兵而立者足見飢弊之色○王晳<lb/>
　曰倚杖者困餒之相○張預曰凡人不食則困故<lb/>
　倚兵器而立三軍飲食上下同時故一人飢則三<lb/>
　軍皆然<lb/>
汲而先飲者渴也<lb/>
<pb n="KR3a0015_SBCK_009-14a"/>
　李筌曰汲未至先飮者士卒之渴○杜牧曰命之<lb/>
　汲水未汲而先取者渴也覩一人三軍可知也○<lb/>
梅堯臣同杜牧註○王晳曰以此見其衆行驅飢<lb/>
　渴也○張預曰汲者未及歸營而先飲水是三軍<lb/>
　渴也<lb/>
見利而不進者勞也<lb/>
曹操曰士卒之疲勞也○李筌曰士卒難用也○<lb/>
杜佑曰士疲倦也敵人來見我利而不能擊進者<lb/>
疲勞也○梅堯臣曰人其困乏何利之趨○張預<lb/>
　曰士卒疲勞不可使戰故雖見利將不敢進也<lb/>
<pb n="KR3a0015_SBCK_009-14b"/>
烏集者虚也<lb/>
　李筌曰城上有烏師其遁也○杜牧曰設留形而<lb/>
　遁齊與晉相持叔向曰烏鳥之聲樂齊師其遁後<lb/>
　周齊王憲伐高齊將班師乃以柏葉爲幕燒糞壤<lb/>
　去高齊視之二日乃知其空營追之不及此乃設<lb/>
　留形而遁走也○陳皥曰此言敵人若去營幕必<lb/>
　空禽鳥旣無畏乃鳴集其上楚子元伐鄭將奔諜<lb/>
者告曰楚幕有烏乃止則知其是設留形而遁也<lb/>
　此篇蓋孫子辯敵之情僞也○杜佑曰敵大作營<lb/>
　壘示我衆而烏集止其中者虚也○梅堯臣曰敵<lb/>
<pb n="KR3a0015_SBCK_009-15a"/>
　人旣去營壘空虛鳥烏無猜來集其上○張預曰<lb/>
　凡敵濳退必奔營幕禽鳥見空鳴集其上楚伐鄭<lb/>
　鄭人將奔諜告曰楚幕有烏乃止又晉伐齊叔向<lb/>
　曰城上有烏齊師其遁此乃設留形而遁也<lb/>
夜呼者恐也<lb/>
曹操曰軍士夜呼將不勇也○李筌曰士卒怯而<lb/>
　將懦故驚恐相呼○杜牧曰恐懼不安故夜呼以<lb/>
自壯也○陳皥曰十人中一人有勇雖九人怯懦<lb/>
恃一人之勇亦可自安今軍士夜呼蓋是將無勇<lb/>
曹說是也○孟氏同陳皥註○張預曰三軍以將<lb/>
<pb n="KR3a0015_SBCK_009-15b"/>
爲主將無膽勇不能安衆故士卒恐懼而夜呼若<lb/>
　晉軍終夜有聲是也<lb/>
軍擾者將不重也<lb/>
李筌曰將無威重則軍擾○杜牧曰言進退舉止<lb/>
　輕佻率易無威重軍士亦擾亂也○陳皥曰將法<lb/>
　令不嚴威容不重士因以擾亂也○梅堯臣同陳<lb/>
皥註○張預曰軍中多驚擾者將不持重也張遼<lb/>
　屯長社夜軍中忽亂一軍盡擾遼謂左右勿動是<lb/>
　必有造變者欲以動亂人耳乃令軍士安坐曹操<lb/>
　曰結草爲障欲使我疑也○杜牧曰言敵人或營<lb/>
<pb n="KR3a0015_SBCK_009-16a"/>
　壘未成或拔軍濳去恐我來追或爲掩襲故結草<lb/>
使往往相聚如有人伏藏之狀使我疑而不敢進<lb/>
　也賈林曰結草多爲障蔽者欲使我疑之於中兵<lb/>
　必不實欲别爲攻襲宜審備之○杜佑曰結草多<lb/>
障欲使我度稠草中多障蔽者敵必避去恐追及<lb/>
　多作障蔽使人疑有㐲焉○張預曰或敵欲追我<lb/>
多爲障蔽設留形而遁以避其追或欲襲我叢聚<lb/>
草木以爲人屯使我備東而擊西皆所以爲疑也<lb/>
鳥起者伏也<lb/>
　曹操曰鳥起其上下有伏兵○李筌曰藏兵曰伏<lb/>
<pb n="KR3a0015_SBCK_009-16b"/>
　○杜佑曰下有伏兵往藏觸鳥而驚起也○張預<lb/>
　曰鳥適平飛至彼忽高起者下有伏兵也<lb/>
獸駭者覆也<lb/>
曹操曰敵廣陳張翼來覆我也○李筌曰不意而<lb/>
　至曰覆○杜牧曰凡敵欲覆我必由他道險阻林<lb/>
木之中故驅起伏獸駭逸也覆者來襲我也○陳<lb/>
皥曰覆者謂隱於林木之内濳來掩我候兩軍戰<lb/>
酣或出其左右或出其前後若驚駭伏獸也○梅<lb/>
堯臣曰獸驚而奔旁有覆○張預曰凡欲掩覆人<lb/>
者必由險阻草木中來故驚起伏獸奔駭也<lb/>
<pb n="KR3a0015_SBCK_009-17a"/>
塵高而銳者車來也<lb/>
　杜牧曰車馬行疾仍須魚貫故塵高而尖○杜佑<lb/>
　曰車馬行疾塵相衝故高也○梅堯臣曰蹄輪勢<lb/>
　重塵必高銳○張預曰車馬行疾而勢重又轍迹<lb/>
　相次而進故塵埃高起而銳直也凡軍行須有探<lb/>
　候之人在前若見敵塵必馳報主將如潘黨望晉<lb/>
　塵使騁而告是也<lb/>
卑而廣者徒來也<lb/>
　杜牧曰歩人行遲可以竝列故塵低而闊也○梅<lb/>
　堯臣曰人歩低輕塵必卑廣○王晳曰車馬起塵<lb/>
<pb n="KR3a0015_SBCK_009-17b"/>
　猛歩人則差緩也○張預曰徒歩行緩而迹輕又<lb/>
行列踈遠故塵低而來<lb/>
散而條達者樵採也<lb/>
　李筌曰煙塵之候晉師伐齊曵柴從之齊人登山<lb/>
望而畏其衆乃夜遁薪來即其義也此筌以樵採<lb/>
　二字爲薪來字○杜牧曰樵採者各隨所向故塵<lb/>
埃散衍條達縱橫斷絶貌也○梅堯臣曰樵採隨<lb/>
處塵必縱橫○王晳曰條達纖微斷續之貌○張<lb/>
預曰分遣厮役隨處樵採故塵埃散亂而成遂道<lb/>
少而往來者營軍也<lb/>
<pb n="KR3a0015_SBCK_009-18a"/>
　杜牧曰欲立營壘以輕兵往來爲斥候故塵少也<lb/>
　○梅堯臣曰輕兵定營往來塵少○張預曰凡分<lb/>
　柵營者必遣輕騎四面近視其地欲周知儉易廣<lb/>
　狹之形故塵微而來<lb/>
辭卑而益備者進也<lb/>
　曹操曰其使來卑辭使間視之敵人增備也○杜<lb/>
　牧曰言敵人使來言辭卑遜復增壘塗壁若懼我<lb/>
　者是欲驕我使懈怠必來攻我也趙奢救閼與去<lb/>
　邯鄲三十里增壘不進秦間來必善食遣之間以<lb/>
　報秦將秦將果大喜曰閼與非趙所有矣奢旣遣<lb/>
<pb n="KR3a0015_SBCK_009-18b"/>
秦間乃倍道兼行掩秦不備擊之遂大破秦軍也<lb/>
　○梅堯臣曰欲進者外則卑辭内則益備欵我也<lb/>
　○張預曰使來辭遜敵復增備欲驕我而後進也<lb/>
　田單守即墨燕將騎劫圍之單身操版挿與士卒<lb/>
分功使妻妾編行伍之間散食饗士乃使女子乗<lb/>
城約降燕大喜又收民金千鎰令富豪遣使遺燕<lb/>
將書曰城即降願無虜妻妾燕人益懈乃出兵擊<lb/>
　大破之<lb/>
辭彊而進驅者退也<lb/>
曹操曰詭詐也○杜牧曰吳王夫差北征㑹晉定<lb/>
<pb n="KR3a0015_SBCK_009-19a"/>
　公於黃池越王句踐伐吳吳晉方爭長未定吳王<lb/>
　懼乃合大夫而謀曰無㑹而歸與㑹而先晉孰利<lb/>
　王孫雒曰必㑹而先之吳王曰先之若何雒曰今<lb/>
　夕必挑戰以廣民心乃能至也於是吳王以帶甲<lb/>
　三萬人去晉軍一里聲動天地晉使董褐視之吳<lb/>
　王親對曰孤之事君在今日不得事君亦在今日<lb/>
　董褐曰臣觀吳王之色類有大憂吳將毒我不可<lb/>
　與戰乃許先㰱吳王旣㑹遂還焉○杜佑曰詭詐<lb/>
　驅馳示無所畏是知欲退也○梅堯臣曰欲退者<lb/>
　使旣詞壯兵又彊進脅我也○王晳曰辭彊示進<lb/>
<pb n="KR3a0015_SBCK_009-19b"/>
　形欲我不虞其去也○張預曰使來辭壯軍又前<lb/>
進欲脅我而求退也秦行人夜戒晉師曰兩軍之<lb/>
士皆未憗也來日請相見晉臾騈曰使者目動而<lb/>
言肆懼我也秦果宵遁<lb/>
輕車先出居其側者陳也<lb/>
曹操曰陳兵欲戰也○杜牧曰出輕車先定戰陳<lb/>
壃界也○賈林曰輕車前禦欲結陳而來也○張<lb/>
預曰輕車戰車也出軍其旁陳兵欲戰也按魚麗<lb/>
之陳先偏後伍言以車居前以伍次之然則是欲<lb/>
戰者車先出其側也<lb/>
<pb n="KR3a0015_SBCK_009-20a"/>
無約而請和者謀也<lb/>
　李筌曰無質盟之約請和者必有謀於人田單詐<lb/>
　騎劫紀信誑項羽即其義也○杜水欲漲沫先至<lb/>
　皆爲絶軍當待其定也○梅堯臣曰流沫未定恐<lb/>
　有暴漲○王晳曰水漲則沬渉歩濟也曹說是也<lb/>
　○張預曰渡未及畢濟而大水忽至也沬謂水上<lb/>
　泡漚<lb/>
凡地有絶澗<lb/>
　前後嶮峻水橫其中<lb/>
天井<lb/>
<pb n="KR3a0015_SBCK_009-20b"/>
　四面峻坂澗壑所歸<lb/>
天牢<lb/>
　三面環絶易入難出<lb/>
天羅<lb/>
草木蒙宻鋒鏑莫施<lb/>
天陷<lb/>
　卑下汙濘車騎不通<lb/>
天隙<lb/>
　兩山相向洞道狹惡六害皆梅堯臣注<lb/>
必亟去之勿近也<lb/>
<pb n="KR3a0015_SBCK_009-21a"/>
　曹操曰山深水大者爲絶澗中方高中央下爲天<lb/>
　井深山所過若蒙籠者爲天牢可以羅絶人者爲<lb/>
　天羅地形陷者爲天陷山澗道迫狹地形深數尺<lb/>
　長數丈者爲天隙○杜牧曰軍讖曰地形拗下大<lb/>
　水所及謂之天井山澗迫狹可以絶人謂之天牢<lb/>
　澗水澄闊不測淺深道路泥濘人馬不通謂之天<lb/>
　陷地多溝坑坎陷木石謂之天隙林木隱蔽蒹葭<lb/>
　深遠謂之天羅○賈林曰兩岸深闊斷人行爲絶<lb/>
　澗下中之下爲天井四邊澗險水草相兼中央傾<lb/>
　側出入皆難爲天牢道路﨑嶇或寛或狹細澀難<lb/>
<pb n="KR3a0015_SBCK_009-21b"/>
　行爲天羅地多沮洳爲天陷兩邊險絶形狹長而<lb/>
　數里中間難通人行可以絶塞出入爲天隙此六<lb/>
　害之地不可近背也○梅堯臣曰六害尚不可近<lb/>
　況可留乎○王晳曰晳謂絶澗當作絶天澗脫天<lb/>
　字耳此六者皆自然之形也牢謂如獄牢羅謂如<lb/>
　網羅也陷謂溝坑淤濘之屬隙謂木石若隙罅之<lb/>
　地軍行過此勿近不然則脫有不虞智力無所施<lb/>
　也○張預曰谿谷深峻莫可過者爲絶澗外高中<lb/>
　下衆水所歸者爲天井山險環繞所入者隘爲天<lb/>
　牢林木縱橫葭葦隱蔽者爲天羅陂池泥濘漸車<lb/>
<pb n="KR3a0015_SBCK_009-22a"/>
　凝騎者爲天陷道路迫㣣地多坑坎者爲天隙凡<lb/>
　遇此地宜遠過不可近之<lb/>
吾遠之敵近之吾迎之敵背之<lb/>
曹操曰用兵常遠六害今敵近背之則我利敵凶<lb/>
　○李筌曰善用兵者致敵之受害之地也○杜牧<lb/>
　曰迎向也背倚也言遇此六害之地吾遠之向之<lb/>
　則進止自由敵人近之倚之則舉動有阻故我利<lb/>
　而敵凶也○梅堯臣曰言六害當使我遠而敵附<lb/>
我向而敵倚則我利敵凶○張預曰六害之地我<lb/>
　旣遠之向之敵自近之倚之我則行止有利彼則<lb/>
<pb n="KR3a0015_SBCK_009-22b"/>
　進退多凶也<lb/>
軍行有險阻潢井葭葦山林蘙薈者必謹覆索之此<lb/>
伏姦之所處也<lb/>
　曹操曰險者一高一下之地阻者多水也潢者池<lb/>
　也井者下也葭葦者衆草所聚山林者衆木所居<lb/>
　也蘙薈者可屛蔽之處也此以上論地形也以下<lb/>
　相敵情也○李筌曰以下恐敵之竒伏誘詐也○<lb/>
　梅堯臣曰險阻隘也山林之所産潢井下也葭葦<lb/>
　之所生皆蘙薈足以蒙蔽當掩搜恐有伏兵○張<lb/>
　預曰險阻丘阜之地多生山林潢井卑下之處多<lb/>
<pb n="KR3a0015_SBCK_009-23a"/>
　産葭葦皆蘙薈可以蒙蔽必降索之恐兵伏其中<lb/>
　又慮姦細濳隱覘我虛實聽我號令伏姦當爲兩<lb/>
事<lb/>
敵近而靜者恃其險也<lb/>
　梅堯臣曰近而不動倚險故也○王晳曰恃險故<lb/>
　不恐也<lb/>
遠而挑戰者欲人之進也<lb/>
　杜牧曰若近以挑我則有相薄之勢恐我不進故<lb/>
遠也○陳皥曰敵人相近而不挑戰恃其守險也<lb/>
　若遠而挑戰者欲誘我使進然後乗利而奮擊也<lb/>
<pb n="KR3a0015_SBCK_009-23b"/>
　○梅堯臣同陳皥註○王晳曰欲致人也挑謂擿<lb/>
驍敵求戰○張預曰兩軍相近而終不動者倚恃<lb/>
險固也兩軍相遠而數挑戰者欲誘我之進也尉<lb/>
繚子曰分險者無戰心言敵人先分得險地則我<lb/>
勿與之戰也又曰挑戰者無全氣言相去遠則挑<lb/>
戰而延誘我進即不可以全氣擊之與此法同也<lb/>
其所居易者利也<lb/>
曹操曰所居利也○李筌曰居易之地致人之利<lb/>
○杜牧曰言敵不居險阻而居平易必有以便利<lb/>
於事也一本云士爭其所居者易利也○陳皥曰<lb/>
<pb n="KR3a0015_SBCK_009-24a"/>
　言敵人得其地利則將士爭以居之也○賈林曰<lb/>
　敵之所居地多便利故挑我使前就已之便戰則<lb/>
　易獲其利愼勿從之也○梅堯臣曰所居易利故<lb/>
　來挑戰○王晳同曹操註○張預曰敵人捨險而<lb/>
　居易者必有利也或曰敵欲人之進故處於平易<lb/>
　以示利而誘我也<lb/>
衆樹動者來也<lb/>
曹操曰斬伐樹木除道進來故動○梅堯臣同曹<lb/>
　操註○張預曰凡軍必遣善視者登高覘敵若見<lb/>
　林木動揺者是斬木除道而來也或曰不止除道<lb/>
<pb n="KR3a0015_SBCK_009-24b"/>
　亦將爲兵器也若晉人伐木益兵是也<lb/>
衆草多障者疑也<lb/>
曹操曰不得巳與敵㑹於斥澤中○李筌曰急過<lb/>
　不得戰必依水背樹夫有水樹其地無陷溺也○<lb/>
　杜牧曰斥鹵之地草木不生謂之飛鋒言於此忽<lb/>
遇敵卽須擇有水草林木而止之○杜佑曰一本<lb/>
　作背衆木言不得巳與敵戰而㑹斥澤之中當背<lb/>
　稠樹以為固守蓋地利兵之助也○梅堯臣曰不<lb/>
　得巳而㑹敵則依近水草背倚衆木○王晳曰猝<lb/>
　與敵遇於此亦必就利而背固也○張預曰不得<lb/>
<pb n="KR3a0015_SBCK_009-25a"/>
　巳而會兵於此地必依近水草以便樵汲背倚林<lb/>
　木以為險阻<lb/>
此處斥澤之軍也<lb/>
　梅堯臣曰處斥澤當知此二者○張預曰處斥澤<lb/>
　之地以上二事為法<lb/>
平陸處易<lb/>
曹操曰車騎之利也○杜牧曰言於平陸必擇就<lb/>
　其中坦易平穩之處以處軍使我車騎得以馳逐<lb/>
　○王晳同曹操註○何氏同杜牧註○張預曰平<lb/>
　原廣野車騎之地必擇其坦易無坎陷之處以居<lb/>
<pb n="KR3a0015_SBCK_009-25b"/>
　軍所以利於馳突也<lb/>
而右背高前死後生<lb/>
曹操曰戰便也○李筌曰夫人利用皆便於右是<lb/>
以背之前死致敵之地後生我自處○杜牧曰太<lb/>
公曰軍必左川澤而右丘陵死者下也生者高也<lb/>
　下不可以禦高故戰便於軍馬也○賈林曰岡阜<lb/>
曰生戰地曰死後岡阜處軍穩前臨地用兵便高<lb/>
在右回轉順也○梅堯臣曰擇其坦易車騎便利<lb/>
右背丘陵勢則有憑前低後隆戰者所便○王晳<lb/>
曰凡兵皆宜向陽旣後背山即前生後死疑文誤<lb/>
<pb n="KR3a0015_SBCK_009-26a"/>
　也○張預曰雖是平陸須有高阜必右皆之所以<lb/>
恃為形勢者也前低後高所以便乎奔擊也<lb/>
此處平陸之軍也<lb/>
梅堯臣曰處平陸當知此二者○張預曰居平陸<lb/>
　之地以上二事為法<lb/>
凡此四軍之利<lb/>
李筌曰四者山水斥澤平陸也○張預曰山水斥<lb/>
　澤平陸之四軍也諸葛亮曰山陸之戰不升其高<lb/>
　水上之戰不逆其流草上之戰不渉其深平地之<lb/>
戰不逆其虛此兵之利也<lb/>
<pb n="KR3a0015_SBCK_009-26b"/>
黃帝之所以勝四帝也<lb/>
曹操曰黃帝始立四方諸侯無不稱帝以此四地<lb/>
勝之也○李筌曰黃帝始受兵法於風后而㓕四<lb/>
方故曰勝四帝也○梅堯臣曰四帝當為四軍字<lb/>
之誤歟言黃帝得四者之利處山則勝山處水上<lb/>
　則勝水上處斥澤則勝斥澤處平陸則勝平陸也<lb/>
　○王晳曰四帝或曰當作四軍曹公曰黃帝始立<lb/>
　四方諸侯無不稱帝以此四地勝之也一本無作<lb/>
亦○何氏曰梅氏之說得之○張預曰黃帝始立<lb/>
　四方諸侯亦稱帝以此四地勝之按史記黃帝紀<lb/>
<pb n="KR3a0015_SBCK_009-27a"/>
　云與炎帝戰於阪泉與蚩尤戰於涿鹿北逐葷粥<lb/>
　又太公六韜言黃帝七十戰而定天下此即是有<lb/>
　四方諸侯戰也兵家之法皆始於黃帝故云然也<lb/>
凡軍好高而惡下<lb/>
　梅堯臣曰高則爽愷所以安和亦以便勢下則卑<lb/>
　濕所以生疾亦以難戰○王晳曰有降無登且遠<lb/>
　水患也○張預曰居高則便於覘望利於馳逐處<lb/>
　下則難以為固易以生疾<lb/>
貴陽而賤隂<lb/>
　梅堯臣曰處陽則明順處隂則晦逆○王晳曰乆<lb/>
<pb n="KR3a0015_SBCK_009-27b"/>
　處隂濕之地則生憂疾且弊軍器也○張預曰東<lb/>
　南為陽西北為隂<lb/>
養生而處實<lb/>
　曹操曰恃滿實也養生向水草可放牧養畜乗實<lb/>
　猶高也○梅堯臣曰養生便水草處實利糧道○<lb/>
　王晳曰養生謂水草糧糒之屬處實者倚固之謂<lb/>
　○張預曰養生謂就善水草放牧也處實謂倚隆<lb/>
　高之地以居也<lb/>
軍無百疾是謂必勝<lb/>
　李筌曰夫人處卑下必癘疾惟高陽之地可居也<lb/>
<pb n="KR3a0015_SBCK_009-28a"/>
　○杜牧曰生者陽也實者高也言養之於高則無<lb/>
　卑濕隂翳故百疾不生然後必可勝也○梅堯臣<lb/>
　曰能知上三者則勢勝可必疾氣不生○張預曰<lb/>
居高面陽養生處厚可以必勝地氣乾熯故疾癘<lb/>
　不作<lb/>
丘陵隄防必處其陽而右背之<lb/>
杜牧曰凡遇丘陵隄防之地常居其東南也○梅<lb/>
堯臣曰雖非至高亦當前向明而右依實○王晳<lb/>
　曰處陽則人舒以和器健以利也○張預曰面陽<lb/>
所以貴明顯背高所以爲險固<lb/>
<pb n="KR3a0015_SBCK_009-28b"/>
此兵之利地之助也<lb/>
　梅堯臣曰兵所利者得形勢以為助○張預曰用<lb/>
　兵之利得地之助<lb/>
上雨水沫至欲<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>者待其定也<lb/>
　曹操曰恐半<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>而水遽漲也○李筌曰恐水暴漲<lb/>
○杜牧曰言過溪澗見上流有沫此乃上源有雨<lb/>
　待其沫盡水定乃可<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>不爾半<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>恐有暴水卒至<lb/>
　也○杜佑曰恐半渡水而遂漲上雨水當淸而反<lb/>
　濁沫至此敵人權遏水之占也欲以中絶軍凡地<lb/>
　有計智料敵而行○張預曰武剛也未能用剛武<lb/>
<pb n="KR3a0015_SBCK_009-29a"/>
　以輕進謂未見利也<lb/>
足以倂力料敵取人而巳<lb/>
曹操曰厮養足也○李筌曰兵衆武用力均惟得<lb/>
　人者勝也○杜牧曰言我與敵人兵力皆均惟未<lb/>
能用武前進者蓋未得見其人也但能於厮養之<lb/>
中㨂擇其材亦足幷力料敵而取勝不假求於他<lb/>
　也○陳皥曰言我兵力不多於敵又無利便可進<lb/>
　不必他國乞師但於厮養中倂力取人亦可破敵<lb/>
也○賈林曰雖無武勇之力而輕進足以智謀料<lb/>
敵倂力而取敵人也○梅堯臣曰武繼也兵雖不<lb/>
<pb n="KR3a0015_SBCK_009-29b"/>
足以繼進足以幷給役厮養之力量敵而取勝也<lb/>
○王晳曰晳謂善分合之變者足以倂力乗敵間<lb/>
取勝人而巳故雖厮養之輩可也況精兵乎曹說<lb/>
是也○張預曰兵力旣均又未見便雖未足剛進<lb/>
足以取人於厮養之中以幷兵合力察敵而取勝<lb/>
不必假他兵以助巳故尉繚子曰天下助卒名為<lb/>
十萬其實不過數萬其兵來者無不謂其將曰無<lb/>
為天下先戰此言助卒無益不如已有兵法也<lb/>
夫惟無慮而易敵者必擒於人<lb/>
　杜牧曰無有深謀遠慮但侍一夫之勇輕易不顧<lb/>
<pb n="KR3a0015_SBCK_009-30a"/>
　者必為敵人所擒也○陳皥曰惟猶獨也此言殊<lb/>
　無遠慮但輕敵者必為其所擒不獨言其勇也左<lb/>
　傳曰蜂蠆有毒而況國乎則小敵亦不可輕○王<lb/>
　晳曰唯不能料敵但以武進則必為敵所擒明患<lb/>
　不在於不多也○張預曰不能料人反輕敵以武<lb/>
　進必為人所擒也齊晉相攻齊侯曰吾姑滅此而<lb/>
朝食不介馬而馳之為晉所敗是也<lb/>
卒未親附而罰之則不服不服則難用也<lb/>
　杜牧曰恩信未洽不可以刑罰齊之○梅堯臣曰<lb/>
傳上世德以至之恩以親之恩德未敷罰則不服<lb/>
<pb n="KR3a0015_SBCK_009-30b"/>
故怨而難使○王晳曰恩信非素浹洽於人心未<lb/>
　附也○張預曰驟居將帥之位恩信未加於民而<lb/>
遽以刑法齊之則怒恚而難用故田穰苴曰臣素<lb/>
　卑賤士卒未附百姓不信又伍參曰晉之從政者<lb/>
新未能行令是也<lb/>
卒巳親附而罰不行則不可用也<lb/>
曹操曰恩信巳洽若無刑罰則驕情難用也○梅<lb/>
堯臣曰恩德旣洽刑罰不行則驕不可用○王晳<lb/>
　曰所謂若驕子也○張預曰恩信素洽士心巳附<lb/>
刑罰寛緩則驕不可用也<lb/>
<pb n="KR3a0015_SBCK_009-31a"/>
故令之以文齊之以武<lb/>
曹操曰文仁也武法也○李筌曰文仁恩武威罰<lb/>
　○杜牧曰晏子舉司馬穰苴文能附衆武能威敵<lb/>
　也○王晳曰吳起云總文武者軍之將兼剛柔者<lb/>
　兵之事也<lb/>
是謂必取<lb/>
　杜牧曰文武旣行必也取勝○梅堯臣曰令以仁<lb/>
恩齊以威刑恩威竝著則能必勝○張預曰文恩<lb/>
　以恱之武威以肅之畏愛相兼故戰必勝攻必取<lb/>
　或問曰書云威克厥愛允濟愛克厥威允罔功言<lb/>
<pb n="KR3a0015_SBCK_009-31b"/>
先威也孫武先愛何也曰書之所稱仁人之兵也<lb/>
　王者之於民恩德素厚人心巳附及其用之惟患<lb/>
　乎寡威也武之所陳戰國之兵也覇者之於民法<lb/>
　令素酷人心易離及其用之惟患乎少恩也<lb/>
令素行以敎其民則民服<lb/>
梅堯臣曰素舊也威令舊立敎乃聽服○張預曰<lb/>
　將令素行其民巳信敎而用之人人聽服<lb/>
令不素行以敎其民則民不服<lb/>
　王晳曰民不素敎難卒爲用○何氏曰人旣失訓<lb/>
　安得服敎<lb/>
<pb n="KR3a0015_SBCK_009-32a"/>
令素行者與衆相得也<lb/>
　杜牧曰素先也言為將居常無事之時須恩信威<lb/>
　令先著於人然後對敵之時行令立法人人信伏<lb/>
韓信曰我非素得拊循士大夫所謂驅市人而戰<lb/>
　也所以使之背水令其人人自戰以其非素受恩<lb/>
　信威令之從也○陳皥曰晉文公始入國敎其民<lb/>
　二年欲用之子犯曰民未知義未安其居此言欲<lb/>
　令民不苟其生也於是出定襄王此言示以事君<lb/>
　之大義入務利民民懷生矣又將用之子犯曰民<lb/>
未知信未宣其用於是伐原以示之信此言在往<lb/>
<pb n="KR3a0015_SBCK_009-32b"/>
　年伐原不貪其利而守其信民易資者不求豐焉<lb/>
　此言人無貪詐也明徵其辭公曰可矣子犯曰民<lb/>
　未知禮未生其㳟於是大蒐以示之禮及戰之時<lb/>
　少長有禮其可用也此五者敎人之本也夫令要<lb/>
　在先申使人聽之不惑法要在必行使人守之無<lb/>
　輕信者也三令五申示人不惑也法令簡當議在<lb/>
　必行然後可以與衆相得也○梅堯臣曰信服巳<lb/>
　乆何事不從○王晳曰知此者始可言其幷力勝<lb/>
　敵矣○張預曰上以信使民民以信服上是上下<lb/>
　相得也尉繚子曰令之之法小過無更小疑無申<lb/>
<pb n="KR3a0015_SBCK_009-33a"/>
言號令一出不可反易自非大過大疑則不須更<lb/>
改申明所以使民信也諸葛亮與魏軍戰以寡對<lb/>
衆卒有當代者不留而遣之曰信不可失於是人<lb/>
人願留一戰遂大敗魏兵是也<lb/>
孫子集註卷之九<lb/>
<pb n="KR3a0015_SBCK_009-33b"/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_010-1a"/>
孫子集註卷之十<lb/>
　　　地形篇<hi>曹操曰欲戰審地形以立勝也○李筌曰軍出之後必有地形變動○王</hi>
<hi>晳曰地利當周知險隘支挂之形也○張預曰凡軍有所行先五十里内山川形勢使軍</hi>
<hi>士伺其伏兵將乃自行視地之勢因而圖之知其險易故行師越境審地形而立勝故次</hi>
<hi>行軍</hi>
孫子曰地形有通者<lb/>
　梅堯臣曰道路交達<lb/>
有挂者<lb/>
　梅堯臣曰網羅之地往必掛綴<lb/>
有支者<lb/>
<pb n="KR3a0015_SBCK_010-1b"/>
　梅堯臣曰相持之地<lb/>
有隘者<lb/>
　梅堯臣曰兩山通谷之間<lb/>
有險者<lb/>
　梅堯臣曰山川丘陵也<lb/>
有遠者<lb/>
　曹操曰此六者地之形也○梅堯臣曰平陸也○<lb/>
　杜佑曰此六地之名教民居之得便利則勝也○<lb/>
　張預曰地形有此六者之别也<lb/>
我可以往彼可以來曰通<lb/>
<pb n="KR3a0015_SBCK_010-2a"/>
杜佑曰謂俱在平陸往來通利也○張預曰俱在<lb/>
　平陸往來通達<lb/>
通形者先居高陽利糧道以戰則利<lb/>
曹操曰寧致人無致於人○李筌曰先之以待敵<lb/>
　○杜牧曰通者四戰之地須先據高陽之處勿使<lb/>
敵人先得而我後至也利糧道者毎於津阨或敵<lb/>
人要衝則築壘或作甬道以護之○賈林曰通利<lb/>
者無有岡坂亦無要害故兩通往來處高易于望<lb/>
候向陽視生通糧道便易轉運於此利於戰也○<lb/>
杜佑曰寧致人無致於人巳先據高地分爲屯守<lb/>
<pb n="KR3a0015_SBCK_010-2b"/>
　於歸來之路無使敵絶巳糧道也○梅堯臣曰先<lb/>
　據高陽利糧通阨敵人來至我戰則利○王晳註<lb/>
　同曹操○何氏同杜佑註○張預曰先處戰地以<lb/>
　待敵則致人而不致於人我雖居高面陽坐以致<lb/>
　敵亦慮敵人不來赴戰故須使糧餉不絶然後爲<lb/>
利<lb/>
可以往難以返曰挂<lb/>
　杜佑曰掛者牽掛也<lb/>
挂形者敵無備出而勝之敵若有備出而不勝難以<lb/>
返不利<lb/>
<pb n="KR3a0015_SBCK_010-3a"/>
　李筌曰徃難以返曰挂○杜牧曰挂者險阻之地<lb/>
　與敵共有犬牙相錯動有挂礙也徃攻敵敵若無<lb/>
　備攻之必勝則雖與險阻相錯敵人巳敗不得復<lb/>
　邀我歸路矣若徃攻敵人敵人有備不能勝之則<lb/>
　爲敵人守險阻邀我歸路難以返也○陳皥曰不<lb/>
　得已陷在此則須爲持乆之計掠取敵人之糧以<lb/>
　伺利便而擊之○杜佑曰敵無備出攻之勝可也<lb/>
　有備不得勝之則難還返也○梅堯臣曰出其不<lb/>
　意徃則獲利若其有備徃必受制○張預曰察知<lb/>
　敵情果爲無備一舉而勝之則可矣若其有備出<lb/>
<pb n="KR3a0015_SBCK_010-3b"/>
　而弗克欲戰則不可留欲歸則不得返非所利也<lb/>
我出而不利彼岀而不利曰支<lb/>
　杜佑曰支乆也俱不便乆相持也○張預曰各守<lb/>
　險固以相支持<lb/>
支形者敵雖利我我無出也引而去之令敵半出而<lb/>
擊之利<lb/>
李筌曰支者兩俱不利如挂之形故各分其勢○<lb/>
　杜牧曰支者我與敵人各守高險對壘而軍中有<lb/>
　平地狹而且長出軍則不能成陳遇敵則自下禦<lb/>
　上彼我之勢俱不利便如此則堂堂引去伏卒待<lb/>
<pb n="KR3a0015_SBCK_010-4a"/>
　之敵若躡我候其半岀發兵擊之則利若敵人先<lb/>
　去以誘我我不可岀也○陳皥曰此說理繁而語<lb/>
　倒但彼此出軍地形不便敵若設利誘我而去我<lb/>
　愼勿追之我若引去敵止則巳若來襲我候其半<lb/>
　出則急擊之○賈林曰支者隔險阻可以相要截<lb/>
　足得相支持故不利先出也○杜佑曰利利我也<lb/>
　佯背我去我無出逐待其引而擊之可敗也○梅<lb/>
　堯臣曰各居所險先出必敗利而誘我我不可愛<lb/>
　僞去引敵半出而擊○王晳曰敵不肯至則設奇<lb/>
　伏而退且詭之令必出○張預曰利我謂佯背我<lb/>
<pb n="KR3a0015_SBCK_010-4b"/>
　去也不可岀攻我捨險則反爲所乗當自引去敵<lb/>
　若來追伺其半岀行列未定銳卒攻之必獲利焉<lb/>
　李靖兵法曰彼此不利之地引而佯去待其半岀<lb/>
　而邀擊之<lb/>
隘形者我先居之必盈之以待敵<lb/>
　杜佑曰盈滿也以兵陳滿隘形欲使敵不得進退<lb/>
也<lb/>
若敵先居之盈而勿從不盈而從之<lb/>
曹操曰隘形者兩山間通谷也敵勢不得撓我也<lb/>
　我先居之必前齊隘口陳而守之以岀竒也敵若<lb/>
<pb n="KR3a0015_SBCK_010-5a"/>
　先居此地齊口陳勿從也卽半隘陳者從之而與<lb/>
　敵共此利也○李筌曰盈平也敵先守隘我去之<lb/>
　趙不守井陘之口韓信下之陳豨不守漳水高祖<lb/>
　下之是也○杜牧曰盈者滿也言遇兩山之間中<lb/>
　有通谷則須當山口爲營與兩山口齊如水之在<lb/>
　器而盈滿也○杜佑曰謂齊口亦滿也如水之滿<lb/>
　器與口齊也若我居之平易險阻皆制在我然後<lb/>
　出奇以制敵若敵人據隘之半不知齊口滿盈之<lb/>
　道我則入隘以從之蓋敵亦在隘我亦在隘俱得<lb/>
　地形勝敗在我不在地形也夫齊口盈滿之術非<lb/>
<pb n="KR3a0015_SBCK_010-5b"/>
　惟隘形獨解有口譬如平坡㢠澤車馬不通舟楫<lb/>
　不勝中有一逕亦須據其路口使敵不得進也諸<lb/>
　可知矣○陳皥曰隘口言陳是也言營非也○賈<lb/>
　林曰從逐也盈實也敵若實而滿之則不可逐討<lb/>
　若虚而無備則入而討之○梅堯臣同杜牧註○<lb/>
　王晳同曹操註○張預曰左右髙山中有平谷我<lb/>
　先至之必齊滿山口以爲陳使敵不得進也我可<lb/>
　以出奇兵彼不能以撓我敵若先居此地盈塞隘<lb/>
　口而陳者不可從也若雖守隘口俱不齊滿者入<lb/>
　而從之與敵共此險阻之利吳起曰無當天竈天<lb/>
<pb n="KR3a0015_SBCK_010-6a"/>
　竈者大谷之口言不可迎隘口而居之也<lb/>
險形者我先居之必居髙陽以待敵<lb/>
　杜佑曰居高陽之地以待敵人敵人從其下隂而<lb/>
　來擊之則勝<lb/>
若敵先居之引而去之勿從也<lb/>
曹操曰地形險隘尤不可致於人○李筌曰若險<lb/>
　阻之地不可後於人杜牧曰險者山峻谷深非人<lb/>
　力所能作爲必居高陽以待敵若敵人先據之必<lb/>
　不可以爭則當引去陽者南面之地恐敵人持久<lb/>
　我居隂而生疾也今若於崤澠遇敵則先據北山<lb/>
<pb n="KR3a0015_SBCK_010-6b"/>
　此乃是面隂而背陽也高陽二者止可捨陽而就<lb/>
　高不可捨高而就陽孫子乃統而言之也○杜佑<lb/>
　曰地險先據則不致於人也○梅堯臣曰先得險<lb/>
　固居高就陽待敵則强敵茍先之就戰則殆引去<lb/>
　勿疑○王晳曰此亦爭地若唐太宗先據武牢以<lb/>
　待竇建德是也○張預曰平陸之地尚宜先據況<lb/>
　險阨之所豈可以致於人故先處髙陽以佚待勞<lb/>
　則勝矣若敵已據此地宜速引退不可與戰裴行<lb/>
　儉討突厥嘗際晚下營壍壘方周忽令移就崇岡<lb/>
　將士不恱以謂不可勞衆行儉不從速令徙之是<lb/>
<pb n="KR3a0015_SBCK_010-7a"/>
　夜風雨暴至前設營所水深丈餘將吏驚服以此<lb/>
　觀之居高陽不惟戰便亦無水澇之患也<lb/>
遠形者勢均難以挑戰戰而不利<lb/>
曹操曰挑戰者延敵也○李筌曰力敵而挑則利<lb/>
　未可知也○杜牧曰譬如我與敵壘相去三十里<lb/>
　若我來就敵壘而延敵欲戰者是我困敵銳故戰<lb/>
　者不利若敵來就我壘延我欲戰者是我佚敵勞<lb/>
　敵亦不利故言勢均然則如何曰欲必戰者則移<lb/>
　相近也○陳皥曰夫與敵營壘相遠兵力又均難<lb/>
　以挑戰戰則不利故下文云勢均以一擊十曰走<lb/>
<pb n="KR3a0015_SBCK_010-7b"/>
是也夫挑戰先須料我兵衆强弱可以加敵則爲<lb/>
之不然則不可輕進自取敗也○孟氏曰兵勢旣<lb/>
均我遠入挑則不利也○杜佑曰挑迎敵也遠形<lb/>
去國遠也地勢均等無獨便利先挑之戰不利也<lb/>
　○梅堯臣曰勢旣均一挑戰則勞致敵則佚○王<lb/>
晳曰以遠致我勞也○張預曰營壘相遠勢力又<lb/>
均止可坐以致敵不宜挑人而求戰也<lb/>
凡此六者地之道也將之至任不可不察也<lb/>
李筌曰此地形之勢也將不知者以敗○賈林曰<lb/>
　天生地形可以目察○梅堯臣曰夫地形者助兵<lb/>
<pb n="KR3a0015_SBCK_010-8a"/>
　立勝之本豈得不度也○張預曰六地之形將不<lb/>
　可不知<lb/>
故兵有走者有弛者有陷者有崩者有亂者有北者<lb/>
凡此六者非天之災將之過也<lb/>
　賈林曰走弛陷崩亂北皆敗壞大小變易之名也<lb/>
　○張預曰凡此六敗咎在人事<lb/>
夫勢均以一擊十曰走<lb/>
　曹操曰不料力○李筌曰不量力也若得形便之<lb/>
　地用奇㐲之計則可矣○杜牧曰夫以一擊十之<lb/>
　道先須敵人與我將之智謀兵之勇怯天時地利<lb/>
<pb n="KR3a0015_SBCK_010-8b"/>
　飢飽勞佚十倍相懸然後可以奮一擊十若勢均<lb/>
　力敵不能自料以我之一擊敵之十則須奔走不<lb/>
　能返舍復爲駐止矣○梅堯臣曰勢雖均而兵甚<lb/>
　寡以寡擊衆必走之道也○王晳曰不待鬭而走<lb/>
　也○張預曰勢均謂將之智勇兵之利鈍一切相<lb/>
　敵也夫體敵勢等自不可輕戰況奮寡以擊衆能<lb/>
　無走乎<lb/>
卒强吏弱曰弛<lb/>
曹操曰吏不能統故弛壞○杜牧曰言卒伍豪强<lb/>
　將帥懦弱不能驅率故弛坼壞散也國家長慶初<lb/>
<pb n="KR3a0015_SBCK_010-9a"/>
　命田布帥魏以伐王廷湊布長在魏魏人輕易之<lb/>
　數萬人皆乗驢行營布不能禁居數月欲合戰兵<lb/>
　士潰散布自剄身死○賈林曰令之不從威之不<lb/>
　服見敵則亂不壞何爲○梅堯臣曰吏無統率者<lb/>
　則軍政弛壞○王晳同曹操註○何氏曰言卒伍<lb/>
豪强將帥懦弱不能驅領故弛坼壞散也○張預<lb/>
　曰士卒豪悍將吏懦弱不能統轄約束故軍政弛<lb/>
壞也吳楚相攻吳公子光曰楚軍多寵政令不一<lb/>
　帥賤而不能整無大威命楚可敗果大敗楚師也<lb/>
吏强卒弱曰陷<lb/>
<pb n="KR3a0015_SBCK_010-9b"/>
　曹操曰吏强欲進卒弱輙陷敗也○李筌曰陷敗<lb/>
　也卒弱不一則難以爲戰是以强陷也○杜牧曰<lb/>
　言欲爲攻取士卒怯弱不量其力强進之則陷沒<lb/>
　於死地也○陳皥曰夫人皆有血氣誰無鬪敵之<lb/>
　心若將乏刑德士乏訓練則人皆懦怯不可用也<lb/>
　○賈林曰士卒皆羸鼓之不進吏强獨戰徒陷其<lb/>
　身也○梅堯臣曰吏雖强進不能激之以勇故陷<lb/>
　於死○王晳曰爲下所陷○張預曰將吏剛勇欲<lb/>
　戰而士卒素乏訓練不能齊勇同奮茍用之必陷<lb/>
　於亡敗<lb/>
<pb n="KR3a0015_SBCK_010-10a"/>
大吏怒而不服遇敵懟而自戰將不知其能曰崩<lb/>
曹操曰大吏小將也大將怒之而不猒服忿而赴<lb/>
敵不量輕重則心崩壞○李筌曰將爲敵所怒不<lb/>
料强弱驅士卒如命者必崩壞○杜牧曰春秋時<lb/>
楚子伐鄭晉師救之伍參言於楚子曰晉之從政<lb/>
　者新未能行令其佐先縠剛愎不仁未肯用命其<lb/>
　三帥者專行不獲聽而無上衆無適從此行也晉<lb/>
　師必敗晉魏錡求公族未得而怒欲敗晉師請致<lb/>
　師不許請使許之遂往請戰而還趙旃求卿未得<lb/>
　請挑戰不許召盟許之與魏錡皆命而往卻克曰<lb/>
<pb n="KR3a0015_SBCK_010-10b"/>
　二憾往矣弗備必敗隨㑹曰若二子怒楚楚人乗<lb/>
　我䘮師無日矣不如備之先縠曰不可隨㑹使鞏<lb/>
　朔韓穿師七覆於敖前故上軍不敗而中軍下軍<lb/>
　果敗七覆七處伏兵也敖山名也○陳皥曰此大<lb/>
　將無理而怒小將使之心內懷不服因縁怨怒遇<lb/>
　敵便戰不顧能否所以大敗也○賈林曰自上墮<lb/>
　下曰崩大吏小將不相壓㐲崩壞之道將又不量<lb/>
　己之能否不知卒之勇怯强與敵鬪自取賊害豈<lb/>
　非自上而崩乎○梅堯臣曰小將心怒而不服遇<lb/>
　敵怨懟而不顧自取崩敗者蓋將不知其能也○<lb/>
<pb n="KR3a0015_SBCK_010-11a"/>
　王晳曰謂將怒不以理且不知禆佐之才激致其<lb/>
　兇懟如山之崩壞也○何氏曰三軍同力上下一<lb/>
　心則勝也○張預曰大凡百將一心三軍同力則<lb/>
　能勝敵今小將恚怒而不服於大將之令意欲俱<lb/>
　敗逢敵便戰不量能否故必崩覆晉伐秦荀偃行<lb/>
　令是也曰雞鳴而駕唯余馬首是瞻欒書怒曰晉<lb/>
　國之命未是有也遂棄之歸又趙穿惡臾騈而逐<lb/>
　秦魏錡怒晉師而乗楚<lb/>
將弱不嚴敎道不明吏卒無常陳兵縱橫曰亂<lb/>
曹操曰爲將若此亂之道也○李筌曰將或有一<lb/>
<pb n="KR3a0015_SBCK_010-11b"/>
　於此亂之道也○杜牧曰言吏卒皆不拘常度故<lb/>
　引兵出陳或縱或橫皆自亂之也○賈林曰威令<lb/>
　旣不嚴明士卒則無常禀如此軍幕不亂何爲謂<lb/>
　將無嚴令賞罰不行之故○梅堯臣曰懦而不嚴<lb/>
　則士無常檢敎而不明則出陳縱橫不整亂之道<lb/>
　也○王晳曰亂者不勝其敗○張預曰將弱不嚴<lb/>
　謂將帥無威德也敎道不明謂敎閱無古法也吏<lb/>
　卒無常謂將臣無久任也陳兵縱橫謂士卒無節<lb/>
　制也爲將若此自亂之道<lb/>
將不能料敵以少合衆以弱擊强兵無選鋒曰北<lb/>
<pb n="KR3a0015_SBCK_010-12a"/>
　曹操曰其勢若此必走之兵也○李筌曰軍敗曰<lb/>
　北不料敵也○杜牧曰衛公李靖兵法有戰鋒隊<lb/>
　言㨂擇敢勇之士毎戰皆爲先鋒司馬法曰選良<lb/>
　次兵益人之强註曰勇猛勁捷戰不得功後戰必<lb/>
　選於前當以激致其銳氣也東晉大將軍謝玄北<lb/>
　鎭廣陵時符堅强盛玄多募勇勁劉牢之何謙諸<lb/>
　葛侃高衡劉軌田洛孫無終等以驍猛應募玄以<lb/>
　牢之領精銳爲前鋒百戰百勝號爲北府兵敵人<lb/>
　畏之所向必克也○賈林曰兵鋒不選利鈍士卒<lb/>
　不知勇怯如此用兵自取背道也○梅堯臣曰不<lb/>
<pb n="KR3a0015_SBCK_010-12b"/>
　能量敵情以少當衆不能選精銳以弱擊强皆奔<lb/>
　北之理也○何氏曰夫士卒疲勇不可混同爲一<lb/>
　一則勇士不勸疲兵因有所容出而不戰自敗也<lb/>
　故兵法曰兵無選鋒曰北昔齊以伎擊强魏以武<lb/>
　卒奮秦以銳士勝漢有三河俠士劒客奇材吳謂<lb/>
　之解煩齊謂之決命唐謂之跳盪是皆選鋒之别<lb/>
　名也兵之勝術無先於此凡軍衆旣具則大將勒<lb/>
　諸營各選精銳之士須趫健出衆武藝　格者部<lb/>
　爲别隊大約十人選一人萬人選千人所選務寡<lb/>
　要在必當擇腹心健將統率自大將親兵前鋒奇<lb/>
<pb n="KR3a0015_SBCK_010-13a"/>
㐲之類皆品量配之也○張預曰設若奮寡以擊<lb/>
衆驅弱以敵强又不選驍勇之士使爲先鋒兵必<lb/>
敗北也凡戰必用精銳爲前鋒者一則壯吾志一<lb/>
　則挫敵威也故尉繚子曰武士不選則衆不强曹<lb/>
公以張遼爲先鋒而敗鮮卑謝玄以劉牢之領精<lb/>
銳而拒符堅是也<lb/>
凡此六者敗之道也<lb/>
陳皥曰一曰不量寡衆二曰本乏刑德三曰失於<lb/>
訓練四曰非理興怒五曰法令不行六曰不擇驍<lb/>
　果此名六敗也<lb/>
<pb n="KR3a0015_SBCK_010-13b"/>
將之至任不可不察也<lb/>
張預曰巳上六事必敗之道<lb/>
夫地形者兵之助也<lb/>
杜牧曰夫兵之主在於仁義節制而巳若得地形<lb/>
　可以爲兵之助所以取勝也助一作易○陳皥曰<lb/>
　天時不如地利○孟氏曰地利待人而險○賈林<lb/>
　曰戰雖在兵得地易勝故曰兵之易也山可障水<lb/>
　可灌高勝卑險勝平也○王晳曰兵道則在人○<lb/>
　張預曰能審地形者兵之助耳乃未也料敵制勝<lb/>
　者兵之本也<lb/>
<pb n="KR3a0015_SBCK_010-14a"/>
料敵制勝計險阨遠近上將之道也<lb/>
杜牧曰饋用之費人馬之力攻守之便皆在險阨<lb/>
　遠近也言若能料此以制敵乃爲將臻極之道○<lb/>
　王晳曰料敵窮極之情險阨遠近之利害此兵道<lb/>
　也○何氏曰知敵知地將軍之職○張預曰旣能<lb/>
　料敵虚實强弱之情又能度地險阨遠近之形本<lb/>
末皆知爲將之道畢矣<lb/>
知此而用戰者必勝不知此而用戰者必敗<lb/>
　杜牧曰謂知險阨遠近也○梅堯臣曰將知地形<lb/>
　又知軍政則勝不知則敗○張預曰旣知敵情又<lb/>
<pb n="KR3a0015_SBCK_010-14b"/>
　知地利以戰則勝俱不知之以戰卽敗<lb/>
故戰道必勝主曰無戰必戰可也戰道不勝主曰必<lb/>
戰無戰可也<lb/>
李筌曰得戰勝之道必可戰也失戰勝之道必無<lb/>
　戰可也立主人者發其行也○杜牧曰主者君也<lb/>
黃石公曰出軍行師將在自專進退内御則功難<lb/>
成故聖主明王跪而推轂曰閫外之事將軍裁之<lb/>
　○孟氏曰寧違於君不逆士衆○梅堯臣曰將在<lb/>
軍君命有所不受○張預曰苟有必勝之道雖君<lb/>
命不戰可必戰也苟無必戰之道雖君命必戰可<lb/>
<pb n="KR3a0015_SBCK_010-15a"/>
　不戰也與其從令而敗事不若違制而成功故曰<lb/>
　軍中不聞天子之詔<lb/>
故進不求名退不避罪<lb/>
　王晳曰皆忠以爲國也○何氏曰進豈求名也見<lb/>
　利於國家士民則進也退豈避罪也見其蹙國殘<lb/>
民之害雖君命使進而不進罪及其身不悔也<lb/>
唯人是保而利合於主國之寳也<lb/>
李筌曰進退皆保人非爲身也○杜牧曰進不求<lb/>
戰勝之名退不避違命之罪也如此之將國家之<lb/>
　珍寳言其少得也○陳皥曰合猶歸也○梅堯臣<lb/>
<pb n="KR3a0015_SBCK_010-15b"/>
　曰寧違命而取勝勿順命而致敗○王晳曰戰與<lb/>
　不戰皆在保民利主而巳矣○張預曰進退違命<lb/>
非爲巳也皆所以保民命而合主利此忠臣國家<lb/>
之寳也<lb/>
視卒如嬰兒故可與之赴深谿視卒如愛子故可與<lb/>
之俱死<lb/>
李筌曰若撫之如此得其死力也故楚子一言三<lb/>
　軍之士皆如挾纊也○杜牧曰戰國時吳起爲將<lb/>
與士卒最下者同衣食卧不設席行不乗騎親裹<lb/>
贏糧與士卒分勞若卒有病疽吳起吮之其卒毋<lb/>
<pb n="KR3a0015_SBCK_010-16a"/>
　聞而哭之或問曰子卒也而將軍自吮疽何爲而<lb/>
　哭母曰往年吳公吮其父其父不旋踵而死於敵<lb/>
　今復吮此子妾不知其死所矣○梅堯臣曰撫而<lb/>
　育之則親而不離愛而朂之則信而不疑故雖死<lb/>
　與死雖危與危○王晳曰以仁恩結人心也○何<lb/>
　氏曰如後漢段熲爲破羌將軍以征西羌行軍仁<lb/>
　愛士卒傷者親自瞻省手爲裹瘡在邊十餘年未<lb/>
　嘗一日蓐寢與將士同苦故皆樂爲死戰也晉王<lb/>
　濬爲巴郡太守郡邊吳境兵士苦役生男多不舉<lb/>
　濬乃嚴其科條寛其徭課其産育者皆與休復所<lb/>
<pb n="KR3a0015_SBCK_010-16b"/>
　全活者數千人及後伐吳先在巴郡之所全活者<lb/>
　皆堪徭役供軍其父母戒之曰王府君生爾爾必<lb/>
　勉之無愛死也故吳子有父子之兵○張預曰將<lb/>
　視卒如子則卒視將如父未有父在危難而子不<lb/>
　致死故荀卿曰臣之於君也下之於上也如子弟<lb/>
　之事父兄手足之捍頭目也夫美酒泛流三軍皆<lb/>
　醉溫言一撫士同挾纊信乎以恩遇下古人所重<lb/>
　也故兵法曰勤勞之師將必先巳暑不張蓋寒不<lb/>
　重衣險必下歩軍并成而後飮軍食熟而後飯軍<lb/>
　壘成而後舍<lb/>
<pb n="KR3a0015_SBCK_010-17a"/>
厚而不能使愛而不能令亂而不能治譬若驕子不<lb/>
可用也<lb/>
　曹操曰恩不可專用罰不可獨任若驕子之喜怒<lb/>
　對目還害而不可用也○李筌曰雖厚愛人不合<lb/>
　如驕子者有勃逆之心不可用也○杜牧曰黃石<lb/>
　公曰士卒可下而不可驕夫恩以養士謙以接之<lb/>
　故曰可下制之以法故曰不可驕隂符曰害生於<lb/>
　恩吳起曰夫鼓鼙金鐸所以威耳旌旗麾章所以<lb/>
威目禁令刑罰所以威心耳威於聲不得不淸目<lb/>
威於色不得不明心威於形不得不嚴三者不立<lb/>
<pb n="KR3a0015_SBCK_010-17b"/>
　必敗於敵故曰將之所撝莫不從移將之所指莫<lb/>
　不前死衛公李靖曰古之善爲將者必能十卒而<lb/>
　殺其三次者十殺其一十殺其三威振於敵國十<lb/>
　殺其一令行於三軍是知畏我者不畏敵畏敵者<lb/>
　不畏我善無細而不賞惡無微而不貶馬謖軍敗<lb/>
　葛亮對泣而行誅鄕人盜笠吕蒙垂涕而後斬馬<lb/>
　逸犯禾曹公割髪而自刑兩掾辭屈黃蓋詰問而<lb/>
　俱斬故能威克其愛雖少必濟愛加其威雖多必<lb/>
　敗○孟氏曰唯務行恩恩勢巳成刑之必怨唯務<lb/>
　行刑刑怨巳深恩之不附必使恩威相參賞罰並<lb/>
<pb n="KR3a0015_SBCK_010-18a"/>
　用然後可以爲將可以統衆也○梅堯臣曰厚養<lb/>
　而不使愛寵而不敎亂法而不治猶如驕子安得<lb/>
　而用也○王晳曰恩不以嚴未可濟也○何氏曰<lb/>
　言恩不可純任純任則還爲巳害○張預曰恩不<lb/>
　可以專用罰不可以獨行專用恩則卒如驕子而<lb/>
　不能使此曹公所以割髪而自刑卧龍所以垂泣<lb/>
　而行戮楊素所以流血盈前而言笑自若李靖所<lb/>
　以十殺其三使畏我而不畏敵也獨行罰則士不<lb/>
　親附而不可用此古將所以投酒楚子所以挾纊<lb/>
　吳起所以分衣食闔閭所以同勞佚也在易之師<lb/>
<pb n="KR3a0015_SBCK_010-18b"/>
　初六曰師出以律謂齊衆以法也九二曰師中承<lb/>
　天寵謂勸士以賞也以此觀之王者之兵亦徳刑<lb/>
參任而恩威並行矣尉繚子曰不愛恱其心者不<lb/>
　我用也不嚴畏其心者不我舉也故善將者愛與<lb/>
　畏而巳<lb/>
知吾卒之可以擊而不知敵之不可擊勝之半也<lb/>
　梅堯臣曰知巳而不知彼或有勝耳<lb/>
知敵之可擊而不知吾卒之不可以擊勝之半也<lb/>
　杜牧曰可擊者勇敢輕死也不可擊者頓弊怯弱<lb/>
　也○陳皥曰此說非也可擊不可擊者所謂兵衆<lb/>
<pb n="KR3a0015_SBCK_010-19a"/>
孰强士卒孰練賞罰孰明也○梅堯臣曰知彼而<lb/>
不知巳或有勝耳○王晳曰知巳不知彼知彼不<lb/>
知己皆未可以決勝也○張預曰或知巳而不知<lb/>
彼或知彼而不知巳則有勝有負也唐太宗曰吾<lb/>
嘗臨陳先料敵心與巳之心孰審然後彼可得而<lb/>
知焉察敵氣與巳之氣孰治然後我可得而知焉<lb/>
言料心審治亂察氣見强弱形也可戰與不可戰<lb/>
也<lb/>
知敵之可擊知吾卒之可以擊而不知地形之不可<lb/>
以戰勝之半也<lb/>
<pb n="KR3a0015_SBCK_010-19b"/>
曹操李筌曰勝之半者未可知也○杜牧曰地形<lb/>
者險易遠近岀入迂直也○梅堯臣曰知彼知巳<lb/>
而不知地形亦或不勝○王晳曰雖知彼巳可以<lb/>
戰然不可虧地利也○張預曰旣知巳而又知彼<lb/>
但不得地形之助亦不可全勝<lb/>
故知兵者動而不迷舉而不窮<lb/>
　杜牧曰未動未舉勝負巳定故動則不迷舉則不<lb/>
窮也一云動而不困舉而不頓○陳皡曰窮者困<lb/>
　也我若識彼此之動否量地形之得失則進而不<lb/>
迷戰而不困者也○梅堯臣曰無所不知則動不<lb/>
<pb n="KR3a0015_SBCK_010-20a"/>
　迷闇舉不困窮也○王晳曰善計者不迷善軍者<lb/>
　不窮○張預曰不妄動故動則不誤不輕舉故舉<lb/>
　則不困識彼我之虚實得地形之便利而後戰也<lb/>
故曰知彼知巳勝乃不殆<lb/>
　張預曰曉攻守之術則有勝而無危<lb/>
知天知地勝乃不窮<lb/>
李筌曰人事天時地利三者同知則百戰百勝○<lb/>
杜佑曰知地之便知天之時地之便依險阻向高<lb/>
　陽也天之時順寒暑法刑德也旣能知彼知巳又<lb/>
　按地形法天道勝乃可全又何難也○梅堯臣曰<lb/>
<pb n="KR3a0015_SBCK_010-20b"/>
　知彼利知此利故不危知天時知地形故不極○<lb/>
　王晳同梅堯臣註○張預曰順天時得地利取勝<lb/>
　無極<lb/>
孫子集註卷之十<lb/>
<pb n="KR3a0015_SBCK_010-21a"/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_011-1a"/>
孫子集註卷之十一<lb/>
　　　九地篇<hi>曹操日欲戰之地有九○李筌曰勝敵之地有九故次地形之下〇王晢</hi>
<hi>曰用兵之地利害有九也〇張預曰用兵之地其勢有九此論地勢故次地形</hi>
孫子曰用兵之法有散地有輕地有爭地有交地有<lb/>
衢地有重地有圯地有圍地有死地<lb/>
　曹操曰此九地之名也○張預曰此九地之名<lb/>
諸侯自戰其地爲散地<lb/>
曹操曰士卒戀土道近易散○李筌曰卒恃土懷<lb/>
妻子急則散是爲散地也○杜牧曰士卒近家進<lb/>
　無必死之心退有歸投之處○杜佑曰戰其境内<lb/>
<pb n="KR3a0015_SBCK_011-1b"/>
　之地士卒意不專有潰散之心故曰散地○梅堯<lb/>
　臣同杜牧註○王晳同曹操註○何氏曰散地士<lb/>
　卒恃之懷戀妻子急則散走是爲散地一曰地無<lb/>
　關鍵士卒易散走居此地者不可數戰又曰地遠<lb/>
　四平更無要害志意不堅而易離故曰散地吳王<lb/>
　問孫武曰散地士卒顧家不可與戰則必固守不<lb/>
　出若敵攻我小城掠吾田野禁吾樵採塞吾要道<lb/>
　待吾空虚而急來攻則如之何武曰敵人深入吾<lb/>
　都多背城邑士卒以軍爲家專志輕鬪吾兵在國<lb/>
　安土懷生以陳則不堅以鬪則不勝當集人各衆<lb/>
<pb n="KR3a0015_SBCK_011-2a"/>
　聚榖蓄帛保城備險遣輕兵絶其糧道彼挑戰不<lb/>
得轉輸不至野無所掠三軍困餒因而誘之可以<lb/>
有功若欲野戰則必因勢依險設㐲無險則隱於<lb/>
　天氣隂晦昏霧出其不意襲其懈怠可以有功○<lb/>
張預曰戰於境内士卒顧家是易散之地也鄖人<lb/>
將伐楚師楚鬪廉曰鄖人軍其郊必不誡恃近其<lb/>
城莫有鬪志果爲楚所敗是也<lb/>
入人之地而不深者爲輕地<lb/>
曹操曰士卒皆輕返也○杜牧曰師出越境必焚<lb/>
舟梁示民無返顧之心○李筌曰輕於退也○梅<lb/>
<pb n="KR3a0015_SBCK_011-2b"/>
　堯臣曰入敵未遠道近輕返○王晳曰𥘉<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>敵境<lb/>
　勢輕士未有鬪志也○何氏曰輕地者輕於退也<lb/>
　入敵境未深往返輕易不可止息將不得數動勞<lb/>
　人吳王問孫武曰吾至輕地始入敵境士卒思還<lb/>
　難進易退未背險阻三軍恐懼大將欲進士卒欲<lb/>
　退上下異心敵守其城壘整其車騎或當吾前或<lb/>
　擊吾後則如之何武曰軍至輕地士卒未專以入<lb/>
　爲務無以戰爲故無近其名城無由其通路設疑<lb/>
　佯惑示若將去選驍騎㗸枚先入掠其牛馬六畜<lb/>
　三軍見得進乃不懼分吾良卒密有所㐲敵人若<lb/>
<pb n="KR3a0015_SBCK_011-3a"/>
來擊之勿疑若其不至捨之而去又曰軍入敵境<lb/>
　敵人固壘不戰士卒思歸欲退且難謂之輕地當<lb/>
　選驍兵伏要路我退敵追來則擊之也○張預曰<lb/>
　始入敵境士卒思還是輕返之地也尉繚子曰征<lb/>
　役分軍而歸或臨戰自北則逃傷甚焉言民兵四<lb/>
集分屯占地使北來者當北道則多逃以其開之<lb/>
耳<lb/>
我得則利彼得亦利者爲爭地<lb/>
曹操曰可以少勝衆弱擊强○李筌曰此阨喉守<lb/>
險地先居者勝是爲爭地也○杜牧曰必爭之地<lb/>
<pb n="KR3a0015_SBCK_011-3b"/>
　乃險要也前秦符堅先遣大將吕先討西域堅敗<lb/>
　績後光自西域還師至宜禾堅涼州刺史梁熈謀<lb/>
　拒之高昌太守楊翰曰吕光新定西國兵强氣銳<lb/>
　其鋒不可當若出流沙其勢難測高梧谷口險要<lb/>
　宜先守之而奪其水彼旣困竭人自然投戈如以<lb/>
　爲遠不可守伊吾之關亦可拒之若廢此二要難<lb/>
　爲計矣地有所必爭眞此機也熈不從竟爲光所<lb/>
　滅也○陳皥曰彼我若先得其地者則可以少勝<lb/>
　衆弱勝强也○杜佑曰謂山水阨口有險固之利<lb/>
　兩敵所爭○梅堯臣曰無我無彼先得則利○王<lb/>
<pb n="KR3a0015_SBCK_011-4a"/>
　晳同陳皥註○何氏曰爭地便利之地先居者勝<lb/>
　是以爭之吳王問孫武曰敵若先至據要保利簡<lb/>
　兵練卒或出或守以備我奇則如之何武曰爭地<lb/>
　之法先據爲利敵得其處愼勿攻之引而佯走建<lb/>
　旗鳴鼓趣其所愛曵柴揚塵惑其耳目分吾良卒<lb/>
　宻有所㐲敵必出救人欲我與人棄我取此爭先<lb/>
　之道也若我先至而敵用此術則選吾銳卒固守<lb/>
　其所輕兵追之分㐲險阻敵人還鬪㐲兵旁起此<lb/>
　全勝之道○張預曰險固之利彼我得之皆可以<lb/>
　少勝衆弱勝强者是必爭之地也唐太宗以三千<lb/>
<pb n="KR3a0015_SBCK_011-4b"/>
　人守成臯之險坐困竇建德十萬之衆是也<lb/>
我可以往彼可以來者爲交地<lb/>
曹操曰道正相交錯也○杜牧曰川廣地平可來<lb/>
　可往足以交戰對壘○陳皥曰交錯是也言其道<lb/>
　路交横彼我可以來往如此之地則須兵士首尾<lb/>
　不絶切宜備之故下文云交地吾將謹其守其義<lb/>
　可見也○杜佑曰交地有數道往來交相無可絶<lb/>
　○梅堯臣同陳皥註○何氏曰交地平原交通也<lb/>
　一曰可以交結不可杜絶之絶之致隙又曰交通<lb/>
　四遠不可遏絶吳王問孫武曰交地吾將絶敵使<lb/>
<pb n="KR3a0015_SBCK_011-5a"/>
　不得來必令吾邊城修其守備深絶通路固其隘<lb/>
　塞若不先圖之敵人已備彼可得而來吾不得而<lb/>
　往衆寡又均則如之何武曰旣我不可以往彼可<lb/>
　以來吾分卒匿之守而易怠示其不能敵人且至<lb/>
　設㐲隱廬出其不意可以有功也○張預曰地有<lb/>
數道往來通達而不可阻絶者是交錯之地也<lb/>
諸侯之地三屬<lb/>
曹操曰我與敵相當而旁有他國也○孟氏曰若<lb/>
　鄭界於齊楚晉是也<lb/>
先至而得天下之衆者爲衢地<lb/>
<pb n="KR3a0015_SBCK_011-5b"/>
　曹操曰先至得其國助也○李筌曰對敵之傍有<lb/>
　一國爲之屬先往而通之得其衆也○杜牧曰衢<lb/>
　地者三屬之地我須先至其衝據其形勢結其旁<lb/>
　國也天下猶言諸侯也○梅堯臣曰彼我相當有<lb/>
　旁國三面之㑹先至則得諸侯之助也○王晳曰<lb/>
　曹公云先至得其國助晳謂先至者結交先至也<lb/>
　言天下者謂能廣助則天下可從○何氏曰衢地<lb/>
　者地要衝控帶數道先據此地衆必從之故得之<lb/>
　則安失之則危也吳王問孫武曰衢地必先若吾<lb/>
　道遠發後雖馳車驟馬至不能先則如之何武曰<lb/>
<pb n="KR3a0015_SBCK_011-6a"/>
諸侯參屬其道四通我與敵相當而旁有他國所<lb/>
謂先者必先重幣輕使約和旁國交親結恩兵雖<lb/>
後至衆已屬矣我有衆助彼失其黨諸國掎角震<lb/>
鼓齊攻敵人驚恐莫知所當○張預曰衢者四通<lb/>
之地我所敵者當其一面而旁有鄰國三面相連<lb/>
屬當往結之以爲已援先至者謂先遣使以重幣<lb/>
約和旁國也兵雖後至巳得其國助矣<lb/>
入人之地深背城邑多者爲重地<lb/>
曹操曰難返之地○李筌曰堅志也白起攻楚樂<lb/>
毅伐齊皆爲重地○杜牧曰入人之境已深過人<lb/>
<pb n="KR3a0015_SBCK_011-6b"/>
　之城巳多津梁皆爲所恃要衝皆爲所據還師返<lb/>
　斾不可得也○杜佑曰難返還也背去也背與倍<lb/>
　同多道里也遠去已城郭深入敵地心專意一謂<lb/>
　之重地也○梅堯臣曰乗虚而入渉地愈深過城<lb/>
　已多津要絶塞故曰重難之地○王晳曰兵至此<lb/>
　者事勢重也○何氏曰重地者入敵巳深國糧難<lb/>
　應資給將士不掠食取吳王問孫武曰吾引兵深<lb/>
　入重地多所踰越糧道絶塞設欲歸還勢不可過<lb/>
　欲食於敵持兵不失則如之何武曰凡居重地士<lb/>
　卒輕勇轉輸不通刖掠以繼食下得粟帛皆貢於<lb/>
<pb n="KR3a0015_SBCK_011-7a"/>
上多者有賞士卒無歸意若欲還出卽爲戒備深<lb/>
溝高壘示敵且乆敵疑通途私除要害之道乃令<lb/>
輕車㗸枚而行以牛馬爲餌敵人若出鳴鼓隨之<lb/>
隂㐲吾士與之中期内外相應其敗可知也○張<lb/>
　預曰深渉敵境多過敵城士卒心專無有歸志是<lb/>
難退之地也司馬景王謂諸葛恪卷甲深入其鋒<lb/>
不可當是也<lb/>
行山林險阻沮澤凡難行之道者爲圯地<lb/>
曹操曰少固也○賈林曰經水所毀曰圯沮洳圯<lb/>
地不得乆留宜速去也○梅堯臣曰水所毀圯行<lb/>
<pb n="KR3a0015_SBCK_011-7b"/>
　則猶難況戰守乎○何氏曰圯地者少固之地也<lb/>
　不可爲城壘溝隍宜速去之吳王問孫武曰吾入<lb/>
　圯地山川險阻難從之道行乆卒勞敵在吾前而<lb/>
㐲吾後營在吾左而守吾右良車驍騎要吾隘道<lb/>
　則如之何武曰先進輕車去軍十里與敵相候接<lb/>
　期險阻或分而左或分而右大將四觀擇空而取<lb/>
　皆㑹中道倦而乃止○張預曰險阻漸洳之地進<lb/>
　退艱難而無所依<lb/>
所由入者隘所從歸者迂彼寡可以擊吾之衆者爲<lb/>
圍地<lb/>
<pb n="KR3a0015_SBCK_011-8a"/>
　李筌曰舉動難也○杜牧曰出入艱難易設奇㐲<lb/>
　覆勝也○杜佑曰所從入阨險歸道遠也持乆則<lb/>
　糧乏故敵可以少擊吾衆者爲圍地也○梅堯臣<lb/>
　曰山川圍繞入則隘歸則迂也○何氏曰圍地入<lb/>
　則隘險歸則迂回進退無從雖衆何用能爲奇變<lb/>
　此地可由吳王問孫武曰吾入圍地前有强敵後<lb/>
　有險難敵絶我糧道利我走勢敵鼓譟不進以觀<lb/>
　吾能則如之何武曰圍地之宜必塞其闕示無所<lb/>
　往則以軍爲家萬人同心三軍齊力幷炊數日無<lb/>
　見火煙故爲毀亂寡弱之形敵人見我備之必輕<lb/>
<pb n="KR3a0015_SBCK_011-8b"/>
　則告勵士卒令其奮怒陳㐲良卒左右險阻擊鼓<lb/>
　而出敵人若當疾擊務突我刖前鬪後拓左右椅<lb/>
　角也又曰敵在吾圍㐲而深謀示我以利縈我以<lb/>
　旗紛紜若亂不知所之柰何武曰千人操旌分塞<lb/>
　要道輕兵進挑陳而勿摶交而勿去此敗謀之法<lb/>
　○張預曰前狹後險之地一人守之千人莫向則<lb/>
　以奇㐲勝<lb/>
疾戰則存不疾戰則亡者爲死地<lb/>
曹操曰前有高山後有大水進則不得退則有礙<lb/>
○李筌曰阻山背水食盡利速不利緩也○杜牧<lb/>
<pb n="KR3a0015_SBCK_011-9a"/>
　曰衛公李靖曰或有進軍行師不因鄕導陷於危<lb/>
　敗爲敵所制左谷右山束馬懸車之逕前窮後絶<lb/>
　鴈行魚貫之巖兵陳未整而强敵忽臨進無所息<lb/>
　退無所固求戰不得自守莫安駐則日月稽留動<lb/>
　則首尾受敵野無水草軍乏資糧馬困人疲智窮<lb/>
　力極一人守隘萬夫莫向如彼要害敵先據之如<lb/>
　此之利我已失守縱有驍兵利器亦何以施其用<lb/>
　乎若此死地疾戰則存不疾戰則亡當須上下同<lb/>
　心倂氣一力抽腸濺血一死於前因敗爲功轉禍<lb/>
　爲福此乃是也○陳皥曰人在死地如坐漏船㐲<lb/>
<pb n="KR3a0015_SBCK_011-9b"/>
　燒屋○賈林曰左右高山前後絶澗外來則易内<lb/>
　出則難誤居此地速爲死戰則生若待士卒氣挫<lb/>
　糧儲又無而持乆不死何待○梅堯臣曰前不得<lb/>
　進後不得退旁不得走不得不速戰也○何氏曰<lb/>
　死地力戰或生守隅則死吳王問孫武曰吾師出<lb/>
　境軍於敵人之地敵人大至圍我數重欲突以出<lb/>
　四塞不通欲勵士激衆使之投命潰圍則如之何<lb/>
　武曰深溝高壘示爲守備安靜勿動以隱吾能告<lb/>
　令三軍示不得巳殺牛燔車以饗吾士燒盡糧食<lb/>
　塡夷井竈割髮捐冠絶去生慮將無餘謀士有死<lb/>
<pb n="KR3a0015_SBCK_011-10a"/>
　志於是砥甲礪刃幷氣一力或攻兩旁震鼓疾譟<lb/>
　敵人亦懼莫知所當銳卒分行疾攻其後此是失<lb/>
　道而求生故曰困而不謀者窮窮而不戰者亡吳<lb/>
　王曰若吾圍敵則如之何武曰山峻谷險難以踰<lb/>
　越謂之窮冦擊之之法㐲卒隱廬開其去道示其<lb/>
　走路求生透出必無鬪意因而擊之雖衆必破兵<lb/>
　法又曰若敵人在死地士卒勇氣欲擊之法順而<lb/>
　勿抗隂守其利必開去道以精騎分塞要路輕兵<lb/>
　進而誘之陳而勿戰敗謀之法也○張預曰山川<lb/>
　險隘進退不能糧絶於中敵臨於外當此之際勵<lb/>
<pb n="KR3a0015_SBCK_011-10b"/>
士決戰而不可緩也<lb/>
是故散地則無戰<lb/>
李筌曰恐走散也○杜牧曰已具其上○賈林曰<lb/>
地無關闥卒易散走居此地者不可數戰地形之<lb/>
說一家之理若號令嚴明士卒愛服死且不顧何<lb/>
散之有○梅堯臣曰我兵在國安土懷生陳則不<lb/>
堅鬪則不勝是不可以戰也○王晳曰決於戰則<lb/>
懼散○張預曰士卒懷生不可輕戰吳王問孫武<lb/>
　曰散地不可戰則必固守不出若敵攻我小城掠<lb/>
　吾田野禁吾樵採塞吾要道待吾空虚而來急攻<lb/>
<pb n="KR3a0015_SBCK_011-11a"/>
則如之何武曰敵人深入專志輕鬭吾兵安土陳<lb/>
則不堅戰則不勝當集人聚穀保城備險輕兵絶<lb/>
　其糧道彼挑戰不得轉輸不至野無所掠三軍困<lb/>
　餒因而誘之可以有功若欲野戰則必因勢依險<lb/>
　設㐲無險則隱於隂晦出其不意襲其懈怠<lb/>
輕地則無止<lb/>
李筌曰恐逃○杜牧曰兵法之所謂輕地者出軍<lb/>
　行師始入敵境未背險要士卒思還難進易退以<lb/>
　入爲難故曰輕地北當必選精騎宻有所㐲敵人<lb/>
卒至擊之勿疑若是不至踰之速去○杜佑曰志<lb/>
<pb n="KR3a0015_SBCK_011-11b"/>
　未堅不可遇敵○梅堯臣曰始入敵境未背險阻<lb/>
　士心不專無以戰爲勿近名城勿由通路以速進<lb/>
　爲利○王晳曰無故不當止也○張預曰士卒輕<lb/>
　返不可輙留吳王曰士卒思還難進易退未背險<lb/>
　阻三軍恐懼則如之何武曰軍在輕地士卒未專<lb/>
　以入爲務無以戰爲故無近其名城無由其通路<lb/>
　設疑佯惑示若將去乃選精騎㗸枚先入掠其六<lb/>
　畜三軍見得進乃不懼分吾良卒宻有所㐲敵人<lb/>
　若來擊之勿疑若其不至捨之而去<lb/>
爭地則無攻<lb/>
<pb n="KR3a0015_SBCK_011-12a"/>
　曹操曰不當攻當先至爲利也○李筌曰敵先居<lb/>
　地險不可攻○杜牧曰無攻者謂敵人若已先得<lb/>
　其地則不可攻○王晳曰敵居形勝之地先據乎<lb/>
　利而我不得其處則不可攻○張預曰我欲往而<lb/>
　爭之而敵已先至也吳王曰敵若先至據要保利<lb/>
　簡兵練卒或出或守以備我奇則如之何武曰爭<lb/>
　地之法讓之者得求之者失敵得其處愼勿攻之<lb/>
　引而佯走建旗鳴鼓趣其所愛焚柴揚塵惑其耳<lb/>
　目分吾良卒宻有所㐲敵必出救人欲我與人棄<lb/>
　我取此爭先之道也若我先至而敵用此術則選<lb/>
<pb n="KR3a0015_SBCK_011-12b"/>
　吾銳卒固守其所輕兵追之分㐲險阻敵人還鬭<lb/>
　㐲兵旁起此全勝之道也<lb/>
交地則無絶<lb/>
曹操曰相及屬也○李筌曰不可絶間也○杜牧<lb/>
　曰川廣地平四面交戰須車騎部伍首尾聮屬不<lb/>
　可使之斷絶恐敵人因而乗我○賈林曰可以交<lb/>
　結不可杜絶絶之致隙○杜佑曰相及屬也俱可<lb/>
　進退不可以兵絶之○梅堯臣曰道旣錯通恐其<lb/>
　邀截當令部伍相及不可斷也○王晳曰利糧道<lb/>
　也交相往來之地亦謂之通地居高陽以待敵宜<lb/>
<pb n="KR3a0015_SBCK_011-13a"/>
　無絶糧道○張預曰往來交通不可以兵阻絶其<lb/>
　路當以奇㐲勝也吳王曰交地吾將絶敵使不得<lb/>
來必令吾邊城修其守備深絶通道固其隘塞若<lb/>
不先圖之敵人巳備彼可得而來吾不得而往衆<lb/>
寡又均則如之何武曰旣我不可以往彼可以來<lb/>
則分卒匿之守而易怠示其不能敵人且至設㐲<lb/>
隱廬出其不意<lb/>
衢地則合交<lb/>
曹操曰結諸侯也○李筌曰結行也○杜牧曰諸<lb/>
侯之交又云旁國也○孟氏曰得交則安失交則<lb/>
<pb n="KR3a0015_SBCK_011-13b"/>
危也○梅堯臣曰地處四通何以得天下之助當<lb/>
　以重幣合○王晳曰四通之境非交援不强○張<lb/>
預曰四通之地先交結旁國也吳王曰衢地貴先<lb/>
若吾道遠而發後雖馳車驟馬至不得先則如之<lb/>
　何武曰諸侯參屬其道四通我與敵相當而旁有<lb/>
他國所謂先者必重幣輕使約和旁國交親結恩<lb/>
　兵雖後至衆巳屬矣簡兵練卒阻利而處我有衆<lb/>
助彼失其黨諸國掎角敵人莫當<lb/>
重地則掠<lb/>
曹操曰畜積糧食也○李筌曰深入敵境不可非<lb/>
<pb n="KR3a0015_SBCK_011-14a"/>
　義失人心也漢高祖入秦無犯婦女無取寳貨得<lb/>
　人心如此筌以掠字爲無掠字○杜牧曰言居於<lb/>
　重地進未有利退復不得則須運糧爲持乆之計<lb/>
　以伺敵也○孟氏曰因糧於敵也○梅堯臣曰去<lb/>
　國旣遠多背城邑糧道必絶則掠畜積以繼食○<lb/>
　王晳曰深入敵境則掠其饒野以豐儲也難地食<lb/>
　少則危○張預曰深入敵境饋餉不繼當勵士掠<lb/>
　食以備其乏也吳王曰重地多逾城邑糧道絶塞<lb/>
　設欲歸還勢不可過則如之何武曰凡居重地士<lb/>
　卒輕勇轉輸不通則掠以繼食下得粟帛皆貢於<lb/>
<pb n="KR3a0015_SBCK_011-14b"/>
上多者有賞若欲還出深溝高壘示敵且乆敵疑<lb/>
通途私除要害乃令輕車㗸枚而行揚其塵埃餌<lb/>
以牛馬敵人若出鳴鼓隨之隂㐲吾士與之中期<lb/>
内外相應其敗可知<lb/>
圯地則行<lb/>
曹操曰無稽留也○李筌曰不可爲溝隍宜急去<lb/>
　之○梅堯臣曰旣毀圯不可依止則當速行勿稽<lb/>
留也○王晳曰合聚軍衆圯無舍止○張預曰難<lb/>
行之地不可稽留也吳王曰山川險阻難從之道<lb/>
　行乆卒勞敵在吾前而㐲吾後營在吾左而守吾<lb/>
<pb n="KR3a0015_SBCK_011-15a"/>
　右良車驍騎要吾隘道則如之何武曰先進輕車<lb/>
　去軍十里與敵相候接期險阻或分而左或分而<lb/>
　右大將四觀擇空而取皆㑹中道倦而乃止<lb/>
圍地則謀<lb/>
　曹操曰發竒謀也○李筌曰智者不困　杜牧曰<lb/>
　難阻之地與敵相持須用竒險詭譎之計○杜佑<lb/>
　曰居此當權謀詐譎可以免難○梅堯臣曰前有<lb/>
　隘後有險歸道又迂則發謀慮以取勝○張預曰<lb/>
　難以力勝易以謀取也吳王曰前有强敵後有險<lb/>
　難敵絶我糧道利我走勢彼鼓譟不進以觀吾能<lb/>
<pb n="KR3a0015_SBCK_011-15b"/>
　則如之何武曰圍地必塞其闕示無所往則以軍<lb/>
爲家萬人同心三軍齊力幷炊數日無見火煙故<lb/>
爲毁亂寡弱之形敵人見我備之必輕則告勵士<lb/>
卒令其奮怒陳練良卒左右險阻擊鼓而出敵人<lb/>
若當疾擊務突則前鬪後拓左右掎角<lb/>
死地刖戰<lb/>
曹操曰死地戰也○李筌曰殊死戰不求<lb/>
陳皥曰陷在死地則軍中人人自戰故曰置之死<lb/>
地而後生也○賈林曰力戰或生守隅則死○梅<lb/>
堯臣曰前後左右無所之示必死人人自戰也○<lb/>
<pb n="KR3a0015_SBCK_011-16a"/>
　張預曰陷在死地則人自爲戰吴王曰敵人大至<lb/>
　圍我數重欲突以出四塞不通欲勵士激衆使之<lb/>
　投命則如之何武曰深溝高壘安靜勿動告令三<lb/>
　軍示不得巳殺牛燔車以饗吾士燒盡糧食塡夷<lb/>
井竈割髮捐冠絶去生慮砥甲礪刃幷氣一力或<lb/>
　攻兩旁震鼓疾譟敵人亦懼莫知所當銳卒分行<lb/>
　疾攻其後此是失道而求生故曰困而不謀者窮<lb/>
窮而不戰者亡<lb/>
所謂古之善用兵者能使敵人前後不相及<lb/>
　梅堯臣曰設竒衝掩<lb/>
<pb n="KR3a0015_SBCK_011-16b"/>
衆寡不相恃<lb/>
　梅堯臣曰驚撓之也<lb/>
貴賤不相救<lb/>
　梅堯臣曰散亂也<lb/>
上下不相收<lb/>
　梅堯臣曰倉惶也<lb/>
卒離而不集兵合而不齊<lb/>
　李筌曰設變以疑之救左則擊其右惶亂不暇計<lb/>
　○杜牧曰多設變詐以亂敵人或衝前掩後或驚<lb/>
　東擊西或立僞形或張竒勢我則無形以合戰敵<lb/>
<pb n="KR3a0015_SBCK_011-17a"/>
則必備而衆分使其意懾離散上下驚擾不能和<lb/>
合不得齊集此善用兵也○孟氏曰多設疑事出<lb/>
東見西攻南引北使彼狂惑散擾而集聚不得也<lb/>
　○梅堯臣曰或已離而不能集或雖合而不能齊<lb/>
○王晳曰將有優劣則然要在於竒正相生手足<lb/>
相應也○張預曰出其不意掩其無備驍兵銳卒<lb/>
猝然突擊彼救前刖後虚應左刖右隙使倉惶散<lb/>
亂不知所禦將吏士卒不能相赴其卒巳散而不<lb/>
復聚其兵雖合而不能一<lb/>
合於利而動不合於利而止<lb/>
<pb n="KR3a0015_SBCK_011-17b"/>
曹操曰暴之使離亂之使不齊動兵而戰○李筌<lb/>
　曰撓之令見利乃動不亂則止○梅堯臣曰然能<lb/>
使敵若此當須有利則動無利則止○張預曰彼<lb/>
雖驚擾亦當有利則動無利刖止<lb/>
敢問敵衆整而將來待之若何<lb/>
曹操曰或問也○梅堯臣曰此設疑以自問言敵<lb/>
人甚衆將又嚴整我何以待之耶○張預曰前所<lb/>
陳者須兵衆相敵然後可爲故或人問<lb/>
　於我而又整肅則以何術待之也<lb/>
曰先奪其所愛則聽矣<lb/>
<pb n="KR3a0015_SBCK_011-18a"/>
　曹操曰奪其所恃之利若先據利地刖我所欲必<lb/>
　得也○李筌曰孫子故立此問者以此爲祕要也<lb/>
　所愛謂敵所便愛也或財帛子女吾先困辱之則<lb/>
　敵進退皆聽也○杜牧曰據我便地略我田野利<lb/>
　其糧道斯三者敵人之所愛惜倚恃者也若能俱<lb/>
　奪之則敵人雖强進退勝敗皆須聽我也○陳皥<lb/>
　曰愛者不止所恃利但敵人所顧之事皆可奪也<lb/>
　○梅堯臣曰階先奪其所顧愛則我志得行然後<lb/>
　使其驚撓散亂無所不至也○王晳曰先據利地<lb/>
　以竒兵絶其糧道則如我之謀也○張預曰武曰<lb/>
<pb n="KR3a0015_SBCK_011-18b"/>
敵所愛者便地與糧食耳我先奪之則無不從我<lb/>
之計<lb/>
兵之情主速乗人之不及由不虞之道攻其所不戒<lb/>
也<lb/>
曹操曰孫子應難以覆陳兵情也○李筌曰不虞<lb/>
不戒破敵之速○杜牧曰此統言兵之情狀以乗<lb/>
敵間隙由不虞之道攻其不戒之處此乃兵之深<lb/>
情將之至事也○陳皥曰此言乗敵人有不及不<lb/>
虞不戒之便則須速進不可遲疑也蓋孫子之㫖<lb/>
言用兵貴疾速也○梅堯臣曰兵機貴速當乗人<lb/>
<pb n="KR3a0015_SBCK_011-19a"/>
　之不備乗人之不備者行不虞之道攻不戒之所<lb/>
　也○王晳曰兵上神速奪愛尤當然也○何氏曰<lb/>
　如蜀將𥘉達之降魏魏朝以達領新城太守達復<lb/>
　連吳固蜀濳圖中國謀洩司馬宣王秉政恐達速<lb/>
　發以書紿達以安之逹得書猶與不決宣王乃濳<lb/>
　軍進討諸將皆言達與二賊交構宜審察而後動<lb/>
　宣王曰達無信義此其相疑之時也當及其未定<lb/>
　往討之乃倍道兼行八日到其城下吳蜀各遣其<lb/>
　將向西城安橋木闌塞以救達宣王分諸將拒之<lb/>
　初達與諸葛亮書曰宛去洛八百里去吾一千一<lb/>
<pb n="KR3a0015_SBCK_011-19b"/>
　百里聞吾舉事當表上天子比相反覆一月間也<lb/>
　刖吾城已固諸軍足辦所在深險司馬公必不自<lb/>
　來諸將來吾無患矣及兵到達又告亮曰吾舉事<lb/>
　八日而兵至城下何其神速也上庸城三面阻水<lb/>
　達於城下爲木柵以自固宣王渡水破其柵直造<lb/>
　城下八道攻之旬有六日達甥郡賢將李輔等開<lb/>
　門出降遂斬達李靖征蕭銑集兵於夔州銑以時<lb/>
　屬秋潦江水泛漲三峽路陷必謂靖不能進遂休<lb/>
　兵不設備九月靖乃率師而進將下峽諸將皆請<lb/>
　停兵待水退靖曰兵貴神速機不可失今兵始集<lb/>
<pb n="KR3a0015_SBCK_011-20a"/>
　銑尚未知若乗水漲之勢倐忽至城下所謂疾雷<lb/>
　不及掩耳此兵家上䇿縱彼知我倉卒徵兵無以<lb/>
　應敵此必成擒也遂降蕭銑衛公兵法曰兵用上<lb/>
　神戰貴其速簡練士卒申明號令曉其目以麾幟<lb/>
　習其耳以鼓金嚴賞罰以誡之重芻豢以養之浚<lb/>
　溝壍以防之指山川以導之召才能以任之述竒<lb/>
　正以教之如此則雖敵人有雷電之疾而我則有<lb/>
　所待也若兵無先備則不應卒卒不應則失於機<lb/>
　失於機則後於事後於事則不制勝而軍覆矣故<lb/>
　吕氏春秋云凡兵者欲急捷所以一決取勝不可<lb/>
<pb n="KR3a0015_SBCK_011-20b"/>
　乆而用之矣故曰兵之情雖主速乗人之不及然<lb/>
　敵將多謀戎卒輯睦令行禁止兵利甲堅氣銳而<lb/>
　嚴力全而勁豈可速而犯之邪答曰若此刖當卷<lb/>
　迹藏聲蓄盈待竭避其鋒勢與其持乆安可犯之<lb/>
哉廉頗之拒白起守而不戰宣王之抗武侯抑而<lb/>
　不進是也○張預曰復謂或人曰用兵之理惟尚<lb/>
神速所貴乎速者乗人之倉卒使不及爲備也出<lb/>
兵於不虞之徑以掩其不戒故敵驚擾散亂而前<lb/>
後不相及衆寡不相待也<lb/>
凡爲客之道深入則專主人不克<lb/>
<pb n="KR3a0015_SBCK_011-21a"/>
　李筌曰夫爲客深入則志堅主人不能禦也○杜<lb/>
　牧曰言大凡爲攻伐之道若深入敵人之境士卒<lb/>
　有必死之志其心專一主人不能勝我也克者勝<lb/>
　也○梅堯臣曰爲客者入人之地深則士卒專精<lb/>
　主人不能克我○張預曰深渉敵境士卒心專則<lb/>
　爲主者不能勝也客在重地主在輕地故耳趙廣<lb/>
武君謂韓信去國遠鬪其鋒不可當是也<lb/>
掠於饒野三軍足食<lb/>
　王晳曰饒野多稼穡<lb/>
謹養而勿勞倂氣積力運兵計謀爲不可測<lb/>
<pb n="KR3a0015_SBCK_011-21b"/>
　曹操曰養士倂氣運兵爲不可測度之計○李筌<lb/>
　曰氣盛力積加之以謀慮則非敵之可測○杜牧<lb/>
　曰斯言深入敵人之境須掠田野使我足食然後<lb/>
　閉壁養之勿使勞苦氣全力盛一發取勝動用變<lb/>
　化使敵人不能測我也○陳皥曰所處之野須水<lb/>
　草便近積蓄不乏謹其夾往善撫士卒王翦伐楚<lb/>
　楚人挑戰翦不出勤於撫御幷兵一力聞士卒投<lb/>
　石爲戲知其養勇思戦然後用之一舉遂滅楚但<lb/>
　深入敵境未見可勝之利則須爲此計○梅堯臣<lb/>
　曰掠其富饒以足軍食息人之力幷兵爲不可測<lb/>
<pb n="KR3a0015_SBCK_011-22a"/>
　之計○王晳曰謹養謂撫循飮食周謹之也幷銳<lb/>
氣積餘力形藏謀密使敵不測俟其有可勝之隙<lb/>
　則進之○張預曰兵在重地須掠糧於富饒之野<lb/>
　以豐吾食乃堅壁自守勤撫士卒勿任以勞苦令<lb/>
氣盛而力全常爲不可測度之計伺敵可擊則一<lb/>
舉而克王翦伐荆常用此術<lb/>
投之無所往死且不北<lb/>
李筌曰能得其力者投之無往之地○杜牧曰投<lb/>
之無所往謂前後進退皆無所之士以此皆求力<lb/>
戰雖死不北也○梅堯臣曰置在必戰之地知死<lb/>
<pb n="KR3a0015_SBCK_011-22b"/>
　而不退走○張預曰置之危地左右前後皆無所<lb/>
　往則守戰至死而不奔北矣<lb/>
死焉不得<lb/>
曹操曰士死安不得也○杜牧曰言士必死安有<lb/>
　不得勝之理○孟氏曰士死無不得也○梅堯臣<lb/>
　曰兵焉得不用命○張預曰士卒死戰安不得志<lb/>
　尉繚子曰一賊仗劒擊於市萬人無不避之者非<lb/>
　一人之獨勇萬人皆不肖也必死與必生不侔也<lb/>
士人盡力<lb/>
曹操曰在難地心并也○梅堯臣曰士安得不竭<lb/>
<pb n="KR3a0015_SBCK_011-23a"/>
　力以赴戰○王晳曰人在死地豈不盡力○何氏<lb/>
　曰獸困猶鬭鳥窮則啄況靈萬物者人乎○張預<lb/>
　曰同在難地安得不共竭其力<lb/>
兵士甚陷則不懼<lb/>
　杜牧曰陷於危險勢不獨死三軍同心故不懼也<lb/>
　○梅堯臣同杜牧註○王晳曰陷之難地則不懼<lb/>
　不懼則鬪志堅也○張預曰陷在危亡之地人持<lb/>
　必死之志豈復畏敵也<lb/>
無所往則固深入則拘<lb/>
曹操曰拘縛也○李筌曰固堅也○杜牧曰往走<lb/>
<pb n="KR3a0015_SBCK_011-23b"/>
　也言深入敵境走無生路則人心堅固如拘縛者<lb/>
　也○梅堯臣曰投無所往則自然心固入深則自<lb/>
　然志專也○張預曰動無所之人心堅固兵在重<lb/>
　地走無所適則如拘係也<lb/>
不得巳則鬭<lb/>
　曹操曰人窮則死戰也○李筌曰決命○杜牧曰<lb/>
　不得巳者皆疑陷在死地必不生以死救死盡不<lb/>
　得巳也則人皆悉力而鬭也○梅堯臣何氏同杜<lb/>
　牧註○張預曰勢不獲巳須力鬭也<lb/>
是故其兵不修而戒不求而得不約而親不令而信<lb/>
<pb n="KR3a0015_SBCK_011-24a"/>
　曹操曰不求索其意自得力也○李筌曰投之必<lb/>
　死不令而得其用也○杜牧曰此言兵在死地上<lb/>
　下同志不待修整而自戒懼不待收索而自得心<lb/>
　不待約令而自親信也○孟氏曰不求其勝而勝<lb/>
　自得也○梅堯臣曰不修而兵自戒不索而情自<lb/>
　得不約而衆自親不令而人自信皆所以陷於危<lb/>
　難故三軍同心也○王晳曰謂死難之地人心自<lb/>
　然故也○張預曰危難之地人自同力不修整而<lb/>
　自戒愼不求索而得情意不約束而親上不號令<lb/>
　而信命所謂同舟而濟則胡越何患乎異心也<lb/>
<pb n="KR3a0015_SBCK_011-24b"/>
禁祥去疑至死無所之<lb/>
曹操曰禁妖祥之言去疑惑之計○一本作至死<lb/>
無所災○李筌曰妖祥之言疑惑之事而禁之故<lb/>
無所災○杜牧曰黃石公曰禁巫祝不得爲吏士<lb/>
卜問軍之吉凶恐亂軍士之心言旣去疑惑之路<lb/>
則士卒至死無有異志也○梅堯臣曰妖祥之事<lb/>
　不作疑惑之言不入則軍必不亂死而後巳○王<lb/>
晳曰災祥神異有以惑人故禁止之○張預曰欲<lb/>
　士死戰則禁止軍吏不得言妖祥之事恐惑衆也<lb/>
去疑惑之計則至死無他慮司馬法曰滅厲祥此<lb/>
<pb n="KR3a0015_SBCK_011-25a"/>
　之謂也儻士卒未有必戰之心則亦有假妖祥以<lb/>
使衆者田單守卽墨命一卒爲神毎出入約束必<lb/>
稱神遂破燕是也<lb/>
吾士無餘財非惡貨也無餘命非惡壽也<lb/>
曹操曰皆燒焚財物非惡貨之多也棄財致死者<lb/>
不得巳也○杜牧曰若有財貨恐士卒顧戀有苟<lb/>
生之意無必死之心也○梅堯臣曰不得巳竭財<lb/>
貨不得巳盡死戰○王晳曰足用而巳士顧財富<lb/>
則媮生死戰而巳士顧生路則無死志矣○張預<lb/>
曰貨與壽人之所愛也所以燒擲財寳割棄性命<lb/>
<pb n="KR3a0015_SBCK_011-25b"/>
者非憎惡之也不得巳也<lb/>
令發之日士卒坐者涕霑襟偃臥者涕交賾<lb/>
曹操曰皆持必死之計○李筌曰棄財與命有必<lb/>
死之志故割而流涕也○杜牧曰士皆以死爲約<lb/>
未戰之日先令曰今日之事在此一舉若不用命<lb/>
身膏草野爲禽獸所食也○梅堯臣曰決以死力<lb/>
牧說是也○王晳曰感勵之使然○張預曰感激<lb/>
之故涕泣也未戰之日先令曰今日之事在此一<lb/>
舉若不用命身膏草野爲禽獸所食或曰凡行軍<lb/>
饗士使酒㧞劒起舞作朋角抵伐鼓呌呼所以增<lb/>
<pb n="KR3a0015_SBCK_011-26a"/>
　其氣若令涕泣無乃挫其壯心乎答曰先決其死<lb/>
　力後激其銳氣則無不勝儻無必死之心其氣雖<lb/>
盛何由克之若荆軻於易水士皆垂淚涕泣及復<lb/>
爲羽聲忼慷則皆瞑目髮上指冠是也<lb/>
投之無所往者諸劌之勇也<lb/>
李筌曰夫獸窮則搏鳥窮則啄令急迫則專諸曹<lb/>
劌之勇也○杜牧曰言所投之處皆爲專諸曹劌<lb/>
之勇○梅堯臣曰旣令以必死則所往皆有專諸<lb/>
曹劌之勇○張預曰人懷必死則所向皆有專諸<lb/>
曹劌之勇也專諸吳公子光使刺殺吳王僚者劌<lb/>
<pb n="KR3a0015_SBCK_011-26b"/>
　當爲沬曹沬以勇力事魯莊公嘗執上首劫齊桓<lb/>
公<lb/>
故善用兵者譬如率然<lb/>
○梅堯臣曰相應之容易也<lb/>
率然者常山之虵也擊其首則尾至擊其尾則首至<lb/>
擊其中則首尾俱至<lb/>
　梅堯臣曰虵之爲物也不可擊擊之則率然相應<lb/>
　○張預曰率猶速也擊之則速然相應此喻陳法<lb/>
　也八陳圖曰以後爲前以前爲後四頭八尾觸處<lb/>
　爲首敵衝其中首尾俱救<lb/>
<pb n="KR3a0015_SBCK_011-27a"/>
敢問兵可使如率然乎<lb/>
　梅堯臣曰可使兵首尾率然相應如一體乎<lb/>
曰可夫吳人與越人相惡也當其同舟而濟遇風其<lb/>
相救也如左右手<lb/>
　梅堯臣曰勢使之然○張預曰吳越仇讎也同處<lb/>
危難則相救如兩手況非仇讎者豈不猶率然之<lb/>
　相應乎<lb/>
是故方馬埋輪未足恃也<lb/>
　曹操曰方縛馬也埋輪示不動也此言專難不如<lb/>
　權巧故曰設方馬埋輪不足恃也○李筌曰投兵<lb/>
<pb n="KR3a0015_SBCK_011-27b"/>
　無所往之地人自鬪如虵之首尾故吳越之人同<lb/>
　舟相救雖縛馬埋輪未足恃也○杜牧曰縛馬使<lb/>
　爲方陳埋輪使不動雖如此亦未足稱爲專固而<lb/>
　足爲恃須任權變置士於必死之地使人自爲戰<lb/>
　相救如兩手此乃守固必勝之道而足爲恃也○<lb/>
　陳皥曰人之相惡莫甚吳越同舟遇風而猶相救<lb/>
　何則勢使之然也夫用兵之道若陷在必戰之地<lb/>
　使懷俱死之憂則首尾前後不得不相救也有吳<lb/>
　越之惡猶如兩手相救況無吳越之惡乎蓋言貴<lb/>
　於設變使之則勇怯之心一也○梅堯臣同杜牧<lb/>
<pb n="KR3a0015_SBCK_011-28a"/>
　註○王晳曰此謂在難地自相救耳虵之首尾人<lb/>
　之左右手皆喻相救之敏也同舟而濟在險難也<lb/>
　吳越猶無異心況三軍乎故其足恃甚於方馬埋<lb/>
　輪曹公說是也○張預曰上文歷言置兵於死地<lb/>
　使人心專固然此未足爲善也雖置之危地亦須<lb/>
　用權智使人令相救如左右手則勝矣故曰雖縛<lb/>
　馬埋輪未足恃固以取勝所可必恃者要使士卒<lb/>
　相應如一體也<lb/>
齊勇若一政之道也<lb/>
　李筌曰齊勇者將之道○杜牧曰齊正勇敢二軍<lb/>
<pb n="KR3a0015_SBCK_011-28b"/>
　如一此皆在於爲政者也○陳皥曰政令嚴明則<lb/>
　勇者不得獨進怯者不得獨退三軍之士如一也<lb/>
　○梅堯臣曰使人齊勇如一心而無怯者得軍政<lb/>
之道也○王晳同梅堯臣註○張預曰旣置之危<lb/>
　地又使之相救則三軍之衆齊力同勇如一夫是<lb/>
　軍政得其道也<lb/>
剛柔皆得地之理也<lb/>
曹操曰强弱一勢也○李筌曰剛柔得者因地之<lb/>
勢也○杜牧曰强弱之勢須因地形而制之也○<lb/>
梅堯臣曰兵無强弱皆得用者是因地之勢也○<lb/>
<pb n="KR3a0015_SBCK_011-29a"/>
　王晳曰剛柔猶强弱也言三軍之士强弱皆得其<lb/>
　用者地利使之然也曹公曰强弱一勢是也○張<lb/>
　預曰得地利則柔弱之卒亦可以克敵況剛强之<lb/>
　兵乎剛柔俱獲其用者地勢使之然也<lb/>
故善用兵者攜手若使一人不得已也<lb/>
曹操曰齊一貌也○李筌曰理衆如理寡也○杜<lb/>
牧曰言使三軍之士如牽一夫之手不得已故順<lb/>
從我之命喻易也○賈林曰攜手翻迭之貌便於<lb/>
　回運以前爲後以後爲前以左爲右以右爲左故<lb/>
　百萬之衆如一人也○梅堯臣曰用三軍如攜手<lb/>
<pb n="KR3a0015_SBCK_011-29b"/>
使一人者勢不得已自然皆從我所揮也○王晳<lb/>
　曰攜使左右前後率從我也○張預曰三軍雖衆<lb/>
　如提一人之手而使之言齊一也故曰將之所揮<lb/>
莫不從移將之所指莫不前死<lb/>
將軍之事靜以幽正以治<lb/>
　曹操曰謂清凈幽深平正○杜牧曰清淨簡易幽<lb/>
　深難測平正無偏故能致治○梅堯臣曰靜而幽<lb/>
　䆳人不能測正而自治人不能撓○王晳曰靜則<lb/>
　不撓幽則不測正則不媮治則不亂○張預曰其<lb/>
　謀事則安靜而幽深人不能測其御下則公正而<lb/>
<pb n="KR3a0015_SBCK_011-30a"/>
　整洽人不敢慢<lb/>
能愚士卒之耳目使之無知<lb/>
曹操曰愚誤也民可與樂成不可與慮始○李筌<lb/>
　曰爲謀未熟不欲令士卒知之可以樂成不可與<lb/>
　謀始是以先愚其耳目使無見知○杜牧曰言使<lb/>
　軍士非將軍之令其他皆不知如聾如瞽也○梅<lb/>
堯臣曰凡軍之權謀使由之而不使知之○王晳<lb/>
　曰杜其見聞○何氏同杜牧註○張預曰士卒懵<lb/>
然無所聞見但從命而已<lb/>
易其事革其謀使人無識<lb/>
<pb n="KR3a0015_SBCK_011-30b"/>
　李筌曰謀事或變而不識其原○杜牧曰所爲之<lb/>
　事有所之謀不使知其造意之端識其所緣之本<lb/>
　也○梅堯臣曰改其所行之事變其所爲之謀無<lb/>
　使人能識也○王晳曰巳行之事已施之謀當革<lb/>
　易之不可再也○何氏曰將術以不窮爲竒也○<lb/>
　張預曰前所行之事舊所發之謀皆變易之使人<lb/>
　不可知也若裴行儉令軍士下營訖忽使移就崇<lb/>
　岡初將吏皆不恱是夜風雨暴至前設營所水深<lb/>
　丈餘將士驚服因問曰何以知風雨也行儉笑曰<lb/>
　自今但依吾節制何須問我所由知也<lb/>
<pb n="KR3a0015_SBCK_011-31a"/>
易其居迂其途使人不得慮<lb/>
李筌曰行路之便衆人不得知其情○杜牧曰易<lb/>
其居去安從危迂其途捨近卽遠士卒有必死之<lb/>
心○陳皥曰將帥凡舉一事切委曲而致之無使<lb/>
人得計慮者○賈林曰居我要害能使自移途近<lb/>
於我能使迂之發機微路人不能知也○梅堯臣<lb/>
　曰更其所安之居迂其所趨之途無使人能慮也<lb/>
　○王晳曰處易者將致敵以求戰也迂途者示遠<lb/>
　而宻襲也○張預曰其居則去險而就易其途則<lb/>
　捨近而從遠人初不曉其㫖及勝乃服太白山人<lb/>
<pb n="KR3a0015_SBCK_011-31b"/>
　曰兵貴詭道者非止詭敵也抑詭我士卒使由之<lb/>
　而不使知之也<lb/>
帥與之期如登高而去其梯<lb/>
○梅堯臣曰可進而不可退也<lb/>
帥與之深入諸侯之地而發其機<lb/>
　杜牧曰使無退心孟明焚舟是也一本帥與之登<lb/>
　高○陳皥曰發其心機○賈林曰動我機權隨事<lb/>
應變○梅堯臣曰發其危機使人盡命○王晳曰<lb/>
皆勵決戰之志也機之發無復廻也賈詡勸曹公<lb/>
　曰必決其機是也○張預曰去其梯可進而不可<lb/>
<pb n="KR3a0015_SBCK_011-32a"/>
　退發其機可往而不可返項羽濟河沈舟之類也<lb/>
焚舟破釡若驅羣羊驅而往驅而來莫知所之<lb/>
曹操曰一其心也○李筌曰還師者皆焚舟梁堅<lb/>
　其志旣不知謀又無返顧之心是以如驅羊也○<lb/>
　杜牧曰三軍但知進退之命不知攻取之端也○<lb/>
　梅堯臣曰但馴然從驅莫知其他也○何氏曰士<lb/>
　之往來唯將之令如羊之從牧者○張預曰羣羊<lb/>
　往來牧者之隨三軍進退惟將之揮<lb/>
聚三軍之衆投之於險此謂將軍之事也<lb/>
曹操曰險難也○梅堯臣曰措三軍於險難而取<lb/>
<pb n="KR3a0015_SBCK_011-32b"/>
勝者爲將之所務也○張預曰去梯發機置兵於<lb/>
危險以取勝者此將軍之所務也<lb/>
九地之變屈伸之利人情之理不可不察<lb/>
曹操曰人情見利而進見害而退○杜牧曰言屈<lb/>
伸之利害人情之常理皆因九地以變化今欲下<lb/>
文重舉九地故於此重言發端張本也○梅堯臣<lb/>
曰九地之變有可屈可伸之利人情之常理須審<lb/>
察之○王晳曰明九地之利害亦當極其變耳言<lb/>
屈伸之利者未見便則屈見便則伸言人情之理<lb/>
者深專淺散圍禦之謂也○張預曰九地之法不<lb/>
<pb n="KR3a0015_SBCK_011-33a"/>
　可拘泥須識變通可屈則屈可伸則伸審所利而<lb/>
　巳此乃人情之常理不可不察<lb/>
凡爲客之道深則專淺則散<lb/>
　梅堯臣曰深則專固淺則散歸此而下重言九地<lb/>
　者孫子勤勤於九變也○張預曰先舉兵者爲客<lb/>
　入深則專固入淺則士散此而下言九地之變<lb/>
去國越境而師者絶地也<lb/>
梅堯臣曰進不及輕退不及散在二地之間也○<lb/>
　王晳曰此越鄰國之境也是謂孤絕之地當速決<lb/>
其事若吳王伐齊近之○如此者鮮故不同九地<lb/>
<pb n="KR3a0015_SBCK_011-33b"/>
　之例○張預曰去巳國越人境而用師者危絶之<lb/>
　地也若秦師過周而襲鄭是也此在九地之外而<lb/>
言之者戰國時間有之也<lb/>
四逹者衢地也<lb/>
梅堯臣曰馳道四出敵當一面○張預曰敵當一<lb/>
　面旁國四屬<lb/>
入深者重地也<lb/>
梅堯臣曰士卒以軍爲家故心無散亂<lb/>
入淺者輕地也<lb/>
　梅堯臣曰歸國尚近心不能專<lb/>
<pb n="KR3a0015_SBCK_011-34a"/>
背固前隘者圍地也<lb/>
　梅堯臣曰背負險固前當阨塞○張預曰前狹後<lb/>
　險進退受制於人也<lb/>
無所徃者死地也<lb/>
　梅堯臣曰窮無所之○張預曰左右前後窮無所<lb/>
　之地<lb/>
是故散地吾將一其志<lb/>
　李筌曰一卒之心○杜牧曰守則志一戰則易散<lb/>
　○梅堯臣曰保城備險一志堅守候其虚懈出而<lb/>
　襲之○張預曰集人聚榖一志固守依險設伏攻<lb/>
<pb n="KR3a0015_SBCK_011-34b"/>
　敵不意<lb/>
輕地吾將使之屬<lb/>
　曹操李筌曰使相及屬○杜牧曰部伍營壘宻近<lb/>
　聮屬蓋以輕散之地一者備其逃逸二者恐其敵<lb/>
　至使易相救○杜佑曰使相仍也輕地還師當安<lb/>
　道促行然令相屬續以備不虞也○梅堯臣曰行<lb/>
　則隊校相繼止則營壘聮屬脫有敵至不有散逸<lb/>
　也○王晳曰絶則人不相恃○張預曰宻營促隊<lb/>
使相屬續以備不虞以防逃遁<lb/>
爭地吾將趨其後<lb/>
<pb n="KR3a0015_SBCK_011-35a"/>
　曹操曰利地在前當速進其後也○李筌曰利地<lb/>
　必爭益其備也此筌以趨字爲多字○杜牧曰必<lb/>
　爭之地我若巳後當疾趨而爭況其不後哉○陳<lb/>
　皥曰二說皆非也若敵據地利我後爭之不亦後<lb/>
　據戰地而趨戰之勞乎所謂爭地必趨其後者若<lb/>
　地利在前先分精銳以據之彼若恃衆來爭我以<lb/>
　大衆趨其後無不尅者趙奢所以破秦軍也○杜<lb/>
　佑曰利地在前當進其後爭地先據者勝不得者<lb/>
　負故從其後使相及也○梅堯臣曰敵未至其地<lb/>
　我若在後則當疾趨以爭之○張預曰爭地貴速<lb/>
<pb n="KR3a0015_SBCK_011-35b"/>
　若前驅至而後不及則未可故當疾進其後使首<lb/>
　尾俱至或曰趨其後謂後發先至也<lb/>
交地吾將謹其守<lb/>
　杜牧曰嚴壁壘也○梅堯臣曰謹守壁壘斷其通<lb/>
道○王晳曰懼襲我也○張預曰不當阻絶其路<lb/>
　但嚴壁固守候其來則設伏擊之<lb/>
衢地吾將固其結<lb/>
杜牧曰結交諸候使之牢固○梅堯臣曰結諸侯<lb/>
使之堅固勿令敵先○王晢曰固以德禮威信且<lb/>
　示以利害之計○張預曰財幣以利之盟誓以要<lb/>
<pb n="KR3a0015_SBCK_011-36a"/>
　之堅固不渝則必爲我助<lb/>
重地吾將繼其食<lb/>
曹操曰掠彼也○李筌曰館穀於敵也繼一作掠<lb/>
　○賈林曰使糧相繼而不絶也○杜佑曰深入當<lb/>
　繼其糧餉○梅堯臣曰道旣遐絶不可歸國取糧<lb/>
當掠彼以食軍○張預曰兵在重地轉輸不通不<lb/>
　可乏糧當掠彼以續食<lb/>
圯地吾將進其塗<lb/>
曹操曰疾過去也○李筌曰不可留也○杜佑曰<lb/>
疾行無舍此地○梅堯臣曰無所依當速過○張<lb/>
<pb n="KR3a0015_SBCK_011-36b"/>
　預曰遇圯塗之地宜引兵速過<lb/>
圍地吾將塞其闕<lb/>
曹操李筌曰以一士心也○杜牧曰兵法圍師必<lb/>
闕示以生路令無死志因而擊之今若我在圍地<lb/>
敵開生路以誘我卒我返自塞之令士卒有必死<lb/>
之心後魏末齊神武起義兵於河北爲爾朱兆天<lb/>
光度律仲遠等四將㑹於鄴南士馬精强號二十<lb/>
萬圍神武於南陵山時神武馬二千歩軍不滿三<lb/>
萬兆等設圍不合神武連繫牛驢自塞之於是將<lb/>
士死戰四面奮擊大破兆等四將也○孟氏曰意<lb/>
<pb n="KR3a0015_SBCK_011-37a"/>
　欲突圍示以守固○杜佑曰塞其闕不欲走之意<lb/>
　○梅堯臣曰自塞其旁道使士卒必死戰也○王<lb/>
晢曰懼人有走心○張預曰吾在敵圍敵開生路<lb/>
當自塞之以一士心齊神武擊牛馬以塞路而士<lb/>
卒死戰是也<lb/>
死地吾將示之以不活<lb/>
曹操李筌曰勵志也○杜牧曰示之必死令其自<lb/>
奮以求生也○賈林曰禁財棄糧塞井破竈示必<lb/>
死也○杜佑曰勵士也焚輜重棄糧食塞井夷竈<lb/>
示無生意必殊死戰也○梅堯臣曰必死可生人<lb/>
<pb n="KR3a0015_SBCK_011-37b"/>
　盡力也○王晳同梅堯臣註○何氏同杜牧註○<lb/>
張預曰焚輜重棄糧食塞井夷竈示以無活勵之<lb/>
　使死戰也<lb/>
故兵之情圍則禦<lb/>
曹操曰相持禦也○李筌曰敵圍我則禦之○杜<lb/>
牧曰言兵在圍地始乃人人有禦敵持勝之心相<lb/>
　禦持也窮則同心守禦○梅堯臣同杜牧註○張<lb/>
預曰在圍則自然持禦<lb/>
不得巳則鬪<lb/>
曹操曰勢有不得巳也○李筌曰有不得巳則戰<lb/>
<pb n="KR3a0015_SBCK_011-38a"/>
　○梅堯臣曰勢無所往必鬪○王晳曰脫死難者<lb/>
　唯鬪而巳○張預曰勢不可巳須悉力而鬪<lb/>
過則從<lb/>
　曹操曰陷之甚過則從計也○李筌曰過則審躡<lb/>
　又云陷之於過則謀從之○孟氏曰甚陷則無所<lb/>
　不從○梅堯臣同孟氏註○張預曰深陷於危難<lb/>
　之地則無不從計若班超在鄯善欲與麾下數十<lb/>
　人殺虜使乃諄諭之其士卒曰今在危亡之地死<lb/>
　生從司馬是也<lb/>
是故不知諸侯之謀者不能預交不知山林險阻沮<lb/>
<pb n="KR3a0015_SBCK_011-38b"/>
澤之形者不能行軍不用鄕導者不能得地利<lb/>
曹操曰上巳陳此三事而復云者力惡不能用兵<lb/>
故復言之○李筌曰三事軍之要也○梅堯臣曰<lb/>
巳解軍爭篇中重陳此三者蓋言敵之情狀地之<lb/>
利害當預知焉○王晳曰再陳者勤戒之也○張<lb/>
預曰知此三事然後能審九地之利害故再陳於<lb/>
　此也<lb/>
四五者不知一非覇王之兵也<lb/>
曹操曰謂九地之利害或曰上四五事也○張預<lb/>
曰四五謂九地之利害有一不知未能全勝<lb/>
<pb n="KR3a0015_SBCK_011-39a"/>
夫覇王之兵伐大國則其衆不得聚威加於敵則其<lb/>
交不得合<lb/>
　李筌曰夫幷兵震威則諸侯自顧不敢預交○杜<lb/>
　牧曰權力有餘也能分散敵也○孟氏曰以義制<lb/>
　人人誰敢拒○陳皥曰雖有覇王之勢伐大國則<lb/>
　我衆不得聚要在結交外援若不如此但以威加<lb/>
　於敵逞巳之强則必敗也○梅堯臣曰伐大國能<lb/>
　分其衆則權力有餘也權力有餘則威加敵威加<lb/>
　敵則旁國懼旁國懼則敵交不得合也○王晳曰<lb/>
　能知敵謀能得地利又能形之使其不相救不相<lb/>
<pb n="KR3a0015_SBCK_011-39b"/>
　恃則雖大國豈能聚衆而拒我哉威之所加者大<lb/>
　則敵交不得合○張預曰恃富强之勢而亟伐大<lb/>
　國則巳之民衆將怨苦而不得聚也甲兵之威倍<lb/>
　勝於敵國則諸侯懼而不敢與我合交也或曰侵<lb/>
　伐大國若大國一敗則小國離而不聚矣若晉楚<lb/>
　爭鄭晉勝則鄭附晉敗則鄭叛也小國旣離則敵<lb/>
　國之權力分而弱矣或我之兵威得以增勝於彼<lb/>
　是則諸侯豈敢與敵人交合乎<lb/>
是故不爭天下之交不養天下之權信<hi>音伸</hi>巳之私威<lb/>
加於敵故其城可㧞其國可隳<lb/>
<pb n="KR3a0015_SBCK_011-40a"/>
　曹操曰覇者不結成天下諸侯之權也絶天下之<lb/>
　交奪天下之權故巳威得伸而自私○李筌曰能<lb/>
　絶天下之交惟得伸巳之私志威而無外交者○<lb/>
　杜牧曰信伸也言不結鄰援不蓄養機權之計但<lb/>
　逞兵威加於敵國貴伸己之私欲若此者則其城<lb/>
　可㧞其國可隳齊桓公問於管仲曰必先頓甲兵<lb/>
　修文德正封疆而親四鄰則可矣於是復魯衞燕<lb/>
　所侵地而以好成四鄰大親乃南伐楚北伐山戎<lb/>
　東制令攴折孤竹西服流沙兵車之㑹六乗車之<lb/>
　㑹三乃率諸侯而朝天子吳夫差破越於會稽敗<lb/>
<pb n="KR3a0015_SBCK_011-40b"/>
　齊於艾陵闕溝於啇魯㑹晉於黃池爭長而反威<lb/>
　加諸侯諸侯不敢與爭句踐伐之乞師齊楚齊楚<lb/>
　不應民疲兵頓爲越所㓕越王句踐間戰於申包<lb/>
　胥曰越國南則楚西則晉北則齊春秋皮幣玉帛<lb/>
　子女以賔服焉未嘗敢絶求以報吳願以此戰包<lb/>
　胥曰善哉蔑以加焉遂伐吳滅之○賈林曰諸侯<lb/>
　旣懼不得附聚不敢合從我之智謀威力有餘諸<lb/>
　侯自歸何用養交之也○不養一作不事○陳皥<lb/>
　曰智力旣全威權在我但自養士卒爲不可勝之<lb/>
　謀天下諸侯無權可士也仁智義謀巳之私有用<lb/>
<pb n="KR3a0015_SBCK_011-41a"/>
　以濟衆故曰伸私威振天下德光四海恩沾品物<lb/>
　信及豚魚百姓歸心無思不服故攻城必㧞伐國<lb/>
　必隳也○梅堯臣曰敵旣不得與諸侯合交則我<lb/>
　亦不爭其交不養其權用巳力而已爾威亦增勝<lb/>
　於敵矣故可㧞其城可隳其國此謂覇王之兵也<lb/>
　○王晳曰結交養權則天下可從申私損威則國<lb/>
　城不保○張預曰不爭交援則勢孤而助寡不養<lb/>
　權力則人離而國弱伸一已之私忿暴兵威於敵<lb/>
　國則終取敗亡也或曰敵國衆旣不得聚交又不<lb/>
　得合則我當絶其交奪其權得伸巳所欲而威倍<lb/>
<pb n="KR3a0015_SBCK_011-41b"/>
於敵國故人城可得而㧞人國可得而隳之<lb/>
施無法之賞懸無政之令<lb/>
賈林曰欲㧞城隳國之時故懸國外之賞罰行政<lb/>
外之威令故不守常法常政故曰無法無政○梅<lb/>
堯臣曰瞻功行賞法不預設臨敵作誓政不先懸<lb/>
　王晳曰杜姦隃也曹公曰軍法令不預施懸之司<lb/>
馬法曰見敵作誓瞻功行賞此之謂也○張預曰<lb/>
法不先施政不預告皆臨事立制以勵士心司馬<lb/>
法曰見敵作誓瞻功行賞<lb/>
犯三軍之衆若使一人<lb/>
<pb n="KR3a0015_SBCK_011-42a"/>
曹操曰犯用也言明賞罰雖用衆若使一人也○<lb/>
李筌曰善用兵者爲法作攻而人不知懸事無令<lb/>
而人從之是以犯衆如一人也○梅堯臣曰犯用<lb/>
也賞犯嚴明用多若用寡也○張預曰賞功不逾<lb/>
時罰罪不遷列賞罰之典旣明且速則用衆如寡<lb/>
也<lb/>
犯之以事勿告以言<lb/>
梅堯臣曰但用以戰不告以謀○王晳曰情泄則<lb/>
謀乖張預曰任用之於戰鬪勿諭之以權謀人知<lb/>
謀則疑也若裴行儉不告士卒以徙營之由是也<lb/>
<pb n="KR3a0015_SBCK_011-42b"/>
犯之以利勿告以害<lb/>
曹操曰勿使知害○李筌曰犯用也卒知言與害<lb/>
　則生疑難○梅堯臣曰用令知利不令知害○王<lb/>
晳曰慮疑懼也○張預曰人情見利則進知害則<lb/>
　避故勿告以害也<lb/>
投之亡地然後存䧟之死地然後生<lb/>
曹操曰必殊死戰在亡地無敗者孫臏曰兵恐不<lb/>
　投之死地也○李筌曰兵居死地必決命而闘以<lb/>
求生韓信水上軍則其義也○梅堯臣曰地雖曰<lb/>
　亡力戰不亡地雖曰死死戰不死故亡者存之基<lb/>
<pb n="KR3a0015_SBCK_011-43a"/>
　死者生之本也○何氏曰如漢王遣將韓信擊趙<lb/>
　未至井陘口三十里止舎夜半傳發選輕騎二千<lb/>
　人人持一赤幟從間道<graphic n="KR1181" url="https://raw.githubusercontent.com/kanripo/KR-Gaiji/master/images/KR1181.png" mimeType="image/png"/>山而觀趙軍誡曰趙見<lb/>
　我走必空壁逐我汝疾入趙壁㧞趙幟立漢幟令<lb/>
　其禆將傳餐曰今日破趙㑹食信乃使萬人先行<lb/>
　出背水陳趙軍遥見而大笑平旦信建大將軍之<lb/>
　旗鼓行出井陘口趙開壁擊之大戰良乆於是信<lb/>
　走水上軍趙空壁逐信信巳入水上軍軍皆殊死<lb/>
　戰不可敗信所出奇兵二千騎馳入趙壁皆㧞趙<lb/>
　幟立漢赤幟趙軍攻信旣不得還壁見漢幟大驚<lb/>
<pb n="KR3a0015_SBCK_011-43b"/>
　遂亂遁走於是漢兵夾擊大破虜趙軍斬陳餘泜<lb/>
　水上擒趙王諸將因問信曰兵法右背山陵前左<lb/>
　水澤今者將軍令臣等反背水陳曰破趙會食臣<lb/>
　等不服然竟以勝此何術也信曰此在兵法顧諸<lb/>
　君不察耳兵法不曰陷之死地而後生置之亡地<lb/>
　而後存乎且信非得素推循士大夫也此所謂驅<lb/>
　市人而戰其勢非置之死地使人人自爲戰今與<lb/>
　之生地皆走寧尚可得而用之乎諸將皆服曰非<lb/>
　所及也梁將陳慶之守渦陽城與後魏軍相持自<lb/>
　春至冬數十百戰師老氣衰魏之援兵復欲築壘<lb/>
<pb n="KR3a0015_SBCK_011-44a"/>
　於軍後諸將恐腹背受敵議退師慶之曰共來至<lb/>
　此渉歷一歲麋費糧㐲其數極多諸軍竝無闘心<lb/>
　皆謀退縮豈是欲立功名直聚爲鈔暴耳蓋聞置<lb/>
　兵死地乃可求生須虜大合然後與戰必捷諸將<lb/>
　壯其計從之魏人掎角作十三城慶之銜枚夜出<lb/>
　陷其四壘所餘九城兵甲猶盛乃陳其俘馘鼓噪<lb/>
　而攻遂大奔潰斬獲略盡後魏末齊神武興義兵<lb/>
　於河北時爾朱兆等四將兵馬號二十萬夾洹水<lb/>
　而軍時神武士馬不滿三萬以衆寡不敵遂於韓<lb/>
　陵山爲圓陳繫牛驢以塞道於是將士皆死戰四<lb/>
<pb n="KR3a0015_SBCK_011-44b"/>
　面奮擊大破之齊神武兵少天光等兵十倍圍而<lb/>
　缺之神武乃自塞其缺士皆有必死之志是以破<lb/>
　敵也高齊北豫州刺史司馬消難請降後周周將<lb/>
　楊忠與柱國逹奚武援之於是共率騎士五千人<lb/>
　各乗馬一匹從間道馳入齊境五百里前後遣三<lb/>
　使報消難而皆不反命去豫州三十里武疑有變<lb/>
　欲還忠曰有進死無退生獨以千騎夜趣城下四<lb/>
　面峭絶徒聞擊柝之聲武親來麾數百騎以西忠<lb/>
　勒餘騎不動候門開而入乃馳遣召武時齊鎮城<lb/>
　將伏敬逺勒甲士二千人據東陴舉烽嚴警武憚<lb/>
<pb n="KR3a0015_SBCK_011-45a"/>
　之不欲保城乃多取財帛以消難及其屬先歸忠<lb/>
　以三千騎爲殿到洛南皆解鞍而卧齊衆來追至<lb/>
　於洛北忠謂將士曰但飽食今在死地賊必不敢<lb/>
　渡水以當吾鋒食畢齊兵佯若渡水忠馳將擊之<lb/>
　齊兵不敢逼遂徐引而退○張預曰置之死亡之<lb/>
地則人自爲戰乃可存活也項將救趙破釡焚廬<lb/>
　示以必死諸侯從壁上觀楚戰士無不一當十遂<lb/>
　虜秦將是也<lb/>
夫衆䧟於害然後能爲勝敗<lb/>
　梅堯臣曰未䧟難地則士卒心不專旣䧟危難然<lb/>
<pb n="KR3a0015_SBCK_011-45b"/>
　後勝敗在人爲之爾○張預曰士卒用命則勝敗<lb/>
　之事在我所爲<lb/>
故爲兵之事在於順詳敵之意<lb/>
曹操曰佯愚也或曰彼欲進設伏而退欲去開而<lb/>
　擊之○李筌曰敵欲攻我以守待之敵欲戰我以<lb/>
　奇待之退伏利誘皆順其所欲○杜牧曰夫順敵<lb/>
　之意蓋言我欲擊敵未見其隙則藏形閉跡敵人<lb/>
　之所爲順之勿驚假如强以陵我我則示怯而伏<lb/>
　且順其强以驕其意候其懈怠而攻之假如欲退<lb/>
　而歸則開圍使去以順其退使無闘心遂曰因而<lb/>
<pb n="KR3a0015_SBCK_011-46a"/>
擊之皆順敵之㫖也○陳皥曰順敵之㫖不假多<lb/>
　說但强示之弱進示之退使敵心不戒然後攻而<lb/>
破之必矣○梅堯臣曰佯怯佯弱佯亂佯北敵人<lb/>
輕來我志乃得○張預曰彼欲進則誘之令進彼<lb/>
欲退則緩之令退奉順其㫖設奇伏以取之或曰<lb/>
敵有所欲當順其意以驕之留爲後圖若東胡遣<lb/>
使謂冒頓曰欲得頭曼千里馬冒頓與之復遣使<lb/>
來曰願得單于一閼氏冒頓又與之及其驕怠而<lb/>
擊之遂滅東胡是<lb/>
幷敵一向千里殺將<lb/>
<pb n="KR3a0015_SBCK_011-46b"/>
　曹操曰幷兵向敵雖千里能擒其將也○杜牧曰<lb/>
　上文言爲兵之事在順敵人之意此乃未見敵人<lb/>
　之隙耳若已見其隙有可攻之勢則須幷兵專力<lb/>
　以向敵人雖千里之逺亦可以殺其將也○賈林<lb/>
　曰能以利誘敵人使一向趨之則我雖逺千里亦<lb/>
　可擒殺其將○梅堯臣曰隨敵一向然後發伏出<lb/>
　奇則能逺擒其將○王晳曰順敵意隨敵形及其<lb/>
　空虚不虞幷兵一力以向之乗勢可千里而覆軍<lb/>
　殺將也○張預曰敵旣驕惰則幷兵力以向之可<lb/>
　以覆其軍殺其將則明如冒頓烕東胡之事是也<lb/>
<pb n="KR3a0015_SBCK_011-47a"/>
此謂巧能成事者也<lb/>
曹操曰是成事巧者也一作是謂巧攻成事○梅<lb/>
堯臣曰能順敵而取勝機巧者也○何氏曰能如<lb/>
此者是巧攻之成事也○張預曰始順其意後殺<lb/>
其將成事之巧也<lb/>
是故政舉之日夷關折符無通其使<lb/>
曹操曰謀定則閉關以絶其符信勿通其使○李<lb/>
筌曰政令旣行閉關折符無得有所沮議恐惑衆<lb/>
士心也○杜牧曰其所不通豈敵人之使乎若敵<lb/>
　人之使不受則何必夷關折符然後爲不通乎答<lb/>
<pb n="KR3a0015_SBCK_011-47b"/>
　曰夷關折符者不令國人出入蓋恐敵人有間使<lb/>
　潜來或藏形隱跡由危歷險或竊符盜信假託姓<lb/>
　名而來窺我也無通其使者敵人若有使來聘亦<lb/>
　不可受之恐有智能之士如張孟談婁敬之屬見<lb/>
　其微而知著測我虚實也此乃兵形未成恐敵人<lb/>
　先事以制我也兵形巳成出境之後則使在其間<lb/>
　古之道也○梅堯臣曰夷滅也折斷也舉政之日<lb/>
　滅塞關梁斷毀符節使不通也使不通者恐泄我<lb/>
　事也○張預曰廟筭已定軍謀巳成則夷塞關梁<lb/>
　毀折符信勿通使命恐泄我事也彼有使來則當<lb/>
<pb n="KR3a0015_SBCK_011-48a"/>
　納之故下文云敵之開闔必亟入之<lb/>
厲於廊廟之上以誅其事<lb/>
　曹操曰誅治也○杜牧曰厲揣厲也言廊廟之上<lb/>
　誅治其事成敗先定然後興師一本作以謀其事<lb/>
　○梅堯臣曰嚴整於廊廟之上以計其事言其察<lb/>
　也○何氏曰磨厲廟勝之䇿以責成其事○張預<lb/>
　曰兵者大事不可輕議當惕厲於廟堂之上宻治<lb/>
　其事貴謀不外泄也<lb/>
敵人開闔必亟入之<lb/>
　曹操曰敵有間隙當急入之也○李筌曰敵開闔<lb/>
<pb n="KR3a0015_SBCK_011-48b"/>
　未定必急來也○孟氏曰開闔間者也有間來則<lb/>
　疾内之○梅堯臣同孟氏註○張預曰開闔間謂<lb/>
使也敵有間來當急受之或曰謂敵人或開或闔<lb/>
　出入無常進退未決則宜　乗之<lb/>
先其所愛<lb/>
曹操曰據利便也○李筌曰先攻其積聚及妻子<lb/>
　利不擇其用也○杜牧曰凡是敵人所愛惜倚恃<lb/>
以爲軍者則先奪之也○梅堯臣曰先察其便利<lb/>
愛惜之所也○何氏同杜牧註<lb/>
微與之期<lb/>
<pb n="KR3a0015_SBCK_011-49a"/>
　曹操曰後人發先人至○杜牧曰微者潜也言以<lb/>
　敵人所愛利便之處爲期將欲謀奪之故潜往赴<lb/>
　期不令敵人知也○陳皥曰我若先奪便地而敵<lb/>
　不至雖有其利亦奚用之是以欲取其愛惜之處<lb/>
　必先微與敵人相期誤之使必至○梅堯臣曰微<lb/>
　露之期使間歸告然後我後人發先人至也後發<lb/>
　者欲其必赴也先至者奪其所愛也○王晳曰權<lb/>
　譎也微者所以示宻曹公曰先敵至也○張預曰<lb/>
　兵所愛者便利之地我欲先據當微露其意與之<lb/>
　相期敵方趨之我乃後發而先至也所以使敵先<lb/>
<pb n="KR3a0015_SBCK_011-49b"/>
趨者恐我至而敵不來也故曰爭地吾將趨其後<lb/>
踐墨隨敵以決戰事<lb/>
曹操曰行踐規矩無常也○李筌曰墨者出道也<lb/>
出遲道而從之恐不及○杜牧曰墨規矩也言我<lb/>
常須踐履規矩深守法制隨敵人之形若有可乗<lb/>
之勢則出而決戰也○陳皥曰兵雖要在迅速以<lb/>
決戰事然自始及末須守法制縱獲勝捷亦不可<lb/>
爭競擾亂也城濮之戰晉文公登有莘之墟以望<lb/>
其師曰少長有禮其可用也　踐墨一作剗墨○<lb/>
賈林曰剗除也墨繩墨也隨敵計以決戰事惟勝<lb/>
<pb n="KR3a0015_SBCK_011-50a"/>
是利不可守以繩墨而爲○梅堯臣曰舉動必踐<lb/>
法度而隨敵屈伸因利以決戰也○王晳曰踐兵<lb/>
法如繩墨然後可以順敵決勝○張預曰循守法<lb/>
度踐履規矩隨敵變化形勢無常乃可以決戰取<lb/>
勝墨繩墨也婦人左右前後跪起皆中規矩繩墨<lb/>
是也<lb/>
是故始如處女敵人開戸後如脫兔敵不及拒<lb/>
曹操李筌曰處女示弱脫兔往疾也杜牧曰言敵<lb/>
人初時謂我無所能爲如處女之弱我因急去攻<lb/>
之險迅疾速如兔之脫走不可捍拒也或曰我避<lb/>
<pb n="KR3a0015_SBCK_011-50b"/>
　敵走如脫兔曰非也○梅堯臣曰始若處女踐規<lb/>
矩之謂也後若脫兔應敵決戰之速也○王晳曰<lb/>
處女隨敵也開戸不虞也脫兔疾也若田單守卽<lb/>
墨而破燕軍是也○張預曰守則如處女之弱令<lb/>
敵懈怠是以啓隙攻則猶脫兔之疾乗敵倉卒是<lb/>
　以莫禦太史公謂田單守卽墨攻騎劫正如此語<lb/>
　不其然乎<lb/>
孫子集註卷之十一<lb/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_012-1a"/>
孫子集註卷之十二<lb/>
　　　火攻篇<hi>曹操曰以火攻人當擇時日也○王晳曰助兵取勝戒虚發也○張預曰</hi>
<hi>以火攻敵當使姦細潜行地里之逺近途徑之險易先熟知之乃可往故次九地</hi>
孫子曰凡火攻有五一曰火人<lb/>
李筌曰焚其營殺其士卒也○杜牧曰焚其營柵<lb/>
因焼兵士吳起曰凡軍居荒澤草木幽穢可焚而<lb/>
滅蜀先主伐吳吳將陸遜拒之於夷陵先攻一營<lb/>
　不利諸將曰空殺兵耳遜曰吾巳暁破敵之術矣<lb/>
　乃勑各持一把茅以火攻㧞之一爾勢成通率諸<lb/>
軍同時俱攻斬張南馮習及胡王沙摩柯等破四<lb/>
<pb n="KR3a0015_SBCK_012-1b"/>
　十餘營死者萬數備因夜遁軍資器械略盡遂歐<lb/>
　血而殂○梅堯臣曰焚營柵荒穢以助攻戰也○<lb/>
　何氏曰魯桓公世焚邾婁之咸丘始以火攻也後<lb/>
　世兵家者流故五火之攻以佐取勝之道也如後<lb/>
　漢班超使西城到鄯善初夜將吏士奔虜營㑹天<lb/>
　大風超令十人持鼓藏虜舎後約曰見火燃皆當<lb/>
　鳴鼓大呼餘人悉持兵弩夾門而伏超順風縱火<lb/>
　前後鼓譟虜衆驚亂超手格殺三人餘衆悉燒死<lb/>
　又皇甫嵩率兵討黃巾賊張角嵩保長社賊來圍<lb/>
　城嵩兵少軍中皆恐召軍吏謂曰兵有奇變不在<lb/>
<pb n="KR3a0015_SBCK_012-2a"/>
　衆寡今賊依草結營易爲風火若因夜縱火必大<lb/>
　驚亂吾出兵擊之其功可成其夕遂大風嵩乃約<lb/>
　勒軍士皆束苣乗城使銳士間出圍外縱火大呼<lb/>
　城上舉燎應之嵩因鼓而奔其陳賊驚亂奔走大<lb/>
　破之又五代梁太祖乾寧中親領大軍由鄆州東<lb/>
　路北次於魚山朱宣覘知卽以兵徑至且圖速戰<lb/>
　帝整軍出砦時宣瑾巳陳於前須臾東南風大起<lb/>
　帝軍旌旗失次甚有懼色帝卽令騎士揚鞭呼嘯<lb/>
　俄而西北風驟發時而軍皆在草莾中帝因令縱<lb/>
　火旣而煙燄亘天乗勢以攻賊陳宣瑾大破餘衆<lb/>
<pb n="KR3a0015_SBCK_012-2b"/>
擁入淸河因築京觀於魚山之下又後唐伐蜀工<lb/>
部任圜以大軍至漢州康延孝來逆戰圜命董璋<lb/>
以東川懦卒當其鋒伏精兵於其後延孝擊退東<lb/>
川之軍急追之遇伏兵延孝敗馳入漢州閉壁不<lb/>
出西川孟知祥以兵二萬與圜令勢攻之漢州四<lb/>
面樹竹木爲柵三月圜陳于金鴈橋卽率諸軍鼓<lb/>
譟而進四面縱火風燄亘空延孝危急引騎出陳<lb/>
于金鴈橋又大敗之○張預曰焚彼營舎以殺其<lb/>
士火攻之先也班超燒匈奴使者是也<lb/>
二曰火積<lb/>
<pb n="KR3a0015_SBCK_012-3a"/>
　李筌曰焚積聚也○杜牧曰積者積蓄也糧食薪<lb/>
　芻是也高祖與項羽相持成臯爲羽所敗北渡河<lb/>
　得張耳韓信軍軍脩武深溝髙壘使劉賈將二萬<lb/>
　人騎數百渡白馬津入楚地燒其積聚以破其業<lb/>
　楚軍乏食隋文帝時高熲獻取陳之䇿曰江南土<lb/>
　薄舍多茅竹所有儲積皆非地窖可宻遣行人因<lb/>
　風縱火待彼修葺復更燒之不出數年自可財力<lb/>
　俱盡帝行其䇿由是陳人益弊○梅堯臣曰焚其<lb/>
　委積以困芻糧○張預曰焚其積聚使芻糧不足<lb/>
　故曰軍無委積則亡劉賈燒楚積聚是也<lb/>
<pb n="KR3a0015_SBCK_012-3b"/>
三曰火輜四曰火庫<lb/>
李筌曰燒其輜重焚其庫室○杜牧曰器械財貨<lb/>
及軍士衣裝在車中上道未止曰輜在城營壘巳<lb/>
有止舍曰庫其所藏二者皆同後漢末袁紹相許<lb/>
攸降曹公曰今袁氏輜重有萬餘兩車屯軍不嚴<lb/>
今以輕兵襲之不意而至焚其積聚不過三日袁<lb/>
氏自敗公大喜選精騎五千皆用袁氏旗幟銜枚<lb/>
縳馬口從間道出入抱束薪所歷道有問者語之<lb/>
　曰袁公恐曹操抄略後軍遣兵以益備聞者信以<lb/>
爲然皆自若旣至圍屯大放火營中驚亂因大破<lb/>
<pb n="KR3a0015_SBCK_012-4a"/>
　之輜重悉焚之矣○陳皥曰夫敵有愛惜之物亦<lb/>
　可以攻之彼若出救是我以火分其勢也更遇其<lb/>
　心神撓惑自可破軍殺將也梅堯臣曰焚其輜重<lb/>
　以窘貨財焚其庫室以空蓄聚○何氏曰如前秦<lb/>
　符堅遣將王猛伐前燕慕容暐師至潞川燕將慕<lb/>
　容評率兵四十萬禦之以持乆制之猛遣將郭慶<lb/>
　率歩騎五千夜從間道起火於晉山燒評輜重火<lb/>
　見鄴中因而滅之○張預曰焚其輜重使器用不<lb/>
　供故曰軍無輜重則亡曹操燒袁紹輜重是也焚<lb/>
　其府庫使財貨不充故曰軍無財則士不來<lb/>
<pb n="KR3a0015_SBCK_012-4b"/>
五曰火隊<lb/>
李筌曰焚其隊伏兵器○杜牧曰焚其行伍因亂<lb/>
　而擊之○梅堯臣曰焚其隊仗以奪兵具隊一作<lb/>
隧○賈林曰隧道也燒絶糧道及轉運也○何氏<lb/>
　同賈林註○張預曰焚其隊仗使兵無戰具故曰<lb/>
　器械不利則難以應敵也<lb/>
行火必有因<lb/>
　曹操曰因姦人○李筌曰因姦人而内應也○陳<lb/>
　皥曰須得其便不獨姦人○賈林曰因風燥而焚<lb/>
　之○張預曰凡火攻皆因天時燥旱營舎茅竹積<lb/>
<pb n="KR3a0015_SBCK_012-5a"/>
　芻聚糧居近草莾因風而焚之<lb/>
煙火必素具<lb/>
曹操曰煙火燒具也○李筌曰薪芻蒿艾糧糞之<lb/>
屬○杜牧曰艾蒿荻葦薪芻膏油之屬先須修事<lb/>
以備用兵法有火箭火簾火杏火兵火獸火禽火<lb/>
盜火弩凡此者皆可用也○梅堯臣曰潜姦伺隙<lb/>
　必有便也秉秆持燧必先備也傳曰惟事事有備<lb/>
　乃無患也○張預曰貯火之器燃火之物常須預<lb/>
備伺便而發<lb/>
發火有時起火有日<lb/>
<pb n="KR3a0015_SBCK_012-5b"/>
　梅堯臣曰不妄發也○張預曰不可偶然當伺時<lb/>
日<lb/>
時者天之燥也<lb/>
曹操曰燥者旱也○梅堯臣曰旱熯易燎○張預<lb/>
　曰天時旱燥則火易燃<lb/>
日者月在箕壁翼軫也凡此四宿者風起之日也<lb/>
李筌曰天文志月宿此者多風王經云常以月加<lb/>
　日從營室順數十五至翼月在宿於此也○杜牧<lb/>
　曰宿者月之所宿也四宿者風之使也○梅堯臣<lb/>
　曰箕龍尾也壁東壁也翼軫鶉尾也宿在者謂月<lb/>
<pb n="KR3a0015_SBCK_012-6a"/>
　之所次也四宿好風月離必起○張預曰四星好<lb/>
　風月宿則起當推歩躔次知所宿之日則行火一<lb/>
　說春丙丁夏戊巳秋壬癸冬甲乙此日有疾風猛<lb/>
　雨又占風法取雞羽重八兩掛於五丈竿上以候<lb/>
　風所從來四宿卽箕壁翼軫也<lb/>
凡火攻必因五火之變而應之<lb/>
　梅堯臣曰因火爲變以兵應之○張預曰因其火<lb/>
　變以兵應之五人卽人積輜庫隊也<lb/>
火發於内則早應之於外<lb/>
曹操曰以兵應之也○李筌曰乗火勢而應之也<lb/>
<pb n="KR3a0015_SBCK_012-6b"/>
　○杜牧曰凡火乃使敵人驚亂因而擊之非謂空<lb/>
　以火敗敵人也聞火初作卽攻之若火闌衆定而<lb/>
　攻之當無益故曰早也○杜佑曰使間人縱火於<lb/>
敵營内當速進以攻其外也○梅堯臣曰内若驚<lb/>
亂外以兵擊○張預曰火纔發於内則兵急擊於<lb/>
　外表裏齊攻敵易驚亂<lb/>
火發兵靜者待而勿攻<lb/>
杜牧曰火作不驚敵素有備不可遽攻須待其變<lb/>
者也○梅堯臣曰不驚撓者必有備也○王晳曰<lb/>
以不變也○何氏曰火作而敵不驚呼者有備也<lb/>
<pb n="KR3a0015_SBCK_012-7a"/>
　我往攻則返或受害○張預曰火雖發而兵不亂<lb/>
　者敵有備也復防其變故不可攻<lb/>
極其火力可從而從之不可從而止<lb/>
曹操曰見可而進知難而退○李筌曰夫火發兵<lb/>
　不亂不可攻○杜牧曰俟火盡巳來若敵人擾亂<lb/>
　則攻之若敵終靜不擾則收兵而退也○杜佑曰<lb/>
見利則進知難則退極盡也盡火力可則應不可<lb/>
則止無使敵知其所爲○梅堯臣曰極其火勢待<lb/>
其變則攻不變則勿攻○王晳曰伺其變亂則乗<lb/>
之終不變亂則自治而蓄力○何氏曰如魏滿寵<lb/>
<pb n="KR3a0015_SBCK_012-7b"/>
　征吳勑諸將曰今夕風甚猛賊必來燒我營宜爲<lb/>
之備諸軍皆警夜半果來燒營寵掩擊破之者是<lb/>
也○張預曰盡其火勢變亂則攻安靜則退<lb/>
火可發於外無待於内以時發之<lb/>
李筌曰魏武破袁紹於官渡用許攸計燒輜重萬<lb/>
餘則其義也○杜牧曰上文云五火變須發於内<lb/>
若敵居荒澤草穢或營柵可焚之地卽須及時發<lb/>
火不必更待内發作然後應之恐敵人自燒野草<lb/>
我起火無益漢時李陵征匈奴戰敗爲單于所逐<lb/>
及於大澤匈奴於上風縱火陵亦先放火燒斷蒹<lb/>
<pb n="KR3a0015_SBCK_012-8a"/>
　葭用絶火勢○陳皥曰以時發之所謂天之燥日<lb/>
　之宿在四星也○賈林曰火可發於外不必待内<lb/>
應得時卽應發不可拘於常勢也梅堯臣同杜牧<lb/>
註○張預曰火亦可發於外不必須待作於内但<lb/>
有便則應時而發黃巾賊張角圍漢將皇甫嵩於<lb/>
　長社賊依草結營嵩使銳士間出圍外縱火大呼<lb/>
城上舉燎應之嵩因鼓而奔其陳賊驚亂遂敗走<lb/>
火發上風無攻下風<lb/>
曹操曰不便也○李筌曰隋江東賊劉元進攻王<lb/>
世充於延陵令把草東方因風縱火俄而廽風悉<lb/>
<pb n="KR3a0015_SBCK_012-8b"/>
燒元進營軍人多死者杜牧曰若是東則焚敵之<lb/>
東我亦隨以攻其東若火發東面攻其西則與敵<lb/>
人同受也故無攻下風則順風也若舉東可知其<lb/>
他也○梅堯臣曰逆火勢非便也敵必死戰○王<lb/>
晳曰或擊其左右可也○張預曰燒之必退退而<lb/>
　逆擊之必死戰則不便也<lb/>
晝風乆夜風止<lb/>
曹操曰數當然也○李筌曰不知始也○杜牧曰<lb/>
老子曰飄風不終朝○梅堯臣曰凡晝風必夜止<lb/>
夜風必晝止數當然也○王晳同梅堯臣註○張<lb/>
<pb n="KR3a0015_SBCK_012-9a"/>
預曰晝起則夜息數當然也故老子曰飄風不終<lb/>
朝<lb/>
凡軍必知有五火之變以數守之<lb/>
　杜牧曰須筭星躔之數守風起日乃可發火不可<lb/>
　偶然而爲之○杜佑曰旣知起五火五變當復以<lb/>
數消息其可否○梅堯臣曰數星之躔以候風起<lb/>
之日然而發火亦當自防其變○張預曰不可止<lb/>
知以火攻人亦當防人攻巳推四星之度數知風<lb/>
起之日則嚴備守之<lb/>
故以火佐攻者明<lb/>
<pb n="KR3a0015_SBCK_012-9b"/>
梅堯臣曰明白易勝○張預曰用火助攻灼然可<lb/>
　以取勝<lb/>
以水佐攻者强<lb/>
杜佑曰水以爲衝故强○梅堯臣曰勢之强也<lb/>
張預曰水能分敵之軍彼勢分則我勢强<lb/>
水可以絶不可以奪<lb/>
曹操曰火佐者取勝明也水佐者但可以絶敵道<lb/>
分敵軍不可以奪敵蓄積○李筌曰軍者必守術<lb/>
數而佐之水火所以明强也光武之敗王莾魏武<lb/>
　之擒吕布皆其義也以水絶敵人之軍分爲二則<lb/>
<pb n="KR3a0015_SBCK_012-10a"/>
　可難以奪敵人之蓄積○杜牧曰水可絶敵糧道<lb/>
　絶敵救援絶敵奔逸絶敵衝擊不可以水奪險要<lb/>
　蓄積也○王晳曰强者取其決注之暴○張預曰<lb/>
水止能隔絶敵軍使前後不相及取其一時之勝<lb/>
然不若火能焚奪敵之積聚使之滅亡若韓信決<lb/>
　水斬楚將龍且是一時之勝也曹公焚袁紹輜重<lb/>
　紹因以敗是使之滅亡也水不若火故詳於火而<lb/>
略於水<lb/>
夫戰勝攻取而不修其功者凶命曰費留<lb/>
曹操曰若水之留不復還也或曰賞不以時但費<lb/>
<pb n="KR3a0015_SBCK_012-10b"/>
　留也賞善不踰日也○李筌曰賞不踰日罰不踰<lb/>
　時若功立而不賞有罪而不罰則士卒疑惑日有<lb/>
　費也○杜牧曰修者舉也夫戰勝攻取若不藉有<lb/>
　功舉而賞之則三軍之士必不用命也則有㐫咎<lb/>
　徒留滯費耗終不成事也○賈林曰費留惜費也<lb/>
　○梅堯臣曰欲戰必勝攻必取者在因利乗便能<lb/>
　作爲功也作爲功者修火攻水攻之類不可坐守<lb/>
　其利也坐守其利者㐫也是謂費留矣○王晳曰<lb/>
　戰勝攻取而不修功賞之差則人不勸不勸則費<lb/>
　財老師㐫害也巳○張預曰戰攻所以能必勝必<lb/>
<pb n="KR3a0015_SBCK_012-11a"/>
　取者水火之助也水火所以能破軍敗敵者士卒<lb/>
　之用命也不修舉有功而賞之㐫咎之道也財竭<lb/>
　師老而不得歸費留之謂也<lb/>
故曰明主慮之良將修之<lb/>
杜牧曰黃石公曰夫覇者制士以權結士以信使<lb/>
　士以賞信衰則士䟽賞虧則士不爲用○賈林曰<lb/>
　明主慮其事良將修其功○梅堯臣曰始則君發<lb/>
　其慮終則將修其功○張預曰君當謀慮攻戰之<lb/>
事將當修舉剋捷之功<lb/>
非利不動<lb/>
<pb n="KR3a0015_SBCK_012-11b"/>
　李筌曰明主賢將非見利不起兵○杜牧曰先見<lb/>
　起兵之利然後兵起○梅堯臣曰凡兵非利於民<lb/>
　不興也一作非利不起也<lb/>
非得不用<lb/>
杜牧曰先見敵人可得然後用兵○賈林曰非得<lb/>
其利不用也<lb/>
非危不戰<lb/>
曹操曰不得已而用兵○李筌曰非至危不戰○<lb/>
梅堯臣曰凡用兵非危急不戰也所以重㐫器也<lb/>
　○張預曰兵㐫器戰危事須防禍敗不可輕舉不<lb/>
<pb n="KR3a0015_SBCK_012-12a"/>
　得巳而後用<lb/>
主不可以怒而興師<lb/>
　王晳曰不可但以怒也若息侯伐鄭○張預曰因<lb/>
　怒興師不亡者鮮若息侯與鄭伯有違言而伐鄭<lb/>
　君子是以知息之將亡<lb/>
將不可以愠而致戰<lb/>
　王晳曰不可但以愠也若晉趙穿○張預曰因忿<lb/>
　而戰罕有不敗若姚襄怒符堅黃眉壓壘而陳因<lb/>
出戰爲黃眉所敗是也怒大於愠故以主言之愠<lb/>
小於怒故以將言之君則可以興兵將則止可言<lb/>
<pb n="KR3a0015_SBCK_012-12b"/>
戰<lb/>
合於利而動不合於利而止<lb/>
曹操曰不得以己之喜怒而用兵也○賈林曰愠<lb/>
　怒内作不顧安危固不可也○杜佑曰人主聚衆<lb/>
　興軍以道理勝負之計不可以已之私怒將舉兵<lb/>
　則以䇿不可以愠恚之故而合戰也○梅堯臣曰<lb/>
　兵以義動無以怒興戰以利勝無以愠敗○張預<lb/>
　曰不可因巳之喜怒而用兵當顧利害所在尉繚<lb/>
　子曰兵起非可以忿也見勝則興不見勝則止<lb/>
怒可以復喜愠可以復恱<lb/>
<pb n="KR3a0015_SBCK_012-13a"/>
　張預曰見於色者謂之喜得於心者謂之恱<lb/>
亡國不可以復存死者不可以復生<lb/>
杜牧曰亡國者非能亡人之國也言不度德不量<lb/>
　力因怒興師因愠合戰則其兵自死其國自亡者<lb/>
　也○杜佑曰凡主怒興軍伐人無素謀明計則破<lb/>
亡矣將愠怒而闘倉卒而合戰所傷殺必多怒愠<lb/>
復可以說喜言亡國不可復存死者不可復生者<lb/>
言當慎之○梅堯臣曰一時之怒可返而喜也一<lb/>
時之愠可返而說也國亡軍死不可復已○王晳<lb/>
　曰喜怒無常則威信去矣　張預曰君因怒而興<lb/>
<pb n="KR3a0015_SBCK_012-13b"/>
　兵則國必亡將因愠而輕戰則士必死<lb/>
故明君慎之良將警之此安國全軍之道也<lb/>
　杜牧曰警言戒之也○梅堯臣曰主當慎重將當<lb/>
　警懼○張預曰君常慎於用兵則可以安國將常<lb/>
　戒於輕戰則可以全軍<lb/>
孫子集註卷之十二<lb/>
</p>
<p>
</p>
  </div>
<div> <lb/>
    <p>
<pb n="KR3a0015_SBCK_013-1a"/>
孫子集註卷之十三<lb/>
　　　用間篇<hi>曹操李筌曰戰者必用間諜以知敵之情實也○張預曰欲素知敵情者</hi>
<hi>非間不可也然用間之道尤須微宻故次火攻也</hi>
孫子曰凡興師十萬出征千里百姓之費公家之奉<lb/>
日費千金内外騷動怠於道路不得操事者七十萬<lb/>
家<lb/>
曹操曰古者八家爲鄰一家從軍七家奉之言十<lb/>
萬之師舉不事耕稼者七十萬家○李筌曰古者<lb/>
　發一家之兵則鄰里三族共資之是以不得耕作<lb/>
　者七十萬家而資十萬之衆矣○杜牧曰古者一<lb/>
<pb n="KR3a0015_SBCK_013-1b"/>
　夫田一頃夫九頃之地中心一頃鑿井樹廬八家<lb/>
　居之是爲井田怠疲也言七十萬家奉十萬之師<lb/>
　轉輸疲於道路也○梅堯臣曰輸糧供用公私煩<lb/>
　役疲於道路廢於耒耜也曹說是也○張預曰井<lb/>
　田之法八家爲鄰一家從軍七家奉之興兵十萬<lb/>
　則輟耕作者七十萬家也或問曰重地則掠疲於<lb/>
　道路而轉輸何也曰非止運糧亦供器用也且兵<lb/>
　貴掠敵者謂深踐敵境則當備其乏故須掠以繼<lb/>
　食非專館榖於敵也亦有磧鹵之地無糧可因得<lb/>
　不餉乎<lb/>
<pb n="KR3a0015_SBCK_013-2a"/>
相守數年以爭一日之勝而愛爵祿百金不知敵之<lb/>
情者不仁之至也<lb/>
　李筌曰惜爵賞不與間諜令窺敵之動靜是爲不<lb/>
　仁之至也○杜牧曰言不能以厚利使間也○梅<lb/>
堯臣曰相守數年則七十萬家所費多矣而乃惜<lb/>
爵祿百金之微不以遺間釣情取勝是不仁之極<lb/>
　也○王晳曰恡財賞不用間也○張預曰相持且<lb/>
乆七十萬家財力一困不知恤此而反靳惜爵賞<lb/>
之細不以㗖間求索知敵情者不仁之甚也<lb/>
非人之將也<lb/>
<pb n="KR3a0015_SBCK_013-2b"/>
梅堯臣曰非將人成功者也<lb/>
非主之佐也<lb/>
　一本作非仁之佐也○梅堯臣曰非以仁佐國者<lb/>
也<lb/>
非勝之主也<lb/>
梅堯臣曰非致勝主利者也張預曰不可以將人<lb/>
　不可以佐主不可以主勝勤勤而言者嘆惜之也<lb/>
故明君賢將所以動而勝人成功出於衆者先知也<lb/>
李筌曰爲間也○杜牧曰知敵情也○梅堯臣曰<lb/>
主不妄動動必勝人將不茍功功必出衆所以者<lb/>
<pb n="KR3a0015_SBCK_013-3a"/>
　何也在預知敵情也○王晳曰先知敵情制勝如<lb/>
　神也○何氏曰周官士師掌邦諜蓋異國間伺之<lb/>
　謂也故兵家之有四機二權曰事幾曰智權皆善<lb/>
　用間諜者也故能敵人動靜我預知矣韋孝寛爲<lb/>
　驃騎大將軍鎮玉壁孝寛善於撫御能得人心所<lb/>
　遣間諜入齊者皆爲盡力亦有齊人得孝寛金貨<lb/>
　遥通書䟽故齊之動靜朝廷皆先知之時有主帥<lb/>
　許盆孝寛委以心膂令守一戌盆乃以城東入孝<lb/>
　寛怒遣諜取之俄而斬首而還其能致物情如此<lb/>
　又李達爲都督義州弘農等二十一防諸軍事毎<lb/>
<pb n="KR3a0015_SBCK_013-3b"/>
　厚撫境外之人使爲間諜敵中動靜必先知之至<lb/>
　有事泄𬒳誅戮者亦不以爲悔其得人心也如此<lb/>
　○張預曰先知敵情故動則勝人功業卓然超絶<lb/>
羣衆<lb/>
先知者不可取於鬼神<lb/>
　張預曰視之不見聽之不聞不可以禱祀而取<lb/>
不可象於事<lb/>
曹操曰不可以禱祀而求亦不可以事類而求也<lb/>
　○李筌曰不可取於鬼神象類唯間者能知敵之<lb/>
　情○杜牧曰象者類也言不可以他事比類而求<lb/>
<pb n="KR3a0015_SBCK_013-4a"/>
　○梅堯臣曰不可以卜筮知也不可以象類求也<lb/>
○張預曰不可以事之相類者擬象而求<lb/>
不可驗於度<lb/>
曹操曰不可以事數度也○李筌曰度數也夫長<lb/>
短闊狹逺近小大即可驗之於度數人之情僞度<lb/>
不能知也○梅堯臣曰不可以度數驗也言先知<lb/>
之難也○張預曰不可以度數推驗而知<lb/>
必取於人知敵之情者也<lb/>
曹操曰因人也○李筌曰因間人也○梅堯臣曰<lb/>
鬼神之情可以卜筮知形氣之物可以象類求天<lb/>
<pb n="KR3a0015_SBCK_013-4b"/>
地之理可以度數驗唯敵之情必由間者而後知<lb/>
也○張預曰鬼神象類度數皆不可以求先知必<lb/>
　因人而後知敵情也<lb/>
故用間有五有因間有内間有反間有死間有生間<lb/>
梅堯臣曰五間之名也○張預曰此五間之名因<lb/>
間當爲鄉間故下文云鄕間可得而使<lb/>
五間俱起莫知其道是謂神紀人君之寳也<lb/>
曹操曰同時任用五間也○李筌曰五間者因五<lb/>
人用之○杜牧曰五間俱起者敵人不知其情泄<lb/>
形露之道乃神鬼之綱紀人君之重寳也○梅堯<lb/>
<pb n="KR3a0015_SBCK_013-5a"/>
　臣曰五間俱起以間敵而莫知我用之之道是曰<lb/>
神妙之綱紀人君之所貴也○王晳曰五間俱起<lb/>
人不之測是用兵神妙之大紀人主之重寳也○<lb/>
賈林曰紀理也言敵人但莫知我以何道如通神<lb/>
　理也○張預曰五間循環而用人莫能測其理玆<lb/>
　乃神妙之綱紀人君之重寳也<lb/>
因間者因其鄕人而用之<lb/>
杜牧曰因敵鄕國之人而厚撫之使爲間也晉豫<lb/>
州刺史祖逖之鎮雍丘愛人下士雖踈交賤隷皆<lb/>
　恩禮而遇之河上堡因先有任子在胡者皆聽兩<lb/>
<pb n="KR3a0015_SBCK_013-5b"/>
　屬時遣游軍僞抄之明其未附諸塢王感戴胡有<lb/>
　異圖輙宻以聞前後尅獲蓋由於此西魏韋孝寛<lb/>
　使齊人斬許盆而來猶其義也○賈林曰讀因間<lb/>
　爲鄉間○杜佑曰因敵鄕人知敵表裏虚實之情<lb/>
　故就而用之可使伺候也○梅堯臣曰因其國人<lb/>
　利而使之○何氏曰如春秋時楚師伐宋九月不<lb/>
　服將去宋楚大夫申叔時曰築室反耕者宋必聽<lb/>
　命楚子從之宋人懼使華元夜入楚師登子反之<lb/>
　牀起之曰寡君使元以病告曰幣邑易子而食析<lb/>
　骸而㸑雖然城下之盟有以國斃不能從也去我<lb/>
<pb n="KR3a0015_SBCK_013-6a"/>
　三十里唯命是聽子反懼與之盟而告楚子退三<lb/>
　十里宋及楚平○張預曰因敵國人知其底裏就<lb/>
　而用之可使伺候也韋孝寛以金帛㗖齊人而齊<lb/>
　人遥通書䟽是也<lb/>
内間者因其官人而用之<lb/>
李筌曰因敵人失職之官魏用許攸也○杜牧曰<lb/>
敵之官人有賢而失職者有過而𬒳刑者亦有寵<lb/>
嬖而貪財者有屈在下位者有不得任使者有欲<lb/>
　因敗䘮以求展已之材能者翻覆變詐常持兩端<lb/>
之心者如此之官皆可以潜通問遺厚貺金帛而<lb/>
<pb n="KR3a0015_SBCK_013-6b"/>
　結之因求其國中之情察其謀我之事復間其君<lb/>
　臣使不和同也○杜佑曰因在其官失職者若形<lb/>
　戮之子孫與受罰之家也因其有隙就而用之○<lb/>
　梅堯臣曰因其官屬結而用之○何氏曰如益州<lb/>
　牧羅尚遣將隗伯攻蜀賊李雄於郫城互有勝負<lb/>
　雄乃募武都人朴泰鞭之見血使譎羅尚欲爲内<lb/>
　應以火爲期尚信之悉出精兵遣隗伯等率兵從<lb/>
　泰擊雄雄將李驤於道設伏泰以長梯倚城而舉<lb/>
　火伯軍見火起而爭縁梯泰又以繩汲上尚軍百<lb/>
　餘人皆斬之雄因放兵内外擊之大破尚軍此用<lb/>
<pb n="KR3a0015_SBCK_013-7a"/>
　内間之勢也又隋隂壽爲幽州總管高寳寧舉兵<lb/>
　反壽討之寳寧奔于磧北壽班師留開府成道昻<lb/>
　鎮之寳寧遣其子僧伽率輕騎掠城下而去尋引<lb/>
　契丹鞋鞨之衆來攻道昻苦戰連月乃退壽患之<lb/>
　於是重賄寳寧又遣人隂間其所親任者趙世模<lb/>
　王威等月餘世模率其衆降寳寧復走契丹爲其<lb/>
　麾下趙修羅所殺北邊遂安又唐太宗討竇建德<lb/>
　入武牢進薄其營多所傷殺凌敬進說曰宜悉兵<lb/>
　濟河攻取懷州河陽使重將居守更率衆鳴鼓建<lb/>
　旗踰太行入上黨先聲後實傳撽而定漸趨壷口<lb/>
<pb n="KR3a0015_SBCK_013-7b"/>
　稍駭蒲津收河東之地此䇿之上也行必有三利<lb/>
　一則入無人之境師有萬全二則拓土得兵三則<lb/>
　鄭圍自解建德將從之王世充之使長孫安世隂<lb/>
　齎金玉㗖其諸將以亂其謀衆咸進諌曰凌敬書<lb/>
　生耳豈可與言戰乎建德從之退而謝敬曰今衆<lb/>
　心甚銳此天賛我矣因此決戰必然大捷巳依衆<lb/>
　議不得從公言也敬固爭建德怒扶出馬於是悉<lb/>
　衆進逼武牢太宗按甲挫其銳建德中搶竄於牛<lb/>
　口渚車騎將軍白士讓楊武威生獲之又王翦爲<lb/>
　秦將攻趙趙使李牧司馬商禦之李牧數破走秦<lb/>
<pb n="KR3a0015_SBCK_013-8a"/>
　軍殺秦將桓齮翦惡之乃多與趙王寵臣郭開等<lb/>
金使爲反間曰李牧司馬商欲與秦廢趙以多取<lb/>
封於秦趙王疑之使趙䓤及顔聚伐將斬李牧廢<lb/>
　司馬商後三月翦因急擊趙大破殺趙葱虜趙王<lb/>
遷及其將顔聚也○張預曰因其失意之官或刑<lb/>
戮之子弟凡有隙者厚利使之晉任析公吳納子<lb/>
胥皆近之<lb/>
反間者因其敵間而用之<lb/>
李筌曰敵有間來窺我得失我厚賂之而令反爲<lb/>
我間也○杜牧曰敵有間來窺我我必先知之或<lb/>
<pb n="KR3a0015_SBCK_013-8b"/>
　厚賂誘之反爲我用或佯爲不覺示以僞情而縱<lb/>
　之則敵人之間反爲我用也陳平初爲漢王護軍<lb/>
　尉項羽圍於滎陽城漢王患之請割滎陽以西和<lb/>
　項王弗聽平曰顧楚有可亂者彼項王骨鯁之臣<lb/>
　亞父鍾離昧龍且周殷之屬不過數人耳大王能<lb/>
　出捐數萬斤金行反間間其君臣以疑其心項王<lb/>
　爲人意忌信䜛必内相誅漢因舉兵而攻之破楚<lb/>
　必矣漢王以爲然乃出黃金四萬斤與平恣所爲<lb/>
　不問出入平旣多以金縱反間於楚軍宣言諸將<lb/>
　鍾離昧等爲項王將功多矣然終不得利地而王<lb/>
<pb n="KR3a0015_SBCK_013-9a"/>
　欲與漢爲一以滅項氏分王其地項王果疑之使<lb/>
　使至漢漢爲太牢之具舉進見楚使卽陽驚曰吾<lb/>
　以爲亞父使乃項王使也復持去以惡草具進楚<lb/>
　使使歸具以報項王果大疑亞父亞父欲急擊下<lb/>
　榮陽城項王不信不肯聽亞父亞父聞項王疑之<lb/>
　乃大怒疽發而死卒用陳平之計滅楚也○梅堯<lb/>
　臣曰或以僞事紿之或以厚利㗖之○王晳曰反<lb/>
　間反爲我間也或留之使言其情又或示以詭形<lb/>
　而遣之○何氏曰如燕昭王以樂毅爲將破齊七<lb/>
　十餘城及惠王立與樂毅有隙齊將田單乃縱反<lb/>
<pb n="KR3a0015_SBCK_013-9b"/>
　間於燕宣言曰齊王巳死城之不㧞者二耳樂毅<lb/>
　畏誅而不敢歸以伐齊爲名實欲連兵南面而王<lb/>
　齊齊人未附故且緩卽墨以待其事齊人戍懼唯<lb/>
　恐他將之來卽墨殘矣燕王以爲然使騎劫代樂<lb/>
　毅燕人士卒離心單又縱反間曰吾懼燕人掘吾<lb/>
　城外冡墓戮辱先人燕軍從之即墨人激怒請戰<lb/>
　大破燕師所亡七十餘城悉復之又秦師圍趙閼<lb/>
　與趙將趙奢救之去趙國都三十里不進秦間來<lb/>
　奢善食遣之間以報秦將以爲奢師怯弱而止不<lb/>
　行奢隨而卷甲趨秦師擊破之又范睢爲秦昭王<lb/>
<pb n="KR3a0015_SBCK_013-10a"/>
　相使左庶長王齕攻韓取上黨上黨民走趙趙軍<lb/>
　長平齕因攻趙趙使廉頗將廉頗堅壁以待秦秦<lb/>
　數挑戰趙兵不出趙王數以爲讓而睢使人行千<lb/>
　金於趙爲反間曰秦之所惡獨畏趙括耳廉頗軍<lb/>
　易與且降矣趙王旣怒廉頗軍多亡失數敗又反<lb/>
　堅壁不戰又聞秦反間之言因使括代頗秦聞括<lb/>
　將以白起爲上將軍射殺括及坑降卒四十萬○<lb/>
　張預曰敵有間來或重賂厚禮以結之告以僞辭<lb/>
　或佯爲不知䟱而慢之示以虚事使之歸報則反<lb/>
　爲我利也趙奢善食秦間漢軍佯驚楚使是也<lb/>
<pb n="KR3a0015_SBCK_013-10b"/>
死間者爲誑事於外令吾間知之而傳於敵間也○<lb/>
李筌曰情詐爲不足信吾知之令吾動也間而待<lb/>
之此筌以待字爲非傳也○杜牧曰誰者詐也言<lb/>
吾間在敵未知事情我則詐立事跡令吾間憑其<lb/>
詐迹以輸誠於敵而得敵信也若吾進取與詐跡<lb/>
不同間者不能脫則爲敵所殺故曰死間也漢王<lb/>
使酈生說齊下之齊罷守備韓信因而襲之田横<lb/>
怒烹酈生此事相近○杜佑曰作誑詐之事於外<lb/>
　佯漏泄之使吾間知之吾間至敵中爲敵所得必<lb/>
　以誑事諭敵敵從而備之吾所行不然間則死矣<lb/>
<pb n="KR3a0015_SBCK_013-11a"/>
　又云敵間來聞我誑事以持歸然皆非所圖也二<lb/>
　間皆不能知幽深宻故曰死間也蕭世誠曰所獲<lb/>
　敵人及以判亡軍士有重罪繫者故爲貸免相勑<lb/>
　勿泄佯不祕宻令敵間竊聞之吾因縱之使亡亡<lb/>
　必歸敵必信焉往必死故曰死間梅堯臣曰以誑<lb/>
　告敵事乖必殺○王晳曰詐吾聞使敵得之間以<lb/>
　吾詐告敵事決必殺之也○何氏曰如戰國鄭武<lb/>
　公欲伐胡先以其子妻胡因問羣臣曰吾欲用兵<lb/>
　誰可伐者大夫關思期曰胡可武公怒而戮之曰<lb/>
　胡兄弟之國子言伐之何也胡君聞之以鄭爲親<lb/>
<pb n="KR3a0015_SBCK_013-11b"/>
　已不備鄭襲而取之此用死間之勢也又班超發<lb/>
　于闐諸國兵擊莎車龜玆二國場言兵少不敵罷<lb/>
　散乃隂緩生口歸以告龜玆王喜而不虞超卽潜<lb/>
　勒兵馳赴莎車大破降之斯亦同死間之勢又李<lb/>
　靖伐突厥頡利可汗以唐儉先在突厥結和親突<lb/>
　厥不備靖因掩擊破之○張預曰欲使敵人殺其<lb/>
　賢能乃令死士持虚僞以赴之吾間至敵爲彼所<lb/>
　得彼以誑事爲實必俱殺之我朝曹大尉嘗貸人<lb/>
　死使僞爲僧吞蠟彈入西夏至則爲其所囚僧以<lb/>
　彈告卽下之開讀乃所遺彼謀臣書也戎主怒誅<lb/>
<pb n="KR3a0015_SBCK_013-12a"/>
　其臣幷殺間僧此其義也然死間之事非一或使<lb/>
　吾間詣敵約和我反伐之則間者立死酈生烹於<lb/>
齊王唐儉殺於突厥是也<lb/>
生間者反報也<lb/>
　李筌曰往來之使○杜牧曰往來相通報也生間<lb/>
　者必取内明外愚形劣心壯趫捷勁勇閑於鄙事<lb/>
　能忍饑寒垢耻者爲之○賈林曰身則公行心乃<lb/>
　私覘往反報復常無所害故曰生間○杜佑曰擇<lb/>
　巳有賢材智謀能自開通於敵之親貴察其動靜<lb/>
　知其事計　所爲已知其實還以報我故曰生間<lb/>
<pb n="KR3a0015_SBCK_013-12b"/>
　○梅堯臣曰使智辨者往覘其情而以歸報也○<lb/>
　何氏曰如華元登子反之牀而歸又如隋達奚武<lb/>
　爲東秦刺史時齊神武趣沙苑太祖遣武覘之武<lb/>
　從三騎皆衣敵人衣服至日暮去營數百歩下馬<lb/>
　潜聽得其軍號因上馬歷營若警夜者有不如法<lb/>
　者往往撻之具知敵之情狀以告太祖太祖深嘉<lb/>
　焉遂破之○張預曰選智能之士往視敵情歸以<lb/>
　報我若婁敬知匈奴之强以告高祖之類然生間<lb/>
　之事亦衆或已欲退告敵以戰或巳欲戰告敵以<lb/>
　退若秦行人夜戒晉師曰來日請相見臾駢曰使<lb/>
<pb n="KR3a0015_SBCK_013-13a"/>
者目動而言肆懼我也秦果夜遁又吕延攻乞伏<lb/>
乾歸大敗之乾歸乃遣間稱東奔成紀延信而追<lb/>
　之耿稚曰告者視高而色動必有姦計延不從遂<lb/>
　爲所敗是也<lb/>
故三軍之事莫親於間<lb/>
　杜牧曰受辭指蹤在於卧内○杜佑曰若不親撫<lb/>
　重以禄賞則反爲敵用洩我情實○梅堯臣曰入<lb/>
　幄受詞最爲親近○王晳曰以腹心親結之○張<lb/>
　預曰三軍之士然皆親撫獨於間者以腹心相委<lb/>
　是最爲親宻也<lb/>
<pb n="KR3a0015_SBCK_013-13b"/>
賞莫厚於間<lb/>
杜佑曰以重賞賞之而頼其用○梅堯臣曰爵禄<lb/>
　金帛我無愛焉○王晳曰軍功之賞莫厚於此○<lb/>
　張預曰非高爵厚利不能使間陳平曰願出黃金<lb/>
　四十萬斤間楚君臣<lb/>
事莫宻於間<lb/>
　杜牧曰出口入耳也宻一作審○杜佑曰間事不<lb/>
　宻則爲已害　○梅堯臣曰幾事不宻則害成○<lb/>
　王晳曰獨將與謀○張預曰惟將與間得聞其事<lb/>
　非宻與<lb/>
<pb n="KR3a0015_SBCK_013-14a"/>
非聖智不能用間<lb/>
　杜牧曰先量間者之性誠實多智然後可用之厚<lb/>
　貌深情險於山川非聖人莫能知○梅堯臣曰知<lb/>
　其情僞辨其邪正則能用○王晳曰聖通而先識<lb/>
智明於事○張預曰聖則事無不通智則洞照幾<lb/>
　先然後能爲間事或曰聖智則能知人<lb/>
非仁義不能使間<lb/>
陳皥曰仁者有恩以及人義者得宜而制事主將<lb/>
者旣能仁結而義使則間者盡心而覘察樂爲我<lb/>
　用也○孟氏曰太公曰仁義著則賢者歸之賢者<lb/>
<pb n="KR3a0015_SBCK_013-14b"/>
　歸之則其間可用也○梅堯臣曰撫之以仁示之<lb/>
　以義則能使○王晳曰仁結其心義激其節仁義<lb/>
　使人有何不可○張預曰仁則不愛爵賞義則果<lb/>
決無疑旣㗖以厚利又待以至誠則間者竭力<lb/>
非微妙不能得間之實<lb/>
杜牧曰間亦有利於財寳不得敵之實情但將虚<lb/>
辭以赴我約此須用心淵妙乃能酌其情僞虚實<lb/>
　也○杜佑曰用意宻而不漏○梅堯臣曰防間反<lb/>
爲敵所使思慮故宜幾微臻妙○王晳曰謂間者<lb/>
　必性識微妙乃能得所間之事實○張預曰間以<lb/>
<pb n="KR3a0015_SBCK_013-15a"/>
　利害來告須用心淵微精妙乃能察其眞僞<lb/>
微哉微哉無所不用間也<lb/>
　杜牧曰言毎事皆須先知也○梅堯臣曰微之又<lb/>
微則何所不知○王晳曰丁寧之當事事知敵之<lb/>
情也○張預曰宻之又宻則事無巨細皆先知也<lb/>
間事未發而先聞者間與所告者皆死<lb/>
杜牧曰告者非誘間者則不得知間者之情殺之<lb/>
　可也○陳皥曰間者未發其事有人來告其聞者<lb/>
　所告者亦與間者俱殺以滅口無令敵人知之○<lb/>
梅堯臣曰殺間者惡其泄殺告者滅其言○何氏<lb/>
<pb n="KR3a0015_SBCK_013-15b"/>
　曰兵謀大事泄者當誅告人亦殺恐傳諸衆○張<lb/>
　預曰間敵之事謀定而未發忽有聞者來告必與<lb/>
　間俱殺之一惡其泄一滅其口秦已間趙不用廉<lb/>
頗秦乃以白起爲將令軍中曰有泄武安君將者<lb/>
斬此是已發其事尚不欲泄況未發乎<lb/>
凡軍之所欲擊城之所欲攻人之所欲殺必先知其<lb/>
守將左右謁者門者舎人之姓名令吾間必索知之<lb/>
李筌曰知其姓名則易取也○杜牧曰凡欲攻戰<lb/>
　先須知敵所用之人賢愚巧拙則量材以應之漢<lb/>
　王遣韓信曹參灌嬰擊魏豹問曰魏大將誰也對<lb/>
<pb n="KR3a0015_SBCK_013-16a"/>
　曰柏直漢王曰是口尚乳臭不能當韓信騎將誰<lb/>
　也曰馮敬曰是秦將馮無擇子也雖賢不能當灌<lb/>
　嬰歩卒將誰也曰項它曰是不能當曹參吾無患<lb/>
　矣○陳皥曰此言敵人左右姓名必須我先知之<lb/>
　或敵使間來我當使間去若不知其左右姓名則<lb/>
　不能成間者之說漢高伐秦至嶢關張良曰吾聞<lb/>
　其將賈竪爾可以私㗖之又曰其將雖曰欲和其<lb/>
　軍士未肯不如因其懈而擊之乃進兵擊破之又<lb/>
　宋華元夜登子反之床以告宋病若非素知門人<lb/>
　舎人左右姓名先使間導之又何由得登其床也<lb/>
<pb n="KR3a0015_SBCK_013-16b"/>
　○杜佑曰守謂官守軄任者謁告也主告事者也<lb/>
　門者守門者也舎人守舎之人也必先知之爲親<lb/>
　舊有急則呼之則不可不知亦因此知敵之情○<lb/>
　梅堯臣曰凡敵之左右前後之姓名皆須審省而<lb/>
　令吾間先知則吾間可行矣○王晳曰不可臨事<lb/>
　求也○張預曰守將守官任軄之將也謁者典賔<lb/>
　客之官也門者閽吏也舎人守舎之人也凡欲擊<lb/>
　其軍欲攻其城欲殺其人必先知此左右之姓名<lb/>
　則可也欲潜入其軍則呼其姓名而往若華元夜<lb/>
　登子反之床以告宋病杜元凱註引比文謂元用<lb/>
<pb n="KR3a0015_SBCK_013-17a"/>
此術得以自通是也又漢高祖入韓信卧内取其<lb/>
　印亦近之<lb/>
必索敵人之間來間我者因而利之導而舎之<lb/>
杜佑曰舍居止也令吾人遺以重利復遇而舎之<lb/>
　則可令詭其辭<lb/>
故反間可得而用也<lb/>
曹操曰舎居止也○杜牧曰敵間之來必誘以厚<lb/>
利而止舎之使爲我反間也○杜佑曰故能取敵<lb/>
之間而用之○梅堯臣曰必探索知敵之來間者<lb/>
因而利誘之引而舍止之然後可爲我反間也○<lb/>
<pb n="KR3a0015_SBCK_013-17b"/>
　王晳曰此留敵間以詢其情者也必謹舎之曲爲<lb/>
辯說深致情愛然後㗖以大利威以大刑自非至<lb/>
忠於其君王者皆爲我用矣○張預曰索求也求<lb/>
敵間之來窺我者因以厚利誘導而館舍之使反<lb/>
爲我間也言舎之者謂稽留其使也淹延旣乆論<lb/>
事必多我因得察敵之情下文言四間皆因反間<lb/>
　而知非乆留其人極論其事則何以悉知<lb/>
因是而知之故鄕間内間可得而使也<lb/>
杜牧曰若敵間以利導之尚可使爲我反間因此<lb/>
　乃知厚利亦可使鄕間内間也此言使間非利不<lb/>
<pb n="KR3a0015_SBCK_013-18a"/>
　可故上文云相守數年爭一日之勝而愛爵禄百<lb/>
　金不知敵情者不仁之至也下文皆同其義也○<lb/>
陳皥曰此說踈也言敵使間來以利啗之誘令止<lb/>
　舎因得敵之情因間内間可使反間誘而使之○<lb/>
　杜佑曰因反敵間而知敵情鄕間者皆可得使○<lb/>
　梅堯臣曰其國人之可使者其官人之可用者皆<lb/>
　因反間而知之○張預曰因是反間知彼鄕人之<lb/>
貪利者官人之有隙者誘而使之<lb/>
因是而知之故死間爲誑事可使告敵<lb/>
　張預曰因是反間知彼可誑之事使死間往告之<lb/>
<pb n="KR3a0015_SBCK_013-18b"/>
因是而知之故生間可使如期<lb/>
杜牧曰可使往來如期○陳皥曰言五間皆循環<lb/>
相因惟生間可使如期○杜佑曰因誑事而知敵<lb/>
情生間往返可使知其敵之腹心所在○梅堯臣<lb/>
　曰令吾間以誑告敵者須因反間而知敵之可誑<lb/>
也生間以利害覘敵情須因反間而知其踈宻則<lb/>
可往得實而歸如期也○張預曰因是反間知彼<lb/>
之情故生間可往復如期也<lb/>
五間之事主必知之<lb/>
李筌曰孫子殷勤於五間主切知之<lb/>
<pb n="KR3a0015_SBCK_013-19a"/>
知之必在於反間故反間不可不厚也<lb/>
　杜牧曰鄕間内間死間生間四間者皆因反間知<lb/>
　敵情而能用之故反間最切不可不厚也○杜佑<lb/>
　曰人主當知五間之用厚其禄豐其財而反間者<lb/>
　又五間之本事之要也故當在厚待○梅堯臣曰<lb/>
　五間之始皆因緣於反間故當厚遇之○張預曰<lb/>
　人主當用五間以知敵情然五間皆因反間而用<lb/>
　則是反間者豈可不厚待之耶<lb/>
昔殷之興也伊摯在夏<lb/>
曹操曰伊摯伊尹也<lb/>
<pb n="KR3a0015_SBCK_013-19b"/>
周之興也吕牙在殷<lb/>
曹操曰吕牙太公也○梅堯臣曰伊尹吕牙非叛<lb/>
於國也夏不能任而殷任之殷不能用而周用之<lb/>
其成大功者爲民也○何氏曰伊吕聖人之耦豈<lb/>
爲人間哉今孫子引之者言五間之用須上智之<lb/>
人如伊吕之才智者可以用間蓋重之之辭耳○<lb/>
張預曰伊尹夏臣也後歸于殷吕望殷臣也後歸<lb/>
于周伊吕相湯武以兵定天下者順乎天而應乎<lb/>
人也非同伯州犁之奔楚苗賁皇之適晉狐庸之<lb/>
在吳士㑹之居奏也<lb/>
<pb n="KR3a0015_SBCK_013-20a"/>
故惟明君賢將能以上智爲間者必成大功此兵之<lb/>
要三軍之所恃而動也<lb/>
　李筌曰孫子論兵始于計而終於間者蓋不以攻<lb/>
　爲主爲將者可不慎之哉○杜牧曰不知敵情軍<lb/>
　不可動知敵之情非間不可故曰三軍所恃而動<lb/>
李靖曰夫戰之取勝此豈求於天地在乎因人以<lb/>
成之歷觀古人之用間其妙非一卽有間其君者<lb/>
　有間其親者有間其賢者有間其能者有間其助<lb/>
　者有間其鄰好者有間其左右者有間其縱横者<lb/>
　故子貢史廖陳軫蘇秦張儀范睢等皆憑此而成<lb/>
<pb n="KR3a0015_SBCK_013-20b"/>
　功也且間之道有五焉有因其邑人使潜伺察而<lb/>
　致辭焉有因其仕子故洩虚假令告示焉有因敵<lb/>
　之使矯其事而返之焉有審擇賢能使覘彼向背<lb/>
　虚實而歸說之焉有佯緩罪戾微漏我僞情浮計<lb/>
　使亡報之焉凡此五間皆須隱祕重之以賞宻之<lb/>
　又宻始可行焉若敵有寵嬖任以腹心者我當使<lb/>
　間遺其珍玩恣其所欲順而旁誘之敵有重臣失<lb/>
　勢不滿其志者我則啗以厚利詭相親附採其情<lb/>
　實而致之敵有親貴左右多辭誇誕好論利害者<lb/>
　我則使間曲情尊奉厚遺珍寳揣其所間而反間<lb/>
<pb n="KR3a0015_SBCK_013-21a"/>
　之敵若使聘於我我則稽留其使令人與之共處<lb/>
　矯致慇<graphic n="KR2950" url="https://raw.githubusercontent.com/kanripo/KR-Gaiji/master/images/KR2950.png" mimeType="image/png"/>僞相親暱朝夕慰諭倍供珍味觀其辭<lb/>
　色而察之仍朝夕令使獨與巳伴居我遣聰耳者<lb/>
　潜於複壁中聽之使旣遲違恐彼恠責必是竊論<lb/>
　心事我知事計遣使用之且夫用間間人人亦用<lb/>
　間以間巳巳以宻往人以宻來理須獨察於心參<lb/>
　會於事則不失矣若敵人來欲候我虚實察我動<lb/>
　靜覘知事計而行其間者我當佯爲不覺舎止而<lb/>
　善飯之微以我僞言誑事示以前却期㑹則我之<lb/>
　所須爲彼之所失者因其有間而反間之彼若將<lb/>
<pb n="KR3a0015_SBCK_013-21b"/>
　我虚以爲實我卽乗之而得志矣夫水所以能濟<lb/>
　舟亦有因水而覆没者間所以能成功亦有憑間<lb/>
　而傾敗者若束髪事主當朝正色忠以盡節信以<lb/>
　竭誠不詭伏以自容不權宜以爲利雖有善間其<lb/>
　可用乎○陳皥曰晉伯州犁奔楚楚苗賁皇奔晉<lb/>
　及晉楚合戰於　陵苗賁皇在晉侯之側伯州犁<lb/>
　侍于楚王二人各言舊國長短之情然則晉所以<lb/>
　勝楚者楚所以敗者其故何也二子則有優劣也<lb/>
　是知用間之道間敵之情得不愼擇其人深究其<lb/>
　說也故上文云非聖智莫能用間者夫聖智知人<lb/>
<pb n="KR3a0015_SBCK_013-22a"/>
　人卽附之賢者受知則戮力爲効非聖非智必猜<lb/>
　必忌公道不啓仁義不施則義士賢人因而銜憤<lb/>
　此將上天不祐幽有鬼神設無人事之變恐有隂<lb/>
　誅之禍豈上智之士爲其用哉故上文云非仁義<lb/>
　莫能使間然則湯武之聖伊吕宜用伊吕獲用事<lb/>
　宜必濟聖賢一㑹交泰時乗道合乾坤功格寰宇<lb/>
　當其耕夫於畎畆釣叟於渭濵知我者誰能無念<lb/>
　也○賈林曰軍無五間如人之無耳目也○王晳<lb/>
　曰未知敵情者不可動也○張預曰用師之本在<lb/>
　知敵情故曰此兵之要也未知敵情則軍不可舉<lb/>
<pb n="KR3a0015_SBCK_013-22b"/>
　故曰三軍所恃而動也然處十三篇之末者蓋用<lb/>
　非兵之常也若計戰攻形勢虚實之類兵動則用<lb/>
　之至於火攻與間則有時而爲耳<lb/>
孫子集註卷之十三<lb/>
<pb n="KR3a0015_SBCK_013-23a"/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>五總志</head>
    <p>
<pb n="KR3j0109_WYG_000-1a"/>
欽定四庫全書　　　　　子部十<lb/>
　五總志　　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案五總志一卷宋吳坰撰坰仕履未<lb/>
　　　　詳前有自序題建炎庚戌避地無諸城書于<lb/>
　　　　蕭寺之道山亭書中有與蘇叔黨自太原至<lb/>
　　　　河外事又有靖康丙午于京兆祥符寓舍被<lb/>
　　　　掠亊葢自汴京從髙宗南渡者而第一條内<lb/>
<pb n="KR3j0109_WYG_000-1b"/>
　　　　載其大父事仁宗為御史嘗言大臣未報復<lb/>
　　　　上章乞斬姦臣以謝天下上大書鐵御史三<lb/>
　　　　字賜之又一條稱嘉州嵗貢茘枝紅桑等物<lb/>
　　　　大父為犍為令作三戒詩見意九重稱奬又<lb/>
　　　　載其父嘗居李邦直幕府及崇寧乙酉責居<lb/>
　　　　荆南諸事則亦元祐黨人之子孫而史籍闕<lb/>
　　　　畧其名已不可復攷矣其書皆紀所聞見雜<lb/>
　　　　事間及考證舊説取龜生五總靈而知事之<lb/>
<pb n="KR3j0109_WYG_000-2a"/>
　　　　語名之曰五總志中間極推重黄庭堅以為<lb/>
　　　　于詩人有開闢之功葢亦服膺江西流派者<lb/>
　　　　其引述故事得失互見如謂千字文勅員外<lb/>
　　　　製勅字當作梁當時帝王命令尚未稱勅又<lb/>
　　　　謂碧落碑有綘澤二通此類皆有考據至云<lb/>
　　　　漢髙據厠見大將軍不冠不見丞相以漢武<lb/>
　　　　帝待汲黯事誤作髙祖則疎舛亦未能免又<lb/>
　　　　他書皆稱駱賔王從徐敬業起兵事敗為僧<lb/>
<pb n="KR3j0109_WYG_000-2b"/>
　　　　靈𨼆寺為宋之問續桂子天香之句其説本<lb/>
　　　　舛駁不合而此書乃云賔王未顯時傭作杭<lb/>
　　　　州梵天寺一老僧苦吟不已賔王為足成之<lb/>
　　　　與他書所載稍為近理特不知其何據至于<lb/>
　　　　北宋瑣事紀録綦詳頗有足資㕘證者説郛<lb/>
　　　　載此書僅摘録數條此本與永樂大典所收<lb/>
　　　　者檢勘相合葢猶相傳之原本也乾隆四十<lb/>
　　　　四年正月恭校上<lb/>
<pb n="KR3j0109_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0109_WYG_000-4a"/>
五總志原序<lb/>
余雖蒙鄙固陋少従父師之訓於讀書業文不敢自弃<lb/>
昔嘗有意於著書立言以見于後世而憂患餘生艱棘<lb/>
百為方時搶攘顧逃生之不暇猶廢井不汲泥不食矣<lb/>
然於紬繹方冊與夫耳目所聞見有可紀述者尚未可<lb/>
結舌閣筆於是因事輒書雜以己語或以古證今亦不<lb/>
復列其次第非敢為書覬有補于遺忘龜生五總靈而<lb/>
知事古人譬諸老于學而不斁者心竊慕之因志其首<lb/>
<pb n="KR3j0109_WYG_000-4b"/>
曰五總且將求當世之能文章者丐叙以紀之庶幾託<lb/>
斯文以増重也建炎庚戌上已前一日避地無諸城書<lb/>
於蕭寺之道山亭<lb/>
</p>
<p>
</p>
  </div>
</body>
</text>
</TEI>
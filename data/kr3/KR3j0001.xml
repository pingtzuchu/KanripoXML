<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>鬻子</head>
    <p>
<pb n="KR3j0001_WYG_001-1a"/>
欽定四庫全書<lb/>
　鬻子　　　　　　　　　唐　逄行珪　注<lb/>
　　撰吏五帝三王傳政乙第五<lb/>
　　　撰具也吏者為政之具也又撰博也言王者布<lb/>
　　　政施令其在博求於良吏也賢者舉之不賢者<lb/>
　　　不預言五帝三王政道可以百代傳行者乙次<lb/>
　　　於甲以此明政之次也<lb/>
政曰<lb/>
<pb n="KR3j0001_WYG_001-1b"/>
　政者法教也此明帝王之政事以為法教可稱也<lb/>
君子不與人謀之則已矣<lb/>
　言君子修於内理於外端其形正其影體真徳之安<lb/>
　守冲妙之機言出以成教方謀事必為法則茍於政<lb/>
　而不預豈安為之哉所以止也<lb/>
若與人謀之則非道無由也<lb/>
　君子不與人謀則已矣若與人謀務存大道而言之<lb/>
　不以違道飾非不以茍命求王由用也<lb/>
<pb n="KR3j0001_WYG_001-2a"/>
故君子之謀能必用道<lb/>
　君子終日言之而不離體要謀於政事而咸由於道<lb/>
　故同於道者道亦得之非道之言君子不用也<lb/>
而不能必見受<lb/>
　衆目視於偽不留視於真衆心耀於名不能察於實<lb/>
　夫庸主必惑於衆豈能受於道教哉故君子之道不<lb/>
　必見納也<lb/>
能必忠<lb/>
<pb n="KR3j0001_WYG_001-2b"/>
　盡心論道而必竭忠盡道言不邪譎也<lb/>
而不能必入<lb/>
　盡忠論道聖君必納庸主所難故有道之君上下親<lb/>
　愛忠讜進用智術無隠以石投水何齟齬哉而不明<lb/>
　之主君臣疏忌小人侍側端正棄遺諂佞是親忠信<lb/>
　不用掩目而視豈不惑歟必忠言之不入也<lb/>
能必信<lb/>
　言君子不茍合不妄言正色端辭澄清真實必存之<lb/>
<pb n="KR3j0001_WYG_001-3a"/>
　於信也<lb/>
而不能必見信<lb/>
　信言不美而合於道庸主惑於衆邪豈信用君子之<lb/>
　言乎言不以見信也<lb/>
君子非人者不出之於辭而施之於行<lb/>
　言君子但為善將以攻惡善不自是惡不非人施之<lb/>
　於行不顯之於言説<lb/>
故非非者行是<lb/>
<pb n="KR3j0001_WYG_001-3b"/>
　言是非於人是所同也非於人者人亦非之君子将<lb/>
　非於人終不以非非人自行是道以論彼之非<lb/>
惡惡者行善<lb/>
　善惡在身是所共也君子務善以攻惡不以惡惡於<lb/>
　人所以彰惡於行善道也<lb/>
而道論人<lb/>
　謀事必忠出言必信行善以攻惡顯是而明非不茍<lb/>
　求所以知而道徳自明也<lb/>
<pb n="KR3j0001_WYG_001-4a"/>
　　大道文王問第八<lb/>
　　　夫道者覆天地廓四方斥八極髙而無際深不<lb/>
　　　可測綿六合横四維不可以言象盡不可以指<lb/>
　　　示説應無間之迹終政教之端包萬物之形彰<lb/>
　　　三光之外為而不有行而不見有道之王動而<lb/>
　　　同之妙用無窮故謂之大文王因用無窮故謂<lb/>
　　　之大師聞道可為永則因以名篇也<lb/>
政曰昔者文王問於鬻子<lb/>
<pb n="KR3j0001_WYG_001-4b"/>
　昔者言往日也雖臨馭億兆而不獨專從師問道以<lb/>
　求政術之門<lb/>
敢問人有大忘乎<lb/>
　尊師道故曰敢問文王思存大道以終政事心迹在<lb/>
　於經逺所以先問於大忘也<lb/>
對曰有<lb/>
　鬻子前答文王言有大忘也<lb/>
文王曰敢問大忘奈何<lb/>
<pb n="KR3j0001_WYG_001-5a"/>
　鬻子前不即以指答者故引成文王之問文王欲熊<lb/>
　終大忘之理故曰其事奈何矣<lb/>
鬻子曰知其身之惡而不改也以賊其身乃喪其軀<lb/>
　過則勿憚改終日不為惡惡去於身也豈但墨面髠<lb/>
　髮是為形食哉故其蚩尤見誅四㐫就戮夏癸絶祀<lb/>
　商辛覆宗賊身害軀破家失國其行如此是為大忘也<lb/>
其行如此是謂之大忘<lb/>
　終成所答之事<lb/>
<pb n="KR3j0001_WYG_001-5b"/>
　　貴道五帝三王周政乙第五<lb/>
　　　夫為政以徳必貴於道為化國之福焉當文王<lb/>
　　　之時而通稱三王者據近以及逺明道以同也<lb/>
　　　周者合也備也言五帝三王貴道其政能合若<lb/>
　　　一也而無所不備也<lb/>
昔之帝王<lb/>
　昔者在昔貴道徳之帝王稱昔者以逺喻近為之勸<lb/>
　也<lb/>
<pb n="KR3j0001_WYG_001-6a"/>
所以為明者以其吏也<lb/>
　言帝王而有聖明之稱者皆委賢吏在顯職故道化<lb/>
　興而萬國寧明聖不獨運也<lb/>
昔之君子其所以為功者以其民也<lb/>
　民惟邦本得衆斯昌建極乗時必資兆庶人効其力<lb/>
　以成其功也<lb/>
力生於神<lb/>
　生者有國必先靈祐皇天上帝社稷山川神迹𤣥符<lb/>
<pb n="KR3j0001_WYG_001-6b"/>
　無不來㑹成湯降神受夏大命武王夢神遂大戡殷<lb/>
　夫𡨕運兩儀鼔動萬物豈有使之然哉莫不大化於<lb/>
　自然𤣥應而義用造之非我理自相符故曰力生於<lb/>
　神者也<lb/>
而功最於吏<lb/>
　王者發政施令而不自為必屬賢能以任使之故天<lb/>
　下和平人知所保此賢吏善最之功也<lb/>
福歸於君<lb/>
<pb n="KR3j0001_WYG_001-7a"/>
　俊徳在官盡心竭力人敦其道俗順其教上下相親<lb/>
　而徳交歸焉國士平康而為君之福者也<lb/>
昔者五帝之治天下也<lb/>
　五帝謂黄帝顓頊髙辛唐虞也<lb/>
其道昭昭若日月之明然若以晝代夜然<lb/>
　日月運明明不私照必須幽顯始終不息故昭昭然<lb/>
　所不舍也夫聖人與天地合徳日月齊明道大不淪<lb/>
　可以耑逺也<lb/>
<pb n="KR3j0001_WYG_001-7b"/>
故其道若首然萬世為福萬世為教者唯從黄帝以下<lb/>
舜禹以上而已矣<lb/>
　首者始也言五帝之道常為萬代之始後之不能加<lb/>
　也夫黄帝始垂衣裳造書契置史官為舟楫以濟不<lb/>
　通服牛乗馬立棟宇重門擊柝以待暴客為杵臼以<lb/>
　利萬姓作弧矢以威天下造律管興封禪顓頊平九<lb/>
　黎之亂人神不雜萬物有序髙辛氏作鞉鞞鐘鼓莞<lb/>
　席帝堯茅茨不剪土階三尺夏日葛衣冬日鹿裘蕩<lb/>
<pb n="KR3j0001_WYG_001-8a"/>
　蕩乎民無能名焉巍巍乎其有成功也帝舜少而至<lb/>
　孝堯聞聰明而用之舜乃舉禹為司空以平水土棄<lb/>
　為后稷以播百穀卨為司徒以教百姓臯陶為士師<lb/>
　以理獄訟垂為共工以典衆作伯益作朕虞以育草木伯<lb/>
　夷為秩宗以典三禮夔為樂正以和神人舜彈五絃<lb/>
　之琴歌南風之詩夏禹櫛風沐雨冠履不顧敷九土<lb/>
　乗四載鑿龍門闢伊闕道百川建萬國微禹之功人<lb/>
　皆魚矣帝王之功莫此為盛故百代不易為福為教<lb/>
<pb n="KR3j0001_WYG_001-8b"/>
　也<lb/>
君王欲縁五帝之道而不失則可以長久<lb/>
　言君王但因循五帝之道而常行用無所為替則可<lb/>
　以長保宗廟社稷以為人始也<lb/>
　　守道五帝三王周政甲第四<lb/>
　　　執大象而天下往明道不往則道不可暫離所<lb/>
　　　也<lb/>
聖人在上賢士百里而有一人則猶無有也<lb/>
<pb n="KR3j0001_WYG_001-9a"/>
　言聖王在上化被蒼生徳周萬物雖百里而有一賢<lb/>
　士以聖道廣宣賢迹不見其賢雖多則若無有也<lb/>
王道衰微暴亂在上賢士千里而有一人則猶比肩也<lb/>
　王道衰㣲暴虐亂政人皆思徳雖千里有一賢士<lb/>
　其若比肩言賢人不可得也<lb/>
　　撰吏五帝三王傳政乙第三<lb/>
　　　帝王所以安國家行政教其在良吏乎言必博<lb/>
　　　廣以取也<lb/>
<pb n="KR3j0001_WYG_001-9b"/>
政曰民者賢不肖之杖也賢不肖皆具焉<lb/>
　賢者徳行之名不肖者頑嚚之謂夫賢與不肖見於<lb/>
　行此二者同出於性而異名皆杖於最靈各有定分<lb/>
　矣天下之廣黎庶之衆賢與不肖自皆具焉<lb/>
故賢人得賢不肖人休焉<lb/>
　言賢者不自求進而材為時須王者必任賢人所以<lb/>
　得也不肖者非自求退而行無所取不登政事是以<lb/>
　休廢也<lb/>
<pb n="KR3j0001_WYG_001-10a"/>
杖能側焉<lb/>
　有過人之智必矜其能恃能矜智必違道輕躁所至<lb/>
　危僻故曰杖能側焉<lb/>
忠信飾焉<lb/>
　懐盡忠之節必修於道脩身貴真履行務實由於正<lb/>
　路禮義仁信以文飾其身也故曰忠信飾焉<lb/>
民者積愚也<lb/>
　𡨕然無知愚之謂也<lb/>
<pb n="KR3j0001_WYG_001-10b"/>
雖愚明主撰吏焉必使民興焉<lb/>
　言明主推心於人以取良吏而不獨任也<lb/>
士民與之明上舉之<lb/>
　得於衆心善於政事上所以舉用之也<lb/>
士民苦之明上去之<lb/>
　如苦人者賢愚之間政既不與所以斥去之也<lb/>
故王者取吏不忘必使民唱然後和<lb/>
　人主總羣謀以觀衆知明以探風聲察於下言以求<lb/>
<pb n="KR3j0001_WYG_001-11a"/>
　得失取賢人以宣政化推已取賢唯聖者能之<lb/>
民者吏之程也<lb/>
　程法式也知之在下是故取吏之法式察之於衆庶<lb/>
　人者若之也<lb/>
察吏於民然後随<lb/>
　人與之主舉之人若之主去之此随之也<lb/>
政曰民者至卑也<lb/>
　極卑下也<lb/>
<pb n="KR3j0001_WYG_001-11b"/>
而使之取吏焉必取所愛<lb/>
　聖主不違人以獨用也<lb/>
故十人愛之則十人之吏也百人愛之則百人之吏也<lb/>
千人愛之則千人之吏也萬人愛之則萬人之吏也<lb/>
　自此已上皆言人之情好之徳行各有所愛樂之多<lb/>
　少殊别也<lb/>
故萬人之吏撰卿相矣<lb/>
　人愛之多則必堪為政事赫赫師尹民具爾瞻主之<lb/>
<pb n="KR3j0001_WYG_001-12a"/>
　所拔不可失賢也<lb/>
卿相者諸侯之丞也<lb/>
　卿相者人主之杖故為諸侯之丞也<lb/>
故封侯之土秩出焉<lb/>
　賢者得之列土封疆得自家臣故曰秩出焉<lb/>
卿相者侯之本也<lb/>
　政之興亡在於卿相得賢者和輯失賢者妬散故為<lb/>
　侯之職在卿相也<lb/>
<pb n="KR3j0001_WYG_001-12b"/>
　　曲阜魯周公政甲第十四<lb/>
　　　曲阜之地方七百里少昊之墟是魯周公所封<lb/>
　　　之邑以周公禆益政禮故稱之以為篇耳<lb/>
政曰昔者魯周公曰吾聞之於政也<lb/>
　稱周公之言以明政者也<lb/>
知善不行者謂之狂<lb/>
　善者體道懐徳也人主行善於上百姓變善於下堯<lb/>
　之日比屋可封知善道之為善而不行用者是狂悖<lb/>
<pb n="KR3j0001_WYG_001-13a"/>
　之人也<lb/>
知惡不改者謂之惑<lb/>
　惡者賊以喪軀人主為惡於上則百姓為惡而不悛<lb/>
　者是昏惑之人也<lb/>
夫狂與惑者聖王之戒也<lb/>
　知善而不行知惡而不改必至狂惑者此聖王之明<lb/>
　戒也<lb/>
　　道符五帝三王傳政甲第二<lb/>
<pb n="KR3j0001_WYG_001-13b"/>
　　　夫開國崇基必先於道道既符合無往不真影<lb/>
　　　響相同自然合應甲者先於乙也<lb/>
不肖者不自謂不肖也<lb/>
　肖者類也言不類不似也自知賢不肖是為明也不<lb/>
　似之人豈自稱哉言不知也<lb/>
而不肖見於行<lb/>
　丹朱傲虐無捨晝夜頟頟肆惡曽無休息此則見於<lb/>
　外不以隠㣲者也<lb/>
<pb n="KR3j0001_WYG_001-14a"/>
雖自謂賢人猶謂之不肖也<lb/>
　不肖者豈自謂不肖哉以賢者視之不肖之迹見矣<lb/>
　雖以彼賢以自賢人豈以為賢乎<lb/>
愚者不自謂愚而愚見於言<lb/>
　昧道不徳之人豈自稱其愚䝉哉而愚迹見於辭説<lb/>
　也<lb/>
雖自謂智人猶謂之愚<lb/>
　愚者豈自以為愚哉以智視之愚迹見矣雖以彼智<lb/>
<pb n="KR3j0001_WYG_001-14b"/>
　以自智人豈以為智乎<lb/>
　　數始五帝治天下第七<lb/>
　　　言帝者年數之始以記其佐帝及升位之年數<lb/>
　　　也天下者豈可忘理哉亦由積徳累業以有之<lb/>
　　　也言五帝之道相緣為政故同稱之也<lb/>
昔者帝顓頊<lb/>
　黄帝正妃曰嫘祖生昌意昌意生顓頊為髙陽氏在<lb/>
　位七十八年<lb/>
<pb n="KR3j0001_WYG_001-15a"/>
年十五而佐黄帝<lb/>
　軒轅氏少昊次子父曰帝鴻氏母曰附寳見大電光<lb/>
　繞北斗樞星照野感而孕二十四月生以土徳王故<lb/>
　曰黄帝在位百年顓頊自幼年以翼佐黄帝也<lb/>
二十而治天下<lb/>
　升為天子也<lb/>
其治天下也上緣黄帝之道而行之<lb/>
　因修黄帝之道而行其政令不改革也<lb/>
<pb n="KR3j0001_WYG_001-15b"/>
學黄帝之道而常之<lb/>
　比迹不及所以效也效其通道而常用之<lb/>
昔者帝嚳<lb/>
　黄帝正妃生𤣥囂𤣥囂之子生帝嚳徳日新故曰髙<lb/>
　辛在位七十上賓<lb/>
年十五而佐帝顓頊三十而治天下<lb/>
　佐顓頊以理天下三十而升為帝也<lb/>
其治天下也上緣黄帝之道而明之<lb/>
<pb n="KR3j0001_WYG_001-16a"/>
　言徳稍下不能盡行黄帝之道但明之而已矣<lb/>
學帝顓頊之道而行之<lb/>
　政教所為效顓頊而行其言不能常習之也<lb/>
　　禹政第六<lb/>
　　　伯禹夏后氏言禹功錫𤣥圭徳諧元始仁賢立<lb/>
　　　政以致太平可為法則故以名篇矣<lb/>
禹之治天下也<lb/>
　黄帝𤣥孫祖顓頊姓姒名文命字髙宻在位九年受<lb/>
<pb n="KR3j0001_WYG_001-16b"/>
　禪成功曰禹受舜禪以臨天下<lb/>
得臯陶得杜子業得既子得施子黯得季子寗得然子<lb/>
堪得輕子玉<lb/>
　此以上七大夫之姓名也<lb/>
得七大夫以佐其身以治天下而天下治<lb/>
　言帝王獨治天下雖則聖徳皆俟賢佐以輔之故得<lb/>
　天下乂安也<lb/>
　　湯政天下至紂第七<lb/>
<pb n="KR3j0001_WYG_001-17a"/>
　　　言成湯放無道之桀以統萬機而理天下得賢<lb/>
　　　大夫贊佐而致太平至紂昏惑以失國故終始<lb/>
　　　書之以名篇<lb/>
湯之治天下也<lb/>
　湯姓子名履字天乙除虐去殘曰湯征葛伯放桀順<lb/>
　取天下以理也<lb/>
得慶輔伊尹湟里且東門蝡南門蜧西門疪北門側<lb/>
　伊尹有莘氏媵臣以為相東門等並姓名也<lb/>
<pb n="KR3j0001_WYG_001-17b"/>
得七大夫佐以治天下而天下治<lb/>
　七大夫皆有賢行斥救弼諧故得天下咸乂也<lb/>
二十七世<lb/>
　自湯至紂父子兄弟相承二十七代也<lb/>
積歳五百七十六嵗至紂<lb/>
　夏曰嵗此除即位之年也<lb/>
　　上禹政第六<lb/>
　　　以五聲聽政克勤于邦可以為上也<lb/>
<pb n="KR3j0001_WYG_001-18a"/>
禹之治天下也以五聲聴<lb/>
　九重幽深下言難達所欲百姓反斥救之事故懸置<lb/>
　五聲招之以聽政也<lb/>
門懸鐘鼔鐸磬<lb/>
　懸之於簨簴也<lb/>
而置鞀<lb/>
　置於地也<lb/>
以得四海之士<lb/>
<pb n="KR3j0001_WYG_001-18b"/>
　四海之士有進其言者必造五聲以揮撃傳聞也<lb/>
為銘於簨簴<lb/>
　懸樂器之具刻銘於其上也<lb/>
曰教寡人以道者撃鼓<lb/>
　鼓以動物故動合於道也<lb/>
教寡人以義者撃鐘<lb/>
　鐘金聲也以合於義故教義者撃鐘也<lb/>
教寡人以事者振鐸<lb/>
<pb n="KR3j0001_WYG_001-19a"/>
　鐸金鈴木舌也所以事務有可行為所欲言者以振<lb/>
　鐸也<lb/>
語寡人以憂者撃磬<lb/>
　憂者聲悲磬聲消燥而近於悲故憂而撃磬也<lb/>
教寡人以獄訟者揮鞀此之謂五聲<lb/>
　獄訟之事務於疾速故揮鞀以陳之此以上並銘於<lb/>
　簨簴之大也<lb/>
是以禹嘗據一饋而七十起日中而不暇飽食<lb/>
<pb n="KR3j0001_WYG_001-19b"/>
　急於政事無暇安於一食所以示接士之急也<lb/>
曰吾猶恐四海之士留於道路<lb/>
　常行之處非所宜留也<lb/>
是以四海之士皆至<lb/>
　事必得道必合上下應㑹無不至也<lb/>
是以禹當朝廷間也可以羅爵<lb/>
　不暇飽食聽政不疲朝廷閒静然後無事也<lb/>
　　道符五帝三王傳政甲第五<lb/>
<pb n="KR3j0001_WYG_001-20a"/>
　　　夫君子将入其職旭旭然如日初出光昭昭然人<lb/>
　　　保其福既去暗暗然人失其教此得政典符合<lb/>
　　　之謂也<lb/>
夫國者卿相世賢者有之<lb/>
　有國則有卿相賢徳者卿相之具人與之王用之不<lb/>
　賢者豈能用之哉<lb/>
有國無國智者治之<lb/>
　夫有國者豈自寧豈自亂也所以安者智謀之力也<lb/>
<pb n="KR3j0001_WYG_001-20b"/>
智者非一日之志<lb/>
　積功累業行道不倦以成其志<lb/>
治者非一日之謀<lb/>
　謀者心思也樹徳以為尚寛重道修政作教以至誠<lb/>
　平之咨謀非一日之所能致也<lb/>
治志治謀在於帝王然後民知所保<lb/>
　夫君上有道化行於下逺近慕義四境無虞百姓淳<lb/>
　和盗賊屏息故人知所安也<lb/>
<pb n="KR3j0001_WYG_001-21a"/>
而知所避<lb/>
　富貴貧賤不相犯仁義禮智由其門無違政教下民<lb/>
　為福是知所避也<lb/>
發教施令為天下福者謂之道<lb/>
　先之以博愛陳之以徳義先之以敬讓道之以禮樂<lb/>
　不奪民時不干民利故得禍亂不作為福之道此之<lb/>
　謂歟<lb/>
上下相親謂之和<lb/>
<pb n="KR3j0001_WYG_001-21b"/>
　至徳以教之要道以治之上下同心是謂和矣<lb/>
民不求而得所欲謂之信<lb/>
　日出而作日沒而息不勞於事不苦煩苛甘其食安<lb/>
　其居樂其業此豈外求之哉上有行道之君是所致<lb/>
　者可謂之大信矣<lb/>
除去天下之害謂之仁<lb/>
　兼愛萬物慈惻外施至若成湯征葛伯放桀於南巢<lb/>
　夏禹之别導山川置立州國故得天下免於暴亂百<lb/>
<pb n="KR3j0001_WYG_001-22a"/>
　姓宅其所居仁逺乎哉斯仁至也<lb/>
仁與信和與道帝王之器<lb/>
　此四者帝王有天下之器所以樂用也茍有違之而<lb/>
　天下離叛非其所有也<lb/>
凡萬物皆有器<lb/>
　所用利之是以為器而違其用豈得其器哉<lb/>
故欲有為不行其器者雖欲有為不成<lb/>
　惟名與器不可假人其所營為必以其器用得其用<lb/>
<pb n="KR3j0001_WYG_001-22b"/>
　也故違之不行其器於利逺矣豈有成哉<lb/>
諸侯之欲王者亦然不用帝王之器者不成<lb/>
　言天下之大神器之重非其王者難以處王之器而<lb/>
　未可以宰割必行仁與信和與道然後可招懐萬姓<lb/>
　奄有四維西伯以敬讓興邦南陽以仁道得政非其<lb/>
　人也豈妄成之哉<lb/>
　　湯政湯治天下理第七<lb/>
　　　天地設而萬物生隂陽化而四時定分則統理<lb/>
<pb n="KR3j0001_WYG_001-23a"/>
　　　為政之方極於始終可成法則也<lb/>
天地闢而萬物生<lb/>
　乾其静也專一其動也正直坤其静也翕斂其動也開<lb/>
　闢是以廣大而生萬物也<lb/>
萬物生而人為政焉<lb/>
　政也者所以正於天地也言天地生萬物不能相使<lb/>
　不能相制須人以為政以正之無其政也則萬物不<lb/>
　理也<lb/>
<pb n="KR3j0001_WYG_001-23b"/>
物不能生而無殺也<lb/>
　言天地能生而不能無殺<lb/>
唯天地之所以殺人不能生<lb/>
　天之能生唯天殺之可也夫唯天殺之人豈生之哉<lb/>
　是不能生之也<lb/>
人化而為善<lb/>
　萬物之中人其為貴化而為善理亦天常也<lb/>
獸化而為惡<lb/>
<pb n="KR3j0001_WYG_001-24a"/>
　禀氣以生不有知識非人之類豈不惡哉<lb/>
人而不善者謂之獸<lb/>
　人化而為善是為天常今為不善者與彼飛虚渡實<lb/>
　亦何以異矣<lb/>
有天然後有地<lb/>
　天在於上地在於下先天後地理亦自然<lb/>
有地然後有别<lb/>
　三才克定萬物區别<lb/>
<pb n="KR3j0001_WYG_001-24b"/>
有别然後有義<lb/>
　夫婦之義著君臣之義彰也<lb/>
有義然後有教<lb/>
　百官立政教行父子存家設教所以效達於上也<lb/>
有教然後有道<lb/>
　教迹既彰約之以道苛乖其道物無以安<lb/>
有道然後有理<lb/>
　事名各立而理自存<lb/>
<pb n="KR3j0001_WYG_001-25a"/>
有理然後有數<lb/>
　名理既彰數統之矣夫數以一終十乃至千萬九九<lb/>
　之數天之運度亦數之義也<lb/>
日有冥有旦有晝有夜然後以為數<lb/>
　天有三百六十度一日一度三百六十日一周天一<lb/>
　日之中晝夜百刻以定之為數也<lb/>
月一盈一虧月合月離以數紀<lb/>
　一嵗之中有十二月一月有盈有虧日月或合於次<lb/>
<pb n="KR3j0001_WYG_001-25b"/>
　或離於次終於一嵗日窮於次月窮於紀星迴於天<lb/>
　數将㡬終此則日月星辰運行至十二月皆周匝於<lb/>
　故處紀猶㑹者也<lb/>
四者皆陳以為數治<lb/>
　春夏秋冬各統於一嵗之日月也此以上為政之道<lb/>
　當法則也<lb/>
政者衛也始終之謂衛<lb/>
　政者正也所以正理天下以為之天周衛始化之終<lb/>
<pb n="KR3j0001_WYG_001-26a"/>
　安之無得之也<lb/>
　　慎誅魯周公第六<lb/>
　　　刑法有倫宜於時政好生之徳理適典章故明<lb/>
　　　聖之資輔成周室誡勸之道所得稱言國之大<lb/>
　　　經在於賞罰二者或替将何訓焉可為政先故<lb/>
　　　紀之為篇目矣<lb/>
昔者<lb/>
　此昔者往日之辭也<lb/>
<pb n="KR3j0001_WYG_001-26b"/>
魯周公使康叔往守於殷<lb/>
　康叔周公母弟也衛三監之地殷人數叛故使賢以<lb/>
　弟往也<lb/>
戒之曰與殺不辜寧失有罪<lb/>
　人命所懸理須詳正夫刑或濫其何則焉故不可輕<lb/>
　殺不辜寧可失於有罪此亦寛仁之道也<lb/>
無有無罪而見誅<lb/>
　罰而不明雖刑不禁言罰必施於有罪也<lb/>
<pb n="KR3j0001_WYG_001-27a"/>
無有有功而不賞<lb/>
　賞而不明雖賞不勸言賞必加於有功也<lb/>
戒之封<lb/>
　重稱戒者所以示於殷勤封康叔名也<lb/>
誅賞之慎焉<lb/>
　誅賞者國之柄也怒而加誅未必當罪喜而行賞未<lb/>
　必當功賞僭則懼及於淫誅濫則懼及於善賞得其<lb/>
　功則賢人以勸罰得其辜則姦人以息此不可不審<lb/>
<pb n="KR3j0001_WYG_001-27b"/>
　慎之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鬻子<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>農書</head>
    <p>
<pb n="KR3d0002_WYG_000-1a"/>
欽定四庫全書　　　　子部四<lb/>
　農書　　　　　　　　農家類<lb/>
　　提要<lb/>
　　　　<hi>臣</hi>等謹案農書三卷影宋抄本題曰陳旉撰<lb/>
　　　　宋史藝文志亦同陳振孫書錄解題作西山<lb/>
　　　　隠居全真子陳雱撰未詳何人永樂大典所<lb/>
　　　　載則作陳敷考漢郊祀歌朱明旉與顔師古<lb/>
　　　　注曰旉古敷字永樂大典盖改古文從今文<lb/>
<pb n="KR3d0002_WYG_000-1b"/>
　　　　陳氏作雱則字形相近而誤也首有自序佚<lb/>
　　　　其前二頁末有洪興祖後序及旉自䟦興祖<lb/>
　　　　序稱西山陳居士於六經諸子百家之書釋<lb/>
　　　　老氏黄帝神農氏之學貫穿出入往往成誦<lb/>
　　　　下至術數小道亦精其能平生讀書不求仕<lb/>
　　　　進所至即種藥治圃以自給又稱其紹興己<lb/>
　　　　巳年七十四則南北宋間處士也自䟦云此<lb/>
　　　　書成於紹興十九年真州雖曾刋行而當時<lb/>
<pb n="KR3d0002_WYG_000-2a"/>
　　　　傳者失真首尾顛倒意義不貫者甚多又為<lb/>
　　　　或人不曉㫖趣妄自刪改徒事絺章繪句而<lb/>
　　　　理致乖越故取家藏副本繕寫成帙以待當<lb/>
　　　　世之君子採取以獻於上則興祖所刋之本<lb/>
　　　　有所㸃竄旉盖不以為然其自序又稱此書<lb/>
　　　　非騰口空言誇張盗名如齊民要術四時纂<lb/>
　　　　要迂踈不適用之比其自命殊髙今觀其書<lb/>
　　　　上卷泛言農事中卷論養牛下卷論養蠶大<lb/>
<pb n="KR3d0002_WYG_000-2b"/>
　　　　抵泛陳大要引經史以證明之虚論多而實<lb/>
　　　　事少殊不及齊民要術之典賅詳明遽詆前<lb/>
　　　　人殊不自量然所言亦頗有入理者宋人舊<lb/>
　　　　帙久無刋本姑存備一家可也末有蠶書一<lb/>
　　　　卷宋秦湛撰湛字處度髙郵人秦觀之子也<lb/>
　　　　所言蠶事頗詳宋志與旉書各著錄不知何<lb/>
　　　　人以綴旉後合為一編其説與旉書下篇可<lb/>
　　　　以互相補苴今亦仍並錄之焉乾隆四十六<lb/>
<pb n="KR3d0002_WYG_000-3a"/>
　　　　年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3d0002_WYG_000-4a"/>
農書序<lb/>
<hi>闕</hi>
<pb n="KR3d0002_WYG_000-5a"/>
</p>
<p>
<pb n="KR3d0002_WYG_000-6a"/>
　<lb/>
　<lb/>
　<lb/>
分篇目條陳件别而論次之是書也非苟知之葢嘗允<lb/>
蹈之確乎能其事乃敢著其説以示人孔子曰葢有不<lb/>
知而作者我無是也多聞擇其善者而從之多見而識<lb/>
之以言聞見雖多必擇其善者乃從而識其不善者也<lb/>
若徒知之雖多曽何足用文中子曰葢有慕名掠美攘<lb/>
<pb n="KR3d0002_WYG_000-6b"/>
善矜能盗譽而作者其取譏後世寜有已乎若葛抱朴<lb/>
之論神仙陶隠居之疏本草其謬悠之説荒唐之論取<lb/>
誚後世不可勝紀矣僕之所述深以孔子不知而作為<lb/>
可戒文中子慕名而作為可恥與夫葛抱朴陶隠居之<lb/>
述作皆在所不取也此葢叙述先聖人仁民愛物之志<lb/>
固非騰口空言誇張盗名如齊民要術四時纂要迂疎<lb/>
不適用之比也實有補於來世云爾自念人微言輕雖<lb/>
能為可信可用而不能使人必信必用也惟藉仁人君<lb/>
<pb n="KR3d0002_WYG_000-7a"/>
子能取信於人者以利天下之心為心庶能推而廣之<lb/>
以行於此時而利後世少禆吾聖君賢相財成之道輔<lb/>
相之宜以左右斯民則旉飲天和食地徳亦少効物職<lb/>
之宜不虛為太平之幸老爾西山隠居全真子陳旉序<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>繪事㣲言卷上</head>
    <p>
<pb n="KR3h0049_WYG_001-1a"/>
欽定四庫全書<lb/>
　繪事㣲言卷上　　　　　明　唐志契　撰<lb/>
　　品畫錄<hi>南齊謝赫</hi>
畫有六法一曰氣韻生動二曰骨法用筆三曰應物寫<lb/>
形四曰隨類傅彩五曰經營位置六曰傳模移寫六法<lb/>
精論萬古不移自骨法用筆以下五法可學而能如其<lb/>
氣韻必在生知天縱不可以歲月到不期然而然也故<lb/>
氣韻生動出於天成者謂之神品筆墨超絶傅染得宜<lb/>
<pb n="KR3h0049_WYG_001-1b"/>
意趣有餘謂之妙品其得形似而不失規矩謂之能品<lb/>
　陳叔謙曰後人評畫有六要六長六格總不出兹六<lb/>
　法三品中<lb/>
　米元章曰六法該要古今畫苑宗門<lb/>
　　山水松石格<hi>梁元帝</hi>
夫天地造化筆墨有靈設奇巧之體勢寫山水之縱橫<lb/>
或格高思逸體異丹青由是設粉壁運神情山脈濺撲<lb/>
首尾相應丈尺分寸約有常程樹石雲水俱無正形樹<lb/>
<pb n="KR3h0049_WYG_001-2a"/>
有大小叢貫孤平扶疎曲直聳拔凌亭<hi>闕</hi>隱隱半壁高<lb/>
潛入𡨕插空類劍陷地如坑秋毛冬骨夏䕃春英炎緋<lb/>
寒碧暖日涼星巨松沁水噴之蔚泂裒茂林之幽趣割<lb/>
雜草之芳情泉源至曲霧破山明精<hi>闕</hi>觀宇橋約闗城<lb/>
人行犬吠獸走禽驚高墨猶緑下墨猶赬水因斷而流<lb/>
逺雲欲墜而霞輕桂不疎於吳越松不難於弟兄路廣<lb/>
石隔天遥鳥征雲中樹石宜先㸃石上枝柯末後成高<lb/>
嶺最嫌臨刻石逺山大忌學圖經審問旣然傳筆法秘<lb/>
<pb n="KR3h0049_WYG_001-2b"/>
之勿泄於户庭<lb/>
　　續畫譜序<lb/>
夫丹青妙極未易言盡雖質宗古意而文變今情立萬<lb/>
象於胸懷傳千祀於毫翰故九樓備表仙靈四門廣圖<lb/>
賢聖雲閣拜伏掖庭致逺凡斯緬邈厥迹難詳今所存<lb/>
者故冺滅多也但事有否泰人經盛衰或弱齡而重價<lb/>
或壯齒而聲通或前後相形優劣舛錯至如長康之美<lb/>
矯然獨步終始無雙荀衛曹張方之蔑矣分庭抗禮未<lb/>
<pb n="KR3h0049_WYG_001-3a"/>
見其人謝陸聲過其實良可於邑夫調墨染翰志存精<lb/>
謹課兹有限應彼無方燧變墨囘治㸃不息眼眩素縟<lb/>
意猶未盡加以輕重㣲異則妍鄙隔形絲髮不從則歡<lb/>
慘殊觀欲臻其妙不亦難乎豈可曾未涉川遽云越海<lb/>
俄觀魚鼈謂察蛟龍凡厥等曹未足與言畫者陳思王<lb/>
云傳出文字圖生巧葢性尚風流事難兼善躡方趾之<lb/>
迹易標圓行之步難雖欲㳺刄理解終艱空慕落塵未<lb/>
全識曲今莫不貴斯鳥跡而賤彼龍文消長相傾有自<lb/>
<pb n="KR3h0049_WYG_001-3b"/>
來矣若惡居下流自可焚筆若冥心用舍幸從所好戲<lb/>
陳鄙見非謂毁譽並採謝赫所遺使成一家之集且古<lb/>
今書評高下必詮解畫無多是故備取人數不復區别<lb/>
其優劣可以意求也<lb/>
湘東殿下天挺命世幼稟生知學窮性表心師造化非<lb/>
復景行所能希涉遇物援毫造次驚絶足使荀衛閣筆<lb/>
袁陸韜翰圖製雖寡聲聞於外矣<lb/>
劉璞胤祖之子少習門風至老筆法不渝前制體韻精<lb/>
<pb n="KR3h0049_WYG_001-4a"/>
研亞於其父<lb/>
沈標觸類皆涉性尚鉛華甚能留意<lb/>
謝赫操筆㸃刷便妙研精意在便工麗服靚粧與世更<lb/>
新别體細㣲多自赫始然氣韻精靈未窮生動之致筆<lb/>
路纎弱不副壯雅之懷<lb/>
毛惠秀遒勁不及惠逺委曲有過毛稜<lb/>
蕭賁雅性精宻後來難尚含毫命素動必依真學不為<lb/>
人自娯而已<lb/>
<pb n="KR3h0049_WYG_001-4b"/>
沈粲筆迹調媚專工屏幛<lb/>
張僧繇善畫塔廟超越羣工奇形異貌殊方夷夏實參<lb/>
其妙雖云晚出殆亞前品<lb/>
陸蕭早藉趨庭之教猶有名家之法<lb/>
毛稜便捷有餘真巧不足若比方諸父則床上安牀<lb/>
嵇寶鈞聶松兩人傅彩鮮麗觀者悅情若辨其優劣則<lb/>
僧繇之亞<lb/>
焦寶願衣文樹色時表新異㸃黛施朱重輕不失今衣<lb/>
<pb n="KR3h0049_WYG_001-5a"/>
冠緒裔未有好學丹青如願者矣<lb/>
袁質風神俊爽不墜家聲曾見草莊周木鴈卞和抱璞<lb/>
兩圖筆勢遒正繼父之美雖語迹異途而理歸一致<lb/>
僧珍惠覺珍蘧道敏之甥覺姚曇度之子並弱年漸漬<lb/>
親承訓朂珍乃易於酷似覺豈難負析薪<lb/>
吉底俱摩羅菩提佛佗並外國比丘無以定其差品<lb/>
解債全法章蘧不逮通變<lb/>
　兹評未知當否姑存以備參考<lb/>
<pb n="KR3h0049_WYG_001-5b"/>
　　山水訣<hi>唐摩詰王維</hi>
夫畫道之中水筆最為上自然而成造化之功咫尺而<lb/>
寫千里之景東西南北宛爾目前春夏秋冬生於筆下<lb/>
初鋪水際忌為浮泛之山次布路岐莫作連綿之道主<lb/>
峯最高宜聳客山須是奔趨迴抱處僧舍可安水陸邉<lb/>
人家宜置村莊著數樹以成林枝須抱體山崖合一水<lb/>
而瀑瀉泉不亂流渡口只宜寂寂行人須是疎疎泛舟<lb/>
檝之橋梁且宜高聳著漁人之釣艇低乃無妨懸崖險<lb/>
<pb n="KR3h0049_WYG_001-6a"/>
峻之間好安怪木峭壁巉岩之處莫可通途逺岫與雲<lb/>
容相接遥天共水色交光山鈎鎖處㳂流最出其中路<lb/>
接危時棧道可安於此平地樓臺偏宜高栁映人家名<lb/>
山寺觀雅稱奇松襯樓閣逺景烟籠深岩雲鎖酒旗則<lb/>
當路高懸客㠶宜遇風張掛逺山須要低排近樹惟宜<lb/>
拔迸手親筆研之餘有時遊戲三昧歲月遥永頗探幽<lb/>
㣲妙悟者不在多言善學者還從規矩<lb/>
　　畫山水賦<hi>唐豫章洪谷子荆浩</hi>
<pb n="KR3h0049_WYG_001-6b"/>
凡畫山水意在筆先丈山尺樹寸馬豆人逺人無目逺<lb/>
樹無枝逺山無皴隱隱似眉逺水無波高與雲齊此其<lb/>
訣也山腰雲塞石壁泉塞樓臺樹塞道路人塞石看三<lb/>
面路看兩蹊樹觀頂<hi>闕</hi>水看岸基此其法也凡畫山水<lb/>
尖削者峯平夷者嶺削壁者崕有穴者岫懸石者岩形<lb/>
圓者巒路通者川兩山夾路者壑兩山夾水者澗水注<lb/>
者溪泉通者谷路下小土山者坡極目而平者坂若能<lb/>
别辨此類則粗知山水之彷彿也觀者先看氣象後辨<lb/>
<pb n="KR3h0049_WYG_001-7a"/>
清濁分賔主之朝揖列羣峰之威儀多則亂少則慢不<lb/>
多不少要分逺近逺山不得連近山逺水不得連近水<lb/>
山腰迴抱寺觀可安斷㟁亂堤小橋可置有路處人行<lb/>
無路處林木岸斷處古渡山斷處荒村水濶處征帆林<lb/>
宻處店舍臨崖古木露根而藤纒臨流石屏嵌空而水<lb/>
疾凡作林木逺者疎平近者高宻有葉者枝柔無葉者<lb/>
枝硬松皮如鱗栢皮纒身生於土者修長而净直長於<lb/>
石者拳曲而伶仃古木節多而半死寒林扶疎而蕭森<lb/>
<pb n="KR3h0049_WYG_001-7b"/>
春景則霧鎖烟籠樹林隱隱逺水拖藍山色堆青夏景<lb/>
則林木蔽天緑蕪平坂倚雲瀑布行人羽扇近水幽亭<lb/>
秋景則水天一色簌簌疎林㕍橫烟塞蘆裊沙汀冬景<lb/>
則樹枝雪壓老樵負薪漁舟倚岸水淺沙平凍雲黯淡<lb/>
酒帘孤村風雨則不分天地難辨東西行人傘笠漁父<lb/>
蓑衣有風無雨但看樹枝有雨無風枝葉下垂雨霽則<lb/>
雲収天碧山光添翠網晒斜暉曉景則千山欲曙霧靄<lb/>
霏霏朦朧殘月曉色熹㣲暮景則山銜殘日㠶卸江湄<lb/>
<pb n="KR3h0049_WYG_001-8a"/>
路人歸急半掩柴扉或烟斜霧橫或逺岫雲歸或秋江<lb/>
晚渡或古塜斷碑如此之類須要筆法布置更看臨期<lb/>
山形不得重犯樹頭不得整齊山借樹為衣樹借山為<lb/>
骨樹不得繁要見山之秀麗山不可亂要顯樹之精神<lb/>
若留意於此者須心㑹於𤣥㣲<lb/>
　　筆法記<lb/>
大行山有洪谷其間數畝之田吾常耕而食之有日登<lb/>
神鉦山四望迴跡入大岩扉苔徑露水怪石祥烟疾進<lb/>
<pb n="KR3h0049_WYG_001-8b"/>
其處皆古松也中獨圍大者皮老蒼蘚翔鱗乘空蟠虬<lb/>
之勢欲附雲漢成林者爽氣重榮不能者抱節自屈或<lb/>
迴根出土或偃<hi>闕</hi>巨流掛岸盤溪披苔裂石因驚其異<lb/>
遍而賞之明日攜筆復就寫之凡數萬本方如其真明<lb/>
年春來於石鼓岩間遇一叟因問具以其所來由而答<lb/>
之叟曰子知筆法乎夫畫有六要一曰氣二曰韻三曰<lb/>
思四曰景五曰筆六曰墨曰畫者筆也但貴似真而已<lb/>
乎叟曰不然畫者畫也度物象而取其真物之華取其<lb/>
<pb n="KR3h0049_WYG_001-9a"/>
華物之實取其實不可執華為實若不知實苟似可也<lb/>
圖真不可也曰何以為似何以為真叟曰似者得其形<lb/>
遺其氣真者氣質俱盛凡氣傳於華遺於象象死者也<lb/>
曰耕生昧本玩筆取興終無所成慙惠受要定畫不能<lb/>
叟曰名賢縱樂琴書圖畫必屏雜慾子旣親善但期終<lb/>
始所學與子備言氣者心隨筆運取象不惑韻者隱跡<lb/>
立形備義不俗思者則撥大要凝相形物景者制度時<lb/>
因搜妙創真筆者難依法則運轉變通不質不形如飛<lb/>
<pb n="KR3h0049_WYG_001-9b"/>
如動墨者高低暈淡品物淺深文彩自然似非因筆復<lb/>
曰神妙奇巧神者亡有所為任運成象妙者思經天地<lb/>
萬類性情文理合儀品物流筆奇者蕩跡不測與真景<lb/>
或乖異乃其理偏得此者亦為有筆無思巧者雕綴小<lb/>
媚假合大經强寫文章增邈氣象此謂實不足而華有<lb/>
餘凡筆有四勢謂筋肉骨氣筆絶而斷謂之筋起伏成<lb/>
實謂之肉生死剛正謂之骨跡畫不敗謂之氣故知墨<lb/>
太質者失其體色㣲者敗正氣筋死者無肉跡斷者無<lb/>
<pb n="KR3h0049_WYG_001-10a"/>
筋嫵媚者無骨夫病有二一曰無形二曰有形有形病<lb/>
者花木不時屋小人大或樹高於山橋不登於㟁可度<lb/>
形之類也無形之病氣韻俱泯物象全乖筆墨雖行類<lb/>
同死物以斯格拙不可刪修子旣好寫雲林山水須明<lb/>
物象之源夫木之生各受其性松之生也枉而不曲如<lb/>
宻如疎勢旣獨高枝低復偃倒掛未墜於地下分層似<lb/>
叠於林間如君子之德風也有畫如飛龍蟠虬狂生枝<lb/>
葉者非松之氣韻也栢之生也勁而多屈繁而不華捧<lb/>
<pb n="KR3h0049_WYG_001-10b"/>
節有章文轉隨日葉如結線枝似衣麻有畫如蛇如索<lb/>
心虚逆轉亦非也其有楸桐椿櫟榆栁桑槐形質皆異<lb/>
一一分明山水之象氣勢相生故尖曰峯平曰頂圓曰<lb/>
巒相連曰嶺有穴曰岫峻壁曰崕崖間下曰岩路通山<lb/>
中曰谷不通曰峪谷中有水曰溪山夾水曰澗其上峯<lb/>
巒雖異其下岡嶺相連掩映林泉依稀逺近夫畫山水<lb/>
無此象亦非也有畫流水下筆多狂文如斷線無片浪<lb/>
高低者亦非也霧雲烟靄輕重有時其勢或因風象不<lb/>
<pb n="KR3h0049_WYG_001-11a"/>
定須去其繁華採其大要先能知此是非然後受其筆<lb/>
法曰自古學人孰為備矣叟曰得之者少謝赫品陸之<lb/>
為勝今已難遇親蹤張僧繇所遺之圖甚虧其理夫隨<lb/>
類賦彩自古有能如水暈墨則我唐代張璪員外樹石<lb/>
氣韻俱盛不貴五彩曠古絶今未之有也白雲尊師氣<lb/>
象幽妙俱得其元動用逸常深不可測王右丞筆墨宛<lb/>
麗氣韻清高巧寫成象亦動眞思李將軍理深思逺筆<lb/>
跡甚精雖巧而華大虧墨彩項客山人樹石頑澀稜角<lb/>
<pb n="KR3h0049_WYG_001-11b"/>
無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>用墨得𤣥用筆無骨然於放逸不失元眞呉道子<lb/>
筆勝於象骨氣自高樹不言圖亦恨無墨陳員外及僧<lb/>
道氛以下粗昇凡格作用無奇筆墨之行甚有形迹今<lb/>
示子之徑不能備詞遂取前寫異松圖呈之叟曰肉筆<lb/>
無法筋骨皆不相轉何之能用謝曰㸃化不凡在遇不<lb/>
遇敢不恭命因成古松叟見嗟異乆之曰願子勤之可<lb/>
忘筆墨而有真景吾之所居即石鼓岩間所字即石鼓<lb/>
岩子也曰願從侍之叟曰不必然也遂辭而去别日訪<lb/>
<pb n="KR3h0049_WYG_001-12a"/>
之無蹤後習其筆術常重所傳今遂修集以為圖畫之<lb/>
軌轍云<lb/>
　　山水歌<hi>唐營丘李成</hi>
凡畫山水先立賔主之位次定逺近之形然後穿鑿景<lb/>
物擺佈高低落筆無令太重重則濁而不清不可太輕<lb/>
輕則燥而不潤烘染過度而不節碎綽繁雜則失神發<lb/>
樹枝左長右短立石勢上重下輕擺佈栽插勢使相偎<lb/>
上下雲烟取秀不可太多多則散漫無神左右林麓鋪<lb/>
<pb n="KR3h0049_WYG_001-12b"/>
陳不可太繁繁則廹塞不舒山高峻無使傾危水深逺<lb/>
勿教窮涸路須曲折山要高低孤城置之逺邉墟市依<lb/>
於山脚雪天不用雲烟雨裡無多逺近山舍仍居隘窄<lb/>
漁翁要在平灘朝晴晃朗暮雨隂昏屋舍不在多間漁<lb/>
釣有時而作藤蔓依纒古木窠叢簇札山頭高山烟鎖<lb/>
其腰長嶺雲翳其脚逺水縈紆而來還用雲烟以斷其<lb/>
派怪石巉岩而立仍須土阜以培其根原野曠蕩相連<lb/>
蒼山依其低淺石須圓渾鋒芒八面稜層木要交义挺<lb/>
<pb n="KR3h0049_WYG_001-13a"/>
榦四時枯茂迅風拔木暴雨奔崖淺流則岸畔平灘深<lb/>
澗則陡崖直下聳坡之土必要高低則地淺烟林之木<lb/>
亦宜疎宻則繁絮重岩切忌頭齊羣峰更宜高下孤峯<lb/>
逺設野水遥拖道路時隱時顯橋梁或有或無逺怕隂<lb/>
昏近防重濁顛岩怪石不用頻施峻嶺枯槎也宜少作<lb/>
遥烟逺曙太繁恐失朝昏宻樹稠林斷續防他板刻山<lb/>
原峻險依稀樵徑猶存崖㟁傾危隱約雲林深暗平川<lb/>
雖逺參差皺染而成流水泉源彷彿還多攧撲布兩路<lb/>
<pb n="KR3h0049_WYG_001-13b"/>
有明有晦起雙峯陡高陡低霧薄明爽舒晴烟靄朦朧<lb/>
欲雨喬木聳直蟠曲者一枝二枝亂石礧堆奇怪者三<lb/>
塊四塊㸃樹葉稀疎間宻皴石脈以重分輕亭庵不在<lb/>
常施樓觀仍須間作人物轉顧多般野店猶防相似氣<lb/>
象春山明昧夏木繁隂秋林摇落蕭疎冬樹槎牙妥帖<lb/>
樹根栽揷龍爪宛若抓拏石布稜層根脚還須帶土之<lb/>
字水不過三轉濺瀑水不過兩重侵天一道飛泉湧瀑<lb/>
多湍徹底翻濤巨浪淺瀬平流烟波茫茫雲浪浩浩山<lb/>
<pb n="KR3h0049_WYG_001-14a"/>
無獨木石不孤單林烟一泒便休古木數株而已喬木<lb/>
扶疎平野矮窠宻布山頭孤烟逺自水邉薄靄驟依岩<lb/>
脚野橋寂寞遥通竹塢人家古寺蕭條掩映松林佛塔<lb/>
春水綠而㶑灔夏津漲而渳漫秋潦净而澄清寒泉涸<lb/>
而凝泚新株肥滑岸石須要皴蒼古樹槎牙景物還嫌<lb/>
秀媚分清分濁庶㡬輕重相兼純重純輕病在偏枯<hi>闕二</hi>
<hi>字</hi>千岩萬壑要低昂聚散而不同疊巘層巒但起伏峥<lb/>
嶸而各異不迷顛倒迴還自然遊戲三昧<lb/>
<pb n="KR3h0049_WYG_001-14b"/>
　　叙畫之源流<lb/>
夫畫者成教化助人倫窮神變測幽㣲與六籍同功四<lb/>
時並運發於天然非由述作古先聖王有龜背効靈龍<lb/>
圖呈寶則典籍圖畫萌矣軒轅氏得於温洛中史皇蒼<lb/>
頡狀焉是時也書畫同體而未分象制肇創而猶略無<lb/>
以傳其意故有書無以見其形故有畫天地聖人之意<lb/>
也按字學之體有六一古文二奇字三篆書四佐書五<lb/>
<hi>闕</hi>篆六鳥書鳥書者即畫之流也顔光禄云圖載之意<lb/>
<pb n="KR3h0049_WYG_001-15a"/>
有三一曰圖理卦象是也二曰圖識字學是也三曰圖<lb/>
形繪畫是也又周官教國子以六書其三曰象形則畫<lb/>
之意也故書畫異名而同體也洎乎有虞繪畫明焉旣<lb/>
就彰施仍深此象於是禮學大闡教化由興故能揖讓<lb/>
而天下治煥乎而詞章備廣雅云畫類也爾雅云畫形<lb/>
也釋名云畫掛也以彩色掛物象也故鼎鍾刻則識魑<lb/>
魅旂章明則昭軌度清廟肅而罇彛陳廣輪度而疆理<lb/>
辨以忠以孝盡在雲臺有烈有勲皆登麟閣見善足以<lb/>
<pb n="KR3h0049_WYG_001-15b"/>
戒惡見惡足以思賢留乎形容式昭盛德之事具其成<lb/>
敗以傳旣徃之蹤記傳足以叙其事不能載其容賦頌<lb/>
可以詠其美不能備其象圖畫之象所以兼之也陸士<lb/>
衡云丹青之興比之雅頌宣物莫大於言存形莫善於<lb/>
畫此之謂也昔夏之衰也抱畫以奔商殷之亡也内史<lb/>
載圖而歸周燕丹請獻秦王不疑蕭何先収沛公乃王<lb/>
圖畫者有國之鴻寶理亂之紀綱是以漢明宫殿贊兹<lb/>
粉繪之功蜀郡學堂義存勸戒之道豈同博奕用心自<lb/>
<pb n="KR3h0049_WYG_001-16a"/>
是名教樂事<lb/>
　　叙畫之興廢<lb/>
圖畫之妙爰自秦漢降於魏晉代不乏賢洎乎南北哲<lb/>
匠間出曹衛顧陸擅重價於前董展孫楊垂妙迹於後<lb/>
張鄭兩家高步於隋室大安兄弟首冠於皇朝此葢尤<lb/>
所烜赫也漢武創制秘閣以聚圖書漢明雅好丹青别<lb/>
開畫室又創立鴻都學以積奇藝天下之藝雲集及董<lb/>
卓之亂山陽西遷圖畫縑帛軍人皆取為帷嚢七十餘<lb/>
<pb n="KR3h0049_WYG_001-16b"/>
乘遇雨道艱半皆遺棄魏晉之代固多藏蓄因寇入洛<lb/>
一時焚燒宋齊梁陳之君雅有好尚晉遭劉曜多所毁<lb/>
壊重以桓𤣥性貪好奇天下法書名畫必使歸已及𤣥<lb/>
篡逆晉府真跡𤣥盡得之𤣥敗宋高祖先使臧喜入宫<lb/>
載焉南齊高帝科其尤精者錄古今名筆不以逺近為<lb/>
次但以優劣為差自陸探㣲至范惟賢四十二人為四<lb/>
十二等三百四十八卷聽政之餘旦夕披玩梁武帝尤<lb/>
加寶異仍更搜葺元帝雅有才藝自善丹青古之珍奇<lb/>
<pb n="KR3h0049_WYG_001-17a"/>
充牣内府侯景之亂太子綱數夢秦皇焚天下書旣而<lb/>
内府圖畫數百函果為景所焚及景之平所有畫皆載<lb/>
入江陵為西魏將于謹所陷元帝將降乃聚名畫法書<lb/>
及典籍二十四萬卷遣後閣舍人高善寶焚之帝欲投<lb/>
火俱焚宫嬪牽衣得免乃以寶劍斫柱將折歎曰蕭氏<lb/>
遂至於此儒雅之道今夜窮矣于謹等于煨燼之中収<lb/>
其書畫四千餘軸歸于長安陳天嘉中陳主肆意搜求<lb/>
所得不少及隋平陳命元帥記室參軍裴矩高熲収之<lb/>
<pb n="KR3h0049_WYG_001-17b"/>
得八百餘卷隋帝于東京觀文殿後起二臺東曰妙楷<lb/>
臺藏古法書西曰寶蹟臺収自古名畫煬帝東幸揚州<lb/>
盡將隨駕中道船覆大半淪棄煬帝崩並歸宇文化及<lb/>
至聊城為竇建德所取留東都者為王世充所取唐武<lb/>
德五年剋平僭逆西都秘藏之蹟維揚扈從之珍歸我<lb/>
國家焉乃命司農宋尊貴載之以船泝河西上將至京<lb/>
師行經砥柱忽遭漂沒所存十之一二太宗皇帝尤所<lb/>
耽玩更於人間購求天后朝張易之奏召天下畫工修<lb/>
<pb n="KR3h0049_WYG_001-18a"/>
内庫圖畫因使工人各推所長銳意模寫仍舊裝楷一<lb/>
毫不差其真者多歸易之易之誅後為薛少保稷所得<lb/>
薛沒後為岐王範所得岐初不陳奏後懼罪乃焚之禄<lb/>
山之亂耗散頗多肅宗不甚保持頒之貴戚貴戚不好<lb/>
歸於好事之家淪落失散良可痛也自古兵火數焚江<lb/>
波屢鬬年代寖逺失墜居多倘時君不尚則闕其搜訪<lb/>
非至人賞玩則未辨妍媸所以駿骨之不來死鼠為璞<lb/>
嗟乎今之人技藝鮮至此道尤衰未曾誤㸃為蠅惟見<lb/>
<pb n="KR3h0049_WYG_001-18b"/>
虎成類狗彦逺家代好尚高祖河東公曾祖魏國公相<lb/>
繼鳩集名迹經年共賞士流莫及由是萬卷之書盡歸<lb/>
王粲一厨之畫惟寄桓𤣥元和十三年高平公鎭太原<lb/>
因不能承奉中貴為監軍使内官魏𢎞簡所忌驟言于<lb/>
憲宗曰張氏富有書畫遂降宸翰索其所珍惶駭不敢<lb/>
緘藏即時進獻並収入内庫世不復見矣餘者遇朱克<lb/>
融之亂又皆失墜進奉之外失墜之餘存者纔二三軸<lb/>
而已雖有豪勢莫能求旃聊因暇日編為此記<lb/>
<pb n="KR3h0049_WYG_001-19a"/>
　　論畫六法<lb/>
昔謝赫所云六法自古罕能兼之矣彦逺試論之曰古<lb/>
之畫或能移其形似而尚其骨氣以形似之外求其畫<lb/>
此難與俗人道也今之畫縱得形似而氣韻不生以氣<lb/>
韻求其畫則形似在其間矣上古之畫迹簡意淡而雅<lb/>
正顧陸之流是也中古之畫細宻精㣲而麗展鄭之流<lb/>
是也近代之畫煥爛而求備今人之畫錯雜無旨衆工<lb/>
之迹是也夫古之嬪擘纎而胸束古之馬喙尖而腹細<lb/>
<pb n="KR3h0049_WYG_001-19b"/>
古之臺閣竦峙古之服飾容曳故古畫非獨變態有奇<lb/>
意也抑亦物象殊也至於臺閣樹石車輿器物無生動<lb/>
之可擬無氣韻之可侔直要位置向背而已顧愷之曰<lb/>
畫人最難次山水次狗馬其臺閣一定器耳差易為也<lb/>
韓子曰狗馬難鬼神易狗馬乃凡俗所見鬼神乃譎怪<lb/>
之狀斯言得之至于經營位置則畫之總要自顧陸以<lb/>
降畫迹鮮存者惟觀呉道𤣥之迹可謂六法俱全氣韻<lb/>
雄壯筆迹磊落真神異耳今人作畫筆墨混于塵埃丹<lb/>
<pb n="KR3h0049_WYG_001-20a"/>
青和其泥滓徒汙絹素豈曰繪畫自古善畫者莫非衣<lb/>
冠貴胄逸士高人妙振一時傳芳百祀非里巷鄙賤之<lb/>
所能為也<lb/>
　　論畫山水樹石<lb/>
魏晉以降名迹在人間者罕見矣其畫山水則羣峰之<lb/>
勢若鈿飾犀櫛率皆附以樹石映帶詳古人之意專在<lb/>
顯其所長而不妨露其所短國初匠學者功倍愈拙不<lb/>
勝其色惟呉道𤣥天付勁毫幼抱神奥徃徃于佛寺畫<lb/>
<pb n="KR3h0049_WYG_001-20b"/>
壁縱以怪石崩灘若可捫酌又于蜀道寫貎山水由是<lb/>
山水之變始於呉成於二李樹石之狀妙於韋鶠窮於<lb/>
張通皆能用紫毫禿峰以掌摸色中遺巧飾外若混成<lb/>
又若王右丞之重深楊僕射之奇贍朱審之濃秀王宰<lb/>
之巧宻劉商之取象其餘作者非一皆不能過之<lb/>
　　叙師資傳授南北時代<lb/>
自古論畫者以顧生之迹天然絶倫評者不敢一二予<lb/>
見顧生評論魏晉畫人深自推許衛協即知衛不下于<lb/>
<pb n="KR3h0049_WYG_001-21a"/>
顧矣李嗣真駁謝赫云衛不合在顧之上全是不知根<lb/>
本良可於悒只如晉室過江王廙書畫為第一書為右<lb/>
軍之法畫為明帝之師今言書畫但推逸少明帝而不<lb/>
重土廙如此之類至多聊且舉其一二若不知師資傳<lb/>
授則未可議乎畫今粗陳大畧云至如晉明帝師于王<lb/>
廙衛協師於曹不興顧愷之張墨荀朂師于衛協<hi>衛張同時</hi>
<hi>並有畫聖之名</hi>史道碩王㣲師于荀朂衛協戴逵師于范宣逵<lb/>
子勃勃弟顒師于父<hi>已上晉</hi>陸探㣲師于顧愷之顧寶光<lb/>
<pb n="KR3h0049_WYG_001-21b"/>
袁倩師于陸顧駿之師于張墨張則師于呉暕呉暕師<lb/>
於江僧寶<hi>已上宋</hi>蘧道敏師于章繼伯<hi>蘧後勝于章</hi>沈標師于<lb/>
謝赫周曇妍師于曹仲達毛惠逺師于顧惠<hi>已上齊</hi>袁昂<lb/>
師于謝張鄭解倩師于聶松蘧道敏焦寶願師于張謝<lb/>
曹仲達師于袁袁勝陳善見師于楊鄭<hi>楊鄭之迹不辨</hi>李雅師<lb/>
于張僧繇<hi>已上隋</hi>二閻師于鄭張楊展<hi>兼師于父毘</hi>呉智敏師<lb/>
于梁寛王智慎師于二閻<hi>極類閻之迹而少劣</hi>道𤣥師于張僧繇<lb/>
<hi>已上國朝</hi>各有師資逓相倣效或自開户牖或未及門牆或<lb/>
<pb n="KR3h0049_WYG_001-22a"/>
青出于藍或氷寒于水似類之間精粗有别李嗣真云<lb/>
三休輪奐董伯仁造其㣲六轡沃若展子䖍居其駿而<lb/>
董有展之車馬展無董之臺閣此論為當若論衣服車<lb/>
轝土風人物年代各異南北有殊觀畫之宜在乎詳審<lb/>
且如幅巾傳於漢魏羃離起自齊隋幞頭始于周朝巾<lb/>
子創于武德外服靴衫豈可輙施于古象衣冠組綬不<lb/>
宜常用于今人芒屫非塞北所宜牛車非嶺南所有詳<lb/>
辨古今之物商較風土之宜指事繪形可騐時代其或<lb/>
<pb n="KR3h0049_WYG_001-22b"/>
生長南朝不見北朝人物習熟塞北不識江南山川遊<lb/>
處江東不知京洛之盛此則非繪畫之病也故李嗣真<lb/>
評董展云地處平原闕江南之勝迹參戎馬乏簮裾之<lb/>
儀此是其所未習非其所不至如此之論便為知言譬<lb/>
如鄭𤣥未辨櫨梨蔡謨不識螃蟹吾所不知葢闕如也<lb/>
雖有不知豈可言其不博精通者所宜詳辨南北之妙<lb/>
迹古今之名蹤然後可以議乎畫<lb/>
　　論顧陸張呉用筆<lb/>
<pb n="KR3h0049_WYG_001-23a"/>
或問予以顧陸張呉用筆如何對曰顧愷之之迹𦂳勁<lb/>
連綿循環超忽調格逸易風趨電疾意存筆先畫盡意<lb/>
在所以全神氣也陸探㣲精利潤媚新奇妙絶名高宋<lb/>
代時無等倫張僧繇㸃曳研拂依衛夫人筆陣圖一㸃<lb/>
一畫别是一巧鉤㦸利劍森森然乃知書畫用筆同矣<lb/>
國朝呉道𤣥古今獨步前不見顧陸後無來者授筆法<lb/>
於張旭此又知書畫用筆同矣張旣號書顛吳宜為畫<lb/>
聖人假天造英靈不窮衆皆宻于盼際我則離披其㸃<lb/>
<pb n="KR3h0049_WYG_001-23b"/>
畫衆皆謹于象似我則脫落其凡俗彎弧挺刃植柱搆<lb/>
梁不假界筆直尺虬鬚雲髩數尺飛動毛根出肉力健<lb/>
有餘常有口訣人莫得知數仞之畫或自背起或從足<lb/>
先巨狀詭怪膚脈連結過于僧繇矣或問予曰呉生何<lb/>
以不用界筆直尺而能彎弧挺刅植柱搆梁對曰守其<lb/>
神專其一合造化之功假呉生之筆向所謂意存筆先<lb/>
畫盡意在也凡事之臻妙者皆如是乎庖丁發硎郢匠<lb/>
運斤固無難也若夫效顰者徒勞捧心代斵者必傷其<lb/>
<pb n="KR3h0049_WYG_001-24a"/>
手意旨亂矣外物投焉豈能左手劃圓右手劃方耶夫<lb/>
用界筆直尺死畫也守其神專其一是真畫也運思揮<lb/>
毫自以為畫則愈失于畫矣運思揮毫意不在于畫故<lb/>
得于畫矣又問予曰夫運思精深者筆迹周宻其有筆<lb/>
不周者謂之如何予對曰顧陸之神不可見其盼際所<lb/>
謂筆迹周宻也張呉之妙筆纔一二像已應焉離披㸃<lb/>
畫時見闕落此雖筆不周而意周也知至此方可議乎<lb/>
畫或者領之而去<lb/>
<pb n="KR3h0049_WYG_001-24b"/>
　　論名價品第<lb/>
或曰昔張瓌瓘作書估論其等級甚詳君曷不銓定自<lb/>
古名畫為畫估焉張子曰書畫道殊不可混語書則約<lb/>
字以言價畫則無涯以定名葢書則逡巡可成畫非歲<lb/>
月可就所以書多于畫自古而然但好之則貴于金玉<lb/>
不好則賤於瓦礫要之在人豈可言價<lb/>
　　論識鑒収藏<lb/>
自古蓄聚寶玩之家多矣然有収藏而未能鑒識鑒識<lb/>
<pb n="KR3h0049_WYG_001-25a"/>
而不善閱玩閱玩而不能裝褫裝褫而殊亡銓次皆好<lb/>
事者之病也葢非其人失其地雖近代亦朽蠧遇其人<lb/>
得其地則逺古亦完全良以畫之貴遇其人得其地也<lb/>
　　林泉高致<hi>宋淳夫郭熙</hi>
君子之所以愛夫山水者其旨安在丘園養素所常處<lb/>
也泉石嘯傲所常樂也漁樵隱逸所常適也塵囂韁鎖<lb/>
此人情所常厭也烟霞仙侣此人情所常願而不得見<lb/>
也直以太平盛日君親之心兩隆苟潔一身出處節義<lb/>
<pb n="KR3h0049_WYG_001-25b"/>
斯係豈仁人高蹈逺引為離世絶俗之行而必與箕潁<lb/>
埒素黃綺問芳哉然而林泉之志烟霞之侣夢寐在焉<lb/>
耳目絶斷今得妙手鬱然出之不下堂筵窮坐泉壑猿<lb/>
聲鳥啼依約在耳山光水色滉漾奪目此豈不快人意<lb/>
實獲我心哉此世之所以貴夫畫山水本意也不此之<lb/>
主而輕心臨之寧不蕪雜神觀溷濁清風乎<lb/>
畫山水有體鋪叙為宏圖而有餘消縮爲小景而不足<lb/>
看山水亦有體以林泉之心臨之則價高以驕侈之目<lb/>
<pb n="KR3h0049_WYG_001-26a"/>
臨之則價低<lb/>
山水大物也須逺而觀之方見一障山水之形勢氣象<lb/>
非若士女人物即掌中几上一展便見一覽便盡者<lb/>
人之學畫無異學書取法鍾王虞栁乆必入其髣髴至<lb/>
於大人達士不局于一家必兼収並覽廣議博考以使<lb/>
我自成一家然後為得今齊魯之士惟摹營丘關陜之<lb/>
士惟摹范寛一已之學猶為蹈襲況人人作之哉專門<lb/>
之學自古為病予以為大人達士不局于一家者此也<lb/>
<pb n="KR3h0049_WYG_001-26b"/>
栁子厚善論文余以爲不止於文凡事有訣何以言之<lb/>
凡畫不論大小多少必須注精以一之不精則神不專<lb/>
必嚴重以肅之不嚴則思不深必恪勤以周之不恪則<lb/>
景不完故積惰氣而强之者其迹軟懦而不決此不注<lb/>
精之病也積昏氣而汩之者其狀黯猥而不爽此神不<lb/>
與俱之弊也以輕心挑之者其形脫略而不圓此不嚴<lb/>
重之弊也以慢心忽之者其體疎率而不齊此不恪勤<lb/>
之弊也不決則失分解法不爽則失瀟洒法不圓則失<lb/>
<pb n="KR3h0049_WYG_001-27a"/>
體裁法不齊則失𦂳慢法此皆作者之大病也然可與<lb/>
明者道<lb/>
學畫花者以一株花置瓶臨其上而瞰之則花之四面<lb/>
得矣學畫竹者取一枝竹因月夜照其影于素壁之上<lb/>
則竹之真形出矣學畫山水者何以異哉凡游覽見真<lb/>
山水之川谷逺望之以取其勢近看之以取其質真山<lb/>
水之雲氣四時不同春融夏翳秋疎冬黯畫見其大象<lb/>
而不爲斬刻之形則雲氣之態度活矣真山水之烟巒<lb/>
<pb n="KR3h0049_WYG_001-27b"/>
四時不同春山澹冶而如笑夏山蒼翠而如滴秋山明<lb/>
净而如粧冬山慘淡而如睡畫見其大意而不爲刻畫<lb/>
之迹則烟巒之景象真矣真山水之風雨逺望可得而<lb/>
近者玩習不能究錯綜起止之勢真山水之陰晴逺望<lb/>
可盡而近者拘狹不能得晦明隱見之迹山之人物以<lb/>
標道路山之樓觀以標勝槪山之林木映蔽以分逺近<lb/>
山之溪谷斷續以分淺深水之津波橋梁以足人事水<lb/>
之漁艇釣竿以足人意大山堂堂爲衆山之主所以分<lb/>
<pb n="KR3h0049_WYG_001-28a"/>
布以次岡阜林壑爲逺近大小之宗主也其象若大君<lb/>
當陽而百辟奔走朝㑹無偃蹇背却之勢也長松亭亭<lb/>
爲衆松之表所以分布以次藤蘿草木為振挈依附之<lb/>
師帥也山近看如此逺數里看如此遠數十里看又如<lb/>
此每逺每異所謂山形步步移也山正面如此側面如<lb/>
此背面又如此每看每異所謂山形面面看也如此則<lb/>
一山而兼數十百山之形狀可得不悉乎山春夏看如<lb/>
此秋冬看又如此所謂四時之景不同也山朝看如此<lb/>
<pb n="KR3h0049_WYG_001-28b"/>
暮看如此隂晴看又如此所謂朝暮之變態不同也如<lb/>
此是一山而兼數十百山之意態可得不究乎看畫如<lb/>
真在此山中此畫之景外意也見青烟白道而思行見<lb/>
平川落照而思望見幽人山客而思居見岩崕泉石而<lb/>
思游看此畫令人起此心如將真即其處此畫之意外<lb/>
妙也<lb/>
嵩山多好溪華山多好峯衡山多好别岫常山多好列<lb/>
岫泰山特好主峰天台武夷廬霍㕍蕩岷峨巫峽天壇<lb/>
<pb n="KR3h0049_WYG_001-29a"/>
王屋林慮武當皆天下名山巨鎮天地寶藏所出仙聖<lb/>
窟宅所隱奇崛神秀莫可窮其要妙欲奪其造化則莫<lb/>
神于好莫精于勤莫大于飽游飫看歴歴羅列于胸中<lb/>
而目不見絹素手不知筆墨磊磊落落杳杳漠漠莫非<lb/>
吾畫此懷素夜聞嘉陵江水聲而草聖益嘉張顛見公<lb/>
孫大娘舞劍器而筆勢益俊者也今執筆者所養之不<lb/>
廓充所覽之不純熟所經之不衆多所取之不精研而<lb/>
得紙拂拭水墨遽下不知何以綴景于烟霞之表發興<lb/>
<pb n="KR3h0049_WYG_001-29b"/>
于溪山之顛哉故專于坡陀失之粗專于幽閒失之薄<lb/>
專于人物失之俗專于樓觀失之冗專于石則骨露專<lb/>
于土則肉多筆迹不渾成謂之疎疎則無真意墨色不<lb/>
滋潤謂之枯枯則無生意水不潺湲則謂之死水雲不<lb/>
自在則謂之凍雲山無明晦則謂之無日影山無隱見<lb/>
則謂之無烟靄今山日到處明日不到處晦山因日影<lb/>
之常形也明晦不分焉故曰無日影今山烟靄到處隱<lb/>
烟靄不到處見山因烟靄之常態也隱見不分焉故曰<lb/>
<pb n="KR3h0049_WYG_001-30a"/>
無烟靄<lb/>
山大物也其形欲聳拔欲偃蹇欲軒豁欲箕踞欲盤礴<lb/>
欲渾厚欲雄豪欲精神欲嚴重欲顧盼欲朝揖欲上有<lb/>
葢欲下有乘欲前有據欲後有倚欲下瞰而若臨觀欲<lb/>
下遊而若指麾<lb/>
水活物也其形欲深静欲柔滑欲汪洋欲迴環欲肥膩<lb/>
欲噴薄欲激射欲逺流欲瀑布插天欲濺撲入地欲漁<lb/>
釣怡怡欲草木欣欣欲挾烟雲而秀媚欲照溪谷而光<lb/>
<pb n="KR3h0049_WYG_001-30b"/>
輝<lb/>
山以水為血脈以草木爲毛髮以烟雲爲神彩故山得<lb/>
水而活得草木而華得烟雲而秀媚水以山爲面以亭<lb/>
榭爲眉目以漁釣爲精神故水得山而媚得亭榭而明<lb/>
快得漁釣而擴落<lb/>
石者天地之骨也骨貴堅深而不淺露水者天地之血<lb/>
也血貴周流而不凝滯<lb/>
山無烟雲如春無花草<lb/>
<pb n="KR3h0049_WYG_001-31a"/>
山無雲則不秀無水則不媚無道路則不活無林木則<lb/>
不生無深逺則淺無平逺則近無高逺則下<lb/>
山有三逺自山下而仰山巔謂之高逺自山前而窺山<lb/>
後謂之深逺自近山而望逺山謂之平逺高逺之色清<lb/>
明深逺之色重晦平逺之色有明有晦高逺之勢突兀<lb/>
深逺之意重叠平逺之意沖融而縹縹緲緲其人物之<lb/>
在三逺也高逺者明瞭深逺者細碎平逺者沖澹明瞭<lb/>
者不短細碎者不長沖澹者不大此三逺也<lb/>
<pb n="KR3h0049_WYG_001-31b"/>
山有三大山大於木木大於人山不數十里如木之大<lb/>
則山不大木不數十百如人之大則木不大<lb/>
山欲高盡出之則不高烟霞鎖其腰則高矣水欲逺盡<lb/>
出之則不逺掩映斷其派則逺矣葢山盡出不惟無秀<lb/>
拔之高兼何異畫碓嘴水盡出不惟無盤折之逺兼何<lb/>
異畫蚯蚓<lb/>
正面溪山林木盤折委曲鋪設而來不厭其詳所以足<lb/>
人目之近尋傍邊平逺嶠嶺重叠鈎連縹緲而去不厭<lb/>
<pb n="KR3h0049_WYG_001-32a"/>
其逺所以極人目之曠望<lb/>
世人只知落筆作畫却不知畫非易事莊子謂畫史解<lb/>
衣盤礴此真得畫家之法須養得胸中寛快意思恱適<lb/>
則人之笑啼情狀物之尖斜偃蹇自然布列于心中不<lb/>
覺見之于筆下晉顧愷之必搆層樓以為畫所此真古<lb/>
之達志不然則志氣鬱澁局在一曲如何能寫貎物情<lb/>
攄發人思哉<lb/>
　　純全集論山<hi>宋南陽韓純全</hi>
<pb n="KR3h0049_WYG_001-32b"/>
大抵山各有形亦各有名洪谷子言之詳矣又如主山<lb/>
者衆山中高而大者也雄氣敦厚傍有輔峰叢圍者嶽<lb/>
也一山爲伾小山爲岋大山曰峘言嶧者連而絡繹也<lb/>
言岡者長而有脊也言堂者形如堂室也言嶂者如幃<lb/>
帳也言屋者左右有山相夾也言礙者多小石也多草<lb/>
木者謂之岵無草木者謂之垓石載土謂之崔嵬土載<lb/>
石謂之砠也土山曰阜平原曰坡坡高曰壠通路曰谷不<lb/>
相通者曰壑窮瀆無所通而與水注者川也兩山夾水<lb/>
<pb n="KR3h0049_WYG_001-33a"/>
曰澗陵夾水曰溪以上山之名狀用備博雅君子之問<lb/>
　　論水<lb/>
凡水有緩急淺深此大體也有山上水曰涀涀山下水<lb/>
曰潺潺山澗間有水漰湍而漱石者謂之湧泉岩石間<lb/>
灑水滭潑而仰沸者謂之噴泉言瀑泉者巔崕峻壁之<lb/>
間一水飛出如綀或百尺或千尺分掛于萬仞之下者<lb/>
也言濺瀑者<hi>闕</hi>間積水欲流而石罅中片浪如滚有石迎<lb/>
激交流四㑹者也言淙者衆水攢衝鳴湍叠瀨噴若雷<lb/>
<pb n="KR3h0049_WYG_001-33b"/>
風四面叢流<hi>闕三字</hi>也言泝水者不用分開一片旁注與<lb/>
瀑泉頗異矣<hi>闕四字</hi>夫海水則風波浩蕩怒浪驚濤有兩<lb/>
邊峭壁水則不可通途漂急如箭江湖洞庭之廣濶也<lb/>
渺無畔㟁矣泉原水流其出混混矣惟溪水者山水中<lb/>
多用之宜盤曲掩映伏而復見以逺至近仍宜烟霞鎖<lb/>
隱若夫砂磧者水心遶流兩邊急而有聲中有灘也石<lb/>
磧者輔㟁絶流兩邊洄環有紋中有石也言壑者有㟁<lb/>
而無水也然水有四時之色春水㣲碧夏水深碧秋水<lb/>
<pb n="KR3h0049_WYG_001-34a"/>
㣲清冬水㣲慘又有汀洲烟渚皆水中人可住而景所<lb/>
集者也至于漁瀨鴈濼之類畫之者多樂取以見才故<lb/>
畫水者胸襟宜天高水濶爲佳<lb/>
　　論林木<lb/>
凡林木要停分而有勢不可太長太長無勢力矣不可<lb/>
太短太短則俗濁矣木皆有形勢不爲拏攫而亂作盤<lb/>
曲者乏其勢矣若只要剛硬而無環轉者虧其生意矣<lb/>
　　論石<lb/>
<pb n="KR3h0049_WYG_001-34b"/>
夫石爲山之體貴氣韻而不貴枯燥也然其狀不一盤<lb/>
石者平大石也巧石者透穿石也或層叠秀潤或崔巍<lb/>
顛險有嵯峨者有怪異者崩坍者或直插入水而深不<lb/>
可測者或根石浸水而脚石相輔者崪屼嶙峋千態萬<lb/>
狀縱橫放逸其體無定而皴文又多端有披麻皴者有<lb/>
㸃錯皴者或斫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皴者或橫皴者或匀而連水皴者一<lb/>
畫一㸃各有古今家數體法存焉<lb/>
　　論雲霧烟霞嵐光風雨雪<lb/>
<pb n="KR3h0049_WYG_001-35a"/>
夫通山川之氣以雲爲總也昇之晴霽則顯其四時之<lb/>
象散之隂晦則遂其四時之氣故春雲如白鶴其體閒<lb/>
逸和而暢也夏雲如奇峰其勢隂鬱靉靆而無定也秋<lb/>
雲如輕浪廓静而清明冬雲澄墨慘翳𤣥溟而深重此<lb/>
晴雲四時之象春隂則雲氣淡蕩夏隂則雲氣突兀秋<lb/>
隂則雲氣輕浮冬隂則雲氣慘淡此隂雲四時之氣也<lb/>
且雲有游雲有出谷雲有寒雲有暮雲雲之次爲霧有<lb/>
曉霧有逺霧有寒霧霧之次爲烟有晨烟有暮烟有輕<lb/>
<pb n="KR3h0049_WYG_001-35b"/>
烟烟之次爲靄有江靄有暮靄有逺靄雲霧烟靄之外<lb/>
其言霞者東曙曰明霞西照曰暮霞乃早晚一時之氣<lb/>
暉也凡雲霞烟霧靄之氣爲嵐光山色遥岑逺樹之彩<lb/>
也善繪於此得四時之真氣造化在手矣風雖無迹而<lb/>
草木衣帶之形雲頭雨脚之勢無少逆也如逆之則失<lb/>
其大要繼而以雨雪之際時雖不同然雨有急雨有驟<lb/>
雨有夜雨有欲雨有雨霽雪者有風雪有江雪有夜雪<lb/>
有春雪有暮雪有雪霽有欲雪凡雨雪又本乎風勢之<lb/>
<pb n="KR3h0049_WYG_001-36a"/>
緩急想其時候方可落筆<lb/>
　　論人物橋約關城寺觀山居舟車<lb/>
凡畫人物不可麄俗貴純雅而幽閒其隱居傲逸之士<lb/>
當與村居耕叟漁父輩體貎不同竊觀古之山水中人<lb/>
物閒雅無有麄惡者近之所作徃徃乏古人之態言橋<lb/>
約者通舡曰橋約者以橫木度于溪澗之上但人迹可<lb/>
通也關者在乎山峽之間只一路可通傍無小谿方可<lb/>
用之城者雉堞相映樓屋相望須當映帶于山岡林木<lb/>
<pb n="KR3h0049_WYG_001-36b"/>
之間不可一一出露恐類于圖經山水所用惟古堞可<lb/>
也畫僧寺道觀者宜橫抱幽谷深岩峭壁之處惟酒斾<lb/>
旅店方可當途至山居隱遯之所務要幽僻有廣土處<lb/>
方可畫柴扉房屋牛馬耕耘之類有廣水處方可畫漁<lb/>
市及採菱晒網之類也大曰舟小曰船漁人乘者為艇<lb/>
或插以網罩或繫以絲綸若作棚幕者遊舡也其江海<lb/>
巨載之舟多有風帆亦要象其篷舵不可草草品四時<lb/>
之景物務要明乎物理度乎人事春可畫以人物欣欣<lb/>
<pb n="KR3h0049_WYG_001-37a"/>
踏青翠陌千漁唱渡歸牧耕鋤之類也夏可畫以人物<lb/>
坦坦於茂林隂映之處或行旅憩歇水閣納涼翫水浮<lb/>
梁浴鶴曉汲之類也秋則畫以人物蕭蕭玩月採菱浣<lb/>
紗漁笛搗帛夜舂登高之類也冬則畫以人物寂寂圍<lb/>
爐飲酒雪笠逺行驢軸運粮探梅履氷之類也若水野<lb/>
之間兼於禽鳥者春可畫以燕雀黃鸝夏畫鸂鶒鷗鷺<lb/>
秋畫征鴻羣鶩冬畫落雁鳴鴉今各舉其大槪耳若能<lb/>
知此以隨時製景任其才思則山水中裝飾無不備矣<lb/>
<pb n="KR3h0049_WYG_001-37b"/>
　　論用筆墨格法氣韻<lb/>
夫畫者筆以立其形質墨以分其隂陽山水悉從筆墨<lb/>
而成者也嘗謂吳道子山水有筆而無墨項容山水有<lb/>
墨而無筆此皆不得全美惟荆浩採二賢之能以為己<lb/>
能斯入神品彼不過用筆用墨循乎規矩故格法本乎<lb/>
自然氣韻全其生意得此者備矣失此者病矣然作畫<lb/>
之病甚衆惟俗病最大俗筆出乎淺陋昧乎格法無論<lb/>
也乃有動作無規而亂推取逸强務古淡而枯燥苟從<lb/>
<pb n="KR3h0049_WYG_001-38a"/>
本非自然而詐爲老筆此謂論筆墨氣韻之病古云用<lb/>
筆有三病一曰板二曰刻三曰結何謂板腕弱筆痴物<lb/>
狀平扁不能圓渾也何謂刻筆迹顯露勾畫之次妄生<lb/>
圭角也何謂結欲行不行當散不散似物凝碍不能流<lb/>
暢也凡用筆先求氣韻次採體要然後精思若形勢未<lb/>
備便用巧宻精思必失其氣韻以氣韻求其畫則形似<lb/>
自得其間矣且善究山水之理者當守其實實不足當<lb/>
棄其華實為幹華為藻也質幹本乎自然華藻出乎人<lb/>
<pb n="KR3h0049_WYG_001-38b"/>
巧藉使惟務華媚而體法虧惟務柔細而神氣泯真俗<lb/>
病耳惡知守實去華之理哉若行事或麄或細或揮或<lb/>
匀或重或輕者不可一一分明其筆太粗則寡其趣理<lb/>
其筆太細則絶乎氣韻一皴一㸃一勾一研皆有意法<lb/>
存焉<lb/>
　　論觀畫别識<lb/>
凡閱畫先看氣韻次究格法不可揉雜有純質而清淡<lb/>
者僻淺而古拙者輕清而簡妙者放肆而飄逸者野逸<lb/>
<pb n="KR3h0049_WYG_001-39a"/>
而生動者幽曠而深逺者昏暝而意存者真率而閒雅<lb/>
者冗細而不亂者重厚而不濁者此皆上古之迹達士<lb/>
名流參乎神妙各適其理者然矣畫者切觀而可及究<lb/>
之而妙用益深者上也有初觀而不可再觀而不可及<lb/>
窮之而理法乖異者下也倘明其一而不明其二達乎<lb/>
此而不達乎彼非能别識者也且畫有真可傳于世不<lb/>
自顯其名者所謂有實則名自得故不期顯而自顯也<lb/>
畫有一時雖獲美名乆則漸銷所謂以譽過於實者故<lb/>
<pb n="KR3h0049_WYG_001-39b"/>
不期銷而自銷矣凡觀畫但看格清意古墨妙筆精景<lb/>
物幽閒思理深逺氣象脫洒者為佳王晉卿者戚里之<lb/>
雅士也耕獵于文史放思于圖書嘗蒙青眼左顧每閱<lb/>
畫必見召而同觀之論極淵奥講其名實偶一日于賜<lb/>
書堂東掛李成西掛范寛先觀李公之跡云李公家法<lb/>
墨潤而筆精烟嵐輕動如對面千里秀氣可掬次觀范<lb/>
寛之作如面前真列峯巒渾厚氣壯雄逸老健此二畫<lb/>
之跡真一文一武也予常思其言之當真可謂鑒通骨<lb/>
<pb n="KR3h0049_WYG_001-40a"/>
髓矣畫不遇識如客行于途無分於善惡也悲夫<lb/>
　　畫史<hi>宋海嶽米芾</hi>
李成真跡只見二本一松石一山水皆出盛文肅家今<lb/>
在予齋秀潤不凡松勁挺枝葉鬱然有隂荆楚小木無<lb/>
冗筆不作龍蛇之狀今世貴侯所収大圖猶如顔栁書<lb/>
藥牌形貎似爾林木怒張松幹枯瘦多節小木如柴皆<lb/>
無一毫生意成身第進士為光祿丞子祐為諫議大夫<lb/>
孫宥爲待制使縱使凡工衣食所仰亦不如是之多也<lb/>
<pb n="KR3h0049_WYG_001-40b"/>
多因俗手假名以亂真耳<lb/>
董淵平淡天真晉唐無此品近世無與比也峯巒出没<lb/>
雲霧顯晦不裝巧趣皆得天真嵐色鬱蒼枝幹勁挺咸<lb/>
有生意溪橋漁浦洲渚掩映一片江南<lb/>
予家所収李成至李冠卿大扇愛之不已旣購得之背<lb/>
於真州昭宣使宋用臣自舒州召還見之太息云光獻<lb/>
太后盡購李成畫貼屏風成以上所好至輙玩立因吳<lb/>
丞相夫人入朝太皇使引辨真偽葢成之孫女也内以<lb/>
<pb n="KR3h0049_WYG_001-41a"/>
真跡一幅勅内臣背于内東門正與此類因語泫然嘱<lb/>
吾愛惜予亦甚珍之及得盛文肅家松石片幅幹挺可<lb/>
爲隆棟枝葉萋然作節處不用墨圏下一大㸃以通身<lb/>
淡筆空過皴石圓潤突起至坡峯落筆與石脚及水中<lb/>
一石相平下用淡墨作水相準乃是一磧真入水中不<lb/>
若世俗所効直斜落筆下更無地又無水勢如飛空中<lb/>
使妄評之人以李成無脚葢未見真耳<lb/>
范寛師荆浩浩自稱洪谷子王詵嘗以二畫見送因重<lb/>
<pb n="KR3h0049_WYG_001-41b"/>
背入手于左邊石上有洪谷子字在抹石之下非後人<lb/>
作也然全不似寛後數年丹徒僧房有一軸山水與浩<lb/>
一同而筆乾不圓于瀑水邊題華原范寛乃是少年所<lb/>
作却以常法較之山頂好作宻林自此趨枯老水際作<lb/>
突兀大石自此趨勁硬信荆之弟子也于是以一畫易<lb/>
之収以示鑑<lb/>
予昔購李昇山水一幅細秀而潤上危峯下橋沙中瀑<lb/>
泉松有三十餘株小字題松身曰蜀人李昇以易劉涇<lb/>
<pb n="KR3h0049_WYG_001-42a"/>
古帖劉刮去字題曰李思訓易為趙叔盎今人好僞不<lb/>
好真使人嘆息<lb/>
大抵好事者與賞鑒家不同賞鑒家必其篤好遍閱記<lb/>
録又復心得或自能畫故所収皆精品近世人或有貲<lb/>
力元非酷好意作標題至假耳目于人此謂之好事者<lb/>
置錦嚢玉軸以爲珍秘開之或笑倒予輙撫案大叫曰<lb/>
慙惶殺人王詵每見予作此語亦常道後學曹貫道亦<lb/>
嘗道之每見有可笑必曰米元章道慚惶殺人大約近<lb/>
<pb n="KR3h0049_WYG_001-42b"/>
世人所収多可贈此語也<lb/>
予家最上品書畫用姓名字印審定真跡字印神品字<lb/>
印平生真賞印米芾秘篋印寶晉書印米姓翰墨印鑒<lb/>
定法書之印米姓秘玩之印<lb/>
古畫士人難以貨取所以通書畫博物自是雅致今人<lb/>
偶収一真物便與性命俱矣豈知人生適目之事看乆<lb/>
即厭時易新玩兩適其欲乃是達者<lb/>
古畫至唐初皆生絹至周昉韓幹後來皆以熱湯半熟<lb/>
<pb n="KR3h0049_WYG_001-43a"/>
入粉搥如銀板故作人物精彩入筆今人収唐畫必以<lb/>
絹辨見文麄便云不是唐非也張僧繇閻令畫世所存<lb/>
者皆生絹南唐畫皆粗絹徐熙絹或如布<lb/>
裝背畫不須用絹補破處用之新時似好展卷乆為硬<lb/>
絹抵之却於不破處破大可惜<lb/>
　　六要六長<hi>宋劉道醇</hi>
畫之訣在乎明六要而審六長所謂六要者氣韻兼力<lb/>
一也格制俱老二也變異合理三也彩繪有澤四也去<lb/>
<pb n="KR3h0049_WYG_001-43b"/>
來自然五也師學捨短六也所謂六長者粗鹵求筆一<lb/>
也僻澁求才二也細巧求力三也狂怪求理四也無墨<lb/>
求染五也平畫求長六也旣明六要又審六長自然知<lb/>
悟<lb/>
　唐𤣥生曰道醇之六要六長與謝赫之六法俱不朽<lb/>
　　雜說<hi>宋朱景𤣥</hi>
畫者文之極也故古今文人頗多著意豈獨藝之云乎<lb/>
其爲人也多文雖有不曉畫者寡矣其為人也無文雖<lb/>
<pb n="KR3h0049_WYG_001-44a"/>
有曉畫者寡矣<lb/>
畫之爲用大矣盈天地間萬物悉可揮毫運思曲盡其<lb/>
態而所以能曲盡者止一法耳一者何也曰傳神而已<lb/>
矣世徒知人之有神而不知物之有神此郭若虚深鄙<lb/>
衆工謂雖曰畫而非畫者葢止能傳其形而不能傳其<lb/>
神也<lb/>
自昔賞鑒家分品有三曰神曰妙曰能唐朱景真撰唐<lb/>
賢畫錄三品之外更增逸品其後黃休復作益州名畫<lb/>
<pb n="KR3h0049_WYG_001-44b"/>
記乃以逸為先而神妙能次之景真雖云逸格不拘常<lb/>
法用表賢愚然逸之高豈得附于三品之後未若休復<lb/>
首推之為當也<lb/>
山水家畫雪景多俗嘗見營丘所作雪圖峯巒林屋皆<lb/>
以涉墨為之而水天空處全用粉填亦一奇也予每以<lb/>
告畫人不愕然而驚則莞爾而笑足以見後學之凡下<lb/>
李營丘多才足學之士也少有大志屢舉不第竟無所<lb/>
成故放意於畫其所作寒林多在岩穴中裁劄俱露以<lb/>
<pb n="KR3h0049_WYG_001-45a"/>
興君子之在野也自餘窠植盡生于平地以興小人在<lb/>
位其意㣲矣宇文龍圖季蒙云宣和御府曝書屢觀李<lb/>
成大小山水無數軸今臣庶之家各自謂其所藏山水<lb/>
為李成吾不信也<lb/>
畫之六法難以兼全獨唐吳道子本朝李伯時或能兼<lb/>
之然吳筆豪放不限長壁大軸出奇無窮伯時痛自裁<lb/>
損只於澄心紙上運奇布巧未見其大手筆非不能也<lb/>
葢實矯之恐其或近衆工之事<lb/>
<pb n="KR3h0049_WYG_001-45b"/>
畫之逸品至孫位極矣後人徃徃益為狂肆石恪孫太<lb/>
古猶之可也然未免麄鄙至貫休雲子輩則又無所忌<lb/>
憚者也意欲高而仍卑實斯人之徒歟<lb/>
　　畫山水訣<hi>宋李澄叟</hi>
凡畫山水不過濃淡淺深輕重高低逺近疎宻朝暮隂<lb/>
晴數條而已作之者徃徃病之何也其不能悟神而泥<lb/>
質故也當為略言之先要立賔主分逺近次布置高低<lb/>
落墨無令重濁亦無令枯乾烘染切忌太見太見則翻<lb/>
<pb n="KR3h0049_WYG_001-46a"/>
成光滑辟綽無令手絮手絮則必損精神要在不虧不<lb/>
盈皴染得中擺樹枝且看栽插高低布石脈要還相偎<lb/>
上下烟雲取秀防他失神林麓鋪陳切忌迫塞石多層<lb/>
若橫𥪡則板土大廣若朽乏則奔坡岸必欹木根别體<lb/>
石蹲坐無使犯重山高峻無使傾陷水深逺勿教窮涸<lb/>
路要曲折山要高低石須圓渾鋒芒八面稜層木要交<lb/>
义挺幹四時枯茂遥山三叠晴嵐蔽在林腰逺樹兩層<lb/>
隂霧起於林脚聳拔山頂不須多多則差池疎淡烟林<lb/>
<pb n="KR3h0049_WYG_001-46b"/>
不要宻宻則細碎林叢忌頭齊列岫分高下遥烟易失<lb/>
朝昏稠樹當防叠架北畫病在重坡南畫傷乎多水以<lb/>
其習熟而然也飛泉侵天徹底翻濤巨浪淺瀬汗澷烟<lb/>
波傾射海門山無獨木石不孤單孤烟起自水邊薄霧<lb/>
但依岩脚春漪欲緑夏澤漲而濃肥秋潦原清寒潭涸<lb/>
而沈泚山高木小雖幽逺而氣不雄豪木大山低雖雄<lb/>
豪而闕于穿鑿輕清為體太虚必少精神峻硬為神執<lb/>
著還同重濁孤高獨秀免傍煩碎依棲板實棚層解破<lb/>
<pb n="KR3h0049_WYG_001-47a"/>
縱橫劈判填虚破實酌量活法扶持罩項籠頭全賴臨<lb/>
機應變若乖物體寧逃議者雌雄不苟他能庶杜許多<lb/>
齟齬<lb/>
　　泛說<lb/>
畫山水者須要遍歴廣觀然後方知著筆去處何以知<lb/>
之澄叟自㓜觀湘中山水長游三峽䕫門盡得其態乆<lb/>
之自覺有力水墨大進矣堪笑北人山水布置拙濁法<lb/>
度莽朴以其原野曠蕩景乏委曲囿于所見而然耳山<lb/>
<pb n="KR3h0049_WYG_001-47b"/>
水上人物不拘巨細雖屋宇橋梁只是㸃綴而成髣髴<lb/>
便休後生不知法度描染細巧以媚俗眼此是人物景<lb/>
致便成補衲非山水也<lb/>
　唐𤣥生曰山水訣自摩詰肇基後營丘肯堂復得澄<lb/>
　叟肯搆能得箇中三昧則三訣又為筌蹄矣<lb/>
　　山水節要<hi>元大癡黃子乆</hi>
夫山水乃畫家十三科之首也山巒柯木水石雲烟泉<lb/>
崖溪岸之類皆天地自然造化有形格有骨格然而無<lb/>
<pb n="KR3h0049_WYG_001-48a"/>
定質所以學者初入艱難必要先知體用之理方有規<lb/>
矩其體者乃描寫形勢骨格之法也運於胸次意在筆<lb/>
先逺則取其勢近則取其質山立賔主水注往來布山<lb/>
形取巒向分石脈置路灣摸樹柯安坡脚山知曲折巒<lb/>
要崔嵬石分三面路看兩岐溪澗隱顯曲岸高低山頭<lb/>
不得重犯樹頭不得兩齊在乎落筆之際務要不失形<lb/>
勢方可進階此畫體之訣也其用者乃明筆墨虚皴之<lb/>
法筆使巧拙墨用重輕使筆不可反爲筆使用墨不可<lb/>
<pb n="KR3h0049_WYG_001-48b"/>
反爲墨用凡描枝柯葦草樓閣舟車之類運筆宜巧山<lb/>
石坡崖蒼林老樹運筆宜拙雖巧不離乎形用拙亦存<lb/>
乎質逺則宜淡近則宜濃濃墨不可復用淡墨必教重<lb/>
提古有云逺山無皴逺水無痕逺林無葉逺樹無枝逺<lb/>
人無目逺閣無基然雖定法不可膠柱鼓瑟要在量山<lb/>
察樹忖馬度人可謂不失畫之法學者宜味之<lb/>
凡經營下筆必全天地何謂天地謂一幅之上上留天<lb/>
之位下留地之位中間方立意定景見世之初學據已<lb/>
<pb n="KR3h0049_WYG_001-49a"/>
下筆卒爾觸情塗抹滿幅看之<hi>闕</hi>塞人目已令人意不<lb/>
快那得取賞于瀟洒見情于高大哉<lb/>
皮袋中置畫筆或于好景處見樹有怪異便當摸寫記<lb/>
之分外有發生之意關荆多用此法登樓望空濶處氣<lb/>
韻雲采即是山頭景物李成郭熙皆用此法郭熙畫石<lb/>
如雲古人云天開圖畫是也<lb/>
山頭要折搭轉換山脈皆順此活法也衆峯如揖遜萬<lb/>
樹相從如大軍領卒森然有不可犯之勢此寫真山之<lb/>
<pb n="KR3h0049_WYG_001-49b"/>
形也<lb/>
山水中惟水石最難畫<lb/>
樹要有身畫家謂之紐子要折搭得分中各要有發生<lb/>
要偃仰稀宻相間有葉枝軟後面須有仰枝大槩要填<lb/>
空小大偃仰疎宻向背濃淡各要得中不可少有相犯<lb/>
若畫得純<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>自然筆法出現<lb/>
　　繪宗十二忌<lb/>
畫有十二忌一曰布置迫塞凡畫山水必先置絹素于<lb/>
<pb n="KR3h0049_WYG_001-50a"/>
明静之室俟神閒意定然後入思小幅巨軸隨意經營<lb/>
若幛過數幅壁過十丈先以竹竿引炭描布山谿樹石<lb/>
樓閣人物大小高低一一位置然後立于數十步之外<lb/>
詳審締觀自見其可却將淡墨約定謂之小落筆然後<lb/>
肆志揮灑無不得宜宋元名手所謂盤礴睥睨意在筆<lb/>
先之謂也亦須上下空濶四傍疎通庶㡬瀟洒若充塞<lb/>
滿幅便不風致此第一事也二曰逺近不分作山水先<lb/>
要分逺近使高低大小得宜假如一尺之上當作㡬大<lb/>
<pb n="KR3h0049_WYG_001-50b"/>
人物爲是葢近則坡石樹木當大屋宇人物稱之逺則<lb/>
峯巒樹木當小屋宇人物稱之極逺不可作人物墨則<lb/>
逺淡近濃逾逺逾淡不易之論也三曰山無氣脈畫山<lb/>
于一幅之中先作一山為主却從主山分布起伏餘山<lb/>
皆氣脈連接形勢映𢃄如山頂層叠下必有數重脚方<lb/>
承得住凡多山頂而無脚者大謬也此全景之大義也<lb/>
若夫透角不在此限四曰水無源流泉必于山峽中流<lb/>
出頂上有山數重則其源高逺平溪小澗必見水口寒<lb/>
<pb n="KR3h0049_WYG_001-51a"/>
灘淺瀬必見跳波乃活水也間有畫一摺山便畫一派<lb/>
泉架上懸巾絶為可笑五曰境無夷險古人布境不一<lb/>
有崒嵂者有平逺者有縈迴者有空濶者有層叠者每<lb/>
遇一圖當立意倣之六曰路無出入山水貫出逺近全<lb/>
在徑路分明或林下透見而水末復出或巨石遮斷而<lb/>
林脚半露或隱坡壠以人物㸃之或近屋宇以竹木藏<lb/>
之庶㡬有不盡之意七曰石止一面各家畫石皴法不<lb/>
一各隨所學一家為法須要有頂有脚分稜面為佳八<lb/>
<pb n="KR3h0049_WYG_001-51b"/>
曰樹少四枝前代畫樹有法大抵生崖壁者多纒錯生<lb/>
坡隴者多高直干霄多頂近水多根枝幹不可不分左<lb/>
右須當作間葉有單筆雙筆更分榮悴乃按四時九曰<lb/>
人物傴僂山水人物各有家數描畫者眉目分明㸃鑿<lb/>
者筆力蒼古必皆意態閒雅古人所作可法切不可以<lb/>
行者望者負荷者鞭䇿者一例作傴僂之狀十曰樓閣<lb/>
錯雜界劃雖末科然重樓叠閣方寸之間向背要分明<lb/>
必用界劃為之十一曰濃淡失宜如晴景空明雨夜昏<lb/>
<pb n="KR3h0049_WYG_001-52a"/>
蒙雪景稍明不可與雨霧烟嵐相似青山白雲止當於<lb/>
夏秋之景爲之下墨不論水墨設色金碧必以墨瀋濃<lb/>
淡淺深得宜為要十二曰㸃染無法謂設色金碧各有<lb/>
重輕輕者山用螺青樹石用合緑染為人物不用粉襯<lb/>
重者山用石青緑<hi>闕</hi>綴樹石為人物用粉襯間有用石<lb/>
青緑皴者樹葉多夾筆則以合緑染再以石青綠加之<lb/>
此一家只宜晴景乃照耀陸離而明艶如此也人物樓<lb/>
閣雖用粉襯亦須清淡除紅葉外不可妄用朱金丹青<lb/>
<pb n="KR3h0049_WYG_001-52b"/>
之屬方是家數如唐李將軍父子宋董源王晉卿趙大<lb/>
年諸家可法<lb/>
　　采繪輯儀<hi>王思善</hi>
畫石之法先從淡起可改可救漸用濃墨<lb/>
畫石之妙用藤黃水浸入墨自然色潤不可多多則滯<lb/>
筆間用螺青入墨亦妙<lb/>
染烟色就縑素本色縈拂以淡水痕之不可見筆墨迹<lb/>
風色用黃土或埃墨為得土色用淡墨埃墨爲得瀑布<lb/>
<pb n="KR3h0049_WYG_001-53a"/>
用縑素本色但以焦墨作其傍為得<lb/>
山水之法在乎隨機應變先記皴法不雜布置相映以<lb/>
熟為妙畫山石有披蔴皴亂蔴皴亂雲皴斧鑿皴亂柴<lb/>
皴芝蔴皴雨㸃皴骷髏皴鬼皮皴彈渦皴有濃<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>潑墨<lb/>
<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>頭稜面用筆有老潤者有帖潔者描人物有鐵線筆<lb/>
蘭花<hi>一作葉</hi>筆㳺絲筆戰筆亦各師一家但調暢勁健為<lb/>
妙也<lb/>
董源小山石謂之<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>頭山上有雲氣坡脚下多碎石乃<lb/>
<pb n="KR3h0049_WYG_001-53b"/>
金陵山景皴法要滲軟下有沙地用淡墨掃屈曲為之<lb/>
再用淡墨破<lb/>
古人畫筆法圓熟用意精到墨色俱入絹縷思臻神妙<lb/>
初若率易愈玩愈妍雖年逺破舊精神逈出偽者粉墨<lb/>
皆浮于縑素之上神氣索然今人縱極工緻全無精采<lb/>
一覽盡意殊無可觀<lb/>
李成范寛蘇東坡米南宫父子皆士大夫高尚以畫自<lb/>
娯興適則為數筆豈能有對軸哉今人以孤軸為嫌不<lb/>
<pb n="KR3h0049_WYG_001-54a"/>
足與言畫矣<lb/>
古人畫稿謂之粉本前輩多寶畜之葢其草草不經意<lb/>
處有自然之妙宣和紹興間所藏粉本多有神妙者<lb/>
宋徽宗御府所藏書畫俱是御書標題後有宣和年號<lb/>
玉寶記之中多有臨摹者未可盡以為真<lb/>
　　畫譜<hi>明長洲伯虎唐寅</hi>
山水雖淺近事二者不知所以操縱焉得臻于絶妙近<lb/>
取諸書法正類此葢工畫如楷書寫意如草聖不過執<lb/>
<pb n="KR3h0049_WYG_001-54b"/>
筆轉腕靈妙耳世之善書者多善畫由其轉腕用筆之<lb/>
不滯也<lb/>
山脚山腰置屋舍寺觀路蹊水中置小艇風帆漁釣從<lb/>
此有生氣<lb/>
山下有潭謂之瀨此處甚有生意四邊用樹簇之<lb/>
松栢之大者必畫於大岸大坡之上松栢之古者必畫<lb/>
於大石懸崖之顛若作于淺灘平渚舛矣<lb/>
古畫不用頭綠大青<hi>畫家呼麄緑為頭緑麄青為大青</hi>取其精華而用<lb/>
<pb n="KR3h0049_WYG_001-55a"/>
之百年傳致之膠千載不剥<lb/>
　　畫說<lb/>
趙大年畫平逺絶似右丞秀潤天成真宋之士大夫畫<lb/>
此一派又傳之爲倪雲林雲林工緻不敵而蒼古勝之<lb/>
今作平逺及扇頭小景一以此二人爲宗使人玩之不<lb/>
窮<lb/>
山雲不用鈎染只以墨漬出令如氣蒸冉冉欲墜乃可<lb/>
稱生動之韻<lb/>
<pb n="KR3h0049_WYG_001-55b"/>
畫樹木各有分别如畫瀟湘圖意在荒逺滅没即不當<lb/>
作大樹及近景叢木如園亭景可作楊栁桐竹及古檜<lb/>
青松若以園亭樹木移之山景便不稱矣若重山複嶂<lb/>
樹木又别當直枝直幹多用攢㸃彼此相籍望之糢糊<lb/>
欝葱似入重林有猿啼虎嘷者乃稱至<lb/>
畫之南北二宗自唐時分但其人非南北耳北宗則李<lb/>
思訓父子傳而為宋之趙幹趙伯驌伯駒以至馬夏輩<lb/>
南宗則王摩詰始為渲淡一變鈎研之法其傳為張璪<lb/>
<pb n="KR3h0049_WYG_001-56a"/>
荆關郭忠恕董巨米家父子以至元之四大家<lb/>
古人云有筆有墨筆墨二字人多不曉畫豈無筆墨哉<lb/>
但有輪廓而無皴法即謂之無筆有皴法而無輕重向<lb/>
背明晦即謂之無墨古人云石分三面此之謂也<lb/>
董北苑畫樹多有不作小樹間作小樹但逺望之似樹<lb/>
其實憑㸃綴以成形者予謂即此是米家落茄之源委<lb/>
葢小樹最要淋漓約畧簡于枝柯而繁于形影欲如文<lb/>
君之眉與黛色相參合則是高手<lb/>
<pb n="KR3h0049_WYG_001-56b"/>
　　吳郡丹青志<hi>明太原王穉登</hi>
　　神品志一人<hi>附沈處士杜徵君</hi>
沈先生周字啓南號石田相城喬木代禪吟寫至先生<lb/>
繪事為當代第一山水人物花竹禽魚悉入神品其畫<lb/>
自唐宋名流及勝國諸賢上下千載縱橫百代兼綜條貫<lb/>
莫不攬其精㣲每營一障則長林巨壑小市寒墟風趣<lb/>
泠然使覽者若雲霧生於屋中山川集于几上下視衆<lb/>
作直㟝嶁耳多棲慶雲葊與北寺水閣間公卿大夫下<lb/>
<pb n="KR3h0049_WYG_001-57a"/>
逮緇衣𨽻卒酬給無間一時名士如伯虎徵仲之流咸<lb/>
下龍門國朝畫苑不知誰當並驅也父恒字恒吉伯父<lb/>
貞字貞吉二處士並善丹青恒吉之畫師杜徵君徵君<lb/>
名瓊字用嘉明經博學畫亦遒麗<lb/>
　　妙品志五人<lb/>
宋先生克字仲温南宫里人書學急就章尤善畫竹雖<lb/>
寸岡尺塹而千篁萬玉蕭然無俗氣<lb/>
唐寅字伯虎更字子畏才雄氣逸花吐雲飛中南京解<lb/>
<pb n="KR3h0049_WYG_001-57b"/>
元坐事廢逃禪學佛任達自放畫法沈欝風骨奇峭刋<lb/>
落庸瑣務求濃厚連江叠巘纚纚不窮信士流之雅作<lb/>
繪事之妙詣也評者謂其畫逺攻李唐足任偏師近交<lb/>
沈周可當半席<lb/>
文待詔先生名璧字徵明號衡山弱齡雋茂蜚聲公卿<lb/>
間好古篤修書名推天下畫師吳仲圭由諸生薦為翰<lb/>
林待詔未㡬謝歸逍遥林谷益勤筆硯小圖大軸莫非<lb/>
奇致縑素山積海宇欽慕寸圖纔出千臨百摹家藏市<lb/>
<pb n="KR3h0049_WYG_001-58a"/>
售真贋縱橫一時研食之士沾脂挹香徃徃自潤然慧<lb/>
眼印可譬之魚目夜光不别自異也年臻大耋神明不<lb/>
凋篝燈可夜作得者益深寶愛奉如圭璋子嘉猶子伯<lb/>
仁並嗣其妙嘉竹木扶疎伯仁巖巒欝茂並赤幟繪林<lb/>
　　能品志四人<lb/>
兩夏君夏昶字仲昭崑山進士官太常楷書畫竹華夏<lb/>
馳聲文皇甚賞眷顧優渥兄昺為中書舍人昺字孟暘<lb/>
畫學高尚書<lb/>
<pb n="KR3h0049_WYG_001-58b"/>
周舜卿諱臣吳郡人畫山水人物峽深嵐厚古面奇妝<lb/>
有蒼蒼之色<lb/>
仇實甫諱英家太倉師周臣工臨摹落筆亂真至于髮<lb/>
翠豪金絲丹縷素精麗艷逸無慚古人<lb/>
　　逸品志二人<hi>附陳子正</hi>
劉珏字廷美長洲人官僉憲寫山水林谷泉深石亂木<lb/>
秀雲生緜宻幽媚風流藹然掛冠歸田高曠靡及陳太<lb/>
學名淳字道復改字復甫天才秀發下筆超異畫山水<lb/>
<pb n="KR3h0049_WYG_001-59a"/>
師古人而蕭散之趣宛然在目尤妙寫生一花半葉淡<lb/>
墨欹豪而疎斜歴亂偏其反而咄咄逼真傾動羣類子<lb/>
括飲酒縱誕有竹林之習畫雖放浪終非俗流<lb/>
　　遺耆志三人<lb/>
黃公望字子乆常熟人神肖關荆染宗北苑年躋大耋<lb/>
洪武中尚在<lb/>
趙原字善良吳郡人畫師王右丞而墨法過之洪武初<lb/>
年召對不至賜死<lb/>
<pb n="KR3h0049_WYG_001-59b"/>
陳惟允吳郡人為潘左丞客蚤喪<lb/>
　　棲旅志二人<lb/>
徐㓜文名賁自蜀徙蘇畫山水林岩濯濯可愛<lb/>
張來儀諱羽由潯陽徙居吳郡畫法米家筆意<lb/>
　　閨秀志一人<lb/>
仇氏實甫之女杜陵内史能人物畫綽有父風<lb/>
　　畫史<lb/>
臨池學書王右軍澄懷觀道宗少文王侯筆力能扛鼎<lb/>
<pb n="KR3h0049_WYG_001-60a"/>
五百年中無此君倪瓚題王叔明岩居高士圖<lb/>
宋濓侍經於青宫凡古圖畫頗獲見之中有趙魏公孟<lb/>
頫畫豳風前書七月之詩圖繼其後皇太子覽而善之<lb/>
謂圖乃古帙恐其開闔之繁當中折處丹青易壞命工<lb/>
裝褫作卷軸以傳悠乆<lb/>
著色倪雲林千古神品始在宋光祿民倩家後為徐太<lb/>
常所藏<lb/>
滕用亨待詔善鑒古畫嘗侍上閱畫卷衆目為趙千里<lb/>
<pb n="KR3h0049_WYG_001-60b"/>
用亨頓首言筆意類王晉卿及終卷果有駙馬都尉王<lb/>
詵名<lb/>
宋周曾作秋塘圖一卷元皇娣大長公主所藏前有皇<lb/>
娣圖書印記後有翰林諸臣奉皇娣旨所題自大學士<lb/>
趙士延王約而下凡十六人<lb/>
楊維翰字子固晚年游戲墨蘭竹石極精妙嘗假文洲<lb/>
湖欵不欲自居其名時柯九思推遜之<lb/>
文衡山草書千字文後畫撥阮圖昔朱子朗疑而問之<lb/>
<pb n="KR3h0049_WYG_001-61a"/>
衡山云以文中有嵇琴阮嘯故也古人漫興多如此<lb/>
王維江干雪意卷藏王敬美家又梁伯龍示予大青緑<lb/>
獅子羅漢一軸亦云右丞筆也<lb/>
戴逵畫佛像自隱帳中人有所臧否輙竊聽而隨改之<lb/>
積數年始成名<lb/>
仇英倣宋元人花鳥山水畫冊一百幅在項希憲家亦<lb/>
能品也<lb/>
石田少時畫不過盈尺小幅至四十外始拓為大幅粗<lb/>
<pb n="KR3h0049_WYG_001-61b"/>
枝大葉草草而成<lb/>
予見王右丞山莊圖又雪霽捕魚圖山莊樹葉皆如个<lb/>
字其雪霽圖枯樹似郭熙二卷雖妙皆無欵疑宋人臨<lb/>
稿<lb/>
蔡松鶴藏有李伯時西嶽降靈圖前二人騎行後三人<lb/>
徒步最後有雲氣神人居中董𤣥宰寄予金箋畫冊十<lb/>
幅有倣西嶽降靈筆意乃云學張僧繇也<lb/>
王齊翰陸羽煎茶圖馬和之春霄鶴唳秋空隼舉圖王<lb/>
<pb n="KR3h0049_WYG_001-62a"/>
晉卿雪霽群鴉圖王右丞松江圖李營丘秋晩圖盛子<lb/>
昭雲深處圖皆項氏所藏名冊<lb/>
文衡山寫雪山一卷奔放橫溢後題七言草行一首其<lb/>
尾二句云山齋十日經過斷榻得南宫水墨圖藏項希<lb/>
憲家堪與白石翁三檜卷敵手<lb/>
京師楊太和家所藏晉唐以來名蹟甚佳𤣥宰借觀有<lb/>
右丞畫一幅宋徽宗御題于左筆勢飄舉真奇物也檢<lb/>
宣和畫譜此為山居圖察其圖中松針石脈無宋以後<lb/>
<pb n="KR3h0049_WYG_001-62b"/>
人法定為摩詰無疑相傳為大李將軍其粘出為輞川<lb/>
者自𤣥宰始<lb/>
貫休常自夢得十五羅漢梵相尚闕一有告者曰師之<lb/>
相乃是也遂臨以足之<lb/>
鵲華秋色卷趙子昂為周公謹作山頭大著青緑全學<lb/>
王右丞<lb/>
文湖州竹生平僅見真蹟一幅在橫冊上乃折竹也其<lb/>
題有二人柯九思題云湖州放筆奪造化此是世人那<lb/>
<pb n="KR3h0049_WYG_001-63a"/>
得知<hi>闕</hi>然何處見生意髣髴空庭月落時金粟道人阿<lb/>
瑛題云湖州昔在陵州日日日逢人寫竹枝一叚枯梢<lb/>
作三折分明雪後上忩時<lb/>
　　書畫金湯<lb/>
一善趣　賞鑒家　精舍　净几　風日清美　瓶花<lb/>
　茶笋橙橘時　山水間　二人不矜莊　名香修竹<lb/>
　拂晒　天下無事　考証　高僧　與竒石鼎彛相<lb/>
　傍　睡起　病餘　雪　漫展緩収<lb/>
<pb n="KR3h0049_WYG_001-63b"/>
一惡魔　黃梅天　燈下　酒後　研池汁　屋漏水<lb/>
　硬索巧賺輕借　収藏印多胡亂題　代枕傍客催<lb/>
　逼　隂雨燥風　奪視　無揀料銓次　市談攪<lb/>
　油汚手　晒穢地上　臨摹汚損　蠧魚　强作解<lb/>
　噴嚏　童僕林立　問價　指甲痕　剪裁摺蹙<lb/>
一莊嚴　玳瑁瑪瑙琉璃紫磨金白玉文犀官窑軸頭<lb/>
　綉帶　内庫秘閣　寶籖　古錦面　五色玉牌記<lb/>
　帝王璽　竒綵裏囊　名賢題跋　金縷珠母石青<lb/>
<pb n="KR3h0049_WYG_001-64a"/>
　栴檀匣<lb/>
一落刼　入村漢手　質錢　獻豪門　剪作練裙襪<lb/>
　材　不肖子　換酒食　盜　水火厄　殉𦵏<lb/>
　　畫麈<hi>明金閶沈朗曜</hi>
予每畫雲烟著色危峰尖出客訝之予曰以絶頂為主<lb/>
巗脚根柯可以不露令人得之楮墨之外客曰古人寫<lb/>
梅剔竹作過牆枝亦此意乎予曰然<lb/>
一幅中有不𦂳不慢處特有深致<lb/>
<pb n="KR3h0049_WYG_001-64b"/>
自題非工不若用古用古非解不若無題<lb/>
古來豪傑不得志于時則漁耶樵耶隱而不出然嘗托<lb/>
志於柔管有韻語無聲詩借以送日故伸毫搆景無非<lb/>
拈出自家面目今人畫漁樵耕牧不達此意作個穢夫<lb/>
傖父傴僂于釣絲戚施于樵斧畧無坦適自得之致令<lb/>
識者絶倒<lb/>
石田晩年題畫洒落每侵畫位翻多竒趣白陽輩多效<lb/>
之<lb/>
<pb n="KR3h0049_WYG_001-65a"/>
一幅有天然<hi>闕</hi>欵處失之則傷局<lb/>
　　畫媵<hi>明檇李君實李日華</hi>
米元章有海岳樓坐見江山日夕卧起其中以領烟雲<lb/>
出没沙水映帶之趣故書繪二事日臻其妙<lb/>
畫山水以布置意像為第一及其運筆大勢後泉樹屋<lb/>
舍人物因其自然而為之絶無成心乃畫家三昧也子<lb/>
乆浮嵐煖翠圖膾炙人口猶有嫌其景碎者布置豈易<lb/>
言耶<lb/>
<pb n="KR3h0049_WYG_001-65b"/>
雲林畫石從李思訓勾研中來特不傅色耳其樹謂之<lb/>
減筆李成亦精工之極而入平淡者與北苑巨然斷然<lb/>
另為一派若專以荒率取之是溈山兒孫向雲門前作<lb/>
調那有<hi>闕</hi>人分耶<lb/>
南嶽拔地五百里視世界盪為雲海其溪谷諸水汪然<lb/>
復為洞庭涵天浴日畫者難措其手獨其沮洳漫漶處<lb/>
為瀟湘二江淒迷黯淡可以想見予徃京師見李伯時<lb/>
瀟湘暮雨圖筆蹤可數而氣象如之深歎古人于一滴<lb/>
<pb n="KR3h0049_WYG_001-66a"/>
墨中吐吞天地山川之變<lb/>
雲沙真富貴翰墨小神仙其聲價豈在巨公下哉如粗<lb/>
俗手腕率作米家山未得源流真堪嘔噦<lb/>
吳仲圭性氣渾剛少好劍術數學經年讀易偶隱武林<lb/>
市賣卜每作一卦無不精騐求者雲集厭之棄去<hi>闕</hi>蹤<lb/>
委巷中遶屋植梅日哦其間因號梅道人年餘<hi>闕三字</hi>一<lb/>
泉甘寒異常名曰梅花泉公殁而泉湮梅息<hi>闕三字</hi>以奉<lb/>
高人也品高故繪事亦高<lb/>
<pb n="KR3h0049_WYG_001-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繪事㣲言卷上<lb/>
</p>
<p>
</p>
  </div>
<div>
                <head>繪事㣲言卷下</head>
    <p>
<pb n="KR3h0049_WYG_002-1a"/>
欽定四庫全書<lb/>
　繪事㣲言卷下　　　　　明　唐志契　撰<lb/>
　　畫尊山水<lb/>
畫中惟山水最高雖人物花鳥草蟲未始不可稱絶然<lb/>
終不及山水之氣味風流瀟灑昔元章題摩詰畫云雲<lb/>
峯石迹逈出天成筆意縱橫參於造化至題韓幹畫則<lb/>
曰肖象而已無大物色東坡一時見吳道子佛像摩詰<lb/>
輞川圖喟然嘆曰於維也無間然其有所重哉<lb/>
<pb n="KR3h0049_WYG_002-1b"/>
　　畫名<lb/>
畫名膾炙一時流傳千古甚不易得得之縉紳宗室一<lb/>
流猶覺為易如晉之顧長康唐之王摩詰梁之張僧繇<lb/>
隋之董伯仁宋之李龍眠文與可米元章及李成父子<lb/>
等品雖不一誰非先縉紳而後採翰墨者乎至若畫果<lb/>
逺邁時流不愧前哲縱橫變化見者失色未有不譽滿<lb/>
海内傳及千古者也特出名時較拖青衣紫者不絶耳<lb/>
不然吳道子一貧士荆關兩寒生巨然一頭陀松年一<lb/>
<pb n="KR3h0049_WYG_002-2a"/>
黄門子乆倪元鎮俱逸士何以價重千金聲稱不朽哉<lb/>
是在豪傑之士法今傳後雖無階梯日乆評論自定<lb/>
　　傳授<lb/>
凡畫入門必須名家指㸃令理路大通然後不妨各成<lb/>
一家甚而青出於藍未可知者若非名家指㸃須不惜<lb/>
重資大積古今名畫朝夕探求下筆乃能精妙過人苟<lb/>
僅師庸流筆法筆下定是庸俗終不能超邁矣昔關仝<lb/>
從荆浩而仝勝之李龍眠集顧陸張吳而自闢户庭巨<lb/>
<pb n="KR3h0049_WYG_002-2b"/>
然師董源子瞻師與可衡山師石田道復師衡山又如<lb/>
思訓之子昭道元章之子友仁文進之子宗淵文敏之<lb/>
甥叔明李成郭熙之子若孫皆精品信畫之淵源有自<lb/>
哉<lb/>
　　畫以地異<lb/>
寫畫多有因地而分者不獨師法也如李思訓黃苓便<lb/>
多山峽氣象者生於成都也宋二水范中立有秣陵氣<lb/>
象者家於建康也米海岳曾作宦京口便多鎮江山色<lb/>
<pb n="KR3h0049_WYG_002-3a"/>
黃公望隱於虞山落筆便是常熟山色信高人筆底往<lb/>
往為山川所囿乎<lb/>
　　山水寫趣<lb/>
山水原是風流瀟洒之事與寫草書行書相同不是拘<lb/>
攣用工之物如畫山水者與畫工人物<hi>闕</hi>花鳥一様描<lb/>
勒界畫粉色那得有一毫趣致是以虎頭之滿壁滄洲<lb/>
北苑之若有若無河陽之山蔚雲起南宫之㸃墨成烟<lb/>
雲子乆元鎮之樹枯山瘦迴出人表皆毫不著象真足<lb/>
<pb n="KR3h0049_WYG_002-3b"/>
千古若使寫畫盡如郭忠恕趙松雪趙千里亦何樂而<lb/>
為之昔人謂畫人物是傳神畫花鳥是寫生畫山水是<lb/>
留影然則影可工緻描畫乎夫工山水始於畫院俗子<lb/>
故作細畫思以悅人之目而為之及一幅工畫雖成而<lb/>
自己之興已索然矣是以有山林逸趣者多取寫意山<lb/>
水不取工緻山水也<lb/>
　　畫要讀書<lb/>
昔人評大年畫謂胸中必有千卷書非真有千卷書也<lb/>
<pb n="KR3h0049_WYG_002-4a"/>
葢大年以宋宗室不得逺㳺每集四方逺客山人縱談<lb/>
名山大川以為古今至快能動筆者便令其想像而出<lb/>
之故其胸中富於聞見便富於丘壑然則不行萬里路<lb/>
不讀萬卷書欲作畫祖其可得乎此在士夫勉之無望<lb/>
於庸史矣<lb/>
　　畫不可苟<lb/>
宋元人畫愈玩愈佳豈今人遂不及宋元哉正以宋元<lb/>
人雖解衣盤礴任意揮灑為之然下筆一筆不苟若今<lb/>
<pb n="KR3h0049_WYG_002-4b"/>
人多以畫餬口朝寫即欲暮完雖規格似之然而藴藉<lb/>
非矣即或丘壑過之然而丰韻非矣又常見有為俗子<lb/>
催逼而率意應酬者那得有好筆法出來始信十日一<lb/>
水五日一石良有以也<lb/>
　　要看真山水<lb/>
凡學畫山水者看真山水<hi>闕</hi>極長學問便脫時人筆下<lb/>
套子便無作家俗氣古人云墨瀋留川影筆花傳入神<lb/>
此之謂也葢山水所難在咫尺之間有千里萬里之勢<lb/>
<pb n="KR3h0049_WYG_002-5a"/>
不善者縱摹畫前人粉本其意原自逺到落筆反近矣<lb/>
故畫山水而不親臨極高極深徒摹倣舊人棧道瀑布<lb/>
終是模糊丘壑未可便得佳境<lb/>
　　存想<lb/>
畫必須静坐凝神存想何處是山何處是水何處是樓<lb/>
閣寺觀村庄籬落何處是橋梁人物車舟然後下筆則<lb/>
丘壑纔新不然任意揮灑非不可人便是套頭矣及至<lb/>
得了新丘壑又好住手却多一畨蛇足<lb/>
<pb n="KR3h0049_WYG_002-5b"/>
　　品質<lb/>
寫畫須要自己高曠張伯雨題倪迂畫云無畫史縱橫<lb/>
習氣又迂翁自題師子林閣云此畫真得荆關遺意非<lb/>
王蒙輩所能夢見也其高自標置如此顧謹題倪迂畫<lb/>
云初以董源為宗及乎晩年畫益精詣而北苑筆法渺<lb/>
乎脫矣葢迂翁聚精於畫雖從北苑築基然借荆關而<lb/>
兼河陽專以幽深為宗者也若縱横習氣即黃子乆猶<lb/>
有焉然則趙吳興之遜迂翁乃胷次之别耳<lb/>
<pb n="KR3h0049_WYG_002-6a"/>
畫須從容自得適意時對明忩净几高明不俗之友為<lb/>
之方能寫出胸中一㸃灑落不覊之妙<lb/>
　　畫有自然<lb/>
畫不但法古當法自然凡遇高山流水茂林修竹無非<lb/>
圖畫又山行時見竒樹須四面取之樹有左看不入畫<lb/>
而右看入畫者前後亦然看得多自然筆下有神傳神<lb/>
者必以形形相與心手凑而相忘未有不妙者也夫天<lb/>
生山川亘古垂象古莫古於此自然莫自然於此孰是<lb/>
<pb n="KR3h0049_WYG_002-6b"/>
不入畫者寧非粉本乎特畫史収之絹素中棄其醜而<lb/>
取其芳即是絶筆<lb/>
　　大小所宜<lb/>
凡畫山水大幅與小幅迴乎不同小幅卧看不得塞滿<lb/>
大幅豎看不得落空小幅宜用虚愈虚愈妙大幅則須<lb/>
實中帶虚若亦如小幅之用虚則神氣索然矣葢小幅<lb/>
景界最多大幅則多高逺是以能大者每不能小能小<lb/>
者每不能大亦如書家之小字用手大字用肘細小運<lb/>
<pb n="KR3h0049_WYG_002-7a"/>
指者然各各難兼也總之大畫最難得好是以小畫傳<lb/>
留者多大畫傳留者少亦不獨不能珍藏之過也<lb/>
　　逸品<lb/>
山水之妙蒼古竒峭圓渾韻動則易知唯逸之一字最<lb/>
難分解葢逸有清逸有雅逸有俊逸有隱逸有沈逸逸<lb/>
縱不同從未有逸而濁逸而俗逸而模稜卑鄙者以此<lb/>
想之則逸之變態盡矣逸雖近於竒而實非有意為奇<lb/>
雖不離乎韻而更有邁於韻其筆墨之正行忽止其丘<lb/>
<pb n="KR3h0049_WYG_002-7b"/>
壑之如常少異令觀者泠然别有意㑹悠然自動欣賞<lb/>
此固從來作者都想慕之而不可得入手信難言哉吾<lb/>
於元鎮先生不能不嘆服云<lb/>
　　老嫩<lb/>
凡畫嫩與文不同有指嫩為文者殊可笑落筆細雖似<lb/>
乎嫩然有極老筆氣出於自然者落筆粗雖近乎老然<lb/>
有極嫩筆氣故為蒼勁者難逃識者一看世人不察遂<lb/>
指細筆為嫩粗筆為老真有眼之盲也<lb/>
<pb n="KR3h0049_WYG_002-8a"/>
　　倣舊<lb/>
畫家傳摹移寫自謝赫始此法遂為畫家捷徑葢臨摹<lb/>
最易神氣難傳師其意而不師其迹乃真臨摹也如巨<lb/>
然元章大痴倪迂俱學北苑一北苑耳各各學之而各<lb/>
不相似使俗人為之定要筆筆與原本相同若之何能<lb/>
名世也<lb/>
　　畫要明理<lb/>
凡文人學畫山水易入松江派頭到底不能入畫家三<lb/>
<pb n="KR3h0049_WYG_002-8b"/>
昧葢畫非易事非童而習之其轉折處必不能周匝大<lb/>
抵以明理為主若理不明縱使墨色烟潤筆法遒勁終<lb/>
不能令後世可法可傳郭河陽云有人悟得丹青理專<lb/>
向茅茨畫山水正謂此<lb/>
　　蘇松品格同異<lb/>
蘇州畫論理松江畫論筆理之所在如高下大小適宜<lb/>
向背安放不失此法家準繩也筆之所在如風神秀逸<lb/>
韻致清婉此士大夫氣味也任理之過易板痴易叠架<lb/>
<pb n="KR3h0049_WYG_002-9a"/>
易涉套易拘攣無生意其弊也流而為傳寫之圖嶂任<lb/>
筆之過易放縱易失欵易寂寞易樹石偏薄無三面其<lb/>
弊也流而為兒童之描塗嗟夫門户一分㸃刷各異自<lb/>
爾標榜各不相入矣豈知理與筆兼長則六法兼備謂<lb/>
之神品理與筆各盡所長亦各謂之妙品若夫理不成<lb/>
其理筆不成其筆品斯下矣安得互相譏刺耶<lb/>
　　畫在天分帶來<lb/>
昔陳姚最品畫謂立萬象於胸中傳千祀於毫翰夫毫<lb/>
<pb n="KR3h0049_WYG_002-9b"/>
翰固在胸中出也若使氓氓然依様葫蘆那得名流海<lb/>
内大抵聰明近莊重便不佻聰明近磊落便不俗聰明<lb/>
近空曠便不拘聰明近秀媚便不粗葢言天資與畫近<lb/>
自然嗜好亦與畫近古人云筆力奮疾境與性會言天<lb/>
資也貞觀公私畫史評吳道𤣥為天付勁豪㓜抱神奥<lb/>
後有作者皆莫過之豈非天性耶<lb/>
　　山水性情<lb/>
凡畫山水最要得山水性情得其性情山便得環抱起<lb/>
<pb n="KR3h0049_WYG_002-10a"/>
伏之勢如跳如坐如俯仰如掛脚自然山性即我性山<lb/>
情即我情而落筆不生軟矣水便得濤浪瀠洄之勢如<lb/>
綺如雲如奔如怒如鬼面自然水性即我性水情即我<lb/>
情而落筆不板呆矣或問山水何性情之有不知山性<lb/>
即止而情態則面面生動水性雖流而情狀則浪浪具<lb/>
形探討之乆自有妙過古人者古人亦不過於真山真<lb/>
水上探討若倣舊人而只取舊本描畫那得一筆似古<lb/>
人乎豈獨山水雖一草一木亦莫不有性情若含蕋舒<lb/>
<pb n="KR3h0049_WYG_002-10b"/>
葉若披枝行幹雖一花而或含笑或大放或背面或將<lb/>
謝或未謝俱有生化之意畫寫意者正在此著精神亦<lb/>
在未舉筆之先預有天巧耳不然則畫家六則首云氣<lb/>
韻生動何所得氣韻耶<lb/>
　　氣韻生動<lb/>
氣韻生動與烟潤不同世人妄指烟潤為生動殊為可<lb/>
笑葢氣者有筆氣有墨氣有色氣而又有氣勢有氣度<lb/>
有氣機此間即謂之韻而生動處則又非韻之可代矣<lb/>
<pb n="KR3h0049_WYG_002-11a"/>
生者生生不窮深逺難盡動者動而不板活潑迎人要<lb/>
皆可黙㑹而不可名言如劉褒畫雲漢圖見者覺熱又<lb/>
畫北風圖見者覺寒又如畫猫絶䑕畫大士渡海而滅<lb/>
風畫龍㸃睛飛去此之謂也至如烟潤不過㸃墨無痕<lb/>
迹皴法不生澁而已豈可混而一之哉<lb/>
　　用墨<lb/>
寫畫須要好墨寫扇面與絹綾尤要𦂳旣有佳墨又要<lb/>
得用墨之法古畫譜云用筆之法未嘗不詳且盡乃畫<lb/>
<pb n="KR3h0049_WYG_002-11b"/>
家僅知皴刷㸃拖四則而已此外如幹之一字渲之一<lb/>
字捽之一字擢之一字其誰知之宜其畫之不精也葢<lb/>
幹者以淡墨重叠六七次加而成深厚也渲者有意無<lb/>
意再三用細筆細擦而淋漓使人不知數十次㸃染者<lb/>
也捽與擢雖與㸃相同而實相異捽用卧筆髣髴乎皴<lb/>
而帶水擢用直指髣髴乎㸃而用力必八法皆通乃謂<lb/>
之善用筆墨<lb/>
　　積墨<lb/>
<pb n="KR3h0049_WYG_002-12a"/>
畫家要積墨水墨水或濃或淡或先淡後濃或先濃後<lb/>
淡有能積於絹素之上盎然溢然冉冉欲墮方烟潤不<lb/>
澁深厚不薄此在熟後自得之<lb/>
几畫或絹或紙或扇必須墨色由淺入濃兩次三畨用<lb/>
筆意積成樹石乃佳若以一次而完者便枯澁淺薄如<lb/>
宋元人畫法皆積水爲之迄今看宋元畫著色尚且有<lb/>
七八次深淺在上何況落墨乎今人落筆即欲成樹石<lb/>
或焦墨後只用一次淡墨染之甚有水積還用乾筆拭<lb/>
<pb n="KR3h0049_WYG_002-12b"/>
之殊可笑也此皆不曾見真宋元筆意耳<lb/>
　　寫意<lb/>
寫畫亦不必寫到若筆筆寫到便俗落筆之間若欲到<lb/>
而不敢到便穉唯習學純熟㳺戲三昧一濃一淡自有<lb/>
神行神到寫不到乃佳至於染又要染到古人云寧可<lb/>
畫不到不可染不到<lb/>
　　皴法<lb/>
賞鑒之家近訪名公逺尋前跡漢魏以前名畫即不易<lb/>
<pb n="KR3h0049_WYG_002-13a"/>
見如宋元至今名筆代不乏人人各一家各一皴即不<lb/>
能備家収藏亦豈有不經見之理但倣其皴法切不可<lb/>
混雜如書家寫鍾繇者又兼黃庭寫二王者又兼過庭<lb/>
便不妙矣皴法有可相兼者一二様耳若亂雲皴止可<lb/>
兼骷髏皴披麻皴止可兼亂柴皴斧鑿皴止可兼<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>頭<lb/>
皴自非然者未有不雜者也雖然嘗見郭河陽而帶斧<lb/>
鑿解之者曰蚤年筆黃子乆而帶卷雲解之者曰戲墨真<lb/>
耶訛耶<lb/>
<pb n="KR3h0049_WYG_002-13b"/>
　　丘壑藏露<lb/>
畫叠嶂層崖其路徑村落寺宇能分得隱見明白不但<lb/>
逺近之理了然且趣味無盡矣更能藏處多於露處而<lb/>
趣味愈無盡矣葢一層之上更有一層層層之中復藏<lb/>
一層善藏者未始不露善露者未始不藏藏得妙時便<lb/>
使觀者不知山前山後山左山右有多少地步許多林<lb/>
木何嘗不顯總不外躱閃處高下得宜烟雲處斷續有<lb/>
則若主於露而不藏便淺薄即藏而不善藏亦易盡矣<lb/>
<pb n="KR3h0049_WYG_002-14a"/>
然愈露而愈大愈露愈小畫家每能談之及動筆時手<lb/>
與心忤所未解也此所以不可無圓之一字<lb/>
　　筆法<lb/>
丘壑之奇峭易工筆之蒼勁難揮葢丘壑之奇不過警<lb/>
凡俗之眼耳若筆不蒼勁總使摹他人丘壑那能動得<lb/>
賞鑒若人物花鳥便摹畫相去不逺矣<lb/>
　　忌纎巧<lb/>
纎巧之習世多矜趨豈於畫反不崇尚但巧矣而容或<lb/>
<pb n="KR3h0049_WYG_002-14b"/>
不莊重非畸邪無理則安放不牢每有石上砌石樹根<lb/>
浮寄樓宇傾壓路徑難通之病是巧與莊易相妨處落<lb/>
筆時須商之<lb/>
　　冗與雜不同<lb/>
畫家筆路要清而冗雜俱與清相反者也如林木叢宻<lb/>
一幅中塞滿屋籬廟觀水閣舟車或三四見謂之冗至<lb/>
於雜則以巨然規格而雜叔明李唐筆法而雜李成即<lb/>
米家父子相同而實有異不可雜也苟為不分雖極文<lb/>
<pb n="KR3h0049_WYG_002-15a"/>
極妙終是野路<lb/>
　　碎石<lb/>
古人畫大山必山之輪廓向背並聳意已先定然後皴<lb/>
之其山脚下必不可無亦必不可多今人從碎石起手<lb/>
積成大山者多矣雖古書云崔嵬不崩賴此峽崥然以<lb/>
之論畫最是病古人大畫中雖多細碎處要之取勢為<lb/>
主耳<lb/>
　　樹木<lb/>
<pb n="KR3h0049_WYG_002-15b"/>
畫樹不拘曲直各有妙處是在安放處少不得一株多<lb/>
不得一株爲佳大抵樹一曲乃有迎風探水垂䕃之勢<lb/>
然則諸家豈無直樹乎葢樹直而生枝發葉處必不都<lb/>
直即董北苑樹盡是勁挺之狀然向背俯仰未嘗無也<lb/>
若郭河陽李營丘則千屈萬曲矣<lb/>
　　樹石所宜<lb/>
林木山石各有分配若重山叠嶂與單山片景其樹石<lb/>
大不相同苟或相同則經營位置非僻澁便板結矣如<lb/>
<pb n="KR3h0049_WYG_002-16a"/>
園亭景乃可作巧石梧竹及巧檜巧松若以園亭樹木<lb/>
移之大山大景便不相稱<lb/>
　　枯樹<lb/>
寫枯樹最難蒼古然畫中最不可少即茂林盛夏亦須<lb/>
用之訣云畫無枯樹則不疎通此之謂也但名家枯樹<lb/>
各各不同如荆關則秋冬二景最多其枯枝古而渾亂<lb/>
而整簡而有趣到郭河陽則用鷹爪加以細宻又或如<lb/>
垂槐葢倣關荆者多也如范寛則其上如掃帚様亦有<lb/>
<pb n="KR3h0049_WYG_002-16b"/>
古趣李成則煩而瑣碎筆筆清勁董源則一味古雅簡<lb/>
當而已倪元鎮則此數君可以兼之要皆難及者也非<lb/>
積習數十年妙出自然者不能倣其萬一今人假古畫<lb/>
邱壑山石或能僅似若枯樹便骨髓暴露矣以是知枯<lb/>
枝求妙最難<lb/>
　　栁與松栢<lb/>
嘗云畫工不畫栁畫便粧醜非栁難畫也多因欠工夫<lb/>
耳宋人多寫垂栁又有㸃葉栁垂栁不難只要分枝得<lb/>
<pb n="KR3h0049_WYG_002-17a"/>
勢㸃葉栁之妙在樹頭圓鋪處只以汁緑漬出又要蕭<lb/>
森不結滯不板實有迎風摇颺之意又蚤春栁未垂條<lb/>
深秋栁已衰敗不可混設色亦須體此意若松栢之法<lb/>
則筆法記與純全集詳言之矣故不贅<lb/>
　　水口<lb/>
一幅山水中水口必不可少須要峽中流出有旋環直<lb/>
捷之勢㸃滴俱動乃為活水葢水比石不同不得太硬<lb/>
不得太軟不得太枯軟則無勢硬則板刻枯則乾燥故<lb/>
<pb n="KR3h0049_WYG_002-17b"/>
皆所忌然旣有水口必有源頭源頭藏於數千丈之上<lb/>
從石縫中隱見或有萬丈未可知此正畫家胸襟亦天<lb/>
地之定理俗子輙畫泉石竟從山頭掛下古人謂之架<lb/>
上懸巾<lb/>
　　雲雨風烟<lb/>
畫雲要得流動不滯或鎖或屯或聚或散飄飄欲飛意<lb/>
象畫雨要得深樹雲翳帶烟帶風無天無地㸃㸃欲滴<lb/>
意象畫風要得萬物鼓動不可遮葢意象今畫家只知<lb/>
<pb n="KR3h0049_WYG_002-18a"/>
樹葉向一邊便是風景至於人物全若無風那得一毫<lb/>
生動甚有樹向一邊更無從分三面者又有并石亦順<lb/>
風勢者殊可笑葢風景山石當用逆勢乃顯得風大此<lb/>
古人秘傳非臆說也畫烟要得昏昏沈沈朦朧不明意<lb/>
象其墨色宜淡近處略用顯明是在染之功不在落墨<lb/>
之力也然而晚景㣲似之只亦為晚烟斷續耳若月景<lb/>
則與烟不異而清朗處過之若烟月又與月不異而渾<lb/>
沌處過之此語聞之李仰懷述錢罄室云<lb/>
<pb n="KR3h0049_WYG_002-18b"/>
　　烟雲染法<lb/>
凡畫烟霧有内染外染之分葢一幅中非有四五層屯<lb/>
鎖定有三層斷滅若内外不分必有謬理之病縱使出<lb/>
没變幻墨色豐潤無足觀也畫雲亦須層層要染不然<lb/>
縱如葢如芝如帶終是板刻古人惟其有此畫法學之<lb/>
者易涉於俗惟董北苑不用染而用淡墨積出在樹石<lb/>
之間此生紙更佳也松江派多用此法<lb/>
　　雪景<lb/>
<pb n="KR3h0049_WYG_002-19a"/>
畫雪最要得觱發栗烈意此時雖有行旅探梅之客未<lb/>
有不畏寒者只以寂寞為主一有喧囂之態便失之矣<lb/>
其畫山石當在凹處與下半段皴之凡高平處即便留<lb/>
白為妙其畫寒林當用枯木冬天亦有緑葉者多是松<lb/>
竹要亦不可全畫其枝上一面須到處留白地古人有<lb/>
畫雪只用淡墨作影不用先勾後隨以淡墨漬出者更<lb/>
覺韻而逸何嘗不文近日董太史只要取之不寫雪景<lb/>
嘗題一枯木單條云吾素不寫雪只以冬景代之若然<lb/>
<pb n="KR3h0049_WYG_002-19b"/>
吾不識與秋景異否此吳下作家有乾冬景之誚<lb/>
　　樓閣<lb/>
畫樓臺寺屋須宗前人舊跡今人不能畫樓閣中枅拱<lb/>
牕櫺而徒以青緑粧成藉口泥金勾鈿等語殊為謬甚<lb/>
葢一枅一拱有反有正有側二分正八分者有出稍飛<lb/>
稍有尖頭平頭者若差之毫釐便失之千里豈得稱全<lb/>
完<lb/>
凡寫一樓一閣非難若至十步一樓五步一閣便有許<lb/>
<pb n="KR3h0049_WYG_002-20a"/>
多穿插許多布置許多異式許多枅拱楹檻闌干週圍<lb/>
環遶花木掩映路徑參差有一犯重處便不可入目<lb/>
學畫樓閣須先學九成宫阿房宫滕王閣岳陽樓等圖<lb/>
方能漸近舊人欵式不然縱使精細壯麗終是杜撰<lb/>
古人畫樓閣未有不寫花木相間樹石掩映者葢花木<lb/>
樹石有濃淡大小淺深正分出樓閣逺近且有畫樓閣<lb/>
上半極其精詳下半極其混沌此正所謂逺近高下之<lb/>
說也聰穎者當自得之豈筆舌所能盡哉<lb/>
<pb n="KR3h0049_WYG_002-20b"/>
凡畫樓閣一圖幛須得八九人或三四人㸃綴方有生<lb/>
動及畫寺樓廟宇便不妨寂然無人或一二古僧亦須<lb/>
有安静之象更得古木蒼然為妙葢未有古寺而無古<lb/>
松古栢喬枝封幹者是在畫家下筆安放妥帖其一種<lb/>
天然㸃染之趣豈必在粉本中一一摹冩<lb/>
　　逺山<lb/>
逺山用染不用皴畫家以為易事豈知安放高下妥帖<lb/>
正一幅之眉目其間宜尖宜平不可紊也其染處亦須<lb/>
<pb n="KR3h0049_WYG_002-21a"/>
一面染到一面染不到乃無板痴之病又古人畫淡墨<lb/>
逺山之外復畫濃墨逺山後人往往笑之不知日影到<lb/>
處之山則明不到處之山自然昏黒於晚景落照時更<lb/>
易了然若不信請於風雪天色或晴霽薄暮時高眺留<lb/>
意審察方信古人不謬<lb/>
　　㸃苔<lb/>
畫不㸃苔山無生氣昔人謂苔痕為美人簮花信不可<lb/>
闕者又謂畫山容易㸃苔難此何得輕言之葢近處石<lb/>
<pb n="KR3h0049_WYG_002-21b"/>
上之苔細生叢木或雜草叢生至於高處大山上之苔<lb/>
則松耶栢耶未可知豈有長於突兀處不堅牢之理近<lb/>
有率意㸃擢不顧其當與否觀之浮寄如鳥鼠之糞堆<lb/>
積狀耳那得生氣必要㸃㸃從石縫中出或濃或淡或<lb/>
濃淡相間有一㸃不可多一㸃不可少之妙天然粧就<lb/>
疎宻得宜豈易事哉古畫橫苔直苔不㸃苔皆有之要<lb/>
未有一㸃不中窾者此必畫山石無一筆頽敗破壞之<lb/>
處故臨㸃苔自然加一㸃一㸃好看少一㸃容亦無妨<lb/>
<pb n="KR3h0049_WYG_002-22a"/>
也今妄謂山石醜處須以苔掩之此所以愈遮愈醜且<lb/>
石骨旣成不識果能遮葢否是以浮寄煩腫之病都坐<lb/>
於此然則山石果然畫得有轉折態度何難於㸃苔耶<lb/>
　　蓄畫<lb/>
凡圖畫在宇宙間歲月旣乆名人藝士不能復生可不<lb/>
珍重乎一入俗手動見屈辱卷舒失所操揉燥裂真畫<lb/>
之厄也故有収藏而無識鑒無閱玩無裝褫無銓次皆<lb/>
非真能蓄畫者又蓄聚旣多妍媸混雜甲乙次第毫不<lb/>
<pb n="KR3h0049_WYG_002-22b"/>
可訛若使真贋並陳新舊錯出如入賈肆中有何趣味<lb/>
所藏必有晉唐宋元名蹟乃稱博古若徒取近代紙墨<lb/>
較量真偽必無實賞以耳為目手執卷軸口論貴賤真<lb/>
惡道也<lb/>
　　賞鑒<lb/>
看古人書畫如對鼎彛如讀誥誡不可毫涉粗浮之氣<lb/>
葢古畫紙絹皆脆舒卷不得法最易損壞風日須避之<lb/>
燈下不可看恐為煤燼燭淚所汚飯後醉餘須滌手展<lb/>
<pb n="KR3h0049_WYG_002-23a"/>
玩不可以指甲剔損諸如此類不能枚舉然必欲事事<lb/>
勿犯又恐强作情態惟遇真能賞鑒及閱古甚富者方<lb/>
可與談若對傖父輩惟有珍秘不出耳<lb/>
　　看畫訣<lb/>
山水第一竹樹蘭石次之人物花鳥又次之人物顧盼<lb/>
語言花果迎風帶露鳥獸蟲魚精神逼真山水林泉清<lb/>
閒幽曠屋廬深邃橋約得宜石老而潤水淡而明山勢<lb/>
崔嵬泉流灑落雲烟出没野徑紆迴松偃龍蛇竹含風<lb/>
<pb n="KR3h0049_WYG_002-23b"/>
雨山脚入水澄清水源來歴分曉有此數端雖不知名<lb/>
實是妙手若人物如尸如塑花果類粉捏雕刻蟲魚鳥<lb/>
獸但取皮毛山水布置遍塞樓閣糢糊錯雜橋梁强作<lb/>
斷形徑無夷險路無出入石止一面樹少四周或大小<lb/>
不稱或逺近不分或濃淡失宜㸃染無法或山脚無水<lb/>
源水源無來歴雖名欵定是俗筆為後人填寫至於臨<lb/>
摹贋手落墨設色自然不難辨也<lb/>
　　識畫火候<lb/>
<pb n="KR3h0049_WYG_002-24a"/>
有火候兮方識透筆眼若有天生就若使火侯欠工夫<lb/>
滿紙雲烟如朦瞍　品畫高低有十程一程不到九難<lb/>
明若使十程都走到世間無復畫欺人　寫畫高低有<lb/>
百般般般俱中世人看但得名公一㸃化方知趣不在<lb/>
毫端　世人評畫俱任耳不㑹動筆志妍媸畫得一分<lb/>
識一分到了十分㣲若絲若使一分有不到縱使聰明<lb/>
那得知<lb/>
　　古今優劣<lb/>
<pb n="KR3h0049_WYG_002-24b"/>
書學必以時代為限書則六朝首推晉魏宋元不及晉<lb/>
與唐逺矣畫則不然佛道人物士女牛馬後代不及古<lb/>
人山水林石花鳥前人不及後人<lb/>
　　名家収藏<lb/>
凡収藏不必錯雜大者懸掛齋壁小者則為卷冊置几<lb/>
案間遂古如顧陸張吳必不有親筆矣唯歴代錚錚有<lb/>
名者所宜収藏其不甚著名者非所宜蓄若鄭顛仙張<lb/>
復陽鍾欽禮蔣三松汪小村張平山汪海雲皆畫中邪<lb/>
<pb n="KR3h0049_WYG_002-25a"/>
學尤非所尚<lb/>
　　絹素<lb/>
古畫絹色墨氣自有一種古香可愛惟佛像有香烟熏<lb/>
黑多是上下二色偽作者其色黃而無精彩古絹自然<lb/>
破者必有鯽魚口須連二三絲偽作則直裂唐絹絲粗<lb/>
而厚或有搗熟者有獨梭絹濶四尺餘者五代絹極粗<lb/>
如布宋有院絹匀浄厚宻亦有獨梭絹濶五尺餘細宻<lb/>
如紙者元絹及明内府絹俱與宋絹同元時有宻機絹<lb/>
<pb n="KR3h0049_WYG_002-25b"/>
松雪子昭畫多用此又嘉興府宓家以絹得名今此地<lb/>
尚有佳者董太史筆多用砑光白綾未免有晉賢氣<lb/>
　　古畫不入常格<lb/>
畫有法則不拘拘如時人先落墨後染套子葢亦有先<lb/>
染三四層後以濃淡積成者不但規模宏逺而意象畢<lb/>
新雖近時名公見之亦若不知其所以成者此法在晉<lb/>
唐已有之不直宋元也金陵朱狀元府中有李成夜景<lb/>
淡墨如霧石如雲動樹色隱現不一又有范寛雨景深<lb/>
<pb n="KR3h0049_WYG_002-26a"/>
暗如暮夜晦暝土石不分雖絹素深古而筆氣髣髴可<lb/>
探今人未見古人真蹟雖說亦不解也<lb/>
　　古畫無價<lb/>
畫有價時畫之或工或麤時名之或大或小分焉此相<lb/>
去不逺者也亦在人重與不重耳至古人名畫那有定<lb/>
價昔有持荆浩山水一卷售者宋内侍樂正宣用錢十<lb/>
萬購之後為王伯鸞所見加三十萬得之猶以為幸伯<lb/>
鸞曾為翰林待詔詮定院畫優劣故一時畫家都以黃<lb/>
<pb n="KR3h0049_WYG_002-26b"/>
氏愛憎為宗以其能賞識也又王酉室得沈啓南直幅<lb/>
四軸極其精妙吳中有一俗宦聞其美而謀之願出二<lb/>
百金王終不與後王西園一見坐卧畫間兩日酉室謂<lb/>
畫遇若人真知己也因述二百金之說西園以一庄可<lb/>
值千金易焉又興化李相公失謝樗仙畫一軸曾帖招<lb/>
字報信者五十兩則畫價可知諸如此者不得盡言請<lb/>
瞽目不得執畫求價也<lb/>
　　院畫無欵<lb/>
<pb n="KR3h0049_WYG_002-27a"/>
宋畫院衆工凡作一畫必先呈稿本然後上其所畫山<lb/>
水人物花木鳥獸多無名者明内畫水陸及佛像亦然<lb/>
金碧輝煌亦奇物也唐伯虎常笑人以無名人畫輙填<lb/>
寫假欵如見牛必戴嵩見馬必韓幹之類豈非削圓方<lb/>
竹重漆古琴乎<lb/>
　　金碧山水<lb/>
畫院有金碧山水自宣和年間已有之漢書不云有金<lb/>
碧氣無土砂痕乎葢金碧者石青石緑也即青緑山水<lb/>
<pb n="KR3h0049_WYG_002-27b"/>
之謂也後人不察於青緑山水上加以泥金謂之金筆<lb/>
山水夫以金碧之名而易之金筆可笑也以風流瀟灑<lb/>
之事而同於描金之匠豈不可笑之甚哉一幅工緻山<lb/>
水加以泥金則所謂氣韻者能有纎毫生動否且名山<lb/>
大川有此金色痕迹否後即有一二名家為之亦欺人<lb/>
而求售耳乃觀者不察一聞李將軍之筆遂不惜千金<lb/>
以購之將自己實有賞心者乎抑炫人以博識者之賞<lb/>
乎請問之好事家<lb/>
<pb n="KR3h0049_WYG_002-28a"/>
　　名人畫圖語録<lb/>
董思白跋樓居仙圖云昔郭忠恕作石似李思訓作樹<lb/>
似王摩詰至於屋宇樓閣則自為一家最為獨妙棟梁<lb/>
楹桷望之中虚若可躡足闌楯牖戸則若可以捫歴而<lb/>
開闔之也以毫計寸以分計尺以尺計丈增而倍之以<lb/>
作大宇皆中規度曾無小差非至悉委曲於法度之内<lb/>
者不能然恕先仕於朝跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>不羈放浪玩世卒以傲恣<lb/>
流竄海島中蛻形仙去及圖寫樓居又如此精宻非徒<lb/>
<pb n="KR3h0049_WYG_002-28b"/>
精宻也蕭散閒逺無塵埃氣者也予嘗見恕所作盤車<lb/>
圖粉本孔子所謂從心所欲不踰矩莊子所謂猖狂妄<lb/>
行而蹈乎大方者乎其為人無法度如彼其為畫有法<lb/>
度如此則知天下妙理從容自能中度使恕先規矩度<lb/>
量而為之則亦疲矣<lb/>
屠赤水云沈石田倣諸舊筆意奪真獨於倪迂不似葢<lb/>
老筆過之也<lb/>
戴冠卿云畫不可無骨氣不可有骨氣無骨氣便是粉<lb/>
<pb n="KR3h0049_WYG_002-29a"/>
本純骨氣便是北宗不可無顛氣不可有顛氣無顛氣<lb/>
便少縱橫自如之態純是顛氣便少輕重濃淡之姿不<lb/>
可無作家氣不可有作家氣無作家氣便嫩純作家氣<lb/>
便俗不可無英雄氣不可有英雄氣無英雄氣便似婦<lb/>
女描繡純英雄氣便似酒店帳簿<lb/>
又云没骨畫創自徐熙之子崇嗣擅名花卉不墨勾逕<lb/>
疊色漬染而成予謂秖可施之花卉耳不謂宋人有用<lb/>
大青大緑大丹大粉遂成山水命為没骨山水皆高克<lb/>
<pb n="KR3h0049_WYG_002-29b"/>
明董奴子輩手出見有真蹟亦自可人但後人學為之<lb/>
若無四五層工夫自然不及幸勿以未見而反嗤没骨<lb/>
為失體也<lb/>
仇實父云唐宋人圖一故事有意風世非賢孝忠良則<lb/>
幽閒雅逸終不落惡趣元人始以艷麗相高無非奢靡<lb/>
如明皇慶幸圖金谷園圖射雉博古出獵等圖徒動人<lb/>
侈心畫何益於世<lb/>
魏和叔云自㓜垂髫便能畫者從古惟李昇姜道隱丘<lb/>
<pb n="KR3h0049_WYG_002-30a"/>
慶餘趙伯驌郭若思李成父子數人而已李昇小字錦<lb/>
奴寫蜀境山水如桃源武陵峩嵋化山等圖其擅名者<lb/>
也至今有粉本唐明皇朝先有將軍李思訓山水絶妙<lb/>
故蜀人皆呼昇為小李將軍葢其藝相匹爾非真將軍<lb/>
也開元中李思訓為除衛將軍與其子李昭道俱得山<lb/>
水名時人號大李小李若小李將軍的指李昇云<lb/>
宋石門云畫山水惟李成關仝范寛智妙入神才高出<lb/>
類三家鼎峙百代標程前古莫能方駕近代難繼後塵<lb/>
<pb n="KR3h0049_WYG_002-30b"/>
夫氣象蕭疎烟林清曠毫鋒頴鋭墨法精㣲者營丘之<lb/>
制也石體堅凝雜木豐茂臺閣古雅人物幽閒者關氏<lb/>
之風也峰巒渾厚勢狀雄强搶筆俱匀人屋皆質者范<lb/>
氏之作也復有繼起者或有一體或具體而㣲或預造<lb/>
堂室或各開戸牖皆可稱尚然方之三家猶諸子之於<lb/>
正經矣<lb/>
葉雙石云予性好寫水葢自幼學之舅氏吕廷震者也<lb/>
曾記舅氏云畫師相與言靠山不靠水謂山有峰巒崕<lb/>
<pb n="KR3h0049_WYG_002-31a"/>
石烟雲樹石可以縈帶掩映見之至水則更無帶映曲<lb/>
文斜勢要盡其窪窿派别故於畫為尤難彼或争勝取<lb/>
奇以夸張當世者不過蹙紋起浪若更作蛟蜃出没便<lb/>
是山海圖矣唐人孫位畫水必雜石為驚濤怒浪葢失<lb/>
水之本性而求假於物以發其湍瀑是不足於水也曲<lb/>
陽廟壁有畫水世傳為異葢水紋平漫隱起浮流混混<lb/>
不息其後有梯升而崇者知辟為隆窪為下隨勢為水<lb/>
以是衒於世俗而人初未識其偽也元初孫白始創意<lb/>
<pb n="KR3h0049_WYG_002-31b"/>
作潭<graphic n="KR2974" url="https://raw.githubusercontent.com/kanripo/KR-Gaiji/master/images/KR2974.png" mimeType="image/png"/>浚原平波細流停為㶑灔引為決泄盡出前人<lb/>
意外别為新規勝槪不假山石為激躍而自成迅流不<lb/>
借灘瀨為湍濺而自為衝波使夫縈紆曲直隨流蕩漾<lb/>
自然長文細絡有序不亂乃真入神也<hi>闕</hi>大開一門户<lb/>
矣嘗言畫漫水要不斷水脈為工畫急水要不混洄瀾<lb/>
為工若今以二說觀世之畫水者真可一笑也夫漫流<lb/>
之水則為池水風紋更無流脈畫迅流者則浪頭沸起<lb/>
反如印板豈勝道哉要知畫水者當觀其源次觀其瀾<lb/>
<pb n="KR3h0049_WYG_002-32a"/>
又其次則觀其流然知此者葢鮮耳故知汪洋涵蓄以<lb/>
㶑灔為平引脈分流以蕩漾為勢至於聚為漪瀾散為<lb/>
淰㴸㳺泳乎其中而不繫於物者此真天下之水也亦<lb/>
知求於此乎<lb/>
張振羽云畫有四宜宜文宜清宜逸宜咫尺隔别畫有<lb/>
五忌忌冗忌雜忌套忌俗忌濃淡無分<lb/>
强二水云古畫非脫落不堪用不須褙裱葢經一次褙<lb/>
裱失一次精神亦不必重洗亦不可剪裁過多一恐失<lb/>
<pb n="KR3h0049_WYG_002-32b"/>
神一恐後日難再裱也<lb/>
李仰懷云畫山水不可太熟熟則少文不可太生生則<lb/>
多戾練熟還生斯妙矣<lb/>
袁𤣥石云山水有五美蒼逸奇圓韻山水有五惡嫩板<lb/>
刻生癡<lb/>
徐仲修云山有翠㣲不可無路岸有人家不可無渡石<lb/>
有自然最忌作怪寫人任真定犯俗態<lb/>
馬醉狂述唐世說云政和中徽宗立畫博士院每召名<lb/>
<pb n="KR3h0049_WYG_002-33a"/>
公必摘唐人詩句試之嘗以竹鎖橋邊賣酒家為題衆<lb/>
皆向酒家上著工夫惟李唐但於橋頭竹外掛一酒帘<lb/>
上喜其得鎖字意又試踏花歸去馬蹄香衆皆畫馬畫<lb/>
花有一人但畫數蝴蝶飛逐馬後上亦喜之又一日試<lb/>
萬緑叢中一㸃紅衆有畫楊栁樓臺一美人者有畫桑<lb/>
園一女者有畫萬松一鶴者獨劉松年畫萬派海水而<lb/>
海中一輪紅日上見之大喜喜其規模濶大立意超絶<lb/>
也凡喜者皆中魁選<lb/>
<pb n="KR3h0049_WYG_002-33b"/>
錢禹方云蜀文成殿中有春龍起蟄圖乃孫位所作山<lb/>
臨大江有二龍自山下出一龍蜿蜒驤首雲間水隨雲<lb/>
氣布上雨自爪鬛中出一龍尾尚在穴前舉首望雲中<lb/>
意欲俱徃怒爪如腥草木盡靡波濤震駭澗谷瀰漫山<lb/>
中居民老少聚觀闔戸闞牖人人驚畏若屋顛墜筆勢<lb/>
超軼氣象雄放非其胸中磊落不凡能窺神物變化窮<lb/>
究百物情狀未易能也位後遇異人得度世法信乎非<lb/>
俗士<lb/>
<pb n="KR3h0049_WYG_002-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0049_WYG_002-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繪事㣲言卷下<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>黃石公三畧卷上</head> <lb/>
    <p>
<pb n="KR3b0007_WYG_001-1a"/>
欽定四庫全書<lb/>
　黃石公三畧卷上<lb/>
夫主將之法務擥英雄之心賞祿有功通志於衆故與<lb/>
衆同好靡不成與衆同惡靡不傾治國安家得人也亡<lb/>
國破家失人也含氣之類咸願得其志<lb/>
軍䜟曰柔能制剛弱能制强柔者徳也剛者賊也弱者<lb/>
人之所助强者人之所攻柔有所設剛有所施弱有所<lb/>
用强有所加兼此四者而制其宜端末未見人莫能知<lb/>
<pb n="KR3b0007_WYG_001-1b"/>
天地神明與物推移變動無常因敵轉化不為事先動<lb/>
而輒隨故能圗制無疆扶成天威康正八極宻定九夷<lb/>
如此謀者為帝王師故曰莫不貪强鮮能守微若能守<lb/>
微乃保其生聖人存之以應事機舒之彌四海卷之不<lb/>
盈杯居之不以室宅守之不以城郭藏之胸臆而敵國<lb/>
服軍䜟曰能柔能剛其國彌光能弱能强其國彌彰純<lb/>
柔純弱其國必削純剛純强其國必亡<lb/>
夫為國之道恃賢與民信賢如腹心使民如四肢則筞<lb/>
<pb n="KR3b0007_WYG_001-2a"/>
無遺所適如肢體相隨骨節相救天道自然其巧無間<lb/>
軍國之要察衆心施百務危者安之懼者歡之叛者還<lb/>
之寃者原之訴者察之卑者貴之强者抑之敵者殘之<lb/>
貪者豐之欲者使之畏者隱之謀者近之讒者覆之毁<lb/>
者復之反者廢之橫者挫之滿者損之歸者招之服者<lb/>
活之降者脱之獲固守之獲阨塞之獲難屯之獲城割<lb/>
之獲地裂之獲財㪚之敵動伺之敵近備之敵强下之<lb/>
敵佚去之敵陵待之敵暴綏之敵悖義之敵睦携之順<lb/>
<pb n="KR3b0007_WYG_001-2b"/>
舉挫之因勢破之放言過之四網羅之得而勿有居而<lb/>
勿守拔而勿久立而勿取為者則已有者則士焉知利<lb/>
之所在彼為諸侯己為天子使城自保令土自處<lb/>
世能祖祖鮮能下下祖祖為親下下為君下下者務農<lb/>
桑不奪其時薄賦斂不匱其財罕徭役不使其勞則國<lb/>
富而家娱然後選士以司牧之夫所謂士者英雄也故<lb/>
曰羅其英雄則敵國窮英雄者國之幹庶民者國之本<lb/>
得其幹收其本則政行而無怨<lb/>
<pb n="KR3b0007_WYG_001-3a"/>
夫用兵之要在崇禮而重祿禮崇則智士至祿重則義<lb/>
士輕死故祿賢不愛財賞功不踰時則下力并敵國削<lb/>
夫用人之道尊以爵贍以財則士自来接以禮勵以義<lb/>
則士死之<lb/>
夫將帥者必與士卒同滋味而共安危敵乃可加故兵<lb/>
有全勝敵有全因昔者良將之用兵有饋簞醪者使投<lb/>
諸河與士卒同流而飲夫一簞之醪不能味一河之水<lb/>
而三軍之士思為致死者以滋味之及己也軍䜟曰軍<lb/>
<pb n="KR3b0007_WYG_001-3b"/>
井未達將不言渴軍幕未辦將不言倦軍竈未炊將不<lb/>
言飢冬不服裘夏不操扇雨不張葢是謂將禮與之安<lb/>
與之危故其衆可合而不可離可用而不可疲以其恩<lb/>
素蓄謀素合也故曰蓄恩不倦以一取萬<lb/>
軍䜟曰將之所以為威者號令也戰之所以全勝者軍<lb/>
政也士之所以輕戰者用命也故將無還令賞罰必信<lb/>
如天如地乃可使人士卒用命乃可越境<lb/>
夫統軍持勢者將也制勝敗敵者衆也故亂將不可使<lb/>
<pb n="KR3b0007_WYG_001-4a"/>
保軍乖衆不可使伐人攻城不可拔圗邑則不廢二者<lb/>
無功則士力疲敝士力疲敝則將孤衆悖以守則不固<lb/>
以戰則奔走是謂老兵老兵則將威不行將無威則士<lb/>
卒輕刑士卒輕刑則軍失伍軍失伍則士卒逃亡士卒<lb/>
逃亡則敵乘利敵乘利則軍必䘮<lb/>
軍䜟曰良將之統軍也恕己而治人推恵施恩士力日<lb/>
新戰如風𤼵攻如河決故其衆可望而不可當可下而<lb/>
不可勝以身先人故其兵為天下雄<lb/>
<pb n="KR3b0007_WYG_001-4b"/>
軍䜟曰軍以賞為表以罰為裏賞罰明則將威行官人<lb/>
得則士卒服所任賢則敵國畏<lb/>
軍䜟曰賢者所適其前無敵故士可下而不可驕將可<lb/>
樂而不可憂謀可深而不可疑士驕則下不順將憂則<lb/>
内外不相信謀疑則敵國奮以此攻伐則致亂夫將者<lb/>
國家之命也將能制勝則國家安定<lb/>
軍䜟曰將能清能靜能平能整能受諫能聴訟能納人<lb/>
能採言能知國俗能圗山川能表險難能制軍權故曰<lb/>
<pb n="KR3b0007_WYG_001-5a"/>
仁賢之智聖明之慮負薪之言廊廟之語興衰之事將<lb/>
所宜聞將者能思士如渴則筞従焉夫將拒諫則英雄<lb/>
㪚筞不従則謀士叛善惡同則功臣倦專己則下歸咎<lb/>
自伐則下少功信讒則衆離心貪財則奸不禁内顧則<lb/>
士卒滛將有一則衆不服有二則軍無式有三則下奔<lb/>
北有四則禍及國<lb/>
軍䜟曰將謀欲密士衆欲一攻敵欲疾將謀密則奸心<lb/>
閉士衆一則軍心結攻敵疾則備不及設軍有此三者<lb/>
<pb n="KR3b0007_WYG_001-5b"/>
則計不奪將謀泄則軍無勢外闚内則禍不制財入營<lb/>
則衆奸㑹將有此三者軍必敗<lb/>
將無慮則謀士去將無勇則士卒恐將妄動則軍不重<lb/>
將遷怒則一軍懼軍䜟曰慮也勇也将之所重動也怒<lb/>
也将之所用此四者将之明誡也<lb/>
軍䜟曰軍無財士不来軍無賞士不往軍䜟曰香餌之<lb/>
下必有死魚重賞之下必有勇夫故禮者士之所歸賞<lb/>
者士之所死招其所歸示其所死則所求者至故禮而<lb/>
<pb n="KR3b0007_WYG_001-6a"/>
後悔者士不止賞而後悔者士不使禮賞不倦則士爭<lb/>
死<lb/>
軍䜟曰興師之國務先隆恩攻取之國務先養民以寡<lb/>
勝衆者恩也以弱勝强者民也故良將之養士不易于<lb/>
身故能使三軍如一心則其勝可全<lb/>
軍䜟曰用兵之要必先察敵情視其倉庫度其糧食卜<lb/>
其强弱察其天地伺其空隙故國無軍旅之難而運糧<lb/>
者虚也民菜色者窮也千里饋糧士有飢色樵蘇後㸑<lb/>
<pb n="KR3b0007_WYG_001-6b"/>
師不宿飽夫運糧千里無一年之食二千里無二年之<lb/>
食三千里無三年之食是謂國虚國虚則民貧民貧則<lb/>
上下不親敵攻其外民盜其内是謂必潰<lb/>
軍䜟曰上行虐則下急刻賦重斂數刑罰無極民相殘<lb/>
賊是謂亡國<lb/>
軍䜟曰内貪外㢘詐譽取名竊公為恩令上下昏飾躬<lb/>
正顔以獲髙官是謂盜端<lb/>
軍䜟曰羣吏朋黨各進所親招舉奸枉抑挫仁賢背公<lb/>
<pb n="KR3b0007_WYG_001-7a"/>
立私同位相訕是謂亂源<lb/>
軍䜟曰强宗聚奸無位而尊威無不震葛藟相連種徳<lb/>
立恩奪在位權侵侮下民國内諠譁臣蔽不言是謂亂<lb/>
根<lb/>
軍䜟曰世世作奸侵盜縣官進退求便委曲弄文以危<lb/>
其君是謂國奸<lb/>
軍䜟曰吏多民寡尊卑相若强弱相虜莫適禁禦延及<lb/>
君子國受其害<lb/>
<pb n="KR3b0007_WYG_001-7b"/>
軍䜟曰善善不進惡惡不退賢者隱蔽不肖在位國受<lb/>
其害<lb/>
軍䜟曰枝葉强大比周居勢卑賤凌貴久而益大上不<lb/>
忍廢國受其害<lb/>
軍䜟曰佞臣在上一軍皆訟引威自與動違于衆無進<lb/>
無退茍然取容專任自己舉措伐功誹謗盛徳誣述庸<lb/>
庸無善無惡皆與己同稽留行事命令不通造作苛政<lb/>
變古易常君用佞人必受禍殃<lb/>
<pb n="KR3b0007_WYG_001-8a"/>
軍䜟曰姦雄相稱障蔽主明毁譽並興壅塞主聰各阿<lb/>
所私令主失忠<lb/>
故主察異言乃覩其萌主聘儒賢奸雄乃遷主任舊齒<lb/>
萬事乃理主聘巖穴士乃得實謀及負薪功乃可述不<lb/>
失人心徳乃洋溢<lb/>
　<lb/>
　<lb/>
　<lb/>
<pb n="KR3b0007_WYG_001-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄石公三畧卷上<lb/>
</p>
<p>
</p>
  </div>
<div>
<head>黄石公三畧卷中</head> <lb/>
    <p>
<pb n="KR3b0007_WYG_002-1a"/>
欽定四庫全書<lb/>
　黄石公三畧卷中<lb/>
夫三皇無言而化流四海故天下無所歸功帝者體天<lb/>
則地有言有令而天下太平君臣讓功四海化行百姓<lb/>
不知其所以然故使臣不待禮賞有功美而無害王者<lb/>
制人以道降心服志設矩備衰四海㑹同王職不廢雖<lb/>
甲兵之備而無戰鬭之患君無疑於臣臣無疑於主國<lb/>
定主安臣以義退亦能美而無害霸者制士以權結士<lb/>
<pb n="KR3b0007_WYG_002-1b"/>
以信使士以賞信衰則士疏賞虧則士不用命<lb/>
軍勢曰出軍行師将在自專進退内御則功難成<lb/>
軍勢曰使智使勇使貪使愚智者樂立其功勇者好行<lb/>
其志貪者邀趨其利愚者不顧其死因其至情而用之<lb/>
此軍之㣲權也<lb/>
軍勢曰無使辨士談説敵美為其惑衆無使仁者主財<lb/>
為其多施而附於下<lb/>
軍勢曰禁巫祝不得為吏士卜問軍之吉凶<lb/>
<pb n="KR3b0007_WYG_002-2a"/>
軍勢曰使義士不以財故義者不為不仁者死智者不<lb/>
為闇主謀<lb/>
主不可以無徳無徳則臣叛不可以無威無威則失權<lb/>
臣不可以無徳無徳則無以事君不可以無威無威則<lb/>
國弱威多則身蹶<lb/>
故聖王御世觀盛衰度得失而為之制故諸侯二師方<lb/>
伯三師天子六師世亂則叛逆生王澤竭則盟誓相誅伐<lb/>
徳同勢敵無以相傾乃擥英雄之心與衆同好惡然後<lb/>
<pb n="KR3b0007_WYG_002-2b"/>
加之以權變故非計筞無以决嫌定疑非譎奇無以破<lb/>
奸息冦非隂計無以成功<lb/>
聖人體天賢人法地智者師古是故三畧為衰世作上<lb/>
畧設禮賞别奸雄著成敗中畧差徳行審權變下畧陳<lb/>
道徳察安危明賊賢之咎故人主深曉上畧則能任賢<lb/>
擒敵深曉中畧則能御將統衆深曉下畧則能明盛衰<lb/>
之源審治國之紀人臣深曉中畧則能全功保身夫髙<lb/>
鳥死良弓藏敵國滅謀臣亡亡者非䘮其身也謂奪其<lb/>
<pb n="KR3b0007_WYG_002-3a"/>
威廢其權也封之於朝極人臣之位以顯其功中州善<lb/>
國以富其家美色珍玩以悦其心夫人衆一合而不可<lb/>
卒離權威一與而不可卒移還師罷軍存亡之階故弱<lb/>
之以位奪之以國是謂霸者之畧故霸者之作其論駁<lb/>
也存社稷羅英雄者中畧之勢也故勢主秘焉<lb/>
　<lb/>
　<lb/>
　<lb/>
<pb n="KR3b0007_WYG_002-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄石公三畧卷中<lb/>
</p>
<p>
</p>
  </div>
<div>
<head>黄石公三畧卷下</head> <lb/>
    <p>
<pb n="KR3b0007_WYG_003-1a"/>
欽定四庫全書<lb/>
　黄石公三畧卷下<lb/>
夫能扶天下之危者則據天下之安能除天下之憂者<lb/>
則享天下之樂能救天下之禍者則獲天下之福故澤<lb/>
及于民則賢人歸之澤及昆蟲則聖人歸之賢人所歸<lb/>
則其國强聖人所歸則六合同求賢以徳致聖以道賢<lb/>
去則國微聖去則國乖微者危之階乖者亡之徵<lb/>
賢人之政降人以體聖人之政降人以心體降可以圖<lb/>
<pb n="KR3b0007_WYG_003-1b"/>
始心降可以保終降體以禮降心以樂所謂樂者非金<lb/>
石絲竹也謂人樂其家謂人樂其族謂人樂其業謂人<lb/>
樂其都邑謂人樂其政令謂人樂其道徳如此君人者<lb/>
乃作樂以節之使不失其和故有徳之君以樂樂人無<lb/>
徳之君以樂樂身樂人者久而長樂身者不久而亡<lb/>
釋近謀逺者勞而無功釋逺謀近者佚而有終佚政多<lb/>
忠臣勞政多怨民故曰務廣地者荒務廣徳者强能有<lb/>
其有者安貪人之有者殘殘滅之政累世受患造作過<lb/>
<pb n="KR3b0007_WYG_003-2a"/>
制雖成必敗<lb/>
舎己而教人者逆正己而化人者順逆者亂之招順者<lb/>
治之要<lb/>
道徳仁義禮五者一體也道者人之所蹈徳者人之所<lb/>
得仁者人之所親義者人之所宜禮者人之所體不可<lb/>
無一焉故夙興夜寐禮之制也討賊報讐義之決也惻<lb/>
隱之心仁之發也得己得人徳之路也使人均平不失<lb/>
其所道之化也<lb/>
<pb n="KR3b0007_WYG_003-2b"/>
出君下臣名曰命施于竹帛名曰令奉而行之名曰政<lb/>
夫命失則令不行令不行則政不立政不立則道不通<lb/>
道不通則邪臣勝邪臣勝則主威傷<lb/>
千里迎賢其路逺致不肖其路近是以明君舎近而取<lb/>
逺故能全功尚人而下盡力<lb/>
廢一善則衆善衰賞一惡則衆惡歸善者得其祐惡者<lb/>
受其誅則國安而衆善至<lb/>
衆疑無定國衆惑無治民疑定惑還國乃可安<lb/>
<pb n="KR3b0007_WYG_003-3a"/>
一令逆則百令失一惡施則百惡結故善施于順民惡<lb/>
加于凶民則令行而無怨使怨治怨是謂逆天使讎治<lb/>
讎其禍不救治民使平致平以清則民得其所而天下<lb/>
寜<lb/>
犯上者尊貪鄙者富雖有聖主不能致其治犯上者誅<lb/>
貪鄙者拘則化行而衆惡消清白之士不可以爵祿得<lb/>
節義之士不可以刑威脅故明君求賢必觀其所以而<lb/>
致焉致清白之士修其禮致節義之士修其道然後士<lb/>
<pb n="KR3b0007_WYG_003-3b"/>
可致而名可保<lb/>
夫聖人君子明盛衰之源通成敗之端審治亂之機知<lb/>
去就之節雖窮不處亡國之位雖貧不食亂邦之粟潛<lb/>
名抱道者時至而動則極人臣之位徳合于己則建殊<lb/>
絶之功故其道髙而名揚于後世<lb/>
聖人之用兵非樂之也將以誅暴討亂也夫以義誅不<lb/>
義若決江河而溉爝火臨不測而擠欲墜其克必矣所<lb/>
以優游恬淡而不進者重傷人物也夫兵者不祥之器<lb/>
<pb n="KR3b0007_WYG_003-4a"/>
天道惡之不得已而用之是天道也夫人之在道若魚<lb/>
之在水得水而生失水而死故君子常懼而不敢失道<lb/>
豪傑秉職國威乃弱殺生在豪傑國勢乃竭豪傑低首<lb/>
國乃可久殺生在君國乃可安四民用虚國乃無儲四<lb/>
民用足國乃安樂<lb/>
賢臣内則邪臣外邪臣内則賢臣斃内外失宜禍亂傳<lb/>
世<lb/>
大臣疑主衆奸集聚臣當君尊上下皆昏君當臣處上<lb/>
<pb n="KR3b0007_WYG_003-4b"/>
下失序<lb/>
傷賢者殃及三世蔽賢者身受其害嫉賢者其名不全<lb/>
進賢者福流子孫故君子急于進賢而美名彰焉<lb/>
利一害百民去城郭利一害萬國乃思散去一利百人<lb/>
乃慕澤去一利萬政乃不亂<lb/>
　<lb/>
　<lb/>
　黄石公三畧卷下<lb/>
</p>
<p>
</p>
  </div>
        </body>
</text>\m</TEI>
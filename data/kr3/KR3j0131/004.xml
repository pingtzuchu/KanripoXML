<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藏一話腴外編卷下</head>
    <p>
<pb n="KR3j0131_WYG_004-1a"/>
欽定四庫全書<lb/>
　藏一話腴外編卷下　　　　宋　陳郁　撰<lb/>
地上有水比先王以建萬國親諸侯盖天下之至相比<lb/>
　而無間可入者莫如水之與地先王之民所以親其<lb/>
　上死其長歴數百年不可亂者其上下之相比盖如<lb/>
　此其至也然其所以能如是者亦豈徒善而已哉必<lb/>
　有法焉封建是也夫建萬國則萬國之民各比於其<lb/>
　君親諸侯則萬國合爲一以比於天子此其所以相<lb/>
<pb n="KR3j0131_WYG_004-1b"/>
　維相附若網在綱深根固蔕不可動揺而後此道成<lb/>
　也後世之郡縣異於是矣聖人於比之象特發其義<lb/>
　而傳者多以封建爲聖人不得已且自附於桞宗元<lb/>
　之說夫豈未之思乎<lb/>
世論多以阮籍爲放曠不羈之士守禮法者羞言之盖<lb/>
　以迹觀而不以心察之也余見其沉酣不理若與世<lb/>
　違然觀漢楚戰場則曰時無英雄使稚子成名豈忘<lb/>
　慮於世變哉口不臧否然待人以青白眼豈無意於<lb/>
<pb n="KR3j0131_WYG_004-2a"/>
　人物哉居喪飲酒食肉然慟哭則嘔血數斗豈不情<lb/>
　於哀慼哉當其王室不競强臣擅威戮大臣如刺犬<lb/>
　豕故張華衛瓘以清直死嵇康以髙簡死王衍以清<lb/>
　談死陸機陸雲以俊才死至文帝將求婚鍾㑹欲詢<lb/>
　以時事而致之罪而籍終皆以沉湎避其察微見逺<lb/>
　寄托保身非髙出數子之上其能脫屣於禍穽哉吁<lb/>
　善觀人者當攷其迹而逆察其心乃可也<lb/>
四州昌國縣東有洩潭依據山腰深淺不可測宣和中<lb/>
<pb n="KR3j0131_WYG_004-2b"/>
　旱甚簿尉劉泌投詩於潭曰未躍天衢卧寂寥碧潭<lb/>
　流溢海山腰埋藏頭角雖多日鼓動風雷在一朝既<lb/>
　若有心成變化豈能無意澤枯焦神蹤許爲蒼生起<lb/>
　願奮威靈上九霄詩沉而雨作時人異之詩能動天<lb/>
　地感鬼神其此之詩歟<lb/>
唐元次山承詔詣京師至汝上逢山龜亦承詔詣京師<lb/>
　遂與山龜一例乗郵而至因上書韋陟尚書願不以<lb/>
　朋齒於山龜而以士君子之禮見吁在次山進退則<lb/>
<pb n="KR3j0131_WYG_004-3a"/>
　甚輕軒鶴之禍所稔則甚重可不鑒諸<lb/>
樊噲起屠狗一健將耳而其諫㽞秦宫誚責項羽鴻門<lb/>
　排闥見帝以强髙祖之暮氣當時諸公所不能者亦<lb/>
　豈易薄哉還軍㶚上此最髙祖全身以得天下之機<lb/>
　微噲之諫子房之助吾知其不免矣方項羽降章邯<lb/>
　於河北意輕沛公豈謂能先入關哉及關而關閉然<lb/>
　後乃知沛公已得秦而拒之此其追懐王忿忿於沛<lb/>
　公者毒矣有如復盡據其宫室貨寳子女而一無推<lb/>
<pb n="KR3j0131_WYG_004-3b"/>
　遜之形可以自解說則旦日合戰之禍雖有子房項<lb/>
　伯誰能救之故觀秦之富貴而弗之顧而秦人信其<lb/>
　廉封府庫足以自解而項羽亮其誠直取不取聽命<lb/>
　於項氏使項氏私之而天下多其直此吾所謂全身<lb/>
　以得天下之機特發於噲之一言孰謂市屠之子智<lb/>
　反若是耶<lb/>
金城記黎常舉云欲令梅聘海棠棖子臣櫻桃以芥嫁<lb/>
　筍但恨時不同耳若牡丹荼䕷楊梅枇杷盡可以爲<lb/>
<pb n="KR3j0131_WYG_004-4a"/>
　友爲此說者如或有用吾知其必善銓量人物也洪<lb/>
　盤州海棠詩云雨濯呉粧膩風催蜀錦裁自嫌生較<lb/>
　晚不得聘寒梅正用前語<lb/>
讀四牡之詩當思君臣之義讀棠棣之詩當思兄弟之<lb/>
　義讀伐木之詩思朋友之義讀采薇之詩思征伐之<lb/>
　義有爲者亦若是乃可也師曰未讀論語是這般人<lb/>
　讀了論語尚只是這般人便是不曽讀論語學詩者<lb/>
　豈晚唐五字云乎哉<lb/>
<pb n="KR3j0131_WYG_004-4b"/>
羊叔子登峴山慨息謂鄒湛曰由來贒逹勝士豋此逺<lb/>
　望如我與卿者多矣皆湮没無聞使人悲傷湛曰公<lb/>
　徳冠四海道嗣前哲令聞令望必與此山俱傳若湛<lb/>
　軰乃當如公言耳余觀叔子當時擒呉之功未就難<lb/>
　得之嵗易流登臨有感恐事不成而名無聞叔子之<lb/>
　嘆豈兒女子之嘆耶湛不能於此時壮其辭氣以激<lb/>
　昻叔子之志相與發憤戮力共事而進溢美之辭以<lb/>
　求容悦安知叔子之嘆在彼而不在此也<lb/>
<pb n="KR3j0131_WYG_004-5a"/>
道士林靈素以方術顯於時有附之而得美官者頗自<lb/>
　矜驕或有作靈素畵像詩云當日先生在市㕓世人<lb/>
　那識是神仙只因學得飛昇後雞犬相隨也上天<lb/>
曲帥端統兵日有叔父必欲居将列以功名自見力止<lb/>
　之不聽遂以偏将出戰後竟敗歸端勞傷撫殘之餘<lb/>
　軍正以將叔敗告謂當伏誅不免委諸法既誅矣端<lb/>
　乃成服發喪其祭文曰嗚呼斬叔者涇原統制祭叔<lb/>
　者姪児曲端尚享士莫不畏服又方秦丞相殺諸公<lb/>
<pb n="KR3j0131_WYG_004-5b"/>
　時趙公鼎薨於謫所有名士大夫遣祭於道間秦聞<lb/>
　而索之將羅織以罪而其文止叙年月日具位姓名<lb/>
　致祭於某官之靈嗚呼哀哉尚享而已秦竟不得而<lb/>
　罪焉<lb/>
李龍眠有别墅堰流繞之名曰璇源館館有亭曰讀真<lb/>
　盖取龍安山主懐嵩曽於此日讀太真經也林和靖<lb/>
　題詩其上云僧廬荒落背秋成百尺寒梢子滿庭俗<lb/>
　客不來髙睡足焚香應䟽太真經此絶今集所遺<lb/>
<pb n="KR3j0131_WYG_004-6a"/>
蘭亭之茂林脩竹足以益右軍之美而平泉之草木不<lb/>
　足以貸賛皇之辜午橋之燠館凉䑓足以佚晉公之<lb/>
　老而金谷之池亭不足以盖季倫之愆信乎園池䑓<lb/>
　沼儻無清徳以将之而不知所以樂其樂則自簮芳<lb/>
　醉醲之外無它適自梏安攖惰之餘無異趣鮮不賛<lb/>
　皇季倫若也<lb/>
建炎樞宻聶昌臨川人也上庠釋褐出身元名山御筆<lb/>
　改今名朝廷令徃河北割地尼雅滿須昌撤傘而後見<lb/>
<pb n="KR3j0131_WYG_004-6b"/>
　昌云彼此皆王臣也平交耳安有撤傘之禮竟不從<lb/>
　尼雅滿亦莫之屈當時河北百姓不肯割土昌因與敵<lb/>
　争戰死河北聖恩軫其忠諡曰榮愍見東都事畧昌<lb/>
　死未幾於東京相國寺廊壁題詩云星流一箭五心<lb/>
　摧電掣戈矛兩脅開車馬亂中顱項劈烏鳶啄後骨<lb/>
　成灰有身報國今償志無計歸家漫舉哀寂寞孤魂<lb/>
　何處着冥冥空築望鄉䑓字畫儼然如昌親染見者<lb/>
　皆憫之昌子爲湖北帥司參議孫周臣爲市舶提舉<lb/>
<pb n="KR3j0131_WYG_004-7a"/>
　孫㴉爲髙郵主簿忠魂英氣已死猶生而聖朝賞延<lb/>
　不絶豈負人也哉<lb/>
春秋桓公十一年十二月鄭師伐宋丁未戰於宋杜氏<lb/>
　云既書伐宋又書戰於宋者以見宋之無信也余謂<lb/>
　不然盖宋諱敗廼耳春秋爲魯諱則可若居将帥之<lb/>
　任受閫外之寄小勝則告㨗而邀功大敗則不言諱<lb/>
　過而避罪是欺君也孰謂君可欺乎<lb/>
行都城北五十四里臨平湖岸有山山有景星觀觀有<lb/>
<pb n="KR3j0131_WYG_004-7b"/>
　丘真人相祠有丹爐丘本唐人仕甞爲郎弃官學道<lb/>
　於此飛昇顧况訪之有詩曰五月五日日正午獨自<lb/>
　騎驢入山塢來到君家不見君下驢倚杖叩君户驚<lb/>
　起山童開竹扉黄犬揺尾銜人衣試問先生徃何處<lb/>
　云入山中采紫薇平明一去今未歸引我池中看釣<lb/>
　磯池中數箇白鷗兒見人慣後癡不飛待君歸來君<lb/>
　未歸却復騎驢下翠微句句可圖繪也<lb/>
孟子聞樂正子爲政喜而不寐門人問其所以喜則曰<lb/>
<pb n="KR3j0131_WYG_004-8a"/>
　正子好善優於天下一不好善讒謟面䛕之人至國<lb/>
　欲治可得乎盖小而郡守大而監司上而宰相有直<lb/>
　諒多聞之士爲司幕寮属相與咨諏相與扶持相與<lb/>
　講明相與賛助是所以爲善也若曰坐於僉㕔者惟<lb/>
　固寵是謀奉承上意書擬遷就是不好善是讒謟面<lb/>
　䛕之人矣范文正公曰僉幕湏得可爲我師者爲之<lb/>
　正孟子之意也<lb/>
有號楚客者以能詞居淮東余甞於馮深居寓館見十<lb/>
<pb n="KR3j0131_WYG_004-8b"/>
　數觧皆滛麗不則之句初無止於禮義者其死也淮<lb/>
　安守些之云一從楚客死淮山無顔色吁長淮富英<lb/>
　竒其來尚矣䝉衝一炬老瞞裭魄非廬江周瑜而誰<lb/>
　正色一叱六館震驚非歴陽何蕃而孰相楚三月吏<lb/>
　無奸邪期思叔敖也守蜀數年俗好文雅舒人文翁<lb/>
　也桐鄉嗇夫治行稱最居鄛亞父計謀多竒河南二<lb/>
　程道學宗師而坐黄崗包馬二公人物冠冕而生肥<lb/>
　水它如山陽徐積淮海秦觀或以孝節稱或以才學<lb/>
<pb n="KR3j0131_WYG_004-9a"/>
　顯不可悉數近世如龔先董槐丘崇章掞陳夢斗焦<lb/>
　炳炎皆以次能謀國者又層見疊出皆山川孕秀神<lb/>
　祗闡符奚獨以楚客之存亡而爲輕重耶因賦一絶<lb/>
　云淮邦産寳皆竒士楚客能詞只小夫些語凄凉君<lb/>
　自感未應山色獨關渠<lb/>
郴之桂陽縣東有廟曰九江王所祀之鬼乃英布呉芮<lb/>
　共敖也紹興間劉頷爲守乃論九江王項羽所僞封<lb/>
　芮敖追義帝而布殺之放弑之賊豈容廟食遂毁之<lb/>
<pb n="KR3j0131_WYG_004-9b"/>
　荆門有伍子胥廟南軒張先生首平之盖子胥呉視<lb/>
　之爲忠楚視之爲讎尚安得血食於衆惡之地耶劉<lb/>
　張所見前後契合偉哉<lb/>
明之慈溪縣西北有慶安寺寺之前有古松夾道綿亘<lb/>
　數里望之如蒼雲其一最巨而竒蜿蜒若龍飛偃如<lb/>
　盖臨池之上寺後有泉出於深谷僧以巨竹連<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>引<lb/>
　行數里支分千松下石池溢入干溪舒龍圖亶有詩<lb/>
　云門前屏障遶潺湲付與林僧夜定還松盖作雲散<lb/>
<pb n="KR3j0131_WYG_004-10a"/>
　十里竹龍行雨出千山白公香火蓮開後謝氏池塘<lb/>
　草夢間我亦鳯凰䑓上客圖閒却笑未能閒其後邑<lb/>
　長沈時升有造舟之役睥睨兹松將斤焉里士馮文<lb/>
　學輗作詩以遺沈頼以不伐松因詩而夀焉曰寒松<lb/>
　　一幹老蒼蒼古寺門前嵗月長匠伯偶圖舟楫利禪<lb/>
　翁方患斧斤傷得全此日同齊櫟勿剪他年比召棠<lb/>
　可但與君期乆逺相將俱列大夫行<lb/>
元祐初起范蜀公於家辭表云六十三而致仕固不待<lb/>
<pb n="KR3j0131_WYG_004-10b"/>
　年七十九而造朝豈云知禮史越王有表中自序云<lb/>
　逡廵嵗月七十有三補報乾坤萬分無一語意相類<lb/>
白石姜堯章竒聲逸響卒多天然自成一家不隨近體<lb/>
　有詩說行於世三數十年來曽景建劉改之張韓伯<lb/>
　翁靈舒趙紫芝徐無競髙菊磵諸公俱已矣自餘以<lb/>
　詩鳴者皆非能專續白石之燈惟鄱陽張東澤受訣<lb/>
　白石攻研澄潔駸駸欲遡太白而上之余甞觀東澤<lb/>
　家本二千石而瓶不儲粟身本貴逰子而癯如不勝<lb/>
<pb n="KR3j0131_WYG_004-11a"/>
　衣舉世阿附而日夜延騷人韻士論說古今客退吟<lb/>
　餘寄趣徽軫曽不一毫預塵世事盖所飬相似所吟<lb/>
　亦不相違信詩人之傑不可不尚友也<lb/>
司馬遷謂袁盎仁心爲質引義慷慨余謂盎隂持變詐<lb/>
　陽爲忠直之人耳盎與晁錯有隙七國之變盎獨宣<lb/>
　言於庭曰不足憂也疑若有必勝之策及景帝屏人<lb/>
　語但言斬錯以謝七國則兵可不血刄而罷及既斬<lb/>
　錯而七國之兵亦不退是假天子之威以報私怨耳<lb/>
<pb n="KR3j0131_WYG_004-11b"/>
　豈仁心耶<lb/>
安禄山之亂哥舒翰與賊將崔乾祐戰潼關見黄旗軍<lb/>
　數百隊官軍以爲賊賊以爲官軍相持久之忽不知<lb/>
　所在當時昭陵奏陵内是日石馬皆汗流故李義山<lb/>
　美李晟平朱泚詩云天教李令心如日可待昭陵石<lb/>
　馬來余謂詩固佳矣豈可待石馬來耶甞在京口有<lb/>
　客傳賀新郎一曲乃為東閫趙先生夀者竒甚失意<lb/>
　扶炎宋爲吾皇維衡嶽孕長沙星夢社稷勲庸天地<lb/>
<pb n="KR3j0131_WYG_004-12a"/>
　窄不數智名功勇要自有胷中妙用擎着東南天一<lb/>
　柱㸔邉民買犢歸耕種官職昜此身重黄封己見傳<lb/>
　宣送恰春來洪鈞初轉紫樞歸拱嵗嵗玉樓春噀處<lb/>
　慧質明粧環擁正弟勸兄酬歡動一寸丹心堅似鐡<lb/>
　待磨崖勒就浯溪頌籠尾道接天踵余謂竒則竒矣<lb/>
　然當今九重奠枕東閫坐鎮淮右豈宜更待勒浯溪<lb/>
　之頌耶傳曰盡美矣未盡善也此詩此詞之謂歟<lb/>
容齋隨筆云今之州縣移徙改割徃徃或失其故名或<lb/>
<pb n="KR3j0131_WYG_004-12b"/>
　州異而縣不同者如建昌軍在江西而建昌縣乃𨽻<lb/>
　南康南康軍在江東而南康縣乃𨽻南安南安軍在<lb/>
　江西而南安縣乃𨽻泉州欝林爲州欝林縣𨽻貴州<lb/>
　桂陽爲軍桂陽縣𨽻栁州余因攷之西漢地理志所<lb/>
　載縣名重複亦多如清河臨淮之兩東陽東海臨淮<lb/>
　之兩開陽齊及東萊之兩臨朐濟南南陽之兩朝陽<lb/>
　潁川汝南之兩定陵平原瑯琊之兩平昌臨淮東萊<lb/>
　之兩昌陽武都五原之兩武都鉅鹿常山之兩曲陽<lb/>
<pb n="KR3j0131_WYG_004-13a"/>
　五原代郡之兩安陽山陽泰山之兩平陽代郡勃海<lb/>
　之兩平舒清河定襄之兩武城以至泰山東都東海<lb/>
　犍爲之爲武陽者四又不可不知也<lb/>
黄東浦題二十四字於寓居壁間云氣韻閒曠言詞精<lb/>
　慎威儀端濶動作詳雅酬應温恪接納謙洽字畫宏<lb/>
　楷每訪之一見使人肅然加敬前軰踐履盖如此<lb/>
冩照非畵科比盖冩形不難冩心惟難冩之人尤其難<lb/>
　也夫帝堯秀眉魯僖司馬亦秀眉舜重瞳項羽朱友<lb/>
<pb n="KR3j0131_WYG_004-13b"/>
　敬亦重瞳沛公龍顔嵇叔夜亦龍顔世祖日角唐髙<lb/>
　祖亦日角文皇鳯姿李相國亦鳳姿尼父如䝉魌陽<lb/>
　虎亦如䝉魌竇将軍鳶肩駱賓王亦鳶肩楊食我熊<lb/>
　虎之狀班定逺乃虎頸司馬懿狼頭周嵩乃狼肮若<lb/>
　此者冩之似足矣故曰冩形不難夫冩屈原之形而<lb/>
　肖矣儻筆無行吟澤畔懐忠不平之意亦非靈均冩<lb/>
　少陵之貌而是矣儻不能筆其風騷冲澹之趣忠義<lb/>
　傑特之氣峻潔葆麗之姿竒僻贍博之學離寓放曠<lb/>
<pb n="KR3j0131_WYG_004-14a"/>
　之懐亦非浣花翁盖冩其形必傳其神傳其神必冩<lb/>
　其心否則君子小人貌同心異貴賤忠惡奚自而别<lb/>
　形雖似何益故曰冩心惟難夫善論冩心者當觀其<lb/>
　人必胷次廣識鑒髙討論博知其人則筆下流出間<lb/>
　不容髪矣儻秉筆而無胷次無識鑒不察其人不觀<lb/>
　其行彼目大舜而性項羽心陽虎而貌仲尼違其人<lb/>
　逺矣故曰冩之人尤其難本朝士大夫㳺戯筆墨者<lb/>
　自坡仙叔黨文與可楊補之米元暉廉宣仲而次遺<lb/>
<pb n="KR3j0131_WYG_004-14b"/>
　妙皆爲世寳二十年來徐抱獨蘇希亮髙菊磵趙子<lb/>
　固周肖白亦各寄興於畵世亦争傳惟冩照入神今<lb/>
　僅葉苔磯一人而已盖苔磯讀唐詩數百家落筆有<lb/>
　驚人句日與褒鄂人物逰汎江湖吟人未識則討論<lb/>
　之既識則冩之今積數卷每一卷舒如親與諸吟人<lb/>
　談笑觴咏窮逹夷險洞見肺肝皆不能隠真冩心者<lb/>
　矣唐摩詰詩人也前軰謂其畵中有詩詩中有畵其<lb/>
　與苔磯同一志趣歟故曰冩照非畵科比冩形不難<lb/>
<pb n="KR3j0131_WYG_004-15a"/>
　冩心惟難冩之人尤其難者良有以也<lb/>
詩云涇以渭濁東坡云涇水一不其泥數斗是涇不自<lb/>
　知其濁而反以渭爲濁也惟杜少陵曰回首清渭濱<lb/>
　深得其㫖馮深居題道士鄭渭濱詩卷云江湖曽是<lb/>
　飲清波筆染霜華秋最多夢裏誦君新句子覺來無<lb/>
　奈月明何<lb/>
竹爲植物出地不膚寸與凡草木同及觧蘀柯葉横出<lb/>
　幹三四丈畸焉益凡卉秋受霜冬被雪槁折毁裂如<lb/>
<pb n="KR3j0131_WYG_004-15b"/>
　無生獨此君方嬋娟整秀坐視霜雪而自若豈凡草<lb/>
　木比哉故君子亦若是平居應接交逰詡詡怡怡若<lb/>
　庸人也倐事有不可於心人皆戚戚我獨愕愕物悉<lb/>
　流矣身獨止焉是亦此君之不以霜雪而改柯昜葉<lb/>
　也子猷曰不可一日無此君蘇長公曰無竹令人俗<lb/>
　豈爲觀美耶借竹以飬性不爲俗子之歸耳古今詩<lb/>
　人風流意度清節髙趣政自不凡如竹可愛使人一<lb/>
　見灑然意消余得俗子之詩曰俗子俗到骨一揖已<lb/>
<pb n="KR3j0131_WYG_004-16a"/>
　溷人不知此曹面何得有許塵正子猷長公之所畏<lb/>
　避者也<lb/>
顔氏家訓云江南閭里間士大夫有不學者羞爲鄙樸<lb/>
　道聽塗說强事餙辭呼徴質爲周鄭謂霍亂爲博陸<lb/>
　上荆州必稱峽西下揚都要云海郡言食則餬口道<lb/>
　錢則孔方問移則楚丘論婚則燕爾及王則無不仲<lb/>
　宣語劉則無不公幹若此之類轉相祖述訛以傳訛<lb/>
　問之則不知源流施之則時復失所殊可笑而不可<lb/>
<pb n="KR3j0131_WYG_004-16b"/>
　化也平江里巷傳習呼營妓之首曰丁魁朱魁謂城<lb/>
　之門曰閶關齊關若然則黄魁衛魁貴賤不分雌雄<lb/>
　莫别而湧金關候潮關與凾谷關大散關雜稱之亦<lb/>
　莫知是何地頭矣是亦可笑而不可化者矣<lb/>
　<lb/>
　<lb/>
　<lb/>
　藏一話腴巻下<lb/>
</p>
<p>
</p>
  </div>
</body>
</text>
</TEI>
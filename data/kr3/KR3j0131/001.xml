<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藏一話腴内編卷上</head>
    <p>
<pb n="KR3j0131_WYG_001-1a"/>
欽定四庫全書<lb/>
　藏一話腴内編卷上　　　　宋　陳郁　撰<lb/>
藝祖㣲時日詩云欲出未出光辣撻千山萬山如火發<lb/>
　湏臾走向天上來逐却殘星趕却月國史潤飾之乃<lb/>
　云未離海嶠千山黒才到天心萬國明文氣卑弱大<lb/>
　不如元作辭志慷慨䂓摹逺大凛凛乎已有萬世帝<lb/>
　王氣象也<lb/>
孝廟時一名士解郡文學秩歸用押綱賞格循轉其詞<lb/>
<pb n="KR3j0131_WYG_001-1b"/>
　曰爾以師儒之重甘從綱吏之卑爾既不愛其身朕<lb/>
　亦何吝於賞勉進一秩以旌厥勞大哉王言不知自<lb/>
　策勵以副警諷者非士也<lb/>
易於豐噬嗑有雷電之威故皆能折獄若賁無雷之威<lb/>
　則小明不足以立事故曰無敢折獄子路片言折獄<lb/>
　以其有威也信矣人必有威然後不爲人所慢侮且<lb/>
　可以應猝然之變也君子不重則不威立身之本歟<lb/>
左氏傳襄九年載魯穆姜之言曰元者善之長亨者嘉<lb/>
<pb n="KR3j0131_WYG_001-2a"/>
　之㑹利者義之和貞者事之幹坦然明白後十三年<lb/>
　而夫子生則繫辭非夫子作也明矣亦左氏之辭多<lb/>
　誕乎抑文言非夫子所作乎<lb/>
仁廟時歐陽脩以九月朔拜内相眞西山以端平甲午<lb/>
　九月初除内相洪平齋草制云粤我仁祖有若臣脩<lb/>
　朝京師於甲午之年拜内相於季秋之朔當時以爲<lb/>
　用事精切如此<lb/>
孫冕臨江軍新淦人擢進士第天禧末守蘇州㑹鄉里<lb/>
<pb n="KR3j0131_WYG_001-2b"/>
　素交罷相以賔傅出判臨杭舟泊蘇䑓歡欵甚宻謂<lb/>
　孫曰老兄淹遲日乆且寛衷予當致拜聞冕正色答<lb/>
　曰君二十年出處中書以素交潦倒江湖不預一㸃<lb/>
　化筆今事權属它人去廟堂千里爲方面始以此話<lb/>
　見說得爲信乎里人愧謝夜半解舟潜遁冕大書一<lb/>
　詩於㕔壁拂衣歸九華詩云人生七十鬼爲隣已覺<lb/>
　風光属别人莫待朝廷差致仕早謀泉石飬閒身去<lb/>
　年河北曽逢李今日西淮又見陳寄語蘇州孫刺史<lb/>
<pb n="KR3j0131_WYG_001-3a"/>
　也須抖擻老精神清節髙操可羞百執事之顔朝廷<lb/>
　聞之令再任詔下已歸竟不出矣<lb/>
舒之山谷寺前溪有二巨石南之石名詩崖北之石名<lb/>
　酒島盖有逹官與文士賦詩飲酒於石之上因得美<lb/>
　名何貪泉很石辱井之不幸耶<lb/>
濂溪周先生倦吟集遊廬山大林寺一律云水色含雲<lb/>
　白禽聲應谷清余味其詞意則前一句明後一句誠<lb/>
　道在是矣<lb/>
<pb n="KR3j0131_WYG_001-3b"/>
象山陸先生四嵗侍父行遇事必問一日或問天地何<lb/>
　所窮際曽魁從龍赴省時館於衢之順溪題一絶云<lb/>
　紅照西沉暫解鞍偶然假館豈求安新豐獨酌誰爲<lb/>
　侣坐對窻前竹一竿蔣奎重珍未舉時雷雨夜賦絶<lb/>
　句云電飛窻上明如月雨溜簷前響過泉蠢動有生<lb/>
　皆發蟄是龍那得不升天志氣不同皆於未大時已<lb/>
　見之<lb/>
澹菴胡先生謪新州築室城南名小桃源而圖之且題<lb/>
<pb n="KR3j0131_WYG_001-4a"/>
　詩其上云閒愛鶴立木静嫌僧叩門是非花莫笑白<lb/>
　黒手能言心逺闊塵境路幽迷水村逢人不湏說自<lb/>
　喚小桃源或者謂寓避秦之意然又作小西湖於所<lb/>
　居之側亦寓不忘君之義乎<lb/>
眞西山鎮温陵春講武帳前將官王大受被甲三重發<lb/>
　百矢皆中的西山韙之補充正將後月餘忽海㓂猖<lb/>
　獗令大受將卒五百擒獲趙某等三渠魁及從賊百<lb/>
　餘軰大受歸傷重而没趙宗子也始皆疑西山未易<lb/>
<pb n="KR3j0131_WYG_001-4b"/>
　處閱數日獄成西山引諸囚入教場縛二渠魁於中<lb/>
　掩其心令諸軍射箭如蝟而賊未死或斬或搥次第<lb/>
　而畢惟置趙於傍觀之次陵遲二渠魁且以心肝祭<lb/>
　大受訖補其二子以指使又配其二女以良壻賞罰<lb/>
　兼行士民驚服皆以爲趙可生也事畢西山呼趙而<lb/>
　問之趙稱宗室不絶西山曰宗室爲賊首則非宗室<lb/>
　矣宜正以王法决交脊二百而卒衆無敢譁大略似<lb/>
　誅少正邜時也一時爲詩歌者百數獨長溪丞王亦<lb/>
<pb n="KR3j0131_WYG_001-5a"/>
　世一絶云憑陵海若玩波神怙恃乾坤不殺身刀鋸<lb/>
　未加先自殞陸梁未有白頭人西山大喜薦之於朝<lb/>
　後宰建安而卒云<lb/>
米元章冩髙麗經以孔子爲佛顔子爲菩薩余謂元章<lb/>
　以字畵名世技痒而書佛經已不能無罪况以異端<lb/>
　比擬聖賢乎元章師聖賢也歟非師聖贒者也<lb/>
司馬遷史記可謂美矣余恨其學不醇而言多駁焉春<lb/>
　秋之法惟諸侯方得世禄雖卿大夫亦不可而以孔<lb/>
<pb n="KR3j0131_WYG_001-5b"/>
　子列於世家豫讓漆身報徳氣節凛凛可畏天下之<lb/>
　義士也而列於刺客其作叙傳則尊道術而薄六經<lb/>
　尚可得謂所學之醇乎<lb/>
南康縣外二十里許有劉氏女少而慧父母初以許蔡<lb/>
　無故絶蔡而許呉呉亡又以許蔡女曰吾一身而三<lb/>
　許人尚何顔登人門户委身於潭而死鄉社立贒女<lb/>
　祠今存焉戴石屏爲詩以美之云仕有敗風節慙魂<lb/>
　埋九京幽閨持大義千載樹嘉名父不重然諾女能<lb/>
<pb n="KR3j0131_WYG_001-6a"/>
　輕死生寒潭墮秋月心跡兩清明余謂王儉有文學<lb/>
　政事受晉宋髙爵而躬執璽以授齊馮道傳爲大臣<lb/>
　而甘事數姓曽不若女子之有節誼也愧諸<lb/>
滑州地無尺木沙如掌平唐太守失其名有句云歸來<lb/>
　莫訝無歌吹脩竹旁邉是滑州又云萬沙無寸木逺<lb/>
　見它州山平可知矣<lb/>
漫塘劉司令宰字平國早有經世志居官居里遇事精<lb/>
　實四方推尚中以微疾不出詔起者再力辭而免甞<lb/>
<pb n="KR3j0131_WYG_001-6b"/>
　大字徧書其印紙示終身焉其語曰恠矣病容無食<lb/>
　肉相介然褊性無容物量智淺而慮不周材䟱而用<lb/>
　則曠不返初服輙啓榮望豈但二不可七必弗堪恐<lb/>
　一不成萬有餘䘮故俛焉以歸超然自放衣敝袍可<lb/>
　無三褫之辱飯蔬食何必八珍之餉隠几餘閒杖藜<lb/>
　獨徃或從田家瓦盆之飲或聼漁父滄浪之唱顧盻<lb/>
　而花鳥呈伎言笑而川谷傳響優㳺嵗月逍遥天壤<lb/>
　路逢扁舟而去者詰之曰汝非覇越之人乎陶天下<lb/>
<pb n="KR3j0131_WYG_001-7a"/>
　之中須子致富宜亟去毋亂吾槳遇籃輿而來者揖<lb/>
　之曰非不屑見督郵者歟宜亟歸有謁乎道者縱得<lb/>
　錢付酒家終不若髙卧北窻日傲羲皇之上也<lb/>
眞西山在嶽麓書院請蔡季通分講西山請講艮其背<lb/>
　不獲其身行其庭不見其人旡咎蔡云内艮其背不<lb/>
　獲其身無我也行其庭不見其人無物也内既無我<lb/>
　外既無物宜聖人以无咎許之<lb/>
林榕䑓在福州陳止齋作倅請榕䑓講論語學而第一<lb/>
<pb n="KR3j0131_WYG_001-7b"/>
　章林云學而時習之不亦說乎心與道一也有朋自<lb/>
　逺方來不亦樂乎道與人一也人不知而不愠不亦<lb/>
　君子乎道與天地一也<lb/>
洪内翰邁分教福州請學諭林少頴知己說書林云堯<lb/>
　典舜典臯陶謨大禹謨等篇知之爲知之者也作汨<lb/>
　作九共九篇槀飫不知爲不知也<lb/>
名山大川登臨之勝多在乎西故汝隂之西湖洪蜀永<lb/>
　之西山嘉之峨眉巴陵岳陽樓齊安之臨臯金陵之<lb/>
<pb n="KR3j0131_WYG_001-8a"/>
　賞心白鷺揚之平山堂蘇之姑蘇䑓荆楚之雲夢郢<lb/>
　之白雪滁之瑯琊九江之庾樓皆延庚挹辛賔夕陽<lb/>
　而導初月彼東北南未必無勝覽之地恐不多數耳<lb/>
菱芡皆水物也胡爲菱寒而芡暖盖菱花開必背日芡<lb/>
　花開必向日故也桃杏雙仁者必殺人其花本五出<lb/>
　有六出必雙仁而殺人矣反常故也木實之蠧者必<lb/>
　不沙爛沙爛者必不蠧而能浮若不浮者亦殺人盖<lb/>
　既沙爛則不能藴畜而生蟲獨不見𤓰至甘而不蠧<lb/>
<pb n="KR3j0131_WYG_001-8b"/>
　者以其沙也有物必有理若可窮矣然羲之石脾帖<lb/>
　云石脾入水即乾出水便濕獨活有風不動無風獨<lb/>
　揺又未可以意窮也非至聖吾誰與歸<lb/>
小孤山在宿松縣江北岸與江州彭澤接境山形如覆<lb/>
　鐘髙數十丈山西有小孤廟相對有彭浪磯俗訛山<lb/>
　爲小姑磯爲彭郎遂有小姑嫁彭郎之說古詩云倚<lb/>
　天巉絶玉浮屠肯爲彭浪嫁小姑又有曰舟中賈客<lb/>
　莫漫狂小姑前年嫁彭郎皆因其訛惟陳簡夫詩曰<lb/>
<pb n="KR3j0131_WYG_001-9a"/>
　山稱孤獨字廟塑女郎形過客雖知誤行人但乞靈<lb/>
　可以證謬<lb/>
孔子曰吾執御矣又曰茍有過人必知之何言之遜及<lb/>
　言媚竈則曰獲罪於天無所禱也何言之厲盖君子<lb/>
　發辭宜遜立行宜嚴不遜則召禍不嚴則受侮恐傷<lb/>
　乎行不得不厲也後世之曰君子者既不遜於言又<lb/>
　不厲於行吁<lb/>
近世拜官多爲飾說已可恥矣而朝廷又爲之法曰至<lb/>
<pb n="KR3j0131_WYG_001-9b"/>
　某官方許辭免若此則未至某官之前必不許之辭<lb/>
　既至某官之後必使之辭是教人爲偽也両府將有<lb/>
　除命未下之先必曰押入名最不正盖贒者當以禮<lb/>
　進以禮退既可押入必可押出矣有過而貶輙半年<lb/>
　不赴章再上矣猶且恬然古者三黜恐不如是此皆<lb/>
　進退之名不正褒貶之義不明乃耳當如黄憲聞召<lb/>
　即起受官即拜上未聞使之辭下未敢慢所賜雍容<lb/>
　中禮義也徐積仲車云<lb/>
<pb n="KR3j0131_WYG_001-10a"/>
曽子之去妻也以蒸蔾不熟孟子之去妻也以惡敗鮑<lb/>
　永之去妻也以叱狗姑前皆以事辭而去也唐李度<lb/>
　支以畜妓陶芳而去妻當時有勑停官及薨亦無追<lb/>
　贈今世如李者多矣<lb/>
李文山羣玉吟鷓鴣詩世惟以屈曲崎嶇鈎輈格磔一<lb/>
　聨稱不知文山用工正在第五第六句云曽泊桂江<lb/>
　深岸雨亦於梅嶺阻歸程但詠其鳴之時與地鷓鴣<lb/>
　明矣其失鶴詩亦然清海蓬壺逺秋風碧落深隠然<lb/>
<pb n="KR3j0131_WYG_001-10b"/>
　失鶴之意所謂吟詩必此詩定知非詩人是也近徐<lb/>
　山民猿詩趙山中角詩皆得文山之骨髓<lb/>
鄭俠介夫未第時讀書清凉寺王荆公以中書舍人持<lb/>
　服寓江寜聲迹相聞然俠未甞徃見荆公使門人楊<lb/>
　驥瞷之大雪中俠呼驥共飲酒酣題詩於瑞像閤云<lb/>
　濃雪暴寒齋寒齋豈怕哉漏隨書卷盡春逐酒瓶開<lb/>
　一酌招孔孟再斟留賜回醺酣入詩句同上玉樓䑓<lb/>
　楊君爲荆公誦此詩公大稱賞曰眞好學也且期以<lb/>
<pb n="KR3j0131_WYG_001-11a"/>
　髙第治平四年果擢甲科後公參大政俠以疑獄數<lb/>
　事爲公謀公皆如其請俠爲監門公行新法俠極言<lb/>
　其非不報時荆公有詩曰何處難忘酒君臣㑹遇時<lb/>
　髙堂拱堯舜宻席坐臯䕫和氣襲萬物歡聲連四夷<lb/>
　此時無一盞辜負鹿鳴詩俠和云何處難緘口熈寜<lb/>
　政失中四方三面戰十室九家空見佞眸如水聞忠<lb/>
　耳似聾君門深萬里焉得此言通故宰相之欺終不<lb/>
　能勝監門之直云<lb/>
<pb n="KR3j0131_WYG_001-11b"/>
唐太常丞宋沇傳漢中王舊說云𤣥宗雖雅好度曲然<lb/>
　未甞使蕃漢雜奏天寳十三載始詔諸道調法曲與<lb/>
　蕃部新聲合作識者異之明年禄山叛元微之立部<lb/>
　伎樂府云宋沇甞傳天寳季法曲新音忽相和明年<lb/>
　十月燕冦來九廟千門塵土涴吁翕如繹如繼承長<lb/>
　乆之意也促拍衮煞此何義耶君子於是思古<lb/>
城邑交易之地通天下以市言至村落則不然約日以<lb/>
　合一闋而退曰墟以虛之日多㑹之日少故西蜀名<lb/>
<pb n="KR3j0131_WYG_001-12a"/>
　墟曰痎如瘧之間而復作也江南人嫌痎之名未美<lb/>
　而取其義節文曰亥故今分寜縣治即武寕縣村市<lb/>
　名常洲亥者分而爲縣市也洪芻之識方可驗荆呉<lb/>
　之俗取寅申己亥日集故亥日爲亥市張祐詩曰野<lb/>
　橋逢亥市山路過申洲張籍江南曲有曰江村亥日<lb/>
　長爲市山谷詩曰漁收亥日妻到市謝艮齋詩曰己<lb/>
　向三長觀亥市便從雙井問寅菴<lb/>
後湖居士蘇飬直以世賞官其子而自相羊三江五湖<lb/>
<pb n="KR3j0131_WYG_001-12b"/>
　間遇林泉勝處輙引杯嘯咏發見於詩者千餘篇紹<lb/>
　興間名達九重累詔不起詩豈窮人哉然考其爲人<lb/>
　簡易佚蕩與人交傾倒無隠情無戚疏贒愚皆知愛<lb/>
　慕盖有在於詩之外者甞謂士大夫既抱文才流清<lb/>
　譽而復有徳以將之若後湖可也<lb/>
中山劉賔客題夀安甘棠館云公館似仙家池清竹逕<lb/>
　斜山禽忽驚起衝落半巖花然觀四朝聞見録第一<lb/>
　條以此詩乃恭孝儀王仲湜遊天竺所作豈偶忘之<lb/>
<pb n="KR3j0131_WYG_001-13a"/>
　耶<lb/>
李守大異伯珍回醫生之書云遺白金三十両奉納以<lb/>
　備橘黄之需始不曉所謂及觀世說有枇杷黄醫者<lb/>
　忙橘子黄醫者藏乃知時使然耳脞談叢録不可不<lb/>
　知<lb/>
太白云請君試問東流水别意與之誰短長江南後主<lb/>
　曰問君還有幾多愁恰似一江春水向東流略加融<lb/>
　㸃已覺精彩至㓂萊公則謂愁情不斷如春水少游<lb/>
<pb n="KR3j0131_WYG_001-13b"/>
　云落紅萬㸃愁如海青出於藍而青於藍矣<lb/>
汪尚書應辰一帖與蜀查侍郎云両䝉賜教輙題申字<lb/>
　此一字利害雖無甚輕重而近世官文書以爲差别<lb/>
　昔王𢎞中牒袁州以故牒韓退之不敢當况其重於<lb/>
　此者乎幸望指揮改正退之所謂伏乞仁慈特令改<lb/>
　就常式以安下情者也觀此則今人繁文縟禮式有<lb/>
　加而情不足者當何如哉<lb/>
馬友犯長沙向薌林扞之不敵而潰道遇友别將方舟<lb/>
<pb n="KR3j0131_WYG_001-14a"/>
　而來家人軰惶懼知弗脫矣賊指求薌林愛妾妾聞<lb/>
　命無懼色自語賊曰必欲我當以車馬來賊許之妾<lb/>
　即盛飾以待家人駭之然猶謂其徃可以紓難頃刻<lb/>
　肩輿至即奮而登既過河望賊舟不甚相逺妾忽語<lb/>
　輿卒欲少止羣卒乃弛轎妾一躍入水急援之已絶<lb/>
　矣賊相顧不發薌林亦悠然而去云<lb/>
孟子不見諸侯然齊宣梁惠以贄見者不一及其去也<lb/>
　尚三宿而不行非不見也不見不聞道不尊贒者矣<lb/>
<pb n="KR3j0131_WYG_001-14b"/>
　余甞有贈友之句曰舉頭莫看王侯面失脚恐爲名<lb/>
　利人非使之斷不見王侯也儻有能尊贒才而樂聞<lb/>
　道将千里而見矣正孟子之遺意<lb/>
陵有木秀甚人無有識其名者俗皆以無名木呼之有<lb/>
　士友葉廷珪賦詩中聨云人依清樾摩挲認鳥宿髙<lb/>
　枝睥睨看<lb/>
詩中用全書句固有此格湏是十分着題方佳如坡詩<lb/>
　云君特未知其趣爾臣今時復一中之盖就題引用<lb/>
<pb n="KR3j0131_WYG_001-15a"/>
　極是切當近有賦多景樓者曰逝者如斯未甞徃後<lb/>
　之視昔亦猶今於多景乎何干賦呉之靈巖者曰大<lb/>
　抵有興須有廢莫論誰是與誰非於巖乎何預賦三<lb/>
　髙亭者曰見幾而作不終日後世以來無此風於三<lb/>
　髙乎何關若不要切題則此三聨凡弔古詩皆可用<lb/>
　也惟胄撙齊遭論歸賦自省詩中一聨云不可以風<lb/>
　霜後葉何傷於月雨餘雲託物寄情得坡之意<lb/>
三代而降典謨訓誥之後有董賈司馬遷揚雄二班之<lb/>
<pb n="KR3j0131_WYG_001-15b"/>
　文莫可繼曰文止於漢八分大𨽻之餘鍾衛二王之<lb/>
　書莫可肩曰書止於晉三百篇徃矣五字律興焉有<lb/>
　杜工部出入古今衣被天下藹然忠義之氣後之作<lb/>
　者未之有加曰詩止於唐本朝文不如漢書不如晉<lb/>
　詩不如唐惟道學大明自孟子而下歴漢晉唐皆未<lb/>
　有能爲天地立心爲生民立極爲萬世繼絶學開太<lb/>
　平者也<lb/>
馬融不惟經學精深詞藻暢妙觀長笛一篇深於音矣<lb/>
<pb n="KR3j0131_WYG_001-16a"/>
　其於奕秋尤爲不淺淺圍棊賦云怯者無功弱者先<lb/>
　亡離離馬目連連鴈行踔度間置徘徊中央攻寛擊<lb/>
　虛横行亂陣收死卒兮無使相迎守視不同爲所唐<lb/>
　突深入貪地殺士亡卒狂攘相救先後井没事留變<lb/>
　生收拾欲疾皆髙手語也<lb/>
昔魯共王餘畫先贒於屋壁以自警凡視聼言動目擊<lb/>
　道存毋敢一毫妄想知此意則知金盆浴鴿孔雀牡<lb/>
　丹張陳滿室者胷中之塵不可萬斛量也<lb/>
<pb n="KR3j0131_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藏一話腴卷上<lb/>
</p>
<p>
</p>
  </div>
</body>
</text>
</TEI>
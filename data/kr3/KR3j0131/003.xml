<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藏一話腴外編卷上</head>
    <p>
<pb n="KR3j0131_WYG_003-1a"/>
欽定四庫全書<lb/>
　藏一話腴外編卷上　　　　宋　陳郁　撰<lb/>
吕東萊先生在麗澤書院與諸生講詩至南山前一日<lb/>
　諸生欲覘其師立言之㫖及東萊次日升堂誦南山<lb/>
　之詩終其篇然後斷之曰關雎樂而不滛若南山樂<lb/>
　而過於滛者也人皆以爲得體<lb/>
晉重耳少好士年十七有士五人曰趙衰狐偃顚頡司<lb/>
　空季子魏武子麗姬之禍遁於狄時年四十三又十<lb/>
<pb n="KR3j0131_WYG_003-1b"/>
　二年乃去之衛之齊又五年之曹之楚自秦而反凡<lb/>
　十九年時六十二矣其流離逋竄濱於死者數然志<lb/>
　不少衰過楚時成王饗之厚曰子即反國何以報寡<lb/>
　人曰羽毛齒革子女玉帛即君土所餘未知所以報<lb/>
　曰雖然何以報不糓曰不得已與君王以兵㑹平原<lb/>
　廣澤請避王三舍其後卒能威諸侯正中國顯名於<lb/>
　天下後世此非獨得天也實得人也實不失所以立<lb/>
　已也故君子不患不得乎天患失人不患不得人患<lb/>
<pb n="KR3j0131_WYG_003-2a"/>
　不能自立晉文之事雖無足道者以其好士而進之<lb/>
　云<lb/>
髙祖入咸陽王陵聚黨數千居南陽不肯從沛公及漢<lb/>
　王還擊項籍陵乃以兵属漢項羽取陵母置軍中陵<lb/>
　使者至東向坐陵母欲以招陵陵母私使者曰願爲<lb/>
　老妾語陵善事漢漢王長者無以妾持二心遂伏劔<lb/>
　而死母閭巷之賤知存亡去就之大義决死如歸其<lb/>
　視不嫁之共姜可無愧范増爲羽上客豈不知羽殘<lb/>
<pb n="KR3j0131_WYG_003-2b"/>
　忍多忌非天下之度而慫恿與漢王争至其言皆不<lb/>
　用乃曰孺子不可與謀奪天下者必沛公也其後疑<lb/>
　間一行竟以疽死何覺之晚耶不及一婦人遠矣周<lb/>
　少隠責范之詩曰西楚興王亦有人半扶炎祚作謀<lb/>
　臣老生不觧歸明主事去方知是失身<lb/>
彭門左泗右汴負抱齊楚古今豪傑登眺寄慷慨於詩<lb/>
　歌者不可悉數惟范司諌一首補紀其全云徐方舊<lb/>
　鎮多興廢懷古觀今思莫收地勢北來連海岱天文<lb/>
<pb n="KR3j0131_WYG_003-3a"/>
　西轉接奎婁竝興或見稱戎國列號元聞属禹州官<lb/>
　紀雲龍天子學水慿忠信丈人㳺田文故邑髙䑓盡<lb/>
　靖節荒墳蔓草稠楚漢定雄分沛郡姬任争長遜滕<lb/>
　侯舘平石氏荆蓁合都廢韓王雉堞秋劍斷白蛇終<lb/>
　滅項書傳黄石願封留萬重山勢通河過十里灘聲<lb/>
　遶郭流宫殿雲中分等級笙歌空裏閙哇謳薛能愛<lb/>
　上䑓頭寺白傅曽題燕子樓若向彭門訪遺事我詩<lb/>
　吟讀當曽逰<lb/>
<pb n="KR3j0131_WYG_003-3b"/>
朱文濟昇人善琴入翰林待詔舊琴七絃阮五絃太宗<lb/>
　詔文濟與蔡裔皆益二絃文濟以爲非是上曰古琴<lb/>
　絃五増文武爲七今孰曰不可文濟曰五絃猶有遺<lb/>
　音益之二已足上怒叱之裔益絃如詔又俾文濟鼓<lb/>
　之文濟辭不能上益怒獨賜裔緋裔益富文濟甚貧<lb/>
　上間以金帛置於文濟旁以新琴阮命之辭如初復<lb/>
　使中貴送二人詣相府詔近臣同聼文濟第以琴阮<lb/>
　中七絃作古風入松操上以爲有守終亦賜緋文濟<lb/>
<pb n="KR3j0131_WYG_003-4a"/>
　風骨爽秀如神仙中人上令供奉僧元藹冩其真留<lb/>
　禁中聖眷如此余謂文濟以藝進守其所學震之以<lb/>
　威而不攝引之以利而不動可謂有常者矣今世假<lb/>
　仁義之言作慷慨之色不肯在古人後及臨威見利<lb/>
　外眩中喪以失其身此文濟之狗彘也<lb/>
明之象山士子史本有木犀忽變紅色異香因接本以<lb/>
　獻闕下髙廟雅愛之畫為扇面仍製詩以賜從臣<lb/>
　榮薿云月宫移就日宫栽引得輕紅入面來好向烟<lb/>
<pb n="KR3j0131_WYG_003-4b"/>
　霄承雨露丹心一㸃爲君開復古殿又題云秋入幽<lb/>
　巖桂影團香深粟粟照林丹應隨王母瑶池宴染得<lb/>
　朝霞下廣寒自是西方争傳其本嵗接數百史氏由<lb/>
　此昌焉盖史本色深而香冽移之外境則香色俱殺<lb/>
　故也廬陵胡公渠甞攝象山宰賦詩云碎瓊揉香作<lb/>
　肌骨霽日吹紅染膚色人間何處有此葩一種風流<lb/>
　初未識東隅月户編三千夜脩玉闕瀛洲前拂揺桂<lb/>
　子偶墜地雨露培植開華筵史翁移根出葱蒨彫斛<lb/>
<pb n="KR3j0131_WYG_003-5a"/>
　持歸紫微殿一朝麗質冠百昌御墨分題落團扇何<lb/>
　年流轉江南鄉一本奚翅千金償分枝接葉色已淺<lb/>
　縱有此花無此香絶愛西山佳麗地藹藹脩林倚清<lb/>
　吹寜論斜日杏花酣未許熈春海棠睡是時金氣初<lb/>
　髙明宇宙軒豁澄埃氛毒霞絳雪互㸃綴濃芳賸馥<lb/>
　飄氤氲鷲峯繁黄今不數破械山僧練裙女試看香<lb/>
　御擁紅雲肅奉雲軿逰碧宇携持寳鏡吹波金寒光<lb/>
　萬頃空人心煩君控取紅鸞住便恐香魂夜飛去一<lb/>
<pb n="KR3j0131_WYG_003-5b"/>
　卉之微香色稍異能動至尊入品題且昌其主可以<lb/>
　人而不如木乎<lb/>
孔子曰不知命無以爲君子盖夫子之謂命修已以待<lb/>
　天之說非今日推算之謂也唐李虚中始以人初生<lb/>
　嵗月日時測其十母十二子相生相尅以逆知人之<lb/>
　貴賤休咎若脉診疾鑑燭形無一毫錯世由此遂以<lb/>
　推算爲天命本朝夀春馮貫道亦以年月日時逆勘<lb/>
　禍福鄒道鄉誦其驗有若離婁之分白黒師曠之聽<lb/>
<pb n="KR3j0131_WYG_003-6a"/>
　鼔鍾以故車馬常滿門虚中貫道士大夫也不能講<lb/>
　明修已以待天之說而未免爲推算之歸况有如今<lb/>
　日售術之徒如洪盤洲所謂㶑灔其顔夸誕而佞乎<lb/>
　余謂孔子於羣弟子中惟於顔淵曰不幸短命死矣<lb/>
　於冉伯牛曰亡之命矣夫可以言命也若仲由之行<lb/>
　行若不得其死然猶不足以言命今世之推算者當<lb/>
　如何<lb/>
太公兵法所謂十二節者有曰飬其亂臣以迷之進美<lb/>
<pb n="KR3j0131_WYG_003-6b"/>
　女滛聲以惑之余謂太公老遇文王孟子比之聖人<lb/>
　夷攷當時相文武之兵曰戡黎曰侵阮曰肆伐大商<lb/>
　不過戎車虎賁三百五伐六伐而止耳曷甞窮兵黷<lb/>
　武争殺變詐如後世行詭道哉况亂臣美女之計乎<lb/>
　今好兵者必以太公藉口又以權衡機策著而爲書<lb/>
　是汙文武是累太公是侮聖人吁余未之盡信<lb/>
髙沙甓社湖産徑寸珠爲淮至寳龔文伯炳世居湄之<lb/>
　南焉文伯手抄經史心苦學問一話一言悉主平正<lb/>
<pb n="KR3j0131_WYG_003-7a"/>
　世傳其詩一聨云萬事無心閒日月一杯有味小公<lb/>
　侯其輕富貴賤名利立志已可尚然篇不得其全近<lb/>
　乃見之云年踰八袠雪䝉頭時對親朋話舊逰萬事<lb/>
　無心閒日月一杯有味小公侯癡兒粗爾逃譏議家<lb/>
　訓從來戒刻掊世道漸艱宜勇退爲吾及早理松楸<lb/>
　味之則持身教子居易俟命於道尤深知見有子基<lb/>
　先入上庠登進士第出入中外持節把麾將大有爲<lb/>
　於世文伯教忠之所致歟亦地靈而人傑也<lb/>
<pb n="KR3j0131_WYG_003-7b"/>
洪覺範於猩猩筆詩中平生幾量屐身後五車書謂魯<lb/>
　直本用阮孚人生能着幾量屐之句以下句非全改<lb/>
　人生爲平生且曰若以人生對身後豈不佳哉余謂<lb/>
　山谷豈不知人生身後是佳對盖猩猩不可言人故<lb/>
　改之耳老妻畵紙爲棊局稚子敲針作釣鈎此盖言<lb/>
　士君子宜以直道事君而當時小人反以直爲曲故<lb/>
　也覺範今以妻比臣稚子比君如此則臣爲母君爲<lb/>
　子可乎何不察物理人倫至此耶人言覺範爲僧中<lb/>
<pb n="KR3j0131_WYG_003-8a"/>
　龍恐非<lb/>
史越王浩隆興元年拜平章事兼樞使都督江淮軍馬<lb/>
　張浚與浩俱在上前議邉事浚請上幸建康上顧浩<lb/>
　浩曰萬乗一動有名則可以臣觀之曰親征乎曰勞<lb/>
　軍乎曰移蹕乎今日兵力未盛民力未蘇財力未足<lb/>
　三者俱未可謂之親征而動大軍則敵必以大軍應<lb/>
　我是無故而招數十萬人㓂邉謂之勞軍則用度當<lb/>
　如上皇時當時費緡錢數百千萬其它可知六軍聞<lb/>
<pb n="KR3j0131_WYG_003-8b"/>
　之必喜所賜不如前日必怨望矣若曰移蹕未審陛<lb/>
　下自與六宫以徃乎借曰上皇欲徃則未有徳夀宫<lb/>
　且未知上皇意向臣料上皇未必行也上皇不行陛<lb/>
　下安得與六宫徃乎上皇不行乃是親征即非移蹕<lb/>
　若曰親征則有功乃歸乎不待有功而歸乎三者皆<lb/>
　未可也陛下父慈子孝今日豈可跬歩相離耶上始<lb/>
　悟謂浚曰都督先臨邉俟有功朕何憚行浚又欲取<lb/>
　山東又欲取費於民如燕山錢免夫錢浩力争之浚<lb/>
<pb n="KR3j0131_WYG_003-9a"/>
　自請於上由是三省樞宻院徑以金字牌自命諸將<lb/>
　出兵外廷莫之知也五月戊戌浩得邵宏淵狀准御<lb/>
　前金字牌奉聖㫖擇日進兵始知是月甲午師已渡<lb/>
　淮矣浩大驚謂康伯曰今出兵數日吾人俱以宰相<lb/>
　兼樞使而不得與聞焉焉用相上表力辭乃除浩提<lb/>
　舉洞霄宫十有四日符離失利大軍十三萬一夕奔<lb/>
　潰上降詔哀痛罪己六月浚上表自劾余謂浚非不<lb/>
　忠也特太急耳浩可謂責難於君者矣可謂見逺識<lb/>
<pb n="KR3j0131_WYG_003-9b"/>
　㣲之士矣可謂得鎮撫四夷之體矣是可爲師出無<lb/>
　名之戒云<lb/>
周邦彦字美成自號清真二百年來以樂府獨歩貴人<lb/>
　學士市儂妓女知美成詞爲可愛而能知美成爲何<lb/>
　如人者百無一二也盖公少爲太學内舍選年未三<lb/>
　十作汴都賦鋪張揚厲凡七千言奏之天子命近臣<lb/>
　讀於邇英閣遂由諸生擢大學正聲名一日震耀海<lb/>
　内神宗上賓哲宗寘之文舘徽宗列之郎曹皆自文<lb/>
<pb n="KR3j0131_WYG_003-10a"/>
　章而得至於詩歌自經史中流出當時以詩名家如<lb/>
　晁張皆自歎以爲不及姑以一二篇言之如薛侯馬<lb/>
　云薛侯河東土豪也以戰功累官左侍禁西方罷兵<lb/>
　薛歸吏部授官帶所乗駱馬寓武城坊經年不得調<lb/>
　覊馬庫屋下馬怒敗主人屋時時蹄碎市販盎器薛<lb/>
　悉賣装以償傷己阨屋因對馬以泣鄰居李文<hi>闕</hi>
　之爲薛作傳同舍賦詩者十一人僕與其一焉薛侯<lb/>
　俊健如生猱不識中原生土豪蛇矛丈八常在手駱<lb/>
<pb n="KR3j0131_WYG_003-10b"/>
　馬蕃鞍雲錦袍徃属嫖姚探虎穴狐鳴蕭蕭風立髪<lb/>
　短韀淋血斬將歸夜斵堅氷濡馬渴中都久住武城<lb/>
　坊屋頭飬駱如飬羊枯萁不飽籬壁盡狹巷怒蹄盆<lb/>
　盎傷只今栖栖守環堵五月樵風吹宿莽千金夜出<lb/>
　酬市兒客帳晝眠聽戯鼓邉人視死亦尋常笑裏辭<lb/>
　家登戰場銓勞定次屈壯士兩眼熒熒収淚光齒堅<lb/>
　食肉何曽老騎馬身輕飛一鳥焉知不将萬人行横<lb/>
　槊秋風賀蘭道如天賜白云永樂城䧟獨王湛曲真<lb/>
<pb n="KR3j0131_WYG_003-11a"/>
　夜縋以出真持木爲兵且走且敵前䧟大澤中顧其<lb/>
　旁有馬而白暫騰上馳去五鼔逹米脂城因以得脫<lb/>
　真名其馬爲天賜白蔡天啓得其事於西人邀余同<lb/>
　賦君不見書生鐫羌勒兵入羌來薄城束縛急蠟丸<lb/>
　飛出辭大家帳下健児紛雨泣鑿沙到石終無水擾<lb/>
　擾萬人如渴蟻挽絙竊出兩將軍敵箭随來風掠耳<lb/>
　道傍神馬白雪毛噤口不嘶深夜逃忽聞漢語米脂<lb/>
　下黒霧壓城風怒號脫身歸來對刀筆短衣射虎朝<lb/>
<pb n="KR3j0131_WYG_003-11b"/>
　朝出自椎雜寳塗箭創心折骨驚如昨日糓城魯公<lb/>
　天下雄隂陵一跌兵刀窮檥舟不渡謝亭長有何面<lb/>
　目歸江東將軍偶生名已弱鐵花暗澁龍文鍔縞帳<lb/>
　肥芻酬馬恩閒望旄頭向西落若此凡數百篇豈區<lb/>
　區學晚唐者可及耶樓攻媿謂其古鏡玉几之銘可<lb/>
　與鄭圃<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園相周旋而禱神之文則送窮乞巧之流<lb/>
　亞不爲溢美矣擬清真者又當於樂府之外求之<lb/>
沈約傳云性不飲酒雖時遇隆重而居處儉素老病數<lb/>
<pb n="KR3j0131_WYG_003-12a"/>
　旬革帶常移孔以手握臂率計月小半分今世歌詠<lb/>
　者必曰沈腰憔悴皆多欲所致以星厯攷之牽牛去<lb/>
　織女隔銀河七十二度古詩云盈盈一水間脉脉不<lb/>
　得語又附㑹以爲滛吾未見好徳如好色者也<lb/>
振鷺載於詩杜樊川以風標公子目之丰度非凡禽比<lb/>
　可見矣入詩人之詠者多如文與可兩絶清㧞可喜<lb/>
　頸細銀鈎淺曲脚髙緑玉深翹岸上水禽無數有誰<lb/>
　似汝風標又云避雨竹間㸃㸃迎風桞下翩翩静依<lb/>
<pb n="KR3j0131_WYG_003-12b"/>
　寒蓼如畵獨立晴沙可憐近台寜海方元善岳一絶<lb/>
　云聳兩吟肩似我愁菰蒲葉下一身秋溪風昨夜吹<lb/>
　魚落飛過前灘看水流亦佳甚甞著梅史行於世云<lb/>
蠱之上九不事王侯髙尚其事象曰不事王侯志可則<lb/>
　也夫道義之士獨立萬物之表若不可以一毫外物<lb/>
　動其心然豈恝然忘天下不與世同其憂哉盖隠居<lb/>
　所以求其志耳伊尹三聘而成格天之功孔明三顧<lb/>
　而定興漢之計重道義乃若是今百世而下聞其風<lb/>
<pb n="KR3j0131_WYG_003-13a"/>
　者莫不興起其志豈不可爲世則大抵富貴功名先<lb/>
　入其心者不可與圖天下之事也<lb/>
戴石屏之父東臯子平生喜吟身後無遺藳石屏能昌<lb/>
　其詩遂搜羅僅得題小園一律云小園無事日徘徊<lb/>
　頻報家人送酒來惜樹不磨修月斧愛花湏築避風<lb/>
　䑓引些渠水添池滿移箇柴門傍竹開多謝有情䨇<lb/>
　白鷺暫時飛去又飛回乃刋於石屏集之首宋西園<lb/>
　之父厲齋居士平生好吟亦無遺藳西園能續父燈<lb/>
<pb n="KR3j0131_WYG_003-13b"/>
　因旁搜亦僅得二絶賦食米倉云陋巷顔回獨屢空<lb/>
　生涯惟在一瓢中太倉腐粟雖山積非義寜甘君子<lb/>
　窮賦飬蠶云男必耕耘女必蠶古人尚爾我何貪浴<lb/>
　沂時候成春服歌詠來歸道味甘亦刋於西園集之<lb/>
　首二君之詩雅正同遺篇之多寡同二君之子能傳<lb/>
　其業同而發揮前人之美亦同使二君之子而弗肯<lb/>
　堂二君其能流芳哉近日詩家子弟失其業者不可<lb/>
　數故李梅亭云宗文阿買軰於是有愧信然<lb/>
<pb n="KR3j0131_WYG_003-14a"/>
熈寜末年旱詔議改元執政初擬美成上曰羊大帶戈<lb/>
　不可乂擬豐亨上曰亨字爲子不成惟豐字可用改<lb/>
　元元豐因攷字說云止戈爲武花者草木之化人者<lb/>
　專於孝而有文者謂之教焉元者太初之中氣能固<lb/>
　其元則爲完固之完殘其所完則爲㓂矣昔人有是<lb/>
　說也今言命者有曰丑爲破田戌爲負戈丙丁爲平<lb/>
　頭辛夘甲申爲懸針亦取字說常以滕强恕命攷之<lb/>
　丙戌丙申丙戌丙申平頭矣官至侍從而無子金輝<lb/>
<pb n="KR3j0131_WYG_003-14b"/>
　命攷之甲午辛夘甲午辛夘懸針矣故初爲海㓂三<lb/>
　遭决配後爲都統制贈武義大夫二官人之命且若<lb/>
　是况朝廷一年號之重乎字說亦不可不攷<lb/>
昌黎伯和裴晉公東征詩云旗穿曉日雲霞雜山倚秋<lb/>
　空劍㦸明盖以我之旗况彼雲霞以彼之山况我劔<lb/>
　㦸回鸞舞鳯格也王勃滕王閣記云物華天寳龍光<lb/>
　射牛斗之墟人傑地靈徐孺下陳蕃之榻盖一句之<lb/>
　中物華天寳龍光牛斗自爲對謂之貼身對也鄭谷<lb/>
<pb n="KR3j0131_WYG_003-15a"/>
　弔僧詩云幾思聞静話夜雨對禪牀未得重相見秋<lb/>
　燈照影堂以後二句對前二句扇對也月中桂詩云<lb/>
　根非生下土葉不墜秋風山行云閒尋樵子徑偶到<lb/>
　葛洪家僧遷居云住山今十載明日乂遷居盖以下<lb/>
　土秋風樵子葛洪遷居十載假對也懷古云經來白<lb/>
　馬寺僧到赤烏年借對也趙紫芝云近方辭地肺本<lb/>
　自住天台及子午谷丁夘橋琴心帶眼之類的對也<lb/>
　余甞因是以糟甲對蜜丁山龜對軒鶴瓶儲縣令元<lb/>
<pb n="KR3j0131_WYG_003-15b"/>
　無粟紙裹書生不識錢赤幟城邉生廣武白書樹下<lb/>
　死龎涓日晷覺都無夘酉書編看不到辛壬盖不但<lb/>
　的對而人品事類亦相當體格不止此觸類而長之<lb/>
　可也<lb/>
王晉公祐創第京師曹門外手植三槐於庭曰子孫必<lb/>
　有登第爲三公者已而魏公果爲太保歐陽文忠公<lb/>
　作魏公神道碑首載此語人因以三槐王氏稱之韓<lb/>
　漕使元吉祖居京師之惠政坊植桐於門嵗久木大<lb/>
<pb n="KR3j0131_WYG_003-16a"/>
　且異人遂以桐木韓氏稱之後著桐隂舊話十卷王<lb/>
　氏有别族居建康馬糞巷人俱號爲馬糞王子曰擇<lb/>
　不處仁焉得智言君子所居不得不擇也今槐桐之<lb/>
　美馬糞之汙厥監不逺<lb/>
李華弔古戰場文本於庾信哀江南賦韓愈送窮文本<lb/>
　於揚雄逐貧賦李白大鵬賦本於司馬相如大人賦<lb/>
　而相如大人賦又本於屈原之逺遊皮日休桃花賦<lb/>
　殆出於舒元輿牡丹賦若栁宗元之乞巧文劉禹錫<lb/>
<pb n="KR3j0131_WYG_003-16b"/>
　之問大鈞則同時而暗合者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藏一話腴巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蔵一話腴</head>
    <p>
<pb n="KR3j0131_WYG_000-1a"/>
欽定四庫全書　　　　　子部十<lb/>
　蔵一話腴　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案蔵一話腴四卷宋陳郁撰郁字仲<lb/>
　　　　文號蔵一臨川人理宗朝充緝熙殿應制又<lb/>
　　　　充東宫講堂掌書始末畧見其子世崇隨隠<lb/>
　　　　漫錄中世崇載度宗嘗贊郁像有文窺西漢<lb/>
　　　　詩到盛唐之語寵奬甚至岳珂序稱其閉户<lb/>
<pb n="KR3j0131_WYG_000-1b"/>
　　　　終日窮討編籍足不蹈毁譽之域身不登權<lb/>
　　　　勢之門然劉壎隠居通議有度宗御札跋惜<lb/>
　　　　其下訪陳郁父子之卑陋<hi>語詳隠居通議條下</hi>又周宻<lb/>
　　　　武林舊事載諸色伎藝人姓名所列御前應<lb/>
　　　　制者八人姜特立為首而郁居第四則郁亦<lb/>
　　　　特立之流惟特立名列宋史佞幸傳而郁不<lb/>
　　　　與焉似乎未可同日語耳是書分甲乙二集<lb/>
　　　　又各分上下卷多記南北宋雜事間及詩話<lb/>
<pb n="KR3j0131_WYG_000-2a"/>
　　　　亦或自抒議論珂序又稱其出入經史研究<lb/>
　　　　本末而風月夢怪嘲戯訛誕淫麗氣習凈洗<lb/>
　　　　無遺今觀所載如謂周子㳺廬山大林寺詩<lb/>
　　　　水色含雲白禽聲應谷清一聫前句是明後<lb/>
　　　　句是誠附㑹迂謬殆可笑噱惠洪解杜甫老<lb/>
　　　　妻畫紙為棊局稚子敲針作釣鈎一聨以老<lb/>
　　　　妻比臣以稚子比君固為妄誕郁必謂上句<lb/>
　　　　比君子之直道事君下句比小人之以直為<lb/>
<pb n="KR3j0131_WYG_000-2b"/>
　　　　曲亦穿鑿無理所錄諸詩亦皆不工其持論<lb/>
　　　　如謂孔子不當世家豫讓不當入刺客傳史<lb/>
　　　　記不醇頗涉庸膚謂李虚中以年月日時推<lb/>
　　　　命而不知韓愈作虚中墓誌其推命實不用<lb/>
　　　　時尤失考證然所記遺聞多資勸戒亦未嘗<lb/>
　　　　無一節之可取焉乾隆四十六年十月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3j0131_WYG_000-3a"/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0131_WYG_000-4a"/>
藏一話腴原序<lb/>
陳藏一以詩文名世眞西山劉漫塘陳習庵交稱之余<lb/>
始過其語今觀所述話腴博聞强記出入經史硏攷本<lb/>
末則則可法度而風月夢恠嘲謔訛誕滛麗氣習浄洗<lb/>
無遺豈非自思無邪三字中踐履純熟致是耶廼知三<lb/>
君子可謂具眼矣甞謂近時江湖詩人多然不誇而誕<lb/>
則空而迂流於謁者皆是惟藏一閉户終日窮討編籍<lb/>
足不蹈毁譽之域身不登權勢之門及叩其中則詞源<lb/>
<pb n="KR3j0131_WYG_000-4b"/>
學海浩乎莫之涯涘若藏一豈多得哉詩史曰讀書破<lb/>
萬卷下筆如有神因爲藏一誦而併書之編首云棠湖<lb/>
翁岳珂肅之<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藏一話腴内編卷下</head>
    <p>
<pb n="KR3j0131_WYG_002-1a"/>
欽定四庫全書<lb/>
　藏一話腴内編卷下　　　　宋　陳郁　撰<lb/>
子曰吾與回言又曰參乎又曰若由也師之稱弟子以<lb/>
　名也於鄭兄事子産於齊兄事晏平仲故曰子謂子<lb/>
　産有君子之道又曰晏平仲善與人交子夏曰言㳺<lb/>
　過矣子張曰子夏云何曽子曰堂堂乎張也是同朋<lb/>
　稱其字而不稱其名至於師之前雖朋友皆稱其名<lb/>
　曰賜也何敢望回又曰師與商也孰贒子游曰有澹<lb/>
<pb n="KR3j0131_WYG_002-1b"/>
　䑓滅明者是也<lb/>
春秋魯史也以諸侯之事而書西狩獲麟何也盖孔子<lb/>
　作春秋用意深微以一字爲褒貶廵狩乃天子之事<lb/>
　而諸侯爲之書西狩所以識其僭也<lb/>
諌爭難事也漢武帝見嚴助軰恨得之晚終以誅死公<lb/>
　孫霍光任之雖篤實未甞禮之惟於汲黯不冠則不<lb/>
　敢見黯之所可敬者可知矣帝豈强爲者哉陽城未<lb/>
　甞言遽爾發諌或者大之余謂城居諌職日與屠沽<lb/>
<pb n="KR3j0131_WYG_002-2a"/>
　飲一旦悻然强諌酒狂之語爾行且未著諌豈盡嘉<lb/>
　乆而不言是不能言也宜其不足以聳君聼吁大人<lb/>
　格君心之非黯有焉若城者未聞枉已而直人者也<lb/>
作詩作文非多歴貧愁者决不入聖處三閭阨而騷獨<lb/>
　歩杜少陵愁而詩冠古今退之欲人輟一飲之費以<lb/>
　活已而文起八代上窺至閫孟郊斫山耕水賈島薪<lb/>
　米俱無窮尤甚焉其詩清絶髙逺非常人可到良有<lb/>
　以也白石道人姜堯章氣貌若不勝衣而筆力足以<lb/>
<pb n="KR3j0131_WYG_002-2b"/>
　扛百斛之鼎家無立錐而一飯未甞無食客圖史翰<lb/>
　墨之藏充棟汗牛襟期洒落如晉宋間人意到語工<lb/>
　不期於髙逺而自髙逺黄景說謂造物者不以富貴<lb/>
　凂堯章而使之聲名焜燿於無窮正合前意甚矣回<lb/>
　之貧賤不足憂而學不充道不聞深可慮也<lb/>
岳鄂王飛謝收復河南赦及罷兵表略曰莫守金石之<lb/>
　約難充溪壑之求暫圖安而解倒垂猶云可也欲長<lb/>
　慮而尊中國豈其然乎又曰身居將門功無補於涓<lb/>
<pb n="KR3j0131_WYG_002-3a"/>
　埃口誦詔書面有慚於軍旅又曰尚作聰明而過慮<lb/>
　徒懐猶豫以致疑與無事而請和者謀恐卑辭而厚<lb/>
　幣者進願定䂓於一勝期收地於兩河唾手幽燕終<lb/>
　欲復讎而報國誓心天地當令稽首以稱藩未幾金<lb/>
　渝盟河南復䧟後六十年得金之南遷録見當時金<lb/>
　人議論銳意爲取江南之計歸三京以誘吾歸兵於<lb/>
　平地吾保河南則江必虚若吾不守河南則是彼甞<lb/>
　見歸吾自委棄在遺民當自歸曲於吾矣金謀若此<lb/>
<pb n="KR3j0131_WYG_002-3b"/>
　鄂武穆之料敵信不妄云<lb/>
徽廟一日幸來夫人閤就洒翰於小白團已書七言十<lb/>
　四字而天思稍倦顧在側璫云汝有能吟之客可令<lb/>
　續之乃薦鄰里太學生既宣入内侍省恭讀宸製不<lb/>
　知指意乞爲取㫖或續句呈或就書扇左上曰來不<lb/>
　喜餐必惡阻也當以此爲詞以續於扇續進上大喜<lb/>
　㑹將策士生於未奏名徑使造庭賜以第焉上御詩<lb/>
　曰選飯來時不喜餐御厨空費八珍盤生續曰人間<lb/>
<pb n="KR3j0131_WYG_002-4a"/>
　有味俱甞遍只許江梅一㸃酸<lb/>
中興紀年若隆興二字實兼法建隆紹興淳熈則淳化<lb/>
　雍熈紹熈則紹興淳熈慶元則慶厯元祐開禧則開<lb/>
　寳天禧端平則端拱太平唐徳宗與李泌議改元徳<lb/>
　宗謂本朝之盛無如貞觀開元宜各取其一改曰貞<lb/>
　元義與今同<lb/>
韓非外儲說左上篇云南宫敬子問顔涿聚曰季孫飬<lb/>
　孔子之徒所朝服與坐者十數而遇賊者何也曰昔<lb/>
<pb n="KR3j0131_WYG_002-4b"/>
　周成王近優侏儒以逞其意而與周召斷事是以成<lb/>
　其欲於天下季孫今飬孔子之徒所與朝服而坐者<lb/>
　十數而與優侏斷事是以遇賊故曰不在所與在所<lb/>
　與謀又管仲相齊曰臣貴矣然而臣貧桓公曰使子<lb/>
　有三歸之家曰臣富矣然而臣卑桓公使立於髙國<lb/>
　之上曰臣尊矣然而臣䟱乃立爲仲父孔子聞而非<lb/>
　之曰泰侈偪上一日管仲父出朱盖青衣置鼔而<lb/>
　庭有陳鼎家有三歸孔子曰良大夫也余謂成王大<lb/>
<pb n="KR3j0131_WYG_002-5a"/>
　聖也與周召斷事矣决不近優侏儒近優侏儒矣尚<lb/>
　安能與周召斷事哉夫子美仲之功與徳直許之以<lb/>
　如其仁今也以泰侈逼上而非之又以其朱盖青衣<lb/>
　置鼓陳鼎之榮而謂之爲良大夫何夫子褒貶之權<lb/>
　衡如是其舛逆也若仲果泰侈逼上豈能成輔伯之<lb/>
　功哉吾斯之未能信<lb/>
种師道爲小官時夜赴同寮之集每致薪炭白粲俱行<lb/>
　至㑹飲之家或風雨驟冷或宴乆夜長或主人給散<lb/>
<pb n="KR3j0131_WYG_002-5b"/>
　儉薄不能滿從直之適則隂賜予之他皆羣聚喧囂<lb/>
　聲逹於内賓主不安惟師道所部深夜作粥寛饑熾<lb/>
　薪爇炭附暖而坐静觀諸卒之不肅者忘夜之艾也<lb/>
　師道後以文資易右列持重兵變化莫測人心附之<lb/>
　於細事可見今世士夫托爲名色同寮真率一樽一<lb/>
　合擁妓繼博逹旦不休豈知從直皆是禁軍聽其凍<lb/>
　饑於户外呻吟之聲盈耳本官尚能樂其樂哉視師<lb/>
　道幾塵故曰觀大節必於細事觀立廟必於平日云<lb/>
<pb n="KR3j0131_WYG_002-6a"/>
昌黎唐文章之伯故李翺張籍從之游歐公宋文章之<lb/>
　師故蘇子美梅聖俞爲之徒善觀人者觀其所主而<lb/>
　端人則取友亦端也<lb/>
唐李渉過皖口之西遇大艦遏其征數十人持兵仗問<lb/>
　是何人從者曰李渉博士船也其豪首曰若是李渉<lb/>
　聞詩名已乆但希一篇金帛非敢取也李乃贈一絶<lb/>
　云暮雨蕭蕭江上村緑林豪客夜知聞他時不用逃<lb/>
　名去世上如今半是君<lb/>
<pb n="KR3j0131_WYG_002-6b"/>
甚矣巫覡之妖爲民害也昔爲河伯娶婦起於秦獻公<lb/>
　八年初以君甥妻河見六國表後鄴爲河娶婦浚道<lb/>
　爲山娶嫗使不遇西門豹宋均二子獷俗豈易除哉<lb/>
　紹興甲寅南城胡有開字益之來宰分寜先是邑民<lb/>
　紐於滛祀僧巫造舟置祀嵗十月大集惡少千百爲<lb/>
　羣鉦鼔弓矢角勇技於祠下所鬪以死勿訟爲盟約<lb/>
　謂之打元齋由此而死者無虛嵗益之下車首革是<lb/>
　事焚其舟拘其㓙器且作毁元齋辨以袪民惑而弊<lb/>
<pb n="KR3j0131_WYG_002-7a"/>
　乃息涖職三載嵗稔民康絶此風至今日當時刻碑<lb/>
　記事猶屹立於紫府觀之廡姑蘇愚民無貧富薄於<lb/>
　奉親而厚於祀邪者相半洞庭山有村民之黠者以<lb/>
　詐鼔愚號爲水仙太保掠人之財賄誘人之妻妾不<lb/>
　可勝數爲害數十年使君王實齋追而鞫之殊無異<lb/>
　状廼毁壇絶祀於其家黥面鞭背而不發語於是投<lb/>
　之江又爲辨惑之文以警衆意蘇民必悟而方且交<lb/>
　哭於巷望祭於江三四年迎迓僭侈祭設豐腴有加<lb/>
<pb n="KR3j0131_WYG_002-7b"/>
　於昔吁益之贒宰實齋贒使補於風教者雖無愧於<lb/>
　豹均二子其如蘇民之愚有愧於分寜之惡少歟<lb/>
澹庵胡先生於福州僉㕔分扇得一扇畫古木間一人<lb/>
　騎驢向西南行初見似無思致及有新興之命方知<lb/>
　畫爲先兆也先生書一絶於隂云誰向生綃白團扇<lb/>
　畫將覊客據征鞍南遷萬里知前定壁上崖州莫怕<lb/>
　看<lb/>
石林云五代離亂無一俊傑而浮屠中乃有雲門臨濟<lb/>
<pb n="KR3j0131_WYG_002-8a"/>
　徳山趙州數十軰前軰謂自佛入中國散逸人才豈<lb/>
　其然乎六一先生云天下無事時智謀雄偉非常之<lb/>
　士無所用其能徃徃伏於山林老死不出故序秘演<lb/>
　惟儼之詩曰演状貌雄偉胷中浩然儼退偃一室而<lb/>
　言天下事聽之終日不厭又皆馳騁文章豈所謂逸<lb/>
　才者歟<lb/>
韓昌黎闢佛有文李文公去佛有辨而佛之徒著於圖<lb/>
　書於壁以誑愚者曰韓参泰顛李師藥山盖佛之術<lb/>
<pb n="KR3j0131_WYG_002-8b"/>
　惟不知聖人之書者爲其所惑耳使知人倫天分不<lb/>
　可滅絶奚墮其妄哉今世王公大人更相施舍供飬<lb/>
　謂能植福亦與不讀書者同一見合一愚耳東坡宿<lb/>
　徑山中夜有叩扉者徐問之則云放天燈人歸如此<lb/>
　則天燈之僞不辨而明<lb/>
真廟朝寢殿側有古檜秀茂不羣名御愛檜然横礙殿<lb/>
　簷真皇意欲去之一夕風雷轉摺其枝因以爲瑞題<lb/>
　詠者多惟福州羅源特奏林坰唐律稱㫖云右殿當<lb/>
<pb n="KR3j0131_WYG_002-9a"/>
　年欲葺時槎牙髙檜礙簷榱人間斤斧難容手天上<lb/>
　風雷爲轉枝烟色併來春益重月華饒得夜相宜真<lb/>
　皇一駐鸞輿賞從此聲名四海知真皇見之即賜號<lb/>
　南華翁詩名由此大顯今有南華集行於世詩豈負<lb/>
　人哉<lb/>
趙昴總管始肄業臨安府學困躓無聊頼遂脫儒冠從<lb/>
　禁弁升御前應對一日阜陵蹕之徳夀宫髙廟宴席<lb/>
　間問今應制之臣張掄之後爲誰阜陵以昴對髙廟<lb/>
<pb n="KR3j0131_WYG_002-9b"/>
　俯睞乆之知其甞爲諸生命賦拒霜詞昴奏所用腔<lb/>
　令綴婆羅門引又奏所用意詔自述其梗槩即進呈<lb/>
　云暮霞照水水邉無數木芙蓉曉來露濕輕紅十里<lb/>
　錦絲歩障日轉影曈曨向楚天空逈人立西風夕陽<lb/>
　道中嘆秋色與愁濃寂寞三千粉黛臨鑑粧慵施朱太<lb/>
　赤空惆悵教妾若爲容花易老烟水無窮髙廟喜之<lb/>
　錫銀綵加等仍俾阜陵與之轉官我朝之奬勵文人<lb/>
　也如此<lb/>
<pb n="KR3j0131_WYG_002-10a"/>
藺相如避廉頗卒爲刎頸交盖人臣之有私怨國家之<lb/>
　禍也私怨之成其人無贒不肖理無曲直皆當被不<lb/>
　忠之刑何者彼誠贒且直則必心存國家無事於爭<lb/>
　矣凡怨讎必肇於交相勝吾能忘已以下之彼豈有<lb/>
　終怒而不吾釋者邪相如下廉頗而趙國强㓂恂避<lb/>
　賈復而漢業成郭子儀善李光弼而唐室興此萬世<lb/>
　人臣之法也<lb/>
蘄州林敏功字子仁學既髙明而服膺中庸故發於言<lb/>
<pb n="KR3j0131_WYG_002-10b"/>
　行不爲險怪竒靡守節令終圭璧無玷杜門不出二<lb/>
　十年吕居仁録能詩者二十六人號江西宗𣲖昆仲<lb/>
　咸在選中名逹九重璽書嘉奨賜號髙隠處士視朝<lb/>
　散大夫告詞曰爾好學博古遂志山林蕭然無爲恬<lb/>
　不願仕朕所嘉尚賁以令名前軰髙尚之士豈如今<lb/>
　之朝呉暮越隨馬扣門者逐逐勢利之場以爲榮而<lb/>
　言與行大相遼絶哉因作一絶云桞綿輕薄事狂遊<lb/>
　長被東風舞未休秋桂邃然居月府世間何地不香<lb/>
<pb n="KR3j0131_WYG_002-11a"/>
　浮<lb/>
尚書天子之事也終以文侯之命可矣定於夫子乃以<lb/>
　費秦三誓繫於後盖所以戒周所以警後世也詩有<lb/>
　頌盖明徳而告成功文太平之事也刪於夫子乃以<lb/>
　商頌十二篇終之豈以是盛徳事邪盖不欲絶一代<lb/>
　之事因而附之耳故序曰得商頌十二篇非與周室<lb/>
　之盛例論也<lb/>
松漠記云有外國人來廣東必重譯而後辨其語頃有<lb/>
<pb n="KR3j0131_WYG_002-11b"/>
　索逋來投有司者譯人受債家嘱時適乆旱有僧焚<lb/>
　身而禱就誣來投者以爲例欲捨身太守不察其所<lb/>
　以竟叱諸卒推而焚之終不能辨生死之機發於譯<lb/>
　者之口今人秉僉擬之筆專鞫勘之權長史不審而<lb/>
　判照判行焉何異外人視譯之言而生死哉<lb/>
諸葛武侯薦馬超於先主關羽恐其出己右移書問之<lb/>
　武侯曰可與翼徳並驅齊衡然非髯将軍比也羽聞<lb/>
　而喜余謂武侯此語既不掩超之美又有以結羽之<lb/>
<pb n="KR3j0131_WYG_002-12a"/>
　心深沉大略可涯涘邪當其兵數敗衂時下教曰今<lb/>
　非将不善兵不衆而敗盖亮未聞過耳諸君攻亮之<lb/>
　過則兵决可勝夫人有失誰不懐忌而武侯獨願聞<lb/>
　其過豈不誠大丈夫哉故其殞也廖立董允之徒感<lb/>
　動涕泣至於嘔血盖如武侯之才固不乏而武侯之<lb/>
　徳可以伏人心爲間見耳其次謝安見識度量可彷<lb/>
　彿相似然安有期服而不廢樂於徳有損彼崔浩者<lb/>
　輙非武侯浩何人哉敢爾邪<lb/>
<pb n="KR3j0131_WYG_002-12b"/>
荆楚嵗時記云黄姑織女時相見太白云黄姑與織女<lb/>
　相去不盈尺皆以牽牛爲黄姑明矣及讀李後主詩<lb/>
　乃云迢迢牽牛星杳在河之陽粲粲黄姑女耿耿遥<lb/>
　相望如此則以織女爲黄姑矣宗壇又云黄姑即河<lb/>
　鼔未知孰是<lb/>
湯立賢無方立者舉而建之於民上然獨稱於湯者唐<lb/>
　虞以來所用大臣皆世家巨族未有如湯自畎畝中<lb/>
　起伊尹為師臣者也<lb/>
<pb n="KR3j0131_WYG_002-13a"/>
景祐中梅中丞知昭州嘗為瘴記其畧云仕有五瘴急<lb/>
　催暴斂剥下奉上此租賦之瘴也深文以逞良惡不<lb/>
　白此刑獄之瘴也昏晨酣宴弛廢王事此飲食之瘴<lb/>
　也侵牟民利以實私儲此貨財之瘴也盛陳姬妾以<lb/>
　娛聲也此帷薄之瘴也有一於此民怨神怒安者必<lb/>
　疾疾者必殂雖在輦下亦不可克何但逺方而已仕<lb/>
　者不知而歸咎於土瘴不亦謬乎此説深中士大夫<lb/>
　之疾道鄉鄒公志完為詩以美之云市門隠去不知<lb/>
<pb n="KR3j0131_WYG_002-13b"/>
　年蔽芾甘棠䕃藥川五瘴作時雖不染一篇留誡亶<lb/>
　其然直須鏤板人皆與庶使綿區病可痊更有何方<lb/>
　公未説上醫醫國許心傳<lb/>
虎丘之劔池不流天竺之石橋下無泉麓山之力不副<lb/>
　天竒靈鷲擁前山不可視逺峽山亦少平地泉出山<lb/>
　無深潭乃知物之全能難也況求友擇人而欲責全<lb/>
　邪<lb/>
蕭注字巖夫臨江新喻人少有志氣年十二侍父之官<lb/>
<pb n="KR3j0131_WYG_002-14a"/>
　康州過悦城五龍廟題詩云五龍兄弟古英朋今日<lb/>
　拏舟過悦城莫向茅茨久盤屈早施霖雨活蒼生御<lb/>
　史孔道輔兩官侍從見其詩嘆曰此子他日未可量<lb/>
　也後登慶厯六年第皇祐四年五月作畨禺今為儂<lb/>
　智髙所困遂突圍出募海上強壯三千人與賊戰鬬<lb/>
　焚其舟斬首五千級諸道援兵入城竟共殄渠魁九<lb/>
　月丙辰注為廣南東路都監盜賊公事可謂詩言志<lb/>
　矣<lb/>
<pb n="KR3j0131_WYG_002-14b"/>
李易安工造語故如夢令緑肥紅痩之句天下稱之余<lb/>
　愛趙彦若剪綵花詩云花隨紅意發葉就緑情新緑<lb/>
　情紅意似尤勝於李云<lb/>
　<lb/>
　<lb/>
　<lb/>
　<lb/>
　藏一話腴卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>巖下放言卷上</head> <lb/>
    <p>
<pb n="KR3j0107_WYG_001-1a"/>
欽定四庫全書<lb/>
　巖下放言卷上<lb/>
　　　　　　　　　　　　宋　葉夢得　撰<lb/>
易自孔子大傳後未有敢言者雖孟子亦不言也不知<lb/>
　易之大趣皆在老莊列禦冦三家殆無一言不相合<lb/>
　但世見無所顯言遂㮣以為虗誕不可結之辭語矣<lb/>
　六經未嘗言妙惟易一見而老氏首明之此何道哉<lb/>
　莊周逍遥逰第一説鯤鵬處一部易正在其中然未<lb/>
<pb n="KR3j0107_WYG_001-1b"/>
　嘗有易證者乃所以為深知易也至列禦冦殆知于<lb/>
　太始之上設大易于論一之變是因易意然不若二<lb/>
　氏之㝠悟也列子之書失于太肆自楊朱力命之後<lb/>
　幾不可讀亦何必至是釋氏以作止任為滅四病列<lb/>
　子盖近于下之等非不能知盖不恤也言易不言易<lb/>
　之辯于此可見<lb/>
古語多不同或各從其方言亦有造字之初未備假借<lb/>
　用之後有正字始别出如若字訓順未有順字但言<lb/>
<pb n="KR3j0107_WYG_001-2a"/>
　若後有順字故言順不言若初無二義而後人必妄<lb/>
　分别爾雅訓釋最為近古世言周公作妄矣其言多<lb/>
　是類詩中語而耶毛氏説為正余意但漢人所作爾<lb/>
揚雄能識字親作訓纂方言訓纂不復見而方言尚存<lb/>
　亦不為無意矣然太𤣥書用竒字多前此所無其有<lb/>
　據聊抑雄自為之也有據當有所見自為之則正字<lb/>
　之外别為一字乃與其以太𤣥凖易同一法門雄言<lb/>
　司馬子長好竒不知己乃好竒之甚者而弗知也<lb/>
<pb n="KR3j0107_WYG_001-2b"/>
堯舜禹湯四字初皆不可訓釋若謂古語後世不能通<lb/>
　則庖犠為漁佃之始神農為耕稼之始少昊以木徳<lb/>
　黄帝以土徳之数其義皆坦然昜明堯舜禹湯非氏<lb/>
　即謚豈容無説今人但牽合強析之非有傳也以此<lb/>
　推之古字何可自釋自文武成康之後即漸顯然然<lb/>
　兩漢已前人所命名亦多不可攷又如魯隠公名息<lb/>
　姑宣公名倭之類竟不知為何語古禮子生三月而<lb/>
　名最為重事既冠而以字名必旁取其義豈容率爾<lb/>
<pb n="KR3j0107_WYG_001-3a"/>
　若季路字子由宰予字子我冉耕字伯牛與後世何<lb/>
　異言偃字子游亦古者謂偃為游偃同音通用而冉<lb/>
　雍字仲弓端木賜字子貢則又難盡推是以學者不<lb/>
　可不慎也<lb/>
古書多竒險或謂當時文體云爾列子字古而辭平老<lb/>
　子字辭平偶儷闇皆畧同秦漢工於文者而視古則<lb/>
　稍異乃知竒險未必皆其體亦各自其為之者至孟<lb/>
　子莊周雄辯閎衍如决江河如蒸雲霧殆不可以文<lb/>
<pb n="KR3j0107_WYG_001-3b"/>
　論盖自其為道出之商書伊訓説命等作非不平而<lb/>
　盤庚特異周詩雅訟非不平而䲭鴞雲漢二篇殆不<lb/>
　容讀豈非係其人乎使西漢之文不傳後世但見太<lb/>
　𤣥謂西漢皆然亦未嘗不可矣文章自東漢後頓衰<lb/>
　至齊梁而掃地豈惟其文之衰觀一時人物立身謀<lb/>
　國未有一時然出群者也何以獨能施之于文至唐<lb/>
　終始三百年僅能成一韓退之使退之如王楊盧駱<lb/>
　之徒亦不能為矣<lb/>
<pb n="KR3j0107_WYG_001-4a"/>
楚辭言些<hi>息个切又音細</hi>沈存中謂梵語薩縳訶三合之音此<lb/>
　非是不知梵語何緣得通荆楚之間此正方言各係<lb/>
　其山川風氣所然安可以義攷哉大抵古文多有古<lb/>
　卒語之辭如螽斯羽詵詵兮宜爾子孫繩繩兮以兮<lb/>
　為終老子文亦多然母也天只不諒人只以只為終<lb/>
　狂童之狂也且椒聊且逺條且以且為終棠棣之華<lb/>
　鄂不逺而俟我于著乎而充耳以素乎而以而為終<lb/>
　既曰歸止曷又懐止以止為終無不皆然風俗所習<lb/>
<pb n="KR3j0107_WYG_001-4b"/>
　齊不可移之宋鄭不可移之許後世文體既變不復<lb/>
　論其終楚詞者類仍用些語已誤更欲窮其義失之<lb/>
　逺矣<lb/>
蘇子瞻好譃一日與客集有論林和靖詩偶儷精切如<lb/>
　用古人不獨取以相對雖有姓名之字亦欲相對如<lb/>
　伶倫近日無侯白奴僕當年有衛青之類子瞻曰吾近<lb/>
　得一對但未有用䖏或問之曰韓玉汝正可對李金<lb/>
　吾問者皆大笑唐人記有問東方虬何以名虬者曰<lb/>
<pb n="KR3j0107_WYG_001-5a"/>
　且要數百年後對西門豹正類耳今日有客來云顯<lb/>
　官張九成輕薄子或以對栁三變亦的對也<lb/>
先事而戒謂之豫後事而戒謂之猶猶豫本二獸名古<lb/>
　語因物取義徃徃便以其物名之後世沿襲但知其<lb/>
　義不知其物遂妄為穿鑿未有不悮者説文豫本大<lb/>
　象之名物大即處于小而見者早故有豫義而豫之<lb/>
　義不在豫文也爾雅有似鹿而善登木避人已去猶<lb/>
　疑而再登則有豫義左氏謂有為可以已之辭是矣<lb/>
<pb n="KR3j0107_WYG_001-5b"/>
　而猶之義不在猶文也余以是知老氏所謂豫兮若<lb/>
　冬渉川冬而渉川又所易見而可前戒者也猶兮若<lb/>
　畏四鄰四鄰我已親狎可以無畏而猶畏則後事而<lb/>
　戒者也惟其知戒則不輕動故二文又為疑事<lb/>
人遇物應事不可無素飬素飬者熟則猝然自外至者<lb/>
　不能為之變晉書記蘇峻渡江司馬流之守江州忽<lb/>
　聞其至當時不知口處人事真有爾者流何足語此<lb/>
　彼但真畏怯耳然廋亮本以召峻自任乃以流當衝<lb/>
<pb n="KR3j0107_WYG_001-6a"/>
　其不亡何待劉先生是何等氣宇人與魯肅議借荆<lb/>
　州忽聞震雷遂失匕于地論者謂出其不意余謂不<lb/>
　然先主故耐驚怕意當議時必有斯孫權者有歉于<lb/>
　中者人無素飬尚不足以當變况所懷者先有以奪<lb/>
　之乎<lb/>
老氏論氣欲専氣致柔如嬰児孟子論氣以至大至剛<lb/>
　以直飬而無害則塞乎天地之間二者正相反老氏<lb/>
　孟子俱可與皆至于聖人之室也從老氏則廢孟子<lb/>
<pb n="KR3j0107_WYG_001-6b"/>
　從孟子則廢老氏以吾觀之二説正不相妨人氣散<lb/>
　之則與物敵而剛専之則反于已而柔剛不可勝勝<lb/>
　剛者必以柔則専氣者乃所以為直也直氣而無害<lb/>
　于外則所謂持其志無暴其氣者當能如曽子之守<lb/>
　約約之積而發于㣲則直飬者乃所以為柔也故知<lb/>
　道之至剛者本自無二惟其運動如何初不矜其同<lb/>
　如楊雄以氣適善惡之馬盖胸中憒憒本自不了欲<lb/>
　言善則有惡欲言惡則有善故不得已而兩存之以<lb/>
<pb n="KR3j0107_WYG_001-7a"/>
　㒺後人幸或其中不知以善惡論氣此為何理是陋<lb/>
　三家村中老書生殆雄之謂耶<lb/>
沈存中論曰食正陽之月分正與陽為兩月盖取爾雅<lb/>
　十月為陽以正為四月純陽以陽為十月純隂不知<lb/>
　獨分此兩月為何義以為天灾耶則他月不為灾乎<lb/>
　以為當行禮耶則他月不行禮乎考于春秋日食三<lb/>
　十六皆用周正四月者六月也十月者十二月也書<lb/>
　六月者二皆記鼔用牲于社十二月者皆無閒焉則<lb/>
<pb n="KR3j0107_WYG_001-7b"/>
　豈以十月同四月哉正陽之言魯季孫之辭古無是<lb/>
　説也其意盖以為惟此當行禮他月則否余謂春秋<lb/>
　傳周正夏書言乃季秋月朔辰弗集于房鼓奏鼓嗇<lb/>
　夫馳庶人走豈以四月乎凡書日食皆記天灾而兩<lb/>
　六月獨記鼓用牲于社者正以魯人用禮之非宜天<lb/>
　灾有幣無牲不當用牲爾當時固自有變之者正者<lb/>
　正也若以四月純陽為正月則嵗而有兩正可乎正<lb/>
　陽不特不可分雖四月亦不作名君子所重惟畏天<lb/>
<pb n="KR3j0107_WYG_001-8a"/>
　威謹邦禮而已詩十月之交朔日辛夘日有食之亦<lb/>
　孔之醜但譏純隂盛而陽干以為國醜若以對四月<lb/>
　則純陽日雖食而陽尚强不足以為醜必無是也<lb/>
孟子論布縷粟帛力役之征即周官載師所謂宅不毛<lb/>
　者有里布田不耕者出糓粟無職事者出夫家之征<lb/>
　者也此周公之法而使民至此者乎周公之為此盖<lb/>
　為井田設也夫既以八家為田矣未有無田而坐食<lb/>
　者棄而不為于是乎苦之此非資其征以為利廹之<lb/>
<pb n="KR3j0107_WYG_001-8b"/>
　便反本也當孟子時井田廢矣阡陌皆入于兼并民<lb/>
　之無田者盖不可勝数此豈其罪而周公之法獨存<lb/>
　盖當時諸侯假是以殘民豈知周公之義也哉事不<lb/>
　因時而徒泥于古固不可况其假以為惡世不可與<lb/>
　知便則寜廢周公之法可也<lb/>
名生于實凡物皆然以斛為石不知起于何時自漢已<lb/>
　來始見之石本五權之名漢志重百二十斤為石非<lb/>
　量名也以之取民賦如二千石之類以糓百二十斤<lb/>
<pb n="KR3j0107_WYG_001-9a"/>
　為斛猶之可也若酒言石酒之多寡本不係糓數從<lb/>
　之取其醇醨以今准之酒之醇者斛止取七斗或六<lb/>
　漓者多至于十五六斗若以糓百二十斤為斛酒從<lb/>
　其權名則權當為酒十五六斗從其量名則斛當糓<lb/>
　百八十九斤進退兩無所合是酒言石者未嘗有定<lb/>
　數也只于麹言石斛麺未必正為麦百二十斤而麦<lb/>
　之實又有大小虗實然沿至今莫知為非乃弓弩較<lb/>
　方言斗言石此乃古法打硾以斤為别而世反疑之<lb/>
<pb n="KR3j0107_WYG_001-9b"/>
　乃知名實何常之有以妍為醜以醜為妍以羙為惡<lb/>
　以惡為美惟其所稱此亦學道者之一警也<lb/>
華人發古塜得磚皆有刻字曰晉升平四年三月四日<lb/>
　大學博士陳留郡雍丘縣都周闡字道舒妻活晉潯<lb/>
　陽太守譙國龍堈縣栢逸字茂長小女父晉安城太<lb/>
　守鷹揚男諱蟠字永時皆鎸同文此周闡之妻百逸<lb/>
　之女墓也父晉安太守鷹揚男諱蟠者盖闡之父故<lb/>
　獨稱諱但其妻名活何義字畫極分明無訛其中無<lb/>
<pb n="KR3j0107_WYG_001-10a"/>
　他物惟其銅銚一三足螭柄靣闊四寸餘深半之製<lb/>
　作不甚工野人來求售余適得之云尚有一石臺髙<lb/>
　二尺許有花文先為溪南人取去升平西年至今紹<lb/>
　興十六年正七百八十七年自有道觀之殆朝暮耳<lb/>
　今吾復居于此未知後七百八十七年來者復誰聊<lb/>
　亦可以一笑也<lb/>
吾少受易先生知為傳注之學而已中嵗求老莊而後<lb/>
　知易之外有不謀而黙契者古之達人其所至到無<lb/>
<pb n="KR3j0107_WYG_001-10b"/>
　所不同然但亦見其理誠有是而未悟其得于心者<lb/>
　晚復為佛氏學讀大乗諸經始廓然洞徹知前所聞<lb/>
　無一非真實語既信之不疑則日用踐履無適而不<lb/>
　與心㑹雖欲修而復從前日之言有不可得者今年<lb/>
　夏暑雨彌月卧載忻堂百念無復于其中案頭適有<lb/>
　老氏偶取誦之始模執筆在旁時記其所欲言不覺<lb/>
　閲九日而終篇盖余初未嘗有意于言也其間雜以<lb/>
　易及佛書口到即言不復更有所適或譏余不應如<lb/>
<pb n="KR3j0107_WYG_001-11a"/>
　是必有議于後余笑曰此猶求于昔日之吾也當以<lb/>
　今吾為正<lb/>
秋雲放雨山林静諸壑相傳共一竒此王荆公詩舊讀<lb/>
　但愛其清麗耳今嵗既多兩經霉霖潦甚于常嵗昨<lb/>
　日過午一雨忽有傾注移時乃已入夜既稍凉枕几<lb/>
　蕭然不覺睡至鷄將嗚忩猶未曙聞山泉水並集初<lb/>
　是隠隠若雷近而聽之則髙下逺近互相叅錯而各<lb/>
　自為聲或如鐘皷或如琴瑟或如戰馬之奔無不可<lb/>
<pb n="KR3j0107_WYG_001-11b"/>
　喜始悟荆公詩良有味不知公作此句時亦有同乎<lb/>
　余者所謂共一竒者以不從押韵而毗耶以音聲為<lb/>
　佛事此殆近之<lb/>
山中有竹數千竿皆余累嵗手植初但得數千竿旦旦<lb/>
　觀之既乆不覺成林無一處不森茂可喜嘗自戲善<lb/>
　種竹無如予者頃過呉江以語王份秀才份云竹殊<lb/>
　易種但得肥地盡去瓦礫荆棘深根頻以水沃取糞<lb/>
　壌更壅培無不可活不必擇時然取美觀則可如欲<lb/>
<pb n="KR3j0107_WYG_001-12a"/>
　為用不若瘦瘠地磽瘠非人力所營或崖谷問自生<lb/>
　其質堅實而肉實斷之如金石以為常竹十嵗一易<lb/>
　者此必倍之吾居前後多竹椽既歸一一騐之無不<lb/>
　如其言乃知予三十年種竹初未嘗得真竹㣲份予<lb/>
　不聞君子哉若人份為大學諸生家故饒財兵火雖<lb/>
　多壊盡所餘築室呉江道旁作圃兼有湖山之勝客<lb/>
　至即飲之酒不問識不識人亦以此多附之近邑之<lb/>
　佳也<lb/>
<pb n="KR3j0107_WYG_001-12b"/>
蘇子曕初未知有禪學為鳯翔府僉判有兵官王凱者<lb/>
　教之始大知愛時歐陽文忠尚無恙子曕為杭州倅<lb/>
　特過汝隂以此勸公笑而不答王凱詵之父也捨歐<lb/>
　公而從一兵官可為豪傑矣自是從辨才等詵又于<lb/>
　杭州所入益深子由貶筠州監酒税時江西談老<lb/>
　南臨即戰盛亦多有偉人子由日從文闗西夀聖聰<lb/>
　逰自謂有得余固不䕶親聞二人之言而閲其書多<lb/>
　矣質之近世為禪宗者徃徃但許其髙明善辨辯而<lb/>
<pb n="KR3j0107_WYG_001-13a"/>
　不許其質至道此當自知非他人所能察然子瞻論<lb/>
　理超勝出入大乗諸經無所留礙誠為閎妙子由晚<lb/>
　作老子觧乃其心法自許甚髙與他觧經不類天下<lb/>
　至理不為凝滯所隔則為聰明所亂二人後必有能<lb/>
　辨之者<lb/>
王荆公冄罷相居鍾山無復他學作字説外即取藏經<lb/>
　讀之雖則溷間亦不廢自言字説深處亦多出于佛<lb/>
　書作金剛經觧裕陵嘗宣取今行于世其餘如楞嚴<lb/>
<pb n="KR3j0107_WYG_001-13b"/>
　華嚴維摩圓覺皆間有悦意以為盡其所言至矣謂<lb/>
　禪學為無有其徒自作法門以動世之未有知音者<lb/>
　爾晚請秀圓通徃蔣山首出所作諸經觧示秀秀不<lb/>
　之許公不樂秀亦棄去後捨宅為寺以文關西主之<lb/>
　未幾文亦封其所奏紫衣師號制書不告而歸盖亦<lb/>
　不契然者荆公且勢位方髙二人不少假亦可為勍<lb/>
　敵近嵗盖未之見或云非荆公所得盖二人之主張<lb/>
　其教門以為便世知荆以為然則其徒無復可言此<lb/>
<pb n="KR3j0107_WYG_001-14a"/>
　亦不言冨鄭文未嘗識圓照聞法顯之言而心語既<lb/>
　告以照照即印大善知識果但以主教門則為安能<lb/>
　使其傳数百年而終不可冺乎<lb/>
懷禪師法嗣雪竇治平熙寜問再振雲門一𣲖彌望東<lb/>
　南至今不絶初得法時不告亟去雪竇自不知有此<lb/>
　人貎極𦕈極陋嘗飼驢為其嚙鼻始治無為軍鐡佛<lb/>
　即為雪竇燒香寺甚敝未甚知名一日陞堂云鴈過<lb/>
　長空影沉寒水鴈無遺踪之意水無留影之心今時<lb/>
<pb n="KR3j0107_WYG_001-14b"/>
　人學至此方有少分傳至于竇驚曰吾乃有此人乎<lb/>
　亟先有書通懷方報之夫語道而使授者不知得者<lb/>
　不有比于莊周書寓意或有其人秦漢後盖未聞也<lb/>
　懷髙弟不勝數其最著四人惠林本法雲秀天鉢冲<lb/>
　長蘆夫所在皆為大宗師得者既多中間玉石不無<lb/>
　亂近嵗林際洞山道復行江外懷之傳遂少衰然亦<lb/>
　安知後不復有来者乃知天下萬事乆皆不能無敝<lb/>
　雖斯道亦然既不可不廣亦不可不慎要之與其失<lb/>
<pb n="KR3j0107_WYG_001-15a"/>
　之多不若失之少也鴈影之言意是其得于懐者今<lb/>
　無言禪皆以為口實<lb/>
西塞山前白鷺飛桃花流水鱖魚肥青箬笠緑簔衣斜<lb/>
　風細雨不湏歸此𤣥真子張志和漁父詞也顔魯公<lb/>
　為湖州刺史時志和客于魯公多在平望震澤間今<lb/>
　東震澤村有泊宅村野人猶指為志和嘗所居後人<lb/>
　因取其願為浮家泛宅往来苕霅間語以為名此兩<lb/>
　間湖水平闊望之𣺌然澄澈空曠四旁無甚山遇景<lb/>
<pb n="KR3j0107_WYG_001-15b"/>
　物明霽見風㠶往來如飛鳥天水上下一色余每遇之<lb/>
　輙為徘徊不忍去常意西塞在其近處求之乆不得<lb/>
　後觀張芸叟南行録始知在池州磁湖縣界孫䇿破<lb/>
　黄射處也蘇子瞻極愛此詞患聲不可歌乃稍損益<lb/>
　寄浣溪紗曰西塞山前白鷺飛散花州外片㠶微桃<lb/>
　花流水鱖魚肥自蔽一身青箬笠相隨到處緑簔衣<lb/>
　斜風細雨不須歸黄魯直聞而繼作江湖間謂山連<lb/>
　亘入水為磯太平州有磯曰新婦池州有浦曰女兒<lb/>
<pb n="KR3j0107_WYG_001-16a"/>
　魚直好竒偶以名對而未有所付適作此詞乃云新<lb/>
　婦磯頭眉黛愁女児浦口眼波秋驚魚錯認月沉鈎<lb/>
　青箬笠前無限事緑簔衣底一時休斜風細雨轉船<lb/>
　頭子瞻聞而戲曰纔出新婦磯便入女児浦志和得<lb/>
　無一浪子漁父耶人皆傳以為笑前軰風流畧盡念<lb/>
　之慨然小樓谷隠要不可無方外之士時相周旋余<lb/>
　非魯公固不能致志和然亦安得一似之者而與遊<lb/>
　也<lb/>
<pb n="KR3j0107_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　巖下放言卷上<lb/>
</p>
<p>
</p>
  </div>
</body>
</text>
</TEI>
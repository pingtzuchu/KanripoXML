<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>巖下放言卷下</head> <lb/>
    <p>
<pb n="KR3j0107_WYG_003-1a"/>
欽定四庫全書<lb/>
　巖下放言卷下<lb/>
　　　　　　　　　　　　宋　葉夢得　撰<lb/>
楊朴魏野皆咸平景徳間隠士朴居鄭州魏野居陕皆<lb/>
　號能詩朴性癖嘗騎驢徃來鄭圃每欲作詩即㐲草<lb/>
　中冥搜或得之則躍而出適遇之者無不驚真宗祀<lb/>
　汾隂過鄭召朴欲命之官即問卿來得無以詩送行<lb/>
　者乎朴揣知帝意謬云無有惟臣妻一篇帝使誦之<lb/>
<pb n="KR3j0107_WYG_003-1b"/>
　曰更休落魄貪杯酒切莫猖狂愛做詩今日捉將官<lb/>
　裏去這囬斷送老頭皮帝大笑賜束帛遣還山野和<lb/>
　易通俗人樂從之㳺魏王公當國尤愛之野亦数相<lb/>
　問無間天禧末魏公屢求退不許適野寄以詩曰人<lb/>
　間宰相惟三載君在中書四十年西祀東封俱已了<lb/>
　好來平地作神仙魏公亟䄂以聞遂得謝朴死無子<lb/>
　野有子閑能襲其父風年八十餘亦得長生之術司<lb/>
　馬溫公陕人閑死為誌其墓故世知野者多而朴無<lb/>
<pb n="KR3j0107_WYG_003-2a"/>
　甚聞然皆一莭之士世競于進取也不可時無此曺<lb/>
　一二警勵之與指嵩少為仕途㨗徑者異也<lb/>
郎簡侍郎錢塘人慶厯問能吏與杜岐公極相厚善簡<lb/>
　長岐公十許嵗岐公以兄事之既老謝事居里中作<lb/>
　别館徑山下善服食得養生之術即術山澗旁種菖<lb/>
　蒲数畆嵗採以自餌山中目之菖蒲田時岐公以老<lb/>
　就第居宋簡数以書招岐公同處不果往然書問與<lb/>
　詩往來無虗月范文正知錢塘亦重其為人㨗皇祐<lb/>
<pb n="KR3j0107_WYG_003-2b"/>
　大饗明堂亟請召岐公為三老以任叅政布及簡為<lb/>
　五更不報簡猶後岐公三四年卒幾九十雖無甚顯<lb/>
　跡然能善其身終始岐公未嘗輕與人獨重簡為重<lb/>
　友亦必有以取之矣士大夫處世何用事業赫在人<lb/>
　耳目若必求此將有擾擾用意營之者若是安得自<lb/>
　適于休静無事之地或不免累于仕而不能去于家<lb/>
　先世與簡有素今日客有自徑山來言菖蒲田問之<lb/>
　兒子多不知其詳乃為語之<lb/>
<pb n="KR3j0107_WYG_003-3a"/>
余守許昌時洛中方營西内甚急宋昇以都運使主之<lb/>
　其徒韓溶李實等皆用事宫室梁柱欄檻<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>牖皆用<lb/>
　灰布期既廹竭洛陽内外猪羊牛骨不克用韓溶建<lb/>
　議掘漏澤人骨以代昇欣然從之一日李實暴疾死<lb/>
　而還魂其言冥官初追正以灰骨事有數百人訟于<lb/>
　庭冥官問狀實言此非我盖韓溶忽有吏趨而出有<lb/>
　頃復至過實曰果然君當還然宋都運亦不免既白<lb/>
　冥官而下所抱文字風動其紙畧有㓕門二字後三<lb/>
<pb n="KR3j0107_WYG_003-3b"/>
　日溶有三子連死尚㓜其妻哭之哀又三日亦死而<lb/>
　溶亦死昇時入為殿中監未㡬傳昇忽溺血不止經<lb/>
　日下數石而斃人始信幽㝠之事有不可誣者時有<lb/>
　范徳儒卒纔数月其家語予近有人之鄆州夜過野<lb/>
　中見有屋百間如官府掲其榜曰西證獄問其故曰<lb/>
　此范龍圖治西内事也家亦有兆相符㑹有属吏徃<lb/>
　洛余始復其言于李實亦然甚哉禍福不可畏乎余<lb/>
　素不樂言鬼神幽怪特書此一亊以示兒子以為當<lb/>
<pb n="KR3j0107_WYG_003-4a"/>
　官無所忌憚者戒之<lb/>
文潞公洛陽居地袁象先舊基屋雖不甚宏大晚年得<lb/>
　其傍羡地数畆為園號東西日挟家童数軰肩輿與<lb/>
　賔客姻親共逰無虗時既罷遣聲妓取營籍十餘人<lb/>
　月賦以金毎行必命之執事人以為適然時公年已<lb/>
　髙捨居家而適别館且未免平昔之好則猶若有少<lb/>
　勞者杜岐公謝事不造宅假官舍囘車院居之積十<lb/>
　年薨于其中余守宋時嘗徃觀湫隘與居民不逺耆<lb/>
<pb n="KR3j0107_WYG_003-4b"/>
　老猶指癈屋三間為公之書屋公未嘗出亦不甚飲<lb/>
　酒客至粟飯一盂雜以餅餌他品不過兩種無客即<lb/>
　静坐不聞人聲有瞷之者或賦詩作草書未嘗不滿<lb/>
　也一等貴人奢儉所享雖各其性然亦必自有賦之<lb/>
　如潞公出入將相窮極奉飬而能安于約如此固自<lb/>
　不可及若岐公則尤人之所難然此但以俗人論耳<lb/>
　稍知道者其何有于是潞公必不以其約自矜岐公<lb/>
　必不以其亷自異晉人記有比王逸少蘭亭于金谷<lb/>
<pb n="KR3j0107_WYG_003-5a"/>
　而逸少喜者彼其所知恐未嘗夢見逸少也<lb/>
李習之學識過韓退之盖其所知也各異退之主張吾<lb/>
　道千載一人而余為是言故不韙矣然余自不以為<lb/>
　疑曷不取其原道讀之循粹而不雜明果而不二世<lb/>
　皆以比孟子然究其所終則得儒者之説而茍知學<lb/>
　孔子者皆能為是言習之他文不多見而其復性書<lb/>
　三篇于秦漢以下諸儒畧無所習獨超然知顔子之<lb/>
　用心唐人之為文者亦或似然其言矯而幸中必有<lb/>
<pb n="KR3j0107_WYG_003-5b"/>
　乖忤未能如習之坦然至到盖二人之為儒一也今<lb/>
　世言三代周公孔子之道者莫如禮記禮記之傳駁而<lb/>
　直得孔子之言者惟中庸與大學退之出于大學而<lb/>
　未至故原道之末論正心誠意曰古人為是者將以<lb/>
　有為今之為是也外其天下國家而㓕其常盖以詆<lb/>
　佛老意謂絶仁義棄禮樂皆以其莊語而不窮其㫖<lb/>
　區區以孟子荀卿楊雄為辨則已下矣故曰未至習<lb/>
　之學出中庸而不膠其言故論誠盡性之道自孟子<lb/>
<pb n="KR3j0107_WYG_003-6a"/>
　推之至於子思推之至於孔子合于易之寂然不動<lb/>
　感而遂通天下之故知顔子之不逺復為三月不違<lb/>
　仁卿與雄曽無足議而退之之所未嘗語也故曰不<lb/>
　膠其言二人要不可偏廢將以正人則不可無退之<lb/>
　將以自治則不可無習之惟其見者明故其文章合<lb/>
　處以追踪退之無甚愧唐人記習之退之姪婿似有<lb/>
　不冝相下雖退之强毅亦不肯而以從已弟子之者<lb/>
　惟籍湜軰爾近嵗無能知習之者惟老蘇嘗及之然<lb/>
<pb n="KR3j0107_WYG_003-6b"/>
　止與其文辭子瞻兄弟不復言甚矣學之難也後必<lb/>
　有與余同者然後知予之言不謬<lb/>
凢人之生不過出入二途讀莊周達生一篇使人意蕭<lb/>
　然直若能遺其刑者出所以接物也入所以飬已也<lb/>
　周設為单豹張毅二名盖寓言張毅張而物物敵其<lb/>
　走髙門縣簿固然单讀當如丹朱之丹豹以其文避<lb/>
　患而虎食之亦言有其類之賦于内者禍必不在外<lb/>
　也則有心于出入者也均不免于有累不若忘其形<lb/>
<pb n="KR3j0107_WYG_003-7a"/>
　而飬其神忘形則能遺生飬神則外物不能干故物<lb/>
　有餘而形不飬者聲色臭味是也形不離而生亡者<lb/>
　枯槁沈溺之過而反以自瘠者也是以其説不以能<lb/>
　棄事為貴必使為事本無不足棄則無與役于外而<lb/>
　形不勞矣不以能遺生為難必使知生本無不足遺<lb/>
　則無與累于内而精不虧矣形與精相為表裏者也<lb/>
　形前則精後二者合而與天為一則區區賦于人者<lb/>
　亦何足言哉夫然則不獨善其生而已雖死可也故<lb/>
<pb n="KR3j0107_WYG_003-7b"/>
　繼言合成體易所謂精氣為物者是也散則成始易<lb/>
　所謂逰魄為變者是也生則自散移之于合而成體<lb/>
　死則自合移之于散而成始是謂能移此與天為一<lb/>
　而非人也老氏論生之徒死之徒與動而之死地者<lb/>
　皆曰十有三人多不能曉曲為異論説不正謂其形<lb/>
　而言爾故河上公以解四肢九竅之數當之不知此<lb/>
　説自見韓非子非與老畧先後其書人特謂之觧老<lb/>
　喻老必不謬吾為老氏觧特取此章先言出生入死<lb/>
<pb n="KR3j0107_WYG_003-8a"/>
　盖謂不能明乎出入是故由之而生狥之而死其類<lb/>
　不一而自少而壯自壯而老無非動而之死地者同<lb/>
　以是形也愛之固已失委之亦非是不求其精而求<lb/>
　形未有不單豹張毅者也孔子與子貢子夏言詩皆<lb/>
　曰起予而謂可與言詩已矣至於顔子乃曰囘非助<lb/>
　我者也於吾言無所不悦吾然後知顔子之異于諸<lb/>
　子也夫道不可言而言非也言且不可而况有所不<lb/>
　達而至於辨然此理非至到而相與造乎忘言之域<lb/>
<pb n="KR3j0107_WYG_003-8b"/>
　未足以語顔子與孔子既知其髙可仰堅可鑚又見<lb/>
　其變化而在前後者雖其欲從而不可及亦能名其<lb/>
　所謂卓則顔子之于孔子盖無不得矣特至之有深<lb/>
　淺爾此孟子所謂具體而微者矣如是茍不言言之<lb/>
　未有不當于心則安用於言乎及他弟子言而能文<lb/>
　者文章而已性與天道雖言之而不得聞則吾何從<lb/>
　可以與之言夫閉其所不得聞而開其所能聞則雖<lb/>
　言固將有疑而未遽達者幸而或中固孔子之所喜<lb/>
<pb n="KR3j0107_WYG_003-9a"/>
　而樂與之言者也起于與非助我于是乎辨莊子記<lb/>
　孔子見温伯雪子而不言子路曰欲見温伯雪子乆<lb/>
　矣見之而不言何耶孔子曰夫人者目撃而道存矣<lb/>
　亦不可以容聲矣此意正可與顔子之事相發温伯<lb/>
　雪子寓言也温而曰雪固妙矣彼見之可以不言而<lb/>
　吾聞之亦可以皆説然孔子以不容委而不言顔子<lb/>
　以聞其言而猶説兹顔子之異于孔子者也故繼之<lb/>
　歩趨言辨之同而奔軼絶塵之異止于交一臂而失<lb/>
<pb n="KR3j0107_WYG_003-9b"/>
　人乃子張子夏則所謂諌我也似子道我也似父者<lb/>
　歟<lb/>
張芸叟侍郎長安人忠厚質直尚氣節而不為名前朝<lb/>
　人物中殆難多数元豐中多事西夏五路並入時廟<lb/>
　議經營乆既有定策欲一舉遂㓕夏五路帥鄜延种<lb/>
　諤環慶髙遵裕涇原劉昌祚三人河東王中正熙河<lb/>
　李憲芸叟為髙遵裕機冝諸軍皆聽裕節制帥出既<lb/>
　無功遵裕坐貶有得芸叟軍中詩上聞者坐謗訕謪<lb/>
<pb n="KR3j0107_WYG_003-10a"/>
　監彬州酒税余先大父魏公適為湖南憲傾意侍之<lb/>
　芸叟意感激自是以兄事大父終始無少異故先君<lb/>
　與諸父皆得從其逰芸叟好古博學喜為詩然皆思<lb/>
　致綏而不廹非若徒為矯忿者初謫時言五路事者<lb/>
　其賔客各自為主不同芸叟毎折中之以故人皆不<lb/>
　樂㑹道中聞蛙聲乃有詩曰一夜秋聲不暫停近如<lb/>
　相和逺如争信知不為官私亊應恨踈螢徹夜明荆<lb/>
　公見而笑曰舜民此語不為過崇寜間以黨籍廢居<lb/>
<pb n="KR3j0107_WYG_003-10b"/>
　長安關中人無貴賤以為父師余季父官鄜州時徃<lb/>
　過之始當國者欲逐元祐人召其腹心数軰更排撃<lb/>
　畧盡後當國者勢替復為召致者所攻芸叟言事茍<lb/>
　不以理相乗自應爾指其壁後題字曰亦嘗見吾扇<lb/>
　詩乎季父趨視之則曰扇子觧招風本要熱時用秋<lb/>
　來掛壁間却被風吹動其詩大抵多類此夜與梗等<lb/>
　語不甚悉其為人前軰風流日逺後生不可不少知<lb/>
　為道其本末大父在湖南年纔六十餘求宫祠歸呉<lb/>
<pb n="KR3j0107_WYG_003-11a"/>
　下芸叟有行詩先君嘗使予謹藏之後為兵亂亡去<lb/>
　偶記其篇附之把還使節請祠真便作呉江漸退身<lb/>
　慿軾幾州沾惠愛歸裝一味是清貧相思欲控琴髙<lb/>
　鯉卜宅須邀季子鄰不是薦章論再起朝廷自重老<lb/>
　成人吴下有乗魚橋云髙乗鯉登仙處故有控鯉之<lb/>
　句云<lb/>
前史載李廣以殺降終不封侯廣何止不侯盖自不能<lb/>
　免其身于公以治獄有隂徳大其門閭而貴報于天<lb/>
<pb n="KR3j0107_WYG_003-11b"/>
　如符契然因果報應之説何必待釋氏而後知也世<lb/>
　傳歐希范五藏圖此慶歴問杜把待制治廣南賊歐<lb/>
　希範所作也希範本書生桀黠有志数通曉文法嘗<lb/>
　為攝官乗元昊叛西方有兵時度王師必不能及乃<lb/>
　與黨蒙翰嘯聚数千人聲揺湖南朝廷遣楊略討之<lb/>
　不得乃以把代把入境即偽招降之説與之通好希<lb/>
　范猖獗乆亦幸茍免遂從之與幹挾其酋領数十人<lb/>
　偕至把大為燕犒醉之以酒已而乃執于坐上翌日<lb/>
<pb n="KR3j0107_WYG_003-12a"/>
　盡磔于市且使皆剖腹刳其腎膓因使醫與畫人一<lb/>
　一探索繪以為圖用是遷待制帥慶州未幾若有所<lb/>
　覩一夕至圊忽仆于圊中家人急出之口鼻皆流血<lb/>
　微言希范以拳撃我後三日竟卒把有畧幹亦知書<lb/>
　號能吏歐陽永叔為誌其墓夫為將不得已而至于<lb/>
　殺降彼自有罪固不得已然既以降矣何至殘忍而<lb/>
　重苦之乎此固造物者所不得私計希范起盗賊而<lb/>
　殺無辜亦已多矣兵興已來士好功名如把所為而<lb/>
<pb n="KR3j0107_WYG_003-12b"/>
　有異聞者問有之余未敢以為盡信而希范之傳不<lb/>
　可誣也故余出入兵間十餘年所將計十萬所平治<lb/>
　不為不多非特不敢為把之為固自不敢萌于心幕<lb/>
　府禆数有以竒策相干一切皆謝之今退老一壑庶<lb/>
　幾幸無憾不然既有希范之聞亦安得不自疑也<lb/>
莊子記孔子西藏書周室與子路謀子路告以老𣆀免<lb/>
　藏史歸居請試徃因焉孔子見老𣆀不許乃繙十二<lb/>
　經以説一叚人多不能了言貴書傳周嘗論之以藏<lb/>
<pb n="KR3j0107_WYG_003-13a"/>
　書者欲藏其言而廢書也然徃周室則孔子忘乎世<lb/>
　者猶未定也故與子路謀凡論語載孔子與長沮桀<lb/>
　溺晨門荷蓧之徒言皆命子路未嘗及他弟子盖子<lb/>
　路勇于有聞欲行其所知故以激之今周亦云達此<lb/>
　意矣言𣆀免藏史歸居者子路以𣆀以忘世而忘言<lb/>
　者也故曰徃因焉欲因𣆀以定其説也老𣆀不許𣆀<lb/>
　豈其枮槁無言者哉故孔子復繙十二經以説學者<lb/>
　或以十二經為春秋是矣莊周嘗兩言春秋一曰春<lb/>
<pb n="KR3j0107_WYG_003-13b"/>
　秋經世先王之志聖人議而不辦一曰春秋以導名<lb/>
　分周于春秋亦知之深矣老𣆀以為大謾而問其要<lb/>
　則以孔子為不喻其意欲其出而經世也故孔子復<lb/>
　以兼愛無私為仁義者對𣆀復以兼愛為迂無私乃<lb/>
　私謂春秋之作欲利天下而愛之使是非賞罸一出<lb/>
　于公然不知有為之之迹則若建皷而求亡子反所<lb/>
　以亂人之性也乃放徳而行循道而招則仁義故存<lb/>
　于其間雖為春秋而無害大㫖以聖人之道在有心<lb/>
<pb n="KR3j0107_WYG_003-14a"/>
　無心之間蔽于有心者繙十二經固不可蔽于無心<lb/>
　雖藏書亦不可仁義無心于為則合人之性有心于<lb/>
　為則亂人之性老𣆀之免而歸居藏書不足以言之<lb/>
　故復以輪扁與齊小白之論終之此五千言之所以<lb/>
　作也<lb/>
韓退之有木居士詩在衡州來陽縣灌口寺退之作此<lb/>
　詩疑自有意其謂便有無窮求福人盖當時固以尸<lb/>
　祝之矣至元豐初猶存逺近祈禱祭祀未嘗輟一日<lb/>
<pb n="KR3j0107_WYG_003-14b"/>
　邑中旱乆不雨縣令力禱無騐怒伐而焚之一邑争<lb/>
　救不聽蘇子曕在黄州時聞而喜曰木居士誅之為<lb/>
　已晚矣間乃有此明眼人乎過丹霞逺矣然邑人念<lb/>
　之終不己已後有主寺亊者復以木做其像再刻之<lb/>
　嵗仍以祀或曰寺規其祭亨之餘以不能廢張芸叟<lb/>
　謫郴州過詩以題于壁曰波穿水透本無竒初見潮<lb/>
　州刺史詩當日老翁終不免後來居士欲奚為山中<lb/>
　雷雨誰冝主水底蛟龍自不知若使天年俱自遂如<lb/>
<pb n="KR3j0107_WYG_003-15a"/>
　今已復有孫枝相傳以為口實余聞蜀人言陳子昻<lb/>
　閬州人祠子昻有拾遺廟訛為十姨不知何時遂更<lb/>
　廟貎為婦人裝餙甚嚴有禱亦或騐利之所在茍可<lb/>
　得豚肩巵酒子昻且屈為婦人勉應之不辭新木居<lb/>
　士亦何為不可為乎聞者為之絶倒<lb/>
子貢告漢隂丈人以桔槹忿然作色曰有機械則有機<lb/>
　亊有機事則有機心子貢懼而驚孔子以為假修混<lb/>
　沌之術云者謂上古之世也執古之道以御今之有<lb/>
<pb n="KR3j0107_WYG_003-15b"/>
　則混沌之世亦何必然惟漢隂不能察此事故一拂<lb/>
　其意遂至于忿然作色則是非之辯已役于外而善<lb/>
　惡之術已亂于中矣是以區區以抱甕為是終身役<lb/>
　而不自知其勞也師今當語顔子以子夏不見夫桔<lb/>
　槹者乎引之則俯捨之則仰彼人之所引非引人也<lb/>
　故俯仰不知罪于人漢隂而知此亦何傷夫桔橰哉<lb/>
　<lb/>
　巖下放言卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>日損齋筆記</head>
    <p>
<pb n="KR3j0058_WYG_000-1a"/>
欽定四庫全書　　　　　子部十<lb/>
　日損齋筆記　　　　　　雜家類二雜<hi>考之屬</hi>
　　提要<lb/>
　　　　<hi>臣</hi>等謹案日損齋筆記一卷元黄溍撰溍字<lb/>
　　　　晉卿金華人延祐二年賜同進士出身歴官<lb/>
　　　　翰林侍講學士中奉大夫知制誥同修國史<lb/>
　　　　同知經筵事諡文獻是書續通考作一卷危<lb/>
　　　　素行狀亦稱一卷與今本合書中皆考證經<lb/>
<pb n="KR3j0058_WYG_000-1b"/>
　　　　史子集異同得失其辨史十六則尤精于辨<lb/>
　　　　經如引史記沛公左司馬得泗川守壯殺之<lb/>
　　　　之文證顔師古漢書注之誤又引宋實録李<lb/>
　　　　繼遷賜姓名不在真宗時證僧文瑩湘山野<lb/>
　　　　録之誤引据尤極明確非束書不觀而實僅<lb/>
　　　　臆斷者也此本首有至正甲午宋濂序末有<lb/>
　　　　危素所作行狀及詔令移文博士傅泰諡議<lb/>
　　　　而末附以劉剛序葢附録三篇即剛所編入<lb/>
<pb n="KR3j0058_WYG_000-2a"/>
　　　　惟卷首卷末原本均標云大明庚辰天順四<lb/>
　　　　年十三世孫叔善重刋今考行狀溍以至正<lb/>
　　　　十七年卒其時但有孫四人下距天順四年<lb/>
　　　　止一百三年不得遂有十三世孫然其子孫<lb/>
　　　　之詞世系又不應謬誤是則不可理解之事<lb/>
　　　　矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0058_WYG_000-3a"/>
日損齋筆記原序<lb/>
世之為士者貴於立言然言不可以徒立也必依乎經<lb/>
史而為之辯證雖或未遑竭其終始而具釋全書所以<lb/>
發越其光晶而疏通其晦塞者其為來學寤疑辯惑之<lb/>
助而功不既多矣乎漢魏以來藝文之流伸其獨見而<lb/>
成一家言者亡慮數百原其所志亦未必不由於斯道<lb/>
也奈何俗學紛紜而莫之有定騖髙逺者<hi>缺</hi>恍惚而談<lb/>
𤣥虚尚靡麗者騁浮辭而矜縟製譬諸金貝珊瑚木難<lb/>
<pb n="KR3j0058_WYG_000-3b"/>
火齊可珍之物出槖而紛葩升槃而回縈非不曄曄可<lb/>
觀也然而寒焉不足為之衣飢焉弗能為之食求其若<lb/>
菽粟布帛之濟於用者曽何如哉嗚呼弊也久矣金華<lb/>
侍講黄公溍以文辭冠於一時藏諸金匱勒於樂石既<lb/>
已播厥中外晚又出其緒餘隨筆志之號曰日損齋筆<lb/>
記凡經史奥㫖昧者顯之譌者訂之雖優柔不迫而難<lb/>
決之疑久蔽之惑皆渙然而冰釋其據孔氏之傳而以<lb/>
八卦為河圖辨僧瑩之妄而知熙陵為仁君此尤超然<lb/>
<pb n="KR3j0058_WYG_000-4a"/>
自得之見揆之於用殆猶布之與帛菽之與粟者歟其<lb/>
異可珍之物名雖貴而實有不足者歟非攬之於至博<lb/>
而約之於至精者不可以與於此歟昔者宋景文公祁<lb/>
嘗著筆記一編以釋俗考古雜説析為三門而上虞李<lb/>
術指其瑕疵者七條近代紫陽方公回亦著筆記一百<lb/>
六十餘則而河南張恒時斥其非二公素稱該洽而其<lb/>
所失有如斯者無他博焉而不及精之故也嗚呼必若<lb/>
公之此書然後庶幾無遺憾哉所可惜者公之胸中所<lb/>
<pb n="KR3j0058_WYG_000-4b"/>
存宜不止此而耄年之加厄於求文者之膠葛竟不能<lb/>
有以盡筆之也雖然味滄海者一滴而知鹹采鄧林者<lb/>
一章而知材茍能因公之所嘗言而推見其所不言斯<lb/>
可謂善學者已濂從公㳺者最久既受此編以歸迺私<lb/>
序卷端寘諸箧衍而擇善學者授焉至正甲午春正月<lb/>
望日門人同郡宋濂謹序<lb/>
</p>
<p>
</p>
  </div>
</body>
</text>
</TEI>
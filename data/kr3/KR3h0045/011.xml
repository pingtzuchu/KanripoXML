<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>趙氏鐵網珊瑚卷十一</head> <lb/>
    <p>
<pb n="KR3h0045_WYG_011-1a"/>
欽定四庫全書<lb/>
　趙氏鐵網珊瑚卷十一<lb/>
　　　　　　　　　　　　明　趙琦美　編<lb/>
　　閻立本畫洪崖仙圖<lb/>
洪崖先生不知何許人也姓張名藴字藏真風神秀逸<lb/>
志趣閒雅仙書秘典九經諸史無所不通開元中已千<lb/>
歲矣蓋古之髙仙明皇仰其神異累詔不赴多游終南<lb/>
泰華或往青城王屋與東羅二大師為侣每述金丹華<lb/>
<pb n="KR3h0045_WYG_011-1b"/>
池之事易形煉丹之術人莫究其微妙焉先生戴烏帽<lb/>
衣紅蕉葛衫烏犀𢃄短靿靴僕五人名狀各怪曰橘术<lb/>
栗葛拙有白驢曰雪精日行千里復有隨身之用白藤<lb/>
笠六角扇木如意笻竹杖長盈壺常滿杯自然流酌每<lb/>
跨驢領僕游於市㕓酒酣笑傲自若明皇詔圖其像庶<lb/>
朝夕得瞻觀之元祐四年東坡蘇軾書<lb/>
余往年每見錢舜舉龔翠巖畫洪崖仙圖其人物與此<lb/>
卷略相似而筆路染色各自不同今觀此圖製作皆有<lb/>
<pb n="KR3h0045_WYG_011-2a"/>
唐人法度非錢龔二老可及誠舊物也其出處已詳於<lb/>
坡仙之䟦兹不復贅至正甲申十月廿八日大癡道人<lb/>
題時年七十有六<lb/>
　　韓幹二馬<lb/>
馬中神駿<lb/>
元祐戊辰正月獲觀於才翁之子洎米黻記<lb/>
太平興國　　翰林蘇氏<lb/>
寳寧賜第觀　　紹彭<lb/>
<pb n="KR3h0045_WYG_011-2b"/>
太原王堯臣　杜綰　轍從觀　　秦觀黄宗元<lb/>
赤髯碧眼老鮮卑迴䇿如縈獨善騎赭白紫騮俱絶世<lb/>
馬中岳湛有餘姿眉山蘇軾題<lb/>
　　顧宏中畫韓熙載夜宴圖<lb/>
顧宏中南唐人事后主為待詔善畫獨見于人物是時<lb/>
中書舍人韓熙載以貴游世胄多好聲妓專為夜飲雖<lb/>
賔客糅雜歡呼狂逸不復拘制李氏惜其才置而不問<lb/>
聲傳中外頗聞其荒縱然欲見樽爼燈燭間觥籌交錯<lb/>
<pb n="KR3h0045_WYG_011-3a"/>
之態度不可得乃命宏中夜至其第竊窺之目識心記<lb/>
圖繪以上之此圖乃宏中之所作者也其不化為神物<lb/>
也幸矣宜寳藏之泰定改元仲秋既望天水趙昇識<hi>彦昇</hi>
熙載真名士風流追謝安每留賔客飲歌舞雜相歡却<lb/>
有丹青士燈前宻細看誰知筵上景明日到金鑾遂昌<lb/>
鄭元祐<lb/>
長夜留賔飲平生氣亦粗燈前傾國貌一笑總歡娛李<lb/>
煜非英主韓郎欲自汙誰知偷眼客明日進新圖白羊<lb/>
<pb n="KR3h0045_WYG_011-3b"/>
山人張簡<lb/>
絳燭金杯滿席春紅粧歌舞樂逾新堪憐此際歡無極<lb/>
豈顧堂前有瞰人句曲外史張雨<lb/>
人物風流獨占魁娛賔清夜綺筵開醉眸頻看紅粧舞<lb/>
疑是嫦娥月裏來江右山林何廣<lb/>
銀燭金爐夜若春紅粧一顧一迴新觀圖不獨丹青美<lb/>
又必知其繪畫人玉山顧瑛次韻<lb/>
右夜宴圖乃顧宏中之所作而寫韓熙載之豪俠吁宏<lb/>
<pb n="KR3h0045_WYG_011-4a"/>
中名筆熙載名士可謂聯璧矣而况得參政趙君之題<lb/>
識益增其聲價焉至順癸夘冬十月六日月山道人書<lb/>
<hi>任氏子明</hi>
觀熙載郵亭之計可以賺陶穀之多慾而熙載之荒於<lb/>
夜飲又豈可逃乎後主之覘哉所以君子必慎其獨也<lb/>
故䟦至正二年三月既望曲江錢惟善<lb/>
　　范寛畫卷<lb/>
范寛本名中立其為人簡率故人以寛名之所畫山皆<lb/>
<pb n="KR3h0045_WYG_011-4b"/>
寫秦隴峻㧞之勢大圖濶幅山勢逼人真古今絶筆也<lb/>
子昂題<lb/>
此既言為中立筆不在大松雪翁猶言其大圖闊幅者<lb/>
殆是雄覽中原即髙求深更欲盡寛能事耳今夫山一<lb/>
卷石之多及其至也翁當以為何如龔璛<lb/>
范寛墨法似營丘散落人間二百秋只尺畫圖千里思<lb/>
山青水碧不勝愁王蒙<lb/>
范翁作畫絶代無巖壑交錯青珊瑚玉堂仙人妙題品<lb/>
<pb n="KR3h0045_WYG_011-5a"/>
千載見題如見圖亂後圖書盡狼藉竒珍委地無人識<lb/>
蕭條錦褾世間希拂拭墨痕三歎息嘉興葉廣居<lb/>
范寛筆法天下稀峰巒峭拔尤崛竒龍翔鳯舞入霄漢<lb/>
白晝慘淡陰雲垂玉堂仙人揮翰手綵筆留題世希有<lb/>
祗今流落百餘年滿紙龍蛇欲飛走蜀郡劉元佐<lb/>
魏公善書亦善畫秘閣圖書慣臨寫歸來見此雙眼明<lb/>
品題只重千金價法書名畫兩入神當時好事無存者<lb/>
舊圖拆裂懸髙堂半紙雲烟自瀟灑何年神品久復合<lb/>
<pb n="KR3h0045_WYG_011-5b"/>
二妙俱傳千載下西江張附鳯<lb/>
丘壑胸中起龍蛇筆底生斯人皆殁世羡爾獨鍾情未<lb/>
識眞為幻徒聞畫有聲誰能寫廬阜翠色到窗楹陵陽<lb/>
牟魯<lb/>
　　巨然山寺圖<lb/>
禪林閟清景雲門作重關幽人不可求邈然在髙山古<lb/>
路何迢迢前塵接人寰雖有樓觀髙飛泉望潺湲誰為<lb/>
飛行身踐踏紫翠間野渡具舟楫有待終日閒空令垂<lb/>
<pb n="KR3h0045_WYG_011-6a"/>
釣客薄暮聽鐘還虞集題巨然山寺圖<lb/>
老巨三昧筆脫紙作荆關僧中有此郎宜水復宜山層<lb/>
巒當面起雲起隔塵寰松濤響林谷曲澗雜潺湲風將<lb/>
貝多葉亂落夕陽間老禪不可尋雲去山自閒空中聞<lb/>
杖錫應與鶴俱還鐵道人在雲間七者寮試劉士元經<lb/>
貢墨書<lb/>
高人造化筆竒概每相關羣峰獻萬狀一壑分兩山恍<lb/>
疑景外景逈出寰中寰胡麻堆紫緑瀑布下潺湲遠碧<lb/>
<pb n="KR3h0045_WYG_011-6b"/>
聳天際晴雲眠樹間卓哉青城樵冲襟寫幽閒手招鐵<lb/>
笛仙一去何時還後學錢鼒在交翠軒寫時年七十歲<lb/>
疏林逗晚照際水開柴關中有方丈室翠納千重山山<lb/>
路多白雲滃然隔塵寰倚笻望崷崪展席聽潺湲願邀<lb/>
巨然老置我水石間忘歸飽清暉從此終日閒層巒結<lb/>
瞑色不逐樵夫還<lb/>
野岸艤舟楫登登扣禪關木杪望飛閣半依茶磨山翻<lb/>
嫌棟宇高隔林見人寰石湖分一曲殿脚臨潺湲老僧<lb/>
<pb n="KR3h0045_WYG_011-7a"/>
閱梵語趺坐寒雲間不知城中人暫到非長閒棹歌答<lb/>
空谷沿流月中還　成化丁酉歲仲冬廿六日予謁先<lb/>
墓還經治平入門寂然蓋寺僧皆出而長老琬公閱經<lb/>
室中不知予之至也予既題名壁間而去明日琬公來<lb/>
謝過且挾巨然畫卷求題因為次虞邵菴先生韻復之<lb/>
别作一首以記昔日之意蓋巨然此圖摹寫山寺景物<lb/>
殆預為治平設也戊戌正月十六日書于修竹書館吳<lb/>
寛<lb/>
<pb n="KR3h0045_WYG_011-7b"/>
　　巨然雪屋㑹琴卷<lb/>
右巨然畫雪屋㑹琴圖金源氏諸老手題皆可寳藏秉<lb/>
文乃趙秉文字周臣號閑閑大定二十五年進士泰和<lb/>
二年翰林修譔貞祐四年侍講學士明年轉侍讀興定<lb/>
中拜禮部尚書同修國史知集賢院　公奕字季𢎞大<lb/>
定廿八年進士累遷著作郎翰林修譔同知集賢院以<lb/>
直學士致仕　思文字廷玉明昌五年進士貞祐中歴<lb/>
虢州刺史汝州防禦使金安集慶兩軍節度使召拜禮<lb/>
<pb n="KR3h0045_WYG_011-8a"/>
部尚書金南遷以後楊吏部子文楊吏部之美趙禮部<lb/>
周臣陳司諫正叔與廷玉皆完人終始無玷缺者戊午<lb/>
清明雲門山老樵齊郡張紳題<lb/>
　　僧巨然畫<lb/>
秋鱸春鱖足杯羮萬頃烟波兩棹横就使直鉤隨分曲<lb/>
不將浮世釣浮名大德辛丑九月望日漁陽困學民題<lb/>
于寳婺之寓館<lb/>
湘江霜冷雁初飛雲滿君山樹影稀秋色天涯元不盡<lb/>
<pb n="KR3h0045_WYG_011-8b"/>
扁舟何事不知歸吳興趙孟頫書<lb/>
晩烟横樹轉溪灣何事漁舟罷釣還門外秋風吹葉老<lb/>
幽人閒看巨然山虞集<lb/>
巨然運筆如龍變墨氣長為雨氣酣未讓右丞圖軜口<lb/>
其猶北苑寫江南鳥衝舴艋歸秋浦樹擁屠蘇起夕嵐<lb/>
三老留題成四絶晚生有賦不知慙　董北苑多畫江<lb/>
南山水得其要領者唯巨然一人耳故其筆意清遠積<lb/>
墨深潤㸃染之間只尺千里正如幽人逸士登高覽遠<lb/>
<pb n="KR3h0045_WYG_011-9a"/>
境接心㑹與之俱化者豈泥于丹青之流所可同日語<lb/>
哉虞閣老詩云幽人閒看巨然山豈浪許乎此卷縑素<lb/>
縝密收藏得地故精神具在尤可寳尚也因賦詩以寓<lb/>
歎賞云洪武乙亥三月既望後學易恒志<lb/>
　　燕龍圖楚江秋曉卷<lb/>
燕龍圖在王府以德業自勵後世乃以能畫稱觀此足<lb/>
見其藝之不凡但恨為此所掩噫以顔魯公之政事而<lb/>
世亦以書稱可見學之不可不慎也乙丑三月雲門山<lb/>
<pb n="KR3h0045_WYG_011-9b"/>
老樵齊郡張紳<lb/>
蕭條落木楚江秋岸艤風檣萬斛舟歴歴舊游渾不忘<lb/>
分明黄鶴斷磯頭寄翁<lb/>
幾聲哀角起寒樵一夜清霜脆栁條浦嶼未明滄海日<lb/>
客帆應發楚江潮山經太白西來險雁轉衡陽北去遥<lb/>
愧我無才重弔屈忠魂千古有誰招東婁秦衡<lb/>
日出楚山碧照見龍鱗波扁舟何處郎解唱竹枝歌神<lb/>
女朝雲裏猿啼秋樹多蒼梧望不極遠意當何如古鹽<lb/>
<pb n="KR3h0045_WYG_011-10a"/>
官胡奎<lb/>
燕尚書生有巧思能奮志功業圖畫特其一事耳在燕<lb/>
府侍書時王求畫一筆不肯與蓋恐王之志尚偏也故<lb/>
其畫罕見于世此卷筆力遒媚其在早年所製無疑也<lb/>
吳郡張適識<lb/>
月落楚江空秋林待日紅船開飛葉雨人渡長潮風閣<lb/>
影濤聲外山形曙色中神仙問何在有路想難通吳下<lb/>
賀言<lb/>
<pb n="KR3h0045_WYG_011-10b"/>
猿啼秋樹杪月落曉霜清行客休爭渡風高潮未平林<lb/>
屋外史<lb/>
楚江秋向曙畫裏景依然旭日浮波靣涼風動樹顛同<lb/>
來桃葉渡相並木蘭船欲問西州信潯陽何許邊吳僧<lb/>
普震<lb/>
碧水連空入望深匡廬秋色正蕭森曙分巴峽猿聲斷<lb/>
月落湘潭雁影沉霜霧收邊横荻渚炊烟起處隔楓林<lb/>
何因得似歸來棹笑傲衡門自楚吟石湖吳文泰<lb/>
<pb n="KR3h0045_WYG_011-11a"/>
曉風吹醒蓬窗夢驚心斷魂潮尾深髩蕭蕭秋烟黯黯<lb/>
殘月漸看西墜披衣乍起對萬頃蒼茫半空飛露曙色<lb/>
纔分巫山隱隱埽晴翠　行舟此際競發歎還吳適楚<lb/>
盡趨名利投老襟懷思鄉情緒慵賦天涯羈旅鷗汀雁<lb/>
渚記仿彿當年遍經行處今日披圖舊遊如夢裏　余<lb/>
嘗放舟武昌泛赤壁磯登黄鶴樓上巫峽涉瞿塘之險<lb/>
於楚江晨夕飽覽竒勝回首又廿年餘矣今披此圖恍<lb/>
若夢寐追想舊遊姑譜齊天樂詞以寓所慨云歲癸酉<lb/>
<pb n="KR3h0045_WYG_011-11b"/>
十月望日夢菴識<lb/>
木落秋江露濕衣放舟有客候潮歸烟霞仿彿天將曙<lb/>
星斗升沉影漸稀避弋雁鴻投渚宿忘機鷗鷺傍人飛<lb/>
巫山巫峽曾登覽猶憶題詩在翠微林泉瞿<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>
蒼茫巫峽曉摇落楚天秋神女千年廟商人萬里舟詩<lb/>
中曽想賦畫裏每思遊江海平生志窮經老一丘韓奕<lb/>
本自為農住一丘却擕書劒歴河洲龍門碣石尋常到<lb/>
雁宕天台汗漫游風舸順流如驟馬人生隨處若浮漚<lb/>
<pb n="KR3h0045_WYG_011-12a"/>
夜來又作江湖夢剩水殘山總是愁清江俞行之<lb/>
日光蕩微瀾草色澹平楚愁雲結蒼梧騎龍下神女水<lb/>
宿烟渚寒山空木落雨客懷歸鳥外迢迢見孤嶼吳人<lb/>
王鳴吉<lb/>
江水滔滔日夜流帆檣來去幾曽休畫圖不盡古今恨<lb/>
感慨令人憶舊遊俞貞木<lb/>
初月淡微茫猿啼楚江曉恬風展波鏡千里瀉瀰渺起<lb/>
語船上人驚飛岸邊鳥行裝亂填委徒御爭紛擾川后<lb/>
<pb n="KR3h0045_WYG_011-12b"/>
弭安流天吳沕深窈陰霾歛遙翳目斷秋旻杳響枻節<lb/>
歌長翔颿逗風小人生等萍寄奔涉何時了旅思協悲<lb/>
端羇情重憂悄忠沉不可見永弔鳴寒篠回首噭湘纍<lb/>
蒼山亂雲繞卞同<lb/>
　　　臺城路<lb/>
黄陵廟下瀟湘浦依稀少年羇旅夢澤風生渚宫花落<lb/>
收盡峽雲巫雨長天𢃄水正日出三竿客船猶艤四望<lb/>
蒼蒼秋光都在白蘋渚　流年暗驚易度向畫中空見<lb/>
<pb n="KR3h0045_WYG_011-13a"/>
舊游如許鼔瑟人遥紉蘭事往誰折芳馨寄與消魂凝<lb/>
竚待收拾閑情寫成新句心與鴻飛空江烟浪裏　去<lb/>
年秋友人謝彦起氏為孟敷陳孝亷索賦楚江秋曉詞<lb/>
久未能成今日偶過許瀾伯讀書房時夏雨初霽軒忩<lb/>
朗澈因援筆賦此留瀾伯歸諸孟敷殊愧不工也洪武<lb/>
廿八年孟夏十有一日吳人王燧<lb/>
曽記蒹葭水廟東客心爭渡曉雞中平蕪落月三湘路<lb/>
千里孤舟一雁風别去鄉關猶在夢老來江海尚飄蓬<lb/>
<pb n="KR3h0045_WYG_011-13b"/>
何因得似閒鷗鳥兩兩沙邊睡正濃沈應<lb/>
荻花收陰月初落兩岸雞聲夜光薄津頭估客欲移舟<lb/>
曙色一帆候風作須臾海日燭天紅怒濤汹湧分西東<lb/>
三巴遠映蒼茫外九疑尚在迷漫中作商如仙真足慕<lb/>
千里能消數程度畫圖一見意猶歡何况身行此江路<lb/>
沈遠<lb/>
川烟破初旭曙色楚江湄斷峽猿啼逈平沙雁起遲征<lb/>
車催曉發商舶候潮移月落湘娥浦雲愁屈子祠野昏<lb/>
<pb n="KR3h0045_WYG_011-14a"/>
山隱隱岸闊樹離離露芷清遺馥風篁翠裊枝臨風多<lb/>
舊感弔古謾遐思南北嗟岐路塵沙困鞅羈秋聲紛亂<lb/>
葉人影照輕漪畫裏經遊處披圖一詠詩頓丘葛昺<lb/>
大船駕帆曉欲發小船載客客未絶行李匆匆不憚勞<lb/>
須臾㑹面須臾别江濤洶湧聲如雷名利縈擾心為摧<lb/>
楚天秋高何所有黄鶴磯頭多美酒便當吟笑解金龜<lb/>
勿向風波空皓首彭城錢復<lb/>
　　　氐州第一調題楚江秋曉圖後<lb/>
<pb n="KR3h0045_WYG_011-14b"/>
秋色翻霞開曉閃閃金烏已動江渚細慼靴紋平鋪練<lb/>
𢃄帆矗船移長水商旅蟬聯到認有南冠行李卉服巴<lb/>
人蠻琛洞客沸來蜂蟻　總翠繁陰交杞梓應坡坂豫<lb/>
章風起寫韻軒楹袪蚊府靖玉宇雲綃裏想燕生情思<lb/>
喜蒼涼景輕摹筆底一片齊紈便流芳千年畫史楓<lb/>
江老漁<lb/>
上山豺虎怒撑目入海蛟龍饑嚙足卧游誰似畫圖間<lb/>
占斷瀟湘半江緑波紋滉漾勢欲生却似潑醅新釀成<lb/>
<pb n="KR3h0045_WYG_011-15a"/>
維北有斗㑹斟酌吸盡狂瀾肝肺清露華洗淨羣峰小<lb/>
灝氣晶熒碧空曉纎纎斜月墮銀鉤獵獵飛帆翔白鳥<lb/>
襄王神女知何處為雨為雲空旦暮彷彿漢陽城外祠<lb/>
依稀鸚鵡洲邊渡樓船如屋穩勝家夜泊蘆花近淺沙<lb/>
好是潯陽送行客不聞商女彈琵琶平明潮落如奔馬<lb/>
徒御蕭蕭意閒雅揚舲鼓枻若登仙豈是天涯流落者<lb/>
人生適興在不羈處世當作汗漫期痛飲采石磯上酒<lb/>
浩歌黄鶴樓中詩左招安期生右接魯連子長揖謝流<lb/>
<pb n="KR3h0045_WYG_011-15b"/>
俗拂衣青雲裏俯視下界一粟中營營不啻螻蟻同令<lb/>
我對此不得開心胷吁嗟乎令我對此不得開心胷龍<lb/>
泉生<lb/>
極目無邊萬里遥秋來轉覺勢雄豪陰連雲夢霜初冷<lb/>
霧接巴陵日未高赤壁爭雄蘇子賦汨羅遺怨屈原騷<lb/>
烟消燃竹聞漁唱袞袞悲風起怒濤雲間陸<hi>闕</hi>
空江烟樹曉微茫潮落沙寒洲渚長颿拂曙光開夢澤<lb/>
雁將秋色度瀟湘荻花團露輕盈雪楓葉迎霞遠近霜<lb/>
<pb n="KR3h0045_WYG_011-16a"/>
依棹令人添遠思漁歌欵乃起滄浪錫山曹恕<lb/>
七澤蒼茫曙色微眼中風景尚依稀疎林半隱黄陵廟<lb/>
涼霧初消赤壁磯波動蒹葭涵日出沙暄鴻雁𢃄霜飛<lb/>
令人却憶曾游處濯足中流放棹歸句吳偶武孟<lb/>
露涼風細日初紅潮引巫門與海通數幅蒲帆烟樹裏<lb/>
幾家茅屋水村中翩翩沙雁悠悠景隱隱淮山淡淡空<lb/>
歇塚原祠朝欲見斷雲衰草自西東聽玉張巔<lb/>
曉來潮落雨痕收曙色初分促去舟巫峽空濛山隱隱<lb/>
<pb n="KR3h0045_WYG_011-16b"/>
楚江迢遞水悠悠蒲帆𢃄露翻蒼暝楓葉籠霞皎素秋<lb/>
今日披圖見佳趣令人猶憶少年遊石湖莫敏<lb/>
曨曨曙光啓渺渺楓江白天空爽氣清露滴千峰碧微<lb/>
茫雲夢渚迢遞潯陽宅五栁髙且疎涼風亦蕭瑟河漢<lb/>
縱復横分明見秋色翩然鶴夢醒孤舟正㩦客河南高<lb/>
遜志<lb/>
陳君永之有宋燕龍圖山水卷元季國初諸人詩蓋其<lb/>
大父孟敷所藏間為人持去莫知所之其父良紹不勝<lb/>
<pb n="KR3h0045_WYG_011-17a"/>
惋惜終良紹之世不能得錫山華祖芳偶購得之曰此<lb/>
陳氏故物也吾何可私持歸永之永之如獲拱璧出示<lb/>
於予且道其故於戲合浦還珠魯國獲弓其為喜幸之<lb/>
甚矣未若此卷之尤為喜幸也蓋珠也弓也特竒物而<lb/>
已此卷既為竒物又其祖父所寳諸賢之作而多美陳<lb/>
氏家世之懿由此觀之不尤愈於珠弓之獲也乎宜永<lb/>
之求志其得失之自以示夫子孫當十襲焉龍圖姓燕<lb/>
名肅字穆之陽翟人善山水師王維李成獨不設色嘗<lb/>
<pb n="KR3h0045_WYG_011-17b"/>
侍書燕王府以禮部尚書致仕又嘗為龍圖閣直學士<lb/>
故人稱為燕龍圖云成化六年歲次庚寅中秋東原杜<lb/>
瓊書<lb/>
　　文湖州竹<lb/>
若人今已無此竹寧復有那將春蚓筆來畫風中柳君<lb/>
看斷崖上瘦節蛟龍走何如此霜竿復入江湖手　軾<lb/>
延祐己未九月十有八日薊丘李衎觀于毘陵趙東臯<lb/>
之書隱謹題<lb/>
<pb n="KR3h0045_WYG_011-18a"/>
翰墨真儒者事書生如山未知判取詩書萬卷來看風<lb/>
霜一枝<lb/>
此老墨君三昧雲山發興清竒我在蓬萊書府曾看晩<lb/>
靄橫披　予曩客京師獲觀文湖州晩靄横披圖山谷<lb/>
題識其後真絶品也文湖州平昔丹青之妙不止墨竹<lb/>
故因及之鄧文原<lb/>
石室先生墨竹之法與雪堂先生之書同有鍾王妙趣<lb/>
此卷為天錫郭君所藏文墨蘇書紙蠧而墨色如新題<lb/>
<pb n="KR3h0045_WYG_011-18b"/>
識俱有可徵得一展玩何其幸哉㑹稽王艮江夏費雄<lb/>
天台柯九思京兆杜本同觀本書<lb/>
臨行話與崔𤣥度到了神交蘇子瞻却是主林神不管<lb/>
黯隨涼月墮虛簷高郵龔璛為郭天錫題<lb/>
當今好事家多藏文竹觀者每以東坡題識定真偽此<lb/>
卷字畫兩優為真無疑汾石巖<lb/>
至治元年冬十二月七日與仁卿來訪天錫得觀石室<lb/>
先生墨君真蹟薊丘李士行書<lb/>
<pb n="KR3h0045_WYG_011-19a"/>
僕平生篤好文筆所至必求披玩所見不啻數百卷真<lb/>
者十餘耳其真偽可望而知之文蘇同時德業相望墨<lb/>
竹之法親授彭城故湖州之作多雪堂所題若必東坡<lb/>
題誌而定真偽則膠柱鼔瑟之論也此卷文畫蘇題遂<lb/>
成全美予舊嘗見之每往來胸中未忘今復于益清亭<lb/>
中披閲令人不忍釋手故為之識同觀者倪元鎮至正<lb/>
二年七月十九日丹丘柯九思書<lb/>
至正六年十二月廿日觀于益清亭趙雍<lb/>
<pb n="KR3h0045_WYG_011-19b"/>
東坡之文如長江大河與可之竹若飛龍舞鳯觀此卷<lb/>
可為一舉兩得矣三寳柱堇題<lb/>
清貧太守石室翁渭川千畝藏胸中理閒䑛筆盤礴臝<lb/>
兔走鶻落無留踪雨梢晴葉各殊態揮灑位置眞纎穠<lb/>
中峯隱居撥鐙法氣運生動將無同墨君一𣲖來自東<lb/>
韈材當萃彭城公平生知已最親厚走書調笑言舂容<lb/>
陳州客舍示長舌翛然化去當元豐嗚呼二老不復作<lb/>
空瞻遺墨翔鸞龍袁英<lb/>
<pb n="KR3h0045_WYG_011-20a"/>
　　李伯時姑射仙像<lb/>
　　　賜朱勝非<lb/>
伯時號龍眠居士以書畫自重當世咸推奬焉僕雖知<lb/>
名未得目其真假日因訪靖齋陳先生於雙桂堂話間<lb/>
出示徽廟宸翰紹興初太上皇復賜朱勝非御卷乃姑<lb/>
射真人遺像乘龍駕雲高古得法云即伯時筆也細窮<lb/>
熟玩有如啖䉀漸入佳境云爾時紹熙三年尚書左僕<lb/>
射寳溪樂閑居士葛邲頓首謹書<lb/>
<pb n="KR3h0045_WYG_011-20b"/>
宋之龍眠居士畫工人物仙鬼即唐之吳道士也筆法<lb/>
入妙非庸史所能摹擬此東山相家所藏姑射像人疑<lb/>
徽廟所臨然古茂簡要非龍眠不能到樂閒居士意為<lb/>
龍眠真迹是也紹熙至今二百有餘年而墨迹若新東<lb/>
山氏其寳之哉至正己亥冬十月抱遺叟楊維禎識于<lb/>
璜溪書院<lb/>
起居出此卷為清玩覽畢漫賦一詩三素雲中駕赤螭<lb/>
天風吹袂翠披披神仙可有情縁在手掉芙蓉欲贈誰<lb/>
<pb n="KR3h0045_WYG_011-21a"/>
以齋老人黄章題<lb/>
姑射乘龍遠出山横飛山海一時還乾坤盡在清風裏<lb/>
萬古無言意自閒延陵桑慎<lb/>
乘飛龍兮翩翩握金蓮兮吾知其非鞭高馳兮衝天逍<lb/>
遙者為誰兮姑射之仙望雲霓兮其如蒼生苦何不鞭<lb/>
雷霆而作霖雨吁嗟龍兮許我攀鱗兮吾將繼王喬之<lb/>
步武四明狂客王麟<lb/>
　　張翰林清明上河圖<lb/>
<pb n="KR3h0045_WYG_011-21b"/>
翰林張擇端字正道東武人也幼讀書游學於京師後<lb/>
習繪事本工其界畫尤嗜于舟車市橋郭徑别成家數<lb/>
也按向氏評論圖畫記云西湖爭標圖清明上河圖選<lb/>
入神品藏者宜寳之大定丙午清明後一日燕山張著<lb/>
跋<lb/>
右故宋翰林張擇端所畫清明上河圖一卷金大定間<lb/>
燕山張著跋云向氏圖畫記所謂選入神品者是也我<lb/>
元之至正辛夘凖寓薊日久稍訪求古今名筆以新耳<lb/>
<pb n="KR3h0045_WYG_011-22a"/>
目㑹有以兹圖見喻者且云圖初留秘府後為官匠裝<lb/>
池者以似本易去而售于貴官某氏某後守真定主藏<lb/>
者復私之以鬻于武林陳某陳得之且數年坐他事稍<lb/>
窘急又聞守且歸恐遂速禍怨思欲密付諸賢士君子<lb/>
凖聞語即傾槖購之蓋平生癖好在是也卷前有徽廟<lb/>
標題後有亡金諸老詩若干首私印之雜識于詩後者<lb/>
若干枚其位置若城郭市橋屋廬之遠近高下草樹馬<lb/>
牛驢駝之大小出没以及居者行者舟車之往還先後<lb/>
<pb n="KR3h0045_WYG_011-22b"/>
皆曲盡其意態而莫可數計蓋汴京盛時偉觀也汴自<lb/>
朱梁來消耗極矣至宋列聖休養百年始獲臻此甚盛<lb/>
其君相之勤勞廬井之豐庶俗尚之茂美皆可按圖想<lb/>
其萬一吾知畫者之意蓋將以觀當時而夸後代也不<lb/>
然則厄于時而思殫其技以傑然自異于衆史也何其<lb/>
精能之至而毫髪無遺恨歟此豈一朝一夕所能就者<lb/>
其用心亦良苦矣無何京攸父子以權奸柄國使萬姓<lb/>
愁痛强敵桀驁而汴之受禍有不忍言者意是圖脫稿<lb/>
<pb n="KR3h0045_WYG_011-23a"/>
曽幾何時而向之承平故態已索然荒烟野草之不勝<lb/>
其感矣當是時城外内之金帛珍玩恨殆盡而是圖獨<lb/>
淪落動合踰二百年而未甚弊壞豈有數耶自時厥後<lb/>
其地遂終不覩漢官而困於戰爭且日甚雖欲求卷中<lb/>
所圖彷彿又安可得矣嗚呼都邑廢興雖係運數而人<lb/>
謀弗臧蓋各有自天津聞鵑之歎崇宣秉政之虐謂非<lb/>
基於熙寧大臣之繆誤可乎其所以致汴之陸沉而不<lb/>
可復振者亦必有任其責者矣今天下一家前代故都<lb/>
<pb n="KR3h0045_WYG_011-23b"/>
咸沐聖化其生聚浩穰宜不減昔惜吾未得一一躬造<lb/>
其地以覽觀其盛故於是卷既嘉其筆墨之工而又因<lb/>
以識予之感慨云至正壬辰九月望日西昌玉華素士<lb/>
楊凖跋<hi>凖字公平</hi>
　　米元暉湖山烟雨圖<lb/>
先子只一同胞姊適大丞相文正李公曾孫黎州使君<lb/>
吾第九女弟復以嫁姑之夫前室子李坦何處得此澄<lb/>
心半匹古紙與女弟因覩與人作字管城氏在手請作<lb/>
<pb n="KR3h0045_WYG_011-24a"/>
戲墨愛此紙今未易得乃乘興為一揮湖山烟雨當自<lb/>
秘之勿使他人豪奪老懶日趨於無思無為清淨寂寞<lb/>
之域是為冲適妙存自得可樂處豈更復有童心也哉<lb/>
紹興改元十一月九日流寓建康府溧陽縣新昌村書<lb/>
海岳後人時予除守莆陽言者輙以資淺為說罷自改<lb/>
官後已六經堂除矣其資尚淺乎兩歴貳車與大名少<lb/>
尹又書局書學也<lb/>
江南舊物澄心紙百數十年誰得此揮豪無復老元章<lb/>
<pb n="KR3h0045_WYG_011-24b"/>
付與承家大兒子展開素幅作湖山㸃染興入蒼烟間<lb/>
偶然墨雲起霮䨴風雨偃林生莫寒筆端奮迅何疾急<lb/>
雨氣淋漓紙猶濕世人藏畫尚精微到此精微下風立<lb/>
流寓東南誰與鄰傾懷付與李家親忽因礉駁論資格<lb/>
紙上數峰微笑人　湖山烟雨圖初裝即作此詩久而<lb/>
未寫病後眵昏聊試目力歲攝提格秋暮廬山黄石翁<lb/>
米元暉眼中閣烟雨胷次有丘壑故含毫和墨即澄心<lb/>
堂紙為此圖四明袁文清公居館閣時所嘗收蓄者也<lb/>
<pb n="KR3h0045_WYG_011-25a"/>
後為郡人夏叔宜家所得叔宜兄弟爭相寳秘每袖以<lb/>
相誇秦割十五城以求璧而荆山之人則用之而抵鵲<lb/>
豈非物以罕見為貴世固無定情邪文清久游京國厭<lb/>
飫富貴之餘思欲一覩家山而不可得見夫畫笥所有<lb/>
而收蓄之宜矣叔宜兄弟居江山勝處一開户牖則千<lb/>
崖萬壑不呼而登几格其於是圖亦收蓄而寳秘之如<lb/>
此何乃兼人之所好哉九靈山人題<lb/>
　　米元暉大姚山圖<lb/>
<pb n="KR3h0045_WYG_011-25b"/>
廣文當日官雖冷可奈姓名振世何他日君家須炙手<lb/>
而今聊復雀堪羅<lb/>
老年尚喜管城子更愛好山江上青武林秋高曉欲雨<lb/>
正若此畫雲㝠𡨕<lb/>
三茅别有洞中天我欲山居屏世縁累行積功多蛻舉<lb/>
玉晨欣有地行仙　紹興戊午季春書于大姚五湖田<lb/>
舍米元暉<lb/>
大姚去姑蘇城東南三十里臨渚江湖江則吳淞江姚<lb/>
<pb n="KR3h0045_WYG_011-26a"/>
城江白蜆江小龍江湖則有陳湖葉宅湖車坊漾獨墅<lb/>
埯是也大姚地可百畝浮諸水之間有小山高不滿數<lb/>
丈上有古刹依山之顛曰文殊院正殿有文殊坐師子<lb/>
像甚竒古周圍有深渠數匝乃誦經行道之迹也唐宋<lb/>
名公留題甚多皆刻諸石以寘于壁間米南宫弟兄嘗<lb/>
居於其地舊址猶可考予别業數椽在笠澤姚城江之<lb/>
北與大姚隔小龍江相望咫尺時復往來焉至正甲申<lb/>
予在燕京忽得此卷因拾以歸吳丙申之變予避地入<lb/>
<pb n="KR3h0045_WYG_011-26b"/>
閩丁酉歸家業一空而此卷僅存戊申中吳復兵燹予<lb/>
亦流離濠梁己酉復歸田里故居焚蕩荒榛瓦礫不堪<lb/>
舉目又復得此卷于野人家事物之遇豈偶然哉辛亥<lb/>
秋七月暇日展卷太息因識於後以記歲月云爾雲浦<lb/>
道人<lb/>
喟然㸃也宜吾與不利虞兮奈若何鴻雁欲來風嫋嫋<lb/>
庭前樹子落桫羅<lb/>
吳淞江只葡萄緑金井峰仍縹緲青說與弋人何慕我<lb/>
<pb n="KR3h0045_WYG_011-27a"/>
高飛鴻鵠自㝠㝠<lb/>
大姚湖水白生烟長物都除絶世縁笙鶴不歸為鶴怨<lb/>
王生真勝是丁仙　雲浦老人亂後復得此卷感慨今<lb/>
昔觀其題字可見辛亥八月十五日來謁雲浦出以見<lb/>
示戲筆追和米公三詩以寫懷云倪瓚<lb/>
米敷文既游清都遺蹟之在人間者日少至若貌江山<lb/>
之勝槩發詞藻之精英翰墨淋漓同為卷軸者則又加<lb/>
少矣此卷其易得耶王雲浦再失而再獲之所以為至<lb/>
<pb n="KR3h0045_WYG_011-27b"/>
喜耳然萬物有無常境又歸諸沈氏沈氏代為良醫而<lb/>
日章尤知玩古常締予交今亡矣子𤣥出以徵題見之<lb/>
令人淒斷洪武庚午二月澹如王行<lb/>
　　米元暉瀟湘圖<lb/>
夜雨欲霽曉烟既泮則其狀類此余蓋戲為瀟湘寫千<lb/>
變萬化不可名神竒之趣非古今畫家者流也惟是京<lb/>
口翟伯壽余生平至友昨豪奪余自秘着色袖卷盟於<lb/>
天而後不復力取歸往歲挂冠神武門居京口舊廬以<lb/>
<pb n="KR3h0045_WYG_011-28a"/>
白雪詞寄之世所謂念奴嬌也<lb/>
洞天晝永正中和時候涼飈初起羽扇綸巾雲流處水<lb/>
繞山重雲委好雨新晴綺霞明麗全是丹青戲豪攘横<lb/>
卷誓天應解深秘　留滯字學書林折腰縁為米無機<lb/>
涉世投組歸來欣自肆目仰雲霄醒醉論少卑之家聲<lb/>
接武月旦評吾子憑高臨望桂輪徒共千里<lb/>
昨與吳傅朋蜀冷金箋上戲作一幅比與達功相遇知<lb/>
亦為此郎奪因追省此詞跋于小卷後舊曾寫寄蔡天<lb/>
<pb n="KR3h0045_WYG_011-28b"/>
任以白雪易其名舊名可謂惡甚懶拙道人元暉<lb/>
米元暉作遠山長雲出没萬變古未有輩安得疋紙以<lb/>
盡其筆勢之妙乎至于林麓近而雄深岡巒挺拔木露<lb/>
榦而想高茂水見厓而知渺瀰皆發于筆墨之外此常<lb/>
人之所難元暉之所易也達功他日以此示人當以為<lb/>
知言則當得山川之勝卧以游之紹興五年七月二十<lb/>
日稽乩關注書<lb/>
達功<hi>一作公</hi>下第後便有放浪山水之意米元暉作招隱<lb/>
<pb n="KR3h0045_WYG_011-29a"/>
之圖僕以謂此君未宜置丘壑中也謝伋伯思父<lb/>
頃在京師時方允廸嘗示僕以和人求米元暉畫楚山<lb/>
清曉圖詩恨未見其畫也余觀元暉此紙自云夜雨初<lb/>
霽曉烟既泮其狀類此豈其所為瀟湘千變萬化久落<lb/>
人間亦楚山圖中之意也㑹稽韓滸懋遵書<lb/>
畫手自高前輩雲山正屬吾曹若謂瀟湘物色便合醉<lb/>
讀離騷籛後人端禮處和<lb/>
丘壑之士久寂寞則起朝市之念朝市之士久喧囂則<lb/>
<pb n="KR3h0045_WYG_011-29b"/>
懷丘壑之放古今之理一也余贊治丹丘雖環郛皆山<lb/>
可以拄頰而霞城雲嶼亦得駕言窮覽然塵纓冗牘所<lb/>
覊束終不能瑩心而醒目<lb/>
米西清所作瀟湘圖曲盡林阜烟波之勝遐想鷗鳥之<lb/>
樂良不可及紹興十五年三月二十日番陽洪适書<lb/>
元暉戲作横幅直造化苑巨然妙處開卷恍然如行下<lb/>
蜀栖霞烟雨中益重土思之念紹興丁夘三月壬午南<lb/>
豐曾惇題<lb/>
<pb n="KR3h0045_WYG_011-30a"/>
僕十五年前見此畫把玩不能去手今復開卷恍如夢<lb/>
寐不知老之將至云爾錢端禮書于東陽郡齋紹興五<lb/>
月十四日<lb/>
紹興庚午十一月二十日姑溪曹筠觀于平江余氏之<lb/>
西園<lb/>
昔陶隱君詩云山中何所有嶺上多白雲只可自怡悅<lb/>
不能持贈君<hi>一云寄君</hi>余深愛此詩屢用其韻跋與人袖卷<lb/>
漫書一二于此其一山氣最佳處卷舒晴晦雲心潛帝<lb/>
<pb n="KR3h0045_WYG_011-30b"/>
鄉者願作乘彼君其一與翟伯壽横披書其上云山中<lb/>
宰相有仙骨獨愛嶺頭生白雲壁張此畫定驚倒先請<lb/>
喚人扶着君紹興辛酉歲孟秋初八日過嘉禾獲再觀<lb/>
嬾拙老人米元暉書<lb/>
憶年十六時識達功於檇李後七年得詞場名第行卷<lb/>
贄謝諸公米老為兵部侍郎謁之之明日親袖啟口旅<lb/>
舍立須予出乃肻去轉眼三十四年二君久歸山丘予<lb/>
亦老矣觀此使人太息淳熙乙亥四月七日番陽洪邁<lb/>
<pb n="KR3h0045_WYG_011-31a"/>
景廬<lb/>
蔡天啓作米襄陽墓誌言元符初進其子所畫萬里長<lb/>
江圖時元暉年尚少其小筆已知名當世矣方此老無<lb/>
恙時諸公貴人求索者日填門不勝厭苦往往多令門<lb/>
下士效作而親識元暉二字於後嘗自言遇合作處渾<lb/>
然天成薦為之不復相似此卷寂寞簡短不過數筆而<lb/>
淺深濃淡姿態横生使人應接不暇蓋是其得意筆其<lb/>
自云畫蓋難得矧題識皆一時名勝之士終日把玩不<lb/>
<pb n="KR3h0045_WYG_011-31b"/>
能去手也淳熙辛丑二月中沐梁溪尤袤題<lb/>
水際天低崖遠山腰霧捲雲鋪擬喚松江小艇歸來好<lb/>
趂蓴鱸建袁說友起巖書于池陽郡齋<lb/>
太湖水入霅溪寒疊嶂連山幾萬般此景古今無盡藏<lb/>
總歸嬾拙一豪端籛後人聞詩書<lb/>
僕昔荆南游繫舟黄陵廟下遍江山風雨嘆古今詩人<lb/>
不能賦今觀米公山水覺瀟湘舊游隱然似夢紹興乙<lb/>
丑清明後兩日洛陽朱敦儒題<lb/>
<pb n="KR3h0045_WYG_011-32a"/>
淳熙乙亥仲夏廿八日新安朱熹觀于江東道院<lb/>
元暉作字作畫深得南宫筆法非特能繼其家聲亦不<lb/>
負山谷兩詩紹興<hi>一作熙</hi>丁夘壬午南豐曽惇觀于丹丘<lb/>
郡齋<lb/>
予嘗客毘陵一葦太湖舊矣去之六年風朝月夕每思<lb/>
怒濤裂山澄漪見雲夢寐間時一往焉觀此恍然所謂<lb/>
逃空谷而喜聞足音者紹興十七年三月廿二日鄱陽<lb/>
洪适書<lb/>
<pb n="KR3h0045_WYG_011-32b"/>
此畫為中朝第一誠可寳而愛也己巳仲夏錢端禮書<lb/>
元暉寫山水真態出人意表觀之者如登高臨遠有超<lb/>
出塵外之想紹興庚午十一月中浣日姑溪曹筠䟦<lb/>
米元章品題諸家山水得其妙處意謂皆未離筆墨畦<lb/>
逕晚乃出新意寫林巒間烟雲霧雨隂晴之變以為横<lb/>
披元暉蓋傳家法也温革叔皮父<lb/>
此軸紙墨俱不甚精而造微入妙乃爾使得好墨佳楮<lb/>
固當益竒善御者羊腸九折亦中和鑾之音端非虛語<lb/>
<pb n="KR3h0045_WYG_011-33a"/>
紹興丙子春仲三山林仰書<lb/>
東坡云論畫以形似見與兒童鄰觀元暉此軸則可以<lb/>
參公沽句之妙處和父<lb/>
于理圃于番城之西所謂蠙洲者江山横前烟雲吐吞<lb/>
晴陰朝暮千變萬態有景不能說也誰能起嬾拙老人<lb/>
於九京為我寫貌耶淳熙六年四月七日野處洪邁景<lb/>
廬書<lb/>
建陽崇安之間有大山横出峯巒特秀予嘗結茅其巔<lb/>
<pb n="KR3h0045_WYG_011-33b"/>
小平處每當晴晝白雲岔入牕牖間輙咫尺不可辯嘗<lb/>
題小詩云閒雲無四時散漫此山谷幸乏霖雨姿何妨<lb/>
媚幽獨下山累月每竊諷此詩未嘗不悵然自失今觀<lb/>
米公所為左侯戲作横卷隱隱舊題詩處似已在第三<lb/>
四峯間也又得并覽諸名勝舊題想像其人益深歎惜<lb/>
淳熙乙亥仲夏廿九日新安朱熹仲晦甫書于江東道<lb/>
院<lb/>
萬里江天杳靄一村烟樹微茫只欠孤篷聽雨恍如身<lb/>
<pb n="KR3h0045_WYG_011-34a"/>
在瀟湘　淡淡晴山横霧茫茫遠水平沙安得緑簑青<lb/>
笠往來泛宅浮家淳熙辛丑仲夏梁溪尤袤觀于秋浦<lb/>
予讀賈誼度湘水賦其言造托湘流之意悲矣恨未身<lb/>
到也今觀米公横卷而弔原思賈使人興懷愧無健筆<lb/>
以賦也淳熙辛丑三月上巳日建袁說友起巖父書于<lb/>
池陽清靜寮<lb/>
雨山晴山畫者易狀惟晴欲雨雨欲霽宿霧曉烟既泮<lb/>
復合景物昧昧時一出没于有無間難狀也此非墨妙<lb/>
<pb n="KR3h0045_WYG_011-34b"/>
天下意超物表者斷不能到故侍郎米公或得之必寳<lb/>
玩珍愛靳不與人而又戒其勿他與也淳熙辛丑秋八<lb/>
月吉籛後人聞詩子言書<lb/>
淳熙丁未旻天季月重陽前一日洙泗時佐季雄獲觀<lb/>
于蘄春郡齋<lb/>
　　　瀟湘圖考<lb/>
故宋兵部侍郎襄陽米公友仁元暉所畫瀟湘圖一卷<lb/>
其自題識凡兩見南渡後諸名勝跋語凡若干人而文<lb/>
<pb n="KR3h0045_WYG_011-35a"/>
公朱夫子手澤又先後出也此圖之末自署曰元暉戲<lb/>
作且有印文曰元暉其上一字與其父禮部公之字皆<lb/>
從此者蓋豫章黄太史嘗得此古玉印因命為侍郎字<lb/>
而以授之且作二絶句贈禮部以述此意今見山谷集<lb/>
中圖末有别紙侍郎前題自謂夜雨初霽曉烟既泮其<lb/>
狀類此蓋戲為瀟湘寫變化神竒之妙而不言題為何<lb/>
名或曰是即所謂楚山清曉圖者然卷内韓懋遵云元<lb/>
暉楚山清曉圖恨未見今觀此紙亦楚山圖中之一則<lb/>
<pb n="KR3h0045_WYG_011-35b"/>
是别有楚山清曉圖矣而洪文惠直書此卷曰米西清<lb/>
所作瀟湘圖則此固自謂瀟湘圖也又侍郎自謂京口<lb/>
翟伯壽昨豪奪余自秘著色袖卷盟于天而後不復力<lb/>
取歸者别卷也又自謂昨與吳傅朋蜀冷金箋作一幅<lb/>
比與達功遇知亦為伯壽奪去者又别卷也後題自謂<lb/>
用陶隱居韻作白雲詩其一與翟伯壽横披書其上者<lb/>
又别卷也前題不知年後題紹興辛酉過嘉禾再觀則<lb/>
紹興十一年赴召為兵部侍郎時至十五年以敷文閣<lb/>
<pb n="KR3h0045_WYG_011-36a"/>
待制提舉神祐觀奉朝請蓋高宗好米禮部書而侍郎<lb/>
得其家法故眷遇之厚如此伯壽名耆年參政汝文之<lb/>
子而邢恕外孫也此其人姓字在前後題屢見蓋知畫<lb/>
者哉傅朋名說其外大父王逢原逢原妻吳氏王荆公<lb/>
妻之女弟也逢原蚤死吳不嫁有遺腹女嫁吳思禮而<lb/>
生說即傅朋也以書名當世而元暉乃以書法作畫傅<lb/>
朋固知之矣然此卷不言為何人作乃曰比與達功相<lb/>
遇而諸跋語多言達功至朱夫子獨云米公所為左侯<lb/>
<pb n="KR3h0045_WYG_011-36b"/>
戲作横卷則其人蓋姓左氏而字達功也卷内謝伯思<lb/>
云達功下第後元暉作招隱圖洪文惠亦云憶年十六<lb/>
時識達功後七年得詞場名則達功固名進士矣凡諸<lb/>
跋語其人大抵皆可攷見<lb/>
關注字子東㑹稽人一曰錢唐人嘗為太學博士此題<lb/>
紹興五年則其登進士第時也<lb/>
謝伋字伯思一字景思上蔡參政克家之子以文名嘗<lb/>
為太常少卿<lb/>
<pb n="KR3h0045_WYG_011-37a"/>
錢端禮字處和嘗為婺州守此凡三題故其一云書于<lb/>
東陽郡齋其二特書紹興己巳則十九年也<lb/>
洪适字景伯番陽人忠宣公皓之長子乾道元年為右<lb/>
僕射諡文惠兩題皆在紹興十七年三月其一作十五<lb/>
年蓋七易損或妄填寫作五字耳是時通判台州十一<lb/>
月以言者罷去<lb/>
曽惇字谹父南豐右僕射布之孫也兩題皆紹興丁夘<lb/>
則十七年惇知台州與洪文惠不相能而文惠罷去時<lb/>
<pb n="KR3h0045_WYG_011-37b"/>
也惇嘗上詩秦檜稱為聖相故有台州之命<lb/>
朱敦儒字希直洛陽人以詩名此紹興乙丑則十五年<lb/>
也嘗仕為館職矣既告老去至二十五年秦檜孫塤欲<lb/>
學詩因薦以為鴻臚少卿<lb/>
曹筠姑孰人紹興二十五年殿中侍御史湯鵬舉言筠<lb/>
因檜薦為臺臣凡有所陳盡出于檜詔奪職罷祠此題<lb/>
紹興庚午則二十年也<lb/>
洪邁字景廬文惠弟也以博學宏辭賜第仕為翰林學<lb/>
<pb n="KR3h0045_WYG_011-38a"/>
士諡文敏兩題皆淳熙六年己亥是時閒居鄱城其一<lb/>
自署其姓名上曰野處者孝宗御書以賜者也<lb/>
尤袤字延之無錫人嘗侍光宗春坊官至禮部尚書諡<lb/>
文簡此凡兩題皆淳熙辛丑二月時通判池州故其一<lb/>
觀于秋浦辛丑者八年也<lb/>
袁說友字起巖建安人嘉泰三年由同知樞密為參知<lb/>
政事凡兩題其一書尤文簡辛丑題後云書于池陽郡<lb/>
齋其一云淳熙辛丑書于池陽清靜寮則自平江守赴<lb/>
<pb n="KR3h0045_WYG_011-38b"/>
召後為守時也<lb/>
錢聞詩字子言此不書姓但云籛後人者固錢氏也成<lb/>
都人嘗知南康軍與朱夫子交承此兩題皆在淳熙辛<lb/>
丑是歲三月朱夫子自南康東歸而此題在八月則子<lb/>
言已上任矣卷内錢端禮亦或云籛後人者子言弟也<lb/>
時佐字季雄魯人嘗為蘄州守此淳熙丁未書于蘄春<lb/>
郡齋則十四年也<lb/>
又有韓滸字懋遵㑹稽人林仰者三山人其字未聞温<lb/>
<pb n="KR3h0045_WYG_011-39a"/>
革者字叔皮不知何郡人云<lb/>
惟朱夫子手澤傑然特出為百世所尊仰前題但云淳<lb/>
熙己亥中夏廿八日新安朱熹觀于江東道院後題則<lb/>
自述其建安結茅處雲山之勝因記其舊題云閒雲無<lb/>
四時散漫此山谷幸乏霖雨姿何妨媚幽獨且言今見<lb/>
此卷隱隱舊題詩處似已在第三四峯其末所書年月<lb/>
姓名及所在書處皆與前題同但此為廿九日而姓名<lb/>
下仲晦父以雲谷記考前其地蓋即雲谷而結茅處即<lb/>
<pb n="KR3h0045_WYG_011-39b"/>
晦菴也己亥為淳熙六年自去歳差知南康軍辭不允<lb/>
是歲三月到任此題皆在五月乃到任後其月書于江<lb/>
東道院姑孰有郡齋曰江東道院而此自在南康也<lb/>
蓋嘗歴觀卷内年月紹興五年者趙忠簡張忠獻並相<lb/>
方欲恢復中原而岳武穆建功時也十一年者秦檜主<lb/>
和議構害武穆時也自是十數年間皆秦檜用事而國<lb/>
勢止于東南矣淳熙以來則在湯思退和議既成之後<lb/>
於是東南勢定而不復有志于中原矣又歴觀卷内人<lb/>
<pb n="KR3h0045_WYG_011-40a"/>
姓名曽惇曹筠皆諂事秦檜者固不足道而朱希真亦<lb/>
不免檜所起洪氏兄弟雖皆一時重望而亦嘗為湯思<lb/>
退門客不免沮張忠獻配享高廟之議若袁說友之參<lb/>
大政乃在韓侂胄禁偽學之日則其<hi>以下闕文</hi>
齊郡張紳觀于陳氏春草堂<lb/>
　　米元暉苕溪春曉圖<lb/>
米家名畫可誰論愛此苕溪春曉村五色昔經虹下貫<lb/>
百年俄與氣俱昏酒香春葉文魚出歌起滄浪白鳥喧<lb/>
<pb n="KR3h0045_WYG_011-40b"/>
料得意行隨遠近展圖思憇樹隂繁山隂胡隆成<lb/>
碧瀾堂下看漚波曽記蘭舟向曉過滿寺白雲春樹少<lb/>
兩溪微雨落花多蒲光暖泛烟光濕草氣濃兼水氣和<lb/>
欲向畫圖尋舊跡老懷無計奈愁何東吳楊基<lb/>
𣺌𣺌烟蕪漾曉波餘才叨祿每曽過揚帆估客凌晨少<lb/>
擊榜漁舟出浦多山寺雨晴雲氣黯溪亭風暖鳥聲和<lb/>
披圖好似蒼茫意景想前人奈遠何彭城劉敏次韻<lb/>
扁舟昔過江南道兩槳吳歌弄春曉野水蘭苕月欲低<lb/>
<pb n="KR3h0045_WYG_011-41a"/>
滄洲白蘋風不悄閣晴水氣盡㝠㝠破暝雞聲殊草草<lb/>
人烟蒼莽隔朝墟鷗夢微茫墮湖島輕花吹送客櫓遥<lb/>
羣鳥驚翻曙鐘早初陽忽露何處村曲折青林山寺小<lb/>
見圖歴歴舊所遊白髪摩挲媿幽討前身恐是杜牧之<lb/>
題詩解寫江南好陳川<lb/>
鐵冠峩峩霜滿面留得當時舊題卷畫圖猶見白虹垂<lb/>
詩句鸞翔共蛟篆不到吳興已十年夢魂長憶苕溪船<lb/>
好山好水寫不盡强似宣和十樣箋晴波蘸碧遙峰小<lb/>
<pb n="KR3h0045_WYG_011-41b"/>
翡翠雙飛魚在藻漚波亭上𢃄微醺只合身從此中老<lb/>
晴牕展玩憶當時恨不楊郎同見之興來且盡一杯酒<lb/>
坐上相看知是誰　僕之不到吳興者十年于兹矣忽<lb/>
一日繼中先生以米元暉所作苕溪春曉圖見示而孟<lb/>
載楊公嘗題一律于左詞工氣逸讀之不覺悵然也㑹<lb/>
稽馬弓亦効顰云<lb/>
夜聽溪上雨曉看溪上山雨遏山更佳尚在空濛間白<lb/>
雲掩疎鐘緑樹迷遠島居人想未起隔屋自啼鳥采菊<lb/>
<pb n="KR3h0045_WYG_011-42a"/>
寄遐趣挂笏遺世情悠然昔時意萬古同佳盟淡淡水<lb/>
容淨𡨕㝠花氣多而此清絶境忽聞漁者歌予亦慕隱<lb/>
淪巖栖夙云尚展圖因卧遊翹思碧蘿嶂龍泉生<lb/>
南宫米虎生朱方馳名畫史妙莫當墨雲翻空太陰黒<lb/>
功奪造化開微茫酒酣放筆情爛熳愛寫長林𢃄溪岸<lb/>
昆侖移來豪芒間數㸃浮青落天半鴨嘴灘頭沙浦通<lb/>
鯉魚浪颭苕花風山腰路險不可屐飛瀑倒挂青天虹<lb/>
我憶東游遡湘沔七十二峯長對面赤壁天高看洞庭<lb/>
<pb n="KR3h0045_WYG_011-42b"/>
一道澄波瀉秋練人生誰無丘壑懷可奈塵土覊長材<lb/>
子陵不遇劉文叔釣臺未必高雲臺展圖頗識舊行處<lb/>
彷彿微鐘隔烟樹荒盡菱租老未歸寄書欲問沙頭鷺<lb/>
　繼忠示予畫卷謂米南宫筆也予誦舊所題南宫雲<lb/>
山圖一詩繼忠善之俾書于圖左詩雖與畫意不合然<lb/>
畫亦可以形似求之哉因録于别紙以答繼忠之請云<lb/>
豫章蒲菴來復<lb/>
海岳菴前真鳯雛寫此春曉苕溪圖筆精墨妙淡無迹<lb/>
<pb n="KR3h0045_WYG_011-43a"/>
但見一幅雲糢糊千舒萬卷紙欲毛人家彷彿臨江臯<lb/>
市遠不知更幾㸃樹深似覺雞三號苕華流盡餘不月<lb/>
何處烟中棹歌發初疑只尺天蒼涼又道微茫水空濶<lb/>
鳯皇山下錢王孫載書泛宅來吳門題詩看畫足賔客<lb/>
長篇短章星斗繁百年耆舊竟淪落此圖去作他人物<lb/>
寳劍誰將土花蝕光射女牛寒不没飛墮王郎杏花圃<lb/>
開户得之喜欲舞卷中半是三吳人詩畫一時皆入神<lb/>
却笑桐村老迂牧匍匐後塵追絶躅吁嗟王郎且珍襲<lb/>
<pb n="KR3h0045_WYG_011-43b"/>
不拜猶當下長揖米家石丈誠難遇牧也徒狂惜無補<lb/>
五色天葩雨吾雨欲起元暉與之語　右一卷皆國初<lb/>
諸老為錢繼忠作粤百載而見之於王惟顒杏圃亭上<lb/>
為續貂者鼎也鼎生也晚慨前轍之不可追豈草草者<lb/>
所能逐逐其萬一哉惟顒新裝而餘紙瑩潔可愛聊為<lb/>
填空成化乙巳暮春桐村周鼎<lb/>
聞着米圖忙促展楮墨依微却難辨皴膚斷理慨塵畨<lb/>
渙跡漓蹤認餘前<hi>音翦</hi>想從潘谷試烟華惜法曽聞用之<lb/>
<pb n="KR3h0045_WYG_011-44a"/>
淺况是澄心體玉疏好事何時不舒卷傳流人代多輾<lb/>
轉物豈能司歲相衍請騐周宣告獵辭刻石恃存存尚<lb/>
鮮繼燭殘生九死後得見似人懽且勉或云標題少芾<lb/>
芾紹興條識朱猶湎君王法眼賞惟精此筆敢當當不<lb/>
㥏烟耶雲耶樹色暝洲兮渚兮水光泫眼中未足許清<lb/>
苕平峴衡沙或湘沔翠霓冉冉天蒼涼旗影迷空恍遊<lb/>
輦海岳遺靈已列仙我欲招之愧辭謇長洲沈周<lb/>
古今畫法凡幾變顧陸以來宜有傳紛紛衆史後何多<lb/>
<pb n="KR3h0045_WYG_011-44b"/>
丹青㸃染徒相絢澹然水墨誰所為直以霜毫付星硯<lb/>
謝家林下有清風虢國馬前還素面閒情逸韻覺翛翛<lb/>
豈似長安水邊見只今破紙蟬翼如一疋猶勝好東絹<lb/>
楚山清曉别有圖當年曽入宣和殿惜哉畫譜棄斯人<lb/>
正坐涪翁黨遭譴吁嗟此事亦區區姓名得失何須辨<lb/>
吳中故物存幾何近歲人家豪奪徧王郎乃獨能保斯<lb/>
寄我數回看不倦水遠真從天目山烟深難辨烏程縣<lb/>
怳然載我江南游案頭喜有春雲便吳寛<lb/>
<pb n="KR3h0045_WYG_011-45a"/>
　　米元暉畫題<lb/>
子雲以字為心畫非窮理者其語不能至是畫之為說<lb/>
亦心畫也　古莫非一世之英乃悉為此豈市井庸工<lb/>
所能曉開闢以來漢與六朝作山水者不復見于世惟<lb/>
右丞王摩詰古今獨步僕舊秘藏甚多既自悟丹青妙<lb/>
處觀其筆意但付一笑耳霄壤間所有瀟湘竒觀蓋如<lb/>
是也自古文人才士無不為世所<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>擠毁下石無足怪<lb/>
者百世之下方自有公論僕己酉歲避兵火于金壇繼<lb/>
<pb n="KR3h0045_WYG_011-45b"/>
至新昌隱君子蔣仲友館僕于邨舍者七閱月此畫非<lb/>
大貴人可得亦非大富者可求實一世之所共知因戲<lb/>
作小詩于畫云亂山深處是烟霞雨暗晴暉日夕佳要<lb/>
識先生曽到此故留戲筆在君家庚戌仲秋建炎紀歲<lb/>
初七日元暉<lb/>
紹興乙卯初夏十九日自溧陽來游苕州忽見此卷於<lb/>
李振叔家實予兒戲得意作也世人知予喜畫競欲得<lb/>
之尠有曉予所以為畫者非具頂門上慧眼者不足以<lb/>
<pb n="KR3h0045_WYG_011-46a"/>
識不可以古今畫家者流求之老境于世海中一髪毛<lb/>
事泊然無著染每靜室僧跌忘懷萬慮與碧虚寥廓同<lb/>
其流蕩焚生事折腰為米大非得已此卷慎勿與人<lb/>
　　揚補之四梅卷<lb/>
漸近青春試尋紅瓃經年疎隔小立風前恍然初見情<lb/>
如相識　為伊只欲顛狂猶自把芳心愛惜傳語東君<lb/>
乞憐愁寂不須要勒<lb/>
嫩蕋商量無窮幽思如對新粧粉靣微紅檀唇羞啓忍<lb/>
<pb n="KR3h0045_WYG_011-46b"/>
笑含香　休將春色包藏抵死地教人斷腸莫待開殘<lb/>
却隨明月走上回廊<lb/>
粉牆斜㙮被伊勾引不忘時霎一夜幽香惱人無寐可<lb/>
堪開市　曉來起看芳叢只怕裏危梢欲壓折向膽缾<lb/>
移歸芸閣休薫金鴨<lb/>
目斷南枝幾回吟繞長怨開遲雨浥風欺雪侵霜姑却<lb/>
恨離披　欲調商鼎如期可奈向騷人自悲賴有豪端<lb/>
幻成氷彩長似芳時　范端伯要予畫梅四枝一未開<lb/>
<pb n="KR3h0045_WYG_011-47a"/>
一欲開一盛開一將殘仍各賦詞一首畫可信筆詞難<lb/>
命意却之不從勉狥其請予舊有柳梢青十首亦因梅<lb/>
所作今再用此聲調蓋近時喜唱此曲故也端伯奕世<lb/>
勲臣之家了無膏梁氣味而胸次灑落筆端敏捷觀其<lb/>
好尚如許不問可知其人也要須亦作四篇共誇此畫<lb/>
庶幾衰朽之人託以俱不泯爾乾道元年七夕前一日<lb/>
癸丑丁丑人揚無咎補之書于豫章武寧僧舍<lb/>
　　　追和前韻<lb/>
<pb n="KR3h0045_WYG_011-47b"/>
懊恨春初飄零月下輕離輕隔重醞梨雲乍舒椒眼羞<lb/>
人曽識　已堪索笑廵簷早凖備憐憐惜惜莫是溪橋<lb/>
攙先開却試馳金勒　右未開<lb/>
姑射論量漸消氷雪重試梳粧欲吐芳心還羞素臉猶<lb/>
吝清香　此情到底難藏悄脉脉相思寸腸月轉更深<lb/>
淩寒等待更倚西廊　右欲開<lb/>
翠苔輕㙮南枝逗暖乍收微霎亂播繁花快張華宴繞<lb/>
花千帀　玉堂無限風流但只欠些兒雪壓任選一枝<lb/>
<pb n="KR3h0045_WYG_011-48a"/>
折歸相伴繡屏花鴨　右盛開<lb/>
瓊散殘枝㸃牕欵欵度竹遲遲欲訴芳情笛中曽聽畫<lb/>
裏重披　春移别樹相期漸老去何須苦悲人日酣春<lb/>
臉霞漬曉須記當時　右將殘　補之詞翰稱妙一代<lb/>
此卷尤佳其柳梢青四詞可以想像當時風致勉强續<lb/>
貂以貽好事丹丘柯九思書于雲容閣至正元年冬十<lb/>
有一月日南至也<lb/>
　　揚補之墨梅圖<lb/>
<pb n="KR3h0045_WYG_011-48b"/>
傲雪凌霜愛他梅蕋攙借春光步繞西湖興餘東閣可<lb/>
奈詩腸　娟娟月轉迴廊悄無處安排暗香一夜相思<lb/>
幾枝疎影落在寒牕<lb/>
雪艶烟痕又邀春色來到芳樽憶昨年時月移清影人<lb/>
立黄昏　一番幽思誰論但永夜空迷夢魂繞遍江南<lb/>
繚牆深院水郭山村<lb/>
茅舍疎籬半飄殘雪斜卧低枝可更相宜烟藏修竹月<lb/>
在寒溪　亭亭佇立移時判瘦損無妨為伊誰賦才情<lb/>
<pb n="KR3h0045_WYG_011-49a"/>
畫成幽思寫入新詩<lb/>
月墮霜飛隔牕疎瘦微見横枝不道寒香解隨𦍑管吹<lb/>
到簾幃　箇中風味誰知睡乍起烏雲任欹嚼蕋挼英<lb/>
淺顰低笑酒半醒時<lb/>
月轉牆東幾枝寒影一㸃香風清不成眠醉憑詩興起<lb/>
繞珍叢　平生秪箇情鍾漸老矣無愁可供最是難忘<lb/>
倚樓人在横笛聲<lb/>
玉骨氷肌為誰偏好特地相宜一叚風流廣平休賦和<lb/>
<pb n="KR3h0045_WYG_011-49b"/>
靖無詩　倚牕睡起春遲困無力菱花笑窺嚼蕋吹香<lb/>
眉心㸃字髩畔簪時<lb/>
為愛氷姿畫看不足吟看不足已恨春殘可堪雪裏飛<lb/>
英相逐　秪應標格孤高似羞對妖紅媚緑藏白收香<lb/>
放他桃李漫山麄俗<lb/>
水曲山傍寒梢冷蕋隱映修篁細細吹香疎疎沉影惱<lb/>
斷回腸　為誰駐馬横塘漫立盡烟村夕陽空裊吟鞭<lb/>
幾多詩句不入思量<lb/>
<pb n="KR3h0045_WYG_011-50a"/>
天賦風流想時宜稱着處清幽雪月光中烟溪影裏松<lb/>
竹梢頭　生憎人在高樓𦍑<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>怨驚催夢秋不道明朝<lb/>
半隨風雨半逐波流<lb/>
屋角牆隅占寛閒地種兩三株淡月微雲嫩寒清曉香<lb/>
徹庭除　羣芳欲比何如臞儒豈膏粱共途因事順心<lb/>
為花修史須紀中書　右栁梢青十首平生與梅有縁<lb/>
既畫之又賦之自樂如此不知觀者以為如何也然老<lb/>
境對花時一歌之豈欲投他人耳目非知音者不可以<lb/>
<pb n="KR3h0045_WYG_011-50b"/>
示也無咎<lb/>
余數年前因康節菴作墨梅曽題長句曰逃禪祖花光<lb/>
何其韻致之清麗閑菴紹逃禪何其蕭散之布置回觀<lb/>
玉靣而鼠須己自工夫欠精緻枝枝例作鹿角曲生意<lb/>
由來端若爾第傳正印有由自捨此的傳皆妄耳僧定<lb/>
花工枝則粗夢良意到花則未女中却有鮑夫人能守<lb/>
師繩不輕墜可憐聞名未識靣更有江西畢公濟季衡<lb/>
醜俗惡扎祖弊到雪篷濫觴矣所謂二王無臣法多少<lb/>
<pb n="KR3h0045_WYG_011-51a"/>
東鄰效西子此中有秘豈莫傳要以眼力求其㫖枝分<lb/>
三疊墨濃淡花有正背多般蕋須分七出蒂則三㸃眼<lb/>
名椒梢鼠尾夫君己自悟筌蹄曽說偈言吾亦贅誰家<lb/>
屛障得君畫更以吾詩疏其底此詩之作謂學梅江西<lb/>
止爾初不知禹功之能也今觀悟悅賢師所藏徐禹功<lb/>
之作蓋于諸人之外最得逃禪之體者惜於前未聞知<lb/>
後人吟更清豈可少之然禹功不自標名氏第曰辛酉<lb/>
人不知淳熙前辛酉或是慶元後辛酉也逃禪生于紹<lb/>
<pb n="KR3h0045_WYG_011-51b"/>
聖之丁丑没于乾道之己丑禹功云得之靣授受之法<lb/>
其淳熙辛丑人及逃禪之終已年八十八歲其何五六<lb/>
十年間愛尚如予未之知若人哉區區古今人物名氏<lb/>
不得彰聞者有矣片紙尺繒儻未敗腐知音者存于是<lb/>
重加三歎慧辯清對茶罷短燭未殘為書此寳祐丁巳<lb/>
孟夏甲子趙孟堅子固書于善住方丈之西室<lb/>
自識禹功所畫其年冬又識江右譚季蕭花頭畫如鮑<lb/>
安人亦工枝梢不清暢耳遠勝劉夢良也劉有名流落<lb/>
<pb n="KR3h0045_WYG_011-52a"/>
江湖間禹功季蕭得罕聞雖予前曽以詩述逃禪宗𣲖<lb/>
未及二君世間有藝學不得聞于人者何既哉丁丑冬<lb/>
望日子固又記<lb/>
牆角孤根株身纖小嬌羞無力蟹眼微紅粉容未露不<lb/>
禁春色待東君汩没芳姿漸迤邐檀心未折緩步回廊<lb/>
黄昏月淡那時相得至正戊子冬孟竹莊梅已蓓蕾因<lb/>
賦柳梢青詞而明遠適來索予作故寫梅就書之竹莊<lb/>
人吳瓘瑩之<lb/>
<pb n="KR3h0045_WYG_011-52b"/>
籬根玉瘦兩三枝為繞吟香夜不歸安得密林千畝月<lb/>
仰眠吹笛看花飛澹齋高儀父<lb/>
面目氷霜逃禪正𣲖只讓花光怪底徐卿為渠描貌縈<lb/>
損柔腸有誰步<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>長廊更折竹聲中吹細香酒半醒時<lb/>
雪晴寒夜月上西牕貞居<lb/>
墨戲之作蓋士大夫詞翰之餘適一時之興趣與夫評<lb/>
畫之流大有寥廊梅與竹自石室先生花光大士發揚<lb/>
妙用時所崇尚者衆逃禪老人變黒為白自成一家後<lb/>
<pb n="KR3h0045_WYG_011-53a"/>
人雖云祖述巧以形似流連忘返漸近評畫寫生務求<lb/>
逼真嘗觀陳簡齋墨梅詩云意足不求顔色似前身相<lb/>
馬九方臯此真知畫者也歴百年後唯彛齋先生有題<lb/>
已作云逃禪一𣲖流入浙西唯趙子固繼而嗣之又題<lb/>
云試欲自由又愆法度及守繩規齷齪無取武林唐明<lb/>
遠持子固梅求聯子固題識詩中備詳家數信乎古人<lb/>
之作命意豈苟然哉吾鄉達竹莊人得逃禪鼎中一臠<lb/>
咀之嚼之壓之飫之深有所得寫竹外一枝索拙作繼<lb/>
<pb n="KR3h0045_WYG_011-53b"/>
和余自弱歲遊于硯池嗜好成癖至老無倦年入從心<lb/>
極力不能追古人驥尾之萬一自笑東鄰之效顰醜矣<lb/>
莊子曰朝菌不知晦朔蟪蛄不知春秋豈可執氷寒而<lb/>
語夏虫者哉後之覽者得無誚焉至正八年冬十月梅<lb/>
花道人吳鎮仲圭<lb/>
逃禪親授寫梅法二百年來徐禹功竹外一枝清絶處<lb/>
孤山風雪夜濛濛　余之作梅聊自吟嘯豈在悅人心<lb/>
目適明逺求作冩一枝以贈之今置之禹功卷後何堪<lb/>
<pb n="KR3h0045_WYG_011-54a"/>
依附古人且云欲道其出處而圭翁己自序之何用贅<lb/>
疣故一詩以後題之吳瓘瑩之<lb/>
　　補之竹卷<lb/>
此筆視渭川千畝瀟湘萬竿則不為多然孤竹清風亦<lb/>
豈以多為貴哉補之寫梅極清作此君猶清進叔寳之<lb/>
野涉翁題<lb/>
碧眼綳兒呌横玉落月如盆照茅屋美人清夢斷梅花<lb/>
却寫相思在修竹至正甲辰七月望與張可觀觀于市<lb/>
<pb n="KR3h0045_WYG_011-54b"/>
涇别業因題以識顧阿瑛<lb/>
　　蕺山題扇圖詩卷<lb/>
老媪不識王右軍豈知六角寫云云婢羊他日能傳帖<lb/>
却喜官奴書練裙楊維禎<lb/>
蕺山老媪本無知恰值將軍乘興時竹扇一時光怪動<lb/>
莫教低價與元規熊夢祥<lb/>
題扇書裙亦偶然千年風致尚堪傳山陰道士能諳事<lb/>
只乞黄庭内外篇于立<lb/>
<pb n="KR3h0045_WYG_011-55a"/>
筆花閒落素紈雲掩暎芳衢老眼昏明日曉烟生曙色<lb/>
應憐不識右軍門李元珪<lb/>
偶然意適坐莓苔迅筆詩成嬾更栽一握生綃價十倍<lb/>
明朝老媪再應來盧震則<lb/>
蘭亭墨本摩挲盡老我愁書咄咄空一自蕺山題扇後<lb/>
千年誰復繼清風婁東生<lb/>
一自蘭亭飛筆後昭陵風雨夜如何當年老媪能知此<lb/>
扇出人間在價過張渥<lb/>
<pb n="KR3h0045_WYG_011-55b"/>
先大父農圃府君手錄東維子集遺其不肖孫鼎間<lb/>
見蕺山書扇一詩不肖幼不解所謂婢羊官奴等語也<lb/>
丁酉大父致政還因舉質之且曰讀前輩文字不特考<lb/>
見故實要識用意精詣處有詣論有法度也噫暮年人<lb/>
語自别歴歴在不肖耳今年甲寅鼎入吳宿陳石湖孟<lb/>
實所示觀此卷厥考介菴先生之所藏也東維詩其右<lb/>
熊豫章于匡廬姚婁東諸作次之展玩之餘得與孟實<lb/>
叔莊昆仲話農圃介菴二老遺事不覺撫卷作喟兩家<lb/>
<pb n="KR3h0045_WYG_011-56a"/>
手澤幸皆無恙為其後者尚慎之哉宣德九年十月望<lb/>
嘉禾周鼎在石湖思養堂識<lb/>
　　聽琴圖<lb/>
　　　劉松年真筆東原鑒定<lb/>
仙壇地老丹井渴塵世心死寒潭空先生不語對松竹<lb/>
陶寫天地歸絲桐復齋<lb/>
夷游夷游夷且愉滿堂哄耳洗箏竽游絲着地墮復起<lb/>
秋水涵珠有若無華屋風微春語燕荒城月落夜啼烏<lb/>
<pb n="KR3h0045_WYG_011-56b"/>
倩君莫鼓荆卿操自是秦嫗善鹿盧　此予聽大梁劉<lb/>
嘯客琴詩也句曲外史以為此詩聽頴師長篇弗能過<lb/>
之性初出此圖求題務要得識琴妙句故為書之㑹稽<lb/>
楊維禎<lb/>
裊烟石壁對孤桐與和長松瑟琴風不為野夫清兩耳<lb/>
為君留目送飛鴻方外張雨<lb/>
琴師傳得太古意聽琴之趣畫師傳昔聞善聽鍾期氏<lb/>
今見妙品劉松年東原杜瓊<lb/>
<pb n="KR3h0045_WYG_011-57a"/>
空看畫裏人不識琴中意何許度飛鴻秋聲滿天地有<lb/>
貞<lb/>
絃絙繭絲徽黄金一彈一曲清人心心涵太古長不老<lb/>
松風竹韻皆知音仁和夏時正<lb/>
耳聽不如心聽聰欲于絃上見飛鴻鐵厓仙子神游遠<lb/>
寫得無聲在有中嘉禾周鼎<lb/>
　　武夷九曲棹歌圖<lb/>
　第一曲　幔亭峰　三姑石　大王峰　真昇洞<lb/>
<pb n="KR3h0045_WYG_011-57b"/>
　　　　　仙畫鶴　投龍洞　换骨崖　漢祀壇<lb/>
　　　　　獅子峯<lb/>
武夷山上有仙靈山下流泉曲曲清欲識箇中竒絶處<lb/>
棹歌閒聽兩三聲晦菴先生<lb/>
一曲溪邊上釣船幔亭峯影醮晴川虹橋一斷無消息<lb/>
萬壑千崖鎖翠烟同上<lb/>
桃花認得釣魚船醉看歸來月滿川山鬼已磨蒼玉璧<lb/>
更留名字與風烟方秋崖<lb/>
<pb n="KR3h0045_WYG_011-58a"/>
一曲初篙上水船翠嵐蒼壁挾洄川綵幢幔屋今何在<lb/>
空有丹爐石鼎烟劉元剛<lb/>
山上風吹笙鶴聲山前人望翠雲屏蓬萊枉覓瑶池路<lb/>
不道人間有幔亭辛稼軒<lb/>
幔亭峰下汎仙船洞口璚華鎖翠烟一自魏王歸綘闕<lb/>
至今哀怨嶺頭猿白玉蟾<lb/>
　第二曲　觀音巖　車錢巖　煉丹爐<lb/>
　　　　　虎嘯巖　玉女峯　三杯石<lb/>
<pb n="KR3h0045_WYG_011-58b"/>
二曲亭亭玉女峯插花臨水為誰容道人不作陽臺夢<lb/>
興入前山翠幾重晦菴<lb/>
家在清溪第一峯誰牽薜荔採芙蓉漁歌未斷忽歸去<lb/>
翠壁一重雲一重秋厓<lb/>
二曲崚嶒三石峰當時秦女採芙蓉至今湯沐臨清泚<lb/>
不作巫山十二重元剛<lb/>
玉女峯前一棹歌烟鬟霧髻動清波游人去後楓林夜<lb/>
月滿空山可奈何稼軒<lb/>
<pb n="KR3h0045_WYG_011-59a"/>
山下于今幾代孫當時簫鼔寂無聞丹爐復爾生春草<lb/>
玉女峯前空白雲玉蟾<lb/>
昔年彫虎笑幽巖十里清風皺碧潭虎去巖空風自遠<lb/>
一林花雨落毶毶李剛<lb/>
　第三曲　架壑船　試劍石<lb/>
三曲君看架壑舩不知停棹幾何年桑田海水今如許<lb/>
泡沫風燈敢自憐晦菴<lb/>
仙人曽此醉觥船插向蒼崖不計年蕙悵夜寒聞鶴語<lb/>
<pb n="KR3h0045_WYG_011-59b"/>
人民城郭自堪憐秋厓<lb/>
三曲懸崖插匭船春秋八百又千年不知天地黄心木<lb/>
控鶴仙人肯汝憐元剛<lb/>
聞道仙人舊避秦愛隨流水一溪雲千崖望斷無尋處<lb/>
時有漁樵却見君稼軒<lb/>
仙船停棹架崖頭黄鶴歸來今幾秋滿洞桃花人不見<lb/>
一溪緑水為誰流玉蟾<lb/>
　第四曲　大藏巖　金雞巖　仙機巖　題詩巖<lb/>
<pb n="KR3h0045_WYG_011-60a"/>
四水東西兩石巖巖花垂露碧㲯毿金雞呌罷無人見<lb/>
月滿空山水滿潭晦菴<lb/>
宿雨留雲被半巖晴光飄散雪毿毿沾衣不濕骨毛冷<lb/>
下有老龍無底潭秋厓<lb/>
千丈江天翠壁高定誰狡獪插遺樵神仙萬里乘風去<lb/>
更渡槎枒箇樣橋稼軒<lb/>
萬頃秋光無着處滿潭清水瑩青銅金雞呌落山頭月<lb/>
漠漠寒烟䬃䬃風玉蟾<lb/>
<pb n="KR3h0045_WYG_011-60b"/>
四曲游人欵乃歌舊磯千古老漁蓑題詩巖下人來往<lb/>
春雨年年長緑莎蔡九峯<lb/>
　第五曲　鐵笛亭　晩對亭　精舍　　隱求齋<lb/>
　　　　　止宿寮　寒栖館　石門塢　仁智堂<lb/>
　　　　　觀善齋　釣磯　　茶竈　　大隱屛<lb/>
五曲山高雲氣深長時烟雨暗平林林間有客無人見<lb/>
欵乃聲中萬古心晦菴<lb/>
五曲雲厓有許深石門書屋着修林堂堂不冺清風在<lb/>
<pb n="KR3h0045_WYG_011-61a"/>
一片寒潭印我心元剛<lb/>
五曲溪流深復深數椽茅屋舊書林市朝山澤皆堪隱<lb/>
誰識先生出處心傅雍<lb/>
山頭有路接紅塵欲覓王孫試問津瞥向蒼厓高處見<lb/>
三三兩兩鏡中人稼軒<lb/>
聞道誰吹鐵笛聲石厓轟裂老龍驚當年人已服丹去<lb/>
千古荒亭秋草生玉蟾<lb/>
　第六曲　天柱峯　仙掌峯　仙浴堂　山門<lb/>
<pb n="KR3h0045_WYG_011-61b"/>
　　　　　響聲巖　瀑布　　陷石堂　仙跡巖<lb/>
六曲蒼屏遶碧灣茅茨終日掩柴關客來倚棹巖花落<lb/>
猿鳥不驚春意閑晦菴<lb/>
宛宛溪流叠九灣山猿時下鳥開關釣磯茶竈山中樂<lb/>
大隱屏邊日月閒韓元吉<lb/>
巨石亭亭缺齧多懸知千載也消磨人間正覓擎天柱<lb/>
無奈風吹雨打何稼軒<lb/>
仙掌峰前仙子家客來活水煮新茶主人遙指青烟裏<lb/>
<pb n="KR3h0045_WYG_011-62a"/>
瀑布懸崖剪雪花玉蟾<lb/>
危峯孤峭與天通猶有當時羽化蹤仙馭自隨鸞鶴去<lb/>
玉樓金鎖白雲封李綱<lb/>
　第七曲　鑄錢巖　觀山亭　石梯　　石臺<lb/>
　　　　　水澗　　漁艇　　一線天　遊仙溪<lb/>
七曲移舟上碧灣隱屏仙掌更回看却憐昨夜峯頭雨<lb/>
添得飛泉幾道寒晦菴<lb/>
雲氣藏山雪捲灘地靈不與俗人看一篙略借秋厓便<lb/>
<pb n="KR3h0045_WYG_011-62b"/>
九曲欲窮山雨寒秋厓<lb/>
七曲催船快上灘好山留與漫郎看經行雪瀑仙屏下<lb/>
恍記齋堂夜帳寒元剛<lb/>
自有山來幾許年千竒萬怪只依然試從精舍先生問<lb/>
定在包曦八卦前稼軒<lb/>
寂寂秋烟鎖碧灣往年此地有禪關水神移入龍宫去<lb/>
一夜風雷吼萬山玉蟾<lb/>
　第八曲　三層峰　鼓樓巖　廪石　　鐘摸石<lb/>
<pb n="KR3h0045_WYG_011-63a"/>
　　　　　鼔子峰　石碁盤<lb/>
八曲風烟勢欲開鼓樓巖下水縈迴莫言此處無佳景<lb/>
自是遊人不上來晦菴<lb/>
莫說水窮山勢開匆匆急棹酒船回溪山欲盡興無盡<lb/>
撑入白雲深處來秋厓<lb/>
八曲雲山歛復開長年倚棹立裵徊俄然聽得林間語<lb/>
知道新村貰酒來元剛<lb/>
山中有客帝王師日月吟詩在釣磯費盡烟霞供不足<lb/>
<pb n="KR3h0045_WYG_011-63b"/>
幾時西伯載將歸稼軒<lb/>
幾㸃沙鷗泛碧流蘆花兩岸暮雲愁鼓樓巖下一聲笛<lb/>
驚起梧桐飛起秋玉蟾<lb/>
　第九曲　新邨市　齊雲峯　毛竹洞<lb/>
九曲將窮眼豁然桑麻雨露見平川漁郎更覔桃源路<lb/>
除是人間别有天晦菴<lb/>
興窮九折更悠然棹轉船頭障去川留取洞中無盡意<lb/>
桃花水暖鱖魚天葉西澗<lb/>
<pb n="KR3h0045_WYG_011-64a"/>
九曲遙岑更鬱然板橋漁市引長川喚回白馬賔雲夢<lb/>
來看桑麻萬里天元剛<lb/>
行盡桑麻九曲天更尋佳處可留連如今歸棹疾於箭<lb/>
不似來時上水船稼軒<lb/>
山市晴嵐天作圍一村雞犬正殘暉稻田高下如碁局<lb/>
幾㸃鴉飛與鷺飛玉蟾<lb/>
　　　游武夷九曲記<lb/>
天下山川之名勝崖壑水石之秀而清竒者曰洞天凡<lb/>
<pb n="KR3h0045_WYG_011-64b"/>
三十又六而武夷九曲為之首予居林屋洞天之上故<lb/>
少好登涉嘗暮乎武夷之勝適元季兵起寰宇割裂者<lb/>
二十餘載故未遑如願皇明統一宿留歲月又二十又<lb/>
二年予始戴白曳杖入閩關遊九曲時洪武己巳冬十<lb/>
月也即其景信天下之竒觀世間之絶景宜神仙隱者<lb/>
之所居朱子蔡氏之所愛也於是㩦仙流倩篙人泛舟<lb/>
泝流酌酒詠棹歌左瞻右眺而風景滿目中峯之雄偉<lb/>
上方而四垂者曰慢亭陡絶而險峻上舒而下歛者曰<lb/>
<pb n="KR3h0045_WYG_011-65a"/>
大王峯樓閣參差臺閣高下而金碧相暎曰㑹仙觀此<lb/>
水之第一曲也觀音雲髻之昂霄玉女簪花而臨水二<lb/>
曲也舟駕懸崖試劍斷石三曲也夾水石壁金雞鳴晨<lb/>
大小二峯若佛藏之淩空四曲也山高雲深平林烟雨<lb/>
峯回而水轉鐵笛對景二亭之清麗精舍寒栖二館遺<lb/>
址釣磯茶竈界乎其中山至此而愈秀水至此而愈竒<lb/>
宜朱子所愛而卜築焉五曲也天柱仙掌突兀而立瀑<lb/>
布濺沬天姥留踪六曲也石梯石臺天開一線游仙之<lb/>
<pb n="KR3h0045_WYG_011-65b"/>
溪在焉七曲也鼓樓巖高三層峰起八曲也山勢兩開<lb/>
平川桑麻新村市齊雲峰清微宫乘駟橋咸在烟嵐中<lb/>
九曲也曲曲之間峭壁絶壑懸崖層巒飛嶠危磴磷磷<lb/>
然如罨畫如屏幛竒峰怪石幽岑崇岡森森然若瑶簪<lb/>
若玉笋態狀不一然皆蒼翠蓊鬱清潤秀㧞古木蘿藤<lb/>
野花山卉襍出其間水源自西來至此則縈迴屈曲盤<lb/>
旋轉折衝崖激石湛然其清琅然其聲望之或山合而<lb/>
水斷即之則崖開而水注九曲之間深則渟淺則奔寛<lb/>
<pb n="KR3h0045_WYG_011-66a"/>
則潴狹則注水從峽而行峰夾水而峙山水之中仙踪<lb/>
聖跡清風幽景莫能殫記既而夕陽在山篙人返棹予<lb/>
與仙流亦皆微醉天風泠然而月上東山之樹乃從而<lb/>
歌之曰山九折兮森球琳水九折兮調瑤琴兩儀秀結<lb/>
兮自開闢五行秀鍾兮古迨今幔為亭兮綵為屋雲裀<lb/>
霞褥兮月流金鶴鳴松端兮萬籟息清風泠然兮和玉<lb/>
音雲車龍駕兮青鸞導玉皇天姥兮來登臨宴曽孫兮<lb/>
良夜虹橋現兮秋隂彼神仙之美景予試游兮幽尋與<lb/>
<pb n="KR3h0045_WYG_011-66b"/>
仙流兮同醉樂世外之閒心又二年辛未冬十月既望<lb/>
又十日徐達左書于樵陽官舍<lb/>
建武夷山奠北東大王天柱最高峰三姑屹立疑瓊樹<lb/>
九曲長流宛玉虹瑤草琪花風雨外丹崖碧石霧烟中<lb/>
虎龍夜氣浮丹鼎鸞鶴春深繞綘宫船駕壑來仙久蛻<lb/>
幔為亭處世無踪洞天深廣從開闢喬嶽孤危接混融<lb/>
豈似桃源人跡絶由來花島客航通周王馳駿行應及<lb/>
宋代題宫事已隆觴詠好邀𤣥度共棹歌誰繼紫陽工<lb/>
<pb n="KR3h0045_WYG_011-67a"/>
神仙境域非塵界圖畫蒼茫興未窮臨川劉亷<hi>用鼎</hi>
亭亭大王峰壁立何嶄絶昔聞武夷君於兹蛻真骨鳯<lb/>
駕杳不還虹橋綵雲没惟餘崖際松年年挂秋月西甌<lb/>
馮回景淵<lb/>
我昔武夷山下過好山多向馬前看晴雲墮地晚不濕<lb/>
翠壁插天秋正寒巖下豈無仙子宅洞中亦有老龍蟠<lb/>
即今便欲歸林壑與子相逢别更難三山周斌質夫<lb/>
高節懐耿介芳情喜尋幽久作吳門隱今為武夷游嶔<lb/>
<pb n="KR3h0045_WYG_011-67b"/>
崟羣峯出汩潏九曲流傾觴對蕭洒撥棹任夷猶風髙<lb/>
隱屏冷木落平林秋慨彼絃誦地曠哉榛莽丘覽勝得<lb/>
仙迹景仰在前修沿洄興未已山月照蘭舟浚儀趙友<lb/>
士<hi>至道</hi>
經年不到武夷山風物依稀夢寐間仙樂漫聞空外奏<lb/>
酒船誰向月中灣琪花萬樹閒開落雲氣千峰自往還<lb/>
官舍題詩先奉寄相期他日共躋攀建安楊㳟<lb/>
憶昔扁舟訪武夷水光山色過峨眉寒流地轉三三曲<lb/>
<pb n="KR3h0045_WYG_011-68a"/>
翠岫天開六六竒勝槩丹青描不得仙靈今古孰周知<lb/>
隱君欲識無窮興細誦文公九曲詩建安葉季原<lb/>
武夷山下萬年宫九曲溪頭一棹通流水落花尋古道<lb/>
平林過雨見羣峯幔亭人去雲連壑華表仙歸月滿松<lb/>
正好相期問丹訣天風午夜客船東甌寧葉俊<lb/>
生平酷愛真山水老去清游入武夷托迹雲<hi>一作靈</hi>厓元<lb/>
有約重來猿鶴莫相疑建安蘇垶伯厚<lb/>
南州高士愛清竒倚櫂翩然入武夷雨過洞天龍去早<lb/>
<pb n="KR3h0045_WYG_011-68b"/>
雲生松表鶴歸遲虹橋駕壑通蓬島瑶草垂花拂翠微<lb/>
今日披圖増感慨何當載酒共追隨括蒼張思齊<lb/>
曾孫宴罷慢亭空清碧溪山入畫中擕酒幾回游九曲<lb/>
棹歌猶說紫陽翁建安葉銘<lb/>
徐君江海人雅有山林想遠游賦幽尋徘徊稅征鞅長<lb/>
揖虹橋仙飄飄欲偕往牽舟泝岸迴著屐縁厓上萬壑<lb/>
風泉清層巖玉花長綵鸞載玉笙隱隱遺清響幻迹杳<lb/>
難窮真源豁而敞永懐紫陽翁訢然契心賞隴西李鐸<lb/>
<pb n="KR3h0045_WYG_011-69a"/>
<hi>振道</hi>
七閩神仙之奥區武夷山水真絶竒層巒疊巘千萬狀<lb/>
波縈九曲寒光輝扁舟蕩漾放歌去異境森列蓬萊墟<lb/>
當時曾𤣥付遺蛻虹橋捲露迎朝曦回翔上下幔亭鶴<lb/>
雲松高處巢南枝樓臺遠近煥金碧巖崖瀑布飛無涯<lb/>
上界真人樂居此嶔崟峭絶嘗躋之考亭朱子曠世哲<lb/>
讀書卜築來於斯清時大才樂幽隱千古尚得留芳譽<lb/>
姑蘇徐君此行樂繪素記詠同襟期杖藜俛首賦歸去<lb/>
<pb n="KR3h0045_WYG_011-69b"/>
相逢建水江之涯我亦欲借麻姑鵬招邀猿鶴來相依<lb/>
乘風縹緲視寥廓月明夜過仙人居龍虎山人梁鵠<lb/>
武夷竒絶名天下詩客登臨感興多石壁雲霞開紫錦<lb/>
玉清樓觀倚星河幔亭不復開仙樂九曲誰能繼棹歌<lb/>
猶有紫陽遺構在蒼屏千古立嵳峩鉅鹿林熙仲雍<lb/>
武夷勝槩自<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>籛疊嶂層巒積翠烟古徑﨑嶇縁絶壁<lb/>
小涇盤折入通川大王山背松應老玉女峰頭花欲然<lb/>
丹竈臨流存古跡仙舟架壑是何年遊人醉坐三杯石<lb/>
<pb n="KR3h0045_WYG_011-70a"/>
神力遥開一線天藜杖鶡冠行樂處復疑九曲有遊仙<lb/>
樵川蕭子和<lb/>
九曲溪頭發棹歌青山環碧擁嵯峨洞中人去留丹竈<lb/>
雲外仙還振玉柯載酒幔亭秋興逸維舟盤石野情多<lb/>
畫圖遙想當時趣凖擬重來訪薜蘿隴右李裕彦容<lb/>
仙境由來異溪流九曲清水從天上落舟向石間行蕭<lb/>
洒一時興風流二子情翻思舊遊處仿彿棹歌聲樵士<lb/>
龍伯章<lb/>
<pb n="KR3h0045_WYG_011-70b"/>
幔亭仙境隔塵踪九曲峰巒縹緲中瑶草種雲翻夜月<lb/>
瓊花吹雪散秋風欲依樓閣經遊處疑是蓬萊第一宫<lb/>
為喜南州徐孺子畫圖傳寫意無窮諸生葉勝<lb/>
曽向幔亭居隱處當牕山色碧崚嶒四時嵐氣晴不倦<lb/>
九曲溪流秋更澄峭壁月明林鶴唳石潭雲沍雨龍興<lb/>
重游還憶知何日一度披圖感慨增學生李祐<lb/>
一曲溪流一棹歌幾回開卷幾吟哦幔亭月夜羣仙下<lb/>
玉洞春晴有客過巖畔丹爐猶伏火林端瀑布似懸河<lb/>
<pb n="KR3h0045_WYG_011-71a"/>
何時了却公家事竹杖芒鞋躡薜蘿徐濟<lb/>
曾聞武夷景未向武夷游清溪凡九曲曲曲是瀛州昔<lb/>
賢有遺宅喬木春森寂千古仰高風百年存故跡我欲<lb/>
往追尋烟花幾轉深棹歌何處發山水荅清音青城山<lb/>
中人王燧<lb/>
　<lb/>
　<lb/>
　<lb/>
<pb n="KR3h0045_WYG_011-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　趙氏鐵網珊瑚卷十一<lb/>
</p>
<p>
</p>
  </div>
</body>
</text>
</TEI>
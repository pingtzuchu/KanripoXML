<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>趙氏鐵網珊瑚卷九</head> <lb/>
    <p>
<pb n="KR3h0045_WYG_009-1a"/>
欽定四庫全書<lb/>
　趙氏鐵網珊瑚卷九<lb/>
　　　　　　　　　　　　明　趙琦美　編<lb/>
　　貞溪諸名勝詞翰<lb/>
晚契生方回記事謹呈宣召廣文内翰𤣥同尊契先生<lb/>
回仰止二十八年科名之舊一旦相逢餉之觴之不鄙<lb/>
其拙於文又從而繅藉之然未知燕石之非玉也令弟<lb/>
容齋歸首捧賜墨年相若似乎稱謂太謙已不敢當樂<lb/>
<pb n="KR3h0045_WYG_009-1b"/>
静先生守齋曹公盛德至善觀執事所述行狀老手無<lb/>
以復加矣俾效區區因獲託名不朽斯為至幸謹就誌<lb/>
銘令館客善顔書人抄呈恐有未當發下再改居竹令<lb/>
舅聞説在松江府與仇山村胥㑹今想錦還亦附羾數<lb/>
字居竹記石本已領中間三十而仕一句别有證據録<lb/>
去辨析一紙五條可以祛昧者之惑唐氏康樂堂記已<lb/>
寫與令弟容齋即日暑氣漸隆新厦塏爽末由尾燕雀<lb/>
賀成惟劇穹仰不備大徳二年四月二十四日回呈<lb/>
<pb n="KR3h0045_WYG_009-2a"/>
　張西巖用其名篆葢如何趙子昻北上金蓀璧書楷<lb/>
　亦可用而名位未孚囘飯客鄉人楊晉字昇之學顔<lb/>
　書粗進以貧依回命以資之書樂静先生誌銘頗整<lb/>
　巧可以布一端助其夏衣僭越僭越回又禀　桐江<lb/>
　集七冊附呈求敎到仙郡後所作朋友刋行詩不精<lb/>
　熟一笑回<lb/>
回恐悚頓首呈宣召翰林大學𤣥同先生伏惟執事與<lb/>
回年相若道同志合不宜太自謙屈以施於不肖捧雲<lb/>
<pb n="KR3h0045_WYG_009-2b"/>
朶承所以稱謂者非回所敢當也佳楮精筆妙墨鍾遒<lb/>
王勁定是書牕每事不苟而待之以誠光和舊所寄呈<lb/>
詩尤句句字字穏妥鏗鏘回逈在下風矣想像古貌而<lb/>
窺古人之心今之世鮮有並駕者也惠貺玉粒五囊不<lb/>
待作帖乞之而自至豈不滋感今觀居竹君記人與竹<lb/>
俱平安石刻再可搨一二見寄否即辰廣厦風薫乳燕<lb/>
日長綸巾羽扇徜徉琴書札翰之間仙去凡九萬里惟<lb/>
有欽企不備右謹具申呈大徳三年五月初一日回呈<lb/>
<pb n="KR3h0045_WYG_009-3a"/>
　　　寄賀𤣥同先生博士榮遷夀樂堂新居晩契生<lb/>
　　　紫陽方回頓首拜<lb/>
蓬萊五色海雲邊夀樂新堂戲綵前院宇捲簾通燕賀<lb/>
園林把酒聽鶯遷貌如司馬温公像耕有歐陽潁水田<lb/>
未用蒲輪到門外身心無事勝神仙<lb/>
道坦頓首拜復復孺茂材賢友兄屬者過松江遂得敘<lb/>
間闊殊慰渴思之懷匆匆還館舍倐又兼旬盛价来辱<lb/>
書開誦如對在城間時蒙喻作蓮舟詩亦嘗入思此題<lb/>
<pb n="KR3h0045_WYG_009-3b"/>
不易措筆兼日與諸小爾汝於此等清淨事漸致廢弛<lb/>
而㤀之矣待少間當為搜索立志齋記意不特此人還<lb/>
奉復不謹惟亮之不具李道坦敬復　小外甥以其弟<lb/>
病未來王厨續當與之言矣令舅雲西居竹及竹深師<lb/>
明伯兄㑹間千萬致意<lb/>
端莊肅奉書提學先生野處親家侍史獻嵗發春伏惟<lb/>
慈侍吉慶起居禔福端累承多幸冰雪中先生不逺數<lb/>
百里送閨秀令愛於敝邑俾邑中人嘉先生髙誼又嘉<lb/>
<pb n="KR3h0045_WYG_009-4a"/>
端之子非凡子也端累承多幸苐媿貧舍乏欵為慊耳<lb/>
自先生返櫂後宣子廿一日起程繼得信知廿六日入<lb/>
覲天顔愉懌仍領職備員而已次兒完送兄未回令愛<lb/>
有禮有法且安於貧素家庭之敎有自也因張彦翔行<lb/>
便欲附家書就擘楮伸謝喙萬一尊閫親家孺封荆拙<lb/>
附敬再四仲端尊舅入侍幸為道忱仲義先生渡江後<lb/>
未得消息春和尚惟萬萬以斯文自夀不備眷生張端<lb/>
莊肅奉書<lb/>
<pb n="KR3h0045_WYG_009-4b"/>
應庚頓首再拜復孺學士尊友兄文侍應庚日與兄相<lb/>
别貧不能以貨財為禮愚不敢贈人以言分袂之際豈<lb/>
勝怏怏間未久又辱先施其為愧感當何如從論近履<lb/>
安好且得淇澳諸公以契家相處此尤為斯文之喜雖<lb/>
稍有應酬日從事於詠歌亦一樂也下視終嵗兀兀者<lb/>
得無逕庭矣承寄懷一詩益見愛我不薄意雅不敢虛<lb/>
辱臨楮奉答與君相知最相憶春水東流春望深十年<lb/>
共坐燈火約兩地忽牽江海心日落曕烏誰屋上月明<lb/>
<pb n="KR3h0045_WYG_009-5a"/>
夢鶴故城隂蘼蕪滿地不可寄何以報此瓊瑤吟其餘<lb/>
篇章有暇續容和去求敎夀詩已達之老雲諸賢承流<lb/>
問一一語之矣或就有屬筆致敬者惡詩數首錄去葢<lb/>
為引玉張本併兾是正之益詩藁恃愛妄加選擇兄作<lb/>
大扺皆整麗可觀未易優劣納還惟衡鑑去取正始遺<lb/>
風同一目入㑹果育樂尊二先生幸道下忱令東屏立<lb/>
禮徴君雖不獲識茶次或能引名庶它日見兄免為生<lb/>
客却也盛价行速草草奉此乍逺時中萬萬珍重不宣<lb/>
<pb n="KR3h0045_WYG_009-5b"/>
立夏日應庚頓首再拜　兄所寄素菴書已達之矣苐<lb/>
此公方遭子夏之戚未遑答問知之<lb/>
　　　南金先生暮春過溪上僅獲一再聚首詰朝即<lb/>
　　　遂返櫂既數日乃辱貽書僕以世故牽掣因循<lb/>
　　　弗即具答早秋有興偶成四韻以寓故人之感<lb/>
　　　併謝不敏時辛卯七月二十二日也亨貞再拜<lb/>
桃花浪裏泊扁舟草草相逢恨莫留一自春風來折簡<lb/>
幾番夜月獨登樓塵蹤偃蹇長懷舊蓬髩蕭踈又見秋<lb/>
<pb n="KR3h0045_WYG_009-6a"/>
為謝故人安好在身閒不負逺公游<lb/>
　　　庚寅至日有懷南金兄嘗寫短句左便未寄併<lb/>
　　　附以達<lb/>
一從之子移家去久矣溪居絶賞音萬事無情空過眼<lb/>
三年不見轉關心春風綵筆新詩少夜雨青燈舊夢深<lb/>
今日柴門又冬至野梅花下獨沈吟<lb/>
　　　次寒食雅韻　　永頓首復菴學士賢姪<lb/>
郊原春色正丰茸藍酒榆羮引興濃寒食庖厨烟竈冷<lb/>
<pb n="KR3h0045_WYG_009-6b"/>
踏青巷陌翠簾重隨風細草無端綠著雨疎花為改容<lb/>
味道澄心方晏坐隔林孤起午時鐘<lb/>
　　　清明再用韻<lb/>
暮春一日雨花茸頓覺園林晴色濃幾箇沙鷗輕片片<lb/>
數行烟柳自重重學知老大終無補髮白今朝不改容<lb/>
正好出郊閒極目莫敎和恨聽疎鐘<lb/>
　　　奉題復孺屯田先生家世譜<lb/>
宋世衣冠户唐朝德澤門變遷支派異貧賤典刑存𤓰<lb/>
<pb n="KR3h0045_WYG_009-7a"/>
盛青雲合棠髙玉露繁蜜房蜂祝子香壘燕生孫誥䕶<lb/>
先生勅車留太守幡一家天與貴百世海涵恩日有團<lb/>
欒樂春多笑語温齒非論犬馬祭每課羔豚服任緦麻<lb/>
盡心期禮義敦公侯始必復忍忘諫臣村至正乙巳春<lb/>
三月清明日謹書於㝠鴻軒友生王逢頓首再拜<lb/>
　　　至正庚寅嵗予自呉門來客於貞溪曹聘君之<lb/>
　　　家始識其猶子邵君復孺每相與論文説詩則<lb/>
　　　亹亹忘疲以為相見之晚是以交雖淺而情甚<lb/>
<pb n="KR3h0045_WYG_009-7b"/>
　　　深跡雖疎而心則親非若湖海雲萍泛然相遭<lb/>
　　　者可同語也日昨過予瀼東寓舍出示其與友<lb/>
　　　人錢南金唱和詩清新可喜使人歎誦不能釋<lb/>
　　　手余因屬和二章一以紀湖山同游之樂次以<lb/>
　　　道平居相與之歡非敢與前作較優劣也幸與<lb/>
　　　令伯聘君同是正之勾吳申屠衡頓首再拜復<lb/>
　　　孺先生契兄吟几<lb/>
西湖曽憶共仙舟勝景娯人輒滯留金殿壓雲巖下寺<lb/>
<pb n="KR3h0045_WYG_009-8a"/>
青烟隔岸水邊樓逋仙塚在梅花老岳相祠荒草樹秋<lb/>
何日相期尋舊賞籃輿軋軋恣尋游<lb/>
客裏欣然逢合志載歌伐木有遺音掃除埃壒尋清事<lb/>
披豁襟懷見古心拄笏看山雲閣靜挑燈聽雨竹牕深<lb/>
相逢每愛多新句近日知君費苦吟至正十一年嵗在<lb/>
重光單閼建丑月不盡廿日早作試沈君寳筆書於瀼<lb/>
東之草堂<lb/>
　　　閏正月得復孺先生見敎去冬寄懷之詩謹次<lb/>
<pb n="KR3h0045_WYG_009-8b"/>
　　　韻奉答<lb/>
忽見新詩慰闊疎好懷憐爾獨思予無由横泖同垂釣<lb/>
依舊匡山借讀書自惜交情嗟老矣即今世事轉紛如<lb/>
西園寂寞梅花路腸斷春風處士廬應庚<lb/>
　　　向者令嗣逺歸慕藺之久深慰渴思故忘其固<lb/>
　　　陋輙賦鄙言方自愧赧繼承尊作悚懼無地僭<lb/>
　　　次前韻奉呈尚祈賜敎臨川晩學生邾堅肅呈<lb/>
　　　復菴先生侍次<lb/>
<pb n="KR3h0045_WYG_009-9a"/>
炎夏謁講席鶉火昏在午弗畏褦襶譏願接荆州語果<lb/>
如坐春風胸次包海宇孳孳素履勤力學不遑處令譽<lb/>
洽東州華藻擅南土久涉事物情即心慕巢許託言食<lb/>
肉鄙藜藿雜陳旅詎知形役拘安逸乃天與白眼曠流<lb/>
俗草澤傲軒組行方惬輿論所向無齟齬悵望紫芝歌<lb/>
引領復停佇揮掃動龍蛇制作中宫羽别墅横溪濱水<lb/>
竹得佳所願兹安樂窩童穉習尊俎村市接海隅吾民<lb/>
頗繁聚廣野富桑麻沃壤多稷黍令子恩例歸綵衣堂<lb/>
<pb n="KR3h0045_WYG_009-9b"/>
下舞蘭芽茁雙秀箕裘纘遺緒堅亦忝末學靜退居草<lb/>
莽一自走紅塵道路且修阻苦為薄官羈碌碌曷勝數<lb/>
早佩父師訓敢自踰規矩今幸覩儀刑沾溉斯亦溥海<lb/>
岳寓高深㣲言煩品叙<lb/>
　　　逺承佳作見寄足佩不遺故舊之高誼且知潁<lb/>
　　　上之樂不減吳中因次韻以答曲江居士錢惟<lb/>
　　　善上伯宣茂異賢契友<lb/>
遥聞新雨賦詩成異土相知得貴卿潁上民猶思漢德<lb/>
<pb n="KR3h0045_WYG_009-10a"/>
箕陰人笑避堯名虎牢西峙劎雙壁鰲極東浮杯四瀛<lb/>
何夕連牀一尊酒共談詩品與詩評<lb/>
　　　伯宣過澄懷樓相訪且錄昨㑹伯寅雙槐清集<lb/>
　　　之作以示因次韻見老懷之拳拳於伯寅者若<lb/>
　　　此并簡吾友循正提學諸佳子弟同千里一笑<lb/>
　　　耳鄉末惟善上<lb/>
風輪纔轉秋生座雲錦初張春滿缸賴有逺山横短幅<lb/>
恨無健筆運長杠白頭吟動今朝興金縷歌傳舊日腔<lb/>
<pb n="KR3h0045_WYG_009-10b"/>
留别有詩重有酒醉來剪燭話西牕<lb/>
　　　次韻伯宣茂材留别之作并錄寄循正提學諸<lb/>
　　　佳子弟一笑<lb/>
之子有行役殷勤别我吟夢歸淞水逺愁入潁川深移<lb/>
竹聽新雨采蓍求故簪人生聊復爾何必問升沈<lb/>
　　　聞伯寅欲邀予過雲錦小酌不果<lb/>
一聲漁唱起何處最堪聽我住水晶域子游雲錦亭過<lb/>
橋煩惠逺荷鍤笑劉伶明日嚴灘下維舟訪客星　明<lb/>
<pb n="KR3h0045_WYG_009-11a"/>
日聞松雨伯宣與伯寅過雲錦不得如願因賦一笑書<lb/>
於澄懷樓上曲江老人錢惟善上<lb/>
　　　次韻伯宣茂材同集於伯寅文學雙槐堂松雨<lb/>
　　　和上倡酬之作六月廿六日曲江老人錢惟善<lb/>
子從潁上歸南日袖有新詩錦不如故里猶存召伯樹<lb/>
清尊共醉夏侯居此行未許輕分袂他日無令數寄書<lb/>
早晩金雞下丹詔豈容老驥伏鹽車<lb/>
　　　詩送伯宣茂材還潁上曲江老人錢惟善<lb/>
<pb n="KR3h0045_WYG_009-11b"/>
到潁曽蒙逺寄詩爛然秋月共揚輝親安堂上書連榻<lb/>
弟殁軍前淚滿衣感慨又成千里别笑談已是十年違<lb/>
此囘莫戀西湖好應夢庭闈亟賦歸<lb/>
莫學青門舊種𤓰幸沾新化到天涯野隂春雨肥桑柘<lb/>
城動秋風急暮笳總是移居來潁水也勝遷客去長沙<lb/>
巢由忘世非吾事覇業惟懷仲父家<lb/>
　　　宣近獲曲江翁聚首者連日論詩接席聯牀樂<lb/>
　　　事無算苐恨賤跡僕僕又理北游之裝莫能久<lb/>
<pb n="KR3h0045_WYG_009-12a"/>
　　　陪言笑為深悵然耳瀕行漫爾五言一首為謝<lb/>
　　　併致留别之語云宣<lb/>
交託忘年好詩煩餞别吟老來才益贍道在世逾欽話<lb/>
舊因聯榻投閒偶盍簪看雲定相憶一札肻浮沈丙辰<lb/>
六月晦日在雙槐南軒寫<lb/>
　　　疎雨滿庭似報巖花之訊清風入座忽來玉樹<lb/>
　　　之章乃賡再歌庸復盛意亨貞頓首<lb/>
故園老樹碧成帷次第秋香發舊枝待得花開先折去<lb/>
<pb n="KR3h0045_WYG_009-12b"/>
煩君題作墨參差<lb/>
廣寒宫裏錦游帷招隠山中棘樹枝自是天香猶拍塞<lb/>
不堪人事日參差<lb/>
　　　曲江先生錄示元夕所壽伯翔翁之作且徴鄙<lb/>
　　　和是以賞音見許也其能無言以復盛意耶倚<lb/>
　　　韻信筆斐然成章惟諸大方家印可是望亨貞<lb/>
　　　再拜<lb/>
青袍朝士識貞元時論前修敎子孫綵筆自堪修五鳯<lb/>
<pb n="KR3h0045_WYG_009-13a"/>
黄金誰復購長門雨深燈火杯頻舉夢入池塘草漸繁<lb/>
兵後吳山春尚好鸎花應滿舊家園<lb/>
　　　追次前韻遙致翔翁親長彌髙之頌亨貞端拜<lb/>
晉代經今屢改元雲間二陸尚諸孫承平不改丘園隠<lb/>
為庶仍推徳澤門祖硯傳家終遺逺農書成帙更芟繁<lb/>
<hi>闕</hi>　　初度當元夕擬祝春齡<hi>闕</hi>　園<lb/>
　　　應庚頓首再拜復孺學士兄長文席應庚初六<lb/>
　　　日辱所惠書即訪便答謝而連雨弗果非敢略<lb/>
<pb n="KR3h0045_WYG_009-13b"/>
　　　耳甘州之寄尤見不鄙此時方塊坐南牖三復<lb/>
　　　來敎所謂况味彼此同也謾爾倚歌奉報不過<lb/>
　　　抒其鬱鬱附有近作一二首同上一笑夏至必<lb/>
　　　能錦還又圖晤盡兹草草不宣<lb/>
折蘭難寄還𣺌汀蒲烟思共依依甚簷花聽斷騷章歌<lb/>
罷此意誰知滿眼孤村流水腸斷去年時過端陽日重<lb/>
問歸期　同是天涯羇旅歎湘靈鼓瑟笑我全非九江<lb/>
風雨外有客澹忘歸正目𣺌騫情愁予又吳潮吹上竹<lb/>
<pb n="KR3h0045_WYG_009-14a"/>
枝詞西牕夜待剪燈深坐却話相思<lb/>
　　　水檻對雨<lb/>
緋榴開滿露井竹映琅玕瑩幔卷方池雨㣲㣲落飛簷<lb/>
影荷葢擎萬柄明粧靚浪破魚吹鏡翠禽並舞梅風乍<lb/>
起桃笙㣲帶新潤瀟湘舊夢喚我綠蓑歸興凭遍闌干<lb/>
暗自人<hi>闕</hi>夕陽移下清景<lb/>
　　　次韻雲西午日酒邊作<lb/>
連日雨隂天氣凉大喜午日散晴陽弱雲紛披薄崑阜<lb/>
<pb n="KR3h0045_WYG_009-14b"/>
新水汎溢映瀟湘山中草頭充藥裹江上酒思愛茶香<lb/>
回首天涯一懷古楚人何用我哀傷<lb/>
　　　復孺先生用仲參幕贊西江月韻作詞見敎讀<lb/>
　　　之情誼藹然數語之間而三十餘年交情世故<lb/>
　　　曲折備盡三復降歎僭爾步韻以謝尚冀改正<lb/>
　　　友弟錢應庚再拜<lb/>
徃事俄驚如夢白頭追感前時半生辛苦為吟詩詞筆<lb/>
輸君工致　世變俱成老大年來更覺衰遲通家欲結<lb/>
<pb n="KR3h0045_WYG_009-15a"/>
嵗寒期未必天工無意<lb/>
　　　僕一節從軍吳秀間近始謁告還家首辱素翁<lb/>
　　　老師叙勞兵後閒懷既又調奉草碧詞見遺以<lb/>
　　　識㑹合之意情文悃欵溢於言表惠至渥也輒<lb/>
　　　依芳韻庸寫下忱為先施之期謝云<lb/>
儒冠不解明韜略底處是生涯雲門約無端寄跡兵戈<lb/>
蕙帳荒寒怨秋鶴嵗暮且歸來情如昨　故人幾度傳<lb/>
心曽煩手削門外見仙槎須停泊老來嵗月無何乞與<lb/>
<pb n="KR3h0045_WYG_009-15b"/>
刀圭九還藥三島景長春尋真樂眷晚生邵亨貞頓<lb/>
首九拜<lb/>
　　　南金契兄始託交時與僕俱未弱冠今乃百年<lb/>
　　　過半矣暮景相從之樂世故牽掣迨今未遂兵<lb/>
　　　後避地溪濱復得旦暮握手慨前跡之易陳預<lb/>
　　　後期之可擬不能已於言也敬借前韻述懷如<lb/>
　　　左契弟邵亨貞再拜<lb/>
嵗寒歸計曾商略富貴與神仙辜前約儒冠已負平生<lb/>
<pb n="KR3h0045_WYG_009-16a"/>
不羡揚州去騎鶴蓬髩老風霜心如昨　惟應郢上髙<lb/>
才風斤慣削相見問行藏重評泊無情最是桑榆那得<lb/>
昌陽引年藥山水有清音同行樂柔兆涒灘子月十<lb/>
日書於小溪吟屋<lb/>
　　　亂後乍見故人情文浹甚老來共談徃事心緒<lb/>
　　　茫然再賡春草之詞以索寒梅之笑<lb/>
亂離避世無方略何處可尋幽湏期約桃源只在人間<lb/>
爭得身輕跨寥鶴空憶舊歡游成今昨　自憐兵後多<lb/>
<pb n="KR3h0045_WYG_009-16b"/>
愁吟肩頓削老病有孤舟難安泊殘年但願相依爾汝<lb/>
忘形縱狂藥白首待時清應無樂子月既望壬辰友<lb/>
弟亨貞書於小溪吟屋實南至前之五日也<lb/>
　　　復孺先生自軍中回予伯氏<hi>闕</hi>　　以識㑹合<lb/>
　　　之喜因次韻幸覽之友弟錢應庚再拜<lb/>
折衝尊俎談兵略還記五湖船烟波約東鄰有客歸來<lb/>
應訝山翁瘦如鶴問訊舊𤣥都今非昨　當年錦里依<lb/>
稀青山似削天地一蘧廬從栖泊西園長記前游乗興<lb/>
<pb n="KR3h0045_WYG_009-17a"/>
重來看闌藥白首友於情同憂樂<lb/>
　　　再韻以謝復孺友兄長亂後叙舊不覺重形於<lb/>
　　　言他日時平出此楮觀之當不忘此時之<hi>下闕</hi>
　　　應庚又拜<lb/>
故人胸次藏三畧鷗鷺小溪邊重尋約千門兵火蕭條<lb/>
回首華亭有歸鶴城郭是耶非傷前昨　相逢謾説新<lb/>
詩多君郢削隨分一枝安甘依泊書囊再覩雄文帷幄<lb/>
忠言似良藥擕手問何時承平樂子月長至前書於<lb/>
<pb n="KR3h0045_WYG_009-17b"/>
貞溪一枝安所<lb/>
　　　久不見復翁已劇懐想近到蒨水北山訪南<lb/>
　　　金獲覩所寄臺城路佳詞愈重其瞻企因用韻<lb/>
　　　留舍親書或可達左右欲翁見賤子惓惓之情<lb/>
　　　耳東郭姻末錢抱素稽首拜呈<lb/>
碧雲深凝遥天暮經年㕍書沈影雨散梅魂風醒草夢<lb/>
還見春回鄉井花明柳暝念賈篋香空謝池詩冷流水<lb/>
斜陽舊家那是舊風景　懷思横泖雅趣故人吟嘯裏<lb/>
<pb n="KR3h0045_WYG_009-18a"/>
得意酬領譜綴臺城緘傳倩水肯把俊游重省憑高倚<lb/>
逈縱老興猶濃不堪馳騁隔斷相思浦潮波萬頃<lb/>
　　　春草碧小詞併求斤正<lb/>
客牕閒理清商譜彈到斷膓聲傷今古自憐素髮無多<lb/>
猶記紋疏夜深語空剰舊時烟迷南浦　梨花燕子清<lb/>
明誰家院宇没箇好懷情杯慵舉天涯行李蕭蕭還是<lb/>
新<hi>闕</hi>老羇旅那更落花深紅如雨至正乙未春仲十<lb/>
又一日<lb/>
<pb n="KR3h0045_WYG_009-18b"/>
　　　寒食後雨軒獨坐因讀復孺先生臺城路佳詞<lb/>
　　　草草次韻以紀一時情景久不奉謝殊負吾故<lb/>
　　　人也併冀恕宥錢應庚拜<lb/>
一庭芳草閒春晝疎疎弄簾花影鼓子風喧苔痕雨濕<lb/>
還聴蛙聲鳴井沈吟坐暝正綺席杯空蕙爐烟冷老去<lb/>
無情好春不減舊芳景　天涯誰念倦旅閉門風雨意<lb/>
獨自禁領南浦歌長西堂夢逺往事不堪追省滄浪望<lb/>
逈記那日歸舟此懷猶騁莫倚危樓亂紅愁萬頃乙<lb/>
<pb n="KR3h0045_WYG_009-19a"/>
未清明后二日書於武塘寓舍<lb/>
　　　瓊林薛真人誄文<lb/>
開府神德君以神道設敎三數百輩往而有聞者惟閩<lb/>
之陳文學近古所謂博大真人哉文學供奉時落魄不<lb/>
羈以詩酒自汙歿久始贈真人號朝學士大夫述德表<lb/>
行未已也葢能薄聲利外形骸以文章道術相周旋未<lb/>
始出吾宗而已文學去世踰四十載彷彿其人得薛𤣥<lb/>
卿氏𤣥卿早侍神德君入有蓬萊道山之游從出有茂<lb/>
<pb n="KR3h0045_WYG_009-19b"/>
松清泉之怡悦視文學公差若有檢束至於翰墨跌宕<lb/>
詩酒淋漓白眼青天傲晲一世則未易以優劣論人當<lb/>
在逸品上矣今大宗師吳公以耆德重於朝凡執事者<lb/>
一一十十皆真人聲光赫奕非下士所敢仰而望且何<lb/>
以測而識之哉𤣥卿已矣論者獨以繼文學公異時或<lb/>
無用之用諸葛雖死尚能動𤣥卿其有不亡者在今已<lb/>
睹其兆是為𤣥卿誄不凡哉至正乙酉暮春之初句曲<lb/>
外史造首為章心逺書一通予將屢書之以識四海之<lb/>
<pb n="KR3h0045_WYG_009-20a"/>
公論如此非張雨私之而獨阿之也<lb/>
此予之狂言心逺乃棄於無用之所一展對間既重故<lb/>
人之思而一載之内雲嶠陳君以卑位往彦輔張君以<lb/>
際遇往獨存者𤣥卿耳雨為無用重識<lb/>
𤣥卿向留吳篤斯文契誼數相從已而還山中詩文日<lb/>
以精行業日以高且謂予曰今<hi>闕</hi>　璽書<hi>闕</hi>　往杭之<lb/>
佑聖觀子幸一來豈料𤣥卿遽歿於山中也鄭無用出<lb/>
杭人張伯雨所為之誄三讀其文而悲之若𤣥卿者方<lb/>
<pb n="KR3h0045_WYG_009-20b"/>
且於古之博大真人游於太㣲之上夫豈言語文字所<lb/>
能贊美也哉鄭元祐識<lb/>
　　　有元故薛君思永配倪夫人墓銘<lb/>
至正十年夏𤣥儒薛毅夫葬其太夫人倪氏於信之貴<lb/>
溪縣同耕原其友臨川危素方在史館屬其外兄桂孟<lb/>
書其世出言行欲來求銘居亡何汝潁盜起道路隔絶<lb/>
後一紀始克航海至京師以請於素不敢辭也案夫人<lb/>
諱端真姓倪氏其先在南唐時有信州雄石鎮鎮遏使<lb/>
<pb n="KR3h0045_WYG_009-21a"/>
官至銀青光祿大夫奉化軍開國侯父恕軒先生某母<lb/>
薛氏生至元二十七年八月時見北斗光燭於庭父母<lb/>
異之年十九歸同里薛君㫤思永其字也君之父晩有<lb/>
足疾不良於行扶掖起居供饋飲食必身先之父或謂<lb/>
之曰宜自讀書不煩爾也對曰奉親餘暇方是讀書之<lb/>
時上有大母夫人復從容曰妾當親為治具以養曾祖<lb/>
姑為學不可廢也君有父喪慟哭過哀人不忍聞懼傷<lb/>
大母之心既葬則哭於他室夫人開釋之終莫能止每<lb/>
<pb n="KR3h0045_WYG_009-21b"/>
見大母則歡然改容服除竟以憂遘疾卒曾祖姑方涕<lb/>
泣慮無以為葬夫人乃盡出嫁時衣服簪珥以為棺槨<lb/>
他日撫二子曰汝大父嘗窘於徭役亦不知遽至於貧<lb/>
唯日夜望汝成人以興吾家他日得從爾父於地下足<lb/>
矣哭幾至絶由是堅苦自持蠶桑紡績得繒布奉曽祖<lb/>
姑餘以資敎子之費子既長則又訓之曰人多言汝勤<lb/>
能鄉學使汝父及見之喜當何如輒嗚咽流涕曾祖姑<lb/>
喪伯祖姑議均財治具夫人請曰所積緇銖豫備之矣<lb/>
<pb n="KR3h0045_WYG_009-22a"/>
人尤以為難能歲時祭祀必躬視俎豆無違於禮至正<lb/>
八年十月戊辰得疾越五日戊申殁得年五十有九子<lb/>
男二毅夫其長也次餘祥先卒孫男一人薛氏之先亦<lb/>
仕南唐為司徒乃徙貴溪之漸步里五傳至宋朝奉郎<lb/>
尚書駕部員外郎上䕶軍昌弼又六傳至修職郎金溪<lb/>
縣丞玠君其曽孫也兩家俱著族云銘曰女婦之德由<lb/>
敎而明維薛暨倪世有簪纓婉婉令容訓戒是承爾行<lb/>
之孝爾莭之貞鬱鬱松栢原曰同耕為善之徵被厥雲<lb/>
<pb n="KR3h0045_WYG_009-22b"/>
仍　通奉大夫參知政事同知經筵事提調四方獻言<lb/>
詳定使司事臨川危素譔中奉大夫同知太常禮儀院<lb/>
事鄱陽周伯琦書<lb/>
　　　藏經銘<hi>有序</hi>
北斗道經一卷故太史清江范椁所書貴溪薛毅夫奉<lb/>
而藏諸禹穴承母命也母倪姓諱端真世大族生於至<lb/>
元之庚寅生之夕父母睹北斗光燭於庭故長而事斗<lb/>
極䖍日誦其經年十九歸薛昶氏昶早卒時甫三十孀<lb/>
<pb n="KR3h0045_WYG_009-23a"/>
已卓偉訓毅夫詩禮為名士毅夫一日過清江謁太史<lb/>
告以故太史為書經俾之歸遺母母得之喜回比夜夢<lb/>
汝執經我側今致此非偶然也吾百年後可藏諸名山<lb/>
慎勿忘暨毅夫大母喪乃上㑹稽詣禹穴藏經已而屬<lb/>
太史氏襄陽張翥為之銘銘曰禹陵之洞陽明虛中閟<lb/>
玉匱遁甲圖孰敢窺之神所徂有孝子毅精誠孚斗七<lb/>
宿經史椁書𤣥黓攝提月在如翥也作銘古作模歴厥<lb/>
世百文弗渝後有道者其徵且<lb/>
<pb n="KR3h0045_WYG_009-23b"/>
　鶴齋隠居浮海至京師為其母夫人請銘於中書參<lb/>
　政危君既得之復來吳謁予求篆題并以翰林承㫖<lb/>
　張君所作藏經銘求予古篆恐難其書賦三絕句以<lb/>
　請予嘉其篤孝即書以貽之仍次韻為答時至正癸<lb/>
　卯季春上吉也老友鄱陽周伯琦上<lb/>
蓼莪報德自難忘浮海飄然一葦航萬里得銘如見母<lb/>
何慚蛇蚓助餘光<lb/>
陜郊古句人爭誦義訓猶知敎一經慈範堂堂傳百世<lb/>
<pb n="KR3h0045_WYG_009-24a"/>
故應玉樹長階庭<lb/>
共望江東日暮雲呉門六載對殘春論文何日同尊酒<lb/>
但恐詩成泣鬼神是日書於寓館之交翠亭<lb/>
　　瑛公住持隆敎寺疏<lb/>
方外交<hi>闕</hi>
　兹審石室書記瑛公住持昌國州隆敎禪寺凡我與<lb/>
　交同詞勸<hi>闕</hi>
處西湖之上居多志同道合之朋歌白石之章遂有室<lb/>
<pb n="KR3h0045_WYG_009-24b"/>
邇人逺之歎第恐大瀛之小刹難淹名世之俊流石室<lb/>
長老禪師學識古今心忘物我江湖風雨飽飫諸方五<lb/>
味禪捧喝雷霆顯揚聖諦第一義掃石門文字之業傳<lb/>
潛子書記之燈鈯斧既已承當瓣香湏要著落望洋向<lb/>
若不難浮尊者之杯推波助瀾所當鼓烝徒之楫即騰<lb/>
闊步少慰交情開法筵演海潮音神龍拱聴向帝闕祝<lb/>
華封夀象教常隆至治元年十二月日疏松雪道人<lb/>
書<lb/>
<pb n="KR3h0045_WYG_009-25a"/>
　　　薌林居士㢘希貢　　山村逸民仇逺<lb/>
　　　北村老人湯炳龍　　巴西鄧文原<lb/>
　　　婺胡長孺　　　　　吳興趙孟頫<lb/>
　　　西秦張楧　　　　　楚龔璛<lb/>
　　　紫霞道士馬臻　　　長沙馮子振<lb/>
　　　燕山貫雲石　　　　吳張淵<lb/>
　　　句曲道士張嗣顯　　浦城張懋卿<lb/>
　　　𤣥覽道人王壽衍<lb/>
<pb n="KR3h0045_WYG_009-25b"/>
　　游仙詞卷<lb/>
　向嘗次韻信都趙君季文父游仙詞亡友虎林張君<lb/>
　伯雨父見而愛之亦嘗倚韻以屬和昆山清真觀道<lb/>
　士俞君復初伯雨愛友也寫所和詩以遺復初復初<lb/>
　今年冬欵予於吳郡之城南乞予寫昔所和合張君<lb/>
　之什併藏之江空歲晩朋友間能詩如伯雨寥寥絶<lb/>
　響因寫舊作不能不興感云耳今年至正二十年庚<lb/>
　子嵗之冬也遂昌鄭元祐明德父<lb/>
<pb n="KR3h0045_WYG_009-26a"/>
金碧樓臺瀛海東娉婷仙子下瑶空聖凡千古無窮事<lb/>
都在鸞笙一曲中<lb/>
藹藹身中三素雲朝暉出海共氤氲桃霞沐雨輕勻面<lb/>
柳浪含漪細織裙<lb/>
鳯麟洲上水烟分女伴同祠李少君㸃定易遷宫裏籍<lb/>
步虚擕手踏紅雲<lb/>
煌煌珠樹四時春樹影玲瓏月滿身理罷玉笙朝斗去<lb/>
就中誰是避秦人<lb/>
<pb n="KR3h0045_WYG_009-26b"/>
雲旗阿母降珠庭母為雙成欲授經塵世登真無要訣<lb/>
藥囊辛苦貯參苓<lb/>
才炊松屑飯胡麻又見蟠桃一度花不為靈姝工服食<lb/>
金盤那得棗如瓜<lb/>
窈窕溪真十二仙靈犀分水夜長然珠宫每按皇人筆<lb/>
㸃較青瑶第幾篇<lb/>
寳髻駢雲誰最髙花間行數舊栽桃笙洲月出星宫近<lb/>
騎著神魚舞翠濤<lb/>
<pb n="KR3h0045_WYG_009-27a"/>
紫皇親駕按寰瀛又見鯨波徹㡳清仙籍不能無謫降<lb/>
塵縁敢恨有虧成<lb/>
欲采靈芝敢後期游魚千里費尋師不因悟得長生著<lb/>
一局纔終未了棋<lb/>
　　　明德游仙詞十首用天柱山傳來依韻繼作雲<lb/>
　　　林道契者觀之亦足以自拔於埃壒矣雨上<lb/>
白玉之盤滄海東蒼蒼下視逺如空請看端正山河影<lb/>
不滿坳堂杯水中<lb/>
<pb n="KR3h0045_WYG_009-27b"/>
鴻寳枕函雲積叠芝臺爐火暖氤氲子能試喫青精飯<lb/>
我亦聊書白練裙<lb/>
夜久扶桑海色分珠宫望拜赤龍君洞庭未省君山在<lb/>
元是昆侖小朶雲<lb/>
藤蘿石上㝷長迹金粟圖中見小身抖搜幾重衣裓看<lb/>
情知不染散花人<lb/>
厭見霓裳舞廣庭罷看三十九章經道人腰著金雅觜<lb/>
自向松根洗茯苓<lb/>
<pb n="KR3h0045_WYG_009-28a"/>
左股清池足漚麻池中肥水是松花早知魏帝一丸藥<lb/>
肯信東門五色𤓰<lb/>
恥作深山服食仙伐毛洗髓固依然木蘭墜露研朱寫<lb/>
只寫南華秋水篇<lb/>
脚㡳琴生三尺鯉袖中阿母一雙桃别時勞動凌波韈<lb/>
爛月如銀曬夜濤<lb/>
眼中自小薄蓬瀛日月雙飛下始清玉几明牕塵彷彿<lb/>
定知草創大丹成<lb/>
<pb n="KR3h0045_WYG_009-28b"/>
玉格金科自有期赤城何待逺尋師壁梭也應為龍去<lb/>
樵斧如何只看棋丙戌四月廿日靈石山登善精舍寫<lb/>
銀濤萬里海雲東只泛靈槎上碧空仙女踏歌星影裏<lb/>
老龍吹笛浪花中<lb/>
金粟天高碧殿雲鏡中空影夜氤氲白鸞樹下三千女<lb/>
一色龍綃玉雪裙<lb/>
令威化鶴已千春華表歸來是後身城郭悲歌荒塜在<lb/>
到頭應愧學仙人<lb/>
<pb n="KR3h0045_WYG_009-29a"/>
白鶴下啄瑶草庭道士夜讀神農經問之長生有寳訣<lb/>
授以松根千歲苓<lb/>
溪水流香飯熟麻洞中千樹玉桃花金盤日日飛仙供<lb/>
勅賜安期海上𤓰<lb/>
鬱蕭臺上會羣仙龍燭飛光曉夜然玉殿歸來環珮冷<lb/>
白雲猶䕶古苔篇<lb/>
麟州宫殿五雲高夜赴瑶池宴碧桃借得仙人紅尾鳯<lb/>
月中飛影拂波濤<lb/>
<pb n="KR3h0045_WYG_009-29b"/>
鈞天按樂在蓬瀛手把芙蓉朝太淸一曲霓裳羽衣舞<lb/>
仙家只數董雙成<lb/>
長生誰解問佺期黄石空為孺子師何似山中閒日月<lb/>
松隂自了著殘棋游仙詩遂昌其最優乎貞居仙去不<lb/>
可復得清真俞君復初請予和之以繼二妙之後其知<lb/>
言乎昔揚雄作太𤣥曰後世有揚子雲必好之葢謂作<lb/>
者非難知者為難也復初舊有能詩聲予故喜之遂為<lb/>
賦此但不可與不知者言耳太原郭翼識<lb/>
<pb n="KR3h0045_WYG_009-30a"/>
　　　予㓜侍貞居張君清節吟詩寫字皆從漸摩中<lb/>
　　　來貞居已矣予方泊化宫超然有退隠志且辟<lb/>
　　　榖有驗偶過玉峯清真觀道士俞君出示貞居<lb/>
　　　所繼明德鄭先生游仙詞十首明德復書舊和<lb/>
　　　季文趙君倡句於卷上誦之使人毛骨翛爽予<lb/>
　　　雖不敏思貞居昔日之好而明德又吾老文伯<lb/>
　　　也敢不援筆續貂超然之士能無賞音時至正<lb/>
　　　辛丑夏六月初吉益易道人陸大本頓首<hi>徳中</hi>
<pb n="KR3h0045_WYG_009-30b"/>
昆侖之墟渤海東下見一壑涵虚空夜深印出千江月<lb/>
何處靈光恰正中<lb/>
秋水為神氣吐雲蘭田種出玉氤氳湘妃為我紉蘭佩<lb/>
雅稱青霞襞積裙<lb/>
每憶貞居語夜分深期仙迹寄茅君詩篇今落江湖手<lb/>
空向晴牕檢白雲<lb/>
𤣥圃蒼洲日日春含胎鍊骨漸身輕良宵㑹宴飛璚室<lb/>
回首清標惱殺人<lb/>
<pb n="KR3h0045_WYG_009-31a"/>
元命真人謁紫庭三晨授我蕋珠經不知世上長生藥<lb/>
歲歲松根珀化苓<lb/>
搔痒仙姑本姓麻羅家蕚綠女中花阿環空向劉郎拜<lb/>
不似孫鍾學種𤓰<lb/>
十洲麟鳯引瓊仙喙角連金曉夜然月底素琴調玉柱<lb/>
斷絃時續紫烟篇<lb/>
雲牕霧閣遇情高三度能偷幾箇桃欲把珊瑚都釣起<lb/>
六鼇海上駕雲濤<lb/>
<pb n="KR3h0045_WYG_009-31b"/>
蓬島方壺萬里瀛神仙骨格自然清翻然直到三清境<lb/>
辟穀元來是小成<lb/>
長生小訣問安期大道湏尋向上師一粒黍珠靈寳氣<lb/>
橘中只看二翁棋<lb/>
霞光閃閃五雲東樓觀巍巍照碧空忽報夜池催賜宴<lb/>
翠鸞飛景月明中<lb/>
縹緲仙山五色雲玉真飛佩度氤氳不應名字題仙籍<lb/>
猶著唐家舊賜裙<lb/>
<pb n="KR3h0045_WYG_009-32a"/>
一會仙凡兩地分雙雙條脱賜羊君如何窈窕巫山女<lb/>
只作襄王夢裏雲<lb/>
洞草巖花處處春壺中日月鏡中身颷輪飛度麟洲水<lb/>
知是仙班第一人<lb/>
松飄金粉落空庭石上清齋玩易經應笑世人工服食<lb/>
滿頭垂白采參苓<lb/>
塵寰擾擾事如麻恨我東風易落花阿母蟠桃才一熟<lb/>
人間幾度摘秋𤓰<lb/>
<pb n="KR3h0045_WYG_009-32b"/>
璚樓十二亞相連樓上仙姝笑粲然青鳥忽煩將逺意<lb/>
紫霞新寫寄來篇<lb/>
青童小隊鼓琅璈仙子酣歌詠碧桃下視人寰才洶洶<lb/>
紅塵如海漲波濤<lb/>
青鳥銜書降玉京芙蓉金掌露華清深宫無限情緣在<lb/>
不是神仙不易成<lb/>
漢武求仙或可期仙人誰可帝王師山河百二功成在<lb/>
不似松林一局棋至正庚子十二月望磧里釋淨圭書<lb/>
<pb n="KR3h0045_WYG_009-33a"/>
鸞書趣燕五城東下視星辰在半空行過瑶臺重回首<lb/>
玉清更在有無中<lb/>
虎豹耽耽守帝閽銀灣水氣曉氤氳石榴花下霓裳隊<lb/>
競染香雲製舞裙<lb/>
城闕芙蓉曉未分身騎金虎謁元君青童不道天家近<lb/>
笑指空中五色雲<lb/>
三十六宫宫内春囘頭却憶夢中身帶將一箇城南樹<lb/>
去謁仙家十八人　<hi>家一作班</hi>
<pb n="KR3h0045_WYG_009-33b"/>
飄飄天樂下珠庭又從麻姑降蔡經麟脯鳯脂皆可嚼<lb/>
長鑱何必斵松苓　<hi>鑱一作生</hi>
溪頭流水飯胡麻曾折璚林第一花欲識道人藏密處<lb/>
一壺天地小於𤓰<lb/>
不到麟洲五百年歸來風日尚依然穉龍化作雪衣女<lb/>
來問東華古玉篇<lb/>
春宴瑶池日景高烏紗巾上插仙桃長桑樹爛金鷄死<lb/>
一笑黄塵變海濤<lb/>
<pb n="KR3h0045_WYG_009-34a"/>
高駕飇車過大瀛神官報道褚三清新裁鵞管銀簧澀<lb/>
一曲𤣥雲鼓未成<lb/>
天府官曹夙有期金盤玉粟賜漁師一彈指頃天<hi>闕</hi>近<lb/>
始悟三生石上棋此予方外生俞善追和張外史小<lb/>
游仙詩一十解持稿來予小能加㸃讀至長桑樹爛金<lb/>
鷄死座客有遶牀三呌以為老鐵喉中語也又如一壺<lb/>
天地小於𤓰雖老鐵無以著筆矣故樂為之書至正癸<lb/>
卯春王正月上日鐵龍道人在玉山高處試奎章賜墨<lb/>
<pb n="KR3h0045_WYG_009-34b"/>
書<lb/>
曾訪雲英弱水東𤣥霜石臼滿如空只今身外都無物<lb/>
顛倒乾坤子夜中<lb/>
一碧桃花似白雲望中仙氣日氤氳雙成未脱烟霞習<lb/>
却染石榴為絳裙<lb/>
湖繞黄陵夜色分娟娟孤月照湘君夢中只説經行地<lb/>
今過陽臺不見雲<lb/>
九還丹就氣長春身外方知别有身裁涉凡塵便多欲<lb/>
<pb n="KR3h0045_WYG_009-35a"/>
文君莫怨白頭人<lb/>
風落長松子滿庭胎仙飛下䕶丹經世人來問三天事<lb/>
自傍雲根劚茯苓<lb/>
瑶簡璚文似白麻案頭手集雨來花中間盛説仙官去<lb/>
不似人間代及𤓰<lb/>
瑶池阿母宴璚仙玉齒微微笑囅然應笑有人思獻納<lb/>
退朝空檢白雲篇<lb/>
碧落風清鶴背髙髩花飛下武陵桃湘江亭上山如鳯<lb/>
<pb n="KR3h0045_WYG_009-35b"/>
想見仙王夜聴濤<lb/>
麻姑飛佩入方瀛三見蓬萊淺更清漢武不曾離五柞<lb/>
翼生毛羽幾時成<lb/>
樓船何負始皇期黄石曾為漢相師世有嬴劉莫相託<lb/>
商巖山下好圍棋<lb/>
西皇春宴百娉婷玉碧桃花滿洞扄自飲一杯璚屑露<lb/>
東風吹夢不曾醒<lb/>
銀河淡淡月輝輝洞草巖花夕露微笑蹋青鸞作龍馬<lb/>
<pb n="KR3h0045_WYG_009-36a"/>
九天凉動五銖衣<lb/>
雲幢烟節紫霞裾齊馭泠風集步虛若愛人間塵一㸃<lb/>
長門又屬漢相如<lb/>
雙成今是五雲仙得奏長書玉帝前天上星河春似海<lb/>
人間風雨夜如年至正壬寅春三月五日過崑山雨<lb/>
留清真觀主者俞復初出示句曲張外史遂昌鄭先生<lb/>
及郭義仲陸德中所和游仙詞誦再過神氣超然殆與<lb/>
諸游仙笞鸞鳯相下上碧寥間也因記憶早歲侍先君<lb/>
<pb n="KR3h0045_WYG_009-36b"/>
庫使在信州時嘗和郡經歴張率性游仙詞四首今廿<lb/>
年矣人事變遷城池墟莽雖欲如曩昔賡歌之樂不可<lb/>
得矧敢覬游仙樂之萬一者然句曲仙去矣而其詞存<lb/>
則出塵之句有足發予之清興是亦一樂也復初因徴<lb/>
次韻就書舊作於后冀來者同賞鑒云席㡌山人王逢<lb/>
　　　游仙賦<lb/>
夜景兮幽寥蓮漏兮迢迢仰桂魄之嬋娟兮覽榆星之<lb/>
光昭鬢髮颯以風生兮露花灑其橘裪縱神爽之飛馳<lb/>
<pb n="KR3h0045_WYG_009-37a"/>
兮恣九天之游遨予於是挈仙奈攜松醪挾偓佺之佳<lb/>
友兮拉喬晉之知交鳴赤玉之翠管兮吹鸞翼之叢簫<lb/>
駕八鸞之鏘鏘兮驂九鳯之飄飄凌太窽之虛柔兮羾<lb/>
天門之迢遥若乃予游目以盻睞兮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>玉京之龍蟠獰<lb/>
龍威鳯儼前後兮靈卉異石縈列乎其門予乃且游且<lb/>
詠再盤再桓會牛女於銀潢兮招仙娥於廣寒升霞步<lb/>
於八景兮覿天皇之璚顔凌紫氛之浩浩越金景之爛<lb/>
爛於戲噫此玉京之所以為神仙之居而形槩之勝又<lb/>
<pb n="KR3h0045_WYG_009-37b"/>
不可得而遍觀也方其上璚樓著雄文傾沆瀣開霞尊<lb/>
彼偓佺喬晉一笑而相語曰諳三敎以一貫之者君也<lb/>
獨不聞乎天何言哉四時行焉之載於石經者乎又豈<lb/>
不聞髙明配天悠久無疆之載於中庸者乎且天體之<lb/>
不言而治猶仙道之無為而成而天之所以黙運猶人<lb/>
心之所以經綸也今子違人寰憇高天驅豐隆御飛㢘<lb/>
載招摇之雲旗環華采之翠幨毨栖鶴之霜翎挽毒龍<lb/>
之蒼髯縱逸興之遄飛兮極良夜之游瞻是則吾友之<lb/>
<pb n="KR3h0045_WYG_009-38a"/>
致幸而有天道之不參耶予於是聞斯言也頓然悟廓<lb/>
然啓慨然而為之歌曰繄渾天夫悠悠兮渺萬頃之一<lb/>
碧括羣下而無言兮固真幾之嘿嘿凡纖滓不可得而<lb/>
留兮實上德之不德又歌曰嗟大道之無私兮得其真<lb/>
而故長人能同此真道兮寄悠久於無疆歌罷星翻漢<lb/>
迴殘月在樹鞭雲鳯以來歸而作游仙之賦歲甲辰十<lb/>
月既望霅川錢孤雲製<lb/>
　　方寸鐵<hi>錢逵篆</hi>
<pb n="KR3h0045_WYG_009-38b"/>
　　　方寸鐵志<lb/>
吳門朱珪氏師濮陽吳睿大小篆習既久盡悟石鼓嶧<lb/>
碑之法因喜為人刻印遇茅山張外史外史錫之名方<lb/>
寸鐵持以過錢塘訪予於吳山次舍求一言白其所謂<lb/>
方寸鐵者余笑曰余方鐵石心取乖於世而子又欲乖<lb/>
吾之乖乎雖然古之豪傑修巳治人者必自方寸鐵始<lb/>
黄金白玉可磨此鐵不可磨也予以是鐵印諸金玉銅<lb/>
銀犀象使佩之者皆無愧於是鐵外史氏心印之敎行<lb/>
<pb n="KR3h0045_WYG_009-39a"/>
矣吁豈直求工於刻畫無戾夫古制也哉今一妄男子<lb/>
釋蹻起閭巷取封侯印如斗大印咫尺書驅使帶申百<lb/>
十萬如金翅鴞逐百鳥無一敢後者金斗之權重矣哉<lb/>
吾不知果能為天子剪狂冦佐中興為生人開太平無<lb/>
愧於汝鐵否則徒以苟富貴不至腐尸滅名不已使得<lb/>
珪方寸鐵印斯可以䝉金斗而壽榮名矣珪或為今將<lb/>
軍刻符印其亦以是告之至正十九年七月八日李黼<lb/>
榜相甲進士今奉訓大夫江西等處儒學提舉會稽楊<lb/>
<pb n="KR3h0045_WYG_009-39b"/>
維禎志并書<lb/>
　　　方寸鐵銘<lb/>
婁東朱珪字伯盛工古篆籀文其於六書之義考之尤<lb/>
詳嘗以餘力刻印章則為吳中絶藝間游錢唐遇句曲<lb/>
張外史名之曰方寸鐵鐵以喻其能堅其志操期以進<lb/>
乎道亦若桑國僑志於鐵硯之鐵云雖然科斗書廢已<lb/>
久必以篆籀為師法漢𨽻而下不在論能復其古其庶<lb/>
幾朱君乎朱君與予相游從嘉其志操之日堅今年予<lb/>
<pb n="KR3h0045_WYG_009-40a"/>
來玉山中驗朱君之書法益有進是猶張旭悟公孫大<lb/>
娘之舞劍器也見其刻玉石如切泥則又若漆園氏誇<lb/>
庖丁解牛而得肯綮也張旭得於劍舞庖丁得於解牛<lb/>
吾知朱君得於書而悟外史方寸鐵之㫖矣遂述其事<lb/>
而為之銘銘曰聖人作人文開龍馬出滎圖來神農氏<lb/>
尚結繩民弗犯俗龎淳史蒼頡肇有制譬孳乳乃曰字<lb/>
越夏商歴周秦科斗廢篆籀臻漢而晉書變作唐風媮<lb/>
政日惡曰逮今邈寥寥事刻畫昆吾刀鍾鼎隳石鼓頽<lb/>
<pb n="KR3h0045_WYG_009-40b"/>
心太古婁朱珪至正庚子夏四月廿六日河南陸仁造<lb/>
　　　方寸鐵頌<lb/>
繄方寸鐵嫓昆吾刀游刃發硎妙契縱操六書奥㫖探<lb/>
賾捐勞史籀秦斯作則孔昭翔鸞翥鳯騰龍騫蛟為印<lb/>
為章珪璧麗霄文苑藝林世賴崇褒我頌匪私永言弗<lb/>
佻庚子八月十六日淮海秦約<lb/>
　　　方寸鐵詩<lb/>
朱君手持方寸鐵橅印能工漢篆文并剪分江龍噴月<lb/>
<pb n="KR3h0045_WYG_009-41a"/>
昆刀切玉鳯窺雲它年金馬湏承詔此日雕蟲試䇿<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>
老我八分方漫寫詩成亦足張吾軍至正辛丑八月朔<lb/>
平湖草堂寫隴右邾經上<lb/>
袖裏昆吾一寸鐵江南碑碣萬家文玉符金印雲臺將<lb/>
大篆煩君為勒勲雲間陸居仁<lb/>
十年兵興徧天下名山大澤罹野火野火燒盡秦漢碑<lb/>
咸陽鬼哭無人打故人吳睿業篆𨽻好古乃有如珪者<lb/>
妙刻金粟道人章尤精白描桃花馬金印徒聞大如斗<lb/>
<pb n="KR3h0045_WYG_009-41b"/>
零落當時建章瓦君不見黄山仙鶴伏靈芝北海文章<lb/>
長髙價武夷山樵者錢惟善題於海嘯軒<lb/>
　　　方寸鐵歌贈伯盛朱隠君<lb/>
人心何危患多岐方寸之鐵貴自持百鍊耿耿明秋暉<lb/>
彼柔繞指惟詭隨朱盛剛勁真吳兒法書鐵畫逼秦斯<lb/>
晴牕握管儼若思學成變法出愈竒鐵耕代筆如神錐<lb/>
用之切玉如切泥孤忠不愧月食時清便更賦梅花詞<lb/>
元祐黨碑我所非驢鳴犬吠我所嗤雕蟲小技同兒嬉<lb/>
<pb n="KR3h0045_WYG_009-42a"/>
屠龍妙割嗟奚為盛乎盛乎知不知北南車書復復來<lb/>
中興定勒磨崖碑大書深刻非子誰至正十二年歲次<lb/>
庚子夏六月初吉天台氏學者元鼎書於白蓮桂子軒<lb/>
　　　靜寄軒詩三首<lb/>
靜寄軒中無垢氛硯苔滋墨氣如雲匣藏數鈕秦朝印<lb/>
白玉蟠螭小篆文<lb/>
獨行應如魯獨居心同柳下孰云迂從敎隣女衣沾濕<lb/>
試問高人安穏無<lb/>
<pb n="KR3h0045_WYG_009-42b"/>
身似梅花樹下僧茶烟輕颺髩鬅鬙神清又似孤山鶴<lb/>
瘦骨伶仃絶愛憎雲林子<lb/>
　　謝氏石屏<lb/>
　　　巫峽雲濤石屏志<lb/>
按䕫州水經巫峽乃杜宇所鑿以通江水峽有三曰西<lb/>
曰巫曰歸袤七百里兩岸㳫嶂連崖隠天日至夏水漲<lb/>
沿泝阻絶舟人朝發白帝暮扺江陵歴一千二百里雖<lb/>
萬犇馬不踰其疾也春冬時素湍綠濤涵暉倒景絕巘<lb/>
<pb n="KR3h0045_WYG_009-43a"/>
懸崖飛洒瀑布稱為竒觀予生未入蜀徒於志籍慕其<lb/>
形勝之竒且吳江謝某氏出石屏一具文有峯十二雲<lb/>
影蔽虧如輕練厓根怪石如犬牙石罅濺波如馬駛余<lb/>
因命之曰巫峽雲濤某既受命遂謁海内名人作籀文<lb/>
書石之顔無幾何日又以志文請於予予因有所感也<lb/>
林中有地峽外無天此唐詩人語今全蜀形勝越在化<lb/>
外梯航隔截峽之所開者四千餘里雲濤盪激人虎相<lb/>
半予雖老弔古之心尚思見時平案山經勘水志登岷<lb/>
<pb n="KR3h0045_WYG_009-43b"/>
峨訪所謂巫山十二浮薄青雲杪者直造陽雲顛尋宋<lb/>
玉所賦之像回舟泊瞿塘口觀像馬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>釃酒江流歌坡<lb/>
仙灔澦辭某者亦能從予否果爾歸視屏文不在峽矣<lb/>
至正乙巳春三月十日會稽抱遺老人楊維禎在雲間<lb/>
小蓬臺試郭玘墨書<lb/>
　　　踏莎行賦巫峽雲濤<lb/>
雪練横空箭波崩岫女媧不補蒼㝠漏何年鑿破白雲<lb/>
根銀河倒瀉驚雷吼　羅帶分香瓊纖擎酒鎖魂桃葉<lb/>
<pb n="KR3h0045_WYG_009-44a"/>
烟江口當時樓上倚闌人如今恰似青山瘦吳興王國<lb/>
器<lb/>
煙外斜陽雲中逺岫翠眉輕補臙脂漏<hi>見南朝侍兒錄</hi>迴波都<lb/>
是斷腸聲斷膓更聽哀猿吼　暮雨凝愁朝雲滯酒餘<lb/>
懷遠寄湓江口世間木石本無情如何也似離人瘦七<lb/>
月之望曉起試筆用前韻同賦蘇大年<lb/>
石理庚庚有至文江濤鼓浪忽蒸雲鬼神不露雕鏤巧<lb/>
那得陰陽一線分遂昌鄭元祐<lb/>
<pb n="KR3h0045_WYG_009-44b"/>
巫山十二多雲雨暮暮朝朝怨神女江流峽束捲奔濤<lb/>
幾㸃芙蓉隔洲渚白雲自飛明月高黃牛灔澦爭雄豪<lb/>
峽口猶思弭征櫂霜寒夜聴驚猿號君家石屏何處得<lb/>
㝠𡨕造化春無迹却憐宋玉老多才望斷陽臺楚天碧<lb/>
河南陸仁<lb/>
木落清江帝子悲陽臺雲雨是何知哀猿啼到三更月<lb/>
猶憶巴人唱竹枝扶風馬文璧<lb/>
山青青兮欲雨谷窅窅兮生雲望楚臺兮何處歸將賦<lb/>
<pb n="KR3h0045_WYG_009-45a"/>
兮屏文吳僧景芳<hi>仲聯</hi>
謝家綠玉屏不琢龜甲形方若陟釐紙粉縹帶苔青秀<lb/>
深庚庚絶文理十二巫峯横隠起芙蓉照影立亭亭逺<lb/>
落巴江一江水素湍洶湧翻綠濤長風吹雲白月髙三<lb/>
峽瀑聲滿人耳箇中獨欠孤猿號胡僧謾有金壺汁洒<lb/>
向素縑圖不得女媧鍊石作五彩㸃染料應無此色此<lb/>
石産景由天工略假石人磨削功石色欲盡玉色起沉<lb/>
沉天碧涵清空君不聞大食貢石瑩如玉中有竒松四<lb/>
<pb n="KR3h0045_WYG_009-45b"/>
時緑六月涼風捲翠濤瑟瑟秋聲戰空屋又不聞楊家<lb/>
古屏刻水晶中有為雲之美人海綃衣裳為烟霧姓名<lb/>
自語非真真二物化去固已久價重隋珠難再有君家<lb/>
寳屏獨在世勿落忍人豪奪手我聞故人楊鐵仙束帶<lb/>
拜之如米顛起來發狂捉鐵筆醉墨寫入青瑶鐫何日<lb/>
乘舟上魚復喚取巴童唱巴曲更借丹丘粉墨屏對案<lb/>
巫山真面目予嘗徃震澤聞松陵謝氏伯仲賢而好<lb/>
事而予水仙之舟未得一造其所今髙君叔彬攜此卷<lb/>
<pb n="KR3h0045_WYG_009-46a"/>
至别業求題且知楊鐵厓亦到湖上由是益知其賢而<lb/>
好事故製長詩一篇寄題寳屏他日或飯君薔薇花下<lb/>
幸出此為張本云至正乙巳七月廿一日金粟道人顧<lb/>
阿瑛書於合溪别業<lb/>
　　　記巫峽雲濤石屏後<lb/>
右吳江謝氏家藏石屏一文為十二峯雲氣水勢浮薄<lb/>
鐵厓楊先生名曰巫峽雲濤并為志吾友髙彬氏以軸<lb/>
之縹者謁予言予嘗得耳目之所睹記有所謂川石屏<lb/>
<pb n="KR3h0045_WYG_009-46b"/>
者潔若素練左右木兩章枝榦參錯木身微紺一二采<lb/>
石坡陀際水右映帶逺岫若在天外絕類洪谷子筆客<lb/>
曰凡吾所見有若董北苑僧巨然陸道士者嘻扶輿清<lb/>
淑之氣被於物盤礴鬱積猶足以為文況形人而備萬<lb/>
物之理獨不能自文乎蜀故多美石九州之名山川寓<lb/>
形若此類者衆矣惟其不為賞鑒者所采往往不世見<lb/>
是石也遇其人而又假諸文以傳兹非其幸與石韞山<lb/>
川之文以之而凝巫陽終南廬阜可也或者以為若董<lb/>
<pb n="KR3h0045_WYG_009-47a"/>
若巨若陸者人假物乎物假人乎必有能辨之者會稽<lb/>
縣文學吳興錢震記<hi>字士修</hi>
　　無錫華氏貞節春草二卷<lb/>
　　　貞節堂記<lb/>
予昔忝朝蹟與修遼金宋三書見舊史所載忠臣孝子<lb/>
義夫節婦未嘗不起慕起敬玩繹再三然後筆之於冊<lb/>
唯恐或有缺遺葢以其有關於人倫風化也既成書乞<lb/>
謝而歸閒居里中有嘗與予同僚者前婺源州判官華<lb/>
<pb n="KR3h0045_WYG_009-47b"/>
君伯成偕其從子幼武過予問無恙外幼武拜且言曰<lb/>
幼武不天先子由都功德使司都事以疾謁告而歸卒<lb/>
於家時幼武年未及齓母陳甫廿有八銜哀茹痛勉畢<lb/>
喪事母撫幼武泣曰吾不幸喪吾良人幸而有子葆養<lb/>
而成就之俾不墜先業吾之願也其自誓如此後廿餘<lb/>
年始終一節鄉里亟稱之相與具其事於州若府州若<lb/>
府上之江浙丞相府風紀之司如所舉遂聞於朝至正<lb/>
二年二月命下旌其門曰貞節華婦陳氏之門里曰旌<lb/>
<pb n="KR3h0045_WYG_009-48a"/>
節里一日母謂幼武曰向也吾自誓時嘗指爾言是藐<lb/>
焉者其能有立乎指室廬田畝言是輪焉井焉者卒能<lb/>
守而不失乎指所樹桑與梓言吾獲與遺孤見其愈久<lb/>
而愈茂乎皆未可知矣不自意式克至于今日惟爾之<lb/>
身齒壯而嗣蕃吾抱孫焉爾宅爾田不廢且有衍桑之<lb/>
植加多梓之材益偉可不知所自哉庶幾念其始圖其<lb/>
終而父為不死矣幼武謹受敎退則以旌其門者名其<lb/>
堂曰貞節求學士大夫表章之今翰林侍講學士黄公<lb/>
<pb n="KR3h0045_WYG_009-48b"/>
溍辱為之銘獨未有記其事者今以季父獲奉周旋敢<lb/>
再拜以請予既嘉華婦之節幼武之孝重以伯成夙昔<lb/>
之好因不復辭考之西漢治郡有聲者非止一人其為<lb/>
政寛猛異施而同歸於治葢因時之宜而捄其弊焉潁<lb/>
川俗號難治其始也强宗大族相與為奸欺前二千石<lb/>
莫能制則為缿筩鉤距之術探其姦而窮治之既而朋<lb/>
黨化為敵仇而俗尚告訐矣於是繼之者病焉則為立<lb/>
學官導以禮讓而又詳其條敎人便安之最後黄霸至<lb/>
<pb n="KR3h0045_WYG_009-49a"/>
郡因其迹而大治其終也孝子弟弟貞婦順孫日以衆<lb/>
多郡守聲名聞於朝廷身蒙爵賞馴致大用列於史傳<lb/>
至今猶想望其風采嗚呼休哉無錫吳泰伯延州來季<lb/>
子恭讓之地也世道日趨時不古若缿筩鉤距無亦嘗<lb/>
為長民者累與令其民類無為之感制者誣陷斥訐習<lb/>
以成風政是以駁民益以難理此非為條敎興禮讓相<lb/>
帥以孝弟貞順之時耶方今重守令載筆者有待於良<lb/>
二千石久矣吾聞華婦貞節幼武亦為克孝甚矣有關<lb/>
<pb n="KR3h0045_WYG_009-49b"/>
於民風也誠有善勸導人如次公者焉必將自華氏母<lb/>
子始若夫母訓之嚴家道之正則幼武前所言信而有<lb/>
徵因以記斯堂併告夫今之長民者至正九年春正月<lb/>
望日嘉議大夫禮部尚書致仕干文傳記<lb/>
　注缿胡講切如𤬪可受投書筩今官受密事筩趙廣<lb/>
　漢守潁川為缿筩受吏投書其後民相告訐若今之<lb/>
　盛錢筩可入不可出者又廣漢善為鉤距鉤距者如<lb/>
　釣鉤之有距吞之則順吐之則逆使人入其術中而<lb/>
<pb n="KR3h0045_WYG_009-50a"/>
　不能出以鉤索其隠情也距鷄距也凡刃鋒倒刺皆<lb/>
　曰距亦作<graphic n="KR1993" url="https://raw.githubusercontent.com/kanripo/KR-Gaiji/master/images/KR1993.png" mimeType="image/png"/>鉅又酷吏傳投銗音胡江反義同而字<lb/>
　以金<lb/>
　　　貞節堂銘<hi>并序</hi>
節婦陳氏無錫華君子舉之室也子舉弱冠登畿未至<lb/>
立年而遽不祿節婦年甫二十有八自誓靡它今三十<lb/>
有五年矣節婦既老而子舉之遺孤幼武亦克自勵為<lb/>
佳士有司既表其門曰旌節之里幼武復扁其居曰貞<lb/>
<pb n="KR3h0045_WYG_009-50b"/>
節之堂徴銘於予葢凡可以顯其親者無不為也銘曰<lb/>
婦不二夫人道之常節至於苦亦何可長惟甘於節百<lb/>
年一日恒其德貞斯婦之吉行修於家匪靳人知扶善<lb/>
導民是在有司爰旌其門表於州里華榜大書彤管有<lb/>
煒化行俗美比屋可封罔俾柏舟専美國風我銘斯室<lb/>
光昭令譽壽考惟祺永保貞固前史官黄溍譔<lb/>
　　　貞節堂後記<lb/>
都功德使司都事無錫華君之室人陳氏年二十八喪<lb/>
<pb n="KR3h0045_WYG_009-51a"/>
都事君君殁更三十六寒暑而夫人亦已老矣至於是<lb/>
而都事君之資産薄者厚遺孤幼者壯孫且授室則夫<lb/>
人之老可知里父老以夫人之貞節至於是則可以暴<lb/>
著於天下矣乃悉其所見貞節之實言於有司有司為<lb/>
表其門曰貞節云下其事於無錫州州為表其門曰貞<lb/>
節云都事君少年有大志一旦捐妻子北上以才名見<lb/>
知諸公間當國家崇尚佛乘徼福受釐之時都功德司<lb/>
所由建職當奏事上前密邇清光其貴顯無難者顧乃<lb/>
<pb n="KR3h0045_WYG_009-51b"/>
抱病南歸無幾何而不祿方殁時有孤幼武裁六歳夫<lb/>
人之為女為婦皆大家能痛自刮磨富驕華既大族中<lb/>
表内外無慮百數人夫人哀死事生雖纎悉必中軌度<lb/>
敎其子使之循循雅飭委已於學夫人每帥婢媵𧖟績<lb/>
紉紡時節晝夜有恒式不少置幼武既長則時勸其母<lb/>
且少休夫人曰民勞則善心生季孫母吾師也幼武齒<lb/>
日長學日進思所以奉其母者無不至於是扁其室曰<lb/>
貞節堂嘉議大夫禮部尚書致仕干公為貞節堂記其<lb/>
<pb n="KR3h0045_WYG_009-52a"/>
於夫人潔白之懿行堅凝之苦節稱頌贊述葢已無乎<lb/>
不備然而幼武猶屬堂之後記於遂昌鄭元祐今夫馭<lb/>
車以行陸操舟以涉川其始也有兢慎之心無銜橛之<lb/>
患何往而非安坦之途及乎中道操者肆馭者倦而始<lb/>
有不虞矣故曰行百里者半九十今夫人之粹德懿行<lb/>
雖禀於天者使然要自都事君之殁三四十年之間終<lb/>
始一揆其於貞節固將照映今古幼武之於斯堂也每<lb/>
於嵗時率其親友奉觴再拜為夫人壽其驩欣悦懌之<lb/>
<pb n="KR3h0045_WYG_009-52b"/>
意上有以禆民風下有以範薄俗夫豈易易於言者所<lb/>
能既哉昔李文公傳髙愍女楊烈婦屬辭不愧史遷今<lb/>
公之記斯堂也何以異乎若夫後記之作則歐公之門<lb/>
有徐無黨在幼武字彦清至正九年春二月記<lb/>
　　　華氏貞節堂詩序<lb/>
華常之名族也貞節堂則華氏母陳夫人所居也華氏<lb/>
固名族至子舉尤雋茂明爽以薦舉受知武宗朝得出<lb/>
入宿衛左右未幾授功德使司都事又未幾以病告歸<lb/>
<pb n="KR3h0045_WYG_009-53a"/>
歸五月而卒得年二十有六陳夫人其配也夫人既畢<lb/>
喪遂矢死不忍棄華氏當都事君卒時夫人年甫二十<lb/>
八人皆難之夫人鞠躬盡瘁撫其六嵗孤幼武閔閔焉<lb/>
以望其成育其襁負女二人孳孳焉以待其長而勤勤<lb/>
焉以綜理其家事恒恐墜失以遺死者羞如是者凡二<lb/>
十年而志愈明操愈厲人愈信之不疑故其事得以白<lb/>
於官以轉聞於朝廷朝廷下有司表其門曰貞節幼武<lb/>
於是思有以昭寵光而怡慈顔爰作堂以事夫人而<lb/>
<pb n="KR3h0045_WYG_009-53b"/>
以其所以表其門者名之朝之名公卿與四方之賢士<lb/>
咸謂華氏有賢母子乃作貞節堂詩以稱道其事而屬<lb/>
序於祁祁謂詩之有繫於風化尚矣昔吾夫子取當代<lb/>
列國之詩而去取之苟有能守節服義以自著見者咸<lb/>
得收錄不在刪逸之數當是時周室雖微而先王之遺<lb/>
風餘澤尚存而未泯人心世道去三代盛時尚近而夫<lb/>
子乃拳拳焉於是乎取豈非其有繫於風化者大與去<lb/>
古愈逺人心之漓世道之降日益甚於此有人焉能為<lb/>
<pb n="KR3h0045_WYG_009-54a"/>
人所難為以暴白於世則士君子且將亟亟稱道以成<lb/>
其美而況乎有若陳夫人者以㷀㷀一婦人而能守志<lb/>
厲操保全終始使死者無憾於九泉生者有賴於永世<lb/>
夫豈非士君子之所宜嘉稱而樂道之者哉吾嘗觀世<lb/>
之人尚聲色事游燕治一亭一圃以自娯樂而好事者<lb/>
且巧飾游辭過為虛美以誇大之而況斯堂之美之實<lb/>
哉雖然詩之作不作於斯堂固無與焉然使善觀者於<lb/>
是而有感焉則羞惡是非之心油然以生而貞節之風<lb/>
<pb n="KR3h0045_WYG_009-54b"/>
可以次第而起夫豈非人心世道之所賴耶吾故以為<lb/>
斯堂之詩其所繫者大故為序之至正十有一年嵗在<lb/>
辛卯秋七月既望承務郎前江浙等處儒學副提舉茶<lb/>
陵李祁序<lb/>
　　　無錫華節母贊<lb/>
華婦陳氏早失所天被服斬衰寅奉几筵嵗歴三紀涕<lb/>
泣漣漣撫其遺孤保厥宅田哀動鄰里遵禮弗愆旌門<lb/>
著令徭役斯蠲相爾貞節壼範克全太史述贊百世其<lb/>
<pb n="KR3h0045_WYG_009-55a"/>
傳臨川危素<lb/>
　　　貞節堂詩<lb/>
清風被芳甸白日照華堂堂中有令母孤貞厲冰霜紅<lb/>
顔忽已萎白髮壽而康方伯陳懿範熙朝錫褒章凱風<lb/>
傷衛母柏舟誓共姜皇皇太史書千載同耿光宣城貢<lb/>
師泰<lb/>
　　　貞節篇<lb/>
齊姜爾勿譁衛姬爾勿諠屏爾妖以艶聽我貞節篇貞<lb/>
<pb n="KR3h0045_WYG_009-55b"/>
節出東南髙門矞雲連門上縣大字勅書下天邊門中<lb/>
建大宅堂宇何穹然幽窗疏而閒燠室靜且便琴瑟既<lb/>
不御絲麻仍在前嚴嚴白髮母膏沐久棄捐趨庭子若<lb/>
婦婦順子更賢愉顔奉甘㫖禮節能周全清晨具殽飡<lb/>
烹膾赤鯉鮮母乃太姬裔豐容比飛仙皇畿功德府夫<lb/>
子贊其權中道折比翼寒霜凛炎天臨河洗紅粧對日<lb/>
摘金鈿何以喻貞心南山石非堅嵗運忍推改於今三<lb/>
十年天道有顯報母壽名既傳作歌在京師庶以風八<lb/>
<pb n="KR3h0045_WYG_009-56a"/>
埏臨川曾堅<lb/>
髙堂南面錫山青華髮孀居自弱齡閨閫艱難懷苦節<lb/>
朝廷旌異播芳馨靈椿晩映流蘇幔萱草晴曛翡翠屏<lb/>
玉雪諸郎勤孝養坐隅猶著史官銘蘇塗金<lb/>
錫山有荼還可茹錫山有蘗誰云苦人生最苦定何如<lb/>
試聽我歌歌華母良人早嵗事君王可憐玉樹䬃凋傷<lb/>
春天淚灑梨花雨秋夜魂消蘭葉霜三十餘年真苦節<lb/>
兩髩青絲已成雪紫誥金花聖主頒華堂翠榜名郎揭<lb/>
<pb n="KR3h0045_WYG_009-56b"/>
共姜自誓古稱賢誰能為續柏舟篇何時升堂酌春酒<lb/>
載詠錫山為母壽楊鑄<lb/>
銀臺煙冷鏡鸞孤翠袖風寒竹色枯鳯侣去承天上詔<lb/>
麟兒猶是掌中珠渠渠已作舊梁棟井井寜虧昔豆區<lb/>
賴爾淮陽賢太守貞名得與古人俱晉安鄭元忠<lb/>
蓼莪廢已久南陔誰復論有美華君子扈從爰駿奔宫<lb/>
車蟄雷殷周廬列星分泛潦集秋雨霜風淡朝暾一朝<lb/>
忽遘疾首丘竟逡巡嗟哉未亡人號慕徹晨昏㷀㷀撫<lb/>
<pb n="KR3h0045_WYG_009-57a"/>
孤弱今者及抱孫清朝樹風聲貞節旌髙門髙門非所<lb/>
願將使薄俗敦流光弦上箭千載青史存吳壽仁<lb/>
喬木錫山陽髙門華氏堂卜鄰師孟母自誓比共姜桂<lb/>
樹春長好萱花晩更芳千年劉向傳竹帛有輝光浚儀<lb/>
趙賢<lb/>
　　　春草軒記<lb/>
華為毘陵望族都事君子舉初以才薦得宿衛武宗朝<lb/>
勤敏靖㳟著稱環列一命為功德使司都事居亾何告<lb/>
<pb n="KR3h0045_WYG_009-57b"/>
病南歸歸五月而卒年二十有六夫人陳長君二歲而<lb/>
寡一子幼武三嵗二女復幼迺自誓不再適屏膏沐躬<lb/>
饋祀其事舅姑盡敬養之孝其待姻族盡敦睦之愛其<lb/>
治家業盡艱難之勞使都事君之緒有引無替而是藐<lb/>
諸孤敎撫成立為賢子子復四孫皆嶄嶄知讀書歳時<lb/>
奉觴前為壽夫人神清氣強宴怡以樂州里父老相與<lb/>
歎美為狀其實有司以聞于朝後至元二年中書表其<lb/>
閭有司因名之曰旌節里嗚呼天於貞賢之報信必至<lb/>
<pb n="KR3h0045_WYG_009-58a"/>
此而後申之也惟幼武毎痛先人之早世其嗣續幾絶<lb/>
微夫人將無以至於今休迺構堂曰貞節軒曰春草堂<lb/>
則夫人居之軒則㓜武奉親之所周旋也於是翰林黄<lb/>
公晉卿為銘於堂顧謂是軒不可以無記來謁予文予<lb/>
觀夫天地之間芒然而生廡然而滋者唯草為多而為<lb/>
物固微也方其土膏脈發勾坼萌達孰非春陽之所育<lb/>
輝光之所被而一寸之心亦得夫天地之心以生則是<lb/>
草宜亦有報春暉之心矣彼葵藿之傾太陽君子謂其<lb/>
<pb n="KR3h0045_WYG_009-58b"/>
向之者誠而況人乎況於孝子慈孫乎昔孟東野發興<lb/>
于慈母之線游子之衣而致意於難將寸草心報得三<lb/>
春暉之語深得古風人之㫖讀是詩者感孝之心葢油<lb/>
然而生矣然以規游子可也今幼武家居奉母雍容軒<lb/>
中而猶有取于此則其報親之心無窮期也無窮期也<lb/>
心果止是乎哉必也孝子潔白如雅之白華使其身立<lb/>
其名揚其親顯所以期于幼武者又在乎此不既重且<lb/>
逺與幼武起謝曰然遂為之書幼武字彦清至正七年<lb/>
<pb n="KR3h0045_WYG_009-59a"/>
立夏日應奉翰林文字登仕郎同知制誥兼國史院編<lb/>
修官河東張翥記<lb/>
　　　春草軒詩序<lb/>
春草軒者梅里華幼武彦清奉母夫人之所也夫人陳<lb/>
姓歸華氏甫五年其父子舉入京為都功德使司都事<lb/>
以疾歸而卒夫人誓守志不移後廿年朝廷從有司請<lb/>
為表其宅里至是夫人年已逾五十矣其事具今翰林<lb/>
直學士黄公所為都事府君墓誌銘及國子博士張公<lb/>
<pb n="KR3h0045_WYG_009-59b"/>
所著軒記謙客幼武所知其本末益詳一日夫人生朝<lb/>
與宴席酒半幼武舉杯至余以酒酹地為余言幼武生<lb/>
六嵗而孤賴吾母至今日今吾兒四人長者年且十八<lb/>
矣今日安得不為吾母罄飲雖然吾又何以報吾母恩<lb/>
余聞之戚然感且歎曰貞哉華母賢哉幼武也既縉紳<lb/>
先生咸為詠歌其所謂春草軒者而幼武必欲得余文<lb/>
叙其所為作銘意余舊讀孟郊詩壯其詞意其為人甚偉<lb/>
而昌黎韓愈亟道其古貌古心至低頭拜東野若願交<lb/>
<pb n="KR3h0045_WYG_009-60a"/>
而不可得者然及觀遺史所譏棄置看花等語則其于<lb/>
榮名得失葢淺之為丈夫居一尉迺不克盡職或假設<lb/>
它吏分俸窘不自容又有如叢書所云者則注措施設<lb/>
宜與平生文翰若見稱于韓者不侔每令人惘惘至讀<lb/>
游子篇始得其所用心曰忠孝臣子之大節觀水有術<lb/>
必觀其瀾郊之於母如此其肻不忠於君而怠于官苟<lb/>
于得失也耶然則韓子非妄説人明甚而二書之言近<lb/>
誣矣嘗試詠其詩僅三數十字而慈母之恩人子之念<lb/>
<pb n="KR3h0045_WYG_009-60b"/>
逺而邇壹而至婉而不詘春陽百草天和周流出于人<lb/>
心之藹然不容自己者啓之一時而動乎百世雖金鑑<lb/>
竹函不足以寫其情殆所謂一唱三歎有遺音者軼凱<lb/>
風而出其右矣竊恐後之人弗之能繼也今幼武乃能<lb/>
朝夕于斯酒食饜飫之餘炯乎其中質諸神而無昧推<lb/>
此志也其事當出於忠孝不使少有咈于其親之心百<lb/>
行有原而會通在是葢有郊之譽而無其毁以今視古<lb/>
凡為之形於聲詩發於翰墨類非妄説人者已余素喜<lb/>
<pb n="KR3h0045_WYG_009-61a"/>
古樂府正以其得性情之真天機翕張浮慝不作用力<lb/>
少而感人多此古詩人之㫖趣僅存于千載之下者他<lb/>
日一有感觸客衣春草尚能為華氏賦之至正七年三<lb/>
月廿一日吳郡陳謙書<lb/>
　　　春暉美華孝子也<lb/>
陽春有暉物其是依何獨寸草春陽載輝菲菲芳草沐<lb/>
沐春陽德澤之漙寸草之長子之于母其恩莫大鞠育<lb/>
成人恩等覆載兒之出矣念兒衣單為縫為紉惟恐或<lb/>
<pb n="KR3h0045_WYG_009-61b"/>
寒是意之微孰為識者有唐詩人孟氏東野華彦清父<lb/>
奉其母儀春草名軒本乎孟詩嗟彦清父嘅親早寡奉<lb/>
母斯軒飲酒伐鼓有孫在膝有孫授室兒在母前諸孫<lb/>
林立母喜謂兒爾父殁時天髙地厚㷀㷀孤[婺-矛+牙]安知今<lb/>
日孫又抱子是皆爾父積慶有此兒聞母言悲喜盈襟<lb/>
歌我聲詩以慰母心遂昌鄭元祐<lb/>
　　　春草曲<lb/>
春風如水流春草生芳洲游子有逺志居人無别愁居<lb/>
<pb n="KR3h0045_WYG_009-62a"/>
人伊誰華氏子不出庭闈奉甘旨可憐游子萍相似春<lb/>
愁草綠萬千里兒衣母線春風吹春暉滿堂草菲菲游<lb/>
子歸來慈母喜階前鬭草爭兒戲余為太常博士歸田<lb/>
道出梁溪為彦清賦此于春草軒胡助<lb/>
　　　同胡太常賦春草軒辭<lb/>
春暉庭下春雲暖春草軒前草長短中有百嵗宜男花<lb/>
一色青蚨綴枝滿青蚨母子不斷恩草有靈芝生孝門<lb/>
春暉照人春不老芝草闌干芝有孫當時夢生芝草綠<lb/>
<pb n="KR3h0045_WYG_009-62b"/>
瓊圃琅玕栖别鵠孤兒日長草忘憂錦䙀䕶兒如䕶玉<lb/>
春菲菲草油油千金駿馬五花裘吁嗟兒兮無好游銅<lb/>
駝陌上春風愁草萋萋春杲杲游子歸來在逺道庭前<lb/>
何以報春暉身上青袍照春草㑹稽楊維禎<lb/>
　　　春草辭為華君彦清作<lb/>
當軒不栽花只種忘憂草栽花恐傷春草根草色年年<lb/>
為親好東方日出草霏霏堂上阿婆堂下兒兒來為壽<lb/>
阿婆喜何用逺游千萬里春草種易生春暉報難極不<lb/>
<pb n="KR3h0045_WYG_009-63a"/>
將春草報春暉且著春衣舞春日舞春日樂未央阿㜷<lb/>
壽隨春日長敎人愛殺雙蝴蝶嵗嵗飛來入畫堂臨海<lb/>
陳基<lb/>
　　　奉題彦清壽母之春草軒<lb/>
風月無邊家慶裏滿庭芳草綠芊綿謝家得句元非夢<lb/>
孟母遷鄰果爾賢沉橘井中香不斷樹萱堂北翠相連<lb/>
笑看書帶傳書種箇箇萊衣舞壽筵至正七年十二月<lb/>
旦梁溪道館書方外張雨<lb/>
<pb n="KR3h0045_WYG_009-63b"/>
　　　春草軒詩<lb/>
春草軒前好花柳華君奉母來飲酒吹笙伐皷歌嬋娟<lb/>
華君奉觴母長壽吁嗟世人皆有母華母苦辛世無有<lb/>
髫年來登君子堂縫紩衣裳事箕帚結褵而後五見春<lb/>
君子去為觀國賔尊章已老兒幼穉主張門户在一身<lb/>
星霜荏苒嵗華變君子歸來命如線文牕愁絶舞鏡鸞<lb/>
繡梁栖斷傳書燕晝日悲號夜飲泣萬感攻中百憂集<lb/>
忍哀茹痛強自持顧䕶孤兒到成立孤兒成立稱華君<lb/>
<pb n="KR3h0045_WYG_009-64a"/>
能詩能禮兼能文凊溫甘㫖具朝夕純孝之名鄉黨聞<lb/>
德音汪濊隆天咫桓表亭亭樹閭里從此鄉人謂華君<lb/>
不有此母無此子華君拳拳返哺情四顧世上丘山輕<lb/>
升堂日誦孟郊句開軒手題春草名春陽一日被百草<lb/>
大叢小叢顔色好華君願作芝與蘭披秀舒英發天藻<lb/>
芝為世瑞蘭國香採之擷之貢眀堂願言持此報春陽<lb/>
至正七年三月一日書於延陵驛舟汴段天祐<lb/>
春草何離離春陽何遲遲萬物沐膏澤百草獨光輝光<lb/>
<pb n="KR3h0045_WYG_009-64b"/>
輝被下土天公本無私男兒生身長大賢知母恩未報<lb/>
何用兒為何以報母手中線冬溫枕席夏揮扇永嘉李<lb/>
孝光<lb/>
母愛兒比瑶草百花枝頭春浩浩結綠縣黎總非寳朝<lb/>
居目前暮懷抱頃刻相違作憂惱兒兮勸爾無出游忍<lb/>
令母心日夜憂紉衣一針一度鉤針線不比心綢繆兒<lb/>
嬉鬬草拈春縷綠縟青葱不堪數楚人只解歌王孫萋<lb/>
萋乃有子母恩徂徠松淇園竹人生長生勝他木千年<lb/>
<pb n="KR3h0045_WYG_009-65a"/>
萬年春草綠右游子吟一首按古樂府有游子吟游子<lb/>
吟貞曜葢擬古而作彦清要予賦春草軒詩以實前序<lb/>
引中語輒為題此而不敢易舊題云作序後三年七月<lb/>
二十日謙書<lb/>
藿藿庭際草皜皜陽春輝淑氣播嘉澤勾萌悉榮滋𤣥<lb/>
化雖無言寸草心自知嘗恐霜露零春暉報無時願言<lb/>
慈母線永託游子衣衣線有零落母恩無終期<lb/>
築室在近郊開軒面平岡前榮列賔友中房鼓琴簧綵<lb/>
<pb n="KR3h0045_WYG_009-65b"/>
服及春日奉觴升華堂醴酒既嘉㮚肴蔬亦芬芳流景<lb/>
雖易邁春暉豈能忘竭此寸草心以慰母顔康永嘉髙<lb/>
明<lb/>
龍庭華母長壽考即所居軒種春草寸心初存天地間<lb/>
百葉未與風霜槁草之在山却甚小慈竹清隂䕶來好<lb/>
錦帷微動博山烟瑶池飛下西王鳥我嘗登堂拜母畢<lb/>
母言孀居二十七孝經論語親授兒好禮能詩見今日<lb/>
人生莫不知愛親君家歡樂難具陳烏鳶螻蟻方滿野<lb/>
<pb n="KR3h0045_WYG_009-66a"/>
膝前魚笋朝朝新客觴阿母母囑子有客有兒家不毁<lb/>
兒持壽觴客載歌白髮如新照谿水席㡌山人王逢敬<lb/>
題<lb/>
春院多綠芳延綿蔚如翦何以比繁蕤青絲染猶淺拂<lb/>
烟輕黛散綴露明珠泫時物正暄妍景光聿流轉親年<lb/>
當喜懼燕處貴愉惋益為樹叢萱憂來庶能遣楊鑄<lb/>
青藹浮江郭庭階草色芳晨暉窗自綠春雨屐生香弱<lb/>
蔓牽書帶脩莖矗劒鋩綿綿思道路惻惻念衣裳結搆<lb/>
<pb n="KR3h0045_WYG_009-66b"/>
懷東野安輿奏北堂豈須三釡養自可百憂忘地近延<lb/>
陵邑門旌孝子鄉殷勤張太史為播五雲章納新<lb/>
華軒結搆幾經春草色當軒嵗嵗新曉翠溟濛簾外雨<lb/>
暖香芬馥户間塵金杯飲後慈顔悦綵袖翻時樂意真<lb/>
為爾題詩倍惆悵天涯多少逺游人陳逺<lb/>
青陽播淑氣百卉生華滋光風一披拂藹藹浮雲暉幽<lb/>
芳澹露曉秀色含烟霏迺知造化心𤣥澤無停機伊人<lb/>
早失怙撫育仰母慈髙門賴扶植況復蕃孫枝清時表<lb/>
<pb n="KR3h0045_WYG_009-67a"/>
宅里巨扁揭華榱門軒俯平綠每懷貞曜詩念兹恩罔<lb/>
極欲報心無涯堂前樹萱草堂下羅斑衣願言勤愛日<lb/>
永與莊椿期京兆宇文公諒<lb/>
卷幔見芳草芊綿如綠雲庭階初過雨時復送餘薰晩<lb/>
酌映瑶席春衣迷綵文感兹㣲物意益得奏殷勤宣城<lb/>
貢師泰<lb/>
每誦游子吟長懷孟東野寸草媚春暉還如愛親者萊<lb/>
衣垂五采屢舞對幽芳搴簾窺秀色移履襲㣲香弱卉<lb/>
<pb n="KR3h0045_WYG_009-67b"/>
本無情猶能感滋植鞠育天地恩于人意何極嗟予違<lb/>
定省胡乃客天京念兹慈母線愧爾獨含情塗貞叔良<lb/>
髙軒麗春景密草暖含芳初葉苞新綠纎莖蔓紫纕垂<lb/>
風絢餘采襲霧散飛香何能自榮美無乃藉春陽但嗟<lb/>
有容質無以報恩光庶願承餘照不見委秋霜南陽謝<lb/>
理<lb/>
春風草色映池臺綵袖將車奉母來澹澹清暉沈几席<lb/>
霏霏翠霧裛尊罍晴萱更向堂陰樹慈竹還從石上栽<lb/>
<pb n="KR3h0045_WYG_009-68a"/>
羡爾長吟東野句天涯游子莫徘徊會稽韓文璵<lb/>
陽光麗羣植奕奕含春暉生長天地德寸心乃其微𦕈<lb/>
躬何為者父母養育之恩深其罔極欲報無窮涯堂中<lb/>
奉慈顔堂下舞綵衣堂前生意足春草長萋萋悠哉孝<lb/>
子心百嵗終不移王餘慶<lb/>
母恩浩蕩似春暉孝子心同寸草㣲軒上仍題東野句<lb/>
階前時舞老萊衣光風晝轉萱花合翠藹朝凝玉樹依<lb/>
嗟我京華成久客歸心正爾念庭闈合肥黄師憲<lb/>
<pb n="KR3h0045_WYG_009-68b"/>
草有一寸心人有方寸地華君名其軒中有無盡意陽<lb/>
和遍九垓草舞春風翠大視同一仁與我復何異情性<lb/>
本天然孝子心不匱願將華子誠永錫及爾類古燕督<lb/>
亢閻相如題<lb/>
　　昆山水節婦詩卷<lb/>
　　　節婦傳<lb/>
節婦李名惠蘇之昆邑人水德之妻也幼専靜不妄言<lb/>
笑聞女以貞烈著行者則欣然慕之年十九而嫁嫁二<lb/>
<pb n="KR3h0045_WYG_009-69a"/>
年而寡即屏去繁飾誓死以守義服闋里人爭以禮聘<lb/>
者至十數不為之變媒氏則以言動之曰夫人年少而<lb/>
無子其如衰老無托何節婦毅然曰是誠何言夫天也<lb/>
天可二乎夫不夀子無有命也吾知守義而已安知其<lb/>
他若亟去無汙我遂引繩自經頼有姊䕶之得不死聘<lb/>
者遂止洪武癸丑其宗以事繫京獄同産當連坐邑吏<lb/>
之任事者以勢要之曰若適人則可存李氏後不然俱<lb/>
蹈禍無為也節婦忿曰若然則禮義可以危急棄也吾<lb/>
<pb n="KR3h0045_WYG_009-69b"/>
志决矣雖萬被誅戮無悔也至或有勸其無以居孀對<lb/>
者節婦不之從一以實對上官告其行以聞得䕶送還<lb/>
家業已没于官無所歸矣節婦依貸所親僦屋而居紡<lb/>
績縫紉以自給其兄姊之孤女嫁而寡者嫁而失所依<lb/>
者幼而未有歸者咸聚而食之閨門雍睦泊如也節婦<lb/>
年若干距夫卒已廿四年矣贊曰吾嘗觀古節義行事<lb/>
凛在人耳目意謂天地剛正之氣流行乎兩間其鍾于<lb/>
人者固不以古今異也是何今之世獨無有哉李氏誓<lb/>
<pb n="KR3h0045_WYG_009-70a"/>
死以守義當流離顛沛之際言論慷慨益久愈堅毅有<lb/>
丈夫氣謂非得天地剛正之氣可乎彼朝哭其夫而暮<lb/>
志他徃聞李氏行事而不之慙者無人心者也故為傳<lb/>
其事以俟觀風者采焉<lb/>
右昆邑水德之妻李氏年少夫亾無子守義孀居雖貧<lb/>
窮患難㷀㷀無依而志益堅能為其無所為而為可無<lb/>
愧於曹文叔妻令女也世之齪齪屈身苟活者可無愧<lb/>
於李氏也哉錢塘陳先生潛夫為之傳而李氏貞節彰<lb/>
<pb n="KR3h0045_WYG_009-70b"/>
矣葢潛夫學行卓卓少許可其言足徴於三復之餘并<lb/>
識于後豐城余詮題<lb/>
　　　水德婦李氏節行詩序<lb/>
彞倫風敎之所由始也聖人筆之經昭乎若日月之垂<lb/>
天而有目者覩矣然予觀乎詩二南之正王道得而政<lb/>
化淳其風渾渾爾也降而至于弼鄘而下之詩之風之<lb/>
變則有美有刺矣當是時詩亾而春秋作春秋則有褒<lb/>
有貶矣夫婦居室之常婚姻端本之要尤聖經之所慎<lb/>
<pb n="KR3h0045_WYG_009-71a"/>
重而十三國變風之詩其所美者衛莊姜而止耳衛共<lb/>
姜而止耳若牆有茨諸篇抑何其刺多而美寡耶二百<lb/>
四十二年之春秋其所褒者紀叔姬而止耳宋共姬而<lb/>
止耳若遜于齊諸䇿抑何其貶多而褒寡耶予之感于<lb/>
斯久矣適有以蘇之昆邑水節婦傳示予者其文則錢<lb/>
唐陳君潛夫為之其播之詠歌者則皆四方之聞人其<lb/>
信而有徴者耶當節婦之早[婺-矛+牙]也邑人爭聘之而不貳<lb/>
至自縊以絶羣望此與衛共姜之矢死靡他奚以異及<lb/>
<pb n="KR3h0045_WYG_009-71b"/>
其身在胥靡或勸之無以居孀對冀弗與同產連坐者<lb/>
而節婦堅莫之從此與紀叔姬之不歸宗國而歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
奚以異彼豪獷吏又乗其危讋之以威而利訹之節婦<lb/>
尤慷慨拒于辭色此與宋共姬之寜逮火而死不肯少<lb/>
避火以生者其志亦不大相異也凡此三節者能聞古<lb/>
人之風而興起有如萬一遇夫婦之變豈尚異於衛共<lb/>
姜之怨懟哉於戲賢矣夫賢而得書春秋之法也賢而<lb/>
宜詠歌之詩人之㫖也予是以知斯世之不幸而有斯<lb/>
<pb n="KR3h0045_WYG_009-72a"/>
事也予是以知斯世之幸而有斯人也予是以知斯人<lb/>
之不幸而有斯名也予是以知斯人之幸而有斯名也<lb/>
作節行詩序蘇人金文徴書<lb/>
繄節婦李剛而毅伉儷再期所天逝蓬首垢面屏笄珥<lb/>
鄰媼媒孽言以説下無兒息旁無恃㷀然孑立非逺計<lb/>
上指天日矢不貳引繩自經明巳意伯姊往救出死地<lb/>
絶而復蘇息浮議薦罹變故投荒裔執言不回身免竄<lb/>
放還鄉閭行益厲朝昏紡績供飲食聚兄姊孤一室内<lb/>
<pb n="KR3h0045_WYG_009-72b"/>
撫育敎詔若巳出貞哉沈江逮火斃之死靡他柏舟誓<lb/>
悲歌黄鵠以見志禮宗罵賊速盡惠景行義桓旌厥懿<lb/>
縊車刺嫂刀割鼻剪髮投井斧斷臂繄節婦李誠可儷<lb/>
陳子作傳庶無愧嗚呼偷生等犬彘汝陽袁華<lb/>
良人應早世貞婦自名門鏡缺人虧影蘭衰命在根歛<lb/>
容知悴色翻袂掩啼㾗易斷生前誼難忘死後恩柏舟<lb/>
詩在昔愧我若為論丹丘吳儁<lb/>
彼美水家婦節行端可許藁砧既云殁銜哀告無所疎<lb/>
<pb n="KR3h0045_WYG_009-73a"/>
櫺月流光形影相弔語一以貞自守長年事機杼厥志<lb/>
莫我奪矢言惟死拒托身比松柏肻受冰雪阻嗟嗟桃<lb/>
李花酣春媚芳墅朝開暮還落曷能久延佇載歌節婦<lb/>
詩敦風振頽靡吳興盧煥<lb/>
昆丘故鄉邑一别三十年歸來訪陳跡衰草迷寒烟峩<lb/>
峩貞節門屹立山之前云是水德婦二十失所天黄鵠<lb/>
去不返泣涕徒漣漣之死矢不貳節行金石堅吏以威<lb/>
福説媒以笙簧言了若耳不聞此心如井泉機杼玉指<lb/>
<pb n="KR3h0045_WYG_009-73b"/>
寒孤燈照愁眠僦居蔽風雨撫育諸顛連寥寥千載下<lb/>
睹彼節婦賢東平沈中<lb/>
水家婦李家女生長深閨好眉嫵適人未久移所天日<lb/>
日靈前哭如雨百年大義不可孤此心今知鬼是夫蕭<lb/>
條白屋風雨夕青燈照影寒蛩呼東家媒娘會致語誘<lb/>
以黄金百端綺古今一醮無改更妾身念之惟有死寡<lb/>
居紡績三十年生計廹蹙天垂憐剪髮截鼻良自苦柏<lb/>
舟永矢同其賢持家守道非求衒節行貞堅端可羡鄉<lb/>
<pb n="KR3h0045_WYG_009-74a"/>
閭嘖嘖播芳聲千古清風著佳傳髙平范中立<lb/>
水家貞婦蕙蘭姿廿載孀居節自持陶女矢歌黄鵠操<lb/>
共姜誓死柏舟詩感時顧影臨鸞鏡舉案傷心對繐帷<lb/>
只恨同生未同穴九原無路不勝悲曲阜孔克讓<lb/>
　　　昆山李節婦傳國子學正潛夫陳先生所作節<lb/>
　　　婦年二十而夫死夫死無子守節者廿有四年<lb/>
　　　今年幾五十嗚呼李氏誠可書也予嘗居昆山<lb/>
　　　惟聞有王節婦一人不知有李氏盖王素多貲<lb/>
<pb n="KR3h0045_WYG_009-74b"/>
　　　李甚貧鄉里不為之表白故不見稱于人也觀<lb/>
　　　李氏之不稱於人天下之無聞於世者多矣是<lb/>
　　　可傷也是可傷也今制天下郡縣鄉保立申明<lb/>
　　　亭以罰惡繼又立旌善亭以賞善予行南北見<lb/>
　　　申明所列姓名甚多而旌善獨無一人豈真無<lb/>
　　　其人耶人之不樂稱人之善善人之不得聞於<lb/>
　　　世豈細故哉雖然李氏節行能使國子先生文<lb/>
　　　之名公卿詩之天理豈不較然明白耶他日良<lb/>
<pb n="KR3h0045_WYG_009-75a"/>
　　　有司必有能承上㫖意列名旌善光表其門者<lb/>
　　　矣李氏之夫水氏名德為賦昆山五章章四句<lb/>
昆山之陽有玉溫兮惠也如玉不可焚兮　昆山之陰<lb/>
有石儼兮惠也如石不可轉兮　下有别鶴巢於山松<lb/>
鶴唳皎月松號悲風　上有孤鸞栖于山柏鸞翔閒雲<lb/>
柏老積雪　松柏可摧鸞鶴可伍惟此玉石勒銘千<lb/>
古<lb/>
　　　水節婦李能以貞義自誓臨難不回廬陵易恒<lb/>
<pb n="KR3h0045_WYG_009-75b"/>
　　　作詩以記之<lb/>
厥俗靡義是履孝婦令女事有矣陳子作傳遲良史海<lb/>
枯石爛婦不死吁嗟乎節婦李<lb/>
　　　予觀節婦臨難時小人乗間以利誘其䧟於不<lb/>
　　　義婦拒以正論而止固婦之罪人也又能育其<lb/>
　　　族無歸之子女五人俾得其所則視世之享富<lb/>
　　　貴而以塗人待族之寒餓者又何如哉尤婦之<lb/>
　　　罪人也吁真可尚也已真可尚也已時洪武壬<lb/>
<pb n="KR3h0045_WYG_009-76a"/>
　　　戌立春前二日書於强氏之書堂恒又識<lb/>
婉而淑靜且寜玉之瑩水之清一與醮同死生早不天<lb/>
守㷀㷀矢弗貳遂自經志益厲行益貞事紡績撫[婺-矛+牙]<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>
拯頽俗是宜旌淞南法詢<lb/>
寒水無波不離井古磚作鏡何人信崑山節婦水德妻<lb/>
持鏡照心不照影捲下鴛鴦衾擲却鴛鴦枕嗟嗟未亾<lb/>
人所天身已殞碧梧老去鳯單栖半㸃殘燈照孤寢廬<lb/>
陵廖敬先<lb/>
<pb n="KR3h0045_WYG_009-76b"/>
人倫重綱常婦道無二天良人失和聲譬斷琴瑟絃孀<lb/>
居誓不續風化天下先既遭里人毁貞立無所偏身比<lb/>
青山石心如古井泉總使外物誘不動亦不遷鄉亭表<lb/>
旌善分别愚與賢遂令汙濁婦尤當思靜専雖得秉彛<lb/>
理更用文章宣潛光表淑德萬古日月懸淞南張徴題<lb/>
古之人以忠孝節義自見者必見録于史官以為天下<lb/>
後世勸否則立言君子以發潛闡幽為事者亦從而書<lb/>
之以告當世誠以天理民彞所繫不可得而已也夫豈<lb/>
<pb n="KR3h0045_WYG_009-77a"/>
尋常細故哉崑山李節婦惠水德之配也年二十未有<lb/>
子而寡誓死以守義今廿有四年矣吾師潛齋陳先生<lb/>
實為傳其事而節婦之幽光賴已白矣且吾師之言信<lb/>
必傳世而行後而一時聞人又播為歌詩以美之節婦<lb/>
雖云不幸而托斯文以傳不朽則有甚幸者焉其姪李<lb/>
進伯裒集若干篇裝潢成軸以示於余伏覩聖朝崇尚<lb/>
節義使者行部必孳孳以詢察咨訪為務有以上聞將<lb/>
見龍光下賁表異其門則于天理民彞益所增重矣豈<lb/>
<pb n="KR3h0045_WYG_009-77b"/>
不偉與故感而為之書洪武十四年十月十日奉議大<lb/>
夫通政使司試左通政余愾題<lb/>
人之有生不可不知其道且夫女事夫臣事君厥志終<lb/>
始無可渝者葢夫迺天也可不盡其道乎同郡水節婦<lb/>
李年少寡居德容兼備紡績自養或以勢利誘之毅然<lb/>
不答則見其志操堅確儼若秋霜烈日不可犯錢唐陳<lb/>
潛夫端友也既為之傳言豈誣哉李氏能守其道而不<lb/>
失其節真可尚矣予雖不文每讀前代節行諸傳未嘗<lb/>
<pb n="KR3h0045_WYG_009-78a"/>
不掩卷起敬況乎今目擊而親覩之耶嗟時之人徒知<lb/>
有生之榮不知有生之辱大義淪喪小德奚足論與使<lb/>
其有知李氏之風烏得無媿於心乎斯言膚淺尚俟國<lb/>
史采摭以警流俗云婁東曹亨長通<lb/>
　　　李節婦頌<lb/>
崑有李女淑且貞兮爰配君子鳯皇和鳴兮夢未維熊<lb/>
夫歸杳㝠兮晝哭素帷洒淚盈盈兮夜績青燈抱影惸<lb/>
惸兮巧言蠱惑欲效雉經兮之死靡他艱險履冰兮終<lb/>
<pb n="KR3h0045_WYG_009-78b"/>
焉允臧天理足徵兮義撫孤弱鞠育望成兮巖谷無人<lb/>
蘭蕙自馨兮霜雪沍寒松柏獨青兮一身秉節千載著<lb/>
名兮孰與為儔共姜陶嬰兮旌表可待光表門庭兮彼<lb/>
貳心者靦顔偷生兮鑒以衆目涇濁渭清兮老人作頌<lb/>
庶示勸懲兮洪武十六年秋七月既望司業王嘉㑹書<lb/>
于彞倫堂<lb/>
　　　周道興二南之詩為正風漢廣白茅上作下應<lb/>
　　　婦無有不由于正者周之教也陵夷之久變風<lb/>
<pb n="KR3h0045_WYG_009-79a"/>
　　　于是乎作焉然則謂之正風者性正而習亦正<lb/>
　　　也上之人能庶之富之而敎之也謂之變風者<lb/>
　　　性未有不正而習或變之也上失其道則下失<lb/>
　　　其敎非性之罪也故有天命之性不可無修道<lb/>
　　　之敎然變風之世去文王之敎逺矣鶉之奔奔<lb/>
　　　信醜矣無共姜之柏舟乎株林澤陂信無禮矣<lb/>
　　　無宋伯姬夜不下堂而火乎此性也不與變風<lb/>
　　　俱變者也正變懸絶人品相去逺矣性與習之<lb/>
<pb n="KR3h0045_WYG_009-79b"/>
　　　累耳若夫兵革外驅衣食内迫苟且活性命權<lb/>
　　　宜狥風俗者屢變矣獨崑山李氏惠年十九歸<lb/>
　　　水德二年而寡且無子邑人爭委禽焉誓不奪<lb/>
　　　志于今二十餘年鄉黨以節稱而士大夫贊詠<lb/>
　　　之盈軸夫然後知天性之自然有不待于邦國<lb/>
　　　之敎[婺-矛+牙]婦之全其良心是可美也<lb/>
壯士在險身或辱婦也秉義潔冰玉崑岡孕秀氣清淑<lb/>
脱筓解髢棄膏沐粒聚絲蓄佐不足强速于訟終不從<lb/>
<pb n="KR3h0045_WYG_009-80a"/>
婦也髙節烈士同自奮單弱保厥躬懷清臺髙齊玉峰<lb/>
名與婁水流無窮吳郡周南老<lb/>
李氏女水德妻生來蕙質多令儀年方十九始擇歸二<lb/>
十有一身已[婺-矛+牙]崩城哭聲淚交墮化石望回情轉悲掩<lb/>
却嫁時鏡愁對孤鸞影蜂媒來徃漫自狂淨洗紅粧容<lb/>
不整豈似春風楊柳花也隨蝴蜨過東家誓將守志只<lb/>
如一任自穿墉作鼠牙將老無兒息夜夜挑燈事機織<lb/>
從今石爛海揚塵皦皦初心終不易陳君傳述名乃聞<lb/>
<pb n="KR3h0045_WYG_009-80b"/>
宛勝官書表户門北里西鄰羨貞節死别艱難那可説<lb/>
郭子翀<lb/>
彼美閨中質寡居當盛年柏舟曾有誓玉貌忍重妍寒<lb/>
暑頻交代堅貞自不遷儒林爭頌述文石看新鐫金華<lb/>
吳沉<lb/>
　　　節婦詩一首<lb/>
朱絲託寳瑟流萍寄綠水水枯萍尚在瑟碎絃不弛憶<lb/>
昨箕帚初結言共終始錦衾幾何時潛寐長不起羅襟<lb/>
<pb n="KR3h0045_WYG_009-81a"/>
為誰開髩髮為誰理蹇修何為來悲嘯發皓齒飛藿不<lb/>
再揚豈無桃與李保此冰玉身見彼黃泉裏尋陽張來<lb/>
儀<lb/>
茶生根不移菊謝枝不離婦人一醮終不改天且可改<lb/>
三綱隳傷哉古道久凋喪況乃造昧雲雷時昔為東隣<lb/>
婦今作西家妻小草有貞性人反禽犢為世無障川手<lb/>
瀾倒焉能支彼美節婦李卓卓見所希早嵗事良人舉<lb/>
案與齊眉一朝破鏡飛上天二十四載甘空閨不事冶<lb/>
<pb n="KR3h0045_WYG_009-81b"/>
容粧不著嫁時衣皎皎玉雪操暗室生光輝繭絲麻枲<lb/>
躬紡績晝響刀尺宵鳴機女紅為養不自飽族有[婺-矛+牙]女<lb/>
咸相依嫗言來簧惑彼寜知秉彞此心匪石不可轉憤<lb/>
怒竟欲以死辭貞義凛莫奪上有天翁知㝠㝠之中陰<lb/>
相之介爾景福錫爾遐壽樂哉黄髮以為期我歌節婦<lb/>
詩警彼薄俗漓惸惸女子能若斯男兒節義胡可虧烏<lb/>
乎男兒節義胡可虧節義不立非男兒華亭黄章<lb/>
玉山之麓滄海漘清淑氣萃生令人水家有婦抱冰節<lb/>
<pb n="KR3h0045_WYG_009-82a"/>
早嵗即傷夫夭折髻螺不整鏡鸞空色槁形枯淚成血<lb/>
淚成血心愈悲不比世間生别離生離尚有重來日死<lb/>
别竟無相見時舊業不復存辟纑禦寒饑寒饑逼身節<lb/>
敢虧艱難萬變志不移清芬藹江左奕奕無盡期況能<lb/>
薰爾類同作蘭與芝山靈嘖嘖海神喜豈愁人世無人<lb/>
知滄海或可填玉山或可摧貞婦心不可回<lb/>
狂瀾奔注障者孰節婦李惠名最暴惠歸水氏再臘伏<lb/>
倐然一旦夫不祿荆釵布裙休膏沐之死靡他分幽獨<lb/>
<pb n="KR3h0045_WYG_009-82b"/>
還諸女姪家穆穆女紅惟勤胥勉朂媒氏簧言汙貞淑<lb/>
欲使冠裳等禽犢忿然自經兄解縳良人夜臺應暝目<lb/>
同宗連坐繫天獄僉言飾對罪可贖婦見上官以情告<lb/>
官為上請還鄉曲吁嗟節婦義尤篤共姜令女真其屬<lb/>
青燈半世守茅屋松柏同操梅同馥皇華不日覽風俗<lb/>
東觀直筆書汗竹婁江沈丙<lb/>
崑峯李婦世稱賢二十孀居失所天冰蘖素持心匪石<lb/>
衰麻忍著涙如泉雞牕燭暗霜飛曉鏡匣塵昏月下弦<lb/>
<pb n="KR3h0045_WYG_009-83a"/>
無子營生遭亂裏有身甘老未亡前自經不憤媒言惑<lb/>
訴實寧敎族禍連巳報陳情恩特降即看歸里節仍全<lb/>
闔門孤幼能重撫多士詞章喜盛傳誓比共姜名益著<lb/>
歌諧陶女志逾堅昔年勵行應難並此日觀風孰敢先<lb/>
自是綱常千古事好將貞烈續遺編廬陵伍介貞<lb/>
予讀共姜柏舟詩未嘗不嘉其貞烈而嗟歎也今觀崑<lb/>
之節婦李氏葢亦類乎共姜者故大夫士歌詠之若其<lb/>
顛沛之際辭色慷慨與夫事女紅以活族之孤[婺-矛+牙]者則<lb/>
<pb n="KR3h0045_WYG_009-83b"/>
共姜之所無而李之所有也若其詩見錄于聖人而列<lb/>
于三百篇傳之天下後世者則共姜之所有而李之所<lb/>
無也如論其志行卓然自守而卒不可摇奪斯二人者<lb/>
葢異世而同符也嗚呼禮義之在人心不以盛衰存亡<lb/>
而變易之者於此可見傳所謂歲寒然後知松栢之後<lb/>
凋予于節婦亦云洪武丁卯五月八日河東吕昭題<lb/>
鳴雎在河洲飛鴻度河流嗟鴻匪雎屬兩志能相投雎<lb/>
生有定偶鴻孤無再儔繄彼物情正胡乃人不修崑峯<lb/>
<pb n="KR3h0045_WYG_009-84a"/>
水德婦志潔澄潭秋新粧識夫面年華纔二周良人倐<lb/>
奄逝[婺-矛+牙]居終白頭持此不二心誓死同一丘玉顏紅粉<lb/>
淨翠幔蘭香收泣血每自矢悲思追柏舟世有未亡人<lb/>
朝哭暮歌謳豈惟節婦恥重為雎鴻羞胡漣<lb/>
當塗既失御典午紛披猖太樸日以漓薄俗徒悲傷孀<lb/>
居惟令女獨以禮自防孤貞昭日月雅操淩冰霜悠悠<lb/>
百世下擅美誰聨芳近聞李名惠乃能負剛膓守節志<lb/>
不二臨危行尤良事輕鴻毛並義重金石方撫兹異今<lb/>
<pb n="KR3h0045_WYG_009-84b"/>
昔感歎心難忘緬懷窮壤間曄曄同耿光於焉表風化<lb/>
庶足扶綱常長沙謝文明逺<lb/>
昔攜箕帚順民風林末歸霞忽墮鴻<hi>原本紅</hi>字寫桐花題<lb/>
品滿眼明水碧海雲空治平好在共姜並紡績今歸豳<lb/>
頌中崑玉髙寒三百丈山形不與舊時同王起<lb/>
女之事夫猶士之事君當禀天地剛正之氣忠節雖殊<lb/>
其分一也予嘗怪司馬公之作史也游俠者傳焉貨殖<lb/>
者傳焉而不傳烈女何耶葢是時去古未逺風節尚存<lb/>
<pb n="KR3h0045_WYG_009-85a"/>
人知守一而已而不知他也降及東漢猶庶幾焉雖曹<lb/>
操之奸雄終其身不敢簒漢皇甫規妻寧死而不負其<lb/>
夫亦可知矣噫世道日降風俗日漓自元迄今得邑中<lb/>
之貞烈者三其中亦有幸不幸也其幸者朱虎妻茅氏<lb/>
旌表門閭名昭青史水德妻李氏書名天府播之聲詩<lb/>
亦已至矣嗚呼其不幸者則太倉周氏女子白刃之下<lb/>
從容就死可謂難矣而采風者遺之獨鐵翁一傳存焉<lb/>
是可歎也雖然君子盡其在我者而已豈復論其幸哉<lb/>
<pb n="KR3h0045_WYG_009-85b"/>
為臣婦者觀此亦可以少助剛正之氣矣縣人盧彭祖<lb/>
婦以節行旌非古也世弊俗媮情勝禮欲奪義其能以<lb/>
節名者不有以章别之則奚足以振頹靡昭貞烈也節<lb/>
婦李氏事筆於吾友陳潛夫之文言可徴也足為世敎<lb/>
勸嗚呼秉彞在人貞節恒有而世不盡聞者言未足以<lb/>
取徵耳深可歎焉洪武壬戌夏六月望日周敏跋<lb/>
孀婦青年志不羣鉛華寂寞幾經春簫中已斷孤鸞曲<lb/>
機上誰分采鳯文甘與寒梅同勁操肯將白璧涴緇塵<lb/>
<pb n="KR3h0045_WYG_009-86a"/>
惟應行義希前古贏得清名表縉紳章貢黄莊伯敬<lb/>
禮義在人心耿耿不可滅所以忠烈人之死保名節世<lb/>
降習俗移斯事豈云缺今觀節婦行禀操早竒絕景慕<lb/>
節義事臨危見貞烈平居尚所難況當值縲紲慷慨出<lb/>
語言丹心更昭晰凛然範薄媮德與古先列崑丘秀而<lb/>
髙婁水清且澈先生為作傳端厚風敎設後學朱吉<lb/>
元氏失其馭綱常日以淪如何兒婦人節義乃紛紜含<lb/>
笑蹈白刃謾駡捐厥身下至里巷間逺邇風化均崑山<lb/>
<pb n="KR3h0045_WYG_009-86b"/>
水節婦賦質婉且淳閨門著懿行及嫁母命申二載失<lb/>
所天哀號感比隣生死不再適願從泉下人或者諷非<lb/>
義忿然興怒嗔禽行欲相汙雉經豈無因豪吏乗我急<lb/>
要之結婚姻無由得上請戮彼滄江濆連逮獲賜宥仰<lb/>
荷再造恩歸來家室盡觸目皆荒榛僦屋蔽風雨女紅<lb/>
度朝昏寒食一盂飯淚洒水氏墳自從喪亂來大義久<lb/>
不振屈膝幸苟活多是厚祿臣㢘恥道已喪臨危竟忘<lb/>
君庶幾愧此輩正氣時一伸聖朝有盛典旌表節行倫<lb/>
<pb n="KR3h0045_WYG_009-87a"/>
皇華采民風願以行實陳傳之史冊内炳炳垂千春吳<lb/>
人錢震<lb/>
衆人皆有偶孤生獨不辰旣笄去親側于歸畢婚姻克<lb/>
配承君子率德義與仁好合如琴瑟和樂兩相親執手<lb/>
與偕老誓言豈昧陳誰云一朝異中道忽先淪缾沈傷<lb/>
綆斷鑑破惜鸞分空梁弔落月殘燈照孤魂幽閨離寒<lb/>
暑獨處值苦辛眷眷懷昔時惻愴淚沾巾生同世上匹<lb/>
死願穴中塵堅秉從一言終此百年身盧儒<lb/>
<pb n="KR3h0045_WYG_009-87b"/>
予觀古之君子固樂道人之善然亦未嘗有名之而不<lb/>
副其實者誠以天下後世之不可欺也錢唐陳潛夫先<lb/>
生傳李氏貞節事歴歴可考其必因其實而名之者耳<lb/>
不然則何以取信于諸聞人而又從而詠歌之耶嗚呼<lb/>
世道降矣節義之人不易得矣若傳稱李氏者可謂風<lb/>
雨之雞鳴晦明之日月矣然則士君子不知其實則已<lb/>
知其實又安可不揄揚之以為薄俗勸哉抑又聞潛齋<lb/>
明春秋必知慎予奪之㫖予故書此以表其言之足徵<lb/>
<pb n="KR3h0045_WYG_009-88a"/>
若夫敘其事之顛末則見於諸作者屢矣予奚容贅曲<lb/>
河林鍾跋　予游崑山曾過其旌門下巋然雙柏不勝<lb/>
感慨就于其地得觀節行之卷錄之于行槖中不久卷<lb/>
尋為它人所藏是亦得其所也錄本計一十二飜<lb/>
　　陳婦節義集敘<lb/>
陳婦節義集者學士大夫美陳思㳟妻莊氏之節義而<lb/>
稱述詠歌之莊之子寳生因集其見於詩文者得若干<lb/>
篇而其傳則蜀郡王彞之所作也寳生他日復請彞名<lb/>
<pb n="KR3h0045_WYG_009-88b"/>
其集而併敘焉乃敘之曰予觀陳婦莊之節義為之慨<lb/>
然以作以為關雎之化其不行于天下也亦已久矣而<lb/>
莊也乃能是焉豈由於被上之化而然與抑其性然也<lb/>
嗟夫天地如此其大且逺也其生人也俄而有耳目口<lb/>
鼻四肢百體男女飲食之欲焉固亦與蟲魚鳥獸等也<lb/>
以言其生之身則七尺之軀爾以言其生之期則百年<lb/>
之頃耳而乃有處億萬里之間而屹然以立寓億萬年<lb/>
之内而赫焉以著其忠孝節義如古之所謂大丈夫者<lb/>
<pb n="KR3h0045_WYG_009-89a"/>
亦不難也然而以為難者何也忠孝節義如古之所謂<lb/>
大丈夫者少也莊婦人也而生於泉泉南裔也其俗趨<lb/>
商而競賈而莊之夫固商也自海鹽來為贅婿葢既生<lb/>
子而輒浮海以去去而無聞者五年莊能却所傳聞而<lb/>
必其生還及其既還而復去去而溺海以死莊又言誓<lb/>
死不嫁以成其五歲之孤嗚呼莊婦人也非世之所謂<lb/>
大丈夫者而何其有節也然莊又能贖田數千里外授<lb/>
其夫前婦之子在彼外家者使得以就食且能為夫償<lb/>
<pb n="KR3h0045_WYG_009-89b"/>
其友宿負使彼得之以脱於禍難又他節婦所難能者<lb/>
焉嗚呼莊固非世之所謂大丈夫者又何其義也然予<lb/>
以莊而較夫世之所謂大丈夫者類皆儵焉而生忽焉<lb/>
以死而其為忠與孝者葢亦難矣莊婦人也為節與義<lb/>
而有不難者葢古之所謂烈婦云者皆為其大丈夫之<lb/>
所難為而今之所謂大丈夫者乃反欲為其婦人之所<lb/>
不為也其相去何逺哉或曰莊之性然也然莊之性與<lb/>
天下之性皆然也與天下之性皆然而莊之性獨然也<lb/>
<pb n="KR3h0045_WYG_009-90a"/>
其相去又何逺哉莊寡居在至正間凡廿有六年至國<lb/>
朝洪武四年年五十有六而寳生以逾壯母子慈且孝<lb/>
葢亦有可書者雖然予所書又豈獨以莊而已與故名<lb/>
之曰節義集而叙之者於以為天下後世勸也是歲辛<lb/>
亥秋九月敘<lb/>
　　　陳節婦傳<lb/>
莊氏海鹽陳思恭妻也泉州人順帝初莊年二十四思<lb/>
恭以商來因贅為婿一年生子寳生既四月思恭去商<lb/>
<pb n="KR3h0045_WYG_009-90b"/>
海上久而無聞人往往曰死矣莊乃盡屏其容飾若有<lb/>
所自誓者莊旁無内外親然能自養其父母及死且葬<lb/>
無所於依鄰媼諷以更嫁莊曰甚哉媼之不祥也媼以<lb/>
為吾夫果死與誰見之者果死吾猶有吾兒焉吾育吾<lb/>
兒吾夫猶不死也媼去不復敢言莊嘗閉户以織忽聞<lb/>
有叩之者驚問焉曰我也若思恭然啓户果為思恭思<lb/>
恭乃漂自某國而還至是去已五年矣其年思恭又浮<lb/>
海去遽以溺死聞時寳生甫五歲莊居喪務紡績為家<lb/>
<pb n="KR3h0045_WYG_009-91a"/>
業既而遣寳生就外傅人聞莊賢而有容且讀書有欲<lb/>
娶之者托思恭鄉友介女婦以為言莊泣謂女婦曰吾<lb/>
夫前數年人以為死矣時吾兒才出襁褓吾尚有望於<lb/>
吾兒況今又漸長吾所以不死者庶幾其有成爾女婦<lb/>
曰生與死成與否顧可必哉莊又泣曰即不幸而吾兒<lb/>
死吾且與之俱死幸而不死或不才吾亦惟老且死期<lb/>
不負我初心過此不敢知也又曰若之為斯言者誠自<lb/>
謂吾夫友爾為吾夫友而為斯言非吾夫友也因謝絶<lb/>
<pb n="KR3h0045_WYG_009-91b"/>
之初思恭來泉時有前娶婦生子曰寳一在海鹽外家<lb/>
思恭死二年莊曰寳一年已十三矣今誰賴焉且彼所<lb/>
生與吾所乳均出吾夫固均為吾子吾聞吾夫有田在<lb/>
彼而質于人可復也乃使人遺寳一錢四千緡俾贖以<lb/>
自養思恭嘗貸其友石章錢五千緡章至是負舶司錢<lb/>
繫獄中莊曰生而稱貸于人死不可使有負也傾所餘<lb/>
財償之寳生性亦慕義稍長即往澉浦拜寳一為兄寳<lb/>
一欲分與以其田辭不受他日寳一死復為長育其孤<lb/>
<pb n="KR3h0045_WYG_009-92a"/>
女君子謂莊之敎焉史氏曰洪武初詔修元史予執筆<lb/>
從史官後比予在元末嘗為莊作傳附野史今元史有<lb/>
貞節傳焉莊生元世史官曰宜傳然生者不預也既而<lb/>
曰姑述之莊今生逢有明而身猶康强其亦有所待哉<lb/>
方下詔時不以屬儒臣之嘗食元祿者而以命今史官<lb/>
與未仕士豈無所為而然耶夫忠孝節義為聲敎先今<lb/>
國史如傳貞節莊固其人與然則莊不預元史者非削<lb/>
之也<lb/>
<pb n="KR3h0045_WYG_009-92b"/>
妾生南海涯窈窕如秋華鄰娃不識面千里隔牕紗一<lb/>
朝嫁夫婿共在洞城住門前有舶船便欲為商去驩好<lb/>
百年身今年渉兩春象牀銀燭下生此玉麒麟轉頭才<lb/>
四月忍作生離别臨行豈不聞懷裏兒聲咽相勸筵前<lb/>
酒髮綠濃如柳撾鼓起開颿參差挂牛斗獨閉香閨卧<lb/>
相逢夢邊過倚户夕陽時不見南歸柁依稀四五年顧<lb/>
影自知憐相傳夫婿死真贋尚茫然脱却繡襦襠蓮腮<lb/>
淚萬行收將望夫淚膾鯉獨升堂堂上雙親老都憐外<lb/>
<pb n="KR3h0045_WYG_009-93a"/>
孫好如何妾薄命再哭妣與考隻影坐空帷依依膝下<lb/>
兒兒能學人語口授柏舟詩經年機上織掩户秋苔碧<lb/>
俄聞叩户聲鵲語檐前日開扄見夫面翻疑眼生眩喜<lb/>
極却成哀淚迸春空霰兒長至父腰再拜可憐嬌褰衣<lb/>
怕父去愁見港中潮歸家三涉夜販寳復東游蠻巫作<lb/>
神語滄海日安流有約明年返别來期未逺怪夢不勝<lb/>
悲桑田海清淺明年訃音至命與青天墜剪紙獨招魂<lb/>
江流寫雙淚妾欲赴黄泉兒生未十年提攜今長大待<lb/>
<pb n="KR3h0045_WYG_009-93b"/>
與父齊肩唾眎隣家媼不死何為老殷勤諷巧言榕生<lb/>
根可倒妾自願為人人誰亂鳥羣他年泉下路尚欲見<lb/>
夫君夫君前有婦生兒在澉浦年是妾兒兄何須口同<lb/>
乳念彼孤兒隔辛苦謀衣食妾聞夫有田質在它人宅<lb/>
賣妾金鳯釵轉寄外家來説與孤兒道持此贖田回妾<lb/>
身自有子生理在十指紡績不曾閒供渠買經史鐙前<lb/>
雪滿牕白髮幾年孀課兒終夜讀不暇計更長兒今長<lb/>
似父祀事真堪付春秋稱孝子銜哀進觴俎妾老兒方<lb/>
<pb n="KR3h0045_WYG_009-94a"/>
壯前期百年養不負妾初心少答夫深望有婦佩宜男<lb/>
如兒奉㫖甘一飲知姑性嘗羮再至三焚香禱夜初細<lb/>
語在階除願婦同兒老母為妾與夫洪武三年夏五月<lb/>
翰林侍制承直郎兼國史院編修官烏傷王褘譔<lb/>
　　　陳節婦詞<lb/>
妾家溫陵近南浦嫁得良人業為賈良人長年愛逺游<lb/>
不敢新粧映門户販寳遥聞去百蠻朝朝海上望青山<lb/>
不仁無那蛟龍横漂没孤身不得還君非渡河老狂父<lb/>
<pb n="KR3h0045_WYG_009-94b"/>
波濤如山何不顧尋屍便欲赴窮淵膝下嬌兒誰與哺<lb/>
十載空閨守寸心滄溟水淺恨情深願身不化山頭石<lb/>
化作孤飛精衛禽史官髙啓<lb/>
一從抱節守空堂應念良人海上商萬里信還夫已殁<lb/>
十年身在子方强濤翻怒鰐歸魂慘鏡掩離鸞别恨長<lb/>
無計可尋屍共穴柏舟腸斷衛共姜<lb/>
綠綺休彈别鵠吟此生恩義重黄金離魂海上愁方接<lb/>
逺客天涯信已沈心事不隨山石轉淚痕應共水波深<lb/>
<pb n="KR3h0045_WYG_009-95a"/>
文章太史更生筆一節髙門映古今吳郡謝徽<lb/>
　　　黄鵠詞<hi>并序</hi>
予讀史官王君彞所纂陳節婦傳事核而詳詞嚴而正<lb/>
其敘彞倫厚風俗豈小補哉然竊有感焉夫婦人道之<lb/>
常守節葢不幸也頃自兵興婦人女子死節于鋒刃之<lb/>
下而湮没無聞抑不幸中之又不幸者焉今陳節婦莊<lb/>
既有賢子以表明之又得史臣之文以紀錄之斯不幸<lb/>
之中有幸者與其子寳生出此卷求詩予既髙其母之<lb/>
<pb n="KR3h0045_WYG_009-95b"/>
行又嘉其敎子之有成也迺製黄鵠詞遺之俾歌以壽<lb/>
母云其詞曰<lb/>
黄鵠一舉兮溟海無垠鎩翮龍淵兮羌不可以復生雌<lb/>
矢死而靡它兮念其故雄宛頸哺子兮子翼以成匪精<lb/>
衛兮填海以平誓銜骨兮同歸九京汝陽袁華<lb/>
　　　節婦賦<lb/>
溫陵陳婦莊喪夫守義著卓卓之行太原王行為著節<lb/>
婦賦嗚呼古之人有賦寡婦者矣然寡婦之賦賦其情<lb/>
<pb n="KR3h0045_WYG_009-96a"/>
節婦之賦賦其義以義制情情有不足言矣賦曰<lb/>
厥惟生人元化萃靈隂陽合并配耦迺成天倫肇初本<lb/>
由伉儷有典有常人道斯貴夫嫓於君妻之曰齊一適<lb/>
不貳再醮匪儀衛姜之貞君子攸歸前修令猷遺武堪<lb/>
追姬數既過衆禮蕩然詎乏紹衣孰返其元惟姜之倫<lb/>
乃或時見於識降衷治亂靡間淮陽祀陳譙郡存曹然<lb/>
諾既踐婦節以髙出目示心解腕潔已寧不愛身義激<lb/>
所俾遥遥炎陬薄海之邦亦有其儔某名氏莊歸陳越<lb/>
<pb n="KR3h0045_WYG_009-96b"/>
期所天逺賈浮舶鯨波漂入番土歲行五移無聞及家<lb/>
恃失怙喪疇依以居益勤女紅以衣以食拂禮有言拒<lb/>
勿使至我儀倐還室家欣欣豈曰舊姻載敬載賔俄訹<lb/>
羣謀復趨海路雲濤震崩竟以溺訃哀哉具喪揆度是<lb/>
遵遂令遐荒謂曰有人㷀㷀處[婺-矛+牙]悴容毁服保育我孤<lb/>
蘄茂陳族令淑外聞厥德之修咸企而慕覬兹好逑有<lb/>
强委禽甘言説之慨慷自誓莫或違之字孤亦成好學<lb/>
嚮善幾三十年家日滋衍夫人所為固各有志曷克具<lb/>
<pb n="KR3h0045_WYG_009-97a"/>
完得彼失此吁嗟維莊天實相且獲全于義無傷厥軀<lb/>
伊人之良可稱孔有而此大節衆善之守易著咸恒詩<lb/>
始關雎刪之贊之聖人慎諸慎諸云何風敎之原苟不<lb/>
是重人道泯焉嗚呼吾人見善宜紀爰修信辭竢采于<lb/>
史<lb/>
嗚呼節義之感人也深矣自兵革之興廿有餘年中間<lb/>
以婦人女子建大節于當世者固不少觀其引義自決<lb/>
視死如歸誠有古烈丈夫之所為者然亦有為一時忠<lb/>
<pb n="KR3h0045_WYG_009-97b"/>
憤所激要之于久未必皆然而感慨之士猶且伸紙染<lb/>
翰惟恐書之或後雖歴年之久其休光遺韻焯焯在人<lb/>
耳目求其能如陳母之秉心堅貞于三十年之久紡織<lb/>
敎子以復先業者又何其不多得也方諸古人可謂無<lb/>
沗聞風興感之士宜何如哉予雖不獲升堂拜母一睹<lb/>
德容觀夫太史王君常宗之傳與敘既許其節復許其<lb/>
義屢書之不一書之信乎其不我欺矣遂為擬騷辭之<lb/>
一章云辭曰海之南兮魚龍湫塵㝠㝠兮瘴烟浮繄清<lb/>
<pb n="KR3h0045_WYG_009-98a"/>
淑兮殊異羌聲敎兮邈悠彼有孀兮賢姱夫君一去兮<lb/>
三十秋鸞孤兮絃絶瞬青青兮鶴髮衣縞素兮簪荆凛<lb/>
冰清兮玉潔冰玉兮消毁播芳馨兮曷有窮已桑田兮<lb/>
海波矢貞心兮没齒蒹葭蒼蒼兮露為霜有子有孫兮<lb/>
奉蒸嘗壽考兮百祀願言兮樂康淝泉包䡆<lb/>
　　　陳母節義詞<hi>并序</hi>
陳寳生父思恭早以海賈溺死母莊氏有卓行史官王<lb/>
彞髙啓皆作傳予讀其事而悲之為述陳母節義詞一<lb/>
<pb n="KR3h0045_WYG_009-98b"/>
首俾閨房小子咸可以歌焉庶幾乎所謂華周杞梁之<lb/>
妻善哭其夫而變國俗者也詞曰陳母節義誰可及二<lb/>
十守志今六十家本泉州身姓莊户版抄入商人籍夫<lb/>
陳亦是海鹽商逺來婿莊圗久長莊時年當二十四于<lb/>
飛和鳴雙鳯凰<hi>闕</hi>　得子纔四月幡然去作諸番客海<lb/>
中使船<hi>闕</hi>　　　　　　萬波隔五稔弗歸隣媼疑情<lb/>
以諷莊欲嫁之正詞厲色却<hi>闕</hi>　將焉置此呱呱兒久<lb/>
乃陳從海外至子生五年能識字銀燈坐照夜堂深勸<lb/>
<pb n="KR3h0045_WYG_009-99a"/>
諫夫陳詞不已海中日日生風濤千金之軀同一毫人<lb/>
非金石當自保北斗那共黄金髙夫陳耳聽心不悟趣<lb/>
裝出門衣楚楚莊憂水㡳有蛟龍陳恃蛟龍莫予侮信<lb/>
迴乃在九重淵莊走入房羞見天引刀自刺刀墮地哭<lb/>
抱孤兒仍自憐指有此兒堪嗣續不爾從陳葬魚腹良<lb/>
人雖殁天可移績紡敎兒買書讀兒名寳生既長年知<lb/>
父之死常泫然母告汝父之海鹽有子盡典祭祀田汝<lb/>
往贖田還祭祀妾身無愧歸黄泉寳聴母言即長往未<lb/>
<pb n="KR3h0045_WYG_009-99b"/>
知海鹽先採訪果得前兄名寳一泣訴二天成俯仰歸<lb/>
復母命母大喜恨不相與攜手至轉頭滄海作桑田奉<lb/>
母還鄉談笑耳兒一亦來拜母莊母子三人涕淚霶浮<lb/>
雲行天失變化鳴烏集樹休翺翔寳也奉母孝益謹母<lb/>
子更相為性命母呼寳也語近牀貸汝父錢名石章章<lb/>
負舶錢今繫獄汝父雖殁錢須償喚婢賣珠遣寳送泉<lb/>
人義莊作歌頌十子不如一女英男兒負義真何用<lb/>
天朝史臣髙與王大書特書相發揚傳寫滿紙作龜鑑<lb/>
<pb n="KR3h0045_WYG_009-100a"/>
無不讀之眉目張誦莊之賢無逺近夫婦綱常自莊定<lb/>
關雎之詩今復作還有刪詩如孔聖三光不滅天地存<lb/>
孝子錫類皆弟昆陳母節義天所報駟馬何獨于公門<lb/>
廬陵張昱<lb/>
右陳節婦義事太史氏既為文以論列之矣廬陵張先<lb/>
生昱復為作詩以歌詠之辭詳義覈雖庸夫孺子亦莫<lb/>
不感慕興起恥為不義詩之為敎豈不有裨於風化哉<lb/>
錢唐白范題<lb/>
<pb n="KR3h0045_WYG_009-100b"/>
　　　海水謡美陳節婦也節婦梗槩見于蜀郡王君<lb/>
　　　傳故予又託之風謡云<lb/>
海水肆蕩潏海風驚簸揚蛟鼉屹如山吞舟雄吻張泉<lb/>
南有客值荼毒船中金珠量斗斛捐軀竟入無㡳淵魂<lb/>
招不來仰天哭深閨少婦二八年蓬首何曾較醜妍鴛<lb/>
鴦樹上黯朝日蝴蝶華間愁暮烟海波歘翕如鼎沸皷<lb/>
怒殺人何日已妾心誓欲訴皇天願遏奔流作平地兒<lb/>
今長大奉母慈貞孝一門咸見推吁嗟碌碌同草木國<lb/>
<pb n="KR3h0045_WYG_009-101a"/>
史幾人名姓垂淮海秦約<lb/>
人生重節義懿彼烈丈夫丈夫固不少節義亦豈無二<lb/>
者求其備備者何其孤泉南有莊氏容色美且都質雖<lb/>
女子行性本丈夫徒初莊贅陳姓生子四月逾夫陳事<lb/>
海賈五載行踟蹰父母既淪没生死誠殊途幸兒脱襁<lb/>
褓澹身去襜襦芳年躬績紡白晝扄門閭待陳期皓首<lb/>
遲子成童烏鄰媼甘説舌濁我冰玉壺萬一所天在不<lb/>
在亦不渝謝絕語未冷陳歸匿坊隅逆料已為鬼莊也<lb/>
<pb n="KR3h0045_WYG_009-101b"/>
元無殊叩户桐花落逕庭羅榛蕪驚顧下機杼悲喜交<lb/>
相紆呼兒出拜父升堂已無姑變故雖不一且為門祚<lb/>
扶春水方浩蕩牙檣起漚鳬陳復别莊去萬里仍長驅<lb/>
終焉溺外域一死當與俱居喪禮甫畢遣子師明儒詩<lb/>
書苟弗事何以繼逺圖媼且託陳友為彼行覬覦所天<lb/>
昔杳杳我子纔呱呱夫邈子實幼且不生異趨所天今<lb/>
失戴我子非嚮雛惟思樹陳業何暇滋它虞天或子弗<lb/>
育我亦有隕軀媼罔識輕重徒以紫亂朱豈但保全節<lb/>
<pb n="KR3h0045_WYG_009-102a"/>
髙義兼能敷陳先内澉女有子生同吾命子謹兄事童<lb/>
奴耕田租宿質既歸復庶足充饔餔但使不失所何曾<lb/>
較錙銖子復拜兄嫂兄嫂俱云殂惟餘一弱息歸養推<lb/>
友于母慈及異子子悌覃兄孥嗟子胡能爾母氏敎所<lb/>
孚亦嘗貸石楮計子與母符石固緩陳入陳也遲石輸<lb/>
陳逐客流巳石繫泉獄拘莊曰非已出疇能濟區區迺<lb/>
束嫁時服乃摘塵鈿珠不獨酬宿契或者伸無辜髙義<lb/>
同皦日聞者咸唏吁況復全節並丈夫能然乎袒肉謝<lb/>
<pb n="KR3h0045_WYG_009-102b"/>
恐後牽羊走含愉前懼鼎與鑊後畏鉞與鈇莊止一里<lb/>
婦如此非求沽媯子入新傳天性不受諛王君播大雅<lb/>
素絲無霑濡顧我重擬古為爾傳懿模下以立人紀上<lb/>
以昭皇謨山陰胡龍臣<lb/>
迢迢南海水波浪無晨暮一葦萬里杭逢彼蛟鱷怒良<lb/>
人竟漂溺浩蕩隨烟霧海水無時枯妾恨何由訴誓將<lb/>
沃焦石去築良人墓之死弗二天秉節金石固㷀㷀膝<lb/>
下雛愛惜如寳璐塵凝玉鏡臺肯怨芳年度牀前明月<lb/>
<pb n="KR3h0045_WYG_009-103a"/>
光照妾見情愫兒大羽翼成豈不懷乳哺春暉照髙堂<lb/>
叢萱湛晨露母兮喜及養父也増哀慕金堅金可鎔松<lb/>
堅松可螙貞哉陳母節永言垂竹素河南陸仁<lb/>
陳氏婦荘姓有文稱其賢若古之名婦也噫可不與之乎<lb/>
夫佩乎夜光之璧者人為改容却立鬼為之走以其氣<lb/>
如白虹好莫加焉莊今能樹立節義以照映當時如竒<lb/>
男子者抑何異於佩兹璧哉錢唐王謙於笙鶴軒題<lb/>
　　　海水操<hi>陳母莊傷其夫溺海死作</hi>
<pb n="KR3h0045_WYG_009-103b"/>
海水蕩潏兮茫無津涯夫君一去兮杳無還期為死為<lb/>
生兮曾莫我知欲往從之兮襁褓有兒同室同穴兮我<lb/>
志獨違恨深海水兮曷其已而安得變為桑田兮民無<lb/>
墊溺舟無傾危豐城余詮<lb/>
　　　陳節婦行<lb/>
憶妾年始笄粧成羞出帷嬉游憎女伴那解弄花枝自<lb/>
從納夫婿低頭事針指初看秋月圓再見春風起值君<lb/>
促行裝去作海南商蘭釭堆落燼親手為縫裳三霜無<lb/>
<pb n="KR3h0045_WYG_009-104a"/>
一字浪語傳君死空牀對嬌兒夢越風濤裏夜夜卜燈<lb/>
花朝朝占鵲喜繡户亦慵開朱樓未嘗倚忽聞報君歸<lb/>
拭涙下春機番禺幾月至還著去時衣笑傾金榼酒重<lb/>
理玉琴徽終身得栖託情意兩無違君心易離隔愛逐<lb/>
逺行客北風催捩柁共發廣中舶半路訃音迴含啼燈<lb/>
下拆痛君千金軀竟作沈淵魄花顏洗紅脂綠鬢生白<lb/>
絲却收盤龍鏡罷照雙蛾眉自憐為君婦少小無嫌疑<lb/>
一首戴一天貞心終不移陳留阮維則<lb/>
<pb n="KR3h0045_WYG_009-104b"/>
萬里風波百折灘夫君不以别離難三年竟失刀頭望<lb/>
半世空成夢裏歡誰復為文招海賈且須敎子服儒冠<lb/>
今觀太史書貞節不愧幽魂地下看丹丘吳儁<lb/>
　　　題常宗王君莊節婦傳<lb/>
抗節誰稱斷臂[婺-矛+牙]皇天空谷照貞姿何人得似馮丞相<lb/>
易主班迎獨任之倪瓚<lb/>
　　　㳄倪徵君韻<lb/>
貞節誰如恤緯嫠凛然松柏歲寒姿姓名今日輝編簡<lb/>
<pb n="KR3h0045_WYG_009-105a"/>
班史文章復見之呂禎<lb/>
陳母當年事可論良人早殁一身存倚牀忍對䙀兒面<lb/>
剪紙重招海賈魂大節已曾書太史壽儀方喜祝諸孫<lb/>
清朝正此崇貞孝佇看烏頭表大門長平殷奎<lb/>
嗚呼五季之時忠臣節婦苟無歐陽公之文以發之則<lb/>
其精神心術殆不能光顯明白若是今觀常宗王君陳<lb/>
節婦傳益有以見操史筆之不易也張紳<lb/>
　<lb/>
<pb n="KR3h0045_WYG_009-105b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　趙氏鐵網珊瑚卷九<lb/>
</p>
<p>
</p>
  </div>
</body>
</text>
</TEI>
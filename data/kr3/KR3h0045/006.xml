<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>趙氏鐵網珊瑚卷六</head> <lb/>
    <p>
<pb n="KR3h0045_WYG_006-1a"/>
欽定四庫全書<lb/>
　趙氏鐵網珊瑚卷六<lb/>
　　　　　　　　　　　　明　趙琦美　編<lb/>
　　虞邵菴酬荅翼之篇翰<lb/>
集頓首翼之賢良學士閣下昔在朝著不能奉揚文翰<lb/>
之美歸來山中徒增悵惘從白雲寄示詩卷益見髙情<lb/>
輒綴鄙句卷尾而截留其前留之篋笥永以為玩也為<lb/>
劉彦明作得墓表數句敢煩大手代作楷書并篆額一<lb/>
<pb n="KR3h0045_WYG_006-1b"/>
是不知彼中得石大小一是集久苦目障作字甚艱不<lb/>
復能多字也非恃愛厚不敢爾唯翼之千萬恕察聞令<lb/>
嗣為學甚好恨久不相見秋間當得會晤傾倒不宣契<lb/>
生虞集頓首再拜　吳郡名家盛有唐流傳風致到錢<lb/>
郎閉門三月梨花雨編寫千林柿葉霜客看舊題驚嵗<lb/>
月僧將新句度江鄉莫愁茅舍淹遲久秋菊春蘭各自<lb/>
芳右答翼之秘校枉敎之意以奉千里外一笑虞集頓<lb/>
首<lb/>
<pb n="KR3h0045_WYG_006-2a"/>
錢子工書越宋唐詩筒千里寄支郎揮毫曾見座霏屑<lb/>
待漏尚憐靴滿霜商嶺歌殘紫芝曲鈞天夢逺白雲鄉<lb/>
不迷故舊相思意酬唱同留百世芳僕過吳中翼之庚<lb/>
兄出示虞先生所答詩卷輒亦次韻以寓羨慕之意時<lb/>
至元戊寅六月十又三日金華胡助<lb/>
聖代崇文邁漢唐相如詞賦早為郎天門侍燕常終日<lb/>
江閣懸車已十霜展卷得詩驚健筆感時懷舊憶它鄉<lb/>
先生絶學追千古一樹寒梅壓衆芳文昔以筆札從侍<lb/>
<pb n="KR3h0045_WYG_006-2b"/>
書公著書閣下公去國今十年矣去年夏謁公于臨川<lb/>
之里第今年秋將如懷孟過姑蘇錢先生出公手札并<lb/>
詩示文伏讀悵然先生俾題不敢固辭至正元年九月<lb/>
十又七日新安程文謹識<lb/>
　翼之得邵菴所寄篇翰<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>池成卷攜以示余余因有<lb/>
　感于其愧悔之言亦次增諸卷軸柳貫上<lb/>
漢庭有道起馮唐亦許明光對夕郎正為青雲疑素髪<lb/>
故敎白兔擣𤣥霜客來笑我臨書札禮達如將講射鄉<lb/>
<pb n="KR3h0045_WYG_006-3a"/>
閣老無時收衆望褐夫有日譜羣芳<lb/>
筆翰風流說晉唐敢將拙惡比諸郎健毫日費徒成塚<lb/>
禿髩年侵不待霜才士宜從鵷鷺序畸人合住水雲鄉<lb/>
豈期天藻庭中老逺寄詞章勝采芳　良右嘗奉和虞<lb/>
公所荅詩為謝適中州盧彦紀侍宫臨川遂書以煩往<lb/>
達後古愚編修見謂宜以附卷末是年六月望日錢良<lb/>
右<lb/>
　　袁靜春雜詩<lb/>
<pb n="KR3h0045_WYG_006-3b"/>
　寓錢唐雜詩求敎袁易頓首<lb/>
　　　舟行漫興<lb/>
涉世恒多故謀身轉益迂馬周聊逆旅阮籍豈窮途鷺<lb/>
宿依船尾楓凋落酒壺逺行憀慄意對此不能無<lb/>
白露籠舟楫青天失畫圖往來迷咫尺收斂忽斯須野<lb/>
曠連飛鶻江清映浴鳬還將明媚色且復慰征途<lb/>
隄栁欹招纜江花笑入舟髙歌鳬鵠起濶視水雲流牢<lb/>
落江淹恨飄零庾信愁都將付尊酒短髮得禁秋<lb/>
<pb n="KR3h0045_WYG_006-4a"/>
憂患看飄瓦浮沉任轉蓬題詩霜葉赤對酒燭花紅嵇<lb/>
阮情何曠陶韋意未窮前賢負髙興不必萬人同<lb/>
　　　重午客中雨<lb/>
往恨湘纍逺他鄉楚俗同流傳存弔祭汩沒見英雄竹<lb/>
葉於人緑榴花此日紅未須嗟旅泊吾道豈終窮<lb/>
湖上㝠㝠雨和愁細似塵翠嵐沾玉麈清潤逼綸巾他<lb/>
日看濃抹兹晨傚涉塵遂諳山水意有為若留人<lb/>
令節殊方客虚樓暮雨時何心吟鑄鏡予髮欲成絲昌<lb/>
<pb n="KR3h0045_WYG_006-4b"/>
歜誰浮玉芳醪且滿巵今朝羈旅思更用獨醒為<lb/>
　　　懷吴中諸友六首<lb/>
風雨蕭齋裏雞鳴夜向晨簡編心力盡燈火髩毛新餘<lb/>
地知游刃何人解斵輪煩君毋割席漂轉暫埃塵　錢<lb/>
徳鈞<lb/>
並馬春風陌髙歌夜雨牀追游前夢失漂泊此身忙緑<lb/>
酒西湖色冰肌六月涼難招髯似㦸來對玉成行　蕭<lb/>
子中<lb/>
<pb n="KR3h0045_WYG_006-5a"/>
卓行拘常調微官更數移君懷同棄屣吾道歎如絲濩<lb/>
落材髙世飛騰命與時晩成梁棟器剩破十年遲　湯<lb/>
師言<lb/>
枉策招尋密髙談謔浪俱他鄉懷楚奏何日攬桓須白<lb/>
月垂紋練青天落酒壺看君話心事餘子盡崎嶇　唐<lb/>
希賢<lb/>
共話巴山雨曾題華步秋儒官雖寂寞公子足風流即<lb/>
擬同吳詠焉知效楚囚江南新作賦寄爾恐添愁　趙<lb/>
<pb n="KR3h0045_WYG_006-5b"/>
明仲<lb/>
之子華簪裔簞瓢只宴如為官應駐輦延客愧無車早<lb/>
托襟期合能容禮法疎一鐙何日共料理讀殘書　馮<lb/>
景說<lb/>
右十三詩命意閒逺下語清麗可謂不流於俗矣然少<lb/>
加精密杜少陵黃山谷不難到也困學民漁陽鮮于樞<lb/>
題其後而還之大徳辛丑冬至前一日也<lb/>
伯機見通甫詩以古人自期自是當家語或者疑非伯<lb/>
<pb n="KR3h0045_WYG_006-6a"/>
機筆殆未得其賞雋乘快之趣耳其品評字字的確非<lb/>
伯機不及此仲長寶之泰定三年重九後三日髙郵龔<lb/>
璛書于甫里書院之西序<lb/>
通甫客杭賦雜詩十三首困學翁喜其閒逺清麗而以<lb/>
杜少陵期之識者謂為的確之論噫非伯牙不能精其<lb/>
技非子期不能審其音九原不可復作徒發覽者一慨<lb/>
云吳郡千文傳書<lb/>
髙人詩絶妙留與後人誇江海思親友風塵老嵗華欲<lb/>
<pb n="KR3h0045_WYG_006-6b"/>
乗山谷興逺訪杜陵家知已真成夢歌殘重歎嗟陵陽<lb/>
貢奎奉題<lb/>
予嘗聞外舅存悔翁論袁先生詩可近半山而困學於<lb/>
此十三章期以少陵山谷然山谷律法雖嚴未免削刻<lb/>
不能無詭遇之意視少陵濶步隨心未嘗不範我馳驅<lb/>
者前輩評之矣況閒逺清麗不知可盡山谷否耶困學<lb/>
必有所見也且此所雜賦皆五字詩律吕和諧使氣有<lb/>
所充豈不可造少陵之藩耶更閱全集則存悔當中的<lb/>
<pb n="KR3h0045_WYG_006-7a"/>
矣姑摭此以問于仲長天厯三年春正月京口陳方謹<lb/>
題<lb/>
全集慶昕公鄉客南屏覃思文字間視<hi>闕</hi>敎寂音不啻<lb/>
方駕過也故論議詩與文斤斤少許可獨盛稱吳人袁<lb/>
靜春先生所作詩至謂清麗秀潤數十年所無有元祐<lb/>
固已驚掉而昕出先生詩讀之恨不多見而昕言已足<lb/>
信及來吳中先生子泰仲長與元祐相友善且已集録<lb/>
先生詩為若干卷刋行元祐得盡讀先生詩而昕之言<lb/>
<pb n="KR3h0045_WYG_006-7b"/>
益信此卷先生手澤仲長寶藏者鮮于君首題直以杜<lb/>
拾遺黃太史並言黃從杜出其間不可分寸亂鮮于大<lb/>
手筆而其言如此蓋自有所見今昕公為天子祠官言<lb/>
論重當世元祐閭巷賤士不足知先生故托昕推重先<lb/>
生之意於卷後而歸之仲長云至順二年龍集辛未夏<lb/>
四月己酉遂昌鄭元祐拜手謹題<lb/>
予不識通甫而亦不多見其詩所見者止是十三首而<lb/>
已然即是十三首而閒雅清專之趣已見言間雖尚論<lb/>
<pb n="KR3h0045_WYG_006-8a"/>
其人可也獨詩乎哉東陽柳貫題<lb/>
予生晩不識困學翁而雅善其子必明每見其論先友<lb/>
之能詩者吳下袁先生必在其間及客吳先生已矣獲<lb/>
交其子仲長出先生所為詩一卷手澤尚新有困學翁<lb/>
跋語予於是益知必明之言信而有徵詩曰雖無老成<lb/>
人尚有典刑是卷近之矣四明姚安道謹書<lb/>
先生落拓不羈放情物表肆筆成章皆直寫其胸中之<lb/>
奇春江靜波秋山峻峰不足為喻也吾儕碌碌從俗浮<lb/>
<pb n="KR3h0045_WYG_006-8b"/>
湛與先生相去逺甚而欲强加評品正如盲人說象知<lb/>
其鼻謂象如杵知其牙謂象如蘆菔根一語不契便成<lb/>
聚訟豈不發先生泉下一哂也哉元統二年七月二十<lb/>
八日黃溍書<lb/>
詩曰髙山仰止景行行止每恨生晚不獲親承前輩先<lb/>
生論議幸於文字間時得接對文采風流之懿今觀吾<lb/>
鄉袁先生手書詩什洎鮮于困學至黃文獻公諸搢紳<lb/>
大夫士題識如拂蒙霧而覩景星之昭粲心目俱開矣<lb/>
<pb n="KR3h0045_WYG_006-9a"/>
伏讀再四謹書於後洪武戊寅夏五月五日諸生王燧<lb/>
拜題<lb/>
吾郡通甫袁先生元大徳五年辛丑自石洞書院謝事<lb/>
游杭因書五言唐律十三首奉漁陽鮮于公伯機伯機<lb/>
時為浙東帥府都曹吟詩作字奇態橫出一時南士多<lb/>
慕與之游故通甫亦以詩求正越明年壬寅伯機北還<lb/>
得官太常典簿以殁又四年丙午通甫亦捐世矣迨後<lb/>
二十五載通甫之子仲長出示浙江儒學提舉龔璛子<lb/>
<pb n="KR3h0045_WYG_006-9b"/>
敬禮部尚書致仕干文傳壽道集賢學士貢文靖公奎<lb/>
仲章江浙儒學提舉鄭元祐明徳翰林待制栁貫道傳<lb/>
侍講學士黃文獻公溍晉卿暨子敬之壻陳方子貞四<lb/>
明姚安道師徳各有題識入國朝洪武中吾郡贈太子<lb/>
賔客王文靖公燧汝玉復書於卷後以致景仰之意今<lb/>
年正統戊午通甫五世孫刑部檢校以凝復求予題嗚<lb/>
呼吾郡素稱士大夫淵藪世變相仍故家子孫能嗣守<lb/>
先業者鮮矣通甫手書諸詩在元大徳間距今一百四<lb/>
<pb n="KR3h0045_WYG_006-10a"/>
十年矣是非子孫之賢其能保藏而不失墜也哉雖然<lb/>
猶有進者詩曰孝思維則通甫之學之徳困學以杜拾<lb/>
遺期之龔子敬叙其詩謂得性情之正牆東謂其嗜慾<lb/>
之機淺是皆後人所當勉焉者也敢以是復諸檢校其<lb/>
鑒兹哉嘉議大夫都察院左副都御史海虞吳訥敏徳<lb/>
識<lb/>
寛少喜考論吳中前輩嘗閱元黄文獻公文集載袁靜<lb/>
春先生墓誌知其為吳人而尤以不得見其子孫為恨<lb/>
<pb n="KR3h0045_WYG_006-10b"/>
他日社學師袁以昭氏過予談及其家世則靜春乃其<lb/>
五世祖也又明日挾靜春所寄鮮于太常游錢唐雜詩<lb/>
來示於是靜春之子孫既得見之又得見其手跡而詩<lb/>
有懷吳中錢徳鈞以下諸友之作又因得見前輩數人<lb/>
於一日間為欣幸久之吳寛<lb/>
　　吾子行小篆杜詩諸帖<lb/>
碧山學士焚銀魚白馬却走身巖居古人已用三冬足<lb/>
年少今開萬卷餘晴雲滿户團傾葢秋水浮階溜決渠<lb/>
<pb n="KR3h0045_WYG_006-11a"/>
富貴必從勤苦得男兒須讀五車書<lb/>
　吳人錢翼之與僕交游數載每欲得篆字而不言僕<lb/>
　謂好事若此豈可無片紙為相贈意今日雨作賔朋<lb/>
　不來因染筆寫杜詩一首字不甚好然其意則頗有<lb/>
　拙處姑且充數俟他日心宇清泰别作一紙未害也<lb/>
　大徳庚子正月廿有六日趙郡吾衍書<lb/>
　　　招雨師文<lb/>
大徳三年夏六月天旱不雨民以為憂且祠禱多不應<lb/>
<pb n="KR3h0045_WYG_006-11b"/>
文士吾衍呼雨師而告之為之文而焚之曰穹宇之分<lb/>
奠兮以溷以清嘘以為煬兮吹之以泠爰施降之序兮<lb/>
下上以寧旁礴之有所或冷兮皇覽告余以不成惟兹<lb/>
夏之亢盛兮草木暵以早零曷有渰之不沛兮火騰轡<lb/>
兮輘兢望凱風之靡至兮嘑萍翳兮弗興魃倡披以馳<lb/>
騖兮吾有哀夫民之懲龜大荒之畺<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>兮爞后土之隂<lb/>
精恐暍死之駢道兮蔓天造之忠貞芻靈鱗兮齊以盛<lb/>
神之倈兮雷為霆欵帝阬兮復倈下庶九有兮民惟正<lb/>
<pb n="KR3h0045_WYG_006-12a"/>
圉赤魃兮山以圍風爾駕兮雲爾旗𤣥澤下兮萬福釐<lb/>
陳吾辭兮具鑑兹<lb/>
　　　桃花雨樂府一章寄翼之<lb/>
秦源春夢陽臺晚風散驚紅作秋苑閒陰碧樹摇暖雲<lb/>
茸苔羅水香氤氲蝶飛不濕煙錦路吳娥怨澁鸞堦步<lb/>
參差海羽雙燕來依微右舞瀟湘回<lb/>
　　　古詩一首送翼之回吳<lb/>
游子動歸思江南起秋聲我亦當此時相送難為情交<lb/>
<pb n="KR3h0045_WYG_006-12b"/>
朋尚如斯況爾懷父兄三吳亦鄰邦一水非逺程君還<lb/>
姑蘇臺我留鳳凰城兩地各相望馳心互奔傾流光若<lb/>
頹波彼此即寓萍浮世苦離散輾轉百慮縈何能慰余<lb/>
懷握手徒營營<lb/>
　　　次韻謝錢翼之<lb/>
筆翰西臺妙文章五鳳樓美才須比玉直道豈如鉤吳<lb/>
苑辭春色江風散旅愁吾廬正蕭颯二仲得羊求<lb/>
　　　菌耳徧沃野<lb/>
<pb n="KR3h0045_WYG_006-13a"/>
菌耳徧沃野瓊芝亦芬芳羣陰掩其茨誰復知爾良我<lb/>
願得此草移根植崇岡間攀紫金𬎼挹露晞朝陽服食<lb/>
換緑髓輕舉過紫皇招攜三辰游與之同輝光<lb/>
　　　與鄰寓人隔屋對月夜話<lb/>
禦寇連牆屋神交得謝瞻<hi>謝有隔屋夜話事</hi>偶逢吾所契共語<lb/>
月當簷微禄終何補良才尚此淹憑君縱𤣥論未怪發<lb/>
幽潛<lb/>
右故人吾子行手跡十二紙皆前後得之於書夾所藏<lb/>
<pb n="KR3h0045_WYG_006-13b"/>
復恐散落集而存之其為人見石塘胡先生所為墓銘<lb/>
兹不書後三十年為至元五年己卯九月九日江邨民<lb/>
錢良右識<lb/>
　吾子行文塚銘<hi>附録</hi>　　　　金華胡長孺譔<lb/>
吾衍字子行太末人大父為太學生留弗歸遂家錢唐<lb/>
子行工篆𨽻書通聲音律吕之學讀太𤣥經號貞白處<lb/>
士慕李長吉詩樂府效其體為之氣韻輒與相似性曠<lb/>
放有髙不仕之節自比張志和郭忠恕玩䙝一世遇人<lb/>
<pb n="KR3h0045_WYG_006-14a"/>
巧宦善富如蟲蛆臭腐將噬染已其所厭棄者詣門請<lb/>
謁從樓上遥與語吾出有間矣顧彈琴吹洞簫撫弄如<lb/>
意不輟求室委室敎小學常數十人未成童坐之樓下<lb/>
與客對談笑喧樓上下羣童一是肅安好譏刺輕侮詩<lb/>
人文學士獨盛稱杭仇仁近婺胡牧仲汲仲至謂百年<lb/>
止有其著述有尚書要畧晉文春秋楚史檮杌說文續<lb/>
釋道書援神契卦間氣中編等書初子行年四十未娶<lb/>
所知宛丘趙天錫為買酒家孤女為妾女嘗妻人年饑<lb/>
<pb n="KR3h0045_WYG_006-14b"/>
棄歸母與後夫匿弗言輒去之太末妾為子行産子數<lb/>
日死留五年當至大四年秋故夫微知妻處訟之逮母<lb/>
母來子行所又逮後夫後夫復舍於子行因偽楮幣事<lb/>
覺捕得言主人子行固弗知邏卒辱子行南行數百步<lb/>
録事張景亮識子行叱邏曰是不知情者攝之何為即<lb/>
解縱遣歸臘月未盡二日甲午子行持詩一章暨𤣥縚<lb/>
緇笠以詣仁近别值晨出家留詩還縚笠子行去不知<lb/>
所之其詩曰西泠西畔斷橋邊意將從靈均於斯明年<lb/>
<pb n="KR3h0045_WYG_006-15a"/>
三月辛酉衛天隠以六壬筮之得亥子丑順流象曰嵗<lb/>
子月巳旬寅斯首亥為水鄉巳墓在丑惟子與丑無禄<lb/>
霣虚墓非其藏屍沉江湖是生戊辰土為宰制土弗勝<lb/>
水家絶身棄此其骨朽淵泥九十日矣與詩合西湖多<lb/>
寶院主僧可權從子行學詩聞其定死哭甚哀為琬良<lb/>
石鐫碣院後與浮屠師遺塔相望曰皆吾師請長孺銘<lb/>
庶幾子行有後世名其銘曰生不瀆死不辱貞哉白<lb/>
余自至元元貞間客杭得交子行父雖齒在余先甚欵<lb/>
<pb n="KR3h0045_WYG_006-15b"/>
密也予往來于杭有年間歸吳門每承以詩或書尺見<lb/>
寄今猶有存者其過山村翁訣别之詩按胡汲仲先生<lb/>
塚銘廼至大四年也越三十一年為至正改元始見其<lb/>
手跡於盧山甫家感悼之餘為作七言一首以附於後<lb/>
亦挽之之意云時余六十又四良右<lb/>
無家人擬地行仙自號青霞小洞天愛竹每留縁郭寺<lb/>
吹簫時泛過湖船詩魂渺渺波摇月篆脚垂垂雨在川<lb/>
老我猶能見遺墨可堪回首斷橋邊<lb/>
<pb n="KR3h0045_WYG_006-16a"/>
　　李士𢎞臨右軍帖<lb/>
員嶠真逸　擬晉山房　河東李倜士𢎞章至大己酉<lb/>
七月晦日書於延平員嶠真逸<lb/>
李公無帖不臨可謂好學也已僕亦好書者無暇臨古<lb/>
帖但美士𢎞耳子昻<lb/>
擬晉齋臨帖用筆圓活精到其勤篤可為世法余每見<lb/>
愧悚不已自恨昏惰無此功夫耳黃石翁<lb/>
臨古人書多苦局促鮮能得其韻趣余素聞李公善書<lb/>
<pb n="KR3h0045_WYG_006-16b"/>
今觀此帖誠得逸少筆意無愧前人也<hi>闕</hi>衮<lb/>
士𢎞天資髙邁風神秀朗宜其筆墨超然蜀郡虞集<lb/>
右集賢侍讀學士李公士𢎞手臨晉王右軍明府等帖真<lb/>
跡一卷士𢎞名倜河東太原人好學尚氣劬神苦思務<lb/>
求博洽而後已故其游戲筆墨皆超悟不羣此卷雖臨<lb/>
倣古人而清新婉麗自有一種風度是可珍也泰定四<lb/>
年七月壬辰吳郡陸友仁書<lb/>
今人臨帖自松雪翁後便到員嶠真逸謂皆有晉人風<lb/>
<pb n="KR3h0045_WYG_006-17a"/>
裁此卷又薛道祖與米老書者寶晉之流世豈無斯人<lb/>
仙游去已矣興懷感悼錢良右敬題<lb/>
余幼時每見士𢎞公與先君議論談笑使人敬服不已<lb/>
其文章政事為當世之所推重人但知公之能書而不<lb/>
知公之為人者有不在於此東昌髙晉<lb/>
繄游藝擬晉氏河東李后十年筆墨仙兹其傳弋陽李<lb/>
瓚<lb/>
員嶠作畫息齋伯仲間其臨摹又頡頏於松雪困學二<lb/>
<pb n="KR3h0045_WYG_006-17b"/>
老斯時有三君子而能追及之可謂難矣員嶠至今存<lb/>
雖獨步可也翰墨特其餘事至於立身宦途而志趣常<lb/>
超於物表此吾所以起敬者也至順辛未仲春望日後<lb/>
學黃公望<lb/>
龍跳虎卧世眩淑忒繄其古心員嶠真逸李升<lb/>
論書至於孫過庭姜白石盡善盡美矣他皆未足為評<lb/>
也姜謂臨書多得其筆意而失其位置今再觀員嶠所<lb/>
臨兼無位置之失非其胸中熟於二家之論恐未易致<lb/>
<pb n="KR3h0045_WYG_006-18a"/>
也良右題<lb/>
公在延平日政事之餘留意翰墨間故臨帖為最多此<lb/>
卷又其精妙者亦何憾於古人耶吳興趙雍題<lb/>
余昔侍李學士見其作書多喜矮桌執筆甚髙臨帖亦<lb/>
然其精熟如此非拘拘摹倣者比宜其遺墨若斯之妙<lb/>
也鄱陽張昕子東<lb/>
　　錢翼之書四體千文<lb/>
余壻張性之久言作四體千文未暇也連日不及無以<lb/>
<pb n="KR3h0045_WYG_006-18b"/>
遣興遂為引墨雖妙不及古人或後予生者庶亦知字<lb/>
之源委也至元二年三月下旬蘇人錢良右翼之記<lb/>
吳郡翼之錢君書法為明時名重四方者也此卷千文<lb/>
備四體之精妙性之張君攜至東陽因得以觀至元丁<lb/>
丑二月望日浮光王都中敬題<lb/>
此卷錢君翼之作以遺其壻張性之篆𨽻真草古之善<lb/>
書者亦各有所長而鮮能兼之也性之究農黃之經餘<lb/>
暇喜臨池清標雅尚蓋貌如其心錢君書四體千文而<lb/>
<pb n="KR3h0045_WYG_006-19a"/>
受之法粲然可玩性之當亦開悟矣新安汪澤民書<lb/>
右四體千文一卷吳中錢翼之先生書也古精於書者<lb/>
莫如晉之王庾謝皆稱書聖篆𨽻真草猶鮮能兼況其<lb/>
下者乎翼之道學而善書備四體且精到書此以遺其<lb/>
佳壻張性之蓋望於性之者其有深意乎性之儒而醫<lb/>
好古博學者也暇則臨池日不下千餘字雖造次顛沛<lb/>
一㸃一畫不苟駸駸逼翼之而窺古人之域自是不止<lb/>
其當何如哉由筆法得三昧持敬以養其心言動舉措<lb/>
<pb n="KR3h0045_WYG_006-19b"/>
無不求其至而一如用筆然此又何止於論書也古所<lb/>
謂心正則筆正其不謂兹乎至元丁丑二月集賢同書<lb/>
吳人之以書名世者始張旭張從申至於今風徽未冺<lb/>
也翼之以字學有聞於其鄉餘三十年此卷為其快壻<lb/>
作四體千文是尤得意之書即今已不可易而致之況<lb/>
其後哉東陽柳貫<lb/>
評者謂吳中惟松雪翁書法備衆體繼之者錢君翼之<lb/>
因觀為其壻張性之作篆𨽻正草四千餘字老筆至此<lb/>
<pb n="KR3h0045_WYG_006-20a"/>
亦甚勤矣外訓之傳將見青出于藍也勉旃勉旃海岱<lb/>
劉貞白記<lb/>
吳興趙公早年學書用功至精密迨其得於心應於手<lb/>
縱橫曲折無不如意之所欲出以公之學名其家者務<lb/>
於速成往往摹倣公暮年所書而求其形似如不由其<lb/>
户而欲升其堂入其室也得公之用功精宻又參以古<lb/>
人而别出新意自為一家如吾翼之者蓋不多見此卷<lb/>
千文四體皆其得意書尤不可易得今翼之已不可作<lb/>
<pb n="KR3h0045_WYG_006-20b"/>
而有子逵能傳其業亦以余言為然否乎至正六年六<lb/>
月十五日黃溍書<lb/>
予觀中吳錢君翼之書四體千文其用功可謂精至矣<lb/>
四體之字出有先後當時學各工一體今以一人而欲<lb/>
兼之難矣哉夫篆籀實字之原𨽻真草其流派也體雖<lb/>
不同凡下筆當務方圜雄勁則風神完足而結締之工<lb/>
拙不足計也臨池積久必自有得翼之其有見於此與<lb/>
惜其墓木已拱而不得握手劇談也此卷乃其女夫張<lb/>
<pb n="KR3h0045_WYG_006-21a"/>
性之提舉家藏尤其著意所書性之以通儒精盧扁之<lb/>
學佳士也能知寶此其東牀之選不苟矣至正十八年<lb/>
臘日鄱陽周伯琦書<lb/>
　　張外史書雜詩<lb/>
　　　答楊廉夫二首<lb/>
弄水摘花春可憐風雨捲尋茅步船我家南塢有靈石<lb/>
龍井西頭無杜鵑野鶴孕鶵畏人過弱柳委地趂蠶眠<lb/>
子雲胡為甘寂寞後世何人知太𤣥<lb/>
<pb n="KR3h0045_WYG_006-21b"/>
黃篾樓中惟飲酒樓下長溝鳬鴈多灣頭橋斷迷青草<lb/>
濶處風來生白波饞奴竟煮脫䙀筍老魚戲唼如錢荷<lb/>
詔書寛大到海角河北饑氓爭倒戈<lb/>
　　　書摘阮圖<hi>四言</hi>
長松結陰芳草如莽丘中微吟有天際想被阮者咸發<lb/>
我撫掌一鳥不鳴衆山俱響<lb/>
　　　黃子久畫<lb/>
中峰大面削鐵如巖岫綺錯非一途上連閣道旁屋廬<lb/>
<pb n="KR3h0045_WYG_006-22a"/>
尋窗數户愁崎嶇米顛所製三尺圖筆力視此微粗疎<lb/>
閬苑之臺遲子久不歸正為松江鱸<lb/>
　　　趙子固墨寫水蕉<lb/>
因依水石間小蕉露如洗聊以觀君身浮脆正如此平<lb/>
原佳公子泚筆寫蘭茝<hi>一作蕋</hi>君看數寸碧氣壓凡花卉<lb/>
　　　贈漁樵侣<lb/>
郁木坑前負薪者道士磯頭垂釣翁我輩與結平生友<lb/>
夫君還有古人風水羞涼味蒲牙白野飯書香松菌紅<lb/>
<pb n="KR3h0045_WYG_006-22b"/>
借問行藏多嵗月不離三泖九山中<lb/>
　　　水仙<lb/>
芳草有時歇無此金玉相一枝和月露持奉水仙王<lb/>
　　　奔月巵歌<lb/>
甓社明珠奔入月脫殻正似風禪潔漁網出之不敢視<lb/>
滌盡含沙光不滅文昌四星吞在腹一一金晶大如菽<lb/>
蜃物還來作飲器日夜雄虹繞茅屋一扇桃核寛有餘<lb/>
半葉焦心卷未舒飲非其人躍入水怪雨盲風生坐隅<lb/>
<pb n="KR3h0045_WYG_006-23a"/>
置之天上白玉盤斗柄挹酒長闌干李白跳下鯨魚背<lb/>
持勸我飲相交歡幽宫馮夷為予泣酌盡海水百怪出<lb/>
還我平生老蚌胎許君醉卧鮫人室<lb/>
　　　彭南陽真人雲窩煉丹之所<lb/>
石枰碁子皆生路洞室藏書盡隱文誰與解酲千日酒<lb/>
我來分住一窩雲虎龍金碧親承訣鸞鵠青㝠動作羣<lb/>
莫向鄒忻參火候定知此事屬彭君<lb/>
　　　送鄭明徳過越<lb/>
<pb n="KR3h0045_WYG_006-23b"/>
四十日春廿日雨問花尋柳意茫然竹根卧瓶髙筆塚<lb/>
竈下生薪連术煙茅家名餘鐵爐步龍井氣脅金沙泉<lb/>
嵇山酒船速回棹遲子重來煮蕨拳<lb/>
　　　吳大宗師岳宫行香次韻<lb/>
元日朝元回羽隊東華門外踏春陽還趨岱岳祠宫閟<lb/>
遥識仙官劍佩香國有蓍龜金作鑑年登耆艾髮如霜<lb/>
老人星在微垣内可是人間化日長<lb/>
　　　棹歌<lb/>
<pb n="KR3h0045_WYG_006-24a"/>
暇日拿舟出郭門觀風聊采野人言借車踏水半陂麥<lb/>
打鼓買魚何處村光陰轉比中年促生聚惟餘西淛繁<lb/>
正使枋榆安尺鷃又從倦鳥返丘園<lb/>
　　　强行之常州敎授<lb/>
聞道詩書種南方有此强才名文學掾步武紫薇郎家<lb/>
與臯比近槃餘苜蓿長諸生時列坐亦足奉華觴<lb/>
　　　道園先生詩送張元朴還龍虎有云麈尾有懷<lb/>
　　　張外史鵞羣今屬薛𤣥卿元朴索次韻<lb/>
<pb n="KR3h0045_WYG_006-24b"/>
想見先生戴笠行黃茅岡上看陰晴承聞祖道同疏傅<lb/>
鄙說還鄉似長卿海内好詩元自少江西行李不嫌輕<lb/>
謫仙愛與元丹語煙子而今亦有名<lb/>
　　　雪圖絶句<lb/>
貌得王維三尺圖姑山無此雪肌膚瓊臺玉樹參差是<lb/>
只欠芭蕉一兩株<lb/>
　　　吳興公自序云公謹父齊人也余通守齊州罷<lb/>
　　　官來歸為公謹說齊之山川獨華不注最知名<lb/>
<pb n="KR3h0045_WYG_006-25a"/>
　　　見於左氏而其狀又峻峭特立有足奇者乃為<lb/>
　　　作此圖其東則鵲山也命之曰鵲華秋色云張<lb/>
　　　雨賦詩於左<lb/>
弁陽老人公謹父周之子孫猶懷土南來寄食弁山陽<lb/>
夢作齊東野人語濟南别駕平原君為貌家山入囊楮<lb/>
鵲華秋色翠可餐耕稼陶漁在其下吳儂白頭不歸去<lb/>
不如掩卷聽春雨<lb/>
　　　𤣥覽堂絶句二首<lb/>
<pb n="KR3h0045_WYG_006-25b"/>
簾櫳低亞小梅枝快雪時晴緑滿池鈴索不摇鸚鵡睡<lb/>
客來假寐亦多時<lb/>
殷勤老去惜年華白晝張燈緑幙遮吹徧玉笙天上曲<lb/>
空將列炬照林鴉<lb/>
　　　次韻段推官觀潮<lb/>
雪濤捲入白螺杯雲夢吞將灧澦堆陣馬直從天漢落<lb/>
颶風先自海門來青山一向開銀壁黃繖中央立露臺<lb/>
好在畫圖留壯觀江頭白首不堪回<lb/>
<pb n="KR3h0045_WYG_006-26a"/>
　　　贈鈕怜大監<lb/>
論卷聚書三十萬錦江江上數連艘追還敎授文翁學<lb/>
重歎徵求使者勞石室談經修俎豆草堂迎詔樹旂旄<lb/>
也知後世揚雄在獻賦為郎媿爾曹請以蜀文翁之石<lb/>
室揚雄之墨池杜甫之草堂皆列學宫又為甫得諡曰<lb/>
文貞以私財作三書院徧行東南收書卅萬卷及鑄禮<lb/>
器以歸虞奎章記其事邀予賦詩如上<lb/>
　　　長吟一首悼瓊林真人薛外史<lb/>
<pb n="KR3h0045_WYG_006-26b"/>
𤣥卿難再得本自飡霞人髙懷獨超物洞鑒亦絶倫君<lb/>
自江東我吳下早嵗聮翩待金馬御榻賜書凡一束僊<lb/>
苑偷桃動盈把紫虚元君之玉訣青城先生敎我者感<lb/>
君多道氣探懷為君寫學士承㫖平原公許我與君楊<lb/>
許同一時標名兩外史羽衣白茅立下風我還句曲餘<lb/>
廿載君乗輶軒歴煙海歸錦橋西結草樓樓中襆被長<lb/>
相待風煙山水共追尋福臨洞口話離心年深書字化<lb/>
為碧白首蒼茫成古今聖井山崩數千尺君從羣龍去<lb/>
<pb n="KR3h0045_WYG_006-27a"/>
無跡困頓鹽車篠嶺頭此日思君復何益　至正四年<lb/>
之秋江東龍虎山左右諸峯洪水一時發漂屋廬數里<lb/>
間大小龍以百數悉挐雲而去其蛟蜃不能去者死山<lb/>
石下若腐木然吁亦異矣明年𤣥卿化去篠嶺在貴溪<lb/>
縣中道𤣥卿闢路建館其上以憩行者虞道園作記<lb/>
　　　道言<lb/>
造物於我厚一切使我薄瓶中有儲粟持此卧雲壑弊<lb/>
衣取苟完得味在藜藿花鳥予友于尊酒不獨酌牀頭<lb/>
<pb n="KR3h0045_WYG_006-27b"/>
堆故書敗履置牀脚未嘗身没溺何與世濁惡正如散<lb/>
馬牛不識穿與絡異時老髑髏會有南面樂<lb/>
　　　汪復心遣姪彦維自歙求詩復心年八十餘矣<lb/>
汪倫自愛桃花水張翰秖思蓴莱湖九十山翁莫相惱<lb/>
題詩元沒得工夫<lb/>
　　　趙伯常運使留題澗阿即席次韻<lb/>
莫笑㘭堂水膠杯泉頭落木動成堆天寒正使蛟龍卧<lb/>
日短何煩駟馬來杖策東坡靈石塢留題外史讀書臺<lb/>
<pb n="KR3h0045_WYG_006-28a"/>
舉觴賔佐風流甚老子游山第一迴<lb/>
　　　三香圖<lb/>
凌波仙子塵生襪空谷佳人玉鍊容不奈天寒風露早<lb/>
日髙猶傍錦熏籠<lb/>
　　　澗阿對雨二首<lb/>
山雲油然作山雨來不緩既沾靈石塢遂灑寒栖館落<lb/>
木遽如許衆草行復爛有酒不堪酌無花堪把玩與聞<lb/>
季長笛寧從中散鍛代謝夫何如徒為白首歎<lb/>
<pb n="KR3h0045_WYG_006-28b"/>
步歸靈澗幽泥染居士屩不知嵐雨深稍怯布衣薄拂<lb/>
牀次羣帙掃徑堆脫籜清坐亦偶然吾非慕仙爵<lb/>
　　　危君太樸以史事南來搜書風雨宿南澗明日<lb/>
　　　追寄此詩<lb/>
布衣走下雲林巔檢閱經書天子筵去家昔踰半萬里<lb/>
别我今將十九年輶軒使者采圖籍龍門太史行山川<lb/>
澗阿一宿慰風雨起視留墨心茫然<lb/>
　　　寄劉伯温大監<lb/>
<pb n="KR3h0045_WYG_006-29a"/>
臺閣如公最有稱軺車驄馬數能乘校書在昔專劉向<lb/>
秘監於今復魏徵汗簡削成金作匱泰階平處玉為繩<lb/>
信有山人唯寂寞側身長倚白雲層<lb/>
　　　九日風雨清齋<lb/>
中林授衣節寒氣早已集牖户洎裘褐凡百缺治葺窮<lb/>
居昧時序頗訝光景急叢篁助幽翳漾瀨發空寂水禽<lb/>
穿屋過巖樹排簷入陶尊既塵漬墨突亦雨立遐思把<lb/>
菊詠端處掬溜室空言非藥餌殆不廢九日<lb/>
<pb n="KR3h0045_WYG_006-29b"/>
　　　道館雅集聽琴次楊彦常韻<lb/>
幽蒿細竹滿牆彎雨後危牆似斷山一室了忘塵世隘<lb/>
諸君能賞病夫閒池廵野鶴魚苗緑土蝕秋出菜甲斑<lb/>
我不鼓琴偏識趣絶憐失勢重躋扳<lb/>
　　　讀戴集<hi>帥初號剡源</hi>
剡源詩卷落吾手便似移家太白峯學道昔慚山世逺<lb/>
知人今愧郭林宗空山樂書有遺譜白日天馬無留蹤<lb/>
<hi>皆集中語</hi>太息斯人不可作厭將兩耳聞寒蛩<lb/>
<pb n="KR3h0045_WYG_006-30a"/>
　　　老學齋書懷寄京師故人<lb/>
手種羣松數尺圍草深南澗客來稀一經斷送垂垂老<lb/>
萬事安排念念非晨待樵蘇才蓐食涼驚絡緯尚絺衣<lb/>
蓬萊坊裏清宵月也到山家白板扉<lb/>
　　　中庭古柏<lb/>
庭中異柏前朝物銅柯石幹兀青蒼雲壑終憐老蛟卧<lb/>
珠樹獨留威鳳翔月上團陰移覆砌雨餘古香飄近牀<lb/>
支離疏老深根在閱盡世人還久長<lb/>
<pb n="KR3h0045_WYG_006-30b"/>
　　　李遵道寫湖石<lb/>
好石曾聞牛相國寫竹今唯李使君能消龍尾一螺墨<lb/>
與染峩眉半朶雲瑶草種來秋著露昆刀藏去玉成文<lb/>
堂上朝來有佳氣淮南獻壽獨殷勤<lb/>
　　　趙彦輔雪圖<lb/>
清才絶似王摩詰愛向髙堂寫雪山華蓋洞中如屋裏<lb/>
赤闌干外是人間瓊樓秖許飛仙住珠樹應留織女扳<lb/>
莫信寒泉傷玉趾最宜清暑聽潺湲<lb/>
<pb n="KR3h0045_WYG_006-31a"/>
　　　秋日晩興<lb/>
暝色入林煙火微暮雨欲來如有期野雀喧爭楝樹子<lb/>
山人行把菊花枝山空始見水泉涸寒至乃索衣裘遲<lb/>
莫謾題詩將寄逺不多故舊在京師<lb/>
　　　冬日五言<lb/>
雨雪衡門晏陰景薄山阿飛烏各謀食媿此養微疴餘<lb/>
生轉晦昧芳嵗亦蹉跎勿云幽疾久去疾將如何<lb/>
　　　雪作<lb/>
<pb n="KR3h0045_WYG_006-31b"/>
夕寂微生聽寒頑稍使猜明珠交撒帳銀甲整銜枚厲<lb/>
鬼鋒全挫東皇駕即回眼中紛物色白戰若為裁<lb/>
　　　晨興<lb/>
聊與梅枝說嵗窮真成古木共衰翁百年勲業何煩爾<lb/>
一世雲山不負公寒夢漸消窗影上春容已在雨聲中<lb/>
晨興陡覺詩神王未放韶華角長雄<lb/>
　　　詠萼緑梅花<lb/>
山中古仙子無言春寂寥玉容淡朝雨翠氣濕微霄臨<lb/>
<pb n="KR3h0045_WYG_006-32a"/>
風怯玩影弄雪妬攀條吟覓何郎句還憑舞袖招<lb/>
　　　澗北梅嵗三月始花<lb/>
陰澗殘梅枿臨流一向欹但存孤注在敢恨一生遲凍<lb/>
雨如相喣春寒不受吹後時翻見獨宰物遂成私<lb/>
　　　白蓮峯宴坐齋<lb/>
早從衡岳端居室晩愛蓮峯宴坐齋香篆來時雲入户<lb/>
鉢龍戲處水浮堦重重草座閒收足歴歴松風妙寫懷<lb/>
亦欲逺游參半句無人為我繫麻鞋<lb/>
<pb n="KR3h0045_WYG_006-32b"/>
　　　南真館池上橘花<lb/>
花攢嘉樹雪鬅鬠遮斷孤山小朶青報答風光先醉去<lb/>
穠香吹過却全醒<lb/>
　　　仲穆蕙花<lb/>
空谷幽芳絶代姝紛披翠袖不勝扶金瓶芍藥三千朶<lb/>
合讓光風轉蕙圖<lb/>
　　　嵗暮<lb/>
忽忽嵗云暮徒興白首嗟山留待伴雪春禁隔年花把<lb/>
<pb n="KR3h0045_WYG_006-33a"/>
卷還遮眼分餳且膠牙自縁身嬾惰莫遣送窮車<lb/>
　　　歸自天柱山招朴菴僧<lb/>
仙人住近餘杭姥得酒攜瓶上野航踏雪能來傾一盞<lb/>
風流不減在餘杭<lb/>
　　　白雲半間<hi>陶隠居别號外兵</hi>
白雲住處不曾扄割取西偏著外兵伸脚三條椽下卧<lb/>
任君裘蓋洛陽城<lb/>
　　　次韻虞公賦鶴巢贈趙伯容<lb/>
<pb n="KR3h0045_WYG_006-33b"/>
仙人有騏驥結巢松頂中上覆三素雲下立千仞峯笙<lb/>
吟微度曲雪步稍留踪羽衣何頎然云是趙伯容左帶<lb/>
明月璫右佩蒼精龍誰令青鳥使䘖花以相從鑿户繩<lb/>
樞澁藏書玉檢重悵望浮丘伯人間倘再逢<lb/>
　　　野桃花<lb/>
野桃無語最含愁若箇林間得放牛比似落英歸糞草<lb/>
不如流水出香溝<lb/>
　　　殘梅<lb/>
<pb n="KR3h0045_WYG_006-34a"/>
皎皎當窗萼緑華滿懷幽恨付而家春風春雨悤悤去<lb/>
一㸃殘香啄暮鴉<lb/>
　　　萬竹亭<lb/>
髙懷思得去人羣馬䭾沙頭竹似雲亭子當江偏窈窕<lb/>
主人遮道故殷勤日中見斗青霄立月下吹簫碧洞聞<lb/>
渭川自足封君擬未數零陵萬石君<lb/>
　　　次韻虞公和斷江和尚種松<lb/>
松下微吟愜病悰支離潦倒似支公頂因巢鶴翻成結<lb/>
<pb n="KR3h0045_WYG_006-34b"/>
心為依禪畢竟空陸子壇前春古淡葛洪井上雨青葱<lb/>
茯苓乞與楊員外誰復緘詩過浙東<lb/>
　　　　謝僧送柑<lb/>
肚能緊束三條篾手亦親栽萬顆梨珍重黃柑三百顆<lb/>
好山多在洞庭西<lb/>
　　　晚句<lb/>
白足過橋三峽雪蒼頭吹笛滿林風狂花也有凌霄意<lb/>
飛上松顛爛漫紅<lb/>
<pb n="KR3h0045_WYG_006-35a"/>
　　　外史自贊畫像<lb/>
志逸心疲身清命濁逃同類而親猿狙毒厚味而美藜<lb/>
藿學取益而不勝其損事知危而姑與之安一龍一蛇<lb/>
不厭已之深眇惡衣惡食先憂人之饑寒忽然為人而<lb/>
反常若此若何以袪有身之患　乙酉嵗自春徂夏霪<lb/>
雨之時多五月來堇一日見天處澗阿幽篁中未有裹<lb/>
飯過子桑者閒弄筆研寫繆詩盈冊以自料理耳詩凡<lb/>
五十五首子英遇之持去勿示不知我者雨告<lb/>
<pb n="KR3h0045_WYG_006-35b"/>
右句曲外史與袁子英所寫詩凡五十五篇其首兩章<lb/>
廼此老道人效余鐵雅者也如道言清齋澗阿諸詩皆<lb/>
其道趣中流出者若奔月巵則又頑仙之橫出者吁道<lb/>
人仙去巳一紀矣鐵雅之友屬之何人開卷愴然不勝<lb/>
山陽之感云至正二十有一年花朝日抱遺叟楊維楨<lb/>
在清真之竹洲館書<lb/>
至正壬寅秋八月十有八日海虞繆貞吳郡余大亨崑<lb/>
山顧元臣同觀弟子蕭登拜題<lb/>
<pb n="KR3h0045_WYG_006-36a"/>
東維顧安定之觀於暎雪軒時年七十有四<lb/>
不識華陽舊隠居髙情還憶聽松餘百篇真籙修都徧<lb/>
滿卷新詩手自書一去丹臺閒日月幾回飛珮在空虚<lb/>
重來化鶴應無恙華表春風動里閭至正甲辰冬十二<lb/>
月郡人陳世昌拜觀謹識<lb/>
至正廿五年乙巳春三月豐城余詮觀<lb/>
壬子正月五日過婁東十日耕學先生出以示僕乃知<lb/>
貞居之與耕學交好之情若此也倪瓚覽<lb/>
<pb n="KR3h0045_WYG_006-36b"/>
貞居先生清詩妙墨飄飄然自有一種仙氣信非塵俗<lb/>
中人也此卷手書以遺予者屢經兵燹似若有神物䕶<lb/>
持泉南陳君彥廉好古博雅與予同志故割愛以贈壬<lb/>
子夏六月望後三日汝陽袁華書<lb/>
張貞居詞翰正如月底疎松雲中修竹信非煙火食人<lb/>
所能為宜吾子英之寶藏也貞居自題云非知我者勿<lb/>
示子英出以示予豈别久而弛其約束耶齊郡張紳觀<lb/>
於孫氏映雪軒戊申子月<lb/>
<pb n="KR3h0045_WYG_006-37a"/>
右澗阿雜詩墨跡五十五首廼張貞居詞翰最得意者<lb/>
在當時亦自慎重不輕示人觀其小序可見雖然非子<lb/>
英之知貞居不能久藏至今非彥廉之好古博雅亦不<lb/>
能得子英之割贈所愛以交誼之篤而歸諸春草堂可<lb/>
謂得其所矣子英亦知人哉深為陳袁二家左券珍之<lb/>
可也廬陵張昱題於凝香閣中<lb/>
予觀在昔右文之際文章翰墨蓋莫盛乎東南矣不惟<lb/>
列侍從居館閣者皆彬彬文學之徒至於方外名流亦<lb/>
<pb n="KR3h0045_WYG_006-37b"/>
或負其清才絶藝擅名一時之勝故釋氏之徒有笑隠<lb/>
訢上人道家者流有貞居張外史皆以詩文篇翰照映<lb/>
乎山林而與虞趙歐黄諸君子接交於後先迭響於中<lb/>
外於是東南文物之盛殆前古所未聞今觀陳氏所藏<lb/>
外史墨跡一卷能詩者或無此書能書者或無此詩外<lb/>
史蓋兼之矣慨名筆之留傳念昔人之彫謝江空嵗宴<lb/>
不無有繼遺響者乎覽卷為之憮然吳郡謝徽識<lb/>
右張貞居自書詩一帙温陵陳君彦廉之所藏戊申嵗<lb/>
<pb n="KR3h0045_WYG_006-38a"/>
見於袁子英家今歸於君君别有貞居所書詩大小十<lb/>
餘幅可見物常聚於所好君作詩往往有物外意非獨<lb/>
愛貞居之書而已也壬子亥月張紳再題<lb/>
貞居早學書于趙文敏後得茅山碑其體遂變故字畫<lb/>
清遒有唐人風格詩則出于蘇黃而雜以巳語其意欲<lb/>
自為家也唐宋以來浮屠氏之能詩與書者雖衆然亦<lb/>
不能兩美况道流之久乏人哉此其自書雜詩也古律<lb/>
行草各臻其妙宜子英之慎與而彦廉之喜得也髙啓<lb/>
<pb n="KR3h0045_WYG_006-38b"/>
識<lb/>
右貞居詩翰清原陳氏得于袁子英甫盧熊記<lb/>
歴代史臣不為釋老氏立傳或老氏有可書者則以置<lb/>
之方技傳中皇明修元史始别有釋老傳之目而老氏<lb/>
首丘處機釋氏首八思馬且各有數人焉張雨生東南<lb/>
以工書善詩為道流一時學士大夫若趙文敏虞文靖<lb/>
黃文獻諸公多與之游乃不得人傳或者疑之然處機<lb/>
八思馬之徒在其太祖世祖時大抵皆以功業顯故釋<lb/>
<pb n="KR3h0045_WYG_006-39a"/>
老氏有傳蓋不徒以其法而然者則夫雨之可傳正不<lb/>
在此予嘗執筆從史官得預是議今觀雨自書雜詩于<lb/>
温陵陳寶生家詞翰之妙如是自當與趙虞諸公詩集<lb/>
並傳也洪武壬子秋八月嵇岳王彞識<lb/>
貞居真人詩文字畫皆為本朝道品第一雖獲片楮隻<lb/>
字猶為世人寶藏況兼所得若是之富且妙耶舒展累<lb/>
日欣慨交心噫師友淪沒古道寂寥今之才士方髙自<lb/>
標致予方憂古之君子終陸沉耳吾知前人好修不以<lb/>
<pb n="KR3h0045_WYG_006-39b"/>
為賢於流俗而遂已不患人之不知栗里翁志不得遂<lb/>
飲酒賦詩但自陶寫而已豈求傳哉倪瓚題壬子初月<lb/>
八日<lb/>
貞居詩如月底疎松雲間修竹字畫則如逺塞驚鴻春<lb/>
池科斗非特不染塵俗塵俗自不能染耳張紳<lb/>
壬戌陽月紳再觀于崆峒外史之丹室于是與彥廉别<lb/>
十載矣<lb/>
洪武丙辰秋九月彥廉自鳳陽還十有九日夜宿春草<lb/>
<pb n="KR3h0045_WYG_006-40a"/>
軒復出此卷同觀題者自鐵厓先生以下凡十五人存<lb/>
者惟八人耳撫卷不勝黯然汝陽袁華識<lb/>
張貞居以詩名湖海而翰墨尤為人所重片縑尺楮往<lb/>
往見之蓋未有若此卷之富盛者也孫過庭云一時而<lb/>
書有乖有合心遽體留日炎風燥皆其乖也神怡務閒<lb/>
時和氣潤偶然欲書皆其合也今貞居自言自春徂夏<lb/>
陰雨至五月之久故閒弄筆硯以自料理則非心遽體<lb/>
留日炎風燥正所謂神怡務閒時和氣潤偶然欲書耳<lb/>
<pb n="KR3h0045_WYG_006-40b"/>
宜其聮篇接簡不覺其多而濃纖間出清婉流麗有合<lb/>
于古人之度也其詩傳諸人口已有定論特語其書如<lb/>
此彥廉好古博雅必能加寶愛矣蘇人王行題<lb/>
予觀張外史自書雜詩一帙詞翰之妙使人如快雪時<lb/>
晴行山陰道中幽景所奪應接不暇披覽竟日不能去<lb/>
手勾吳張適識<lb/>
温陵陳彥廉氏出家藏張貞居所書雜詩凡五十五首<lb/>
詞翰俱麗見之不忍去手子英袁先生與張貞居友善<lb/>
<pb n="KR3h0045_WYG_006-41a"/>
書此以贈又于卷末書曰勿示不知我者子英以彥廉<lb/>
博雅故出以與之亦于卷後題之曰彥廉與予同志故<lb/>
割愛而與之雖然張貞居非至交則不書袁先生非知<lb/>
巳則不與彥廉既得每為珍玩非知者亦不出示吁人<lb/>
之出處亦當待知巳而後動也洪武丁巳秋八月恒山<lb/>
范益獲觀謹識<lb/>
予初學書即知有句曲外史為浙之擅名者雖急于采<lb/>
其規格而世甚鮮有及間獲觀數帖率皆真跡其于用<lb/>
<pb n="KR3h0045_WYG_006-41b"/>
腕指用紙墨之妙誠超出于衆能而成家者也以其才<lb/>
氣則並乎蘇米詞或有過之者故一時名重朝野得片<lb/>
紙如寶珠璧豈偶然哉此帖予知名久深慕一見二三<lb/>
年不詳其定在兹獲一覽方之平昔所見猶霄壤矣孰<lb/>
不珍其所傳哉癸亥嵗孟夏耆山無為謹書于朝天宫<lb/>
之桂堂<lb/>
張貞居生平慕米南宫之為人嘗為著中岳外史傳故<lb/>
其論議襟度往往類之獨其詩句字畫清新流麗有晉<lb/>
<pb n="KR3h0045_WYG_006-42a"/>
唐人風流不蹈南宫狂恠怒張之習豈非獨其學問使<lb/>
然亦由貞居寄跡方外不為聲利所累而又居東南形<lb/>
勝之邦獲見故都文懿復游林壑以養其真氣故其發<lb/>
于詞藻者如此今去貞居卅餘年耳使人望而企之若<lb/>
古僊人可勝歎哉友人陳彥廉氏得其翰墨二帙皆平<lb/>
生得意作也余家與貞居世契展味之餘益增感舊之<lb/>
思云潯陽張來儀識<lb/>
張貞居詞翰俱清逸飄飄然如驂白鸞游霞鄉自非有<lb/>
<pb n="KR3h0045_WYG_006-42b"/>
仙風道骨者不能到唐之羽流中杜光庭輩詎足專美<lb/>
于前矣彥廉宜寶之洪武十九年倉龍丙寅吳僧道衍<lb/>
觀于春草堂<lb/>
予嘗愛張貞居此帖詞翰清拔風致髙逺當其神清氣<lb/>
和用筆遣意疾徐頓挫濃纖間出故雖連篇累幅不厭<lb/>
其多玩之如飛鳶戾空明珠映月飄逸光粲快人心目<lb/>
可謂絶類離倫特立道流之表自子英化去垂三十年<lb/>
意惜此帖遂亦淪沒今復覽于放鶴軒中展玩終日不<lb/>
<pb n="KR3h0045_WYG_006-43a"/>
能釋手信知至物終當有歸從道宜珍藏之東吳吳文<lb/>
泰謹識<lb/>
昔人云作書類人若顔書之剛勁虞書之美麗歐書之<lb/>
清痩人亦似之予謂非惟字類人作詩雖言志而剛勁<lb/>
清麗亦似其人今觀張貞居字之隨體賦形殊不經意<lb/>
詩之隨詠寫志若出自然覽之則清風可匊深類貞居<lb/>
之為人昔人所云為信然貞居書此亦自得意故題以<lb/>
勿示不知我者噫示之尚不輕得之者好古博雅也張<lb/>
<pb n="KR3h0045_WYG_006-43b"/>
昱為陳彥廉蓄之謂得其所今陳從道蓄之可謂又得<lb/>
其所矣從道宜保諸浚儀張肻識<lb/>
　　張貞居詩帖一<lb/>
　　　服用雜詠四首<lb/>
十年著一冠一冠已三載緇塵無留跡色為𤣥雲靄長<lb/>
纓安所施輕導猶足凂每彈出新沐泛丸映朝彩短髮<lb/>
不容被初服詎可改右𤣥冠<lb/>
衣褐賤者徒為仁則由已粗疏實寛博彼賤孰敢擬寒<lb/>
<pb n="KR3h0045_WYG_006-44a"/>
温屢開闔補紉亦云幾信有不變玉貞哉居白裏使與<lb/>
狐貉立翻為弊袍恥右素褐<lb/>
客從麻姑來遺我楮素衾肪膚皓難澤鉛骨滑易伸配<lb/>
此木匡牀共保一色純雞鳴風雨夕雁度霜雪晨楮君<lb/>
方眷眷因之乃凝神右楮衾<lb/>
粤昔大知舜有作陶河濵先民尚其質後世挹其醇我<lb/>
亦舜之徒對之稱素臣木槃仰豕足秋水酌及脣守此<lb/>
三代寶孰謂吾廬貧右陶尊<lb/>
<pb n="KR3h0045_WYG_006-44b"/>
　　　省郎中檢校陪集賢揭學士宴集約賦十韻得<lb/>
　　　清字<lb/>
中湖禮鶴祠南嶺謁龍泓傳命舟車集探奇水陸并郎<lb/>
官思出沐閣老念辭榮遂接丘園士益騰風雅聲席隨<lb/>
堤草展觴對渚蓮傾游塵麾外避仙飈鷁首生雲物屬<lb/>
虚曠天容殊穆清非闗遺草莽翳此扄柴荆偶違數刻<lb/>
歡尚蓄千載情幽疢甘自廢時哉修令名至正三年癸<lb/>
未嵗冬十二月十有三日為盧山甫寫舊詩夜寒酒困<lb/>
<pb n="KR3h0045_WYG_006-45a"/>
老態如此覽者毋哂張雨<lb/>
　　貞居詩帖二<lb/>
　　　桂花下約黃秘監飲<lb/>
翡翠黃金屑檀欒秋桂枝涼風何日到庭樹已先知一<lb/>
杯持問月更待賈淳<hi>闕</hi>
　　　課山奴竹林采筍鞭煮食<lb/>
疑有鮮卑奴過此玉鞭抛擲向泥中長鑱為我入竹去<lb/>
晩飯篔簹也不空<lb/>
<pb n="KR3h0045_WYG_006-45b"/>
　　　馴鷺<lb/>
了然馴鷺雪霜明下瀨求魚自在行碧玉燈檠雙足痩<lb/>
白麻衣袂一身輕海鷗見事應何晩凡鳥題門也不情<lb/>
輸我鴛行舊儔侣舉頭寥廓總雲程<lb/>
　　　題雪景山香圖二幀<lb/>
春雪無聲入畫堂東風渾似北風涼秖緣何遜題詩少<lb/>
信是徐熙落墨强青鳥下迎羅襪步蒼髯來近玉臺粧<lb/>
匡廬也入幽閨夢睡裏山花各自香<lb/>
<pb n="KR3h0045_WYG_006-46a"/>
雪羽飛來雪意濃國香狼籍暝烟叢倩誰與剪吳淞水<lb/>
愛爾能吟柳絮風翠袖佳人玉條脫平頭奴子錦薫籠<lb/>
劍南畫手看前輩著粉施朱或未工適寫詩未滿紙洙<lb/>
水孔肅夫過澗阿因以為贈僕老矣倦于筆硯肅夫母<lb/>
責備也張雨書以乙酉仲秋望後一日<lb/>
結廬句曲號貞居石鼎千年句法如所有白雲難贈客<lb/>
豈無清露可為書湖陰小閣題金菌月下髙冠製玉蕖<lb/>
白首交情洙水上歸儒深恨早迴車吳寛題<lb/>
<pb n="KR3h0045_WYG_006-46b"/>
　　貞居詩帖三<lb/>
　　　次韻韓伯清見寄之什凡五首<lb/>
連雲溪水出具區連雲莊叟得自娛髙齋松月足吟嘯<lb/>
濁世詩酒忘榮枯我無丹砂煉金液君有田土成膏腴<lb/>
儻能種秫逺相致與爾日醉壺公壺<lb/>
卜居海上僅三年春日繁華思逺天練水澄清宜釀酒<lb/>
溪魚鮮美不須錢欲將野艇尋幽賞多謝雲山作勝縁<lb/>
寄語風流老韓子定須禊日過莊前<lb/>
<pb n="KR3h0045_WYG_006-47a"/>
閒尋芝术保餘年信是神仙别一天避地有書能敎子<lb/>
窮居無術學飛錢桑麻繞舍田園計竹素堆牀翰墨縁<lb/>
慚愧長沙每招隠時臨車馬到堦前<lb/>
乘居甘寂寞豺虎動成羣地僻傷春草江空憶暮雲友<lb/>
朋難得會書札近相聞世事今如此愁來嬾學文<lb/>
久客黃岡地新年白髮侵笑歌思執手憂患苦闗心市<lb/>
井皆吳語山林獨楚吟羨君漁浦上髙隠貴要金<lb/>
　　　次韻陸秀才春日幽坐<lb/>
<pb n="KR3h0045_WYG_006-47b"/>
新塘雨餘流水新隔窗看花如美人晴絲冉冉墮復起<lb/>
幽鳥嚶嚶啼更頻自憐華髮在海嶠誰肯野服隨山氓<lb/>
故園荒穢久弗治且復飲酒從吾真<lb/>
　　　觀友人所藏古墨<lb/>
雪堂手劑不可得色如㸃漆黯無光安得一丸歸我室<lb/>
臨池剰寫十三行至正二十年十二月廿日紫芝生為<lb/>
又𤣥煉師寫一過<lb/>
　趙氏鐵網珊瑚卷六<lb/>
</p>
<p>
</p>
  </div>
</body>
</text>
</TEI>
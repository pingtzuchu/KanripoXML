<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>趙氏鐵網珊瑚卷十五</head> <lb/>
    <p>
<pb n="KR3h0045_WYG_015-1a"/>
欽定四庫全書<lb/>
　趙氏鐵網珊瑚卷十五<lb/>
　　　　　　　　　　　　明　趙琦美　編<lb/>
　　林屋佳城圖<lb/>
　倪宏作<lb/>
　　　林屋山圖記<lb/>
夫人不忘其親者目有所接而思生焉故春雨霜露君<lb/>
子履之而有怵惕悽愴之心由不忘也苟其不然見日<lb/>
<pb n="KR3h0045_WYG_015-1b"/>
月則不知其明見華岳則不知其大見河海則不知其<lb/>
深况其所接之微而能思者乎黄君雲卿其先世居于<lb/>
具區林屋山至其父伯川君始遷于崑山遂為崑山人<lb/>
崑山為市易之區百貨坌集可以取贏以給衣食然其<lb/>
地畸褊民廬蜂屯無髙山大澤可登臨顧眺以宣湮鬱<lb/>
而曠心目雲卿因言其父嘗曰揚州之藪為具區其川<lb/>
為三江其浸為五湖其龎厚融淑之氣皆環乎林屋之<lb/>
趾吾嘗隱几而得三者之勝心甚悅之吾殁得歸葬于<lb/>
<pb n="KR3h0045_WYG_015-2a"/>
彼無遺恨矣雲卿乃泫然出涕曰吾雖獲從吾先子之<lb/>
志然崑山去林屋且數百里限以具區之險嵗時不能<lb/>
一再至墓下吾因圖林屋置之壁間使目接焉以思吾<lb/>
親子為我記之吁是能不忘其親者也昔狄仁傑登太<lb/>
行顧見白雲孤飛而曰吾親舍其下瞻悵久之思親之<lb/>
情有同然者然雲為動物有時而變能興吾思不能以<lb/>
係吾思山則有恒山在是吾親亦在是則吾思親之心<lb/>
不惟興於一時且終身係於是矣然孝子思其親非泛<lb/>
<pb n="KR3h0045_WYG_015-2b"/>
然而思也將思其毓我以恩也將思其敎我以善也將<lb/>
思其冀我繼序之弗墜也夫是圖也一接于目則數者<lb/>
之思交集焉其有斯須而敢忽忘也哉他日雲卿又從<lb/>
容指其圖以詒其子若孫曰是丘也女祖藏焉女其識<lb/>
之烏乎其有不為雲卿之思者乎雲卿攬涕曰若然殆<lb/>
庶幾乎遂為記昆陽鄭東<lb/>
　　　題黄氏林屋山圖<lb/>
太湖三萬六千頃盤根錯節鈎連地軸兩山東西聮結<lb/>
<pb n="KR3h0045_WYG_015-3a"/>
名洞庭七十二峯巑岏突兀倒影照寒碧翠劒削拔冷<lb/>
插芙蓉青鱗堂貝闕直下開水府霞車霧輦直上來仙<lb/>
靈洞天林屋古仙境九品地位題山經我嘗泛舟覽奇<lb/>
勝胸次空闊吞滄溟䲭夷甫里千載呼不起俯視乾坤<lb/>
浩蕩浮秋萍黄塢佳城在山北石上松根生茯苓春園<lb/>
野花散飛蝶夜臺宿草栖寒蛩人生歸歟可為樂返此<lb/>
真宅安清寧葢棺事定萬事足誰復强辨誰醉誰獨醒<lb/>
嗟君思親報罔極摸寫家山開畫屏松楸丘隴朝夕宛<lb/>
<pb n="KR3h0045_WYG_015-3b"/>
在目悽愴焄蒿霜露零思親一念萬萬古哀哉孝子心<lb/>
㷀㷀我家家山隔南北干戈澒洞兵塵腥登髙北望魂<lb/>
欲斷落日慘澹風泠泠為君題詩淚如雨白頭江海嗟<lb/>
吾生趙人蘇大年<lb/>
我從太湖來日望太湖水湖水不可停浩浩逝未已黄<lb/>
君示我林屋圖羣山天畔游龍如濕雲不挂樹縣薺仿<lb/>
彿禽鳥笙簧俱若翁佳城蔭其上竹檟青青矗帷幛焄<lb/>
蒿悽愴眠食牽屢欲挐舟渺春漲承平詩禮可致身寛<lb/>
<pb n="KR3h0045_WYG_015-4a"/>
衫大帶車馬塵山林朝市元不間胡乃遲暮婁之濵青<lb/>
山真故交對此散幽抱某也東西南北人應接如返山<lb/>
陰道㑹稽元瀞<lb/>
朝游洞庭山暮游洞庭水七十二峯髙入雲聮綿如雲<lb/>
青未已竹葉吹下寰瀛圖銀濤雪浪瀛洲如林屋道人<lb/>
夜吹笛飛思怳與神仙俱黄公先塋林屋上兩山勢擁<lb/>
青絲幛婁東久客胡不歸春江幾隔桃花漲人生誰保<lb/>
百年身北邙丘土東華塵畫圖張坐心萬里朝朝暮暮<lb/>
<pb n="KR3h0045_WYG_015-4b"/>
湖之濵鬱鬱佳城間大樹已合抱子孫讀書光禰考一<lb/>
丈豐碑屹神道　㑹稽楊維禎用鄉僧淨上人韻題江<lb/>
夏黄景雲林屋山先塋圖後時至正八年夏六月七日<lb/>
青天翳白日行雲若流水雲行終古有時盡孝子之情<lb/>
弗能已人間好山空畫圖黄家思親誰得如黄家先世<lb/>
林屋居出山不有雲來俱伯兮客死婁江上魂去家山<lb/>
暮雲障春濃無人碧草芳月明回首銀潮漲佳兒永思<lb/>
悲有身江湖逺道阻風塵貌得雲封仙穴處于以長留<lb/>
<pb n="KR3h0045_WYG_015-5a"/>
寂莫濵孝哉黄家兒披圖鬱懷抱青山瞻望愁兮愁猶<lb/>
指雲深向人道十一年建子月西夏邾經用韻<lb/>
黄公先塋何所在七十二峯碧參差佳氣上天雲作葢<lb/>
秋陰接地樹成帷海鄉西望空愁絶江水東流寄孝思<lb/>
好在讀書光禰考楊侯深意為君期良琦<lb/>
毛公壇東消夏灣佳城鬱鬱萬松間寫成圖畫傳家慶<lb/>
白鶴千年去未還句曲外史張雨<lb/>
山水青未了連林帶鬱森為憐伯川墓逺在太湖陰父<lb/>
<pb n="KR3h0045_WYG_015-5b"/>
子死生感春秋霜露深好看壟頭木毋令樵者侵河南<lb/>
陸仁<lb/>
望洞庭兮極浦長太息兮愁予奕奕兮白雲乗清氣兮<lb/>
降時雨倚宰木兮聊淹留念我心兮孔抽山有岡兮水<lb/>
有湫駕吾車兮泛吾舟鳥鳴兮嚶嚶鹿鳴兮呦呦激木<lb/>
抄兮迴風奠桂漿兮髙丘髙丘兮何所邅吾道兮澘焉<lb/>
西顧西顧兮不忘申纘言兮遺來者至正己丑三月望<lb/>
日淮海秦約造于芝秀軒<lb/>
<pb n="KR3h0045_WYG_015-6a"/>
先塋林屋逺絶景畫圖新巢樹慈烏集穿花野鹿馴山<lb/>
雲愁望極江月夢來頻耿耿思親念茫茫愧客身崑山<lb/>
郭翼<lb/>
林屋之天左神洞黄公佳城如鐵甕龍眠寫作三尺圖<lb/>
太湖羣山皆入夢松檆歴歴吹華表消夏灣東湖水繞<lb/>
麒麟不樹三品石鸚鵡空悲一洲草五陵昔年多子孫<lb/>
寒食只今誰拜掃金鳬王雁人見收玉匣珠襦豈完好<lb/>
不如黄公圖書裏鬱鬱泉宫鎖烟雨㝠迷扶杖立滄洲<lb/>
<pb n="KR3h0045_WYG_015-6b"/>
要眇焚香凭石几白頭兄弟多孝思蓼莪盡廢王褒詩<lb/>
秋風好鑱湖上石同刻君家棠棣碑汝陽項駕<lb/>
朝發東海涘夕憩洞庭原升髙望先隴宰木鬱以蕃疾<lb/>
心亘百里不得趨晨昏抽豪貌林屋覽圖如父存履候<lb/>
感霜露燔黍行羔豚式慰至孝思莫既罔極恩芃狐爰<lb/>
首丘葛藟芘本根蕩子去不歸嵗時孰尸膰睠兹惕中<lb/>
懷涕下弗忍言黄君實佳士錫類垂仍昆矢詩揚厥休<lb/>
庶使薄俗敦范陽盧昭<lb/>
<pb n="KR3h0045_WYG_015-7a"/>
墟隴依依隔洞庭孝思圖裏栢杉青水烟空闊驚身在<lb/>
霜露焄蒿每淚零林屋洞深雲氣重婁江潮落雨蓬腥<lb/>
想應橘熟秋林晩歸墾巖田老一經遂昌三山鄭元祐<lb/>
黄家一子婁東客望望青山隔太湖獨鶴不歸林屋洞<lb/>
佳城渾似輞川圖秋髙月白歸山鬼樹老霜寒長木奴<lb/>
他日結廬當墓下好歸耕隱學潛夫清河張遜<lb/>
隱君消夏灣頭地一脈來龍到海分隧道青松當日樹<lb/>
羨門黄石舊時墳夢中見鶴歸華表壁上看圖起白雲<lb/>
<pb n="KR3h0045_WYG_015-7b"/>
孝友定應書太史諸郎况復又能文　前日㑹雲卿於<lb/>
法海僧舍今日攜筴索詩美其思親之念懸懸于翰墨<lb/>
間為賦一律更命畫生倪原道寫小圖于前葢欲重起<lb/>
雲卿之所思也至正壬辰臘月十日顧仲瑛識<lb/>
林屋秋風起滄江客思多墓田多感慨嵗月坐蹉跎白<lb/>
髮經時變青山奈老何思親心獨在歸夢洞庭波釋寶<lb/>
月<lb/>
黄公先隴包山下湖鏡幽光照夜臺水落龜黿時出沒<lb/>
<pb n="KR3h0045_WYG_015-8a"/>
月來松桂影徘徊廣文記擬思亭作外史詩從句曲來<lb/>
千載畫圖看未巳山靈長䕶白雲堆山陽王同<lb/>
太湖湖上黄公墓畫得圖成慰所思林屋天寒龍起夜<lb/>
水精宫白月來時山山暑雨楊梅熟樹樹風霜橘子垂<lb/>
遺訓不忘鄉井念望雲應廢蓼莪詩甬東文質<lb/>
黄家墓荒林屋幽子孫逺在滄江頭幾番一百五日雨<lb/>
都作七十二峯愁木客霜寒盜橘柚山鬼月黑悲松楸<lb/>
髙堂披圖動悽惻疑對白雲如水流廬陵易恒<lb/>
<pb n="KR3h0045_WYG_015-8b"/>
只尺家山久未歸歸心長繞白雲飛秋風隴樹應無恙<lb/>
一對新圖淚滿衣<lb/>
望望松楸隔太湖幾年銜土愧慈烏秋霜春露頭今白<lb/>
指㸃兒孫認畫圖昆山余熂<lb/>
　　　林屋先塋圖蒙諸公題詠成集至正壬辰兵火<lb/>
　　　失去越六年得之於海虞譚希聲不勝悲感遂<lb/>
　　　賦七言十六韻<lb/>
吾親昔葬黄家塢路入黄泥近上方冢墓髙封如馬鬛<lb/>
<pb n="KR3h0045_WYG_015-9a"/>
峯巒回抱若牛岡羨門木拱松雲合龍穴泉來石體香<lb/>
視聽已忘徒眷慕羮牆有見倍悲傷先塋繪寫歸圖畫<lb/>
諸子詞章為發揚絶句特書句曲史長歌倚韻鐵厓楊<lb/>
遂昌趙郡詩尤古靈隱雲巖語更張記著孝思推鄭老<lb/>
筆傳詩意屬倪郎南州髙士相傳誦下里諸生亦激昻<lb/>
嵗值辛壬兵革起㑹逢百六紀網亡西山豺虎相吞啖<lb/>
東海鯨鯢又陸梁震地殺聲秋慘慘薫天劫火夜煌煌<lb/>
園池第宅成焦土父子妻孥各異鄉神物豈隨桑海變<lb/>
<pb n="KR3h0045_WYG_015-9b"/>
法書空作玉函藏雖稱劍化延平内終賴珠還合浦傍<lb/>
譚子髙情能逺復名公佳製不淪喪六年散逸浮萍迹<lb/>
一旦來歸玩易堂歴覽故山愁黯黯載瞻遺像淚浪浪<lb/>
丁寧子姪宜加䕶銘刻心胸敦敢忘待我明月省丘隴<lb/>
擬鐫貞石立山陽孝子原隆泣血拜書<lb/>
　　　　　　　　　　佳城圖計六翻<lb/>
　右佳城圖觀于玉峯黄應龍氏應龍葢先為林屋山<lb/>
　人也此物遂為家寶自鄭東之記而下凡二十人如<lb/>
<pb n="KR3h0045_WYG_015-10a"/>
　楊鐵厓張句曲鄭遂昌輩皆名作也倪宏作圖并為<lb/>
　山人寫像筆法清古可觀宏字原道嘗于顧玉山氏<lb/>
　文翰中見之<lb/>
　　本齋王公孝感白華圖傳<lb/>
　前翰林國史院編修官章嚞撰<lb/>
詩言白華孝子之潔白也有其義而亡其辭是以白華<lb/>
不可得而見見之亦不可得而名今正議大夫前饒州<lb/>
路總管王公都中以孝母而感白華世指為公心潔白<lb/>
<pb n="KR3h0045_WYG_015-10b"/>
之應非天以是彰聖世孝治之符也歟公母張氏諱普<lb/>
貴自號無為至元甲申公父閩國忠愍公銜命使日本<lb/>
殁于難母年三十公甫七嵗留侍京師訃聞即以貞節<lb/>
自誓祝髮于京之淨垢寺惠公為尼出主平江陽山妙<lb/>
淨寺道行冰雪郡城妙湛禪寺退菴及公髙之舉以自<lb/>
代尋奉璽書䕶持錫號宏宗圓明佛日大師住山幾四<lb/>
十年兩新梵宇規模宏麗視昔有加事業恢恢光明盛<lb/>
大嘗參天目髙峯和上妙公言下契悟中峯本禪師記<lb/>
<pb n="KR3h0045_WYG_015-11a"/>
之詳矣公自失怙鍾孝于母承顔順㫖愛敬兩盡自謂<lb/>
惟悅親足以解憂不以居官貳其行剔歴平江治中浙<lb/>
東荆湖宣慰泉貨太監守郴及饒壹是清仁忠恕以慰<lb/>
母心至感瑞粟瑞麥治為百城最慈訓之功居多所得<lb/>
清俸必馳歸以奉甘㫖嵗畜俸餘于母誕辰延方士拜<lb/>
詞章減算以益母壽者垂三十年母嘗喜曰吾子孝且<lb/>
廉若是吾忠愍為不死矣寺既成乃謝事屬海菴潤公<lb/>
深以繼席得人為喜遂自築室方丈之西而退處焉日<lb/>
<pb n="KR3h0045_WYG_015-11b"/>
閱大藏經五年而徧一藏夜則施幽爽修禪觀寒暑如<lb/>
一公念母清苦且壽寢髙亟棄官歸養煮粥嘗藥不違<lb/>
膝下無何疾作衣不解帶者累月病革刲股和糜以進<lb/>
至治壬戌七月朔命其徒稱阿彌陀佛號凝然不亂趺<lb/>
坐而逝壽六十有九僧臘三十九闍維獲舍利五色百<lb/>
餘公即其退居塑頂相寢興服用奉之如生幢葢香華<lb/>
莊嚴殊勝躬自負土築塔以三品儀從葬凡附于函者<lb/>
必誠必信請中峯本禪師掩其土斷厓義禪師指其歸<lb/>
<pb n="KR3h0045_WYG_015-12a"/>
玉堂善之鄧公銘其塔當代名流發揮潛徳照耀泉石<lb/>
凡可以資導佛乗者靡不曲盡其至而公猶以為未足<lb/>
聞永嘉心樂周真師潛栖却粒有道不逺千里延至家<lb/>
庭癸亥三月朔設黄籙以展孝思感瑶鶴三至纍百盤<lb/>
舞烟篆之上所煉㝠鏹作紫金光五色絢爛異常越十<lb/>
有四日像設之筵缾簪丹茶兩旬浹矣其花半萎中有<lb/>
一萼天然融結狀類桃實非花非果玉質縠章宛分三<lb/>
脈日漸以腴燭之内外映徹如淨瑠璃駭乎優鉢曇之<lb/>
<pb n="KR3h0045_WYG_015-12b"/>
一現之詩之白華非此也耶嗟乎流俗之人其于親也<lb/>
居不致敬養不致樂病不致憂喪不致哀祭不致嚴者<lb/>
滔滔皆是也聞有能盡其道者死則死之而已孰能如<lb/>
公終身之慕而動天地感鬼神致孝應之瑞如是彰彰<lb/>
者哉是以書以錫類且俟太史氏之紀孝行者得焉<lb/>
贊曰天地父母同乎一氣心兮貫通一而匪二知覺之<lb/>
中影響昭晰禽魚草木鬼神之秘感則隨應非詭非異<lb/>
維此白華心華所契子母異軀此心不離生死異岐此<lb/>
<pb n="KR3h0045_WYG_015-13a"/>
心不虧儒墨異趨此心不欺本真發露莫為而為出而<lb/>
瑞世故忠可移誰無父母此心則否一膜町畦虆梩返<lb/>
走不恤生前孰追死後尚監兹心民徳歸厚孝治之符<lb/>
風行九有<lb/>
槐堂使君忠孝家家世奕耀承天華繡衣青雲曉迴立<lb/>
金掌白露秋無瑕番江東來清徹底髓浹思溶一千里<lb/>
回首七塔白雲飛不為芝山明月住人生七十自古稀<lb/>
寸草報得三春暉欣然歸養五馬貴簫鼔却駕瑶池西<lb/>
<pb n="KR3h0045_WYG_015-13b"/>
明知天上差可樂明知佛性在空覺刀寒股剔悲轉深<lb/>
祭冷燈迷夢何託九符通天天無扃雙鶴盤舞開神靈<lb/>
飄飄白華不可執皎皎來綴丹茶瓶聮珠熒盈隱紋膜<lb/>
肥玉痩瓊巧鎪琢仙桃留核海茫茫天女散花雲漠漠<lb/>
何人不為父母思瀝泗慷慨臨芳碑空林染淚拾緑筍<lb/>
中使促召占靈芝先公凛凛忠義氣配以清風栢舟誓<lb/>
使君名徳復繼之况此孝誠動天地天長地久不可量<lb/>
理有必報善者昌門生請續蘇子記更為泚筆當明光<lb/>
<pb n="KR3h0045_WYG_015-14a"/>
白麻快草還自許金鼎調元承上瑞雲從衮舄相接武<lb/>
萬嵗千秋奉明主門生倪從<lb/>
嘗謂大孝終身慕父母昔聞其語今見其人夫父母存<lb/>
而致孝養之道者理之所當然也至于父母殁而能守<lb/>
終身之孝者間有人焉本齋王侯予之世契也世以忠<lb/>
孝著聞幼年忠愍公殁于王事而侯於事母之道克盡<lb/>
孝敬病則親書佛經以為之祈安既殁而追慕之心不<lb/>
已斯其為終身之孝矣永嘉心樂周真師乃得道之士<lb/>
<pb n="KR3h0045_WYG_015-14b"/>
癸亥之春逺迎於家修設普度感應非一醮事甫畢忽<lb/>
几筵所供丹茶幻生白華玉質雙紋咸謂孝心所感者<lb/>
如是繪之圖傳誠可以勵薄俗也昔唐李興之廬產瑞<lb/>
芝宋王庭珪之塋木連理嘗稱美於前世矣今王正議<lb/>
公孝感白華誠為元朝之盛事也豈不韙歟予偶來吳<lb/>
下獲覩其圖因記曩年出守東甌母氏殁焉靈幃前所<lb/>
植盆蘭皆生異花同心雙卉於時諸名公亦嘗圖其事<lb/>
而歌詠之近三十年矣每一展視哀慕之心油然而生<lb/>
<pb n="KR3h0045_WYG_015-15a"/>
今觀白華之瑞與予之所感頗相類敬羨久之不覺老<lb/>
淚為之澘然也併書以識之時癸亥良月謹齋夏若水<lb/>
峕年八十<lb/>
公家世清白忠孝出天性神明信感通草木宜瑞慶敬<lb/>
觀卷中詩作者皆可敬誰能補白華千古發髙詠薊丘<lb/>
李士行<lb/>
　古孝親之感以致物之異多白故劉殷白雁林攢白<lb/>
　鳥程袁師白狼梁文貞白兔而詩之素冠白華可見<lb/>
<pb n="KR3h0045_WYG_015-15b"/>
　矣若宇文周之王崇神草生庭以有徳感無情登之<lb/>
　信史傳以為祥不可誣也今本齋王使君孝母之徵<lb/>
　著朱華白實于離根去土之瓶盎此又因心之效貫<lb/>
　于神明者錢唐白珽謹拜手為之頌曰<lb/>
草木何知所知者天母也天只隔彼壤泉事死如生將<lb/>
終身焉酌水獻花罔或不䖍潔白之感著于几筵徳有<lb/>
所届在爾象賢守貴守富孝忠則全國人稱願憩棠樹<lb/>
萱歛華就實遺訓乃宣播此徽烈本支永年<lb/>
<pb n="KR3h0045_WYG_015-16a"/>
王侯奉母孝且慈阿母一念天人師母心憶子子憶母<lb/>
指血示現珊瑚枝摩耶夜半歸忉利麻衣痛瀉懸河淚<lb/>
浮屠七七䕶神光法乳瓊珠自天雨人中三才佛此心<lb/>
心田萬象無邊春孝思感召隨所應白華潔美如其人<lb/>
畫圖錫類傳不朽繡斧持冰印垂斗他時孝子誦陳元<lb/>
鷹鸇滿地長回首廬江况逵肩吾<lb/>
嘗讀鄒書曰仁之實事親是也朱子釋之曰實為精實<lb/>
或問其義先生曰此所謂實以對華而言耳惟以實對<lb/>
<pb n="KR3h0045_WYG_015-16b"/>
華而言則凡人之見於日用者惟事親為根本精實所<lb/>
在必先主乎此而後光華有以發見於枝葉之間耳嘗<lb/>
竊疑之不幾於鑿乎今觀佛日大師瓶花之實而知相<lb/>
帥事親之實然後朱子釋經信而有徵平生著疑胸中<lb/>
一旦豁然醯雞之覆嗚呼盈天地間一感通之理耳此<lb/>
以實感則彼以實應公晨夕几筵哀號罔極精神心術<lb/>
貫通融結故其精實發見於枝葉如此不然斷枝萎萼<lb/>
寄瓶中借勺水自活行且薪矣安能碩而實瑩而虚澤<lb/>
<pb n="KR3h0045_WYG_015-17a"/>
而腴若是其祥且異哉予故因以廣朱夫子之說以勸<lb/>
為人子之事親者老姪亦溪王彥文敬書<lb/>
靈枝彰本齋王公之孝感也忠愍公以國事死海上子<lb/>
方七嵗母夫人張氏依慈門以貞保幼公長而仕報以<lb/>
孝母亡公折時花薦靈几突然有異實如桃白且瑩朝<lb/>
野瑞之天人之道密矣　靈枝在瓶既芳既零有敦<hi>音團</hi>其<lb/>
實匪玉匪冰素帷法室孝感于寂古之白華豈如今之<lb/>
實　昔靈枝在囿其本孔茂生之榮之如有父有母今<lb/>
<pb n="KR3h0045_WYG_015-17b"/>
也薦于兹餘厥萼跗廼有實突如瓶之者誰洵美且殊<lb/>
　靈枝之祥兮神明彰兮我心傷兮父死節兮子幼母<lb/>
祝髪兮子守今疇翼疇覆本兮枝兮其來也久兮是以<lb/>
昌厥後兮　其白也喻清其瑩也喻明不根而生喻其<lb/>
虚靈伊物之感感人之孝熙父之功廣母之敎俾忠孝<lb/>
是徵　忠孝維本事業維枝我歌此詩俾在朝而知俾<lb/>
在野而知維本齋公是儀右靈枝五章凡四十一句普<lb/>
安黄文仲再拜謹書<lb/>
<pb n="KR3h0045_WYG_015-18a"/>
母慈子孝覺天全桃發花枝豈偶然名士品題圖畫卷<lb/>
他年當不負淩烟𤣥覽道人王壽衍<lb/>
白華載補三百篇蟠䖴一實三千年方士招魂術通仙<lb/>
思母念母心通天孝感誠應𤣥又𤣥生祥下瑞理則然<lb/>
圓明示寂佛果圓王母今在瑶池前白華變幻丹葩妍<lb/>
蟠䖴彷彿青枝連玉苞瑩若冰壺懸心目洞照無中邊<lb/>
太史載筆青瑶鐫斯文斯文百世傳長沙湯彌昌拜手<lb/>
敬題<lb/>
<pb n="KR3h0045_WYG_015-18b"/>
華枝長幾何缾水深纔咫胡然玉質懸了不由根抵得<lb/>
非天工奇變幻絶常理重孝徹神明達徳肇庭戺泣土<lb/>
冬萌竹扣冰淵躍鯉存殁事實殊感應意良似猗歟閩<lb/>
公配早誦笄珈美貞吉誓從一身與金仙止義方作名<lb/>
臣剔歴動遐邇㷀㷀痛劬勞像事嚴帷几向來優曇鉢<lb/>
示現猶韡韡異產發哀思嘉祥薦䖍祀紅英萎欲墮素<lb/>
果突初委粟肌潤盈握瑶質瑩難擬文章雍國孫椽筆<lb/>
擅邦史手引瑞華圖辨論驚凡耳顧我逺臺閣綴語亦<lb/>
<pb n="KR3h0045_WYG_015-19a"/>
何泚移忠豈煩辭栢豸方需起四明黄叔英<lb/>
忠孝同根幻作華白如冰雪赤如霞孝心潔白忠心赤<lb/>
子孝夫忠萃一家學生廬陵王璡百拜<lb/>
蓼莪霜氣入袈裟銘筆當歸學士家更為白華添後傳<lb/>
東風誰忍看山茶京口陳方<lb/>
慈孝孤忠萃一家遼遼千古徳音遐捐軀阿父貞無貳<lb/>
祝髮孀親矢靡他叩影睇瞻多感愾履霜哀慕幾悲嗟<lb/>
披圖細看瓶中瑞方見詩人咏白華錢天祐<lb/>
<pb n="KR3h0045_WYG_015-19b"/>
百行先于孝孤忠草木知只應白華傳可配蓼莪詩素<lb/>
質凝冰玉丹心吐雪絲優曇時一現瑞感慰幽思方儀<lb/>
頓首<lb/>
　　　白華之詩束晳補亡殆亦彷彿修辭槩存風㫖<lb/>
　　　今秀毓靈苞我身親見其欲忘言可乎輒撰三<lb/>
　　　章歌詠盛徳君子謂其僭不敢辭　白華美王<lb/>
　　　公之孝也公事母孝故天彰其瑞焉<lb/>
猗歟白華皦皦其英匪冰匪玉澹然天成如芝斯秀如<lb/>
<pb n="KR3h0045_WYG_015-20a"/>
蘭斯馨曷維其異感于神明　　我儀圖之孝思攸格<lb/>
靖共追慕維民之則純嘏昭融靈應靡忒愧彼頳蕤表<lb/>
兹貞白　　是以有令譽兮昭厥圖于繪素兮庶幾有<lb/>
衮衣兮𢎞風化于九圖兮　東嘉鄭僖謹書<lb/>
白華久不補誰識孝子心寸草報春暉後來存雅音散<lb/>
火冰雪中孤標凝太陰一氣類冬筍冷燄分簫岑茫茫<lb/>
東海波斂之碧壺深花如慈顔開枝似兒手簪王氏琳<lb/>
琅秀佛香簷蔔林孝子獨何為感通無古今髙郵龔璛<lb/>
<pb n="KR3h0045_WYG_015-20b"/>
　　　忠貞節孝之門天福其善和氣薫蒸藹然于庭<lb/>
　　　因物為瑞匪刻意于斯花也然以忠貞節孝之<lb/>
　　　瑞為瑞則玉果為上瑞矣又不必拘于金芝朱<lb/>
　　　草之為瑞也是用近體詩歌詠之<lb/>
徳風吹起九原春神拔休祥集慶門半樹奇花非着土<lb/>
一瓶和氣自為根祖宗種徳誠心在天地無私至理存<lb/>
魂斷北堂萱草露展圖猶得問寒温壬申嵗十有一月<lb/>
六日中山賈實端拜<lb/>
<pb n="KR3h0045_WYG_015-21a"/>
　　　奉題孝感白華圖後<lb/>
予讀南齊書蕭子懋母阮病危篤請僧行道用銅罌盛<lb/>
水漬蓮供佛子懋禮曰若使阿姨因此和勝願諸佛令<lb/>
華竟齋不萎七日齋畢花更鮮紅視罌中稍有根須又<lb/>
蕭子罕母樂寢疾子罕畫夜祈禱時以竹為燈纘照夜<lb/>
此纘夙昔支葉大茂母病亦愈世皆以為孝感所致大<lb/>
哉孝乎天地之所假也鬼神之所輔也聖賢之所稱也<lb/>
匹夫匹婦同有是心而不自知也惟君子為盡焉嗚呼<lb/>
<pb n="KR3h0045_WYG_015-21b"/>
草木之植有生無情矧斷而置諸宜若生意絶矣然罌<lb/>
蓮根纘竹茂與今尚書王公之瓶花實非有相者曷致<lb/>
兹異雖事生事亡之孝殊而天人之所感一也方尚書<lb/>
喪母張夫人命道士設金籙醮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>山丹瓶中兩旬齋畢<lb/>
一華半萎而其鄂結實狀類木桃玉表冰中時莫能釋<lb/>
因取詩之白華名焉夫瓶花有實昭其異也色質潔白<lb/>
昭其孝也碩果特生昭其仁也竟齋不萎昭其誠也君<lb/>
子于此見天人之道焉見王氏之徵焉白華之詩曰蒨<lb/>
<pb n="KR3h0045_WYG_015-22a"/>
蒨士子湼而不渝竭誠盡敬亹亹忘劬公之事夫人也<lb/>
有之矣又曰堂堂處子無營無欲鮮侔晨葩莫之㸃辱<lb/>
公終始厥守實允蹈焉惟公事業在國史白華法當書<lb/>
則其傳無窮而視古之人則掩之矣翥既觀斯圖而竊<lb/>
歎美之遂為之書時至元後庚辰孟陬晉寧張翥題<lb/>
世之有符瑞神異之事載于書驗于今耳聞目睹數數<lb/>
然也而未有能究其所從出使人瞭然以不疑者其故<lb/>
何哉徒以孔子不語怪為解而其所以不語者又何哉<lb/>
<pb n="KR3h0045_WYG_015-22b"/>
或曰怪不足言也若是則性與天道不可得而聞者其<lb/>
亦不足言乎孔子生亂時道降俗薄故因時制弊扶持<lb/>
綱常苟非切於人事惟恐致惑于人特秘之而不言耳<lb/>
然則其終不可以致詰耶西方有佛者曰人之性其來<lb/>
無初其往無終大而天地散而萬物日懸諸上雨澤于<lb/>
下山岳河海卉木鱗介至若神奇物怪變化萬狀皆自<lb/>
一性而出故有啓書以反風噀酒而降雨孝感而魚躍<lb/>
筍迸誠格而泉湧者惟性之本具非假於外也使能全<lb/>
<pb n="KR3h0045_WYG_015-23a"/>
其性之妙雖天地位萬物育不啻過矣烏乎吾知王侯<lb/>
瑞華之異而重有徵于斯言也初侯父忠愍公使日本<lb/>
死於王事侯母方盛年誓斷髪為尼嘗參髙峰妙公得<lb/>
性妙之㫖矣而侯自弱冠出仕即以能稱累遷至三品<lb/>
官而養母至孝母既學佛泊然于世至治二年七月朔<lb/>
趺坐而逝遂以佛之制闍維之獲設利五色斵石為窣<lb/>
堵葬焉侯猶縗絰居喪三年禮也一日奠于筵有折山<lb/>
丹花于瓶者俄結一物如杯玉雪瑩然人咸異之而以<lb/>
<pb n="KR3h0045_WYG_015-23b"/>
詩文稱美者何限侯謂其母佛之徒也徵言於予予得<lb/>
以佛之說告焉人之均有是性而物誘之若蔽焉若失<lb/>
焉非有明而復之之功焉能臨生死而不亂者耶夫欲<lb/>
善乎性之學者無踰于佛而治世之道必用于儒也今<lb/>
侯之于母明佛之性用儒之禮由是而感通故異花之<lb/>
徵皆性善之徵著者爾侯也擴而充之移孝於忠以致<lb/>
君澤民使休徵應而甘露降醴泉出則後之人又將歌<lb/>
詠之無已也侯名都中由兩浙漕使除福建廉訪使母<lb/>
<pb n="KR3h0045_WYG_015-24a"/>
張氏諱普貴字無為云泰定三年三月一日中天竺桑<lb/>
門釋大訢後序<lb/>
　　　　　　　　　　　白華圖計九翻<lb/>
　此卷一書生攜至而録之者也聞其來乃自王氏族<lb/>
　人將以售焉隨後又於城中人家閱一卷則白華之<lb/>
　圖在其詩文則不暇録矣予纂郡乘又得王氏白華<lb/>
　事可書之卷中傳一篇并詩共作者二十人<lb/>
　　特進上卿𤣥敎大宗師吳公畫像贊<lb/>
<pb n="KR3h0045_WYG_015-24b"/>
　公自至元中入朝累奉命代祀岳瀆及江南名山每<lb/>
　竣事必顧瞻修林留憩吟嘯至大庚戌在龍虎山作<lb/>
　松下像上黨李孟贊<lb/>
詩書之澤道徳之容泰山北斗甘雨祥風一襟秋霽萬<lb/>
象春融克仁克義惟孝惟忠黼黻皇猷柱石𤣥宗千二<lb/>
百嵗今方小住于空同也<lb/>
　　　至大四年辛亥還朝燕居環樞堂作内觀像清<lb/>
　　　河元明善贊<lb/>
<pb n="KR3h0045_WYG_015-25a"/>
儼然服儒邈矣宗𣆀陽輝喬林霜潔重潭溥兮春温愀<lb/>
兮秋嚴夷爾巖厓中自隅廉斯則畫史筆所形似淵然<lb/>
其存我善拳擬寓跡髙𤣥道裕孝忠惟直惟誠克漙而<lb/>
公恬于世用器也何宏將齊天放材也何英緬懷古人<lb/>
若李長源吁嗟名臣終慚綺園<lb/>
　　　皇慶二年癸丑大醮長春宫奉命致玉簡于嵩<lb/>
　　　山濟凟作存思像吳興趙孟頫贊<lb/>
天門開兮真人出顔渥丹兮髪如漆披寶衣兮耀朝日<lb/>
<pb n="KR3h0045_WYG_015-25b"/>
冠切雲兮戴明月體道徳兮用儒術祀靈宫兮薦芳苾<lb/>
輔有道兮皇建極歛五福兮以敷錫皇情凝兮沛恩澤<lb/>
親康寧兮百祥集功名遂兮仙道逸馭雪精兮使橘术<lb/>
肩洪厓兮壽金石<lb/>
　延祐元年甲寅公父饒國公母饒國夫人皆年八十<lb/>
徳不形禮為翼熙熙沖靜之神侃侃孝友之色籠古絡<lb/>
今其辭如雲佐理以無為深智而若遺朝承衮龍暮撫<lb/>
松鶴心徹九九太虚盤礴是所為養其尺宅嗣𤣥而生<lb/>
<pb n="KR3h0045_WYG_015-26a"/>
白者耶<lb/>
　　　延祐四年丁巳公修大洞法畢作泥丸像吳興<lb/>
　　　趙孟頫贊<lb/>
大冠如星執玉如盈籲天之休報國以誠出入帝閽翺<lb/>
翔玉京施于有政可使簪纓誰言道家隠儒其間衆人<lb/>
皆忙我獨閑閑混跡在朝何異在山不矯不汙其馨如<lb/>
蘭緇衣好賢白駒是縶游心𤣥圃凝情雲笈珮聲鏘洋<lb/>
瑶臺拾級神明煥然快覩山立<lb/>
<pb n="KR3h0045_WYG_015-26b"/>
　　　延祐五年戊午夏奉㫖建大醮于上京作朝元<lb/>
　　　像浚儀馬祖常贊<lb/>
有毣毣之思而弗施有肅肅之容而自儀冠裳孔都登<lb/>
降拜趨載以徳輿豐以道樞俾同我尚世之儒相實民<lb/>
之望豈囿于象者耶<lb/>
　　　延祐五年戊午秋日登西山聽松風作聽松風<lb/>
　　　像巴西鄧文原贊<lb/>
敦禮度延陵裔法清淨猶龍氏徳充符經在笥中秉直<lb/>
<pb n="KR3h0045_WYG_015-27a"/>
佐𤣥治龍受祉湛恩沛玉温如鳴佩琚馭埃風游清都<lb/>
　　　天子賜上尊對衣使歸為壽是嵗留雲錦山郡<lb/>
　　　守以旱請禱得雨作飛步像蜀郡虞集贊<lb/>
列仙之儒身為道樞卷舒經綸綽乎有餘宇宙名言河<lb/>
海偉量冠服髙明河漢之上<lb/>
　　　延祐二年乙卯扈從上京游南屏山見白雲東<lb/>
　　　歸悠然思親作詠歸像亳郡李源道贊<lb/>
風度之淵如天和之粹如野服葛巾閑雅甚都我聞大<lb/>
<pb n="KR3h0045_WYG_015-27b"/>
方之家以身為患胡為見身外之身而為猶龍氏之徒<lb/>
歟𤣥徳之風夐與衆殊以儒為宗而有道義之腴以𤣥<lb/>
為學而無山澤之臞止水泓渟光風舒徐芥視千金杯<lb/>
觀五湖藏之名山千載而下可肅鄙夫松友鶴而道不<lb/>
孤不然將御風騎氣而遊于物之初耶<lb/>
　　　延祐間公日侍禁廷進則論道退而燕居作燕<lb/>
　　　坐像吳興趙公為作松石竹鶴圖成時稱精妙<lb/>
　　　仁宗皇帝勅令進入御覽之餘再三嘉歎仍以<lb/>
<pb n="KR3h0045_WYG_015-28a"/>
　　　還賜蜀郡虞集贊<lb/>
於惟明時道藝臻極象徳之容存神之迹喬松如雲舞<lb/>
鶴在側天監所臨千載一日<lb/>
　　　延祐三年丙辰公靜息林下見晴空飛雲變化<lb/>
　　　無跡作看雲像四明袁桷贊<lb/>
儼巖廊際都俞宇泰定存若虚神得一化萬殊應環中<lb/>
合道樞<lb/>
　　　大徳元年丁酉代祀江瀆至于青城之山流觀<lb/>
<pb n="KR3h0045_WYG_015-28b"/>
　　　乎清湍巨壑終日忘去作青城像豫章揭傒斯贊<lb/>
有番君之子孫爰應運而挺生擢華岳以為質振黄鐘<lb/>
以為聲雷風出其呼吸龍虎為之服乘或翺翔于魏闕<lb/>
或招摇乎太清指函闗以朝騖夕以戾乎青城合𤣥元<lb/>
于一體撫玉局于千齡哂方士于碧雞追神飈于鶴鳴<lb/>
臨飛泉而解帶拂髙霞而抗旌雪山避其髙潔錦水讓<lb/>
其泓渟葢其為道也有要雖欲極而難名語禱祀則以<lb/>
修徳為本論沖舉則以忠孝為經齊莊惠于物我㑹孔<lb/>
<pb n="KR3h0045_WYG_015-29a"/>
李之粹精加以卿相而不易寵以恩數而不驚宜能每<lb/>
前席于宣室永揚風于八紘人徒見其寓形于青城也<lb/>
庸詎知即前日空同之廣成<lb/>
　　　至元中世祖皇帝常命皇公主祠衡岳後留朝<lb/>
　　　屢使過之必躡飛景于層巔覽浴曦于逺海作<lb/>
　　　衡岳像廬陵歐陽𤣥贊<lb/>
江漢兮揚舲洞庭兮飲馬消摇乎天柱之上游宴乎紫<lb/>
葢之下坐碧藟以忘年蔭長松以清夏朱草産乎離明<lb/>
<pb n="KR3h0045_WYG_015-29b"/>
壽星見乎軫野為世治之禎祥宜天錫之純嘏接飛霞<lb/>
于十洲賔出日于半夜公侯造膝猿鶴不避王人薦璧<lb/>
雲月為籍以予觀是翁識鑒邃者凝于神光塵同者鄰<lb/>
于化使之端委廟堂則范長生之風軌若夫山中宰相<lb/>
固陶𢎞景之流亞也<lb/>
　　　泰定四年丁卯代祀江南三山還朝醮于崇真<lb/>
　　　宫作上清像雲中趙世延贊<lb/>
冠芙蓉兮玉比徳衣雲霞兮絢五色談大道兮坐瑱席<lb/>
<pb n="KR3h0045_WYG_015-30a"/>
流瓊音兮達宣室貫羲文兮妙徳一相箕疇兮廣敷錫<lb/>
輪天神兮天只尺言諤諤兮帝心格進崇階兮總仙籍<lb/>
著贊書兮表清直事列聖兮如一日顯祖父兮饒封國<lb/>
信行藏兮古是式從赤松兮師黄石𤣥中之𤣥兮太虚<lb/>
無迹洞矚萬變兮淩厲八極<lb/>
　　　至順二年辛未夏有㫖大醮長春宫公專主齋<lb/>
　　　法作說法像蜀郡虞集贊<lb/>
游乎萬物之表而能約己于名敎老乎朝廷之間而不<lb/>
<pb n="KR3h0045_WYG_015-30b"/>
濡迹于公卿粲若華星之麗乎河漢浩然雲氣之出乎<lb/>
嵩衡其凝也止水之善鑒其動也祥風之時行祠黄石<lb/>
者葢有遺書之托衣白衣者寧辭當世之名導沖和以<lb/>
輔𤣥化非呼吸而致長生伊耆有巢父軒轅有廣成則<lb/>
所謂巖衍博大真人者安得不後天地齊日月而贊于<lb/>
休明者乎<lb/>
　　　特進大宗師吳公事上接下留中出外泛應百<lb/>
　　　端而大知閑閑一皆行其所無事作閑閑像臨<lb/>
<pb n="KR3h0045_WYG_015-31a"/>
　　　川吳澄贊<lb/>
日月之傍冠衣廟廊巍巍堂堂烟霞之上金玉貌狀融<lb/>
融盎盎雲行悠悠卷舒自由自春自秋山立嶷嶷生遂<lb/>
自殖自朝自夕俛仰而殊疇不憂虞此獨雍于倐忽所<lb/>
變疇不驚懼此獨容與彼哉勞勞此不屑騷解其袠<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>
彼也忙忙此無匡勷平其畛傍彼焉閑閑此無棘艱撤<lb/>
其捷闗小知芋狙大知淵魚斯其謂之閑閑者歟<lb/>
　　　大徳間奉詔求賢江南過匡廬觀飛瀑山中人<lb/>
<pb n="KR3h0045_WYG_015-31b"/>
　　　作觀泉像濟南張起巖贊<lb/>
蔭長松兮坐盤石觀流泉兮聊以永日逝如斯而來無<lb/>
窮兮猶道體之不息相天元之真一兮沛為漫而為澤<lb/>
周流太虚兮雨露乎九域混混不舍晝夜兮由其本而<lb/>
真實合一原之自然兮兹消摇以獨得我聞至人應物<lb/>
無跡淵然浩然請以比徳<lb/>
　　　至元四年嵗次戊寅夏四月聖天子以特進上<lb/>
　　　卿𤣥敎大宗師臣全節年七十詔藝文監廣成<lb/>
<pb n="KR3h0045_WYG_015-32a"/>
　　　局長臣詔先肖其象中書參知政事知經筵事<lb/>
　　　臣有壬為之贊集賢直學士臣傒斯書其贊之<lb/>
　　　辭一如其師開府大宗師留孫故事臣有壬謹<lb/>
　　　贊之曰<lb/>
大圓無倪大方無隅純和内融光華四敷挹之其淵持<lb/>
之若虚執道紀以御衆有世不能啄其心而但跡其膚<lb/>
學研今古業豐詩書密勿帝側翺翔天衢為仙為儒以<lb/>
身為樞五十載扶正誼引善類陰芘于衆庶有當軸之<lb/>
<pb n="KR3h0045_WYG_015-32b"/>
所不如衆庶不知而天子知之是以重恩累慶眷愈近<lb/>
而不疏覽七<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>之甫及復俾肖像于繪圖望之堂堂白<lb/>
鬚丹頰若伯陽氏之在周室貌古而神腴就之温温方<lb/>
瞳玉色又若廣成子之遇軒轅不言而意已孚則知可<lb/>
以長生久視明道徳以贊治化和神人奉天子于萬年<lb/>
者非斯人而誰歟臣拜稽首祗奉明詔爰作是贊式昭<lb/>
聖謨<lb/>
　　　鳳闕春朝圖贊<lb/>
<pb n="KR3h0045_WYG_015-33a"/>
　特進上卿吳公立朝五十餘年歴事列聖過龍樓朝<lb/>
　鳳闕者不知其幾矣時逢昌運切念暮年聖恩儻賜<lb/>
　于鑑湖圖畫更留于翰墨獲處山林之勝儼觀天日<lb/>
　之臨于是命弟子張顯良作鳳闕春朝圖并像姪善<lb/>
　為之贊曰<lb/>
於赫世祖憲天立極乃都于燕卜世萬億爰有敎父應<lb/>
運而興維清維靜主乎誠明釐祝閟宫大𢎞其敎輯寧<lb/>
邦家綽綽厥效道啓世祖繼昌成宗武皇仁皇恩莫比<lb/>
<pb n="KR3h0045_WYG_015-33b"/>
隆英君明孝保我清淨文廟無為𤣥風益競今皇臨御<lb/>
炳煥天書言懷列聖丹青是摹貝闕珠宫金碧焜燿天<lb/>
門洞開龍騰虎跳心游道徳學際天人動容周旋與物<lb/>
為春老乎山林思我王室展圖肅容如覩天日<lb/>
　　　龍川曉扈圖贊<lb/>
　至元五年後乙卯特進上卿𤣥敎大宗師吳公年踰<lb/>
　七<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>嵗從兩京㑹慶風雲獮燕屢陪于前席光依日<lb/>
　月朝恩特異于外臣報效國家靡遑寢息命弟子張<lb/>
<pb n="KR3h0045_WYG_015-34a"/>
　顯良作龍川曉扈圖并象且曰異時聖君憐老賜歸<lb/>
　山林揭之髙堂庶幾乎身江湖而心魏闕也姪善為<lb/>
　之贊曰<lb/>
度居庸之積翠目有矚乎龍川浥春陽之澤澤地乃湧<lb/>
乎醴泉緑樹葱蘢兮團葢碧草陂陁兮擁氊卿雲侖囷<lb/>
兮五色協氣沖融乎八埏望乗輿之旖旎陳羽衞之鉤<lb/>
連屬車在後鸞旂在前儼幄殿之中峙仰天容之粹然<lb/>
千官列從兮百辟周旋真人入覲兮羽服蹁躚敷道徳<lb/>
<pb n="KR3h0045_WYG_015-34b"/>
兮言五千物不疵兮登大年𤣥風暢兮敎以宣真人之<lb/>
道兮靜以專握樞機兮轉坤乾皇情悅兮錫賚駢于萬<lb/>
年兮贊我元神無在而不在兮猶日星之麗天騰光耀<lb/>
之涏濙兮玩神珠于九淵方雲龍之上下兮繄廣成與<lb/>
軒轅慶明良之千載兮又奚羨乎淩烟<lb/>
　　　𤣥敎大宗師吳公畫像贊第一序<lb/>
名者實之賔猶形之有景聲之有響相隨而不可離者<lb/>
也古之不尚名者莫過於老子而猶龍之喻吾夫子不<lb/>
<pb n="KR3h0045_WYG_015-35a"/>
能忘于言焉理之所在有不得不然者雖聖人不能不<lb/>
然也若韓國李公吳興趙公巴西鄧公清河元公亳郡<lb/>
李公四明袁公皆搢紳之雄者也雅與今大宗師吳公<lb/>
相好故皆贊其畫象葢用猶龍之例也而區區亦有述<lb/>
于諸君子之後者不自知其言之不腆也吳公門人輯<lb/>
録諸贊求集書其端昔人有言孔李通家者其吳公之<lb/>
謂歟噫一時人物文章之盛如此今予也獨以白髪蒼<lb/>
顔陪公之杖履詠歎其詞藻欲有以求諸君子之彷彿<lb/>
<pb n="KR3h0045_WYG_015-35b"/>
而不可得見者此右軍之所以興懷于俛仰者乎天厯<lb/>
庚午四月十五日虞集序<lb/>
　　　第二序<lb/>
集既作閑閑吳公畫象贊序之後八年而贊其象者又<lb/>
有涼國公雲中趙公臨川先生吳公延祐首科三進士<lb/>
浚儀馬公濟南張公廬陵歐陽公太史豫章揭公又各<lb/>
術贊集于前序因以深歎一時人物之盛不十年而臨<lb/>
川公又以去世其在者四五人耳天光向曙少㣲貫落<lb/>
<pb n="KR3h0045_WYG_015-36a"/>
落之星山氣横秋太華擅蒼蒼之色然而往者過而來<lb/>
者續善稱徳行者豈乏于方來集雖老于田里尚能為<lb/>
公識之至元三年丁丑十月十五日雍虞集序<lb/>
　　　第三序<lb/>
特進上卿𤣥敎大宗師吳公畫象多出名筆執事以對<lb/>
越上帝潛心以内觀神明皆由其年容冠服之盛而各<lb/>
有記焉而子孫門人各持歸名山不能㑹一予在京師<lb/>
時嘗令陳芝田齊為小象通作一卷親為錄李韓公以<lb/>
<pb n="KR3h0045_WYG_015-36b"/>
下諸君子贊以附之後八年予在山中又以趙涼公以<lb/>
下諸君子所贊小象既各為序矣至元戊寅聖天子以<lb/>
宗師年七十畫象以賜參知政事許公有壬奉勅述贊<lb/>
集賢直學士揭公傒斯書之朝廷之盛典也陳芝田又<lb/>
依倣為小像而别為軸宗師以書來告云子為我錄副<lb/>
于上如前兩卷之為者而不知集之老且病不復能為<lb/>
此書久矣然嘗聞之老子自三皇以來歴夏商二代世<lb/>
有可述其降神于周則為柱史藏室徴諸其書而可見<lb/>
<pb n="KR3h0045_WYG_015-37a"/>
焉而史傳云老菜子亦楚人或云即老子修道以養壽<lb/>
或云百六十餘嵗或云二百餘嵗老子與孔子相見後<lb/>
百數十年有周太史儋者見秦獻公或云即老子也其<lb/>
後千年有善畫者皆追寫其像然則世為象固道家之<lb/>
所尚也宜其屢書不一書也乎老子自隱于無名而見<lb/>
于世者昭顯如此所謂猶龍者固可見諸形容也耶然<lb/>
聞廣成子居空同時千二百嵗而身不衰黄帝齋三月<lb/>
而問道焉葢至于修身之問而後對也聖天子所以尊<lb/>
<pb n="KR3h0045_WYG_015-37b"/>
髙年尚道徳永諸冰雪之容者豈徒然哉古先聖王養<lb/>
老乞言之事在乎是矣而廣成老子之學者其愛君報<lb/>
徳之盛則亦有周公無逸之意至元六年四月十又五<lb/>
日虞集序　至正四年嵗在甲申二月既望饒國諸孫<lb/>
顥謹錄<lb/>
　　金蓬頭像贊<lb/>
乾坤事了龍虎丹成三才貫一無臭無聲山中人道一題<lb/>
噫天地先水中之鉛與天為一虚無自然越有至人椎<lb/>
<pb n="KR3h0045_WYG_015-38a"/>
髻龜息尸居神游麾斥八極聖井武夷寄跡㝠栖𤣥之<lb/>
又𤣥孰知端倪王國器題<lb/>
卯金之仙孰探其𤣥蓬首垢面中純乎天至道之要不<lb/>
言之傳九曲有藏形蛻而全神其往來倐參於前蔣堂<lb/>
謹贊<lb/>
蓬首緘黙㝠坐若愚虚靈湛湛洞燭八區靜法于天動<lb/>
與雲俱終始靡究廓然忘吾山陰王務道謹贊<lb/>
春山暮雲碧潭夜月千載無間有口難說耆山菴無為題<lb/>
<pb n="KR3h0045_WYG_015-38b"/>
谷之虚神其廬謹閉塞在吸呼用綿綿常有餘叱烏兔<lb/>
飛天衢鞭雷霆握斗樞流精光走神珠縱𤣥覽更滌除<lb/>
𤣥又𤣥無所如　至正廿四年嵗甲午七月朔旦訪鄭<lb/>
無用鍊師出其師金野菴先生小像徵贊走筆書于上<lb/>
雷門唐玞<lb/>
金蓬頭金蓬頭坐斷徵君三十秋喜怒哀樂都把還孔<lb/>
丘人我是非一掃付莊周此身翛然無所求等閑天地<lb/>
一虚舟性命不屬閻王收跳出三界何悠悠上清外史<lb/>
<pb n="KR3h0045_WYG_015-39a"/>
薛羲頓首<lb/>
首蓬不暇櫛尸居在巖室衣披日月光朝霞勝玉食壽<lb/>
期天地齊神游隘八極塵世三十秋燕坐惟旦夕宇宙<lb/>
本虚空推遷竟難測道豈有端倪人皆睹其跡相從武<lb/>
夷君虹橋跨蒼壁時聞笙鶴歸清香滿巖石王蒙<lb/>
橋形詭髻可死可生超然于道有所得澹然于世無所<lb/>
求不于崆峒而待問不于柱下而隠名泉渴塵湖石枯<lb/>
幔亭惟瓢笠之亦棄宜清風之泠泠參學鎦正卿謹題<lb/>
<pb n="KR3h0045_WYG_015-39b"/>
　　　金蓬頭先生畫像贊<lb/>
頂中作髻巍巍尊髙㑹萬于一大千秋毫武夷月夕聖<lb/>
井春朝有欲見者太虛寥寥蜀郡虞集伯生父撰嚴陵<lb/>
後學邵亨貞寫<lb/>
聖井山髙日上遲采雲甘露碧淋漓下山拾得一莖草<lb/>
不見菴中金老師方外承學張雨謹贊<lb/>
藐姑射山神人居焉有寂斯應而黙思淵深藏弗市人<lb/>
邈而天不可見者𤣥之又𤣥學生揭車敬贊<lb/>
<pb n="KR3h0045_WYG_015-40a"/>
師與不可傳者往矣其可傳者跡耳因其跡以求其心<lb/>
白雲在天明月在水且莫能究其所終而不可以原其<lb/>
所始耶雲間孫華敬贊<lb/>
頭上一髻面上三痣面目可憎非我即你天台石橋武<lb/>
夷九曲泊然無為有何所欲真清真靜鬼神莫卜咦劫<lb/>
灰洞然難着脚方壺員嶠打乖人桂心淵贊<lb/>
髽髻蓬頭坐抱一神自清先生本不滅能枯亦能榮幻<lb/>
化托此夢蛻解身已輕何時得見之禮拜參長生古汴<lb/>
<pb n="KR3h0045_WYG_015-40b"/>
趙奕頓首謹題<lb/>
巍巍龍虎山融結自太古篤生虚靜君道獨繼祖武真<lb/>
人坐巖穴蕭然一環堵蓬首目光烱燕坐閱衆父爰契<lb/>
虚靜心天風檜杉舞遂昌鄭元祐贊<lb/>
有椎其結首如飛蓬浮游深淵棲神于空湛兮古井廓<lb/>
然太空孰往孰來莫知所終蘇大年贊<lb/>
　今我師應靜無跡自然而然是為道式法嗣鄭𤣥輔<lb/>
拜書<lb/>
<pb n="KR3h0045_WYG_015-41a"/>
有蓬斯首返七還九别體既具終古弗朽山兮得仙雲<lb/>
也失友匪金之良而克偕久孫莘<lb/>
師之道大此特其跡普願學者惟師是式大癡道僕黄<lb/>
公望稽首拜贊<lb/>
　　王叔明聽雨樓圖卷<lb/>
　聽雨樓玉雪坡篆<lb/>
　至正廿五年四月廿七日黄鶴山人王叔明於盧生<lb/>
　聽雨樓中畫生名恒字士恒時東海雲林生同在此<lb/>
<pb n="KR3h0045_WYG_015-41b"/>
　樓<lb/>
　　　聽雨樓<lb/>
雨中市井迷烟霧樓底雨聲無着處不知雨到耳根來<lb/>
還是耳根隨雨去好將此語問風幡聞見何時得暫閒<lb/>
鐘動雞鳴雨還作依然布被擁春寒樵人張雨為盧山<lb/>
甫題至正八年二月十一日<lb/>
河闊樓低雨如洗秖疑身在孤蓬底清晨依檻看新晴<lb/>
依舊山光青滿几聽雨憐君隱市中我憂徭役苦為農<lb/>
<pb n="KR3h0045_WYG_015-42a"/>
田家那得風波險朝朝愁雨又愁風荆蠻民倪瓚<lb/>
虚牖濛濛含宿霧瀑流澗響來何處江潮近向枕邊鳴<lb/>
林風又向簷前去挾水隨雲自往還根塵不染性安閑<lb/>
多情一種嬌兒女淚滴天明翠被寒　至正廿三年嵗<lb/>
在乙巳盧士恒攜至綺緑軒見示趣走筆次貞居外史<lb/>
詩韻以寄意云陶蓬寄亭中人暨諸名勝當不黙然也<lb/>
後十又八年四月九日瓚記<lb/>
　　　擬張外史倪隱君聽雨樓詩韻<lb/>
<pb n="KR3h0045_WYG_015-42b"/>
湘簾蹙浪縈香霧幽人髙卧雲深處月明叢桂小山空<lb/>
疎烟白鳥滄江去浮沉里社樂蕭閒大隱何妨市井間<lb/>
抛却喧啾清洗耳草樓六月雨聲寒<lb/>
塵生雨耳何由洗喜聽雨聲茅屋底洒然心地自清涼<lb/>
靜對罏熏時隱几乾坤納納懸壺中書田霑潤稱書農<lb/>
也勝江湖風浪惡客舟飄泊怨秋風西澗老樵蘇大年<lb/>
　　　倪隱君索和張外史聽雨樓詩走筆二首荅之<lb/>
海氣雜嵐霧聽雨宜髙處風雨無時無倐來又倐去摇<lb/>
<pb n="KR3h0045_WYG_015-43a"/>
摇心懸幡胡為不自閒老人曾聽雪無被不知寒<lb/>
頭白常不洗聽雨重屋底兩耳任喧聒坐隱烏皮几筆<lb/>
耕墨畦中自適如老農二仙隔古今神交在閬風堅白<lb/>
老人書于素行精舍<lb/>
一榻春聲雨滿樓杏梢㣲濕五更頭東風更緑江南岸<lb/>
賣劍家家盡買牛<lb/>
荷氣香飄竹外樓雨聲滴碎采菱舟南風一夜生新漲<lb/>
魚鳥還知此樂不<lb/>
<pb n="KR3h0045_WYG_015-43b"/>
積雨生涼轉蓐收碧梧初霣滿城秋隣家不識予心樂<lb/>
也愛書聲在小樓<lb/>
天地嚴凝萬壑冰不堪寒雨灑孤燈一樓清氣猶宜雪<lb/>
紙帳春寒睡未能曲江錢惟善<lb/>
城市不着耳江湖留此心樓髙人更靜惟有夜懷深醉<lb/>
翁<lb/>
春雲靄江郭鳩鳴朝夢餘樓中風颯至煩抱淡雲除歴<lb/>
歴樹頭亂蕭蕭窗影虚如何門外水泥潦没行車渤海<lb/>
<pb n="KR3h0045_WYG_015-44a"/>
髙啓題<lb/>
山窗聽春雨冷氣襲病膚舖牀閉齋閣衣被薰香爐風<lb/>
燈苦屢挑夜茗更相呼煩囂悉屏逐妙理在跏趺憶子<lb/>
草樓底兹情還有無齊郡張紳<lb/>
　　　承平時貞居張道師與雲林倪徵君並以翰墨<lb/>
　　　風致齊名吳中二人者亦雅相引重先君子與<lb/>
　　　貞居最游早予時以童子侍坐隅尚能想其風<lb/>
　　　采今先君久已棄諸孤貞居亦化去天下多故<lb/>
<pb n="KR3h0045_WYG_015-44b"/>
　　　而予始得從雲林君游至正乙巳季夏之九日<lb/>
　　　予謁君于盧士恒氏之聽雨樓獲觀近製詩若<lb/>
　　　畫沖澹雅逸令人塵慮灑然既而士恒出此卷<lb/>
　　　徵題二君之作具在因賦存殁口號附于卷末<lb/>
　　　以寓感慨之思云<lb/>
華陽洞裏烟波閟靈石山中草樹荒惟有小樓曾宿處<lb/>
年年春雨滿滄浪<lb/>
黄冠野服神逾玉畫筆詩篇老更奇白首故人無在者<lb/>
<pb n="KR3h0045_WYG_015-45a"/>
小樓殘燭雨牕時尋陽張附鳯<lb/>
江雨飛來夜氣澄小樓髙處冷于冰聲留蕉葉頻欹枕<lb/>
影亂簷花獨對燈逺客異鄉生白髪故人今夕擁青綾<lb/>
致君堯舜慚無術思入湖天睡未能淮南馬玉麟<lb/>
草樓聽夜雨春燈隔重簾瓶中新茗煮奩裏舊香添風<lb/>
珮潛歸浦雲璈亂綴簷乍驚來湛湛更覺去纖纖頗被<lb/>
風相妬還疑雪與兼喜隨漁艇泊愁怕客牕淹頭白盧<lb/>
貞士髙情苦未厭雲門山人張紳重題<lb/>
<pb n="KR3h0045_WYG_015-45b"/>
山風滿樓來雨脚耳底蕭蕭生逺情還丹化鶴去句曲<lb/>
破屋無人住洛城酒停深夜蒼燈在簾近餘寒濕葉鳴<lb/>
板上漆書空爪跡繞簷依舊落春聲　觀張外史所題<lb/>
山甫盧隱君聽雨樓詩詞翰蕭灑令人有超然之想噫<lb/>
故物也士恒其慎藏之四月二十日王謙寫於客居<lb/>
更深樓外何蕭瑟半帶滄江逺樹風疑是千林霜葉下<lb/>
坐殘一穗燭花紅斯人雅致今安在此夕幽懷孰與同<lb/>
老我題詩成感慨雨聲有盡思無窮　吳郡盧君山甫<lb/>
<pb n="KR3h0045_WYG_015-46a"/>
舊有聽雨樓山甫殁殆二十年而斯樓尚存予抵吳惜<lb/>
不得見其人今其子士恒攜張外史所題詩來示予予<lb/>
覽之不勝感慨遂為賦此至正廿五年四月一日檇李<lb/>
鮑恂書<lb/>
　　　奉題聽雨樓<lb/>
飛樓何凝陰雨氣正含霧蕭灑集羣溜淅瀝散髙樹聲<lb/>
懸長風外坐想當瀑布習喧久慚息靜聽乃真趣陰晴<lb/>
造化意年芳暗中度白髪如散絲憑君寫幽素開封鄭<lb/>
<pb n="KR3h0045_WYG_015-46b"/>
元<lb/>
雲林夜澄寂有雨彌更佳漠漠著樹穩霏霏度簷斜入<lb/>
靜意所便爭喧競浮誇弛張任槖籥細大無根芽妙運<lb/>
出𤣥造至理忘紛挐變化本因忘聲聞耳生瑕不如且<lb/>
置之攝心靜無華危坐不須寤呼童剪燭花臥龍山民<lb/>
王宥<lb/>
層檐集飛淄深砌走鳴瀑餘聲殷天籟清氣入林屋風<lb/>
波任喧洶燕坐瞑雙目寘身得蕭爽洗耳絶塵俗香穟<lb/>
<pb n="KR3h0045_WYG_015-47a"/>
鬱水沈簾花映湘竹篝燈動春酌剪韭留夜宿與客對<lb/>
牀眠清談未足足金陵嚴瑄<lb/>
幽人愛樓居燕坐風雨夕髙簷瀉飛湍空際墮殘滴傾<lb/>
耳疑枕流屏喧時岸幘江聲晩蕭蕭樹葉寒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>境絶<lb/>
迹更佳趣淡情自適霽曉愜凭闌春深杏花坼<hi>一作色</hi>浚<lb/>
儀趙俶<lb/>
一年過京口帆飛疾如走半江疎雨隔篷聽瀉下驪珠<lb/>
三百斗一年過漢陽雪山翻怒瀧黄鶴磯頭泊船住醉<lb/>
<pb n="KR3h0045_WYG_015-47b"/>
聽秋雨眠西江一年過東海急雨亂灑船窗外洞庭帝<lb/>
子鳴鈞天蓬萊仙人鏘玉佩今年過長洲故人邀宿聽<lb/>
雨樓玉山顛倒恍惚醉一笑使我消離愁公本挐雲夫<lb/>
我亦聽雨客明朝天晴當奮飛萬里天風振鵬翼淞上<lb/>
釣鼇生書于百花洲上<lb/>
勝國之季兵變之餘前輩翰墨存者無幾間或獲一見<lb/>
如遇蜼彞兕敦不由不使人忻艷也聽雨樓詩句曲外<lb/>
史及一時名流所作詞翰兼美亦希世之寶也吳中盧<lb/>
<pb n="KR3h0045_WYG_015-48a"/>
士恒父一日出示于予卷中作者多予故友兹覩其翰<lb/>
墨儼若覿彼風度士恒宜珍藏之勿輕示于人焉洪武<lb/>
二年春正月二日吳僧道衍<lb/>
少年聽雨歌樓上銀燭昏羅帳壯年聽雨客舟中天闊<lb/>
雲低斷雁呌西風　而今聽雨僧廬下鬢已星星也悲<lb/>
歡離合總無情一任空階㸃滴到天明<lb/>
　右竹山先生所賦之詞予偶獲觀此卷因舉是詞成<lb/>
　甫俾書卷末夫聽雨一也而詞中所云不同如此葢<lb/>
<pb n="KR3h0045_WYG_015-48b"/>
　同者耳也不同者心也心之所發情也情之遇于景<lb/>
　接于物其感有不同成甫中年人有樓聽雨吾意其<lb/>
　與在僧廬之下者同其情成甫乃曰吾聽雨吾知在<lb/>
　吾之樓而已遂書竹山姓蔣名捷字勝慾義興人卷<lb/>
　中諸先輩之先輩詞之腔虞美人也韓奕<lb/>
　　　聽雨樓諸賢記<lb/>
張雨字伯雨號句曲外史武林人學道三茅峰而才名<lb/>
滿天下若虞文靖公黄文獻公咸稱重焉先生妙於書<lb/>
<pb n="KR3h0045_WYG_015-49a"/>
人得片紙咸以為寶至今好事之家多畜之客至則相<lb/>
與為玩先生詩法黃太史清新髙邁不流于衆雖元氏<lb/>
翰林諸公亦自以為不逮也<lb/>
倪瓚字元鎮號雲林生無錫人家最饒而先生脫略紈<lb/>
綺一事於翰墨作為詩章妙絶一世人欲不服自不能<lb/>
不服也虞文靖公張外史伯雨深相契焉然先生性癖<lb/>
傲物多忤于時元末棄家業泛舟五湖三泖間興至則<lb/>
捉筆寫烟林小景或竹枝偶流于市好事者爭貿之雖<lb/>
<pb n="KR3h0045_WYG_015-49b"/>
千金不靳也<lb/>
王蒙字叔明吳興人號黄鶴山人趙松雪之外孫也素<lb/>
好畫得外氏法然不求妍於時惟筆意以寓其天機之<lb/>
妙為文意不尚矩度頃刻數千言可就君子咸以豪士<lb/>
目之<lb/>
蘇大年字昌齡揚州人元翰林編修天下亂寓姑蘇為<lb/>
文章有氣不喜衰䬃江海襟懷亦人中之豪也<lb/>
饒介之號醉翁江西人元氏衰寓姑蘇以踢宕自任攻<lb/>
<pb n="KR3h0045_WYG_015-50a"/>
于書君子評之者謂渠不減懷素至今人家有之<lb/>
周伯温號玉雪坡饒州人為人慎重為元氏左丞天下<lb/>
亂流寓胥臺而無所就然妙於古篆得趙文敏公遺意<lb/>
字頗肥而玉潤可愛士君子至今寶之<lb/>
錢惟善字思復松江人元末進士精于詩得杜子美法<lb/>
不苟作作必致其妙<lb/>
張紳字仲紳濟南人慷慨激烈不瑣瑣于世事作為詩<lb/>
文雖不經意而自成一家能議論終日亹亹不休葢北<lb/>
<pb n="KR3h0045_WYG_015-50b"/>
方豪傑之士也歟為本朝浙江布政而殁<lb/>
馬玉麟髙郵人元氏為長洲縣尹有政聲括蒼鄭明徳<lb/>
先生有碑卒于偽吳<lb/>
鮑恂字仲孚嘉禾人元氏乙亥科易經進士為本朝文<lb/>
淵閣學士為人慎重不可狎而學行名天下有學易舉<lb/>
隅行于世後以事累卒乎外<lb/>
趙俶字本初紹興人元氏乙亥科書經進士龍馬賦為<lb/>
時所稱許先生性耿介不易與人交交必久為本朝太<lb/>
<pb n="KR3h0045_WYG_015-51a"/>
學博士而卒<lb/>
張羽字來儀一名附鳳與髙啓行輩也治易攻于文文<lb/>
學歐陽子甚縝密宛轉可愛雖前輩自謂不及也君本<lb/>
潯陽人元氏亂寓湖州為本朝太學博士而殁<lb/>
道衍字斯道姓姚氏姑蘇人𢎞才茂思為時所稱與張<lb/>
來儀髙季迪輩為文辭相頡頏而澡思浴徳則非諸君<lb/>
所能及故天下皆以參寥潛子目之皇上龍興以贊佐<lb/>
功封少師賜名廣孝葢又與元之劉秉忠並稱云<lb/>
<pb n="KR3h0045_WYG_015-51b"/>
髙啓字季迪姑胥人身長七尺而好于詩得唐人體裁<lb/>
語精而意圓句穩而情暢雖前輩有所不及焉為本朝<lb/>
編修官後歸家卒<lb/>
王謙字鳴吉姑胥人以春秋學為府學敎授<lb/>
王宥字敬助與髙啓游能為文<lb/>
陶振吳江人有詩才然性不羈人或易之<lb/>
韓奕字公望吳之良醫也好與名僧游所云蔣竹山者<lb/>
則義興蔣氏也以宋詞名世其清新雅麗雖周美成張<lb/>
<pb n="KR3h0045_WYG_015-52a"/>
玉田不能過焉<lb/>
右聽雨樓詩卷其間所載皆一時名士誠可寶也然予<lb/>
觀此卷而人品有三其至髙者聞而知之其次者事而<lb/>
知之其至次者交而知之若伯雨張公元鎮倪公其殆<lb/>
最髙聞而知之者歟自叔明先生以下予髫年曾事之<lb/>
自來儀以下予少年時曾交之總若干人皆能以文章<lb/>
名世者也然自衍公外多乾沒無聞至如伯雨元鎮二<lb/>
先生若精金美玉不可泯滅況其負超邁之才遺世獨<lb/>
<pb n="KR3h0045_WYG_015-52b"/>
立髙潔無累周覽六合盡大觀而無遺乎予幼在鄉里<lb/>
時嘗聞吳城盧士恒家存此卷欲一見而不可得者無<lb/>
不愛惜今吾友沈誠甫偶得之誠可賀也誠甫寄至京<lb/>
命予題始得一覽焚香展卷清風凛然然人毛骨頓爽<lb/>
予復何言姑述卷中作者謂先輩出處大畧以為諸賢<lb/>
記誠甫姓沈名睿號存耕有才識善吟詩好與賢士大<lb/>
夫游予之布衣交然則觀斯卷者當仰其清風素範益<lb/>
勵其徳哉勿以吾言為謬矣時永樂五年嵗丁亥二月<lb/>
<pb n="KR3h0045_WYG_015-53a"/>
初吉翰林侍讀學士奉訓大夫錫山後學王達善識<lb/>
右聽雨樓詩畫一卷元季及國初諸名公為吾蘇盧山<lb/>
甫父子之所作也永樂間流落錫山沈誠甫氏誠甫嘗<lb/>
求王内翰達善記卷中諸公出處之大畧藏之以為至<lb/>
寶念中淳熬擣珍非遇易牙不足以知其味之美雲門<lb/>
韶濩非遇師曠不足以知其音之妙使後或非人其不<lb/>
視為篋中之故紙而覆諸醬瓿者鮮矣聞吾相城沈翁<lb/>
孟淵博雅好古其子若孫多賢而且才必能賞鑒乎此<lb/>
<pb n="KR3h0045_WYG_015-53b"/>
可以寶藏于永久不逺千里持來奉翁翁乃一見而喜<lb/>
乃以厚禮荅之既而即瀕溪小樓扁以聽雨置卷坐右<lb/>
暇日輒游翫諷咏恍若接諸公之光儀而聆其謦欬也<lb/>
一時名人勝士登斯樓披斯卷未嘗不心醉神怡斯樓<lb/>
之名遂擅勝於東南是誰翁之髙致所就然亦豈不以<lb/>
斯卷之所在乎或曰諸公無恙日翁多親炙之者惜乎<lb/>
斯卷不為翁作而為盧氏故物也予謂不然夏后氏之<lb/>
璜封父之繁弱豈為魯國之制耶魯之先公所得分器<lb/>
<pb n="KR3h0045_WYG_015-54a"/>
子孫世守之以為至寶也斯卷也其璜也其繁弱也翁<lb/>
之子孫寶而守之又奚知其為盧氏物耶翁之孫啟南<lb/>
出以示予僭贅於左方云成化庚子清明日長洲陳頎識<lb/>
　　王彥强破窗風雨卷<lb/>
　破牕風雨　古田<lb/>
紙牕風破雨泠泠十載山中對短檠老矣江湖歸未遂<lb/>
畫間如聽讀書聲　劉君性初以破牕風雨自居諸公<lb/>
賦詩成卷因作此圖并題絶句于左方至正廿六年嵗<lb/>
<pb n="KR3h0045_WYG_015-54b"/>
在丙午暮春之初遂寧人王立中彥强<lb/>
環堵篝燈夜閴寥欺人風雨更瀟瀟詩成驚落雞牕筆<lb/>
夢破攜來馬鬛瓢萬里浪開看異日連牀屋漏耿今宵<lb/>
丈夫莫袖為霖手㑹沃人間九土焦　陸居仁<lb/>
　　　破牕風雨記<lb/>
大名劉易性初氏蚤從宣城汪先生游後值兵亂避地<lb/>
吳中今年從吳興來見予草𤣥閣出玉坡周公所篆破<lb/>
窗風雨四大字葢書汪先生贈語也求予文志之予聞<lb/>
<pb n="KR3h0045_WYG_015-55a"/>
破窗在錢唐時夜半讀書有颶挾怒潮從海門來肆其<lb/>
暴烈揚沙漂石怪雨與之俱若萬騎出祁連北鏖于大<lb/>
漠而矢石俱下若蟄龍決起千丈而滄溟之水倒立若<lb/>
黄河自天而落束以龍門吕梁而雷鳴雹噴也崇城如<lb/>
山者圯層觀如雲者隳其破窗如一葉漏篷下寒磧上<lb/>
人懼其有不可支者明旦天地清霽賢郡長有過而詰<lb/>
者曰劉子破窗尚無恙不吾饋酒醪解汝愠性初啓窗<lb/>
一笑曰吾由敬亭過武陵入雲門下苕霅遭風雨者凡<lb/>
<pb n="KR3h0045_WYG_015-55b"/>
幾吾皆安以為常子何置戚戚于其間哉而呼酒共酌<lb/>
歌老杜秋風破屋辭以澆其中之磊魁者亦亂世一奇<lb/>
士也雖然少陵破屋不為一已憂而寓憂者天下之寒<lb/>
也雖少陵能安秋風破屋而後能推大厦萬間之庇性<lb/>
初能安風雨破竇而後能居玉堂雲霧之牕吁處變而<lb/>
不失其常居安而不忘乎危是在性初性初謝曰某不<lb/>
敏敢忘先生之規至正甲辰嘉平初吉東維叟㑹稽楊<lb/>
維禎記<lb/>
<pb n="KR3h0045_WYG_015-56a"/>
蘭雪子脫畧干戈外踰十年未嘗有憂色所在讀書雖<lb/>
敗壁頹垣霜晨雪夜不倦斜風横雨有所不避也一日<lb/>
持牯腰軸過小蓬股曰吾讀書處號破窗風雨吾師汪<lb/>
翰林先生所命也鐵厓先生記其端文雄詩豪繼其後<lb/>
者珠貫玉疊公其無一言乎哉予應之曰列仙之儒之<lb/>
言倬乎雲漢之章矣予尚何言雖然當破窗風雨之時<lb/>
人不堪其憂而士之讀書窮理其間者不改其樂也是<lb/>
故觀風雨之勢足以助吾氣之浩然聽風雨之聲足以<lb/>
<pb n="KR3h0045_WYG_015-56b"/>
資吾趣之灑然風檣陣馬不足為其怪也龍吟虎嘯不<lb/>
足為其壯也金舂玉應石裂竹折不足為其清也峻宇<lb/>
雕牆瓊宫瑶臺雲窗霧閣不足為其坦而幽安以樂也<lb/>
當是時豈知破窗之陋風雨之厄哉破窗不能陋風雨<lb/>
不能厄則吾之神爽飛越若驂紫鸞駕白鶴度銀潢游<lb/>
碧落上玉京以登五城十二樓也果能若所適則羣仙<lb/>
之地位清髙隔風雨者吾將告之以百萬億蒼生命墮<lb/>
顛厓受辛苦也雖然未造乎是則憂民之憂者必先憂<lb/>
<pb n="KR3h0045_WYG_015-57a"/>
己之憂樂民之樂者必先樂己之樂憂之如何憂其不<lb/>
能正己而己樂之如何樂其不復狥欲而已吁吾之靈<lb/>
臺丹府若泰山盤石之安若青天白日之明若松泉蘭<lb/>
雪之潔則吾所處之地破窗之破自破而吾丹府之窗<lb/>
不可破也破窗之風雨自摇撼而吾丹府之窗不可以<lb/>
摇撼也則吾廓寸地于八荒開沖襟于千古者風雨且<lb/>
不識又安知所謂破窗也哉士不可以不𢎞毅吾于蘭<lb/>
雪子不能無所勸云東海賔艾衲老友錢鼒叙<lb/>
<pb n="KR3h0045_WYG_015-57b"/>
　　　破牕風雨敬為性初徵君賦<lb/>
潤逼疎櫺寒侵芳袂梨花寂寞重門閉檢書剪燭話巴<lb/>
山秋池回首人千里　記得彭城逍遥堂裏樹林夢破<lb/>
簷聲碎林鳩呼我出華胥恍然枕石聽流水　右踏莎<lb/>
行吳興王國器<lb/>
簷宿吳雲風經楚袂門深不似春宵閉碧疏吹霤濕燈<lb/>
花客鄉無夢尋珂里　剪韭吟邉聽潮浪裏江懸漏杳<lb/>
歸心碎相思鳩外緑簑寒一簾蕉響秋如水　吴興張<lb/>
<pb n="KR3h0045_WYG_015-58a"/>
翨用前韻<lb/>
　　　破窗風雨記<lb/>
大名劉聘君遭世難走楚越間居無室宇所至即浮屠<lb/>
老子之宫而假寓焉每風雨連夕鐙牕獨坐韋編相對<lb/>
誦讀之聲琅然與風雨相協瀟瀟湝湝若環珮之鏘絲<lb/>
竹之沸發乎簷牙接于人耳于以見君之學之勤而志<lb/>
之有志也翰林直學士汪公叔志過而賢之名其所寓<lb/>
曰破窗風雨而謁記于薊人李繹繹知君者也為言曰<lb/>
<pb n="KR3h0045_WYG_015-58b"/>
卑宫惡室人之所惡所不處也而君于牖户之間研覃<lb/>
經籍如居層軒髙棟然則其志可尚矣淒風苦雨人之<lb/>
所厭所不願也而君於陰晦之時吟詠篇章如遇光風<lb/>
霽月然則其守又可嘉矣抑聞昔人有以席為門而處<lb/>
窮厄者終能佐明主以定天下君之志其斯之志歟又<lb/>
聞有大雪僵卧而不干人者終能配往哲以垂令名君<lb/>
之守其斯之守歟由是窮而能達嗇而能豐鄉也蓬室<lb/>
環堵以栖遲今則朱門大第以容與豈非耽學篤志之<lb/>
<pb n="KR3h0045_WYG_015-59a"/>
驗窮經稽古之力耶坐有客作而前曰子之言足以復<lb/>
劉君矣遂書以遺之君名易字性初今寓吳興魏之貴<lb/>
宦仍以君之祖父為稱首云至正二十有三年龍集癸<lb/>
卯冬十二月朔旦記<lb/>
一燈風雨寒牕破讀書不知秋怒號恍如扁舟在江海<lb/>
但覺四壁皆波濤對牀髙卧無此客倚劍長歌空二毛<lb/>
曉看庭樹故無恙千峯雪氣落青袍武夷山樵者錢惟<lb/>
善<lb/>
<pb n="KR3h0045_WYG_015-59b"/>
春草何萋萋游子行未歸雞鳴戒昧旦起舞披我衣淒<lb/>
其來何方有渰復祈祈飄飄入疎櫺蕭蕭灑長裙蓬藋<lb/>
掩荒徑緑苔生硯池謂云此情惡靜思良自娱出門臨<lb/>
廣路曠望惟塗泥車馬雖堅良安能範驅馳懸知造物<lb/>
意將欲寧君軀笠澤張庸<hi>熙載</hi>
大名劉郎耽書癖清如梅花痩如石半生浪迹江湖間<lb/>
詩卷酒杯長自適胸中元精妙天趣破屋破牕隨所住<lb/>
酒酣夜披山海圖驚怪蛟龍送風雨青燈熒熒四壁空<lb/>
<pb n="KR3h0045_WYG_015-60a"/>
捲書搔首亂飛蓬長謌拂劍問北斗造物生我將無同<lb/>
君不見破窰寒灰終夜撥空窖囓氊復吞雪丈夫氣節<lb/>
慘不磨還有聲光照方冊陸機祠下忽相逢竟夕談詩<lb/>
風雨中拍甕為君澆磊磈富貴何如一杯水大笑居士<lb/>
并州易履<hi>安道</hi>
伊人抱負亦云奇明晦由來動合宜為客情懷能樂處<lb/>
破牕風雨讀書時漂流江漢嗟誰識傳舍乾坤信獨知<lb/>
光霽自天須有待眼前生物總熙熙江陰張端<lb/>
<pb n="KR3h0045_WYG_015-60b"/>
敬亭有舊齋風雨一牕破朝對風雨吟暮對風雨坐惟<lb/>
知經史觀肯顧衣裳涴有時暫游息自歌還自和直俟<lb/>
所學成功名如一唾寧同陋巷人獨守簞瓢餓廬陵張<lb/>
昱<lb/>
讀書幽澗底茅屋走風雨牕疎木葉鳴燭暗灺花吐隱<lb/>
憂不可寫頫仰慕前古美人何由招娟娟隔秋浦嘉興<lb/>
金絅<lb/>
君子切聞道不求飽與安讀書破屋底那知風雨寒顏<lb/>
<pb n="KR3h0045_WYG_015-61a"/>
淵在陋巷蕭然一瓢簞原思甕作牖鶉結衣無完日親<lb/>
聖師誨心廣體自胖彼哉豪家子列坐飄羅紈冥頑厚<lb/>
奉養寧殊沐猴冠矯矯性初氏鐵石為肺肝蓬蓽弗嫌<lb/>
陋震淩何足患雅志樂清苦載籍常勤觀篤學慎終始<lb/>
成名諒非難朋游服貞操頌詠疇能殫嗟予老環堵見<lb/>
善饑則飡贅詞愧蕪拙掩卷空長歎霅濵慵叟張世昌<lb/>
疎牕久零落亂帙自縱横方與聖賢對那堪風雨鳴乾<lb/>
坤含暝色林壑度秋聲想子心如石看書夜到明如豐<lb/>
<pb n="KR3h0045_WYG_015-61b"/>
徐一䕫<lb/>
風雨東南接漏天客牕吹破碧紗煙十年世事闗心曲<lb/>
一片秋聲到枕前花落不妨尊有酒客來未覺坐無氊<lb/>
老予曾覓蘇端隱藜杖春泥緑水邊東平牛諒<lb/>
牖隙不須掩風雨欲何如陋固慚青瑣明當奮綺疏桐<lb/>
絲因自緩塵網每為除雞鳴晨鼓後螢聚夜燈初書葉<lb/>
吹還亂簷花落更疎誰能甘閴寂得得此中居山陰朱武<lb/>
墨雲壓郊茅屋摧大風拔木勢危哉破壁驚雷從地起<lb/>
<pb n="KR3h0045_WYG_015-62a"/>
長淮風雨渡江來拍户打牕聲作惡斂襟孤坐意徘徊<lb/>
雨餘蘭雪渾無恙吹倒琅玕挽不回江東杭琪<lb/>
一室蕭然誰與同清如獨鶴寄樊籠詩成春草池塘上<lb/>
夢繞玉堂雲霧中花氣每隨嵐氣入書聲時與竹聲通<lb/>
從容更覓新晴好卧看東林日影紅吳江鍾虞<lb/>
劉郎讀書如學仙朝不出户夜不眠時聞破牕風雨急<lb/>
政自澂心對聖賢尚書汪公下帷處敬亭山色青連天<lb/>
執經念子最清苦亹亹躋道心相傳雞鳴喈喈天欲暮<lb/>
<pb n="KR3h0045_WYG_015-62b"/>
疎櫺蕭颯寒聲度庭前漂麥總不知屋上捲茅寧復顧<lb/>
人生窮達那可知玉堂金馬自有期青藜還憶夜相訪<lb/>
却憶破牕風雨時芝山老樵韓元璧題<lb/>
敬亭山色讀書菴破紙牕寒儘自堪但怪蛟龍嘶匣底<lb/>
不知風雨暗江南雲横黑海秋帆斷花落彤樓曉夢酣<lb/>
五色石崩天頂漏須君手脫巨鰲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　至正乙巳秋八<lb/>
月十五日㑹蘭雪聘君於鐵厓先生小蓬壺見示此卷<lb/>
遂為之賦金葢山人錢岳<lb/>
<pb n="KR3h0045_WYG_015-63a"/>
幽人讀書昧真樂堅坐那知風雨惡他年髙步玉堂中<lb/>
還憶破牕寒寂寞三衢徐汝霖<lb/>
網户羅蛛絲<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏見秋月如何夜來雨隨人送蕭屑幽<lb/>
疑石溜泉散作瓦鳴雪起舞聽晨雞寒燈淡將滅誰知<lb/>
綺牕人笙歌曙方歇西江張附鳯<lb/>
風雨茅齋倚破牕夜深明滅照書釭平生苦志能如此<lb/>
何處清貧更有雙衰髮蕭條知已曉壯心牢犖為君降<lb/>
金蓮送直歸青瑣筆力還敎鼎可扛蜀董存<lb/>
<pb n="KR3h0045_WYG_015-63b"/>
十載江湖夢滿空風雨宵牕虚聲易入燈暗手慵挑竹<lb/>
洗千竿翠林喧萬古潮東北枯渴甚藉爾倒天瓢錢唐<lb/>
楊明復初<lb/>
若有客兮青雲衣珮玉玦兮光陸離爰處兮爰居左琴<lb/>
劍兮右圖書客心兮孔厪聲吾伊兮夜達晨輕富貴兮<lb/>
浮雲保厥美兮天真山房兮寥落清秋兮氣薄天溟溟<lb/>
兮雲漠漠雨瀟瀟兮風夜作心耿耿兮不寐嗟斯時兮<lb/>
落魄滴曉露兮寒窗紛遑遑兮求索彼薄夫兮貪婪惟<lb/>
<pb n="KR3h0045_WYG_015-64a"/>
聲色兮是耽文繡兮膏粱蓀何為兮懷慚秋菊兮青青<lb/>
我所思兮古人雪案兮寒檠甘與君兮相親檇李江漢<lb/>
頓首<hi>朝宗</hi>
擾擾煙塵失故廬獨循髙志肯懷居江湖古寺曾借榻<lb/>
風雨破牕時讀書凭几細聽飛淅瀝挑鐙重顧影蕭疎<lb/>
莫言此際淒涼甚自是先生樂有餘吳興髙聞禮<hi>子儀</hi>
客館不就寐坐久愁易集虚櫺吹夜寒風還雨聲入蕭<lb/>
蕭拂欄楹奔凑勢轉急零亂架上書空牀漏初濕長歌<lb/>
<pb n="KR3h0045_WYG_015-64b"/>
茅屋詩孤懷竟誰拾燈前漫憐影撫掌見華澁老髀肉<lb/>
復生英雄夢中泣五湖歸去來扁舟弄蓑笠吳興莫士安<lb/>
憶昔山牕夜讀時西風吹雨濕淋漓篝燈不定門頻掩<lb/>
屋漏無端榻屢移白髮夢回仍墮淚綺疏聽後尚顰眉<lb/>
此聲為寄春樓客莫問杏花開幾枝稽山馮恕<lb/>
客窗讀書過夜半江上長風將雨來茅屋聲和木葉落<lb/>
竹牀笑對燈花開何人雞鳴解起舞此際蜨夢付銜杯<lb/>
我欲哦詩慰寥寂蓑笠敲門步緑苔浚儀趙俶<lb/>
<pb n="KR3h0045_WYG_015-65a"/>
草帶殘編荷衣斷袂破窗風雨深深閉江南倦客正思<lb/>
家燈花摇夢來鄉里　翠竹簷前碧蕉叢裏秋聲鬭合<lb/>
愁心碎不敎潘鬢總成霜也應有淚如鉛水金絅和踏<lb/>
莎行<lb/>
雨歇荒雞呌山空木葉堆玉堂雲霧景多向此中來龍<lb/>
雲從<hi>子髙</hi>　<hi>秋山龍門</hi>
宋狄武襄有客曰劉易以負氣敢言取重名公卿今劉<lb/>
君亦名易又為左轄張公所敬禮古今人姓名有同若<lb/>
<pb n="KR3h0045_WYG_015-65b"/>
是其所處之地又同若是然宋史載劉易事甚詳固可<lb/>
考也今劉君操履亦表表聞其甘貧忍恥殊於人所居<lb/>
之處即書破窗風雨字揭之薊丘李先生在師之友也<lb/>
以文章名者也既為記其事復命在綴一言在惟士窮<lb/>
棄里巷時苟其中有所主雖蓽門甕牖弗厭居也藜羮<lb/>
糲糗弗厭食也敝衣緼袍弗厭服也今日之能貧賤即<lb/>
異日之能任富貴也古今善觀人者惟于此乎爾劉君<lb/>
於破窗風雨中閱古人行事其所得深矣奚假在言耶<lb/>
<pb n="KR3h0045_WYG_015-66a"/>
姑書此質之薊丘先生仍塞命云蜀董在謹識<hi>彥至</hi>
劉君性嗜學孜孜事三餘孤燈破窗下簡編自卷舒蕭<lb/>
蕭風雨來吾伊聲自如安貧人所難味道心常愉我聞<lb/>
顏子淵簞瓢陋巷居千載稱亞聖聲價重璠璵又聞陶<lb/>
淵明所處亦弊廬蕭然環堵間左右惟圖書吁嗟世之<lb/>
人性樂耳目娱華居美飲食所務安其軀良心日以斵<lb/>
疇能返厥初朂哉劉孝廉聖賢以為徒檇李沈庭珪<hi>徳璋</hi>
館宿風雨惡客情向寥廓破榻懸秋風㣲寒夜相薄楚<lb/>
<pb n="KR3h0045_WYG_015-66b"/>
客千金裘十年吳下游擁衾正酣寢那識窮櫩愁劉君<lb/>
有逺志展圖偶相示願𢎞經濟心大庇天下士江右李<lb/>
訥<hi>彥敏</hi>
玉堂金馬世應知茅屋蒼苔孰與期近有劉君更奇絶<lb/>
破窗風雨正吾伊南豐丘思齊<hi>叔賢</hi>
　　　破窗風雨歌為劉性初先生賦<lb/>
我昔家住蓬山陽有田五頃八百桑撼風吹籟棟宇閴<lb/>
玉兔旋繞金烏翔有時天遺萬銀燭坐嘘雲靄沾洪荒<lb/>
<pb n="KR3h0045_WYG_015-67a"/>
澄空萬里思杳杳髙山一水聲琅琅竪兒曼倩稱東方<lb/>
偷桃近離仙子傍詼諧不了世間事指我蘧廬名破牕<lb/>
涓涓穿牖七星海巨潮駕屋錢唐江彈樓大士遽失色<lb/>
弄沙童子安能量到今紀載不知數此窗破矣識能藏<lb/>
君不見鳷鵲麒麟擁圖畫阿房灰散驪山下弗如諸葛<lb/>
在南陽髙卧聲名壓王謝岳榆<lb/>
幽人獨處牕從破其奈蕭蕭風雨何寒襲書帷秋氣重<lb/>
潤侵衣桁夕陽多挑燈看劍聞雞舞貫酒連牀待客過<lb/>
<pb n="KR3h0045_WYG_015-67b"/>
不道有人青瑣内春酲隨夢入南柯<lb/>
銅臺公子貂裘弊鐵硯磨穿志不迂落落軒牕寒若此<lb/>
蕭蕭風雨夜何如夢回燈火清秋際心在羲皇太古初<lb/>
窮達有時聊用拙壁間知已是圖書廣陵雅安<hi>處善</hi>
一室蕭然四壁空客懷况復雨兼風濕沾衣服愁仍重<lb/>
清到肌膚句轉工知命肯隨時變化甘貧豈為道汙隆<lb/>
夜深尚對羲皇易應怪寒燈不耐紅東海何恒<lb/>
層霄已許快飛騰即欲抛書還不能僧舍更聽今夜雨<lb/>
<pb n="KR3h0045_WYG_015-68a"/>
故人誰共十年燈四簷雲氣迷塵馬一隙朝光燭凍蠅<lb/>
平陸滔滔歎伊阻岡頭行客正淩兢㑹稽陳睿<lb/>
寓館臨苕水清吟破寂寥軒牕秋澹澹風雨夜蕭蕭研<lb/>
沼沾應濕書衣亂欲飄曉來佳客至留話且停橈曲阜<lb/>
孔思吉<lb/>
劉郎年少讀書處破牕風雨連朝暮風聲挾雨轉颼颼<lb/>
雨聲不斷還如注風聲雨聲復書聲牕間嘈雜終夜鳴<lb/>
卯金之子多好學應然藜火來坐聽洪武癸丑三月晦日<lb/>
<pb n="KR3h0045_WYG_015-68b"/>
錢唐陳彥博書于南湖寓所<lb/>
　　朱澤民秀野軒圖<lb/>
　秀野軒　玉雪坡篆書<lb/>
一元之氣生物而得其氤氲扶輿以成其精英淑粹者<lb/>
為秀焉故夫卿雲景星天之秀也崇厓繞溪山之秀也<lb/>
麒麟鳳皇羽毛之秀也賢才碩徳人之秀也人介乎兩<lb/>
間又能攬其物之秀而歸之好樂寓之游息如昔人棲<lb/>
霞之樓醒心之亭見諸傳記者不一也吳人周君景安<lb/>
<pb n="KR3h0045_WYG_015-69a"/>
居餘杭山之西南其背則倚錦峰之文石面則挹貞山<lb/>
之麗澤右則肘玉遮之障左則盻天池之阪雙溪界其<lb/>
南北四山之間平疇沃野草木葱蒨車然而軒者景安<lb/>
之所游息也軒之傍幽蹊曲檻佳木秀卉翠軿玉映于<lb/>
闌楯之間得江浙行省左丞周公題其軒之顏曰秀野<lb/>
以誌其美此其是歟嗟乎物有托而傳野得人而秀雷<lb/>
塘謝池是以景安居是軒也又將觀列史諸書以鑒其<lb/>
事服前言往行以進其學使他日有蔚然秀出於餘杭<lb/>
<pb n="KR3h0045_WYG_015-69b"/>
之野者吾于景安有望焉因書以為記至正二十四年<lb/>
嵗甲辰四月十日睢陽山人時年七十有一朱徳潤畫<lb/>
并記<lb/>
予昔游吳中諸山至周氏秀野軒領略天池玉遮之勝<lb/>
今數年矣近歸寓軒獲觀周侍御之大篆朱提舉之新<lb/>
圖恍然若夢游也景安求予着語聊爾塞責耄餘材盡<lb/>
愧無佳語耳至正廿又五年五月既望京口張監天民<lb/>
氏書時年八十五嵗<lb/>
<pb n="KR3h0045_WYG_015-70a"/>
我憶天池與玉遮幽軒水木澹清華竽笙逺振風林竹<lb/>
錦綺晴連曉徑花山罽敷牀朝看雨澗泉潄石夜分茶<lb/>
番陽大篆睢陽畫不負舂陵處士家<lb/>
昔年曾作軒中客今日重題秀野詩回檻彩雲晴縹緲<lb/>
繞牆蒼雪曉參差雨餘山氣侵茶鼎風過林香落酒巵<lb/>
念我松楸渾只尺倚闌長是不勝思吳郡朱武<lb/>
屋裏青山屋外溪水流雲度座中知繁花翠竹春來好<lb/>
古木蒼藤晩更奇敎子讀書兼學稼留人炊黍復烹葵<lb/>
<pb n="KR3h0045_WYG_015-70b"/>
鹿門風景青門趣都在斜陽曳杖時張吉<lb/>
高士閒門日日開遠山如髮水如苔幾時脱却塵中鞍<lb/>
布襪青鞋屢往來瞿莊<lb/>
琅玕芝草繞軒幽日靜簾垂不上鈎憶得翫游聮玉麈<lb/>
仍同騎鶴赴𤣥洲<lb/>
朶朶峰巒擁翠鬟桐陰多處地尤慳居人一覽鍾神秀<lb/>
霽月光風詠笑間<lb/>
香裊銅奩春晝遲窗分花影覆參差只輸我輩煙霞侣<lb/>
<pb n="KR3h0045_WYG_015-71a"/>
恒得憑闌歌紫芝<lb/>
靄靄涼雲雨後陰抱琴開酒愒中林眉山不獨知司馬<lb/>
安也還能識我心北澗生薛穆<lb/>
結茅近東臯清曠接平衍新春微雨過芳草緑如剪攜<lb/>
書坐深竹自讀自舒卷興至杖策行初不賴輿輦西鄰<lb/>
雞豚社落日牛羊圏至貴在無求何勞事冠冕嘉陵楊<lb/>
基<lb/>
江晚洲渚交雨晴草菲菲前山靄欲闇罟師渡水歸望<lb/>
<pb n="KR3h0045_WYG_015-71b"/>
煙知君家花竹隱半扉乍休田中耒猶嚮林下磯此鄉<lb/>
即桃源亂後世有稀開圖身已到不知塵境非渤海髙<lb/>
啓<lb/>
何處問幽尋軒居湖上林竹陰看坐釣苔跡想行吟嶂<lb/>
日斜明牖渚風涼到琴相過有鄰叟應只論閒心剡郡<lb/>
徐賁<lb/>
霽色青蕪外開軒此獨幽竹深頻理徑山近不為樓茶<lb/>
興邀僧共花期報客游看圖憐到晚借屐擬相求尋陽<lb/>
<pb n="KR3h0045_WYG_015-72a"/>
張羽<lb/>
濕翠浮草茅空青散木杪輕舟理横塘歸人渡清曉棲<lb/>
雅返故巢潛鱗躍新藻倒景淡斜暉回颷蕩晴昊衡門<lb/>
夜不扄燕坐事幽討落葉秋自飄殘花春漸掃愛此軒<lb/>
中人朱顏常不老我欲往從之稅駕苦未早揮手謝孤<lb/>
雲去去沒蒼徼余堯臣<lb/>
髙館罷零雨前榮颺微風霏霏碧蘿花吹落酒斚中移<lb/>
席俛流水揮絃度秋鴻遥思獨樂意邈哉惟與同太原<lb/>
<pb n="KR3h0045_WYG_015-72b"/>
王行<lb/>
古苔十畆青山麓窈窕幽花映深竹中有髙人晝掩扉<lb/>
裊裊藤稍上書屋清風出谷灑秋香返照穿林破春緑<lb/>
不省睢陽畫裏看細路經行杖藜熟王彞<lb/>
東山淑氣曉環翠南畆斜陽晚映紅物我兩忘天理見<lb/>
欣欣花木總春風徐珪<lb/>
遥遥煙際村村上君家屋雜花映洲綺春山繞門緑所<lb/>
居非鹿門避亂良已足月窗古苔詩松琴渌水曲不記<lb/>
<pb n="KR3h0045_WYG_015-73a"/>
客來多惟當酒恒熟沈純<lb/>
不識餘杭縣今知秀野軒溪聲長在耳山影正當門人<lb/>
自千鍾祿君猶獨樂園樵漁還許到車馬幾曾喧江陰<lb/>
張端<lb/>
積雨開初霽郊扉野色新蒼茫連落景迢遞映芳春簷<lb/>
樹陰方合庭蕪緑乍匀豈知多難日獨樂有斯人韓奕<lb/>
時雨靄衆緑開軒欣景幽煙樹籠逺墟風苗際平疇聽<lb/>
禽林間户射鴨溪上舟居幽絶俗地寧聞亂離憂髙隅<lb/>
<pb n="KR3h0045_WYG_015-73b"/>
結構分平野開軒挹翠岑輕雲生晝暝嘉木藹春陰曖<lb/>
曖煙墟緑森森華竹深明當謝塵鞅杖履一追尋勾吳<lb/>
樊圃<hi>孟學</hi>
門掩雨餘苔時因看竹開客閒碁響罷犬吠屐聲來雲<lb/>
冷埋琴薦花繁近酒杯髙情與幽思只是覓詩材吳郡<lb/>
田畊<hi>仲耘</hi>
聞君溪上結幽居地僻時通長者車山愛夕陽留几席<lb/>
竹因涼雨潤琴書碧香蟻嫩新蒭酒白味羮分小艇魚<lb/>
<pb n="KR3h0045_WYG_015-74a"/>
我亦有家山水窟十年無地着茅廬㑹稽姜文震<lb/>
澗户掩春陰鸎啼晚山寂殘花落徑多處處迷行迹渾<lb/>
似入桃源令人恨難識桂泉金震<lb/>
　　　秀野軒僕數年前曾為景安茂異賦之恒愧草<lb/>
　　　草塵語不足記錄今一展卷諸傑作在前甚覺<lb/>
　　　形窳俛用書此圖後日更賦之也青城山學樵<lb/>
　　　虞堪<lb/>
秀野軒髙瞰水濵無邊光景一時新<hi>此用晦菴先生語當是起句</hi>十<lb/>
<pb n="KR3h0045_WYG_015-74b"/>
畆樹陰都是雨一庭草色自生春好山似畫開屏障啼<lb/>
鳥如歌送酒巡晴色錦波題不盡幽花修竹總清真<lb/>
背郭幽居如畫裏斷林春水緑迴環樹連煙外啼猿寺<lb/>
門對湘中過雨山送客馬嘶青蔭去鈎簾鳥度亂花還<lb/>
十年奔走風塵際肯信凭闌一日閑周世衡<lb/>
春風十里翡翠屏玉遮對峙峩眉青清泉白石雜花竹<lb/>
天放畫圖鍾地靈髙人開軒當此景酌酒賦詩白日靜<lb/>
四簷風作翠濤聲入牕簾捲晴霞影我亦托跡耕漁間<lb/>
<pb n="KR3h0045_WYG_015-75a"/>
結屋讀書湖上山抱琴訪子從兹始布韈青鞋相往還<lb/>
徐達左<lb/>
幽居謝塵喧啟户瞰平陸東臯夜來雨百卉如膏沐泓<lb/>
泓水浮溪靄靄雲出谷雉雊麥風暖蠶眠柘烟緑忘形<lb/>
絶衆累居寵有深辱揮絃對青山夕陽見樵牧金覺<lb/>
　　　奉題景安徵士秀野軒因憶季瞻劉君<lb/>
十年歸向山中住每憶從客訪隱居雲氣白霏簷外雨<lb/>
竹光晴映案頭書凭闌書靜聽呦鹿鑿沼泉香愛蓄魚<lb/>
<pb n="KR3h0045_WYG_015-75b"/>
因憶軒中舊賔客江湖清夢未應疎董逺<lb/>
盤盤錦峯陽原陸平如掌中有故人居曾軒起𢎞敞緑<lb/>
樹幽鳥啼清沼游魚上已知禾黍收更喜桑麻長徵輸<lb/>
了官賦豈念田園廣躋登壽雙親賔朋時宴饗怡悅心<lb/>
自安坐久絶塵想披圖一長吟松風荅清響寄翁<lb/>
四運無停機生意恒相屬兹軒俛林園長年得娱目灼<lb/>
灼枝上花娟娟坡間竹雨過泛晴彩霜餘淨寒緑清芬<lb/>
謝妖靡幽姿逺塵俗心跡淡已安于焉樂貞獨四明山<lb/>
<pb n="KR3h0045_WYG_015-76a"/>
人陳朴<lb/>
仰挹天池俛緑疇軒居巧占澗之幽映階碧草供吟賞<lb/>
排闥青山可卧游雲氣飛英如舞䘧鶯聲隔樹囀歌㗋<lb/>
呼童種竹時須記留客看花酒旋篘勢阻儼同盤谷裏<lb/>
他偏不減瀼西頭春明擬泛輕舟去徙倚䦨干一散愁<lb/>
京口張徳常<lb/>
濂溪孫子多清致結屋𢎞開據澗潯晴動竹光分晝暝<lb/>
日移花影作春陰出林鹿去飲清泚隔樹禽來弄好音<lb/>
<pb n="KR3h0045_WYG_015-76b"/>
香靜獸爐還自樂推牕更愛看山吟王希白<lb/>
千巖萬壑中一徑澗西通塵迹無由到風光自不同竹<lb/>
侵書幌緑花映酒尊紅若問桃源路何須覓舊蹤徐濟<lb/>
幽居逺塵市寂寞自成村野色還通市春潮直到門竹<lb/>
牕晴曬藥花塢晚開尊想象其中趣何由得具論李至<lb/>
剛<lb/>
老去樂幽栖軒居結澗西掃庭花雨過尋徑竹烟迷偈<lb/>
約鄰僧說詩求酒伴題我曾游此地歸路夕陽低洪武<lb/>
<pb n="KR3h0045_WYG_015-77a"/>
甲子王忱<lb/>
南陽之南千疊山秀野一軒介其間丹青四合吐晴靄<lb/>
百草吹香春晝閒日照錦峯如翠羽雲入貞山晴更雨<lb/>
隔林啼鳥自間闗萬壑松聲荅人語木作衡門竹作籬<lb/>
茯苓堪食蘿堪衣簾開曉日映長檻時見白雲生翠㣲<lb/>
我生落魄詩與酒欲結山中嵗寒友為謝軒中美少年<lb/>
莫取黄金印如斗睢水後學朱復吉<lb/>
開軒俛平園品物競吐秀芳蕤耀春陽叢篁蔭晴晝嚶<lb/>
<pb n="KR3h0045_WYG_015-77b"/>
嚶鳥和鳴鷕鷕雉朝雊傾耳聆洄湍舉目眺逺岫煩襟<lb/>
自兹曠賞心良已遘不見獨樂人摛章漫懷舊白鶴山<lb/>
虞本<lb/>
軒宇何清曠憑臨散煩襟叢蘭藹幽芬修篁結重陰兹<lb/>
焉愜遐賞逍遥㝠素心斯誠苟不昧訪子西山岑惠禎<lb/>
軒居面蒼岑種藝雜花竹竹影晝扶疎花香時馥郁坐<lb/>
對雲山髙庭陰桑柘緑石田春雨餘幽歌聽樵牧冠葢<lb/>
豈不榮誰能受羈束韜囊琴滿牀插架書盈屋門前好<lb/>
<pb n="KR3h0045_WYG_015-78a"/>
客來槽頭酒應熟張筠<lb/>
得覽先公筆悠然記昔時松楸先隴近花竹故人稀圖<lb/>
畫留遺跡雲山起逺思投閒身未遂感慨一題詩　秀<lb/>
野軒者吴中周景安眺覽之所也鄱陽周公為題其顔<lb/>
我先公寫而圖之復從而記之蓋軒與吾先隴宻邇景<lb/>
安乃先公之愛友非若是孰從而得之哉先公暮年每<lb/>
倦于此明年遂即世此絶筆也景安亦已物故景安之<lb/>
壻何幼澄氏持以示予予拜觀圖後題詠多吳中秀士<lb/>
<pb n="KR3h0045_WYG_015-78b"/>
俛仰之間已四十餘年矣諸公亦多淪沒豈易得哉且<lb/>
夫名之著者因以徳境之勝者由乎人他日何氏子孫<lb/>
傳示永久亦足以侈外家之雅集矣幼澄宜珍藏焉予<lb/>
既賦之以詩復求識之于後遂書而歸之永樂庚寅二<lb/>
月鄉人朱吉識<lb/>
獨憐栖隱處晴色與春兼山近青當牖苔交翠入簾移<lb/>
雲巖樹合過雨澗泉添何日㩦琴到清吟興不厭吴人<lb/>
王廷圭<lb/>
<pb n="KR3h0045_WYG_015-79a"/>
素秉丘壑姿勞生滯予往覽兹愜幽情遽爾成真賞林<lb/>
霏靄孤墅春物組膏壤稍行樵徑逺忽展耕疇廣所以<lb/>
山水情遂結雲霞想挂冠苟有期終焉脫塵鞅安定梁<lb/>
用行<lb/>
髙軒臨秀野信是幽人居炎氣逺不到花竹自扶疎羣<lb/>
葩藹春芳嘉陰含夕虚境勝固云適况復有琴書諷詠<lb/>
佳游外留連清賞餘應知獨樂意無復慕華裾浚儀張<lb/>
肯<lb/>
<pb n="KR3h0045_WYG_015-79b"/>
短棹曾經錦里過髙軒虚敞蔽烟蘿溪浮淨碧澄寒緑<lb/>
山送遥青疊翠螺松雨來時涼吹急梅花香處白雲多<lb/>
畫橋東隔龍池近碧殿陰陰俯澗阿永嘉陳亢宗<lb/>
　　倪雲林耕漁軒圖<lb/>
　　　耕漁軒記<lb/>
古者民有恒產咸食其力而已故農者服田而勤穡商<lb/>
者交易而懋遷工者利器而效役雖勞而弗怠也雖羨<lb/>
而弗輟也果怠而輟何以獨善其身哉惟士則不然學<lb/>
<pb n="KR3h0045_WYG_015-80a"/>
成於己行孚于人其大而用天下小而為天下用無不<lb/>
可者苟得其位則天地日星之運行以之而有常華嶽<lb/>
河海之流峙以之而不匱夷狄民物之生遂以之而得<lb/>
宜其發於事業可謂盛矣故萬鍾之禄不足為其富百<lb/>
里之封不足為其貴而農工商之民不足以班之也雖<lb/>
然弗際可為之時固不能行其道弗得大有為之君亦<lb/>
不能成其功是以豪傑奇偉之士有潛身於農者寄跡<lb/>
於工商者寧藏器而有待沒世而不悔也噫豈特士之<lb/>
<pb n="KR3h0045_WYG_015-80b"/>
不遇哉吳人徐君良輔世家笠澤之坡慕學無所不讀<lb/>
凡往古之成敗汙隆人物之是非得失莫不周知而有<lb/>
要愈叩而不窮其為人平易以坦夷尊賢而好禮弗矯<lb/>
激以干名弗苟媮以趨利予得而友之一日造予曰不<lb/>
肖生居山澤躬耕以具簞食無所仰給於人遭時又寧<lb/>
野無螟螣之菑鄉無枹鼓之警官無發召之役穫于田<lb/>
而觀黍稷之斂穧緡於水而遂鱣鮪之涪湛而又暇日<lb/>
挾册以學思古人之微以適其適吾於是暢然而有餘<lb/>
<pb n="KR3h0045_WYG_015-81a"/>
囂然而自得怡然以盡夫修年而無所覬覦矣因名居<lb/>
室曰耕漁所以寓吾志也敢求文以為記予聞而歎曰<lb/>
士之抱璞藴賢固不欲自售于世亦不可遺世而弗顧<lb/>
也苟振耀一時而事業不足以堪之又不若獨善而食<lb/>
其力也以君之才而所志如此抑豈有待而然歟葢士<lb/>
必有待然後能有所立何獨徐君也哉是為記至正二<lb/>
十一年夏五月河南髙巽志謹書<lb/>
　　　耕漁軒說<lb/>
<pb n="KR3h0045_WYG_015-81b"/>
震澤之東有隱者焉朝而耕夕而漁結屋若千楹勌則<lb/>
休息其中題曰耕漁軒穹窿山牧方飲牛水濵乃舍牛<lb/>
而叩之曰爾耕且漁亦知所以耕漁之說乎昔庖犧氏<lb/>
王天下為網罟以漁而人得茹其鮮神農氏斵木為耜<lb/>
揉木為耒以耕以穫而人得食其甘此羲皇之耕漁也<lb/>
重華側微耕歴山之陽而人讓畔漁雷夏之澤而人讓<lb/>
居此虞舜之耕漁也桀之時伊尹耕於有莘之野紂之<lb/>
世吕望漁于東海之濵此伊尹吕望之耕漁也羲農之<lb/>
<pb n="KR3h0045_WYG_015-82a"/>
耕漁所以敎天下虞舜之耕漁所以化天下伊尹吕望<lb/>
之耕漁所以待天下敎天下者立其極化天下者變其<lb/>
俗待天下者避其亂是數聖人者或以敎民或以善身<lb/>
雖窮達不同而皆有事於耕漁者也千載而下戴髮含<lb/>
齒操耒耜運網罟於畎畆波濤之間者皆羲農之遺敎<lb/>
也處聖明之世事耕漁之業以興揖讓厚風俗者皆虞<lb/>
舜之遺化也逃兵革避亂禍或耘于髙或釣于深以待<lb/>
天下之清者皆伊尹吕望之遺風也爾其守羲農之遺<lb/>
<pb n="KR3h0045_WYG_015-82b"/>
敎歟被虞舜之遺化歟不然則逃兵革避禍亂以襲伊<lb/>
尹吕望之遺風歟耕漁子笑曰予耕以糧漁以羞晝作<lb/>
而夜休春耘而秋收不知守羲農之遺敎耶非羲農之<lb/>
遺敎耶壯者耕弱者息稚者漁耄者食鄰里相助溝澮<lb/>
相讓不知被虞舜之化耶非虞舜之化耶金革不聞於<lb/>
耳旌旗不接於目無東帛之招無車馬之臨亦不知襲<lb/>
伊尹吕望之風耶非伊尹吕望之風耶子飲牛而行飯<lb/>
牛而歌豈所謂箕山巢許之友歟南山扣角之儔歟否<lb/>
<pb n="KR3h0045_WYG_015-83a"/>
則乗蒲韉挂漢書徘徊而相羊者歟牧者不荅策牛而<lb/>
去耕漁子姓徐氏字良輔牧者嘉陵楊基也<lb/>
　　　耕漁軒銘<lb/>
軒以耕漁名非耕漁于斯也耕漁之暇必休于斯則軒<lb/>
之所以休吾之耕漁也軒以休吾之耕漁而直以耕漁<lb/>
名軒可乎軒之人曰吾于田而耕則其樂在耕輟耕而<lb/>
休則樂在吾軒矣吾于川而漁則其樂在漁輟漁而休<lb/>
則樂在吾軒矣豈軒之樂異于耕漁之樂哉出而耕漁<lb/>
<pb n="KR3h0045_WYG_015-83b"/>
也入而休于軒也其樂同也則名軒以耕漁不亦可乎<lb/>
或為之銘曰軒之幽釋耒耜而休其樂也由由軒之泰<lb/>
投竿以揭其樂也洩洩朝華其宫莫或易而翁昨鼎其<lb/>
食今或臠而骼勿舍予田勿忘予筌于以老于軒㑹稽<lb/>
唐肅<lb/>
　　　又銘<lb/>
安乎其廬載耕載漁或以鄙子之迂澹乎其榮載漁載<lb/>
耕或以薄子之營孰鄙孰薄耕漁自樂君子烏乎予以<lb/>
<pb n="KR3h0045_WYG_015-84a"/>
寧其處若吾子者志于道而已爾世孰知其故也耶㑹<lb/>
稽包大同<lb/>
　　　耕漁軒詩序<lb/>
世之事不可以形迹論也徒論其形迹則失其所以然<lb/>
之意失其所以然之意猶照影而求與之談對偶人而<lb/>
責其揖讓也得不為狂且病乎昔仲尼射于矍相之圃<lb/>
葢亦欲觀盛徳焉而謂其主于皮者不知射者也子産<lb/>
與裨諶謀而適野謝安命駕以出山墅非事乎游觀而<lb/>
<pb n="KR3h0045_WYG_015-84b"/>
已也苟以游觀而論之則君子何所取哉有人于此焉<lb/>
業庸人之業貌庸人之貌而行則古人之行也直視之<lb/>
以庸人其可乎故君子之論人必自其内而求之自其<lb/>
内而求之則其外者弗較矣東海徐良輔築室太湖之<lb/>
上以耕漁為業吳之大夫士多賦詩以詠歌之既久而<lb/>
成卷因其友髙君士敏來徵其序于篇端予誦其詩而<lb/>
歎曰今之耕漁者夫豈少哉而獨於是詠歌焉豈其所<lb/>
謂耕漁者異于他所謂耕漁者耶豈大夫士偶于是而<lb/>
<pb n="KR3h0045_WYG_015-85a"/>
有所感發耶抑其人之行果有可嘉尚而不可冺焉者<lb/>
耶不然何其美之者之多如是也葢耕漁野人之事耳<lb/>
以野人之事而得詠歌于大夫士者其必有道矣吾意<lb/>
其耕也足以養其家漁也足以奉其親在堂有餘懽在<lb/>
室有餘樂混迹于鄉人之塗致意于哲人之言而存心<lb/>
于聖人之道也大夫士求之于其内而嘉其志于道故<lb/>
時而稱敡之稱敡之不足以盡其賢也故發之于詠歌<lb/>
焉噫是其然也耶其不然也耶苟如是吾益知不可膠<lb/>
<pb n="KR3h0045_WYG_015-85b"/>
於形迹矣然或耕焉以自美其餐漁焉以自甘其茹弛<lb/>
然而自放也優然而自佚也悠悠然而忘乎蹈道也則<lb/>
不有孤于詠歌者之意乎雖然傳有之曰以友輔仁今<lb/>
其友有髙君焉髙君多文而好學良輔既得而友之必<lb/>
不至於怠也審矣則予之所云者葢亦閑其未然之意<lb/>
也至正二十二年秋八月二日介休王行序<lb/>
　　　予既為良夫友契作耕漁軒圖復為之詩<lb/>
鄧山之下其水舒舒林廬田圃君子攸居載耕載漁爰<lb/>
<pb n="KR3h0045_WYG_015-86a"/>
讀我書唐虞緬邈愴矣其悲栖遲衡門聊得我娱敬慎<lb/>
誠篤徳罔三二四勿是克三益來萃彼溺于利我以吾<lb/>
義彼以懦頑我以仁智匪今之同惟古是嗜虚徐逍遥<lb/>
隱約斯世倪瓚<lb/>
夙存邁往志結茅依山澤不辭沮溺勞更慕濠梁逸既<lb/>
耕亦以釣四體欣暫息新稼登塲丘嘉魚薦晨夕蒸嘗<lb/>
無足患喜復留我客野田荒烟翳平湖澂景寂開檐睇<lb/>
孤雲窅然無遺跡緬惟髙世士何嘗異今昔識達理自<lb/>
<pb n="KR3h0045_WYG_015-86b"/>
周情恬慮非易今子屬紛糾抗俗願有適束帶趨城府<lb/>
愧予尚促戚百年誠草草㑹當從兹役勾吴砥<lb/>
鄧尉山中春雨餘徐公開軒方讀書力田歸來飽炊黍<lb/>
持釣相羊多得魚滄浪水清白石爛歌濯纓兮夜何旦<lb/>
謂我栖栖澤畔行空役長吟嵗將宴隆山<lb/>
幽人薄世榮耕漁夙所喜朝耕西華田暮釣洞庭水浮<lb/>
湛干戈際無譽亦無毁釀<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>雲翻甕鱠魚雪飛几客來<lb/>
具杯酌客去味經史緬懷清渭濵何如鹿門裏往者不<lb/>
<pb n="KR3h0045_WYG_015-87a"/>
復見斯人亦云已努力勤所業庶免素餐恥荆南山樵<lb/>
者張紳<lb/>
一具牛二頃田不耕而食慶年年若人之樂無比焉<lb/>
一葉舟五湖水風引釣絲魚不起閑詠滄浪一樂耳陳<lb/>
寅<lb/>
朝聞孺子歌暮聽梁甫吟豈無滄洲懷亦有畎畆心昔<lb/>
賢在泥蟠終當起為霖釣獲溪上璜鉏揮瓦中金兹世<lb/>
方喪亂伊人邈難尋既迷烟波闊復阻雲谷深嗟我豈<lb/>
<pb n="KR3h0045_WYG_015-87b"/>
其偶聊將學幽潛惟子是同抱相期清渭陰渤海髙啓<lb/>
之子住銅坑人傳好事名如何同甲子翻遣昧平生野<lb/>
岸風中釣湖田雨後耕秋天漸涼冷或可赴前盟尋陽<lb/>
張羽<lb/>
　　　予過耕漁軒出示耕漁諸作觀之真不可得也<lb/>
　　　然殁者既不復見存者猶不能親展卷歎恨忽<lb/>
　　　讀尋陽張羽詩而恨書于别紙良輔君俾予書<lb/>
　　　之言後綴于此云<lb/>
<pb n="KR3h0045_WYG_015-88a"/>
荷鍤喜逢春雨鳴榔又近黄昏誰道南陽渭水不似銅<lb/>
江鹿門<lb/>
門泊陶朱歸棹家住張翰故鄉霜落鱸魚出水秋晴嘉<lb/>
榖登塲東海徐賁<lb/>
南山饑牛常待飯而君力田致疎嬾北溟游鯤幾千里<lb/>
而君垂釣滄浪水髙堂老親鶴兩髩二者本自供甘㫖<lb/>
禾囷三百既有穫得魚可羮而已矣甫田之詩誠足歌<lb/>
犗耳之談真浪耳五湖飛濤雪崩奔髙軒却立青山根<lb/>
<pb n="KR3h0045_WYG_015-88b"/>
魚龍出舞日色死四面緑牕相吐吞輟耕罷釣來坐卧<lb/>
每與明月爭黄昏抽書腰下敎兒讀等身長鍤支柴門<lb/>
有時風雨得頳尾沽酒約客東西村楸樹磯頭淨淘冰<lb/>
蘋香滿席羅盤飡頽然醉飽無一事淵識自許探乾坤<lb/>
鄙夫或問榮與辱笑指浮雲無一言主人可能從我請<lb/>
借我開軒對烟暝與君劇談濟世畧君抱長策玉在礦<lb/>
借令刖足亦可笑賢聖出處有要領吕望豈意遭周獵<lb/>
伊尹却負于湯鼎吾以吾手奉君鉏君以君力為馳騁<lb/>
<pb n="KR3h0045_WYG_015-89a"/>
聊將榔板敲一聲鮫鼉跼斂風波靜清時有才亦如此<lb/>
何必區區事箕頴鱠魚飛雪落牛簑暫賞湖光三萬頃<lb/>
吳郡王隅<lb/>
髙人謝塵囂俛仰忘昏旦興衰固無繫舒卷任蕭散鮮<lb/>
鱗醒暮酣新炊應晨饌羊裘猶近名兹隱發深歎適意<lb/>
好歸來江空嵗將晏淮南劉天錫禹玉父<lb/>
白日帶經隴上鉏夜間放棹澤中漁有米即周隣舍急<lb/>
得魚逺寄故人書山川雨露桑麻地風月圖書水竹居<lb/>
<pb n="KR3h0045_WYG_015-89b"/>
出處不慚徐孺子文章能敵馬相如仇機<lb/>
太湖湖上結茅廬盡日耕漁樂有餘釣罷一蓑春雨足<lb/>
來歸南渚帶經鉏三山王禋<lb/>
滸溪溪上弊廬存隨分耕漁樂此身千古清風仰髙節<lb/>
南州孺子彼何人西澗翁<lb/>
風塵昧日獨安居耕隴漁溪樂有餘試問虎丘山下客<lb/>
當時箕頴果何如堅白叟<lb/>
溪水東西合山家髙下居琴書忘產業踪跡隱耕漁積<lb/>
<pb n="KR3h0045_WYG_015-90a"/>
雨客留宿新晴人趁墟厭喧來洗耳清泚繞前除倪瓚<lb/>
築室逺塵囂開軒更清絶閒鉏南澗雲時釣東湖月犢<lb/>
背晩山青船頭秋水活安得往從之使我心如結陳宗義<lb/>
朝耕鄧山雲暮釣具區雪兹焉寄幽悰孰云事髙潔石<lb/>
田雖磽确貢賦嵗不缺烟波空浩蕩踪跡詎能滅矧非<lb/>
沮溺儔畎畝耰不輟寧同羊裘子翩翩與世絶林廬頗<lb/>
深幽門巷寡車轍暇日肆微勤追踪古先哲素志諒不<lb/>
違餘生自怡悅豐城余銓士平<lb/>
<pb n="KR3h0045_WYG_015-90b"/>
　　　耕漁軒詩後序<lb/>
予居穹窿間年將期然客之來無虚日識之者寡求志<lb/>
相得語相合者尤寡甚常鬱鬱不自樂日有隱君徐良<lb/>
輔氏峩其冠儼其服翹翹然而來與之揖貌加恭坐于<lb/>
室西隅與之談言加温夐與向之來者異予私喜之曰<lb/>
不意今日有是子也起避席僂而問焉曰子來何居也<lb/>
良輔曰某家太湖之濵讀祖父之書親耕漁之業不求<lb/>
知于人不謀庸于世樂乎其心恒猶有餘忖乎其已每<lb/>
<pb n="KR3h0045_WYG_015-91a"/>
若不及既飫其食又燠其裳故吾適其適而不外之也<lb/>
吾以偃休之所名之曰耕漁幸而賢士大夫多為詩文<lb/>
以道吾事遂成一卷子雖浮圖而識予初將求子之文<lb/>
以序其後乎弗我拒也予然而受其卷披而覽之凡作<lb/>
者多吾友也如勾吴周砥嘉陵楊基㑹稽唐肅吳郡王<lb/>
隅介休王行渤海髙啓河南髙巽志東海徐賁或䂓之<lb/>
以文或歌之以詩若駢貝聮錦爛然錯陳而炫人目也<lb/>
予甚嘉之徐良輔不求知于人而自適其適何賢士大<lb/>
<pb n="KR3h0045_WYG_015-91b"/>
夫交相贊詠之盛豈非其徳之所感耶况吾友數君子<lb/>
學廣而識明行髙而徳厚樹期業如古先哲凡毁譽人<lb/>
一弗妄人得其言者亦弗易也今良輔交其人而得其<lb/>
言予以見良輔之賢信不失矣雖然良輔之交於數君<lb/>
子亦不薄矣然而數君子或出於仕途或羈于異方或<lb/>
處于城郭雖欲適良輔之居叙耕漁之樂不可得也然<lb/>
予浮屠也多閒暇又非若數君子之出處願從荷鉏于<lb/>
町疃之間聽鳴榔于烟波之上倦則休於軒醒而歌醉<lb/>
<pb n="KR3h0045_WYG_015-92a"/>
而卧或倚於牀或枕於股㝠然出於萬物之表者良輔<lb/>
非我其誰與俱乎遂序其末至正二十五年二月十八<lb/>
日古汴沙門道衍序<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0045_WYG_015-92b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　趙氏鐵網珊瑚卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>趙氏鐵網珊瑚卷十</head> <lb/>
    <p>
<pb n="KR3h0045_WYG_010-1a"/>
欽定四庫全書<lb/>
　趙氏鐵網珊瑚卷十<lb/>
　　　　　　　　　　　　明　趙琦美　編<lb/>
　　春草堂記<lb/>
余官京師時嘗見蜀郡王君常宗傳温陵陳節婦事甚<lb/>
偉及解秩還吳節婦之子彦廉方僑于郡之東倉築堂<lb/>
海上奉其親來居取唐孟貞曜詩語扁曰春草介友人<lb/>
徴予記焉余雖閒居田里文思荒落然既嘉節婦之行<lb/>
<pb n="KR3h0045_WYG_010-1b"/>
又喜其有子也能遂已於言乎夫貞曜之詩言人親之<lb/>
愛子於其有行也念慮周至如此區區之孝不足以報<lb/>
其恩猶寸草之㣲無以答三春之暉斯固為游子者而<lb/>
作也自海内兵革人子之行役于逺貽親之念如孟詩<lb/>
所云者蓋不可勝數皇上啟運脫吾民父子於水火欲<lb/>
與之休息使陟岵鴇羽之音不作故如彦廉者皆得以<lb/>
養其親而樂于畎畆之中何其幸耶彦廉既不能自侈<lb/>
逸力營斯堂以娛親心以稱上意且不敢苟以為足又<lb/>
<pb n="KR3h0045_WYG_010-2a"/>
取此詩末章之誼名堂以自厲焉豈不重有可嘉也哉<lb/>
當春陽既舒土膏潤沃彦亷從其親游于斯堂之上顧<lb/>
草之生于庭者甲頴發坼取是詩載歌而興起之則愛<lb/>
敬之心有不與之油然而俱萌者乎雖然時有代謝則<lb/>
春有時而徂物有榮悴則草有時而衰親之恩無窮則<lb/>
子之思報者無時而當已也彦亷知此而求之凡所以<lb/>
致養者朝夕若不及焉使吾親融融熙熙以樂餘年於<lb/>
昇平和氣之中則斯堂之勝無時而非春無草而不榮<lb/>
<pb n="KR3h0045_WYG_010-2b"/>
矣若余不幸早失怙恃欲報之而不可得行視丘壠於<lb/>
霜露秋草之間彷徨怵惕思欲如彦亷者其可得耶以<lb/>
余之欲為彦亷而不可得則凡得為彦亷者可不思所<lb/>
勉哉詩曰孝子不匱永錫爾類彦亷歸寘吾説于壁俾<lb/>
登堂覧觀者亦或有興起之心也夫洪武四年九月渤海<lb/>
髙啟記<lb/>
　　　春草美陳孝子也孝子築堂海上以養母以春<lb/>
　　　草名豐城余詮故作是詩也<lb/>
<pb n="KR3h0045_WYG_010-3a"/>
嘉爾春草煥乎堂楣游子有懷朝斯夕斯　草之于春<lb/>
如苗芃芃宜爾令母福禄攸同　孰不有母甘旨有違<lb/>
春草有堂孝養及時　孝養伊何定省温凊顧瞻春草<lb/>
寤寐是警　春有代謝草有榮枯母恩汪濊終古不渝<lb/>
　太史有文我歌以續凡百君子春草是朂<lb/>
　　　　春草六章章四句<lb/>
　　　春草曲<hi>有序</hi>
春草堂者陳母莊奉養之所也莊以貞節著其子彦廉<lb/>
<pb n="KR3h0045_WYG_010-3b"/>
恐其事湮沒請於翰林危太樸以作傳髙季迪以作記<lb/>
可謂能盡孝者矣予嘉其志遂作春草曲一解使歌以<lb/>
悦其母之心是亦古風人之㫖也<lb/>
春草堂前春日好春陽纔動勾萌早裙腰一帯湖上隄<lb/>
今見羅生堂下道鳥銜樹中顛倒植猶託孤根土膏抱<lb/>
萋迷緑色宛如罽雨露滋榮不枯槁堂中阿婆鶴髪垂<lb/>
蘭佩茝纓珠絡褓草心游子念恩愛坐挹春暉祝難老<lb/>
祝難老願莫違合驩忘憂豈殊種蝴蜨忽來飛上衣春<lb/>
<pb n="KR3h0045_WYG_010-4a"/>
明芳草履綦迹一度春風一度宜淮海秦約<lb/>
　　　春草說<lb/>
春之為令始四令也三令之氣皆所以終春之氣不有<lb/>
其始曷於以終春之氣也葢亦博且大矣凡物一受春<lb/>
之氣而草木其易生者草之為物一息而蔽原隰信宿<lb/>
而窮莽蒼其尤易生者乎以易生之物而受博大之氣<lb/>
天地之間無隙壤矣然春之生物也不自徳而受其生<lb/>
者則不可不徳之也天地者萬物之父母而春者父母<lb/>
<pb n="KR3h0045_WYG_010-4b"/>
之生氣也受其氣則當知其所自出一草之㣲猶然非<lb/>
草之㣲者其謂何哉人之於天地之間猶草之盈壤地<lb/>
也草之盈壤地無知也猶當不忘其所本人之于天地<lb/>
之間亦靈矣顧可忘其所本乎天地者吾祖之所本吾<lb/>
祖者吾親之所本而吾親吾之所本也吾之所本報之<lb/>
宜何如耶即其能為而為之不遺其餘得為而為之不<lb/>
至於過亦足謂報之與古人所以興寸草之心難報三<lb/>
春之歎也烏乎昊天罔極終能遂其報哉雖然盡其道<lb/>
<pb n="KR3h0045_WYG_010-5a"/>
以自治存其心而不懈亦孝子之善處矣温陵陳彦廉<lb/>
氏題其奉親之堂曰春草徴予申其義也為是說以貽<lb/>
之太原王行<lb/>
　　　春草辭<lb/>
陳母莊蚤寡以貞節著聞其子寶生字彦廉能養嘗作<lb/>
堂奉母且自謂母恩無窮而難報因取孟貞曜游子詩<lb/>
語扁其堂曰春草髙太史季廸既著為記予復為作春<lb/>
草辭使歌以壽母葢欲子之心與母恩同無窮也其辭<lb/>
<pb n="KR3h0045_WYG_010-5b"/>
曰春草兮青青羅生兮滿庭望王孫兮不歸紛百草兮<lb/>
愁人<hi>叶如之翻</hi>結幽蘭兮佩之采莫采兮江蘺東風發兮芳<lb/>
渚晞朝暾兮以雨蓀亦樂兮有母<hi>叶滿補翻</hi>日承顔兮堂下<lb/>
<hi>叶後五翻</hi>把瑶華兮瓊英<hi>叶于良翻</hi>日方永兮嵗未央羌進拜兮<lb/>
羞予觴春欣欣兮百草生<hi>叶詩王翻</hi>草生兮有心<hi>叶詩容翻</hi>春復<lb/>
春兮焉窮蜀郡王彝造<lb/>
　　　春草辭<lb/>
泉南陳彦廉氏少孤中鮮昆弟作堂于婁江之上奉<lb/>
<pb n="KR3h0045_WYG_010-6a"/>
其母莊以居名之曰春草為製春草辭六解俾寘之堂<lb/>
壁或可少朂孝養之意云<lb/>
堂上綵衣斑戯舞娛親顔俯首堂下草生意待春還<lb/>
春還芳草碧子長賴母力草色有榮枯母恩無終極<lb/>
嚴霜摧老榦弱蔓縁孤根春至清陰滿難酬雨露恩<lb/>
既無池塘夢肯作王孫游願身化為草根葉鎮相樛<lb/>
薰風被荃葛兒衣袗絺綌一縷與一絲咸自母手績<lb/>
主婦能調膳升堂具㫖甘草蔬郎自飯舉案對宜男<lb/>
<pb n="KR3h0045_WYG_010-6b"/>
　汝陽袁華<lb/>
　　　春草堂賦<lb/>
夫人之異乎草木者惟心而已矣况春芳之發妍見生<lb/>
物之流靡布陽光之滿目溢和氣之千里或荄甲之怒<lb/>
生或肖翹之並起彼敷秀而揚英皆連芳而競美雖小<lb/>
草之含滋亦春陽之所被感弱質之無情念生成之有<lb/>
自時其芳雨既歇新緑乍摇碧波如剪翠烟未銷曳羅<lb/>
裙之一色迎舞袖之雙飄乍豐茸之既接忽空濛之已<lb/>
<pb n="KR3h0045_WYG_010-7a"/>
遥沐晨光于晞露散芳氣于㣲飈烟融暖以薰人日照<lb/>
影而齊腰鳥飛沒而青山欲盡人醉卧而紫騮不驕悵<lb/>
王孫兮歸未得思美人兮不可招歎金谷之銅駝連别<lb/>
愁之冉冉慨姑蘇之麋鹿接廢苑之蕭蕭豈若春藹華<lb/>
堂雲連新構髙節清風秀眉上壽散簾幕之春暉炫庭<lb/>
軒之白晝映鶴髪之慈顔承綵衣之輕袖並緑筍以俱<lb/>
長偕紅萱而競秀表慶澤而彌芳吐華滋而益茂于是<lb/>
詠白華之句誦柏舟之篇悼嚴親之既歿當賢母之盛<lb/>
<pb n="KR3h0045_WYG_010-7b"/>
年抱遺孤而掩泣守初志之弗諼念劬勞而撫育實保<lb/>
䕶而生全心不移而匪石恩㒺極之如天母之恩兮天<lb/>
㒺極欲報之兮心靡忒見芳草兮青青益永思夫大徳<lb/>
草生兮堂前願母樂兮髙年母在堂兮壽且賢樂承母<lb/>
兮笑言草生兮堂下堂上兮酌醑兒欣欣兮樂且舞願<lb/>
祝母兮多祐母之心兮載寧堂之草兮載榮母何期于<lb/>
報効草焉知其發生彼孝子之至懷守慈訓而服膺諒<lb/>
人心之有託感物類之無情嗟夫古今殊時性情一致<lb/>
<pb n="KR3h0045_WYG_010-8a"/>
念行役者詠北堂思伯之詩賦别情者歌南浦斷腸之<lb/>
句池塘夢裏之獨吟風月庭前之交翠是皆風人之所<lb/>
致辭靜者之所取譬惟孝感之無窮仰恩私而弗替常<lb/>
存愛日之誠式副命名之義葢亦登三吳陳母之堂然<lb/>
後識千載孟郊之意也耶謝徽譔<lb/>
春草軒中隠几坐中有袁髯閒似我欲浮青海狎羣鷗<lb/>
儗向鴟夷借輕舸二月水暖河豚肥子苦留我我懷歸<lb/>
半鐺雪浪薫香茗掃榻蕭條共掩扉麝煤蠒紙齊梁筆<lb/>
<pb n="KR3h0045_WYG_010-8b"/>
寶繪珍題品神逸洗滌古玉龍眠池臨榻竒蹤淨名室<lb/>
紅蠡捲碧春將酣檳榔蔞葉嚼香甘夜䦨更鼓湘妃瑟<lb/>
笙磬同音詠雅南别君此去何草草山為迴旋海為倒<lb/>
令威白鶴會重來世人胡為易衰老倪瓚　是日袁君<lb/>
子英同集軒中壬子正月九日也<lb/>
　　　春草堂詩<lb/>
維林之隈維水之涘有美斯堂匪華匪侈　登堂云誰<lb/>
燕豈之親下堂何日小草咸春　春日暉暉春草離離<lb/>
<pb n="KR3h0045_WYG_010-9a"/>
罔極曷報我心傷悲　春日煦煦春草薿薿㫖甘孔足<lb/>
我心徂喜　睠彼春草一嵗一榮親年弗再靜焉忽驚<lb/>
　日徃斯惻日來斯惜母金玉寶所寶維日　豈維安<lb/>
之室廬之崇豈維奉之口體之豐際天極地其曷能窮<lb/>
　百年斯終多罹物迕幸雖有恃永哀失怙願今終身<lb/>
不離膝下始終厥事靡不由度　何辰云良徂躋公堂<lb/>
春酒斯饗以稱眉壽以祝其慶<lb/>
　　　林隈九章六章章四句一章六句一章八句一<lb/>
<pb n="KR3h0045_WYG_010-9b"/>
　　　　章五句勾吳張適<lb/>
綦履鳴佩左名間佳兒佳婦及承歡天迴白日臨瑶席<lb/>
露洗紅萱出畫䦨小爵注春宜燕適長裙曳翠可髙寒<lb/>
升堂拜母俱名士一記何慙在史官廬陵張昱<lb/>
　　　寄題陳氏春草堂<lb/>
青青草色映簾帷壽母朝朝玩緑滋有句不縁春夢得<lb/>
傍人錯道謝家池始豐徐一䕫<lb/>
海宇昇平今一統化日熙熙萬家共孝子堂前愛景長<lb/>
<pb n="KR3h0045_WYG_010-10a"/>
霞絢晴光浮畫棟東風百草映堦生緑褥幽叢若新種<lb/>
生意應從樂土滋獨訝芳心露偏重孤衷未足報春暉<lb/>
陟岵仍懷九泉痛毎歎歡情不及施觴爼春秋寄哀慟<lb/>
猶幸庭闈慰母慈孝愛深期百年奉視膳晨昏有㫖甘<lb/>
婦饌中厨子親供筍穿寒谷忽抽萌鯉躍冰溪暗消凍<lb/>
承歡已自樂無涯願得長年兩眉縱壽酒傾來拜膝前<lb/>
杯面椒花春影動慈容有喜正忘憂佳句無人空入夢<lb/>
衣上朝看碧色新母手辛勤表㣲縫兒生宛似草根芽<lb/>
<pb n="KR3h0045_WYG_010-10b"/>
長養還因昔培擁母今白髪映顔朱貞節傳人口爭誦<lb/>
題詩誰繼柏舟篇太史升堂有新頌陳留阮維則<lb/>
　　　春草堂詩<lb/>
春日遲遲昭明有融茀厥豐草零露濃濃春日載陽休<lb/>
有烈光菶菶萋萋零露瀼瀼父兮母兮懷允不忘念其<lb/>
先人經營四方死生契濶我心憂傷　春日遲遲燕燕<lb/>
于飛野有蔓草維葉萋萋母也天只恩斯勤斯長我育<lb/>
我鬻子之閔斯欲報之徳如之何弗思庶幾夙夜我心<lb/>
<pb n="KR3h0045_WYG_010-11a"/>
不違　春日遲遲葛生䝉楚母曰嗟予季行役適彼樂<lb/>
土誰其知之爰得我所有紀有堂築室百堵自堂徂基<lb/>
在河之滸相其流泉泉源在左于我居處西南其戸<lb/>
春日遲遲乃寢乃興焉得萱草殖殖其庭子兮子兮靡<lb/>
依匪母子有酒食嘗其㫖否左右秩秩其豆孔碩南有<lb/>
嘉魚或燔或炙令妻壽母陳饋八簋洽比其鄰式燕且<lb/>
喜豈弟君子有孝有徳敬慎威儀其儀不忒天錫純嘏<lb/>
如岡如阜如松柏之茂俾爾熾而昌保艾爾後俾爾耆<lb/>
<pb n="KR3h0045_WYG_010-11b"/>
而艾以介眉壽<lb/>
　　　　春日四章二章章十四句一章十二句一章<lb/>
　　　　二十八句集詩句河南陸仁<lb/>
靡靡堂廡草託根近華楹膏露既濯芳惠風復揚馨匪<lb/>
蒙陽和力孰使㣲物榮中天映景流青節坐易盈但憂<lb/>
徳澤違豈惜憔悴并願言相蔓結嗟彼春逝程寸心雖<lb/>
難報㧞去當還生　余既為廉彦記春草堂士大夫多<lb/>
賦歌詩之詠嘗出以示余因復賦五言一首記之明年<lb/>
<pb n="KR3h0045_WYG_010-12a"/>
秋七月望日也髙啟<lb/>
幾見東風吹草青一身偏自念初生從今白髪應重緑<lb/>
歳歳春來母子情王彞又題<lb/>
青青堂前草雨露日已滋㣲風一相過衆葉何紛披繄<lb/>
彼堂中人娛養方在兹芃芃生意足藹藹春暉遲草榮<lb/>
倐以萎母愛無時衰嗟爾孝子心不為寒暑移忘憂豈<lb/>
無萱愛日亦有葵羅生滿庭階擥玩足自怡奉觴介眉<lb/>
壽百年以為期我歌春草篇為續節婦詩江陰張宣<lb/>
<pb n="KR3h0045_WYG_010-12b"/>
地軸回陽脉天光變物輝寸荄初被澤尺土盡生肥頴<lb/>
發因㣲雨萌抽藉薄暉白分行跡黒細帯燒㾗稀厭浥<lb/>
含宵潤䝉茸待旦晞野晴光動目江暖色侵衣不入詩<lb/>
人夢誰懷游子歸舜田同冉冉堯日正霏霏報本知心<lb/>
切銜恩愧物㣲願生仁孝地柔緑媚庭闈吳郡張委漫<lb/>
端<lb/>
　　　春草堂銘<lb/>
温陵陳彦亷作堂以奉母扁之曰春草葢取唐孟郊詩<lb/>
<pb n="KR3h0045_WYG_010-13a"/>
語也吳郡申屠衡為之銘曰渠渠斯堂厥位面陽吾親<lb/>
來居載燠載凉青青草藂色映牕牖匪蘭而芳與萱偕<lb/>
茂念昔天寒繁霜夜零凝陰慘殺枯荄弗萌陽春既還<lb/>
百卉均被覆以恩光煦以和氣或蔓而延或株而連緑<lb/>
柔風偃碧萋烟綿仰瞻陽暉恩深罔極不滋而榮不擁<lb/>
而植寸心之㣲陽徳之溥雖曰報之于暉何補報雖弗<lb/>
能奚敢怠忘矧于養親及兹壽康時以序遷流景易失<lb/>
吾養無違孜孜愛日物以春榮亦以秋悴吾心有恒匪<lb/>
<pb n="KR3h0045_WYG_010-13b"/>
懈于内鼎列肴珍匜浄醴醇融融洩洩無時不春人孰無<lb/>
母母為節婦人孰無子子孝且友池塘有夢王孫不歸<lb/>
賦詠雖工風教曷裨凡今之人孰無秉彞載登斯堂視<lb/>
我銘詩<lb/>
　　　陳氏春草堂記<lb/>
婦以節稱尤士以義稱美斯叔世之論惟是婦士不可<lb/>
以節義稱若不可以一徳名者斯士斯婦殆真為斯世<lb/>
英故婦以節稱非婦之幸也甘節不著乎夫婦陟方不<lb/>
<pb n="KR3h0045_WYG_010-14a"/>
傷乎釐降柏舟之誓聖人獨悲之易書之世詩春秋之<lb/>
世莫得而比矣陳思恭妻莊年廿四嫁踰年而生子子<lb/>
生四月而思恭賈海外音問不得聞者四載衆謂思恭<lb/>
已死莊悉屏去華飾織袵為養育計或諷之更嫁輒慟<lb/>
哭連日夜行路悲焉亡何父母俱殁莊無所依矣尤能<lb/>
撫其子使學不廢一日思恭得間歸感莊之義為好日<lb/>
篤明年思恭復航海去竟溺死恭中莊居喪人不能堪<lb/>
日課女紅為食且使子就外傅今生三十有四載矣績<lb/>
<pb n="KR3h0045_WYG_010-14b"/>
學好義以貲張大其族大人先生樂與之逰莊今五十<lb/>
有八得享其奉安居鄉里嵗時賓客上堂奉觴莫不咨<lb/>
嗟歎賞以為為善之報聞其風者為之震厲自立兵興<lb/>
三十年來其鄉里婦女以節義動人耳目者不可勝數<lb/>
皆莊之化為然嗚呼自氣運之降天道變於上矣而日<lb/>
月之失度五緯之錯行天有不得而止之地道變於下<lb/>
矣山崩川竭草木禽魚之夭折地有不得而止之惟人<lb/>
也乃於天傾地覆之時風頽俗敗之日獨以眇焉一身<lb/>
<pb n="KR3h0045_WYG_010-15a"/>
障狂瀾於既倒支大厦於將傾刀鋸斧鑊不得以易其<lb/>
守爵禄富貴不足以變其中天道以之而定地道以之<lb/>
而寧人紀以之而立則以節義稱之又非婦士之不幸<lb/>
矣大史危氏髙氏王氏皆以節婦立傳傳四方矣余别<lb/>
為序次書之於堂以為記使登者有所觀感莊子名寶<lb/>
生字彦廉堂名春草壬子嵗十月既望齊郡張紳記<lb/>
武原陳孝子性禀由自然痛父為海賈身殁歸九泉母<lb/>
兮志難奪誼不以二天撫育膝下孤辛勤三十年孝子<lb/>
<pb n="KR3h0045_WYG_010-15b"/>
既成立慕學崇儒先樂母壽且康采裾映華顛堂前女<lb/>
貞木枝榦金石堅堂背蘐草華顔色春鮮姸女夷鼓天<lb/>
和感物懷其恩色養志毋違喜懼心卷卷芳園采冬笋<lb/>
層冰躍寒鱗擷蔬飯嘉賓道義日討論墨星燦緗帙琴<lb/>
薦鳴朱絃兹堂庶永久俗厚風已淳㧞毫挹婁水賦此<lb/>
春草篇南昌盧熊<lb/>
　　泉州兩義士傳<lb/>
孫天富陳寶生者皆泉州人也天富為人外沉毅而内<lb/>
<pb n="KR3h0045_WYG_010-16a"/>
含𢎞寶生性更明秀然皆勇於為義初寶生㓜孤天富<lb/>
與之約為兄弟迺共出貨泉謀為賈海外國天富曰爾<lb/>
母一子唯爾吾不忍爾逺爾母涉海徃異域吾其代子<lb/>
行哉寶生曰吾母即若母也吾即逺吾母惟君以為母<lb/>
吾行又何憂焉于是兩人相讓久乃更相去留或稍相<lb/>
輔以徃至十年百貨既集猶不稽其子本兩人亦彼此<lb/>
不私有一泉其所渉異國自髙句驪外若闍婆羅斛<lb/>
與夫東南諸夷去中國亡慮數十萬里其人父子君臣<lb/>
<pb n="KR3h0045_WYG_010-16b"/>
男女衣裳飲食居止嗜好之物各有其俗與中國殊方<lb/>
是時中國無事干戈包武庫中禮樂之化奐如也諸國<lb/>
之來王者且颿蔽海上而未巳中國人之至於彼者如<lb/>
東西家然然以商賈徃不過與之交利而競貨兩人者<lb/>
雖亦務商賈異國人見此兩人者為人有特異也自王<lb/>
化被海外且及百年中國之人至彼如此兩人者亦不<lb/>
多也此兩人者迺身徃其地而親其人使其人皆見而<lb/>
信之有切于所傳聞者兩人異姓也長為兄少為弟如<lb/>
<pb n="KR3h0045_WYG_010-17a"/>
同氣然異國人曰彼若弟兄非同胞者吾同胞宜如何<lb/>
寶生之母早寡不再嫁辛苦待其子有成寶生至言其<lb/>
母事則泣天富亦母事寶生母每忼慨為諸國人言其<lb/>
事輒欷歔乃已異國人曰我與彼皆人也人誰無父母<lb/>
夫婦子孫者兩人客萬里裔夷動必服中國禮俗言必<lb/>
稱二帝三王周公孔子又能道今國家聖徳神功文章<lb/>
禮樂與凡天下之人材異國于是益信吾中國聖王之<lb/>
道海内外可共行也異國有號此兩人者譯之者曰泉<lb/>
<pb n="KR3h0045_WYG_010-17b"/>
州兩義士也中國之賢士大夫聞之亦皆以為然云天<lb/>
富字唯義寶生母事别有陳節婦傳<lb/>
嬀子曰余讀周書王會篇夷之國衆矣而皆納貢周邦<lb/>
孔子周人也欲居九夷然未徃也今孫陳氏以商賈徃<lb/>
且猶義動乎彼豈其讀古聖壬書慕義而行之耶不然<lb/>
何其居夷而能若是也古語云放之東海而準余于孫<lb/>
陳氏見之矣至正二十五年秋八月蜀郡王彞生製汝<lb/>
陽袁華書<lb/>
<pb n="KR3h0045_WYG_010-18a"/>
　　　泉南兩義士歌<lb/>
泉南兩士陳與孫少小相約為弟昆合疎成戚契誼重<lb/>
異木纒結如同根升堂握手出肺腑交拜二母開罍尊<lb/>
具舟期賈海外域欲度夷僰窮崑崙滄溟東望浸天爛<lb/>
颶風怒攪波濤渾天吳恍愡出怖客掀舞蛟鰐飛鵬鵾<lb/>
孫言陳宗惟汝在逺涉巨險吾宜奔汝親頭白倚門切<lb/>
慎勿輕去違晨昏相讓不得乃更往挂席遥指扶桑暾<lb/>
望山行覓島中國卉服通譯侏離言㝷烟暮投薜荔屋<lb/>
<pb n="KR3h0045_WYG_010-18b"/>
趂虚晝集桄榔村踰年還家喜得寶木難火齊并瑶琨<lb/>
探囊用取兩不較彼我屑屑誰復論急難相援誓終始<lb/>
時節燕慶烹羔豚義風久已動殊俗椎結相見知欽尊<lb/>
我聞同氣有爭利䦧牆往往隳家門及看結交喜嵗晩<lb/>
盟槃未撤渝情恩管鮑居貧乃共濟餘耳得勢終相吞<lb/>
如兹二子古亦少簡牘可使他年存作詩為繼王子傳<lb/>
薄俗視此應堪敦渤海髙啟<lb/>
余行海上孫君止余其舎座上經生碩士連日夕談說<lb/>
<pb n="KR3h0045_WYG_010-19a"/>
不少厭君長七尺餘慷慨負氣節家僮力役百人君不<lb/>
急其事獨聴余論議一食不舎去陳君好蓄古書史圖<lb/>
籍能一一辨問其義理隠㣲常抱卷若帙數十抵余燭<lb/>
屢見跋尤亹亹無窮二君皆有母欲歸省造大艘如長<lb/>
陵謂余言將伺風海上南抵泉廣且游闍婆髙句驪諸<lb/>
國訪異人採藥仙人所居歸以為母夫人壽又豈止好<lb/>
義如傳所云余方老且數奔走齊魯燕趙肌肉消于馬<lb/>
上欲從二君浮舟求邴管者休焉二君舎我哉齊郡張<lb/>
<pb n="KR3h0045_WYG_010-19b"/>
紳<lb/>
昔管夷吾少與鮑叔牙游以義相尚嘗為賈分財利多<lb/>
自與鮑不以管為貪知其貧也嘗三戰三走鮑不以管<lb/>
為怯知其有母也管仲嘗曰生我者父母知我者鮑子<lb/>
鮑知其賢薦于齊桓用為相遂霸諸侯服夷狄春秋既<lb/>
傳其事照耀簡冊而後世以管鮑為美談至今傳諸人<lb/>
口不泯泯也泉南孫氏惟善陳氏彦亷亦皆以義相處<lb/>
共出貨為賈航海外國孫以陳有母在不忍逺去代其<lb/>
<pb n="KR3h0045_WYG_010-20a"/>
行至貨集贏美利百倍一髪不自私亦無錙銖計較于<lb/>
方寸間義聲感動蠻夷異域稱服其義往來萬里華裔<lb/>
間皆談泉南兩義士世常説古今人不相及今孫與陳<lb/>
其意豈異于管鮑哉嗚呼朋友以義合者也余每怪世<lb/>
之人不以義處而以利趨當其同利之時暫相黨引同<lb/>
居之際暫相願慕同飲食笑語暫相追逐拜父母托妻<lb/>
子傾心腹露肝膽指天地鬼神為誓生死而骨肉者疑<lb/>
若可信及至勢窮則好絶利盡則交疎一有毫髪利害<lb/>
<pb n="KR3h0045_WYG_010-20b"/>
則付之茫然略不相顧甚乃反相賊害者有焉其愧于<lb/>
孫陳氏者多矣至如人之兄弟同一父母也手足同一<lb/>
氣也間生釁隙父母在時視猶塗人親殁酷若仇讐其<lb/>
得罪于名教為何如此孫陳氏交雖異姓義同兄弟者<lb/>
又有間矣余自閩南來游淛東西過吳門適道多梗遂<lb/>
浮海東歸邂逅惟善彦亷同舟初相見時未知其何為<lb/>
人及出示袁子英所書王常宗作兩義士傳信知其倜<lb/>
儻尚義之士也從容間來求余文余摭管鮑之事以表<lb/>
<pb n="KR3h0045_WYG_010-21a"/>
二公之義又所以為世道之一嘅雖然人之大倫朋友<lb/>
居一不患人之不能交惟患其交而不能久久而此心<lb/>
不移者為難君子慎終如始此全交之道也余又于終<lb/>
篇言之以為贈是嵗己酉二月前從仕郎泉州徳化尹<lb/>
永嘉林常伯庸父撰<lb/>
泉南諸山何<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䧢清源洞天仙所都赤明開劫風氣舒<lb/>
玉檢丹書秘神符重樓複閣山之隅鳥道百折非一涂<lb/>
雲旂晝下徃猨呼鈎輈格磔啼鷓鴣松風謖謖吹笙竽<lb/>
<pb n="KR3h0045_WYG_010-21b"/>
芝蘭蓀蕙春芬敷巴日華黄荔子朱羽人飛行天為徒<lb/>
或跨白鹿騎於莵狹以鸞鵠從雙鳬東窮弱水窺蓬壺<lb/>
亦有莆田列仙儒以鞭鞭石石受驅長橋横波龍脊痀<lb/>
下通舟船上軒車琉球一髪雲外孤蠻蜒出没乗舳艫<lb/>
南金大貝犀象珠川傾山積來委輸九日特立青蓮柎<lb/>
秦君屏跡賈不沽閉門著述與世疎有唐宰相陳諫書<lb/>
謫官南遷鳥在笯室家既逺身乃瘉為卜兹山藏其軀<lb/>
感懷友義增欷歔尚存丹竈亭已蕪山川清淑氣鬱紆<lb/>
<pb n="KR3h0045_WYG_010-22a"/>
維孫陳君生絶殊孩提嬉戲同里閭翻若丹穴雙鳳雛<lb/>
下覽徳輝瑞唐虞又若汗血天馬駒奮迅豈與駑駘俱<lb/>
南游百粤北燕胡偲偲切切相友于志堅金石矢弗渝<lb/>
管鮑陳雷張范如寧競錐刀較錙銖朅來婁江住斯須<lb/>
城南新僦宅一區前槐後桞蔭屋廬草蔬同飯步同趨<lb/>
嘅彼薄俗肆覬覦附勢逐利情愉愉刎頸之交漢耳餘<lb/>
反面仇敵良可吁以桞易播忠誠孚髙風千古敦薄汙<lb/>
嵗寒松柏知後枯好事繪寫開新圖我作歌詩匪從諛<lb/>
<pb n="KR3h0045_WYG_010-22b"/>
願子善保慎厥初右舊題孫陳嵗寒圖重書于義士傳<lb/>
後汝陽袁華<lb/>
右泉南兩義士傳蜀郡王彞常宗所製也義士者何孫<lb/>
天富惟善陳寶生彦亷也兩人者之事常宗傳之詳矣<lb/>
余故弗道竊獨因義士之名而重有感焉昔者先王之<lb/>
世人有恒業士農工商列之四民農以資稼穡工以利<lb/>
器用而賈以通懋遷惟士也若無所職于其間葢其服<lb/>
勤乎詩書周旋乎禮樂出入乎仁義而被服乎忠信者<lb/>
<pb n="KR3h0045_WYG_010-23a"/>
殆農工賈之不類然亦不能不與之而俱化也自先王<lb/>
之教不行農失業于稼穡工失業于器用而賈失業于<lb/>
懋遷夫士也于詩書禮樂之化仁義忠信之澤亘百世<lb/>
而不可易者亦相率而喪其所守噫四民失其業可勝<lb/>
歎哉今觀孫陳氏二子之事有不能不為之慨然者矣<lb/>
夫二子者皆以賈為業然皆能以古道自處不屑屑于<lb/>
貨利而惟義是圖至使遐陬海壤文身雕題之俗樂聞<lb/>
其風皆以義士稱之賢士大夫與之游者亦皆喜談而<lb/>
<pb n="KR3h0045_WYG_010-23b"/>
樂道之抑何以致多如是耶豈非去古既逺先王之教<lb/>
幾絶有能篤古道于寂寥千載之餘君子予之唯恐其<lb/>
或後與故夫四民各専其業者分之常也昔也士之業<lb/>
農工賈能為之今也農工賈或末失其業而士之業乃<lb/>
并與其心而失之農工賈失其業不害其為農工賈士<lb/>
而失其所守其不為農工賈之所鄙也幾希若人者之<lb/>
業固農工賈之一也若人者之心為士者有弗之及也<lb/>
業農工賈之業心士者之心余乃今失之于此而得之<lb/>
<pb n="KR3h0045_WYG_010-24a"/>
于彼矣余聞名者實之賓也名不稱其實君子之所不<lb/>
道也于此有人焉薄財利崇信義不専士之名而有士<lb/>
之實則夫遐陬海壤文身雕題之俗稱之曰義士者宜<lb/>
也賢士大夫喜談而樂道之亦宜也夫既有闗于風化<lb/>
之厚薄其可無作乎余懼世之人縁名而失其實鮮不<lb/>
致疑于孫陳兩義士也于是乎書吳郡謝徽識<lb/>
泉南兩義士異姓乃同心同心而同居利矣能斷金不<lb/>
見横海虹夢見海畔路夢隨春雪舞迴風思逐奔湍向<lb/>
<pb n="KR3h0045_WYG_010-24b"/>
東注婁江之水沄沄其波方舟容與遄歸以歌葉落不<lb/>
息飄揚無蹤大風雲飛嗟彼斷蓬人生乖離式與此同<lb/>
翩翩者鴻飛鳴相隨睠彼憸人我心實悲兄弟戕賊室<lb/>
家瘡痍背義競利曾弗之思兩士相尚以義其誰似之<lb/>
倪瓚壬子春<lb/>
　　　泉南義士行<lb/>
温陵向南通海舶販寶諸番共為客經年越險入風濤<lb/>
往返那復計身勞兩人一心金可斷萬里雖遙何足算<lb/>
<pb n="KR3h0045_WYG_010-25a"/>
他人重利不重義飜手風波起平地衆中結交非不好<lb/>
中心如面寧可保君家兄弟非一姓肝膽相傾向明鏡<lb/>
可憐世上輕薄兒縱為骨肉亦生疑陳留阮維則<lb/>
　　　金石交為孫陳二義士賦<lb/>
金石交金不可折石不可磨泉南二子重義如山河金<lb/>
石雖堅無以過泉南之山若礪而嗟峨泉南之水若帶<lb/>
而委蛇念昔髫鬐約為兄弟信誓旦旦生死靡有它義<lb/>
士各有母二母相好母視其子子視其母恩義弗少差<lb/>
<pb n="KR3h0045_WYG_010-25b"/>
嵗時共酒食更相為壽樂且和一出一或處或同凌風<lb/>
之舸萬里行鱷波南賈真蠟與闍婆東極三韓及耽羅<lb/>
歸來分金弗私有况彼義讓情尤多嗚呼一斗粟一尺<lb/>
布淮南至今民尚哦嗚呼時之人兄弟相虐朋友為讐<lb/>
奈爾何金石之交古來有二子之義義甚都可以敦薄<lb/>
俗激貪夫鶺鴒為爾詠伐木為爾歌泉南移家來此婁<lb/>
之阿比鄰相接輔車相依二母髪已皤石可泐金可磨<lb/>
人心天理無時無猗嗟二子之義可以為世模豈無好<lb/>
<pb n="KR3h0045_WYG_010-26a"/>
事繪縑素寫作孫陳交際圖樵雪生河南陸仁<lb/>
　　　泉州兩義士贊<hi>并序</hi>
余在京師日與太史稽岳王先生往還邸館論朝夕弗<lb/>
怠一日與余言温陵陳節婦莊之賢甚詳史氏以莊在<lb/>
未可預元史姑述之以俟繼而大夫士多詠歌之為風<lb/>
俗勵裒成一卷求一言于卷末余以事鞅掌未有以復<lb/>
于先生也及還吳節婦之子寶生持稽岳所製泉南兩<lb/>
義士傳示余求贈又知寶生承家庭之訓尤能行古道<lb/>
<pb n="KR3h0045_WYG_010-26b"/>
于今之時雖欲無言不可也嘗讀孟軻氏之言曰義人<lb/>
路也又曰義之實從兄是也則是義乃人所舉足而不<lb/>
可離者何世之人舎其路而弗由滔滔者衆耶其于所<lb/>
親嘗有物我不肯屈下安知所謂從兄之道乎今觀寶<lb/>
生與同郡孫天富初約為兄弟共賈海外國二子恐皆<lb/>
離其親為憂也乃更相留十餘年百貨既集並不私有<lb/>
一泉其事親從兄之際曲盡其道周窮恤匱之事咸適<lb/>
其宜較之叔世之士不多有也非特士大夫稱其為義<lb/>
<pb n="KR3h0045_WYG_010-27a"/>
至若遐荒逺陬之夷文身雕題之俗咸稱之無異辭焉孟<lb/>
軻氏所謂人路二子不惟行之于其近而且無逺而不<lb/>
到異姓而親過于同胞其于義之實有不可勝用也傳<lb/>
曰不順乎親不信乎朋友矣又以見二子平居事親其<lb/>
有不順乎哉皆君子之可尚薄夫之可敦也故余既賦<lb/>
節婦詩復為贊以附義士傳後云猗與二士異姓而親<lb/>
隠居行義冠乎羣倫望之玉潤即之春温允矣君子薄<lb/>
俗可敦勾吳張適製<lb/>
<pb n="KR3h0045_WYG_010-27b"/>
右泉州二義士傳迺蜀郡王彞製文汝陽袁華𨽻古事<lb/>
載甚詳觀其初約為兄弟謀出貨財賈海外國時俱以<lb/>
母在相讓涉險葢亦恐其危身以累及其親是亦可悲<lb/>
也及後更相去留歴諸番國積十餘年共財不私感動<lb/>
番國人凡見之不以名必呼為義士是更可尚也今俱<lb/>
以老母在堂迎侍東吳太倉左右就養菽水之歡如一<lb/>
姓焉是以人士之樂善者莫不升堂拜其二母願從其<lb/>
二子游而母子者方以困窮恤匱為急不賢而能之乎<lb/>
<pb n="KR3h0045_WYG_010-28a"/>
是更不可不敬也且孫陳二士十餘年間歴外國涉巨<lb/>
險而身安母健非有陰隲在天則報施善人其能若是<lb/>
之厚也夫廬陵張昱述<lb/>
右陳氏節義集春草堂泉州兩義士共三卷諸公手跡<lb/>
俱存惜埋没里中人罕知之嘗于名公集中見題陳彦<lb/>
廉所藏不知彦廉為何人也一日于沈氏覩三卷焉則<lb/>
知彦廉好義人能表母之節于縉紳文字間其名將不<lb/>
朽矣沈氏觀後一載復于文徴明停雲館閲而録之共<lb/>
<pb n="KR3h0045_WYG_010-28b"/>
二十八翻<lb/>
　　盧賢母傳<lb/>
盧賢母者大名盧氏之母也姓周氏其先彭城人為臨<lb/>
安令盧君繼室其歸也先妻遺孤猶巳出焉已而生守<lb/>
仁次守禮自孩提至長賢母使與前妻子食同器衣傳<lb/>
服居宿一室而學問同業咸孝敬厚重周慎儒雅入事<lb/>
尊長出接師友恂恂其容棣棣其儀有子弟所當職之<lb/>
事則相勞謙遜讓以為藹然友恭之情不見有先後母<lb/>
<pb n="KR3h0045_WYG_010-29a"/>
異也聞者莫不嘉之賢母曰不如此吾則與常婦人等<lb/>
矣且吾自昔歸盧氏家先人命之曰女在女也以孝事<lb/>
其親今移所以事親者徃事舅姑無怠而從夫以義育<lb/>
子以慈能此數者人倫之本也夫夫婦婦父父子子而<lb/>
家道正矣葢家之本在身其去此而以是輔佐君子言<lb/>
存衿鞶恒恐一不踐履以忝所生以辱夫子其何敢忽<lb/>
耶故凡從臨安君守官四方三十年卑而為州賓佐髙<lb/>
而為行省屬或涖民或贊政所在以能稱葢不恃其才<lb/>
<pb n="KR3h0045_WYG_010-29b"/>
足以有為徳足以及物而令妻之賢亦多有以相成于<lb/>
其間也其在江浙行省時杭有嫗為人賈衒失珠與金<lb/>
無以償主將殺身以自明哭而過市賢母聞而哀之謂<lb/>
其夫曰老嫗所失無幾何今將以死塞責竊憐其不幸<lb/>
願脱簪珥為償而徐訪所遺失可乎夫子曰善賢母乃<lb/>
止嫗無死出已有以酬直隨購諸市數日得之事聞省<lb/>
中自宰相以下稱譽焉至其治家則勤勞恭儉逮頒白<lb/>
猶先諸婦以蠶績之事戒之曰吾固知與民爭利之不<lb/>
<pb n="KR3h0045_WYG_010-30a"/>
可為也拔園葵去織婦公儀子之禄厚耳今吾家才升<lb/>
斗惡可恃此而教男女以惰慢哉故臨安君居官清慎<lb/>
不殖貨利而家自饒以夫人氏之勤于生也其端居閨<lb/>
門尤好尚禮義凡族婣親戚與所識窮乏者有不能嫁<lb/>
娶賢母曲為醖釀以成之至有生子而貴盛者會有不<lb/>
能殯埋及死無所歸則為具棺給喪徃徃而是仁者稱<lb/>
有燕山竇氏之遺風焉異時臨安君倅浮梁顧守仁為<lb/>
學未竟聞可堂吳氏以明經教人遣之從學賢母晨夕<lb/>
<pb n="KR3h0045_WYG_010-30b"/>
固勉躬自㸃檢其所業設疑問難以開其子之論議所<lb/>
與游處者有不端謹輒命疏之其可與共學而適道者<lb/>
則勞來崇獎惟恐其子之不相親焉故守仁卒能自立<lb/>
遭喪亂而貧隠居吳中耕以養不縻于官禄有古髙士<lb/>
之志操云洽母教也賢母生六十有九年後臨安君十<lb/>
五載卒至正二十年春正月七日也守仁以禮合葬賢<lb/>
母于吳縣横山之陳灣臨安君墓兆時先室冢子名守<lb/>
廉仕粤中聞訃抱終天之戚至于傷生焉而守仁也哀<lb/>
<pb n="KR3h0045_WYG_010-31a"/>
毁骨立自致踰禮士林稱孝傳曰仁者其子必仁則孝<lb/>
子原出于母氏之慈也審矣賢母有孫十有六人而蕃<lb/>
息至于曾孫具成長矣皆禮樂文物稱其家子弟故君<lb/>
子謂賢母于盧宗為孝婦于室家為令妻而獨以賢母<lb/>
立名者則漢劉向氏傳列女八篇而以母儀為首之義<lb/>
也其仁知貞順之行賢明辨通之節可兼包焉詩不云<lb/>
乎淑人君子其儀不忒其儀不忒正是四國用是見盧<lb/>
母之徳之賢是為四國之表儀也是宜有聞于世初臨<lb/>
<pb n="KR3h0045_WYG_010-31b"/>
安君致政朝廷行厚典追贈其先亦命賢母為恭人云<lb/>
是年九月乙丑後學夷門朱桓謹述<lb/>
右賢母傳前翰林國史院編修官朱桓為故臨安令盧<lb/>
君夫人周氏作也初夫人歸臨安君時君有前妻之子<lb/>
二人方在㓜夫人撫育之如己出也夫人復生二子同<lb/>
仁一視不以親疎間焉傳中稱其食共案衣傳服學同<lb/>
業之類不一而足厥後四子皆成立或仕或隠皆為時<lb/>
聞人生孫十有六人皆能克紹先業至於今不殞墜自<lb/>
<pb n="KR3h0045_WYG_010-32a"/>
非夫人之淑徳懿行義方家範有以維持之曷能至是<lb/>
哉夫人真賢母也嘗觀世之為繼母者率多偏私悍妬<lb/>
在陶唐氏時而瞽瞍之妻尚然况三代以降乎如閔損<lb/>
王祥薛包之母皆有所激而後成慈母也苟非為子者<lb/>
純孝不倦亦終於骨肉離間綱常廢斁而已耳若盧母<lb/>
者仁愛之心終始一致卒能保其家室延及𦙍嗣詵詵<lb/>
繩繩久而弗替吁真賢母也他如内助夫子克勤克儉<lb/>
以裕其家外睦婣族賙窮䘏匱以行其義脱簪珥活販<lb/>
<pb n="KR3h0045_WYG_010-32b"/>
婦于瀕死給棺歛濟鄉隣之艱急何述而非羙行也為<lb/>
之立傳不亦宜乎世衰道㣲俗不古若天理民彞銷毁<lb/>
殆盡至有一家父子兄弟相視如塗人仇敵者探其所<lb/>
由則多以惑溺婦言之所致終而至于索其家斬其後<lb/>
而後已於乎聞賢母之風盍亦少愧哉丹陽孫景乂書<lb/>
　　　盧母頌<lb/>
懿彼盧母賢而知禮視前妻子過如已嗣啓夫出金脱<lb/>
嫗求死君子義之遂傳其事魯陰饒介<lb/>
<pb n="KR3h0045_WYG_010-33a"/>
貞哉婦徳巋然母儀子無後先同視仁慈脱已簮珥濟<lb/>
嫗艱危貧乏婚葬博施以貲㝠㝠徳厚天道有知丹桂<lb/>
呈芳蘭玉生竒九泉云逺幽光在兹太史宜書振爾民<lb/>
彞翠微老樵錢昉<lb/>
　　　物故盧氏母周夫人輓歌辭<lb/>
賢哉此媪相良人所至俱稱徳化醇婦道雝雝銀鹿備<lb/>
母儀抑抑彩衣新避兵逺憶重城路同穴全歸百嵗身<lb/>
日莫青山水嗚咽諸孤哀慟徹秋旻遂昌鄭元祐<lb/>
<pb n="KR3h0045_WYG_010-33b"/>
盧家有賢母徳義至今傳慈㓜恩無間周貧命獲全良<lb/>
人官宰邑令子隠耕田誰續鳲鳩作芳名墓石䥴堅白<lb/>
老人周伯温題<lb/>
我失慈親早欣逢繼母賢撫恩懷罔極抱痛實終天義<lb/>
篤恭人行文雄太史篇誰憐感風木開卷一澘然吳郡<lb/>
許中<lb/>
近病暑牕身少愈李生攜傳喜相過盧家有母賢如此<lb/>
吳會諸公詠不多曄曄春暉餘寸草滔滔江海振頹波<lb/>
<pb n="KR3h0045_WYG_010-34a"/>
二南徳化王風逺青史荒凉奈爾何西蜀陳曾虎題<lb/>
魏郡盧賢母閨門淑徳均撫遺先室子守節未亡人頭<lb/>
白猶勤績時危獨采蘋幽宫光錫典直筆著堅珉曲江<lb/>
錢惟善<lb/>
歎息盧賢母芳名太史知償金求活嫗教子遣從師閨<lb/>
閫修嬪則鄉閭著母儀傷心埋玉處風木有餘悲永嘉<lb/>
曹睿<lb/>
賢母嘉聲著傳家懿徳存整齊施軌範雍穆肅閨門教<lb/>
<pb n="KR3h0045_WYG_010-34b"/>
子心猶切從夫義愈敦板輿游後圃綵服戲前軒冬雪<lb/>
曾聨絮春風盡樹萱嵗時儲黍稷禴祀薦羔豚封鮓仍<lb/>
還縣埋錢更築垣孟機嘗示訓班史每能繙蠶織先諸<lb/>
婦勤勞飭後昆遷鄰依學舎欵客具盤飡宗戚逾姻睦<lb/>
雲仍自衍繁人懷周急恵嫗感代償恩重羨持貞節還<lb/>
堪配淑媛黄麻承雨露玉樹映蘭蓀遺行真須紀恭人<lb/>
端可尊陰功殊亹亹善慶亦源源招輓歌悲些揄揚乏<lb/>
雅言松楸暗丘隴霜露慘郊原澆俗當懲勵史官宜討<lb/>
<pb n="KR3h0045_WYG_010-35a"/>
論瞻馳拜遺像追悼重傷魂　皇慶二祀先君掾浙省<lb/>
時盧臨安為大理幕賓越四十年余以廕補官於吳中<lb/>
適會樵隠徴君詢其所自始知為臨安君之仲子不敢<lb/>
忘世契遂與訂交交愈久而情愈篤至正丙申罹變故<lb/>
乃館余于其家獲拜賢母于堂上觀其治家以勤儉教<lb/>
子以義方春蠶秋織必先于諸婦處内外之事咸得其<lb/>
宜髙誼厚徳不能紀其萬一於戲真賢母也暨觀樵隠<lb/>
績學勤律身謹事親孝教子嚴隠居不仕躬耕于石湖<lb/>
<pb n="KR3h0045_WYG_010-35b"/>
之濱或泛小舟徃來鄉校間每以禮義相先謙約自處<lb/>
度越俗流還能髙潔其志趣此葢賢母平昔訓誨之力<lb/>
也賢母逝矣我心曷忘謹賦五言律詩二十韻以寓追<lb/>
悼之思并識不忘樵隠之交誼也時至正二十七年三<lb/>
月既望南陽野逸邵復書于吳中寓所之聴風雨處<lb/>
兵塵十年餘世道苦澆横開卷覿斯文起為賢母敬夫<lb/>
君昔盛年宦仕屢秉政内助得恭人清修名愈稱慈撫<lb/>
前遺孤視與己兒並鄰媪將自殘捨財生彼命藹然仁<lb/>
<pb n="KR3h0045_WYG_010-36a"/>
義心天錫有餘慶薄𦵏西山雲風木動悲興嗣子處士<lb/>
君文行踐歐孟髙風凛千載列史著嘉行東平完顔思<lb/>
敬<lb/>
盧君有母最賢能老我驚嗟見未曾教子並無先後異<lb/>
事夫尚有孝廉稱堂帷月冷翔鸞誥墓道雲生下馬陵<lb/>
昨夜西齋讀遺傳數行清淚灑秋燈夷門王浩<lb/>
已矣恭人逝傳家為範模卜鄰能教子結髪早從夫銀<lb/>
鹿歡仍在黄姑贈亦殊嗟予依廣厦終嵗託艱虞鄧人<lb/>
<pb n="KR3h0045_WYG_010-36b"/>
邵復<lb/>
婦道肅閨門良人善政存親疎同一體教育及諸孫戲<lb/>
綵空遺養償金重感恩斯文傳行跡餘慶有堂萱大名<lb/>
張士敳<lb/>
樵隠盧君母最賢母儀婦節兩超然相夫徳洽周南化<lb/>
教子名宜太史編華屋萱蘭春藹藹𤣥堂松桂月娟娟<lb/>
時清重憶頒鸞誥百世幽光發九泉<lb/>
繼母少能慈夫人獨若斯類將先室子同視己生兒裹<lb/>
<pb n="KR3h0045_WYG_010-37a"/>
鮓還陶侃豐殽待范逵編修有佳傳為報史臣知㑹稽<lb/>
張憲<lb/>
母儀抑抑著聲華化溢閨門事可嘉皇澤已迎鸞拂誥<lb/>
仙顔曾得棗如𤓰采蘋修祀光先業脱嫗償金照史家<lb/>
諸子孝稱三釡養至今喬木有慈鴉蜀人李𢎞<lb/>
家聲多自孝廉傳徳義當推阿母賢一嫗得金忘萬死<lb/>
諸孤成學就三遷蘐花春盡風翻葉慈竹林清雨洗煙<lb/>
我有親思空落淚却因展卷倍澘然䝉丘山人李常<lb/>
<pb n="KR3h0045_WYG_010-37b"/>
盧母世稱賢流芳照簡編相夫能以正育子更無偏榮<lb/>
享青春日全歸白髪年捐金生老嫗兹事並堪傳四明<lb/>
陳朴<lb/>
郡乘嘗修盧母傳前朝封誥墨猶鮮脱簪曾拯亾金命<lb/>
斷織終成教子賢彤管書辭文炳若青山埋玉柏蒼然<lb/>
承家孫子應多顯好效瀧岡表墓阡吳郡傅著<lb/>
家族崔盧盛閨門徳義尊活人雙璧棄教子一經存欲<lb/>
效春暉報難酬㒺極恩榮封自夫爵不朽付諸孫髙平<lb/>
<pb n="KR3h0045_WYG_010-38a"/>
范成<lb/>
賢矣盧君母柔儀世所稀貧還陶侃鮓寒憶閔騫衣老<lb/>
嫗懷恩重窮人荷徳㣲臨風讀遺傳千載挹清輝㰎李<lb/>
鮑恂<lb/>
禮拜恭人命仁存烈士心賢名傳在昔懿行著于今同<lb/>
愛均兒服償寃代嫗金髙墳爭仰䕶松柏夜臺深徐賁<lb/>
　　　題盧母傳後<lb/>
有幅巾皤然大帶深衣談禮于鄉校者予不識其人竊<lb/>
<pb n="KR3h0045_WYG_010-38b"/>
謂承平時人已不知其衣冠今兵興已久能不棄衣冠<lb/>
又不顧時之非已可嘉也問之知為盧毅夫毅夫魏人<lb/>
隠居吳中母周氏有賢行毅夫與其兄同處人莫知毅<lb/>
夫為繼室子也毅夫之先府君臨安令不幸早殁周氏<lb/>
擇名師教子故毅夫長而為儒有操行遭時喪亂貧不<lb/>
能自存周氏歿葬祭盡禮耕于墓側泊然將終其身汴<lb/>
人朱仲威為著盧母傳予間取觀之載周氏賢行甚詳<lb/>
乃亟求毅夫識焉嗚呼世道之降禮廢樂壞人不能强<lb/>
<pb n="KR3h0045_WYG_010-39a"/>
之使興也毅夫毅然獨以禮自律如此吾知毅夫知守<lb/>
其母訓而已耳至正廿七年正月既望齊郡張紳書<lb/>
盧臨安之夫人周氏久有令名吳郡間予不識臨安君<lb/>
而獲交其子毅夫毅夫篤學樹行諄諄以孝謹稱方力<lb/>
耕冢旁以畢其終身哀慕之志若將與世遺今讀賢母<lb/>
傳益信其教子有自若毅夫者世亦久遺之哉開封鄭<lb/>
元<lb/>
臨安令盧君繼室周恭人撫其<hi>闕</hi>　　　　安衆令程<lb/>
<pb n="KR3h0045_WYG_010-39b"/>
文矩妻教子從名師擇勝友頗似陶侃母湛氏至於脱<lb/>
簪珥代市嫗酬遺金于主以救其死則又似竇諫議而<lb/>
過之有古丈夫之風哉稱之曰賢母嗚呼真賢母矣宛<lb/>
丘陳秀民題<lb/>
　　　貞壽堂記<lb/>
松柏挺于深林蘭茝茂于幽谷根荄柯葉敷暢條達四<lb/>
時敵寒暑不改色不改操者由其性之正氣之純而受<lb/>
于天者異于凡卉也易曰貞者事之幹也人之有身猶<lb/>
<pb n="KR3h0045_WYG_010-40a"/>
木之有幹冬而貞春而元循環無端是故貞而必壽壽<lb/>
者必貞在物猶然况于人乎吳縣尹楊彞之母夫人吳<lb/>
氏年八十三吾同郡人也彞迎養于吳甘膬滫髓之奉<lb/>
定省温凊之宜怡顔恱色左右如意一日彞踵門再拜<lb/>
請于予曰吾父素貧贅于外氏及禄郡曹家益貧彞也<lb/>
不幸生六嵗而孤有弟曰宜者生才五月耳吾母零丁<lb/>
艱苦躬蠶績以衣食諸孤外大父吳翁應之嘗惑于嬖<lb/>
妾潛令媒妁誘之改適以自存吾母毅然以死自誓曰<lb/>
<pb n="KR3h0045_WYG_010-40b"/>
良人亾而家貧子㓜命也夫貧食吾力㓜者有恃以長<lb/>
此吾志也吾夫事親以孝稱治吏事奉法循理公而不<lb/>
刻廉而不矯能為人所難天其或者有後也歟古人云<lb/>
一與之醮終身不改若奪我志則禽獸耳何以生為屬<lb/>
吳翁有子早亾無嗣吾母遂以吾兄存禮後之存禮告<lb/>
外大父曰存禮楊氏子也今後于吳者吾母所以報外<lb/>
氏也苟母志不遂存禮逺遁終身不復相見矣翁為惻<lb/>
然而止于是四十又三年矣彞也祗服慈訓出職吏牘<lb/>
<pb n="KR3h0045_WYG_010-41a"/>
日就月將幸獲禄養惟吾母抗節勵行劬躬正家所以<lb/>
承宗祀而覆遺𦙍者大矣時邁事邈湮没是懼願夫子<lb/>
矜其情表其堂名記以文辭庶有以慰母心而示來裔<lb/>
幸甚勿靳予嘉而諾之遂以貞壽名其堂而次第其言<lb/>
以實其名義焉夫人道之大親親為先即家而言造端<lb/>
乎夫婦成立乎父子言父則母在其中矣然為夫為父<lb/>
者立身恒易為婦為母者立身恒難葢託身于人事或<lb/>
不偶柔順之質類牽于私自非受于天者至正至純其<lb/>
<pb n="KR3h0045_WYG_010-41b"/>
能持身堅志以全其貞固之行哉夫能自秉貞固行已<lb/>
無沗氣充體泰久于其道㓜穉立而家道成心逸日休<lb/>
安享眉壽所謂生于憂患而佚于安樂者也吾故曰貞<lb/>
者必壽壽者必貞非與夫人夙罹荼毒之死靡他凛然<lb/>
柏舟之風及其老也幸哉有子燕喜夀母熈然魯頌之<lb/>
盛稱之貞壽孰曰不宜孔子曰臨大節而不可奪孟子<lb/>
曰人有不為也而後可以有為夫人有焉其曰存禮者<lb/>
既後于吳試吏上饒調郡曹而卒彞也以才推擇由廣<lb/>
<pb n="KR3h0045_WYG_010-42a"/>
東郡曹史轉茶鹽兩運司書吏升掾浙東帥府江浙行<lb/>
中書省滿考選辟今官涖政廉敏民心翕然宜也亦補<lb/>
吏嘉興郡曹歴帥府行樞宻院掾今為行院照磨二子<lb/>
皆有能聲于時位日進禄日豐養日隆吾知夫人優游<lb/>
髙堂斒斕娛侍怡神悦性以先君之思自朂黄髪兒齒<lb/>
福壽康寧葢未艾也吾嘗職太史傳忠孝節義取信于<lb/>
天下故因其請而具述之以風勵四方非私于鄉黨姻<lb/>
舊也噫楊氏子孫其毋忘夫人之徳以有辭于永世至<lb/>
<pb n="KR3h0045_WYG_010-42b"/>
正旃䝉大荒落之嵗孟夏之月哉生明資政大夫江西<lb/>
諸道行御史臺侍史鄱陽周伯琦温父撰并書篆<lb/>
　　　貞壽堂銘<lb/>
吳縣尹鄱陽楊彞早孤母夫人吳氏甫中嵗以志自誓<lb/>
撫育彞及彞弟今樞密照磨宜皆克成立年踰八袠而<lb/>
康寧無恙侍御同郡周公既名其堂而記之矣又屬余<lb/>
為銘銘曰易稱乾徳貞居其四書衍五福壽處其始既<lb/>
貞且壽伊誰克專惟吳邑令母也有旃母實吳女贅為<lb/>
<pb n="KR3h0045_WYG_010-43a"/>
楊婦祚𦙍用延嗣有令緒年嗇楊永溘先淪亾蕞爾諸<lb/>
㓜零丁母旁吳弗母察欲奪乃志微母之貞敦全厥義<lb/>
家既多難號寒啼飢載紡載績以食以衣曰彞若宜敬<lb/>
遵我訓爰及成人聨翩仕進慈闈綵侍甘㫖具將鯢齒<lb/>
鶴髪日康以彊謂天葢髙式彰顯道匪母之壽曷享厥<lb/>
報噫嘻楊母守節不渝靡靡流俗曾莫母如有翼髙堂<lb/>
于鄱之溪揣徳命名維周太史申銘坐右昭示柔儀庶<lb/>
幾來者常目在兹臨海陳基<lb/>
<pb n="KR3h0045_WYG_010-43b"/>
　　　貞壽堂詩<lb/>
天道有恒運惟貞故悠久鈞陶大化中貞性固難朽菲<lb/>
菲桃李花朝妍夕已醜清霜變朱夏衰颯先蒲柳弱質<lb/>
心易渝苦節難獨守菀彼髙岡松霰雪紛錯糅蒼然嵗<lb/>
寒姿根柢氣充厚不為時暫榮磅礴千載後豈獨草木<lb/>
然仁者宜有壽夫人吳氏女嫁為楊家婦矢言結髪初<lb/>
生死期不負義同金石堅氣合蓀蘭臭雙燕寧獨棲結<lb/>
巢麗華構炎飇忽凋落孤飛二雛㓜霜閨未亾人秋月<lb/>
<pb n="KR3h0045_WYG_010-44a"/>
共賓友載誦柏舟詩芳年頻皓首詩禮訓諸孤三遷師<lb/>
孟母良才易成立伯仲允文武仲也拖長纓伯也冠章<lb/>
甫危世方急賢麟鳳在郊藪南服有成命朱紫曳長綬<lb/>
車輿日以髙官崇禄亦阜上堂拜阿母此豈人所授滫<lb/>
髓在彞敦醴齊貯尊卣鸞刀割肥羜嘉蔬進春韭蹣跚<lb/>
膝下戲斑衣眩清晝堂前種松柏堂下種蘐草松以比<lb/>
貞節䕶以忘憂悄良時樂未央千秋遽云老在昔聖王<lb/>
世此事豈云少風俗日以頽棘心竟誰咎翼翼貞壽堂<lb/>
<pb n="KR3h0045_WYG_010-44b"/>
瓴甓擬瓊玖福善天不爽作訓戒箕帚王䝉為此詩于<lb/>
以勸嬼妵時至正廿六年仲秋黃鶴山人王蒙謹書<lb/>
　　　貞壽堂詩<hi>三首</hi>
青青澗畔松嵗晏發華滋衆芳日以悴風霜何獨宜祗<lb/>
縁一氣貞何處有榮衰陰陽雖代序顔色故不移人于<lb/>
萬物中寧復不如斯惟堅嵗寒節迺異春花飛所以楊<lb/>
令母髙堂壽期頤　吳門盡西垂中有楊母堂龍煤鋪<lb/>
作榜嘉名偉煌煌母也榮禄養婆娑壽而康問胡能致<lb/>
<pb n="KR3h0045_WYG_010-45a"/>
之惟貞神所相是行一不然萬事易乃常不賡眉壽詩<lb/>
却詠棘心章　人生此世中奄忽如奔駒地久而天長<lb/>
幾人能與俱只縁本心死暫榮還復枯惟此堂下木枝<lb/>
葉久蕃敷願培百尺根芘此千嵗株金華戴良<lb/>
　　　貞壽堂頌<hi>有序</hi>
番陽楊侯彞奉其母太夫人居于吳婉順怡愉備盡孝<lb/>
敬而太夫人年逾八袠耳目聰明克享榮養大夫士皆<lb/>
歆羨景慕以為世所希有而莫或知其自侍御史同郡<lb/>
<pb n="KR3h0045_WYG_010-45b"/>
周公為題其堂曰貞壽且推其本以記之然後太夫人<lb/>
之節行暴白于天下後世而天之報施為不誣矣方番<lb/>
陽君之棄諸孤夫人之死靡適始終不渝可不謂貞乎<lb/>
時丁亂離而夫人安享上壽令名垂于無窮可不謂壽<lb/>
乎然則貞者其基而壽者其效也彞由吳縣尹知吳江<lb/>
州事次子宜為行樞密院照磨侯之遺愛在民蜚聲籍<lb/>
籍太夫人之福葢未可量也漸嘗辱交于侯則其稱頌<lb/>
之也豈為過哉迺拜手稽首而述頌曰奕奕髙堂母氏<lb/>
<pb n="KR3h0045_WYG_010-46a"/>
所居斒斒綵衣子孫燕胥髙堂奕奕母氏居只綵衣斒<lb/>
斒子孫燕喜母曰汝彞汝惟孝慈慎移爾忠以朂我思<lb/>
彞拜稽首母恩罔報叨禄于朝賴母之教曰小子宜汝<lb/>
從于兄夙夜恪恭為親顯榮宜拜稽首伯也式好願勵<lb/>
朝夕長奉色笑姑曰婦前汝順汝憐願汝得婦如新婦<lb/>
賢惟爾諸孫綿綿瓜瓞婉孌在目我心則悦賓拜勝爵<lb/>
用陳壽辭母徳母言實惟姆儀人孰無母福則希有母<lb/>
貞其守天與其壽母孰無子甘㫖靡常孰如母兒朱紫<lb/>
<pb n="KR3h0045_WYG_010-46b"/>
在旁爰昭頌聲匪溢其美式丕民風徴于太史㑹稽姜<lb/>
漸<lb/>
翼翼貞壽堂肅肅賢者居堂上鶴髪母霓裳而霞裾貞<lb/>
節四十年夀今八袠餘斯堂得嘉名請試陳厥初母也<lb/>
實氏吳番有先君廬良人溘先露生計亦淪胥誓言賦<lb/>
栢舟那復詠闗雎志存楊氏祀靡暇䘏其諸大兒甫六<lb/>
期小纔五月且辛勤立門戸寤寐課詩書嶄然見頭角<lb/>
籍甚多名譽伯為邑大夫仲隨李輕車綵衣日就養樹<lb/>
<pb n="KR3h0045_WYG_010-47a"/>
蘐滿庭除兄弟進甘㫖夫人御板輿自飲吳郡水勝食<lb/>
武昌魚令徳兼壽考此樂復何如瞻彼堂之陰嘉樹鬱<lb/>
扶疎上有雙鳳雛和鳴自虛徐爵位日以髙禄養日以<lb/>
舒生封有令典寵渥在吹噓煌煌太史筆輝映百車渠<lb/>
桓楹俯流水過者式其閭吳郡沙門妙聲<lb/>
貞壽堂前風日遲夭夭寸草答春暉兒兮事奉心無怍<lb/>
母氏康强志不違後日腰懸季子印只今身着老萊衣<lb/>
熙然鶴髪照緑酒金鴨火温香靄微倪𤣥暎<lb/>
<pb n="KR3h0045_WYG_010-47b"/>
　　　貞壽堂詩<lb/>
貞壽堂者番陽楊彛奉其母太夫人吳氏之堂也彞父<lb/>
早喪太夫人方盛年而[婺-矛+牙]居其志確不可奪以能教育<lb/>
其諸子皆克有成彞以材胥發身從事于時仕日達其<lb/>
弟宜亦騰躐仕塗廪廩嚮用太夫人春秋益髙安享榮<lb/>
養當世之鉅公顯人名其所居堂貞壽復記以文士大<lb/>
夫徃徃託之辭華為章侈之太夫人之卓節懿行遂聞<lb/>
遐邇彞字好徳今自吳縣尹超遷知吳江州事翮因與<lb/>
<pb n="KR3h0045_WYG_010-48a"/>
之友善則為之頌詩美貞壽焉其辭曰有蔚髙堂奕奕<lb/>
甫甫云誰之居楊侯之母瞻彼緑竹其葉青青雪霜弗<lb/>
凌壽母之貞凌髙堂有蔚甫甫奕奕誰其作之侯維好<lb/>
徳樹以松栢松栢方茂如石如金貞母之壽　其貞伊<lb/>
何率禮弗弛謂天無二夫也天只夫之逝矣秉志自矢<lb/>
靡棘不罹覆翼諸子永貞之吉以綏壽祉　其壽伊何<lb/>
衎衎耋耄黄髪中處載言載笑祝鯁左右祝饐在旁庶<lb/>
殽孔嘉甘㫖既將式歌且舞宴娛髙堂　其堂伊何棟<lb/>
<pb n="KR3h0045_WYG_010-48b"/>
楹盤盤榱桷桓桓維居之安維楊侯之母以樂以般眉<lb/>
壽攸介上天之賚宜爾康而泰則莫有艾　至正卄有<lb/>
六年龍集丙午夏五月初九日作于吳門之寓復以𨽻<lb/>
古書之上元楊翮<lb/>
於皇犠經雷風為恒立不易方婦道是徴恒其徳貞婦<lb/>
人之吉其吉伊何惟終從一允儀刑式久于其道明徳<lb/>
惟馨寧且胡考粤鄱楊侯母孟母賢遭家不弔夙殞所<lb/>
天父兮不諒母志欲奪夫也天只天胡可越人一其天<lb/>
<pb n="KR3h0045_WYG_010-49a"/>
移天匪人洵兮靡忒誓終厥身志定于義金石弗堅崔<lb/>
崔甘節清風凛然二孤㷀㷀㓜在襁褓劬瘁顧復至克<lb/>
有造孟守大邦季贊樞密聨躋膴仕蜚英王室皤皤夫<lb/>
人背台齒兒錫羨純嘏戩穀攸宜兩侯克孝恪㳟養志<lb/>
尊之順之鞠躬不匱爰崇華構載樹以蘐怡愉朝夕夫<lb/>
人宴安嗚呼休哉夫人之貞體易之恒匪松栢之青於<lb/>
戲休哉夫人之壽惟貞致之曷嫓乎岡阜之貞之壽自<lb/>
夫人之身日監在上單厚有申既永其年又祚其子昭<lb/>
<pb n="KR3h0045_WYG_010-49b"/>
昭天明不逺伊邇豈伊祚子禄綏方滋繩繩後昆勿替<lb/>
引之栢舟矢詩黃鵠作歌三靈與明泰山同峩維斯人<lb/>
斯千古髙表猗歟夫人耿介並耀評隲懿緒形容盛徳<lb/>
其風肆好顯視女則京口顔肅再拜上<lb/>
　　　南山白鶴辭<hi>有序</hi>
鄱陽楊母夫人吳早失所天矢無二志或有諷他適者<lb/>
則視如仇焉勤紡績以為衣食教育二子成材並登顯<lb/>
仕而夫人年踰八袠安享榮養可不為之貞且壽乎前<lb/>
<pb n="KR3h0045_WYG_010-50a"/>
侍御史周公温父榜其燕居之堂曰貞壽又為之記大<lb/>
夫士從而頌美之嗚呼婦徳不出門自房中之歌廢戰<lb/>
國以下方著于外非婦人之幸也後世俗益偷風益漓<lb/>
遇患難能守綱常之正者千百中不一二見其一見之<lb/>
君子以為難必暴白之為千百世之所勸此傳記歌頌<lb/>
之不可少也余久病文思荒落苟闗于彞倫風教之事<lb/>
輒不能黙焉一日夫人之仲子宜持卷示余故為賦南<lb/>
山白鶴辭一解使歌以壽母或足以為薄俗之勸也夫<lb/>
<pb n="KR3h0045_WYG_010-50b"/>
辭曰南山有白鶴兮長松之顛一巢生兩雛兮羽衣未<lb/>
全溘然失故雄兮哀哉其鳴可憐慎出入與止宿兮不<lb/>
與同類而蹁躚朝啄青田之紫芝兮夕飲重淵之清泉<lb/>
潔身以自固兮不肯戴夫二天保二雛非一日兮忽聨<lb/>
舞而共鶱飛鳴兮太清之表飲啄乎王母之筵或馭瀛<lb/>
洲之客或駕崑崙之仙將非凡間之享及時足乎王前<lb/>
日復日兮年復年鶴之壽兮百千母之貞兮子之賢松<lb/>
之居兮完且堅曰其居為貞壽兮孰謂之為非然勾吳<lb/>
<pb n="KR3h0045_WYG_010-51a"/>
張適造<lb/>
　　　植芳堂記<lb/>
余友生沈君復吉授經余門又究習岐黄氏之學于世<lb/>
之名能者治其所居之堂扁曰植芳請記于余欲大其<lb/>
説余謂夫取諸身者莫若喻諸物取諸物者莫若驗諸<lb/>
身故志潔矣其稱于物也必芳學博矣其游于藝也必<lb/>
芳行成矣其發于言也必芳言達矣其流于後也必芳<lb/>
今欲以植木之術而為此身之喻植得其地而生生則<lb/>
<pb n="KR3h0045_WYG_010-51b"/>
芳且榮矣然則此身之主宰者在吾方寸之地培之養<lb/>
之蓁穢淨盡其所得于取物之効者近之事父推之及<lb/>
人何莫而非學也豈世之所云小道者哉昔之語植芳<lb/>
者曰董仙氏曰蘇仙氏董氏治人疾疾止俾人植一樹<lb/>
杏計實易粟以濟諸貧蘇氏將仙去語家人植橘鑿井<lb/>
曰後此必有癘癘吾人者與人橘一葉水一器即愈後<lb/>
果驗彼二人者以仙術寓醫然跡其心亦可謂博施矣<lb/>
故後之善植者必稱董蘇云今生之植將不在乎此而<lb/>
<pb n="KR3h0045_WYG_010-52a"/>
在乎彼生起謝曰名言也書以為記會稽鐵崖楊維禎<lb/>
廉夫撰<lb/>
世莫賢于董奉種杏廉于取財予獨謂奉之種杏乃其<lb/>
巧于取財也取財于人至于再至于三則已貪矣况不<lb/>
義乎取財于天雖嵗取之不以為虐况所推與又一于<lb/>
義得不謂之廉乎二者之取其利一也然世知取于人<lb/>
而不避其貪而不知取于天亦不失于廉此奉之所以<lb/>
髙出千載而人不及之也吳中沈君復吉儒家人也㓜<lb/>
<pb n="KR3h0045_WYG_010-52b"/>
嗜書長而精醫不惟得董之學而又得董之心然嫌以<lb/>
董自負故榜其居藥之所曰植芳而不曰種杏大凡以<lb/>
術鳴未有不嚴其視瞻髙其已能雖司馬季主猶不免<lb/>
此惟儒者則不然以是觀之吾于復吉知為儒醫有不<lb/>
徴于色卜于言而無疑矣加以廉于取財義之聲著于<lb/>
人人則其去俗工衒藝以求售者奚啻千百哉雖然名<lb/>
可辭也實不可辭也苟辭其名而併去其實吾恐君之<lb/>
徳不竟且不能無於陵仲子之譏則又過矣觀鐵崖楊<lb/>
<pb n="KR3h0045_WYG_010-53a"/>
先生文故既美其徳而又規以中庸之道云洪武己未<lb/>
八月既望登仕佐郎國子助教江陰孫作識于京都國<lb/>
學之西齋<lb/>
　　　植芳堂銘<hi>有序</hi>
人貴自樹立流芳遺臭皆由己而已蘭室鮑肆隨所入<lb/>
而吾身之得喪榮辱係焉故屈大夫慕芳潔而畦蘅陸<lb/>
内史潄芳瀾而游藝可謂能自樹立者矣彼海上夫以<lb/>
臭為芳而逐之不止至穢徳腥聞過者莫不掩鼻而嗟<lb/>
<pb n="KR3h0045_WYG_010-53b"/>
與桞子所傳江湖浪人奚以異哉雲間沈君文舉子復<lb/>
吉秀而文文舉命其所居堂為植芳既巳勉其自立而<lb/>
流芳于世而乞銘于友人申屠衡以交修之銘曰<lb/>
孝子顯親在乎植身植之以芳徳聞惟馨彼愚無知芳<lb/>
臭莫辨薫猶同藏蘭芷亦變其變為何由不能植失身<lb/>
汙穢曷以自滌沈氏有子亦既肯堂孜孜進修殖學無<lb/>
忘仰止前賢或潄或沐潔巳潤身以繼芳躅<lb/>
　　　植芳堂箴<lb/>
<pb n="KR3h0045_WYG_010-54a"/>
瞻彼草木匪植不芳其植維何毋揠毋荒本浮則瘁膚<lb/>
剥則傷朝培夕溉迺蕃迺昌人胡不樹望洋馳騖徳義<lb/>
罔修節槩安傅詭隨詐謀絺章繪句誕炫其能曾莫子<lb/>
步雲間多彦復吉乃賢構堂志顔植芳允䥴懋學敦行<lb/>
動遵古先復究岐黄胗視瞭然氣運既明沉疴屢痊橘<lb/>
泉杏實流譽遺編子擴其功奚止蟬聨黎庶謷謷願起<lb/>
顛連勉焉𢎞濟百世其傳<lb/>
嘉樹發幽芳依依自舒榮陽條接陰穎芬馥播前楹之<lb/>
<pb n="KR3h0045_WYG_010-54b"/>
人事髙潔坐閱岐黄經探源潄清潤遡流承徳馨慨彼<lb/>
蚩蚩氓戕賊壞天形捐軀齊草腐遺臭汙編青以兹生<lb/>
物意會我惻隠情熙熙布春陽藹藹登壽齡流芳被草<lb/>
木因人植嘉名殷弼<lb/>
猗蘭被九畹嘉蕙滋百疇荃蘅與杜茝羅生交綢繆俟<lb/>
時苟不利蕪穢將誰尤朝吾芟宿莽夕吾溉清流冀兹<lb/>
枝葉茂充子雜珮酬援琴發清商揚舲次中洲美人隔<lb/>
南浦延佇增離憂攬芳結繽紛日莫聊夷猶誓言寄所<lb/>
<pb n="KR3h0045_WYG_010-55a"/>
思川路良邈悠恒恐年不與鶗鴂鳴先秋陰風集中野<lb/>
衆芳委林丘蘭芷變不芳菉葹漫道周靈均去已久千<lb/>
載誰與儔英英雲間彦雅嗜窮㝠搜蘼蕪集逺思再感<lb/>
王孫遊何所無芳草子獨良好修願言閟英采以俟知<lb/>
者求番陽甘瑾<lb/>
植徳期後昌種樹期後芳欽爾種植心躋世咸壽康良<lb/>
<hi>闕</hi>　在旦原野麗春光種橘惟盈井種杏必連岡橘盛<lb/>
引靈泉杏熟致餱糧羣物廣所恵髙門屹相望恭承古<lb/>
<pb n="KR3h0045_WYG_010-55b"/>
人意永卜福履將越人唐肅<lb/>
髙堂新搆碧山隅緑髪仙人好隠居橘葉秋香浮石井<lb/>
杏陰春暖繞庭除百年種徳知能好奕世流芳信不虛<lb/>
老我何時參妙訣東風門巷引柴車越人黄常<lb/>
翼翼髙堂淮水潯亭亭嘉樹已成陰芝蘭佳氣晴熏戸<lb/>
金石丹光夜出林投隠且容髙士傳衛生應得古人心<lb/>
故家喬木今仍在信是當年雨露深雲門管訥<lb/>
槖駝善種樹深得養人術宋人揠其苖苗槁死尤劇勉<lb/>
<pb n="KR3h0045_WYG_010-56a"/>
彼植芳士鑒兹得與失非加培植功曷及滋蔓力湛湛<lb/>
朝露晞藹藹春暉白光浮丹杏林香動幽蘭室令徳擬<lb/>
同芳修名當自立曾上君子堂㣲言聊暫述吳郡樊圃<lb/>
髙堂何渠渠衆芳列前楹羅生雜蘭芷碧葉間紫莖蘇<lb/>
井誰可比董林安足稱若人休文孫楊芬藹簪纓厥子<lb/>
肯云構樹徳永家聲羌吾事姱節采秀擷蘭英托根一<lb/>
失所不如蕭艾榮薫蕕世莫辨君子匪攸寧良時難驟<lb/>
得捐珮緬予情閩人王舉<lb/>
<pb n="KR3h0045_WYG_010-56b"/>
　　　集陶一首<lb/>
謂人最靈智衛生毎苦拙所懼非飢寒將養不得節達<lb/>
人解其會在世無所須羲農去我久空歎將焉如念之<lb/>
動中懷積善云有報藥石有時間詩書敦夙好藹藹堂<lb/>
前林灼灼葉中花枝條始欲茂春風扇㣲和弱湍馳文<lb/>
魴靈鳳撫雲舞坐止髙蔭下神淵寫時雨爾從山中來<lb/>
相見無雜言赤泉給我飲乃欲飲得仙老夫有所愛養<lb/>
色含津氣遥遥望白雲蒼蒼谷中樹吳郡金珉<lb/>
<pb n="KR3h0045_WYG_010-57a"/>
春陽被臯陸時雨浹初晨荷鋤臨前除闢壤當荒榛藝<lb/>
本日成列培根毓竒芬條枝及時榮跗蕚韡以分服綵<lb/>
息嘉蔭端居離垢氛眷兹世葉葉徳馨惟日新興言用<lb/>
棄穢庶以樂吾真臨川李鎬<lb/>
秀出東陽裔芳流自百年種來同太史封植豈韓宣術<lb/>
妙醫中最方從肘後傳滿頭惟白髪<hi>闕</hi>子為重𤣥州來<lb/>
朱復<lb/>
　　　植芳堂銘<hi>并序</hi>
<pb n="KR3h0045_WYG_010-57b"/>
吳淞沈復吉氏好修者也既稔庭訓又熟岐黄書已人<lb/>
疾暇則植衆芳堂下芳葩更榮㣲馨迭浮因扁其堂曰<lb/>
植芳間徴予言予惟菽粟麻枲用物也必植而後盛衆<lb/>
芳玩物也奚植之為哉復吉之意殆謂衆芳之託于林<lb/>
谷間者固不假乎人也然而日爍霜饕有幸存者焉有<lb/>
夭折者焉其植焉者自芽茁至于鬱茂必培之溉之凉<lb/>
之燠之俾氣力固生生之意蔑以息也若是則植而永<lb/>
其生者豈非吾以藥石壽夫人之比乎彼自生自育不<lb/>
<pb n="KR3h0045_WYG_010-58a"/>
假乎人者又非人之不仰藥石而信夫天之比乎吁復<lb/>
吉其知養生之道者與至若比徳君子特復吉劵内事<lb/>
耳兹不暇論為銘之曰衆芳之生靡賤靡貴根柢淺深<lb/>
悉胚元氣維此沈氏取而植之順物之性相土之宜瘁<lb/>
者使榮么者使碩金之玉之贊天地之徳勿愛而過勿<lb/>
忘而捐斯盡夫吾道斯全夫彼天四明烏斯道撰<lb/>
沈也江湖豪俊客藥術由來妙無敵世人徃徃推神功<lb/>
轉覺流聲動京國茅堂雅構淮水濱開林種杏春紛紜<lb/>
<pb n="KR3h0045_WYG_010-58b"/>
香風東來拂曙影芳葩盡散臙脂雲當軒自把瑶軫促<lb/>
發興時時理清曲客來丹實毎同飡恥學廬山換斗粟<lb/>
懸壺負局誠足稱徒然逺引逃空名何如植芳住闤闠<lb/>
奕世樹徳甦羣生玉塵霞實世罕有活人不吝千金售<lb/>
碎錦叢深酣晝遲青箱每為軒農究我生濩落亦已久<lb/>
弱質憂痒媿蒲栁何當載酒看生紅共子幽窻論肘後<lb/>
金華何與<lb/>
雅心慕幽潔蒔芳此堂陰端居寡俗好庶得觀物心菀<lb/>
<pb n="KR3h0045_WYG_010-59a"/>
彼逕寸苗弱質恐不任靈雨及時降春榮萋以森晨興<lb/>
荷我鉏逍遥步前林俟時冀明采敢使蕪穢侵靈均世<lb/>
云逺髙踪邈難尋興言遺逺者愧匪瑶華音天台林石<lb/>
幽人澹無為植芳探所得蕭艾洊鉏翦芝蘭日盈積青<lb/>
陽霽𤣥象百彚含秀色時當讀書暇適意還杖䇿馨香<lb/>
襲衣袂笑惙愒盤石豈無遺世姿療病斯服食遐齡慕<lb/>
松喬長揖謝塵跡于兹生意深終當適其適山陰朱武<lb/>
荷鉏破苔碧繞屋蒔蘭蓀時雨脱然至衆芳日以蕃清<lb/>
<pb n="KR3h0045_WYG_010-59b"/>
晨縱游目紅紫羅繽紛稠花洒零落含光射晴暾叢叢<lb/>
藴生意葉葉開陽春馨香溢窻戸蒼翠沾衣巾坐久與<lb/>
物化見兹天地仁乃知遂其性不在灌溉頻睠彼南國<lb/>
叟愛過憂太勤爪膚騐榮悴摇本觀疏繁自謂助之長<lb/>
詎識喪其真所以未霜雪徃徃皆湮淪我亦慕閒雅于<lb/>
此頗有聞顧乏尺寸土春來廢耕耘豈無抱甕力目斷<lb/>
鄉山雲何時謝世鞅願卜爾為鄰洪武庚申孟夏七日<lb/>
永嘉林鼎書于鳳陽官舎<lb/>
<pb n="KR3h0045_WYG_010-60a"/>
東家豪華勢薫天名園第宅相鈎連竒花異草看不盡<lb/>
主翁每作花中仙西家買盡膏腴田桑麻極目如秦川<lb/>
所收貨利巳山積况兼嵗嵗遭豐年東家一朝成瓦礫<lb/>
西家亦復無人烟爭似華亭沈復吉却向鳳陽開藥室<lb/>
年來雖讀岐黄書尤自胸中好儒術有地不種果與花<lb/>
有田不栽桑與麻常時髙掉洛人手旬日可到千萬家<lb/>
當知種芳乃種徳無力栽培有餘力傾摧換作舊枝條<lb/>
顦顇還成好顔色植芳只消方寸餘萬頃田園竟何益<lb/>
<pb n="KR3h0045_WYG_010-60b"/>
我知種者有自來此芳本自前人栽徳澤連綿想無巳<lb/>
子既傳孫又傳子會稽馬弓<lb/>
𤣥聖製醫術功與天壤俱達人識其然昧者徒拘拘沈<lb/>
君文墨士乃是俞扁徒鴻寶秘淮南騰聲在天都嘗讀<lb/>
養生論頗窮種樹書開徑十畆餘衆芳羅前除日出輒<lb/>
抱甕興來時荷鉏封植不爽節生意紛已敷驗此草木<lb/>
性悟彼造化樞茫茫六合内有生同一初仁哉軒岐心<lb/>
誓欲躋康衢奈何韓葛軰但復為身圖乗化遺白雲夭<lb/>
<pb n="KR3h0045_WYG_010-61a"/>
札竟接涂我乏經濟具念子空歎吁不知醫國士舉世<lb/>
當有無楚雨躋南嶠春光蕩行車神方我欲究明當造<lb/>
君盧天台許伯旅<lb/>
　　　植芳堂記<lb/>
一元之氣播流于萬物周運于人身其生生之理未嘗<lb/>
有異也故善養生者不觀諸已恒有驗諸草木其曰彼<lb/>
鬱然而暢茂繁然而華實生生之理為之也而吾之身<lb/>
獨無生理乎于是調之䕶之甚謹惟恐一隙之失以夭<lb/>
<pb n="KR3h0045_WYG_010-61b"/>
其生故其氣充而容寂雖至老猶如壯盛時平易恬澹<lb/>
邪氣不能襲蹈水火不能變如古至人者亦豈他道哉<lb/>
能順其生而已衆人昧昧焉莫之或察瘁精神于形欲<lb/>
挫虚明于是非恣縱燋亂使本然之生凛如一髪猶草<lb/>
木當春夏之交見戕于斤斧聖人懼焉于是設醫藥之<lb/>
教反取草木味其甘辛量人之疾而投之以復其生意<lb/>
烏乎其亦仁矣哉惜乎世之醫者皆希世苟取不足以<lb/>
盡知聖人之教也使生生之意反見害于草木之性毫<lb/>
<pb n="KR3h0045_WYG_010-62a"/>
毛之失千里之謬果誰之過與吾未嘗不慨然為世太<lb/>
息也華亭沈復吉氏通儒書猶精心于醫術窮幾索㣲<lb/>
恍乎有得嘗曰醫譬如植木也能順木之生則其實可<lb/>
茂無失人之生則其身可壯故顔其堂曰植芳此復吉<lb/>
之髙世之醫所以為不及也與或謂復吉之植芳亦蘇<lb/>
耽之橘井夫人之病有萬不同表裏輕重邪滿虛實各<lb/>
有其證而槩欲以一味之藥攻之非惟不足以復其生<lb/>
適足以害其生而已借曰彼神仙幻變之術可也而使<lb/>
<pb n="KR3h0045_WYG_010-62b"/>
復吉躡其故踪而為之其可得哉人見其事竒怪舉以<lb/>
贊復吉之髙殊不知醫者之髙固不在此能勿失人之<lb/>
生則善矣復吉以堂記為請予故樂為書之且以勸世<lb/>
之醫者也洪武庚申二月初吉將仕郎率府紀善天台<lb/>
王璞記<lb/>
　　　植芳堂記<lb/>
雲間沈復吉來居都中東市口以三聖人之學鳴作堂<lb/>
以居問名于尊翁文舉父文舉以植芳扁之予嘗過焉<lb/>
<pb n="KR3h0045_WYG_010-63a"/>
見其崇檐層砌髙下中度而牕戸洞開方席靜設足以<lb/>
延廣爽而滌塵坌也左右前後芳葩幽㽔丹紅雜而文<lb/>
章爛也霽天清旭芳馥薰蒸而融液透徹精氣入而麄<lb/>
穢除也因起而謂復吉曰此豈求名而弗得者耶夫芳<lb/>
之為言薫也薫與蕕對稱而不以相入猶小人之不得<lb/>
並君子也薰蕕之莫辨也尚矣矧有知所植芳者哉昔<lb/>
屈大夫著離騷以芳馨為仁為義為君子而惡臭為䜛<lb/>
為佞為小人是非取舎固有所分矣然而鶗鴂旣鳴蘭<lb/>
<pb n="KR3h0045_WYG_010-63b"/>
芷變而荃蕙化矣紛吾有此内美將焉佩謇吾法夫前<lb/>
修將焉程乎此原所以不忍屈心折志于上官靳尚之<lb/>
徒而甘從彭咸之所居焉乃今聖運休明賢才彚進復<lb/>
吉在輦轂下晦迹不耀而芳香自珍迺若有同于楚大<lb/>
夫之為者意果安在哉噫君子之于世亦觀其所處焉<lb/>
爾原以䜛見逐者也三后之純粹原固不得而見之矣<lb/>
而其言一則曰苟得列乎衆芳一則曰哀衆芳之蕪穢<lb/>
忠君愛國之心實拳拳焉乃今沈氏一門父子之賢堂<lb/>
<pb n="KR3h0045_WYG_010-64a"/>
構之重所以命名者若此葢因其濟人利物之心豐植<lb/>
其𦙍祚使盡夫人力之至以責效于天耳夫其心之所<lb/>
存道之所存也方之屈大夫其孰多乎哉且夫天地以<lb/>
生物為心風霆之鼓動雨露之滋息有不知其所以然<lb/>
者生物既遂紛紛總總不能以一端名也有人焉通其<lb/>
理而神其用天地之心在我矣心即仁也仁即所謂徳<lb/>
也植芳斯植徳矣徳盛則仁熟矣徳之盛仁之熟馨香<lb/>
之聞豈特一堂之上哉繋之以辭曰巋哉斯堂紛其植<lb/>
<pb n="KR3h0045_WYG_010-64b"/>
兮芎蓍參苓間芷术兮靈龎夜吠變殊質兮天風斯征<lb/>
芬其苾兮孰其擷之筐筥積兮以爚以蒸或炮炙兮匕<lb/>
劑維良起沉癖兮咄彼二豎逺避匿兮民吾同躋仁壽<lb/>
域兮神聖在天同日月兮七經有書啟𤣥籥兮邈彼化<lb/>
樞生物育兮繄芳之植荷爾徳兮善植斯獲盡自力兮<lb/>
毋怠毋忘毋揠㧞兮芬其難虧暢以達兮徳音孔昭用<lb/>
不極兮植之培之後無斁兮辭訖復吉以示其尊翁文<lb/>
舉父曰懿哉斯言也幾于橘訟乎意者先生其以古人<lb/>
<pb n="KR3h0045_WYG_010-65a"/>
望汝乎乃使來請書為記洪武庚申夏五月初吉鄉貢<lb/>
進士四明鄭真書于臨淮縣學之潤齋<lb/>
　　崔氏友竹卷<hi>玉雪坡瘦玉筯篆友竹軒三字</hi>
　　　友竹軒記<lb/>
去縣而西百里曰浲溪溪之上有徳人崔君誼所居在<lb/>
焉屋前後種竹若干挺幽閴葊薆不啻一篔簹谷也因<lb/>
扁其所居曰友竹葢寓其志然耳君誼當勝國時出宦<lb/>
京師遭時多故既歸田里與竹君雅好如昔終日嘯歌<lb/>
<pb n="KR3h0045_WYG_010-65b"/>
其間于世利紛華邈然無聞也厥子齡國朝仕刑部<lb/>
主事以清慎稱間持友竹詩卷請記于予予與君誼為<lb/>
通家子弟其何敢辭夫竹一植物耳衛詩美其如簀戴<lb/>
記美其有筠葢皆比徳于君子故君子之與友也固宜<lb/>
世俗亦以松竹梅為嵗寒三友然則松與梅其竹之美<lb/>
乎人之可與竹為友者必如松如梅而後可晉王子猷<lb/>
有何可一日無此君之語是子猷有取于竹而與之友<lb/>
矣唐李太白有閉門風動竹疑是故人來之句則太白<lb/>
<pb n="KR3h0045_WYG_010-66a"/>
亦與竹為友焉今君誼既以友竹名其軒復以為號是<lb/>
與竹深交密締死生以之固非反覆手者比顧何以致<lb/>
此哉吾有以知之矣主人清修葢取諸竹主人疎直亦<lb/>
竹是取主人與竹彼此相忘不知我友于竹竹之友于<lb/>
我也其節其心當有以肩子猷而軼太白不然竹之為<lb/>
竹混于凡草木矣何以表然特立于松梅之間也哉予<lb/>
將徑造竹所訂三益之盟以從其所樂不知可與否也<lb/>
是為記嵗洪武秋八月戸部侍郎吳江莫禮書于鍾山<lb/>
<pb n="KR3h0045_WYG_010-66b"/>
之寓<lb/>
猗竹有操君子所尚嵗寒挺然與氷雪抗鳳翥龍騫霄<lb/>
漢之上鮮飇度空靈響振蕩玉節金奏比徳斯鬯維其<lb/>
友之若丈人行嗟彼蕭艾何所依仗軒居笑傲與君同<lb/>
諒載歌淇澳于以自况淮海秦約造<lb/>
伊人何瀟灑尚友孤竹君平生秉髙節獨立<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>不羣朝<lb/>
軒晴旭亂夜榻清陰分凉颷拂琴張餘芳襲爐薫翛然<lb/>
澹相對祗有南山雲天台詹曑<lb/>
<pb n="KR3h0045_WYG_010-67a"/>
交道久已喪澆風何由醇對面論氣誼轉足生棘榛斷<lb/>
金臭如蘭所貴同心人取友古所難此君誠可親霜風<lb/>
凜髙節嵗寒相與鄰于焉念同志碌碌奚足論河南陸<lb/>
仁<lb/>
平生負貞節獨有此君知心契形神表情將嵗晩期鈎<lb/>
簾常對酒倚石或題詩何日來軒裏吹簫和竹枝東海<lb/>
徐奐<lb/>
種竹山石間江南幾風雨愛此青琅玕歴歴皆可數間<lb/>
<pb n="KR3h0045_WYG_010-67b"/>
持一尊酒託興為賓主酒酣對竹歌興至為竹舞竹疎<lb/>
響珮環葉亂落飛羽雖無眼中人友之豈不古譬彼陶<lb/>
淵明采菊東籬下千秋萬嵗名此意竟誰與淮南潘牧<lb/>
好友不可得索居修竹林于世既寡合此君獨知心開<lb/>
軒日相對臨風時共吟終焉期勿替庶以消煩襟東陽<lb/>
沈敬明<lb/>
下榻碧陰裏相與成晤言迹類陋且寡意在薄可敦雖<lb/>
無絶交書俗駕不到門清風天上來空谷跫音存求志<lb/>
<pb n="KR3h0045_WYG_010-68a"/>
諒自得嵗晩道彌尊横唐秦昺<lb/>
世人務結托車馬紛交馳言笑雖强驩中懷詎相知幽<lb/>
林有君子澹然夙與期虛心兩無阻榮悴焉可移行尋<lb/>
披煙逕坐對褰風帷非君此為偶誰共嵗晏時渤海髙<lb/>
啓<lb/>
空濛翠雨濕琅玕繞屋清陰六月寒自是幽情兩不厭<lb/>
與君終日澹相看老癡潘穀敬書<lb/>
璚芳絶交亦已久忘形三徑相追攀髙軒時過翠羽葢<lb/>
<pb n="KR3h0045_WYG_010-68b"/>
美人或贈青琅玕清風慎截鳴鳳琯滄海勿垂釣鰲竿<lb/>
一朝羣才盡登用空山無人同嵗寒葉廣居<lb/>
古人結交貴相知傾情倒意心不疑片言如山重然諾<lb/>
黄金白璧徒爾為今人結交重豪貴車騎聨翩不相離<lb/>
一朝勢盡交亦疎寂寂朱門但空閉羨君種竹吳江濆<lb/>
相憶相看如故人皦皦貞心傲霜雪青青佳色無冬春<lb/>
酒酣對之欲起舞此時無賓亦無主夜深更有明月來<lb/>
不用吹笙下仙侣君心豈與草木同青雲之交若飛蓬<lb/>
<pb n="KR3h0045_WYG_010-69a"/>
萬里辭家逐名利十年失路隨西東君不見古來結交<lb/>
稱管鮑千載同心亦同道勿謂今時無此賢達人一日<lb/>
相逢即傾倒吳興許善<lb/>
吳下風流斯立家子孫百世更清華庭軒自友平安竹<lb/>
池館寧栽富貴花長日著書翻鶴露有時把釣近鷗沙<lb/>
此君相與崇髙節王謝芝蘭未足誇崔君君誼避地<lb/>
于吳江之上屬時擾攘乃講學于家益勵清節名軒友<lb/>
竹葢有慕于衛之君子者古稱王謝多佳子弟今于崔<lb/>
<pb n="KR3h0045_WYG_010-69b"/>
氏見焉至正丙午嵗之仲冬隴右邾經書<lb/>
伐木久不作友道誰能持富貴疎還合貧賤親亦離善<lb/>
哉公叔論後世良可規咄嗟髙節人清風邈難追臨軒<lb/>
植修竹白首相與期悟彼非所儔信此誠足依摵摵芳<lb/>
葉聲粲粲芳華垂卑枝拂簷楹長條接虹霓嚴霜嵗寒<lb/>
節蒼翠終不移月出照園中喬林鬱參差凉飇發天籟<lb/>
屬耳心偏怡置酒獨相對神交理無遺陶然不知醉此<lb/>
樂當告誰雖云管鮑遇其意莫過之我懷一何深慷慨<lb/>
<pb n="KR3h0045_WYG_010-70a"/>
歌此詞匪為衆所說冀與達士知八月廿四日吳興金<lb/>
鉉寫于貞白軒<lb/>
好客招不至相逢多惡賓世事毎如此嵗晩誰可親此<lb/>
君非草木臭味徳照鄰南窗數百箇北窗蒼翠新猗猗<lb/>
淇澳姿濯濯渭水春既禀堅勁操清潤復長身三益嗜<lb/>
古道六逸誠天民鳴琴近蒼雪酌酒對霜筠崔君本逢<lb/>
掖耕釣甘隠淪誓不兢世粧讀書忘賤貧過眼鄙桃李<lb/>
愛君如席珍虚心與直節願保交道淳而我方避俗髙<lb/>
<pb n="KR3h0045_WYG_010-70b"/>
哉懷若人蜀郡魏奎<lb/>
我愛此君晚節迺知能友歳寒相與了無俗氣喜聞日<lb/>
報平安汝陽周敏<lb/>
白傅養修竹高人今作坡世間青眼少池上緑陰多食<lb/>
肉非吾事書裙喜客過臨風一遐想鳴鳳在陽阿黄彧<lb/>
　　　友竹軒賦<lb/>
友竹先生雪一巢雲半丘眼空八荒氣凌九秋騁遐思<lb/>
于千古深景慕于前修嗟美人其何在藐獨行而無儔<lb/>
<pb n="KR3h0045_WYG_010-71a"/>
闢軒居之兩楹樹篔簹于林幽澹相對于終日矢永好<lb/>
之綢繆方掩闗而謝客若將玩世而神游有桂軒散人<lb/>
冠芙蓉服毛博蠭談奮辯麈尾在握長揖先生而進曰<lb/>
友道之重人倫所推試探索于青編名班班其可窺或<lb/>
贈帛而尊賢或命駕而踐期或刎頸而忘憾或加足而<lb/>
相知或徳業之深懿或文章之雄竒飲醇酎而春融投<lb/>
膠漆而堅持由道同而神合相琢磨而箴規然往迹之<lb/>
淪謝所以名愈久而光輝嗟哉竹君草木孔微雖清流<lb/>
<pb n="KR3h0045_WYG_010-71b"/>
之多向將何益而何禆羨植物而求友竟伐木之奚施<lb/>
此愚䝉之未解請先生之廓疑先生曰友之云貴尚徳<lb/>
是輔淳風既散勁直誰慕少凉凉而遽斥纔翕翕而爭<lb/>
附方傾倒而情親隨凌欺而背侮耳哇滛而共聴目嬋<lb/>
娟其交妬為前哲之深恥俾余心之獨苦惟竹君之脩<lb/>
潔抱虛心其終古分清陰之半席期嵗晩而為伍忝名<lb/>
馳于鶚薦遂挈挈而西鶩始暌離于吳越卒周流于齊<lb/>
魯慨茅屋之荒凉悲琅玕其誰撫懷秋風于渭水弔落<lb/>
<pb n="KR3h0045_WYG_010-72a"/>
月于湘浦頼孤琴之遣興縆冰絃而時鼓雖芳荃之盈<lb/>
掬終莫逃予之凄楚幸謝職而南轅獲遄歸于吾土歌<lb/>
遼鶴之遺響感人民之非故蘭歛秀于春臯菊藏香于<lb/>
秋圃篝青燈于夜榻夢舊游之無所酬别斝于松楸讀<lb/>
殘碑于棒莽欣竹君之無恙獨翛然于環堵蔭蒼苔于<lb/>
庭砌留白雲于窗戸步虛檐而前覿驚<hi>闕</hi>　而相顧初<lb/>
蕭瑟而欲語遂低昂而起舞匪四美之兼備曷金石之<lb/>
同固兹信義之深孚足以勒貞銘于肺腑也散人曰四<lb/>
<pb n="KR3h0045_WYG_010-72b"/>
美可得而聞與先生曰觀其亭亭猗猗不倚不頗纔清<lb/>
飇之一拂何靈籟之孔多啼老蛟于陰壑鳴威鳳于陽<lb/>
阿鏗宫商之夾奏森劍㦸而鏘磨吹比管于嶰谷之岑<lb/>
走落木于洞庭之波疑幽人之吟嘯類樵豎之唱歌乍<lb/>
摧折而顛倒忽琮琤而相和露滴秋林聴飛璚之曳珮<lb/>
雨來曉谷聞帝子之鳴珂此金聲而玉振庶資講學之<lb/>
切磋及頑雲凝舞霰集明河凍勁吹急悽獨鶴之宵唳<lb/>
慘寒蟾之夜泣蘿窗未曙苔階盡濕悄空山之無榮凜<lb/>
<pb n="KR3h0045_WYG_010-73a"/>
萬木之僵立胡霜筠之獨秀操堅剛而愈執葉翡翠以<lb/>
羽零榦蒼虬而鱗襲冰裂石而陰翳月穿簾而影入散<lb/>
晴碧之交輝涌寒清之可吸膚貴黝之不撓項强宣之<lb/>
難屈此貞標而勁節足以濯遷汙之陋習若夫泠泠煙<lb/>
梢不蔓不茅邁羣芳之特異盈千尺而彌髙實充丹穴<lb/>
之鵷鸞竿掣滄溟之鯨鰲杖化龍而難䇿筆成杠而誰<lb/>
操羞艷華之妖血輕凡芥于鴻毛揖夷齊于首陽之林<lb/>
谷抗巢許于箕山之岩嶅寧相依于松檜豈甘没于蓬<lb/>
<pb n="KR3h0045_WYG_010-73b"/>
蒿掃紅塵而披拂干青雲而游遨軒然獨立于物表挺<lb/>
然伊呂之人豪此離倫而絶俗宜從頴拔于英髦且其<lb/>
肥瘠俱榮發育有待奮蟄龍而驚起滋潤澤之霑溉蘚<lb/>
茵迸紫抽犢角之崢嶸籜錦凝班露䙀兒之鮮彩濕蒼<lb/>
烟之滿谷蓊春雲之如海螺鬟對倚而娉婷霓旌交揚<lb/>
而晻靄並森森而玉峙恍多士之如在篤金蘭之同氣<lb/>
依璚樹而交愛聨秀色之晩榮盎髙情之春藹歡共慶<lb/>
以彈冠儼相逢而傾蓋紛肩摩而袂接豈貌同而心改<lb/>
<pb n="KR3h0045_WYG_010-74a"/>
此多朋之濟濟真足企䕫龍于千載也嗚呼王以愛著<lb/>
白以養稱七賢之同調六逸之齊名或千戸之並貴或<lb/>
三徑之娛情斯為竹君之深鄙又何足流後世之芳聲<lb/>
今予辭光華守寂寞我為竹友竹為我托忘人物之竹<lb/>
我共徘徊而盤礴睨乾坤之無際疇克知予友竹之樂<lb/>
也哉吾子畵非與可詠非蘇仙鏡其所短昧其所全而<lb/>
反以為言乎散人顔色變赤脊背流汗降階三揖起而<lb/>
為亂亂曰軒之竹兮蒼蒼軒之人兮佩琳琅嵗既晏兮<lb/>
<pb n="KR3h0045_WYG_010-74b"/>
孰芳伊友竹兮竹彌光山可梯兮海可航友竹之風兮<lb/>
不可望會稽謝常造<lb/>
　　　友竹軒後序<lb/>
余索居寡疇惟竹君雅有相忘之好軒之南隙地廣三<lb/>
席延竹君數植而居之清風入簾明月在牖泊如也鄱<lb/>
陽周公題其顔曰友竹賢士大夫能以詩文鳴者咸有<lb/>
述以為余榮裝潢成軸總若干首樵牧之暇時而詠歌<lb/>
之若洞庭之野衆樂並作魚龍噴跳怪物屏走天籟合<lb/>
<pb n="KR3h0045_WYG_010-75a"/>
而風雨應也若鳳皇覽輝鳴髙岡而朝日出也若衡璜<lb/>
佩玉周旋矩度聆音節于太古之域也予于諸賢或素<lb/>
識或未之前識因竹君之好而辱交焉何其幸與後繫<lb/>
官于燕與竹君契濶者四載及歸田江上凡長林穹谷<lb/>
俱摧毁于冰霜摇落之餘顧竹君玉立依然尚無恙豈<lb/>
偶然哉取是編而讀之其人名稱班班珠玉晃耀有雄<lb/>
材碩徳黼黻皇猷于廊廟之上者有聨乘結駟光華赫<lb/>
奕馳騁于遐邦萬里之外者有望青天觀白雲漁釣溪<lb/>
<pb n="KR3h0045_WYG_010-75b"/>
山以自樂者有碑橫野蔓墓木已拱者求如竹君歡晤<lb/>
不可得獨抱無涯之思而已雖然㣲士大夫之文辭弗<lb/>
克宣竹君之雅操非竹君之雅操又疇能承諸賢之賦<lb/>
詠也哉予蹇拙之姿知友于竹不審竹君棄取為何如<lb/>
當砥名礪節誦淇澳之章以自警庶不負名言之見與<lb/>
也因書以謝云嵗己酉二月十有四日序于軒之右<lb/>
　　　書友竹卷後<lb/>
國初戸部侍郎吳江莫士敬記其鄉崔君誼之友竹軒<lb/>
<pb n="KR3h0045_WYG_010-76a"/>
淮海秦文仲賦五言古詩一天台詹曑則五言律海南<lb/>
潘牧甫里髙季迪皆五言選邾仲義隴右人葉廣居吾<lb/>
郡人各七言律潘穀不詳其某地必崔之里曲獨七言<lb/>
絶句謝彦銘亦里人賦後作亂佳于前之鋪叙君誼自<lb/>
敘在衆作後佳甚六世孫澄持來予桐村乞題識開卷<lb/>
則玉雪坡瘦玉筯篆尤佳蓋君誼仕元適土崩之秋歸<lb/>
隠西浲溪上慕蔣兖州之遺轍與此君為友諸君子多<lb/>
蒙古氏遺老義君誼之髙蹈而為之言固宜莫戸侍之<lb/>
<pb n="KR3h0045_WYG_010-76b"/>
記則君誼之子齡請為之二君子方出仕新朝特手<lb/>
澤是重鄉先達之風義可砥礪名節故乞而與之澄篤<lb/>
行力學其益知重矣哉予重其逺至宜亦乞不靳也况<lb/>
皆百年前人物詞意有足起後軰景仰不容己于逐逐<lb/>
其逸駕也成化癸卯登髙後三日八十三翁嘉禾周鼎<lb/>
書<lb/>
旦在庠序時嘗繆纂縣志于凡今古人物無不備録而<lb/>
登載焉因得以知崔氏者浲溪之舊族也君誼翁仕為<lb/>
<pb n="KR3h0045_WYG_010-77a"/>
元金玉局副使而其子大年洪武中以人材拜刑部主<lb/>
事與先侍郎同時立朝同日辭禄而又同坐黨錮而殁<lb/>
百年于兹矣今年春主事君之曾孫上舎生澄出其先<lb/>
世友竹軒卷見示而記文則先侍郎之所作也不勝今<lb/>
昔之悲感嗟夫吳在勝國時習尚奢靡豪門鉅族闢苑<lb/>
囿築亭臺所以藏歌而貯舞者何限孰知友竹之趣哉<lb/>
聖朝更化誅滅無遺百餘年來向之遺基廢址悉已易<lb/>
主而吾兩家幸而獲存于此可以占知其世徳矣澄讀<lb/>
<pb n="KR3h0045_WYG_010-77b"/>
書尚義逺大有期而旦不才不能顯揚有辱先徳蓋有<lb/>
愧于崔氏為多今觀此卷先澤在焉而又有崇明秦侍<lb/>
郎文仲長洲髙太史季迪吳江謝徴士彦銘諸名筆珠<lb/>
玉森然安得不為之起敬異時解組歸休當造君軒上<lb/>
觀化龍而覽栖鳳與君重訂嵗寒之盟未晩也姑書此<lb/>
以俟𢎞治元年戊申春王正月初吉同邑莫旦書于石<lb/>
湖壽樸堂<lb/>
　　黃氏菊山卷<lb/>
<pb n="KR3h0045_WYG_010-78a"/>
　　　菊山序<lb/>
吳興蔣心源為予道黄慶翁之髙其人世居烏程地多<lb/>
泉石之勝晩而愛菊蕭然静處時取陶詩一卷寘諸左<lb/>
右㣲吟抱膝有東籬見山意因以菊山自號方外友若<lb/>
訢公笑隠之流咸賦詩以嘉其志嗟夫予見世之慕陶<lb/>
者鮮借使有之能得其迹而已果能得其心耶當典午<lb/>
時天下雲擾仕而忘返者何限淵明乃能賦歸田園以<lb/>
寄傲乎采菊見山之頃所謂此中有真意欲辨已忘言<lb/>
<pb n="KR3h0045_WYG_010-78b"/>
者正猶㝠鴻髙飛而世網之設莫之能制也其可使兒<lb/>
女軰覺哉然則淵明之樂所以獨得于悠然者雖欲自<lb/>
形諸言而不可得後之人顧欲追尋其樂于千載之上<lb/>
宜乎徒得其迹而不能得其心苟能得其所以樂之之<lb/>
心雖無菊與山不害為知陶樂有未得雖日處菊山之<lb/>
間猶無見也君家魯直嘗以蘇子瞻上擬淵明而斷之<lb/>
以出處雖不同風味乃相似之說是足以得其心也已<lb/>
今慶翁才可仕宦家可伏臘而肥遯一丘如此其亦有<lb/>
<pb n="KR3h0045_WYG_010-79a"/>
見于斯乎其亦有見于斯乎至元後丙子十月既望鄜<lb/>
川遺民劉汶師魯甫序<lb/>
　　　菊山說<lb/>
夫菊花之隠者也而山則隠者之所居菊花之壽者也<lb/>
而山則壽者之所樂菊山雖二物實一理也東晟黃君<lb/>
慶翁以菊山自况而求說于余余觀黃君之為人好雅<lb/>
澹便幽靜惟雅澹故能隠菊山之隠惟幽靜故能壽菊<lb/>
山之壽其自况以菊山也固宜言未既客有過予曰吾<lb/>
<pb n="KR3h0045_WYG_010-79b"/>
嘗聞有所謂菊潭者矣又嘗聞有所謂菊野者矣抑又<lb/>
嘗聞有所謂菊圃者矣而未嘗聞所謂菊山者也余應<lb/>
之曰潭取其淵深野取其虛曠圃取其有所歸宿未若<lb/>
吾菊山之隠而壽者也客又曰山果有菊乎余又應之<lb/>
曰子獨不見玉笥山之菊乎人服其花則隠而仙又不<lb/>
見甘谷山之菊乎人飲其液則壽而康彼其朝開暮落<lb/>
如蕣如葵春妍秋寂如桃如李其視吾菊之不競韶華<lb/>
獨香晩節者為何如至若霜降水涸則潭有時而竭蓬<lb/>
<pb n="KR3h0045_WYG_010-80a"/>
斷草枯則野有時而索園林彫謝臺塢荒凉則圃有時<lb/>
牛羊牧之矣其視吾山之四時一色千古長存者為何<lb/>
如始而隠終而壽莫吾菊山若也黃君之自况也髙矣<lb/>
哉客唯而退余併書其說時大徳丙午菊節閔山陳曾<lb/>
書<hi>守約</hi>
　　　菊山賦<lb/>
疇昔之夜余方假寐若有人兮儵焉而至金衣碧裳文<lb/>
采煥爛含香吐秀徳馨如蘭叩之則曰吾禀堪輿之質<lb/>
<pb n="KR3h0045_WYG_010-80b"/>
鍾山之英服土之正陶金之精顧吾生之雖晩而不與<lb/>
草木以同榮守幽芳以自潔秉素節以孤貞甘露飲而<lb/>
風餐曷榮辱之我嬰彼靃靡之紅紫紛雜遝以<graphic n="KR3015" url="https://raw.githubusercontent.com/kanripo/KR-Gaiji/master/images/KR3015.png" mimeType="image/png"/>薴徒<lb/>
冶容以媚盻幾何其不速殞其生也昔丁典午之變有<lb/>
彭澤之賢者與吾同志吾嘗勸之懸冠相忘乎寂寞之<lb/>
濱相羊乎籬落之間清風之尊吾亦與之俱歡南山之<lb/>
詩諒千載而可觀厥後覩世風之摇落撫榛路而多艱<lb/>
固耿介而衆睨矧剋勵之交殘吾遂韜光晦迹深隠乎<lb/>
<pb n="KR3h0045_WYG_010-81a"/>
山知我者其誰渭川之君子秦嶽之蒼官日相與堅其<lb/>
盟固其節今不知其幾嵗寒矣悼知己之寥寥倚秋風<lb/>
之孤立既韶濮之亂鳴宜薫蕕之並緝豈陽亢于重九<lb/>
致天道之未復抑吾徳之未懋伊斯理之罔析唯子之<lb/>
清同我之徳願與我以潔剖我以臆余聞其言矍然而<lb/>
惕俄形開意暢遽不知其所適起筮之易遇巽之艮繇<lb/>
曰為木在山幽人之貞吉怪而識之居越三日爰有吳<lb/>
濱之隠扣乎松竹之扄凛乎其姿介乎其情抱冰霜之<lb/>
<pb n="KR3h0045_WYG_010-81b"/>
雅操傲闒茸之肥輕亶厥號曰菊山續五柳之希聲感<lb/>
兹夢之有契乃吉人之所徴于是乎益信蔡齊之殿菜<lb/>
莊周之物化亦各有其故也遂書夢兆之寓言以為菊<lb/>
山之賦烏傷黃晉卿<lb/>
　　　菊山詩<lb/>
晉有髙士食不求餘缾粟幾何尚曰無儲菊豈樂飢聊<lb/>
以自娛若將忘世氣雄萬夫復將有為時與事殊去之<lb/>
千載君子是則種菊東山以樂朝夕匪玩其好實肖于<lb/>
<pb n="KR3h0045_WYG_010-82a"/>
徳嚥咀甘華膏沐芳澤詒爾孫子世守清白元統二年<lb/>
秋七月二十有二日龍翔大訢<lb/>
吳興黃君隠徳不仕賁于丘園自號菊山蓋有慕于靖<lb/>
節者也靖節之時八表同昏南山蔽于陰霾采菊之際<lb/>
悠然見之不能不以之興懷其不書義熙更字元亮其<lb/>
志將以有為也其賦歸去來而徜徉乎松菊之間蓋知<lb/>
其無可奈何而安之若命者也豈若吾黃君老于太平<lb/>
之世幅巾杖履優游田里為太平之民蒔菊東籬之下<lb/>
<pb n="KR3h0045_WYG_010-82b"/>
對南山之蒼寒舉杯獨酌挹爽氣而咀秋香之為樂也<lb/>
夫靖節之自謂羲皇上人願為之而不得者也若黃君<lb/>
者其無慊矣為賦詩一章歌以侑酒詩曰<lb/>
英英嘉菊樹之盈畆瞻彼南山在我軒牖邈矣羲皇同<lb/>
㝢一宙昔淳今漓于我何有嘉菊秋榮我有醇酎嘉賓<lb/>
不速翠瓢在手酒酣歌起清商滿天矯然遐觀南山蒼<lb/>
然右麾寄奴左拍陶肩時不我與已旃已旃爰采一枝<lb/>
笑插華顛優哉游哉聊以永年至元三年六月廿三日<lb/>
<pb n="KR3h0045_WYG_010-83a"/>
松陵釋祖暎<lb/>
餐菊者壽樂山者仁惟仁而壽在乎吉貞之幽人幽人<lb/>
為誰盍擬其倫或以為黃香之裔或以為黃石之孫香<lb/>
則彌逺石則不磷兼而有之蓋將躋仁壽之域而樂夫<lb/>
天真翰林國史院編修官鄧汝礪<lb/>
秋菊兮青青叢生兮山下緑葉兮欣榮紛金英兮楚楚<lb/>
白露降兮百草蘦蹇孤芳兮誰伍若有人兮苕東企元<lb/>
亮兮髙風苟中情兮永契曠百世兮相從琴無絃兮尊<lb/>
<pb n="KR3h0045_WYG_010-83b"/>
有醑南山為賓兮花為侣歸來兮歸來㣲斯人兮誰與<lb/>
京兆宇文公諒<lb/>
世有隠君子種菊巢空山心同白雲逺身與黄花閒朝<lb/>
飢飡落英采擷露未乾幽香被三徑晩節當嵗寒林下<lb/>
豈無人獨在柴桑間風味略相似窮年以盤桓金華胡<lb/>
助<lb/>
聞君有佳致卜築南山幽緑樹坐終日黄花香晩秋吳<lb/>
中我云獨世外誰堪儔樂山同可壽更酌清溪流程敬<lb/>
<pb n="KR3h0045_WYG_010-84a"/>
直<lb/>
斯人在何處蒔菊向東山造物無盡藏秋風為破慳太<lb/>
白老衲如砥<hi>平石</hi>
種菊南山下山空夕氣凉黄花開晚節紫艷照寒蒼狂<lb/>
客詩堪賦比鄰酒正香澹然坐終日不復夢柴桑馬夷<lb/>
中<lb/>
菊蕊逢秋放山居可醉眠落英倚石冷佳色傍雲鮮舊<lb/>
摘烟蘿外新栽水竹邊思君多道味何日共攀縁柯九<lb/>
<pb n="KR3h0045_WYG_010-84b"/>
思<lb/>
處士菊山隠山中事事幽飛泉來木杪濺沫落巖頭衣<lb/>
潤朝嵐重花開凉露秋思君不可見塵土歎淹留番陽<lb/>
余震<lb/>
黄菊有佳色青山無古今淵明一去無知音千載之下<lb/>
得我心苕溪處士天機深以此好樂勝華簪何須膝上<lb/>
横素琴人間詩卷多清吟髙曄<lb/>
丈人愛菊菊滿圃良時賸把芳心吐紛紛桃李不足數<lb/>
<pb n="KR3h0045_WYG_010-85a"/>
晩色秋雲稱獨步霜明攜客為登臨千載陶令亦回顧<lb/>
興來應插滿頭歸貞松配徳為知我白雲住山蕙<lb/>
東山黃處士種菊擬淵明繞屋秋香薄穿林爽氣清白<lb/>
衣殊不至烏帽自多情坐石有真樂看雲餐落英吳興<lb/>
釋元遜<lb/>
水晶宫裏客不用住柴桑溪上曉山碧籬邊秋菊黄嵗<lb/>
華甘自老晚節為誰香安得淵明酒看花醉夕陽江左<lb/>
謝師善<lb/>
<pb n="KR3h0045_WYG_010-85b"/>
千金買山種秋菊為愛晚香寒<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>四山木落霜霰交<lb/>
采采黄花泛醽醁淵明昔愛南山竒之君合在東山陲<lb/>
東南信美吾所羨臨風為和淵明詩番陽釋廷俊<lb/>
先生卜隠青山傍繞山種菊延秋芳屈子飡英有餘樂<lb/>
杜陵摘蕋空悲傷緑葉漠漠曉多露寒香冉冉天雨霜<lb/>
題詩頗覺幽興逺淮南日暮烟蒼蒼南昌釋大亨<lb/>
菊山只在菊潭上嵗嵗西風甘菊花和露餐英當修膳<lb/>
依山結屋傍仙家白衣不至人長醉烏㡌從欹髩未華<lb/>
<pb n="KR3h0045_WYG_010-86a"/>
多辦謝公雙木屐時登絶頂弄烟霞嚴陵洪頤<lb/>
南山秋老氣方清采菊東籬眼忽明陶後又聞黃處士<lb/>
坐吞山緑茹寒英四川劉景元<lb/>
端居絶塵想丘園日相親俛采東籬菊仰視山中雲既<lb/>
喜晩香澹亦愛嵐氣新維時風露交菊始揚清芬薄暮<lb/>
浮雲歸青山常對門陶然樂其間此意誰與論物理正<lb/>
如此且酌林下尊宣城梅實<lb/>
晩節秋香冠古今芬芳何獨在山林詩人盡賦黄花句<lb/>
<pb n="KR3h0045_WYG_010-86b"/>
不識黄花一片心㑹稽張實<lb/>
黄君嗜靜便幽獨鉏雲種菊青山曲樹林摇落花正開<lb/>
客子歸來酒初熟顧瞻繞屋翠欲流采擷升堂香可掬<lb/>
惟憐時世愛春花寧識滿山總麄俗釋永祚<lb/>
采采東籬秋意長品題多是晉文章南陽壽客今誰在<lb/>
重叠雲深晩節香苕城慈感感芝<lb/>
　<lb/>
　趙氏鐵網珊瑚卷十<lb/>
</p>
<p>
</p>
  </div>
</body>
</text>
</TEI>
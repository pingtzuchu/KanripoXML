<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>趙氏鐵網珊瑚卷八</head> <lb/>
    <p>
<pb n="KR3h0045_WYG_008-1a"/>
欽定四庫全書<lb/>
　趙氏鐵網珊瑚卷八<lb/>
　　　　　　　　　　　　明　趙琦美　編<lb/>
　　辨烏賦<lb/>
蹇我生之不辰兮遽遭家之多難痛堂上之蘐萎兮實<lb/>
摧戕于肺肝陟屺前而悵望兮曾白雲之漫漫蹈九死<lb/>
而一生兮存喘息于巳殘勉行營于髙燥兮卜壤夏之<lb/>
所安朝既亡于蜚鶴兮莫敢晞于栖鸞俄潛闥之載扃<lb/>
<pb n="KR3h0045_WYG_008-1b"/>
兮政除月之隆寒紛紛提之令烏兮翔童童之同山惟<lb/>
二三其柔桑兮僅短短而可攀誰知彼之雌雄兮忽駢<lb/>
棲于其間亟營巢而莫去兮曰夷猶而盤旋銜壤而益<lb/>
墳之楸兮載上下其修翰獨傍廬而感慨兮澘涕泗之<lb/>
汎瀾謂蒼蒼之葢髙兮亦莫探其端也豈期衆目相與<lb/>
駭矚風行而電馳道路之相譁也儀談而秦辨聚落之<lb/>
雄夸也金相而玉振衆芳之聲詩也嵩岱峩峩而萬<hi>闕</hi>
友朋之髙義也差不謀而相埒兮觀古而驗今日為<hi>闕</hi>
<pb n="KR3h0045_WYG_008-2a"/>
孝之感兮覘瑞應之圖而有云况顯名于孝烏乎亦<hi>闕</hi>
謂之善禽摭北齊之蕭兮李唐之林列巢門之<hi>闕</hi>
冠之參鋪張虖裴之表門兮鉤索虖<hi>闕</hi>之孝<hi>闕</hi>
銜塊以助陶兮又還觀而南尋迨天使之口<hi>闕</hi>
　　烏之誠忱僉曰昔聞而不見兮<hi>闕</hi>
音吁嗟予小子曰不然兮猶足以理而言兮何山顛不<lb/>
為烏所集兮何林間不為烏所巢兮孝性之修亦士之<lb/>
常守兮事物之來亦有時而適然兮何足詫也瞻彼鷽<lb/>
<pb n="KR3h0045_WYG_008-2b"/>
斯實名維慈予垂反哺之訓公興孝養之辭嗟彼能而<lb/>
我不逮兮懷乎風木之悲矧哀哀而蒙酷罰兮豈嘉祥<lb/>
之可希復倀倀而昧所之兮何前賢之可追意夫剡剡<lb/>
而章厥罰兮俾悠悠其孝思維此理之忽然兮又孰較<lb/>
其是與非嗟夫予小子不可不辨兮恐來者或失其是<lb/>
衒損其心而泥其跡兮斯去古而益逺于名教而或戕<lb/>
兮豈清議之可逭眷里閈之嘉言兮特君子之樂善賦<lb/>
以捄將來之弊兮亦豈夫予之好辨<lb/>
<pb n="KR3h0045_WYG_008-3a"/>
　右辨烏賦一首宋丞相雍國忠肅虞公之所作也紹<lb/>
　興六年公丁母秦國太夫人之憂哀毁骨立朝夕哭<lb/>
　墓側墓有枯桑兩烏來巢悲鳴不去人皆異之以為<lb/>
　篤孝所召多作詩頌之公因著賦以自解此公家傳<lb/>
　之所具載者也公之八世孫堪適遭父處士君之喪<lb/>
　出此賦見示且俾書揭座右逵以為故家文獻尚存<lb/>
　詩書之緒不墜因重為之重録云至正十五年冬十<lb/>
　月甲子彭城錢逵謹識<lb/>
<pb n="KR3h0045_WYG_008-3b"/>
　　笠澤為虞勝伯創義塾序<lb/>
古者先王之于民也有養焉有教焉邑居而井受薄其<lb/>
賦稅是故無甚富甚貧之民家塾而黨序申其孝弟是<lb/>
故多成徳達才之士降及後世兼并之力勝而賦稅日<lb/>
繁學校之實隳而異端並起士有被服仁義誦先王之<lb/>
言者居無卓錐之地而浮屠氏之宫擬于王者金碧窮<lb/>
于土木而士不飽粗糲噫為今之士亦難矣尚欲空言<lb/>
之排之哉上之人循習其弊之久苟非命世之才不足<lb/>
<pb n="KR3h0045_WYG_008-4a"/>
與有為也獨恠天下之人愛其子延師而敎之或較錙<lb/>
銖于朝夕而不吝夫千金之施于浮屠以徼福夫士以<lb/>
仁義忠信之言訓其人使入以事其父兄出以事其長<lb/>
上以保其身以光榮其祖宗其為福莫大于此彼浮屠<lb/>
氏寧有是彰彰其著明也哉而昧者作罪于旦旦求福<lb/>
于㝠㝠而卒不獲其報何其性習之相逺而迷惑陷溺<lb/>
之深也往往閩人詹景仁氏買田築室延京兆杜伯原<lb/>
父為之師以訓其子弟其詹之子弟被伯原之敎族日<lb/>
<pb n="KR3h0045_WYG_008-4b"/>
顯以大賢者之有益于人如是斯所謂蛩然足音曠百<lb/>
世而一遇者也自時厥後葢以寂寥而無聞矣在昇平<lb/>
時尚然况喪亂之際乎予留中吴識故宋丞相虞雍公<lb/>
八世孫曰堪字勝伯于元故侍講學士公為從子學博<lb/>
而文行修而篤雖于今為庶尚論故家文獻其流風遺<lb/>
韻有足徵焉其為人謇謇有志節不交譽于當世奉其<lb/>
母避地笠澤之上以其所有淑諸其人庶幾世濟其美<lb/>
者予誠私心愛之間二年予亦以親故從事于升斗之<lb/>
<pb n="KR3h0045_WYG_008-5a"/>
禄有苕城之役而勝伯足跡不一至城府竟不知所造<lb/>
詣為何如也今年春余謝病得請方外友鄧君青陽自<lb/>
笠澤來問疾青陽隠者也能知賢故予首詢勝伯則言<lb/>
其學日加富而家日益貧至無所于居且將有它適予<lb/>
愀然曰笠澤唐陸魯望嘉遯之所也魯望逺矣其族有<lb/>
曰徳原號靜逺者嘗為甫里書院以居學者今去靜逺<lb/>
之時未久也以予勝伯之賢而其子孫無有能從之游<lb/>
者則陸之家其不已替乎得不有聞陸之風而興起者<lb/>
<pb n="KR3h0045_WYG_008-5b"/>
乎青陽又曰有施縉彥紳者陸甥也賢而勇於義慕勝<lb/>
伯之為人欲為義塾以居勝伯使鄉之子弟皆有所矜<lb/>
式以力之不足思與鄉之同志者共圖之而未有因也<lb/>
予復喜曰世復有斯人乎勝伯之於出處去就其審之<lb/>
已久其塾之成與留舉不足為勝伯喜竊獨喜夫彥紳<lb/>
之賢而能知所本也今夫一塾之費視浮屠氏之施特<lb/>
萬分之一而其效乃能福于其鄉豈不為世道勸哉孔<lb/>
子曰見義不為無勇也傳曰有志者事竟成吾知笠澤<lb/>
<pb n="KR3h0045_WYG_008-6a"/>
之子弟又將服勝伯之教亦日顯以大使閩之詹氏不<lb/>
獨專美于前矣然詹氏以有餘之資延伯原為易施氏<lb/>
以不足之力奉勝伯為難然能假衆力以成之則若反<lb/>
有易于詹氏者吾猶恐夫勝伯之不久淹于此也為我<lb/>
謝勝伯曰笠澤之人厚于子母有他適以孤其父兄子<lb/>
弟之心明先王之道以道之使化行于其鄉吾于子有<lb/>
望矣輒書其言附青陽歸以厲于施而速圖之以明君<lb/>
子成人之美之意其有樂于義者著于篇至正二十年<lb/>
<pb n="KR3h0045_WYG_008-6b"/>
冬十月㑹稽姜漸序<lb/>
興義塾以淑後學斯文風化有幸也有力者優為之人<lb/>
以為難施君奮義而欲為之其難可知巳在承平時為<lb/>
之人以為難矧搶攘之際而欲為之其難又可知巳非<lb/>
諸賢扶翼相助斯役何以克底于成哉葢不獨以喜于<lb/>
勝伯虞君而實有闗于斯文風化也吳客趙郡蘇大年<lb/>
伯昌齡父書<lb/>
縉自早歳侍師彭城錢先生之側獲交于先生之友蜀<lb/>
<pb n="KR3h0045_WYG_008-7a"/>
虞勝伯先生于今十有餘年適以世故艱棘勝伯乃挈<lb/>
家于笠澤相與居處相交之久益見其學行之髙明守<lb/>
處之端確故凡子弟樂從游而多被化者誠有道之士<lb/>
也縉竊愈加敬之念欲買地築室以居勝伯鄉里子弟<lb/>
得有以受敎而卒成其業奈艱于力之不逮故因循而<lb/>
未能也今年幸逢時康嵗豐之秋而勝伯又將有它適<lb/>
意噫吾志果不足為乎昔者管幼安適遼而遼人化今<lb/>
吾鄉固非遼也而先生之道仁義忠信之言有不可一<lb/>
<pb n="KR3h0045_WYG_008-7b"/>
朝夕而不之講者向之子弟何飽暖而多不知敎其弊<lb/>
反有甚于遼之初者矣葢雖知學之始而不克遂于其<lb/>
終耳今勝伯一來而從游者衆是知學之為要殆將有<lb/>
望于成而勝伯廼猶有難于處而將去之又半塗而廢<lb/>
之是重可惜也故縉于是願留勝伯為義塾以居之使<lb/>
鄉里子弟多賴勝伯之敎以敦厚其化庶幾為將來美<lb/>
談竊念縉力之不足不能獨成焉葢深有望于鄉之諸<lb/>
賢相與共為之則斯舉之成不難矣然非縉之私也實<lb/>
<pb n="KR3h0045_WYG_008-8a"/>
吾鄉之盛事也敢書此以請至正二十年冬十月吴興<lb/>
施縉書<lb/>
　　送虞勝伯序<hi>并詩文</hi>
故宋太師虞雍公以雄姿偉略佐宋中興出入將相垂<lb/>
二十年其經國大業之著於章疏忠貞氣節之形于奏<lb/>
對太史氏所録葢班班焉有志之士聞其風者猶足以<lb/>
興起而況覩其全書者乎其書舊刻蜀中已而燬于兵<lb/>
四世孫通判寶慶府君將復刻之湖南弗果五世孫參<lb/>
<pb n="KR3h0045_WYG_008-8b"/>
政當國初猶篤意于此會故人眉州史孝祥守興化聞<lb/>
黄伯固家實有之求之不能得至六世孫學士遭逢盛<lb/>
際復以文章致位通顯其侍書奎章閣時嘗屬閩校官<lb/>
謝中物色之中至閩適閩武官有購得之者將資以見<lb/>
學士未幾學士歸田里尋捐館舍自是書存亡無復以<lb/>
為意者已與予友者曰堪字勝伯於公為八世孫一介<lb/>
布衣困窮無聊自勝伯以上居吴吴子弟與勝伯儕輩<lb/>
者往往厭棄筆研不屑事父兄書自負以班仲升者無<lb/>
<pb n="KR3h0045_WYG_008-9a"/>
慮以十六七否則亦竊自縁飾為公孫子不成其弊猶<lb/>
足以舞文巧詆與鄉里少年爭長雄勝伯之計顧不出<lb/>
此獨折節以紹隆家學經紀遺書而已間聞松江俞子<lb/>
中為吴理官時得其書于魯人賈景莊氏將䂓往求之<lb/>
斯行也天其或者未喪斯文乎吾聞之君子之澤五世<lb/>
而斬勝伯去公八世矣斯文也猶將賴勝伯以不墜韓<lb/>
愈氏有言莫為之後雖盛而不傳勝伯所謂善為人後<lb/>
者非耶于其行吴之能言者咸賦詩以相之屬予序之<lb/>
<pb n="KR3h0045_WYG_008-9b"/>
至正十七年冬十月乙未臨海陳基序<lb/>
　　　送虞勝伯之松江求先雍公遺文<lb/>
川谷沄沄逝水波雍公勲業未消磨況當異代求文字<lb/>
尚有聞孫校舛訛京國不聞收汗馬草萊終見没銅駝<lb/>
誰陳聖主賢臣頌奈爾陰山敕勒歌虞勝伯徵君隠居<lb/>
行義居甫里垂二十年不以姓名求知于時之聞人道<lb/>
園先生其從叔祖也先世雍公遺文道園先生欲求而<lb/>
不可得勝伯必欲以意購取之可謂有志而不忘其所<lb/>
<pb n="KR3h0045_WYG_008-10a"/>
自矣聞此書藏松江俞子中推官宅推官殁已久而子<lb/>
俊州尹其弟能假以歸勝伯非仁人義士之存心乎州<lb/>
尹吾故人也因書以為之請陶蓬大尹見之當有以敎<lb/>
我也倪瓚<lb/>
　　　贈虞勝伯序<lb/>
宋丞相虞雍國忠肅公其八世孫堪勝伯請于遂昌鄭<lb/>
元祐曰先丞相有大功大徳于髙孝兩朝其行事章章<lb/>
槩已著乎信史始終本末要與唐裴晉公齊名若夫言<lb/>
<pb n="KR3h0045_WYG_008-10b"/>
語文字特先丞相立徳立功之緒餘然有徳者必有言<lb/>
丞相六嵗誦九經七嵗能屬文已而登進士第累遷官<lb/>
南宫便已悉完顏亮之奸詐和議必不可久及亮渝盟<lb/>
傾國南下元臣夙將多殞于權奸丞相方參謀江淮軍<lb/>
事乃能以忠義激厲將帥遂成采石之功當時劉四廂<lb/>
至謂朝廷養兵三十年而今日大功成于一儒者我輩<lb/>
媿死矣已而出將入相以身繫天下安危又何必言語<lb/>
文字然後增重于丞相哉然有徳者必有言則先丞相<lb/>
<pb n="KR3h0045_WYG_008-11a"/>
遺文集録若干卷先叔祖侍講來東南念文集不得所<lb/>
至購募皆不可得堪也近見魯人賈景莊言其家舊藏<lb/>
丞相文集今轉致于松江俞氏家堪雖貧將哀鳴伸訴<lb/>
懇欵以言之悉力以求之庶幾歸之堪俟時平定復刋<lb/>
諸梓是丞相立徳立功立言併為不朽元祐案國史雍<lb/>
公嘗注唐書五代史藏于家又有詩文十卷經筵春秋<lb/>
講義三卷奏議二十三卷内外志十五卷行于世富哉<lb/>
言乎三代輔相功徳與文章並傳萬世者惟周文公兩<lb/>
<pb n="KR3h0045_WYG_008-11b"/>
漢以來知名宰輔以徳以功煥映竹帛者亦多以言語<lb/>
文章為緒餘至唐宋乃始兼有之然傳之者葢亦甚寡<lb/>
向年侍講公以文章知名海内求雍公文集而不可得<lb/>
今勝伯乃能求之于艱危困苦之中斯其志過前人逺<lb/>
矣昔孔氏壁藏其家書一時雖蹔晦更久復顯列于學<lb/>
宫然則雍公之所著録得賢子孫不至湮沒要皆本于<lb/>
立徳立功云至正十八年春元祐造江陰張體書<lb/>
　　　虞君勝伯求先世遺書將鋟諸梓作詩以美之<lb/>
<pb n="KR3h0045_WYG_008-12a"/>
前朝雍國虞丞相學有師承道有源采石勲名昭日月<lb/>
淳熙徳業振乾坤陰功久著更生佛家學今傳八世孫<lb/>
力購遺書喜重得還令海宇誦名言吴郡沈右<lb/>
丞相遺書何處收百年世事逈添愁曩聞西蜀曾傳刻<lb/>
今喜東吳得購求文獻一朝徵舊典精誠千古煥嘉猷<lb/>
成都豈有桑田在最愛仍孫學業優吴郡吕禎<lb/>
雍公文字秘深幽夜夜神光徹斗牛盛代固知傳不朽<lb/>
賢孫今喜往相求江風百里松陵雪事業千年采石舟<lb/>
<pb n="KR3h0045_WYG_008-12b"/>
驛路蕭條送君去中興謾說使人愁勾吴周砥<lb/>
雍國勲名照古今遺文誰為重追尋鬼神呵䕶風雲繞<lb/>
金石摩挲嵗月深坐待明珠還合浦行看寶鼎出汾陰<lb/>
公家今有賢孫子江漢滄浪萬里心鄒奕<lb/>
雍公文集世珍藏夜夜雲間光燄長縱使千金收蜀本<lb/>
也應全璧出俞莊雲孫異代云何切閣老重泉志亦償<lb/>
此日誰為宗社計如公安得寘巖廊豐城俞詮<lb/>
雍國多孫子如君已獨賢傾囊看舊物求友訪遺編聽<lb/>
<pb n="KR3h0045_WYG_008-13a"/>
鶴雲間路烹魚泖口船遥知滄海月中夜為君圓魏文<lb/>
彞<hi>秉中</hi>
雍國中興相清名尚凛如逺孫居異代先世有遺書似<lb/>
是鬼神䕶猶存兵燹餘斯文真不朽字字比璠璵會稽<lb/>
韓友直<lb/>
水拍吴江映緑蘋吴帆挂席起江津一船書劍成都客<lb/>
滿路湖山上海春貯酒郫筒來地逺行庖海錯帶潮新<lb/>
雍公餘澤千年在更有文章溉後人陶澤<lb/>
<pb n="KR3h0045_WYG_008-13b"/>
師渡長淮宋事危虎臣零落用儒衣初疑葛亮才非武<lb/>
終籍劉琨笑解圍百世文章尊讜論一時陳迹羨知幾<lb/>
故家代有賢孫子喬木分陰尚夕暉髙平范成<lb/>
忠肅文章粲若星百年淪没屢經營青城閣老空遺恨<lb/>
笠澤雲孫夙有情放棹長淩三泖繞掀蓬卧看九峰晴<lb/>
勝游更可成初志尚覬重刋啟後生張緯<lb/>
南渡諸公已白頭深慙采石破狂酋功勲不獨齊康樂<lb/>
忠義真無媿武侯相業至今光竹帛文章何日復弓裘<lb/>
<pb n="KR3h0045_WYG_008-14a"/>
道圓未就平生志應待虞卿為訪求王廓<lb/>
遺藳摇光貫斗牛鬼神呵䕶幾春秋豐城寶劍終須合<lb/>
不是明珠暗裏投乙巳嵗春正月五日海陵徐克敬書<lb/>
　　　于雲間寓舍贈勝伯賢良表姪<lb/>
雍國文章世不磨昭如星日暎山河刻傳琬琰豈無待<lb/>
價重璠璵不啻過謾讀父書嗟我老竟成先志子<hi>闕</hi>多<lb/>
春風吹緑松江水亦欲東游理釣蓑臨卭魏奎<lb/>
丞相當朝日精誠貫九天文章前代事勲業中興年赤<lb/>
<pb n="KR3h0045_WYG_008-14b"/>
壁雄今古淮淝屬後先雲間遺藁在遲子棹吴船鴻山<lb/>
樵吕敏<lb/>
南渡昔聞虞相國白髪當朝憤不攄丹陛九重無上策<lb/>
青雲千載有遺書諸孫禮樂流傳舊異代衣冠喪亂餘<lb/>
莫問銅駝卧荆棘五湖烟水正愁予河東王嘏<lb/>
宋室中興業雄才數雍公一軍能却敵諸將恥論功科<lb/>
斗遺文在麒麟畫像空賢孫勞購覓鐫刻示無窮薊<lb/>
丘聶鏞<lb/>
<pb n="KR3h0045_WYG_008-15a"/>
編簡飄零二百年購求今見子孫賢固無相業當時重<lb/>
要使文名後世傳龍氣拂雲歐冶劒虹光貫月米家船<lb/>
鬼神呵䕶元無恙只在吴淞若箇邊申屠衡<lb/>
扁舟衝雪訪遺書雍國文章天下無風動翠簾寒剪燭<lb/>
月明滄海夜還珠百年製作詞華盛一㦸勲名孝行俱<lb/>
送子令人欽世澤蒼蒼喬木錦江隅勾吴王謙<lb/>
　　　勝伯契家過上海求先丞相文集賦此<lb/>
山河一紀戰塵昏文獻承家幾處存傳語海隅蘇縣令<lb/>
<pb n="KR3h0045_WYG_008-15b"/>
好求遺墨付諸孫蜀人王立中<lb/>
　　　奉寄勝伯先生<lb/>
病裏傷春念昔游杏花天氣玉人樓此時惟有雙雙燕<lb/>
倦對東風說舊愁䕫守病三年想故人不得一見因便<lb/>
風以寄邵菴公詩求一冊以娱病中之懷黄䕫主臣<lb/>
　　　詩奉青城先生<lb/>
虞卿落落不羈客端如野鶴混雞羣興來甫里一杯酒<lb/>
與掃匡廬九疊雲遺史尚求丞相事從孫能輯翰林文<lb/>
<pb n="KR3h0045_WYG_008-16a"/>
杜陵秀句多家法春樹初生每憶君　此章舊懐謬作因形<lb/>
穢故不及寄辛丑十二月十二日淮南公頴兄自甫里<lb/>
過笠澤溪上袖出青城詩承道問訊共與論詩夜分予<lb/>
忽憶舊篇誦之遂欣然寫上唯髙情亮察臘月望日黄<lb/>
章再拜<lb/>
　　　子貞還示佳章見寄因次韻以復克用髙尚先<lb/>
　　　生<lb/>
單子歸來自笠澤為說虞君猶遁栖青城從子識丹鳳<lb/>
<pb n="KR3h0045_WYG_008-16b"/>
西郊草堂懷碧雞後會驚看絲髩改新詩煩向錦箋題<lb/>
絶憐三泖冬無雪肯學山陰夜泛溪邾經上<lb/>
　　　和虞克用見寄<lb/>
試拂龍泉劒虚涵三尺氷直心憂社稷孤憤泣山陵牧<lb/>
野村村雨漁船夜夜燈感君多道氣懇欵實難馮<lb/>
　　　與金伯祥虞克用清夜聨話<lb/>
浩蕩即扁舟紆徐適廣路𤣥露蔽重陰澄湖漭洄沍客<lb/>
雁度寒洲漁罾挂荒墅故人欣會面握手出深愫古篋<lb/>
<pb n="KR3h0045_WYG_008-17a"/>
啟奇文微吟發清趣念兹慎勿忘朂哉紀良晤<hi>克用先世乃冠</hi>
<hi>纓相家文章事業銘彞鼎被絃歌克用襲藏皆鯨珠也故云</hi>陸廣<lb/>
　　　涼夜讀史擬古録呈勝伯先生知巳裁正<lb/>
王靈靡東周諸侯務兵爭六國尚氣俠劫制非本情翩<lb/>
翩魏公子南轅北遽輕折節信得士所怙匪尊榮雖云<lb/>
正道媿砥礪多義名叔世駭莫見渴心劇懸旌丈夫一<lb/>
委質便甘同死生豈如江上漚泛然逐春聲廢書有餘<lb/>
歎露下候蟲鳴友生董生拜手<lb/>
<pb n="KR3h0045_WYG_008-17b"/>
　　　青城虞勝伯顔丘氏小軒曰看帆為賦律詩四<lb/>
　　　首且曰鄉情客思共有感焉因書以寄予予不<lb/>
　　　敏勉次韻録奉叔勝徵君彦章髙尚同一笑也<lb/>
看帆軒下逈添愁滿眼青山憶舊游襄水信來家杳杳<lb/>
蜀江春去思悠悠檣烏暝過漁莊宿風鷁寒隨賈客留<lb/>
只尺波濤莫相失往來曾不為身謀<lb/>
目送飛帆若斷蓬閒情不與水俱東自居茅屋秋聲裏<lb/>
如在瀟湘夜雨中檣影逺離滄海月棹歌歸趣落潮風<lb/>
<pb n="KR3h0045_WYG_008-18a"/>
由來世道隨流轉不用空嗟阮籍窮<lb/>
長江波浪雪嵳嵬險過瞿唐灧澦堆龍䕶寶珠藏窟宅<lb/>
蜃噓妖氣作樓臺依依鳥向滄波没一一船從返照來<lb/>
徐市漫游東入海如何不見一人回<lb/>
風帆已逐歸雲盡江水何如客意長荏苒嵗華駒過隙<lb/>
飄揚生理雁隨陽從知白髮非春事醉看青山即故鄉<lb/>
獨笑夢中忘未得落花風動起回檣謝林再拜<lb/>
　　　次韻叔勝先生七言一首録呈伏冀賜敎倪瓚<lb/>
<pb n="KR3h0045_WYG_008-18b"/>
　　　再拜<lb/>
朱絃流水寫徽音古意寥寥何處尋道力已消金鑛淨<lb/>
禪那曾住嶺雲深毁譽不碍逍遥樂懲窒應無忿慾心<lb/>
說與先生惆悵恨牛山何日見成林瓚此三兩月方為<lb/>
義士之賢子與二三名勝作為文辭以頌述其徳美且<lb/>
預為挽詩弔文之類家傳而户習或有每夜醉咏一過<lb/>
大笑而登牀者獨先生不隨流俗袞袞耳如何如何故<lb/>
賦此以發一笑云乞於韻會中檢尋<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>字一觀明日即<lb/>
<pb n="KR3h0045_WYG_008-19a"/>
納還也匆匆不具瓚啓上<lb/>
　　　重改次韻奉荅一首録呈叔勝先生一笑倪瓚<lb/>
　　　再拜<lb/>
朱絃流水寫徽音古意蕭寥尚可尋道業已消金鑛淨<lb/>
禪那曾住嶺雲深猿猱騰攫初何怪風雨飄摇不動心<lb/>
笑爾自戕成濯濯牛山何日見喬林此間俊秀子弟習<lb/>
尚不佳為二三不孝義無廉恥之徒誘引而喪其良心<lb/>
以不孝悌為當為以講論是非毁謗輕薄為政事蘭蕙<lb/>
<pb n="KR3h0045_WYG_008-19b"/>
而尚化為茅況中人之才者乎先生以為何如良心淪<lb/>
亡糞壤何異是可哀也十三日瓚啓上<lb/>
　　　虞山人勝伯陳山人惟寅皆為鄉里解后共飲<lb/>
　　　問及仙游事欲所賦詩未果寫既去僕已醉矣<lb/>
　　　酒醒遂和以答二賢初意此凡四也十八日又<lb/>
　　　録<lb/>
掃除狡獪蓄神機開頂葫蘆不置扉人物已從垣外見<lb/>
真形漸向市中微杯成白鴿冲霄去劒化雙龍破浪歸<lb/>
<pb n="KR3h0045_WYG_008-20a"/>
自此更無毫髪累緑毛繞體欲成衣<lb/>
獨據胡牀醉不移坐深簷露滴髭眉蕭蕭風木成音樂<lb/>
澹澹星河起鷺鷥語罷欲乗黄鶴去興來忽使白雲馳<lb/>
火龍<hi>闕</hi>傲烹茶<hi>闕</hi>不折扶桑一氣吹<lb/>
羃羃松陰布網羅鶴巢松頂吸天河是何道士圍碁坐<lb/>
著箇樵夫對酒歌看月也知為爾好凭風無奈欲歸何<lb/>
送君直過橋西去還記垂楊葉不多<lb/>
　　　送虞勝伯還東吴　　　　　　　張適<lb/>
<pb n="KR3h0045_WYG_008-20b"/>
相逢相别兩匆匆肯放花前酒暫空江渚落殘三月雨<lb/>
海潮吹上一帆風客中憶母情偏切貧裏題詩語轉工<lb/>
日暮思君頻悵望水天迢遞送歸鴻<lb/>
　克用道友作東吳十詠句法深有孟浩然意度超邁<lb/>
　繩其武學者未見達人之言吾道友當悉此意否<lb/>
　　　發吴江<lb/>
一望洞庭秋水相看南浦孤篷江干有興騷客閒居久<lb/>
約漁翁<lb/>
<pb n="KR3h0045_WYG_008-21a"/>
　　　泛石湖<lb/>
遥接太湖惘然尚留赤壁圖景越來溪水東西香雪寒<lb/>
梅飄影<lb/>
　　　游靈巖寺<lb/>
此山勝景𤣥賞舊游今日皆非籃輿林間烟暝爛柯谷<lb/>
口忘歸<lb/>
　　　登姑胥山<lb/>
吳王館娃西子兩情斷送長流麋鹿淚沾荒草故人汗<lb/>
<pb n="KR3h0045_WYG_008-21b"/>
漫重游<lb/>
　　　泊横塘<lb/>
山寺微茫深渡寒烟蒼莽横塘杖梢自挑村酒船頭猶<lb/>
帶漁榔<lb/>
　　　過盤門<lb/>
將軍南鎮勾吴魚龍跳下江潮無限吁嗟陳跡怕聞淒<lb/>
涼洞簫<lb/>
　　　懷甫里<lb/>
<pb n="KR3h0045_WYG_008-22a"/>
笻行依依故里石刋翰墨糢糊龎公力田二頃拾遺扁<lb/>
舟五湖<lb/>
　　　過獨墅<lb/>
短棹微風窈窕片帆落日横斜舍傍雖開酒肆牛疲知<lb/>
是田家<lb/>
　　　過車坊漾<lb/>
蕩漾滄波萬頃櫓摇白鷗渚傍不知新月東起回頭過<lb/>
盡車坊<lb/>
<pb n="KR3h0045_WYG_008-22b"/>
　　　歸闔閭浦<lb/>
極目煙江盡頭屈指遥城渡口世人不理曲肱自餉黄<lb/>
雞白酒農圃堂陸頤納<lb/>
　　贈内姪曇霄<lb/>
我聞唐宋及近代虞門簪紱紛如雲外舅蒼梧府君者<lb/>
上繼秘監傳斯文一女適我有賢徳兄弟玉立皆蘭芬<lb/>
自從外舅殁官所歸隔山川魚雁阻兵塵浩浩各天涯<lb/>
夢寐中間時或覩老壯死生那得知子孫有無安可期<lb/>
<pb n="KR3h0045_WYG_008-23a"/>
誰料内兄仲氏子一朝謁我來京師入門面目恍相識<lb/>
頭已祝髮衣純緇細言六嵗武昌别别來廿九年華移<lb/>
闔家骨肉既彫喪丹陽芤土鬱相向每嗟流落真可憐<lb/>
石瀨何時得歸葬艱危幾脫虎狼口幸得為僧在林藪<lb/>
止有一兄作秦贅叔氏之子臨安有二人形影相<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
                    <graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
出家踪迹如雲萍逺聞姑丈歴清要豈知姑已歸幽㝠<lb/>
須臾言罷淚雙墮沉痛悲風生四坐使我聞之倍感傷<lb/>
感傷之後喜無那桑田滄海自古然世家子孫能幾賢<lb/>
<pb n="KR3h0045_WYG_008-23b"/>
當時不填溝壑裏必作丐者閭閻邊或為奴隸甘箠辱<lb/>
及遭俘虜罹刑戮孰若爾心不為非落在空門逺塵俗<lb/>
乃知祖宗積徳深善慶源源報何速愛爾好文能作詩<lb/>
驪珠紫貝光陸離虞門文業久陵替爾不承嗣當歸誰<lb/>
荅云十八從佛敎年今廿餘亦修蹈茹葷飲酒皆不為<lb/>
慈航彼岸終須到臨安一兄猶少年有妻有子宗祀傳<lb/>
願廬丹陽墳塚前以永孝思終殘年斯言慰我如醇酎<lb/>
夜談剪燭過子丑明日辭我飛錫去愧乏槖金表親厚<lb/>
<pb n="KR3h0045_WYG_008-24a"/>
老懷悵望秋雨晴為爾折斷石城柳七十翁詹同書于<lb/>
翰林<lb/>
　　贈霄上人序<lb/>
吴興道塲寺主曇霄上人來京師謁翰林學士承㫖詹<lb/>
公于寓宅詢其所自則公之夫人虞氏仲兄奎之子外<lb/>
舅梧州府君之孫也于是不見者凡二十有九年而夫<lb/>
人之喪亦二年矣而上人詣几筵哭奠弔慰如禮與公<lb/>
道契濶叙艱危悲慟慨歎有不能喻之于言者葢追憶<lb/>
<pb n="KR3h0045_WYG_008-24b"/>
初别時上人甫六嵗公年當强仕才名方盛不數載而<lb/>
四方鼎沸風塵滿目音問暌隔不知存亡何似及皇上<lb/>
龍飛江左平羣雄而一海宇制禮作樂登崇俊良公以<lb/>
文學被顧問任天官而持銓衡長詞垣而知制誥康寧<lb/>
壽考詠歌太平虞夫人猶及目覩公之榮遇足以慰疇<lb/>
昔歎危之懷而上人游乎方外得以保全性命復相見<lb/>
于今日豈非可喜而又可感者耶上人留京踰月乃請<lb/>
于公曰我虞氏世家㑹稽自唐永興文懿公陪葬昭陵<lb/>
<pb n="KR3h0045_WYG_008-25a"/>
遂為雍人傳十一世有守仁壽郡者因家焉遂為蜀人<lb/>
又八世為宋丞相雍國忠肅公公之季子大理寺丞卒<lb/>
葬餘杭之石瀨鎮至我曾祖為玉融令宋亡不降遂死<lb/>
之時祖考梧州府君方七嵗𨽻育于官及曾叔祖仕元<lb/>
為祕書少監無子因請于朝以府君為嗣後廕官初授<lb/>
光化主簿歴管城丹陽徳安尹調湖廣等處㩁茶提舉<lb/>
陞朝列大夫同知梧州路總管府事卒于官謀歸葬石<lb/>
瀨未果乃殯于丹陽縣南之清水潭墓今久闕展省是<lb/>
<pb n="KR3h0045_WYG_008-25b"/>
行也願歸結茅菴于墓側朝夕居其間以盡孝思公不<lb/>
忘親戚之好尚有以敎之公乃以其事語趙壎曰我舅<lb/>
與故奎章學士邵菴先生雍郡文靖公宗系同出於雍<lb/>
國忠肅公子嘗游文靖公之門有師友之契霄上人之<lb/>
行不可無文字以贊美其孝慕之誠也噫壎于先生為<lb/>
門人于公為屬官又何敢以固陋辭竊嘗觀于前代世<lb/>
家以其立徳立功立言著于當世千載不朽者代有其<lb/>
人然由唐宋及元家譜相承以勲業文章照映史册七<lb/>
<pb n="KR3h0045_WYG_008-26a"/>
百餘年逺而足徵未有若虞氏三公同出于一門者也<lb/>
今逢<hi>闕</hi>創業維新之治其子孫雖未有顯者然以國家<lb/>
政敎方隆安知無力學自修以待用者而上人托跡空<lb/>
門懷其世澤切切以祖宗墳墓為念是其孝思無斁過<lb/>
于庸俗人逺矣吾輩稱揚而樂道之豈不足以為士大<lb/>
夫之勸乎謹以此言復于公退而次第書之以為贈大<lb/>
理公諱杭孫宋阜陵所賜名也秘監公諱應隆在元嘗<lb/>
修大一統志今其板本猶存梧州府君諱弦字舜臣上<lb/>
<pb n="KR3h0045_WYG_008-26b"/>
人舊名容徳以丁酉年入烏程何山禪寺禮南州藻公<lb/>
為師法名曇霄字具瞻雖學佛而通儒書大義葢其家<lb/>
學云洪武七年嵗在甲寅秋七月甲午朔翰林國史院<lb/>
編修官清江趙壎序<lb/>
上人曇霄者宋丞相虞忠肅公彬甫之遺裔也其姑歸<lb/>
今閣老詹先生同文而上人因與先生有連一旦來謁<lb/>
將還廬墓于丹陽先生請趙翰林伯友為序且令予題<lb/>
其左方西方聖人之敎一則曰孝二則曰<hi>闕</hi>故升㣼利<lb/>
<pb n="KR3h0045_WYG_008-27a"/>
天為母說法而所演大報恩經亦孳孳弗倦桑門每取<lb/>
之以為準的或者謂其絶棄親屬不亦過乎有若上人<lb/>
通儒者而又善詩念家世之非昔祖宗墳塚逺在一方<lb/>
悽然有白楊悲風之感縛茅而廬諸墓豈非有合西方<lb/>
之敎哉雖然此固足為孝也西方以法𦙍嗣續為至要<lb/>
與吾儒甚不異上人能廬墓矣獨不念虞氏之乏嗣乎<lb/>
若能幡然改轍歸繼宗祧之重其孝不尤大哉在家出<lb/>
家同一法門居塵不染塵浮屠氏之戒也初何傷乎此<lb/>
<pb n="KR3h0045_WYG_008-27b"/>
惟達人大觀無所係吝上人尚勉之焉若夫家世之盛<lb/>
趙翰林序之詳矣予尚何言史官宋濓<lb/>
　　良常張氏遺卷<lb/>
　　　送張吳縣之官嘉定分題詩序<lb/>
吴以水為國獨吴縣則皆山山萃起于洞庭烟浪之間<lb/>
者其多至七十二峯先是子胥未入吴吴猶宫于靈巖<lb/>
更今二千年故宫陳跡尚多存者登臨探討感念今昔<lb/>
未嘗不令人惻愴興懷也吴縣尹張君徳常以金壇文<lb/>
<pb n="KR3h0045_WYG_008-28a"/>
獻故家早以才器知名江表奉其嚴尊避地吳下未幾<lb/>
徒步起家為吴縣丞縣遭隣境燒劫殺擄君雖丞其所<lb/>
以恤民者逾於尹聲蜚實章遄陞縣尹使為尹承平時<lb/>
猶斤斤不易況軍旅殘破之後乎徳常嚴尊老<hi>闕</hi>白首<lb/>
移其孝以為政于一邑其惠及民者真所謂息黥而補<lb/>
劓生死而肉骨無媿于古之人于是民氣稍稍復完今<lb/>
兹五寒暑政譽洋溢用年勞擢授嘉定州同知夫既尹<lb/>
大縣民戴其徳自宜尹一州然猶二一州于海隅者千<lb/>
<pb n="KR3h0045_WYG_008-28b"/>
尋之木棟梁之具也然匠石養之而未之顧者其望者<lb/>
大也早晩施之用且將支柱明堂清廟矣吴之人士于<lb/>
君之行也姑分題賦詩以送君而屬遂昌鄭元祐為序<lb/>
　　　賦得龍門<lb/>
來龍起西北萬古壯此門日月互開闔風雲相吐吞龍<lb/>
來海欲立龍去天為昬至今兩絶壁慘澹波濤痕張公<lb/>
東海客邀我坐石根仰瞻泰宇靜俯瞰靈湫渾神物固<lb/>
莫測目擊道乃存嵗旱時用汝霖雨清乾坤廣陵成庭<lb/>
<pb n="KR3h0045_WYG_008-29a"/>
珪<lb/>
　　　賦得采香逕<lb/>
泰山嘗采藥深入芳菲菲攀桂作帷帳紉蘭製裳衣坐<lb/>
令文身俗悉從端委歸支𦙍後君吳禮讓日漸違迷陽<lb/>
行棘足蘼蕪露沾衣三秀不改度齊房耀靈輝擷之薦<lb/>
瑶席神享民是依元祐<lb/>
　　　賦得靈巖<lb/>
吳門有佳氣靈巖秀而髙扶輿起中天横絶望四郊築<lb/>
<pb n="KR3h0045_WYG_008-29b"/>
宫念吴王乗舟懷越相如聞石鼓鳴不見西施唱花殘<lb/>
采香徑木落洞庭波鹿銜如意舞曾合步摇歌霞邊錦<lb/>
樹明石上琅玕長世無赤松子誰當共長往金芝餌處<lb/>
士玉蘭貽使君煩將滄海月還照秀峯雲宛丘陳秀民<lb/>
　　　賦得越公井<lb/>
平湖朝崇岡石勢盡西走神宫閟海眼硉兀誰所剖偉<lb/>
哉楊越公指揮擘山手灣環水府近決裂龍伯吼日供<lb/>
萬夫飲鹿盧挂牛斗清寒散屏闌甘潤借林莽招提敞<lb/>
<pb n="KR3h0045_WYG_008-30a"/>
殊勝遺事千載後顛倒樓閣影以兹嵗月久張侯來作<lb/>
縣胸中攄素有冽泉人共食博施澤彌厚遂令飲惠者<lb/>
咄咄不離口何以為君别汲之釀春酒行人感幽駐十<lb/>
步一回首終當勒懸厓相繼垂不朽吴郡鄭元<lb/>
　　　賦得石湖<lb/>
范公如賀監吴越似同風一曲君王賜千年霸業空蕭<lb/>
條湖水碧淩亂藕花紅相送青山暮孤帆沒斷鴻錢唐<lb/>
范致夫<lb/>
<pb n="KR3h0045_WYG_008-30b"/>
　　　賦得鱸鄉亭<lb/>
秋風吹江水鱸魚寒可罾江空野亭寂送客集髙朋銀<lb/>
盤錦鱗粲玉鱠春雪凝一杯魯酒罷千里吴天澂願似<lb/>
陳文惠勿同張季鷹東吴髙𤣥復<lb/>
　　　賦得林屋館<lb/>
具區東南浸日與青天流洞庭諸巒巖宛在水中洲黄<lb/>
金千萬户白玉十二樓陽阿積珍木轇轕枝相樛仙人<lb/>
倐來往環珮鏘鳴球我欲往從之四山澹以秋安期不<lb/>
<pb n="KR3h0045_WYG_008-31a"/>
可即長年慕浮丘江陰張端<lb/>
　　　賦得虎丘<lb/>
中吴山川雄虎丘鬱嵯峨寶光蓄池拗劒氣淩巖阿龍<lb/>
精不復出寒泉澄碧莎白晝起陰霾深潭伏蛟鼉巍巍<lb/>
王者陵青青石盤陀自爾埴靈蹟千古潛妖魔壯哉晉<lb/>
浮屠景象長森羅涼月濕蒼樹晴雲栖緑蘿屬當清秋<lb/>
日愛兹佳致多登髙餞别駕好風動鳴珂列宿光有芒<lb/>
練祈水生波悵然轉回磴舉觴成短歌青丘劉堧<lb/>
<pb n="KR3h0045_WYG_008-31b"/>
　　　賦得劒池<lb/>
東吴古澤國虎丘萃磅礴泰媪閱神秀巨靈為開鑿嶻<lb/>
嶭立蒼翠唅呀露齗齶兩崖日色寒一道天光落闔閭<lb/>
葬其下風兩夜移壑至今斗牛間紫氣恒炳若我嘗俯<lb/>
瞰之或恐蛟龍躍令尹名家子物理素精博五年飲此<lb/>
水遂蘇吳民瘼遷官練川上百鷙見一鶚白露零蔓草<lb/>
秋容滿寥廓行須頌河清休聲著延閣太原王逢<lb/>
　　　賦得天平山<lb/>
<pb n="KR3h0045_WYG_008-32a"/>
兹山鎮吴㑹秀色削金碧拔地起萬仞去天不盈尺劍<lb/>
矛輝日潔芙蓉承露摘龍門啓石泓天池湛玉液曾横<lb/>
松下琴屢駐雲間舄于今望山處蒼蒼暮煙隔薊丘聶<lb/>
鏞<lb/>
　　　賦得白雲泉<lb/>
白雲白如雪清泉清比月泉以白雲名雲泉兩同潔滴<lb/>
瀝翠池滿瑽琤玉琴咽斜侵落花徑直通鳴鸛垤觀蒙<lb/>
欲果行委順能安節使君潔白操酌奉使君别四明陳<lb/>
<pb n="KR3h0045_WYG_008-32b"/>
朴<lb/>
　　　賦得吴王井<lb/>
九仞鑿山骨重泉出洞天聲虚響屧步影照捧心妍露<lb/>
冷銀牀滑天空玉鏡圓養民功用在不計邑頻邊㑹稽<lb/>
張憲<lb/>
　　　賦得太湖石<lb/>
太湖一片石重巒八面回影枕碧波月身駮錦紋苔岝<lb/>
㟧金峰隠玲瓏翠碧開玉露浮仙掌丹霞照天台雲淨<lb/>
<pb n="KR3h0045_WYG_008-33a"/>
蓮花出星虚織女來相門題品舊堅貞冠古才四明陳<lb/>
桱<lb/>
　　　賦得洞庭山<lb/>
山湧洞庭翠雄蟠天下誇雲峯七十二面面是蓮花風<lb/>
吹峩眉月影落湖上沙洞天閟玉室陽林耀丹葩粲粲<lb/>
黄金橘天寒露已華採摘奉君别明發到天涯勾吴周<lb/>
砥<lb/>
　　　賦得琴臺<lb/>
<pb n="KR3h0045_WYG_008-33b"/>
靈巖鬱嵯峨上有古琴臺天光瀉石面月色流翠苔㝠<lb/>
㝠烟鶴唳渺渺松風哀彷彿清商奏仙人騎鳳來雲旌<lb/>
卷絶壁祖帳行瓊杯願言宓子賤去邑更徘徊晉陵張<lb/>
體<lb/>
　　　賦得采香徑<lb/>
一水直如矢千年流瀰瀰不見採香人滿湖生緑蘋湖<lb/>
中送君别鶯啼疎雨歇明月出海邊清光照練川去去<lb/>
蘇民瘼歌謡動城郭遺愛擬甘棠垂名若採香廬山陳<lb/>
<pb n="KR3h0045_WYG_008-34a"/>
汝秩<lb/>
　　　賦得翫花池<lb/>
方池漾春波繁花照寒玉金宫人正閒歡游弄芳馥君<lb/>
恩深雨露花香滿山谷只愁恩已謝如花不待宿淒涼<lb/>
去千載池水春自緑不見采香人聊歌送君曲巴西鄧<lb/>
徳基<lb/>
　　　賦得錦帆涇<lb/>
風吹闔閭城花落錦帆涇錦帆去不返春流日夜生美<lb/>
<pb n="KR3h0045_WYG_008-34b"/>
人在何處恨滿城邊路月明烏夜啼霜冷丹楓樹涇水<lb/>
抱城流直通東海頭布帆挂落日相送練川游清河張<lb/>
端義<lb/>
　　　賦得館娃宫<lb/>
吴宫愛越女尚傳館娃時艷國上城碧宿莽雉朝飛媮<lb/>
安不自戒捧心何足悲山石猶嵯峨伯業日以隳千年<lb/>
歌舞地叢林禪衲栖送君一弔古臨觴慘不怡崑山盧<lb/>
熊<lb/>
<pb n="KR3h0045_WYG_008-35a"/>
　　　賦得放鶴亭<lb/>
古亭誰放鶴傳之支道林當其放鶴時同有萬里心白<lb/>
雲瓊圃樹明月緱山岑側聞長老言千載復來今海鶴<lb/>
雖非鳳猶能覽徳音使君甚愛鶴更有一桐琴吴郡王<lb/>
行<lb/>
　　　賦得響屧廊<lb/>
吴王厭歌舞輕屧夜深鳴安知越溪女舉步國已傾至<lb/>
今山頭月空照千古情清響聞葉落遺跡見苔生方悲<lb/>
<pb n="KR3h0045_WYG_008-35b"/>
故宫換復送故人行他日明光殿君王聞履聲渤海髙<lb/>
啓<lb/>
　　　賦得梧桐園<lb/>
彼美夫差園檀欒蔭青桐上有五色鳳結巢明月中疎<lb/>
花落銀井墮葉響金風斵琴世所貴剪圭王曾封賢侯<lb/>
瓌奇士材美將無同願為匠石頌置之楚王宫髙郵龔<lb/>
宜<lb/>
　　　賦得白公檜<lb/>
<pb n="KR3h0045_WYG_008-36a"/>
昔賢莅吳㑹嘉惠蕩已施爰兹休暇日樹彼淩寒姿鶴<lb/>
骨峙深沚虬枝跨芳坻葳㽔冒氛靄薈蔚含華滋勁質<lb/>
詎有歇貞心諒難虧千載人所欽遺愛猶在兹顧君重<lb/>
典郡斯躅邈以追孤根為扶植令名同久垂吳郡黄本<lb/>
　　　賦得百花洲<lb/>
春花迷繡幄春水漾金鳬照影如明月流香過石湖錦<lb/>
帆應不見沙鳥自相呼感舊復傷别愁傾雙玉壺延陵<lb/>
徐文炬<lb/>
<pb n="KR3h0045_WYG_008-36b"/>
　　　賦得採蓮涇<lb/>
吳娃蕩蘭槳採蓮戲緑波蓄心留翠房低頭避髙荷採<lb/>
蓮不見藕刺傷將奈何使君善為政聽我採蓮歌江陰<lb/>
張瑄<lb/>
　　　賦得辟疆園<lb/>
曉行辟疆園遺跡已蕪没當年多肯構金谷不可越榮<lb/>
華一過眼春風長薇蕨固知天地間盛極乃衰歇空餘<lb/>
園中柳行子當攀折折盡短長條聊以贈君别海昌董<lb/>
<pb n="KR3h0045_WYG_008-37a"/>
翔鳳<lb/>
　　　賦得夫椒山<lb/>
夫椒洞庭野積翠窅㝠間水倒青蓮影雲梳玉女鬟迴<lb/>
峯驅越騎挂月照吳闗今古皆陳迹傷離慘别顔無錫<lb/>
顧常<lb/>
　　　吳縣鄉三老顧子明求送前縣尹張君徳常改<lb/>
　　　除嘉定州同知詩西澗老樵賦此為贈<lb/>
亂離安輯撫瘡痍保障帡幪及此時感徳陽春元有脚<lb/>
<pb n="KR3h0045_WYG_008-37b"/>
掄材月旦本無私江湖水濶波濤息雨露恩深草木知<lb/>
三老手編遺愛傳送行當就去思碑至正庚子冬蘇昌<lb/>
齡愚公<lb/>
　　　送張别駕<lb/>
一天風雨洗炎埃父老歡迎别駕來撮蚤鵂鶹還避去<lb/>
朝陽鸞鳳却飛回吳門善政人爭頌海國甘棠手自栽<lb/>
世壽堂中時進酒綵衣屢舞笑顔開燕山曾朴<lb/>
　　　送張府判詩序<lb/>
<pb n="KR3h0045_WYG_008-38a"/>
至正丙申春江西等處行中書省平章政事楚國公渡<lb/>
江來吳念吳民多艱牧字者多非其才悉選而更張之<lb/>
自令丞簿尉以及録事録判同日命十有一人各賜衣<lb/>
二襲馬一匹粟若干石肥羜㫖酒有差而丹陽張君徳<lb/>
常其一也徳常時為吳縣丞三年以考績上陟縣尹又<lb/>
明年除同知嘉定州事壬寅秋調松江府判官於戲張<lb/>
君自筮仕以來甫十易寒暑已遷歴四任抑何速耶且<lb/>
受命之日如徳常者十有一人七年之間餘悉坐免而<lb/>
<pb n="KR3h0045_WYG_008-38b"/>
徳常不惟僅存又藉藉若是謂之非賢可乎不特此也<lb/>
徳常受命以後朝徵暮辟進用者不止百輩坐免者有<lb/>
之刑廢者有之固不可指而數然則徳常不惟賢于十<lb/>
人而且賢于百人矣自今以<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>徳愈隆操愈厲松栢之<lb/>
姿久而彌固則今之桃李安知不見其衰且歇也徳常<lb/>
之賢又豈止百人而已耶且聞千人而得一人不少也<lb/>
百人而得一人已富矣今楚國公十人而得一人則楚<lb/>
國公知人之明賢于人逺而才之衆可見矣噫楚國拔<lb/>
<pb n="KR3h0045_WYG_008-39a"/>
之而太尉用之徳常所以辱知于二公者寧不思有以<lb/>
報之耶徳常之調松江也大夫士咸歌以送之淮南袁<lb/>
君達善俾基序其首因摭楚國公援君之意以重勉云<lb/>
西蜀楊基序<lb/>
種樹不問根樹生枝葉空樹陰不復好那得振其風誰<lb/>
云種者去猶得種時功世道果相容嗟嗟張府公至正<lb/>
二十二年壬寅秋九月十一日華葢柏浮丘公酒史在<lb/>
林屋之東陶篷下識<lb/>
<pb n="KR3h0045_WYG_008-39b"/>
萬彚涵濡雨露中百年文物倐飄蓬鱸魚獨擅吳中美<lb/>
驥足寧知冀北空肝膽幾時酬楚國里閭從此變王風<lb/>
吳松江水秋無底好與使君襟抱同豐城余詮<lb/>
張侯喜與茅侯代瀟灑黄堂兩使君陽羨溪山空在望<lb/>
吳松風月且平分漢廷亟用三章法晉士猶傳二陸丈<lb/>
今日顛厓政草在慈祥愷悌是功勲廣陵成庭珪<lb/>
三年練水治又復調雲間粉署華生筆吟屏雪滿山髩<lb/>
因黎庶白衣為老人斑賴有顧明府論文或解顔淮南<lb/>
<pb n="KR3h0045_WYG_008-40a"/>
袁章<lb/>
雲間判府拜新除亂後衣冠喜用儒一派清流出大壑<lb/>
九苞丹鳳下蒼梧江鱸白嫩供秋饌海米紅尖追夜租<lb/>
亦欲亭前聽鳴鶴五華清夢可能無練川何恒<lb/>
喜聞張别駕聽鶴過華亭屢試匡時策猶傳敎子經篆<lb/>
香凝燕寢書航泊鷗汀遥憶題詩處青山繞郡㕔雲間<lb/>
徐士茂<lb/>
練祈門外曉停車别酒迎風入面花白首愛民如愛子<lb/>
<pb n="KR3h0045_WYG_008-40b"/>
赤心憂國似憂家龍迴夜影江沉樹鶴怨秋聲月在沙<lb/>
煩語虎頭賢二守客星何日泛歸槎扶風馬庸<lb/>
　　　良常草堂詩<lb/>
朝余升兮良常之顛暮栖予兮良常之下謂良為常兮<lb/>
誰哉暴者余守余篋母哆其胠篋中之藏孔子之書謂<lb/>
堯湯賢謂商辛愚孰憎是言我獲其餘孰好之者往餽<lb/>
一鴟<lb/>
　　　予素言張徳常好今古文作良常歌李孝光<lb/>
<pb n="KR3h0045_WYG_008-41a"/>
一室良常洞幽深太古茅風瓢元自寂畦甕不知勞獨<lb/>
出逢騎虎初來學種桃還應白雲裏遲子共游遨<lb/>
翠壁鄰丹竈青楓背草堂琴書聊卒嵗麋鹿自成行叠<lb/>
澗流杯滑飛花入座香寧無問津者及此繫舟航倪瓚<lb/>
　　　題良常張處士山居一首<lb/>
良常標名山句曲主仙洞茅君倚翠麓白雲滿髙棟上<lb/>
有巖栖士出入與雲共芝草鳥為耘桃花鹿銜送茅君<lb/>
見兄弟夙昔勤逺夢子獨擅為鄰幽深補其空風飄懸<lb/>
<pb n="KR3h0045_WYG_008-41b"/>
雅樂靈术分仙供息我山木陰懷人玉簫弄蹔時苦勞<lb/>
事非必能抱甕洗藥愛源泉掇英比朝饔歸靜其抱一<lb/>
知尚亦殊衆鶴馭來何方尋君引余鞚延陵吳克恭<lb/>
過江山色萃良常碧樹隂森結草堂處士不知人世變更<lb/>
求丹篆寫仙方朱澤民<lb/>
故人讀易向華陽萬箇松間一草堂最愛滿山春雨後<lb/>
白雲晴䕶藥苗香韓友直<lb/>
草堂價為青山重山是良常乃結茅華屋雲低疑洞府<lb/>
<pb n="KR3h0045_WYG_008-42a"/>
醍醐泉滑見春庖心清已識金銀氣世難曾懷鴉鵲巢<lb/>
句曲晝寒丹室火海鄉塵暖雪林梢㝠㝠髙岸深為谷<lb/>
泛泛生涯苦佩匏傾耳在天鈞九奏抱情方雨鼎三爻<lb/>
中條晚節需休老南岳何年敢獻嘲近説金壇仙夢接<lb/>
青葱林屋擁旗旓至正辛丑夏五月張天永寫于埬江<lb/>
雪篷<lb/>
句金壇下幽人宅斵桂為梁蔭白茅畦長藥苗過野<hi>闕</hi>
瀑流<hi>闕</hi>子入山庖鹿迒散漫春苔徑鶴影䙰褷曉露巢<lb/>
<pb n="KR3h0045_WYG_008-42b"/>
池上僧碁聞竹外嶺頭樵曲落松梢舊來長史留虹篆<lb/>
時過神君響鳳匏坐石修將琴别譜焚香讀盡易諸爻<lb/>
盧鴻圖在宜終隠杜甫詩成詎解嘲不待馳烟勸逋客<lb/>
三峯蒼翠拂雲旓河東張翥<lb/>
蕙帳空招隠者居𤣥猿白鶴夜愁予只今百尺長松下<lb/>
何處草堂宜讀書<lb/>
良常<hi>闕</hi>　是鄉闗窈窕軒窗逺近山獨有荆溪舊時月<lb/>
屢隨歸夢往來間蔣堂<lb/>
<pb n="KR3h0045_WYG_008-43a"/>
翩翩張公子結茅良常山縁知鍊金液足以要朱顔玉<lb/>
桃花開水潺湲琅玕芝草繞池碧子復來往三峯間三<lb/>
峯峩峩昔所憇積金寥寥半空峙松厓月黑歸青猿石<lb/>
林丹光中夜起人間日月如流水别來夢此三千秋茅<lb/>
君兄弟豈相憶張家草堂思一游神仙不知王伯圖紛<lb/>
紛喜怒無時無華陽便問歸路熟三十六洞吾何須魯<lb/>
鈍生馬文璧重賦<lb/>
予常為徳常記草堂矣復見此卷誦五峯之詞甚奇古<lb/>
<pb n="KR3h0045_WYG_008-43b"/>
仲穆使君之篆筆力遒勁澤民若水之畫清潤張助敎<lb/>
之詩流麗皆令人斂袵故為之識其後丹丘柯九思題<lb/>
于王氏環慶堂<lb/>
荆溪王仲徳以故宋將家子孫博古嗜學延致金壇張<lb/>
天民先生于其家徳常葢先生子其父子績學能以其<lb/>
道行于荆溪荆溪之人為其父子買田築室居甚充然<lb/>
故朋從枉訪仲徳必至徳常之家飲酒賦詩葢亦極其<lb/>
一時之盛卷中所謂良常草堂者徳常扁其室示不忘<lb/>
<pb n="KR3h0045_WYG_008-44a"/>
金壇故居日接良常之山也俛仰二十年間不惟朋從<lb/>
大半淪落而荆溪更世變化為瓦礫荆棘無復人烟仲<lb/>
徳避地入杭聞已物故獨徳常父子僅存全其中吳而<lb/>
徳常以文學今為吳縣尹予與徳常最友善觀畫讀詩<lb/>
感念存殁為之慨然遂昌鄭元祐跋<lb/>
良常草堂詩一卷金壇張君徳常家山圖也君之尊翁<lb/>
鶴溪先生以髙年碩徳沉浮里社一家父子兄弟自相<lb/>
師友文風藹然人望雅歸重之承平無事先生攜諸子<lb/>
<pb n="KR3h0045_WYG_008-44b"/>
諸孫杖履往來之間衣冠偉然望之如神仙披圖尚可<lb/>
見彷彿也意當時繪圖賦詩摹寫其幽野閒適之趣經<lb/>
營慘淡惟恐不盡豈知後來之世變無窮有不可言者<lb/>
哉此卷前嵗失之中吳兵間今嵗得之中吳僧所父子<lb/>
相顧欣然譬若神明頓還舊觀葢畫存而草堂則無矣<lb/>
草堂既無而良常之跡如掃矣臨風可浩歎也且乾坤<lb/>
是處可搆草堂使今日即為之未必能如前日之可喜<lb/>
也此卷猶存豈不當寶惜之乎按輞川草堂有畫無詩<lb/>
<pb n="KR3h0045_WYG_008-45a"/>
香山草堂有詩無畫獨浣花草堂以杜少陵名重天下<lb/>
非草堂可貴直以老杜流離跋涉歴嘗險阻情可念詩<lb/>
可歎而重之耳然則君之良常草堂得不與是類與夫<lb/>
草堂與世道本不相闗也先生鶴骨如玉壽可百嵗天<lb/>
定時平行將歸葺舊隠此卷實為之張本彼鍾山云云<lb/>
正可一笑揮去因閱此卷謹題其後以志予之所感至<lb/>
正十八年人日趙郡蘇大年謹書<lb/>
予舊藏張徳常分題贈行詩卷皆元季諸老手筆後句<lb/>
<pb n="KR3h0045_WYG_008-45b"/>
容曹廷瑞中書出良常草堂詩跋亦張氏物也因借録<lb/>
于行卷楮尾得以併攷見其故家文獻云節齊劉珏識<lb/>
　　　題張先生良常草堂五言一首<lb/>
每愛草堂幽來為竟日留獨當山一面更近水西頭繞<lb/>
舍栽青竹開窗看白鷗拾遺茅屋好不得近鄜州潘純<lb/>
近聞結屋在荆溪溪上春山翠欲迷一箇小橋容鶴過<lb/>
兩株髙樹著鶯啼林君漫擬移天竺杜老無煩卜瀼西<lb/>
何似先生樂真隠好詩還向畫中題倪中愷之<lb/>
<pb n="KR3h0045_WYG_008-46a"/>
溪上開新館髙齋擁翠蘿彈琴拂石薦垂釣得鷗波道<lb/>
士籠鵞至門生載酒過春風看花處隨地樂行窩范徳<lb/>
源<lb/>
　　　題草堂圖<lb/>
珠樹春來學鳳鳴玉泉雨過作琴聲識得良常洞中路<lb/>
前生我本山𤣥卿張雨<lb/>
幽館曉山如沐斷橋春水初生花下班荆酒熟松間散<lb/>
策詩成柯九思<lb/>
<pb n="KR3h0045_WYG_008-46b"/>
結屋政臨流水開門巧對長松為待神芝三秀移居華<lb/>
岳西峯倪瓚<lb/>
家住華山陽長松映草堂平生有髙致不似賀公狂陸<lb/>
友<lb/>
和靖處士嘗賦詩曰山水未深魚鳥少此生猶擬再移<lb/>
居只應天竺溪流上獨木為橋小結廬以中之大父鶴<lb/>
溪先生自金壇移居荆溪因以中相過話處士舊詩戲<lb/>
為圖此瓚<lb/>
<pb n="KR3h0045_WYG_008-47a"/>
相近方隅洞良常别有天草堂朝看雨藥圃夜舂泉邈<lb/>
矣盧鴻一奇哉魯仲連君看遺世者若箇是頑仙徳常<lb/>
久索良常草堂詩未就及觀華葢山人碧箋書五言因<lb/>
追其韻頃刻成章雖為草堂末至之客可以無愧矣癸<lb/>
未嵗十一月望日句曲外史張雨題于荆溪之上<lb/>
想見茅山路深藏隠者廬平生懐勝境此地得幽居林<lb/>
黑時聞虎溪深或見魚相期學仙侣童子候階除韓與<lb/>
玉<lb/>
<pb n="KR3h0045_WYG_008-47b"/>
每愛良常山水勝草堂松竹更清奇據梧讀易𤣥猿聽<lb/>
拄杖看雲白鶴隨石鼎注泉春煮茗竹窗留客夜彈碁<lb/>
晨昏定省營甘㫖獨掩柴扉細和詩李子雲<lb/>
　　　宿鶴溪先生荆溪草堂<lb/>
髙秋欲赴草堂招身世驅馳百慮囂今日故來尋舊約<lb/>
梨花春酒度清宵宣伯烱<lb/>
　　　題石民瞻畫鶴溪圖<lb/>
白鶴翩翩入太清溪流不盡松風聲髯翁筆底有仙路<lb/>
<pb n="KR3h0045_WYG_008-48a"/>
倩渠更寫芙蓉城張雨<lb/>
鶴溪近與練湖連一鏡秋水清無邊依稀淮岸瀟湘浦<lb/>
慣見月虹書畫船山翁幾年吳下客溪草溪花未相識<lb/>
筆牀茶竈老𤣥真肯與鷗沙分半席仇逺<lb/>
　　　題張氏世壽堂<lb/>
奕奕金壇世壽堂鍾才應運適相當練川新借光華月<lb/>
吳縣陰垂蔽芾棠孝友已堪民表率清廉更作吏隄防<lb/>
殷勤父老求篇詠寫向奎仙品藻傍鄭元祐賦<lb/>
<pb n="KR3h0045_WYG_008-48b"/>
　　　繙經一首奉簡天民有道先生<lb/>
矯矯金壇八十翁繙經收得大乗功瞳人水剪琉璃碧<lb/>
舌相香噴菡蓞紅一邑絃歌蒙子化四窗燈火與孫同<lb/>
太平有日歸陽羨還理田園樂嵗豐吳下鄭元祐頓首<lb/>
鶴溪溪上老仙翁八十康强寡欲功鬢雪頗因詩債白<lb/>
臉霞不借酒潮紅百年世事遽如許千載襟期誰與同<lb/>
閒閱梵書消永晝不闗祈福乞餘豐趙人蘇大年奉和<lb/>
前韻<lb/>
<pb n="KR3h0045_WYG_008-49a"/>
稽首毘耶鶴髮翁法言微妙總天功菴摩勒果能纖細<lb/>
優鉢曇花是向紅心悟法華應解轉手提諸佛竟誰同<lb/>
真源一洗繁華夢蔬筍瓜菹貌亦豐勾吳周砥次韻<lb/>
已愧吾儕髮漸翁有親猶樂校讐功涼雲竹委湘簾碧春<lb/>
雨萍飜墨沼紅鄉井音書時節異兒郎伯仲起居同吳<lb/>
城百里絃歌邑燕領先推榖世豐義興岳榆次韻<lb/>
平生摹楷漫塘翁晩節兼修靜定功貝葉翻時香篆碧<lb/>
天花散處佛燈紅知君避地交游少憐我儲生嗜好同<lb/>
<pb n="KR3h0045_WYG_008-49b"/>
有子孝廉名藉甚絃歌吳邑致時豐王東晉越次韻<lb/>
蒼顔白髮鶴溪翁養氣怡神素有功得句秋江楓葉冷<lb/>
繙經夜室燭花紅承家有子朱衣貴繞膝多孫綵服同<lb/>
愧我迂疎遁丘壑瓣香喜得拜南豐孟柟次韻<lb/>
　　　奉簡天民有道先生<lb/>
令子今為吳縣尹先生猶是葛天民春秋七十又八嵗<lb/>
江海百年能幾人多士問奇加束脯諸孫供饌斫修鱗<lb/>
荆溪舊業知無恙白鶴來時送喜頻至正十八年仲秋<lb/>
<pb n="KR3h0045_WYG_008-50a"/>
前七日廣陵成庭珪書<lb/>
　　　成廣陵先生以詩寄張先生韻度深穩謹依韻<lb/>
　　　奉和<lb/>
白骨自應無葬地青山可復有遺民何時得返屠羊肆<lb/>
古廟無慚刺虎人製錦邑中推令子聽經池上躍修鱗<lb/>
緑雲洞裏遺編在循省加工莫厭頻元祐頓首<lb/>
已分環樞篾要津謾從書冊訪遺民還鄉杜甫何如客<lb/>
嗜酒陶潛若箇人風定玉林雲鶴鶴月明珠浦水鱗鱗<lb/>
<pb n="KR3h0045_WYG_008-50b"/>
移家縣令談𤣥舌笑殺吟詩國步頻岳榆次韻<lb/>
　　　奉簡鶴溪先生次成髙尚韻<lb/>
憑髙每挈無言子閱世猶嗤横目民一邑絃歌稱有嗣<lb/>
百年儀表屬斯人自憐西郭多戎馬誰識南溟有縱鱗<lb/>
雪霽溪山陪杖履荆南最憶往來頻句容周砥再拜上<lb/>
　　　久欲賦一詩以慶靈飛經于寶匣<lb/>
藏得鍾郎萬字經虹光夜夜射天星使來海上持龍節<lb/>
輦下雲端拾鳳翎金母授書黄帝闕玉真按筆紫霞扃<lb/>
<pb n="KR3h0045_WYG_008-51a"/>
勤修苦煉資輕舉濯足明河上九青遂昌鄭元祐頓首<lb/>
上<lb/>
　　　和遂昌鄭先生題大尹所藏唐人書經<lb/>
誰授靈飛六甲經中天夜降女媧星霓旌羽從三青鳥<lb/>
雲篆鸞回五采翎仙殿清齋繙秘笈御題珍録䕶神扃<lb/>
不堪重省前朝事宫闕荒涼蔓草青盧熊再拜<lb/>
雪鬢龎眉詠玉經宛然南極老人星石壇帚拂青鸞尾<lb/>
烟閣衣飄白鶴翎寶氣虹光輝日角錦囊瑶軸閟雲扃<lb/>
<pb n="KR3h0045_WYG_008-51b"/>
道成騎鹿三山去瀛海茫茫萬仞青周砥次韻<lb/>
　　　憫農歎一首送徳常縣尹出郊勸農兼柬國瑞<lb/>
　　　相公幸加省覽<lb/>
日月底天廓勸農正其時畇畇土膏動穆穆條風吹渚<lb/>
花尚自媚汀栁亦間垂中吳號沃壤東作多黎遺首更<lb/>
太伯化民俗恒熙熙一從干戈興殺擄令人悲草生髑<lb/>
髏眼竈絶茅茨炊十室存二三燒劫偶見遺官租不少<lb/>
貸民力何由支張侯尹吳縣氷蘗嚴矜持徵科淚暗落<lb/>
<pb n="KR3h0045_WYG_008-52a"/>
且復鞭瘡痍兹當東作興載耟循年䂓文告加勉朂心<lb/>
傷為嗟咨田老鋒鏑餘僅保骨與皮猶復望嵗豐迎拜<lb/>
攜孤婺茹芹敢望飽無力堪鉏犁嚼蝨恒苦腥飯牛恒<lb/>
苦饑侯為百里尹腹笥盛詩書民勞曷小康民病曷小<lb/>
醫虢文諫周室千古有令儀咽餓㗖兒肉何人埋父屍<lb/>
民力苟不蘇天鑒亦不私上帝專主宰臣言諒非癡吳<lb/>
下鄭元祐頓首<lb/>
至正二年壬午九月僕與髙昌正臣游張公洞天張徳<lb/>
<pb n="KR3h0045_WYG_008-52b"/>
常期而不至殊懷其人不禁清興故作墨竹以寄之前<lb/>
奎章閣鑒書博士丹丘柯九思識<lb/>
丹丘寫竹師老可能寫倒影青琅玕張芝草堂雪色壁<lb/>
壞葉蕭蕭烟雨寒瓠齋<lb/>
柯公自比米顛子文采照耀青琅玕只今耆舊凋零盡<lb/>
剰得潘君痩竹寒倪瓚<lb/>
　　　題趙松雪詩藳<lb/>
趙文敏公書出于晉詩及乎唐固一代之能事也觀此<lb/>
<pb n="KR3h0045_WYG_008-53a"/>
卷令人歎慕不已徳常其永保之至正二年壬午九月<lb/>
十又六日丹丘柯九思題<lb/>
松雪翁嘗云凡作字雖戲寫亦如欲刻金石今觀其行<lb/>
草㸃竄塗洼間皆不苟且誠哉是言也濠梁李升<lb/>
趙翰林髙情散朗殆似晉宋間人故其文章翰墨如珊<lb/>
瑚玉樹自是照映清時雖寸縑尺楮散落人間亦莫不<lb/>
以為寶也今人工詩文字畫非不能粉澤妍媚山雞野<lb/>
鶩文采亦爾爛斑至其神韻則與孔翠殊絶此無他固<lb/>
<pb n="KR3h0045_WYG_008-53b"/>
在人品何如耳此卷張徳常得之翰林之子仲穆處盧<lb/>
山甫二月廿日見過田舍攜以示僕因題倪瓚至正二<lb/>
年壬午嵗也<lb/>
宋程伯子書字時甚敬謂非欲要好只此是學人皆知<lb/>
之而涵養工夫葢鮮今觀松雪翁詩遺稿一㸃一畫皆<lb/>
昭然絶異竄改之跡想見不苟其文章書畫為學者宗<lb/>
匠固亦宜哉吾徳常敬事善學得此卷而珍襲之其意<lb/>
深矣吳郡後學羅元題<lb/>
<pb n="KR3h0045_WYG_008-54a"/>
　　　題徳常小像<lb/>
冠切雲之崔嵬佩鳴玉之琳琅丹青彷彿其形似氣象<lb/>
已絢爛乎文章深注意于林泉而託跡乎軒裳耕釣于<lb/>
荆溪笑傲于良常豈出岫之閒雲亦九畹之孤芳故將<lb/>
縱浪大化游詠天和周旋罄<hi>闕</hi>　追琢磨于躬有光而<lb/>
奕世其昌者耶黄鶴山人王蒙謹題<lb/>
冠綸巾服素衣靜式後昆動揚前徽濯埃氛于宴景憺<lb/>
山水之清輝吾固知其夷險一節出處顯黙之間惟徳<lb/>
<pb n="KR3h0045_WYG_008-54b"/>
之常而從容于道機者馬治<lb/>
向年予客荆溪岳君仲逺家仲逺中表姻戚多若王君<lb/>
仲徳其一也仲徳以宋閥閱居州市時延至金壇張天<lb/>
民先生訓飭其子弟居久之先生徳孚其身行孚其人<lb/>
凡溪大家無不敬慕之者于是買田築室請先生挈家<lb/>
荆溪之上今吳縣尹徳常則先生冢子也徳常日侍其<lb/>
親内而家庭外而朋舊人人得其驩心暇輒讀書講學<lb/>
徳業滋進于是徳常充然為荆溪之逸民夫何淮甸兵<lb/>
<pb n="KR3h0045_WYG_008-55a"/>
興而荆溪遂為戎首向所謂田園室廬盡為瓦礫徳常<lb/>
遂與先生避地來吳以才名著聞起家吳縣丞由丞陞<lb/>
尹縣遭亢旱焚劫而徳常能涵煦以仁恩自非才美兼<lb/>
具其能若是乎遂昌鄭元祐與徳常有世契見其松石<lb/>
小像而喜之為題于其上云鍾英金壇蜚聲荆溪以孝<lb/>
以友身修家齊避地來吳起家佐邑陞之製錦藹乎仁<lb/>
術峩冠野服松石之間逍遥天游良常之山倚歟先生<lb/>
有此令子爾公爾侯必復其始<lb/>
<pb n="KR3h0045_WYG_008-55b"/>
誦詩讀書佩先師之格言登山臨水得曠士之樂全非<lb/>
仕非隠其幾其天雲不雨而常潤玉雖工而匪鐫其據<lb/>
于儒依于老逃于禪者與錢唐王生思善畫徳常時年<lb/>
四十二矣東海倪生贊之曰云云徳常髙情虚夷意度<lb/>
閑雅顧非顧長康之丘壑置身曹將軍之凌烟潤色又<lb/>
那縁得其氣韻耶王生葢亦見其善者機耳今日因過<lb/>
徳常草堂出此圖求贊且欲作樹石其傍乃先綴數語<lb/>
像上樹石俟它日補為之<lb/>
<pb n="KR3h0045_WYG_008-56a"/>
　　　世壽堂銘<lb/>
古之君天下者斂福於其已以敷錫于天下之人故人<lb/>
有樂生之心無歎息愁恨之苦有壽考之徵無夭閼折<lb/>
傷之萌武王訪道箕子大經大法畢陳之矣而終之以<lb/>
五福葢以為人君貌言視聽舉皆合乎天至於思而睿<lb/>
作聖則又無所不脗合乎天矣人君與天一致而無二<lb/>
則斂福于已者豈私其躬而已哉刑賞威柄惟天是循<lb/>
子養萬民惟天是法舉熙熙然游于太和元氣之中甘<lb/>
<pb n="KR3h0045_WYG_008-56b"/>
露之所霡霂祥風之所披拂則其享遐齡躋壽域斷非<lb/>
厚誣斯世也氣錯而薄世澆而漓夫以孔子之聖而不<lb/>
獲斂福以錫民顔子之賢而不獲享有壽考此其扶輿<lb/>
而磅礴者或清或濁或媺或惡有不可得而窺度也此<lb/>
雖媮薄已甚而王澤猶存民猶有享壽祺者然亦罕矣<lb/>
故視曩時耆舊有傳耆英有㑹九老有圖葢如鳳皇麒<lb/>
麟不可復見也已況自兵興以來鋒鏑之下燒劫之餘<lb/>
荆榛骨骸渺莽蕭瑟亘數千里無復人烟兵旤之慘未<lb/>
<pb n="KR3h0045_WYG_008-57a"/>
有甚于今日其幸存而竊活者方溝壑是憂又何知壽<lb/>
考康寧之謂乎而金壇張徳常廼于吳中所寓之室扁<lb/>
曰世壽堂以奉其父天民先生居之先生今年八十嵗<lb/>
耳聰目明氣神滋王其大父愛山先生年七十五嵗而<lb/>
終其曾大父定軒先生于書無不讀于學無不講宋季<lb/>
趙信公最知人將起先生以共事先生知事不可為力<lb/>
謝絶之日與漫塘劉先生實齋王先生優游以終老其<lb/>
卒也年九十有三伯父叔剛先生年七十有二至其兩<lb/>
<pb n="KR3h0045_WYG_008-57b"/>
老姑今皆年望九十起居無恙世言壽有種其信然與<lb/>
夫承平之日世享壽齡固足以夸艷今天下洶洶而徳<lb/>
常以才幹在吳縣由丞陞尹人稱其賢既能養其父以<lb/>
孝聞又能推其上世耆年夙學以表章暴白之抑亦何<lb/>
修何為而能若是耶豈昔之人當錫福之盛深培厚植<lb/>
不少槩見於世故其世壽若此其未已耶徳常今則施<lb/>
之于用而其厚徳之積則又在徳常也遂昌鄭元祐辱<lb/>
交于父子四十年矣乃為銘其堂銘曰金壇之山實系<lb/>
<pb n="KR3h0045_WYG_008-58a"/>
地肺山明川媚聿鍾人瑞卓哉定軒翁灼有見乎宋之<lb/>
季身躋上壽名髙一世有子有孫俱享遐齡天何所聞<lb/>
惟其徳馨徳馨苾芬三壽作朋永言世壽以堂以構壽<lb/>
若有種善培滋茂良耜澤澤斯種斯穫我銘於鑠惟有<lb/>
秋無斁<lb/>
身世蕭蕭一羽輕白螺杯裏酌滄瀛逍遥自足忘朋晏<lb/>
漫浪何須問姓名石鼎煮雲聽澗雨玉笙吹月和松聲<lb/>
馮君為問張公子曾到良常夢亦清十二月廿四日馮<lb/>
<pb n="KR3h0045_WYG_008-58b"/>
髙士訪予笠澤旅寓相與游從累日其操行孤削居處<lb/>
簡易有古髙逸之風從容話及徳常明公學行之美與<lb/>
僕交義之篤因言欲以書扎枉問以僕深相怪恨遂不<lb/>
復作記此無他聽雙鳬讒謗之過也雙鳬以十年前博<lb/>
奕之物翻悔不遂竟嗔恨而去知其動興讒于其所識<lb/>
非特執事也鼠輩小計僕固不恤但可笑耳王半山面<lb/>
有黑□人敎用園荽煎湯洗面半山曰天生黑于予園<lb/>
荽其如予何但執事不明之愆則不可逃一人譽之從<lb/>
<pb n="KR3h0045_WYG_008-59a"/>
而敬之一人毁之從而怒之可乎所謂惟君子能好人<lb/>
能惡人不知好惡賤子于明公之前者君子人歟非耶<lb/>
其亦在聽言之審耳執事以為何如謹以奉問千萬還<lb/>
示數字幸甚尊君鶴溪先生侍間道瓚懷仰之私也瓚<lb/>
再拜<lb/>
聞道淮安之任去尊君合住叔兮家來城又鼓吳淞柁<lb/>
好過吳淞弄釣車比聞從者來吳城旦夕之官淮安復<lb/>
往吳淞迎尊君矣舟經笠澤能一枉顧否因令弟徳機<lb/>
<pb n="KR3h0045_WYG_008-59b"/>
徵君之便輒成小詩以寄倪瓚再拜良常府判明公執<lb/>
事　比附蕭從善一書往曾達否瓚廿五日謹空<lb/>
瓚再拜新春伏惟履候多福欲往展賀村野畏人不出<lb/>
耳昨有數字與令似想曾過目畫匣倘要用當送去無<lb/>
用則已先公竹杖脚爐小巾倘有之希尋以見惠無則<lb/>
不煩也元度入城何日還還日為致意謹承候匆匆不<lb/>
具十一日瓚啓上良常先生執事<lb/>
八月四日老鐵禎帖上徳常相公先生屢承問病乏力<lb/>
<pb n="KR3h0045_WYG_008-60a"/>
不能接對今日體力稍勝忽老胥吳讓者泣拜牀下自<lb/>
陳八年淹滯相公憐之欲行參補而有優游不斷者阻<lb/>
之閣下窠缺告天無路惟有覓死地而已其情可哀今<lb/>
假老夫一言欲相公補押一案為來官收録之階必公<lb/>
賜可此事不徒協衆論亦繫相公平日陰徳事也扶病<lb/>
為布此楮惟冀委察焉不具禎帖上悚恐謹後空<lb/>
至正辛丑十二月廿四日徳常明公自吳城將還嘉定<lb/>
道出甫里捩柁相就語俯仰十霜恍若隔世為留信宿<lb/>
<pb n="KR3h0045_WYG_008-60b"/>
夜闌更秉燭相對如夢寐者甚似為僕發也明日微雪<lb/>
作寒户無來迹獨與明公逍遥渚際隔江遥望天平靈<lb/>
巖諸山在荒烟逺靄中濃纖出没依約如畫渚上疎木<lb/>
枯栁似我容髮蕭蕭可憐生不能滿百其所以異于草<lb/>
木者猶情好耳年逾五十日覺生死忙能不為撫舊事<lb/>
而繼逺情乎明年復命畫江濵寂寞之意并書相與乖<lb/>
離感慨之情悰徳常今為嘉定同知于民有惠政即昔<lb/>
日之良常山人也朱陽館主蕭閒仙卿倪瓚言<lb/>
<pb n="KR3h0045_WYG_008-61a"/>
　　艇齋<lb/>
徳機僦屋藍橋以授敎為業屋之西隅有軒翼然即所<lb/>
謂艇齋也歐陽公有齋名畫舫其記云舫者嬉游之舟<lb/>
不知徳機之舟將以涉大川乎其亦乗以嬉游乎將出<lb/>
入二者之間所謂乗流則逝遇坎則止乎因篆二字使<lb/>
張於屋壁稍暇當為記之七月二日胡悌書<lb/>
　　　題徳機荆南精舍圖<lb/>
誰畫荆南精舍圖烟霏嵐翠墨糢糊林間野鹿時相逐<lb/>
<pb n="KR3h0045_WYG_008-61b"/>
洞口山猿不受呼尚有清泉悲夜雨已迷幽逕入寒蕪<lb/>
癡人莫彈西飛鶴雲外仙君恐姓蘇倪瓚<lb/>
　　　近作寫呈徳機兄求敎胡悌再拜<lb/>
明朝又上闔閭城江上春風一舸輕過眼落花應有恨<lb/>
傍人飛絮自多情本應世亂依劉表誰謂才多類禰衡<lb/>
試問龎公歸隠計南陽何地可躬耕<lb/>
　　　贈章伯髙<lb/>
共是多情惜嵗華故應美酒送生涯金虀細斫秋風鱠<lb/>
<pb n="KR3h0045_WYG_008-62a"/>
玉髓新烹榖雨茶每愛芙蓉依北渚還思蝴蜨過東家<lb/>
江南三月鶯啼遍不信櫻桃未著花<lb/>
平生豪氣慕西洲莫怪眉攢萬國愁商皓不知秦正朔<lb/>
荆人曾紀魯春秋新豐酒美春三月劍閣詩多嵗一週<lb/>
中夜聽雞真欲舞髙桓事業在營丘<lb/>
　　　詩寄徳機判簿<lb/>
十載無家客東西幾播遷已拚書馬券留作買山錢處<lb/>
處荆花好枝枝棣鄂連將車日來往便此草堂前六月<lb/>
<pb n="KR3h0045_WYG_008-62b"/>
廿七日書于吳中客船<lb/>
隱居城市絶塵埃秋菊春蘭手自栽一卷楞伽讀未罷<lb/>
南山相對舊崔嵬<lb/>
户庭不出倦逢迎淨室焚香也自清來客莫煩談世事<lb/>
石牀分坐話無生<lb/>
翠石嶙峋分外幽叢蘭生近澗西頭畫圖來自重居寺<lb/>
相對令人憶聽秋聽秋道者為文甫畫蘭石<lb/>
清閟閣前春雨時一枝醉裏寫臨池因風逺寄栖禪侣<lb/>
<pb n="KR3h0045_WYG_008-63a"/>
山寺迢迢傍水涯雲林寫寄白馬寺令歸文甫丁亥嵗<lb/>
夏五月勾吳張榖<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0045_WYG_008-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　趙氏鐵網珊瑚卷八<lb/>
</p>
<p>
</p>
  </div>
</body>
</text>
</TEI>
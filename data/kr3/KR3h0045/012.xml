<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>趙氏鐵網珊瑚卷十二</head> <lb/>
    <p>
<pb n="KR3h0045_WYG_012-1a"/>
欽定四庫全書<lb/>
　趙氏鐵網珊瑚卷十二<lb/>
　　　　　　　　　　　　明　趙琦美　編<lb/>
　　宋趙子固梅竹詩<lb/>
　　　里中康節菴畫墨梅求詩因述本末以示之<lb/>
子固逃禪祖花光得其韻度之清麗閑菴紹逃禪得其<lb/>
瀟灑之布置回視玉面而䑕鬚已自工夫較精緻枝枝<lb/>
倒作鹿角曲生意由來端若爾所傳正綂諒末節捨此<lb/>
<pb n="KR3h0045_WYG_012-1b"/>
的傳皆偽耳僧定花工枝則粗夢良意到工則未女中<lb/>
却有鮑夫人能守師繩不輕墜可憐聞名未識面云有<lb/>
江南畢公濟季衡醜粗惡拙祖弊到雪篷觴濫矣所恨<lb/>
二王無臣法多少東鄰擬西子是中有趣豈不傳要以<lb/>
眼力求其㫖踢須止七萼則三㸃眼名椒梢鼠尾枝分<lb/>
三疊墨濃淡花有正背多般蕋夫君固已悟筌蹄重說<lb/>
偈言吾亦贅誰家屛障得君畫更以吾詩疏其底<lb/>
　　　康不領此詩又有許梅谷者仍求又賦長律<lb/>
<pb n="KR3h0045_WYG_012-2a"/>
濃寫花枝淡寫梢鱗皴老幹墨微焦筆分三踢攅成瓣<lb/>
珠暈一圑工㸃椒糝綴蜂鬚凝笑靨穩拖䑕尾施長條<lb/>
盡吹心側風初急猶把枝埋雪半消松竹襯時明掩映<lb/>
水波浮處見飄颻黄昏時候朧明月清淺溪山長短橋<lb/>
閙裏相挨如有意靜中背立見無聊筆端的歴還成戲<lb/>
<hi>一作明非畫</hi>軸上縱横不是描頓覺坐成春盎盎因思行過<lb/>
雨瀟瀟從頭總是揚湯法拚下工夫豈一朝<lb/>
　　　王翠巖寫竹求詩<lb/>
<pb n="KR3h0045_WYG_012-2b"/>
古畫畫物無定形隨物賦形皆逼真其次祖述有師繩<lb/>
如印印泥隨前人尚疑屋下重作屋參以新意意乃足<lb/>
晉魏而來幾百年羲獻斷絃誰解續何况高束李杜編<lb/>
江湖競買新詩讀願君種取渭川一千畝飽飯逍遥歩<lb/>
捫腹風晴烟雨盡入君心胸吐出毫端自森肅員大夫<lb/>
來子章何碌碌　三詩皆梅竹譜也然胸中無詩者見<lb/>
之扞格翠巖得詩後數月忽問予曰所求畫竹詩耳乃<lb/>
及李杜編何也予笑曰非君不解世無人為君言耳作<lb/>
<pb n="KR3h0045_WYG_012-3a"/>
詩必此詩定非能詩人不聞斯語耶皇甫表工學於斯<lb/>
聞予詩欣然求書正恐胸中無詩種又扞格也識者為<lb/>
予一撥予老不事多言云景定元禩良月六日所寓邸<lb/>
乃鹽橋王氏家二鼓燭下書諸王孫趙孟堅子固彝齋<lb/>
居士記<lb/>
吾友趙子固以諸王孫負晉宋間標韻少遊戲翰墨愛<lb/>
作蕙蘭酒邊花下率以筆硯自隨人求畫與無靳色往<lb/>
往得之易求之多人亦未之寳也晚年步驟逃禪工梅<lb/>
<pb n="KR3h0045_WYG_012-3b"/>
竹咄咄逼真予自江右歸頗悟逃禪筆意將與之是正<lb/>
而子固死矣鄉人云子固近日聲價頓偉片紙可直百<lb/>
千予未敢謂信一日鬻書者擕數紙來少室果印所聞<lb/>
豈人情不貴于所有而貴于所無耶皇甫君步驟子固<lb/>
者也出子固論畫真跡一卷及其所自作蕙蘭躍然而<lb/>
觀感慨係之吁子固不可作矣彷彿子固者斯可矣皇<lb/>
甫君其勉之咸淳丁卯五月晦日隆禮書于春詠堂葉<lb/>
士則<lb/>
<pb n="KR3h0045_WYG_012-4a"/>
予幼年侍彝齋兄游見其得逃禪小軸及閑菴横卷卷<lb/>
舒坐卧未嘗去手是以盡得揚湯之妙先兄好學躭書<lb/>
每作一事不造其精處則不已也平生留意翰墨之外<lb/>
他無一毫世俗好志之專必工工必精此豈晚學之所<lb/>
能哉予作此君彝齋兄每亦許之雖法文蘇然筆意之<lb/>
傳實自彝齋兄皇甫表昔侍彝齋游所作蓋有源流先<lb/>
兄已矣君其勉之咸淳戊辰小暑日書于清遠樓竹所<lb/>
趙孟淳子真<lb/>
<pb n="KR3h0045_WYG_012-4b"/>
昔李伯時表弟喬仲嘗親授筆法遂入能品今喬筆世<lb/>
甚罕有其貴重殆不減龍眠用志不分乃凝于神子昌<lb/>
勉之哉子昌年少志銳深造而自得之自成一家可也<lb/>
李喬之事又何足尚哉咸淳戊辰良月天台董楷識<hi>字正</hi>
<hi>翁號中齋中峯董氏</hi>
畫謂之無聲詩乃賢哲寄興有神品有能品神者才識<lb/>
清高揮毫自逸生而知之者也能者源流傳授下筆有<lb/>
法學而知之者也伯時彝齋天姿頴悟人品既高以其<lb/>
<pb n="KR3h0045_WYG_012-5a"/>
文章書法之緒餘游戲翰墨為衆芳寫生運筆如飛氣<lb/>
韻清㧞生動造妙其入神品者乎乙卯春子昌至自毘<lb/>
陵彝齋留侍筆硯欽慕師事口授筆傳摹倣弗釋是秋<lb/>
彝齋遊壑翁閫幕子昌改館于高文長之烟雨軒優游<lb/>
閒雅時而習之心得手應漸入佳趣後數年彝齋奬之<lb/>
曰工于斯傳子固之餘芳者其子昌乎彝齋已矣子昌<lb/>
之筆日進見似之者而喜子昌袖彝齋畫法詩卷求予<lb/>
著語予深嘉其志之篤欲勉其藝之精超乎能品援山<lb/>
<pb n="KR3h0045_WYG_012-5b"/>
谷先生題宗室大年畫卷云大年學東坡作竹石殊有<lb/>
思致筆雖覺柔年少故耳使大年耆老自當十倍於今<lb/>
精義入神子昌勉諸咸淳戊辰中秋趙孟濚題<hi>字君澤號直齋</hi>
僕與子固交最蚤得子固詩章畫墨尤夥寳祐丙辰子<lb/>
固與正翁校書法累數十紙僕把玩不釋手于是篝燈<lb/>
摹搨一夕而竟厥明子固驚喜援筆成䟦幾二千言兵<lb/>
後所藏散失而二君亦已矣一日皇甫子昌訪僕山陰<lb/>
袖來子固景定庚申所贈梅竹詩譜及正翁跋語三復<lb/>
<pb n="KR3h0045_WYG_012-6a"/>
之餘如見顔色子昌實子固中表正翁實僕内兄弟見<lb/>
似人而喜于焉乃重為感慨云後二十九年戊子仲夏<lb/>
汴陽錢應孫定之父書菊泉書林<lb/>
予兒時在鄉里斛峰先生齋中見墨蘭數本筆法飄逸<lb/>
可愛知有浙右趙子固名矣所恨其時未知此趣不能<lb/>
鑒賞及長大宦游四方於江西士友間多見楊逃禪畢<lb/>
公濟墨跡游戲天真清絶令人意消及來禾興知子固<lb/>
為邦人深切自喜首問其喬木故家則𣺌然無處詢訪<lb/>
<pb n="KR3h0045_WYG_012-6b"/>
禾興為郡為浙右最邦人以財雄酒色相尚而好古博<lb/>
雅者絶無其人抱璞荆山至寳横道可重太息賴有别<lb/>
駕息齋李侯中原毓秀為方今天下名人公餘得游從<lb/>
論畫法足以破除塵俗然亦止留心於竹不甚及他品<lb/>
為悵一日有皇甫秀才相過形神骯髒語言如泉絶不<lb/>
類秀人自言能畫水仙梅蘭聞知為子固表弟毗陵寓<lb/>
客也得子固親傳妙處往往過之青出于藍與予論畫<lb/>
中三昧無不中的因出子固傳授詩翰一卷示予咄咄<lb/>
<pb n="KR3h0045_WYG_012-7a"/>
逼人豈鄭䖍三絶足以並其有自來矣是可寳之供觀<lb/>
餘旬不忍去手予謂子固不特畫蘭水仙為古今第一<lb/>
若書若詩皆入能品豈學力可到邪噫吾雖不飲酒知<lb/>
酒莫如我也予嘗同皇甫君游俱徒步市中但見其精<lb/>
彩皪人步履如飛問其年曰七十有三矍鑠哉是翁也<lb/>
抑真水仙中人乎喜之不足特為書相見本末于卷尾<lb/>
以還他時瀛州㑹上水仙宫中婆娑政坐諸君耳邂逅<lb/>
拈起此段公案亦足以相顧一笑也大德五年歲在辛<lb/>
<pb n="KR3h0045_WYG_012-7b"/>
丑月建卯鄱陽吳亮采熙載書于嘉興官寓之集雅堂<lb/>
　　趙子固蘭蕙卷<lb/>
春濃露重地暖草生山深日長人静透香子固云宣<lb/>
城有宗叔居水陽亦以此得名可容小姪在雁行否<lb/>
　　　翔齋試寫寓土畧之<lb/>
寫蘭以左筆為難此圖筆筆皆向左香風一夕從西來<lb/>
數片湘雲忽吹墮天真滿前呈爛漫晴烟低葉分婀娜<lb/>
紫莖縹緲散層華翠𢃄交加藏側朶初觀駭目若零亂<lb/>
<pb n="KR3h0045_WYG_012-8a"/>
諦視凝神還帖妥想翁落筆風雨疾不待解衣盤薄臝<lb/>
但覺書紙如書空唯知有蘭那有我胸中所在皆衆芳<lb/>
變化縱横無不可他人一二已云多翁今能事一何夥<lb/>
嗟余作畫雖不能知蘭之趣亦頗頗再觀品題驚絶倒<lb/>
照眼驪珠十六顆清氣襲人肌骨寒手之不置行與坐<lb/>
陶君珍重秘藏之玉軸牙籖善封裹吳郡郭麟孫謹書<lb/>
王孫心機精下筆多雅製坐令湘楚華墨香滿天地李<lb/>
皓<lb/>
<pb n="KR3h0045_WYG_012-8b"/>
生意苦不繁託根那計畹只憐君子花西風亦相偃<lb/>
百畝不同調數花常自春風流高韻在優孟是何人彭<lb/>
城錢良右<lb/>
子固宋室宗臣當南風不競時衆芳摇落者殆盡其悲<lb/>
愁鬱結之心無可與道者故發而為蘭蕙蘭蕙草中之<lb/>
芳其托興與三閭比世不知者僅以善畫稱子固子固<lb/>
是圖蓋有騷經之遺意在蔡一鶚<lb/>
風葉不自持幽花粲可數獨醒豈無人遺恨湘江雨朱<lb/>
<pb n="KR3h0045_WYG_012-9a"/>
梓榮<lb/>
泛蘭轉蕙光風春靈均妙與花寫神胸中九畹無纎塵<lb/>
摹寫形容方逼真彝齋作畫詩興寓寄齋作詩知畫趣<lb/>
意像經營托豪素心手縱横生態度紫莖緑葉墨淡濃<lb/>
湘魂澧魄香融融後來三絶松雪翁心讓此花能品中<lb/>
長沙湯彌昌<lb/>
無人自芳伊誰同德楚之二閭殷則二墨龔璛<lb/>
西風散亂待誰紉几淨窗閒見似人收拾遺香好封裹<lb/>
<pb n="KR3h0045_WYG_012-9b"/>
向來門巷不容春京口陳大有<lb/>
光風汜汜透晴沙見此萎㽔一寸花可是湘濵高數尺<lb/>
不將墨汁代春茶京口陳方<lb/>
雪消雲靜墨池方愛殺牕前葉葉長祗為朝東春得早<lb/>
風吹一夜紫苞香右蘭<lb/>
無數花開一兩枝更栽百畝亦相宜江南三月春如酒<lb/>
惱亂蜂兒總不知右蕙陳方再題<lb/>
靈均楚同姓子固宋宗臣秋色凄九畹墨香垂百春蕭<lb/>
<pb n="KR3h0045_WYG_012-10a"/>
閒入神品爛漫見天真此趣誰能㑹烟霞物外人嘉禾<lb/>
蔡景傳<lb/>
王孫書畫出天姿痛憶承平髩欲絲長借墨花寄幽興<lb/>
至今葉葉向南吹錢逵<lb/>
鶗鴂聲中花亂飛王孫離思正依依東風緑遍沅湘草<lb/>
何事而今尚未歸<lb/>
南州白髪老宗臣長日行吟湘水濵曽托芳蘭寄幽思<lb/>
至今遺墨淡生春廣陵姚翥<lb/>
<pb n="KR3h0045_WYG_012-10b"/>
光風卷裏動清芬遺質如飄白練裙七澤霜寒悲楚客<lb/>
九疑雲盡望湘君猗猗溪上香猶在𣺌𣺌江邊佩見分<lb/>
一自騎鯨去滄海人間消息絶無聞湘源唐升<lb/>
山窈窕兮崇深水縈紆兮清泚若有人兮巖阿姱好修<lb/>
兮獨處山氣鬱拂兮山石嶔巇麏麚晝竄兮猿狖夜啼<lb/>
風瀏瀏兮吹佩露湛湛兮沾衣薋蓬茅兮靡靡遺馨香<lb/>
兮若委望夫君兮未來紉芳纕兮纚纚歲既晏兮時已<lb/>
央雖萎絶兮久彌光睇湘君兮南浦懷若人兮不忘<lb/>
<pb n="KR3h0045_WYG_012-11a"/>
楚芳辭為彦良處士題趙彝齋蘭蕙墨卷張適<lb/>
彝齋趙公墨蘭皆寫其天真無一毫俗筆卷中品題皆<lb/>
一時諸老彦良其寳玩之臨海陳基識<lb/>
宋南渡時多作者風致何殊晉江左若人每懷宗國憂<lb/>
歸卧林泉傾白墮學書遠慕鍾元常蘭蕙寫生春嫋娜<lb/>
筆陳翩然倒薤文墨皇飛來五雲朶霓旌雨𢃄低復卭<lb/>
鳯泊鸞飄斜更妥屈平自解賦離騷柳惠何曾譏袒臝<lb/>
流芳竹素香不渝此心千古應知我文苑棲遲獨高潔<lb/>
<pb n="KR3h0045_WYG_012-11b"/>
太史評論當許可二王草聖憶同驅百畝湘潭恨徒夥<lb/>
誰云書畫分兩途拙目鑒裁今亦頗飽聞清賞嗜蘭亭<lb/>
况復我詩憐飯顆江軒把卷喜欲狂追感存亡驚四坐<lb/>
金題玉躞未全貧慰子凄凉飯應裹追次郭祥卿先生<lb/>
韻為彦良高士題趙彝齋寫生蘭蕙時洪武甲寅二月<lb/>
盧熊書<lb/>
雜花已垂盡幽草何葳㽔風來一飄泛莖葉不自持賴<lb/>
有芳心在含香終未移<lb/>
<pb n="KR3h0045_WYG_012-12a"/>
脩葉亂紛敷幽花藹鮮澤雖非百畝繁孤馨自朝夕撫<lb/>
卷動遐思悠然長太息浦陽趙友同敬題<lb/>
緑葉兮青青紫莖兮亭亭美紛芳兮摇曵春露滋兮繁<lb/>
英風之來兮楚之畹過我庭兮香甚遠維荃蕙之可與<lb/>
偕豈蕭艾之得為混若有人兮湘之濵志獨醒兮世離<lb/>
倫思一攬其佩兮竟無因𣺌湘江之無際兮湘水沄沄<lb/>
善住本中<lb/>
　　子固自題水仙花<lb/>
<pb n="KR3h0045_WYG_012-12b"/>
自欣分得櫧山邑地近錢清易買花堆案文書雖鞅掌<lb/>
簮缾金玉且奢華酒邊已愛香風度燭下猶憐舞景斜<lb/>
礬弟梅兄來次第攙春熱閙令君家　愛閒叔曽為子<lb/>
固姪言方此未老筆力尚勁宜為諸父供畫藝更老倦<lb/>
將無取才也此約已三載矣己酉良月下旬孟堅識<lb/>
　　鄭所南推篷竹卷<lb/>
清曉清風吹過後露出青青一罅天一似推篷偷看見<lb/>
竹林半抹古蒼烟所南老子<lb/>
<pb n="KR3h0045_WYG_012-13a"/>
萬頃琅玕壓碧雲清風幽興𣺌無垠當時首肯說不得<lb/>
不憶相知有此君所南<lb/>
翰墨不到處凛然氷雪姿分明圖畫見何似倚篷時樗<lb/>
叟善住<lb/>
要寫秋光寫不成愁凝苦竹澹烟横葉間尚有湘妃淚<lb/>
滴作江南夜雨聲翠寒<lb/>
孤竹君家元姓墨墨君消息要深參詩人莫作推篷看<lb/>
認取南枝見所南越來子俞焯<lb/>
<pb n="KR3h0045_WYG_012-13b"/>
鄭老寧非老畫師筆端瀟灑發天機披圖葉葉清人骨<lb/>
似𢃄秋聲出翠微周維新<hi>彦德</hi>
碧雲午夏楚山冷白雨六月湘江寒南翁筆底得佳趣<lb/>
瀟瀟半壁青琅玕烈哲<lb/>
我身坐船中竹自在沙渚靜觀不推篷固已識全體喜<lb/>
來踏破漆桶底小作此君聊戲耳此君徹下徹上旨相<lb/>
逢無言只彈指春山車馬東風前荒深一𣲖秋花天百<lb/>
年斯文誰為傳欲弔是翁吾亦顛至元二載仲春既望<lb/>
<pb n="KR3h0045_WYG_012-14a"/>
吳人陳昱題<lb/>
横空飛珮珊珊翰墨散落人間瞻望清風高節管中時<lb/>
見一斑　所南先生貞節之士有夷齊之風者書畫散<lb/>
落人間政自不少雖片紙不盈數寸或蘭或竹必有題<lb/>
詠然其意深密非高識韻士豈容易窺見哉予自童稚<lb/>
至壯時得承顔接辭而先生去世幾二十載今獲觀小<lb/>
軸如在其右展卷懸情慨想甫里陸行直書于壺中天<lb/>
筆底琅玕入骨清松煤染葉𢃄微馨閑牕展玩高風别<lb/>
<pb n="KR3h0045_WYG_012-14b"/>
人說先生眼自青仁仲葛壽孫<lb/>
試觀所南之墨竹中有深意固不俗未肯全泄造化機<lb/>
聊露一斑於片幅隱其全體顯一罅知此理者機在目<lb/>
能將隱顯同一觀明月清風皆自足此翁談𤣥亦如然<lb/>
微露一機與人參舉一不以三隅反扣其餘藴終莫宣<lb/>
如悟厥理本一致斯明畫竹之意焉　所南鄭翁先考<lb/>
之益友也深于𤣥學善畫蘭竹求則不與不求或與一<lb/>
枝半朶片言隻字乘興而作興盡則止流布人間多矣<lb/>
<pb n="KR3h0045_WYG_012-15a"/>
然大概用意可測舉其始而不肯要其終談其粗而不<lb/>
肯言其精將由賢者不足以語之邪或知者不言而言<lb/>
者不知邪雖畫亦然將由求者不足以與之而吝與之<lb/>
邪不求者或可以與之而固與之邪今觀遺稿不覺感<lb/>
慨敬書數語以識其本懷云耳識者幸恕其僭時至元<lb/>
五年歲次己卯季春朔吳門靜山周壽孫書于小隱齋<lb/>
所南翁吾鄉老先生也殘筆賸墨流落人間為世珍美<lb/>
時或蒼烟半抹斜月數竿超出意外姑蘇徐君彦周果<lb/>
<pb n="KR3h0045_WYG_012-15b"/>
好事者傾囊贖而表出之當代賢豪有題跋予沗桑梓<lb/>
之末敢不續貂數語涕泗感激為徐君謝云蕭郎絶筆<lb/>
後墨竹不世有間生所南翁獨擅無雙手虛心抱直節<lb/>
逢人好呈醜横斜兩三莖絶勝一千畝想渠欲畫時自<lb/>
有神扶肘想渠欲題時自有鬼擘口時或風雷怒宛聽<lb/>
蛟龍吼翁兮惜淪䘮百世名不朽半抹古蒼烟寂寞歲<lb/>
愈久具眼今為誰千金買弊帚寳愛等性命起敬若父<lb/>
母再拜謝徐君停雲屢矯首丙午八月十六日三山王<lb/>
<pb n="KR3h0045_WYG_012-16a"/>
廷器書<lb/>
昔與此君曽半面推篷今日試重推葉聲冷瀉銀牀露<lb/>
野鶴幾番驚夢回吳郡蔣堂<lb/>
墨胎之墨死不化固應此君長入畫雨裏推篷畧見來<lb/>
至今風節傳天下遂昌鄭元祐<lb/>
偶爾推篷聊看竹却非坐井小觀天先生多少清高趣<lb/>
不許時人識得全叔淵<lb/>
南翁高卧似淵明不種黄花種竹君挂起北堂長見此<lb/>
<pb n="KR3h0045_WYG_012-16b"/>
蒼烟一抹𢃄斜曛錢良祐奉題<lb/>
雅趣端如金鐵幾度淩霜傲雪風前略露烟梢未許人<lb/>
窺全節藏六翁書<lb/>
空𤣥影外泛孤舟向曉乘風遍十洲驀地推篷得看見<lb/>
蒼烟翠竹弄清秋至元改元歲次辛巳閏五月十有九<lb/>
日虛室生白居士王育書于讀書精舍薜荔牕南<lb/>
澹烟古墨縱横寫出此君半靣不須日報平安高節歲<lb/>
寒曽見汪遂良<lb/>
<pb n="KR3h0045_WYG_012-17a"/>
須溪劉先生嘗題墨竹長卷云摩訶池上龍千年化為<lb/>
疋練横曳烟我見其靣何必全詩與畫適相類此故為<lb/>
書之吳江湖南野逸張淵<lb/>
　　龔翠巖天馬圖<lb/>
往余見姜白石詩一卷有絶句作小草尤佳云道人野<lb/>
性如天馬欲擺青絲出帝閑甚愛此詩第恨不通畫不<lb/>
能使無聲詩有聲畫相表見此為欠事因戲作前馬既<lb/>
又念此句此馬終無出路復成後紙去冬有瘦馬一匹<lb/>
<pb n="KR3h0045_WYG_012-17b"/>
寄天台僧存書記鶴臞亦以書來取畫久之未報今得<lb/>
此歸丈室如有數也天隨言凡物惟散者為得二馬得<lb/>
失何如白石不可作析而辨之其在鶴臞有知道能言<lb/>
者併幸惠教楚龔開<lb/>
人間能有幾天馬試問來從西極者二十萬衆從二師<lb/>
攻破大宛僅得之執驅校尉奏妙選帝閑自此收權竒<lb/>
未央宫門銅作式矯矯如此龍八尺絆者自絆逸者逸<lb/>
不是老龔誰貌得泰定丁卯夏廿又四日龔璛題<lb/>
<pb n="KR3h0045_WYG_012-18a"/>
髯龔畫馬師曹霸想見開元天寳年水滿曲江春草碧<lb/>
何如蜀棧上青天郭畀<lb/>
　　龔翠巖玉豹圖<lb/>
龔侯之先楚兩龔遠孫挺挺有祖風五鼎食肉不挂意<lb/>
萬卷讀書曾用功草字𨽻字各神妙古詩律詩俱豪雄<lb/>
雖有一癖好畫馬不比人間凡畫工颯爽脩髯雪三尺<lb/>
長安市上無人識等閒幅紙寫驊騮或者終身求不得<lb/>
我未嘗求忽得之袖出玉花驄一疋開卷如聞嘶風聲<lb/>
<pb n="KR3h0045_WYG_012-18b"/>
蹴踏青天砲霹靂曹霸昔遇唐明皇畫出此馬真龍驤<lb/>
黄金拜賜南薫殿赫奕門户生輝光昇平難保金易散<lb/>
晩歲奔波逃戰場却得少陵詩一首名撐宇宙相悠長<lb/>
龔侯不干萬乘主但欲追尋窮杜甫老筆一洗韓幹肉<lb/>
天閑至寳落環堵詩非杜甫畫勝曹無乃心神漫勞苦<lb/>
龔侯此筆游戲耳别有文章垂萬古　龜城叟為作玉<lb/>
豹圖敬作長歌識之虛谷翁方回<lb/>
南山有雄豹隱霧成變化竒姿驚世人毛物亦増價天<lb/>
<pb n="KR3h0045_WYG_012-19a"/>
上房星浥瑞光孕成白馬黒而章為誰容易來中國風<lb/>
雪天山道路長頭為王欲得方目為相欲得明脊為將<lb/>
軍欲得彊腹為城郭欲得張絶憐此馬皆具足十五肋<lb/>
中包腎腸嗟予老去有馬癖豈但障泥知愛惜千金市<lb/>
駿已無人秃筆松煤聊自得君侯昔如汗血駒名場萬<lb/>
馬曽先驅山林鍾鼎今何有歲晩江湖託著書白雲未<lb/>
信仙鄉遠黄髪鬖鬖健有餘飲酒百川猶一吸吟詩何<lb/>
嫌萬夫敵我持此馬將安歸投之君侯如獻璧君侯作<lb/>
<pb n="KR3h0045_WYG_012-19b"/>
詩凛馳騖八荒滿盈動雷雨定知此馬知此意獨欠老<lb/>
奚通馬語曹將軍杜工部各有一心存萬古其傳非畫<lb/>
亦非詩要在我輩之襟期君侯君侯知不知　僕為虛<lb/>
谷先生作玉豹馬先生有詩見酬極筆勢之馳騁乃以<lb/>
此詩報謝淮陰龔開<lb/>
　　龔翠巖人馬圖<lb/>
雪巘褚先生為士友戴祖禹畫馬謂得一翹舉者為佳<lb/>
因憶敖器之評曹孟德詩云如幽燕老將軍氣韻沉雄<lb/>
<pb n="KR3h0045_WYG_012-20a"/>
此語若施之畫馬尤為至當不翹舉亦可此藁一年前<lb/>
手定未嘗示人今以先生之言用酬來意又似不偶然<lb/>
也至正壬辰八月九日淮陰龔開記<lb/>
老龔謫世房星精愛畫先皇照夜真霹靂一聲天上落<lb/>
鼎湖飛浪白如銀楊維禎<lb/>
開元四十九萬馬逝電追風莫可踪不是畫師題品出<lb/>
誰知一疋是真龍李構<lb/>
八方隊隊馬如雲曽向開元奉聖君今日飛龍仙駕遠<lb/>
<pb n="KR3h0045_WYG_012-20b"/>
千金駿骨世空聞秦約<lb/>
　　龔翠巖中山出遊圖<lb/>
髯君家本住中山駕言出遊安所適謂為小獵無鷹犬<lb/>
以為意行有家室阿妹韶容見靚莊五色臙脂最宜黒<lb/>
道逢驛舍須少憇古屋無人供酒食赤幘烏衫固可烹<lb/>
美人清血終難得不如歸飲中山釀一醉三年萬縁息<lb/>
却愁有物覷高明八姨豪買他人宅侍君酒醒為掃除<lb/>
馬嵬金䭾去無迹　人言墨鬼為戲筆是大不然此乃<lb/>
<pb n="KR3h0045_WYG_012-21a"/>
書家之草聖也豈有不善真書而能作草書者在昔善<lb/>
畫墨鬼有如頤真趙千里千里丁香鬼誠為竒特所惜<lb/>
去人物科太遠故人得以戲筆目之頤真鬼雖甚工然<lb/>
其用意猥近甚者作髯君野溷一豪猪即之妹子扶杖<lb/>
披襟趕逐此何為者耶僕今作中山出遊圖蓋欲一洗<lb/>
頤真之陋庶不廢翰墨清玩譬之書猶真行之間也鍾<lb/>
馗事絶少僕前後為詩未免重用今即他事成篇聊出<lb/>
新意焉耳淮陰龔開記<lb/>
<pb n="KR3h0045_WYG_012-21b"/>
小<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>欺人亦可憎鬼翁怒縛敢憑陵莫言怪狀元無有<lb/>
老眼髯龔見屢曾錢良右敬題<lb/>
酆都山黒陰雨秋羣鬼聚哭寒啾啾老馗豐髯古幞頭<lb/>
耳聞鬼聲饞涎流鬼奴輿尰夜出游兩魑劍笠逐輿後<lb/>
槁形蓬首枯骸瘦妹也黔面破裳繡老馗回觀四目鬬<lb/>
料亦不嫌馗醜陋後驅鬼雌荷衾枕想馗倦行欲安寢<lb/>
挑壺抱甕寒凛凛毋乃榨鬼作酒飲令我能言口為噤<lb/>
執縛罔兩血灑骻毋乃刴鬼作鬼䱹令我有手不能把<lb/>
<pb n="KR3h0045_WYG_012-22a"/>
神閒意定元是假始信吟翁筆揮灑翠巖道人心事平<lb/>
胡為識此鬼物情看來下筆衆鬼驚詩成應聞鬼泣聲<lb/>
至今卷上陰風生老馗氏族何處人託言唐宫曽見身<lb/>
當時聲色相沉淪阿瞞夢寐何曽真宫妖已踐馬嵬塵<lb/>
倐忽青天飛霹靂千妖萬怪遭誅擊酆都山摧見白日<lb/>
老馗忍饑無鬼喫冷落人間守門壁翠寒宋无<lb/>
堪笑龔侯戲鬼神豪端寫出逼天真我貧不敢披圖看<lb/>
恐作揶揄來笑人劉洪<lb/>
<pb n="KR3h0045_WYG_012-22b"/>
鍾叟蒼髯妹漆膚前驅後擁兩肩輿能令五鬼非吾患<lb/>
免使奴星結柳車孫元臣<lb/>
老夫書倦眼糢糊睡魔麾去復來不受驅故人偶過蓬<lb/>
蒿居授我一卷牛腰墨戲圖午牕拭眥試展玩使我三<lb/>
嘂還長吁人間何處有此境衆鬼雜遝相奔趨一翁烏<lb/>
帽袍鞾黒兩鬼共舉藤輿出怒瞠兩目髯舒㦸阿妹雙<lb/>
臉無脂鉛只調松煤塗抹色如漆前呵後役皆鬼徒亦<lb/>
有横挑直挑之鬼物又有獰鬼數十輩相隨各執役陰<lb/>
<pb n="KR3h0045_WYG_012-23a"/>
風凄凄寒起袂遇是九首山人出遊中山捕諸鬼三世<lb/>
聰明晚何謬玉環狐媚不悟祿兒醜當年曽偷寧王玉<lb/>
笛吹豈信此徒亦復效顰來肆欺馗也詎能一一盡擒<lb/>
捉舉世滔滔定復誰知覺我欲呼髯扣其術人言箇是<lb/>
翠巖老子游戲筆却憶漁陽鐵騎來如雲騎騾倉皇了<lb/>
無䇿錦韈游魂竟弗歸方士排空御氣無從覔老巖去<lb/>
我久九京難再作遺墨敗楮空零落安得江波化作蒲<lb/>
萄之新醅畫鼓四面轟春雷叱去羣魅不復顧大笑滿<lb/>
<pb n="KR3h0045_WYG_012-23b"/>
傾三百杯黄山樵叟李鳴鳯<lb/>
百鬼紛紛擾士民明皇選得夢中身前呼後擁中山道<lb/>
翻與羣妖作主人吕元規<lb/>
月黒山空聚嘯聲搜神志怪寫猙獰老馗疾惡風霜面<lb/>
泉壤千年不隔生湯時懋<lb/>
歲云暮矣索鬼神九首山人生怒嗔獵取羣妖如獵兎<lb/>
驅儺歸去作新春高郵龔璛<lb/>
長嘯空林百草秋蒼髯煤臉也風流當時竊得三郎夢<lb/>
<pb n="KR3h0045_WYG_012-24a"/>
却向中山學夜遊金源王時<hi>本中</hi>
老馗怒目髯奮㦸阿妹新妝臉塗漆兩輿先後將何之<lb/>
往往徒御皆骨立開元天子人事廢清宫欲藉鬼雄力<lb/>
楚龔無乃好幽怪醜狀竒形尚遺迹古并王肖翁<hi>摶鳯</hi>
是為伯强為謫狂睢盱鬼伯髯怒張空山無人日昏黄<lb/>
迴風陰火隨幽篁羣邪作祟魏迄唐殿前吹笛行踉蹡<lb/>
飛來武士藍衣裳夢境胡為在縑緗中山九首彌荒唐<lb/>
猶可為人祓不祥是心畫師誰能量筆端正爾分毫芒<lb/>
<pb n="KR3h0045_WYG_012-24b"/>
清都紫府昭回光三十六帝參翺翔陰氣慘澹熙春陽<lb/>
謂君閣筆試兩忘一念往復如康莊安陽韓性<lb/>
楚龔胸中墨如水零落江南髪垂耳文章汗馬兩無功<lb/>
痛哭乾坤遽如此恨翁不到天子傍陰風颯颯無輝光<lb/>
翁也有筆同干將貌取羣怪驅不祥是心頗與馗相似<lb/>
故遣麾斥如翁意不然異狀吾所憎區區白日胡為至<lb/>
嗟哉咸淳人不識夜夜宫中吹玉笛谷陽陳方<lb/>
老髯見鬼喜不嗔出遊夜醉中山春髯身自是鬼龍者<lb/>
<pb n="KR3h0045_WYG_012-25a"/>
况乃前後皆非人楚龔老死無知己生不事人焉事鬼<lb/>
吁嗟神鼎世莫窺此圖流傳當寳之釋宗衍<lb/>
何處張弧鬼一車中山曽見夜蒐圖棼棼眼底朱成碧<lb/>
後乘鍾家有此姝栖霞居士白珽<lb/>
中山出游圖凡一展玩見者莫不驚訝世之竒形異狀<lb/>
暴戾譎詭彊弱吞㗖變詐百出甚于妖魅者不少人不<lb/>
以為怪者何蓋耳聞目接久而與之俱化故視為常也<lb/>
吁髯翁之畫深有㫖哉以鍾馗事祗見明皇夢中為疑<lb/>
<pb n="KR3h0045_WYG_012-25b"/>
予謂往古來今星流電掣烜赫凄凉菌生漚滅何事此<lb/>
夢獨於是疑焉今贅數語于卷又豈非夢中說夢耶東<lb/>
湖襏襫翁題<lb/>
翠巖龔先生負荆楚雄俊才不為世用故其胸中磊磊<lb/>
落落者發為怪怪竒竒在毫端游戲氣韻筆法非俗工<lb/>
所可知然多作汗血老驥伏櫪態度先生蓋志在千里<lb/>
也寫中山出游圖髯君顧盼氣吞萬夫輿從詭異雜遝<lb/>
魑魅束縛以待烹使剛正者覩之心快姦佞者見之膽<lb/>
<pb n="KR3h0045_WYG_012-26a"/>
落故知先生之志在埽盪兇邪耳豈徒以清玩目之噫<lb/>
先生已矣至今耿光逼人後學象山周耘識<lb/>
　　趙松雪重江叠嶂圖<lb/>
昔者長江險能生白髪哀百年經濟盡一日畫圖開僧<lb/>
寺依稀在漁舟浩蕩迴蕭條數株樹時有海潮來虞集<lb/>
藝事推三絶交情到八哀衣冠太平出筆硯好懷開虹<lb/>
月從延佇漚波𣺌去迴同為帝都客揮灑得看來石巖<lb/>
次韻<lb/>
<pb n="KR3h0045_WYG_012-26b"/>
君不見帝壻王家寳繪堂山川潑墨開鴻荒重江叠嶂<lb/>
詩作畫東坡留題雲錦光又不見後身松雪齋中叟伸<lb/>
紙臨摹筆鋒走樓臺縹緲出林坳蘆葦蕭騷藏澤藪白<lb/>
雲飛不盡青㝠百丈牽船入樊口墨光照几射我眸我<lb/>
為搴芳歌遠游胸中是物有元氣世上何所無滄洲我<lb/>
疑此叟猶未化瞬息御風行九州五山四溟一觴豆瑣<lb/>
細弗遺囊楮収故能援豪發天藻不與俗工爭醜好楚<lb/>
山雲歸楚水流萬里秋光如電埽拈來關董散花禪别<lb/>
<pb n="KR3h0045_WYG_012-27a"/>
出曽劉斵輪巧披圖我作如是觀毛頴陶泓共聞道嗚<lb/>
呼相馬猶相人駑駘豈得同翔麟舍夫毛骨論形似如<lb/>
此鑒賞焉能真後來有問延祐脚意索舉似吾方歅至<lb/>
順四年夏四月廿四日東陽柳貫道傳鑒定并題<lb/>
曠望不可極江山圖畫中晴空開浩蕩元氣闢鴻濛遠<lb/>
樹崑崙外扶桑滄海東黄河來萬里弱水出三峯帆影<lb/>
秋波棹潮音曉寺鐘雨收龍入壑烟暝鶴歸松妙墨真<lb/>
名筆神機奪化工古來精絶者誰似水晶宫　右趙文<lb/>
<pb n="KR3h0045_WYG_012-27b"/>
敏公重江叠嶂圖今為李昶啟明家藏昶姑熟士文子<lb/>
也士文以善醫嗚于時昶克世其家業且好讀書能吟<lb/>
詩善楷法言温氣和進退有度可嘉也以予嘗交其先<lb/>
子因持是圖求予題之所謂水晶宫者文敏公號也宣<lb/>
德九年三月既望四明陳敬宗題<lb/>
松雪仙人秉巨杠一時揮灑世無雙後山雲起嶂西嶂<lb/>
隔浦帆過江外江潮退淺沙寒鴈集聲來遠寺曉鐘撞<lb/>
畫圖咫尺如千里諸老風流久已降　右松雪重江叠<lb/>
<pb n="KR3h0045_WYG_012-28a"/>
嶂圖一卷為李舍人家藏舊物間以示予見翁之畫多<lb/>
矣此紙尤覺入神一時如虞伯生石民瞻柳道傳諸大<lb/>
老題詠殆遍而予復置喙其間非敢為畫之重輕亦以<lb/>
附一名于不朽焉耳後學古吳陳鑑志<lb/>
長江滔滔向東瀉憶昔扁舟順流下慈悲閣前浪花白<lb/>
兩岸青山似奔馬蒹葭楊柳風颼颼江行六月疑深秋<lb/>
歸來已是十年事看畫偶然思舊游水聲樹色非耶是<lb/>
仍見山腰隱髙寺赤岸滄洲杳靄間咫尺悠然起愁思<lb/>
<pb n="KR3h0045_WYG_012-28b"/>
苕溪影落鷗波亭王孫弄筆何曽停北來戎馬暗江滸<lb/>
千古遺恨歸滄溟延陵吳寛觀李兵曹所藏題<lb/>
　　水村圖<lb/>
大德六年十一月望日為錢德鈞作子昻　後一日德<lb/>
鈞持此圖見示則已裝成軸矣一時信手塗抹乃過辱<lb/>
珍重如此極令人慙愧子昻題<lb/>
向來寓意思卜居住處只今成畫圖胸中本自𣺌江海<lb/>
主人相凂寫汾湖鄧楠題<lb/>
<pb n="KR3h0045_WYG_012-29a"/>
漚鳥難渝舊約湖山不改清秋人自與波上下我其卒<lb/>
歲優游　題前詩竟復得六言一首併書其後覺非叟<lb/>
鄧楠<lb/>
村南村北樹濛濛秋水清涵野色空道外俗塵飛不到<lb/>
似移家住畫圖中梅塘吳延壽敬題<lb/>
疎柳平蕪落鴈飛斷橋斜日釣船歸江天萬頃秋如畫<lb/>
一笑人間醉墨非顧天祥敬書<lb/>
屋後青山門外溪疎疎蘆葦䕶漁磯地縁清絶人堪愛<lb/>
<pb n="KR3h0045_WYG_012-29b"/>
長是三春雁不歸男資深<hi>原父</hi>
　　　菩薩蠻<lb/>
當年圖畫知何處如今身向滄洲住吾亦愛吾廬芸牕<lb/>
幾卷書　青山天際小目送飛鴻杳試問釣魚船蘆花<lb/>
淺水邊學子陸祖允敬題<lb/>
青山横陳水縈浦饑鴻高超漁設罟中有幽人坐環堵<lb/>
晩風吹斷蘆花舞林宏<lb/>
桑梓未能忘楚甸琴書久已住吳門悠悠江海風烟隔<lb/>
<pb n="KR3h0045_WYG_012-30a"/>
知是夕陽何處村干文傳題<lb/>
坐牕不遨呻蠧竹兀兀那知髀生肉眼明見此水邊村<lb/>
浣我胸中塵百斛荒山寂歴蒼烟斜驚風颯颯鳴蒹葭<lb/>
平沙暮寒羣鴉起垂柳掩映幽人家風流王孫摩詰手<lb/>
妙處端如神所授等閒㸃綴皆精妍怪底秋光生户牖<lb/>
我家本住松江濵怳然一見融心神他年卜築遂君志<lb/>
留取青山容散人松陵葉齊賢<lb/>
息齋居士舊嘗為德鈞作水村圖予題云問君何許水<lb/>
<pb n="KR3h0045_WYG_012-30b"/>
邊村亦有扁舟乘興人無限好山茅屋外他年倘許我<lb/>
為隣既還吳興復來見子昻此圖意象融㑹使人應接<lb/>
不暇又何暇詩非德鈞詎能領㑹耶姚式書于姑蘇寓<lb/>
館<lb/>
牛馬百川獨渚烏鳶羣木西村天地四方黄鵠先生秋<lb/>
雨柴門<lb/>
忽有滄浪鳴笛飛鴻黄葉雲深相望美人秋水卷簾隱<lb/>
几何心吳郡陸桂<lb/>
<pb n="KR3h0045_WYG_012-31a"/>
　　　水村隱居記<lb/>
予游淮水來吳㑹客于季道陸翰林之宇下近十年知<lb/>
其别墅在淞江之南汾湖之東欲往來未能每思寛閒<lb/>
寂寞之濵得與鱸鄉蟹舍隣接庶城市委巷偪仄之懐<lb/>
有所託以紓焉季道悉予志為卜築于其别墅之傍至<lb/>
則聚書其中以自怡悅屋前流水清澈鑒毛髪居人類<lb/>
汲以飲時有鷗鳥舞而下若相忘于江湖可取以玩也<lb/>
異時子昻趙集賢為作水村圖林樾蔭乎茅屋畧彴横<lb/>
<pb n="KR3h0045_WYG_012-31b"/>
乎荒灣秋風鴻鴈夕陽網罟短棹延縁葦間不聞挐音<lb/>
迹其意匠圖寫於大德壬寅迄延祐甲寅十有四年景<lb/>
物處所宛然不異于今所居事固有不相期而相符若<lb/>
是者季道泛舟往來吾廬手叢書一編筆牀茶竈之風<lb/>
流故在明月之夜共載以游撫清絶之區得詠歌之趣<lb/>
或能追皮陸清事可乎噫余老矣方將卷書學釣容與<lb/>
于烟波之上而為之歌曰舟摇摇兮風嫋嫋兮波鱗鱗<lb/>
兮鷗翩翩兮扣舷漁歌兮孰知其他兮歌已遂書為水<lb/>
<pb n="KR3h0045_WYG_012-32a"/>
村隱居記延祐乙卯季夏望日通川錢重鼎記<lb/>
四野漫漫水接天孤村林木似凝烟莫言此地無車馬<lb/>
自是高人遠市廛學生哲理臺謹書<lb/>
草草三間屋愛竹旋添栽碧紗忩户眼前都是翠雲堆<lb/>
一月山翁不出連雪水村清泠木落遠山開惟有平安<lb/>
信留得伴寒梅　唤家童開門看有誰來客來一笑清<lb/>
話煮茗更傳杯有客只愁無酒有酒又愁無客酒熟且<lb/>
徘徊明日人間事天自有安排　汾湖新卜築適與此<lb/>
<pb n="KR3h0045_WYG_012-32b"/>
詞同如今不是畫真在水村中　延祐丙辰十一月十<lb/>
有一日郭麟孫題<lb/>
蒹葭蒼蒼白露為霜所謂伊人在水一方遡洄從之道<lb/>
阻且長遡游從之宛在水中央<lb/>
蒹葭淒淒白露未晞所謂伊人在水之湄遡洄從之道<lb/>
阻且躋遡游從之宛在水中坻<lb/>
蒹葭采采白露未已所謂伊人在水之涘遡洄從之道<lb/>
阻且右遡游從之宛在水中址　是詩三章賦蒹葭於<lb/>
<pb n="KR3h0045_WYG_012-33a"/>
露與霜想伊人於水一方欲往從之道阻長嘗三復之<lb/>
紫陽夫子以為不知其何所指偶閲水村圖其景物蕭<lb/>
瑟烟波浩蕩有人乘扁舟往來其間此圖此意殆與此<lb/>
詩若相符者故書於其後云延祐己未九月望日學子<lb/>
陸祖宣<lb/>
　　　水村圖賦<lb/>
孤村何所厥土若浮宛然虛舟𣺌乎中流秋雲兮漠漠<lb/>
流水兮悠悠老雁兮肅肅折葦兮颼颼爾其罛箄懸乎<lb/>
<pb n="KR3h0045_WYG_012-33b"/>
夕陽茅屋枕乎灣碕略彴通乎往來林薄鬱乎蔽虧眄<lb/>
絶境兮寥閴恨凡塵兮喧卑我之懷矣一葦杭之忘鈎<lb/>
意釣與物委蛇鄙詹父兮施芒針哂任公兮垂巨鯔固<lb/>
匪釣温兮疑蝦蛭蓋將劈水兮看蛟螭滄浪兮舒嘯漣<lb/>
漪兮賦詩蒼茫兮獨立逸豫兮無期亦有岡巒峙兮嵯<lb/>
峨薜荔深兮婆娑縹緲兮雲霞映𢃄兮烟波𤣥真兮漁<lb/>
蓑幼輿兮山阿思夫人兮奈何悲予生兮蹉跎孰若求<lb/>
吾性兮自得勝外景兮實多信動靜兮有徵希仁智兮<lb/>
<pb n="KR3h0045_WYG_012-34a"/>
靡他庶幾適此性之天兮惘然忘其為畫圖也大德七<lb/>
年六月一日重鼎書<lb/>
錢子守道殊自適某山某水藏袖中有時對客且舒卷<lb/>
坐我絶境烟波空參差老雁忽飛起微風欲拂蘆葦叢<lb/>
彎碕寂寞懸網罟夕陽隱約歸漁翁遠山近山雲漠漠<lb/>
前村後村水重重適從何來蕩兩槳懸知浦漵遥相通<lb/>
深林蔽虧八九家竹籬茅户無不同青天白日機事息<lb/>
樂此耕釣得古風誰言見畫獨幻影我欲振衣即往從<lb/>
<pb n="KR3h0045_WYG_012-34b"/>
因思輞川著摩詰復想嵩山栖盧鴻只今好事空見畫<lb/>
山川緬邈棲遺踪　從大題　束季博　山園隱者<lb/>
適安齋<lb/>
曖曖水邊村蕭條絶塵滓錢君智者徒而後能樂此平<lb/>
生丘壑情所尚政在是問誰為此圖吾兄固能爾趙孟<lb/>
籲<hi>子俊</hi>
幽人心地本翛然此境相諳七十年茅屋數椽依約外<lb/>
雲山一抹有無邊眼前生意今林屋筆底秋風古輞川<lb/>
<pb n="KR3h0045_WYG_012-35a"/>
勝景有餘描不盡歸鴻幾㸃落寒烟聚山黄肖翁<lb/>
空林有影連山遠流水無聲𢃄雁寒自是漁樵真樂處<lb/>
不知圖畫與誰看束南仲題<lb/>
長愛秦郎絶妙詞荒涼暗合輞川詩斜陽萬㸃寒鴉處<lb/>
流水孤村又一竒丙午清明羅志仁題<lb/>
　　　奉題德鈞錢君水村圖<lb/>
山色濃還淡孤村水繞之俗塵飛不到野老住偏宜碕<lb/>
岸疎疎柳茅簷短短籬小舟欹側過便是少陵詩陵陽<lb/>
<pb n="KR3h0045_WYG_012-35b"/>
牟巘<lb/>
茅屋竹籬山掩映蒹葭楊柳水縈紆漁人定指扁舟語<lb/>
野老應尋隱者徒漢東孟淳<lb/>
　　　水村歌<lb/>
吳中水為鄉人與鳬鷖共居處年年黄梅少時雨農不<lb/>
田疇占洲渚鄉風用鋤不用犁築塍踏車兒女妻農家<lb/>
辛苦亦復樂高低兩頭黃犢角自愛茅簷暖莫厭社酒<lb/>
薄擊鼓賽神卜東作飯牛何必歌漁蓑尚可著十年種<lb/>
<pb n="KR3h0045_WYG_012-36a"/>
樹樹滿村明年養蠶蠶百箔　延祐丙辰偶賦此十<lb/>
月七日訪湖天學士遂到水村先生寓居烟水蒼茫間<lb/>
適與此詩相似俾書龔璛<lb/>
寒烟漠漠鎖荒村日暮帆歸浦漵昬颯颯秋風鳴老樹<lb/>
娟娟流水繞柴門平沙雁起聲如寂斷岸罾懸影若翻<lb/>
要問先生得真趣玩圖嘿黙復何言真定門生王鈞謹<lb/>
題<lb/>
翰林妙寫溪村趣茅屋知何處溪翁想像住溪灣一笑<lb/>
<pb n="KR3h0045_WYG_012-36b"/>
如今家在畫圖間　西風門掩蘆花漵聊與漁家伍人<lb/>
間不信有張翰剪取吳淞空向卷中看延祐丁巳中秋<lb/>
日德鈞擕此卷俾書小詞為題虞美人一闋湯彌昌<hi>師</hi>
<hi>言</hi>
　　　依緑軒記<lb/>
季道為甫里賢子孫予久客其門束書相隨於分湖予<lb/>
居其第宅東偏池上駕屋亢爽扁依緑俾二三子于焉<lb/>
澄懐滌慮誦詩讀書暇日倚䦨俯瞰魚行鏡中無遯形<lb/>
<pb n="KR3h0045_WYG_012-37a"/>
天寒水落石嶄然離列其涯可坐而釣其流清澈滉瀁<lb/>
非斷港絶潢居然有濠濮之想予嘗獨立蒼茫欲窮水<lb/>
脉之所自來第見短蓬拂蘆葦叢往來烟波之上若鳬<lb/>
鷖然悠悠乎不知其所之中秋雨歇夕陽依依季道謂<lb/>
予曰此距分湖數里子能共載以游否遂呼輕舟泛中<lb/>
流雲破月出水月上下輝燭照徹肝膽徘徊者久之東<lb/>
望檇李𣺌然有無間分湖水之半舒舒焉西南向趨第<lb/>
宅之傍不為湖所吞而資其所潤故其積停者得以為<lb/>
<pb n="KR3h0045_WYG_012-37b"/>
沼為沚演迤于䦨楹之下而不去岐而東西以逝者其<lb/>
為澤抑為川乎然觀水有術必觀其瀾者非耶二三子<lb/>
睇流動而得其固有之智詠淪漪而得其自然之文因<lb/>
盈科而後進悟成章而達未必不為藏修游息之一助<lb/>
某水某山童子釣游云乎哉予老學落不工于文祗紀<lb/>
其勝為季道言之曰子之言不虛其書為記延祐二年<lb/>
正月望日通川錢重鼎記<lb/>
　　　小重山<lb/>
<pb n="KR3h0045_WYG_012-38a"/>
楊柳絲絲兩岸風前村溪路遠小橋通人家依約水西<lb/>
東舟一葉移過葦花叢　清景逈涵空好山清未了暮<lb/>
雲重是誰驚起幾征鴻天然趣却在畫圖中合肥束從<lb/>
周<lb/>
平生鷗鷺盟結此茅一把江湖散人傳著我無不可芳<lb/>
浦曹浚<lb/>
青山横陳流水如玉蕭瑟寒蘆扶疎雲木匪耕伊漁熙<lb/>
然自足睠兹幽尚繄誰之屋有隱君子好耽古書扁舟<lb/>
<pb n="KR3h0045_WYG_012-38b"/>
何人載酒來與豈無知者爰作是圖輞川之勝千載是<lb/>
俱吳興孫桂<lb/>
每憐北苑風流遠筆底精神此日同春水孤村無限意<lb/>
題詩輸與杜陵翁吳郡錢良右<lb/>
雁行低拂水光寒茅屋遥憐野趣寛自是一經摩詰手<lb/>
披圖真作輞川看東淮俞日華<lb/>
幾叠山連松竹一行雁起汀沙看他水村茅屋試問處<lb/>
士誰家從虎題<lb/>
<pb n="KR3h0045_WYG_012-39a"/>
古木蕭疎蔽草廬好山重叠水縈紆先生自得漁樵趣<lb/>
無限秋光入畫圖建安黄介翁<lb/>
　　　祝英臺近<lb/>
染秋雲圖澤國野趣入游戲能事何須五日畫一水重<lb/>
重楊栁陂塘茅茨籬落鱸鄉外西風漁計晚烟霽　有<lb/>
客乘扁舟延縁度疎葦欲訪幽居宛在碧溪尾浩然目<lb/>
送飛鴻醉歌欵乃溪光裏亂山横翠湯彌昌敬題<lb/>
澤國漁無定秋霜栁不凋幽人言晼晚此日畫蕭條高<lb/>
<pb n="KR3h0045_WYG_012-39b"/>
沙龔璛<lb/>
有宅一區兮水之鄉前可漁兮後可耕絶輿馬之憧憧<lb/>
兮魚鰕集而鳬雁翔伊昔寄之圖寫兮猶彷彿而賦<lb/>
高唐暨歲晏遂初服兮遇夫人之慨慷維安宅之攸居<lb/>
兮何羡乎堂皇爰不耕而穫兮維道之昌我還湖山以<lb/>
騁望兮懷若人兮不可忘眉壽兮未艾維水兮泱泱讀<lb/>
水村隱居記輙歌以系其後吳興姚式<lb/>
德鈞先生於中吳久而同客于甫里陸氏之門後十四<lb/>
<pb n="KR3h0045_WYG_012-40a"/>
年先生始遂隱居之志適與家叔子昻所畫水村圖相<lb/>
符既自為之賦又復記之僕三讀其文慨甚且有卜隣<lb/>
之興遂擬賦之以寫先生之懷併致景仰之意云吳興<lb/>
趙由儁識<hi>仲時</hi>
惟具區之大澤兮推流派于分湖滉漾演迤以東注兮<lb/>
渺天水之涵虛平疇鱗次以接壤兮但見雲煙竹樹之<lb/>
村墟雞鳴犬吠之相聞兮夕陽照景於桑榆憑舟楫以<lb/>
出入兮匪車馬之通衢鷗鷺狎而忘機兮鷹鸇免乎叢<lb/>
<pb n="KR3h0045_WYG_012-40b"/>
敺鳯高岡而難附兮繄樂郊之可圖慨先生之夙志兮<lb/>
適繪事之相符既卜築于水涯兮軼埃壒之廛居諒遺<lb/>
情于軒冕兮差無毁而無譽矧觀遠以為主兮契金石<lb/>
而弗渝從子弟以摳趨兮視詩書之範模遵皮陸之高<lb/>
軌兮時吟咏以相娛歲既宴而躊躇兮動西風之蓴鱸<lb/>
念狼山之歴歴兮遡淮水之舒舒悵兩鄉之明月兮託<lb/>
親舊于音書廓達人之大觀兮八荒在乎庭除歎人生<lb/>
之如寄兮齊天地于逆旅苟予情之瀟洒兮又何必懷<lb/>
<pb n="KR3h0045_WYG_012-41a"/>
乎故土幸締交以忘年兮得相過于雞黍聞咳唾之緒<lb/>
餘兮啟茅塞之心宇蓋將濯纓于清泚從先生而結廬<lb/>
　延祐四年十月二十有六日小姪以道將㑹試于京<lb/>
師來告遠别因見圖後水村隱居記謹賦小詩<lb/>
簾捲蒼茫野色屋連演迤清流歲晼晩兮自適蹇誰留<lb/>
兮中洲<lb/>
　　　過京口<lb/>
北來朋友不如鴻幾箇西飛幾箇東多少登臨舊樓觀<lb/>
<pb n="KR3h0045_WYG_012-41b"/>
䦨干閒在夕陽中<lb/>
　　　過信州<lb/>
二千里地佳山水無數海棠官路傍風送落花攙馬過<lb/>
春光更比路人忙<lb/>
　　　弋陽<lb/>
雷聲驅雨轉山西山腹雲根似削齊日暮收兒歸不得<lb/>
料應白水漲前溪<lb/>
　　　拍洪樓<lb/>
<pb n="KR3h0045_WYG_012-42a"/>
仰有嵐光俯有溪軒牕初不計東西雲峰雨岫安排定<lb/>
松竹林林自整齊<lb/>
山腰澗曲繞短垣百怪老樹龍蛇蜿山翁有時抱琴至<lb/>
雪霽月明開北軒<lb/>
　　　滿目雲山樓<lb/>
溪頭白鷺來相安溪上紅桃雨打殘滿目雲山為誰好<lb/>
一川晴色上樓看<lb/>
古木陰中生白烟忽從石上見流泉閒隨委曲尋源去<lb/>
<pb n="KR3h0045_WYG_012-42b"/>
直到人家竹塢邊　大德八年夏五月還自江西過虎<lb/>
丘舟中子敬擕此卷見示俗客以惡酒相撓情况構詩<lb/>
不成遂書途中所作少答雅意房山高克㳟<lb/>
芳草孤舟渡幽居一徑通江湖春雨外墟里暮烟中機<lb/>
息鷗先下花飛水自東臨流無限意畫史若為工巴西<lb/>
鄧文原<lb/>
馬足黄塵三尺深清風吹斷自難侵乾坤老矣驚浮世<lb/>
泉石蕭然動隱心鷗鳥起沙春漠漠漁舟繫柳晝陰陰<lb/>
<pb n="KR3h0045_WYG_012-43a"/>
他年欲訪幽棲處莫似仙源無路尋甫里陸行直<lb/>
澤國淨秋色遠山横夕烟水田羣雁起蘆渚一罾縣林<lb/>
樹幾間屋君家若箇邊扁舟何日去相伴白鷗眠郭麟<lb/>
孫<lb/>
一片寛閒景波涵萬頃天雁飛秋影外樹倚夕陽邊山<lb/>
色來牕牖溪聲自管絃何當明月夜著我釣魚船陸祖<lb/>
凱<lb/>
流水孤村深處茂林修竹誰家知是幽人小隱于焉讀<lb/>
<pb n="KR3h0045_WYG_012-43b"/>
書五車束巽之<hi>申父</hi>
流水縈紆别浦孤村掩映前山開卷不知何處高人隱<lb/>
約其間趙駿聲<lb/>
　　　奉題水村圖<lb/>
游塵飛不到柴關名利無心夢亦閒時有扁舟乘興去<lb/>
高談終日對青山<lb/>
不入山林不入城孤舟容我寄浮生年來與世殊相遠<lb/>
漸喜無人識姓名青巖趙由祚<lb/>
<pb n="KR3h0045_WYG_012-44a"/>
矮牕曲几茶破睡雲水烟村䕶元氣政須側耳畫圖外<lb/>
㝠鴻聲中今古意林寛<lb/>
青溪抱村流茅屋蔭疎柳天秋雁行遠山翠當户牖罷<lb/>
釣者誰子延縁來渡口野情固超逸圖畫傳不朽何當<lb/>
從之游扁舟落吾手趙由儁<lb/>
烟中山色濃還淡柳外溪流直又斜借問孤村錢處士<lb/>
不知隣壁是誰家束復之<hi>仁</hi>父<lb/>
誰識漁樵興趣閒由來家計在江干羨君圖畫能殊勝<lb/>
<pb n="KR3h0045_WYG_012-44b"/>
愧我田園卒未安浩蕩閒雲低樹影蕭條野屋蔽天寒<lb/>
秋深夜色猶堪愛寫取嬋娟浸石灘趙承孫敬題<lb/>
一水復一村開卷不忍罷前有無聲詩後有有聲畫束<lb/>
同之<lb/>
青山迷遠近蕭條古郊墟側逕深且窈中有幽人居短<lb/>
籬門半掩竹樹相扶疎平疇涵白波淺渚漲緑蕪何人<lb/>
泛扁舟似欲相招呼誰令破幽寂驚鴻起寒蘆此意胡<lb/>
可言㑹心寫成圖撫卷空嘆賞悠悠水雲孤陸繼善<lb/>
<pb n="KR3h0045_WYG_012-45a"/>
敬題<lb/>
家住吳松江水西短垣矮屋緑陰齊朝雲研濕知山近<lb/>
暮雨舟平覺岸低騎犢看書閒自遣得魚沽酒醉相擕<lb/>
從游尚記髫年日白首芹邊感舊題承學朱梓瑞<lb/>
水村先生家寓吳文章翰墨悉範模平生雅趣何處無<lb/>
寄名播遠聊爾娛子昻濡筆成是圖心與神㑹美且都<lb/>
山溪繚繞秋色敷籬落荆榛塵跡虛我來拭目聲相呼<lb/>
惜哉人物不兩俱僭言子孫思勤渠傳業繼志萬代儒<lb/>
<pb n="KR3h0045_WYG_012-45b"/>
至正七年丁亥二月廿日實之兄出示先大夫水村圖<lb/>
思之不覺慷慨謾書于卷末徐關<hi>日軒</hi>
戊戌八月三日予過獨樹湖泊舟葦間閲此景物宛然<lb/>
益歎松雪翁畫手之妙此圖今藏射瀆徐氏後十七日<lb/>
雨中再閱題吳寛<lb/>
　　高士圖<lb/>
袁安字邵公汝南汝陽人嚴重有威見敬于州里時大<lb/>
雪洛陽令自出案行見人家皆除雪有乞食者至安門<lb/>
<pb n="KR3h0045_WYG_012-46a"/>
無有行路謂安已死令人除雪入户見安僵卧問何以<lb/>
不出安曰大雪人飢餓不宜干人令以為賢舉安孝廉<lb/>
也大德癸卯二月廿五日姑蘇寓舍製孟頫<lb/>
袁氏自司徒安後世為上公猗歟盛哉斯其積德累行<lb/>
有以致也而傳者又以得葬地之故豈其然乎予兄為<lb/>
通甫作卧雪圖特寫先曾之清高以貽其子孫而傳無<lb/>
窮也通甫宜保之後一年二月廿五日吳興趙孟籲<lb/>
雪氣侵人卧欲僵苦勞明府到藜牀主賔問答皆情話<lb/>
<pb n="KR3h0045_WYG_012-46b"/>
何用閒名入薦章楚龔開<lb/>
大雪塞門袁公高卧不出不宜干人之語非直一時高<lb/>
致而已想其面目嚴冷意氣凛烈與雪同其孤高此豈<lb/>
肯為汝南郡從事持私書致邑令者哉宜其痛遭峻拒<lb/>
也觀大節者于細事他日爭楚獄于人主盛怒之時折<lb/>
竇憲于朋黨怙權之日毅然不少屈真可畏而仰也陵<lb/>
陽牟巘<lb/>
袁氏四世五公跡其貴富烜赫豈淺尠哉千載之下使<lb/>
<pb n="KR3h0045_WYG_012-47a"/>
人彷彿圖寫思見其人者乃在卧雪時耳姚式書<lb/>
余為通甫作此圖正以通甫好修之士使之景慕其高<lb/>
節耳然予自謂頗盡其能事此難與不知者道也明年<lb/>
四月七日子昻重題<lb/>
閭巷風雪中僵卧何限洛陽令政為一士來耳乃其作<lb/>
辟舉類如此而史失令名亦可惜舊圖雪中有芭蕉若<lb/>
子昻更畫之凛凛通甫身世谷陽龔璛題<lb/>
僵卧空齋儘耐寒門前行路雪漫漫投炎附熱非吾事<lb/>
<pb n="KR3h0045_WYG_012-47b"/>
一任人將冷眼看<lb/>
門巷蕭條雪已深空齋展轉泥重衾就令僵死亦閒事<lb/>
可見世間君子心聊城周馳<lb/>
陰風響枯梢凍雪埋老屋深徑斷行跡除道乏童僕閉<lb/>
門事髙枕政爾清寐熟誰與排户入停馬駐車軸問知<lb/>
是令君冷語無欵曲卿去我欲眠毋煩賁空谷升車首<lb/>
重回欲餉不敢瀆移書舉孝亷庶以激頹俗後來立朝<lb/>
端諤諤爭楚獄方其高卧時何意萬鍾祿令君非素交<lb/>
<pb n="KR3h0045_WYG_012-48a"/>
此舉真具目范史良包羞姓名忘紀錄邵公有裔孫眉<lb/>
宇清可掬苕仙贈此圖筆駛意自足老氣近古作冷光<lb/>
淡朝旭當以淨眼觀那許汙手觸平生冰雪心展玩亦<lb/>
三沐吳興蔡景傳<lb/>
此圖天真爛熳無一毫筆墨畦徑寒氣凛凛逼人疑此<lb/>
身與令相後先于邵公門也孔子曰人有不為也而後<lb/>
可以有為公為漢名臣立于朝自天子至大臣皆倚賴<lb/>
之方僵卧時蓋有所不為耳東萊吕克勤<lb/>
<pb n="KR3h0045_WYG_012-48b"/>
在昔洛陽雪深丈餘士也高卧來令尹車今年吳淞雪<lb/>
復何如積素一色鷗鷺有無之子江臯修亭是居有琴<lb/>
有書有酒有魚賞靜獨眺聊以自娛挹兹清風凛凛起<lb/>
予此景此圖再卷再舒通川錢重鼎<lb/>
洛陽雪深凍䦨干高士僵卧饑袁安忍貧束腹一榻寒<lb/>
不忍持鉢隣里干令君曉鞭望門看賢哉此公此操難<lb/>
誰能為口須片肝五公四世清節完吳興松雪峻筆端<lb/>
江縑粉白水漫漫儼若古意幅面攤好事把玩應長歎<lb/>
<pb n="KR3h0045_WYG_012-49a"/>
人間飽飯煩邯鄲功名回首已霏俴何如小忍聊盤桓<lb/>
門前嵩少青巑岏　唐人得意袁安卧雪圖宋真宗出<lb/>
諸内府以餞相國丁謂之守昇州其被召也留之賞心<lb/>
亭而去後有饞太守者竊而易之莫知流落何許尤物<lb/>
之嗟惜如此松雪作此幅極有思致非能烹陶家凍茗<lb/>
者安能味之此可與識者道海粟<lb/>
天下豈遽有餓死之士哉士縱不餓死亦死况餓不死<lb/>
耶不宜干人豈特雪中但干人則愧且死矣邵公之所<lb/>
<pb n="KR3h0045_WYG_012-49b"/>
以致洛令來者政在平日不在雪中也子昻以通甫好<lb/>
修為圖閉門卧雪時事通甫殁後數年其子仲長持以<lb/>
示僕時秋暑猶熾展卷寒氣襲人體粟烏乎好修如通<lb/>
甫者何可多得其子種學積文有操尚克世其家此卷<lb/>
筆意超詣不減古人子昻亦自謂盡其能事仲長宜善<lb/>
藏之郭麟孫<lb/>
東郭先生履下穿更圖卧雪詠袁安就令餓死亦細事<lb/>
門外春泥何日乾璛再題<lb/>
<pb n="KR3h0045_WYG_012-50a"/>
吾十數年前作此圖今日觀之便如一夢通甫殁又已<lb/>
七八年尤使人悵然耳子昻<lb/>
門外雪深泥没膝幽人懷抱自春風可憐令尹無高致<lb/>
乘興何須見此公文原<lb/>
向吾友姚子敬持是圖索題回首十六年通甫子敬皆<lb/>
為古人展卷為歎息子俊<lb/>
曉看嵩少玉嶙峋枉駕應憐處士貧令尹若能為保障<lb/>
長衾盡覆洛陽人牆東老叟陸文圭<lb/>
<pb n="KR3h0045_WYG_012-50b"/>
僵卧雪塞户汝南袁邵公冠蓋洛陽令埽雪見高風冷<lb/>
竈不生烟虛斚久塵蒙投謁非吾事舍君其誰從東海<lb/>
倪瓚<lb/>
巷深雪没脛高卧不知寒誰計千載下流傳入畫看黄<lb/>
山老樵<lb/>
雪中閉户將何所求令之造之固無加損于公亦無加<lb/>
損於令也而遂相以為美事<hi>闕</hi>時之可尚耳又惜令亡<lb/>
名亦不煩惜也使公與令聞予言當相顧一笑既畫之<lb/>
<pb n="KR3h0045_WYG_012-51a"/>
八十四年淡如王行題于翠巖而下十有六人之後此<lb/>
卷於袁氏屢見之今歸陳孟敷矣<lb/>
公嘗冬時負日陽稱快哉大雪中不干人飢寒不以累<lb/>
其心是亦一快哉也公之固所守向火乞兒趨走無寒<lb/>
暑誠何物耶子邵子詩半夜風寒當門獨立公真其人<lb/>
矣洛陽令薦之有識者乎令以民苦雪親巡問之牧民<lb/>
君子矣醉醲飽鮮其下斃踣于凍餓之鄉冰雪之場恬<lb/>
不思問及又誠何物耶趙松雪寫公卧雪後世若目覩<lb/>
<pb n="KR3h0045_WYG_012-51b"/>
其事而士子觀之能不思固守可僕僕以干人乎居民<lb/>
上者觀之能不思賢者有饑餓于吾土地乎陳孟敷愛<lb/>
此卷而購藏之不與他卷同是其重名筆而仰高風思<lb/>
固守而凛凛於其躬孟敷其有之乎長樂王賔<lb/>
右東漢袁司徒卧雪圖故元趙文敏公筆勾吳陳孟敷<lb/>
所藏也文敏公于此卷凡三題識而繼之者有若前代<lb/>
遺老陵陽牟先生兩龔先生暨聊城周公巴西鄧公皆<lb/>
儒林巨擘去今纔半百年咸修文地下不復可見矣昔<lb/>
<pb n="KR3h0045_WYG_012-52a"/>
之君子一時登覽游詠之適其遺跡之所存往往傳以<lb/>
弗朽若司徒卧雪事亦無足深論至于圖而傳之者豈<lb/>
不以其人哉蓋其立朝之大節忠讜弗阿而羣憸讋服<lb/>
海内仰其清德與漢祚相為終始所以後世圖而傳之<lb/>
者良以此也苟其人之大節無足稱者則閉門高卧不<lb/>
宜干人之語曾何足深論哉兹圖乃文敏公為袁靜春<lb/>
而作靜春物故已久而今為孟敷所得東海倪雲林介<lb/>
休王澹如漫題于後孟敷其寳蓄之洪武廿三年十月<lb/>
<pb n="KR3h0045_WYG_012-52b"/>
廿有三日河南後學高遜志書于姑蘇之山塘<lb/>
　　趙魏公幼輿丘壑圖<lb/>
予自少小愛畫得寸縑尺楮未嘗不命筆摸寫此圖是<lb/>
初傅色時所作雖筆力未至而粗有古意邇來鬚髪盡<lb/>
白畫乃加進然百事皆嬾欲如昔者作一二圖亦不可<lb/>
得右之要余再䟦故重書以識之孟頫<lb/>
右之邇來苦心學道不蓄長物故此卷亦復棄置姑蘇<lb/>
金實之收而藏之誠好事哉子昻<lb/>
<pb n="KR3h0045_WYG_012-53a"/>
右先平章初年所作幼輿丘壑圖雍至正十四年冬被<lb/>
召入京師待制集賢十六年秋航海南還十七年春至<lb/>
錢唐琴川鄒伯常復以見示拜觀之餘悲喜交集展玩<lb/>
不能去手伯常宜寳藏之三月廿五日趙雍謹書<lb/>
此圖乃先大父魏國公早年所作真跡無疑至正丁酉<lb/>
四月甲子拜觀于㑹稽之寓舍趙麟謹書<lb/>
濁世公子何翩翩風流丘壑妙當年無端郤被隣娃惱<lb/>
不廢嘯歌猶自賢<lb/>
<pb n="KR3h0045_WYG_012-53b"/>
小齋松雪對青山波上閒鷗自往還文采風流今不見<lb/>
空餘粉墨落人間京兆宇文公諒<lb/>
　伯常避難東徙家貲如山委棄不復顧戀獨珍惜此<lb/>
　畫不忍使失去客中時一展玩輙欣然自慰雅好異<lb/>
　於流俗深可敬也併書二絶于後<lb/>
萬金家産不復惜特為㑹稽山水來行李只留松雪畫<lb/>
時時展玩旅懷開<lb/>
知君雅志在丘壑况復風流如謝琨此景人間何處有<lb/>
<pb n="KR3h0045_WYG_012-54a"/>
便堪避世似桃源　咸亭侯風流任達其自謂一丘一<lb/>
壑過庾亮今觀趙文敏用六朝筆法作是圖格力似弱氣<lb/>
韻終勝披閱之餘令人遐想缺窬公清歌鼓琴於千載<lb/>
之上王阮之徒有不及者至正辛丑三月廿有六日㑹<lb/>
稽抱遺老人楊維禎在春夢軒試郭玘墨<lb/>
　　甕牖圖<lb/>
右子貢見原憲圖要見貧無謟富無驕之意乃為盡其<lb/>
能事耳然二子同出夫子之門以道德為悅豈以貧富<lb/>
<pb n="KR3h0045_WYG_012-54b"/>
為嫌哉子昻<lb/>
一從辭宰粟饑餓隱空山貨殖門前客先生不啟關北<lb/>
村老民湯炳龍題<lb/>
處以道雖得天下不足為富也何必但以貧為羡耶雲<lb/>
石<lb/>
賜也貨殖憲也貧憲貧非病衣已鶉未若簞瓢顔氏子<lb/>
陋巷所樂皆天真倪瓚<lb/>
貨殖雖師名退思容有辨如何司馬遷於憲却無傳恕<lb/>
<pb n="KR3h0045_WYG_012-55a"/>
齋班惟志<lb/>
處富無驕易居貧樂道難先賢不可作撫卷一長嘆大<lb/>
梁賈䇿治安<lb/>
軒車當路游甕牖空山坐出處固不同貧富要皆可賜<lb/>
也辨有餘未知原憲心既歎千載下斯人難重尋丘茂<lb/>
拜手<lb/>
道之不行謂之病財之不給謂之貧賜也能言心未識<lb/>
虛勞結駟踏清塵金粟道人顧阿瑛<lb/>
<pb n="KR3h0045_WYG_012-55b"/>
貧病無聊是老農蕭條門巷絶行踪畫圖不盡朋從意<lb/>
凝望停雲檢宿舂<lb/>
窮通由命不由人結駟來窺甕牖春富貴不淫貧賤樂<lb/>
山青雲白水粼粼遂昌鄭元祐<lb/>
坐甕牖下見貧居而無病色此畫史用意所在張天用<lb/>
觀<lb/>
賜誠不在原憲下晩歲曾聞性命微未必駟車辭見後<lb/>
始知貧富謟驕非　此畫無名氏而有松雪先生小跋<lb/>
<pb n="KR3h0045_WYG_012-56a"/>
故識者以為其筆也予以衆詩多揚憲而抑賜因贅此<lb/>
語嘉興吕㦂<lb/>
　　松雪臨郭熙溪山漁樂圖<lb/>
大德年月日吳興趙孟頫製<lb/>
峭石浮嵐附翠微瀑流飛雨散林霏漁舟來往青溪曲<lb/>
悵望行人古道稀鄧文原<lb/>
松雪仙翁筆有神溪山茅屋共秋雲千年不獨王摩詰<lb/>
三絶今看鄭廣文錢唐馬臻<lb/>
<pb n="KR3h0045_WYG_012-56b"/>
遠山近山何歴歴下有長溪横一碧溪中亦有釣鰲手<lb/>
此手不遮長安日野橋烟樹接草廬飛流如練懸空虛<lb/>
截山白雲凝不去要人寫作巖居圖泰定丙寅春湛淵<lb/>
白珽題子昻所作上<lb/>
　　松雪畫秋江待渡圖<lb/>
大德十一年正月日集賢學士朝列大夫趙孟頫為叔<lb/>
古摹秋江待渡圖<lb/>
郁木坑頭蕭侍郎負薪歸去趂溪航解包席地彼誰子<lb/>
<pb n="KR3h0045_WYG_012-57a"/>
日暮途窮話尚長樵人張雨<lb/>
　　松雪墨梅<lb/>
子昻郎中墨梅非僕所能及也敬服敬服吳興錢選舜<lb/>
舉<lb/>
疎枝横尺素玉雪長精神古人隔烟水好贈江南春陳<lb/>
慤<lb/>
夜月參差秀影天風浮動繁香彷彿釵横鬢亂惱人不<lb/>
減紅粧姚式<lb/>
<pb n="KR3h0045_WYG_012-57b"/>
江邊春色歸何處長憶年年花發時愛殺南枝如許瘦<lb/>
却愁𦍑管不勝吹蕭和<lb/>
皎皎姑射姿寒香淡孤月歲晚耿幽貞江空照竒絶何<lb/>
處碧參差吹落南枝雪因之托毫素夜半清輝發一洗<lb/>
京洛塵芳菲不堪折踟蹰坐消憂何待清尊竭張復亨<lb/>
歙工<hi>闕</hi>藤瑩如水北枝横出霜毫裏<hi>闕</hi>如絶澗月徘徊<lb/>
影落空光辨花蕋謫仙去久羅浮村何人楚些能招魂<lb/>
王孫獨寫無聲意猶𢃄蠻烟蜃雨痕陳康祖<lb/>
<pb n="KR3h0045_WYG_012-58a"/>
憶昔衝寒踏雪時百花零落願開遲如今收拾横書卷<lb/>
一任無情塞管吹鄧文原<lb/>
江南初見一枝春隴月霜鐘亦可人不管玉堂岑寂夜<lb/>
誤隨驛使馬蹄塵任月山<lb/>
小橋流水雪晴時曽折幽芳寄所思明月觀深春夢遠<lb/>
玉堂仙客寫横枝錢惟善<lb/>
　　松雪畫竹石圖<lb/>
怪石太古色叢篁蒼玉枝相看兩不厭自有歲寒期子<lb/>
<pb n="KR3h0045_WYG_012-58b"/>
昻畫并詩<lb/>
魏公書真行篆籀皆造古人地位復能以飛白作石金<lb/>
錯刀作墨竹則又古人之所鮮能者嗚呼書法至公可<lb/>
謂備矣俗工不知書乃欲效其形似真若楚優叔敖令<lb/>
人不覺發笑此卷竹石皆佳書亦不苟可謂文房清玩<lb/>
書此以見書畫同途不可岐而二也雲門山樵張紳<lb/>
聞趙氏文房在城南竹樹間清玩當不止此暇則一往<lb/>
徧觀之庶幾為老眼洗紳再題<lb/>
<pb n="KR3h0045_WYG_012-59a"/>
緗箬生清風蒼苔䕶幽石夢想玉堂仙臨池弄秋碧范<lb/>
陽盧熊<lb/>
常時奉詔直金鑾日轉鼇峰玉筆寒想得花間鈴索靜<lb/>
自將賜墨寫琅玕<lb/>
琅玕林下鳯毛多八法書成自一科誰謂高風清節在<lb/>
金壺飛墨奈渠何淮海秦約<lb/>
昔文敏公初赴京過毗陵止宗人東臯先生家人多求<lb/>
公翰墨後仕于朝往來霅上時先人數從之游因得公<lb/>
<pb n="KR3h0045_WYG_012-59b"/>
所書并畫凡數幅内竹石一紙公題小詩絶類此卷吁<lb/>
公初以書名于時其畫與詩本皆絶妙今此卷備焉有<lb/>
區區未易贊述者特以余家藏舊物俱亡于兵視前人<lb/>
又隔一宇宙矣其手筆真希世之寳也奉玩再三重為<lb/>
慨惜洪武六年三月之望龜巢老人謝應芳敬題<lb/>
玉堂飛墨寫湖州彷彿鷗波竹樹秋珍重王孫歸未得<lb/>
淡烟斜月不勝愁勾吳張適<lb/>
竹生盤石間翠色相因依爾節固已完此心終不移如<lb/>
<pb n="KR3h0045_WYG_012-60a"/>
何玉堂人而有林壑姿凉風雖未至䬃然動秋思謝林<lb/>
魏國圖書天下無當時聲價滿王都萬篇文繡垂金薤<lb/>
一段冰清置玉壺碧海春深龍出蟄丹山月白鳯生鶵<lb/>
看雲忽起苕溪夢便欲乘舟訪五湖淮海馬麐<lb/>
燕閒天祿較書餘墨汁金壺寫竹圖長恐震雷風雨作<lb/>
化龍飛去入雲衢溪西樵者許性<lb/>
石上幽篁楚楚月明飛下雙鸞羨殺承平公子臨池空<lb/>
翠生寒朱煥<lb/>
<pb n="KR3h0045_WYG_012-60b"/>
錯刀光采照琅玕龍影常從石上看六月酒醒開草閣<lb/>
滿天風露作秋寒諸生楊性<lb/>
王孫老去更風流醉裏猶思竹石秋翠珮明璫俱寂寞<lb/>
洞庭閒却釣魚舟陸釴<lb/>
　　管夫人畫竹石<lb/>
竹兮修石兮貞木之茂草之清魏國作此贈以中了無<lb/>
一㸃塵世情風高露冷禪入骨何如㣼利<hi>闕</hi>　似老摩<lb/>
耶也教直下雙瞳明魏國夫人管氏深入禪定於富貴<lb/>
<pb n="KR3h0045_WYG_012-61a"/>
中書經之暇尤精於竹石夫人長往又三白而以中亦<lb/>
為之入寂偶見此軸<hi>闕</hi>請著語故不能已言幻住明本<lb/>
題<lb/>
介然有守而不可轉者石也勁然有節而不可屈者竹<lb/>
也古人以竹石比君子深有旨哉今觀魏國夫人管氏<lb/>
所畫竹石甚得文敏公之筆法可謂夫婦皆得君子之<lb/>
道詩云惟其有之是以似之德誠王生寳之如夜光明<lb/>
月意必有所取焉淨慈住山釋道聯<hi>祖芳</hi>
<pb n="KR3h0045_WYG_012-61b"/>
旦國春雷動淇園雨露饒遠模當世質來值再生苗鰲<lb/>
石清如漬鸞梢翠不消百年遺墨在光采照清苕浙河<lb/>
沈用<lb/>
古木修篁石似雲縱横八法自成文何當截作昭華琯<lb/>
吹落春天紫鳯羣豫章自恢<hi>復初</hi>
夫人寫竹如寫字不墮畫家蹊徑中料得山房明月夜<lb/>
翛然葉葉動秋風吳郡朱應辰<lb/>
能書獨數衛夫人墨沼春香教右軍近代苕溪惟魏國<lb/>
<pb n="KR3h0045_WYG_012-62a"/>
却將八法寫湘君吳下丁明<hi>仲德</hi>
魏國夫人雲錦裳銅盤磨露寫篔簹蒙恩曽上黄金殿<lb/>
詔賜乘鸞出未央豫章蒲菴<lb/>
至正廿六年歲丙午九月廿七日因避難至浯溪安鄉<lb/>
契友處得拜觀先魏國所畫竹石手澤如新為憎愴情<lb/>
趙奕堇識<lb/>
此卷乃先大母魏國夫人所畫墨竹麟因避難至浯溪<lb/>
拜觀于寓舍時丙午歲九月廿七日也趙麟<lb/>
<pb n="KR3h0045_WYG_012-62b"/>
魏國夫人翰墨香愛拈湘管寫幽篁不如練成五色線<lb/>
繡出朝天補袞裳沛邑朱禎<lb/>
謝家道韞清如玉林下風標逈不羣猶夢江南修竹好<lb/>
蒼梧烟雨暗湘君<lb/>
誰裁弄玉碧雲簫吹過瓊臺月影遙白鳯一雙何處下<lb/>
水晶宫裏赤䦨橋鄭元<hi>長卿</hi>
　　趙仲穆臨李伯時鳯頭驄<lb/>
李伯時五花馬圖余所愛者惟鳯頭驄耳舍弟仲光亦<lb/>
<pb n="KR3h0045_WYG_012-63a"/>
重之今為仲光臨此殊覺快然真所謂心合意㑹者也<lb/>
至正三年八月望趙仲穆重題<lb/>
家兄知州為奕臨李伯時鳯頭驄今作紫花馬此老杜<lb/>
所謂五花變作雲滿身者是也真家藏之寳可與知者<lb/>
道耳弟奕謹題<lb/>
高帽黄髯欵塞胡殿前引貢盡龍駒仗移天步臨軒看<lb/>
畫出韓生試馬圖　此予舊製宫詞也仲光出示此圖<lb/>
不覺興懐因書于左五雲閣史柯九思敬仲賦<lb/>
<pb n="KR3h0045_WYG_012-63b"/>
　至正丁亥秋八月予自苕溪還吳仲光以海寧所臨<lb/>
　李伯時鳯頭驄寄似仲瑛余至玉山適仲瑛方浴五<lb/>
　馬于桃溪形神颯爽屹然相向殊與道林神駿同一<lb/>
　佳賞遂題長語于左<lb/>
王孫昨在水晶宫貌得龍眠八尺驄為言持寄玉山去<lb/>
當與桃源五馬同吳龍門山釋良琦<lb/>
君王不愛碧雲騢獨愛真龍被紫花珍重王孫親貌得<lb/>
錦巾袱送野人家　元樸師自吳興來辱仲光兄見寄<lb/>
<pb n="KR3h0045_WYG_012-64a"/>
仲穆所作紫花馬圖展玩之餘敬題一絶為識桃花源<lb/>
主者顧阿瑛<lb/>
緑波新濕五花雲駿氣初離塞北羣南國龍芻青入眼<lb/>
髯奚那識故將軍清河張天英<lb/>
房星夜入水龍馬出渥洼西來幾萬里進入天王家公<lb/>
子重毫素慘淡生風沙明時不好武終然駕鼔車匡廬<lb/>
于立<lb/>
蓬萊宫中春晝遲五馬曽閲李伯時天閑一一盡龍種<lb/>
<pb n="KR3h0045_WYG_012-64b"/>
獨愛鳯頭尤崛竒王孫歸卧江南日見之為爾生顔色<lb/>
乃知神駿世所憐彷彿明牕親貌得黄頭圉官頎且髯<lb/>
絳袍烏𢃄高帽尖是日牽來赤墀下黄門辟易爭觀瞻<lb/>
紅絲絡頭尾窣地𤣥雲滿身飛不起長鳴知是戀九重<lb/>
豈但一日行千里君不見春風立仗何駉駉龍文照地<lb/>
來房星何當中道為剪拂縱目平原春草青吳興郯韶<lb/>
今代王孫紫花馬分明貌得鳯頭驄寄來適荷老支遁<lb/>
神駿固應清賞同延陵呉克恭<lb/>
<pb n="KR3h0045_WYG_012-65a"/>
華蕚樓前漲曉塵龍駒新刷五花文銀鞍羅帊今寥落<lb/>
嘶入沙場萬馬羣㑹稽俞瓛<lb/>
昨夜房星墮渥洼宛西貢馬涉流沙平原公子親曽見<lb/>
墨跡團雲簇五花汝陽袁華<lb/>
宛西來貢鳯頭驄神氣飄飄欲化龍牽入九天深處過<lb/>
滿身雲影紫重重玉峯楊忠<lb/>
趙仲穆為弟仲光寫鳯頭驄神凝骨立晶熒颯爽履步<lb/>
嚴重而文彩爛然觀其挾一日千里之才而氣志欲超<lb/>
<pb n="KR3h0045_WYG_012-65b"/>
凡馬真與古駿良白<graphic n="KR2059" url="https://raw.githubusercontent.com/kanripo/KR-Gaiji/master/images/KR2059.png" mimeType="image/png"/>山子驊騮騄駬者等也九方歅<lb/>
宜相其能置之十二天閑遇凡郊祀大禮同古帝王省<lb/>
方觀民之事駕殷輅載旂常節和鸞服繁纓執靶于王<lb/>
良附輿于韓哀則規行矩步于蕩蕩平平之大道使乘<lb/>
者心不勞而體逸濟長途而經遠畧矣此馬之得展其<lb/>
用也如九方歅之不遭使羣凡馬駢槽櫪濺泥穢牽制<lb/>
于奚官窘辱于圉人則亦自悲其不幸而心受之而已<lb/>
矣其又能言哉雖然以是馬之所挾與其氣志之所藴<lb/>
<pb n="KR3h0045_WYG_012-66a"/>
蓄猶足以瓌偉屹立自異於凡馬歟永樂甲辰春正月<lb/>
朔中書舍人吳郡盧儒題<lb/>
　　趙仲穆畫看雲圖<lb/>
青山與浮雲終日淡相守山為雲窟宅雲為山户牖無<lb/>
心成白衣有意變蒼狗人情亦如雲寄語看雲叟玉山<lb/>
顧瑛<lb/>
落日杖藜溪上行溪流十里𢃄松聲輞川詩意無人領<lb/>
坐對南山雲氣生富春吳毅<lb/>
<pb n="KR3h0045_WYG_012-66b"/>
靄靄晴雲擁碧巒清分秋影落江干何人宴坐長松下<lb/>
蒼翠滿身生薄寒雲間永彞<lb/>
松頭自與峰巒黒雲影何如水意間放下瘦笻成小憇<lb/>
不妨坐對日銜山㑹稽張憲<lb/>
松陰坐來穩山色望中分寄語東州客歸來看白雲彭<lb/>
城劉儼<lb/>
結屋山中住尋幽曳杖行獨來松樹下坐看白雲生韓<lb/>
友直<lb/>
<pb n="KR3h0045_WYG_012-67a"/>
行憇蒼石上坐愛青松陰白雲在天際相對總無心潘<lb/>
純<lb/>
横杖坐松下看雲起遥岑惟應陶靖節㑹得此時心宇<lb/>
文公諒<lb/>
松溪春水落白石粲可數坐愛南山雲溶溶不成雨南<lb/>
陽迺賢<lb/>
舊游清苕上愛看弁峰雲稍將春雨度始見遠林分起<lb/>
滅悟真理逍遥遺世紛於焉自怡悅永懷陶隱君龍門<lb/>
<pb n="KR3h0045_WYG_012-67b"/>
良琦<lb/>
雲擁秋空落鏡臺道人日日好懷開山頭夜半風雨作<lb/>
驚起雙龍出峽來扶風馬庸<lb/>
　　趙彦徵畫軸<lb/>
松老苔滋鶴徑溪虛石隱漁舟苕水千尋清遠玉堂三<lb/>
世風流　恒<lb/>
文敏公孫清且賢陶泓楮頴過年年子由命也成葅醢<lb/>
坐對鷗波一惘然　瓚<lb/>
<pb n="KR3h0045_WYG_012-68a"/>
　　趙彦徵畫<lb/>
曽泛苔溪看晚霞紅簾小艇穩如車水通孤棹橋依竹<lb/>
路入重林屋傍花風外眠鷗驚客笛雲間犬吠隔仙家<lb/>
秋波千頃芙蓉老誰覔王孫舊釣槎豫章蒲菴來復<lb/>
苕花如雪晚風腥見說鷗波尚有亭公子不歸溪上去<lb/>
弁山雖好為誰青　玉堂學士硯猶存三絶名家尚有<lb/>
孫何處有山如此畫便將歸計問田園曲江錢惟善<lb/>
濟濟清朝彦亭亭璚樹枝世胄雖可保零落遽如斯朱<lb/>
<pb n="KR3h0045_WYG_012-68b"/>
門亦已仆墨沼淡無滋空餘圖畫迹永絶人間期虛名<lb/>
知何益㝠漠有餘悲撫一長歎想子平生時尋陽張羽<lb/>
江南水多丘壑少間有峰巒復低小曽向吳興看弁山<lb/>
七十二峰青不了山色林光湧翠螺蘭苕春雨漲鷗波<lb/>
風塵滿眼花零落老矣王孫奈若何嘉陵楊基<lb/>
吳興佳山水遠近蓄清光岧嶤金蓋峰秀色獨蒼蒼烟<lb/>
雲互出没草木生風香長橋接迴溪積石倚崇岡樵漁<lb/>
識徑幽于以樂深藏擊鮮列魴鯉啟翳理松篁晨雨况<lb/>
<pb n="KR3h0045_WYG_012-69a"/>
可鉏春泉亦堪湘既已長孫子所願安是鄉嗟哉風塵<lb/>
中何由得尚羊趙君鍾神秀揮灑發竒章卷圖思舊游<lb/>
掩抑不能忘吳郡張簡<lb/>
昔在苕花溪上住遶溪山色滿高樓别來十載看圖畫<lb/>
山自青青我白頭　吳興孫子多才俊曽把文章動九<lb/>
關歸到江南塵滿眼忍將情思寫青山秀民鮑恂<lb/>
吳興之山弁山好碧嶂丹巖淨如埽雲開影落水晶宫<lb/>
妙處不傳休草草玉堂學士文敏孫筆意慘淡深討論<lb/>
<pb n="KR3h0045_WYG_012-69b"/>
大峰揚旗出天闕小峰倒翅如鵬摶清溪過雨泉聲壯<lb/>
茅屋疎林更蕭爽他年此地巢雲松一笑人間脫塵鞅<lb/>
雪山文信為本心德上人題是日山雨初歇新涼忽生<lb/>
書於慈受堂東偏洪武六年夏六月廿八日也<lb/>
弁峰何巍巍太湖亦浩浩風淡白鷗波花明紫雲嶠瞻<lb/>
彼水晶闕清暉盪昏曉中有公子居皇皇照馳道芳草<lb/>
美遺澤于兹極幽討墨池發華滋詞林振嘉藻遠游今<lb/>
不歸空庭散歸鳥猗蘭豈不佳晚節諒難保國香一零<lb/>
<pb n="KR3h0045_WYG_012-70a"/>
落天涯遍芳草披圖想遺躅悲風響林杪洪武十有一<lb/>
年春正月上澣書於松間紫芝山房吳恒<lb/>
遠山入空青老樹擎寸碧近山接平坡鑿鑿見白石兩<lb/>
山盡處岐路平松林漠漠烟如織清溪疑是天目來鷗<lb/>
鷺飛起無纖埃有人曵杖過溪去渡頭古屋誰為開玉<lb/>
堂學士畫家趣瀟灑文孫傳筆意風塵滿眼何處避安<lb/>
得向此山中住錢唐宋杞<lb/>
平生性癖躭山水奥域靈墟探討來獨有吳興為冠絶<lb/>
<pb n="KR3h0045_WYG_012-70b"/>
王孫意匠奪天才東山無量<lb/>
零落苕花暮雨多舊溪何處問鷗波披圖不盡懷賢意<lb/>
誰為青山葺薜蘿東吳普震<lb/>
長憶苕溪溪上山溪流如玉翠花寒十年不到經游地<lb/>
見畫還疑夢裏看蜀魏俊民<lb/>
玉堂學士之孫子文雅風流世無比鷗波亭上客䦨時<lb/>
戲寫呉興好山水遠山疑是弁山青近山金蓋與雲平<lb/>
兩峯翠峙勢如削中有滉瀁雙溪清溪上村村桑柘緑<lb/>
<pb n="KR3h0045_WYG_012-71a"/>
橋下修林覆茆屋春風酒熟雞豚肥野老過從少拘束<lb/>
邇來風塵十載餘可憐樂土皆丘墟只今獨有苕溪上<lb/>
有水有山如此圖吾生頗識山林趣按圖擬問田園計<lb/>
何時長嘯來山中與君放曠人間世吳郡朱斌<lb/>
吳興佳麗地畫裏忽崔嵬水到太湖去山從天目來人<lb/>
家清鏡合僧寺翠屛開千古漫塵迹王孫安在哉塵外<lb/>
人可悅<hi>字笑閒</hi>
玉堂學士流芳盛了悟蓬宫古淡情冠冕文章銘大德<lb/>
<pb n="KR3h0045_WYG_012-71b"/>
絶竒山水表雙清供衣春仰桑麻熟緡食秋期黍稷成<lb/>
客到上方游憇日夢魂應擬問三生四明樂耕生葉昇<lb/>
　<lb/>
　<lb/>
　<lb/>
　<lb/>
　<lb/>
　趙氏鐵網珊瑚卷十二<lb/>
</p>
<p>
</p>
  </div>
</body>
</text>
</TEI>
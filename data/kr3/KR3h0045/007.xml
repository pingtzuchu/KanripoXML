<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>趙氏鐵網珊瑚卷七</head> <lb/>
    <p>
<pb n="KR3h0045_WYG_007-1a"/>
欽定四庫全書<lb/>
　趙氏鐵網珊瑚卷七<lb/>
　　　　　　　　　　　　明　趙琦美　編<lb/>
　　郭天錫詩卷<lb/>
　　　題宋春卿城市山林<lb/>
功名身外聊復爾丘壑胸中實過之盤谷壽康懷李愿<lb/>
輞川瀟灑友王維何人使氣鐵如意老子放懷金屈巵<lb/>
市井收聲凉夜永竹風杉月亂書帷<lb/>
<pb n="KR3h0045_WYG_007-1b"/>
　　　普照寺楚山閣<lb/>
白衣處士息羣機髙閣登臨送夕暉吳地荒凉征馬盡<lb/>
楚山空濶斷鴻飛晝閒塔影來朱户月落鐘聲殷翠微<lb/>
直下先人弊廬在暮年蓮社得相依<lb/>
　　　大年便面<lb/>
疎雨灑荷氣微凉生柳陰閒亭不受暑坐占清湖心無<lb/>
客且罷碁有風宜披襟向來行路錯足底黃埃深此意<lb/>
一領會落日孤蟬吟<lb/>
<pb n="KR3h0045_WYG_007-2a"/>
　　　為僧作山水<lb/>
門有方袍客圖成水墨山我非求肖似汝亦愛幽閒宻<lb/>
樹難分辨髙雲任往還行當絶世事終老屋三間<lb/>
有客被方袍合爪前致辭不獨愛公畫仍復愛公詩詩<lb/>
成縱意書了此一段奇世人稱三絶公胡不自知我心<lb/>
了不知晩嵗聊嬉嬉向來用世心轉首成棄遺所嗟聞<lb/>
道晩倐已雙鬢絲前賢去已逺來哲未可期寓形宇宙<lb/>
間倀倀欲何之願誨藥石言再拜真吾師<lb/>
<pb n="KR3h0045_WYG_007-2b"/>
　　　三月十日寄了即休<lb/>
白水起寒霧蒼林騰濕煙會心圖已竟假筆竟難傳一<lb/>
晤空中色相忘定外禪裹茶來竹院風雨落花前<lb/>
　　　送樂伯善赴都<lb/>
石磴雲昏筍蕨香江城花落燕鸎忙黄金臺髙地形聳<lb/>
白玉堂深春日長之子顯擢神所與天道將亨民小康<lb/>
臨行握手出軟語東鄰夜雨淋糟牀<lb/>
燕趙感慨鼓俠氣江湖摇落嗟虚華艱危歴盡為憂國<lb/>
<pb n="KR3h0045_WYG_007-3a"/>
事業無成非戀家江光隱見魚龍窟雲海蒼茫鷗鷺沙<lb/>
桃花水長三月暮片帆挾雨飛天涯<lb/>
篆籀堆牀窺逸跡歌詩到耳遺古音嵗華正似阮孚屐<lb/>
世事真成昭氏琴剪毛肥羊快一飽泛駕駿骨輕千金<lb/>
暄風拂帽春衫薄小憩宫牆楊柳陰<lb/>
　　　趙千里小景<lb/>
鸜鵒喧柳陰生鵞樂清泚竹風遞荷氣長夏凉如水王<lb/>
孫翰墨仙丹青絶紈綺何當著幽人艇子沙頭<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>
<pb n="KR3h0045_WYG_007-3b"/>
　　　元暉山<lb/>
灌木蔭滄洲閒雲叠層巘茅茨在咫尺逕路渾莫辨黄<lb/>
家玉印章翰墨屹冠冕悵望海嶽菴禾黍西風轉<lb/>
　　　下隍朱氏竹山圖<lb/>
鳳臺東南山萬里山人宴坐何從容乾坤清氣不可遏<lb/>
一夜春雷起籜龍詩家襟度蔚蕭爽百尺琅玕日應長<lb/>
我欲驅車訪此君只恐山林杜來往<lb/>
　　　題米南宫像<lb/>
<pb n="KR3h0045_WYG_007-4a"/>
海岳菴空骨已仙風神超邁畫中傳凌雲健筆飛光怪<lb/>
不顧人間喚米顛<lb/>
　　　題滿川花馬趙子昻作<lb/>
曲江洗刷雲滿身雄姿逸態何超羣眼中但覺肉勝骨<lb/>
頫也合讓曹將軍嗟哉今人畫唐馬唐馬亦出曹韓下<lb/>
玉堂學士重名譽一紙千金不當價山牕擁雪觀畫圖<lb/>
據鞍便欲擒於菟天廐真龍有時有杜老歌行絶代無<lb/>
　　　客有蓄青玉荷盤色奇古檠杯作蓮蓬下屈為<lb/>
<pb n="KR3h0045_WYG_007-4b"/>
　　　柄上覆作葢葢十九㸃青質而紫章匠氏剜為<lb/>
　　　蓮房殆奪天巧故人元復初命不肖賦詩<lb/>
碧雲亭亭水天永翠葢翻風墮秋影文姬團扇感初凉<lb/>
露華亂落明珠冷紫莖緑葉歌秋蘭涉江折得煙蓬還<lb/>
前縁已被專房誤守宫血㸃猶斑斑麴生邂逅誇奇特<lb/>
倒捲滄溟供一吸太華峰髙歸路遥但覺滿懷春拍拍<lb/>
俗眼傲睨琉瑠鍾金罍未用爭誇雄嗚呼古詩調髙和<lb/>
者寡擬喚杜陵醉中把右近詩數首書遺了堂髙弟林<lb/>
<pb n="KR3h0045_WYG_007-5a"/>
上人<hi>闕</hi>畀<lb/>
了堂上人方外友如天錫者情為至矣故其手跡盈篋<lb/>
每皆惜之不令有所散逸雖俗士有不及之者宜勤師<lb/>
拳拳不忘歐公於㝠㝠中也錢良右跋<lb/>
　　饒介之詩帖<lb/>
　　　病中對梅花一株欣然有作若有會也録似西<lb/>
　　　塾孟載季迪兩先生一笑介頓首<lb/>
病中雅量豈堪論澄水能清撓則渾除却妙香無長物<lb/>
<pb n="KR3h0045_WYG_007-5b"/>
秖應靜坐洗煩言幾叢晚菊今耆舊一樹寒梅老弟昆<lb/>
曾住鍾山安石里傍人猶恐我爭墩<lb/>
　　　書後見剩紙就寫上所有者夜坐一首<lb/>
學黙三年漫不譍流光一去意無徵縁如髮白因循染<lb/>
道似山青自在凝猶有形骸生影跡却將文字寄名稱<lb/>
一川月色多於水更著秋霜見底澄<lb/>
　　　夢中一首<lb/>
流水無心競孤雲與我同坐深明月下行盡亂山中花<lb/>
<pb n="KR3h0045_WYG_007-6a"/>
落聞啼鳥松凉愛御風懸知皆夢境一笑萬縁空至正<lb/>
廿五年十二月十日在采蓮涇梅花樹下寫<lb/>
東望大瀛海影落扶桑弓三洲直如矢正射三山中三<lb/>
山負曉日曉日波浪紅仙人不騎鶴所適多御風秦君<lb/>
家三洲長與仙人通即之不可見忽爾能相面翩翩頭<lb/>
上巾舉舉塵中扇髙談清燥暑知子不貧賤閒居寡良<lb/>
儔有酒不自薦此日亦足醉况得邦之彦小醉須解酲<lb/>
大醉不用醒平生慎許可秖有一劉伶太湖三萬頃七<lb/>
<pb n="KR3h0045_WYG_007-6b"/>
十二峯青頗貯山水秀閉門修酒經白雲生硯石疎雨<lb/>
灑牕櫺子上三洲去手杯猶未停昨賦此送秦文仲博<lb/>
士還三沙今早李察秀才來誦此遂書遺之介叟記<lb/>
　　新詞藁<lb/>
　　　瑞鶴仙癸卯嵗為先生壽<lb/>
轆轤秋又轉記旋草新詞江頭憑雁乗槎上銀漢想車<lb/>
塵纔踏東華紅輭何時賜見漏聲移涼宫夜半問蓴鱸<lb/>
今幾西風未覺嵗華遲晚　一片丹心白髮滴露研朱<lb/>
<pb n="KR3h0045_WYG_007-7a"/>
雅陪清燕班回柳院蒲團底小禪觀望罘罳明月初圓<lb/>
午夜應共嬋娟茂苑願年年玉兔長生聳秋井幹<lb/>
　　　沁園春氷漕鑿方泉賔客請以名齋邀賦此解<lb/>
澄碧西湖輭紅南陌銀河地穿見華星浮影仙碁局靜<lb/>
清風行處瑞玉圭寒斜谷山深望春樓逺無此崢嶸小<lb/>
渭川一泓地解不波不涸獨障狂瀾　老蘇而後坡仙<lb/>
繼菊井嘉名相與傳試摩挲勁石無令角折丁寧明月<lb/>
莫涴規圓謾結鷗盟那知魚樂心止中流别有天無塵<lb/>
<pb n="KR3h0045_WYG_007-7b"/>
夜聽吾伊正在秋水闌干<lb/>
　　　玉漏遲𤓰涇度中秋夕賦<lb/>
雁邊風訊小飛瓊望杳碧雲先晩露冷闌干定怯藕絲<lb/>
氷腕淨洗浮空片玉勝花影春燈相亂秦鏡滿素娥未<lb/>
肯分秋一半　每圓處即良宵甚此夕偏饒對歌臨怨<lb/>
共一嬋娟幾許霧屏雲縵孤兔淒涼照水曉風起銀河<lb/>
西轉摩淚眼瑶臺夢回人逺<lb/>
　　　古香慢自度腔夷則商犯無射宫賦滄浪看桂<lb/>
<pb n="KR3h0045_WYG_007-8a"/>
怨娥墜柳離佩摇葓霜訊南圃謾憶橋扉倚竹袖寒日<lb/>
暮還問月中游夢飛過金風翠羽把殘雲剩水萬頃暗<lb/>
熏冷麝淒苦　漸浩渺凌山髙處秋澹無光殘照誰主<lb/>
露粟侵肌夜約羽林輕誤剪碎惜秋心更腸斷珠塵蘚<lb/>
路怕重陽又催近滿城細雨<lb/>
　　　齊天樂慢毗陵兩别駕招飲丁園索賦<lb/>
竹深不放斜陽入横披澹墨林沼斷莽平煙殘荷剩水<lb/>
宜得秋深纔好正著酒寒輕弄花春小障錦西風半圍<lb/>
<pb n="KR3h0045_WYG_007-8b"/>
歌袖半吟草　獨游清興易嬾景饒人未勝樂事長少<lb/>
柳下停車尊前岸幘同撫雲根一笑秋香未老漸風雨<lb/>
西城暗欺客帽背川移舟亂鴉溪樹曉看荒亭旋掃<lb/>
　　　思嘉客賦閨中秋<lb/>
丹桂花開第二番東籬展却宴期寛人間寶鏡離還合<lb/>
海上仙查去復還　分不盡半涼天可憐閒剩此嬋娟<lb/>
青娥未隔三秋夢嬴得今宵又倚闌<lb/>
　　　蘇武慢賦芙蓉文英百拜<lb/>
<pb n="KR3h0045_WYG_007-9a"/>
藻國淒迷麴瀾澄映怨入粉烟藍霧香籠麝水膩漲紅<lb/>
波一鏡萬粧爭妬湘女歸魂珮環玉冷無聲凝情誰愬<lb/>
又江空月墮凌波塵起繡鵷愁舞　還暗憶鈿合蘭橈<lb/>
絲牽瓊腕見菂更憐心苦玲瓏翠縠輕薄氷綃穩稱錦<lb/>
雲留住生怕哀<hi>闕</hi>暗驚秋被紅衰啼珠零露能<hi>去聲</hi>西風<lb/>
老盡趂東風嫁與<lb/>
　　　八聲甘州和施知言姑蘇臺韻<lb/>
步晴霞倒影洗閒愁深桮灧風漪望越來清淺吴歈杳<lb/>
<pb n="KR3h0045_WYG_007-9b"/>
靄江雁初飛輦路淩空粉冷濯妝池歌舞煙霄頂樂景<lb/>
沉暉　别是新紅闌檻對女牆山色碧淡宫眉問姑餘<lb/>
游鹿應笑古臺非有誰招扁舟漁隱但賦情西子却題<lb/>
詩閒風閒月闇消磨盡浪打鷗磯<lb/>
　　　自度腔髙平探芳新賦元日能仁寺薄游<lb/>
九街頭正軟塵潤酥雪消殘溜禊賞祇園花豔雲陰籠<lb/>
晝層梯峭空麝散擁淩波縈翠袖歎年端連環轉爛漫<lb/>
游人如繡　腸斷迴廊竚久便寫意濺波傳愁蹙岫漸<lb/>
<pb n="KR3h0045_WYG_007-10a"/>
沒飄鴻空惹閒情春瘦椒桮香乾醉醒怕西牕人散後<lb/>
暮寒深遲迴處自攀庭柳<lb/>
　　　自度腔小石江南春賦張葯翁杜衞山莊<lb/>
風響牙籖雲昏古研芳銘猶在棠笏秋牀聽雨妙謝庭<lb/>
春草吟筆城市喧鳴轍清溪上小山秀潔便向此搜松<lb/>
訪石葺屋營花紅塵逺避風月　瞿塘路隨漢節記羽<lb/>
扇綸巾氣淩諸葛青天萬里料謾憶蓴絲鱸雪車馬沒<lb/>
休歇榮辱事醉歌耳熱天與此翁芳芷嘉名紉蘭佩兮<lb/>
<pb n="KR3h0045_WYG_007-10b"/>
璚玦<lb/>
　　　水龍吟賦惠泉山<lb/>
艷陽不到青山淡煙冷翠成秋苑吴娃㸃黛江妃擁髻<lb/>
空濛遮斷樹宻藏溪草深迷市峭雲一片二十年舊夢<lb/>
輕鷗素約霜絲亂朱顔變　龍吻春霏玉濺煮銀瓶羊<lb/>
腸車轉臨泉照影清寒沁骨客塵都浣鴻漸重來夜深<lb/>
華表露零鶴怨把閒愁換與樓前晚色棹滄浪逺<lb/>
　　　姜石帚以盆蓮百餘本移置中庭讌客同賞賦<lb/>
<pb n="KR3h0045_WYG_007-11a"/>
　　　拜星月文英百拜<lb/>
絳雪生涼碧霞籠夜小立中庭蕪地昨夢西湖老扁舟<lb/>
身世歎飄蕩暫賞吟花酌露尊俎冷玉紅香罍洗眼眩<lb/>
魂迷古陶洲千里翠參差澹月平芳砌甎花滉細浪魚<lb/>
鱗起霧盎洗障青羅洗湘娥春膩蕩蘭烟麝馥濃浸酒<lb/>
吹不散繡屋重門閉怕便緑減西風泫秋檠燭淚<hi>一作外</hi>
　　　過西湖先賢堂傷今感昔泫然出涕賦西平樂<lb/>
　　　文英<lb/>
<pb n="KR3h0045_WYG_007-11b"/>
岸壓郵亭路欹華表堤樹舊色依依紅索新晴翠陰寒<lb/>
食天涯客又重歸歎廢緑平烟帶苑幽渚塵香蕩晩當<lb/>
時燕子無言對立斜暉追念唫風賞月十載事夢惹緑<lb/>
楊絲畫船為市夭粧艷水日落雲沉人換春移誰更與<lb/>
苔根洗石菊井招魂謾省隨車載酒立馬臨花猶認嫣<lb/>
紅傍路枝歌斷讌闌榮華露草零落山丘過此西湖恨<lb/>
擬西州羊曇淚落沾衣<lb/>
　　　丁香結賦小春海棠<lb/>
<pb n="KR3h0045_WYG_007-12a"/>
香嫋紅霏影髙銀燭曾縱夜游濃醉正錦温瓊膩被燕<lb/>
蹋暖雪驚翻庭砌馬嘶人散後秋風換故園夢裏吴霜<lb/>
融曉陡頓闇動偷春花意　還似海霧冷仙山喚覺環兒<lb/>
半睡淺薄朱唇嬌羞艷色自傷時背簾外挂淡月向立<lb/>
秋千地懷春情不斷猶帶相思舊字<lb/>
　　　花犯郭希道送水仙索賦<lb/>
小娉婷清鉊素靨蜂黄暗偷暈翠翹欹髩昨夜冷中庭<lb/>
月下相認睡濃更苦淒風𦂳驚回心未穩送曉色一壺<lb/>
<pb n="KR3h0045_WYG_007-12b"/>
葱蒨才知花夢準　湘妃化作此幽芳凌波路古岸雲沙<lb/>
遺恨臨砌影寒香亂凍梅藏韻熏爐畔旋移傍枕還又<lb/>
見玉人垂紺鬒料喚賞清華池畹臺桮須滿引<lb/>
　　　友人泛湖命樂工以爭笙琵琶方響迭奏賦還<lb/>
　　　京樂文英<lb/>
宴蘭溆促奏絲縈筦裂飛繁響似漢宫人去夜深獨語<lb/>
胡沙淒哽對雁斜玫柱瓊瓊弄月臨秋影風吹逺河漢<lb/>
去褭天風飄冷　泛清商竟轉銅壺敲漏瑶牀二八青娥<lb/>
<pb n="KR3h0045_WYG_007-13a"/>
環珮再整菱歌四碧無聲變須臾翠翳紅暝歎梨園今<lb/>
調絶音希愁深未醒桂檝輕如翼歸霞時㸃青鏡<lb/>
　　宋仲温詩帖<lb/>
　　　秋日懷兄弟<lb/>
秋至轉相憶蕭蕭落木初如何去鄉國不見有音書漂<lb/>
泊全無定存亡半是虚風塵幾時靖還似昔同居<lb/>
相别幾多時相思淚滿衣家貧經難久世亂得書稀作<lb/>
吏誠全拙從軍事亦非鄉心秋塞雁盡日向南飛<lb/>
<pb n="KR3h0045_WYG_007-13b"/>
　　　懷何孝廉<lb/>
絶憐何有道老節獨居貧孝義今誰及交情久更真清<lb/>
齋將十載小隱欲終身别後音書斷相思入夢頻清明<lb/>
前五日宋克書舊詩三首<lb/>
　　南宫生傳　　　　　　　　渤海髙啓撰<lb/>
南宫生吴人偉軀幹博涉書傳少任俠喜擊劍走馬尤<lb/>
喜彈指飛鳥下之家素厚藏生用周養賔客及與少年<lb/>
飲博遨戲盡喪其資逮壯見天下亂思自樹功業乃謝<lb/>
<pb n="KR3h0045_WYG_007-14a"/>
酒徒去學兵得風后握奇陳法將北走中原從豪傑計<lb/>
事會道梗周流無所合遂遡大江游金陵入金華會稽<lb/>
諸山蒐覽瓌怪渡浙江泛具區而歸家居以氣節聞衣<lb/>
冠慕之爭往迎候門止車日數十兩生亦善交無貴賤<lb/>
皆傾身與相接有二軍將恃武横甚數毆辱士類號虎<lb/>
冠其一嘗召生飲或曰彼酗不可近也生笑曰使酒人<lb/>
惡能勇吾將柔之矣即駕往坐上座為語古賢將事其<lb/>
人竦聽居尊下拜起為壽至罷會無失儀其一嘗遇生<lb/>
<pb n="KR3h0045_WYG_007-14b"/>
客次顧生不下已目慴生而起他日見生獨騎出從健<lb/>
兒帶刃䇿馬踵生後若將肆暴者生故緩轡當中道進<lb/>
不少避知生非懦儒遂引去不敢突冒訶辟明旦介客<lb/>
詣生謝請結驩生能以氣服人類如此性抗直能辨好<lb/>
箴切友過有忤已則面數之無留怨與人論議蘄必勝<lb/>
然援事析理衆終莫能折時藩府數用師生私䇿其<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>
蹶多中有言生於府府欲致生幕下不能得將中生法<lb/>
生以智免家已貧然喜事故在有饋酒肉立召客與飲<lb/>
<pb n="KR3h0045_WYG_007-15a"/>
啗相樂四方游士至吴察其賢必與周旋欵曲延譽上<lb/>
下所知有喪疾不能葬療者以告生輒令削櫝疏所乏<lb/>
為請諸公間營具之終飲其徳不言故人皆多謂生似<lb/>
婁君卿原巨先而賢過之久之稍厭事闔門寡將迎闢<lb/>
一室庋歴代法書周彞漢硯唐雷氏琴日游其間以自<lb/>
娱素工草𨽻逼鍾王患求者衆遂自閟希復執筆歆慕<lb/>
靜退時賦詩見志泊然處約若將終身生姓宋名克字<lb/>
仲温家南宫里故自號云<lb/>
<pb n="KR3h0045_WYG_007-15b"/>
贊曰生之行凡三變每變而益善尚俠末矣欲奮於兵<lb/>
固壯然非士所先晩乃刮磨豪習隱黙自將履藏器之<lb/>
節非有得能之乎與夫不自知及違逺道徳者逺矣<lb/>
　會稽楊維禎廉夫<hi>庚子歳贈</hi>
　東吴宋仲温工古歌詩尤工諸家書法余有所著必<lb/>
　命仲温書之且扁舟訪余東海角觴咏數日而别為<lb/>
　賦長歌一解酒餘使歌之余和以鐵龍之嘯不知人<lb/>
　間世復有過余樂者不余既醉書此歌復令仲温書<lb/>
<pb n="KR3h0045_WYG_007-16a"/>
　遺玉笥崆同兩生者和之<lb/>
宋才子玉雪表鐵石腸裔出蘭臺大夫後才似祁庠大<lb/>
小之雙郎龍伯國長鯨未築封豕未屠蚩尤張天天鶻<lb/>
塗白日不照東西隅東相府西將府爭致人才出門下<lb/>
宋才子髙步野鶴不嚇腐鼠喏喏恥僕臣嚶嚶羞妾婦<lb/>
歸來閉闗彈五絃浩歌激裂驚千古宋才子莫論秦莫<lb/>
美新城中酒薄不醉人尋我鐵龍東海濵鐵龍雄飛雌<lb/>
亦走鐵仙九招重入手海水未西傾扶桑未左紐倩爾<lb/>
<pb n="KR3h0045_WYG_007-16b"/>
五色毫飲以酒一斗不書汝祖九辨弔湘纍大書鐵龍<lb/>
九招傳不朽<lb/>
　饒右丞介之論書贈仲温<hi>丁未歳贈</hi>
太白流西荒音響一何切蒼精散暘谷光彩爛昭晰靈<lb/>
氣垂八芒雲漢自兹抉人文既開張象畫亦區别㝠機<lb/>
不自見直待智者發誰能懷邃初心焉悟皇頡閉門工<lb/>
造車出門即合轍古人有成言得之盡毫髮流形歸自<lb/>
然萬古字不滅將同造化功豈獨在書訣神哉嶽瀆經<lb/>
<pb n="KR3h0045_WYG_007-17a"/>
煉石補天裂<lb/>
　玉笥生張憲思廉贈<hi>四首</hi>
大王風息塵漲天邊烽鬼憐紅飛煙劍倚髙穹懶磨刃<lb/>
弓挂摶桑未上弦氷凝霜沍江南道偃蹇寒梅雨中老<lb/>
鐵心不屑作和羮紅杏枝頭春意閙宋才子第一人卿<lb/>
寵<hi>闕</hi>奴佞臣姻不諧<hi>闕</hi>宴不終圉人恥隨青袍白馬横<lb/>
梁境肯學銅爐鐵筯匡徐君登科只許大兄先奪錦已<lb/>
傳佳句新宋才子温如玉商之孫子多伶俜能武能文<lb/>
<pb n="KR3h0045_WYG_007-17b"/>
唯爾獨惟爾獨何不取中尉獨檀代成功治太平鼎食<lb/>
開元禄文武名成吾爾録<lb/>
江南羽化張天雨海上神交宋仲温楷法鍾繇稱獨步<lb/>
草臨皇象已專門折釵未墜風前股漏屋先凝雨後痕<lb/>
寄語臨池諸俊彦蚓蛇雞鶩莫須論<lb/>
吴生抱緑綺為我操春江洄洑收沙溆飛濤濺石矼岸<lb/>
低風捩柁船靜月窺牕萬派朝宗意鍾期信少雙<lb/>
興盡抱琴歸江空歳暮時孤城天拍水長路雪漫岐日<lb/>
<pb n="KR3h0045_WYG_007-18a"/>
月催年事闗河啓夢思胸藏幾兵甲能壓布帆遲<lb/>
　髙啟季迪贈醉歌<lb/>
書足記姓名劍可酬恩讐少學兩不就空作澹蕩游與<lb/>
君相逢在東州赤氣浮面非凡儔驅車欲過公子宅苦<lb/>
心莫伸涕横流黄雲已蔽燕國晚白露正滿梁園秋天<lb/>
髙海濶無處往借問何以銷煩憂千石酒萬户侯請君<lb/>
論此誰當優吴門日出花滿樓醉眠不須遣客休君留<lb/>
緑綺琴我脫紫綺裘今朝春好能飲不東風吹散江南<lb/>
<pb n="KR3h0045_WYG_007-18b"/>
愁<lb/>
　髙季迪奉答感舊五十韻<lb/>
魯酒且緩傾聽君放歌行君歌意何苦慷慨陳平生少<lb/>
為鬬雞兒鮮裘奪春明走馬出飛彈撇捩誇身輕氣伏<lb/>
諸俠徒不倚父與兄落花錦坊南美人理粧迎緑雲晩<lb/>
不度樓上鳴瑶箏酒酣迸五木脫帽呼輸贏及壯家已<lb/>
破狂游恥無成太白犯紫微三辰晦光精金鏡偶淪照<lb/>
干戈起紛爭中原未失鹿東海方横鯨遂尋鬼谷師從<lb/>
<pb n="KR3h0045_WYG_007-19a"/>
之學言兵石室得陰符龍虎隨權衡業成事燕將逺戍<lb/>
玉闗營巖谷雨雪霏哀獸常夜鳴撫劍起流涕軍中未<lb/>
知名奇勲既難集迴臨石頭城石頭何壯哉山盤大江<lb/>
横黄旗歇王氣玉樹沉歌聲晩登臨滄觀愴惻懷古情<lb/>
覽時識禍機不因憶蓴羮飄然别戎府溧水罷東征裸<lb/>
衣佐刺船臨危釋猜萌歸來訪鄉閭亂餘掩蓬荆舊宅<lb/>
人已改荒池泉尚清瘦妻倚寒機正歎伊威盈相迎不<lb/>
相笑伏雌為重烹從兹謝行役閒園事躬耕昔同徒步<lb/>
<pb n="KR3h0045_WYG_007-19b"/>
人十年擁麾旌鴻毛獨未順蹭蹬違霄程知音竟為誰<lb/>
四海嗟<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
                    <graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>齊竽不解奏楚璞何由呈懶求薦辟書傲<lb/>
然揖公卿衰蕙弔蟋蟀柔桑喚鸝鶊閉門節屢變壯魄<lb/>
空潛驚顧我雖腐儒當年亦崢嶸小將說諸侯捧盤定<lb/>
從盟大欲千萬乘獻策登蓬瀛洪瀾阻川途浮雲蔽天<lb/>
京終焉困澤畔日暮吟蘺蘅賤貧此時居復與喪亂并<lb/>
何殊九月中嚴霜折枯莖頗聞君子心道窮貴益誠已<lb/>
志不獲施安用軒裳榮所以不苟出出則時當平今晨<lb/>
<pb n="KR3h0045_WYG_007-20a"/>
喜逢君有壺對前楹風日初澹沲櫻桃作繁英適意不<lb/>
一醉屑屑徒悲縈達人若相遇大笑絶冠纓<lb/>
　雲林處士倪瓚元鎮所贈三首<hi>并序</hi>
　至正乙巳三月廿四日仲温髙士與沈文舉共載訪<lb/>
　佘笠澤東渚之蝸牛廬中相從過玉明宅煮茶留坐<lb/>
　遂以永日吹笙鼓琴於水光林影間但恨吾子儀逺<lb/>
　在數十里外不得同此集也廿五日仲温别余他之<lb/>
　漫成長句以寫余懷瓚<lb/>
<pb n="KR3h0045_WYG_007-20b"/>
三月將闌春欲夏循簷共看辛夷花階前瀹茗香照色<lb/>
坐上吹笙清不譁拄杖偶過公子宅班荆宛似山人家<lb/>
宋玉才情何可得肯抛塵土踏江沙<lb/>
江上欣逢宋仲温蕭條古道向君論我居笠澤已十載<lb/>
看竹唯君我欵門<lb/>
宋公天下士畫竹能鼓琴來我北渚下相從論古心<lb/>
　放歌行贈宋君　　　　　　　　汝陽周砥<hi>履道辛丑</hi>
今日非昨日今年非去年天地不同老日月豈停旋寸<lb/>
<pb n="KR3h0045_WYG_007-21a"/>
心摇摇顔色改只似秋蓬與夏蓮柏梁賦詩不早<hi>闕</hi>長<lb/>
楸走馬未得前閶闔九重虎豹守我欲上訴無因縁荆<lb/>
山泣玉徒自苦夷門抱闗誰復賢寶劒夫容拂秋月髙<lb/>
歌對酒聲哽咽當時輕意千古事幽憤于今向誰雪蘭<lb/>
臺公子天下奇心膽豈足他人知荆卿不答魯勾踐項<lb/>
羽肯顧齊安期東吴市上花漠漠相逢意氣傾山嶽笑<lb/>
說秦闗百二重卷舒風雲不盈握一生不識平陽奴况<lb/>
是霍家馮子都明珠白璧等糞壤玉環翠袖皆蟲蛆甘<lb/>
<pb n="KR3h0045_WYG_007-21b"/>
心廓落事屠釣矯如游龍不可拘宋公子爾彈琴我放<lb/>
歌白晝苦短夜何多黄金髙臺幾千尺翳日浮雲奈若<lb/>
何<lb/>
　放歌贈宋君仲温　　　　　　　雲間沈鉉<hi>文舉</hi>
宋君曠蕩士儒服非狂生筆掃千軍陳胸藏數萬兵銛<lb/>
豪破紙竟何益按圖折禦分縱横魚麗鳥翼談者易野<lb/>
雉家雞人目盲當時管樂已黄土白璧往往遭蠅營荒<lb/>
城不啟塵四塞拔劒斫地浮雲行十年驅走向豪俠逢<lb/>
<pb n="KR3h0045_WYG_007-22a"/>
人一諾千金輕低頭拜東野捐官識韓荆苦心為知巳<lb/>
嗜膽執仇爭匹馬西入闗<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>刀從北征途窮亦知時不<lb/>
利俛首抑氣隨將迎蕭蕭破屋漏星雨妻子顧笑形神<lb/>
清東家小兒袴褶鞍馬好西家老翁藍褸衣不成爾獨<lb/>
胡為昧生理長軀七尺誇人英城頭雨聲如建瓴泥汙<lb/>
厚地天無晴我留君家醉十日謔浪顛倒呼儂傖請君<lb/>
棄擲几上筆為君拾留牆角檠眼中世事如轉目勿謂<lb/>
貧賤忘交情氣酣中熱雙耳赤細語向人肝膽傾玉壺<lb/>
<pb n="KR3h0045_WYG_007-22b"/>
擊缺歌浩浩不作老腐咿嚶聲促君起望東南氣<hi>闕</hi>
泰堦何夕平我有長策君有長纓危可安亂可寧慎勿<lb/>
輕受虞人旌慎勿虚看處士星丈夫事業須磊落富貴<lb/>
逼君君莫驚<lb/>
　詩送仲温先生還吴　　　　　　　　沈鉉<lb/>
江城蕭索西風起行逢故人驚夢裏憂深自覺少容顔<lb/>
食盡唯愁拙生理看君白髮何由得把袂相逢更悲喜<lb/>
筆力隨年老愈深詩思逼人鳴不已每呼石丈即低頭<lb/>
<pb n="KR3h0045_WYG_007-23a"/>
獨寶蘭亭誇欲死近來英氣減前時酒量仍非向來比<lb/>
從渠門第沸如羮自保情懷澹如水城南只友髙書記<lb/>
謝官歸來接鄰里交游散落苦無多世事悠悠竟如此<lb/>
明朝忍去别江頭楓葉蘋花送行李<lb/>
燕山曾爟蜀人王燧會稽唐愚士洪武廿一年四月既<lb/>
望同觀于應天府學之東齋<lb/>
　　周履道詩<lb/>
　　　題雜畫四首<lb/>
<pb n="KR3h0045_WYG_007-23b"/>
離離江樹暗芳洲江上西風幾度秋别鵠未歸天又晚<lb/>
不勝清怨憶丹丘<lb/>
亂雲飛雨晝漫漫水閣風林五月寒我憶越江江上苦<lb/>
扁舟今向畫中看<lb/>
我憶草堂臨澗阿月明夜夜到松蘿今朝見畫懷歸去<lb/>
收拾閒情託詠歌<lb/>
水濶天低欲盡頭柳花如雪暗歸舟平生解識滄洲趣<lb/>
何處飛來雙白鷗<lb/>
<pb n="KR3h0045_WYG_007-24a"/>
　　　對春雪一首<lb/>
璚葉綴𤣥圃玉羽翔伊川翻霙九霄下呈芳二月前低<lb/>
徊隔簾翠玲瓏入綺錢欲消不自駐已斷復成連珠幃<lb/>
凝華潔花池舞影妍相思梁園暮曾賞洛城年昨日賦<lb/>
得此詩寫奉元度孝廉一笑王成老蘇刻還致二本餘<lb/>
以五環送之復其元值也望致之春寒佳否砥再拜<lb/>
初月十七日梅花有便索一枝見惠甚佳砥<lb/>
　　　尚朴齋一首<lb/>
<pb n="KR3h0045_WYG_007-24b"/>
言甘知有吝味㫖閑其多居恒屬念慮抱朴心靡他淳<lb/>
風返元化至體適平和意勝惟自然道存諒不磨營營<lb/>
彼澆俗機巧滋煩苛身偕百憂長奄忽其奈何<lb/>
　　　風雨一首用髙季迪韻<lb/>
貧富不相直衰榮固有時行哉徒自速止尼未為遲崎<lb/>
嶇千萬塗辛苦豈要辭風雨羣雞鳴壞屋起晨炊一日<lb/>
不解醉千古有遺悲如何屠釣人敢為帝者師<lb/>
　　　題吾子行遺墨後<lb/>
<pb n="KR3h0045_WYG_007-25a"/>
立世守兹道毅然生死間奄去同其盡榮辱豈相闗若<lb/>
人固可悲弔溺吾所艱蕭瑟見遺墨風雨慘容顔秦唐<lb/>
去我逺二李無時還世傳斯有在邈哉不可攀<lb/>
　　　芸閣讌集得壑字<lb/>
休沐出自旦騰步非所樂偶兹芸閣賞得遂中林約朱<lb/>
輪交廣衢綺麗涉紛錯寧復知閒燕飛蘿散雲壑池魚<lb/>
可以觀幽蘭可以握金題耀緗帙粉墨間揮霍覽物千<lb/>
古上興謡契㝠漠總總不復云悠悠付觴酌朋簪既已<lb/>
<pb n="KR3h0045_WYG_007-25b"/>
盍善戲不為虐志適孤興逺物遣萬慮薄於世本何資<lb/>
逍遥每恒若行矣空谷深撫心慚場藿<lb/>
　　　贈葉秀才一首<lb/>
日暮登髙臺浮雲蔽逺陰樹木何蒙籠野雀噪繁林驅<lb/>
車涉闗塞岐路鬱且深借問子何之故鄉阻崎<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>曷不<lb/>
蹔栖息蓬藿非所任隱憫<hi>闕</hi>不發威遲既前臨脆管促<lb/>
飛觴鵾絃舊逸音仗劒從此别秋風滿懷襟寡立步非<lb/>
窘薄游志不沉策馬欲俱去我無當世心<lb/>
<pb n="KR3h0045_WYG_007-26a"/>
　　　送淮南蘇同簽赴鎮<lb/>
大江洪流若奔馬横截中天向東寫吴楚風煙浩蕩中<lb/>
海門赤日光相射上將氣吞雲夢澤猛士聲振長平瓦<lb/>
靈旗遥指濠泗間神戈蹔駐狼山下萬民不擾農業興<lb/>
白叟黄童在田野文武之道惟張弛固識賢才天所假<lb/>
去年開閫今復來歡呼動地聲如雷願翻長江作霖雨<lb/>
沛澤何止沾枯荄我欽當時羊叔子峴山之碑傳未已<lb/>
清徳九世其在君緩帶輕裘自兹始<lb/>
<pb n="KR3h0045_WYG_007-26b"/>
　　　送趙一陽真士歸霅上<lb/>
𣺌𣺌晴湖白鷺飛青山迢遞夕嵐微閒操桂檝雲生腋<lb/>
欲采芙蓉露滿衣紫翠房深丹竈暖松杉秋靜鶴巢稀<lb/>
明年去覓封君達應駕青牛說息機<lb/>
　　　次韻介之夢山中<lb/>
松花金粉落春晴白鶴看碁如客行疎雨竹牕縁是夢<lb/>
隔林茶臼只聞聲繁華久困心何得澹泊相遭思亦清<lb/>
不有鹿門髙世志山中幾日道能成<lb/>
<pb n="KR3h0045_WYG_007-27a"/>
　　　送李用和之常熟知州<lb/>
落日孤城近海邊川光九道直如絃朱幡到邑歌來暮<lb/>
玉帳論兵思去年楚水南迴多賈舶虞山西望少人烟<lb/>
從來惠化同甘雨還使殘民得灑然元度中舍持此紙<lb/>
須近詩謾録如上元度年妙才俊清辭麗翰有足髙於<lb/>
人者尚有以取此何哉山野人硬語政自不滿一笑耳<lb/>
至正二十年六月八日勾吴周砥<lb/>
　　竹林陳氏雜帖<lb/>
<pb n="KR3h0045_WYG_007-27b"/>
　　　宗逺先生復入虚白齋余喜承敎有日因成短<lb/>
　　　歌一章以求笑政<lb/>
竹林先生陳夫子白髮鬖鬖垂兩耳著書眼似秋月明<lb/>
為文思入青㝠裏近來學得神仙術欲向山中餐石髓<lb/>
世間自有仙人居何必蓬萊三萬里先生一去竟莫迴<lb/>
我嘗勸之留不止如何擘破山中雲却被茅君强招起<lb/>
至正壬寅立冬日浯溪辱友朱志道再拜書<lb/>
　　　奉和中秋翫月佳什三首録上虚白先生宗逺<lb/>
<pb n="KR3h0045_WYG_007-28a"/>
　　　隱君同發一笑鮑恂再拜<lb/>
昔年為作蟾宫客曾向宫中看玉輪萬丈髙懸金粟樹<lb/>
三更影落絳河津生憎老兔深為窟却笑仙娥不嫁人<lb/>
回首歸來舊塵世滿天風露一吟身<lb/>
數年不對中秋月月色依然不負秋嬾問仙人修玉樹<lb/>
且陪帝子上璚樓斗牛低繞天樞轉河漢斜横左界流<lb/>
却望蓬萊宫闕逺幾隨清影重回頭<lb/>
浪說今宵明月好干戈滿地幾人看惟堪院落清尊賞<lb/>
<pb n="KR3h0045_WYG_007-28b"/>
忍照沙塲白骨寒綵筆寫殘思縛兔玉笙吹罷擬乗鸞<lb/>
知君此會非忘世只為良辰一笑難至正庚子中秋后<lb/>
五日在玩易齋書<lb/>
　　　次韻劉季章治中邀夏仲信郎中游永安湖詩<lb/>
　　　二首<lb/>
金粟寺中公廨靜白晝事閒如治蒲沙棠為舟穩可泛<lb/>
郎官之湖今豈無啄花鸎坐水楊柳雪藕人歌山鷓鴣<lb/>
日西上馬踏歸路小隊髙呼驚道吾<lb/>
<pb n="KR3h0045_WYG_007-29a"/>
湖上筵開張水戲捲慢涼風吹短蒲大魚聽樂浪頭出<lb/>
小艇賣花城内無丙鼎庚庚識饕餮甲煎班班炙鷓鴣<lb/>
酒酣賦詩動海色絸紙楷書能寄吾　向曾附字問起<lb/>
居想達聽司光弼員外詣門下迨今不知何在今因禀<lb/>
從道便敬寫前詩以通近信新民先生有無辜之累政<lb/>
在府上所見不齊之中能無斯文之念轉一語為解紛<lb/>
乎從道公差至彼望分付僧房住七五日更望作成早<lb/>
回尤好從道菊坡甚愛其誠謹倘有書附菊坡廷傑托<lb/>
<pb n="KR3h0045_WYG_007-29b"/>
之毋妨鄙藳在鐵厓先生處煩討付從道回幸幸思邈<lb/>
二府會間道意稍涼往見也六月十八日布衣生顧阿<lb/>
瑛詩帖上子剛判府先生　元璞卧病弗能作書囑筆<lb/>
申敬<lb/>
　　　金粟道人和劉别駕永安湖上詩有啄花鸎坐<lb/>
　　　水楊柳雪藕人歌山鷓鴣之句此詩一出便覺<lb/>
　　　鐵厓不得擅其體又徼老鐵同韻走筆賡去不<lb/>
　　　能奇也嘿菴虚白兩明府共賦必有錦囊中語<lb/>
<pb n="KR3h0045_WYG_007-30a"/>
　　　拈出一奇也<lb/>
秀州城外鴛鴦湖郎官颿開十幅蒲人游玉壺天上下<lb/>
鳥度屏風山有無起舞或呼謝鴝鵒賦詩爭傳鄭鷓鴣<lb/>
酒酣不怕歸路晩將軍曾識李金吾　老鐵楨詩帖上<lb/>
和畢煩粘卷送達金粟所也<lb/>
　　　次韻觀帖之什<lb/>
水如燕尾出湖分合入長溪直到門韋杜桑麻元兩曲<lb/>
朱陳雞犬却通村換羊賣馬囊中帖刳癭懸匏竹裏尊<lb/>
<pb n="KR3h0045_WYG_007-30b"/>
昨日煩君來閱賞扁舟短纜繫籬根<lb/>
　　　次韻癸卯除夕<lb/>
仰觀北斗轉遥天春在寒爐爆竹邊夜列粉盤循舊俗<lb/>
曉看羅帕賀新年燒餘葶藶生當路雪後梅花開滿煙<lb/>
不用鞭灰覓如願客囊剩有酒家錢<lb/>
　　　次韻甲辰元日<lb/>
異鄉元日身强健兒女欣欣各有家禾秀連莖秋合穗<lb/>
雪裁五出曉分花天開象魏星辰逼地接幽燕道里賖<lb/>
<pb n="KR3h0045_WYG_007-31a"/>
三徑不荒松菊在白頭且覓醉生涯<lb/>
　　　夜宿三塔次陳元朗韻<lb/>
水落南湖不露沙又牽舫子到僧家春浮大斗涓涓酒<lb/>
寒隔虚櫺薄薄紗半夜塔鈴傳梵語一杯江月照梅花<lb/>
坐來詩句生枯吻指㸃銀瓶索煮茶<lb/>
　　　海上留别復初長老<lb/>
通𤣥寺裏游三日剪剪輕風透薄寒一樹山茶開朶朶<lb/>
五更百舌語般般看山且喜秦川近把酒休歌蜀道難<lb/>
<pb n="KR3h0045_WYG_007-31b"/>
不得攜笻上金粟厚挲天冊舊碑看　承寄諸詩讀之<lb/>
不忍釋手隨即和復適往禾興失於寫上昨日又辱見<lb/>
和八詩合溪行卷始不寂寞矣鄙作附呈併求竄改顧<lb/>
阿瑛載拜博文先生<hi>館下</hi>正月十五日呵凍書于不二<lb/>
室<lb/>
　　　元夕與婦飲<lb/>
問夜夜何其睠兹燈火夕月出屋東頭照見琴與册老<lb/>
婦紀節序清夜羅酒席右蠻舞裊裊左瓊歌昔昔婦起<lb/>
<pb n="KR3h0045_WYG_007-32a"/>
勸我酒壽我歳千百仰唾天上蜍誓作酒中魄勸我飲<lb/>
此酒呼月為酒客婦言自可聽為之浮大白　老婦曰<lb/>
人言天孫思配不如月娥守孤不知羿婦相棄以犇曷<lb/>
若織女相望以久之也録呈子剛節判宗唐秋官一笑<lb/>
竹林先生見此煩繕寫一本到秋官牙仍要光和見敎<lb/>
老鐵楨再拜<lb/>
　　　賴善卿到嘉禾為作金粟道人詩使瀕行曰金<lb/>
　　　粟吟友為元璞尊者胡為無詩走筆一解兼柬<lb/>
<pb n="KR3h0045_WYG_007-32b"/>
　　　西白仲銘兩宗匠一笑<lb/>
琦公口有綺語債年來不誦西胡經宫詞在古無師利<lb/>
野史于今有贊寧劫灰何曾燒汲冢世祚時聞語塔鈴<lb/>
林下寧無讀書者夢中應見伍喬星至正辛丑立秋日<lb/>
老鐵楨在雲間清唳亭試郭玘墨唐律一首上寄節判<lb/>
相公尊先生<lb/>
鳳皇亭亭江水長令人清夢憶瀟湘坐來深樹當春雨<lb/>
舍近分陰到野棠一柱空標王日月千金誰買漢文章<lb/>
<pb n="KR3h0045_WYG_007-33a"/>
壯懷無賴憑詩遣絸紙封霜少府堂　陸掾郎行書此<lb/>
以奉起居語意不工萬希賜敎餘無言扶風馬庸再拜<lb/>
上<lb/>
　　　次韻元璋先生簡奉訥齋判府相公一笑<lb/>
倅車新赴雲間幕文采風流有譽髦未許芝蘭紉客佩<lb/>
又承雨露染恩袍濃薰酒漬紅螺甲清夢華生玉兔毫<lb/>
退食郡齋無一事詩成渾似柳儀曹辛丑六月望髙平<lb/>
瞿智書于龍江之通波草閣<lb/>
<pb n="KR3h0045_WYG_007-33b"/>
　　　長句四韻奉贄郡倅相公先生伏干郢削<lb/>
銀章朱紱照熊輈特命東吴最上游綵筆判花分半虎<lb/>
鸞刀解節少全牛一官檇李風生幕午夜雲間月滿樓<lb/>
為報廬江毛孝子故人張奉在南州諸生張樞再拜<lb/>
　　　舊作録呈希過目正之至祝上史右轄廿韻<lb/>
天下中興日名臣第一功長才王佐畧壯節古人風徳<lb/>
業蕭曹並威名李郭同從容三代禮磊落萬夫雄閫令<lb/>
秋霜肅牙旗曉日紅勒碑因入蔡賜樂豈和戎翊戴尊<lb/>
<pb n="KR3h0045_WYG_007-34a"/>
王室勤勞答聖躬捷書聞薊北惠政遍山東淮海民皆<lb/>
仰荆揚貢復通壺漿來父老歡詠及兒童掣電驚神駿<lb/>
穿雲射過鴻乾坤今運泰狐兔已巢空袞服三台近麻<lb/>
宣極品崇雲臺圖漢將赤舄美周公楚塞秋吹雨吴江<lb/>
夜落楓壯懷思附驥吉夢兆非熊素有依劉念將陳報<lb/>
國忠賈生憂世切阮籍歎途窮恩禮多蒙被周旋誓始<lb/>
終敢從鞍馬後擬見賦彤弓<lb/>
　　　送謝參軍陳長史一律<lb/>
<pb n="KR3h0045_WYG_007-34b"/>
朔風吹雪滿貂裘朝覲寧辭萬里游河水南來依故道<lb/>
闗山北去近神州春明玉殿衣冠盛花覆宫筵禮數優<lb/>
共說中興漢天子雲臺今已畫公侯至正壬寅春二月<lb/>
六日錢方再拜宗逺聘君尊先生<lb/>
　　送瞿慧夫上青龍鎮學官詩序<lb/>
予每讀句曲外史所詠送瞿博士上青龍學官詩愛其<lb/>
華婉新麗飄然有仙氣欲口占效之輒困譬學為頌不<lb/>
之魯不工是時予猶未識瞿君也至見其人魁岸温偉<lb/>
<pb n="KR3h0045_WYG_007-35a"/>
風致皦然愕曰是稱其詩之情者也益慕與之游居頃<lb/>
之行日與游者及校官大夫士共為飲餞則屬余為贈<lb/>
言語云送人以其軒不如送以言言不可已也先聖王<lb/>
設為庠序之敎以厚民性以修人倫以正國俗其仁溥<lb/>
矣猶以為未足又為校室以<hi>闕</hi>所謂家有塾其制也夫<lb/>
民散處田廬逺于國中而不與入<hi>闕</hi>學則為置塾以徧<lb/>
敎之故其人雖不身與禮樂文藝之事固己習聞其論<lb/>
而孝弟忠信之節皆以素講而力行奇衺之行異端之<lb/>
<pb n="KR3h0045_WYG_007-35b"/>
言不入于耳目當是時聖人之敎洋溢乎宇内此頌聲<lb/>
所由作而君子所以屢致意焉也今青龍學官不特為<lb/>
塾庶幾庠序之重葢千室之聚四民之處秀材生焉卿<lb/>
士安焉於今與州縣並稱慧夫往為之師宜盡心焉録<lb/>
朱子以來其師弟子扶樹大敎修孔子之道人之仰之<lb/>
如日月出與俱出入與俱入令家誦户蓄其書誠得師<lb/>
為論繹朱子之說使曉然覺寤功必倍矣吾前舟過青<lb/>
龍河見夫屋在北林中有美衣冠三四人徐行過柳下<lb/>
<pb n="KR3h0045_WYG_007-36a"/>
為將入者余憶之曰何巨家以今言則其學宫也聞學<lb/>
宫有唐宋石刻諸詩詞悉如外史所詠此可游也慧夫<lb/>
何遲遲至正四年十二月十九日永嘉李孝光季和序<lb/>
青龍江上古儒宫子去横經作士風當户九峯春樹隔<lb/>
去家百里海潮通華亭好事籠盛鶴楚刻名碑篆剝蟲<lb/>
信是青衫如拾芥辟書已在薦賢中句曲外史張天雨<lb/>
解道詩成泣鬼神錦袍未負謫仙人隨時俯仰何奇士<lb/>
值世承平只幸民醉卧惟餘青眼在交游莫擬白頭新<lb/>
<pb n="KR3h0045_WYG_007-36b"/>
客來異縣亦近耳得此斯文肺腑親　余客游婁縣與瞿<lb/>
郭盧吕諸君日相從為嬉游登山臨水飲酒賦詩五六<lb/>
人者無不與將去婁又和此詩為别至正五年正月八<lb/>
日永嘉李孝光季和父在海寧東齋書<lb/>
往年過婁縣適瞿君慧夫將上青龍鎮博士諸君皆賦<lb/>
新詩以送之使予為序後四年復過婁視所為文但覺<lb/>
蕪陋耳至正八年二月廿五日孝光題<lb/>
丈夫求仕非無術只合明時作校官弟子日來供茗飲<lb/>
<pb n="KR3h0045_WYG_007-37a"/>
先生時坐取琴彈澱山春樹簷前緑谷雨秋風帳底寒<lb/>
善舞不須愁地褊才名行且屬儒冠勾吴沙門釋善行<lb/>
庚寅十月廿七日<lb/>
獨坐髙堂對春雨碧梧飄濕鳯皇翎已瞻百里陪郎宿<lb/>
尚許孤槎載客星把酒長年惟覓句焚香終日只横經<lb/>
我來十載今朝醉一笑逢君眼倍青至正庚子三月曲<lb/>
江錢惟善書于嘉禾邑庠敬恕堂<lb/>
仕宦去家百里近文采照人當妙年想見彈琴讀書處<lb/>
<pb n="KR3h0045_WYG_007-37b"/>
牆頭春日薺花圓<lb/>
江上春風日夜催即看柳色上衣來莫言美玉難酬價<lb/>
定有黄金為築臺<lb/>
人生豈必相逢早異縣傾心有弟昆却恨客舟無意緒<lb/>
預先載我出吴門陳惪永叔夏<lb/>
闔閭城郭東海近滄江正爾連吴淞只消放船七十里<lb/>
不用過山千百重學子衣冠皆濟濟先生事業豈容容<lb/>
媿予白首成潦倒春風安得此相從會稽生王冕<lb/>
<pb n="KR3h0045_WYG_007-38a"/>
公道懸真賞清詩見似人衰年只遯跡今日解傷神浩<lb/>
蕩龍江曉淹留雁塔春心期渾未卜秋夢已頻頻京兆<lb/>
梁恂<lb/>
　　　彥明王先生為予言慧夫青龍敎諭時已嚮慕<lb/>
　　　且出示張伯雨李五峯所贈言伯雨故交李與<lb/>
　　　余生同六人今皆不存覽之愴然為賦此詩<lb/>
聞說瞿文學與交皆偉人曹劉不可作張李故相親已<lb/>
脫塵中鞅猶存席上珍才名元振厲詩語特清真顧我<lb/>
<pb n="KR3h0045_WYG_007-38b"/>
來何晩思君妙絶倫平生五經笥他日半通綸小試衣<lb/>
冠掾終期科第臣芝蘭居輒化薑桂久逾辛孟浩吟偏<lb/>
苦虞翻相本屯風雲同律吕時序異參辰有恨月初夕<lb/>
無言草自春能忘正云晤搔首暮江津句章黄玠<lb/>
　　　送瞿君慧夫上青龍鎮學後序<lb/>
夫位卑而責重賢者不患其位而患其責不患其位故<lb/>
無諂諛以求進患其責故無廢官而怠事不賢者則反<lb/>
是矣吾友瞿君慧夫為青龍鎮學敎諭知慧夫者咸曰<lb/>
<pb n="KR3h0045_WYG_007-39a"/>
敎諭下初命之士一等其位卑以慧夫賢而多才非所<lb/>
宜居余因解之曰敎諭固小官也在學校其分則師也<lb/>
吾見其尊未見其卑也峩冠大帶坐之堂上口誦詩書<lb/>
禮樂以造羣士務使人人抱道執藝小大成器緩急足<lb/>
賴為用其責至重也賢者之心盡吾責而已矣夫庸校<lb/>
其位之崇卑哉不知青龍掛籍凡幾户能為士者凡幾<lb/>
人吾聞吴淞大江出其旁地氣清淑必其間多秀民知<lb/>
讀書向義願為弟子員待慧夫之來唯恐後者慧夫往<lb/>
<pb n="KR3h0045_WYG_007-39b"/>
焉絃歌之聲聞于鎮間他日吾亦往求吾子而樂觀之<lb/>
昆陽鄭東序<lb/>
　　　送瞿慧夫青龍鎮學官二絶<lb/>
山雨蕭蕭夜轉多思君别後定如何帷犀怪底時時動<lb/>
池上東風生緑波<lb/>
雲影垂江䕶晏陰題詩東閣曉寒侵便須騎馬迎君去<lb/>
街上青泥三尺深呂肅<lb/>
　　贈畫師朱叔重叙<lb/>
<pb n="KR3h0045_WYG_007-40a"/>
論畫之工者于昔代有其人而今之世尤盛始國之初<lb/>
興才人輩出禮樂文物炳炳為一代典章者萃然于其<lb/>
間畫居一也時翰林大學士魏國趙公房山髙侍郎李<lb/>
薊丘商曹南諸大老稱首數公皆世巨儒聰明才辨動<lb/>
天下而身館閣近清光其所目擊莫非奇聞異觀又其<lb/>
胸中復自涵容大川喬嶽之不可測識者故形諸筆端<lb/>
㸃染紈素則必怪奇雄特深莫知其所自髙莫瞻其所<lb/>
入千態萬狀一舉而盡之宜其名世傳永無忝也厥後<lb/>
<pb n="KR3h0045_WYG_007-40b"/>
嗜其畫者或私淑諸人或臨摹想象遂以升堂造域者<lb/>
常常有之而南方最多吳朱叔重氏其尤也叔重儒者<lb/>
而工畫每一賦詩得模寫之妙輒肆筆繪之極詩詠之<lb/>
工嘗曰王右丞水田白鷺夏木黄鸝之詩即畫也而李<lb/>
思訓數年吴道元一日其工夫學力所到者畫即詩也<lb/>
庸有二乎夫吴人固多善畫者往往泥于毫素之末以<lb/>
之資生以之餌名畫雖工不過為苟取之具而已君子<lb/>
奚取焉寧取夫所謂翰墨游戲者若叔重是也其衣褐<lb/>
<pb n="KR3h0045_WYG_007-41a"/>
其冠素其足跡未嘗逺游其身未嘗仕於時名雖稱于<lb/>
薦紳士大夫而未嘗赫赫得時譽飄然其舉紛然其居<lb/>
與時世相浮湛若不異乎庸衆人者而其賦乎天者醇<lb/>
其才清其智明至發之繪事有自然之妙或者其胸中<lb/>
亦自有以<hi>闕</hi>之不可測識者與人不得而知也古之人<lb/>
游於藝者以小物不遺而動息有養也苟有養也則游<lb/>
藝不為末矣又况風流醖藉如叔重者乎吾將見其名<lb/>
世傳永無忝矣鄧君恒持卷俾桓以言贈叔重桓辭不<lb/>
<pb n="KR3h0045_WYG_007-41b"/>
能弗許因叙述其所以復之是為贈至正十五年三月<lb/>
廿又五日大梁朱桓書於中吴旅舍<lb/>
婁東朱叔重滿卷畫雲烟過越乗山轎歸吴放野船危<lb/>
峰蒼鶻上逺樹白鷗前每愜幽尋意題書為爾傳虞堪<lb/>
朱子耽詩畫風塵空白頭神令運筆速力與扛鼎侔射<lb/>
虎石飲羽刺山雲迸流嫩嵐媚白日爽氣澄素秋慰我<lb/>
烟霞想見爾珊瑚洲何時乘大舶沉以鐵網收吕敏<lb/>
良工繪理善丹青萬里江山方寸生老樹蒼松乗筆興顛<lb/>
<pb n="KR3h0045_WYG_007-42a"/>
厓怪石令人驚浮雲冉冉看若動流水潺潺聽有聲我<lb/>
欲登臨游古刹危<hi>闕</hi>　　　　　蒼松老人錢伯<lb/>
朱公之畫清且竒巖崖嵽嵲髙秋時興來落筆雷雨垂醉<lb/>
中飲墨來天池當時策策西風急萬木槎牙皆特立寒凝<lb/>
翠叠咫尺間夜半尚疑山<hi>闕</hi>　李成不作俱假名平逺<lb/>
後來惟道寧如公水墨非畫者觸熱對之雙眼明錢元<lb/>
善<lb/>
婁江有客朱氏子解畫丹青稱畫史鮫綃一幅淨如水<lb/>
<pb n="KR3h0045_WYG_007-42b"/>
溪山樹石生筆底元非丘壑在胸中安能經營作佳製<lb/>
便當舞劒助揮豪翰墨人間恣游戲南陽野客邵復有<lb/>
初父<lb/>
念子髙居水屋寛每將圖畫想衣冠墨池雨潤秋雲濕<lb/>
海嶽風生玉樹寒萬里幽微來眼底百川平逺出毫端<lb/>
安能脫得塵間鞅著我扁舟把釣竿吴門李伯彰<lb/>
揮毫落紙妙通神筆底自有無邊春他日丹書九重下<lb/>
肯將巧思畫麒麟延平吴晒<lb/>
<pb n="KR3h0045_WYG_007-43a"/>
秋風蕭蕭吹短髮十年東游作行客青山茫茫幾十里<lb/>
飽看自能忘拄笏欲求負郭二頃田誅茅且作終南宅<lb/>
歸來一身倦行役俛仰城市殊偪仄胸中愛山那可忘<lb/>
每抱幽思記行跡婁江朱君名畫者為我丹青時一寫<lb/>
眼前態狀寫奇特<hi>闕</hi>導西林獨歸馬參差逺樹生鬱葱<lb/>
鳥道幽分入平野九州壯氣凌太空中有飛龍逐雲下<lb/>
筆端磊落皆宛然六法縱横遍瀟灑江南三月春雨多<lb/>
桃花水暖揚微波買舟載酒不歸去湖邊醉倒逢狂歌<lb/>
<pb n="KR3h0045_WYG_007-43b"/>
畫圖咫尺勝如許抱琴坐對長吟哦只今烽火苦未息<lb/>
况聞南北徒干戈不妨歸計養朝夕一丘一壑終如何<lb/>
毗陵安敏書于鶴林精舍<lb/>
海嶽菴頭積翠峰蒼松兩兩似游龍要知米老騎鯨去<lb/>
誰把雲山寫澹濃<lb/>
朱郎絶似大癡哥丘壑胸中寫更多我欲攜琴訪猿鶴<lb/>
白頭相與卧松蘿灌園翁顧敬<lb/>
落筆山雨至客樓生逺思風流朱叔重不似虎頭癡<lb/>
<pb n="KR3h0045_WYG_007-44a"/>
倚柁寫秋色曹娥江上頭樹光連塞雁天影落沙鷗錢<lb/>
唐徐恒<lb/>
畫圖只數李將軍風致流傳恰到君登樓十日人罕見<lb/>
寫盡江南萬壑雲髙恒吉<lb/>
吾邦會稽山水府萬壑千巖如米聚平生癡絶顧虎頭<lb/>
道中應接亦良苦至今清響若耶溪童子山僧惟杜甫<lb/>
近代乃有髙尚書時過雲門吐奇語麥秋天氣小籃輿<lb/>
移將長松在縑楮髙標逺韻不復見寂寞溪山但風雨<lb/>
<pb n="KR3h0045_WYG_007-44b"/>
朱君叔重吴下來示我小圖雲一縷乾坤秀氣皆可得<lb/>
李郭董米開門户林稍出没烟霧中山谷隱顯帶洲渚<lb/>
江南生意半幅中天真平淡此為愈君誠破筆書萬卷<lb/>
魏國風流敢相許如何叔重心好古布襪青鞋獨艱阻<lb/>
明年須償司馬約緑水青猿宿天姥老我尚堪歌勝游<lb/>
藝苑詞林期一補至正十五年九月十四日會稽山樵<lb/>
元瀞書<hi>闕</hi>元鏡<lb/>
　　贈筆工沈日新<lb/>
<pb n="KR3h0045_WYG_007-45a"/>
玉翁灑翰唯馮須製法授以柯山徐當年松雪所親見<lb/>
故使頴也能馮如擇毫審固用工久楮白陳𤣥駿奔走<lb/>
若馮若陸真可人俱是文塲斵輪手沈生晚出亦舊家<lb/>
恥將秋菊爭春華南洲佚老重題品不日聲價十倍加<lb/>
耄我雲山倦文字爽氣挹來那有思一枝持贈焉用之<lb/>
殊異江淹夢中事　宋季太末徐信卿筆名重搢紳間玉<lb/>
溪尚書趙公以徐製法授馮應科俾之日縛一管不合<lb/>
意即拆裂復為之必如法乃止松雪公乃玉溪從子嘗<lb/>
<pb n="KR3h0045_WYG_007-45b"/>
親見其事故以此法授之陸頴馮陸齊名實本於此南<lb/>
樵張復亨<lb/>
獻賦長楊人又去試呼毛頴即稱寃烏犍三百何時足<lb/>
欲老江南烟雨村甲戌春中沈生持筆過余有感而作<lb/>
三山林附鳳<lb/>
吴興馮筆妙無倫近有能工沈日新倘遇玉堂揮翰手<lb/>
不嫌索價似珠珍杜本伯原<lb/>
沈生筆妙能隨意曾記蓬萊應制時三十六宫花漠漠<lb/>
<pb n="KR3h0045_WYG_007-46a"/>
玉階研露寫新詞五雲閣吏柯九思<lb/>
南州先生真玉人蘇家季孟世絶倫良工騎箕上天去<lb/>
先生餘不溪水濵東老之家酒熟未其孫猶以縛筆聞<lb/>
公家兄弟不負筆我輩禿之天且嗔不如醉用榴皮寫<lb/>
仙人豈亦能書者遂昌鄭元祐<lb/>
吴興筆工沈日新出馮陸之後製作頗精惜其不得賞<lb/>
鑒于翰林主人而徒為我輩不善者之所識也然涪州<lb/>
用三錢雞毛筆游戲蘭亭三昧此又何耶元統改元季<lb/>
<pb n="KR3h0045_WYG_007-46b"/>
除前三日燈下試染散卓愛其轉折可人因題卷中柳<lb/>
貫道傳父<lb/>
我聞善書須擇筆千金求買嗟未得何人縛免中山來<lb/>
褐衣猶帶山烟濕西風䬃䬃吹霜毫快利入手如銛刀<lb/>
寸鋒一日空萬紙暮鴻作陣邊雲髙鍾王不生書體絶<lb/>
俗筆誰能辨工拙無人致之白玉堂贈我空山書落葉<lb/>
李坦之<lb/>
　　王氏彞齋記<lb/>
<pb n="KR3h0045_WYG_007-47a"/>
古之君子所以貴乎故家遺俗者豈特其名稱也哉其<lb/>
文獻有可稽其支𦙍有可采其傳其授有可法可考夫<lb/>
若然者要豈一日之積哉宋渡南諸帥臣以功名顯者<lb/>
固不一若王襄愍抗節以死於苗劉之難賜居義興山<lb/>
中其五世孫覺軒先生宋亡後以文儒起家官至蘭溪<lb/>
州判官當盛年便歸卧荆溪之上蘭溪君之子子敬父<lb/>
與其昆季仲徳父子明父皆能力學以世其家文獻之<lb/>
傳有可稽可考重以三昆季博洽以考索嗜古而識精<lb/>
<pb n="KR3h0045_WYG_007-47b"/>
于是其家書傳子史百家之言三代兩漢尊彞罍鼎之<lb/>
器六朝以下圖史繪畫之屬象犀玉石製作之粹在他<lb/>
人代有一二物猶可哆然自足若蘭溪君之家殆所謂<lb/>
如行山陰道中千巖萬壑使人應接不暇向三十年前<lb/>
其里人岳漢陽與君中表親戚予嘗從漢陽登君仁後<lb/>
堂所見歴歴固巳若此今更一世其所增益必且百倍<lb/>
於昔時方泰定間子敬父尚無恙嵗朝禱籖于大神之<lb/>
祠籖語有謂當獲古鼎是年果得商父丁彞于雒陽夾<lb/>
<pb n="KR3h0045_WYG_007-48a"/>
谷之家夾谷初不識為彞第謂灞陵橋下出于漁者之<lb/>
網罟彞大容一斗重十斤其鬱發而為文章雖五采爛<lb/>
錦不足以喻其菁華其模鑄之藻思雖妙畫重複不足<lb/>
以喻其巧神子敬父既得之則大喜以為大神籖語靈<lb/>
貺若此至合海内博識之士觀之不獨推彞為三代銅<lb/>
器第一且盡讓子敬父之賞識為不可企及云未幾子<lb/>
敬父<hi>闕</hi>　至正十二年距父之<hi>闕</hi>二十餘年矣是年傳<lb/>
聞寇將犯浙西子敬父之子令顯字光大乃謀于其二<lb/>
<pb n="KR3h0045_WYG_007-48b"/>
父載資以自隨必為資所累固莫若窖藏之而盡室以<lb/>
避去光大尤念彞其先君子之所識賞乃沉彞于園池<lb/>
之深屏處夜間池中有物怒吼殊訝之于是出彞于水<lb/>
寄之他處比賊退視所窖藏與其萬金之資千柱之室<lb/>
皆燔燬掘鑿無一存者而彞也乃獨巋然獲存夫光大<lb/>
之先君子禱籖於神謂獲古鼎而是年果得彞固巳神<lb/>
矣晏然太平之世豈料變起倉卒哉急迫之際沉彞水<lb/>
中而乃怒吼以規免于盜賊之手由此言之彞之神不<lb/>
<pb n="KR3h0045_WYG_007-49a"/>
可泯沒無傳也已案史傳商諸帝有沃丁中丁武丁祖<lb/>
丁庚丁太丁若父丁則未之聞也夫獲父丁彞尚足以<lb/>
禆經傳之缺故歐陽公金石録每謂古器物銘欵多可<lb/>
以證定譌缺是于世敎豈小補哉光大念其家故物無<lb/>
一存者獨彞為先君子所寶愛于是遂以彞名齋夫王<lb/>
氏世澤之醇彞能神之為之兆是相與永久無窮也必<lb/>
矣作彞齋記遂昌鄭元祐<lb/>
客居北渚靜窺臨霜藻蕭蕭雪滿簪玉石在山聊混璞<lb/>
<pb n="KR3h0045_WYG_007-49b"/>
金蘭惟子久同心每懷往事悲今事莫棄分陰惜寸陰<lb/>
自笑蝸廬無長物窗前陶器與單衾長至後十日葢十<lb/>
一月十日也獲與徳機伯昻二髙尚公堇伯兖二賢良<lb/>
共詠彞齋有道先生見貽佳製絶歎敦厚優柔得唐人<lb/>
句法宋諸老性情也張髙尚命即次韻奉和書紙尾所<lb/>
謂以狗尾續貂多見其不知量也恕之幸甚是嵗乙巳<lb/>
倪瓚再拜<lb/>
　　張簡沈右詩<lb/>
<pb n="KR3h0045_WYG_007-50a"/>
　　　長句一首寄上叔方先生求賜之敎張簡頓首<lb/>
盧橘花開梓樹疎故人安穩在樓居翠眉狎坐春行酒<lb/>
絳帳懸燈夜讀書未必醉來忘簡寂秖縁老去尚髙虚<lb/>
離羣應念賃舂者道逺天寒欲命車<lb/>
　　　敬次叔方先生見示詩韻沈右頓首上<lb/>
城南陋巷居新僦緑竹移來幾箇斜叢桂山中招舊隠<lb/>
讀書堆裏認君家蜀人謾詫文園賦吴市爭看衛玠車<lb/>
斷簡味腴如啖蔗虎頭癡絶至今誇<hi>右顧仲贄移居詩</hi>
<pb n="KR3h0045_WYG_007-50b"/>
步屧春風裏翛然忘世情閒門無客到載酒泛江行雨<lb/>
過山如染潮迴水自生鷗沙割千頃夢不到承明<hi>右留笠澤</hi>
<hi>别業詩</hi>　右頓首拜啟十月望過吳江别業得所惠書者<lb/>
三光景如過駒隙僻居江村况味寥落東流活活悵望<lb/>
送清晝耳比日來計道體迪吉右萍梗之暇每懷相從<lb/>
聚首實迫以嵗計未免以淹遲數日須至節前可歸相<lb/>
會有期已篆書千字文留此多日乞恕滯稽之辠嘗因<lb/>
親戚會讌為酒所困終日憒憒近者始覺神清尚欲借<lb/>
<pb n="KR3h0045_WYG_007-51a"/>
觀數日決不為寒具油所涴呵呵<lb/>
　　　中酒雜詩四句五首<lb/>
中酒如卧病天寒露為霜東軒候朝旭曝背屢移牀<lb/>
江頭風浪急舟小力難勝一漿歸來晚長林月已恒<lb/>
太丘海岱士肆情丘壑間考槃詩賦罷采菊對南山<lb/>
嵗閏寒猶薄風迴水自生杖藜隨小步極目大江横<lb/>
朋酒享公堂農家盡滌場縣官薄稅斂田野足耕桑右<lb/>
拙詩僭易呈上併乞裁正兹因端便勒此具記不備右<lb/>
<pb n="KR3h0045_WYG_007-51b"/>
再上叔方敎授先生<lb/>
　　　次韻叔方先生五言律詩二首兼簡伯行敬初<lb/>
　　　發一笑<lb/>
憶昔陪二子吟嘯野亭中風急江花白霜晴木葉紅去<lb/>
留身若寄陶寫興無窮更喜陳夫子幽尋訝許同<lb/>
掩卷嗟忘寐書燈耿獨明年華勞髮改夜氣與神清感<lb/>
夢疑蕉鹿逃愁賴麯生何時重相覓握手話真情<lb/>
　　　叔方先生過詠歸亭賦詩二首以志盍簪之喜<lb/>
<pb n="KR3h0045_WYG_007-52a"/>
　　　沈右上<lb/>
短棹相過莫便回詠歸亭上且低徊升堂拜母稱觴後<lb/>
隔竹呼童瀹茗來八尺駝尼分紫錦一雙蠟屐破蒼苔<lb/>
空江草木雖摇落猶有寒花帶雨開<lb/>
積雨空林喜報晴杖藜隨意傍江行天寒木落青山出<lb/>
日轉沙虚白鳥明謾擬東林時釀黍自歸南畆晩歸耕<lb/>
潁川髙士能相過閒把瑶琴膝上横<lb/>
東林薄酒試新嘗中有松花膩粉香遣送潁川陳有道<lb/>
<pb n="KR3h0045_WYG_007-52b"/>
書齋渴飲勝茶湯　廿八字偕一壺薄酒奉寄上惜不<lb/>
多耳楊誠齋文槀不曾收得所謂芍藥屋疑只是用幄<lb/>
㡩覆䕶者古人稱牡丹為木芍藥白居易有詩云上張<lb/>
幕屋芘豈亦本諸此未審是否更乞考正之右再拜藁<lb/>
慎獨先生座下<lb/>
　　王畛詩<hi>倪瓚二帖附</hi>
　畛拙作數首録呈叔方尊兄施郢斤是幸<lb/>
　　　早春十詠<lb/>
<pb n="KR3h0045_WYG_007-53a"/>
春日流熙熙朱光射屋角晶熒動几案焜燿穿簾幕淑<lb/>
氣襲人温輕寒惻衣薄晴窗坐來久盎背真意樂<lb/>
東風生庭隅拂拂翻衣浪仁及紅綻柯徳布緑回望芳<lb/>
情達金閨誦聲遞書幌池塘溢波瀾柔條欣駘蕩<lb/>
江梅獨清髙不與花爭發自是氷雪姿豈受鉛華奪故<lb/>
來風雪底玉人相蹙頞照水昏黄時孤標更超越<lb/>
依依垂楊柳青眼窺陽春年年郵亭路攀折送行人臨<lb/>
風攀翠縷映日鎔黄金如何不自持飄揚逐芳塵<lb/>
<pb n="KR3h0045_WYG_007-53b"/>
蹁躚先春雀風暖喧晴簷驚人鮮得食矙堦無停瞻不<lb/>
趨太倉中小腹恣屬厭髙秋寒露下大水須深潛<lb/>
春流溢芳塘倒影開天鏡漪漪緑生漣漾漾玉澄瑩閒<lb/>
鷗可尋盟游魚樂行泳清斯清濯纓鑑心鑑其定<lb/>
鮮鮮牆根草春染千堆藍光淩青袍色夢入新詩譚胡<lb/>
馬思塞北陽春辭江南欣然鬱吾目生意性所耽<lb/>
提壺勸客飲布榖催農耕農耕困耒耜客飲酣簫箏勞<lb/>
逸分已定興廢時改更物生固如此天運還循行<lb/>
<pb n="KR3h0045_WYG_007-54a"/>
春來睡未足兩眼乃眵昏春事已爛漫我懷獨和渾驥<lb/>
尾不可附虎舌誰能捫芳塵因涸轍北溟思鯨鯤<lb/>
天公妙莫測百卉巧剪裁朱朱與白白脂粉如匀腮澤<lb/>
沾無遺物燒却綠回荄痼陰少成實涉山乏良材<lb/>
　　　自遣<lb/>
江湖肆鯨鱣溝瀆難容身人情不千日世事有兩心朝<lb/>
暮有顯晦日月常升沉天道我欲問其理幽且深<lb/>
生成無根蔕飄忽寄此身顧盼絶青眼相交少赤心芝<lb/>
<pb n="KR3h0045_WYG_007-54b"/>
蘭棘溷發泥沙玉空沉乾坤信浩蕩滄溟千古深<lb/>
　　　放慵<lb/>
愁到心常結事過心自涼幽憂漫成疾慵放且何妨籠<lb/>
鶴聲難出牀龜息穩藏浮生付天地澄慮博山香<lb/>
　　　晩思<lb/>
薰風向晩急吹動一身愁意合情終美心離事只休鳥<lb/>
衝殘日度雲逐暮天流今古無窮恨令人早白頭　王<lb/>
畛頓首<lb/>
<pb n="KR3h0045_WYG_007-55a"/>
瓚頓首再拜慎獨有道先生執事瓚久不上問惟是懷<lb/>
仰之私無日不動秋氣涼冷不審何似伏惟隠居求志<lb/>
敎授鄉里有下帷談道之樂神相徳人百福萃止欽歎<lb/>
何限瓚七月末忽感㿃下疾兼旬乃瘳近尤惙惙耳恃<lb/>
以道誼之契輒有凂瀆養正一子八嵗矣使知所趨向<lb/>
以為禮義之歸不可不慎其始也養正賢母子熟聞其<lb/>
先公誦歎其徳美之盛願闢私塾以俟杖履之臨寓所<lb/>
謂河潤九里者非但小子蒙福也未敢冒昧以請俾賤<lb/>
<pb n="KR3h0045_WYG_007-55b"/>
者敬致一言于左右能俯從其私情幸甚詳曲當别奉<lb/>
書以聞就此月到館中為便也僭越上溷髙明惟有悚<lb/>
恐仰冀恕亮不備瓚頓首再拜海岳菴圖旦晚臨摹畢<lb/>
即全璧以歸也酒二大尊漫上九月二日瓚又空<lb/>
瓚再拜奉書慎獨有道先生執事霜寒伏想尊履清謐<lb/>
養正冒昧選取今月十八日闢私塾招延先生講授其<lb/>
中謹預於十三日敬致少幣禮於執事者至乞領意幸<lb/>
甚不及作啓陳情惟委恕焉不備紵絲一端羊一牽<hi>準銅</hi>
<pb n="KR3h0045_WYG_007-56a"/>
<hi>錢一定</hi>果一筐酒一甏友生倪瓚再拜<lb/>
　　周砥詩<lb/>
　　　絶句四首奉答惟寅髙尚見贈勾吴周砥再拜<lb/>
誰識元方趣髙居湖上山詩成不求賞獨詠兩松間<lb/>
感子相存意蘭章繆見推何因石牀月同擘薜蘿帷<lb/>
列岫供秋色遥風散水文明當思舊隠歸櫂一川雲<lb/>
直方非任世寡黙自為身養道窮山裏何闗習隠淪八<lb/>
月廿一日寫<lb/>
<pb n="KR3h0045_WYG_007-56b"/>
野花疎竹媚幽姿翡翠簾前雨散絲最愛陳琳詩句好<lb/>
玉盤春露捧金芝<lb/>
秋來長掩竹間扉過客誰能識道機慚愧廬山陳處士<lb/>
時來共葺薜蘿衣<lb/>
晩風吹雨過林廬柿葉飄紅手自書無限蕭條江海意<lb/>
一尊相對憶鱸魚八月廿一日惟寅徵君踏雨過林館<lb/>
為留終日因誦近賦絶句三首愛其辭致清婉輒走筆<lb/>
次韻如上古道寥寞人以角逐聲利為務惟寅獨逍遥<lb/>
<pb n="KR3h0045_WYG_007-57a"/>
恬淡之鄉時來<hi>闕</hi>之篇章翰墨之事豈易得也哉周砥<lb/>
　　潘牧詩<lb/>
　　　至正辛丑冬惟寅先生以懷古十二詩示僕讀<lb/>
　　　之有古烈士慷慨悲歌之風當時大夫士和者<lb/>
　　　甚衆僕亦忝居契家之好故敢次韻成章鄙俚<lb/>
　　　可笑非敢以言詩也謹呈求敎契生潘牧<lb/>
吴都富且豔翠袖倚層臺鼓吹淩春色旌麾駐越來繁<lb/>
華忽消歇珠玉風中埃<lb/>
<pb n="KR3h0045_WYG_007-57b"/>
青山瘞寶劍草偃千秋墓金鳬入夜飛玉漏沉寒露轉<lb/>
盼陵谷遷非從鐵爐步<lb/>
勾踐嘗膽日堅銳不謂無一朝獻西子越兵成大呼回<lb/>
睇長洲苑千秋生碧蕪<lb/>
青山翔鳳皇紫氣繞吴闗玉泉湛若鏡靈鷲飛不還重<lb/>
瞳在何許淚灑莫能攀<lb/>
翠華竟南渡夷門不復都長城乃自壞黄龍孰能屠空<lb/>
令二宫泣五國聽啼烏<lb/>
<pb n="KR3h0045_WYG_007-58a"/>
尚父擁玉節錦衣當晝行輝光照閭里千載英風生至<lb/>
今牛斗下還瞻紫氣横<lb/>
　懷古六詩謹次韻録上汝言呈<lb/>
弔古上靈巖日暮下琴臺蕭蕭紅葉落采香人不來䲭<lb/>
夷稱得計勾踐亦塵埃<lb/>
吴宫事已逺王詢宅亦無山鬼話亡國松闗夜相呼白<lb/>
露泣紅蘭青燈照碧蕪<lb/>
荒丘壞古隧言是孫策墓墓草生輝光零零泫清露想<lb/>
<pb n="KR3h0045_WYG_007-58b"/>
當立國時英雄稱獨步<lb/>
南渡中興日君臣此建都共憤太宰讒子胥忠見屠武<lb/>
穆何由死欲聽延秋烏<lb/>
國亡喬木在鳥鳴自闗闗人隨歸雁逺春從沙塞還怨<lb/>
别惟宫柳長條復誰攀<lb/>
山僧講經地玉輦昔曾行寢殿野花落空巖雲氣生敗<lb/>
亡猶得士千古讓田横<lb/>
　　畫沙錐贈陸頴貴筆師序<hi>有詩</hi>
<pb n="KR3h0045_WYG_007-59a"/>
吴興陸生某有才學而隠于筆工其仲氏頴貴美髯善<lb/>
容止尤有才氣可仕亂世而識幾不受聘則慨然曰以<lb/>
弓刀竊禄孰愈吾世守毛錐之為樂也襲名頴貴而製<lb/>
之精者標其號曰畫沙錐尖圓遒健可與古韋昶爭絶<lb/>
<hi>晉人</hi>余用筆喜勁故多用之稱吾心手吾書亦因之而<lb/>
進頴貴亦自貴雖勢要求之而不可得别襆之以錦署<lb/>
曰非會稽鐵史先生弗能知宣州諸葛氏云柳學士能<lb/>
書當留吾筆否即退還未幾果退還歎曰代無右軍何<lb/>
<pb n="KR3h0045_WYG_007-59b"/>
以用吾筆而頴貴欲以吾當右軍惜予老矣所書今不<lb/>
過山經野史汝錐之功無以用之以利天下徒為祝錐<lb/>
辭於乎錐乎錐乎其勿取晉典衛之所叱乎班虎頭之<lb/>
所蹢乎縱弗過也其深閟毛先生之囊乎慎勿為李鑛<lb/>
兒挾貨以尋竇于王公貴人之門也頴貴卓然起立抱<lb/>
襆退拜為錐叟曰代縱有祖范陽之神鎚吾錐不得易<lb/>
摧矣龍集己酉秋八月初吉甲子鐵龍道人楊木貞氏<lb/>
在雲間之拄頰樓試畫沙錐染奎章賜墨書　詩八韻<lb/>
<pb n="KR3h0045_WYG_007-60a"/>
在别紙為海雪生所奪再書于龍虎山白籙小素<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0045_WYG_007-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　趙氏鐵網珊瑚卷七<lb/>
</p>
<p>
</p>
  </div>
</body>
</text>
</TEI>
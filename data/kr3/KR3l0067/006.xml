<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0067_SBCK_006-1a"/>
清波雜志卷第六<lb/>
仁宗御製元舅隴西郡王碑文詔蔡襄書之其後命<lb/>
學士撰温成皇后碑文復詔以書辭不奉詔曰此待<lb/>
詔職也蔡京政和間以師臣之重撰明節皇后墓銘<lb/>
并記書與題蓋皆岀於己而不知辭近方見其墨跡<lb/>
於士友處云得於鬻書者時歷七八十年尚存許乆<lb/>
無采取者豈憎人憎及儲胥耶<lb/>
榷酤創始於漢至今頼以佐國用羣飲者唯恐其飲<lb/>
不多而課不羡也爲民之蠹大戾於古今祭祀宴饗<lb/>
餽遺非酒不行田畒種秫三之一供釀財麵蘖猶不<lb/>
充用州縣刑獄與夫淫亂殺傷皆因酒而致甚至設<lb/>
法集妓女以誘其來尤爲害教龜山楊中立雖有是<lb/>
<pb n="KR3l0067_SBCK_006-1b"/>
說徒興嘆焉曾無䇿以革其弊<lb/>
剏比較酒務及收頭子牙契等錢號經制錢以助軍<lb/>
費宣和末陳亨伯起請也後至紹興五年倣此亦收<lb/>
緫制錢初陳經制兩淛江東屬杭州陳通亂後州縣<lb/>
一切調度悉資移用乃增添糟酒及牙契等費充經<lb/>
制移用錢至今行之陳後知中山府死於兵陳亨伯<lb/>
傳書收緫制錢自翁彦國始熊子復所著通略辯其<lb/>
誤<lb/>
元祐諸公皆有日記凡　前奏對語及朝廷政事所<lb/>
歷官簿一時人材賢否書之惟詳向於吕申公之後<lb/>
大虬家得曾文肅子宣日記數巨帙雖私家交際及<lb/>
嬰孩疾病治療醫藥纎悉毋遺時屬淮上用兵擾擾<lb/>
<pb n="KR3l0067_SBCK_006-2a"/>
不暇録歸之後未見有此書<lb/>
紹聖北郊齋宫告成卜日乗輿出觀宰執奏臣等願<lb/>
預一觀翊日從駕幸北郊儀衛兵仗如金明凌晨微<lb/>
風霾即開霽進食召兩府親王入受福殿旣升殿上<lb/>
由東朶殿步過東西廡行自西朶殿還御座宰臣以<lb/>
下從行降殿召賜茶又賜香藥小團茶衛士以下皆<lb/>
賜花晚召宰執從官賜茶於明禋殿退升輦還内北<lb/>
郊齋宫即㑹聖園爲之殿門與殿皆曰明禋明禋之<lb/>
後乃受福殿受福殿凡九間東西兩朶殿各三間又<lb/>
兩挾屋三間旁各有兩閤東曰司衣曰司斾西曰司<lb/>
寢曰司仗後有坤珍殿嬪御在焉坤珍後又有水殿<lb/>
池沼園囿皆臣寮所不到也其西又有觀榖殿曰登<lb/>
<pb n="KR3l0067_SBCK_006-2b"/>
成後又有更衣殿有便門連齋宫後一日宰執奏事<lb/>
因言北郊特恩宣召獲與榮觀上笑曰殿宇亦別無<lb/>
華飾上又云外議謂使了多少金薄也故事郊宫無<lb/>
屋旋施幄帟風雨不除上命繕營章亨以爲齋宫金<lb/>
碧相照非所以事天地也　上曰三歳一郊次舎費<lb/>
縑帛三十餘萬又倍之易以屋宇所省多矣且齋明<lb/>
以事天地而爲浮侈朕豈不知之宫近在城外耳目<lb/>
所接何甞有此於是臨幸引亨遍視　上曰有金碧<lb/>
之飾乎亨慙謝<lb/>
徽宗在潜邸密使人持誕生年月俾術人陳彦論之<lb/>
彦一見問誰使若來再三詰之乃告以實彦曰覆大<lb/>
王彦只今閉鋪六十日内望富貴後以隨龍官至節<lb/>
<pb n="KR3l0067_SBCK_006-3a"/>
鉞其驗如此都人目曰賣卦陳時又見郭天信者亦<lb/>
以術顯靖康之禍其有以炎正中否之兆告上者乎<lb/>
時識者皆知必致夷虜亂華不謂如是之速如是之<lb/>
酷<lb/>
一說　端邸聞相國寺陳彦明數學談禄命如神令<lb/>
人持生年密問之彦乃屏人告以大横之兆且云事<lb/>
應在兩月後至期果驗初欲官以京秩繼乃補西班<lb/>
積官至節鉞政和全盛時或云彦甞以運數中微密<lb/>
告于上　徽宗爲作石記埋宣和殿下又云彦亦有<lb/>
兄爲辟廱士前後二說不同乃併書之<lb/>
東坡上元詩前年侍玉輦端門萬枝燈璧月掛罘罳<lb/>
珠星照觚稜去年中山府老病亦宵興牙旗穿夜布<lb/>
<pb n="KR3l0067_SBCK_006-3b"/>
鐵馬響春氷今年江海上雲房寄山僧亦復舉膏火<lb/>
松間見層層散䇿桄榔林林踈月鬅鬙使君置酒罷<lb/>
簫鼓轉松陵狂生來索酒一舉輒數升浩歌岀門去<lb/>
我亦歸瞢騰王初寮履道象州上元詩二年白玉堂<lb/>
揮翰供帖子風生起草臺墨照澄心紙三年文昌省<lb/>
拜賜近天咫紅蓼朌御盤金幡裊宫蘂晚爲日南客<lb/>
環堵隱烏几朝來聞擊鼓土牛岀城市幽懷不自閑<lb/>
欲逐春事起安得五畒園種𬞞引江水二篇之詩先<lb/>
後而作何語意切類如此煇在番江於初寮孫稷處<lb/>
得公自監大名倉洎𬒳遇登兩地建節帥燕遺文未<lb/>
板行者如睿謨殿曲宴及賞橘律詩各百韻鋪張太<lb/>
平盛事皆在焉亦甞見立春詩墨蹟於洪成季尚書<lb/>
<pb n="KR3l0067_SBCK_006-4a"/>
家<lb/>
初寮進曲宴詩序云臣比蒙聖恩召赴禁殿曲宴其<lb/>
日垂拱奏事退俟於睿謨外次花巾絲履進自東序<lb/>
促武再拜陞即坐席女樂數千陳于殿廷南端袍帶<lb/>
鮮澤行綴嚴整酒行歌起音節清亮樂作舞入聲度<lb/>
閑美俱岀於禁坊法部之右於時臘雪新霽風日研<lb/>
暖已作春意御榻之前有寳檻植千葉桃花　陛下<lb/>
指示羣臣曰杪冬隆寒花已盛開於是皆頓首曰<lb/>
陛下神聖能回造化草木實被生成之賜乃先時呈<lb/>
瑞以恱聖情日旣中仄甫畢初筵有旨許登景龍樓<lb/>
由穆清廡外閣道以升東望艮嶽松竹蒼然南視琳<lb/>
宫雲煙絢爛其北則清江長橋宛若物外都人百萬<lb/>
<pb n="KR3l0067_SBCK_006-4b"/>
遨樂樓下歡聲四起尤足以見太平豐盛之象羣臣<lb/>
頌嘆乆之旣夕復詔觀燈于穆清遂侍宴于平成萬<lb/>
炬層岀彌望不極如星掛空而光彩動搖於雲海濤<lb/>
波之上户牖屏柱茶床燎爐皆五色琉璃綴以夜光<lb/>
火齊照燿璀璨縱觀環遶則又覩合宫蕭臺崇樓傑<lb/>
閣森羅布濩羣臣心目震駭莫有能測其機緘制作<lb/>
之妙已而陪從天步至㑹寜殿瓊鋪珠箔合呇炳煥<lb/>
其所陳則虞<hi>音同御名</hi>夏鼎商盤紀甗　文夔首雲雷科<lb/>
斗眞若䆳古三代之物　陛下既御黼坐親取寳器<lb/>
酌酒臨勸命宫嬪奏細樂于前玉食嘉果南珍海錯<lb/>
手自分賜載色載笑雍容無間羣臣飲徳莫不沾醉<lb/>
夜分乃散歸路觀者如堵他日稱謝　陛下申諭一<lb/>
<pb n="KR3l0067_SBCK_006-5a"/>
二輔臣俾作詩以紀而臣安中預焉臣猥以凡材蒙<lb/>
陛下親擢備位政府曽未閱月有此非常之遇形容<lb/>
頌述雖無詔音猶當自效惟是鈞天帝所昔人夢寐<lb/>
或有形開而悟想象莫及而臣今者身歷䆳嚴目擊<lb/>
竒勝顧甞以文字誤被聖奬且靣命之其榮至矣後<lb/>
尚有二十餘字常詞也書之以見國家間暇湛露惠<lb/>
慈之盛賞橘之序亦若是焉曽端伯得於李漢老之<lb/>
子曲宴詩乃其父所作劉季髙云乃王履道也曽亦<lb/>
疑焉以此序考之何疑之有<lb/>
隆興攺元夏符離之役王師入城㸃府庫有金一千<lb/>
二百兩銀二萬兩絹一萬二千匹錢二萬五千貫米<lb/>
豆共六萬餘石布袋十七萬條見符離記<lb/>
<pb n="KR3l0067_SBCK_006-5b"/>
外國表章類不應律令必先經有司㸃視方許進御<lb/>
寳元間遣屯田貟外郎劉渙奉使唃厮囉畨中不識<lb/>
稱朝廷但言　趙家天子及東君　趙家阿舅蓋吐<lb/>
蕃與唐通姻故稱阿舅至今不攺政和間從于闐求<lb/>
大玉表至示譯者方爲答詔其表有云日出東方赫<lb/>
赫大光照見西方五百里國五百國内條貫主黑汗<lb/>
王表上日出東方赫赫大光照見四天下四天下條<lb/>
貫主阿舅大官家你前時要者玉自家甚是用心只<lb/>
爲難得似你底尺寸自家已令人兩河尋訪纔得似<lb/>
你底便奉上也元豐四年于闐國上表稱于闐國僂<lb/>
儸大福力量知文法黑汗王書與東方日出處大世<lb/>
界田地主漢家阿舅大官家<hi>云云</hi>如此等語言恐藩<lb/>
<pb n="KR3l0067_SBCK_006-6a"/>
服自有格式<lb/>
政和三四年間府畿汝蔡之間所出瑪瑙尚方因多<lb/>
作寳帶器玩之屬至宣和以後御府所藏往往變而<lb/>
爲石成白骨色悉爲棄物民間有得之者竟莫測所<lb/>
以特紀異爾<lb/>
紹興間張扶少持繇右正言除太常卿翌日宰執奏<lb/>
太常卿班髙故事不除攺國子祭酒時祭酒虚位亦<lb/>
乆前騶接呼赴監供職學前居民驚懼曰官來捕私<lb/>
酒傳以爲笑元豐攺官制諌議大夫換太中大夫前<lb/>
呵曰太中來都人駭避曰大虫來則知前已有此說<lb/>
神慮澹則血氣和嗜慾勝則疾疹作唐處士張臯云<lb/>
是爲養生之要范忠宣公親族間子弟有請教於公<lb/>
<pb n="KR3l0067_SBCK_006-6b"/>
者公曰惟儉可以助廉惟恕可以成徳是篤修身之<lb/>
要皆可銘於坐右<lb/>
煇僦居毗陵屋後臨河地無尺許俾僕治籬方埋柱<lb/>
去浮土見成貫小錢止露四鐶于外僕亟手之僅得<lb/>
十三餘隨縮入地僕復運鋤了無一物信知无妄之<lb/>
財不容輒取十三錢寘于佛室尋失所在昔洛中第<lb/>
宅求售評直外復索掘屋錢蓋其下多有宿藏張文<lb/>
孝右丞買宅旣償其賈復隨所索與之迨入宅掘地<lb/>
得一石匣刻鏤甚工巧中有黃金數百兩正酬售屋<lb/>
之直<lb/>
曾祖侍紹聖經筵至政和五年以右文殿修撰知桂<lb/>
州時歸明人觀察使黃璘措置廣西邊事招徠大理<lb/>
<pb n="KR3l0067_SBCK_006-7a"/>
國進奉朝廷疑之下本路帥臣究實曾祖抗章言僞<lb/>
冒忤蔡京意乃落職宫祠宣和攺元事白黃璘得罪<lb/>
御筆周<hi>立里禾旁</hi>首言其僞責命攺正與理元斷月日紹<lb/>
興三年宰執進呈廣西宣諭明橐奏大理國進奉及<lb/>
賣馬事　髙宗曰遐方異域何由得實彼云進奉實<lb/>
利於賈販進奉可勿許令賣馬可也宰臣奏異時廣<lb/>
西奏大理入貢事可爲鑒當日言者深指其妄黃璘<lb/>
以是獲罪蓋謂是也當亦載于國史<lb/>
右正言鄒公<hi>浩</hi>因言事貶謫蔡卞奏乞治浩親舊送<lb/>
别之罪　哲宗不從三次堅請乃置獄諫議龔公<hi>夬</hi>
云周某與方天若私論鄒浩事某以爲難天若非之<lb/>
遂以語蔡京京遽以聞由是某等得罪自爾附㑹之<lb/>
<pb n="KR3l0067_SBCK_006-7b"/>
人肆爲攻訐立起犴獄多斥善士天下冤之皆京與<lb/>
天若爲之也蓋某與京始善而終睽故京私欲報之<lb/>
龔之諌䟽大略如此以是知曾祖忤京大理事特其<lb/>
一耳故當京卞用事日一斥不復而終外補云<lb/>
南渡後有司降㨾下外郡置御爐炭胡桃紋鵓鴣色<lb/>
者若干斤知婺州王居正論奏　髙宗曰朕平居衣<lb/>
服飲食且不擇美惡隆冬附火止取温暖豈問炭之<lb/>
紋色也詔罷之宣和間宗室圍爐次索炭既至訶斥<lb/>
左右去炭色紅今黑非是蓋常供熟火也以此類推<lb/>
之豈識丗事艱難<lb/>
錢唐邊江土惡不能隄錢氏以薪爲之水至即潰皇<lb/>
祐中工部郎中張夏出使置捍江兵五指揮專採石<lb/>
<pb n="KR3l0067_SBCK_006-8a"/>
增修衆頼以安邦人爲之立祠朝廷嘉其功封寜江<lb/>
侯有功於民則祀之吳兒奉甞其有替乎<lb/>
又一說以竹籠石丁晉公主之易以薪土陳文惠公<lb/>
之議丁黜其說徙公他官而籠石爲隄歳功不成民<lb/>
力大困卒用公議隄乃立文恵在滑州亦甞築長隄<lb/>
以禦决河人徳之號陳公隄<lb/>
煇甞過庭聞祖父奉直得於陸農卿左丞歐陽文忠<lb/>
公有一記事冊子親題丙午年不入蜀則入吳後見<lb/>
洪成季文憲公之孫言文憲甞問邵澤民康節知數<lb/>
公所聞如何曰無他語臨終但云丁未歳子孫可入<lb/>
蜀然建炎初吳地亦不免被兵獨西蜀全盛汔今爲<lb/>
東南屏蔽益信斯言康節先天之數丗可希萬一耶<lb/>
<pb n="KR3l0067_SBCK_006-8b"/>
春秋傳曰秦晉二國繼丗通婚所娶之女非舅即姑<lb/>
故曰舅姑白虎通曰尊之如父非父舅也恭之如母非<lb/>
母姑也廣川王去疾幸姬陶望卿歌曰背尊章嫖以<lb/>
忍尊章猶言舅姑也見前漢書<lb/>
郎潜岀張平子思玄賦尉厖眉而郎潜兮逮三葉而<lb/>
遇武紹興間某自郎遷卿乆次以啓投秦丞相有郎<lb/>
乆潜於省闥卿尚少於朝班之句秦雖極稱賞竟不<lb/>
克入從<lb/>
貧人富人並爲客受賜於主人富人不慙貧人常愧<lb/>
者富人有以效之貧人無以復也以此論之自昔交<lb/>
際之禮亦貴夫往返見王充論衡<lb/>
林文節子中以啓賀東坡入翰苑曰父子以文章名<lb/>
<pb n="KR3l0067_SBCK_006-9a"/>
丗蓋淵雲司馬之才兄弟以方正决科邁晁董公孫<lb/>
之學其襃美如此後草坡責惠州告詞云勑具位軾<lb/>
元豐間有司奏軾罪惡甚衆論法當死先皇帝赦而<lb/>
不誅於軾恩徳厚矣朕初即位政出權臣引軾兄弟<lb/>
以爲己助自謂得計罔有悛心忘國大恩敢肆怨誹<lb/>
若譏朕過失何所不容乃代予言誣詆聖考乖父子<lb/>
之恩害君臣之義在於行路猶不戴天顧視士民復<lb/>
何靣目以至交通閹寺矜詫倖恩市井不爲搢紳共<lb/>
耻尚屈彞典止從降黜今言者謂某指斥宗廟罪大<lb/>
罰輕國有常刑朕非可赦宥爾萬死竄之逺方雖軾<lb/>
辯足以飾非言足以惑衆自絶君親又將奚憝保爾<lb/>
餘息毋重後愆可責授寜逺軍節度副使惠州安置<lb/>
<pb n="KR3l0067_SBCK_006-9b"/>
極於醜詆如此坡初擢右史白宰相謂林同在館年<lb/>
且長除不當先林乃繼除記注後又爲杭州交承有<lb/>
三帖論開湖賑荒淛東倉司石刻在焉<lb/>
顯仁上仙遣使告哀北虜并致遺留禮物金器二千<lb/>
兩銀器二萬兩銀絲合十靣各實以玻璃玉器香藥<lb/>
青紅撚金錦二百匹玉笛二管玉觱篥二管玉簫一<lb/>
攅象牙柏板一串象牙笙一攅縷金琵琶一副縷金<lb/>
龜筒嵇琴一副象牙二十株時宗樞持節以往次燕<lb/>
之二日中貴人至館密餉金瀾酒二尊銀魚牛魚各<lb/>
一盤尊盤皆金珤器併令留之伴使致詞竦賀館人<lb/>
以手加額上謂前此未有爲特禮也<lb/>
宣和五年既從金人乞盟之請明年遣祕書省校書<lb/>
<pb n="KR3l0067_SBCK_006-10a"/>
郎衛膚敏假給事中往賀虜酋生辰竣事而旋常贐<lb/>
外別贈使介各一玉錢虜主即宴坐起離席躬奉之<lb/>
左右傳觀皆驚愕太息錢之製如今之大者其文皆<lb/>
藩書不可識不知爲何禮重如此時虜已萌寒盟開<lb/>
兵端豈虞我或覘其國故外示厚禮俾叵測歟錢今<lb/>
藏衛氏<lb/>
監司郡守歳薦所部吏關陞磨勘朝廷視爲常式第<lb/>
付銓曹施行初不加省間有特薦者未即召對及有<lb/>
陞擢則降審察之命所謂審察者審其人才察其行<lb/>
誼施於其職可也若山林隱遯之士當路或以名聞<lb/>
其肯冒昧而來待人進退乎紹興三年徐東湖以遺<lb/>
逸薦蘇後湖詔俾赴中書審察蘇力辭乃得請蘇旣<lb/>
<pb n="KR3l0067_SBCK_006-10b"/>
辭審察之命乃降以禮遣赴行在引見上殿指揮卒<lb/>
辭之<lb/>
後湖公隱居求志髙蹈一丗紹興初婁徴不起僕輩<lb/>
見使者呇至竊相語曰官中須要秀才正身岀頭<lb/>
強淵明帥長安來辭蔡京京曰公至彼且喫冷茶蓋<lb/>
謂長安籍妓步武小行遲所度茶必冷也初不曉所<lb/>
以後叩習彼風物者方知之又文勛除福建漕陛對<lb/>
翌日上問輔臣記得有藝蓋記其工篆學也章申國<lb/>
對云㑹舞旋上遽云如此豈可使一路遂罷冷茶舞<lb/>
旋皆非國論所宜及頃得一小說書王黼奉勑撰明<lb/>
節和文貴妃墓志云妃齒瑩㓗如水晶縁常餌絳丹<lb/>
而然又云六宫稱之曰韻蓋時以婦人有摽致者爲<lb/>
<pb n="KR3l0067_SBCK_006-11a"/>
韻煇曾以此說叩于宣和故老答曰雖當時語言文<lb/>
字間或失持擇恐不應直致是䙝黷然韻字蓋亦有<lb/>
說宣和間衣着曰韻纈果實曰韻梅詞曲曰韻令乃<lb/>
梁師成爲鄆邸倡爲此䜟時趙野春帖子亦有複道<lb/>
密通蕃衍宅諸王誰似鄆王賢亦迎合之意也<lb/>
正至交賀多不親往有一士令人持馬銜每至一門<lb/>
撼數聲而留剌字以表到有知其誣者岀視之僕云<lb/>
適已脫籠矣吕滎陽公言送門狀習以成風旣勞於<lb/>
作僞且踈拙露見爲可笑司馬温公自在臺閣時不<lb/>
送門狀曰不誠之事不可爲也脫籠亦爲京都虚詐<lb/>
閃賺之諺語<lb/>
宣和間鈞天樂部焦徳者以諧謔𬒳遇時借以諷諌<lb/>
<pb n="KR3l0067_SBCK_006-11b"/>
一日從幸禁苑指花竹草木以詢其名徳曰皆芭蕉<lb/>
也上詰之乃曰禁苑花竹皆取於四方在塗之逺巴<lb/>
至上林則已焦矣上大笑亦猶鍬澆焦燒四字之戲<lb/>
掘以鍬水以澆旣而焦焦而燒也其後毁艮岳任百<lb/>
姓取花木以充薪亦其䜟也<lb/>
蔡京罷政賜鄰地以爲西園毁民屋數百間一日京<lb/>
在園中顧焦德曰西園與東園景致如何徳曰太師<lb/>
公相東園嘉木繁隂望之如雲西園人民起離泪下<lb/>
如雨可謂東園如雲西園如雨也語聞抵罪或云一<lb/>
伶人何敢靣詆公相之非特同輩以飛語嫁其禍云<lb/>
正郎初遇郊止得䕃子不及他親法也元祐中黄魯<lb/>
直應任子特請于朝捨子而先姪後遂爲例東坡薦<lb/>
<pb n="KR3l0067_SBCK_006-12a"/>
黃自代之詞瑰琦之文妙絶當丗孝友之行追配古<lb/>
人今士夫當郊該䕃補而累奏其子者有之<lb/>
清波雜志卷第六<lb/>
<pb n="KR3l0067_SBCK_006-12b"/>
<pb n="KR3l0067_SBCK_006-12b"/>
</p>
<p>
</p>
  </div>
</body>
</text>
</TEI>
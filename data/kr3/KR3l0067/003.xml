<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0067_SBCK_003-1a"/>
清波雜志卷第三<lb/>
煇居建康春時偕一二鄰曲至内後景陽臺臺之下<lb/>
一尼庵少憩見若琉璃色一瓦羫徑二尺許厚三四<lb/>
寸中空用以閣盆盎叩之鏗然有聲尼云近墾地得<lb/>
之乃李後主用此引後湖水入宫中雖瓦礫微物亦<lb/>
有時而顯晦又至白下門外齊安院主僧曰近治地<lb/>
得一玉盃已碎銀一鋌上刻永定公主爲誌公和尚<lb/>
淨髪之資一様十鋌行人問宫殿耕者得珠璣誠不<lb/>
吾欺<lb/>
張文潜雜書有云余自金陵月堂謁蔣帝祠初出北<lb/>
門始辨色行平野中時暮春人家桃李未謝西望城<lb/>
壁壕水或絶或流多鵁鶄白鷺迤邐近山風物夭秀<lb/>
<pb n="KR3l0067_SBCK_003-1b"/>
如行錦繡圖畫中舊讀荆公詩多稱蔣山景物信不<lb/>
誣白公少客杭州自言欲得守杭卒如其言予亦云<lb/>
與東坡跋秦太虚夜航西湖至普明院舎舟從參寥<lb/>
並湖而行岀雷峯度南屏濯足于惠因澗入靈石塢<lb/>
得支徑上風篁嶺憩于龍井始至壽星院謁辨才一<lb/>
叚竒事景趣略相似皆可以畫但恐畫不就爾煇雖<lb/>
未甞夜游南北山如金陵郊野春游良不踈想像文<lb/>
潜所歷如在目前足不至者二十餘年特未知今復<lb/>
何似<lb/>
煇憶年及冠從父執陳彦育序游鍾山陳題三四詩<lb/>
於八功德水庵之壁寒騎瘦馬度山腰目斷青溪第<lb/>
一橋盡是帝王陵墓處野風荒草瞑蕭蕭十年塵土<lb/>
<pb n="KR3l0067_SBCK_003-2a"/>
暗衣巾亂走江郷一病身西第將軍成底事北朝開<lb/>
府是何人止記其二陳句金人素與先人厚善先人<lb/>
甞次其韻雄壓吴頭控楚腰千峰環拱冶城橋黃旗<lb/>
紫蓋旋歸漢古刹凄凉尚號蕭北嶽經行匪濫巾相<lb/>
陪來現隱淪身春蘿秋桂還吾輩白浪紅塵付若人<lb/>
皆書于壁二十年後再過之皆不存矣郄后化蟒之<lb/>
地鹿苑院土人名爲蕭帝寺寺之殿宇猶是梁時建<lb/>
立者<lb/>
建康六朝故都葉石林少藴居留日甞命諸邑官能<lb/>
文者捜訪古跡製圖經時石橘林敏若子邁主上元<lb/>
簿考最詳多以王荆公詩引證號上元古跡煇先得<lb/>
其書後史志道侍郎修建康志宛轉借去志成爲助<lb/>
<pb n="KR3l0067_SBCK_003-2b"/>
良多<lb/>
石林至新林因江寜尉林恪謁于道旁忽叩新林之<lb/>
名林即對乃王坦之倒執手板見亘温之地大喜曰<lb/>
不圖同僚中得一文士未幾以左傳託其㸃抹其見<lb/>
賞識如此方欲薦用而林卒開封人紹興戊午魁特<lb/>
奏名<lb/>
建康創建府治石林委府僚伻圖再三不叶意一旦<lb/>
杖䇿自往相視四顧指畫遂定儀門外列六位以處<lb/>
倅貳職官迨六蜚臨幸以設廰爲三省便廰爲樞密<lb/>
院六位爲六部次及百司皆有攸處其他政事精明<lb/>
彼民至今能道之石林爲從祖姑之夫煇㓜及識其<lb/>
風度偉人也<lb/>
<pb n="KR3l0067_SBCK_003-3a"/>
石林爲蔡京客故避暑録所書政宣間事尊京曰魯<lb/>
公凡及蔡氏每委曲回互而於元祐斥司馬温公名<lb/>
何也建炎紹興初仕宦者供家狀有不係蔡京王黼<lb/>
等親黨一項今日江湖從學者人人諱道是門生石<lb/>
林其矯一時之弊耶<lb/>
絶江渡淮過河越白溝風聲氣俗頓異寒暄亦不齊<lb/>
煇淳熙丙申從使節岀疆回轅當三月中下旬一路<lb/>
紅塵漲天熱不可耐若江南五六月氣候往還經從<lb/>
汴都顧瞻宗廟宫室不悟朝陽殿遂作單于宫不獨<lb/>
興歎於往古以中原復中原規恢洪業信自有時節<lb/>
煇老矣其及見諸侯東都之㑹耶<lb/>
士大夫欲永保富貴動有禁忌尤諱言死獨溺於聲<lb/>
<pb n="KR3l0067_SBCK_003-3b"/>
色一切無所顧避聞人家姬侍有惠麗者伺其主翁<lb/>
屬纊之際已設計賄牙儈俟其放岀以售之雖俗有<lb/>
熱孝之嫌不䘏也又佩玉以尸沁爲貴酬價増數倍<lb/>
墟墓之物反爲生人寳玩是皆不可以理詰<lb/>
四十年前朝士遭論徑放謝辤蒼黃出關親厚者亦<lb/>
不敢相聞迨更化之後稍革此風猶未敢舒肆叔祖<lb/>
繇三院御史貳春官未幾罷斥時王公元樞徳言任<lb/>
小司空趨局即請早岀假同列叩之昌言答曰綸今<lb/>
日欲送周爲髙爲髙叔祖字也從列尾而至者一二<lb/>
耳近時去國者冠蓋祖餞從容理裝風俗歸厚於治<lb/>
丗豈小補哉括蒼管詮平仲監奏邸坐事免官秦丞<lb/>
相手封銀一笏以助其歸恃此方敢留一二日蓋秦<lb/>
<pb n="KR3l0067_SBCK_003-4a"/>
早授館於其家故特致此禮<lb/>
政宣間除擢侍從以上皆先命日者推步其五行休<lb/>
咎然後岀命故一時術者謂士大夫窮逹在我可否<lb/>
之間朝士例許於通衢下馬從醫卜因是此輩益得<lb/>
以憑依今談天者既岀入貴人門第揣摩時事以售<lb/>
其說偶爾符合遂名竒中卜以决疑卦影乃驗於日<lb/>
後反致人疑死生禍福貴賤各有定分彼焉能測造<lb/>
化之妙晁文元平生不喜術數之說每謂自然之分<lb/>
天命也樂天不憂知命也推理安常委命也何必逆<lb/>
計未然哉<lb/>
宣和崇尚道教黃冠岀入禁闥號金門羽客氣燄赫<lb/>
然林靈素爲之宗主道官自金壇郎至太虚大夫班<lb/>
<pb n="KR3l0067_SBCK_003-4b"/>
秩與庭臣同靈素初除金門羽客通眞逹靈元妙先<lb/>
生視中大夫後馴擢至太中大夫冲和殿侍晨視兩<lb/>
府道官同文官編入雜壓仍每遇郊恩封贈父母一<lb/>
日盛暑亭午上在水殿熱甚詔靈素作法祈雨乆之<lb/>
奏云四瀆上帝皆命封閉唯黄河一路可通但不能<lb/>
及外詔亟致之俄震雷大霔霔皆濁流俄頃即止中<lb/>
使自外入言内門外赫日自若　徽宗益神之宣和<lb/>
末死于温州未死間先自籍平日錫賚物寄之郡帑<lb/>
且爲治命殮以容身之棺棺中止寘所賜萬嵗藤柱<lb/>
杖封窆甚固建炎初唯下温州籍其貲而已後數年<lb/>
有内侍洗手劉太尉之姪避地至長沙於酒肆見一<lb/>
駞裘丈夫負壁而坐熟視乃靈素也劉叩先生何爲<lb/>
<pb n="KR3l0067_SBCK_003-5a"/>
至此靈素曰吾亡命爾向不早爲此身首異處矣倐<lb/>
失所在靈素狡獪幸震一時及勢衰事變復以譎詐<lb/>
遁去異哉後葬永嘉黃土山先命見石龜方下棺開<lb/>
穴深數丈果得之<lb/>
當靈素盛時一日有詔兩學之士問道於其座下且<lb/>
遣親近中貴監莅靈素旣陞座首詔太學博士王俊<lb/>
乂乆而不岀旣岀乃昌言昔吾先聖與老聃同徳比<lb/>
義相爲師友豈有摳衣禮黃冠者哉聞者駭然各逡<lb/>
巡而罷王海陵人歷宰椽分符而終近萬元亨典郷郡<lb/>
雖載姓名于圖經人物志偶遺此一節<lb/>
時又有王仔昔者初館于蔡京第屬大旱　徽宗焦<lb/>
心禱雨每遣中使持一幅素紙求仔昔書皆爲禱雨<lb/>
<pb n="KR3l0067_SBCK_003-5b"/>
也一日中使再持紙至仔昔忽書一小符仍札其左<lb/>
云焚符湯沃而洗之中使大懼不肯受曰上禱雨今<lb/>
得此大謬矣仔昔怒曰弟持去上得之駭異蓋上黙<lb/>
禱爲寵嬪赤目者因一沃而愈詔封通妙先生後以<lb/>
語言不遜殺之<lb/>
紹興丁巳嵗車駕巡幸建康回蹕時先人主丹徒簿<lb/>
排辦新豐鎭頓物皆備御舟過止宣索生菜兩籃非<lb/>
所辦者官吏倉卒供進幸免闕事前頓傳報生菜遂<lb/>
爲珍品物有時而貴世事奚不然<lb/>
吴悊字長吉臨川人後徙建康早從王荆公學譚熙豐<lb/>
間舊事亹亹不倦與秦丞相有硯席舊晁共道居留<lb/>
日俾郷人舉其孝廉孝者當兵火擾攘之際供母養<lb/>
<pb n="KR3l0067_SBCK_003-6a"/>
無缺廉者雖在窮約人或賙之有所不受雖曰郷論<lb/>
素與亦未免有所迎合繼以禮津置赴行在所館於<lb/>
太學未幾託疾告歸初無恩數爾後八行孝廉之舉<lb/>
寂無聞焉<lb/>
瓊花海内無二本唐人謂玉蘂花乃比其色許眞說<lb/>
文瓊乃赤玉與花色不類煇家海陵海陵昔隷維揚<lb/>
亦視爲郷里自㓜游戲無雙亭未見甚竒異處不識<lb/>
者或認爲聚八仙特以名品素髙爾后土祠前後地<lb/>
土膏腴尤宜芍藥歳新日茂及春開敷腴盛大纎麗<lb/>
富豔遂與洛陽牡丹並驅角勝孔毅父嘗譜三十有<lb/>
三種續之者纔十餘種夫豈能備固宜有所増益錢<lb/>
思公尹洛一日幕客旅見於雙桂樓下見小屏細書<lb/>
<pb n="KR3l0067_SBCK_003-6b"/>
九十餘種皆牡丹名也洛花乆汗腥羶揚花在今日<lb/>
尤當貴重<lb/>
紅藥而黃腰號金帶圍初無種有時而出則城中當<lb/>
有宰相韓魏公爲守一岀四枝公自當其一選客具<lb/>
樂以賞之時王岐公爲倅王荆公爲屬皆在席缺其<lb/>
一莫有當之者㑹報過客陳太博入門亟召之乃秀<lb/>
公也酒半折花歌以揷之四公後皆爲首相後山陳<lb/>
師道云煇嘗詢于揚之故老皆云初不識所謂金帶<lb/>
圍者豈花與人物亦相爲榮悴乎<lb/>
煇祖居錢唐後洋街第宅燬於陳通之亂今韓蘄王<lb/>
府其地也嘗見故老言昔歳風物與今不同四隅皆<lb/>
空逈人跡不到寳連山吴山萬松嶺林木茂密何嘗<lb/>
<pb n="KR3l0067_SBCK_003-7a"/>
有人居城中僧寺甚多樓殿相望出湧金門望九里<lb/>
松極目更無障礙自六蜚駐蹕日益繁盛湖上屋宇<lb/>
連接不減城中一色樓臺三十里不知何處覔孤山<lb/>
近人詩也或云爲此詩者黃姓失其名亦嘗作万俟<lb/>
丞相挽詩有地下若逢秦相國也應不說到沅湘之<lb/>
句<lb/>
天下名山福地類因行役窮日力且爲姑俟回程來<lb/>
觀之語所誤竟失一徃貽終身之恨者多矣煇頃隨<lb/>
侍自番陽順流東歸至南康阻風留一日乗興游廬<lb/>
山飯于歸宗旋至萬杉杉隂夾道蔽日抵羅漢觀大<lb/>
皷未至栖賢數里先聞三峽噴薄激射之聲動心駭<lb/>
目凡山南佳處領略粗遍爾後一再經從皆不暇訪<lb/>
<pb n="KR3l0067_SBCK_003-7b"/>
陳跡至今清夢猶在巖壑間嘗有一編紀游今亡<lb/>
昭慈聖獻上賔庭臣進挽歌辭莫不紀垂箔事一詩<lb/>
云飲馬驅驕虜飛龍紀建炎艱危三攺嵗倉卒兩垂<lb/>
簾<hi>云云</hi>乃中書舍人林遹詞也一時傳誦挽詩自古<lb/>
皆五言至嘉祐末方有爲七言者<lb/>
乾道末晁強伯子健至毗陵祠蘇東坡於學宫其叔<lb/>
少尹子止爲之記其間言坡之葬也少公銘其墓皆<lb/>
非實録其甚者以賞罰不明罪元祐以改法免役懐<lb/>
元豐指温公才智不足而謂公斥逐出其遺意稱蔡<lb/>
確謗讟可赦而謂公進用由其選擢章亨之賊害忠<lb/>
良而云公與之友善林希之誣詆善類而云公嘗汲<lb/>
引之子止所書如此少公之語誌文在可考也其然<lb/>
<pb n="KR3l0067_SBCK_003-8a"/>
不其然乎祠宇成中寘坡塑像又徧求從壯至老及<lb/>
自海外歸儀刑繪于兩廡晁文元後子健爲景迂生<lb/>
以道之嫡孫祠堂碑後爲人磨去<lb/>
東坡自海外歸毗陵病暑著小冠披半臂坐船中夾<lb/>
運河千萬人隨觀之坡顧坐客曰莫看殺我否則素<lb/>
知彼民愛慕坡亦眷眷此地而不忘強伯尸而祝之<lb/>
之意岀此<lb/>
東坡初入荆谿有樂死之語蓋喜其風土也繼抱疾<lb/>
稍革徑山老惟琳來問候坡曰萬里嶺海不死而歸<lb/>
宿田里有不起之憂非命也邪然死生亦細故爾後<lb/>
二日將屬纊聞根先離琳叩耳大聲曰端明勿忘西<lb/>
方曰西方不無但箇裏着力不得語畢而終歸老素<lb/>
<pb n="KR3l0067_SBCK_003-8b"/>
志竟墮渺茫一丘壑天實嗇之淳熙己酉周益公罷<lb/>
相回江右小泊荆谿因董氏岀楚頌帖乃考坡自元<lb/>
豐七年以後經從此地月日本末爲詳刻石具在楚<lb/>
頌乃坡欲種橘名亭而不遂者也<lb/>
英州碧落洞乳羊飲鍾乳澗水體白如乳遇刲方見<lb/>
然不常有也通泰鹽地麋食艾生茸入藥故人極力<lb/>
捕獵以邀善價士大夫求恣嗜慾有養巨鹿日剌其<lb/>
血和酒以飲其殘物命如此嘗聞宣和間艮嶽豢鹿<lb/>
數百千頭其大如驢虜圍城中盡殺以啗衛士茸角<lb/>
皆棄之<lb/>
族叔茂振以正字權外制日秦丞相俾代作進茶鹽<lb/>
法表繼聞秦自有所攺定迨付出所攺者不有成憲<lb/>
<pb n="KR3l0067_SBCK_003-9a"/>
將何靖民八字耳或叩本語云不逮也後自同知樞<lb/>
密院責祕書少監分司居筠州踰年放還宗族勞其<lb/>
歸因言蘇黄門亦以少蓬分司居于筠州云不獨爾<lb/>
所寓之屋亦黄門舊宅既葬二十八年内翰洪公景<lb/>
盧方誌其墓當在樞府日洪爲編修官<lb/>
在翰苑一日召至中書受旨作建立　皇子詔曰朕<lb/>
荷天右序承列聖之丕業思所以垂𥙿于後夙夜不<lb/>
敢康寜永惟本支之重彊固王室親親尚賢厥有古<lb/>
義普安郡王<hi>舊名壽皇</hi>藝祖皇帝七丗孫也自㓜鞠于宫<lb/>
闈嶷然不羣聦哲端重閲義有立亢于宗藩歷年滋<lb/>
多厥徳用茂望實之懿中外所聞朕將考禮正名昭<lb/>
示天下立愛之道始于家邦自古帝王以此明人倫<lb/>
<pb n="KR3l0067_SBCK_003-9b"/>
而厚風俗也稽考前憲非朕敢私上讀之稱善又令<lb/>
製字以賜未幾遂柄用洪具著此文于誌中仍首載<lb/>
當時使事且云效坡公所作冨碑之體<lb/>
初試宏博以所業投湯岐公時季元衡<hi>南壽</hi>待制亦<lb/>
投文字湯嘗師之初許其魁奪一日謂季曰近有一<lb/>
周某至先生當處其下旣奏名季果次焉<lb/>
蔡卞之妻七夫人頗知書能詩詞蔡每有國事先謀<lb/>
之於床笫然後宣之於廟堂時執政相語曰吾輩每<lb/>
日奉行者皆其咳唾之餘也蔡拜右相家宴張樂伶人<lb/>
揚言曰右丞今日大拜都是夫人裙帶譏其官職自<lb/>
妻而致中外傳以爲笑煇在金陵見老先生言荆公<lb/>
甞謂元度爲千載人物卓有宰輔之器不因某歸以<lb/>
<pb n="KR3l0067_SBCK_003-10a"/>
女憑藉而然其後蔡唯知報婦翁之知不知掩婦翁<lb/>
之失致使得罪天下後丗其於報也何有<lb/>
七夫人者一日於看樓見一僧頂笠自樓下過問左<lb/>
右笠甚重内有何物告以行脚僧生生之具皆在焉<lb/>
因歎曰都是北珠金箔能有多少亟使人追之意欲<lb/>
厚施其僧不顧而去異夫巡門持鉢者<lb/>
合堂同席以觴客客非其人則四座懽不洽而飲易<lb/>
醉返以應接爲苦選詩從軍有苦樂但問所從誰或<lb/>
欲易從軍爲飲酒飲酒欲懽無由自醉得勸則沉湎<lb/>
勸尤在乎勸侑辭遜之間五十年前宴客止一勸今<lb/>
則巡盃止三勸則無筭顚仆者相屬不但沉湎而已<lb/>
亦見風俗隨時奢儉之不侔然一席歡洽全在致勸<lb/>
<pb n="KR3l0067_SBCK_003-10b"/>
辭受之際若盃行到手不留殘氣固豪矣於留連光<lb/>
景似欠從容是皆少年態度老去夫何能爲<lb/>
清波雜志卷第三<lb/>
</p>
<p>
</p>
  </div>
</body>
</text>
</TEI>
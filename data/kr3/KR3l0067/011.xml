<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0067_SBCK_011-1a"/>
清波雜志卷第十一<lb/>
龍圖閣直學士提舉醴泉觀兼侍讀編修國朝會要<lb/>
詳定九域圖志編類御筆禮制局詳議官蔡攸奏臣<lb/>
伏奉聖恩差冬祀大禮陞輅執綏十一月五日陛下<lb/>
御玉輅自太廟出南薰門至玉津園伏蒙宣諭臣曰<lb/>
玉津園東樓殿重複是何處臣奏以城外無樓殿恐<lb/>
是齋宫陛下曰此去齋宫尚逺可迴顧見雲間樓臺<lb/>
殿閣隱隱數重既而審視其樓殿去地數十丈即知<lb/>
非齋宫俄頃陛下又謂臣曰見人物否臣即見有道<lb/>
流童子持幢幡節蓋相繼而出雲間人漸衆約千餘<lb/>
人皆長丈餘有輅車輿輦多青色駕者不類馬狀若<lb/>
龍虎及輦後有執大枝花數十相繼雲間日色穿透<lb/>
<pb n="KR3l0067_SBCK_011-1b"/>
所見分明衣服眉目歷歷可識人皆戴冠或有類今<lb/>
道士冠而稍大者或若童子狀皆衣青紫黄緑紅或<lb/>
淡黄杏黄淺碧望之衣上或有繪繡或秉簡或持羽<lb/>
扇前後儀衞益衆約數千許人迴旋於東方稍南人<lb/>
物異常旌旗飛翻飄轉所持幢節高數丈非人丗所<lb/>
覩移刻或見或隱又頃乃隱不見此蓋陛下恪祗祀<lb/>
事追述三代作新禮器上體天道秉執元圭齋服盛<lb/>
明嚴恭寅畏天意感昭神明降格示現如此伏望宣<lb/>
付史館播告天下太師蔡京等奏乞率百僚稱慶明<lb/>
庭奉御筆依奏繼降詔曰朕嗣承丕基夙夜祗若惟<lb/>
道是憲惟上帝是承㳙選休辰恭修祀事備物盡志<lb/>
咸秩無文荷帝博臨如在其上旌旗輦輅冠服儀仗<lb/>
<pb n="KR3l0067_SBCK_011-2a"/>
見於雲際萬衆咸睹惟天人之感通有形聲之相接<lb/>
靈承對越敢不祗欽可以其日爲天應節用端命于<lb/>
上帝以昭答於神休咨爾萬邦其體至意時政和三<lb/>
年也煇自省事即見丈人行談此事頗略兹得其詳<lb/>
因書以示欲知者先人云所書亦有潤色在當時已<lb/>
多有議之者豈亦出神道設教乎<lb/>
煇嘗見父友許志康<hi>宧</hi>論太素脉謂可卜人之休咎<lb/>
因及治平中京師醫僧智縁爲王荆公診脉言當有<lb/>
子登科甲之喜時王禹玉在坐深不然之明年雱果<lb/>
登第縁自矜語驗詣公乞文以爲寵公爲書曰妙應<lb/>
大師智縁診父之脉而知其子有成名之喜翰林王<lb/>
承㫖疑古無此縁曰昔秦毉和診晉侯之脉知其良<lb/>
<pb n="KR3l0067_SBCK_011-2b"/>
臣將死夫良臣之命尚於晉侯脉息見之因父知子<lb/>
又何怪乎所書大略如此許云此非荆公之文特其<lb/>
徒假公重名矜衒以售其術爾<hi>洮河邊事亦甞召對智縁甞從王韶經理</hi>
<hi>以官不就診御脉命</hi>
徽宗嘗命米芾以兩韻詩草書御屏次韻乃押中字<lb/>
行筆自上至下其直如綫　上稱賞曰名下無虛士<lb/>
芾即取所用硯入懷墨汁淋漓奏曰硯經臣下用不<lb/>
敢復進御臣敢拜賜又一日米回人書親舊有密於<lb/>
䆫隙窺其寫至芾再拜即放筆于案整襟端下兩拜<lb/>
爲學三多士皆知其說孫公莘老請益於歐陽公公<lb/>
曰此無他唯勤讀書而多爲之自工丗人患作文字<lb/>
少又懶讀書每一書出必求過人如此少有至者疵<lb/>
<pb n="KR3l0067_SBCK_011-3a"/>
病不必待人指摘多作自見之孫書于座右<lb/>
鄭顧道侍郎居上饒享高壽煇不及識也嘗見其除<lb/>
夕小詩親筆可是今年老也無兒孫次第飲屠蘇一<lb/>
門骨肉知多少日出高時到老夫<hi>或問酴酥事於鮑胡德輝蒼梧志云</hi>
<hi>次之類往往取其少長均平之義欽止鮑曰平屋謂之酴酥若今幕</hi>
番江寓客趙叔簡編修宣和故家家藏東坡親書歷<lb/>
數帋蓋坡爲郡日當直司日生公事必著于歷當晩<lb/>
勾消唯其事無停滯故居多暇日可從詩酒之適欲<lb/>
將公事湖中了見說官閑事亦無乃秦少章所投坡<lb/>
詩蓋狀其實<lb/>
煇頃侍鉅公語及常産公云人生不可無田有則仕宦<lb/>
出處自如可以行志士則仰事俯育粗了伏臘不致<lb/>
<pb n="KR3l0067_SBCK_011-3b"/>
喪失氣節有田方爲福蓋福字從田從衣雖得此說三<lb/>
十年竟無尺土歸耕老而衣食不足福基淺薄不亦冝乎<lb/>
舒亶知諫院言中書檢正張商英與臣手簡并以其<lb/>
壻王潙之所業示臣商英官居宰屬而臣職在言路<lb/>
事涉干請不敢隱黙其商英手簡二紙并潙之所業<lb/>
一冊今繳進詔商英落館閣校勘監江寧酒初舒爲<lb/>
縣尉坐手殺人停廢無盡爲御史言其才可用乃得<lb/>
改官至是乃爾士論惡之同時呂吉甫亦繳王荆公<lb/>
私書彎弓成俗亦何足多怪<lb/>
元祐間寳文閣直學士中大夫李文純知開封府廨<lb/>
字遺火降左中散大夫近歳臨安府治偶失所戒守<lb/>
臣自列貶秩免所居官其亦用此故事耶<lb/>
<pb n="KR3l0067_SBCK_011-4a"/>
政和二年待制李譓進蟾芝　上曰蟾動物也安得<lb/>
生芝聞大相國寺市中多有鬻此者爲玩物耳譓從<lb/>
臣何敢附㑹如此命以盆水漬之一夕而解竹釘故<lb/>
楮皆見於是責譓以罔上安置焉又己亥冬祀南郊<lb/>
方登壇樂作使人推數小車載火出于逺林左右爭<lb/>
獻言爲異指㸃閧然大司樂田爲押登壇歌壇上大<lb/>
呼曰田爲先見而上亦不責也時所謂祥瑞亦有類<lb/>
此者而蔡絛尚有山産碼碯水晶地布醴泉芝草夸<lb/>
大其父相業父子之罪通天亦何辱書<lb/>
蔡忠懷持正初任邠州理掾屬韓康公宣撫陜西喜<lb/>
其所撰樂語全用韓氏事薦之康公弟持國尹開封<lb/>
辟主左廂公事後尹劉公<hi>庠</hi>責蔡庭參蔡曰此禮起<lb/>
<pb n="KR3l0067_SBCK_011-4b"/>
於藩鎮辟除掾屬輦轂之下比肩事主雖有故事亦<lb/>
不可用劉不能屈　神宗聞而嘉之劉乃補外忠懷<lb/>
爲小官所守如此今州縣吏見長官典謁以例告違<lb/>
背禮制者多矣<hi>官闕執政奏除官上曰只用不肯/一說神宗旣嘉確之不屈他日臺</hi>
<hi>遂除確監察御史堦墀見開封尹者</hi>
紹興十一年程克俊進呈乞以貢院所考合格宗室<lb/>
善能特令附正奏名殿試以示勸奬從之　高宗曰<lb/>
天族之貴溺於燕安往往自䧟非法若以邦典繩之<lb/>
則非所以示叙睦之恩置而不問又無以立國家之<lb/>
法唯擇其好學從善者稍加崇厲以風厲其餘是亦<lb/>
教化之術也宗室取應賜出身自此始善能居無錫<lb/>
惠山與煇居爲鄰其後三四任州縣以選調終<lb/>
<pb n="KR3l0067_SBCK_011-5a"/>
蘇丞相子容因臺評去位時左司諫虞䇿言蘇頌罷<lb/>
相臣備言職朝廷進退宰相宜有論列而臣竊自念<lb/>
頌於元豐年曽薦舉臣在臣之心誠恐近薄有犯風<lb/>
誼以此不敢入文字臣之尸職無所逃誅<hi>云云</hi>議者<lb/>
謂奏䟽自列略無隱情當是時風俗忠厚顧如此夷<lb/>
堅庚志書謝誠甫<hi>祖信</hi>任南床日論趙忠簡公不遺<lb/>
餘力而謝爲趙之上客豈逼於言責不暇顧私恩所<lb/>
見與虞異矣<lb/>
大父有手扎藥方乃用舊門狀紙爲䇿䙡見元祐間<lb/>
雖僧道謁刺亦大書謹祗候起居某官伏聽處分或<lb/>
云謹狀官稱略不過呼紹興初士大夫猶有以手狀<lb/>
通名止用小竹紙親書往還多以書簡莫非親筆小<lb/>
<pb n="KR3l0067_SBCK_011-5b"/>
官於上位亦然自行劄子禮雖至矣情則反踈司馬<lb/>
温公嘗言與貴官書簡有采紙數過三皆不謹又云<lb/>
居處隨用所出紙札未嘗他求所書止一二幅丗多<lb/>
石本可見也<hi>非答書簡寫門刺未甞親筆硯之語歐陽公與梅聖俞書亦有日夕匆匆</hi>
歐陽文忠公詩話國朝浮圖以詩名丗者九人故時<lb/>
有集號九僧詩今不復傳矣余少時聞人多稱其一<lb/>
曰惠崇餘八人忘其名煇昔傳九僧詩劒南希晝金<lb/>
華保暹南越文兆天台行肈沷州簡長青城惟鳳江<lb/>
東宇昭峨眉懷古并淮南惠崇其名也九僧詩極不<lb/>
多有景德五年直史館張亢所著序引如崇到長安<lb/>
人游曲江少草入未央深之句皆不載以是疑爲節<lb/>
本崇非但能詩畫亦有名丗謂惠崇小景者是也畫<lb/>
<pb n="KR3l0067_SBCK_011-6a"/>
史紛紛何足數惠崇晚出吾最許荆公詩云耳<lb/>
數十年前僚屬有能文者監司郡守委作牋記遇有<lb/>
所囑必親作簡致叩教官被公牒撰應用文字亦親<lb/>
署名封達近時此禮俱廢但書司作承受傳導公牒<lb/>
則若常程行移至有牒請照會不請有違之語上官<lb/>
體皃益崇學士大夫浸失自重此其一也紹興間先<lb/>
人官鎮江時録參王敏功告殂帥守李茂嘉寳文率<lb/>
僚屬往其廨哭之近年豈復有此氣象<lb/>
舍弟昭達淳熈壬寅丞長洲沿檄往海鹽回程次吳<lb/>
江見岸旁漁舟取龜板用銛刀剜其肉最爲殘酷小<lb/>
人牟利忍於物命不恤也詢之一枚纔直一二錢惻<lb/>
然動心以一千得大小五百六十餘枚貯於竹籮度<lb/>
<pb n="KR3l0067_SBCK_011-6b"/>
去漁舟差逺以數枚寘于版舟行旋取旋放蓋恐僕<lb/>
隷輩用力抛擲或墮沮洳中反傷其生半日方竟事<lb/>
到家其婦唐迎謂曰昨夢甲士數百人入門云荷官<lb/>
人見宥各聲喏而去殊不可曉初不知曾縱龜也告<lb/>
以故相與嘆息自爾凡遇鱗介鮮活者常取以善價<lb/>
俾相忘於江湖汔今毋怠<lb/>
無錫郷僧道昌蚤歳周遊諸方在廬山雲居因與人<lb/>
闘毆損左目值同𫀆授以相術乆乃得出藍之譽旋<lb/>
至都下出入貴人之門語多竒中族叔樞密方官正<lb/>
字昌一日語之旦夕當㩲法從時當國者深忌先傳<lb/>
除目力止之且云勿爲我累又言最下館職無攝禁<lb/>
近之理昌執益堅且刻只在今日方付一笑間兼權<lb/>
<pb n="KR3l0067_SBCK_011-7a"/>
中書舍人命下叔祖侍郎婺倅滿秩造朝未暇干堂<lb/>
且歸嘉禾忽得召命叵測入國門昌曰通判必任言<lb/>
責亦痛詆其妄來日入對方知爲副端湯致逺薦對<lb/>
畢還寓舍昌先在焉理前語曰黨或不然則相書不<lb/>
可用也語未既報除察官先人罷饒幙有以敕局薦<lb/>
者議已定拘親嫌改乞江東幹官往叩昌昌曰必無<lb/>
成後三四年方得之劄子上而所主執政報罷後三<lb/>
年竟得江東漕幹有孫愿者赴部乞磨勘已放散矣<lb/>
昌曰以目下氣色觀之非但改官參差且恐折本孫<lb/>
大怒欲治之伺引見間部吏有所邀不從乃擿曾過<lb/>
房後歸宗在法合追所授恩澤有爲道地者與𥙷初<lb/>
等官繼從孫道夫少從之辟竟失志而卒前三說皆<lb/>
<pb n="KR3l0067_SBCK_011-7b"/>
親見之孫又先人交承也昌後莫知所往<lb/>
櫻桃抄乳酪正雨厭肥梅風忺吹籜咸瞻格天閣見<lb/>
十眉環侍爭鳴絃索茶甌試瀹更良夜沉沉細酌問<lb/>
間生此日爲誰曾向玉皇案前持橐龜鶴從他祝壽<lb/>
未比當年隂功堪託天應不錯教公議細評泊自和<lb/>
戎以來謀國多少蕭曹衞霍柰胡兒自若唯守紹興<lb/>
舊約閩士朱耆壽字國箕爲秦伯和侍郎壽朱乆游<lb/>
上庠博洽能文一時諸公皆知之以累舉得官監臨<lb/>
安赤山酒年八十餘而終<lb/>
監安上門光州司理參軍鄭俠上䟽言去年大蝗秋<lb/>
冬亢旱今春不雨麥苖乾枯黍粟麻豆皆不及種五<lb/>
榖踴貴民情憂惶十九懼死逃移南北困苦道塗方<lb/>
<pb n="KR3l0067_SBCK_011-8a"/>
春斬伐竭澤而漁大營官錢小營升米草木魚鼈亦<lb/>
莫生遂夷狄輕肆敢侮軍國皆由中外之臣輔佐<lb/>
陛下不以道以至於此臣願　陛下開倉廩賑貧乏<lb/>
有司掊斂不道之政一切罷去庶幾早召和氣上應<lb/>
天心以延天下蒼生垂死之命君臣際會貴乎知心<lb/>
以臣之愚深知　陛下愛養民庶如赤子故自即位<lb/>
以來一有利民便物之事無不毅然主張行之　陛<lb/>
下之心亦願人人壽富而中外之臣略不推明　陛<lb/>
下此心乃恣其叨懫劓割生民侵肌及骨使之困苦<lb/>
而不聊生夫　陛下所存如彼羣臣所爲如此臺諫<lb/>
之臣黙黙具位而不敢言事至於規避百爲不敢居<lb/>
是職事凡百執事又皆貪猥近利使懷道抱識之士<lb/>
<pb n="KR3l0067_SBCK_011-8b"/>
皆不欲與之言不識時然耶　陛下有以使之然耶<lb/>
臣又見南征西伐皆以其勝捷之勢山川之形爲圖<lb/>
而來無一人以天下憂苦貨妻賣女父子不保遷移<lb/>
逃走困躓於藍縷拆屋伐桑爭貨於市輸官糴粟遑<lb/>
遑不給之狀爲圖而獻臣謹以安上門日所見繪爲<lb/>
一圖百不一及已可咨嗟涕泣而况於千萬里之外<lb/>
哉謹隨狀呈奏如　陛下觀臣之圖行臣之言自今<lb/>
以往至于十月不雨乞斬臣於宣德門外以正欺君<lb/>
謾天之罪如少有所濟亦乞正臣越分言事之刑初<lb/>
不得即達乃作邊檄夜傳入禁中時永洛失律上方<lb/>
西顧檄至不敢遏秉燭啓封見圖畫飢民纍纍然莫<lb/>
測繼知爲諫䟽乃詔鄭俠勒停編管汀州視當時諸<lb/>
<pb n="KR3l0067_SBCK_011-9a"/>
公所上封事雖最切直或謂凡人論天下利害所貴<lb/>
即悟主意罷行之若語言太訐使人主有不能堪而<lb/>
自取譴斥亦何補於事漢元帝欲御樓船薛廣德諫<lb/>
從橋曰陛下不聽臣臣自刎以血汙車輪陛下不得<lb/>
入廟矣元帝不悅先歐張猛進曰乗船危就橋安聖<lb/>
主不乗危元帝曰曉人不當如是耶以是知諫有取<lb/>
於諷也俠字介夫福州人書既上或謂中有主之者<lb/>
故興詔獄俠改徙英州辭連馮京王堯臣丁諷等亦<lb/>
及責王安國除毁放歸田里皆繇呂惠卿與安國兄<lb/>
有隙故入其罪熈寧十年手詔英州編管人鄭俠元<lb/>
犯無上不道情至悖逆貸與之生已爲大惠可永不<lb/>
量移以有司用赦應量移鄂州故也於是刑房官吏<lb/>
<pb n="KR3l0067_SBCK_011-9b"/>
皆𬒳責罰<lb/>
又一說　上覽俠書遂詔學士承㫖韓維知開封府<lb/>
孫永體量免行錢三司使曾布體量市易又發常平<lb/>
倉及放商稅而青苗免役亦權罷催凡一十八事繼<lb/>
下詔曰朕於致治政失厥中自冬汔春愆陽爲沴四<lb/>
海之内被災者廣意朕之聽納不得於理歟獄訟非<lb/>
其情賦斂失其節忠謀讜言鬱於上聞而阿諛壅蔽<lb/>
以成其私者衆歟中外臣僚直言闕政詔文維所草<lb/>
也初司馬光自判西京留臺以歸絶口不論時事至<lb/>
是讀詔泣下乃復陳六事一青苗二免役三市易四<lb/>
邊事五保甲六水利云<lb/>
清波雜志卷第十一<lb/>
</p>
<p>
</p>
  </div>
</body>
</text>
</TEI>
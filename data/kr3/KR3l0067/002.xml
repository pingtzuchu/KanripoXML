<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0067_SBCK_002-1a"/>
清波雜志卷第二<lb/>
建炎元年五月一日　髙宗即位赦書應蔡京童貫<lb/>
王黼朱勔李彦王師成譚稹及其子孫皆誤國害民<lb/>
之人見流竄者更不收叙二日降手詔　宣仁聖烈<lb/>
皇后保佑　哲宗有安社稷大功姦臣懷私誣衊聖<lb/>
德著在國史以欺後世可令國史院別差官摭實刋<lb/>
修播告天下其蔡卞邢恕蔡懋三省取旨行遣仍不<lb/>
得用建炎元年五月一日赦議者謂中興新政孰先<lb/>
於此抑推原禍亂之自云<lb/>
王黼一日在相國寺行香見蔡京以太師魯國公揭<lb/>
牓小立其下深有羡慕之色親厚者乗間叩之黼曰<lb/>
無他不謂元長有許大官職其人因言太宰若能承<lb/>
<pb n="KR3l0067_SBCK_002-1b"/>
當一大事元長官職不難致黼識其意乃身任伐燕<lb/>
之責後亦致位太傅楚國公且許服紫花袍増益騶<lb/>
導并張青羅蓋塗金從物略與親王等寵遇將於京<lb/>
及夫事變適開封尹聶山有宿怨遣武吏追躡戕於<lb/>
雍丘輔固村民家取其首以獻以遇盗聞議者惜不<lb/>
與童貫輩明正典刑顧乃回枉如此同時蔡攸翛亦<lb/>
賜死翛聞命曰誤國如此死有餘辜又何憾焉乃飲<lb/>
藥而攸猶與不能决左右授以繩攸乃自縊而死或<lb/>
以靖康刑戮爲疑識者云　祖宗特不誅大臣爾若<lb/>
首禍賊黨罪惡顯著在天之靈當亦不赦也<lb/>
五十年前有通右府書稱樞密太尉蓋舊制文臣爲<lb/>
樞密使皆帶檢校太尉東坡賀文潞公正位兵府書<lb/>
<pb n="KR3l0067_SBCK_002-2a"/>
亦有太尉之稱官稱隨時攺易不可一槩論元豐前<lb/>
樞密院奏薦子弟皆補班行<lb/>
京城士庶舊通用青凉傘大中祥符五年唯許親王<lb/>
用之餘並禁止六年始許中書樞密院依舊用繖岀<lb/>
入近時臣寮建議士庶用皁繖者不聞施行政和間<lb/>
亦詔非品官之家不許乗暖轎武臣任主兵差遣縁<lb/>
邊安撫官走馬承受並不得乗轎亦紹聖之制<lb/>
蒲宗孟左丞因奏書請官屬賞　神宗曰所修書謬<lb/>
無賞宗孟又引例儀鸞司等當賜帛　上以小故未<lb/>
答右丞王安禮進曰修書謬儀鸞司恐不預上爲之<lb/>
笑賜帛乃得請率然一言而當於理<lb/>
諸疑獄當奏而不奏科罪如法不當奏輒奏者勿坐<lb/>
<pb n="KR3l0067_SBCK_002-2b"/>
此法旣行全活多矣元豐詔大理兼鞠獄事多上所<lb/>
付大理卿韓晉卿獨持平覈實無所觀望人以不冤<lb/>
神宗知其材凡獄難明及事繋權貴者悉以委晉卿<lb/>
天下大辟請讞執政或以爲煩將劾不應讞者晉卿<lb/>
曰聽斷求生朝廷之心也今讞而獲戾讞不至矣議<lb/>
者或引唐覆奏令欲天下庶獄悉從奏决晉卿曰法<lb/>
在天下而可疑可矜者上請此　祖宗制曰今四海<lb/>
萬里一欲械繫待朝命恐罪人之死于獄多于伏辜<lb/>
者朝廷皆從之韓密州安丘人<lb/>
舊制沙門島黥卒溢額取一人投於海殊失朝廷寛<lb/>
貸之意乞後溢額選年深至配所不作過者移州<lb/>
神宗深然之著爲定制乃馬黙知登州日建明也應<lb/>
<pb n="KR3l0067_SBCK_002-3a"/>
天下疑獄並具本末奏取勑裁此說旣行凡有奏疑<lb/>
未嘗不免迨元豐八年詔自今天下州軍勘到彊盗<lb/>
情理無可憫刑名無疑慮輒敢奏聞者並令刑部舉<lb/>
駮重行朝典不得用例破條正與前說相反<lb/>
馬子約之父知登州乞以流海島溢額之卒移本州<lb/>
牢城以廣好生之徳從之馬夢有告之者爾本無子<lb/>
且無壽上帝以爾請貸罪人賜一子且益壽云<lb/>
舊立扁牓必系以亭堂齊閤之名今或略去甞見黃<lb/>
岡所刻東坡墨蹟一帖云新居在大江上風雲百變<lb/>
足娱老人有一書齋名思無邪齋若欲省文去下一<lb/>
齋字何不可者蓋亦隨時所尚爾<lb/>
自昔人士皆著㡌後取便於戎服紹興丙子魏敏肅<lb/>
<pb n="KR3l0067_SBCK_002-3b"/>
道弼貳大政一日造朝預備衫㡌朝退服以入堂蓋<lb/>
已得請矣一時驟更衣制力或未辦乃權宜以凉衫<lb/>
爲禮習以爲常乾道間王日嚴内相申請謂環一堂<lb/>
而圍座色皆淺素極可憎乞仍存紫衫至今四十年<lb/>
不攺前此仕族子弟未受官者皆衣白今非跨馬及<lb/>
弔慰不敢用<lb/>
士大夫於馬上披凉衫婦女歩通衢以方幅紫羅障<lb/>
蔽半身俗謂之蓋頭蓋唐帷㡌之制也籠餅蒸餅之<lb/>
屬食必去皮皆爲北地風埃設舊見說汴都細車前<lb/>
列數人持水罐子旋洒路過車以免埃壒蓬勃江南<lb/>
堦衢皆甃以磚與北方不侔<lb/>
客有言表章所用字有合回互處若危亂傾覆之類<lb/>
<pb n="KR3l0067_SBCK_002-4a"/>
通朝士書如罪出憂去甚至以申謝爲叙謝初以爲<lb/>
過及見元祐一小說言蘇明允作權書歐陽公大竒<lb/>
之爲攺書中所用崩亂十餘字奏于朝　哲宗甞書<lb/>
鄭谷雪詩於扇亂飄僧舎茶煙濕攺亂飄爲輕飄<lb/>
房次律爲永禪師白樂天海中山　本朝陳文惠南<lb/>
庵歐陽公神清洞韓魏公紫府眞人冨韓公崑崙眞<lb/>
人蘇東坡戒和尚王平甫靈芝宫近時所傳尤衆第<lb/>
欲印證今古名輩皆自仙佛中去來然其說類得於<lb/>
夢寐渺茫中恐止可爲篇什裝點之助<lb/>
東坡在海外語其子過曰我决不爲海外人近日頗<lb/>
覺有還中州氣象乃滌硯焚香寫平生所作八賦當<lb/>
不脫誤一字以卜之寫畢大喜曰吾歸無疑矣後數<lb/>
<pb n="KR3l0067_SBCK_002-4b"/>
日廉州之命至八賦墨蹟初歸梁師成後入禁中煇<lb/>
在建康於老尼處得東坡元祐間綾帕子上所書薄<lb/>
命佳人詩末兩句全用草聖筆勢尤超逸尼時年八<lb/>
十餘矣又於吕公經甫少卿家見所書傷春詞虞部<lb/>
文甫少卿父也二墨蹟婁經兵火而尚存誠冝珍祕<lb/>
吕乃申公之後<lb/>
紹興辛酉煇隨侍之鄱陽至南康揚瀾左蠡失舟老<lb/>
㓜僅以身免小泊沙際俟易舟信歩至山椒一寺軒<lb/>
名重湖梁間一木牌老僧指似是乃蘇内翰留題登<lb/>
榻觀之即八月渡重湖蕭條萬象踈秋風片帆急暮<lb/>
靄一山孤許國心猶在康時術巳虚岷峨千萬里投<lb/>
老得歸無詩也欲漫尚可讀僧云以所處深險人跡<lb/>
<pb n="KR3l0067_SBCK_002-5a"/>
不到故留至今然律詩而用兩韻叩于能詩者曰詩<lb/>
格不一如李誠之送唐子方亦兩押山難字韻政不<lb/>
必拘也而坡歧亭詩凡二十六句而押六韻或云無<lb/>
此格韓退之有雜詩一篇二十六句押六韻<lb/>
煇平生四汎大江備甞艱險共載生死係於沉浮之<lb/>
間每過龍祠薰爐瀝觴唯謹無屋宇但植一竿亦致<lb/>
冥幣於中流至小孤山謁廟見幡脚及花瓶中小青<lb/>
蛇盤結舉首蜿蜒者甚衆祝者云神今日在廟歆享<lb/>
而然歸舟夜夢入廟如儀且口占祝文旣覺但記浩<lb/>
若川流儻不葬於魚腹赫然廟貌尚可薦於豚蹄一<lb/>
聮耳<lb/>
男子施敬於婦女男一拜婦答兩拜名曰夾拜古禮<lb/>
<pb n="KR3l0067_SBCK_002-5b"/>
也今則不然古之男女皆跪詩曰長跪問故夫或問<lb/>
婦跪如何甞聞海上之國僧尼婦人皆作男子拜拜<lb/>
尚不以爲異則跪冝有之<lb/>
向在建康於鄰人狄似處見其五丗祖武襄公收儂<lb/>
智髙時所帶銅靣具及所佩牌上刻眞武像丗言武<lb/>
襄乃眞武神也又岀使相判陳州吉身皆五色金花<lb/>
綾紙十七張暈錦褾袋犀軸紫絲網皆備後於友人<lb/>
歐陽儁處得其逺祖文忠公自初進擢至贈謚綸告<lb/>
一無遺者可謂故物不愧鄭公之笏兩家其能終保<lb/>
存耶<lb/>
武襄赴陳州不懌語所親曰青此行必死問其然曰<lb/>
陳州出一梨子號青沙爛今去本州青必爛死一時<lb/>
<pb n="KR3l0067_SBCK_002-6a"/>
雖笑之未幾果卒初實戲談適㑹其死耳似云初無<lb/>
此說好事者爲之或云當時狄爲都人指目故爲是<lb/>
無稽之言以爲笑端判陳州竟因疑似熙寜攺元青<lb/>
子諮入對　上問青征南有遺書否乃上平蠻記及<lb/>
歸仁鋪戰陣二圖　上乃自爲文遣使即其弟祭之<lb/>
其文具載實録<lb/>
信安孟王仁仲酷嗜法書名畫且能別眞贗帥建康<lb/>
日知先人素從後湖蘇養直徵君游託移書求仇池<lb/>
故硯蘇答云抄掠之餘所存百骸九竅耳平生長物豈<lb/>
復一毫况仇池之尤物乎公殆索我於昔之隱几者也<lb/>
孟見之笑曰只是不肯見畀爾後數年黃山谷甥洪<lb/>
仲本託先人以一畫致于孟乃枯枿上一鷹實山房<lb/>
<pb n="KR3l0067_SBCK_002-6b"/>
李公擇尚書故物補破處龍眠筆題作鍾隱米元章<lb/>
畫史云李後主號鍾山隱居疑後主筆也而名畫録<lb/>
自有鍾隱南唐人未知孰是或謂古畫必有對後聞<lb/>
併歸于孟氏鍾隱天台人隱於鍾山遂爲姓名李方<lb/>
叔爲趙德麟品德隅齋畫備書其藝之妙<lb/>
韓魏公領四路招討駐延安忽夜有攜匕首至卧内<lb/>
者乃夏人所遣也公語之汝取我首去其人曰不忍<lb/>
得諌議金帶足矣明日公不治此事俄有守陴者以<lb/>
元帶來納留之或曰初不治此事爲得體卒受其帶<lb/>
則墮姦人計中矣公嘆非所及元豐間亦有守邊者<lb/>
一夕失城門鎻亦不究治但亟令易而大之繼有得<lb/>
元鎻來歸者乃曰初不失也使持往合關鍵蹉跌不<lb/>
<pb n="KR3l0067_SBCK_002-7a"/>
相入較以納帶似得之豈大賢千慮未免一失乎<lb/>
延安剌客乃張元所遣元本華隂布衣使氣自負<lb/>
甞再以詩干魏公公不納遂投西夏而用事迨王師<lb/>
失律于好水川元題詩于界上僧寺云夏竦何曽聳<lb/>
韓琦未是竒滿川龍虎轝猶自說兵機其不遜如<lb/>
此熊子復著　九朝通略於康定元年書華州進士<lb/>
張源逃入元昊界詔賜其家錢米以反間之却用此<lb/>
源字<lb/>
嘉祐中修睦親宅神御殿歐陽文忠公言　祖宗廟<lb/>
貌非人臣私家所宜有罷之宣和間朱勔在蘇州即<lb/>
私室建神御殿奉御容其中監司郡邑吏每朔望皆<lb/>
拜庭下熙寜間宗室魯王等亦建神御于本宫議臣<lb/>
<pb n="KR3l0067_SBCK_002-7b"/>
謂諸侯不得祖天子公廟不設於私家今宗室有<lb/>
祖宗神御非所以明尊卑崇正統也宜一切廢罷從<lb/>
之近屬王宫尚有法禁小臣私室豈應得爲<lb/>
徽宗召天下道術之士海陵徐神翁亦至神翁好寫<lb/>
字與人多驗蔡京得東明二字皆謂東明乃向日之<lb/>
方可卜富貴未艾後京貶死潭州城南五里外東明<lb/>
寺比之六賊獨免誅戮或謂以其當軸時建居養安<lb/>
濟漏澤貧有養病有醫死有葬隂德及物所致其然<lb/>
乎當是時有司觀望奉行失當於居養安濟皆給衣<lb/>
被器用専雇乳母及女使之類資給過厚常平所入<lb/>
殆不能支致侵擾行户宣和初復詔裁立中制未幾<lb/>
遂廢<lb/>
<pb n="KR3l0067_SBCK_002-8a"/>
京之卒適潭守乃其仇數日不得殮隨行使臣輩藁<lb/>
葬於漏澤園人謂得其報此說止見於靖康禍胎記<lb/>
宣和間京師染色有名太師青者迨京之殮無棺木<lb/>
乃以青布條裹屍兹其䜟也<lb/>
京在相位偶在告未岀有某氏先在兩家各生一子<lb/>
後二子入從爭欲迎母歸養未知適從事至朝廷執<lb/>
政無所處持以白京京曰此亦何難弟問其母願歸何處<lb/>
一言遂决又一歳户部欠郊費若干長貳堂白京唯<lb/>
唯期逼申言之答以徐之旋聞下文思院鑄錢㨾亦<lb/>
叵測時冨商大賈在京識事者懲婁變鹽法之害亟<lb/>
以所蓄筭請鈔旁不數日府庫沛然<lb/>
徽宗甞出玉琖玉巵以示輔臣曰欲用此於大宴恐<lb/>
<pb n="KR3l0067_SBCK_002-8b"/>
人以爲太華京曰臣昔使虜見有玉盤盞皆石晉時<lb/>
物指以示臣謂南朝無此今用之上壽於理毋嫌<lb/>
徽宗曰　先帝作一小臺財數尺上封者甚衆朕甚<lb/>
嘉之此器已就乆矣懼人言復興京曰事茍當於理<lb/>
人言不足䘏也　陛下當享天下之養區區玉器何<lb/>
足道哉其不能納忠大率如此<lb/>
京懐姦固位婁被逐而不去王黼切忌之百方欲其<lb/>
去乃取旨遣童貫偕其子攸往取表京以攸被詔同<lb/>
至乃置酒留貫攸亦預焉京以事岀不意一時失措<lb/>
酒行自陳曰京衰老宜去而不忍遽乞身者以上恩<lb/>
未報此二公所知也時左右聞京併呼其子爲公莫<lb/>
不竊笑欲去宰輔取表自京始甞攷晁錯更漢令諸<lb/>
<pb n="KR3l0067_SBCK_002-9a"/>
侯諠譁錯父聞之從穎川來謂錯曰上初即位公爲<lb/>
政用事侵削諸侯䟽人骨肉口語多怨公何謂也錯<lb/>
曰固也不如此天子不尊宗廟不安父曰劉氏安矣<lb/>
晁氏危吾去公歸矣凡三呼其子爲公史筆書之亦<lb/>
以表其失言<lb/>
蔡攸副童貫出師北伐有少保節度使與宣撫副使<lb/>
二認旗從于後次日執旗兵逃去二旗亦失之識者<lb/>
知爲不祥既行　徽宗語其父京曰攸辭日奏功成<lb/>
後要問朕覔念四五都知其英氣如此京但謝以小<lb/>
子無狀二人乃上寵嬪念四者閻婕妤也<lb/>
京得東坡表忠觀碑讀至天目之山苕水岀焉謂坐<lb/>
客曰是甚言語初不知某之山某水岀焉酈玄水經<lb/>
<pb n="KR3l0067_SBCK_002-9b"/>
格也王荆公得表忠觀碑顧坐客曰似何人之文自<lb/>
又曰似司馬遷自又曰似遷何等文自又曰漢興諸<lb/>
侯王年表也邵溥公濟云遷死亡景帝武帝二紀禮<lb/>
樂等書三王世家乃元成間禇先生補作非遷之書<lb/>
也<lb/>
王荆公日録八十卷毗陵張氏有全帙頃曽借觀凡<lb/>
舊徳大臣不附己者皆遭詆毁論法度有不便於民<lb/>
者皆歸於上可以垂燿後丗者悉已有之盡出其壻<lb/>
蔡卞誣㒺其詳具載陳了齋瑩中四明尊堯集陳亦<lb/>
自謂豈敢以私意斷其是非更在後之君子審辯而<lb/>
已故　神宗實録後亦多采目録中語増修章子厚<lb/>
爲息女擇配乆而未諧蔡因曰相公擇壻如此其艱<lb/>
<pb n="KR3l0067_SBCK_002-10a"/>
豈不男女失時乎子厚曰待尋一箇似蔡郎者蔡甚<lb/>
慙王蔡造端矯誣雖歷千百年衆論藉藉如新矧同<lb/>
時之人宜乎議之不置孰謂蓋棺事始定耶前說煇<lb/>
得於叔祖元仲叔祖視政宣諸名公爲輩行李丞相<lb/>
伯紀欲以諫官薦不就平生所著詩篇薌林向伯恭<lb/>
爲之序<lb/>
熙寜五年詔賜新及第進士錢三千緍諸科七百緍<lb/>
爲期集費進士諸科舊用甲次髙下率錢貧者或稱<lb/>
貸於人過於浮費至是始賜之後以爲例<lb/>
清波雜志卷第二<lb/>
<pb n="KR3l0067_SBCK_002-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0067_SBCK_010-1a"/>
清波雜志卷第十<lb/>
中表張元友謂理減年賞於淛東鹽司吏以賂不滿<lb/>
欲實封奏狀外封貼黄以謂爲渭亟往易之度其中<lb/>
必不誤書特以此一字見邀昔州郡桉酒官醖造違<lb/>
律不任沽賣吏受賄於任字上加一㸃遂免責罰豈<lb/>
刻木輩心傳此術以資弊倖唐史亦載有書漬爲清<lb/>
者以是知添改偏傍有自來矣<lb/>
王晉公祜不置田宅曰子孫當各念自立何必田宅<lb/>
置之徒使爭財爲不義耳嘗以百口保符彦卿無異<lb/>
志乃植三槐於第中便座謂其子必有任公台者文<lb/>
正公其子也較以田宅所得孰爲少多非文正之賢<lb/>
其能成乃父之志<lb/>
<pb n="KR3l0067_SBCK_010-1b"/>
翰林書待詔請春詞以立春日翦貼於禁中門帳皇<lb/>
帝閤六篇其一曰漠然天造與時新根著浮流一氣<lb/>
均萬物不須彫琢巧正如恭已布深仁皇后閤五篇<lb/>
其一曰春衣不用蕙蘭薫領縁無煩刺繡文曾在𧖟<lb/>
宮親織就方知縷縷盡辛勤夫人閤四篇其一曰聖<lb/>
主終朝勤萬幾燕居專事養希夷千門永晝春岑寂<lb/>
不用車前挿柳枝春端帖子不特詠景物爲觀羙歐<lb/>
陽文忠公嘗寓規諷其間蘇東坡亦然司馬温公自<lb/>
著日録特書此四詩蓋爲玉堂之楷式自政宣以後<lb/>
第形容太平盛事語言工麗以相夸殆若唐人宮詞<lb/>
耳近時楊誠齋廷秀詩有玉堂着句轉春風諸老從<lb/>
前亦寓忠誰爲君王供帖子丁寧綺語不須工之句<lb/>
<pb n="KR3l0067_SBCK_010-2a"/>
是亦此意頃得玉堂集分爲八帙或云李漢老所編<lb/>
者亦有皇太子府春端帖子<lb/>
康定二年劉渙奉使入西羗招納唃厮囉族部蕃法<lb/>
唯僧人所過不被拘留資給飲食渙乃落髮僧衣以<lb/>
行李復圭云耳煇得劉氏西行録乃渙所紀往返繫<lb/>
日以書甚悉且多篇詠雖所至必與蕃僧接且頼其<lb/>
郷導既仗使節辟官屬計事冝結息信稱詔賜賚茶<lb/>
綵悉用漢官威儀范蜀公東齋記王聖涂澠水燕談<lb/>
皆及渙出使事俱不言祝髮渙字仲章保塞人天聖<lb/>
中以奉禮郎上書請徹簾還政後爲右正言又隨孔<lb/>
道輔論廢后事以工部尚書致仕元豐元年卒<lb/>
沈隱侯曰古儒士爲文當從三易易見事一也易識<lb/>
<pb n="KR3l0067_SBCK_010-2b"/>
事二也易讀誦三也邢子才曰沈侯文章用事不使<lb/>
人覺若胷臆語深以此服之杜工部作詩類多故實<lb/>
不似用事者是皆得作者之奥樊宗師爲文奥澁不<lb/>
可讀亦自名家才不逮宗師者固不可效其體劉勰<lb/>
文心彫龍論之至矣向傳景文筆録復得一編名摘<lb/>
粹四十八事如辨碑刻及字音三四條皆互出前所<lb/>
論文見於摘粹爲文奥澁公謂才不逮者不可效其<lb/>
體以是知公所修唐書後學其可妄議<lb/>
章子厚在相位一日國子長貳堂白三經義已鏤板<lb/>
攽行王荆公字說亦合攽行合取相公鈞㫖子厚曰<lb/>
某所不曉此事請白右丞右丞蔡元度也<lb/>
熬波之利特盛於淮東海陵復居其最紹興間歳支<lb/>
<pb n="KR3l0067_SBCK_010-3a"/>
鹽三十餘萬席爲錢六七百萬緍于以佐國用其利<lb/>
博矣自增置真州一倉遂稍損舊數捍海置堰肈自<lb/>
李唐國朝范文正公稍移其址疊石外固厥後刓缺<lb/>
不常隨即補治淳熈改元復圮於潮汐時待制張公<lb/>
<hi>子正</hi>守郡益加板築不計工費唯取堅實官貲不足<lb/>
隂以私帑益之汔今是頼侍御史李粹伯<hi>處全</hi>記其<lb/>
成煇是年適在郷里乃得其實<hi>鹽席錢緍之數見吳陵志</hi>
東坡云昔僦宅於眉一日二婢熨帛足䧟於地視之<lb/>
深數尺有大甕覆以烏木板先夫人亟命以土塞之<lb/>
人謂其下有宿藏物欲出也其後坡居于岐欲發地<lb/>
求藏丹崇德君曰使先姑在必不發也乃止唐李景<lb/>
遜爲淛西觀察使母鄭早寡家貧子幼居東都因古<lb/>
<pb n="KR3l0067_SBCK_010-3b"/>
墻壞得錢盈船鄭乃炷香祝之曰吾聞無勞而獲者<lb/>
身之災也天必以先君餘慶矜其貧而賜之則願諸<lb/>
孤它日學問有成乃其志也此不敢取命掩而築之<lb/>
二事實相似非智識賢明豈能及此然鄭愛㓜子景<lb/>
莊毎被黜於場屋母輒撻景遜景遜終以朝廷取士<lb/>
自有公道不肯私囑主司以是論之鄭母似有損於<lb/>
賢明<lb/>
無錫郷士張公尚字思齊三舍時爲名進士蹭蹬至<lb/>
紹興戊辰始預特奏名試待廷對間夢人語之官人<lb/>
往和州請衣既覺叵測有解之和州請衣必是食禄<lb/>
之地張自念脫或僥倖亦未應衣賜及唱名在末等<lb/>
補和州助教始悟衣者醫也爲助教設人勸納敕爲<lb/>
<pb n="KR3l0067_SBCK_010-4a"/>
後圖張曰神告之矣乃拜命因賦四十字以自况老<lb/>
未脫場屋揆才無寸長九重雖射䇿一命不爲郎尚<lb/>
喜衫仍緑仍憐牒是黄活人何不可政自有良方竟<lb/>
不霑禄而卒平日詩文皆膾炙人口求諸郷人而未<lb/>
獲先人所著松巒志亦著此事首句云不信儒冠誤<lb/>
蹉跎鬢已蒼若夫夢兆則煇近方得之故今重出不<lb/>
特補志之遺抑亦正詩之誤<lb/>
吳長文不喜釋氏父卒不召僧營佛果閭巷常與父<lb/>
往還者各贈二縑韓魏公謂事親之際爲尤難建安<lb/>
劉同知居留建康薨於官遺戒不事梵唄其家恪遵<lb/>
治命興化陳丞相當屬纊之際亦以手筆示其子謂<lb/>
追修無益於逝者豈二公自信平生踐履必可升濟<lb/>
<pb n="KR3l0067_SBCK_010-4b"/>
初不假薦助冥福抑矯世俗溺信浮屠氏之說歟長<lb/>
文名<hi>奎</hi>嘗參機政於熈寧<lb/>
古治百里之邑令拊其俗尉督其姦故令曰明府尉<lb/>
曰少府唐之名臣繇尉超遷馴至公卿者不可以數<lb/>
計雖陸贄牛僧孺裴度顏真卿李絳皆此塗出今銓<lb/>
法以處試吏者腰弓撚箭從事鞍馬巡警阡陌餞迎<lb/>
貴宦斂扳揖於路左類以麤官目之判司簿尉不可<lb/>
說未免箠楚塵埃間不特興歎於昌黎公<lb/>
醖法言人人殊故色香味亦不等醇厚清勁復繫人<lb/>
之嗜好泰州雪醅著名惟舊蓋用州治客次井蠏黄<lb/>
水蠏黄不堪他用止可供釀紹興間有呼匠輩至都<lb/>
下用西湖水釀成頗不逮有詰之者云蠏黄水重西<lb/>
<pb n="KR3l0067_SBCK_010-5a"/>
湖水輕嘗較以權衡得之煇向還郷郡飲所謂雪醅<lb/>
亦未見超勝豈秫米日損水泉日増而致然耶抑醖<lb/>
法乆失其傳大抵今號兵厨皆有此弊不但泰之雪<lb/>
醅也<lb/>
韓魏公妻弟崔公孺持論甚正公喜與之語偶汎及<lb/>
差除公孺忽曰豺狼虎豹虵虺天乃屏置於山林深<lb/>
僻之地者蓋恐爲人之害也今監司郡守一失選掄<lb/>
置在要路其爲民害得不甚於豺狼虎豹虵虺乎公<lb/>
黙然凡今廟堂進擬符節次得不鑒公孺之論而益<lb/>
精其選<lb/>
唐路巖爲相密奏應臣下有罪賜死皆令使者剔取<lb/>
結喉三寸以進驗其實至是賜巖死乃自罹其酷行<lb/>
<pb n="KR3l0067_SBCK_010-5b"/>
刑之處乃楊收死所蓋收爲巖所䧟者<lb/>
本朝盧公多遜貶朱崖李符知開封府言于趙韓王<lb/>
曰朱崖雖在海外而水土無他惡貶者多生全春州<lb/>
在内地而近至者必斃望追改前命亦外示寛貸乃<lb/>
置於必死之地趙頷之月餘符坐事貶宣州行軍司<lb/>
馬上怒未巳令再貶嶺外趙具述其事即以符知春<lb/>
州到郡月餘而卒天道好還其速如是史傳不載似<lb/>
此不一姑舉二者以爲丗戒<lb/>
郵亭客舍當午炊暮宿弛擔小留次觀壁間題字或<lb/>
得親舊姓字寫塗路艱辛之狀篇什有可采者其筆<lb/>
畫柔弱語言哀怨皆好事者戲爲婦人女子之作頃<lb/>
於常山道上得一詩迢遞投前店颼飀守破䆫一燈<lb/>
<pb n="KR3l0067_SBCK_010-6a"/>
明復暗顧影不成雙後書女郎張惠卿迨回程和已<lb/>
滿壁衢信間驛名彡谿謂其水作三道來作彡字形<lb/>
鮑娘有詩云谿驛舊名彡煙光滿翠嵐須知今夜好<lb/>
宿處是江南後蔣潁叔和之云盡日行荒逕全家出<lb/>
瘴嵐鮑娘詩句好今夜宿江南潁叔豈固欲和婦人<lb/>
女子之詩特北歸讀此句有當於心戲次其韻以志<lb/>
喜耳煇頃隨侍赴官上饒舟行至釣臺敬謁祠下詩<lb/>
板留題莫知其數劉武僖自柯山赴召亦記歳月于<lb/>
仰髙亭上末云侍兒意眞代書後有人題云一入侯<lb/>
門海樣深謾留名字惱行人夜來髣髴髙唐夢猶恐<lb/>
行雲意未眞<lb/>
近年上官遇僚屬日益簡倨縱有從厚者皆以失體<lb/>
<pb n="KR3l0067_SBCK_010-6b"/>
之名歸之頃黄徽猷<hi>崇書</hi>爲漕江東嘗對客言公廳<lb/>
上論職事或未免厲辭色若盃酒間詎可無和氣以<lb/>
相接晩會徹爼有應循廊者豈有竟夕相陪笑語從<lb/>
容昏夜使其偕執侍者僕僕疾趨者乎當悉俾就席<lb/>
次登車且云是亦前輩故事也後得一小說韓黄門<lb/>
持國典藩觴客早食則凛然譚經史節義及政事設<lb/>
施晩集則命妓勸飲盡歡而罷雖簿尉小官悉令登<lb/>
車上馬而去黄所及前輩故事其謂是耶<lb/>
唐中和四年時溥獻黄巢及家人首并姬妾僖宗御<lb/>
大元樓受之宣問姬妾汝曹皆勲貴子女丗受國恩<lb/>
何爲從賊其居首者對曰狂賊凶逆國家以百萬之<lb/>
衆失守宗祧播遷巴蜀今陛下以不能拒賊責一女<lb/>
<pb n="KR3l0067_SBCK_010-7a"/>
子置公卿將帥於何地乎僖宗不復問皆戮於市人<lb/>
爭與之酒其餘俱悲慟昏醉居首者獨不飲不泣至<lb/>
於就刑神色肅然劉更生傳烈女八篇俱著姓氏唐<lb/>
史烈女傳亦然而獨遺此若非司馬温公特書於通<lb/>
鑑中則視死如歸應對不屈之節卒泯泯而不傳惜<lb/>
不得其姓氏<lb/>
時又有大將王緒令軍中無得以老弱自隨犯者斬<lb/>
王潮兄弟獨扶其母緒責之曰軍皆有法未有無法<lb/>
之軍汝違吾令而不誅是無法也三子曰人皆有母<lb/>
未有無母之人將軍柰何使人棄其母緒怒命斬其<lb/>
母三子曰潮等事母如事將軍既殺其母請先母死<lb/>
將士皆爲之請乃舍之亦以其辭正也或免或不免<lb/>
<pb n="KR3l0067_SBCK_010-7b"/>
係於一時未幾緒爲潮所擒<lb/>
唐柳氏自公綽以來丗以孝悌禮法爲士大夫所宗<lb/>
玭常戒其子弟曰凡門地高可畏不可恃也立身行<lb/>
已一事有失則得罪重於他人無以見先人於地下<lb/>
此其所以可畏也門高則驕心易生族盛則爲人所<lb/>
嫉懿行實才人未之信小有疵纇衆皆指之此其所<lb/>
以不可恃也故膏梁子弟學宜加勤行宜加儉僅得<lb/>
比衆人耳古今家誡深切著明孰踰於此蓋有鏤板<lb/>
以曉於丗者所謂子弟千百中曷有一二顧省者聽<lb/>
之藐藐則皆是也姑識此以示兒輩<lb/>
人凶非宅凶古有是語然空閑之廬乆無人跡亦有<lb/>
可疑者頃僦數椽茇舍於無錫其屋雖多變怪初不<lb/>
<pb n="KR3l0067_SBCK_010-8a"/>
以爲異一夕忽火發於庖屋煙坌而熖不起亟升以<lb/>
樸滅於茅茨下得尺許通紅炭翌旦再視其處了無<lb/>
燒痕蓋此舊爲神祠初不知也遂遷他所後其屋卒<lb/>
歸煨燼僦居去留固輕若創建第宅趣於落成歳月<lb/>
方隅或犯所禁且不忖分量唯務壯麗不旋踵自速<lb/>
其釁者多矣爲宰相府頗隘爲奉禮太祝之居則有<lb/>
餘先哲所見乃如此<lb/>
紹興初先人爲丹徒簿曾魯公丞相時簿領金壇爲<lb/>
僚意好甚篤後曽待淛西帥幹闕權嘉禾新塍稅復<lb/>
相解后一日語先人連夕夢有俾更名云名更方貴<lb/>
曽元名偶有所避改後名蓋三十年前已形於夢兆<lb/>
矣自此參大政再登宰席一時僚舊無在者深有推<lb/>
<pb n="KR3l0067_SBCK_010-8b"/>
輓意而先人故倦游但欲廟令以俟老平生往返書<lb/>
尺束如牛腰散失殆盡獨餘許祠禄一帖曾素善飲<lb/>
毎醉則命徹爼拭案語客曰請卓子喫一服感應元<lb/>
復各舉一大白方散煇㓜即接侍風味高勝晉宋間<lb/>
人也<lb/>
至和三年劉原父<hi>敞</hi>使契丹檀州守李翰勞其<lb/>
行役劉云跋涉不辭但山路迂曲自過長興却西<lb/>
北行六程到柳河方稍南行意甚不快又云聞有<lb/>
直路自松亭關往中京纔十餘程自柳河纔二百<lb/>
餘里翰笑曰盡如所示乃初踏逐修館舍已定至<lb/>
今迂曲後范中濟<hi>子竒</hi>出使虜道使者由迂路<lb/>
以示廣逺范詰之曰抵雲中有直道旬日可至<lb/>
<pb n="KR3l0067_SBCK_010-9a"/>
何乃出此耶虜情得嘿然縁二公素精地理學<lb/>
故毋得而欺煇出疆過白溝日行六七十里若<lb/>
百餘里窮日力方到或問今日之程行逺答曰<lb/>
此中宿食頓地里逺近初不定蓋亦取夫館舍<lb/>
之便<lb/>
嘉祐赦敕服緑涖事十五年改緋光禄卿王端建議<lb/>
公卿子弟襁褓得官未嘗從事而錫命與年勞者等<lb/>
何以示勸請以涖事日爲始遂著爲令時以爲當推<lb/>
此類而言亦有合舉行者<lb/>
廣南黎洞非親喪亦頂白巾婦人以白布巾纒頭家<lb/>
有祀事即以青葉摽門禁往來人皆文身男女同浴<lb/>
故曰冐白郷風舊摽青社酒酣文身老及㓜川谷女<lb/>
<pb n="KR3l0067_SBCK_010-9b"/>
同男近有族人自海外歸詢之曰然<lb/>
紹興庚辰在江東得蜀人黄大輿梅苑四百餘闋煇<lb/>
續以百餘闋復謂昔人譜竹及牡丹芍藥之屬皆有<lb/>
成詠何獨於梅闕之乃采掇晉宋暨　國朝騷人才<lb/>
士凡爲梅賦者第而録之成三十卷謀於東州王錫<lb/>
老詞以苑名矣詩以史目可乎王曰近時安定王德<lb/>
麟詩云自古無人作花史官梅須向紀中書蓋已命<lb/>
之矣煇復攷少陵詩史專賦梅纔二篇因他汎及者<lb/>
固多取專賦略汎及則所得甚鮮若併取之又有疑<lb/>
焉叩於汝隂李遐年李曰詩史猶國史也春秋之法<lb/>
襃貶於一字則少陵一聮一語及梅正春秋法也如<lb/>
巡簷索笑滿枝斷腸健步移逺梅之句至今宗之以<lb/>
<pb n="KR3l0067_SBCK_010-10a"/>
爲故事其可遐遺非少陵則取專賦可也後在上饒<lb/>
梅苑爲湯平甫借去湯時以寓客假居王顯道侍郎<lb/>
宅不戒于火厦屋百間一夕煨燼尚何有於梅苑哉<lb/>
梅史隨亦散佚雖嘗補亡而非元本歳當花開時未<lb/>
嘗不哦其詩歌其曲神交揚州法曹西湖處士懷舊<lb/>
編而訴遺恨焉<lb/>
羣赴郡宴甲年少勇於見色甫就席乙以服辭乃命<lb/>
徹樂勸詶次甲尤乙曰敗一席之懽爾也真所謂不<lb/>
自殞滅禍延過客也賔主爲之烘堂五十年前服親<lb/>
喪終制不觴客人亦不敢招致親舊欲相𣢾必就寺<lb/>
觀具素饌仍不置酒時謂當然不以爲異<lb/>
沿江烽火臺每日平安即於發更時舉火一把毎夜<lb/>
<pb n="KR3l0067_SBCK_010-10b"/>
平安即於次日平明舉煙一把緩急盗賊不拘時候<lb/>
日則舉煙夜則舉火各三把紹興初江東安撫大使<lb/>
李光所請煇生長江南足不涉極邊初未識所謂烽<lb/>
火者但讀陸務觀放翁記游梁觀塞上傳烽詩月黒<lb/>
望愈明雨急滅復見初疑雲罅星又似山際電亦可<lb/>
想像得髣髴云<lb/>
清波雜志卷第十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0067_SBCK_001-1a"/>
清波雜志<lb/>
煇早侍先生長者與聆前言往行有可傳者歳晚遣<lb/>
忘十不二三暇日因筆之非日著述長夏無所用心<lb/>
賢於博弈云爾時居都下清波門目爲清波雜志紹<lb/>
熈壬子六月淮海周煇識<lb/>
清波雜志卷第一<lb/>
髙宗繇康邸使虜庭開大元帥府於相州繼登寳位<lb/>
再造王室一時覇府攀附自汪丞相伯彦而次建炎<lb/>
初詔省記事跡成書來上付之史館其間所紀符瑞<lb/>
如氷泮復凝紅光如火雲覆華蓋其類不一獨諸路<lb/>
文書申帥府或曰　康王或曰靖王有解坼靖康二<lb/>
字乃立十二月而立　康王祥契昭灼如此時識者<lb/>
<pb n="KR3l0067_SBCK_001-1b"/>
謂本朝無親王將兵在外故事忽付大元帥之柄於<lb/>
皇弟蓋本天意云<lb/>
髙宗初被命渡河隨軍一裨將某善人倫密語同列<lb/>
曰　大王神觀甚佳此行必成大事舍人觀察亦保<lb/>
終吉但資政氣皃甚惡禍只在旦夕資政謂王雲也<lb/>
時以資政殿學士輔行行至磁州果被害于應王廟<lb/>
中書舎人耿延禧觀察使髙丗則時皆參謀議於幕<lb/>
府<lb/>
神宗初出閤封穎川郡王既即位陞穎州爲節鎮乆<lb/>
之覺其非遂以許州爲穎昌府人比之坊州生杜若<lb/>
吏部侍郎張舜民爾嘗考　神宗嘉祐九年授忠武<lb/>
軍節度使封淮陽郡王治平元年封穎王三年立爲<lb/>
<pb n="KR3l0067_SBCK_001-2a"/>
皇太子初不曽封穎川郡王政和間工部侍郎劉嗣<lb/>
明奏恭惟　神宗皇帝自忠武軍節度使穎王登大<lb/>
位其忠武軍止縁遥領節制巳陞爲穎昌府有穎川<lb/>
係受封興王之地伏望崇建府號遂以穎州爲穎川<lb/>
府依舊順昌軍額悉符前說<lb/>
五代時有僧某卓庵道邊蓺𬞞丐錢一日晝寢夢一<lb/>
金色黃龍食所蓺萵苣數畦僧寤驚且曰必有異人<lb/>
至巳而見一偉丈夫於所夢之所取萵苣食之僧視<lb/>
其狀皃凛然遂攝衣延之餽食甚勤頃刻告去僧囑<lb/>
之曰富貴無相忘因以所夢告之且曰公他日得志<lb/>
願爲老僧只於此地建一大寺偉丈夫乃　藝祖也<lb/>
旣即位求其僧尚存遂命建寺賜名普安都人稱爲<lb/>
<pb n="KR3l0067_SBCK_001-2b"/>
道者院則　壽皇聖帝王封之名已兆於此<lb/>
髙宗自相州提兵渡河初程宿頓問地名以新興店<lb/>
對幕府進言　大王治兵討賊行紹大統而初宿新<lb/>
興天意若曰　宋室中興其命維新且以太平興國<lb/>
中宋捷之語爲證紹興辛巳視師江上至無錫幸惠<lb/>
山酌泉泉上有汲桶桶間書呉安二字吳安閽隷姓<lb/>
名也侍衛者偶見之皆喜謂吳地可安或云亦嘗逹<lb/>
于聖聽頃得此說於惠山主僧法皥普安等名雖不<lb/>
同其爲佳䜟則一也<lb/>
髙宗踐阼之初躬行儉德風動四方一日語宰執曰<lb/>
朕性不喜與婦人乆處早晩食只麫飯炊餅煎肉而<lb/>
已食罷多在殿旁小閤垂簾獨坐設一白木卓置筆<lb/>
<pb n="KR3l0067_SBCK_001-3a"/>
硯並無長物又嘗詔有司毁棄螺塡倚卓等物謂螺<lb/>
塡淫巧之物不可留仍舉向自相州渡大河荒野中<lb/>
寒甚燒柴借半破甆盂温湯<graphic n="KR3719" url="https://raw.githubusercontent.com/kanripo/KR-Gaiji/master/images/KR3719.png" mimeType="image/png"/>飯茅簷下與汪伯彦<lb/>
同食今不敢忘紹興間復紆奎畫以記損齋損之又<lb/>
損終始如一宜乎去華崇實還淳返朴開中興而濟<lb/>
斯民也<lb/>
紹興二年修建康府行宫以圖進呈𬒳旨可只如州<lb/>
治修蓋一殿之費雖未爲過而廊廡亦當相稱則土<lb/>
木之侈傷財害民何所不至象箸之漸不可不戒由<lb/>
是制度簡儉不彫不斵得夏禹卑宫室之意<lb/>
朱弁新安人建炎戊申嵗副王倫使虜被留館于雲<lb/>
中紹興壬子嵗王先得還至紹興癸亥約和已定朱<lb/>
<pb n="KR3l0067_SBCK_001-3b"/>
方南歸嘗著曲洧舊聞云　仁宗時最先言皇嗣者<lb/>
明州鄞縣尉不記其姓名閲嵗乆之又經此喪亂史<lb/>
家亦不復載爲可惜煇紹興間得婁寅亮奏劄曰先<lb/>
正有言　太祖舎其子而立弟此天下之大公也周<lb/>
王薨　章聖選宗室子育之宫中此天下之大慮也<lb/>
仁宗皇帝感悟其說詔　英宗入繼大統文子文孫<lb/>
宜君宜王遭罹變故不斷如帶今有天下者獨　陛<lb/>
下一人而已恭惟　陛下克己憂勤備嘗艱險春秋<lb/>
鼎盛自當則百斯男屬者椒寢未繁前星不耀孤立<lb/>
無助有識寒心天其或者深戒　陛下追念　祖宗<lb/>
公心長慮之所及乎崇寜以來諛臣進說獨推濮王<lb/>
子孫以爲近屬餘皆謂之同姓致使　昌陵之後寂<lb/>
<pb n="KR3l0067_SBCK_001-4a"/>
寥無聞奔迸藍縷僅同民庶臣恐祀豐于昵仰違天<lb/>
鑒　藝祖在上莫肯顧歆此　二聖所以未有回鑾<lb/>
之期黠虜所以未有悔禍之意元元未有息肩之時<lb/>
也欲望　陛下於子行中遴選　太祖諸孫有賢徳<lb/>
者視秩親王使牧九州以待皇嗣之生退處藩服更<lb/>
加廣選　宣祖　太宗之裔材武可稱之人升爲南<lb/>
班以備環列庶幾上副在天之靈下係人心之望臣<lb/>
本書生叨擢科第白首選調垂二十年今將告歸不<lb/>
敢終嘿位卑言髙罪當萬死惟　陛下裁赦婁初不<lb/>
知其岀處近聞乃温州人字陟明擢政和二年進士<lb/>
乙科曽任察官屬郷邦大浸父子皆沒於水或云論<lb/>
事之䟽不止於此<lb/>
<pb n="KR3l0067_SBCK_001-4b"/>
髙宗即位於南京肆赦文有兩本首尾皆同如道君<lb/>
發德音而罪已退辭履位之尊　乾龍以震長繼天<lb/>
首正誤國之罪悉捐金幣分割膏腴思愛惜於兩朝<lb/>
忍輕加於一矢生靈受賜夷夏聞風要質賢王旣驅<lb/>
車而北渡連結異域復擁衆以南侵慨谿壑之無厭<lb/>
昧蜂蠆之有毒廷臣乏䇿虜使詭和𣢾貔虎以退師<lb/>
致金湯之失險肆令狼子荐食都畿等語與今所傳<lb/>
本異蓋時有忌器之嫌也皆太常少卿滕康行滕後<lb/>
簽書樞密院南京人<lb/>
哲宗御邇英閤召宰執暨講讀官講禮記讀寳訓顧<lb/>
臨讀至漢武帝籍提封爲上林苑　仁宗曰山澤之<lb/>
利當與衆共之何用此也丁度對曰臣事　陛下二<lb/>
<pb n="KR3l0067_SBCK_001-5a"/>
十年毎奉德音未始不本於憂勤此蓋　祖宗家法<lb/>
爾讀畢宰臣吕大防等進曰　祖宗家法甚多自三<lb/>
代以後唯　本朝百三十年中外無事蓋由　祖宗<lb/>
所立家法最善臣請舉其略自古人主事母后朝見<lb/>
有時如漢武帝五日一朝長樂宫　祖宗以來事母<lb/>
后皆朝夕見此事親之法也前代大長公主用臣妾<lb/>
之禮　本朝必先致恭　仁宗以姪事姑之禮見獻<lb/>
穆大長公主此事長之法也上曰今宫中見行家人<lb/>
禮大防等曰前代宫闈多不肅宫人或與廷臣相見<lb/>
唐入閤圖有昭容位　本朝宫禁嚴密内外整肅此<lb/>
治内之法也<lb/>
　　　　　　　　　　　　　　　前代宫室多<lb/>
<pb n="KR3l0067_SBCK_001-5b"/>
尚華侈　本朝宫殿止用赤白此尚儉之法也前代<lb/>
人君雖在宫禁出輿入輦　祖宗皆步自内庭出御<lb/>
後殿豈乏人力哉亦欲涉歷廣庭稍冒寒暑爾此勤<lb/>
身之法也前代人主在禁中冠服苟簡　祖宗以來<lb/>
燕居必以禮竊聞　陛下昨禮畢具禮服謝　太皇<lb/>
太后此尚禮之法也前代多深於用刑大者誅戮小<lb/>
者逺竄唯　本朝用法最輕臣下有罪止於罷黜此<lb/>
寛仁之法也至於虚已納諌不好畋獵不尚玩好不<lb/>
用玉器飲食不貴異味御厨止用羊肉此皆　祖宗<lb/>
家法所以致太平者　陛下不須逺法前代但盡行<lb/>
家法足以爲天下　上甚然之列聖家法之盛大臣<lb/>
啓迪之忠皆可書而誦也<lb/>
<pb n="KR3l0067_SBCK_001-6a"/>
元祐大昏吕正獻公當國執議不用樂　宣仁云尋<lb/>
常人家娶箇新婦尚點幾箇樂人如何官家却不得<lb/>
用　欽聖云更休與他懣宰執理㑹但自安排着遂<lb/>
令教坊鈞容伏宣徳門裏皇后乗翟車甫入兩部䦨<lb/>
門衆樂具舉乆之伶官輦岀賞物語人曰不可似得<lb/>
這箇科第相公却不教用實録具書納后典禮但言<lb/>
婚禮不賀不及用樂一節王彦霖繫年録載六禮特<lb/>
詳亦不書此<lb/>
宰臣吕大防等言昨奉聖旨宣諭　皇帝納后有期<lb/>
已令入内内侍省檢舉施行者伏以塗山啓夏渭涘<lb/>
興周予娶度土之辰親迎造舟之地若稽盛典適契<lb/>
亨期將開前寢之模宜謹曲臺之議恭惟　皇帝陛<lb/>
<pb n="KR3l0067_SBCK_001-6b"/>
下天錫仁孝日新光明躬親萬幾雖禀東朝之訓表<lb/>
帥九御尚虚中壼之尊伊欲迓于家邦必先正其服<lb/>
位　太皇太后殿下念宗祊之奉篤風教之先歷詢<lb/>
慶門咨求淑媛將恊定祥之兆當陳備物之嚴嘉命<lb/>
惟行體二儀之判合舊章可舉在六禮之親成自納<lb/>
采至于告期繇命使訖乎上禮車服有等幣贄有常<lb/>
古今相沿方冊具載臣等不勝大願伏望誕頒明詔<lb/>
豫敕奉常考沿革於前王參節文於通禮制爲成式<lb/>
付在有司衮冕榖圭益重謹昬之義金根騩馬悉全<lb/>
象物之宜足以彰有命之自天知得賢之配聖善承<lb/>
億載流化萬方凡在懷生率同大慶　太皇亦降答<lb/>
詔前輩謂元祐納后禮制視天聖景祐討論特爲詳<lb/>
<pb n="KR3l0067_SBCK_001-7a"/>
備天祐皇家母儀得　昭慈之賢其後撥亂返正翊<lb/>
戴　中興之主功參十亂兹謹具著焉<lb/>
國朝配享功臣於太廟横街南東西相向設位　太<lb/>
祖室趙普曹彬　太宗室薛居正石熈載　眞宗室<lb/>
李沆王旦李繼隆　仁宗室王曽吕夷簡　英宗室<lb/>
韓琦曽公亮　神宗室冨弼曹偉　哲宗室司馬光<lb/>
徽宗室韓忠彦　髙宗室吕頥浩趙鼎韓丗忠張俊<lb/>
視　祖宗文武臣各用二人侑食蓋　中興將相勲<lb/>
烈之盛不得而遺也<lb/>
天聖初元内出　聖祖神化金寳牌令景靈宫分於<lb/>
在京宫觀寺院及外州名山聖跡之處牌長三尺許<lb/>
厚寸餘丈十二曰玉清昭應宫成天尊萬壽金寳背<lb/>
<pb n="KR3l0067_SBCK_001-7b"/>
文五曰永鎮福地勑其周郭隱應虬龍花葩之狀精<lb/>
彩煥燿封以絳囊盛以漆匣或云用王居正藥金所<lb/>
製凡不經兵革州郡皆寳藏之煇嘗見於上饒天慶<lb/>
觀蓋留龍虎山<lb/>
頃見唐人官告印文細如絲髮　本朝印文麄厚漫<lb/>
泐遲速雖係官府事之䌓簡舊傳唯三司開封爲省<lb/>
府事最䌓劇所用印嵗一易今學士院印乃景徳年<lb/>
鑄在京百司所用無如此乆者<lb/>
舊制凡罷官三月不赴部選集者有罰煇見耆舊云<lb/>
承平時州縣多闕官得替還郷未及息肩已竭蹷入<lb/>
京授見次即趣赴上一季半年已爲逺闕到國門即<lb/>
入朝集院支俸差剰貟破官馬事事安便與今異矣<lb/>
<pb n="KR3l0067_SBCK_001-8a"/>
政宣間掌朝廷書詔者朝士常十數人主文盟者集<lb/>
衆長而成篇靖康垂簾告天下手書出太常少卿汪<lb/>
藻筆紹興間婉容劉氏進位貴妃亦特命監察御史<lb/>
王綸草制或云時宰與王同里欲其霑賜金故臨期<lb/>
特畀權内制<lb/>
蘇東坡言少時與父并弟同讀冨韓公使北語録至<lb/>
於說大遼國主云用兵則士馬物故國家受其害爵<lb/>
賞日加人臣享其利故凡北朝之臣勸用兵者乃自<lb/>
爲計非爲北朝計也三人皆歎其言明白切中事機<lb/>
老蘇謂二子曰古人有此意否坡對曰嚴安亦有此<lb/>
意但不明白老蘇笑以爲然煇觀三國志顧雍傳孫<lb/>
權時沿邊諸將各欲立功自效多陳便冝有所掩襲<lb/>
<pb n="KR3l0067_SBCK_001-8b"/>
權以訪雍雍曰兵法戒於小利此等所陳欲邀功名<lb/>
而爲其身非爲國也又讀通鑑唐武徳五年突厥犯<lb/>
邊鄭元璹詣頡利說之曰唐與突厥風俗不同突厥<lb/>
雖得唐地不能居也今虜掠所得皆入國人於可汗<lb/>
何有不如旋師復修和好可無跋涉之勞坐受金幣<lb/>
又皆入可汗府庫孰與棄昆仲積年之歡而結子孫<lb/>
無窮之怨乎頡利恱引兵還開元六年吐蕃求和忠<lb/>
王友皇甫惟明求奏事從容言和親之利明皇未然<lb/>
惟明力言邊境有事則將吏得以因縁盗匿官物妄<lb/>
述功狀以取勲爵此皆姦臣之利非國家之福乃許<lb/>
其和蓋皆祖述嚴安之言也後東坡載其說於鄭公<lb/>
神道碑之首<hi>亦有事成身蒙其利不成則陛下任/張文定公當仁廟時論人臣勸用兵</hi>
<pb n="KR3l0067_SBCK_001-9a"/>
<hi>之語其患</hi>
選人攺秩今當貟多闕少時須次動六七年成云考<lb/>
無玷闕方幸寸進戞戞乎難哉近制攺京官歳有定<lb/>
額且減薦數有憑藉者亦不待求而得之每患艱得<lb/>
職司若止許用職司一貟庶俾孤寒均得應格昔有<lb/>
胡宗英者該磨勘引見日　仁宗驚其年少舉官踰<lb/>
三倍閲其家狀父宿見任翰林學士乃歎曰寒畯安<lb/>
得不沉滯遂降旨止與循資熙寜間一選人以貴援<lb/>
得京削十三紙引見日　神宗云有舉狀一十三紙<lb/>
者是甚人特與攺次等官於是權勢聳然幕職州縣<lb/>
官以薦攺京官者其數如格則移刑寺問舉者無罪<lb/>
故乃得磨勘而注籍以待引見至引見又移問如初<lb/>
<pb n="KR3l0067_SBCK_001-9b"/>
有罪故而不足於數者輒罷去考功郎趙㞦請勿再<lb/>
移問從之仁人之言也㞦乃清獻公之子<lb/>
國家慶壽典禮千古未聞錫類施澤下逮士庶婦人<lb/>
髙年亦如版授誠不丗之恩也然増加年甲僞冒寖<lb/>
出向來臺臣固已論列而嚴保任之制近見一文士<lb/>
作温陽老人對切中此弊其辭曰温陽之山有老人<lb/>
行年一百二十矣淳熙登號之三年朝廷舉行曠世<lb/>
之典有采樵者進而問之曰　今天子朝　太上皇<lb/>
德壽宫奉玉巵上千萬嵗壽肆大號加恩區内無問<lb/>
於己仕未仕之父母弟其年之如詔者而授之官叟<lb/>
何爲而弗與老人對曰吾未及其年樵者曰叟年踰<lb/>
期頤若爲而未及對曰天有二日人有二年有富貴<lb/>
<pb n="KR3l0067_SBCK_001-10a"/>
之年有貧賤之年富貴之年舒以長貧賤之年促以<lb/>
短吾自㓜至老未甞識富貴之事身不具毛褐不知<lb/>
氷綃霧縠之爲麗服也口不厭藜藿不知熊蹯豹胎之爲<lb/>
珍羞也目不覩靡曼之色而蓬頭齞脣之與居耳不<lb/>
聽絲竹之音而嶤歌牧嘯之爲樂今吾雖閲一百二<lb/>
十二年之寒暑而不離貧賤若以二當一則吾之年<lb/>
始六十有一與詔不相應是以爲未及又何敢冒其<lb/>
官曰今之丗有年未及益其數求以應詔者朝廷亦<lb/>
官之何也對曰彼富貴者也吾固言之矣是所謂以<lb/>
一而當二者也其學寗越之徒歟吾儕小人不敢求<lb/>
其比樵者笑而退煇旣得其說竊惟　主上孝奉<lb/>
三宫十年一講盛禮鴻恩錫類方興未艾在位者其<lb/>
<pb n="KR3l0067_SBCK_001-10b"/>
思有以革之庶幾名器増重不致冐濫人得以爲榮<lb/>
清波雜志卷第一<lb/>
<pb n="KR3l0067_SBCK_001-1a"/>
　　讀書貴有用昭禮於書無不讀而其用不見於<lb/>
　　丗胷中萬卷浩乎沛然者其眞爲無用之具耶<lb/>
　　清波雜志之作隨事記載證據今古亦殫洽矣<lb/>
　　間出已意折衷之議論所到有前輩不曽言開<lb/>
　　卷一覽聞所未聞使人起敬愛心聲聞播流當<lb/>
　　同此書爲不朽則知讀書之用固有在此而不<lb/>
　　在彼者乎雖然抑末耳昭禮故倦游又從諸公<lb/>
　　貴人交耳目感觸形之詠歌詶唱蓋無日不有<lb/>
　　至於應用等文毎出一斑已足以膾炙人口若<lb/>
　　遂裒而集之長編鉅軸與雜志並傳不獨京師<lb/>
　　紙價爲之貴將見萬丈之光騰薄於牛斗間者<lb/>
　　皆是物也夫紹熈癸丑夏四月括蒼章斯才書<lb/>
<pb n="KR3l0067_SBCK_001-1b"/>
　　松巒先生有雜志二十卷藏于家今昭禮兄所<lb/>
　　爲實追繼於前作涉歴乆而見聞該閲習工而<lb/>
　　語意貼然則是書以晩年出也固宜紹熈癸丑<lb/>
　　九日毗陵張訢<lb/>
　　所惡乎雜家者爲其害道也若周君此書雖出<lb/>
　　於平居暇日隨筆紀録之作而感時懷舊奬善<lb/>
　　黜惡斷斷然有補風教則奚惡於雜哉周君名<lb/>
　　族之胄忠信篤實悃愊無譁多識故老聞見殫<lb/>
　　洽言有從來咸可依據是書也其垂丗傳後何<lb/>
　　疑君之居于清波門也晦之弟晐實同里巷因<lb/>
　　得觀其書乃識其歳月而歸之蓋紹熈癸丑十<lb/>
　　有一月九日也吳興陳晦謹書<lb/>
<pb n="KR3l0067_SBCK_001-2a"/>
　　余老無他嗜猶喜讀書幸經史百氏生平略游<lb/>
　　心獨苦耳聞近事殊駮比得清波二志釋滯增<lb/>
　　益良多嘻以昭禮記臆如許迺竟成躓士抑傳<lb/>
　　長虞所謂此屈非復文辤可了者言之令人重<lb/>
　　憤邑慶元二年六月晦山隂楊寅少雲跋<lb/>
　　周君余淮郷博洽之士清波集乃其暇日所志<lb/>
　　也昔稗官者流街談蒭議猶得來綴與九家並<lb/>
　　傳此志有關於風教者甚多渠可不傳逺乎雖<lb/>
　　然周君胷中該綜羣籍莫可窺測此志特其筆<lb/>
　　端游戲語爾慶元丁巳季冬既望刋城張巖書<lb/>
　　吳陵周氏丗禪彫龍衣冠煒燁昭禮尤篤學號<lb/>
　　能迎将承應者客游都城今其老矣抱道不試<lb/>
<pb n="KR3l0067_SBCK_001-2b"/>
　　而能安於閑放不闗人事居清波門下往來湖<lb/>
　　山間把酒賦詩悠然自得其樂或謂可追和靖<lb/>
　　之風流比有傳其所著清波三志讀之起敬不<lb/>
　　但如前所云前輩日以逺舊聞餘論撫卷三復<lb/>
　　昭禮夀祉方増斑管緗縑登載朝野之盛蓋屢<lb/>
　　書不一書又奚得三志而已余少昭禮者殆將<lb/>
　　見之慶元戊午上辛楚龔頥正題<lb/>
　　余來中都聞有所謂周處士昭禮清波志急祈<lb/>
　　借傳錄洪益處最多大抵紀載事實之書各隨<lb/>
　　所見收書者不厭其博也他日討論一事適然<lb/>
　　針芥相投車轍相合方知此書之效慶元戊午<lb/>
　　立秋前一日天台徐似道淵子書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0067_SBCK_004-1a"/>
清波雜志卷第四<lb/>
借書一欷還書一欷後訛爲癡殊失忠厚氣象書非<lb/>
天降地岀必因人得之得而祕之自示不廣人亦豈<lb/>
肯以未見者相假唐杜暹家書末自題云清俸買來<lb/>
手自校子孫讀之知聖道鬻及借人爲不孝鬻爲不<lb/>
孝可也借爲不孝過矣然煇手抄書前後遺失亦多<lb/>
未免往來于懷因讀唐子西<hi>庚</hi>失茶具說釋然不復<lb/>
芥蔕其說曰吾家失茶具戒婦勿求婦曰何也吾應<lb/>
之曰彼竊者必其所好也心之所好則思得之懼吾<lb/>
靳之不予也而竊之則斯人也得其所好矣得其所<lb/>
好則寳之懼其泄而祕之懼其壞而安置之則是物<lb/>
也得其所託矣人得其所好物得其所託復何言哉<lb/>
<pb n="KR3l0067_SBCK_004-1b"/>
婦曰嘻是烏得不貧煇亦云<lb/>
聚而必散物理之常父兄藏書雖恐子弟不讀讀無<lb/>
所成猶勝腐爛箧笥旋致蠧魚之變陳亞少卿藏書<lb/>
千卷名畫一千餘軸晩年復得華亭雙鶴及怪石異<lb/>
花作詩戒其後曰滿室圖書雜典墳華亭僊客岱雲<lb/>
根他年若不和根賣便是吾家好子孫亞死悉歸他<lb/>
人<lb/>
造請不避寒暑誠可譏誚若下位事上官朝造夕謁<lb/>
其可不循等威之分若初非隷屬但恃雅素趑趄日<lb/>
進懷漫剌俛首樊知客輩固多不自愛重者寜使訝<lb/>
其不來莫使厭其不去是爲知言<lb/>
放臣逐客一旦棄置逺外其憂悲憔悴之歎發於詩<lb/>
<pb n="KR3l0067_SBCK_004-2a"/>
什特爲酸楚極有不能自遣者滕子京守巴陵修岳<lb/>
陽樓或賛其落成答以落甚成只待凭欄大慟數場<lb/>
閔已傷志固君子所不免亦豈至是哉張芸叟元豐<lb/>
間從髙遵𥙿辟環慶岀師失律且爲轉運使李察訐<lb/>
其詩語謫監郴州酒舟行以二小詞題岳陽樓木葉<lb/>
下君山空水漫漫十分斟酒斂芳顔不是渭城西去<lb/>
客休唱陽關醉袖撫危欄天淡雲閑何人此路得生<lb/>
還回首夕陽紅盡處應是長安樓上乆踟蹰地逺身<lb/>
孤擬將憔悴弔三閭自是長安日下影流落江湖爛<lb/>
醉且消除不醉何如又看瞑色滿平蕪試問寒沙新<lb/>
到鴈應有來書亦豈無去國流離之思殊覺婉而不<lb/>
傷也<lb/>
<pb n="KR3l0067_SBCK_004-2b"/>
芸叟遷流逺適歷時三渉水六過州十有五自汴抵<lb/>
郴所至留連南京孫莘老揚州孔周翰泗州蔣穎叔<lb/>
江寜王介甫黄州蘇子瞻衡州劉貢父皆相遇焉說<lb/>
詩攬勝無復行役之勞未離江寜日因送人入京及<lb/>
同士子數輩飲餞游清涼寺抵暮回屬營妓數人同<lb/>
舟宛轉趣賞心亭未至聞亭上有散樂聲逼而詢之<lb/>
乃府公訝妓籍踈索俾申劾之既見共載野服披猖<lb/>
但一笑而止今日放臣逐客容如是乎一叚勝槩宜<lb/>
入畫圖府公陳和叔也<lb/>
碧雲騢者廐馬也　莊憲太后臨朝初以賜荆王王<lb/>
惡其旋毛　太后知之曰旋毛能害人耶吾不信留<lb/>
以備上閑爲御馬弟一以其吻肉色碧如霞片故云<lb/>
<pb n="KR3l0067_SBCK_004-3a"/>
丗以旋毛爲醜此以旋毛爲貴雖貴矣病可去乎梅<lb/>
聖俞不得志於諸公間乃借此名著書一卷詆譏慶<lb/>
曆巨公後葉石林於避暑録嘗辦乃襄陽魏泰所著<lb/>
嫁之聖俞其略謂萬有一不至猶當爲賢者諱蓋亦<lb/>
未免置疑邵公濟康節孫也亦引聖俞聞范文正公<lb/>
訃詩云一岀婁更郡人皆望酒壺俗情難可學秦記<lb/>
向來無貧賤甞甘分崇髙不解諛雖然門館隔泣與<lb/>
衆人殊謂爲郡以酒恱人樂奏記納諛豈所以論文<lb/>
正者以是又疑眞岀於聖俞也煇舊得碔<graphic n="KR2895" url="https://raw.githubusercontent.com/kanripo/KR-Gaiji/master/images/KR2895.png" mimeType="image/png"/>録一編<lb/>
亦若碧雲騢専暴人之短爲人借去不歸<lb/>
王荆公初見晏元獻元獻熟視無他語但云能容於<lb/>
物物亦容矣荆公唯唯退而思之此語其有所出或<lb/>
<pb n="KR3l0067_SBCK_004-3b"/>
自爲之言後識者謂荆公平日所短正在于此何元<lb/>
獻逆知其然耶<lb/>
先人性坦夷遇事即發無一毫顧避親戚有初除從<lb/>
官來見首詢薦何人自代答以張安國先人曰不易<lb/>
薦拔寒素狀元及第榮進素定何待薦也退而先人<lb/>
復言且如擇壻但取寒士度其後必貴方名爲知人<lb/>
若捐髙貲牓下臠狀元何難之有<lb/>
四六應用所貴翦裁或屬筆於人有未然則當通情<lb/>
商確建康王元樞初以中書舎人權直學士院除試<lb/>
工部侍郎仍直院落權字辤免奏劄弟及起曹議者<lb/>
疑焉託一故人草謝表内一聮云百工之事蘭省遽<lb/>
冐於眞除一扎之書花塼復遵於故步王攺作散句<lb/>
<pb n="KR3l0067_SBCK_004-4a"/>
蘭省遽接於英游花塼不失於故步翦裁固善然花<lb/>
塼宜貼故步上句或謂似稍偏枯<lb/>
頃年番江初刋成唐子西集時寓公曲肱熊叔雅來<lb/>
見先人偶案間寘此書顧煇曰曽看否第九卷第一<lb/>
篇惠州謝復官表首云始以爲夢旣而果然語簡而<lb/>
意足可法也退而先人誨煇曰前輩觀書不茍簡類<lb/>
如此雖一覽亦記篇目後生豈可不勉<lb/>
先人嘗從張晉彦覔茶張答以二小詩内家新賜密<lb/>
雲龍只到調元六七公頼有家山供小草猶堪詩老<lb/>
薦春風仇池詩中識焦坈風味官焙可抗衡鑚餘權<lb/>
倖亦及我十輩遣前公試烹詩揔得偶病此詩俾其<lb/>
子代書後誤刋在于湖集中焦坈産庾嶺下味苦硬<lb/>
<pb n="KR3l0067_SBCK_004-4b"/>
乆方回甘浮石已乾霜後水焦坈新試雨前茶坡南<lb/>
遷回至章貢顯聖寺詩也後婁得之初非精品特彼<lb/>
人自以爲重包裏鑚權倖亦豈能望建谿之勝<lb/>
煇出疆時見三節人或擕建茶㳂塗備用而虜中非<lb/>
絶品不顧蓋榷場客販坌集且能品第精粗中下者<lb/>
彼旣不售乃齎以歸夷狄尚爾矧中國士大夫好事<lb/>
宜乎珍尚鑒别每相誇詡唯恐汲泉不活潑乳不多<lb/>
啜甞而乏詩情也自熙寜後始貴密雲龍每嵗頭綱<lb/>
修貢奉　宗廟及供　玉食外賚及臣下無幾戚里<lb/>
貴近丐賜尤繁　宣仁一日慨歎曰令建州今後不<lb/>
得造密雲龍受他人煎炒不得也岀來道我要密雲<lb/>
龍不要團茶揀好茶喫了生得甚意智此語旣傳播<lb/>
<pb n="KR3l0067_SBCK_004-5a"/>
于縉紳間由是密雲龍之名益著淳熈間親黨許仲<lb/>
啓官麻沙得北苑修貢録序以刋行其間載歳貢十<lb/>
有二綱凡三等四十有一名第一綱曰龍焙貢新止<lb/>
五十餘夸貴重如此獨遺所謂密雲龍豈以貢新易<lb/>
其名或別爲一種又居密雲龍之上耶葉石林云熈<lb/>
寧中賈青爲福建轉運使取小團之精者爲密雲龍<lb/>
以二十餅爲斤而雙袋謂之雙角大小團袋皆緋通<lb/>
以爲賜密雲龍獨用黄云<lb/>
煇家惠山泉石皆爲几案物親舊東來數聞松竹平<lb/>
安信且時致陸子泉茗盌殊不落莫然頃歳亦可致<lb/>
于汴都但未免瓶盎氣用細沙淋過則如新汲時號<lb/>
拆洗惠山泉天台山竹瀝水斷竹梢屈而取之盈瓮若<lb/>
<pb n="KR3l0067_SBCK_004-5b"/>
雜以他水則亟敗蘇才翁與蔡君謨闢茶蔡茶精用<lb/>
恵山泉蘇茶少劣用竹瀝水煎遂能取勝此說見江<lb/>
鄰幾所著嘉祐雜志果爾今喜擊拂者曽無一語及<lb/>
之何也雙井因山谷而重蘇魏公甞云平生薦舉不<lb/>
知幾何人唯孟安序朝奉分寧人歲以雙井一斤爲<lb/>
餉蓋公不納包苴顧獨受此其亦珍之耶<lb/>
待之以禮答之以簡與賔客言或許是爲得體吕正<lb/>
獻公以翰林學士館伴北使虜頗桀黠語婁及朝廷<lb/>
政事公摘契丹隱密詢之曰北朝甞試進士岀聖心<lb/>
獨悟賦賦無出處何也虜使愕然語塞専對之次雖<lb/>
曰合成修好唯恐失其歡心若彼稍乖恭順亦宜有<lb/>
以折其萌俾知有人焉於交鄰遇客初無忤也<lb/>
<pb n="KR3l0067_SBCK_004-6a"/>
祖母太夫人　慈聖之後暇日與子孫譚京都舊事<lb/>
政宣間以戚里數值誕皇子入内稱賀盛飾羣立於<lb/>
露臺人各許攜一從婢起居畢自殿陛上撒包子及<lb/>
成束金釵金銀俾衆婢爭奪或共得綵端即裂爲二<lb/>
俯拾次多遺釵珥之屬殿上觀之爲笑樂有惠捷者<lb/>
重負而歸亦有徒手無一物者時盛暑以一鍍金錢<lb/>
於御廊得水一盃其錫賚殊不多破費隨盡因歎南<lb/>
渡後不復見此盛事曹氏分南北宅祖母北宅也爲<lb/>
武惠燕王五丗孫<lb/>
蕭注字巖夫臨江新喻人熈寜中上殿奏對罷上問<lb/>
今臣僚中孰貴曰文彦博又問其次曰韓琦又問王<lb/>
安石如何注曰牛形人任重而道逺一說　𥙿陵問<lb/>
<pb n="KR3l0067_SBCK_004-6b"/>
文彦博跛履韓琦嘶聲何爲皆貴注曰若不跛履與<lb/>
嘶聲　陛下不得而臣又問朕如何注曰龍鳯之姿<lb/>
天日之表臣無得而言又問卿如何注曰　陛下以<lb/>
爲貴則貴矣以爲賤則賤矣注累任邊要以知人自<lb/>
許　上曰聞卿有袁許之學因問韓絳王安石馮京<lb/>
注曰安石牛耳虎頭視物如射意行直前敢當天下<lb/>
大事然不如絳得和氣多惟和氣能養萬物京得五<lb/>
行之秀逺之若可愛近之若廉隅見本傳<lb/>
近時州郡皆修圖志志之詳略係夫編摩者用力之<lb/>
精粗揚州爲淮甸一都㑹自唐已名繁盛向有王<hi>觀</hi>
通叟考古驗今摭事千餘條效汴都以爲賦今館中<lb/>
及揚州有本煇毎謂建康六朝故都又爲代邸興王<lb/>
<pb n="KR3l0067_SBCK_004-7a"/>
之地亦應揄揚以亞雅頌雖聞江寜尉崔禮者甞有<lb/>
此作而文不足起其事後未有繼之者煇甞言于故<lb/>
人王錫老深以爲然且有此意未幾錫老去爲潭州<lb/>
之土<lb/>
丗謂鴈爲孤而不曰雙燕曰雙而不曰孤以鴈屬乎<lb/>
陽燕麗乎隂陽數竒隂數耦故也然常言鴈序鴈行<lb/>
蓋亦有時而不孤燕雖有于飛之語古今賦詠何甞<lb/>
必及於雙曰孤曰雙豈止以竒耦言之耶<lb/>
承平時兩學作成之盛不但英才輩岀爲國之華羣<lb/>
居燕處雖一時謔浪之語人皆喜聞而樂道之甞見<lb/>
前輩說數事元祐間敏求齋有治春秋陳生與宋門<lb/>
一娼狎一日㑹飲于曹門因用春秋之文題于壁曰<lb/>
<pb n="KR3l0067_SBCK_004-7b"/>
春正月會吳姬于宋夏四月復㑹于曹有繼其文戲<lb/>
之曰秋饑冬大雪公薨其意以謂財匱當有饑寒之<lb/>
厄也此固知非典語亦切中後生泆游迷而不返之<lb/>
病<lb/>
紹聖丁丑章持魁南省時有詩何處難忘酒南宫放<lb/>
牓時有才如杜牧無勢似章持不取通經士先收執<lb/>
政兒此時無一盞何以展愁眉紹興間秦伯暘魁多<lb/>
士汪彦章啓賀其父以南宫進士對東閤郎君尚疑<lb/>
爲譏已其敢顯斥如前之詩乎韓持國<hi>維</hi>寳元間偕<lb/>
兄弟應進士舉預南省奏名而下弟士子有韓家四<lb/>
子連名之嘲蓋以其父忠憲公見在政路也時殿試<lb/>
尚黜落有司因故黜之公後遂不復試而兄弟皆再<lb/>
<pb n="KR3l0067_SBCK_004-8a"/>
登第故潞公薦公謂南省曽預髙薦繼歷内外制知<lb/>
貢舉至登門下省不更賜岀身初亦召試玉堂不就<lb/>
公之五丗孫元吉尚書特書此于桐隂舊話甚詳貴<lb/>
游子弟當攷其素業不應例待以膏梁唐李徳𥙿初<lb/>
不繇科甲顯<lb/>
元豐間駕生國子監岀起居有旨人賜酒二升諸齋<lb/>
往往置以益之曰奉聖旨得飲遂自肆致有乗醉登<lb/>
樓擊皷者因是遇賜酒即拘賣以錢均給以是知自<lb/>
昔國學有酒禁也<lb/>
煇頃在泰州偶倭國一舟飄汎在境上一行凡三二<lb/>
十人至郡館榖之或詢其風俗所答不可解旁有譯<lb/>
者乃明州人言其國人遇疾無醫藥弟祼病人就水<lb/>
<pb n="KR3l0067_SBCK_004-8b"/>
濵杓水通身澆淋靣四方呼其神請禱即愈婦女悉<lb/>
被髮遇中州人至擇端麗者以薦寢名度種他所云<lb/>
譯亦不能曉後朝旨令津置至明州趂便風以歸<lb/>
長沙匠者造茶器極精緻工直之厚等所用白金之<lb/>
數士夫家多有之寘几案間但知以侈靡相夸初不<lb/>
常用也司馬温公偕范蜀公游嵩山各攜茶往温公<lb/>
以紙爲貼蜀公盛以小黒合温公見之驚曰景仁乃<lb/>
有茶器蜀公聞其言遂留合與寺僧茶冝錫竊意若<lb/>
以錫爲合適用而不侈貼以紙則茶味易損豈亦岀<lb/>
雜以消風散意欲矯時弊耶邵氏聞見録云温公甞<lb/>
同范景仁登嵩頂由轘轅道至龍門渉伊水至香山<lb/>
憩石樓臨八節灘凡所經從多有詩什自作序曰遊<lb/>
<pb n="KR3l0067_SBCK_004-9a"/>
山録攜茶遊山當是此時<lb/>
張芸叟云吕申公名知人故多得於下僚家有茶羅<lb/>
子一金飾一銀一棕櫚方接客索銀羅子常客也金<lb/>
羅子禁近也棕櫚則公輔必矣家人常挨排於屏間<lb/>
以候之申公温公同時人而待客茗飲之器顧飾以<lb/>
金銀分等差益知温公儉徳丗無其比<lb/>
史傳襃貶成是敗非其來有素人之行孰先於孝悌<lb/>
項羽欲烹太公漢髙祖發分羮之言其於孝也何有<lb/>
唐太宗以藩王奪長嫡推刃同氣其於悌也何有脫<lb/>
使項羽建成有分羮推刃之惡史冊何以書之特髙<lb/>
祖太宗功勝於徳耳<lb/>
建紹兵興日帥臣許辟置幕屬旣素爲知己其於婉<lb/>
<pb n="KR3l0067_SBCK_004-9b"/>
畫裨助惟多今惟四川制帥如故事他皆命于朝賔<lb/>
主邈不通情殆與郡縣官等閫寄兵謀無從咨訪川<lb/>
泳雲飛豈復有相得之樂緩急利害旣不相及相忘<lb/>
於江湖冝也太原名小朝廷蓋以得客之多范文正<lb/>
公亦有言幕府辟客須可爲己師者乃辟之雖朋友<lb/>
亦不可辟蓋爲我敬之爲師則心懷尊奉每事取法<lb/>
庶於我有益耳龐莊敏守鄆守并皆辟司馬温公爲<lb/>
通判羅致大賢佽助一時皆然<lb/>
韓魏公門人有擊關夜岀者閽吏不得賂詰旦以鎻<lb/>
損訴于公公曰鎻不堪用付市買修來滕逹道爲范<lb/>
文正公客公鎮南陽每宴客逹道必岀追妓文正雖<lb/>
不樂終不禁也時謂非二公之賢豈容不拘小廉曲<lb/>
<pb n="KR3l0067_SBCK_004-10a"/>
謹之士前哲寛厚類如此是亦報杜書記平安之義<lb/>
唐内人墓謂之宫人斜<hi>道春明退朝録宫人斜見宋次</hi>四時遣使祭<lb/>
之唯應四仲祭使者暫悲嗟令狐楚詩也荒凉城南<lb/>
奉先寺後宫美人官葬此角樓相望髙起墳草間栢<lb/>
下多石人秩卑埋骨不作塚青石浮屠當丘壠家家<lb/>
墳上作享亭朱門相向無人聲樹頭土梟作人語月<lb/>
黒風悲鬼揺樹宫中養女作子孫年年犢車來做主<lb/>
廢后園陵官道側家破無人掃陵域官家嵗給半千<lb/>
錢街頭買餅作寒食此元豐中張文潜留題奉先寺<lb/>
詩煇季女葬臨安北山僧舎四五年來毎值春時往<lb/>
視寺之兩廡皆内人殯官徘回次未嘗不長哦此詩<lb/>
也煇復得歷陽所刋唐張文昌樂府北邙山篇云洛<lb/>
<pb n="KR3l0067_SBCK_004-10b"/>
陽北門北邙道喪車轔轔入秋草車前齊唱薤露歌<lb/>
髙墳新起白峩峩朝朝暮暮人送葬洛陽城中人更<lb/>
多千金立碑髙百尺終作人間柱下石隴頭松栢半<lb/>
無主地下白骨多於土寒食家家送紙錢䲭鳶作窠<lb/>
巢上樹人居朝市未解愁請君暫向北邙遊古今名<lb/>
勝賦詠孰工覽者當自得之<lb/>
王右軍帖云獨活無風則揺有風不動石牌入水則<lb/>
乾出水則濕出水則濕可見入水則乾何自知之近<lb/>
年夷堅戊志序其略云葉晦叔聞於劉季髙有估客<lb/>
航海不覺入巨魚腹中未能死遇其開口吸水時適<lb/>
木工在乃取斧斨斫魚魚覺痛躍身入大洋舉船人<lb/>
及魚皆死或戲難之曰一舟皆死何人談此事於丗<lb/>
<pb n="KR3l0067_SBCK_004-11a"/>
乎頗類前說<lb/>
清波雜志卷第四<lb/>
<pb n="KR3l0067_SBCK_004-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0067_SBCK_012-1a"/>
清波雜志卷第十二<lb/>
先人罷信幙暫寓法曹廨房室間忽地䧟尺許微露<lb/>
棺和亟遷避他宇扣于州之耆舊皆言下乃古冢素<lb/>
多影響向有法曹黄姓者具牲酒自占數語祭之方<lb/>
圖擇高爽地以改卜是夕夢一偉丈夫來致謝且云<lb/>
陵谷變遷何常業乆處此望相安存煇因思自謝惠<lb/>
連祭冥漠君之後多倣其體曽文昭子開亦有瘞瓦<lb/>
棺文上饒寓公尹少稷諫議常稱高妙可配東坡徐<lb/>
州祭枯骨之作元祐七年正月南京濬南湖得瓦棺<lb/>
五長者纔三尺餘闊不踰尺厚不及寸瓦有從文初<lb/>
若堅緻觸之皆壞留守曾肈既往視之命遷瘞于湖<lb/>
之東南若干步高阜之地祭以酒果桉禮有虞氏瓦<lb/>
<pb n="KR3l0067_SBCK_012-1b"/>
棺夏后氏堲周商人棺槨周人墻置翣周人以商人<lb/>
之棺槨葬長殤以夏后之堲周葬中殤下殤以有虞<lb/>
氏之瓦棺葬無服之殤此棺其葬殤者歟乃弔之曰<lb/>
虞耶夏耶商周之人耶勢耶富耶抑賤而貧耶生於<lb/>
何郷幾晦朔瘞於此地幾春秋耶夭壽歸於共盡老<lb/>
聃彭祖與子其均耶瓦爲藏而水爲宅豈不復子之<lb/>
真耶改卜高原既深且固於子爲戚抑爲欣耶有知<lb/>
也耶無知也耶尚有知也其肯舍故而從新耶亦載<lb/>
在曲阜集<lb/>
淳化五年翰林學士張洎獻重修　太祖紀一卷以<lb/>
朱墨雜書凡躬承聖問及史官採摭事即以朱别之<lb/>
神宗正史類因詆誣而非實録厥後刪改亦有朱墨<lb/>
<pb n="KR3l0067_SBCK_012-2a"/>
本傳於丗其用淳化故事歟<lb/>
邵康節居洛陽宅契司馬温公户名園契富鄭公户<lb/>
名莊契王郎中户名若使今人爲之得不貽寄户免<lb/>
科調之譏乎或謂田宅乃三公所予者特未知王之<lb/>
名當亦是元祐間人<lb/>
貼職初止有集賢殿修撰直龍圖閣祕閣三等耳政<lb/>
和間詔謂天下人才富盛赴功趨事者衆官職寡少<lb/>
不足襃延多士乃增置集英右文祕閣修撰三等龍<lb/>
圖至祕閣凡六等仍入雜壓自昔直祕閣例過稱龍<lb/>
圖蓋直閣之名舊纔有二集英即集賢也<lb/>
端拱二年河南府言前郢州刺史穆彦璋以愛子死<lb/>
不願生挺身入山林飼餓虎異哉喪明尤天古雖有<lb/>
<pb n="KR3l0067_SBCK_012-2b"/>
之此則丗未嘗有也見　太宗實録<lb/>
頃年朝廷遣使投龍於茅山燕洞石門自開廣二尺<lb/>
餘得古銅錢百餘及金銀環各一桉茅山記梁普通<lb/>
中晉陵女子錢妙眞年十九辤親學道誦黄庭七言<lb/>
積四十年道成佩白練入洞洞門自啓至是再開煇<lb/>
母舅張守性棄從事郎爲黄冠受業茅山崇禧觀師<lb/>
號尋眞見素時山中有高道劉蓑衣喜其朴茂常留<lb/>
在左右因有所得一向佯狂嘗導煇游燕洞且俾窮<lb/>
探以其語素不倫謝之仍説近入至裏見仙人對弈<lb/>
以新蓮相啗方徘徊次忽念恐知宫相尋不覺身從<lb/>
後户出知宫其師也後十餘年以度牒寄其姊家飄<lb/>
蕩至今不知蹤跡先人以其終日浪走若有所營因<lb/>
<pb n="KR3l0067_SBCK_012-3a"/>
即其師號戲易日尋魂見鬼親舊傳以爲笑是乃五<lb/>
十年前事一時人凋零殆盡獨煇知之併識于此<lb/>
信州鉛山膽水自山下注勢若瀑布用以浸銅鑄冶<lb/>
是頼雖乾溢係夫旱澇大抵盛於春夏微於秋冬古<lb/>
傳一人至水濵遺匙鑰翌旦得之已成銅矣近年水<lb/>
流斷續浸銅頗費力日凡古坈有水處曰膽水無水<lb/>
處曰膽土膽水浸銅工省利多土煎銅工費利薄水<lb/>
有盡土無窮今上林三官提封九路檢踏無遺膽水<lb/>
膽土其亦兼收其利<lb/>
張懷素舒州人自號落魄野人崇寧元年入京師至<lb/>
大觀元年事敗牽引士類一時以輕重定罪者甚衆<lb/>
吕吉甫蔡元度亦因是責降蔡嘗語陳瑩中懷素道<lb/>
<pb n="KR3l0067_SBCK_012-3b"/>
術通神雖蜚禽走獸能呼遣之至言孔子誅少正卯<lb/>
彼嘗諫以爲太早漢楚成皐相持𬒳屢登高觀戰不<lb/>
知其幾歳殆非丗間人也自古方士怪誕固多有之<lb/>
未有如此大言者士大夫何信之篤惑之深耶後又<lb/>
有婦人虞號仙姑年八十餘有少女色能行大洞法<lb/>
徽宗一日詔虞詣蔡京京飯之虞見一大猫拊其背<lb/>
語京曰識此否乃章亨也京即詆其怪而無理翌日<lb/>
京對上曰已見于姑邪猫兒事極可駭熈寧實録亦<lb/>
載賜蔡州尼惠普號廣慈昭覺大師惠普有妖術朝<lb/>
士多問以禍福富鄭公亦惑其說<lb/>
浙右水郷風俗人死雖富有力者不辦蕞爾之土以<lb/>
安厝亦致焚如僧寺利有所得鑿方尺之池積涔蹄<lb/>
<pb n="KR3l0067_SBCK_012-4a"/>
之水以浸枯骨男女骸骼殽雜無辨旋即填塞不能<lb/>
容深夜乃取出畚貯散棄荒野外人家不悟逢節序<lb/>
仍裹飯設奠於池邊實爲酸楚而官府初無禁約也<lb/>
范忠宣公帥太原河東地狹民惜地不葬其親公俾<lb/>
僚屬收無主燼骨别男女異穴以葬又檄諸郡傚此<lb/>
不以數萬計仍自作記凡數百言曲折致意規變薄<lb/>
俗時元祐六年也淳熈間臣僚亦嘗建議柩寄僧寺<lb/>
歳乆無主者官爲掩瘞行之不力今柩寄僧寺者固<lb/>
自若也<lb/>
至道元年西南䍧牱諸蠻貢方物䍧牱在宜州之西<lb/>
累丗不朝貢至是始通　上問其吏寵光進地里風<lb/>
俗譯代對曰去宜州陸行四十五日土宜五榖人多<lb/>
<pb n="KR3l0067_SBCK_012-4b"/>
食秔稻持木弩於林木間射麞鹿毎三二百户爲一<lb/>
州州有長殺人者不死以其家財爲贖王居有城郭<lb/>
官府無壁壘止短垣而已因遣令作本國歌舞一人<lb/>
捧瓢笙而吹如蚊蚋聲須㬰數十輩連袂宛轉以足<lb/>
頓地爲節　上笑令罷䍧牱使十數輩從者百餘人<lb/>
皆蓬髪黧靣狀如猿猱使者衣虎皮氊裘以虎尾加<lb/>
於首爲上飾他悉類此煇頃從使節出疆抵燕與渤<lb/>
海使先後入見當少須於次際見其過前服飾詭異<lb/>
殆不可名狀皆忍笑不禁雖虜人在傍亦失聲而笑<lb/>
是誠可笑也<lb/>
元豐六年冬祀中書舍人朱服導駕既進輦忘設扆<lb/>
褥遽取未至上覺之乃指顧問他事少選褥至乃登<lb/>
<pb n="KR3l0067_SBCK_012-5a"/>
輦以故官吏無被罪者又一日羣臣方奏事垂拱殿<lb/>
見御衣有虫自襟沿至御巾上既拂之至地視之乃<lb/>
行虫其虫善入人耳上亟曰此飛虫也蓋慮治及執<lb/>
侍者　聖徳寛大如此<lb/>
江上取魚用欄灘網日可俯拾濵江人家得魚留數<lb/>
日俟稍敗方烹或謂何不擊鮮云鮮則必腥海上有<lb/>
逐臭之夫於此益信兹謂神竒化臭腐又見故老言<lb/>
承平時淮甸蝦米用蓆裹入京色皆枯黒無味以便<lb/>
溺浸一宿水洗去則紅潤如新又歳乆佩香以虎子<lb/>
覆一夕芬馥仍舊兹謂臭腐化神竒或云無是理答<lb/>
曰藥物中秋石何自而出<lb/>
王荆公墓在建康蔣山東三里與其子雱分昭穆而<lb/>
<pb n="KR3l0067_SBCK_012-5b"/>
葬紹聖初復用元豐舊人起呂吉甫知金陵時待制<lb/>
孫君孚責知歸州經從呂燕待之禮甚厚一日因報<lb/>
謁於清凉寺問孫曾上荆公墳否蓋當時士大夫道<lb/>
金陵未有不上荆公墳者五十年前彼之士子節序<lb/>
亦有往致奠者時之風俗如此曾子開亦有上荆公<lb/>
墓詩見曲阜集<lb/>
虜改吾趙州爲沃州蓋取以水沃火之義識者謂沃<lb/>
字從天水則著　國姓中興之䜟益章章云建炎初<lb/>
從臣連南夫奏劄言女真號國曰金而　本朝以火<lb/>
德王金見火即銷終不能爲　國家患<hi>決幾至汴京向者黄河埽</hi>
<hi>見太平於此益可見遺民思漢之心都人欲導水入汴謡語云天水歸汴復</hi>
政和三年温陵呂榮義著兩學雜記凡七十二條所<lb/>
<pb n="KR3l0067_SBCK_012-6a"/>
書皆太學辟廱事也内一條侯彭老長沙人建中靖<lb/>
國以太學生上書得罪詔歸本貫綴小詞别同舍十<lb/>
二封章三千里路當年走徧東西府時人莫訝出都<lb/>
忙官家送我歸郷去三詔出山一言悟主古人料得<lb/>
皆虛語太平朝野揔多懽江湖幸有寛閑處雖曰小<lb/>
挫而意氣安閑如此煇頃得於故老此詞既傳齋各<lb/>
厚贐其行亦傳入禁中即降㫖令改正屬同獲譴者<lb/>
不一乃格後繇郷貢竟登甲科紹興十三年再興太<lb/>
學榮義尚在累舉得光州助教乃摭舊記益未備爲<lb/>
八十一條更名上庠録投進而唱和詩影妻椅妾蓋<lb/>
以影爲妻故以椅爲妾四篇疑後來附入者上庠録<lb/>
嘗奏御理不應褻迨今五十餘年庠均之士未聞祖<lb/>
<pb n="KR3l0067_SBCK_012-6b"/>
是編紀事實以廣賢關嘉話者似爲缺典<lb/>
范文正復元姓用陶朱張禄事丗皆傳誦大中祥符<lb/>
五年潯陽岳作五代史補百餘條蓋補王元之内相<lb/>
五代史闕文未備者其書梁事中有鄭準性諒直長<lb/>
於牋奏成汭鎮荆南辟爲推官汭嘗殺人亡命改姓<lb/>
郭氏既貴令準草表乞歸本姓其略曰臣門非冠蓋<lb/>
家本軍戎親朋之内盱睢爲人報怨昆弟之間㸃染<lb/>
無處求生背故國以狐疑望鄰封而䑕竄名非伯越<lb/>
乘舟難效於陶朱志切投秦入境遂稱於張禄如此<lb/>
則前已有此聮特文正公拈出尤爲切當云<lb/>
毗陵士大夫有仕成都者九日藥市見一銅鼎已破<lb/>
缺旁一人賛取之既得叩何所用曰歸以數爐炷香<lb/>
<pb n="KR3l0067_SBCK_012-7a"/>
環此鼎香皆聚於中試之果然乃名聚香鼎初不知<lb/>
何代物而致此異<lb/>
頃年西湖上好事者所置船舫隨大小皆立嘉名如<lb/>
汎星槎凌風舸雪蓬煙艇扁額不一夷猶閑曠可想<lb/>
一時風致今貴游家有湖船不患製名不益新竒然<lb/>
紅塵膠擾一歳間能得幾回領略煙波但閑泊浦嶼<lb/>
資長年三老閉䆫户以適晝眠耳園亭亦然<lb/>
鄰郡歳時以酒相餽問有所不免孫公之翰典州日<lb/>
獨命别儲以備官用一不歸於己紹興間周彦約侍<lb/>
郎爲江東漕諸司所餉不欲卻乃留公庫迨移官悉<lb/>
分遺官屬仍以緍錢買書以惠學者<hi>廷即立法近制自孫公之後朝</hi>
<hi>各利於己不能革也亦婁申嚴終以互送</hi>
<pb n="KR3l0067_SBCK_012-7b"/>
李公受<hi>虚已</hi>爲天聖從官喜爲詩與同年曾<hi>致堯</hi>倡<lb/>
詶曾謂曰子之詩雖工而音韻猶啞爾李初未悟後<lb/>
得沈休文所謂前有浮聲後有切響遂精於格律煇<lb/>
在建康識北客杜師顔嘗言少陵麗人行坐中八姨<lb/>
真貴人數目中八字最響覔句下字當以此類求之<lb/>
杜早從陳子高學此說蓋得於陳云<lb/>
神宗朝剏置賣藥所初止一所崇寧二年增爲五局<lb/>
又增和劑二局弟以都城東西南北壁賣藥所爲名<lb/>
議者謂失元創藥局惠民之意歳得息錢四十萬以<lb/>
助户部經費今行在所置局歳課雖視昔有損意豈<lb/>
在夫羨贏其於拯民瘼施實惠亦云博矣<lb/>
紹興四年復置茶馬司買到四尺五寸以上堪披帶<lb/>
<pb n="KR3l0067_SBCK_012-8a"/>
馬每一千匹與轉一官舊有主管茶馬同提舉茶馬<lb/>
都大提舉茶馬三等今併廢止留其一　高宗留意<lb/>
馬政因韓丗忠獻一駿馬詔朕無用此卿可自留以<lb/>
備出入丗忠曰今和議已定豈復有戰陣事　上曰<lb/>
不然虜雖講和戰守之備何可少弛朕方復置茶馬<lb/>
司若更得西馬數萬匹分撥諸將乘此閑暇廣武備<lb/>
以戒不虞和議豈足深恃乎後又詔吳璘軍以川陜<lb/>
茶博馬價珠及紅髪之類艱難之際戰馬爲急又曰<lb/>
以茶博易珠玉紅髪毛叚之物悉痛朕心議者謂一<lb/>
西馬至江淛數千里逺在塗除倒斃外及至飼養詷<lb/>
習乆之可充披帶用者能有幾不知費縣官幾許財<lb/>
用若夫官吏論賞增秩抑末耳<lb/>
<pb n="KR3l0067_SBCK_012-8b"/>
煇頃於池陽一士大夫處見紙上横卷山隂圖乃葉<lb/>
石林家本人物止三寸許已再三臨寫神韻尚爾不<lb/>
凡况龍眠真筆邪前有序賛各八句詞翰皆出石林<lb/>
石林文集丗不見其全此賛尚慮散逸矧墨妙之雅<lb/>
玩乎當時嘗録其文恐好竒之士雖不見畫而欲想<lb/>
像高勝今乃著于是龍眠李伯時畫許玄度王逸少<lb/>
謝安石支道林四人像作山隂圖玄度超然萬物之<lb/>
表見於眉睫逸少藏手袖間徐行若有所觀安石膚<lb/>
膄秀澤著屐返首與道林語道林羸然出其後引手<lb/>
出相酬酢皆得其意俯仰步趨之間筆墨簡逺妙絶<lb/>
一時碧林道人梵隆少規模伯時爲余臨寫真僞殆<lb/>
不辨更三十年丗當不知有兩伯時也此序也賛曰<lb/>
<pb n="KR3l0067_SBCK_012-9a"/>
揚眉軒然意軼萬里亦將焉往而竟斯止日逺游者<lb/>
以是爲游疾走息隂彼將安休其二翰墨之娛以寫<lb/>
萬變不償一姥笑戢山扇袖手縱觀我行故遲豈以<lb/>
懷祖樂此逶迤其三韞玉于山煒然不枯我觀此容<lb/>
非山澤儒却顧何爲東山之陟如何淮淝乃折此屐<lb/>
其四一丗所驅顛倒衣裳是身何依獨委支郎從容<lb/>
三人亦躡其後人所無言聊一舉手後又見一本摹<lb/>
益失眞弟書四賛而亡其序<lb/>
<pb n="KR3l0067_SBCK_012-9b"/>
</p>
<p>
清波雜志卷第十二<lb/>
</p>
<p>
</p>
  </div>
</body>
</text>
</TEI>
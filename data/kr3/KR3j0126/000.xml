<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3j0126_WYG_000-1a"/>
欽定四庫全書　　　　　子部十<lb/>
　提要<lb/>
　　琴堂諭俗編二卷　　　　雜家類三<hi>雜説之屬</hi>
　　　　<hi>臣</hi>等謹案宋史藝文志載鄭玉道諭俗編一<lb/>
　　　　卷彭仲剛諭俗續一卷雖相因而作實各自<lb/>
　　　　為書此本為宜豐令應俊輯二家之書為一<lb/>
　　　　編而又為之補論其末擇交遊一篇又元人<lb/>
　　　　左祥所增入以拾原書之遺者其書大抵採<lb/>
<pb n="KR3j0126_WYG_000-1b"/>
　　　　摭經史故事闗於倫常日用者旁證曲喻以<lb/>
　　　　示勸戒故曰諭俗文義渉于鄙俚然本為鄉<lb/>
　　　　里而作以文章工拙論之失其本意矣宋志<lb/>
　　　　列之子部雜家而史部刑法類中又出鄭玉<lb/>
　　　　道諭俗編一條不但前後重複且非獄牘之詞<lb/>
　　　　亦非禁令之事列於刑法殊踳駁不倫今仍<lb/>
　　　　列之雜家庶不失其實焉乾隆四十六年九<lb/>
　　　　月恭校上<lb/>
<pb n="KR3j0126_WYG_000-2a"/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3j0126_WYG_000-3a"/>
琴堂諭俗編原序<lb/>
昔鄭彭二令君知鄉邑時作也大意在於先教化後刑<lb/>
罰使風俗知勸人皆為士君子之歸然世之作邑者徃<lb/>
徃困於文書之期㑹窘於財賦之煎熬齊民之道惟知<lb/>
有刑罰而已奚暇以教化為先務哉如二令君之待斯<lb/>
民亦可謂仁也已余學製宜豐每念無以及人而人之<lb/>
相欺相陵相鬭相奪相戕賊相詆訐以唆教作生涯以<lb/>
脅持立門户風俗之弊視鄭君所謂違理逆德之事彭<lb/>
<pb n="KR3j0126_WYG_000-3b"/>
君所謂乖争之端情態萬狀者殆有甚焉因歎曰天生<lb/>
烝民有物有則民之秉彛好是懿德斯民之生未甞無<lb/>
良心也其所以䧟溺其良心不好德而好訟者葢亦刀<lb/>
筆之習相帥成風而不自覺耳余公退之暇遂取舊編<lb/>
附益之以前言徃行以廣二令君未盡之意凡以訟来<lb/>
者随其事示之間有感悟然猶慮不能家至戸曉乃捐<lb/>
俸刻梓以傳使爾民之於家庭於族里於親戚朋友逓<lb/>
相訓告率而行之勿狃故習勿犯非法但可以遷善而<lb/>
<pb n="KR3j0126_WYG_000-4a"/>
逺罪即可以昌門户而益子孫所為不昧天亦不違此<lb/>
可謂自愛其身者矣爾民幸聽毋忽諸辛酉秋瑞芝亭<lb/>
長天台應俊書<lb/>
余曩棲翰林歴見累朝元老唯齋劉公雪樓程公草廬<lb/>
吴公每以忠厚之言告曰子他日為政當以道德齊禮<lb/>
移風易俗為先不可習苛刻為俗吏態僕拳拳服膺未<lb/>
㡬出宰廣州香山甞以是為心愧莫有以副其望偶得<lb/>
諭俗編一書閱之皆齊民之道復有感於予𠂻欲刋行<lb/>
<pb n="KR3j0126_WYG_000-4b"/>
而未果繼而改官潮幕初聞是郡乃昌黎過化之地天<lb/>
水所居之鄉號稱鄒魯喜甚至則民俗不然大以為憂<lb/>
甞語諸在泮之士有復於余曰民情莫不好善惡惡在<lb/>
治而教之者何如耳吾潮僻處海濱韓趙去逺治人者<lb/>
但知有刑治於人者不知有教公欲拯弊扶傾必先有<lb/>
以教之者郡學舊有三令諭俗編其義本於經書其言<lb/>
明白簡易感人易入真化民成俗之要者嵗久無存今<lb/>
是本得諸照磨東湖劉君英發劉君得之瑞州新昌若<lb/>
<pb n="KR3j0126_WYG_000-5a"/>
重鋟梓以勸邦人誠大恵也余喜從其請長官僚友詢<lb/>
謀僉同爰究編目鄭令作之於前彭令修之於後應令<lb/>
又從而増益之以廣未盡之意凡十四篇始於五服圖<lb/>
終於積隂德中言孝友忠信務本節用之類不一而足<lb/>
嗟乎使人人能讀而知之又能行之則皆有士君子之<lb/>
行何患乎風俗之不厚哉若廣其傳則可為天下勸豈<lb/>
獨為是邦勸但惜其闕交朋友一條昔朱子編小學書<lb/>
甞以實善行篇偶脱朋友一節為恨盖朋友者人之大<lb/>
<pb n="KR3j0126_WYG_000-5b"/>
倫以之責善也其可闕乎愚故不揆固陋竊取朱子之<lb/>
意以足之庶㡬有補於民彛之萬一云天厯二年嵗次<lb/>
己巳孟夏月承直郎潮州路總管府經歴左祥謹叙<lb/>
</p>
<p>
</p>
  </div>
</body>
</text>
</TEI>
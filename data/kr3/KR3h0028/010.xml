<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>廣川書跋卷十</head>
    <p>
<pb n="KR3h0028_WYG_010-1a"/>
欽定四庫全書<lb/>
　廣川書跋卷十　　　　　　宋　董逌　著<lb/>
　　同光四年宣<hi>中書謂之草樞密院謂之底三司謂之宣</hi>
昨以鄴都叛亂須議濟師相次更委嗣源同謀翦滅不<lb/>
意忽因深夜寨内驚騷遽至紛紜權罷征討其城下一<lb/>
行大軍除鄴都側近分屯守把外李紹榮並部領且歸<lb/>
闕下見别舉王師攻取次兼李嗣源李紹貞等為緣軍<lb/>
亂自負憂疑不欲回赴闕庭又未盡聞行止恐是郤歸<lb/>
<pb n="KR3h0028_WYG_010-1b"/>
鎮府排齪軍都向背未知隄防宜設竊知恐有潰散兵<lb/>
士逃背軍都結搆兇徒奔突城鎮右奉聖㫖令諸處更<lb/>
切誡嚴師旅管内遍切指揮各令守把城池安存户口<lb/>
常加警僃勿失機宜仍須不住差人探候每事機飛狀<lb/>
申奏付晉州準此同光四年三月十七日宣樞密使李<lb/>
樞密使張天子降書命於下有策書制書詔書誡書策<lb/>
書起年月日稱皇帝曰此命諸侯王三公制書其文曰<lb/>
制詔三公赦命令是也詔書詔告也有三品其文一曰<lb/>
<pb n="KR3h0028_WYG_010-2a"/>
告某官某如故事二曰省奏事三曰羣臣有所表答也<lb/>
已奏如是奏是也誡言誡敕刺史太守及三邉營官被<lb/>
敕文曰有詔敕某官是為誡敕自唐以樞密院領兵事<lb/>
始以宣自别于命余嘗得梁宣底考之知其制自唐末<lb/>
至五代而行之當貞明時李振為樞密使凡宣傳上㫖<lb/>
以行于外而録于其院則謂之宣底而後樞密院以其<lb/>
與敕異事故以其詔命謂之宣其制於事後具月日臣<lb/>
某宣晉改樞密承宣以就其制今考其同光四年三月<lb/>
<pb n="KR3h0028_WYG_010-2b"/>
宣其書葢與梁同制也河南石温叟得後唐同光四年<lb/>
三月宣余因考之貞明宣底見五代之制葢自唐末相<lb/>
承如此梁以李振為樞密使其宣上㫖以行於外而録<lb/>
其事藏之故中書省以勅樞密院以宣各有制度其宣<lb/>
則於事後具年月日宣如唐告宣奉行而石氏所藏樞<lb/>
密院具姓此制則唐所行宣而録其底以藏與梁宣底<lb/>
同也昔宋次道論繫月日姓名者乃所以為底今樞密<lb/>
尚用之皆作卷軸連藏而同光宣以御前寳璽印出葢<lb/>
<pb n="KR3h0028_WYG_010-3a"/>
其所行以出者與其留底皆用寶也雖其一時搶攘葢<lb/>
有司存焉不容其制相亂當唐莊宗遣李嗣源以取魏<lb/>
州謀議出此其至竄亡可坐計也方且召李紹榮還闕<lb/>
而恐嗣貞走鎮天之所誘悖謬其心此宣可以資後世<lb/>
一笑當其以兵武擅天下謀畫計決應於事機不可謂<lb/>
暗於前計滅梁纔三嵗爾當皇甫暉以效節軍脇制在<lb/>
禮䧟鄴都初命李紹榮討之邢州亂又以李嗣貞將而<lb/>
討其州將趙太紹榮攻鄴無功莊宗欲自將牽於孽后<lb/>
<pb n="KR3h0028_WYG_010-3b"/>
不能決方其時明宗以疑自嫌不能釋於猜携乃授以<lb/>
師徒余竊怪其取禍以逞求自速也方軍變於魏時而<lb/>
紹榮猶守城南紹貞乃辟西北隅明宗託偽還鎮州紹<lb/>
貞勸帝以兵南下莊宗死氾水而此宣方進紹榮明宗<lb/>
果欲歸鎮豈不知紹貞幸禍以激變而求其自託於嫌<lb/>
在禮反於魏軍以旁引壞詔劉氏謂小事可趣紹榮指<lb/>
揮此可為長太息也始莊宗與梁軍相持會賀正入附<lb/>
遂得魏而梁由此亡及得天下以王正言守之此不幾<lb/>
<pb n="KR3h0028_WYG_010-4a"/>
于以天下為戲哉其籌畫算計皆不足論其措置施設<lb/>
所以成其亂者可以為後世戒以見五代之亂非天不<lb/>
悔禍葢人謀召患雖天心之仁不能拯而救也其稱樞<lb/>
密使即張居翰李紹宏也其言紹榮元行欽也紹貞者<lb/>
翟彦威也皆唐之賜姓號養子莊宗所仗以成功者也<lb/>
　　李後主蚌帖<lb/>
江南當五代後中原衣冠趣之以故文物典禮有尚於<lb/>
時故能持國完聚一方豈徒然哉觀此帖下屬州責蚌<lb/>
<pb n="KR3h0028_WYG_010-4b"/>
醬猶有古義知以宗廟為重恐滋味䤔<hi>玉篇昨冉切</hi>䣸<hi>玉篇而琰</hi>
<hi>切味薄也</hi>其下惶遽供命不敢寧固知禮有貴於行事者也<lb/>
漢律會稽嵗獻鮚<hi>巨乙切</hi>醬二升以說文求之鮚為蚌知<lb/>
此為宗廟祭乆矣然謂漢有舊儀豈以此耶<lb/>
　　李國主集賢院書<lb/>
江左書兩等紙用澄心堂所作穀皮細鈔其上本入中<lb/>
隱堂僃親覽者為御府書其下入文館以廣圖籍書有<lb/>
楷法而字頗挍讐今散落人間徃徃收藏為嘉玩其書<lb/>
<pb n="KR3h0028_WYG_010-5a"/>
有楷□等亦與供進者絶異晉有中祕書而又有外庫<lb/>
悉異紙札故虞預言祕府中有布紙三萬餘不任寫御<lb/>
書而無所給請四百枚付著作書史寫起居注然則書<lb/>
紙有等自昔然也<lb/>
　　為張潛夫書官法帖<lb/>
觀書似相家觀人得其心而後形色氣骨可得而知也<lb/>
古人大妙處不在結搆形體在未有形體之先其見於<lb/>
書者託也若求於方直橫斜㸃注折旋盡合於古者此<lb/>
<pb n="KR3h0028_WYG_010-5b"/>
正法之迹爾安知其所以法哉淳化中詔以祕閣所藏<lb/>
書入石又以翰林待詔王著摹字求其書法之外各有<lb/>
異處殆不可得至於行筆利鈍結字踈密時可見之然<lb/>
決磔鉤剔更無前人意皆著之書也其後得祕閣墨書<lb/>
挍其字畫皆硬黃摹書至有墨色烟落或以重墨添暈<lb/>
當著奉詔時其所摹搨皆略放其大體而私以筆畫成<lb/>
之宜其用筆略無古人遺意不足異也觀王洽書逸少<lb/>
謂不減己落簡揮毫有郢匠成風之埶王珉書獻之謂<lb/>
<pb n="KR3h0028_WYG_010-6a"/>
騎驢駸駸欲度驊騮前今視官帖二人書畫雅有相類<lb/>
而洽更自劣弱珉書則與子敬更不可辨皆硬黃偽誤<lb/>
少真而摹傳者遂成一體也今人不知其故憑石本便<lb/>
評定書畫至於放言立論更無疑處此與觀景而論形<lb/>
神以為某勝某劣何以異哉<lb/>
　　為方子正書官帖<lb/>
世疑官本法帖多弔喪問疾葢平時非問疾弔喪不許<lb/>
尺牘通問故其書悉然余求之故不當爾也唐貞觀嘗<lb/>
<pb n="KR3h0028_WYG_010-6b"/>
購書四方矣一時所得盡入祕府張芝鍾繇張昶王羲<lb/>
之父子書至四百卷漢魏晉宋齊梁雜蹟又三百卷惟<lb/>
喪疾等疏比之凶服器不及入宫故人間所得者皆官<lb/>
庫不受者也唐世兵火亦屢更書畫湮滅不能存其一<lb/>
二逮淳化中詔下搜訪已無唐府所藏者矣其幸而集<lb/>
者皆唐所遺于民庶者故大抵皆弔問書也<lb/>
　　石曼卿書<lb/>
世以曼卿跅弛不羈故其乗一時豪氣所感豈提鈆懐<lb/>
<pb n="KR3h0028_WYG_010-7a"/>
槧者所能模放耶觀其論天下事無不公當後數十年<lb/>
其言益信可用精思者不能過也潞子城有曼卿所書<lb/>
葢寶元七月是時朝廷始以曼卿所上民兵為可行故<lb/>
得與吳遵路同籍河東兵至此迨今六十五年本道再<lb/>
置使按民兵其說正當時所議而西河師中適為上黨<lb/>
尉初得其書摹石此豈亦有數耶<lb/>
　　晝錦堂記<lb/>
運筆柔則無芒角執手寛則多緩弱㸃掣短則法臃腫<lb/>
<pb n="KR3h0028_WYG_010-7b"/>
㸃掣長則法離澌畫促則字勢橫畫踈則字形慢拘則<lb/>
乏勢放或少則純骨無媚純肉無力少墨浮澀多墨苯<lb/>
<hi>畢衮切苯䔿草叢生也</hi>鈍書病如此其衆惟積學漸成者當求擺<lb/>
脫入究竟三昧此宜有墨池筆塜終身于是然書法須<lb/>
得天然至功力亦不可棄王僧䖍曰宋文帝書自謂不<lb/>
減王子敬時議天然勝羊欣功夫不及便知力學所至<lb/>
不可廢也蔡君謨妙得古人書法其書晝錦堂每字作<lb/>
一紙擇其不失法度者裁截布列連成碑形當時謂百<lb/>
<pb n="KR3h0028_WYG_010-8a"/>
衲本故宜勝人也<lb/>
　　書萊公事後<lb/>
李化光書王世弼事其言萊公主隂官若王者居巍然<lb/>
正坐侍列至衆曰此王也命弼拜旣寤稍露其語故化<lb/>
光得書或問秀師曰此脩羅地也佛法脩羅下人天一<lb/>
等或疑公之正節直行當入天神今乃在修羅何耶廣<lb/>
川董某曰子謂主隂官者為生大海心而下劣者耶亦<lb/>
將謂鬼趣所攝而從卵生者耶若公之蹈難不顧死以<lb/>
<pb n="KR3h0028_WYG_010-8b"/>
忠力再造王室此與執持世界力同無畏葢與帝釋梵<lb/>
王居者不知公在天趣矣子無疑其如在離溝下竈泆<lb/>
陽倍鮭沈水海口以恐懼驚動疑俗求敗鼓喪豚者為<lb/>
公之靈響耶<lb/>
　　顔泉記<lb/>
余見李勝作顔泉記昔文姜事姑則異一日泉發其居<lb/>
遂廟食於此或曰昔李陽氷嘗尉淄川刻碑廟中今所<lb/>
書葢據李監說余往來求陽冰記不得其後得破石僅<lb/>
<pb n="KR3h0028_WYG_010-9a"/>
尺葢為礎或視之書字可讀按其說文姜姓顔餘與今<lb/>
廟中刻石所記無異嘗見唐李冘作集異記書文姜事<lb/>
姑以孝謹樵采之外汲山泉以供飲一旦緝籠之下湧<lb/>
泉清泠可愛時謂顔娘泉李冘所記後世据之按顧野<lb/>
王輿地志謂顔文妻也事姑感得靈泉生於室内常以<lb/>
緝籠葢之姑出籠即泉涌居宅時號籠□水野王所記<lb/>
自是當時所傳李冘以為顔文姜誤也今考地記淄川<lb/>
為齊邑唐武徳分於齊郡而為州治當唐陽冰為尉於<lb/>
<pb n="KR3h0028_WYG_010-9b"/>
郡邑其事不妄而謂顔氏文姜則不得其實按此水本<lb/>
號萌水出甲山東北逕萌山西注般陽入于隴下與齊<lb/>
水合者萌水口也不知冘陽冰在唐世猶不得其水名<lb/>
而輿地志固己辨其出可無信耶余修官書見熈寧中<lb/>
封顔文姜為順徳夫人當時不知詳考但据李冘所記<lb/>
此其失也<lb/>
　　寶章集<lb/>
上山斫檀榽<hi>遐雞切</hi>橀<hi>呼奚切榽橀木細葉似檀今江東有之</hi>先殫謂山無<lb/>
<pb n="KR3h0028_WYG_010-10a"/>
檀則不可謂榽橀果足用為檀則世亦不能自罔也昔<lb/>
神龍中王方慶上其祖導洽珣仲寶騫規獻之二十八<lb/>
人書離卷為十詔賜其書號寶章命崔融為序復還方<lb/>
慶當時所集大小差次不能比櫛相倫隨其廣狹高下<lb/>
為卷其後散逸世人各復一二得之淳化所上帖已有<lb/>
雜出是集者矣元符中祕閣復以至道後逮紹聖間所<lb/>
購書摹石寶章集盡刻之余嘗見墨蹟盡作硬黃紙次<lb/>
第□<hi>測入切</hi>㞏<hi>直立切玉篇曰從後躡也</hi>如梵經亦甚整理此乃唐人<lb/>
<pb n="KR3h0028_WYG_010-10b"/>
臨搨者世人以其石刻出祕閣比他石為難得乃剔取<lb/>
寶章一卷别出謂真方慶所上也導洽珣書自有存者<lb/>
世或得之不於此求而競從於偽因書其末崇寧三年<lb/>
十月為宗子大年書<lb/>
　　為邵仲參書寶章集<lb/>
古人論書要識書家主人則妄誤者故常奴爾亦何至<lb/>
亂真耶後世於書旣失眼目而摹搨轉偽則雖欲如古<lb/>
人懸斷真偽不復得也故常求辨其縑紙所因以識其<lb/>
<pb n="KR3h0028_WYG_010-11a"/>
世先後其間甚偽者可以辨至工於臨搨而得舊縑紙<lb/>
者則不能盡知服䖍謂方絮曰絮葢漢紙如此古人治<lb/>
紙要自有法故以縑帛依舊書長短隨事截之則為幡<lb/>
紙以生布作紙絲□綎故名麻紙以樹木皮作紙名穀<lb/>
紙至櫱汁涅染㸃治槌裝則為經紙自漢魏遺字多作<lb/>
幡紙晉宋多作麻紙而隋唐用經紙今世所見宋晉帖<lb/>
多作經紙硬黃此於真偽可以不論也余見祕閣寶章<lb/>
集悉為經紙摹書然武后旣復以賜方慶則留于御府<lb/>
<pb n="KR3h0028_WYG_010-11b"/>
者當時所臨搨者也不然公家何處得此然有法度陵<lb/>
驤迅快故知為能書也<lb/>
　　僧伽傳<lb/>
蔣頴叔作鍾離景伯書廬江劉良以示余考之僧伽本<lb/>
天竺人龍朔初至中國景龍四年入滅葢年八十三矣<lb/>
此以舊傳韓退之詩知其瑰竒不可少貶其謂李太白<lb/>
嘗以詩與師論三車者此則誤也詩鄙近知非白所作<lb/>
世以昔人類在集中信而不疑且未嘗深求其言而知<lb/>
<pb n="KR3h0028_WYG_010-12a"/>
其不類余與之挍其年始知之太白死在代宗元年上<lb/>
距大足二年壬寅為六十年而白生當景龍四年白生<lb/>
七嵗固不與僧伽接然則其詩為出世俗而復不考嵗<lb/>
月此殆涅其服者託白以為重而儒者信之又増異也<lb/>
龍朔元年至景龍四年以唐歷挍之為五十年知僧伽<lb/>
在西方時三十三年矣余以舊傳知之<lb/>
　　魯直烏絲欄書<lb/>
翟湛嘗以烏絲欄求豫章黃魯直為書蘇子瞻陶淵明<lb/>
<pb n="KR3h0028_WYG_010-12b"/>
詩字尤用意極於老壯態不似平時書但烏絲治之不<lb/>
得法礙□磔決頗失行筆勢葢縑帛不如昔也往見晉<lb/>
宋諸人謂縑素之工殆絶於昔惟王僧䖍尋得其術雖<lb/>
不及古不減郗家所製當時書縑自别是一機杼故能<lb/>
傳乆逺如此觀張芝有縑素書傳於唐而張昶毛𢎞亦<lb/>
傳縑素書後人得其舊本便知其異也今為烏絲不如<lb/>
昔工又澀緩有浮纇槌練得柔滑加繕治然後可用不<lb/>
若紙也唐許渾以烏絲欄書其詩為集然則豫章書東<lb/>
<pb n="KR3h0028_WYG_010-13a"/>
坡詩便為有考於古也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0028_WYG_010-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣川書跋卷十<lb/>
</p>
<p>
</p>
  </div>
</body>
</text>
</TEI>
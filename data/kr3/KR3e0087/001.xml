<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>瘟疫論卷上</head> <lb/>
    <p>
<pb n="KR3e0087_WYG_001-1a"/>
欽定四庫全書<lb/>
　瘟疫論卷上<lb/>
　　　　　　　　　　　　明　呉有性　撰<lb/>
　　原病<lb/>
病疫之由昔以為非其時有其氣春應温而反大寒夏<lb/>
應熱而反大涼秋應涼而反大熱冬應寒而反大温得<lb/>
非時之氣長幼之病相似以為疫余論則不然夫寒熱<lb/>
温涼乃四時之常因風雨隂晴稍為損益假令秋熱必<lb/>
<pb n="KR3e0087_WYG_001-1b"/>
多晴春寒因多雨較之亦天地之常事未必多疫也傷<lb/>
寒與中暑感天地之常氣疫者感天地之厲氣在歳運<lb/>
有多寡在方隅有厚薄在四時有盛衰此氣之來無論<lb/>
老少强弱觸之者即病邪自口鼻而入則其所客内不<lb/>
在藏府外不在經絡舍於夾脊之内去表不遠附近於<lb/>
胃乃表裏之分界是為半表半裏即緘經所謂横連膜<lb/>
原是也胃為十二經之海十二經皆都會於胃故胃氣<lb/>
能敷布於十二經中而榮養百骸毫髪之間靡所不貫<lb/>
<pb n="KR3e0087_WYG_001-2a"/>
凡邪在經為表在胃為裏今邪在膜原者正當經胃交<lb/>
闗之所故為半表半裏其熱淫之氣浮越於某經即能<lb/>
顯某經之證如浮越於太陽則有頭項痛腰痛如折如<lb/>
浮越於陽明則有目痛眉稜骨痛鼻乾如浮越於少陽<lb/>
則有脇痛耳聾寒熱嘔而口苦大㮣觀之邪越太陽居<lb/>
多陽明次之少陽又其次也邪之所著有天受有傳染<lb/>
所感雖殊其病則一凡人口鼻之氣通乎天氣本氣充<lb/>
滿邪不易入本氣適逢虧欠呼吸之間外邪因而乘之<lb/>
<pb n="KR3e0087_WYG_001-2b"/>
昔有三人冐霧早行空腹者死飲酒者病飽食者不病<lb/>
疫邪所著又何異耶若其年氣來之厲不論强弱正氣<lb/>
稍衰者觸之即病則又不拘于此矣其感之深者中而<lb/>
即發感之淺者邪不勝正未能頓發或遇饑飽勞碌憂<lb/>
思氣怒正氣被傷邪氣始得張溢榮衞運行之機乃為<lb/>
之阻吾身之陽氣因而屈曲故為熱其始也格陽於内<lb/>
不及於表故先凛凛惡寒甚則四肢厥逆陽氣漸積鬱<lb/>
極而通則厥回而中外皆熱至是但熱而不惡寒者因<lb/>
<pb n="KR3e0087_WYG_001-3a"/>
其陽氣之通也此際應有汗或反無汗者存乎邪結之<lb/>
輕重也即使有汗乃肌表之汗若外感在經之邪一汗<lb/>
而解今邪在半表半裏表雖有汗徒損真氣邪氣深伏<lb/>
何能得解必俟其伏邪已潰表氣潛行於内乃作大戰<lb/>
精氣自内由膜原以逹表振戰止而後熱此時表裏相<lb/>
通故大汗淋漓衣被濕透邪從汗解此名戰汗當即脉<lb/>
靜身涼神清氣爽霍然而愈然有自汗而解者但出表<lb/>
為順即不藥亦自愈也伏邪未潰所有之汗止得衞氣<lb/>
<pb n="KR3e0087_WYG_001-3b"/>
暫通熱亦暫減逾時復熱午後潮熱者至是鬱甚陽氣<lb/>
與時消息也自後加熱而不惡寒者陽氣之積也其惡<lb/>
寒或微或甚因其人之陽氣盛衰也其發熱或短或長<lb/>
或晝夜純熱或黎明稍減因其感邪之輕重也疫邪與<lb/>
瘧彷彿但瘧不𫝊胃惟疫乃𫝊胃始則皆先凛凛惡寒<lb/>
既而發熱又非若傷寒發熱而兼惡寒也至於伏邪動<lb/>
作方有變證其迹或從外解或從内陷從外解者順從<lb/>
内陷者逆更有表裏先後不同有先表而後裏者有先<lb/>
<pb n="KR3e0087_WYG_001-4a"/>
裏而後表者有但表而不裏者有但裏而不表者有表<lb/>
裏偏勝者有表裏分𫝊者有表而再表者有裏而再裏<lb/>
者從外解者或發斑或戰汗狂汗自汗盜汗從内陷者<lb/>
胸膈痞悶心下脹滿或腹中痛或燥結便秘或熱結㫄<lb/>
流或協熱下利或嘔吐惡心譫語舌黄舌黒胎刺等證<lb/>
因證而知變因變而知治此言其大略詳見脉證治法<lb/>
諸條<lb/>
　　瘟疫初起<lb/>
<pb n="KR3e0087_WYG_001-4b"/>
瘟疫初起先憎寒而後發熱日後但熱而無憎寒也初<lb/>
得之二三日其脉不浮不沉而數晝夜發熱日晡益甚<lb/>
頭疼身痛其時邪在夾脊之前腸胃之後雖有頭疼身<lb/>
痛此邪熱浮越於經不可認為傷寒表證輙用麻黄桂<lb/>
枝之類强發其汗此邪不在經汗之徒傷表氣熱亦不<lb/>
減又不可下此邪不在裏下之徒傷胃氣其渴愈甚宜<lb/>
達原飲<lb/>
達原飲<lb/>
<pb n="KR3e0087_WYG_001-5a"/>
　　厚朴<hi>一錢</hi>　草菓仁<hi>五分/</hi>　知母<hi>一錢/</hi>　芍藥<hi>一錢</hi>
　　黄芩<hi>一錢</hi>　甘草<hi>五分/</hi>　　㯽榔<hi>二錢</hi>
　右用水二鍾煎八分午後温服<lb/>
　按㯽榔能消能磨除伏邪為疎利之藥又除嶺南瘴<lb/>
　氣厚朴破戾氣所結草菓辛烈氣雄除伏邪蟠踞三<lb/>
　味協力直達其巢穴使邪氣潰敗速離膜原是以為<lb/>
　達原也熱傷津液加知母以滋隂熱傷榮氣加白芍<lb/>
　以和血黄芩清燥熱之餘甘草為和中之用以後四<lb/>
<pb n="KR3e0087_WYG_001-5b"/>
　味不過調和之劑如渴與飲非拔病之藥也　凡疫<lb/>
　邪遊溢諸經當隨經引用以助升泄如脇痛耳聾寒<lb/>
　熱嘔而口苦此邪熱溢於少陽經也本方加柴胡一<lb/>
　錢　如腰背項痛此邪熱溢於太陽經也本方加羗<lb/>
　活一錢　如目痛眉稜骨痛眼眶痛鼻乾不眠此邪<lb/>
　熱溢於陽明經也本方加乾葛一錢　證有遲速輕<lb/>
　重不等藥有多寡緩急之分務在臨時斟酌所定分<lb/>
　兩大略而已不可執滯間有感之輕者舌上白胎亦<lb/>
<pb n="KR3e0087_WYG_001-6a"/>
　薄熱亦不甚而無數脉其不𫝊裏者一二劑自解稍<lb/>
　重者必從汗解如不能汗乃邪氣蟠踞於膜原内外<lb/>
　隔絶表氣不能通於内裏氣不能達於外不可强汗<lb/>
　病家見加發散之藥便欲求汗誤用衣被壅罨或將<lb/>
　湯火熨蒸甚非法也然表裏隔絶此時無遊溢之邪<lb/>
　在經三陽加法不必用宜照本方可也感之重者舌<lb/>
　上胎如積粉滿布無隙服湯後不從汗解而從内陷<lb/>
　者舌根先黄漸至中央邪漸入胃此三消飲證若脉<lb/>
<pb n="KR3e0087_WYG_001-6b"/>
　長洪而數大汗多渴此邪氣適離膜原欲表未表此<lb/>
　白虎湯證如舌上純黄色兼見裏證為邪已入胃此<lb/>
　又承氣湯證也有兩三日即潰而離膜原者有半月<lb/>
　十數日不𫝊者有初得之四五日淹淹攝攝五六日<lb/>
　後陡然勢張者凡元氣勝者毒易𫝊化元氣薄者邪<lb/>
　不易化即不易𫝊設遇他病久虧適又微疫能感不<lb/>
　能化安望其𫝊不𫝊則邪不去邪不去則病不瘳延<lb/>
　纒日久愈沉愈伏多致不起時師誤認怯證日進參<lb/>
<pb n="KR3e0087_WYG_001-7a"/>
　茋愈壅愈固不死不休也<lb/>
　　傳變不常<lb/>
疫邪為病有從戰汗而解者有從自汗盜汗狂汗而解<lb/>
者有無汗竟𫝊入胃者有自汗淋漓熱渴反甚終得戰<lb/>
汗方解者有胃氣壅鬱必用下乃得戰汗而解者有表<lb/>
以汗解裏有餘邪不因他故越三五日前證復發者有<lb/>
發黄因下而愈者有發黄因下而斑出者有竟從發斑<lb/>
而愈者有裏證急雖有斑非下不愈者此則𫝊變不常<lb/>
<pb n="KR3e0087_WYG_001-7b"/>
亦疫之常變也有局外之變者男子適逢淫慾或向來<lb/>
下元空虛邪熱乘虛陷於下焦氣道不施以致小便閉<lb/>
塞小腹脹滿每至夜即發熱與導赤散五苓五皮之類<lb/>
分毫不效得大承氣一服小便如注而愈者或裏有他<lb/>
病一隅之虧邪乗宿昔所損而𫝊者如失血崩帶經水<lb/>
適來適斷心痛疝氣痰火喘急凡此皆非常變大抵邪<lb/>
行如水惟注者受之𫝊變不常皆因人而使盖因疫而<lb/>
發舊病治法無論某經某病但治其疫而舊病自愈<lb/>
<pb n="KR3e0087_WYG_001-8a"/>
　　急證急攻<lb/>
瘟疫發熱一二日舌上白胎如積粉早服達原飲一劑<lb/>
午前舌變黄色隨現胸膈滿痛大渴煩躁此伏邪即潰<lb/>
邪毒𫝊胃也前方加大黄下之煩渴少減熱去六七午<lb/>
後復加煩躁發熱通舌變黒生刺鼻如烟煤此邪毒最<lb/>
重復瘀到胃急投大承氣湯傍晩大下至夜半熱退次<lb/>
早鼻黒胎刺如失此一日之間而有三變數日之法一<lb/>
日行之因其毒甚𫝊變亦速用藥不得不𦂳設此證不<lb/>
<pb n="KR3e0087_WYG_001-8b"/>
服藥或投緩劑羈遲二三日必死設不死服藥亦無及<lb/>
矣嘗見瘟疫二三日即斃者乃其類也<lb/>
　　表裏分傳<lb/>
瘟疫舌上白胎者邪在膜原也舌根漸黄至中央乃邪<lb/>
漸入胃設有三陽現證用達原飲三陽加法因有裏證<lb/>
復加大黄名三消飲三消者消内消外消不内不外也<lb/>
此治疫之全劑惟毒邪表裏分𫝊膜原尚有餘結者宜<lb/>
之<lb/>
<pb n="KR3e0087_WYG_001-9a"/>
三消飲<lb/>
　　㯽榔　　草菓　　厚朴　　白芍<lb/>
　　甘草　　知母　　黄芩　　大黄<lb/>
　　葛根　　羗活　　柴胡<lb/>
　薑棗煎服<lb/>
　　熱邪散漫<lb/>
瘟疫脉長洪而數大渴復大汗通身發熱宜白虎湯<lb/>
白虎湯<lb/>
<pb n="KR3e0087_WYG_001-9b"/>
　　石膏<hi>一兩</hi>　　知母<hi>五錢/</hi>　　甘草<hi>一錢</hi>
　　炒米<hi>一撮</hi>
　加薑煎服<lb/>
　按白虎湯辛涼發散之劑清肅肌表氣分藥也盖毒<lb/>
　邪已潰中結漸開邪氣方離膜原尚未出表然内外<lb/>
　之氣已通故多汗脉長洪而數白虎辛涼解散服之<lb/>
　或戰汗或自汗而解若瘟疫初起脉雖數未至洪大<lb/>
　其時邪氣蟠踞於膜原宜逹原飲誤用白虎既無破<lb/>
<pb n="KR3e0087_WYG_001-10a"/>
　結之能但求清熱是猶揚湯止沸耳若邪已入胃非<lb/>
　承氣不愈誤用白虎既無逐邪之能徒以剛悍而伐<lb/>
　胃氣反抑邪毒致脉不行因而細小又認陽證得隂<lb/>
　脉妄言不治醫見脉微欲絶益不敢議下日惟雜進<lb/>
　寒涼以為穩當愈投愈危至死無悔當此急投承氣<lb/>
　緩緩下之六脉自復<lb/>
　　内壅不汗<lb/>
邪發於半表半裏一定之法也至於𫝊變或出表或入<lb/>
<pb n="KR3e0087_WYG_001-10b"/>
裏或表裏分𫝊醫見有表復有裏乃引經論先解其表<lb/>
乃攻其裏此大謬也嘗見大劑麻黄連進一毫無汗轉<lb/>
見煩躁者何耶盖發汗之理自内由中以逹表今裏氣<lb/>
結滯陽氣不能敷布於外即四肢未免厥逆又安能氣<lb/>
液蒸蒸以逹表譬如縛足之鳥乃欲飛升其可得乎盖<lb/>
鳥之將飛其身必伏先縱足而後揚翅方得升舉此與<lb/>
戰汗之義同又如水注閉其後竅則前竅不能涓滴與<lb/>
發汗之義同凡見表裏分𫝊之證務宜承氣先通其裏<lb/>
<pb n="KR3e0087_WYG_001-11a"/>
裏氣一通不待發散多有自能汗解<lb/>
　　下後脉浮<lb/>
裏證下後脉浮而微數身微熱神氣或不爽此邪熱浮<lb/>
於肌表裏無壅滯也雖無汗宜白虎湯邪從汗解　若<lb/>
大下後或數下後脉空浮而數按之豁然如無宜白虎<lb/>
湯加人參覆盆則汗解　下後脉浮而數原當汗解遷<lb/>
延五六日脉證不改仍不得汗者以其人或自利經久<lb/>
或素有他病先虧或本病日久下遲或反覆數下以致<lb/>
<pb n="KR3e0087_WYG_001-11b"/>
週身血液枯涸故不得汗白虎辛涼除肌表散漫之熱<lb/>
邪加人參以助週身之血液於是經絡潤澤元氣鼓舞<lb/>
腠理開發故得汗解<lb/>
　　下後脉復沉<lb/>
裏證脉沉而數下後脉浮者當得汗解今不得汗後二<lb/>
三日脉復沉者膜原餘邪復瘀到胃也宜更下之更下<lb/>
後脉再浮者仍當汗解宜白虎湯<lb/>
　　邪氣復聚<lb/>
<pb n="KR3e0087_WYG_001-12a"/>
裏證下後脉不浮煩渴減身熱退越四五日復發熱者<lb/>
此非闗飲食勞復乃膜原尚有餘邪隱匿因而復發此<lb/>
必然之理不知者每每歸咎於病人誤也宜再下之即<lb/>
愈但當少與愼勿過劑以邪氣微也<lb/>
　　下後身反熱<lb/>
應下之證下後當脉静身涼今反發熱者此内結開正<lb/>
氣通鬱陽暴伸也即如爐中伏火撥開雖焰不久自息<lb/>
此與下後脉反數義同　若瘟疫發膜原當日漸加熱<lb/>
<pb n="KR3e0087_WYG_001-12b"/>
胃尚無邪誤用承氣更加發熱實非承氣使然乃邪氣<lb/>
方張分内之熱也但嫌下早之誤徒傷胃氣耳日後傳<lb/>
胃再當下之又有藥煩者與此懸絶詳載本條<lb/>
　　下後脉反數<lb/>
應下失下口燥舌乾而渴身反熱減四肢時厥欲得近<lb/>
火壅被此陽氣伏也既下厥回去爐減被脉大而加數<lb/>
舌上生津不思水飲此裏邪去鬱陽暴伸也宜柴胡清<lb/>
燥湯去花粉知母加葛根隨其性而升泄之此證類近<lb/>
<pb n="KR3e0087_WYG_001-13a"/>
白虎但熱渴既除又非白虎所宜也<lb/>
　　因證數攻<lb/>
瘟疫下後二三日或一二日舌上復生胎刺邪未盡也<lb/>
再下之胎刺雖未去已無鋒芒而軟然熱渴未除更下<lb/>
之熱渴減胎刺脱日後更復熱又生胎刺更宜下之余<lb/>
里周因之者患疫月餘胎刺凡三換計服大黄二十兩<lb/>
始得熱不復作其餘脉證方退所以凡下不以數計有<lb/>
是證則投是藥醫家見理不透經歴未到中道生疑往<lb/>
<pb n="KR3e0087_WYG_001-13b"/>
往遇此證反致擔閣但其中有間日一下者有應連下<lb/>
三四日者有應連下二日間一日者其間寛緩之施有<lb/>
應用柴胡清燥湯者有應用犀角地黄湯者至投承氣<lb/>
某日應多與某日應少與如其不能得法亦足以悞事<lb/>
此非可以言𫝊貴乎臨時斟酌<lb/>
朱海疇正年四十五歳患疫得下症四肢不舉身卧如<lb/>
塑目閉口張舌上胎刺問其所苦不能答因問其子兩<lb/>
三日所服何藥云進承氣湯三劑每劑投大黄兩餘不<lb/>
<pb n="KR3e0087_WYG_001-14a"/>
效更無他䇿惟待日而已但不忍坐視更祈一診余診<lb/>
得脉尚有神下證悉具藥淺病深也先投大黄一兩五<lb/>
錢目有時而少動再投舌刺無芒口漸開能言三劑舌<lb/>
胎少去神思稍爽四日服柴胡清燥湯五日復生芒刺<lb/>
煩熱又加再下之七日又投承氣養榮湯熱少退八日<lb/>
仍用大承氣肢體自能少動計半月其服大黄十二兩<lb/>
而愈又數日始進糜粥調理兩月平復凡治千人所遇<lb/>
此等不過二三人而已姑存案以備參酌<lb/>
<pb n="KR3e0087_WYG_001-14b"/>
　　病愈結存<lb/>
瘟疫下後脉證俱平腹中有塊按之則痛自覺有所阻<lb/>
而膨悶或時有升降之氣往來不利常作蛙聲此邪氣<lb/>
已盡其宿結尚未除也此不可攻攻之徒損元氣氣虛<lb/>
益不能𫝊送終無補於治結須飲食漸進胃氣稍復津<lb/>
液流通自能潤下也嘗遇病愈後食粥累月結塊方下<lb/>
堅黑如石<lb/>
　　下隔<lb/>
<pb n="KR3e0087_WYG_001-15a"/>
瘟疫愈後脉證俱平大便二三旬不行時時作嘔飲食<lb/>
不進雖少與湯水嘔吐愈加此為下隔盖下既不通必<lb/>
返於上設誤認翻胃乃與牛黄狗寳及誤作寒氣與藿<lb/>
香丁香二陳之類悞也宜調胃承氣熱服頓下宿結及<lb/>
溏糞粘膠惡物臭不可當者嘔吐立止所謂欲求南風<lb/>
須開北牖是也嘔止愼勿驟補若少與參茋則下焦復<lb/>
閉嘔吐仍作也此與病愈結存彷彿彼則妙在往來蛙<lb/>
聲一證故不嘔而能食可見毫釐之差遂有千里之異<lb/>
<pb n="KR3e0087_WYG_001-15b"/>
按二者大便俱閉脉靜身涼一安一危者在乎氣通氣<lb/>
塞之間而已矣<lb/>
　　注意逐邪勿拘結糞<lb/>
瘟疫可下者約三十餘證不必悉具但見舌黄心腹痞<lb/>
滿便於達原飲加大黄下之設邪在膜原者已有行動<lb/>
之機欲離未離之際得大黄促之而下實為開門袪賊<lb/>
之法即使未愈邪亦不能久羈二三日後餘邪入胃仍<lb/>
用小承氣徹其餘毒大凡客邪貴乎早逐乗人氣血未<lb/>
<pb n="KR3e0087_WYG_001-16a"/>
亂肌肉未消津液未耗病人不至危殆投劑不至掣肘<lb/>
愈後亦易平復欲為萬全之䇿者不過知邪之所在早<lb/>
拔去病根為要耳但要量人之虛實度邪之輕重察病<lb/>
之緩急揣邪氣離膜原之多寡然後藥不空投投藥無<lb/>
太過不及之弊是以仲景自大柴胡以下立三承氣多<lb/>
與少與自有輕重之殊勿拘於下不厭遲之説　應下<lb/>
之証見下無結糞以為下之早或以為不應下之證誤<lb/>
投下藥殊不知承氣本為逐邪而設非專為結糞而設<lb/>
<pb n="KR3e0087_WYG_001-16b"/>
也必俟其糞結血液為熱所摶變證迭起是猶養虎遺<lb/>
患醫之咎也况多有溏糞失下但蒸作極臭如敗醬或<lb/>
如藕泥臨死不結者但得穢惡一去邪毒從此而消脉<lb/>
證從此而退豈徒孜孜糞結而後行哉假如經枯血燥<lb/>
之人或老人血液衰少多生燥結或病後血氣未復亦<lb/>
多燥結在經所謂不更衣十日無所苦有何妨害是知<lb/>
燥結不致損人邪毒之為殞命也要知因邪致熱熱致<lb/>
燥燥致結非燥結而致邪熱也但有病久失下燥結為<lb/>
<pb n="KR3e0087_WYG_001-17a"/>
之壅閉瘀邪鬱熱益難得泄結糞一行氣通而邪熱乃<lb/>
泄此又前後之不同總之邪為本熱為標結糞又其標<lb/>
也能早去其邪安患燥結耶<lb/>
假令滯下本無結糞初起質實頻數窘急者宜芍藥湯<lb/>
加大黄下之此豈亦因結糞而然耶乃為逐邪而設也<lb/>
或曰得毋為積滯而設與余曰非也邪氣客於下焦氣<lb/>
血壅滯鬱而為積若去積以為治已成之積方去未成<lb/>
之積復生須用大黄逐去其邪是乃斷其生積之源榮<lb/>
<pb n="KR3e0087_WYG_001-17b"/>
衞流通其積不治而自愈矣更有虛痢又非此論<lb/>
或問脉證相同其糞有結有不結何也曰原其人病至<lb/>
大便當即不行續得藴熱益難得出蒸而為結也一者<lb/>
其人平素大便不實雖胃家熱甚但蒸作極臭狀如粘<lb/>
膠至死不結應下之證設引經論初硬後必溏不可攻<lb/>
之句誠為千古之弊<lb/>
大承氣湯<lb/>
　　大黄<hi>五錢</hi>　　厚朴<hi>一錢/</hi>　　枳實<hi>一錢</hi>
<pb n="KR3e0087_WYG_001-18a"/>
　　芒硝<hi>三錢</hi>
　水薑煎服弱人減半邪微者各復減半<lb/>
小承氣湯<lb/>
　　大黄<hi>五錢</hi>　　厚朴<hi>一錢/</hi>　　枳實<hi>一錢</hi>
　水薑煎服<lb/>
調胃承氣湯<lb/>
　　大黄<hi>五錢</hi>　　芒硝<hi>二錢/五分</hi>　　甘草<hi>一錢</hi>
　水薑煎服<lb/>
<pb n="KR3e0087_WYG_001-18b"/>
　按三承氣湯功用彷彿熱邪𫝊裏但上焦痞滿者宜<lb/>
　小承氣湯中有堅結者加芒硝耎堅而潤燥病久失<lb/>
　下雖無結糞然多粘膩結臭惡物得芒硝則大黄有<lb/>
　蕩滌之能設無痞滿惟存宿結而有瘀熱者調胃承<lb/>
　氣宜之三承氣功效俱在大黄餘皆治標之品也不<lb/>
　耐藥湯者或嘔或畏當為細末蜜丸湯下<lb/>
　　畜血<lb/>
大小便畜血便血不論傷寒時疫盡因失下邪熱久羈<lb/>
<pb n="KR3e0087_WYG_001-19a"/>
無由以泄血為熱摶留於經絡敗為紫血溢於腸胃腐<lb/>
為黒血便色如漆大便反易者雖結糞得瘀而潤下結<lb/>
糞雖行眞元已敗多至危殆其有喜妄如狂者此胃熱<lb/>
波及於血分血乃心之屬血中留火延蔓心家宜其有<lb/>
是證矣仍從胃治<lb/>
發黄一證胃實失下表裏壅閉鬱而為黄熱更不泄搏<lb/>
血為瘀凡熱經氣不鬱不致發黄熱不干血分不致畜<lb/>
血同受其邪故發黄而兼畜血非畜血而致發黄也但<lb/>
<pb n="KR3e0087_WYG_001-19b"/>
畜血一行熱隨血泄黄因隨減嘗見發黄者原無瘀血<lb/>
有瘀血者原不發黄所以發黄當咎在經鬱熱若專治<lb/>
瘀血誤也　胃移熱於下焦氣分小便不利熱結<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱<lb/>
也移熱於下焦血分<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱畜血也小腹硬滿以其小便<lb/>
不利今小便自利者責之畜血也小便不利亦有畜血<lb/>
者非小便自利便為畜血也　胃實失下至夜發熱者<lb/>
熱留血分更加失下必至瘀血　初則晝夜發熱日晡<lb/>
益甚既投承氣晝日熱減至夜獨熱者瘀血未行也宜<lb/>
<pb n="KR3e0087_WYG_001-20a"/>
桃仁承氣湯服湯後熱除為愈或熱時前後縮短再服<lb/>
再短畜血盡而熱亦盡大勢已去亡血過多餘焰尚存<lb/>
者宜犀角地黄湯調之　至夜發熱亦有癉瘧有熱入<lb/>
血室皆非畜血並未可下宜審<lb/>
桃仁承氣湯方<lb/>
　　大黄　　芒硝　　桃仁　　當歸<lb/>
　　芍藥　　丹皮<lb/>
　照常煎服<lb/>
<pb n="KR3e0087_WYG_001-20b"/>
犀角地黄湯方<lb/>
　　生地黄<hi>一兩</hi>　　白芍<hi>三錢/</hi>　　丹皮<hi>二錢</hi>
　　犀角<hi>二錢鎊碎</hi>
　右先將地黄温水潤透銅刀切作片石臼内搗爛再<lb/>
　加水調糊絞汁聽用其滓入藥同煎藥成去滓入煎<lb/>
　汁合服<lb/>
　按傷寒太陽病不解從經𫝊府熱結<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱其人如狂<lb/>
　血自下者愈血結不行者宜抵當湯今瘟疫初無表<lb/>
<pb n="KR3e0087_WYG_001-21a"/>
　證而惟胃實故腸胃畜血多<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱畜血少然抵當湯<lb/>
　行瘀逐畜之最者無分前後二便並可取用然畜血<lb/>
　結甚者在桃仁力所不及宜抵當湯盖非大毒猛厲<lb/>
　之劑不足以抵當故名之然抵當證所遇亦少存此<lb/>
　以備萬一之用<lb/>
抵當湯方<lb/>
　　大黄<hi>五錢</hi>　　䖟虫<hi>二十枚炙乾研碎</hi>
　　桃仁<hi>五錢研如泥</hi>　水蛭<hi>炙乾為末五分</hi>
<pb n="KR3e0087_WYG_001-21b"/>
　照常煎服<lb/>
　　發黄疸是府病非經病也<lb/>
疫邪𫝊裏遺熱下焦小便不利邪無輸泄經氣鬱滯其<lb/>
𫝊為疸身目如金者宜茵陳湯<lb/>
　　茵陳<hi>一錢</hi>　　山梔<hi>二錢/</hi>　　大黄<hi>五錢</hi>
　水薑煎服<lb/>
　按茵陳為治疸退黄之專藥今以病症較之黄因小<lb/>
　便不利故用山梔除小腸屈曲之火瘀熱既除小便<lb/>
<pb n="KR3e0087_WYG_001-22a"/>
　自利當以發黄為標小便不利為本及論小便不利<lb/>
　病原不在<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱乃係胃家移熱又當以小便不利為<lb/>
　標胃實為本是以大黄為專功山梔次之茵陳又其<lb/>
　次也設去大黄而服山梔茵陳是忘本治標鮮有效<lb/>
　矣或用茵陳五苓不惟不能退黄小便間亦難利<lb/>
　舊論發黄有從濕熱有從隂寒者是亦妄生枝節學<lb/>
　者未免有多岐之惑矣夫傷寒時疫既以𫝊裏皆熱<lb/>
　病也熯萬物者莫過於火是知大熱之際燥必隨之<lb/>
<pb n="KR3e0087_WYG_001-22b"/>
　又何暇生寒生濕辟若冰炭豈容並處耶既無其證<lb/>
　焉有其方智者所不信　古方有三承氣證便於三<lb/>
　承氣加茵陳山梔當隨證施治方為盡善<lb/>
　　邪在胸膈<lb/>
瘟疫胸膈滿悶心煩喜嘔欲吐不吐雖吐而不得大吐<lb/>
腹不滿欲飲不能飲欲食不能食此疫邪留於胸膈宜<lb/>
𤓰蒂散吐之<lb/>
𤓰蒂散<lb/>
<pb n="KR3e0087_WYG_001-23a"/>
　　甜𤓰蒂<hi>一錢</hi>　　赤小豆<hi>二錢研碎</hi>
　　生山梔仁<hi>二錢</hi>
　右用水二鍾煎一鍾後入赤豆煎至八分先服四分<lb/>
　一時後不吐再服盡吐之未盡煩滿尚存者再煎服<lb/>
　如無𤓰蒂以淡豆豉二錢代用<lb/>
　　辯明傷寒時疫<lb/>
或曰子言傷寒與時疫有霄壤之隔今用三承氣及桃<lb/>
仁承氣抵當茵陳諸湯皆傷寒方也既用其方必同其<lb/>
<pb n="KR3e0087_WYG_001-23b"/>
症子何言之異也曰夫傷寒必有感冐之因或單衣風<lb/>
露或强力入水或臨風脱衣或當簷出浴當覺肌肉粟<lb/>
起既而四肢拘急惡風惡寒然後頭疼身痛發熱惡寒<lb/>
脉浮而數脉𦂳無汗為傷寒脉緩有汗為傷風若時疫<lb/>
初起原無感冐之因忽覺凛凛以後但熱而不惡寒然<lb/>
亦有所觸因而發者或饑飽勞碌或焦思氣鬱皆能觸<lb/>
動其邪是促其發也不因所觸無故自發者居多促而<lb/>
發者十中之一二耳且傷寒投劑一汗而解時疫發散<lb/>
<pb n="KR3e0087_WYG_001-24a"/>
雖汗不解傷寒不𫝊染於人時疫能傳染於人傷寒之<lb/>
邪自毫竅而入時疫之邪自口鼻而入傷寒感而即發<lb/>
時疫感久而後發傷寒汗解在前時疫汗解在後傷寒<lb/>
投劑可使立汗時疫汗解俟其内潰汗出自然不可以<lb/>
期傷寒解以發汗時疫解以戰汗傷寒發斑則病篤時<lb/>
疫發斑則病衰傷寒感邪在經以經𫝊經時疫感邪在<lb/>
内内溢於經經不自傳傷寒感發甚暴時疫多有淹纏<lb/>
二三日或漸加重或淹纒五六日忽然加重傷寒初起<lb/>
<pb n="KR3e0087_WYG_001-24b"/>
以發表為先時疫初起以疎利為主種種不同其所同<lb/>
者傷寒時疫皆能傳胃至是同歸於一故用承氣湯輩<lb/>
導邪而出要之傷寒時疫始異而終同也　夫傷寒之<lb/>
邪自肌表一逕𫝊裏如浮雲之過太虛原無根蒂惟其<lb/>
𫝊法始終有進而無退故下後皆能脱然而愈若時疫<lb/>
之邪始則匿於膜原根深蒂固發時與榮衞交併客邪<lb/>
經由之處榮衞未有不被其所傷者因其傷故名曰潰<lb/>
然不潰則不能𫝊不𫝊邪不能出邪不出而疾不瘳然<lb/>
<pb n="KR3e0087_WYG_001-25a"/>
時疫下後多有未能頓解者何耶盖疫邪每有表裏分<lb/>
𫝊者因有一半向外𫝊則邪留於肌肉一半向内𫝊則<lb/>
邪留於胃家邪留於胃故裏氣結滯裏氣結表氣因而<lb/>
不通於是肌肉之邪不能即逹於肌表下後裏氣一通<lb/>
表氣亦順向者鬱於肌肉之邪方能盡發於肌表或斑<lb/>
或汗然後脱然而愈傷寒下後無有此法雖曰終同及<lb/>
細較之而終又有不同者<lb/>
或曰傷寒感天地之正氣時疫感天地之戾氣氣既不<lb/>
<pb n="KR3e0087_WYG_001-25b"/>
同俱用承氣又何藥之相同也曰風寒疫邪與吾身之<lb/>
眞氣勢不兩立一有所著氣壅火積氣也火也邪也三<lb/>
者混一與之俱化失其本然之面目至是均謂之邪矣<lb/>
但以驅逐為功何論邪之同異也<lb/>
假如初得傷寒為隂邪主閉藏而無汗傷風為陽邪主<lb/>
開發而多汗始有桂枝麻黄之分原其感而未化也𫝊<lb/>
至少陽並用柴胡𫝊至胃家並用承氣至是亦無復有<lb/>
風寒之分矣推而廣之是知疫邪𫝊胃治法無異也<lb/>
<pb n="KR3e0087_WYG_001-26a"/>
　　發斑戰汗合論<lb/>
凡疫邪留於氣分解以戰汗留於血分解以發斑氣屬<lb/>
陽而輕清血屬隂而重濁是以邪在氣分則易疎透邪<lb/>
在血分恒多膠滯故陽主速而隂主遲所以從戰汗者<lb/>
可使頓解從發斑者當圖漸愈<lb/>
　　戰汗<lb/>
疫邪先𫝊表後𫝊裏忽得戰汗經氣輸泄當即脉靜身<lb/>
涼煩渴頓除三五日後陽氣漸積不待飲食勞碌或有<lb/>
<pb n="KR3e0087_WYG_001-26b"/>
反復者盖表邪已解裏邪未去纔覺發熱下之即解<lb/>
疫邪表裏分𫝊裏氣壅閉非汗下不可汗下之未盡日<lb/>
後復熱當復下復汗　瘟疫下後煩渴減腹滿去或思<lb/>
食而知味裏氣和也身熱未除脉近浮此邪氣拂鬱於<lb/>
經表未解也當得汗解如未得汗以柴胡清燥湯和之<lb/>
復不得汗者從漸解也不可苛求其汗　應下失下氣<lb/>
消血耗既下欲作戰汗但戰而不汗者危以中氣虧微<lb/>
但能降陷不能升發也次日當期復戰厥回汗出者生<lb/>
<pb n="KR3e0087_WYG_001-27a"/>
厥不回汗不出者死以正氣脱不勝其邪也　戰而厥<lb/>
回無汗者眞陽尚在表氣枯涸也可使漸愈凡戰而不<lb/>
復忽痓者必死痓者身如尸牙闗𦂳目上視　凡戰不<lb/>
可擾動但可温覆擾動則戰而中止次日當期復戰<lb/>
戰汗後復下後越二三日反復痛不止者欲作滯下也<lb/>
無論已見積未見積宜芍藥湯<lb/>
芍藥湯方<lb/>
　　白芍藥<hi>一錢</hi>　　當歸<hi>一錢/</hi>　　㯽榔<hi>二錢</hi>
<pb n="KR3e0087_WYG_001-27b"/>
　　厚朴<hi>一錢</hi>　　甘草<hi>七分</hi>
　水薑煎服裏急後重加大黄三錢紅積倍芍藥白積<lb/>
　倍㯽榔煎服<lb/>
　　自汗<lb/>
自汗者不因發散自然汗出也伏邪中潰氣通得汗邪<lb/>
欲去也若脉長洪而數身熱大渴宜白虎湯得戰汗方<lb/>
解若裏證下後續得自汗雖二三日不止甚則四五日<lb/>
不止身微熱熱甚則汗甚熱微汗亦微此屬實乃表有<lb/>
<pb n="KR3e0087_WYG_001-28a"/>
留邪也邪盡汗止汗不止者宜柴胡湯以佐之表解則<lb/>
汗止設有三陽經證當用三陽隨經加減法與協熱下<lb/>
利投承氣同義表裏雖殊其理則一若誤認為表虛自<lb/>
汗輙用黄茋實表及止汗之劑則誤矣有裏證時當盛<lb/>
暑多作自汗宜下之白虎證自汗詳見前若面無神色<lb/>
唇口刮白表裏無陽證喜熱飲稍冷則畏脉微欲絶忽<lb/>
得自汗淡而無味者為虛脱夜發則晝死晝發則夜亡<lb/>
急當峻補補不及者死大病愈後數日每飲食及驚動<lb/>
<pb n="KR3e0087_WYG_001-28b"/>
即汗此表裏虛怯宜人參養榮湯倍黄茋<lb/>
　　盜汗<lb/>
裏證下後續得盜汗者表有微邪也若邪甚竟作自汗<lb/>
伏邪中潰則作戰汗矣凡人目張則衞氣行於陽目瞑<lb/>
則衞氣行於隂行陽謂升發於表行隂謂斂降於内行<lb/>
於隂不能衞䕶其表毫竅空疎微邪乗間而出邪盡而<lb/>
盜汗自止設不止者宜柴胡湯以佐之<lb/>
時疫愈後脉靜身涼數日後反得盜汗及自汗者此屬<lb/>
<pb n="KR3e0087_WYG_001-29a"/>
表虛宜黄茋湯柴胡湯<lb/>
柴胡湯<lb/>
　　柴胡<hi>三錢</hi>　　黄芩<hi>一錢/</hi>　　陳皮<hi>一錢</hi>
　　甘草<hi>一錢</hi>　　生薑<hi>一錢/</hi>　　大棗<hi>二枚</hi>
　古方用人參半夏今表實故不用人參無嘔吐不加<lb/>
　半夏<lb/>
黄茋湯<lb/>
　　黄茋<hi>三錢</hi>　　五味子<hi>五分/</hi>　　當歸<hi>一錢</hi>
<pb n="KR3e0087_WYG_001-29b"/>
　　白术<hi>一錢</hi>　　甘草<hi>五分</hi>
　照常煎服如汗未止加麻黄淨根一錢五分無有不<lb/>
　止者然屬實者常多屬虛者常少邪氣盛為實正氣<lb/>
　奪為虛虛實之分在乎有熱無熱有熱為實無熱為<lb/>
　虛若顚倒誤用未免實實虛虛之誤臨證當愼<lb/>
　　狂汗<lb/>
狂汗者伏邪中潰欲作汗解因其人禀賦充盛陽氣冲<lb/>
擊不能頓開故忽然坐卧不安且狂且躁少頃大汗淋<lb/>
<pb n="KR3e0087_WYG_001-30a"/>
漓狂躁頓止脉靜身涼霍然而愈<lb/>
　　發斑<lb/>
邪留血分裏氣壅閉非下不能發斑斑出為毒邪外解<lb/>
下後斑漸出更不可大下設有下證少與承氣緩緩下<lb/>
之若復大下中氣不振斑毒内陷則危宜托裏舉斑<lb/>
托裏舉斑湯<lb/>
　　白芍藥　　　當歸<hi>各一錢</hi>　　升麻<hi>五分</hi>
　　白芷<hi>七分</hi>　　柴胡<hi>七分/</hi>　　川山甲<hi>一錢炙黄為粗末</hi>
<pb n="KR3e0087_WYG_001-30b"/>
　水薑煎服下後斑漸出復大下斑毒復隱反加循衣<lb/>
　摸牀撮空理線脉漸微者危本方加人參一錢補不<lb/>
　及者死若未下而先發斑者設有下證少與承氣須<lb/>
　從緩下<lb/>
　　數下亡隂<lb/>
下證以邪未盡不得已而數下之間有兩目加澁舌反<lb/>
枯乾津不到咽唇口燥裂緣其人所禀陽臟素多火而<lb/>
隂虧今重亡津液宜清燥養榮湯設熱渴未除裏證仍<lb/>
<pb n="KR3e0087_WYG_001-31a"/>
在宜承氣養榮湯<lb/>
　　解後宜養隂忌投參术<lb/>
夫疫乃熱病也邪氣内鬱陽氣不得宣布積陽為火隂<lb/>
血每為熱搏暴解之後餘焰尚在隂血未復大忌參茋<lb/>
白术得之反助其壅鬱餘邪留伏不惟目下淹纏日後<lb/>
變生異證或周身痛痺或四肢攣急或流火結痰或遍<lb/>
身瘡瘍或兩腿鑽痛或勞嗽湧痰或氣毒流注或痰核<lb/>
穿滿皆驟補之為害也凡有隂枯血燥者宜清燥養榮<lb/>
<pb n="KR3e0087_WYG_001-31b"/>
湯若素多痰及少年平時肥盛者投之恐有泥膈之弊<lb/>
亦宜斟酌大抵時疫愈後調理之劑投之不當莫如靜<lb/>
養節飲食為第一<lb/>
清燥養榮湯<lb/>
　　知母　　天花粉　　當歸身　　白芍<lb/>
　　地黄汁　陳皮　　　甘草<lb/>
　加燈心煎服表有餘熱宜柴胡養榮湯<lb/>
柴胡養榮湯<lb/>
<pb n="KR3e0087_WYG_001-32a"/>
　　柴胡　　黄芩　　陳皮　　甘草<lb/>
　　當歸　　白芍　　生地　　知母<lb/>
　　天花粉<lb/>
　薑棗煎服裏證未盡宜承氣養榮湯<lb/>
承氣養榮湯<lb/>
　　知母　　當歸　　芍藥　　生地<lb/>
　　大黄　　枳實　　厚朴<lb/>
　水薑煎服痰涎湧甚胸膈不清者宜𤓰貝養榮湯<lb/>
<pb n="KR3e0087_WYG_001-32b"/>
𤓰貝養榮湯<lb/>
　　知母　　花粉　　貝母　　𤓰蔞實<lb/>
　　橘紅　　白芍　　當歸　　紫蘇子<lb/>
　水薑煎服<lb/>
　　用參宜忌有前利後害之不同<lb/>
凡人參所忌者裏證耳邪在表及半表半裏者投之不<lb/>
妨表有客邪者古方如參蘇飲小柴胡湯敗毒散是也<lb/>
半表半裏者如久瘧挟虛用補中益氣不但無礙而且<lb/>
<pb n="KR3e0087_WYG_001-33a"/>
得效即使暴瘧邪氣正盛投之不當亦不至脹為無裏<lb/>
證也夫裏證者不特傷寒瘟疫𫝊胃至如雜證氣鬱血<lb/>
鬱火鬱濕鬱痰鬱食鬱之類皆為裏證投之即脹者盖<lb/>
以實塡實也<lb/>
今瘟疫下後適有暫時之通即投人參因而不脹醫者<lb/>
病者以為用參之後雖不見佳處然不為禍便為是福<lb/>
乃恣意投之不知胃家喜通惡塞下後雖通餘邪尚在<lb/>
再四服之則助邪塡實前證復起禍害隨至矣間有失<lb/>
<pb n="KR3e0087_WYG_001-33b"/>
下以致氣血虛耗者有因邪盛數下及大下而挾虛者<lb/>
遂投人參當覺精神爽慧醫者病者皆以為得意明後<lb/>
日再三投之即加變證盖方下之後乗其胃家空濶虛<lb/>
則沾其補而未見害弗思餘邪未盡恣意投之則漸加<lb/>
壅閉邪火復熾愈投而變證愈增矣良由下後邪緩虛<lb/>
急是以補正之效顯而助邪之害隱也前後利害之不<lb/>
同者有如此<lb/>
　　下後間服緩劑<lb/>
<pb n="KR3e0087_WYG_001-34a"/>
下後或數下膜原尚有餘結未盡𫝊胃邪熱與衞氣相<lb/>
併故熱不能頓除當寛緩兩日俟餘邪聚胃再下之宜<lb/>
柴胡清燥湯緩劑調理<lb/>
柴胡清燥湯<lb/>
　　柴胡　　　　黄芩　　　　陳皮<lb/>
　　甘草　　　　花粉　　　　知母<lb/>
　薑棗煎服<lb/>
　　下後反痞<lb/>
<pb n="KR3e0087_WYG_001-34b"/>
疫邪留於心胸令人痞滿下之痞應去今反痞者虛也<lb/>
以其人或因他病先虧或因新産後氣血兩虛或禀賦<lb/>
嬌怯因下益虛失其健運邪氣留止故令痞滿今愈下<lb/>
而痞愈甚若更用行氣破氣之劑轉成壊證宜參附養<lb/>
榮湯<lb/>
參附養榮湯<lb/>
　　當歸<hi>一錢</hi>　　白芍<hi>一錢/</hi>　　生地<hi>三錢</hi>
　　人參<hi>一錢</hi>　　附子<hi>炮七分/</hi>　乾薑<hi>炒一錢</hi>
<pb n="KR3e0087_WYG_001-35a"/>
　照常煎服果如前証一服痞當如失倘有下證下後<lb/>
　脉實痞未除者再下之此有虛實之分一者有下證<lb/>
　下後痞即減者為實一者表雖微熱脉不甚數口不<lb/>
　渴下後痞反甚者為虛若潮熱口渴脉數而痞者投<lb/>
　之禍不旋踵<lb/>
　　下後反嘔<lb/>
疫邪留於心胸胃口熱甚皆令嘔不止下之嘔當去今<lb/>
反嘔者此屬胃氣虛寒少進粥飲便欲吞酸者宜半夏<lb/>
<pb n="KR3e0087_WYG_001-35b"/>
藿香湯一服嘔立止穀食漸加<lb/>
半夏藿香湯<lb/>
　　半夏<hi>一錢五分</hi>　　眞藿香<hi>一錢/</hi>　乾薑<hi>炒一錢</hi>
　　白茯苓<hi>一錢</hi>　廣陳皮<hi>一錢/</hi>　白术<hi>炒一錢</hi>
　　甘草<hi>五分</hi>
　水薑煎服有前後一證首尾兩變者有患疫時心下<lb/>
　脹滿口渴發熱而嘔此應下之證也下之諸證減去<lb/>
　六七嘔亦減半再下之脹除熱退渴止向則數日不<lb/>
<pb n="KR3e0087_WYG_001-36a"/>
　眠今則少寐嘔獨轉甚此疫毒去而諸證除胃續寒<lb/>
　而嘔甚與半夏藿香湯一劑而嘔即止<lb/>
　　奪液無汗<lb/>
瘟疫下後脉沉下證未除再下之下後脉浮者法當汗<lb/>
解三五日不得汗者其人預亡津液也　時疫得下證<lb/>
日久失下日逐下利純臭水晝夜十數行乃致口燥唇<lb/>
乾舌裂如斷醫者誤按仲景協熱下利法因與葛根黄<lb/>
連黄芩湯服之轉劇邀予診視乃熱結傍流急與大承<lb/>
<pb n="KR3e0087_WYG_001-36b"/>
氣一服去宿糞甚多色如敗醬狀如粘膠臭惡異常是<lb/>
晩利頓止次日服清燥湯一劑脉尚沉再下之脉始浮<lb/>
下證減去肌表僅存微熱此應汗解雖不得汗然裏邪<lb/>
先盡中氣和平所以飲食漸進半月後忽作戰汗表邪<lb/>
方解盖因下利日久表裏枯燥之極飲食半月津液漸<lb/>
回方可得汗所謂積流而渠自通也可見脉浮身熱非<lb/>
汗不解血燥津枯非液不汗昔人以奪血無汗今以奪<lb/>
液無汗血液雖殊枯燥則一也<lb/>
<pb n="KR3e0087_WYG_001-37a"/>
　　補瀉兼施<lb/>
證本應下耽閣失治或為緩藥羈遲火毒壅閉耗氣搏<lb/>
血精神迨盡邪火獨存以致循衣摸牀撮空理線筋惕<lb/>
肉瞤支體振戰目中不了了皆緣應下失下之咎邪熱<lb/>
一毫未除元神將脱補之則邪毒愈甚攻之則幾微之<lb/>
氣不勝其攻攻不可補不可補瀉不及兩無生理不得<lb/>
已勉用陶氏黄龍湯此證下亦死不下亦死與其坐以<lb/>
待斃莫如含藥而亡或有回生於萬一<lb/>
<pb n="KR3e0087_WYG_001-37b"/>
黄龍湯方<lb/>
　　大黄　　　厚朴　　枳實　　芒硝<lb/>
　　人參　　　地黄　　當歸<lb/>
　照常煎服<lb/>
　按前證實為庸醫眈閣及今投劑補瀉不及然大虛<lb/>
　不補虛何由以回大實不瀉邪何由以去勉用参歸生地<lb/>
　以回虛承氣以逐實此補瀉兼施之法也或遇此證<lb/>
　純用承氣下證稍減神思稍甦續得肢體振戰怔忡<lb/>
<pb n="KR3e0087_WYG_001-38a"/>
　驚悸心内如人將捕之狀四肢反厥眩暈鬱冐項背<lb/>
　强直併前循衣摸牀撮空等證此皆大虛之候將危<lb/>
　之證也急用人參養榮湯虛候少退速可屏去盖傷<lb/>
　寒瘟疫俱係客邪為火熱燥證人參固為益元氣之<lb/>
　神品偏於益陽有助火固邪之弊當此又非良品也<lb/>
　不得已而用之<lb/>
人參養榮湯<lb/>
　　人參　　　　麥門冬　　　遼五味<lb/>
<pb n="KR3e0087_WYG_001-38b"/>
　　地黄　　　　當歸　　　　白芍藥<lb/>
　　知母　　　　陳皮　　　　甘草<lb/>
　照常煎服<lb/>
　如人方肉食而病適來以致停積在胃用大小承氣<lb/>
　連下惟是臭水稀糞而已於承氣湯中但加人參一<lb/>
　味服之雖三四十日所停之完穀及完肉於是方下<lb/>
　盖承氣藉人參之力鼓舞胃氣宿物始動也<lb/>
　　藥煩<lb/>
<pb n="KR3e0087_WYG_001-39a"/>
應下失下眞氣虧微及投承氣下咽少頃額上汗出髪<lb/>
根燥痒邪火上炎手足厥冷甚則振戰心煩坐卧不安<lb/>
如狂之狀此中氣素虧不能勝藥名為藥煩凡遇此證<lb/>
急投薑湯即已藥中多加生薑煎服則無此狀矣更宜<lb/>
勻兩次服以防嘔吐不納三次服亦不妨<lb/>
　　停藥<lb/>
服承氣腹中不行或次日方行或半日仍吐原藥此因<lb/>
病久失下中氣大虧不能運藥名為停藥乃天元幾絶<lb/>
<pb n="KR3e0087_WYG_001-39b"/>
大凶之兆也宜生薑以和藥性或加人參以助胃氣更<lb/>
有邪實病重劑輕亦令不行當審<lb/>
　　虛煩似狂<lb/>
時疫坐卧不安手足不定卧未穩則起坐纔著坐即亂<lb/>
走纔抽身又欲卧無有寧刻或循衣摸牀撮空撚指師<lb/>
至纔診脉將手縮去六脉不甚顯尺脉不至此平時斲<lb/>
喪根源虧損因不勝其邪元氣不能主持故煩躁不寧<lb/>
固非狂證其危有甚於狂也法當大補然有急下者或<lb/>
<pb n="KR3e0087_WYG_001-40a"/>
下後厥回尺脉至煩躁少定此因邪氣少退正氣暫復<lb/>
為陽少伸也不二時邪氣復聚前證復起勿以前下得<lb/>
效今再下之下之速死急宜峻補補不及者死此證表<lb/>
裏無大熱下證不備者庶幾可生辟如城郭空虛雖殘<lb/>
寇而能直入戰不可守不可其危可知<lb/>
　　神虛譫語<lb/>
應下稽遲血竭氣耗内熱煩渴譫語諸下證具而數下<lb/>
之渴熱並減下證悉去五六日後譫語不止者不可以<lb/>
<pb n="KR3e0087_WYG_001-40b"/>
為實此邪氣去元神未復宜清燥養榮湯加神砂一錢<lb/>
鄭聲譫語態度無二但有虛實之分不應另立名色<lb/>
　　奪氣不語<lb/>
時疫下後氣血俱虛神思不清惟向裏牀睡似寐非寐<lb/>
似寤非寤呼之不應此正氣奪與其服藥不當莫如靜<lb/>
守虛回而神思自清語言漸朗若攻之脉必反數四肢<lb/>
漸厥此虛虛之禍危在旦夕凡見此證表裏無大熱者<lb/>
宜人參養榮湯補之能食者自然虛回而前証自除設<lb/>
<pb n="KR3e0087_WYG_001-41a"/>
不食者正氣愈奪虛證轉加法當峻補<lb/>
　　老少異治<lb/>
三春旱草得雨即榮殘臘枯枝雖灌弗澤凡年高之人<lb/>
最忌剝削設投承氣以一當十設用參术十不抵一盖<lb/>
老年榮衞枯濇幾微之元氣易耗而難復也不比少年<lb/>
氣血生機甚㨗其勢浡然但得邪氣一除正氣隨復所<lb/>
以老年愼瀉少年愼補何况誤用耶萬有年高禀厚年<lb/>
少賦薄者又當從權勿以常論<lb/>
<pb n="KR3e0087_WYG_001-41b"/>
　　妄投破氣藥論<lb/>
瘟疫心下脹滿邪在裏也若純用青皮枳實梹榔諸香<lb/>
燥破氣之品冀其寛脹此大謬也不知内壅氣閉原有<lb/>
主客之分假令根於七情鬱怒肝氣上升飲食過度胃<lb/>
氣填實本無外來邪毒客氣相干止不過自身之氣壅<lb/>
滯投木香砂仁豆蔲枳殻之類上升者即降氣閉者即<lb/>
通無不立效今疫毒之氣傳於胸胃以致升降之氣不<lb/>
利因而脹滿實為客邪累及本氣但得客氣一除本氣<lb/>
<pb n="KR3e0087_WYG_001-42a"/>
自然升降脹滿立消若專用破氣之劑但既破正氣毒<lb/>
邪何自而泄脹滿何由而消治法非用小承氣弗愈既<lb/>
而腸胃燥結下既不通中氣鬱滯上焦之氣不能下降<lb/>
因而充積即膜原或有未盡之邪亦無前進之路於是<lb/>
表裏上中下三焦皆阻故為痞滿燥實之證得大承氣<lb/>
一行所謂一竅通諸竅皆通大闗通而百闗盡通也向<lb/>
則鬱於腸胃之邪由此而下腸胃既舒在膜原設有所<lb/>
𫝊不盡之餘邪方能到胃乗勢而下也辟若河道阻塞<lb/>
<pb n="KR3e0087_WYG_001-42b"/>
前舟既行餘舟連尾而下矣至是邪結並去脹滿頓除<lb/>
皆藉大黄之力大黄本非破氣藥以其潤而最降故能<lb/>
逐邪拔毒破結導滯加以枳朴者不無佐使云爾若純<lb/>
用破氣之品津液愈耗熱結愈固滯氣無門而出疫毒<lb/>
無路而泄乃望其寛胸利膈惑之甚矣<lb/>
　　妄投補劑論<lb/>
有邪不除淹纏日久必至尫羸庸醫望之輙用補劑殊<lb/>
不知無邪不病邪去而正氣得通何患乎虛之不復也<lb/>
<pb n="KR3e0087_WYG_001-43a"/>
今投補劑邪氣益固正氣日鬱轉鬱轉熱轉熱轉痩轉<lb/>
痩轉補轉補轉鬱循環不已乃至骨立而斃猶言服參<lb/>
幾許補之不及天數也病家止誤一人醫者終身不悟<lb/>
不知殺人無算<lb/>
　　妄投寒涼藥論<lb/>
疫邪結於膜原與衞氣併因而晝夜發熱五更稍減日<lb/>
晡益甚此與癉瘧相類癉瘧熱短過時如失明日至期<lb/>
復熱今瘟疫熱長十二時中首尾相接寅卯之間乃其<lb/>
<pb n="KR3e0087_WYG_001-43b"/>
熱之首尾也即二時餘焰不清似乎日夜發熱且其時<lb/>
也邪結膜原氣併為熱胃本無病誤用寒涼妄伐生氣<lb/>
此其誤者一及邪𫝊胃煩渴口燥舌乾胎刺氣噴如火<lb/>
心腹痞滿午後潮熱此應下之證若用大劑芩連梔栢<lb/>
專務清熱竟不知熱不能自成其熱皆由邪在胃家阻<lb/>
礙正氣鬱而不通火亦留止積火成熱但知火與熱不<lb/>
知因邪而為火熱智者必投承氣逐去其邪氣行火泄<lb/>
而熱自己若㮣用寒涼何異揚湯止沸每見今醫好用<lb/>
<pb n="KR3e0087_WYG_001-44a"/>
黄連解毒湯黄連瀉心湯盖本素問熱淫所勝治以寒<lb/>
涼以為聖人之言必不我欺况熱病用寒藥最是㨗徑<lb/>
又何疑乎每遇熱甚反指大黄能泄而損元氣黄連清<lb/>
熱且不傷元氣更無下泄之患且得病家無有疑慮守<lb/>
此以為良法由是凡遇熱證大劑與之二三錢不已增<lb/>
至四五錢熱又不已晝夜連進其病轉劇至此技窮力<lb/>
竭反謂事理當然又見有等日久腹皮貼背乃調胃承<lb/>
氣證也况無痞滿益不敢議承氣唯類聚寒涼專務清<lb/>
<pb n="KR3e0087_WYG_001-44b"/>
熱又思寒涼之最者莫如黄連因而再倍之日近危篤<lb/>
有邪不除耽誤至死猶言服黄連至幾兩熱不能清非<lb/>
藥之不到或言不治之証或言病者之數也他日凡遇<lb/>
此證每每如是雖父母妻子不過以此法毒之盖不知<lb/>
黄連苦而性滯寒而氣燥與大黄均為寒藥大黄走而<lb/>
不守黄連守而不走一燥一潤一通一塞相去甚遠且<lb/>
疫邪首尾以通行為治若用黄連反招閉塞之害邪毒<lb/>
何由以泄病根何由以拔既不知病原烏能以愈疾耶<lb/>
<pb n="KR3e0087_WYG_001-45a"/>
問曰間有進黄連而得效者何也曰其人正氣素勝又<lb/>
因所受之邪本微此不藥自愈之證醫者悞投温補轉<lb/>
補轉鬱轉鬱轉熱此以三分客熱轉加七分本熱也客<lb/>
熱者因客邪所鬱正分之熱也此非黄連可愈本熱者<lb/>
因誤投温補正氣轉鬱反致熱極故續加煩渴不眠譫<lb/>
語等證此非正分之熱乃庸醫添造分外之熱也因投<lb/>
黄連於是煩渴不眠譫語等證頓去要之黄連但可清<lb/>
去七分無邪本熱又因熱減而正氣即回所存三分有<lb/>
<pb n="KR3e0087_WYG_001-45b"/>
邪客熱氣行即已醫者不解遂以為黄連得效他日藉<lb/>
此㮣治客熱則無效矣又以昔效而今不效疑其病原<lb/>
本重非藥之不到也執迷不悟所害更不可勝計矣<lb/>
問曰間有未經温補之誤進黄連而疾愈者何也曰凡<lb/>
元氣勝病為易治病勝元氣為難治元氣勝病者雖誤<lb/>
治未必皆死病勝元氣者稍誤未有不死者此因其人<lb/>
元氣素勝所感之邪本微是以正氣有餘足以勝病也<lb/>
雖少與黄連不能抑鬱正氣此為小逆以正氣猶勝而<lb/>
<pb n="KR3e0087_WYG_001-46a"/>
疾幸愈也醫者不解竊自邀功他日設遇邪氣勝者非<lb/>
導邪不能瘳其疾誤投黄連反招閉塞之害未有不危<lb/>
者<lb/>
　　大便<lb/>
結熱傍流協熱下利大便秘結大腸膠閉總之邪在裏<lb/>
其証不同者在乎通塞之間耳<lb/>
協熱下利者其人大便素不調邪氣忽乗於胃便作煩<lb/>
渴一如平時泄瀉稀糞而色不敗其色但焦黄而已此<lb/>
<pb n="KR3e0087_WYG_001-46b"/>
伏邪𫝊裏不能稽留於胃至午後潮熱便作泄瀉子後<lb/>
熱退泄瀉亦減次日不作潮熱利亦止為病愈潮熱未<lb/>
除利不止者宜小承氣湯以徹其餘邪而利自止<lb/>
利止二三日後午後忽加煩渴潮熱下泄仍如前證此<lb/>
伏邪未盡復轉到胃也治法同前<lb/>
大便秘結者疫邪𫝊裏内熱壅鬱宿糞不行蒸而為結<lb/>
漸至黒硬下之結糞一行瘀熱自除諸證悉去<lb/>
熱結傍流者以胃家實内熱壅閉先大便秘結續得下<lb/>
<pb n="KR3e0087_WYG_001-47a"/>
利純臭水全然無糞日三四度或十數度宜大承氣湯<lb/>
得結糞而利立止服湯不得結糞仍下利純臭水并所<lb/>
進湯藥因大腸邪勝失其𫝊送之職知邪猶在也病必<lb/>
不減宜更下之<lb/>
大腸膠閉者其人平素大便不實設遇疫邪𫝊裏但蒸<lb/>
作極臭之物如粘膠然至死不結愈蒸愈閉以致胃氣<lb/>
不能下行疫毒無路而出不下即死但得粘膠一去下<lb/>
證自除霍然而愈<lb/>
<pb n="KR3e0087_WYG_001-47b"/>
瘟疫愈後三五日或數日反腹痛裏急者非前病原也<lb/>
此下焦别有伏邪所發欲作滯下也發於氣分則為白<lb/>
積發於血分則為紅積氣血俱病紅白相兼邪盡利止<lb/>
未止者宜芍藥湯<hi>方見前</hi>
愈後大便數日不行别無他證此足三隂不足以致大<lb/>
腸虛燥此不可攻飲食漸加津液流通自能潤下也覺<lb/>
穀道夯悶宜作蜜箭導甚則宜六成湯<lb/>
病愈後脉遲細而弱每至黎明或夜半後便作泄瀉此<lb/>
<pb n="KR3e0087_WYG_001-48a"/>
命門眞陽不足宜七成湯　亦有雜證屬實者宜大黄<lb/>
丸下之立愈<hi>此證萬中之一耳</hi>
六成湯方<lb/>
　　當歸<hi>一錢五分</hi>　　白芍藥<hi>一錢/</hi>　地黄<hi>五錢</hi>
　　天門冬<hi>一錢</hi>　肉蓯蓉<hi>三錢/</hi>　麥門冬<hi>一錢</hi>
　照常煎服日後更燥者宜六味丸少減澤瀉<lb/>
七成湯方<lb/>
　　破故紙<hi>炒香搥碎三錢</hi>　熟附子<hi>一錢/</hi>　遼五味<hi>八分</hi>
<pb n="KR3e0087_WYG_001-48b"/>
　　白茯苓<hi>一錢</hi>　　人參<hi>一錢/</hi>　　甘草<hi>炙五分</hi>
　照常煎服愈後更發者宜八味丸倍加附子<lb/>
　　小便<lb/>
熱到<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱小便赤色邪到<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱干於氣分小便膠濇干<lb/>
於血分溺血畜血留邪欲出小便急數<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱不約小便<lb/>
自遺<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱熱結小便閉塞<lb/>
熱到<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱者其邪在胃胃熱灼於下焦在<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱但有熱<lb/>
而無邪惟令小便赤色而已其治在胃<lb/>
<pb n="KR3e0087_WYG_001-49a"/>
邪到<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱者乃疫邪分布下焦<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱實有之邪不止於<lb/>
熱也從胃家來治在胃兼治<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱若純治<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱胃氣乗<lb/>
勢擁入<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱非其治也若腸胃無邪獨小便急數或白<lb/>
膏如馬遺其治在<graphic n="KR1864" url="https://raw.githubusercontent.com/kanripo/KR-Gaiji/master/images/KR1864.png" mimeType="image/png"/>胱宜猪苓湯<lb/>
猪苓湯方　邪干氣分者宜之<lb/>
　　猪苓<hi>二錢</hi>　　澤瀉<hi>一錢/</hi>　　滑石<hi>五錢</hi>
　　甘草<hi>八分</hi>　　木通<hi>一錢/</hi>　　車前<hi>二錢</hi>
　燈心煎服<lb/>
<pb n="KR3e0087_WYG_001-49b"/>
桃仁湯方　邪干血分者宜之<lb/>
　　桃仁<hi>三錢研如泥</hi>　丹皮<hi>一錢/</hi>　　當歸<hi>一錢</hi>
　　赤芍<hi>一錢</hi>　　阿膠<hi>二錢/</hi>　　滑石<hi>五錢</hi>
　照常煎服小腹痛按之硬痛小便自調有畜血也加<lb/>
　大黄三錢甚則抵當湯藥分三等隨其病之輕重而<lb/>
　施治<lb/>
　　前後虛實<lb/>
病有先虛後實者宜先補而後瀉有先實後虛者宜先<lb/>
<pb n="KR3e0087_WYG_001-50a"/>
瀉而後補假令先虛後實者或因他病先虧或因年高<lb/>
血弱或因先有勞倦之極或因新産亡血過多或舊有<lb/>
吐血及崩漏之證時疫將發即觸動舊疾或吐血或崩<lb/>
漏以致亡血過多然後疫氣漸漸加重已上並宜先補<lb/>
而後瀉瀉者謂疎導之劑併承氣下藥㮣而言之也凡<lb/>
遇先虛後實者此萬不得已而投補劑一二貼後虛證<lb/>
少退便宜治疫若補劑連進必助疫邪禍害隨至　假<lb/>
令先實而後虛者疫邪應下失下血液為熱摶盡原邪<lb/>
<pb n="KR3e0087_WYG_001-50b"/>
尚在宜急下之邪退六七急宜補之虛回五六愼勿再<lb/>
補多服則前邪復起下後必竟加添虛證者方補若以<lb/>
意揣度其虛不加虛證誤用補劑貽害不淺<lb/>
　　脉厥<lb/>
瘟疫得裏證神色不敗言動自如别無怪證忽然六脉<lb/>
如絲微細而軟甚至於無或兩手俱無或一手先伏察<lb/>
其人不應有此脉今有此脉者皆緣應下失下内結壅<lb/>
閉榮氣逆於内不能達於四末此脉厥也亦多有過用<lb/>
<pb n="KR3e0087_WYG_001-51a"/>
黄連石膏諸寒之劑强遏其熱致邪愈結脉愈不行醫<lb/>
見脉微欲絶以為陽證得隂脉為不治委而棄之以此<lb/>
誤人甚衆若用人參生脉散等劑禍不旋踵宜承氣緩<lb/>
緩下之六脉自復<lb/>
　　脉證不應<lb/>
表證脉不浮者可汗而解以邪氣微不能牽引正氣故<lb/>
脉不應　裏證脉不沉者可下而解以邪氣微不能抑<lb/>
鬱正氣故脉不應　陽證見隂脉有可生者神色不敗<lb/>
<pb n="KR3e0087_WYG_001-51b"/>
言動自如乃禀賦脉也再問平日無此脉乃脉厥也<lb/>
下後脉實亦有病愈者但得證減復有實脉乃天眞脉<lb/>
也　夫脉不可一途而取須以神氣形色病證相參以<lb/>
决安危為善<lb/>
張崑源室年六旬得滯下後重窘急日三四十度脉常<lb/>
歇至諸醫以為雀啄脉必死之候咸不用藥延予診視<lb/>
其脉參互不調或二動一止或三動一止而復來此濇<lb/>
脉也年高血弱下利膿血六脉短濇固非所能任詢其<lb/>
<pb n="KR3e0087_WYG_001-52a"/>
飲食不減形色不變聲音烈烈言語如常非危證也遂<lb/>
用芍藥湯加大黄三錢大下純膿成塊者兩碗許自覺<lb/>
舒快脉氣漸續而利亦止數年後又得傷風咳嗽痰涎<lb/>
湧甚診之又得前脉與杏桔湯二劑嗽止脉調方知此<lb/>
婦凡病俱作此脉大抵治病務以形色脉證參考庶不<lb/>
失其大段方可定其吉凶也<lb/>
　　體厥<lb/>
陽證脉隂身冷如冰為體厥<lb/>
<pb n="KR3e0087_WYG_001-52b"/>
施幼聲賣卜頗行年四旬禀賦肥甚六月患時疫口燥<lb/>
舌乾胎刺如鋒不時太息咽喉腫痛心腹脹滿按之痛<lb/>
甚渴思冰水日晡益甚小便赤濇得涓滴則痛甚此下<lb/>
證悉備但通身肌表如冰指甲青黒六脉如絲㝷之則<lb/>
有稍按則無醫者不究裏證熱極但引陶氏全生集以<lb/>
為隂證但手足厥逆若冷過於肘膝便是隂證今已通<lb/>
身冰冷比之冷過肘膝更甚宜其為隂證一也且陶氏<lb/>
以脉分隂陽二證全在有力無力中分今已脉微欲絶<lb/>
<pb n="KR3e0087_WYG_001-53a"/>
按之如無比之無力更甚宜其為隂證二也隂證而得<lb/>
隂脉之至有何説焉以内諸陽證竟置不問遂定附子<lb/>
理中湯未服延予至以脉相參表裏互較此陽證之最<lb/>
者下證悉具但嫌下之晩耳盖因内熱之極氣道壅閉<lb/>
乃至脉微欲絶此脉厥也陽鬱則四肢厥逆况素禀肥<lb/>
盛尤易壅閉今亢陽已極以至通身冰冷此體厥也六<lb/>
脉如無者羣龍無首之象證亦危矣急投大承氣湯囑<lb/>
其緩緩下之脉至厥回便得生矣其妻聞一曰隂證一<lb/>
<pb n="KR3e0087_WYG_001-53b"/>
曰陽證天地懸隔疑而不服更請一醫指言隂毒須炙<lb/>
丹田其兄叠延三醫續至皆言隂證妻乃惶惑病者自<lb/>
言何不卜之神明遂卜得從隂則吉從陽則凶更惑於<lb/>
醫之議隂證者居多乃進附子湯下咽如火煩燥頓加<lb/>
乃嘆曰吾已矣藥之所誤也言未已更加躑躅逾時乃<lb/>
卒嗟乎向以卜謀生終以卜謀死誤人還自誤可為醫<lb/>
巫之鍳<lb/>
　　乗除<lb/>
<pb n="KR3e0087_WYG_001-54a"/>
病有純虛純實非補即瀉何有乗除設遇既虛且實者<lb/>
補瀉間用當詳孰先孰後從少從多可緩可急隨其證<lb/>
而調之<lb/>
吳江沈青來室少寡素多鬱怒而有吐血證歳二三發<lb/>
吐後即已無有他證盖不以為事也三月間病並非舊<lb/>
證但小發熱頭疼身痛不惡寒而微渴夫惡寒不渴者<lb/>
乃感冐風寒今不惡寒微渴者疫也至第二日舊證大<lb/>
發吐血勝常更加眩暈手振煩躁種種虛狀飲食不進<lb/>
<pb n="KR3e0087_WYG_001-54b"/>
且熱漸加重醫者病者但見吐血以為舊証復發不知<lb/>
其為疫也故以發熱認為隂虛頭疼身痛認為血虛不<lb/>
察未吐血前一日已有前證非吐血後所加之證也諸<lb/>
醫議補問余可否余曰失血補虛權宜則可盖吐血者<lb/>
内有結血正血不能歸經所以吐也結血牢固豈能吐<lb/>
乎能去其結於中無阻血自歸經方冀不發若吐後專<lb/>
補補則血滿既滿不歸血從上溢也設用寒涼尤誤投<lb/>
補劑者只顧目前之虛用參暫效不能拔去病根日後<lb/>
<pb n="KR3e0087_WYG_001-55a"/>
又發也况又兼疫今非昔比今因疫而發血脱為虛邪<lb/>
在為實是虛中有實若投補劑始則以實填虛沾其補<lb/>
益既而以實塡實災害立至於是暫用人參二錢以茯<lb/>
苓歸芍佐之兩劑後虛證咸退熱減六七醫者病者皆<lb/>
謂用參得效均欲速進余禁之不止乃恣意續進便覺<lb/>
心胸煩悶腹中不和若有積氣求噦不得此氣不時上<lb/>
升便欲作嘔心下難過遍體不舒終夜不寐喜按摩搥<lb/>
擊此皆外加有餘之變證也所以然者止有三分之疫<lb/>
<pb n="KR3e0087_WYG_001-55b"/>
只應三分之熱適有七分之虛經絡枯澁陽氣内陷故<lb/>
有十分之熱分而言之其間是三分實熱七分虛熱也<lb/>
向則本氣空虛不與邪摶故無有餘之證但虛不任邪<lb/>
惟懊憹鬱冐眩暈而已今投補劑是以虛證咸去熱減<lb/>
去七所餘三分之熱者實熱也乃是病邪所致斷非人<lb/>
參可除者今再服之反助疫邪邪正相搏故加有餘之<lb/>
變證因少與承氣微利之而愈按此病設不用利藥宜<lb/>
靜養數日亦愈以其人大便一二日一解則知胃氣通<lb/>
<pb n="KR3e0087_WYG_001-56a"/>
行邪氣在内日從胃氣下趨故自愈間有大便自調而<lb/>
不愈者内有灣糞隱曲不行下之得宿糞極臭者病始<lb/>
愈設邪未去恣意投參病乃益固日久不除醫見形體<lb/>
漸痩便指為怯證愈補愈危死者多矣要之眞怯證世<lb/>
間從來罕有今患怯證者皆是人參補藥釀成近代參<lb/>
價若金服者不便是以此證不死於貧家多死於富室<lb/>
也<lb/>
　<lb/>
<pb n="KR3e0087_WYG_001-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瘟疫論卷上<lb/>
</p>
<p>
</p>
  </div>
</body>
</text>
</TEI>
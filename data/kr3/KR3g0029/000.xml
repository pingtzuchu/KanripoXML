<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易林</head>
    <p>
<pb n="KR3g0029_WYG_000-1a"/>
欽定四庫全書　　　　子部七<lb/>
　易林　　　　　　　　　術數類四<hi>占卜之屬</hi>
　　提要<lb/>
　　　　<hi>臣</hi>等謹案易林十六卷漢焦延夀撰延夀字<lb/>
　　　　贛梁人昭帝時由郡吏舉小黄令京房師之<lb/>
　　　　故漢書附見於房𫝊黄伯思東觀餘論以為<lb/>
　　　　名贛字延夀與史不符又據後漢小黄門譙<lb/>
　　　　君碑稱贛之後裔疑贛為譙姓然史𫝊無不<lb/>
<pb n="KR3g0029_WYG_000-1b"/>
　　　　作焦漢碑多假借通用如歐陽之作歐羊者<lb/>
　　　　不一而足亦未可執為確證至舊本易林首<lb/>
　　　　有費直之語稱王莽時建信天水焦延夀其<lb/>
　　　　詞葢出偽託鄭曉嘗辨之審矣贛嘗從孟喜<lb/>
　　　　問易其其學不出於孟喜漢書儒林𫝊記其<lb/>
　　　　始末甚詳葢易於象數之中别為占候一派<lb/>
　　　　者實自贛始所撰有易林十六卷又易林變<lb/>
　　　　占十六卷並見隋志變占久佚惟易林尚存<lb/>
<pb n="KR3g0029_WYG_000-2a"/>
　　　　其書以一卦變六十四六十四卦之變共四<lb/>
　　　　千九十有六各繫以詞皆四言韻語考漢藝<lb/>
　　　　文志所載易十三家蓍龜十五家不及焦氏<lb/>
　　　　隋經籍志始著錄於五行家唐王俞始序而<lb/>
　　　　稱之似乎後人所附㑹故鄭曉古言疑其眀<lb/>
　　　　夷之咸林似言成帝時事節之觧林似言定<lb/>
　　　　陶傅太后事皆在延夀後顧炎武日知錄亦<lb/>
　　　　摘其可疑者四五條然二家所云某林似指<lb/>
<pb n="KR3g0029_WYG_000-2b"/>
　　　　某事者皆揣摩其詞炎武所指彭離濟東遷<lb/>
　　　　之上庸者語雖出漢書而事在武帝元鼎元<lb/>
　　　　年不必漢書始載又左傳雖西漢未立學官<lb/>
　　　　而張蒼等已久相述説延夀引用𫝊語亦不<lb/>
　　　　足致疑惟長城既立四夷賔服交和結好昭<lb/>
　　　　君是福四句則事在元帝竟寜元年名字炳<lb/>
　　　　然顯為延夀以後語然李善注文選任昉竟<lb/>
　　　　陵王行状引東觀漢記曰沛獻王輔永平五<lb/>
<pb n="KR3g0029_WYG_000-3a"/>
　　　　年秋京師少雨上御雲臺詔尚席取卦具自<lb/>
　　　　卦以周易卦林占之其繇曰螘封穴户大雨<lb/>
　　　　将集明日大雨上即以詔書問輔曰道寧有<lb/>
　　　　是耶輔上言曰案易卦震之蹇蟻封穴户大雨<lb/>
　　　　将集蹇艮下坎上艮為山坎為水出雲為雨<lb/>
　　　　蟻穴居而知雨将雲雨蟻封穴故以蟻為興<lb/>
　　　　文云云今書蹇繇實在震林則書出焦氏足<lb/>
　　　　為明證昭君之類或方技家輾轉附益竄亂<lb/>
<pb n="KR3g0029_WYG_000-3b"/>
　　　　原文亦未可定耳崇文總目言其推用之法<lb/>
　　　　不𫝊而黄伯思記王佖占程迴記宣和紹興<lb/>
　　　　二占皆有竒騐則其術尚有知之者惟黄伯<lb/>
　　　　思謂漢書稱延夀易分六十四卦更直日用<lb/>
　　　　事者乃變占法非易林法薛季宣易林序則<lb/>
　　　　謂易林正用直日法辨伯思之説為謬並為<lb/>
　　　　圖例以明之其説甚辨今錄季宣序與王俞<lb/>
　　　　序以存一家之言俞序本名大易通變與諸<lb/>
<pb n="KR3g0029_WYG_000-4a"/>
　　　　本不同疑為後來卜筮家所改非其舊也此<lb/>
　　　　書隋唐宋志俱作十六卷今本四卷不知何<lb/>
　　　　時所併季宣序稱毎卷四林毎林六十四變<lb/>
　　　　今仍據以分卷存其舊焉乾隆四十八年六<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3g0029_WYG_000-5a"/>
易林原序<lb/>
大凡變化象數莫逃乎易惟人之情偽最為難知筮者<lb/>
尚占憂者與處贛明且哲乃留其術俞巖耕東鄙目前<lb/>
困蒙客有枉駕蓬廬以焦辭數軸出示俞嘗讀班史列<lb/>
傳及歴代名臣譜系諸家雜説之文盛稱自夫子授易<lb/>
於商瞿僅餘十軰延壽經傳於孟喜固是同時當西漢<lb/>
元成之間凌夷厥政先生或出或處輒以易道上干梁<lb/>
王遂為郡察舉詔補小黄令而邑中隱伏之事皆預知<lb/>
<pb n="KR3g0029_WYG_000-5b"/>
其情得以寵異蒙遷秩亦卒於官次所著大易通變其<lb/>
卦總四千九十六題事本彌綸同歸簡易辭假出於經<lb/>
史其意合於神明但齊潔精專舉無不中而言近意遠<lb/>
易識難詳不可瀆蒙以為辭費後之好事知君行者則<lb/>
子雲之書為不朽矣峕聖唐㑹昌丙寅歲周正主白靈<lb/>
越之雲溪漢王俞序<lb/>
<pb n="KR3g0029_WYG_000-6a"/>
較定易林原序<lb/>
承議郎行秘書省較書郎臣黄伯思所較焦延壽易林<lb/>
中或字誤以快為怏以羊為手以喜為嘉以鶴為鵲義<lb/>
可兩存焦延壽者名贛梁人以好學得幸梁王王供其<lb/>
資用令極意學既成為郡吏舉補小黄令但有盜先知<lb/>
盜遂無敢舉者考最當遷吏民上書乞留詔許増秩卒<lb/>
于小黄世人謂延壽之法凡筮得某卦則觀其所之卦<lb/>
林以占吉凶或卦爻不動則但觀本卦林辭爻本影有<lb/>
<pb n="KR3g0029_WYG_000-6b"/>
王佖者於雍熙二年春遇異人筮得觀之賁林云東行<lb/>
無門西出華山道塞於難遊子為患之語最為有準後<lb/>
之觀者不可不辨延壽所著雖卜筮之書出於隂陽家<lb/>
流然當西漢中葉去三代未遠文辭雅淡頗有可觀覽<lb/>
謹録上<lb/>
</p>
<p>
</p>
  </div>
</body>
</text>
</TEI>
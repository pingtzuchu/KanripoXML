<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷十二</head>
    <p>
<pb n="KR3e0068_WYG_012-1a"/>
欽定四庫全書<lb/>
　玉機微義卷十二　　　明　徐用誠　原輯<lb/>
　　　　　　　　　　　　　劉　純　續增<lb/>
　濕門<lb/>
　　内經叙濕為諸證<lb/>
經曰諸濕腫滿皆屬脾土　濕勝則濡瀉　地之濕氣<lb/>
感則害人皮肉筋脈<lb/>
原病式曰諸痙强直積飲痞膈中滿霍亂吐下體重附<lb/>
<pb n="KR3e0068_WYG_012-1b"/>
腫肉如泥按之不起皆屬於濕<lb/>
　　脈法<lb/>
脈經曰脈沉而緩沉而細微緩者皆中濕　脈浮風濕<lb/>
　脈大或浮虛而濇者皆寒濕　脈來滑疾身熱煩喘<lb/>
胸滿口燥發黄者濕熱　脈洪而緩隂陽兩虛濕熱自<lb/>
甚　脈洪而動濕熱為痛也<lb/>
　　論濕為痿為痺為痛為腫所挾寒熱不同<lb/>
内經曰因於濕首如裹濕熱不攘大筋腝短小筋弛長<lb/>
<pb n="KR3e0068_WYG_012-2a"/>
腝短為拘弛長為痿因於氣為腫四維相代陽氣乃竭<lb/>
　按丹溪曰濕者土之濁氣首為諸陽之㑹其位髙其<lb/>
　氣清其體虛故聰明係焉濁氣熏蒸清道不通沉重<lb/>
　不利似乎有物䝉之失而不治濕欎為熱熱留不去<lb/>
　大筋腝短者熱傷血不能養筋故為拘攣小筋弛長<lb/>
　濕傷筋不能束骨故為痿弱因於濕首如裹各三字<lb/>
　為句濕熱不攘以下各四字為句文整而意明第四<lb/>
　章因於氣為腫下文不叙恐有脫簡然王註曰素常<lb/>
<pb n="KR3e0068_WYG_012-2b"/>
　氣疾濕熱加之氣濕熱争故為腫也邪氣漸盛正氣<lb/>
　漸㣲陽氣衰少致邪代正氣不宣通故四維發腫諸<lb/>
　陽受氣於四肢也但今人見膝間闗節腫疼全以為<lb/>
　風治者多悞矣<lb/>
風寒濕三氣雜至合而為痺也濕氣甚者為著痺也其<lb/>
多汗而濡者陽氣少隂氣盛也傷於寒濕肌膚盡痛名<lb/>
曰肌痺<lb/>
　謹按濕證挾寒内甚則腹痛下利外甚則四肢沉重<lb/>
<pb n="KR3e0068_WYG_012-3a"/>
　疼痛或肌肉濡潰痺而不仁也挾風多外甚而身重<lb/>
　痛汗出挾熱内甚則瀉痢外甚則或痛或熱或腫發<lb/>
　黄如此等證雖内傷外感不同況有錯雜之邪合至<lb/>
　當論其先後多少分治可也<lb/>
寒濕之中人也皮膚不収肌肉堅𦂳榮血泣衛氣去故<lb/>
曰虛虛者聶辟氣不足按之則氣足以温之故怏然而<lb/>
不痛<lb/>
　按東垣曰此清虛之地氣傷人也必從足始故地之<lb/>
<pb n="KR3e0068_WYG_012-3b"/>
　濕氣感則害人皮肉筋脈夫百病之變皆生於風雨<lb/>
　寒暑及飲食居處隂陽喜怒針經解云若身形不虚<lb/>
　外邪不能傷也<lb/>
要畧曰太陽病闗節疼痛而煩脈沉而細者此名中濕<lb/>
亦曰濕痺其候小便不利大便反快但當利其小便<lb/>
一身盡痛發熱日晡所劇者此名風濕此病傷於汗出<lb/>
當風或乆傷冷所致也　風濕脈浮身重汗出惡風<lb/>
風濕相搏身體疼煩不能轉側不嘔不渴脈虛浮而濇<lb/>
<pb n="KR3e0068_WYG_012-4a"/>
　風濕相搏骨節疼煩掣痛不得屈伸近之則痛劇汗<lb/>
出短氣小便不利惡風不欲去衣或身微腫也<lb/>
　按以上論風濕寒濕之異<lb/>
濕家之為病一身盡疼發熱身色如熏黄也　濕家病<lb/>
身疼發熱面黄而喘頭痛鼻塞而煩其脈大自能飲食<lb/>
腹中和無病病在頭中寒濕故鼻塞内藥鼻中則愈<lb/>
　按以上前一病本濕熱證例而論不言熱無治法當<lb/>
　分出之濕家者唯東南方濕熱證多丹溪曰濕熱相<lb/>
<pb n="KR3e0068_WYG_012-4b"/>
　火為病十居八九東垣有濕熱證例詳見熱門<lb/>
　　論中濕為脾虛所致<lb/>
陳無擇曰脾虛多中濕故曰濕流闗節中之多使人䐜<lb/>
脹四肢闗節疼痛而煩乆則浮腫喘滿昏不知人挾風<lb/>
則眩暈嘔噦兼寒則攣拳掣痛治之不得猛發汗及灼<lb/>
艾泄瀉惟利小便為佳也<lb/>
　謹按脾虛中濕内因多中滿痞膈瀉痢外感多為痿<lb/>
　痺胕腫疼痛等證葢脾主肌肉爾況有挾風寒暑熱<lb/>
<pb n="KR3e0068_WYG_012-5a"/>
　不一詳前人以挾風與濕在表者宜解肌兼寒與在<lb/>
　半表裏者宜温散宜滲泄唯濕熱在裏宜下裏虗者宜分<lb/>
　消實脾土為上外感非脾虛宜汗之灸之要在適中病<lb/>
　情也<lb/>
　　論濕生痰飲<lb/>
　　詳見痰飲門<lb/>
　　論濕為瀉痢欬瘧等證<lb/>
　　詳見泄瀉滯下等門<lb/>
<pb n="KR3e0068_WYG_012-5b"/>
　　論濕病似中風<lb/>
　　詳見中風門<lb/>
　　論濕為脚氣<lb/>
　　詳見脚氣門<lb/>
　　治濕大法<lb/>
賈真孫曰濕為土氣火熱能生濕土故夏熱則萬物濕<lb/>
潤秋涼則萬物乾燥濕病本不自生因熱而怫欎不能<lb/>
宣行水道故停滯而生濕也況脾土脆弱之人易為感<lb/>
<pb n="KR3e0068_WYG_012-6a"/>
冐豈必水不流而後為濕哉人只知風寒之威嚴不知<lb/>
暑濕之炎暄感人於㝠㝠之中也病式云諸痙强直積<lb/>
飲等證皆屬於濕或胕腫體寒而有水氣裏必小便赤<lb/>
少不通或渴是蓄熱入裏極深非病寒也大抵治法宜<lb/>
理脾清熱利小便為上故治濕不利小便非其治也宜<lb/>
桂苓甘露木香葶藶木通治之守真師曰葶藶木香散<lb/>
下神芎丸此藥下水濕消腫脹利小便理脾胃無出乎<lb/>
此也腹脹脚腫甚者舟車丸下之濕熱内深發黄茵陳<lb/>
<pb n="KR3e0068_WYG_012-6b"/>
湯下之或佐以防己黄茋一身盡腫痛或無汗是濕流<lb/>
闗節邪氣在表宜五苓散加官桂蒼术微汗之不可大<lb/>
汗若自汗出多熱燥津液内水不利切勿利之重損津<lb/>
液也宜防風白术甘草湯主之其濕證有二濕熱證多<lb/>
濕寒證少當以脈證明辨之如脈滑數小便赤澁引飲<lb/>
為濕熱證若小便自利清白大便瀉痢身疼自汗為寒<lb/>
濕證治之宜五苓散加生附蒼术木𤓰主之<lb/>
　濕證治法<lb/>
<pb n="KR3e0068_WYG_012-7a"/>
　　解表之劑<lb/>
金匱防己黄茋湯治風濕脈浮身重汗出惡風或痛<lb/>
　　防己<hi>一兩</hi>　甘草<hi>炙半兩/</hi>白术<hi>七錢半/</hi>黄茋<hi>一兩一錢</hi>
　右㕮咀每服一兩入薑棗煎　喘者加麻黄　胃氣<lb/>
　不和加芍藥　氣上衝加桂枝　下有寒加細辛<lb/>
　按濕勝身重陽微中風則汗出惡風故用黄茋炙草<lb/>
　實表防己白术勝濕也足三隂例藥<lb/>
桂枝附子湯治風濕相搏身體疼煩不能自側不嘔不<lb/>
<pb n="KR3e0068_WYG_012-7b"/>
　渴脈浮虛而濇者此湯主之<lb/>
　　桂枝<hi>八錢</hi>　生薑<hi>六錢/</hi>　　附子<hi>二錢/</hi>　甘草<hi>炙四錢</hi>
　右㕮咀入大棗作二次煎若小便自利者去桂加白<lb/>
　术湯主之服後其人如冐狀勿怪<lb/>
甘草附子湯治風濕相搏骨節疼煩掣痛不得屈伸近之<lb/>
　則痛劇汗出短氣小便不利惡風不欲去衣或身微<lb/>
　腫痛者<lb/>
　　甘草<hi>炙四錢</hi>附子<hi>三錢/</hi>　　白术<hi>四錢/</hi>　桂枝<hi>八錢</hi>
<pb n="KR3e0068_WYG_012-8a"/>
　右㕮咀水煎　金匱减桂枝加生薑大棗名白术附<lb/>
　子湯<lb/>
　按此一方足太陽例藥解肌之劑也<lb/>
麻黄加术湯治濕勝身煩疼<lb/>
　　麻黄<hi>六錢</hi>　桂枝<hi>四錢/</hi>　甘草<hi>炙二錢/</hi>杏仁<hi>二十五箇</hi>
　　白术<hi>八錢</hi>
　右㕮咀水煎取微汗金匱减桂术加薏苡仁名麻黄<lb/>
　杏仁薏苡甘草湯治濕勝身疼日晡所劇者<lb/>
<pb n="KR3e0068_WYG_012-8b"/>
　按此太陽發表例藥已上諸方治風寒濕之劑<lb/>
元戎加味五苓散治濕勝身痛小便不利體重發渴<lb/>
　　本方加羌活<lb/>
　按此太陽解表滲利之劑治風濕寒濕藥也<lb/>
局方五積散治外感風寒冐寒濕身體重痛　見本方<lb/>
　按海藏云麻黄桂芍甘草即麻黄桂枝各半湯也蒼<lb/>
　术甘草陳皮厚朴即平胃散也枳殻桔梗陳皮茯苓<lb/>
　半夏即桔梗半夏等湯也又川芎當歸治血兼乾薑<lb/>
<pb n="KR3e0068_WYG_012-9a"/>
　厚朴散氣此數藥相合為解表温中泄濕之劑去痰<lb/>
　消痞調經之方雖為内寒外感表裏之分之所制實<lb/>
　非仲景表裏麻黄桂枝薑附之的方也主於積冷嘔<lb/>
　泄時疫項背拘急加葱白豆豉厥逆加吳茱萸寒熱<lb/>
　欬逆加棗婦人難産加醋始知用之非一途也惟知<lb/>
　活法者其擇之<lb/>
東垣羌活湯治濕熱自甚身重或眩暈麻木小便澁赤<lb/>
　下焦痿弱無力行步不正<lb/>
<pb n="KR3e0068_WYG_012-9b"/>
　　方見熱門<lb/>
　按此勝濕升陽之劑也出太陽茯苓澤瀉例<lb/>
　温散之劑<lb/>
真武湯治寒少甚腹痛下痢四肢沉重<lb/>
附子湯<lb/>
　　方並見寒門<lb/>
　按此少隂例藥也<lb/>
局方滲濕湯治寒濕所傷身重腰冷如坐水中小便或<lb/>
<pb n="KR3e0068_WYG_012-10a"/>
　澁大便溏泄皆坐卧濕地或隂雨所襲之也<lb/>
　　蒼术　　　白术　　　甘草<hi>各一兩</hi>乾薑<lb/>
　　茯苓<hi>各二兩</hi>陳皮　　　丁香<hi>各二錢半</hi>
　右㕮咀每四錢入棗煎<lb/>
　按此足陽明太隂藥也温中勝濕之劑<lb/>
　　治熱散鬰之劑<lb/>
茵陳五苓散治濕熱勝發熱黄疸<lb/>
　　茵陳蒿<hi>十分</hi>五苓散<hi>五分</hi>
<pb n="KR3e0068_WYG_012-10b"/>
　右二物和勻水煎服<lb/>
宣明桂苓甘露飲治濕熱内甚煩渴瀉痢小便澁大便<lb/>
　急痛霍亂吐下頭痛口乾<lb/>
　　方見暑門<lb/>
大橘皮湯治濕熱内甚心腹脹滿小便不利大便滑洩<lb/>
　　橘皮<hi>一兩半</hi>木香<hi>一錢/</hi>　滑石<hi>六兩/</hi>　㯽榔<hi>三錢</hi>
　　茯苓<hi>一兩</hi>　猪苓　　　澤瀉　　白术<lb/>
　　桂枝<hi>各半兩</hi>甘草<hi>二錢</hi>
<pb n="KR3e0068_WYG_012-11a"/>
　右㕮咀每服六七錢入薑煎<lb/>
葶藶木香散治濕熱内外餘熱水腫腹脹小便赤澁大便洩<lb/>
　　葶藶　　　　茯苓　　　猪苓　　　白术<hi>各一兩</hi>
　　木香<hi>半錢</hi>　　澤瀉　　　木通　　　甘草<hi>各半兩</hi>
　　桂枝<hi>半兩</hi>　滑石<hi>三兩</hi>
　右為末毎三錢白湯調下<lb/>
　按以上諸方出太陽例藥也河間曰若小便不得通利而<lb/>
　反轉泄者乃濕熱痞悶極深而攻之不開是能反為注泄<lb/>
<pb n="KR3e0068_WYG_012-11b"/>
　此正氣已衰而多難救慎不可與此也然當滋其化源<lb/>
東垣清燥湯治表裏有濕熱痿厥癱瘓不能行走或足<lb/>
　踝膝上皆腫痛口乾瀉痢<lb/>
　　方見痿門<lb/>
　按隂陽兩虚濕熱甚者不可缺此<lb/>
當歸拈痛湯<lb/>
　　方見瘡瘍門<lb/>
　按此治濕熱盛實之劑<lb/>
<pb n="KR3e0068_WYG_012-12a"/>
　　宣劑<lb/>
𤓰蒂散治中寒濕頭痛面黄鼻塞煩而脈大<lb/>
　　𤓰蒂<hi>一味為末</hi>
　右以些小於鼻内吹之其水自下<lb/>
　按濕盛致痰液留膈上肩背重痛麻痺者宜此吐之<lb/>
　出足太陽例藥也<lb/>
　　攻下之劑<lb/>
宣明三花神佑丸治一切水濕腫病大腹實脹喘滿<lb/>
<pb n="KR3e0068_WYG_012-12b"/>
　　方見痰飲門<lb/>
舟車丸<lb/>
　　大黄<hi>二兩</hi>　甘遂　　　大㦸　　　芫花<lb/>
　　青皮　　　陳皮　　　牽牛<hi>頭末四兩</hi>木香<hi>半兩</hi>
　右為末水丸如桐子大每六七十丸白湯下隨證臨<lb/>
　時加減<lb/>
濬川散<lb/>
　　大黄<hi>煨二兩</hi>郁李仁<hi>二兩/</hi>芒硝<hi>半兩/</hi>　甘遂<hi>一兩製</hi>
<pb n="KR3e0068_WYG_012-13a"/>
　　牽牛<hi>頭末四兩</hi>
　右為末　湯調下半錢空心臨卧隨證加减服<lb/>
導水丸治濕熱内欎胸膈痞悶鼽衂口舌生瘡咽喉不<lb/>
　利牙疳齒蝕口臭或遍身生濕瘡乾疥睡語咬牙驚<lb/>
　惕怔忡大小便滯澁風熱酒毒藴熱等證<lb/>
　　大黄　　　黄芩<hi>各二兩</hi>牽牛<hi>頭末/</hi>　滑石<hi>各四兩</hi>
　右為末水丸如梧子大每四五十丸煎水下隨證臨<lb/>
　時加減<lb/>
<pb n="KR3e0068_WYG_012-13b"/>
　按以上諸方出陽明例藥也又氣血之劑濕熱甚者<lb/>
　非此不䏻除但中病者即止虚弱者慎之故守真亦<lb/>
　云凡正氣已衰者不可與葶藶木香散况以上諸藥<lb/>
　乎<lb/>
禹功散<lb/>
　　方見疝氣門<lb/>
除濕丹治諸濕客搏腰膝重痛足脛浮腫筋脈𦂳急津<lb/>
　液凝澁便溺不利<lb/>
<pb n="KR3e0068_WYG_012-14a"/>
　　㯽榔　　　甘遂　　　葳靈仙　　赤芍<lb/>
　　澤瀉　　　葶藶<hi>各二兩</hi>乳香　　　沒藥<hi>各一兩</hi>
　　牽牛<hi>半兩</hi>　大㦸<hi>炒三兩/</hi>陳皮<hi>四兩</hi>
　右為末糊丸桐子大每五十丸至七十丸温水下<lb/>
　按此出太陽例藥諸濕欎滯於表裏重痛沉著非此<lb/>
　不除<lb/>
東垣海金沙散治脾濕太過通身腫滿喘不得卧及腹<lb/>
　脹如皷<lb/>
<pb n="KR3e0068_WYG_012-14b"/>
　　牽牛<hi>一兩半微炒</hi>甘遂<hi>半兩/</hi>　白术<hi>一兩/</hi>　海金沙<hi>三錢</hi>
　右為末每二錢煎倒流水調下得利止後服<lb/>
聖靈丹治脾肺有濕喘滿腫盛小便赤澁<lb/>
　　苦葶藶<hi>四兩炒</hi>茯苓<hi>寒食麵包煨</hi>　　　木香<lb/>
　　㯽榔　　　漢防己　　木通　　　人參<hi>各二錢半</hi>
　右為末棗肉丸梧子大每三十丸桒白皮湯下<lb/>
續隨子丸治肺經有濕通身虛腫滿悶不快或欬或喘<lb/>
　　人參　　　漢防己　　赤茯苓<hi>如工煨</hi>㯽榔<lb/>
<pb n="KR3e0068_WYG_012-15a"/>
　　木香<hi>各半兩</hi>葶藶<hi>四兩炒/</hi>續隨子<hi>一兩/</hi>海金沙<hi>半兩</hi>
　右為末棗肉丸梧子大每三十丸桒白皮湯下<lb/>
　按此三方並太陽例藥當較其輕重選使可也<lb/>
　　升散滲利之劑<lb/>
機要白术芍藥湯<lb/>
白术湯<lb/>
茯苓湯<lb/>
東垣升陽除濕湯<lb/>
<pb n="KR3e0068_WYG_012-15b"/>
升陽除濕防風湯<lb/>
　　方並見泄瀉門<lb/>
導滯通經湯治脾濕有餘氣不宣通面目手足腫注悶<lb/>
　而痛陳五苓内减猪苓桂加木香陳皮<lb/>
　右㕮咀每服五錢水煎<lb/>
局方五苓散<lb/>
　　白术　　　猪苓　　　茯苓<hi>各兩半</hi>桂<hi>一兩</hi>
　　澤瀉<hi>二兩半</hi>
<pb n="KR3e0068_WYG_012-16a"/>
　右為末每服三二錢熱湯調下<lb/>
　按已上諸方並太陽例藥宜隨證選用<lb/>
平胃散<lb/>
　　蒼术<hi>八兩</hi>　陳皮<hi>五兩/</hi>　甘草<hi>炒三兩/</hi>厚朴<hi>五兩</hi>
　右為末每三錢薑棗煎或鹽湯㸃服<lb/>
對金飲子治脾胃受濕腹脹米榖不化飲食不進身體<lb/>
　沉重肢節酸疼皮膚微腫<lb/>
　　平胃散<hi>一兩</hi>桒白皮<hi>炒一兩</hi>
<pb n="KR3e0068_WYG_012-16b"/>
　右為末每三二錢入薑煎服<lb/>
　按此二方足太隂陽明手太隂藥也<lb/>
丹溪越鞠丸治濕欎<lb/>
　　蒼术　　　撫芎　　　白芷<lb/>
　<lb/>
　<lb/>
　<lb/>
　玉機微義卷十二<lb/>
</p>
<p>
</p>
  </div>
</body>
</text>
</TEI>
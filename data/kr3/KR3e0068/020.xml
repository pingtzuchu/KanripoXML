<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷二十</head>
    <p>
<pb n="KR3e0068_WYG_020-1a"/>
欽定四庫全書<lb/>
　玉機微義卷二十　　　明　徐用誠　原輯<lb/>
　　　　　　　　　　　　　劉　純　續增<lb/>
　積聚門<lb/>
　　諸經敘積之始<lb/>
黄帝針經百病始生第三云積者葢厥氣生足悗悗生<lb/>
脛寒脛寒則血脈凝濇凝濇則寒氣上入於腸胃入於<lb/>
腸胃則䐜脹䐜脹則腸外之汁沫迫聚不得散日以成<lb/>
<pb n="KR3e0068_WYG_020-1b"/>
積卒然多飲食則腸滿起居不節用力過度則絡脈傷<lb/>
陽絡傷則血外溢血外溢則衂血隂絡傷則血内溢血<lb/>
内溢則後血腸胃之絡傷則血溢於腸外有寒汁沫與<lb/>
血相搏則并合凝聚不得散而成積矣或外中於寒内<lb/>
傷於憂怒則氣上逆氣上逆則六輸不通温氣不行凝<lb/>
血藴褁不散津液凝濇滲著而不去而成積矣<lb/>
難經曰肝之積名曰肥氣<hi>見後方下云云</hi>以季夏戊己<lb/>
日得之何以言之肺病傳於肝肝當傳脾脾季夏適王<lb/>
<pb n="KR3e0068_WYG_020-2a"/>
王者不受邪肝復欲還肺肺不肯受故留結為積故知<lb/>
肥氣以季夏戊己日得之心之積名曰伏梁<hi>云云</hi>脾之<lb/>
積名曰痞氣<hi>云云</hi>肺之積名曰息賁<hi>云云</hi>腎之積名曰<lb/>
奔豚<hi>云云並見本文</hi>
　按滑氏本義曰越人之意葢以五行之道推其理勢<lb/>
　之所有者演而成文耳初不必論其情感亦不必論<lb/>
　其還不還與其必然否也讀者但以所勝𫝊不勝及<lb/>
　王者不受邪遂留結為積觀之則不以辭害志而思<lb/>
<pb n="KR3e0068_WYG_020-2b"/>
　過半矣<lb/>
　謹按越人論五臟積傳受之本病也然針經又主絡<lb/>
　脈傷及飲食七情所致而論之可謂詳悉然今較之<lb/>
　積聚因飲食傷及七情而成者多且三因方於五積<lb/>
　無主治引經况他書乎故具法不取今以東垣方附<lb/>
　于後<lb/>
　　脈法<lb/>
脈經曰脈來細而附骨者積也寸口積在胸中微出寸<lb/>
<pb n="KR3e0068_WYG_020-3a"/>
口積在喉中闗上積在臍傍上闗上積在心下微下闗<lb/>
積在少腹尺積在氣街脈出在右積在右脈出在左積<lb/>
在左脈兩出積在中央各以其部處之　脈來小沈而<lb/>
實者胃中有積聚不食食即吐　肺積脈浮而毛按之<lb/>
辟易　心積脈沈而芤上下無常處　肝積脈弦而細<lb/>
　腎積脈沈而急　脈沈重而中散者因寒食成癥<lb/>
脈左轉而沈重者氣癥陽在胸中右轉出不至寸口者<lb/>
内有肉癥也<lb/>
<pb n="KR3e0068_WYG_020-3b"/>
　　論積聚癥瘕不同<lb/>
難經曰積者隂氣也聚者陽氣也故隂沈而伏陽浮而<lb/>
動氣之所積名曰積氣之所聚名曰聚故積者五臟所<lb/>
生聚者六腑所成也積者隂氣也其始發有常處其痛<lb/>
不離其部上下有所終始左右有所窮處聚者陽氣也<lb/>
其始發無根本上下無所留止其痛無常處謂之聚故<lb/>
以是别知積聚也<lb/>
原病式曰癥者腹中堅硬按之應手然水體柔順而今<lb/>
<pb n="KR3e0068_WYG_020-4a"/>
反堅硬如地者亢則害承乃制也瘕者中雖硬而忽聚<lb/>
忽散無其常故其病未及癥也經曰血不流而滯故血<lb/>
内凝而為瘕也小腸移熱於大腸乃為虙瘕大腸移熱<lb/>
於小腸謂兩熱相搏則血溢而為伏瘕血澁不利月事<lb/>
沈滯而不行故云為虙瘕為虙與伏同傳寫誤爾<lb/>
　謹按積者實停蓄之總名癥者有所成而名之亦皆<lb/>
　積爾瘕者血病也似不可言為聚聚者陽氣也然大<lb/>
　小腸移熱為瘕如此則亦聚爾但前人施治亦未見<lb/>
<pb n="KR3e0068_WYG_020-4b"/>
　有分其異同者唯丹溪先生曰積塊在中為痰飲在<lb/>
　左為血積在右為食積氣不能作塊成聚塊乃有形<lb/>
　之物痰與食積死血爾此深得病情之㫖學者可因<lb/>
　此例而求諸<lb/>
　　論積聚分三因<lb/>
陳無擇云癥瘕屬肝部積聚屬肺部夫癥者堅也瘕者<lb/>
假也假物而成形然七癥八瘕之名經論亦不詳出雖<lb/>
有蛟蛇鼈肉髮蝨米等七證初非定名偶因食物相感<lb/>
<pb n="KR3e0068_WYG_020-5a"/>
而致患爾若婦人癥瘕則由内外不内外因動傷五臟<lb/>
氣血而成古人謂為痼疾以蛟蛇等為生瘕然亦不必<lb/>
泥此並屬血病蛇髪等事皆出偶然但飲食間誤中之<lb/>
留聚假血而成自有活性亦猶永徽中僧病噎者腹中<lb/>
有一物其狀如魚即生瘕也<lb/>
　按此論積聚等屬臟部葢分氣血爾亦不必拘此然<lb/>
　生瘕亦有外因而成者如昔之徐之才治取蛤精疾<lb/>
　生於足間者若此陳扵三因何不之及<lb/>
<pb n="KR3e0068_WYG_020-5b"/>
　　論婦人腸覃石瘕之積<lb/>
水脹篇曰石瘕何如岐伯曰石瘕生於胞中寒氣客于<lb/>
子門子門閉塞氣不通惡血當瀉不瀉衃以留止日以<lb/>
益大狀如懷子月事不以時下皆生於女子可導而下<lb/>
寶鑒曰夫膀胱為津液之腑氣化則能出矣今寒客於<lb/>
子門則必氣塞不通血壅不流而衃以止之結硬如石<lb/>
是名石瘕也此氣先病而血後病故月事不來則可宣<lb/>
導而下出者也故難經云任之為病其内苦結男子為<lb/>
<pb n="KR3e0068_WYG_020-6a"/>
七疝女子為瘕聚此之謂也非大辛之藥不能已可服<lb/>
見睍丹<lb/>
腸覃何如岐伯曰寒氣客於腸外與胃相搏不得榮因<lb/>
有所繫瘕而内著惡氣乃起瘜肉乃生其始生者大如<lb/>
雞卵稍以益大至其成如懷子之狀久者離嵗按之則<lb/>
堅推之則移月事以時下此其候也夫腸者大腸也覃<lb/>
者延也大腸以傳道為事乃肺之腑肺主衞衞為氣氣<lb/>
得炅則泄寒則凝今寒客於大腸故衞氣不榮有所繫<lb/>
<pb n="KR3e0068_WYG_020-6b"/>
止而結瘕在内貼者其延久不已是名腸覃也氣散則<lb/>
清氣聚則濁結為瘕聚所以惡氣發起瘜肉乃生小漸<lb/>
益大至期而䜵其腹則如懷子狀也此氣病而血未病<lb/>
故月水不斷以時下本非姙娠可以此為辨矣<lb/>
　按此謂石瘕為血壅不流故月事不來腸覃為清氣<lb/>
　聚而濁結成瘕故血未病月水不斷而知此二積之<lb/>
　異然亦有諸積所致或有病癰膿而似此二證者不<lb/>
　可不察也<lb/>
<pb n="KR3e0068_WYG_020-7a"/>
　　論五積六聚治同欝斷<lb/>
子和曰且積之成也或因暴喜怒悲思恐之氣或傷五<lb/>
味之食或停温涼寒熱之飲或受六氣之邪其初甚微<lb/>
可呼吸按導而去之不幸遇庸醫强補而留之留而不<lb/>
去遂成五積夫肥氣者不獨氣有餘也其中亦有血矣<lb/>
葢肝藏血故也伏梁者火之欝也以熱藥散之則益甚<lb/>
以火炙之則彌聚况伏梁證有二名同而實異不可不<lb/>
詳焉其一上下左右皆有根在腸胃之外有大膿血此<lb/>
<pb n="KR3e0068_WYG_020-7b"/>
伏梁義同腸癰其二身體髀股胻背腫環臍而痛是即<lb/>
風根不可動動則為水溺濇之病此二者内經雖言不<lb/>
可動止謂不可大下非謂全不可下恐病去而有害痞<lb/>
氣者舉世皆言寒則痞内經以為濕則痞雖因飲冷而<lb/>
得其陽氣為濕所畜以熱攻之則不散以寒攻之則濕<lb/>
去而寒退矣息賁者喘息憤而上行也此舊説也余以<lb/>
謂賁者賁門也手太隂之筋結胸裏故貫合賁下抵季<lb/>
脇其痛支轉筋痛甚則成息賁手心主結於賁其病胸<lb/>
<pb n="KR3e0068_WYG_020-8a"/>
痛息賁又云肺下則居賁迫肝善脇下痛肝髙則上支<lb/>
賁門脇悦為息賁若是言之是積氣於賁而不散此靈<lb/>
樞説五臟處言此賁自是多故予發之賁豚者賁與奔<lb/>
同銅人言或因讀書得之未必皆然也腎主骨此積最<lb/>
深難寮大忌吐涌以其在下止宜下之故予嘗以獨聖<lb/>
散吐肥氣揃以木架必燠室中吐兼汗也肝之積便言<lb/>
風也吐出數升後必有血一二滴勿疑病當然也續以<lb/>
磨積之藥調之嘗治伏梁先以荼調散吐之兼汗以禹<lb/>
<pb n="KR3e0068_WYG_020-8b"/>
功導水奪之繼之以降火之藥調之又嘗治痞氣萬舉<lb/>
萬全先以𤓰蒂散吐其酸苦黄膠腥腐之物三二升次<lb/>
以導水禹功下二三十行末以五苓淡劑等藥調之又嘗<lb/>
治息賁用𤓰蒂散不計四時置燠室中更以火一爐以<lb/>
助其汗吐汗下三法齊行此病不可逗遛久則傷人又<lb/>
嘗治賁豚以導水通經三日一下之一月十下前後百<lb/>
行次用治血化氣磨積之藥調之此積雖不傷人亦與<lb/>
人偕老若六聚之物在腑屬陽而無形亦無定法倣此<lb/>
<pb n="KR3e0068_WYG_020-9a"/>
而行之何難之有<lb/>
　按此論五積之異同可謂極備病情之要積為欎而<lb/>
　用吐法更甚得古人之妙矣但每吐後繼之以禹功<lb/>
　導水之劑則不可為例矧古人施吐必本積因而用<lb/>
　藥如徐文伯以油為宫人吐髮瘕楮澄以蒜為李道<lb/>
　念吐雞子積甄權以雄黄為人吐髮瘕成蛇者葢所<lb/>
　因不同而用藥殊也大抵禹功五苓之劑十下百行<lb/>
　等法用於濕熱盛實及體厚者則可設有隂虚氣痿<lb/>
<pb n="KR3e0068_WYG_020-9b"/>
　積聚實而血氣弱者豈可例用乎<lb/>
　　論痰積飲積主於濕<lb/>
　　詳見痰飲門<lb/>
　　論治積大法<lb/>
許學士云大抵治積或以所惡者攻之或以所喜者誘之<lb/>
則易愈如碙砂水銀治肉積神麯麥蘖治酒積水蛭䖟<lb/>
蟲治血積木香檳榔治氣積牽牛甘遂治水積雄黄膩<lb/>
粉治涎積礞石巴豆治食積各從其類也若用羣隊之<lb/>
<pb n="KR3e0068_WYG_020-10a"/>
藥分其藥勢則難取効須要認得分明是何積聚兼見<lb/>
何證然後增減斟量使之不爾反有所損要在臨時通<lb/>
變也<lb/>
　謹按諸積有不因氣動而成者如偶有所食或誤吞<lb/>
　錢物之類是也因氣動而成者如七情所致或飲食<lb/>
　勞倦或五臟傳受之類是也故所積之物不一氣血<lb/>
　之聚有殊或成蠱瘤生瘕之類難測故須是認得分<lb/>
　明是何積聚用藥宜各從其類然亦要㸔元氣虚實<lb/>
<pb n="KR3e0068_WYG_020-10b"/>
　或攻取峻削或養正漸除可也不爾則豈但有損而<lb/>
　已<lb/>
　　論養正積自除<lb/>
衞生寶鑑曰㓗古云養正積自除譬如滿座皆君子縱<lb/>
有一小人自無容地而出令其真氣實胃氣强積自消<lb/>
矣潔古之言豈欺我哉内經曰大積大聚衰其太半而<lb/>
止滿實中有積氣大毒之劑尚不可過况虚中有積者<lb/>
乎此乃治積之一端也邪正虚實宜詳審焉<lb/>
<pb n="KR3e0068_WYG_020-11a"/>
　按或云積非下之不可今言養正而後積除將以待<lb/>
　正氣而除乎將以待藥力而除乎然人之有積則皆<lb/>
　為身中之邪氣若君子座中之有小人也惟其調正<lb/>
　氣則真氣運行不失其常而積自除夫君子衆而正<lb/>
　直在位其小人自然退避矣不然則正氣虚而真氣<lb/>
　乖致積增膜膈胃亂真正氣絶而死矣亦若小人得<lb/>
　志則政亂法壞而君子有所不能制焉且夫養正者<lb/>
　非為飲食起居之間也葢積既成矣形漸悴矣必用<lb/>
<pb n="KR3e0068_WYG_020-11b"/>
　調養使榮衞充實而積自除餘有堅而不去者方可<lb/>
　亟下之此先補後攻期于邪去正復而後已然除之<lb/>
　不以漸則必有顛覆之害矣若昔之武氏斵喪唐宗<lb/>
　幾於改物尚賴狄張諸公匡扶之力漸除黨與興復<lb/>
　丕祚惜乎中宗不鑒前轍之失而留三思至致韋氏<lb/>
　之禍其猶積餘之尚在者而不亟下之更不慎守禁<lb/>
　戒遂縱口嗜慾病證復起而不可制其有不喪身者<lb/>
　未之有也<lb/>
<pb n="KR3e0068_WYG_020-12a"/>
　積聚治法<lb/>
　　五臟積方<lb/>
東垣肥氣丸治肝之積在左脇下如覆杯有頭足久不<lb/>
　愈令人發欬逆㾬瘧連嵗不已<lb/>
　　厚朴<hi>半兩</hi>　黄連<hi>七錢/</hi>　　柴胡<hi>二兩/</hi>　椒<hi>四錢</hi>
　　巴豆霜<hi>五分</hi>川烏頭<hi>炮去皮一錢二分/</hi>　乾薑<hi>炮半錢</hi>
　　人參<hi>二錢半</hi>白茯苓<hi>一錢半/</hi>昆布<hi>二錢半/</hi>甘草<hi>炙三錢</hi>
　　廣术<hi>炮二錢半</hi>皂角<hi>去皮弦煨一錢半</hi>
<pb n="KR3e0068_WYG_020-12b"/>
　右件除茯苓皂角豆霜另末外為極細末和匀煉蜜<lb/>
　為丸如桐子大初服二丸一日加一丸二日加二丸<lb/>
　漸漸加至大便微溏再從二丸加服周而復始積減<lb/>
　太半勿服<lb/>
伏梁丸治心之積起臍上大如臂上至心下久不愈令<lb/>
　人煩心<lb/>
　　黄連<hi>一兩半</hi>厚朴<hi>製/</hi>　　人參<hi>各半兩/</hi>　黄芩<hi>三錢</hi>
　　乾姜　　　菖蒲　　　巴豆霜<hi>各五分</hi>桂<hi>一錢</hi>
<pb n="KR3e0068_WYG_020-13a"/>
　　紅豆<hi>二分</hi>　川烏頭<hi>五分炮/</hi>茯神　　丹參<hi>炒各一錢</hi>
　右件除巴豆霜外為細末另研豆霜旋旋入末煉蜜<lb/>
　為丸如桐子大服如上法淡黄連湯下<lb/>
痞氣丸治脾之積在胃脘覆大如盤久不愈令人四肢<lb/>
　不收發黄疸飲食不為肌膚<lb/>
　　厚朴<hi>四錢半</hi>　黄連<hi>八錢/</hi>吳茱萸<hi>三錢/</hi>黄芩<hi>二錢</hi>
　　白茯苓　　　澤瀉　　人參<hi>各一錢</hi>川烏頭<hi>炮</hi>
　　川椒<hi>炒各半錢</hi>白术<hi>二分/</hi>巴豆霜<hi>四分/</hi>桂<hi>四分</hi>
<pb n="KR3e0068_WYG_020-13b"/>
　　茵陳<hi>酒炒</hi>　乾薑<hi>泡/</hi>　砂仁<hi>各一錢半</hi>
　右件除豆霜另研茯苓另末旋入外同為細末煉<lb/>
　蜜為丸如桐子大淡甘草湯下服如上法<lb/>
息賁丸治肺之積在右脇下覆大如杯久不已令人<lb/>
　洒淅寒熱喘欬發肺壅<lb/>
　　厚朴<hi>製八錢</hi>黄連<hi>炒一兩三錢/</hi>乾薑<hi>泡</hi>　白茯苓<lb/>
　　川椒<hi>炒</hi>　　紫苑<hi>各一錢半/</hi>　桂　　　川烏頭<hi>炮</hi>
　　桔梗　　　白豆蔲　　　　陳皮　　京三稜<lb/>
<pb n="KR3e0068_WYG_020-14a"/>
　　天門冬<hi>各一錢</hi>巴豆霜<hi>四分/</hi>人參<hi>二錢/</hi>青皮<hi>五分</hi>
　右件除茯苓巴豆霜旋入外為末煉蜜丸如桐子大<lb/>
　以淡薑湯送下服如上法已上四方秋冬加厚朴減<lb/>
　黄連四分之一<lb/>
奔豚丸治腎之積發於小腹上至心下若豚狀或下或<lb/>
　上無時久不已令人喘逆骨痿少氣及治男子内結<lb/>
　七疝女人瘕聚滯下<lb/>
　　厚朴<hi>製七錢</hi>黄連<hi>五錢</hi>　白茯苓　　澤瀉<lb/>
<pb n="KR3e0068_WYG_020-14b"/>
　　菖蒲<hi>各二錢</hi>川烏頭　　丁香<hi>半錢/</hi>　桂<hi>二分</hi>
　　巴豆霜<hi>四分</hi>全蝎　　　附子　　　獨活<hi>各一錢</hi>
　　𤣥胡索<hi>一錢半</hi>苦楝<hi>酒煮三錢</hi>
　右除巴豆霜茯苓另為末旋入外為細末煉蜜丸如<lb/>
　桐子大淡鹽湯下服如上法<lb/>
　按已上諸方宜隨證加減用之所謂益元氣洩隂火<lb/>
　破滯氣削其堅也<lb/>
　　吐劑<lb/>
<pb n="KR3e0068_WYG_020-15a"/>
𤓰蒂散<lb/>
　　方見痰飲門<lb/>
　按吐法意畧具前宜兼㸔各門吐例<lb/>
　　倒倉法<lb/>
丹溪曰人之七情厚味停痰瘀血互相糾纒日積月深<lb/>
　欝結成聚甚者如桃核之穰諸般竒形之蟲成於中<lb/>
　形於外發為癱瘓為勞瘵為蠱脹為癩疾為無名竒<lb/>
　病宜行此法<lb/>
<pb n="KR3e0068_WYG_020-15b"/>
　用黄牡牛肉擇肥者買一二十斤長流水煮糜爛融<lb/>
　入湯中為液以布濾出柤滓取淨汁再入鍋文武火<lb/>
　熬成琥珀色則成矣每飲一鍾少時又飲如此者積<lb/>
　十數鍾寒月則重湯温而飲之病在上者欲其吐多<lb/>
　病在下者欲其利多病在中者欲其吐利俱多全在<lb/>
　活法而為緩急多寡也須晴明日早於一室明快不<lb/>
　通風處以安病人視所出之物可盡病根則止吐利<lb/>
　後或渇不得與湯水其小便必長取以飲病者名曰<lb/>
<pb n="KR3e0068_WYG_020-16a"/>
　輪迴酒與一二椀非惟可以止渇抑且可滌濯餘垢<lb/>
　睡一二日覺饑甚乃與粥淡食之待三日後始與少菜<lb/>
　羮自養半月覺精神渙發形體輕健沈痾悉除其後<lb/>
　須五年忌牛肉<lb/>
　　消導之劑<lb/>
御藥院方助氣丸治三焦痞閉胸膈滿悶氣不流通藴<lb/>
　結成積痃癖氣塊並皆治之<lb/>
　　京三稜　莪术<hi>各炮二斤</hi>青皮　　陳皮<hi>並去白</hi>
<pb n="KR3e0068_WYG_020-16b"/>
　　白术<hi>各十五兩</hi>　㯽榔　枳殻　　　木香<hi>各十兩</hi>
　右為末糊丸如梧子大每五十丸煎水下<lb/>
　按此治諸氣積藥也然世俗治積之方多兼氣藥欲<lb/>
　其氣化而積易散殊不知氣虚者何以抵受中夾熱<lb/>
　者豈不助火反傷氣耶故用者宜分虚實寒熱選使<lb/>
　况此方雜削氣之藥過半而云助氣恐未必然也<lb/>
三因散聚湯治久氣積聚狀如癥瘕隨氣上下發作有<lb/>
　時心腹絞痛攻刺腰脇小腹䐜脹大小便不利<lb/>
<pb n="KR3e0068_WYG_020-17a"/>
　　半夏　　檳榔　　　　當歸<hi>各三分</hi>陳皮<lb/>
　　杏仁<hi>去皮央炒</hi>桂<hi>各二兩/</hi>茯苓　　　甘艸<hi>炙</hi>
　　附子<hi>炮</hi>　川芎　　　　枳殻<hi>炒/</hi>　　厚朴<hi>製</hi>
　　呉茱萸<hi>湯泡洗各一兩</hi>　大黄<hi>大便利去之</hi>
　右㕮咀每服四錢水煎<lb/>
濟生大七氣湯治積聚狀如癥瘕隨氣上下發作有時<lb/>
　心腹㽲痛上氣窒塞小腹脹滿<lb/>
　　桔梗　　肉桂　　　　藿香葉　　甘艸<hi>炙</hi>
<pb n="KR3e0068_WYG_020-17b"/>
　　青皮<hi>各二分</hi>益智仁　　京三稜　　陳皮<lb/>
　　蓬术　　　香附子<hi>炒各一兩半</hi>
　右㕮咀每服五錢水煎<lb/>
　按此二方治聚之劑也然聚瘕用湯蕩滌之意亦要<lb/>
　隨臟氣虚實寒熱而增損之可也<lb/>
東垣草豆蔲丸治酒積或傷寒冷物胃脘痛咽膈不通<lb/>
　　草豆蔲<hi>煨</hi>　白术<hi>各一兩/</hi>大麥蘖　　神麯<hi>各炒</hi>
　　黄芩　　　半夏<hi>各半兩</hi>枳實<hi>炒二兩/</hi>炒鹽<hi>半錢</hi>
<pb n="KR3e0068_WYG_020-18a"/>
　　陳皮　　　青皮　　　　乾生薑<hi>各二錢</hi>
　右為極細末湯浸蒸餅丸如菉豆大每服百丸煎水<lb/>
　下<lb/>
　按此治酒積飲積藥也入氣血之分<lb/>
廣术潰堅湯治有積塊堅硬如石形如袢大令人坐卧<lb/>
　不安中滿腹脹<lb/>
　　方見腹脹門<lb/>
寶鑒香殻丸破痰癖消癥塊及冷積<lb/>
<pb n="KR3e0068_WYG_020-18b"/>
　　木香　　　丁香<hi>各五錢</hi>京三稜<hi>剉酒浸一宿</hi>青皮<lb/>
　　廣术<hi>剉酒浸一宿用去皮巴豆三十粒同炒巴豆黄色</hi>
　　枳殻<hi>炒</hi>　　川楝子　　茴香<hi>炒各一兩</hi>
　右末醋糊丸如梧子大朱砂為衣每服二十丸薑鹽<lb/>
　湯下<lb/>
　按此治氣積寒積之劑下焦藥也<lb/>
丹溪阿魏丸治肉積<lb/>
　　連翹<hi>半兩</hi>　糖毬子<hi>一兩/</hi>黄連<hi>六錢半</hi>
<pb n="KR3e0068_WYG_020-19a"/>
　　阿魏<hi>一兩醋煮作糊</hi>
　右為末用阿魏糊丸如梧子大每二三十丸白湯下<lb/>
保和丸治食積<lb/>
　　糖毬子<hi>三兩</hi>半夏　　茯苓<hi>各一兩/</hi>神麯<hi>二兩</hi>
　　陳皮　　　連翹　　蘿蔔子<hi>各半兩</hi>
　右為末粥糊丸如梧子大每三四十丸白湯下<lb/>
　按此二方食積藥也又此方治痰積飲積之劑丹溪<lb/>
　曰脾虛者須以補脾藥下之切不可獨用虚虚之禍<lb/>
<pb n="KR3e0068_WYG_020-19b"/>
　疾如反掌葢慎之也氣實新病宜於攻下諸方選用<lb/>
　又不必拘此<lb/>
宣明三稜湯治癥瘕痃癖積聚不散堅滿痞膈食不下<lb/>
　腹脹<lb/>
　　蓬术　　　當歸<hi>各半兩</hi>京三稜<hi>二兩/</hi>白术<hi>一兩</hi>
　　檳榔　　　木香<hi>各三分</hi>
　右為末每三錢沸湯調下<lb/>
　按此治癥瘕之劑氣血藥也然瘕者雖硬而忽聚散<lb/>
<pb n="KR3e0068_WYG_020-20a"/>
　即聚也屬陽氣也經云血不流而寒薄故血内凝而<lb/>
　瘕葢又屬血爾固當兼治之此方亦可以推其變從<lb/>
　虚實加減而輕重之可也<lb/>
　謹按針經備隂絡傷汁血相搏并合成積或臟氣傳<lb/>
　受及子和論七情為欝皆元氣自病不係傷諸飲食<lb/>
　致者當先調理不可妄下故已上五臟方消導法宜<lb/>
　選用氣虚弱甚者又宜消息此養正積自除之意若<lb/>
　傷諸飲食致者元氣未病初非下之削之不可然治<lb/>
<pb n="KR3e0068_WYG_020-20b"/>
　之不早元氣日減正氣日偷方用下削而能獲安者<lb/>
　實僥倖焉至是者亦宜上法先補後攻可也醫反是<lb/>
　之多致悞爾若積欎在身形氣飲食如常者則已下<lb/>
　削堅之方或吐或下的在選用衰其太半宜漸除之<lb/>
　否則失機後時而不救者多矣然有除之未盡元氣<lb/>
　未復而使内縱口味恣七情病遂復起者亦不鮮矣<lb/>
　嗚呼世道不古人之不謹致積又不能歸罪於已安<lb/>
　心調理卒致殞沒不得以盡其天年者固不足惜然<lb/>
<pb n="KR3e0068_WYG_020-21a"/>
　醫之不能精明其道悞人生命者豈無所報耶<lb/>
　　削堅之劑<lb/>
楊氏木香檳榔煎丸治脾積氣塊腹脇走痛口吐清水<lb/>
　　肉豆蔲<hi>五枚</hi>木香　　　肉桂<hi>各一兩/</hi>　檳榔<hi>七枚</hi>
　　乾漆<hi>半兩炒令烟盡</hi>　　硇砂<hi>半兩另研/</hi>胡椒<hi>四十九粒</hi>
　右為末次入硇砂和匀煉蜜丸如梧子大每七丸橘<lb/>
　皮湯下<lb/>
　按此治肉積寒積藥也入氣血之分<lb/>
<pb n="KR3e0068_WYG_020-21b"/>
局方丁香脾積丸治諸般食積氣滯胸脹滿心腹刺痛<lb/>
　　丁香　　　木香　　　巴豆　　　髙良薑<hi>醋煮各半兩</hi>
　　莪术<hi>一兩</hi>　三稜<hi>二兩/</hi>　青皮<hi>一兩/</hi>　皂角<hi>三大挺燒</hi>
　右入百草霜三匙同碾細為末糊丸如麻子大每十<lb/>
　丸至二十丸<lb/>
　按此治寒冷食積藥也<lb/>
鄧山房感應丸治食積化宿滯<lb/>
　　黑角沈香　檀香　　　丁香　　　木香<lb/>
<pb n="KR3e0068_WYG_020-22a"/>
　　陳皮　　　青皮　　黄連　　　砂仁<lb/>
　　香附子　　半夏　　三稜　　　蓬术<hi>煨各一兩為細末</hi>
　　肥烏梅<hi>百錢重</hi>巴豆<hi>三百粒肥白者去衣膜心</hi>
　右用磁器一隻盛巴豆上以梅肉葢之却用米醋浸<lb/>
　過與梅肉平於甑坐蒸至極熟以巴豆紅色為度却<lb/>
　擂二件如泥用糯米飯和前藥勻搗千百下丸如蘿<lb/>
　白子大每十丸湯下<lb/>
　按此下氣積食積藥也<lb/>
<pb n="KR3e0068_WYG_020-22b"/>
宣明積氣丹治一切新久沈積氣塊面黄黑瘦癥瘕積<lb/>
　聚口吐酸水<lb/>
　　檳榔<hi>二箇</hi>　芫花　　　　京三稜　　黄連<lb/>
　　牛膝　　　樟柳根<hi>各一兩</hi>肉豆蔲<hi>二箇/</hi>硇砂<hi>二錢</hi>
　　青皮　　　陳皮　　　　石菖蒲<hi>各三錢</hi>大㦸<lb/>
　　大黄　　　甘遂　　　　白牽牛　　乾薑<lb/>
　　青礞石　　乾漆<hi>各半兩</hi>　蓬术<hi>一兩</hi>　巴豆<lb/>
　　木香<hi>各二錢半</hi>
<pb n="KR3e0068_WYG_020-23a"/>
　右為末醋糊為丸如桐子大每服一丸臨卧燒棗湯<lb/>
　下量病人虛實加減與服<lb/>
　按此下飲積氣積肉積水積藥也<lb/>
本事碙砂丸治一切積聚痰飲心脇引痛<lb/>
　　硇砂　　　　三稜　　乾薑　　　白芷<lb/>
　　巴豆<hi>去油各半兩</hi>大黄　乾漆<hi>各一兩</hi>檳榔<lb/>
　　肉豆䓻<hi>各一箇</hi>木香　　青皮　　　胡椒<hi>各一分</hi>
　右為末釅醋二升煮巴豆五七沸復下三稜大黄末<lb/>
<pb n="KR3e0068_WYG_020-23b"/>
　同煎五七沸入硇砂煎成膏却入别藥和勻杵丸如<lb/>
　菉豆大每五丸薑湯下<lb/>
　按此下肉積氣積例藥因其中用白芷為散水行氣<lb/>
　故更言治痰飲也<lb/>
破積導飲丸治積塊堅硬飲食不消心下痞悶<lb/>
　　木香　　　檳榔　　　陳皮　　　青皮<lb/>
　　枳殻<hi>炒</hi>　　枳實<hi>炒/</hi>　　廣术<hi>炮/</hi>　　三稜<hi>炮</hi>
　　半夏　　　神麯<hi>炒</hi>　　麥蘖　　　乾生薑<lb/>
<pb n="KR3e0068_WYG_020-24a"/>
　　茯苓　　　澤瀉　　　甘艸<hi>炙各半兩</hi>牽牛<hi>頭末六錢</hi>
　　巴豆<hi>三十粒去皮心油</hi>
　右細末入巴豆霜令匀姜汁糊丸梧子大每三十丸<lb/>
　温薑湯下<lb/>
　按此治飲積酒積氣積藥也然世俗方類此者甚多<lb/>
　大抵多合以熱劑不能以盡病情之變唯此方庶幾<lb/>
　用者自宜取擇<lb/>
三因破飲丸<lb/>
<pb n="KR3e0068_WYG_020-24b"/>
　　方見痰飲門<lb/>
晞露丸治傷寒於内氣凝不流結於腸外久為癥瘕時<lb/>
　作疼痛腰不得伸<lb/>
　　廣术　　　三稜<hi>各酒浸一兩</hi>乾漆<hi>炒五錢/</hi>茴香<hi>炒</hi>
　　青皮　　　雄黄　　　　穿山甲<hi>炮各三錢</hi>
　　硇砂<hi>四錢研</hi>輕粉<hi>一錢/</hi>　　川烏<hi>五錢炮/</hi>麝香<hi>半錢</hi>
　　巴豆<hi>三十粒去殻同三稜术炒黄色去巴豆不用</hi>
　右細末和勻薑汁糊丸梧子大每三二十丸温薑湯<lb/>
<pb n="KR3e0068_WYG_020-25a"/>
　下空心服<lb/>
　按此治腸覃寒積之劑也<lb/>
寶鑒見晛丹治婦人石瘕狀如懷子者<lb/>
　　附子<hi>四錢炮</hi>鬼箭羽　　紫石英<hi>各三錢</hi>澤瀉<lb/>
　　肉桂　　　𤣥胡　　　木香<hi>各二錢</hi>　血竭<hi>一錢半</hi>
　　水蛭<hi>一錢炒烟盡</hi>　　　檳榔<hi>二錢半/</hi>　桃仁<hi>炒三十箇</hi>
　　三稜<hi>五錢</hi>　大黄<hi>二錢同三稜酒浸一宿焙</hi>
　右各研匀酒糊丸梧子大每三十丸食前用鹽湯或<lb/>
<pb n="KR3e0068_WYG_020-25b"/>
　酒下<lb/>
　按此治血積藥也<lb/>
温白丸治心腹絞痛久癥癖塊大如杯碗十種水病八<lb/>
　種痞塞九種心痛<lb/>
　　紫苑　　　　呉茱萸　　菖蒲　　　　柴胡<lb/>
　　桔梗　　　　厚朴<hi>製</hi>　　皂角<hi>去皮子弦</hi>茯苓<lb/>
　　黄連　　　　桂　　　　川椒<hi>炒去目</hi>　乾薑<hi>炮</hi>
　　巴豆<hi>去心膜油</hi>人參<hi>各半兩/</hi>川烏<hi>炮去皮臍二兩半</hi>
<pb n="KR3e0068_WYG_020-26a"/>
　右末入巴豆研令勻蜜丸梧子大每三丸生薑湯下<lb/>
　按此治食積寒積藥也<lb/>
經驗方塌腫神應丸治諸腫蟲毒肚脹如鼓脾癖癥瘕<lb/>
　氣塊上喘氣急欬嗽倚息不得睡服藥不效者<lb/>
　　三稜　　　　莪术　　　青皮　　　陳皮<lb/>
　　乾漆<hi>燒各一兩</hi>芫花<hi>七錢半/</hi>大㦸<hi>三錢</hi>　硇砂<lb/>
　　巴豆霜<hi>各一錢</hi>
　右前藥和一處用好米醋一大椀慢火上煮醋乾為<lb/>
<pb n="KR3e0068_WYG_020-26b"/>
　度取出晒乾碾為末醋和作丸如梧子大每四五十丸<lb/>
　生薑湯下五更服隨用椒目六兩蘿白子半斤炒香<lb/>
　熟用手帕盛於患處熨如冷再炒熨至再三大小便<lb/>
　行後才住熨以温稀粥補之<lb/>
　按此治癥瘕之劑飲積氣積水積血積藥也<lb/>
聖散子治逺年積塊<lb/>
　　硇砂<hi>六兩</hi>　川大黄<hi>八兩/</hi>大麥蘖<hi>六兩/</hi>乾漆<hi>燒過</hi>
　　萹蓄　　　茴香<hi>炒</hi>　　瞿麥　　　檳榔<hi>各一兩</hi>
<pb n="KR3e0068_WYG_020-27a"/>
　　如婦人乾血氣加穿山甲<hi>二兩炮</hi>
　右末每五錢温酒調下仰卧此藥只在心頭至明大<lb/>
　便如爛魚小便赤為驗取出並無毒性小兒用一錢<lb/>
　量大小與之<lb/>
　按此氣血藥也<lb/>
　謹按治積之方氣實者故宜峻削故古方多相類近<lb/>
　世又多用推逐之劑如剪紅丸蠟丸去積亦是一法<lb/>
　但不分氣血蟲物諸積之異人之虚實不同往往悞<lb/>
<pb n="KR3e0068_WYG_020-27b"/>
　人故皆不録其或可吐者宜從子和之法氣虚羸弱<lb/>
　者觀東垣諸方已啓其微用者當自求其意而為通<lb/>
　變可也<lb/>
　<lb/>
　<lb/>
　<lb/>
　<lb/>
　玉機微義卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷十四</head>
    <p>
<pb n="KR3e0068_WYG_014-1a"/>
欽定四庫全書<lb/>
　玉機微義卷十四　　　明　徐用誠　原輯<lb/>
　　　　　　　　　　　　　劉　純　續増<lb/>
　寒門<lb/>
　　内經敘寒氣為痛為積為嘔為泄<lb/>
舉痛論云寒氣入經而稽泣經脈不行客於脈外則血<lb/>
少客於脈中則氣不通故卒然而痛重中於寒則痛乆<lb/>
矣　寒氣客於小腸募原之間絡血之中血泣不得注<lb/>
<pb n="KR3e0068_WYG_014-1b"/>
於大經血氣稽留不得行故宿昔而成積　寒氣客於<lb/>
腸胃厥逆上出故痛而嘔也　寒氣客於小腸小腸不<lb/>
得成聚故腹痛後泄矣<lb/>
　謹按篇中具寒氣客於諸脈及相引腹股等為痛甚<lb/>
　詳宜玩本文為積<lb/>
　　又詳見積聚門<lb/>
　　論寒為癥瘕堅痞厥逆諸證<lb/>
原病式曰諸病上下所出水液澄徹清冷下痢清白吐<lb/>
<pb n="KR3e0068_WYG_014-2a"/>
痢腥穢食已不飢堅痞腹滿急痛癥瘕㿗疝屈伸不便<lb/>
厥逆禁固皆屬於寒<lb/>
　　論寒為滯下泄瀉欬嗽諸證<lb/>
　　詳見滯下等門<lb/>
　按已上諸論病機多屬内中於寒口食生冷所致皆<lb/>
　非外感證也因兹所類但以傷寒外感分例然已上<lb/>
　病機亦有標本不同故不復叅附詳見各門<lb/>
　　脉法<lb/>
<pb n="KR3e0068_WYG_014-2b"/>
難經曰傷寒之脈隂陽俱盛而𦂳濇<lb/>
傷寒論曰脈隂陽俱𦂳者名曰傷寒　寸口脈浮而𦂳<lb/>
浮則為風𦂳則為寒　浮濇而𦂳為傷寒<lb/>
　謹按傷寒脈及六經𫝊變本論已詳兹不備録惟許<lb/>
　學士百證歌第一篇甚得㫖要但其中二句訛舛如<lb/>
　脈浮而緩風傷榮浮𦂳兼濇寒傷衛正與仲景脈理<lb/>
　差别此非許學士之不精盖亦後人傳寫之誤也<lb/>
　許學士云仲景言脈大浮數動滑此名陽也沉濇弱<lb/>
<pb n="KR3e0068_WYG_014-3a"/>
　弦微此名隂也脈訣以動脈為隂弦為陽何也大抵<lb/>
　此兼衆脈而合言之也唯傷寒如此雜病各見一脈<lb/>
　仲景之意若曰浮大者陽也兼之以動滑數之類安<lb/>
　得不為陽沉細者隂也兼之以濇弦數之類安得不<lb/>
　為隂故仲景論動脈則曰陽動則汗出隂動則發熱<lb/>
　數脈見于闗上上下無頭尾如豆大厥厥動揺名曰<lb/>
　動也又結胸證云脈浮而動浮則為風動則為痛故<lb/>
　兼數與浮而言動脈則陽脈陽病也宜矣仲景論弦<lb/>
<pb n="KR3e0068_WYG_014-3b"/>
　者狀如弓弦按之不移弦則為减又曰支飲急弦又<lb/>
　少隂證云手足寒脈弦遲故此兼遲而言弦則為隂<lb/>
　證脈也宜矣故仲景傷寒脈不可與雜病脈同日而<lb/>
　語也今陽證往往浮大而厥厥厥動揺其沈細而弦<lb/>
　者必隂證也何疑之有哉故知治傷寒當以仲景脈<lb/>
　法為本<lb/>
脈經曰遲𦂳為寒　寒則𦂳弦　濇遲沈細為寒　脈<lb/>
小實而𦂳者病在内冷　脈沈而細下焦有寒　脈累<lb/>
<pb n="KR3e0068_WYG_014-4a"/>
累而貫珠不前至有風寒在大腸　脈細小𦂳急病速<lb/>
進在中寒為疝瘕　寸口脈遲上焦有寒脈𦂳寒之實<lb/>
也闗脈遲胃中寒尺脈遲濇寒在下焦　弦小者寒癖<lb/>
　遲而緩微而𦂳皆有寒也<lb/>
　　論傷寒中寒受病不同<lb/>
丹溪曰仲景論傷寒矣而未及乎中寒先哲治胃大寒<lb/>
而昏用附子理中而安其議藥則得之矣曰傷曰中未<lb/>
聞有議其異同之者因思傷寒有即病有不即病必大<lb/>
<pb n="KR3e0068_WYG_014-4b"/>
發熱邪循經而入以漸而深中寒則倉卒感受其病即<lb/>
發而暴傷寒之人因其舊有欎熱風寒外來肌腠自宻<lb/>
欎發為熱其初也用麻黄桂枝<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>發表而安以病體不<lb/>
甚虛也中寒之人乘其膚腠踈豁一身受邪難分經絡<lb/>
無熱可發温補自觧此胃氣之大虛也傷寒熱雖甚不<lb/>
死中寒若不急治去生甚逺其虛實葢可見矣<lb/>
　謹按仲景論傷寒至三隂病例可汗外感也韓祗和<lb/>
　例温中即中寒也張㓗古三隂可下王海藏例可補<lb/>
<pb n="KR3e0068_WYG_014-5a"/>
　皆言内傷也但韓氏不直指中寒而就於隂證立便<lb/>
　例例可温中之法與仲景三隂病論證不同乃别立<lb/>
　方意指中寒而未甚瑩故丹溪先生重明此意然皆<lb/>
　宜詳玩臨證合宜處治也<lb/>
　　論隂陽虛盛惡寒與傷寒不同<lb/>
内經曰陽虛則外寒者陽受氣於上焦以温皮膚分肉<lb/>
之間令寒氣在外則上焦不通上焦不通則寒氣獨留<lb/>
於外故寒慄　隂盛則内寒者因厥氣上逆寒氣積於<lb/>
<pb n="KR3e0068_WYG_014-5b"/>
胸中而不瀉不瀉則温氣去寒獨留則血凝泣凝則脈<lb/>
不通其脈盛大以澁故中寒<lb/>
　按此言隂陽虛盛為寒本七情所動之致義見調經<lb/>
　論篇皆與傷寒中寒受病不同者也<lb/>
東垣曰夜則惡寒晝則安静是隂血自旺於隂分也<lb/>
夜則惡寒晝則惡寒是重隂無陽也當亟瀉其隂峻補<lb/>
其陽　夜則安静晝則惡寒是隂氣上溢於陽中也<lb/>
　按此亦隂盛所致之本病非感寒外因也傷寒外因<lb/>
<pb n="KR3e0068_WYG_014-6a"/>
　三陽惡寒皆表邪未解太隂手足自温故不惡寒少<lb/>
　隂厥隂手足厥逆而惡寒者隂盛然也與此稍異<lb/>
　　論隂毒<lb/>
王海藏云隂毒本因腎氣虛寒因慾事或食生冷物而<lb/>
後傍風内既伏隂外又傷寒或先感外寒而後伏隂内<lb/>
外皆隂則陽氣不守遂發隂毒身重眼睛疼身體倦怠<lb/>
而甚熱四肢厥逆冷額上及手背冷汗不止或多煩渴<lb/>
精神恍惚如有所失三二日間或可起行不甚覺重診<lb/>
<pb n="KR3e0068_WYG_014-6b"/>
之則六脈沈細而疾尺部短小寸口或無若服涼藥則<lb/>
渴轉甚躁轉急有此證者急服還陽退隂之藥則安惟<lb/>
補虛和氣而已宜服正元散之類隂證不宜發汗如氣<lb/>
正脈大身熱未差用藥發汗無妨　或寸口小而尺脈<lb/>
微大亦同積隂感於下則微陽消於上故其候沈重四<lb/>
肢逆冷腹痛轉甚或喉不利或心下脹滿結硬躁渴虛<lb/>
汗不止或時狂言爪甲面色青黒六脈沈細而一息七<lb/>
至以來有此證者速宜於氣海闗元二穴灸三二百壯<lb/>
<pb n="KR3e0068_WYG_014-7a"/>
以手足和暖為効仍服金液丹來復丹之類隨證治之<lb/>
　按此言陽氣不守或積隂感於下微陽消於上遂為<lb/>
　隂毒與活人書論隂毒為隂氣獨盛陽氣暴絶者殊<lb/>
　有發明矣但言不守與消之義而又不若趙氏釋活<lb/>
　人書云隂氣極盛陽氣極微為隂毒陽氣極盛隂氣<lb/>
　極微為陽毒庶不為竭絶之證義尤明白隂盛格陽<lb/>
　脈附見熱門<lb/>
　　論諸證寒熱似傷寒<lb/>
<pb n="KR3e0068_WYG_014-7b"/>
　　詳見熱門<lb/>
　謹按世傳以寒痰脚氣食積勞煩四證為似傷寒然<lb/>
　以形證較之亦豈止四證而已故集證論<lb/>
　　詳見熱門<lb/>
　　論傷寒傳變<lb/>
此事難知云足太陽為巨陽為老陽又為諸陽之首故<lb/>
多傳變爾太陽傳陽明謂之微邪是水傳土也又謂之<lb/>
循經得度傳太陽傳少陽謂之越經傳太陽傳太隂謂<lb/>
<pb n="KR3e0068_WYG_014-8a"/>
之誤下傳太陽傳少隂謂之表裏傳變之邪太陽為甚<lb/>
復傳少隂水勝火火勝水此南北二方之變頃刻之間<lb/>
其害人也甚於太陽多矣若辨之不早必成不救之疾<lb/>
況亂投湯藥者乎太陽傳厥隂謂之首尾傳厥隂與督<lb/>
脈上行與太陽相接又名巡經得度傳灾變至重不為<lb/>
不多矣<lb/>
　按此可謂發仲景之心法矣趙氏亦曰傷寒六經傳<lb/>
　變或虛或實或冷或熱無非邪氣之所為也有次第<lb/>
<pb n="KR3e0068_WYG_014-8b"/>
　傳經之陽邪有直入本經之隂邪有下後内䧟之邪<lb/>
　皆不可不辨也然成無已引華陀云傷寒一日在皮<lb/>
　二日在膚三日在肌四日在胸五日在腹六日入胃<lb/>
　即傳裏也與成所論七日不解為再經二七日不解<lb/>
　為過經皆大約也故一無治例惟六經傳變為的故<lb/>
　太陽傳變居多者因其初感邪氣乘虛而入則傳也<lb/>
　有三五日止在本經或十數日不傳者有之有傳過<lb/>
　一經而不再傳者亦有之有悞服藥而致傳變者多<lb/>
<pb n="KR3e0068_WYG_014-9a"/>
　矣大抵邪在陽經則易治傳入隂分則危殆葢陽微<lb/>
　隂盛正虛邪實矣況悞下内䧟汗虛别經者則壊異<lb/>
　傾危可立待也學者慎之<lb/>
　　論傷寒只傳足經不傳手經<lb/>
發明曰傷寒受病之由皆出熱論一篇而已皆傳足經<lb/>
不傳手經何也葢傷寒病冬月得之足太陽膀胱經為<lb/>
首次至足厥隂肝經為尾此病惟傷北方與東方反戌<lb/>
土上有足陽明胃濕之專位兼丑上有足太隂脾土之<lb/>
<pb n="KR3e0068_WYG_014-9b"/>
專位葢足之六經皆在東北之方經云冬傷於寒即發<lb/>
者為傷寒春發為温病夏發為温疫為病最重此之謂<lb/>
也仲景云無竒經則無傷寒縁竒經皆附足六經不附<lb/>
手經寒邪只傷足經者為有竒經故也長夏為大熱病<lb/>
者夏火既王火之方與秋之分皆手經居之水方與春<lb/>
之分皆足經不足及夏火王客邪助于手經則不足者<lb/>
愈不足矣故所用之藥皆泄有餘而非足經藥何者泄有<lb/>
餘則不足者補矣此傷寒只先足經而不言手經也大<lb/>
<pb n="KR3e0068_WYG_014-10a"/>
大意如此至於傳手經者亦有之矣<lb/>
　　論傷寒傳手經<lb/>
此事難知曰傷寒傳至五六日間漸變神昏不語或睡<lb/>
中獨語一二句目赤唇焦舌乾不飲水稀粥與之則嚥<lb/>
終日不與則不思六脈細數而不洪大心下不痞腹中<lb/>
不滿大小便如常或傳至十日以來形貎如醉人虛見<lb/>
神昏不已多用承氣湯下之則誤矣葢不知此熱傳手<lb/>
少隂心經也然而又未知自何經而來答曰本太陽經<lb/>
<pb n="KR3e0068_WYG_014-10b"/>
傷風風為陽邪陽邪傷衛隂血自燥熱畜膀胱壬病逆<lb/>
傳於丙丙丁兄妹由是傳心心火自上迫而熏肺所以<lb/>
神昏也謂肺為清虛之藏内有火邪致令神昏宜梔子<lb/>
黄苓黄連湯若脈在丙者導赤散脈在丁者瀉心湯若<lb/>
誤用涼膈散乃氣中之血藥也在左手寸脈沈滑有力<lb/>
者則可用之或用犀角地黄湯近於是也本方所説若<lb/>
無犀角以升麻代之是陽明經藥也此解陽明經血中<lb/>
熱藥若脈浮沈俱有力者是丙丁中俱有熱也可以導<lb/>
<pb n="KR3e0068_WYG_014-11a"/>
赤瀉心各半服之則宜矣此證膀胱傳丙足傳手經也<lb/>
下傳上也丙傳丁也表傳裏也壬傳丁者艮傳離也越<lb/>
經傳也又謂腑傳臟也活人云傷寒只傳足經不傳手<lb/>
經此言不盡意也有從足經而傳手經者何以知之經<lb/>
云傳寒或止傳一經或間傳三經不可一途而取之但<lb/>
憑其脈與外證治之此活法也與食則嚥者邪不在胃<lb/>
也不與則不思者以其神昏故熱邪既不在胃誤與承<lb/>
氣湯下之其死也必矣<lb/>
<pb n="KR3e0068_WYG_014-11b"/>
　謹按傷寒本只傳足經已上又例傳手經之義可謂<lb/>
　發病機之秘矣葢只是邪藴日乆因足經實手經虛<lb/>
　故寃熱爾有因汗下差悞而傳有因七情或勞倦等<lb/>
　而致者有之大抵傳于經必有所因所以古人有救<lb/>
　逆復脈等法豈但切中病情實啓後人之意例爾<lb/>
　　論傷寒隂分發熱為反用温汗法<lb/>
趙嗣真曰詳仲景論發汗湯劑各分輕重不同如麻黄<lb/>
桂枝青龍各半越婢等湯各有等差至於少隂發汗二<lb/>
<pb n="KR3e0068_WYG_014-12a"/>
湯雖同用麻黄附子亦自有輕重加减之别故以加細<lb/>
辛為重加甘草為輕辛散甘緩之義也其第一證以少<lb/>
隂本無熱此發熱故曰反也葢發熱為邪在表而當汗<lb/>
又兼脈沈屬隂而當温故以附子温經麻黄散寒而熱<lb/>
須汗解故加細辛是汗劑之重者第一證既無裏寒之<lb/>
可温又無裏熱之可下求其所用麻黄附子之意則是<lb/>
脈亦沈方可名曰少隂病身亦發熱方可行發表藥又<lb/>
得之二三日病氣尚淺比之前證亦稍輕故不重言脈<lb/>
<pb n="KR3e0068_WYG_014-12b"/>
證而但曰微發汗所以去細辛加甘草是汗劑之輕者<lb/>
向使脈不沈身不熱又無他證則是無病人也又何藥<lb/>
焉仲景本分作兩證以别汗劑之輕重活人書却於第<lb/>
二證中除去無證兩字改作常見少隂熱陽證者所謂<lb/>
少隂熱陽証如經云心中煩不得卧或咽瘡聲不出<lb/>
者或欬而嘔渴或口燥咽乾或腹脹不大便數證皆是<lb/>
也夫豈麻黄附子甘草湯發汗劑所可治耶抑又有聞<lb/>
焉麻黄附子細辛湯為治少隂病之脈沈反發熱者固<lb/>
<pb n="KR3e0068_WYG_014-13a"/>
也而仲景又有四逆湯治太陽病之發熱反脈沈者均<lb/>
謂之反也仲景云病發熱頭疼脈反沈若不差身體頭<lb/>
疼痛者當救其裏宜四逆湯此證出太陽篇又云少陰<lb/>
病始得之反發熱脈沈者麻黄附子細辛湯此證出少<lb/>
隂篇切詳太陽病發熱頭痛法當脈浮今反沈少隂脈<lb/>
沈法當無熱今反熱仲景於此兩證各言反者謂反常<lb/>
也葢是太陽病脈似少隂少隂病證似太陽所以謂之<lb/>
反而治之異也今深究其㫖均是脈沈發熱以其有頭<lb/>
<pb n="KR3e0068_WYG_014-13b"/>
痛故為太陽病陽證當脈浮今反不能浮者以裏虚乆<lb/>
寒正氣裏微所致又身體疼痛故宜救裏使正氣内強<lb/>
逼邪出外而乾薑生附亦能出汗而解假使裏不虛寒<lb/>
則當見脈浮而正屬太陽麻黄湯證也均是脈沈發熱<lb/>
以其無頭痛故名少隂病隂病當無熱今反寒邪在表<lb/>
未傳在裏但皮腠欎閉而為熱而在裏無病故用麻黄<lb/>
細辛以發表邪之熱附子以温少隂之經假使寒邪入<lb/>
裏則外必無熱當見吐利厥逆等證而屬正少隂四逆<lb/>
<pb n="KR3e0068_WYG_014-14a"/>
湯證也由此觀之表邪浮淺發熱之反猶輕正氣衰微<lb/>
脈沈之反為重此四逆湯為劑不為不重於麻黄附子<lb/>
細辛湯也又可見熟附配麻黄發中有補生附配乾薑<lb/>
補中有發仲景之㫖微矣嗟夫常病用常法夫誰不知<lb/>
設有證變者或脈變者往往疑似參差亦欲以常法例<lb/>
治之惑矣如仲景所論太陽少隂兩證脈沈發熱雖同<lb/>
而受病與用藥自别此實證治之竒異醫法之𤣥微故<lb/>
併及之<lb/>
<pb n="KR3e0068_WYG_014-14b"/>
　謹按傷寒六經證仲景例表裏六經藥矣而又於毎<lb/>
　經表藥中分脈證輕重而用藥如此實萬世無窮之<lb/>
　惠也然厯世而下得此意例之妙者能幾人哉但近<lb/>
　世習俗不求其意托時世風土之異或例用氣藥以<lb/>
　治傷寒表邪逆悮多矣況裏證乎論見後發表諸方<lb/>
　下<lb/>
　　論傷寒兩感<lb/>
王海藏曰天之邪氣感則害人五臟以是知内外兩感<lb/>
<pb n="KR3e0068_WYG_014-15a"/>
臟腑俱病欲表之則有裏欲下之則有表表裏既不能<lb/>
一治故云兩感者不治然所禀有虛實所感有淺深虛<lb/>
而感之深者必死實而感之淺者猶可治治之而不救<lb/>
者有矣未有不治而獲生者矣余嘗用大羌活湯間有<lb/>
生者十得二三故立此以待好生君子用之<lb/>
　按本方治法見後<lb/>
趙嗣真曰仲景論兩感為必死之證而復以治有先後<lb/>
發表攻裏之説繼之者葢不忍坐視而欲覬其萬一之<lb/>
<pb n="KR3e0068_WYG_014-15b"/>
可活也活人書云宜救裏以四逆湯後救表以桂枝湯<lb/>
殊不知仲景云太陽與少隂俱病則頭痛為太陽邪盛<lb/>
於表口乾而渴為少隂邪盛於裏也陽明與太隂俱病<lb/>
則身熱譫語為陽明邪盛於表不欲食腹滿為太隂邪<lb/>
盛於裏也少陽與厥隂俱病則耳聾為少陽邪盛於表<lb/>
囊縮而厥為厥隂邪盛於裏也三陽之頭痛身熱耳聾<lb/>
救表己自不可三隂之腹滿口乾渴縮囊而厥不下可<lb/>
乎活人書引下痢身疼痛虛寒救裏之例而欲施於煩<lb/>
<pb n="KR3e0068_WYG_014-16a"/>
渇腹滿譫語囊縮熱實之證然乎否乎葢仲景所謂發<lb/>
表者葛根麻黄是也所謂攻裏者調胃承氣是也活人<lb/>
書所謂救裏則是四逆救表則是桂枝今以救為攻豈<lb/>
不相背若用四逆湯是以火濟火而腹滿譫語囊縮等<lb/>
證何由而除臟腑何由而通榮衛何由而行而六日死<lb/>
者可立而待也吁兩感雖為不治之證矣然用藥之法<lb/>
助正除邪虛實實虛補不足損有餘之理學者不可不<lb/>
素有一定之法於胸中也<lb/>
<pb n="KR3e0068_WYG_014-16b"/>
　　傷寒合病併病論<lb/>
趙嗣真曰愚嘗疑合病與併病之為難明也乆矣因姑<lb/>
釋之葢合病者二陽經或三陽經同受病病之不傳者<lb/>
也併病者一陽經先病又過一經病之傳者也且如太<lb/>
陽陽明併病一證若併而未盡是傳未過尚有表證仲<lb/>
景所謂太陽證不罷面色赤陽氣怫欎在表不得越煩<lb/>
躁短氣是也猶當汗之以各半湯若併之已盡是為傳<lb/>
過仲景所謂太陽證罷潮熱手足汗出大便硬而譫語<lb/>
<pb n="KR3e0068_WYG_014-17a"/>
者是也法當下之以承氣湯是知傳則入腑不傳則不<lb/>
入腑所以仲景論太陽陽明合病止出三證如前於太<lb/>
陽陽明併病則言其有傳受如此也又三陽經互相合<lb/>
病皆曰下利仲景於太陽陽明合病則主以葛根湯太<lb/>
陽少陽合病主以黄芩湯少陽陽明合病主以承氣湯<lb/>
至於太陽少陽併病其證頭項强痛眩閟如結胸心下<lb/>
痞鞕當刺大椎肺俞肝俞不可汗下太陽陽明併病已<lb/>
見上論但三陽合病仲景無背惡寒語句雖别有口燥<lb/>
<pb n="KR3e0068_WYG_014-17b"/>
渴心煩背微惡寒者乃屬太陽證而非三陽合病也三<lb/>
陽若與三隂合病即是兩感所以三隂無合病例也<lb/>
　按三陽合病證治見傷寒論陽明例篇<lb/>
　　傷寒變温熱病論<lb/>
趙嗣真曰按仲景論謂冬月冐寒伏藏於肌膚而未即<lb/>
病因春温氣所變則為熱夫變者改易之義也至此則<lb/>
伏寒各隨春夏之氣改變為温為熱既變之後不得復<lb/>
言其為寒也所以仲景云温病不惡寒者其理可見矣<lb/>
<pb n="KR3e0068_WYG_014-18a"/>
活人書却於温病曰陽熱末盛為寒所制豈有伏寒既<lb/>
已變而為温尚可言寒能制其陽熱耶又於熱病曰陽<lb/>
熱已盛寒不能制亦不當復言其為寒也葢是春夏陽<lb/>
熱已變其伏寒即非有寒不能制其陽熱爾外有寒能<lb/>
折陽氣者乃是時行寒疫仲景所謂春分以後秋分節<lb/>
前天有暴寒為時行寒疫也三月四月其時陽氣尚弱<lb/>
為寒所折病熱則輕五月六月陽氣已盛為寒所折病<lb/>
熱則重七月八月陽氣已衰為寒所折病熱亦微是知<lb/>
<pb n="KR3e0068_WYG_014-18b"/>
時行寒疫與温熱二病所論陽氣盛衰時月則同至於<lb/>
論暴寒之寒與伏寒已變之寒自是相違名不正則言<lb/>
不順矣仲景又云其病與温及暑病相似但治有殊者<lb/>
要在辨其病源寒熱温三者之殊則用藥冷熱之品味<lb/>
判然矣<lb/>
　謹按王安道傷寒立法考曰讀仲景書當求其立法<lb/>
　之意不然則疑信相雜未免通此而礙彼也夫傷寒<lb/>
　有即病者則為傷寒不即病者則謂之温與暑焉其<lb/>
<pb n="KR3e0068_WYG_014-19a"/>
　類雖殊其所受之源則不殊也夫仲景之書三隂經<lb/>
　寒證居熱證十之七八彼不即病之温暑但一於熱<lb/>
　耳何由而為寒哉就三隂寒證而詳味之然後知予<lb/>
　言之不妄或謂三隂經寒證本是雜病為王叔和増<lb/>
　入其中又或謂其證之寒葢由寒藥誤治而致若此<lb/>
　者非也夫叔和之増入者辨脈平脈與可汗可下等<lb/>
　諸篇而已其六經病篇必非叔和所能賛辭也但厥<lb/>
　隂經中下痢嘔噦諸條却是叔和因其有厥逆而附<lb/>
<pb n="KR3e0068_WYG_014-19b"/>
　遂併無厥逆而同類者亦附之耳至若以藥誤治而<lb/>
　成變證則為太陽為多縱使三隂證亦或有寒藥誤<lb/>
　治而變寒者然豈應如是之衆乎夫惟後人以仲景<lb/>
　書通為傷寒温暑者設遂致諸温劑皆疑之而不敢<lb/>
　用韓祗和雖覺桂枝湯之難用但謂今昔之世不同<lb/>
　然未悟仲景書本為即病之傷寒設也且其著微㫖<lb/>
　一書又純以温暑作傷寒立論而即病之傷寒反不<lb/>
　言及此已是捨本從末全不能窺仲景藩籬又以夏<lb/>
<pb n="KR3e0068_WYG_014-20a"/>
　至前胸膈悶嘔逆氣塞腸鳴腹痛身體拘急手足逆<lb/>
　冷等證視為傷寒謂與仲景三隂證脈理同而證不<lb/>
　同遂别立温中法以治以予觀之其胸膈滿悶嘔逆<lb/>
　氣塞等證既與仲景所叙三隂證不同則是内傷雜<lb/>
　病豈温暑病乎況仲景所叙三隂證求對於春夏温<lb/>
　暑之病不亦惛乎雖然祗和時内傷之理未明而又<lb/>
　適當温暑病作之際其為感也固宜若非内傷雜病<lb/>
　則不止暴寒所中之病也且但曰寒而當温然未嘗<lb/>
<pb n="KR3e0068_WYG_014-20b"/>
　求其所以為寒之故也能求其故則知温暑本無寒<lb/>
　證其為寒證者皆内傷雜病與暴寒所中也至於劉<lb/>
　守真出亦以温暑作傷寒立論而遺即病之傷寒其<lb/>
　所處辛涼解散之劑固為昧者有中風傷寒錯治之<lb/>
　失而立葢亦不無桂枝麻黄難用之惑也既於此則<lb/>
　無由悟夫仲景立桂枝麻黄湯之有所主用桂枝麻<lb/>
　黄湯之有其時矣故原病式曰夏熱用桂枝麻黄之<lb/>
　類熱藥發表須加寒藥不然則熱甚發黄或出斑矣<lb/>
<pb n="KR3e0068_WYG_014-21a"/>
　殊不知仲景主桂枝麻黄湯本不欲用於夏月之時<lb/>
　矣苟悟夫桂枝麻黄本非温暑之劑則羣疑氷泮矣<lb/>
　何也夫寒之初客於表也開腠理欎陽氣而為熱故<lb/>
　非辛温之藥不能開腠理以泄其熱此麻黄湯之所<lb/>
　由立也至於風邪傷表雖反疎腠理而不閉然邪既<lb/>
　客表則表之正氣受傷而不能流通故亦發熱也必<lb/>
　以辛甘温之藥發其邪則邪去而腠理自宻矣此桂<lb/>
　枝湯之所由立也其所以不加寒藥者葢由寒風在<lb/>
<pb n="KR3e0068_WYG_014-21b"/>
　表又當天令寒冷之時而無所避故也後人不知仲<lb/>
　景立法之意故有惑於桂枝麻黄之熱有犯於春夏<lb/>
　之司氣而不敢用於是有須加寒藥之論夫欲加寒<lb/>
　藥於桂枝麻黄之中此乃不悟其所以然故如此耳<lb/>
　若仲景為温暑立方必不如此必别有法但惜其遺<lb/>
　帙不傳致使後人有多岐之患若知仲景傷寒論專<lb/>
　為即病傷寒作則知麻黄桂枝所宜用之故除傳經<lb/>
　熱病之外其直傷隂經與太陽不欎熱即傳隂經諸<lb/>
<pb n="KR3e0068_WYG_014-22a"/>
　寒證皆有所歸著而不復疑為藥寒誤下而生矣若<lb/>
　春夏有惡風惡寒有汗無汗之證葢春夏暴中風寒<lb/>
　之新病非冬時受傷過時而發者不然則或是温暑<lb/>
　將發而復感於風寒或因感風寒而動乎乆欎之熱<lb/>
　遂發温暑也仲景曰太陽證發熱而渴不惡寒者為<lb/>
　温病觀此則知温病不當惡寒而當渴其惡寒而不<lb/>
　渴者非温病矣仲景雖不言暑病然暑病與温病同<lb/>
　但復過一時而加重於温病矣其不惡寒而渴則無<lb/>
<pb n="KR3e0068_WYG_014-22b"/>
　異也春夏雖有惡寒惡風表證其桂枝麻黄二湯終<lb/>
　難輕用勿泥於發表不逺熱之語也於是而用辛涼<lb/>
　解散庶為得宜苟不慎而槩用之誠不能免夫狂躁<lb/>
　斑黄衂血之變而亦無功也雖或者行桂枝麻黄於<lb/>
　春夏而效乃是因其辛散之力而偶中於萬一斷不<lb/>
　可視為常道而守之後人以通解散百解散之類不<lb/>
　問四時中風傷寒一例施之雖非至正之道然較之<lb/>
　不慎而輕用麻黄桂枝以致變者則反庶幾矣若夫<lb/>
<pb n="KR3e0068_WYG_014-23a"/>
　仲景於三隂經每用温藥亦由病之所必須與用之<lb/>
　有其時耳若槩以三隂寒證視為雜病而外之得無<lb/>
　負於仲景濟人利物之至仁而誤後世乎自先覺不<lb/>
　示傷寒温暑異治之端緒但一以寒涼為主而諸温<lb/>
　熱之劑悉在所畧致使後之學者視仲景書欲仗焉<lb/>
　而不敢以終決欲棄焉則猶以為立法之祖而不能<lb/>
　外也能明夫仲景本為即病者設法則桂枝麻黄未<lb/>
　必難用諸温熱之劑未必可畧矣若謂仲景法不獨<lb/>
<pb n="KR3e0068_WYG_014-23b"/>
　為即病者設則凡時行及寒疫温瘧風温等證亦通<lb/>
　似傷寒六經病諸方治之乎故仲景曰冬温之毒與<lb/>
　傷寒大異為治不同又曰寒疫與温病及暑病相似<lb/>
　但治有殊耳是知温暑及時行寒疫温瘧風温等病<lb/>
　必别有治法今不見者亡之也觀其所謂為治不同<lb/>
　所謂温瘧風温温毒温疫脈之變證方治如説之語<lb/>
　豈非有法而亡之乎決不可以傷寒六經病諸方通<lb/>
　治也夫素問謂人傷於寒為病熱者言常而不言變<lb/>
<pb n="KR3e0068_WYG_014-24a"/>
　也仲景謂或寒或熱而不一者備常與變而弗遺也<lb/>
　仲景槩言古人之所未言大有功於古人者雖欲偏<lb/>
　廢可乎<lb/>
　按右説與前論互有發明皆甚有功於仲景矣然傷<lb/>
　寒卒病與夫時行寒疫但在脈證相符而治之何以<lb/>
　能致變逆也夫審傷寒雜病脈異則所用辛温辛涼<lb/>
　之劑判然矣大抵於既傳之後變異多端豈無實肖<lb/>
　雜證者故仲景叔和論次雖例有混淆而證因標本<lb/>
<pb n="KR3e0068_WYG_014-24b"/>
　不同治則權變不一證例多同而治療有殊故不能<lb/>
　不使人致疑也人能求其意合而歸一以觀之則證<lb/>
　例自定證定則治法不差矣但要將經論熟讀玩味<lb/>
　有疑處兼看别書如趙氏為活人書釋疑曰活人書<lb/>
　之可疑者甚多仲景論亦有可疑者如白虎湯仲景<lb/>
　既云表不解者不可與而白虎加人參湯證一曰惡<lb/>
　風一曰惡寒豈非表不解而復用白虎何耶葢惡風<lb/>
　曰微則但見於背而不至甚於惡風曰時時則時或<lb/>
<pb n="KR3e0068_WYG_014-25a"/>
　乍寒而不常是表證已輕非若前證脈浮發熱無汗<lb/>
　全不解者加之大熱大渴所以用白虎而無疑也又<lb/>
　曰仲景論太陽病得之八九日如瘧狀發熱惡寒熱<lb/>
　多寒少其人不嘔清便欲自可一日二三度發脈微<lb/>
　緩者為欲愈若脈微而惡寒者此隂陽俱虛不可更<lb/>
　發汗更下更吐也面色反有熱色者未欲解也以其<lb/>
　不能得小汗出身必痒宜桂枝麻黄各半湯仲景之<lb/>
　意葢以得病八九日如瘧狀發熱惡寒熱多寒少十<lb/>
<pb n="KR3e0068_WYG_014-25b"/>
　六字為自初至今之證以下文乃是已後擬病防變<lb/>
　之辭當分作三截看若其人不嘔清便欲自可一日<lb/>
　二三度發脈浮緩為欲愈此一節乃裏和無病而脈<lb/>
　微者邪氣微緩也隂陽同等脈證皆向安之兆可不<lb/>
　大汗而欲自愈若脈微而惡寒者此隂陽俱虛不可<lb/>
　更發汗更下更吐之此節宜温之若面色反有熱色<lb/>
　者未欲解也以其不能得少汗出其身必痒宜各半<lb/>
　湯此一節必待汗而後愈也活人書不詳文意却將<lb/>
<pb n="KR3e0068_WYG_014-26a"/>
　其人不嘔清便欲自可九字本是欲愈之證反以他<lb/>
　證各半湯汗之又將不可汗吐下證及各半湯證語<lb/>
　句並脫畧而不言取此證而用彼藥汗其所不當汗<lb/>
　何也若是可見仲景文法多如此學者必須反復詳<lb/>
　玩熟觀其意其例自見則治不差矣故趙氏嘗曰仲<lb/>
　景之書一字不同則治法霄壤讀之者可不於片言<lb/>
　隻字以求其意歟幸相與勉焉<lb/>
　　論傷寒雜病分二科<lb/>
<pb n="KR3e0068_WYG_014-26b"/>
王海藏云世之治傷寒有法療雜病有方是則是矣然<lb/>
猶未也吾謂治雜病亦有法療傷寒亦有方方即法也<lb/>
法即方也豈有異乎要當全識部分經絡表裏臟腑豈<lb/>
有二哉以其後世才智之不及古也所以分傷寒雜病<lb/>
為二門故有長於此而短於彼者亦有長於彼而短於<lb/>
此者逮夫國家取士分科為七宜乎愈學而愈陋愈專<lb/>
而愈粗也試以傷寒雜病二科論之傷寒從外而之内<lb/>
者法當先治外而後治内雜病從内而之外者法當先<lb/>
<pb n="KR3e0068_WYG_014-27a"/>
治内而後治外至於中外不相及則治主病其方法一<lb/>
也亦何必分之為二哉大抵雜病之外不離乎表傷寒<lb/>
之内不離乎裏表則汗裏則下中則和不易之法也劑<lb/>
之寒熱温涼在其中矣餘風産二條目疾瘡腫小兒等<lb/>
科各自專門無怪其工之陋且粗也是以知證不知脈<lb/>
知藥不知源是豈真知而全識哉耳熟目厭習壊多經<lb/>
涉乆誤合則病愈不契則疾甚所嘗見所嘗聞者粗有<lb/>
曉㑹其所未嘗見未嘗聞者則有所不知也此繼述而<lb/>
<pb n="KR3e0068_WYG_014-27b"/>
不及剏物者逺矣嗚呼天之所錫其智識有限量故耶<lb/>
哀哉庸夫以衣食迫以口舌爭視學業如仇讐專妬忌<lb/>
為能幹悞人性命恬不知恤甘為忍人不顧隂理其教<lb/>
之有所失耶時世之有所俾然耶抑疾者之不幸而有<lb/>
所自致耶<lb/>
　謹按漢張仲景推充内經傷寒脈證論例立法雖因<lb/>
　證傳變而不離即病之傷寒也至宋之季有托時世<lb/>
　之異乃别立方用參蘇藿香正氣之類而遺即病之<lb/>
<pb n="KR3e0068_WYG_014-28a"/>
　傷寒使世俗因之往往失仲景意況與雜病分二科<lb/>
　專傷寒者尚不能備曉其通變主雜病者而不能遍<lb/>
　識其彷彿宜乎其教之乖悞為疾之不幸使人不能<lb/>
　無憾恨也噫仲景推充内經大法可謂無窮之惠人<lb/>
　猶不知其例三百餘法備即病傷寒之傳變宋醫所<lb/>
　論為時氣變法非真傷寒也故其方不多且病從外<lb/>
　而之内者不離乎風寒暑濕其間傳變者餘傷寒皆<lb/>
　輕從内而之外者不離乎内傷七情其間壊異者非<lb/>
<pb n="KR3e0068_WYG_014-28b"/>
　傷寒之重故有輕重不同因分二科大抵學者要於<lb/>
　診候之際辨内外之感傷寒表裏之輕重雜病傷寒<lb/>
　脈證所異傷寒雜病治法不殊不殊者雜病之外不<lb/>
　離乎表傷寒之内不離乎裏所異者傷寒從外而之<lb/>
　内雜病從内而之外外感法仲景内傷法東垣六氣<lb/>
　推充乎劉張雜病融㑹乎諸氏萬法歸吾一心一心<lb/>
　貫乎萬法不致得此而失彼為二科之分遺乎世之<lb/>
　譏誚也<lb/>
<pb n="KR3e0068_WYG_014-29a"/>
　寒証治法<lb/>
　　發表之劑<lb/>
麻黄湯治傷寒惡風寒發熱身疼無汗<lb/>
　　麻黄<hi>六錢</hi>　桂枝<hi>四錢/</hi>　甘草<hi>炙二錢/</hi>杏仁<hi>二十箇</hi>
　右㕮咀水煎如法服<lb/>
　按此太陽經藥也<lb/>
葛根湯治傷寒惡寒項背强几几無汗惡風或下利<lb/>
　　葛根<hi>四錢</hi>　麻黄　　　生薑<hi>各三錢</hi>桂枝<lb/>
<pb n="KR3e0068_WYG_014-29b"/>
　　芍藥<hi>各二錢</hi>甘草<hi>炙二錢/</hi>大棗<hi>三枚</hi>
　右㕮咀水煎如法服之<lb/>
　按此出太陽例陽明藥也<lb/>
柴胡桂枝湯治傷寒發熱潮熱脈弦自汗或渴或利<lb/>
　　桂枝<hi>二錢</hi>　黄芩　　　人參　　　白芍<hi>各一錢半</hi>
　　甘草<hi>炙一錢</hi>半夏<hi>一錢/</hi>　生薑<hi>一錢/</hi>　柴胡<hi>四錢</hi>
　　大棗<hi>二枚</hi>
　右㕮咀水煎服<lb/>
<pb n="KR3e0068_WYG_014-30a"/>
　按此出太陽例少陽經藥也<lb/>
桂枝湯治傷風寒發熱自汗鼻鳴乾嘔者<lb/>
　　桂枝　　　白芍　　　生薑<hi>各三錢</hi>甘草<hi>炙二錢</hi>
　　大棗<hi>二枚</hi>
　右㕮咀水煎如法服<lb/>
　按此出太陽例太隂經藥也<lb/>
麻黄附子細辛湯治感寒脈沈或微細反發熱或但欲<lb/>
　寐者<lb/>
<pb n="KR3e0068_WYG_014-30b"/>
　　麻黄　　　細辛<hi>各四錢</hi>附子<hi>炮二錢半</hi>
　右㕮咀水煎<lb/>
　按此少隂經藥也<lb/>
當歸四逆湯治感寒手足厥冷脈細欲絶者<lb/>
　　當歸　　　桂枝　　　白芍　　　細辛<hi>各三錢</hi>
　　大棗<hi>三枚</hi>　甘草<hi>炙/</hi>　　通草<hi>各二錢</hi>
　右㕮咀水煎<lb/>
　按此厥隂經藥也已上六經治寒之例隨脈證加减<lb/>
<pb n="KR3e0068_WYG_014-31a"/>
　變法自有仲景論例兹不詳錄<lb/>
桂枝麻黄各半湯治傷寒見風脈發熱自汗或無汗<lb/>
　　桂枝<hi>二錢</hi>　白芍　　　生薑　　　甘草<hi>炙</hi>
　　麻黄<hi>各一錢半</hi>大棗<hi>二枚/</hi>　杏仁<hi>十二箇</hi>
　右㕮咀水煎<lb/>
　按此足太陽手足太隂手少隂經藥出太陽例治風<lb/>
　寒之劑也夫仲景論已上六經藥然其中有發表解<lb/>
　肌温經不同葢風寒有淺深榮衛有虛實故也學者<lb/>
<pb n="KR3e0068_WYG_014-31b"/>
　審此則用藥湯液之源可得而悉又表裏變悞詳見<lb/>
　小兒門葛根升麻湯下<lb/>
　謹按傷寒與夫時行寒疫皆宜從仲景已上法然立<lb/>
　春已後立秋已前非有時行暴寒而致病者宜從韓<lb/>
　秪和法較脈證治之元戎云韓氏十四藥以經絡求<lb/>
　之各有部分輕重緩急自有所宜運氣加臨各極其<lb/>
　當因時在其中矣不必分至之逺近寒暑之盛衰而<lb/>
　謂之因時也但方世俗罕用今附入濕門<lb/>
<pb n="KR3e0068_WYG_014-32a"/>
　海藏云韓氏微㫖可汗一篇有和解因時法言傷寒<lb/>
　之脈頭小尾大傷風之脈頭大尾小李思訓保命新<lb/>
　書亦分寸尺與韓氏同非若前人總言尺寸脈俱浮<lb/>
　而𦂳尺寸脈俱浮而緩𦂳則為傷寒無汗緩則為傷<lb/>
　風自汗又有傷寒有汗者有傷風無汗者脈亦互差<lb/>
　與證不同前人已盡之矣惟韓李所言頭小尾大即<lb/>
　為傷寒尾小頭大即為傷風也人病間有脈證只顯<lb/>
　于尺寸者故韓李述為和解因時法也又恐後人疑<lb/>
<pb n="KR3e0068_WYG_014-32b"/>
　其不與前聖合遂于本方藥内又立加减數條亦不<lb/>
　越前人之意何其當哉兼二公者當宋之盛時故又<lb/>
　戒桂枝麻黄不可輕用改用石膏升麻葛根柴胡之<lb/>
　平劑當時則可非百代常行時世遷移之活法也可<lb/>
　汗一篇若從湯液隨證應見自有定規雖明哲不可<lb/>
　踰<lb/>
易簡參蘇飲治感冐風邪發熱頭疼痰欬<lb/>
　　方見熱門<lb/>
<pb n="KR3e0068_WYG_014-33a"/>
局方十神湯治時氣瘟疫兩感風寒<lb/>
　　川芎　　　甘草　　　麻黄<hi>各四錢</hi>乾葛<hi>一兩四錢</hi>
　　紫蘇　　　升麻　　　白芍　　　白芷<lb/>
　　陳皮　　　香附<hi>各四錢</hi>
　右㕮咀入薑煎每服半兩或一兩<lb/>
藿香正氣散治傷寒頭痛増寒壯熱<lb/>
　　大腹皮　　白芷　　　茯苓　　　紫蘇<lb/>
　　藿香<hi>各三錢</hi>厚朴<hi>製</hi>　　白术　　　陳皮<lb/>
<pb n="KR3e0068_WYG_014-33b"/>
　　苦梗　　　半夏<hi>各二錢</hi>甘草<hi>炙二錢半</hi>
　右㕮咀每五錢入薑棗煎<lb/>
　按已上三方今世俗多用之治傷寒故收入然傷寒<lb/>
　之病表裏六經仲景言在三隂則可汗傳三隂則宜<lb/>
　下此大畧言之爾於陽明則又可下少隂則又可汗<lb/>
　一經病則有一經表裏藥病居太陽所禁居多在少<lb/>
　陽有三禁陽明有二禁三隂非胃實不可下之類併<lb/>
　病用刺法是各有其故者葢恐反致逆而成壊證之<lb/>
<pb n="KR3e0068_WYG_014-34a"/>
　戒也至宋之時治傷寒者有變仲景法製已上諸方<lb/>
　縁其承平日乆民食用之志樂形逸病居疑似之間<lb/>
　本因氣逸經滯乃用其法然其間豈全捨仲景之法<lb/>
　哉金時劉守真製防風通聖散亦是變法義見中風<lb/>
　例中當遇是證則必施是治可也然於傷寒不辨邪<lb/>
　於某經深求仲景意例當汗之可設妄以此施治則<lb/>
　先虛正氣逆其經絡得汗不觧復不求經救逆亂投<lb/>
　湯劑其致危殆也必矣是則宋醫處方皆平人氣而<lb/>
<pb n="KR3e0068_WYG_014-34b"/>
　不平時氣因於人用藥而不先乎時因於時用藥而<lb/>
　不先乎人其理得於人事天和之中其意得於不傳<lb/>
　之妙離經取法固不離於經專方治病病固不可以<lb/>
　專於方然亦未易可為格例也以待後之明者而正<lb/>
　之<lb/>
　温中之劑<lb/>
真武湯治傷寒腹痛小便不利四肢沉重疼痛下痢<lb/>
　　茯苓　　　白芍　　　生薑<hi>各三錢</hi>白术<hi>二錢</hi>
<pb n="KR3e0068_WYG_014-35a"/>
　　附子<hi>一錢半</hi>
　右㕮咀水煎<lb/>
附子湯治感寒身體痛手足寒骨節疼惡寒脈沈弱<lb/>
　　附子　　　人參<hi>各二錢</hi>茯苓　　　白芍<hi>各二錢</hi>
　　白术<hi>四錢</hi>
　右㕮咀水煎<lb/>
　按此二方少隂例藥也治寒濕之劑<lb/>
理中湯<lb/>
<pb n="KR3e0068_WYG_014-35b"/>
　　人參　　　白术　　　乾薑　　　甘草<hi>炙各等分</hi>
　右㕮咀水煎<lb/>
韓氏温中湯<lb/>
　　丁皮　　　厚朴<hi>各一兩</hi>乾薑　　　白术<lb/>
　　陳皮　　　丁香<hi>各二錢</hi>
　右為末每服二錢入葱白荆芥穗煎<lb/>
　按韓祗和云凡病人兩手脈沈遲或𦂳皆是胃中寒<lb/>
　也若寸脈短小及力小於闗尺者此隂盛陽虛也或<lb/>
<pb n="KR3e0068_WYG_014-36a"/>
　胸膈滿悶腹中脹滿身體拘急手足逆冷急宜温之<lb/>
　然寒盛體虛者宜從少隂例此止可作温中藥姑存<lb/>
　之<lb/>
海藏黄茋湯<lb/>
　　人參　　　黄茋　　　茯苓　　　白术<lb/>
　　白芍<hi>各一兩</hi>甘草<hi>炙七錢半</hi>乾薑　　　陳皮<lb/>
　　藿香<hi>各半兩</hi>
　右㕮咀入生薑煎<lb/>
<pb n="KR3e0068_WYG_014-36b"/>
　按已上三方出理中例法也<lb/>
寶鑑鐵刷湯治寒積上焦嘔吐不止痰飲胸膈不快食<lb/>
　不下<lb/>
　　半夏<hi>四錢</hi>　草豆蔲　　丁香　　　乾薑<hi>炮</hi>
　　訶子皮<hi>各三錢</hi>生薑<hi>一兩</hi>
　右散作三服水煎<lb/>
附子理中丸治中焦有寒腹痛或感寒頭痛發熱惡寒<lb/>
　腹痛不飲水<lb/>
<pb n="KR3e0068_WYG_014-37a"/>
　　理中湯<hi>三兩</hi>附子<hi>一枚</hi>
　右為末蜜丸如雞黄大每一丸温湯化下<lb/>
元戎苦楝丸治下焦有寒積小腹急痛奔豚等證<lb/>
　　川苦楝　　茴香　　　附子<hi>各一兩三味酒煑乾再焙</hi>
　　𤣥胡<hi>半兩</hi>　全蝎<hi>十八箇/炒</hi>丁香<hi>十八箇</hi>
　右為末酒糊丸梧子大每五十丸食前當歸湯下<lb/>
　按已上諸方治寒積或食寒物等致者雖分三焦等<lb/>
　用則不離乎温中法也然寒冷之物停蓄於中則當<lb/>
<pb n="KR3e0068_WYG_014-37b"/>
　温劑下之者又不必拘此如氣分寒宜仲景桂枝附<lb/>
　子湯選用血分寒宜當歸四逆湯之類要在臨時通<lb/>
　變可也<lb/>
　　發表温中之劑<lb/>
小青龍湯治感寒發熱頭疼脈沈細或嘔或欬或利或<lb/>
　噎或小便不利少腹滿或喘<lb/>
　　麻黄　　　白芍　　　乾薑　　　甘草<hi>炙</hi>
　　細辛　　　桂枝<hi>各二錢</hi>五味子　　半夏<hi>各一錢半</hi>
<pb n="KR3e0068_WYG_014-38a"/>
　　附子<hi>炮二錢脈浮不用</hi>
　右㕮咀水煎<lb/>
海藏肉桂散治傷寒服冷藥過度心腹脹滿四肢逆冷<lb/>
　昏沈不識人變為隂毒惡證<lb/>
　　肉桂<hi>三錢</hi>　白芍　　　陳皮　　　前胡<lb/>
　　當歸　　　附子<hi>炮</hi>　　人參<hi>各一兩</hi>白术<lb/>
　　木香　　　厚朴<hi>炒</hi>　　良薑<hi>各三錢/</hi>吳茱萸<hi>半兩</hi>
　右為粗末每服五錢入棗三枚水煎<lb/>
<pb n="KR3e0068_WYG_014-38b"/>
天雄散治隂毒傷寒身重背强腹中疞痛咽喉不利毒<lb/>
　氣攻心心下堅强短氣嘔逆唇青面黒四肢厥逆其<lb/>
　脈沈細而厥<lb/>
　　天雄<hi>一兩炮去皮</hi>麻黄　　　當歸　　　白术<lb/>
　　半夏<hi>各半兩</hi>川椒<hi>一錢/</hi>　肉桂　　　厚朴<hi>各一兩</hi>
　　生薑　　　陳皮<hi>各二錢</hi>
　右為粗末每五錢入生薑棗煎取汗<lb/>
　按已上二方表裏氣血藥也出太陽例兼看後兩感<lb/>
<pb n="KR3e0068_WYG_014-39a"/>
　法<lb/>
　　發表攻下之劑<lb/>
桂枝加大黄湯治寒邪傳裏為大滿大實痛闗脈實者<lb/>
　　桂枝　　　生薑<hi>各三錢</hi>白芍<hi>四錢/</hi>　甘草<hi>二錢半炙</hi>
　　大黄<hi>一錢</hi>　大棗<hi>二枚</hi>
　右㕮咀水煎<lb/>
　按此太陽例藥也邪雖已傳寒未變熱故用此攻下<lb/>
　然既傳之後邪已變熱而用和解下熱諸法則不用<lb/>
<pb n="KR3e0068_WYG_014-39b"/>
　温劑矣故大柴胡等湯詳見熱門及本論例兹不備<lb/>
　録<lb/>
　　和解之劑<lb/>
柴胡薑桂湯治寒熱自汗<lb/>
　　方見熱門<lb/>
小柴胡湯治傷寒潮熱而嘔<lb/>
　按此並少陽例藥也<lb/>
黄連湯治傷寒胸中有熱胃中有邪氣腹痛欲嘔吐者<lb/>
<pb n="KR3e0068_WYG_014-40a"/>
　　黄連　　　甘草<hi>炙</hi>　　乾薑　　　桂枝<hi>各二錢</hi>
　　人參　　　半夏<hi>各一錢半</hi>大棗<hi>二枚</hi>
　右㕮咀水煎<lb/>
　按此出太陽例藥也與已上三方解表裏中上隂陽<lb/>
　交錯之劑傷寒論此法甚多宜隨證選用<lb/>
　　解兩感之劑<lb/>
海藏大羌活湯<lb/>
　　羌活　　　獨活　　　防己　　　防風<lb/>
<pb n="KR3e0068_WYG_014-40b"/>
　　黄芩　　　黄連　　　蒼术　　　白术<lb/>
　　甘草<hi>炙</hi>　　川芎　　　細辛<hi>各三錢</hi>知母<lb/>
　　生地黄<hi>各一兩</hi>
　右㕮咀每半兩水煎熱服未解再服一二劑若有餘<lb/>
　證並依仲景法<lb/>
　按此出太陽例藥也然傷寒兩感亦有兼風兼濕不<lb/>
　同或表裏俱虛俱實之異保命集云兩感可治者感<lb/>
　異氣也使表中於風内傷於寒可治者宜加味小青<lb/>
<pb n="KR3e0068_WYG_014-41a"/>
　龍湯表熱内寒宜和解之此方宜治表中於風内有<lb/>
　熱者則表濕裏寒表寒裏濕表裏證俱見者宜擴充<lb/>
　也大抵兩感多表裏俱虛是以易老曰當切脈逆從<lb/>
　知其吉凶兩感之邪三隂三陽皆有之脈從陽可治<lb/>
　從隂難治陽生隂死之謂也<lb/>
　　隂毒外接法<lb/>
迴生神膏治隂毒傷寒<lb/>
　　牡蠣　　　煉粉　　　乾薑<hi>等分</hi>
<pb n="KR3e0068_WYG_014-41b"/>
　右為末男病用女唾調手内擦熱𦂳掩二卵上得汗<lb/>
　出愈女病用男唾調掩二乳取汗<lb/>
代灸塗臍膏<lb/>
　　附子　　　馬藺子　　蛇床子　　木香<lb/>
　　肉桂　　　吳茱萸<lb/>
　右六味等分為末用白麫相和生薑汁渨成膏紙上<lb/>
　圓三寸許貼臍下闗元氣海自晩至曉貼之<lb/>
隂毒傷寒四肢逆者<lb/>
<pb n="KR3e0068_WYG_014-42a"/>
　　吳茱萸<hi>不拘多少</hi>
　右為末温酒和匀生絹袋盛之熱熨脚心令通暢愈<lb/>
　若以為湯煎洗接四肢亦可<lb/>
灰包熨法治下焦積寒冷上焦陽盛更難投温藥者用<lb/>
　灰二三升許入好醋拌和乾濕得所銚内炒令灰熱<lb/>
　以帛包裹置臍下熨之頻換灰包令常熱以腹不滿<lb/>
　痛為度如得利三兩行或小便行或㣲似有汗此隂<lb/>
　氣外出也<lb/>
<pb n="KR3e0068_WYG_014-42b"/>
　　灸法　<hi>附灸法論</hi>
氣海穴在臍下一寸五分治隂厥脈㣲絶者<lb/>
石闗一穴在臍下二寸<lb/>
闗元一穴在臍下三寸治臟結不可攻者及隂汗不止<lb/>
　腹脹腸鳴面黒指甲青者宜灸百壯<lb/>
陽陵泉二穴在膝下一寸㓗古曰煩滿囊縮宜灸此<lb/>
太谿二穴在足内踝後跟骨上動脈䧟中灸七壯治少<lb/>
　隂吐利手足不冷反熱脈不至者<lb/>
<pb n="KR3e0068_WYG_014-43a"/>
　按傷寒灸穴詳見資生經故不備録大抵不可刺者<lb/>
　宜灸之一則沈寒痼冷二則無脈知陽絶也三則腹<lb/>
　皮急而陽䧟也捨此三者餘皆不可灸葢恐致逆也<lb/>
　今附灸法于左<lb/>
　醫學發明曰鍼經云䧟下則灸之天地間無他惟隂<lb/>
　與陽二氣而已陽在外在上隂在内在下今言陷下<lb/>
　者陽氣下䧟入隂血之中是隂反居其上而覆其陽<lb/>
　脈證俱見寒在外者則灸之異法方宜論云北方之<lb/>
<pb n="KR3e0068_WYG_014-43b"/>
　人宜灸焫也為冬寒大旺伏陽在内皆宜灸之以至<lb/>
　理論則腎主臟藏陽氣在内冬三月主閉藏是也若<lb/>
　太過則病固宜灸焫此陽明䧟入隂水之中是也難<lb/>
　經云熱病在内取㑹之氣穴為陽䧟入隂中取陽氣<lb/>
　通天之竅穴以火引火而導之此宜灸焫也若將有<lb/>
　病者一槩灸之豈不誤哉仲景云微數之脈慎不可<lb/>
　灸因火為邪則為煩逆追虛逐實血散脈中火氣雖<lb/>
　微内攻有力焦骨傷筋血難復也又云脈浮宜以汗<lb/>
<pb n="KR3e0068_WYG_014-44a"/>
　解用火灸之邪無從出因火而盛病從腰以下必重<lb/>
　而痺名火逆也脈浮熱甚而灸之此為實實而虛治<lb/>
　因火而動必咽燥唾血又云身之穴三百六十有五<lb/>
　其三十穴灸之有害七十九穴刺之為災并中髓也<lb/>
　仲景傷寒例<lb/>
　按明堂鍼經各條下所説禁忌明矣内經云脈之所<lb/>
　見邪之所在脈沈者邪氣在内脈浮者邪氣在表世<lb/>
　醫只知脈之説不知病證之禁忌若表見寒證身汗<lb/>
<pb n="KR3e0068_WYG_014-44b"/>
　出身常清數慄而寒不渴欲覆厚衣常惡寒手足厥<lb/>
　皮膚乾枯其脈必沈細而遲但有一二證皆宜灸之<lb/>
　陽氣下䧟故也若身熱惡熱時見燥作或靣赤面黄<lb/>
　咽乾嗌乾口乾舌上黄赤渴咽嗌痛皆熱在外也但<lb/>
　有一二證皆不宜灸其脈必浮數或但數而不浮不<lb/>
　可灸灸之災害立生若有鼻不聞香臭鼻流清涕眼<lb/>
　臉時痒或欠或啑惡寒其脈必沈是脈證相應也或<lb/>
　輕手得弦𦂳者是隂伏其陽也雖面赤宜灸之不可<lb/>
<pb n="KR3e0068_WYG_014-45a"/>
　拘於面赤色而禁之也<lb/>
　　附虚寒温經諸方<lb/>
補肝散治肝臟氣虛視物不明兩脇脹滿筋脈拘急靣<lb/>
　色青小腹痛<lb/>
　　山茱茰　　當歸　　　五味子　　山藥<lb/>
　　黄茋　　　川芎　　　木𤓰<hi>各半兩</hi>乾地黄<lb/>
　　白术<hi>各一錢</hi>獨活　　　酸棗仁<hi>各四銖</hi>
　右末每二錢七以水煎入棗一枚<lb/>
<pb n="KR3e0068_WYG_014-45b"/>
茯神湯治膽氣虛冷頭痛目眩心神恐畏不能獨處胸<lb/>
　中滿悶<lb/>
　　茯神　　　酸棗仁<hi>炒去殻</hi>黄茋　　　白芍<lb/>
　　五味子　　柏子仁<hi>各一兩</hi>桂心　　　熟地黄<lb/>
　　人參　　　甘草<hi>各半兩</hi>
　右㕮咀每四錢半入薑煎<lb/>
補心丸治本臟虛冷善恐怖如魘狀及女人産後中寒<lb/>
　腹痛月水不調<lb/>
<pb n="KR3e0068_WYG_014-46a"/>
　　當歸　　　川芎　　　白芍　　　甘草<lb/>
　　附子　　　防風　　　桂心　　　細辛<lb/>
　　乾薑　　　蜀椒　　　厚朴　　　半夏<lb/>
　　大黄　　　猪苓<hi>各一兩</hi>茯苓　　　逺志<hi>各二兩</hi>
　右末蜜丸如梧子大酒服五七丸日三加至十丸<lb/>
椒附丸治小腸虛冷小腹疼小便頻而清白<lb/>
　　椒紅<hi>炒</hi>　　桒螵蛸<hi>炙</hi>　龍骨　　　山茱茰<lb/>
　　附子<hi>炮</hi>　　鹿茸<hi>酒蒸焙</hi>
<pb n="KR3e0068_WYG_014-46b"/>
　右等分為末酒糊丸梧子大每六十丸空心鹽湯下<lb/>
㯽榔散治脾寒飲食不消勞倦氣脹噫滿憂恚不樂<lb/>
　　㯽榔<hi>八箇</hi>　人參　　　茯苓　　　陳麯<lb/>
　　麥蘖　　　吳茱萸　　厚朴　　　白术<hi>各二兩</hi>
　　陳皮<hi>一兩半</hi>
　右末食後酒服方寸匕日二次<lb/>
進食散治胃氣虛冷或食生冷或飲食不節胸膈痞塞<lb/>
　腹脹怠惰不思食惡心溏泄<lb/>
<pb n="KR3e0068_WYG_014-47a"/>
　　半夏麯　　肉豆蔲<hi>煨</hi>　草果仁　　高良姜<lb/>
　　麥蘖<hi>炒</hi>　　附子<hi>炮</hi>　　丁香　　　厚朴<lb/>
　　陳皮　　　人參　　　青皮　　　甘草<hi>炙半兩</hi>
　右㕮咀每四錢入薑棗煎<lb/>
白石英湯治肺氣虛弱惡寒欬嗽鼻流清涕喘息氣微<lb/>
　者<lb/>
　　白石英　　細辛　　　五味子　　陳皮<lb/>
　　鍾乳粉　　阿膠　　　蛤粉　　　桂心<lb/>
<pb n="KR3e0068_WYG_014-47b"/>
　　人參　　　甘草<hi>炙各五錢</hi>紫苑<hi>一兩</hi>
　右㕮咀每四錢入薑煎<lb/>
訶梨勒丸治大腸虛冷腸鳴泄瀉腹脇氣痛飲食不化<lb/>
　　訶子　　　附子　　　肉豆蔲　　木香<lb/>
　　吳茱萸　　龍骨　　　茯苓　　　畢撥<hi>各二錢</hi>
　右末薑汁糊丸梧子大每四五十丸空心米湯下<lb/>
十補丸治腎臟虛弱面色黎黒足冷足腫耳鳴耳聾肢<lb/>
　體羸瘦足膝軟弱小便不利或多或少腰脊疼痛<lb/>
<pb n="KR3e0068_WYG_014-48a"/>
　　附子<hi>炮</hi>　　五味子<hi>各一兩</hi>山茱萸肉　山藥<lb/>
　　牡丹皮　　鹿茸<hi>製</hi>　　桂心　　　茯苓<lb/>
　　澤瀉<hi>各一兩</hi>
　右為末煉蜜丸梧子大每六七十丸空心鹽湯下<lb/>
韮子丸治膀胱虛冷小便白濁滑數日夜無度<lb/>
　　赤石脂<hi>煅</hi>　韮子<hi>炒/</hi>　　牛膝<hi>酒浸/</hi>　牡蠣<hi>煅</hi>
　　附子<hi>炮</hi>　　覆盆子<hi>酒浸/</hi>桒螵蛸　　鹿茸<hi>製</hi>
　　龍骨　　　肉蓯蓉<hi>各一兩</hi>雞肶胵<hi>燒灰/</hi>沈香<hi>各五錢</hi>
<pb n="KR3e0068_WYG_014-48b"/>
　右為末酒糊丸梧子大每六七十丸空心鹽湯下<lb/>
　按已上諸方並出五臟治要例<lb/>
　<lb/>
　<lb/>
　<lb/>
　<lb/>
　<lb/>
　玉機微義卷十四<lb/>
</p>
<p>
</p>
  </div>
</body>
</text>
</TEI>
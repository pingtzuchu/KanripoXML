<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷三</head>
    <p>
<pb n="KR3e0068_WYG_003-1a"/>
欽定四庫全書<lb/>
　玉機微義卷三　　　　明　徐用誠　原輯<lb/>
　　　　　　　　　　　　　劉　純　續増<lb/>
　傷風門<lb/>
　　叙風之為病<lb/>
内經曰風為百病之長又曰風勝則動又曰賊虚邪者<lb/>
陽受之又曰傷於風者上先受之<lb/>
　按風本陽邪故善動善變甚傷於陽者所以各從其<lb/>
<pb n="KR3e0068_WYG_003-1b"/>
　類也<lb/>
脉經云脉浮而大者風<lb/>
傷寒論云太陽病脉浮而緩者名曰中風又云太陽中<lb/>
風陽浮而隂弱<lb/>
　論傷風與傷寒六經轉變相同<lb/>
陳無擇云經曰春傷於風乃四時之序也或表中風在<lb/>
經絡中循經流注以日𫝊變與傷寒無異但寒泣血故<lb/>
無汗惡寒風散氣故有汗惡風為不同仲景太陽經分<lb/>
<pb n="KR3e0068_WYG_003-2a"/>
傷寒傷風不同而後人纂集者不分門類但以傷寒暑<lb/>
濕時氣疫沴凡太陽病皆謂之傷寒今别立傷風一門<lb/>
且依先哲以太陽經為始分注六經學者當自知<lb/>
　按此分傷風六經用藥可謂發諸家之未備在足太<lb/>
　陽膀光經用桂枝湯足陽明胃經用杏子湯足少陽<lb/>
　膽經用柴胡加桂湯足太隂脾經用桂枝芍藥湯足<lb/>
　少隂腎經用桂附湯足厥隂肝經用八物湯其方以<lb/>
　桂枝湯三味加以各經之藥皆是辛温解散之劑然<lb/>
<pb n="KR3e0068_WYG_003-2b"/>
　既云與傷寒𫝊變相似此六方亦可以盡其變也學<lb/>
　者當求仲景之法以調治之可也今不載其方<hi>詳見</hi>
　<hi>本文</hi>
　謹按傷風一證仲景與傷寒同論其藥雖有麻黄桂<lb/>
　枝之分至於𫝊變之後亦未嘗悉分之也諸家之論<lb/>
　皆與感冐四氣并中風條内衮同出治惟陳無擇别<lb/>
　立傷風一方在四淫之首且依傷寒以太陽為始分<lb/>
　注六經可謂詳密但以風本外邪諸方例用解表發<lb/>
<pb n="KR3e0068_WYG_003-3a"/>
　表而治然受病之源亦有不同者且風為天地浩蕩<lb/>
　之氣四時八風之變未嘗無也然人亦未嘗悉傷之<lb/>
　也間有受傷者皆因不能法道清淨腠理不密表上<lb/>
　陽虚之所致也内經曰清淨則内腠閉拒雖有大風<lb/>
　苛毒弗之能害是也又有内挾痰熱其氣拂鬱風邪易<lb/>
　於外束者若表虚受風専用發表之藥必致汗多亡<lb/>
　陽之證若内挾痰熱而受風者亦宜内外交治不可<lb/>
　専於解表也或曰此云表虚與成無已注傷寒中風<lb/>
<pb n="KR3e0068_WYG_003-3b"/>
　表虚同與予曰不同也彼以太陽中風而於有汗無<lb/>
　汗分虚實實者加麻黄虚者加葛根俱解表也此云<lb/>
　表虚者當固守衛氣而散風者也<lb/>
　傷風治法<lb/>
　　辛温解表之劑<lb/>
仲景桂枝湯治太陽經傷風自汗<lb/>
　　桂枝　　　芍藥<hi>各三兩</hi>甘草<hi>一兩</hi>
　右咀生薑三片棗一枚煎<lb/>
<pb n="KR3e0068_WYG_003-4a"/>
　按此發散足太陽經風邪之藥也<lb/>
局方神术散治傷風頭痛鼻塞聲重<lb/>
　　蒼术<hi>五兩</hi>　藳本　　　白芷　　　細辛<lb/>
　　羌活　　　川芎　　　甘草<hi>炙各一兩</hi>
　右為末三錢水一盞薑三片葱三寸煎傷風鼻塞葱<lb/>
　茶調下<lb/>
　按此足太陽少隂手陽明經藥也<lb/>
　　辛平解表之劑<lb/>
<pb n="KR3e0068_WYG_003-4b"/>
消風百解散治頭疼發熱欬嗽鼻塞聲重<lb/>
　　荆芥　　　白芷　　　陳皮　　　麻黄<lb/>
　　蒼术　　　甘草<lb/>
　右咀薑三片葱白三根煎<lb/>
　按此手太隂陽明經藥也<lb/>
川芎茶調散治諸風上攻頭目昏疼鼻塞聲重<lb/>
　　薄荷<hi>八兩</hi>　荆芥　　　川芎<hi>各四兩</hi>羌活<lb/>
　　白芷　　　甘草<hi>各二兩</hi>防風<hi>一兩半/</hi>細辛<hi>一兩</hi>
<pb n="KR3e0068_WYG_003-5a"/>
　右為末毎服二錢食後茶調下<lb/>
　按此足太陽少隂手太隂陽明厥隂經藥也<lb/>
消風散治諸風上攻頭目昏眩項背拘急鼻塞聲重及<lb/>
　皮膚頑麻瘙痒癮疹婦人血風<lb/>
　　荆穗　　　甘草<hi>炙</hi>　　陳皮<hi>去白/</hi>　厚朴<hi>各半兩</hi>
　　白殭蠶　　人參　　　茯苓　　　防風<lb/>
　　芎藭　　　藿葉　　　蟬蛻<hi>去土炒</hi>羌活<hi>各二兩</hi>
　右為末毎服二錢荆芥茶清調下瘡癬温酒調下<lb/>
<pb n="KR3e0068_WYG_003-5b"/>
金沸草散治肺經受風頭目昏疼咳嗽聲重涕唾稠粘<lb/>
　　荆芥穗<hi>四兩</hi>前胡<hi>三兩/</hi>　旋覆花<hi>三兩/</hi>麻黄<hi>三兩</hi>
　　甘草<hi>炙</hi>　　赤芍　　　半夏<hi>各一兩</hi>
　右咀薑三片棗一枚煎服活人書減麻黄赤芍加細<lb/>
　辛赤伏苓<lb/>
　按此手足太隂經藥出陽明旋覆代赭石例解利痰<lb/>
　飲之藥也<lb/>
　　辛凉解表之劑<lb/>
<pb n="KR3e0068_WYG_003-6a"/>
柴胡升麻湯治頭痛壯熱惡風體疼鼻塞咽乾痰盛欬<lb/>
　嗽涕唾稠粘<lb/>
　　柴胡　　　前胡　　　黄芩<hi>各六兩半</hi>
　　荆芥<hi>七兩半</hi>赤芍　　　石膏<hi>各十兩/</hi>升麻<hi>五兩</hi>
　　桑白皮　　乾葛<lb/>
　右咀薑三片䜴十粒水煎<lb/>
　按此足少陽陽明經藥也<lb/>
　　辛凉解表攻裏之劑<lb/>
<pb n="KR3e0068_WYG_003-6b"/>
錢氏大青膏發散風邪<lb/>
　　天麻<hi>一錢</hi>　麝<hi>一字匕/</hi>　白附子末<hi>生用一錢半</hi>
　　朱砂<hi>研一字</hi>青黛<hi>研一錢/</hi>天竺黄<hi>一字七</hi>
　　蝎尾<hi>去毒生半錢</hi>　　　烏稍蛇肉<hi>半錢</hi>
　右同再研細生蜜和成膏毎服半皂子大至一皂子<lb/>
　大月中兒粳米大大人彈子大同牛黄膏温薄荷水<lb/>
　化下一處服之<lb/>
宣明防風通聖散　　方見中風門<lb/>
<pb n="KR3e0068_WYG_003-7a"/>
　謹按傷風諸方俱是解表之劑蓋以風從外入之邪<lb/>
　也其所挾有寒熱温凉之不同故此分辛温辛平辛<lb/>
　凉之異然風雖外邪傳變入裏亦宜隨證施治錢仲<lb/>
　陽論傷風當發散者用大青膏解不散有下證者用<lb/>
　大黄丸可謂得仲景之奥矣諸方於此俱未曽論及<lb/>
　也又前論表虚受風與内挾痰熱之方亦未詳備學<lb/>
　者當自求之所謂大黄丸亦附於後<lb/>
　　大黄　　　黄芩<lb/>
<pb n="KR3e0068_WYG_003-7b"/>
　二味各等分水丸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉機微義卷三<lb/>
</p>
<p>
</p>
  </div>
</body>
</text>
</TEI>
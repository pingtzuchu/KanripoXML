<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷十八</head>
    <p>
<pb n="KR3e0068_WYG_018-1a"/>
欽定四庫全書<lb/>
　玉機微義卷十八　　　明　徐用誠　原輯<lb/>
　　　　　　　　　　　　　劉　純　續増<lb/>
　内傷門<lb/>
　　按此一門東垣先生内外傷辨法也議論方製精<lb/>
　　備故不取他書但其間不係内傷法皆節而不錄<lb/>
　　内論暑證者附入暑門<lb/>
　　辨脈法<lb/>
<pb n="KR3e0068_WYG_018-1b"/>
古人以脈上辨内外傷於人迎氣口人迎脈大於氣口<lb/>
為外傷氣口脈大於人迎為内傷此辨固是但其說有<lb/>
所未盡耳外感風寒皆有餘之證是從前客邪來也其<lb/>
病必見於左手左手主表乃行陽二十五度内傷飲食<lb/>
及飲食不節勞役所傷皆不足之病也必見於右手右<lb/>
手主裏乃行陰二十五度故外感寒邪則獨左手人迎<lb/>
脈浮𦂳按之洪大𦂳者急甚於弦是足太陽寒水之脈<lb/>
按之洪大而有力中見手少陰心火之脈丁與壬合内<lb/>
<pb n="KR3e0068_WYG_018-2a"/>
顯洪大乃傷寒脈也若外感風邪則人迎脈緩而大或<lb/>
大於氣口一倍或兩倍三倍内傷飲食則右寸氣口脈<lb/>
大於人迎一倍傷之重者過在少陰則兩倍太陰則三<lb/>
倍此内傷飲食之脈若飲食不節勞役過甚則心脈變<lb/>
見於氣口是心火刑肺其肝木挾心火之勢亦來薄肺<lb/>
經云侮所不勝寡於畏者是也故氣口脈急大而數時<lb/>
一代而澁也澁者肺之本脈大者元氣不相接脾胃不<lb/>
及之脈洪大而數者心脈刑肺也急者肝木挾心火而<lb/>
<pb n="KR3e0068_WYG_018-2b"/>
反尅肺金也若不甚勞役惟右關脾脈大而數謂獨大<lb/>
於五脈數中顯緩時一代也如飲食不節寒暑失所則<lb/>
先右關胃脈損弱甚則隠而不見惟内顯脾脈之大數<lb/>
微緩時一代也宿食不消則獨右關脈沈而滑經云脈<lb/>
滑者有宿食也<lb/>
　　辨内傷諸證與外感不同<lb/>
甚哉陰陽之證不可不詳也遍觀内經中所說變化百<lb/>
病其源皆由喜怒過度飲食失節寒温不適勞役所傷<lb/>
<pb n="KR3e0068_WYG_018-3a"/>
而然夫元氣榖氣營氣清氣衞氣生發諸陽上升<lb/>
之氣此六者皆飲食入胃榖氣上行胃氣之異名<lb/>
其實一也既脾胃有傷則中氣不足中氣不足則<lb/>
六腑陽氣皆絶於外故經言五臟之氣已絶於外<lb/>
者是六腑之元氣病也氣傷臟乃病臟病則形乃<lb/>
應是五臟六腑真氣皆不足也惟隂火獨旺上乗<lb/>
陽分故榮衞失守諸病生焉其中變化皆由中氣<lb/>
不足乃生發耳後有脾胃已受勞役之疾飲食又<lb/>
<pb n="KR3e0068_WYG_018-3b"/>
復失節躭病日乆事息心安飽食太甚病乃大作<lb/>
槩其外傷風寒六淫客邪皆有餘之病當㵼不當<lb/>
補飲食失節中氣不足之病當補不當㵼舉世醫<lb/>
者皆以飲食失節勞役所傷中氣不足當補之證<lb/>
認作外感風寒有餘客邪之病重㵼其表使榮衞<lb/>
之氣外絶其死只在旬日之間所謂差之毫釐謬<lb/>
以千里可不詳辨乎按隂陽應象論云天之邪氣<lb/>
感則害人五臟是八益之邪乃風邪傷人筋骨風<lb/>
<pb n="KR3e0068_WYG_018-4a"/>
從上受之風傷筋寒傷骨蓋有形質之物受病也<lb/>
繫在下焦肝腎是也肝腎者地之氣難經解云肝<lb/>
腎之氣已絶於内以其肝主筋腎主骨故風邪感<lb/>
人則筋骨疼痛筋骨之絶則肝腎之本亦絶矣乃<lb/>
有餘之證也又云水榖之寒熱感則害人六腑是<lb/>
七損之病乃内傷飲食也黄帝針經解云適飲食<lb/>
不節勞役所傷濕從下受之謂脾胃之氣不足而<lb/>
反下行極則衝脈之火逆而上是無形質之元氣<lb/>
<pb n="KR3e0068_WYG_018-4b"/>
受病也系在上焦心肺是也心肺者天之氣故難<lb/>
經解云心肺之氣已絶於外以其心主榮肺主衞<lb/>
榮者血也脈者血之府神之所居也衞者元氣也<lb/>
神之别行衞護周身在於皮毛之間者肺絶故皮<lb/>
毛先絶神無所依故内傷飲食則亦惡風寒是榮<lb/>
衛失守皮膚間無陽以滋養不能任風寒也皮毛<lb/>
之絶則心肺之本亦絶矣蓋胃氣不升元氣不生<lb/>
無以滋養心肺乃不足之證也謂受病之人飲食<lb/>
<pb n="KR3e0068_WYG_018-5a"/>
失節勞役所傷因而飽食内傷者極多外傷者間<lb/>
而有之世俗不知徃徃將元氣不足之證便作外<lb/>
傷風寒表實之證而反㵼心肺是重絶其表也安<lb/>
得不死乎古人所謂實實虚虚醫殺之耳若曰不<lb/>
然請以衆人之耳目聞見者證之向者壬辰改元<lb/>
京師戒嚴迨三月受敵者凡半月圍解之後都人<lb/>
之不受病者萬無一二既而病死者繼踵不絶都<lb/>
門十有二所每日各門所送多者二千少不下一<lb/>
<pb n="KR3e0068_WYG_018-5b"/>
千似此者幾三月此百萬人豈俱感風寒外傷者<lb/>
耶大抵人在圍城中飲食不節乃勞役所傷不待<lb/>
言而知由其朝飢暮飽起居不時寒温失所動經<lb/>
兩三月胃氣虧乏乆矣一旦飽食太過感而傷人<lb/>
而又調治失宜其死也無疑矣非惟大梁為然逺<lb/>
在真祐興定間如東平如太原如鳳翔解圍之後<lb/>
病傷死無不然者余在大梁凡所親見有發表者<lb/>
有以巴豆推之者有以承氣湯下之者俄而變結<lb/>
<pb n="KR3e0068_WYG_018-6a"/>
胸發黄又以陷胸湯丸及茵陳湯下之無不死者蓋初<lb/>
非傷寒以調治差互變而似真傷寒之證皆藥之罪也<lb/>
徃者不可追來者猶可及輙以平生已試之效著内外<lb/>
傷辨論一篇推明前哲之餘論歴舉近世之變故庶幾<lb/>
同志者審其或中觸類而長之免後人無横天耳僭易<lb/>
之罪將何所逃乎<lb/>
　右辨陰證陽證<lb/>
外傷寒邪之證與飲食失節勞役形質之病及内傷飲<lb/>
<pb n="KR3e0068_WYG_018-6b"/>
食俱有寒熱舉世盡將内傷飲食失節勞役不足之病<lb/>
作外傷寒邪有餘表實之證反㵼其表枉死者豈勝言<lb/>
哉皆由不别其寒熱耳今細為分解之外傷寒邪發熱<lb/>
惡寒寒熱併作其熱也翕翕發熱又為之拂拂發熱發<lb/>
於皮毛之上如羽毛之拂明其熱在表也是寒邪犯高<lb/>
之高者也皮膚毛腠陽之分也是衞之元氣所滋養之<lb/>
分也以寒邪乗之鬱遏陽分陽不得伸故發熱也其面<lb/>
赤鼻氣擁塞不通心中煩悶稍以袒露其皮膚已不能<lb/>
<pb n="KR3e0068_WYG_018-7a"/>
禁其寒矣其表上虚熱止此而已其惡寒也雖重衣下<lb/>
幕逼近烈火終不能禦其寒一時一日増加愈甚必待<lb/>
傳入裏作下證乃罷其寒熱齊作無有間斷也其内傷<lb/>
飲食不節或勞役所傷亦有頭痛項强腰痛與太陽表證<lb/>
微有相似餘皆不同論中已辨之矣内傷不足之病表<lb/>
上無陽不能禦風寒也此則常常有之其躁熱發於腎<lb/>
間者間而有之與外中寒邪畧不相似其惡風寒也蓋<lb/>
脾胃不足營氣下流而乗腎肝此痿厥氣逆之漸也若<lb/>
<pb n="KR3e0068_WYG_018-7b"/>
脾氣平常飲食入胃其營氣上行以舒於心肺以滋養<lb/>
上焦之皮膚腠理之元氣也既下流其心肺無所禀受<lb/>
皮膚間無陽失其榮衞之外䕶故陽分皮毛之間虚弱<lb/>
但見風見寒或居陰寒處無日陽處便惡之也此常常<lb/>
有之無間斷者也但避風寒及温暖處或添衣蓋温養<lb/>
其皮膚所惡風寒便不見矣是熱也非表傷寒邪皮毛<lb/>
發熱也乃腎間受脾下流之濕氣閉塞其下致陰火上<lb/>
衝作蒸蒸而燥熱上徹頭項傍徹皮膚渾身躁熱作須<lb/>
<pb n="KR3e0068_WYG_018-8a"/>
待袒衣露居近寒凉處即已或熱極而汗出亦解彼外<lb/>
傷惡寒發熱豈有汗出者乎若得汗則病愈矣以此<lb/>
辨之豈不如黑白之易見乎當内虚而傷之者躁熱也<lb/>
或因口吸風寒之氣鬱其陰火使咽膈不通其吸入之<lb/>
氣欲入為膈上衝脈之火所拒使氣不得入其胸中之<lb/>
氣為外風寒所遏而不得伸令人口開目瞪極則聲發<lb/>
於外氣不得上下塞於咽中而氣欲絶或又因噦因噎<lb/>
因吐而躁熱發必有所因方見此證其表虚惡風寒之<lb/>
<pb n="KR3e0068_WYG_018-8b"/>
證復見矣表虚之弱為陰火所乗躁發須臾而過其表<lb/>
虚無陽不任風寒復見矣是表虚無陽常常有之其躁<lb/>
熱則間而有之此二者不齊作躁作寒已寒作躁已非<lb/>
如外傷之寒熱齊作無有間斷也百病俱有身熱又為<lb/>
之肌熱又為之皮膚間熱以手捫之方知者是也乃肌<lb/>
體有形之熱也亦須皆待陰陽既和汗出則愈矣慎不<lb/>
可於此上辨之以其虚實内外病皆有之故難辨耳只<lb/>
依先說病人自覺發熱惡寒之熱及躁作之熱上辨之<lb/>
<pb n="KR3e0068_WYG_018-9a"/>
為準則矣<lb/>
　右辨寒熱<lb/>
外感八風之邪乃有餘證也内傷飲食不節勞役所傷<lb/>
皆不足之病也其内傷亦惡風自汗若在温暖無風處<lb/>
則不惡矣與外傷鼻流清涕頭痛自汗頗相似分之特<lb/>
異耳外感風邪其惡風自汗頭痛鼻流清涕常常有之<lb/>
一日一時增加愈甚直至傳入裏作下證乃罷語聲重<lb/>
濁高厲有力鼻息擁塞不通能飲食腹中和口知味大<lb/>
<pb n="KR3e0068_WYG_018-9b"/>
小便如常筋骨疼痛不能動揺便著牀枕非扶不起其<lb/>
内傷與飲食不節勞役所傷然亦惡風居露地中遇大<lb/>
漫風起却不惡也惟門窓隙中些小賊風來必大惡也<lb/>
與傷風傷寒俱不同矣况鼻流清涕頭痛自汗間而有<lb/>
之鼻中氣短少氣不足以息語則氣短而怯弱妨食或<lb/>
食不下或不飲食三者互有之腹中不和或腹中急而<lb/>
不能伸口不知五榖之味小便頻數而不渇初勞役得<lb/>
病食少小便赤黄大便常難或秘或結或虚坐只見些<lb/>
<pb n="KR3e0068_WYG_018-10a"/>
小白膿時有下氣或泄黄如糜或溏泄色白或結而不<lb/>
通若心下痞或胸中閉塞如刀劙之痛二者亦互作不<lb/>
併出也有時胃脘當心而痛上支兩脇痛必臍下相火<lb/>
之勢如巨川之水不可遏而上行使陽明之經逆行亂<lb/>
於胸中其氣無止息甚則高喘熱傷元氣令四支不收<lb/>
無氣以動而懶倦嗜臥其外感風寒俱無此證故易分<lb/>
别耳<lb/>
　右辨外感八風之邪或有飲食勞役所傷之重者三<lb/>
<pb n="KR3e0068_WYG_018-10b"/>
　二日間特與外傷風者相似其餘證有特異者若不<lb/>
　將兩證重别分解猶恐將内傷不足之證誤作有餘<lb/>
　外感風邪雖詞理有重復處但欲病者易辨醫者易<lb/>
　治耳<lb/>
内傷及勞役飲食不節病手心熱手背不熱外傷風寒<lb/>
則手背熱手心不熱此辨至甚皎然<lb/>
　右辨手背手心<lb/>
若飲食勞役所傷其外證之顯必在口必口失味必失<lb/>
<pb n="KR3e0068_WYG_018-11a"/>
穀味必腹中不和必不欲言縱勉强對答聲必怯弱口<lb/>
沃沫多唾鼻中清涕或有或無即隂證也外傷風寒則<lb/>
其外證必顯在鼻鼻氣不利聲濁不清其言壅盛有力<lb/>
而口中必和傷寒則面赤鼻壅塞而乾傷風則鼻流清<lb/>
涕而已内經云鼻者肺之候肺氣通於天外傷風寒則<lb/>
鼻為之不利口者坤土也脾氣通於口飲食失節勞役<lb/>
所得口不知穀味亦不知五味又云傷食惡食傷食明<lb/>
矣<lb/>
<pb n="KR3e0068_WYG_018-11b"/>
　右辨鼻口<lb/>
外傷風寒者故其氣壅盛而有餘内傷飲食勞役者其<lb/>
口鼻中皆氣短促不足以息何以分之蓋外傷風寒者<lb/>
心肺元氣初無減損又添邪氣助之使鼻氣擁塞不利<lb/>
面赤不通其鼻中氣不能出併從口出但發一言必前<lb/>
輕而後重其言高其聲壯厲而有力傷寒則鼻乾無涕<lb/>
面擁色赤其言前輕後重其聲壯厲而有力者乃有餘<lb/>
之驗也傷風則決然鼻流清涕其聲嗄其言響如從甕<lb/>
<pb n="KR3e0068_WYG_018-12a"/>
中出亦前輕而後重高掲而有力皆氣盛有餘之驗也<lb/>
内傷食勞役者心肺之氣先損為熱既傷氣四肢無力<lb/>
以動故口鼻中皆短氣少氣上喘懶語人有所問十不<lb/>
欲對其一縱勉强答之其氣亦怯其氣亦低是其氣短<lb/>
少不足之驗也明白如此雖婦人女子亦能辨之豈有<lb/>
醫者反不能辨之乎<lb/>
　右辨氣少氣盛<lb/>
内證頭痛有時而作有時而止外證頭痛常常有之直<lb/>
<pb n="KR3e0068_WYG_018-12b"/>
須傳裏實方罷此又内外證之不同也<lb/>
　右辨頭痛<lb/>
内傷等病是心肺之氣已絶於外必怠惰嗜臥四肢沈<lb/>
困不收此乃熱傷元氣脾主四肢既為熱所乗無氣以<lb/>
動經云熱傷氣又云熱則骨消筋緩此之謂也若外傷<lb/>
風寒是腎肝之氣已絶於内腎主骨為寒肝主筋為風<lb/>
自古腎肝之病同一治以其遞相維持也故經言膽主<lb/>
骨膀胱主筋是也或中風或傷寒得病之日便著牀枕<lb/>
<pb n="KR3e0068_WYG_018-13a"/>
非扶不起筋骨為之疼痛不能動揺乃形質之傷經云<lb/>
寒傷形又云寒則筋攣骨痛此之謂也<lb/>
　右辨筋骨四肢<lb/>
外感風寒之邪三日已外穀消水去邪氣傳裏始有渇<lb/>
也内傷飲食失節勞役久病者必不渇是邪氣在血脈<lb/>
中有濕故不渇也初勞役形質飲食失節傷之重者必<lb/>
有渇以其心火熾上尅於肺金故渇也又當以此辨之<lb/>
雖渇欲飲水者當徐徐少與之不可縱意而飲恐水多<lb/>
<pb n="KR3e0068_WYG_018-13b"/>
峻下則胃氣愈弱輕則為脹重則傳變諸疾必反復悶<lb/>
亂百脈不安夜加增劇不得安臥不可不預度也<lb/>
　右辨渇與不渇<lb/>
仲景傷寒論中風能食傷寒亦能食二者皆口中和而<lb/>
不惡食若勞役所傷及飲食失節寒温不適三者俱惡<lb/>
食口不知五味亦不知五穀之味只此一辨足以分内<lb/>
外有餘不足二證也傷寒證雖亦能食而不惡食口中<lb/>
和知五味亦知穀味蓋無内證則心氣和脾氣通知五<lb/>
<pb n="KR3e0068_WYG_018-14a"/>
榖之味矣<lb/>
　右辨外傷不惡食若勞役飲食失節寒温不適三者皆惡食<lb/>
　　論飲食勞倦為胃氣不足所致<lb/>
古者至人窮隂陽之化究生死之際所著内經悉言人<lb/>
以胃氣為本蓋人受水榖之氣以生所謂清氣營氣衛<lb/>
氣春升之氣皆胃氣之别稱也夫胃為水榖之海飲食<lb/>
入胃遊溢精氣上輸於脾脾氣散精上歸於肺通調水<lb/>
道下輸膀胱水精四布五經並行合於四時五臟隂陽<lb/>
<pb n="KR3e0068_WYG_018-14b"/>
揆度以為常也苟飲食失節寒温不適則脾腎乃傷喜<lb/>
怒憂恐勞役過度而損耗元氣既脾胃虚弱元氣不足<lb/>
而心火獨盛心火者隂火也起於下焦其系繫於心心<lb/>
不主令相火代之相火下傷包絡之火元氣之賊也火<lb/>
與元氣不兩立一勝則一負脾胃氣虚則下流於腎肝<lb/>
隂火得以乗其土位故脾胃之證始得之則氣髙而喘<lb/>
身熱而煩其脈洪大而頭痛或渇不止皮膚不任風寒<lb/>
而生寒熱蓋隂火上衝則氣髙而喘身煩熱為頭痛為<lb/>
<pb n="KR3e0068_WYG_018-15a"/>
渇而脈洪大脾胃之氣下流穀氣不得升是生長之令<lb/>
不行無陽以䕶其榮衞不任風寒乃生風熱皆脾胃之<lb/>
氣不足所致也然而與外感風寒之證形頗同而理異<lb/>
内傷脾胃乃傷其氣外感風寒乃傷其形傷外為有餘<lb/>
有餘者瀉之傷内為不足不足者補之治之下之吐之<lb/>
克之之類皆㵼也温之和之調之養之之類皆補也内<lb/>
傷不足之病苟認作外感有餘之病而反瀉之則虚其<lb/>
虚也難經云實實虚虚損不足而益有餘如此死者醫<lb/>
<pb n="KR3e0068_WYG_018-15b"/>
殺之耳惟當以甘温之劑補其中升其陽甘寒以瀉其<lb/>
火則愈内經曰勞者温之損者温之蓋温能除大熱大<lb/>
忌苦寒瀉胃土耳今立補中益氣湯主之<lb/>
　　論勞役傷與内傷外感不同<lb/>
或因勞役腎間陰火沸騰事閒之際於陰凉處解脫衣<lb/>
裳更有新沐浴於背陰處坐臥其陰火下行還歸腎間<lb/>
皮膚腠理極虚無陽為寒凉所遏表虚不任其風寒自<lb/>
認外感風寒求醫解表以重絶元氣取禍如反掌苟幸<lb/>
<pb n="KR3e0068_WYG_018-16a"/>
而免者致虚勞氣血皆弱其表虚之人為風寒所遏亦<lb/>
是虚邪犯表始病一二日之間特與外中賊邪有餘之<lb/>
證頗相似處故致疑惑請醫者只於氣少氣盛上辨之<lb/>
其外傷賊邪必語聲高厲而有力若是勞役所傷飲食<lb/>
不節表虚不足之病必短氣氣促懶語其聲因弱而無<lb/>
力至易見也<lb/>
　右辨勞役受病表虚不作表實治之<lb/>
復有一等乗天氣大熱之時在於路途中勞形得之或<lb/>
<pb n="KR3e0068_WYG_018-16b"/>
在田野間勞形得之更或有身體薄弱食少勞役過甚<lb/>
又有修善常齋之人胃氣久虚而因勞役得之者皆與<lb/>
陽明中熱白虎湯證相似必肌體捫摸之壯熱必躁熱<lb/>
悶亂大惡熱渇而飲水以勞役過甚之故亦身疼痛始<lb/>
受病之時特與中熱外得有餘之病相似若悞與白虎<lb/>
湯旬日必死此證脾胃大虚元氣不足鼻口中氣皆短<lb/>
促而上喘至日轉以後是陽明得時之際病必少減若<lb/>
是外中熱之病必到日晡之際大作譫語其熱增加大<lb/>
<pb n="KR3e0068_WYG_018-17a"/>
渇飲水煩悶不止其勞役不足者皆無此證尤易為分<lb/>
解若有難決疑似之證必當待一二日而求醫治療必<lb/>
不至錯誤矣<lb/>
　右辨中熱頗相似<lb/>
　　論飲食自倍腸胃乃傷分而治之<lb/>
痺論云隂氣者静則神藏躁則消亡飲食自倍腸胃乃<lb/>
傷此混言之也分之為二飲也食也又經云因而大飲<lb/>
則氣逆因飽食筋脈横解則腸癖為痔飲者無形之氣<lb/>
<pb n="KR3e0068_WYG_018-17b"/>
傷之則宜發汗利小便使上下分消其濕解酲湯五苓<lb/>
散之類主之食者有形之物傷之則宜損其穀其次莫<lb/>
若消導丁香爛飯丸枳术丸之類主之稍重則攻化三<lb/>
稜消積丸木香見晛丸之類主之尤重則或吐或下𤓰<lb/>
蒂散備急丸之類主之以平為期蓋脾已傷又以藥傷<lb/>
使營運之氣減削食愈難消故至真要論云大毒治病<lb/>
十去其六小毒治病十去其七無毒治病十去其八常<lb/>
毒治病十去其九穀肉果菜食養盡之無使過之傷其<lb/>
<pb n="KR3e0068_WYG_018-18a"/>
正也不盡行復如法聖人垂此嚴戒是為萬世福如能<lb/>
慎言語節飲食所謂治未病也<lb/>
　謹按王安道曰勞倦傷飲食傷二者雖俱為内傷然<lb/>
　不可混而為一難經所謂飲食勞倦則傷脾者蓋為<lb/>
　脾主飲食而四肢亦屬脾故飲食失節勞役四肢皆<lb/>
　能傷於脾爾非謂二者同類而無辨也夫勞倦傷飲<lb/>
　食傷雖與風寒暑濕有餘之病不同然飲食傷又與<lb/>
　勞倦傷不同勞倦傷誠不足矣飲食傷尤當於不足<lb/>
<pb n="KR3e0068_WYG_018-18b"/>
　之中分其有餘不足何也蓋飢餓不飲食與飲食太<lb/>
　過雖皆失節然必明其有兩者之分方盡其理節也<lb/>
　者何也無不及無太過之中道也夫飢餓不飲食者<lb/>
　胃氣空虚此為不足固失節也飲食自倍而停滯者<lb/>
　胃氣受傷此不足之中兼有餘亦失節也以受傷言<lb/>
　則不足以停滯言則有餘矣惟其不足故補益惟其<lb/>
　有餘故消導亦有物滯氣傷必補益消導兼行者亦<lb/>
　有物暫滯而氣不甚傷宜消導獨行不須補益者亦<lb/>
<pb n="KR3e0068_WYG_018-19a"/>
　有既停滯而復自化不須消導但當補益或亦不須<lb/>
　補益者潔古東垣枳术丸之類雖曰消導固有補益<lb/>
　之意存乎其間其它如木香分氣丸導氣枳實丸大<lb/>
　枳殻丸之類雖無補益然施之於物暫滯氣不甚傷<lb/>
　者豈不可哉但不宜視為通行之藥爾且所滯之物<lb/>
　非枳术丸之力所能去者亦安可泥於消導而弗知<lb/>
　變乎故備急丸煑黄丸𤓰蒂散等之推逐者潔古東<lb/>
　垣亦未嘗委之而弗用也故善用兵者攻亦當守亦<lb/>
<pb n="KR3e0068_WYG_018-19b"/>
　當不善者則宜攻而守宜守而攻其敗也非兵之罪<lb/>
　用兵者之罪可觀乎此則知消導補益推逐之理矣<lb/>
　斯論本已上所辨又推廣之因取參附以備其旨<lb/>
　又曰經云有所勞倦形氣衰少穀氣不盛上焦不行<lb/>
　下脘不通胃氣熱熱氣熏胸中故内熱嗟夫此内傷<lb/>
　之說之原乎請釋其義如左夫人身之陰陽有以表<lb/>
　裏言者有以上下之分言者有以升降呼吸之氣言<lb/>
　者餘如動静語黙起居之類甚多不必悉舉此所謂<lb/>
<pb n="KR3e0068_WYG_018-20a"/>
　陰虚之陰其所指與數者皆不同蓋勞動之過則陽<lb/>
　和之氣皆亢極而化為火矣况水穀之味又少入是<lb/>
　故陽愈盛陰愈衰也此陰虚之陰蓋指身中之陰氣<lb/>
　與水穀之味耳或以下焦陰分為言或以腎水真陰<lb/>
　為言皆非也夫有所勞倦者過動屬火也形氣衰少<lb/>
　者壯火食氣也穀氣不盛者勞傷元氣則少食而氣<lb/>
　衰也上焦不行者清陽不升也下脘不通者濁陰不<lb/>
　降也夫胃受水穀故清陽升而濁陰降以傳化出入<lb/>
<pb n="KR3e0068_WYG_018-20b"/>
　滋榮一身也今胃不能納而穀氣衰少則清無升濁<lb/>
　無降矣故曰上焦不行下脘不通然非謂絶不行不<lb/>
　通也但比之平常無病時則謂之不行不通耳上不<lb/>
　行下不通則鬱矣鬱則少火皆成壯火而胃居上焦<lb/>
　下脘兩者之間故胃氣熱熱則上炎故熏胸中而為<lb/>
　内熱也斯東垣所謂勞傷形體所謂飲食失節而致<lb/>
　熱者此言正與調經論篇之㫖相合宜引此段經文<lb/>
　於内外傷辨以為之主今特采附并外傷内傷所受<lb/>
<pb n="KR3e0068_WYG_018-21a"/>
　經㫖異同論錄于左<lb/>
　客或難予曰素問陰陽應象論云天之邪氣感則害<lb/>
　人五臟水穀之寒熱感則害於六腑太陰陽明論云<lb/>
　犯賊風虚邪者陽受之食飲不節起居不時者陰受<lb/>
　之陽受之則入六腑陰受則入五臟兩說正相反願<lb/>
　聞其解余復之曰此所謂似反而不反者也夫感天<lb/>
　之邪氣犯賊風虚邪外傷有餘之病也感水穀寒熱<lb/>
　食飲不節内傷不足之病也二者之傷臟腑皆嘗受<lb/>
<pb n="KR3e0068_WYG_018-21b"/>
　之但隨其所從所發之處而為病耳不可以此兩說<lb/>
　之異而致疑蓋並行不相悖也讀者當合而觀之其<lb/>
　㫖斯盡若曰不然請以諸處所論證之金匱真言論<lb/>
　曰風觸五臟邪氣發病八正神明論曰夫八正之虚<lb/>
　邪以身之虚而逢天之虚兩虚相感其氣至骨入則<lb/>
　傷五臟靈樞經曰五臟之中風又曰東風傷人内舍<lb/>
　於肝南風傷人内舍於心西南風傷人内舍於脾西<lb/>
　風傷人内舍於肺北風傷人内舍於腎觀乎此則天<lb/>
<pb n="KR3e0068_WYG_018-22a"/>
　之邪氣固傷五臟矣靈樞又曰邪之中人也無有常<lb/>
　中於陰則溜於腑又曰虚邪之中人也始從皮膚以<lb/>
　入其傳自絡脈而經而輸而伏衝之脈以至於腸胃<lb/>
　又曰東北風傷人内舍於大腸西北風傷人内舍於<lb/>
　小腸東南風傷人内舍於胃觀乎此則天之邪氣豈<lb/>
　不傷六腑乎素問曰飲食自倍腸胃乃傷觀乎此則<lb/>
　水穀寒熱固傷六腑矣靈樞又曰形寒飲冷則傷肺<lb/>
　難經曰飲食勞倦則傷脾觀乎此則水穀寒熱豈不<lb/>
<pb n="KR3e0068_WYG_018-22b"/>
　傷五臟乎至於地之濕氣亦未必專害皮肉筋脈而<lb/>
　不能害臟腑邪氣水穀亦未必專害臟腑而不能害<lb/>
　皮肉筋脈也但以邪氣無形臟主藏精氣故以類相<lb/>
　從而多傷臟水穀有形腑主傳化物故因其所由而<lb/>
　多傷腑濕氣浸潤其性緩慢其入人也以漸其始也<lb/>
　自足故從下而上從淺而深而多傷於皮肉筋脈耳<lb/>
　孰謂濕氣全無及於臟腑之理哉至若起居不時一<lb/>
　語蓋勞役所傷之病不系上文異同之義故不及之<lb/>
<pb n="KR3e0068_WYG_018-23a"/>
　　論酒飲傷<lb/>
夫酒者大熱有毒氣味俱陽乃無形之物也若傷之止<lb/>
當發散汗出則愈矣此最妙法其次莫如利小便二者<lb/>
乃上下分消其濕何酒病之有今之酒病者往往服酒<lb/>
蒸丸大熱之藥下之又有用牽牛大黄下之者是無形<lb/>
元氣受病反下有形陰血乖悞甚矣酒性大熱已傷元<lb/>
氣而復重瀉之况亦損腎水真陰及有形陰血俱為不<lb/>
足如此則陰血已虚真水愈弱陽毒之熱大旺反增其<lb/>
<pb n="KR3e0068_WYG_018-23b"/>
陰火是謂元氣消亡七神何依折人長命不然則虚損<lb/>
之病成矣金匱要略云酒疸下之久久為黒疸慎不可<lb/>
犯此戒不若令上下分消其濕解酲湯主之<lb/>
　謹按酒者是有形之物即水飲同體也今言無形元<lb/>
　氣受病不得傷於有形陰血者蓋謂酒者濕熱之物<lb/>
　入胃則臟氣俱熱逐氣升降之際而半有消耗之矣<lb/>
　至傷於腸胃則升之不散降之不下鬱於氣分無形<lb/>
　之地位故言無形之物非若水飲然體全降於腸胃<lb/>
<pb n="KR3e0068_WYG_018-24a"/>
　中也若今人之飲醇酒則便少此其可驗是以傷則<lb/>
　宜汗之泄之不得用重峻下劑蓋此等藥不能入氣<lb/>
　分反傷有形陰血爾但斯意隠然使人不能無疑故<lb/>
　或有辨之者兹不復具然昔人有用下劑者蓋或有<lb/>
　酒飲傷積日久而汗之泄之不能愈則重峻下劑而<lb/>
　或可哉故用者自宜對證詳審勿以辭害意可也<lb/>
　　論傷食宜吐<lb/>
解云盛食填塞於胸中為之窒塞兩手寸脈當主事兩<lb/>
<pb n="KR3e0068_WYG_018-24b"/>
尺脈不見其理安在胸中有食故以吐出之食者物也<lb/>
物者坤土也是足太陰之號也胸中者肺也為物所傷<lb/>
肺者手太陰金也金主殺伐也與坤土俱在於上而旺<lb/>
於天金能尅木故肝木生發之氣伏於地下非木鬱而<lb/>
何吐去上焦陰土之物木得舒暢則鬱結去矣食塞於<lb/>
上脈絶於下若不明天地之道無由達此至理水火者<lb/>
陰陽之徴兆天地之别名也故曰獨陽不生獨陰不長<lb/>
天之用在於地下則萬物生長矣地之用在於天上則<lb/>
<pb n="KR3e0068_WYG_018-25a"/>
萬物收藏矣此乃天地交而萬物通矣此天地相根之<lb/>
道也故陽火之根本於地下陰水之源本於天上故曰<lb/>
水出高源故人五臟主有形之物物者陰也陰者水也<lb/>
右三部脈主之偏見於寸口食塞在上是絶五臟之源<lb/>
源絶則水不下流兩尺竭絶此其理也何疑之有<lb/>
　　論内傷飲食用藥所宜所禁<lb/>
内傷飲食付藥者受藥者皆以為瑣末細事是以所當<lb/>
重者為輕利害非細殊不思胃氣者營氣也衞氣也穀<lb/>
<pb n="KR3e0068_WYG_018-25b"/>
氣也清氣也資少陽生發之氣也人之真氣衰旺皆在<lb/>
飲食入胃胃和則穀氣上升穀氣者升騰之氣也乃足<lb/>
手少陽元氣始發生長萬化之别名也飲食一傷若消<lb/>
導藥的對其所傷之物既消則胃氣愈旺五穀之精華<lb/>
上騰乃清氣為天者也精氣神氣皆强盛也七神衞護<lb/>
生氣不乏增益大旺氣血周流則百病不能侵雖有大<lb/>
風苛毒弗能害也此一藥之用其利博哉易水張先生<lb/>
嘗戒不可用峻利食藥食藥下咽未至藥丸施化其標<lb/>
<pb n="KR3e0068_WYG_018-26a"/>
皮之力始開便言空快也所傷之物已去若更待一兩<lb/>
時辰許藥盡化開其峻藥必有情性病去之後脾胃安<lb/>
得不損乎脾胃既損是真氣元氣敗壊促人之壽常時<lb/>
用枳术丸一藥消化胃中所傷下胃不能即去須待一<lb/>
兩時辰許食則消化是先補而後化其所傷則不峻利<lb/>
矣因用荷葉燒飯為丸荷葉一物中央空虚象震卦之<lb/>
體震者動也人感之生足少陽甲膽也甲膽者風也生<lb/>
化萬物之根蒂也左傳云履端於始序則不愆人之飲<lb/>
<pb n="KR3e0068_WYG_018-26b"/>
食入胃營氣上行即少陽甲膽之氣也其手少陽三焦<lb/>
經人之元氣也手足經同法便是少陽元氣生發也胃<lb/>
氣穀氣元氣甲膽上升之氣一也異名雖多止是胃氣<lb/>
上升者也若内傷脾胃以辛熱之物酒肉之類自覺不<lb/>
快覓藥於醫者此風習以為常醫者亦不問所傷付之<lb/>
以集香丸巴豆大熱藥之類下之大便下則物去遺留<lb/>
食之熱性藥之熱性重傷元氣七神不熾經云熱傷氣<lb/>
正謂此也其人必無氣以動而熱困四肢不舉傳變諸<lb/>
<pb n="KR3e0068_WYG_018-27a"/>
疾不可勝數使人真氣自此衰矣若傷生冷硬物世醫<lb/>
或用大黄牽牛二味大寒藥投之物隨藥下所傷去矣<lb/>
遺留食之寒性藥之寒性重㵼其陽陽去則皮膚筋肉<lb/>
血脈無所依倚便為虚損之證論言及此令人寒心夫<lb/>
辛辣氣薄之藥無故不可亂服非止牽牛而已至人要大<lb/>
論云五味入口各先逐其所喜攻攻者克似㵼也辛味<lb/>
下咽先攻㵼肺之正氣正氣者真氣元氣也其牽牛之<lb/>
辛辣猛烈奪人尤甚飲食所傷脾胃受邪當以苦味泄<lb/>
<pb n="KR3e0068_WYG_018-27b"/>
其腸胃可也肺與元氣何罪之有夫牽牛不可用者有<lb/>
五此其一也况胃主血為物所傷物者有形之物也皆<lb/>
血病血病瀉氣此其二也且飲食傷於中焦止合克化<lb/>
消導其食重瀉上焦肺中已虚之氣此其三也食傷腸<lb/>
胃當塞因塞用又寒因寒用枳實大黄苦寒之物以治<lb/>
有形是也反以辛辣牽牛散瀉真氣犯大禁四也殊不<lb/>
知針經有云外來客邪風寒傷人五臟若誤瀉胃氣必<lb/>
死誤補亦死其死也無氣以動故静若内傷腸胃反瀉<lb/>
<pb n="KR3e0068_WYG_018-28a"/>
五臟必死誤補亦死其死也陰氣有餘故躁今内傷腸<lb/>
胃是謂六腑不足之病及㵼上焦虚無肺氣肺者五臟<lb/>
之一數也為牽牛之類朝損暮損其元氣消耗此乃暗<lb/>
折人夀數犯大禁五也良可哀歎又曰胃惡熱而喜清<lb/>
大腸惡清冷而喜熱兩者不和何以調之岐伯曰調此<lb/>
者飲食衣服亦欲適寒温寒無凄愴暑無出汗飲食熱<lb/>
無灼灼寒無凔凔寒温中適故氣將持乃不致邪僻詳<lb/>
見本經是必有因用豈可用俱寒俱熱之食藥致損者<lb/>
<pb n="KR3e0068_WYG_018-28b"/>
與内經云内傷者其氣口脈反大於人迎一倍二倍三<lb/>
倍分經用藥又曰上部有脈下部無脈其人當吐不吐<lb/>
者死如但食不納惡心欲吐者不問一倍二倍不當正<lb/>
以瓜蒂散吐之但以指或以物探去之若所傷之物去<lb/>
不盡者更診其脈問其所傷以食藥去之以應塞因塞<lb/>
用又謂之寒因寒用泄而下降乃應太陰之用其中更<lb/>
加升發之藥令其元氣上升塞因塞用因曲而為之直<lb/>
何為曲内傷胃氣是也何為直而升發胃氣是也因治<lb/>
<pb n="KR3e0068_WYG_018-29a"/>
其飲食之内傷而使生氣增益胃氣完復此乃因曲而<lb/>
為之直也若依分經用藥其所傷之物寒熱温凉生硬<lb/>
柔軟所傷不一難立定法只隨所傷之物不同各立治<lb/>
法臨時加減用之其藥又當問病人從來稟氣盛衰所<lb/>
傷寒物熱物是喜食而食之耶不可服破氣藥若乗飢<lb/>
困而食之耶當益胃氣或為人所勉勸强食之宜損血<lb/>
而益氣也診其脈候傷在何臟方可與對病之藥豈可<lb/>
妄瀉天真生氣以輕喪身寶乎且如先食熱而不傷繼<lb/>
<pb n="KR3e0068_WYG_018-29b"/>
之以寒物因後食致前食亦不消化而傷者當問熱食<lb/>
寒食孰多孰少斟酌與藥無不當矣喻如傷熱物二分<lb/>
寒物一分則當用寒藥二分熱藥一分相合而與之則<lb/>
榮衞之氣必得周流更有或先飲酒而後傷寒冷之食<lb/>
及傷熱食冷水與氷如此不等皆當驗其節次所傷之<lb/>
物約量寒熱之劑分數各各對證而與之無不取驗<lb/>
　内傷治法<lb/>
　　消導之劑<lb/>
<pb n="KR3e0068_WYG_018-30a"/>
潔古枳术丸治痞消食强胃<lb/>
　　枳實<hi>麩炒一兩</hi>白术<hi>二兩</hi>
　右同為細末荷葉裹飯燒為丸如桐子大毎五十丸<lb/>
　多用白湯送下<lb/>
　按論云用术者本意不取其食速化但久令人胃氣<lb/>
　强食不復傷也<lb/>
丁香爛飯丸治飲食所傷<lb/>
　　丁香皮　　甘草<hi>炙各二錢</hi>砂仁　　　益智仁<lb/>
<pb n="KR3e0068_WYG_018-30b"/>
　　甘松<hi>各三錢</hi>丁香　　　京三稜<hi>炮</hi>　木香<lb/>
　　廣术<hi>炮各一錢</hi>香附子<hi>半兩</hi>
　右為細末湯浸蒸餅為丸如菉豆大毎三十丸白湯<lb/>
　下或細嚼亦可不拘時候<lb/>
　按此寒濕勝者最宜用之<lb/>
東垣橘皮枳术丸治老幼元氣虚弱飲食不消或臟腑<lb/>
　不調心下痞悶<lb/>
　　橘皮　　　枳實<hi>各一兩</hi>白术<hi>二兩</hi>
<pb n="KR3e0068_WYG_018-31a"/>
　右為細末荷葉燒飯為丸如桐子大毎五十丸温水<lb/>
　送下食逺服<lb/>
　按此内傷用藥之大法所貴服之强人胃氣令益厚<lb/>
　雖猛食多食而不傷此能用食藥者也<lb/>
麯蘖枳术丸治為人所勉强食之破心腹滿悶不快<lb/>
　　白术<hi>二兩</hi>　枳實<hi>炒/</hi>　　神麯<hi>炒/</hi>　　麥蘖<hi>麫一炒各  兩</hi>
　右為細末荷葉燒飯丸如桐子大毎五十丸温水下<lb/>
木香枳术丸破滯氣消飲食開胃進食<lb/>
<pb n="KR3e0068_WYG_018-31b"/>
　　木香　　　枳實<hi>炒各一兩</hi>白术<hi>二兩</hi>
　右製服如前<lb/>
木香化滯湯治内憂氣食濕麫結於中脘腹皮底徹痛<lb/>
　心下痞滿不思飲食食之不散常常痞氣<lb/>
　　木香　　　紅花<hi>各三錢</hi>橘皮　　　當歸梢<hi>各二錢</hi>
　　柴胡<hi>四錢</hi>　草豆蔲　　甘草<hi>炙各半/兩</hi>半夏<hi>一兩</hi>
　　枳實<hi>炒二錢</hi>
　右剉如麻豆大毎服三五錢入薑煎食逺服<lb/>
<pb n="KR3e0068_WYG_018-32a"/>
半夏枳术丸治因食冷内傷<lb/>
　　半夏<hi>湯洗焙</hi>枳實<hi>炒各一/兩</hi>白术<hi>二兩</hi>
　右為細末荷葉燒飯為丸如菉豆大毎五六十丸温<lb/>
　水下如食傷寒熱不調毎服加二黄丸十粒<lb/>
草豆蔲丸治秋冬傷寒冷物胃脘當心而痛上支兩脇<lb/>
　膈咽不通<lb/>
　　草豆蔲<hi>麫裹煨一兩</hi>　　神麯<hi>炒半兩/</hi>白术<hi>一兩</hi>
　　橘皮　　　乾生薑　　青皮<hi>各二錢</hi>黄芩<lb/>
<pb n="KR3e0068_WYG_018-32b"/>
　　麥蘖　　　半夏　　　炒鹽<hi>各半兩</hi>枳實<hi>炒一兩</hi>
　右為細末湯浸蒸餅為丸如菉豆大毎服五十丸白<lb/>
　湯下量所傷多少加減服之<lb/>
　按論云如冬月用别作一藥不用黄芩歳火不及又<lb/>
　傷冷物加以温劑是其治也然有熱物傷者從權以<lb/>
　寒藥治之隨時之宜不可不知也<lb/>
除濕益氣丸治傷濕麫心腹滿悶肢體沈重<lb/>
　　枳實<hi>麩炒</hi>　白术　　　黄芩<hi>各一兩/</hi>蘿白子<hi>炒</hi>
<pb n="KR3e0068_WYG_018-33a"/>
　　<hi>熟去氣半兩</hi>神麯<hi>炒一兩/</hi>紅花<hi>三錢</hi>
　右為細末荷葉燒飯為丸如菉豆大毎五六十丸白<lb/>
　湯下<lb/>
二黄丸治傷熱食痞悶兀兀欲吐煩亂不安<lb/>
　　黄芩<hi>二兩</hi>　黄連<hi>酒浸一/兩</hi>升麻　　　柴胡<hi>各三錢</hi>
　　甘草<hi>一錢</hi>　枳實<hi>半兩炒</hi>
　右為極細末湯浸蒸餅丸如菉豆大毎五七十丸白<lb/>
　湯下<lb/>
<pb n="KR3e0068_WYG_018-33b"/>
白术丸治傷豆粉濕麫油膩之物<lb/>
　　白术　　　半夏<hi>湯洗</hi>　神麯<hi>炒/</hi>　　枳實<hi>炒各一兩</hi>
　　橘皮<hi>七錢</hi>　黄芩<hi>半兩/</hi>　白礬<hi>枯三錢</hi>
　右為細末湯浸蒸餅為丸如菉豆大一倍毎五十丸<lb/>
　白湯下量所傷加減服<lb/>
　論曰素食者多用乾薑故加黄芩以㵼之按已上諸<lb/>
　方並宜隨寒熱所用出太陰例<lb/>
葛花解酲湯<lb/>
<pb n="KR3e0068_WYG_018-34a"/>
　　白豆蔲　　砂仁　　　葛花<hi>各半兩</hi>木香<hi>半錢</hi>
　　青皮<hi>三錢</hi>　陳皮　　　白茯苓　　猪苓<lb/>
　　人參<hi>各一錢半</hi>白术　　　神麯<hi>炒</hi>　　澤瀉<lb/>
　　乾生薑<hi>各二錢</hi>
　右為細末和勻毎三錢白湯調下但得微汗酒病去<lb/>
　矣論云此蓋不得已用之豈可恃賴日日飲酒是方<lb/>
　氣味辛辣偶因酒病服之則不損元氣何者敵酒病<lb/>
　故也若頻服之損人天年也<lb/>
<pb n="KR3e0068_WYG_018-34b"/>
除濕散治傷馬乳并牛羊駱水一切冷病<lb/>
　　車前子<hi>炒</hi>　澤瀉<hi>各半兩/</hi>神麯<hi>炒一兩/</hi>半夏<hi>湯泡七次</hi>
　　乾生薑<hi>各三錢</hi>紅花　　　甘草<hi>炙各二/錢</hi>茯苓<hi>七錢</hi>
　右為細末毎三錢匕白湯調食前服<lb/>
五苓散<lb/>
　　方見濕門<lb/>
　按以上三方並太陽例藥妙利之劑也<lb/>
三稜消積丸治傷生冷硬物不能消化心腹滿悶<lb/>
<pb n="KR3e0068_WYG_018-35a"/>
　　丁皮　　　益智仁<hi>各三錢</hi>陳皮　　　青皮<hi>各五錢</hi>
　　茴香<hi>炒半兩</hi>炒麯　　　廣术<hi>炮/</hi>　　京三稜<hi>炮</hi>
　　<hi>各七錢</hi>　　巴豆<hi>和米炒去米五錢</hi>
　右為細末醋糊丸如桐子大毎十丸至二十丸温薑<lb/>
　湯下食前服<lb/>
備急大黄丸療心腹諸卒暴百病<lb/>
　　大黄　　　乾薑　　　巴豆<hi>去皮各一兩</hi>
　右須精擇好藥搗羅蜜和更搗一千杵丸如小豆大<lb/>
<pb n="KR3e0068_WYG_018-35b"/>
　毎三丸大小量之若中惡客忤心腹脹滿卒痛如錐<lb/>
　刀刺痛氣急口噤尸卒死者以煖水若酒服之或不<lb/>
　下捧頭起下嚥須臾未差更與三丸以腹中鳴轉即<lb/>
　吐下便愈若口已噤亦須折齒嚾之令入尤妙忌蘆<lb/>
　笋猪肉冷水肥膩易水張先生又名獨行丸乃急劑<lb/>
　也<lb/>
海藏神應丸治因一切冷物冷水及潼乳酪水腹痛腸<lb/>
　鳴米穀不化<lb/>
<pb n="KR3e0068_WYG_018-36a"/>
　　巴豆　　　杏仁　　　乾薑　　　百草霜<hi>各</hi>
　　<hi>半兩</hi>　　　丁香　　　木香<hi>各二錢/</hi>黄蠟<hi>一兩</hi>
　右先將黄蠟用好醋煑去柤將巴豆杏仁同炒黒烟<lb/>
　盡研如泥將蠟再上火入小油半兩溶開入在杏仁<lb/>
　等泥子内同攪旋下丁香木香等藥末研勻搓作挺<lb/>
　子油紙裹了旋丸毎用三五十丸温米飲下食前服<lb/>
　　吐劑<lb/>
瓜蒂散<lb/>
<pb n="KR3e0068_WYG_018-36b"/>
　　方見痰飲門<lb/>
　按論云若不兩尺脈絶無不宜便用此藥恐損元氣<lb/>
　令人胃氣不復若止是胸中窒塞悶亂不通以指探<lb/>
　去之如不得吐者以物探去之得吐則已如食不去<lb/>
　用此藥去之<lb/>
　　補益之劑<lb/>
補中益氣湯<lb/>
　　方見熱門<lb/>
<pb n="KR3e0068_WYG_018-37a"/>
　按立方本指云夫脾胃虚者因飲食勞倦心火亢甚<lb/>
　而乗其土位其次肺氣受邪須用黄茋最多人參甘<lb/>
　草次之脾胃一虚肺氣先絶故用黄茋以益皮毛而<lb/>
　閉腠理不令自汗上喘氣短損其元氣人參以補之<lb/>
　心火乗脾炙甘草之甘温以瀉火熱而補脾胃中元<lb/>
　氣若脾胃急痛腹中急縮者宜多用之經云急者緩<lb/>
　之白术苦甘温除胃中熱利腰臍間血胃中清氣在<lb/>
　下升麻柴胡以引之引黄茋甘草甘温之氣味上升<lb/>
<pb n="KR3e0068_WYG_018-37b"/>
　能補衞氣之散解而實其表也又緩帶脈之縮急二<lb/>
　味苦平味之薄者陰中之陽引清氣上升也氣亂於<lb/>
　胸中為清濁相干用陳皮以理之又能助陽氣之升<lb/>
　以散滯氣助諸甘辛為用也脾胃氣虚不能升浮為<lb/>
　陰火傷其生發之氣榮血大虧營氣不榮陰火熾盛<lb/>
　是血中伏火日漸煎熬血氣日減心主血血減則心<lb/>
　無所養致使心亂而煩病名曰悗悗者心惑而煩悶<lb/>
　不安也故加辛甘微温之劑生陽氣陽旺則能生陰<lb/>
<pb n="KR3e0068_WYG_018-38a"/>
　血更以當歸和之少加黄栢以救腎水能㵼隂中之<lb/>
　伏火如煩不止少加生地黄補腎水水旺而心火自<lb/>
　降如氣浮心亂以硃砂安神丸鎮固之則愈<lb/>
安神丸<lb/>
　　方見熱門<lb/>
　頭痛加蔓荆子三分痛甚加川芎五分頂痛腦痛加<lb/>
　藁本五分細辛三分諸頭痛併用此四味頭痛有痰<lb/>
　沈重懶倦者乃太隂厥頭痛加半夏半錢薑三分<lb/>
<pb n="KR3e0068_WYG_018-38b"/>
　耳鳴目黄頰頷腫頸肩臑肘臂外後膁痛面赤脈洪<lb/>
　大者以羌活一錢防風七分甘草五分藁本七分通<lb/>
　其經血加黄芩三分黄連三分消其腫人參五分黄<lb/>
　茋七分益元氣而㵼火邪<lb/>
　嗌痛頷腫脈洪大面赤加黄芩三分桔梗七分甘草三<lb/>
　分口乾嗌乾者加葛根五分升引胃氣上行以潤之<lb/>
　心下痞夯悶者加芍藥黄連各一錢如痞腹脹加枳<lb/>
　實三分厚朴七分木香三分砂仁三分如天寒少加<lb/>
<pb n="KR3e0068_WYG_018-39a"/>
　乾薑<lb/>
　心下痞覺中寒加附子黄連各一錢不能食而心下<lb/>
　痞加生薑陳皮各一錢能食而心下痞加黄連半錢<lb/>
　枳實三分脈緩有痰而痞加半夏黄連各一錢<lb/>
　腹中痛加白芍半錢甘草三分如惡寒覺冷痛加中<lb/>
　桂半錢夏月腹中痛不惡寒不惡熱者加黄芩五分<lb/>
　芍藥一錢甘草五分以治時熱也<lb/>
　腹痛在寒凉時加半夏益智豆蔲之類<lb/>
<pb n="KR3e0068_WYG_018-39b"/>
　脇下痛或縮急俱加柴胡<lb/>
　臍下痛加真熟地黄半錢有寒者加肉桂半錢<lb/>
升陽散火湯<lb/>
　　方見火門<lb/>
當歸補血湯<lb/>
　　方見熱門<lb/>
升陽順氣湯治因飲食不節勞役所傷腹脇滿悶短氣<lb/>
　遇春則口無味遇夏雖熱猶寒飢常如飽不喜食冷<lb/>
<pb n="KR3e0068_WYG_018-40a"/>
　　升麻　　　柴胡<hi>各一錢</hi>黄茋<hi>一兩/</hi>　半夏<hi>三錢</hi>
　　甘草<hi>炙半錢</hi>陳皮<hi>一錢/</hi>　人參<hi>三錢/</hi>　神麯<hi>炒一錢</hi>
　　當歸身<hi>一錢</hi>黄柏<hi>半錢/</hi>　草豆蔲仁<hi>二錢</hi>
　右㕮咀毎三錢或半兩水煎入生薑三片<lb/>
　按論云脾胃不足之證須用升麻柴胡苦平味之薄<lb/>
　者陰中之陽引脾胃中清氣行於陽道及諸經生發<lb/>
　陰陽之氣以滋春氣之和也又引黄茋參草甘温之<lb/>
　氣味上行充實腠理使陽氣得衞外而為固也凡治<lb/>
<pb n="KR3e0068_WYG_018-40b"/>
　脾胃之藥多以升陽補氣名之者此也<lb/>
升陽補氣湯治飲食不時飢飽勞役胃氣不足脾氣下<lb/>
　溜氣短無力不能寒熱早飯罷轉增昏悶須要眠睡<lb/>
　怠惰四肢不收懶倦動作及五心煩熱<lb/>
　　升麻　　　羌活　　　獨活　　　防風<lb/>
　　白芍　　　澤瀉　　　甘草<hi>炙各一錢</hi>厚朴<hi>半錢製</hi>
　　柴胡<hi>二錢半</hi>生地黄<hi>一錢半</hi>
　右為粗末毎五錢水煎入薑三片棗二枚如腹脹及<lb/>
<pb n="KR3e0068_WYG_018-41a"/>
　窄狹加厚朴腹中似硬加砂仁三分<lb/>
　按此用升浮扶持胃氣抑肝清脾藥也<lb/>
參术調中湯瀉熱補氣止嗽定喘和脾胃進飲食<lb/>
　　黄茋<hi>四分</hi>　桑白皮<hi>五分/</hi>人參　　　甘草<hi>炙</hi>
　　白茯苓<hi>各三分</hi>五味子<hi>二十/箇</hi>白术<hi>三分</hi>　地骨皮<lb/>
　　麥門冬　　陳皮<hi>各二分</hi>青皮<hi>一分</hi>
　右㕮咀作一服水煎大温服早飯後忌多言語勞役<lb/>
　按論云内經曰火位之主其瀉以甘以黄茋甘温㵼<lb/>
<pb n="KR3e0068_WYG_018-41b"/>
　熱補氣桑白皮苦微寒瀉肺火定喘故以為君肺欲<lb/>
　收急食酸以收之以五味之酸收耗散之氣止咳嗽<lb/>
　脾胃不足以甘補之白术人參炙甘草苦甘温補脾<lb/>
　緩中為臣地骨皮苦微寒善解肌熱茯苓甘平降肺<lb/>
　火麥門冬甘微寒保肺氣為佐青陳皮苦辛温散胸<lb/>
　中滯氣為使也<lb/>
升陽益胃湯治脾胃虚則怠惰嗜臥四肢不收時值秋<lb/>
　燥令行濕熱少退體重節痛口乾舌乾飲食無味大<lb/>
<pb n="KR3e0068_WYG_018-42a"/>
　便不調小便頻數食不消兼見肺病洒淅惡寒慘慘<lb/>
　不樂面色惡而不和乃陽氣不伸故也當以升陽益<lb/>
　胃名之<lb/>
　　羌活　　　獨活　　　防風<hi>各半兩以秋旺故以辛温瀉之</hi>
　　柴胡　　　白术　　　茯苓<hi>渇者勿用</hi>澤瀉<hi>各三錢</hi>
　　黄茋<hi>二兩</hi>　人參　　　半夏　　　甘草<hi>炙各一兩</hi>
　　黄連<hi>一錢</hi>　陳皮<hi>四錢/</hi>　白芍<hi>五錢何故秋旺用參术芍藥之類反</hi>
　　　<hi>補旺脾胃虚則肺俱受邪故因時而補易為力也</hi>
<pb n="KR3e0068_WYG_018-42b"/>
　右㕮咀毎服三錢水煎入薑棗温服早飯後或加至<lb/>
　半兩服藥後如小便罷而病加劇是不宜利小便當<lb/>
　少去茯苓澤瀉若喜食初一二日不可飽食恐胃再<lb/>
　傷以藥力尚少胃氣不得轉運升發也須薄味之食<lb/>
　或美食助其藥力益外浮之氣而滋其胃氣慎不可<lb/>
　淡食以損力而助邪氣之降沈也可以小役形體使<lb/>
　胃與藥得轉運升發慎勿大勞役使氣復苦脾胃得<lb/>
　安静為佳若胃氣稍强少食果以助穀藥之力經云<lb/>
<pb n="KR3e0068_WYG_018-43a"/>
　五穀為養五果為助者也<lb/>
雙和散補血益氣治虚勞少力<lb/>
　　黄茋　　　川芎　　　當歸　　　熟地黄<hi>各</hi>
　　<hi>一兩</hi>　　　官桂　　　甘草<hi>炙各七/錢半</hi>白芍<hi>二兩半</hi>
　右為粗末毎四錢入薑棗水四盞煎温服<lb/>
　論云治大疾之後虚勞氣乏者以此調治不熱不冷<lb/>
　温而有餘<lb/>
調中益氣湯夫脈弦洪緩而沈按之中之下得一澁其<lb/>
<pb n="KR3e0068_WYG_018-43b"/>
　證四肢滿閉肢節煩疼難以屈伸身體沈重煩心不<lb/>
　安忽肥忽瘦四肢懶倦口失滋味大小便清利而數<lb/>
　或上飲下便或大便澁滯不行一二日一見夏月飱<lb/>
　泄米穀不化或便後見血見白膿胸滿短氣咽膈不<lb/>
　通安臥嗜睡無力不思飲食<lb/>
　　升麻<hi>二分</hi>　黄茋<hi>一錢/</hi>　甘草<hi>半錢/</hi>　蒼术<hi>四分</hi>
　　木香<hi>一分</hi>　人參<hi>五分/</hi>　柴胡　　　橘皮<hi>各二分</hi>
　右㕮咀作一服水煎食前熱服<lb/>
<pb n="KR3e0068_WYG_018-44a"/>
　如時顯熱躁是下元陰火蒸蒸發也加生地黄黄柏<lb/>
　如大便虚坐不得或大便了而不了腹常逼迫血虚<lb/>
　血澁也加當歸身<lb/>
白术和胃丸治病久不能食而臟腑或結或溏此胃氣<lb/>
　虚弱也常服則和中理氣消痰去濕和脾胃進飲食<lb/>
　　厚朴<hi>製</hi>　　半夏<hi>各一兩/</hi>白术<hi>一兩二/錢</hi>陳皮<hi>八錢</hi>
　　檳榔　　　枳實<hi>各二錢半</hi>木香<hi>一錢/</hi>　人參<hi>七錢</hi>
　　甘草<hi>炙三錢</hi>
<pb n="KR3e0068_WYG_018-44b"/>
　右為細末生薑汁浸蒸餅為丸如桐子大毎三十丸<lb/>
　温水送下食逺服之<lb/>
寛中進食丸滋形氣美飲食<lb/>
　　神麯<hi>炒五錢</hi>甘草<hi>炙一錢/</hi>木香<hi>五分</hi>　草豆蔲仁<lb/>
　　<hi>五錢</hi>　　　枳實<hi>炒四錢/</hi>半夏<hi>七錢/</hi>　人參<hi>一錢</hi>
　　乾生薑<hi>一錢</hi>青皮<hi>一錢</hi>　陳皮　　　白术<lb/>
　　白茯苓　　澤㵼<hi>各二錢</hi>猪苓<hi>一錢/</hi>　砂仁<hi>一錢半</hi>
　　大麥芽<hi>一兩</hi>
<pb n="KR3e0068_WYG_018-45a"/>
　右為細末湯浸蒸餅為丸如桐子大毎三四十丸温<lb/>
　米飲下食逺服之<lb/>
厚朴温中湯治脾胃虚寒心腹脹滿及秋冬客寒犯胃<lb/>
　時作疼痛<lb/>
　　厚朴<hi>製</hi>　　陳皮<hi>各一兩</hi>茯苓　　　草豆蔲<lb/>
　　甘草<hi>炙</hi>　　木香<hi>各半兩/</hi>乾薑<hi>二錢</hi>
　右為粗末毎五錢入薑煎食前服<lb/>
　論云戊火已衰不能運化又加客寒聚為滿痛散以<lb/>
<pb n="KR3e0068_WYG_018-45b"/>
　辛熱佐以苦甘以淡泄之氣温胃和痛自止矣<lb/>
　按此三方又消導之劑也<lb/>
益胃散治服寒藥過多或脾胃虚弱胃脘痛<hi>又名温胃湯</hi>
　　白豆蔲　　薑黄　　　乾生薑<hi>各三錢</hi>澤㵼<lb/>
　　砂仁　　　甘草　　　人參　　　厚朴<lb/>
　　陳皮　　　黄茋<hi>各七錢</hi>益智仁<hi>六錢</hi>
　右為細末毎服三錢水煎温服如脈弦惡寒腹痛乃<lb/>
　中氣弱也以仲景小建中加黄茋錢氏異攻散加芍<lb/>
<pb n="KR3e0068_WYG_018-46a"/>
　藥選而用之<lb/>
沈香温胃丸治中焦氣弱脾胃受寒飲食不美氣不調<lb/>
　和臟腑積冷心腹疼痛大便滑泄腹中雷鳴霍亂吐<lb/>
　瀉手足厥逆大便利無度又治下焦陽虚臍腹冷痛<lb/>
　及療傷寒陰濕形氣沈困自汗<lb/>
　　沈香　　　甘草<hi>炙</hi>　　良薑　　　當歸<lb/>
　　吳茱萸　　人參　　　木香　　　茯苓<lb/>
　　白术　　　白芍<hi>各半兩</hi>附子<hi>炮/</hi>　　巴㦸<hi>酒浸</hi>
<pb n="KR3e0068_WYG_018-46b"/>
　　乾薑<hi>炮</hi>　　茴香<hi>各一兩/</hi>官桂<hi>七錢/</hi>　丁香<hi>二錢</hi>
　右為細末用好醋打麫糊為丸如桐子大毎五七十<lb/>
　丸熱米飲空心下日二服忌一切生冷物<lb/>
　按此治腎之脾胃虚寒藥也論云凡脾胃之證調治<lb/>
　差悞或妄下之未傳寒中復遇時寒則四肢厥逆而<lb/>
　心胃絞痛冷汗出舉痛論云寒氣客於五臟厥逆上<lb/>
　泄陽氣未入故卒然痛死不知人氣復則生矣夫六<lb/>
　氣之勝皆能為病惟寒毒最重陰主殺故也聖人以<lb/>
<pb n="KR3e0068_WYG_018-47a"/>
　辛熱散之復其陽氣故曰寒邪客之得炅則痛立止<lb/>
　此之謂也<lb/>
神聖復氣湯治氣乗冬足太陽寒氣足少陰腎水子能<lb/>
　令母實手太陰肺實反來侮土火木受邪腰背胸膈<lb/>
　閉塞疼痛善啑口中涎目中泣鼻流濁涕不止或息<lb/>
　肉不聞香臭欬嗽痰沫上熱如火下寒如氷頭作陣<lb/>
　痛目中流火視物昏&gt;昏&gt;耳鳴耳韻頭并口鼻或惡風<lb/>
　寒喜日陽夜臥不安常覺痰塞膈咽不通口失味兩<lb/>
<pb n="KR3e0068_WYG_018-47b"/>
　脇縮急而痛牙齒動揺不能嚼物隂汗前隂冷行步<lb/>
　欹側起居艱難掌中寒風痺麻木小便數而晝多夜<lb/>
　頻而欠氣短喘渇少氣不足以息卒遺失無度婦人<lb/>
　白帶陰户中痛牽心而痛面如赭色食少大便不調<lb/>
　煩心霍亂逆氣裏急而腹皮色白後出餘氣復不能<lb/>
　努或腸鳴膝下筋急肩甲大痛此皆寒水木復火土<lb/>
　之讎也<lb/>
　　乾薑<hi>炮三分</hi>半夏<hi>湯洗七/分</hi>柴胡<hi>一錢/</hi>　藁本<hi>八分</hi>
<pb n="KR3e0068_WYG_018-48a"/>
　　防風　　　人參　　　郁李仁<hi>研各半錢</hi>升麻<hi>七分</hi>
　　附子<hi>炮二分</hi>當歸身<hi>六分/</hi>羌活<hi>一錢/</hi>　甘草<hi>八分</hi>
　　白葵花<hi>五朶去心</hi>
　右㕮咀都作一服水五<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>煎至二<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>入<lb/>
　　黄茋<hi>一錢</hi>　陳皮<hi>五分/</hi>　草豆蔲<hi>麫裹煨一錢在</hi>
　　<hi>内煎至一<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>再入下項藥</hi>
　　黄柏<hi>酒浸</hi>　黄連<hi>酒洗/</hi>　枳殻　　　生地黄<hi>各</hi>
　　<hi>三分</hi>
<pb n="KR3e0068_WYG_018-48b"/>
　已上四味預一日别用新水浸又以<lb/>
　　華細辛<hi>二分</hi>川芎　　　蔓荆子<hi>各三分</hi>
　預一日用新水半大<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>分作二處浸此三味并黄柏<lb/>
　等煎正藥作一大<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>不去柤入此浸者藥再上火煎<lb/>
　至一大<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>去柤空心稍熱服又能治咬頰咬脣咬舌<lb/>
　舌根强硬等證如神宜食肉湯不宜食肉不助經絡<lb/>
　中火邪也大抵腎與膀胱經中有寒元氣不足者皆<lb/>
　宜服之神驗於月生月滿時隔三五日一服如病急<lb/>
<pb n="KR3e0068_WYG_018-49a"/>
　不拘時分<lb/>
益胃湯治頭悶勞動則微痛不喜飲食四肢怠墮躁熱<lb/>
　氣短口不知味腸鳴大便微溏黄色身體昏悶口乾<lb/>
　不喜食冷<lb/>
　　黄茋<hi>半錢</hi>　甘草<hi>二分/</hi>　黄芩<hi>三分/</hi>　當歸<hi>半錢</hi>
　　蒼术<hi>一錢半</hi>陳皮　　　升麻<hi>各五分</hi>柴胡<lb/>
　　人參　　　白术　　　益智仁<hi>各三分</hi>半夏<hi>二分</hi>
　右㕮咀作一服水煎食前稍熱服忌生冷硬物酒濕<lb/>
<pb n="KR3e0068_WYG_018-49b"/>
　麫<lb/>
强胃湯治因飲食勞倦所傷腹脇滿悶短氣遇春口淡<lb/>
　無味遇夏雖熱而惡寒常如飽不喜食冷物<lb/>
　　前方減黄芩蒼白术益智加草豆蔲黄柏麯生薑<lb/>
　論曰治法已驗者可以意求其的觸類而長之則不<lb/>
　可勝用矣予病脾胃久衰視聴半失此陰乗陽而上<lb/>
　氣短精神不足且脈弦皆陽氣衰弱伏匿於陰中故<lb/>
　耳癸卯歳六七月間霖雨陰寒踰月不止時人多病<lb/>
<pb n="KR3e0068_WYG_018-50a"/>
　瀉痢乃濕多成五泄故也一日體重肢節疼痛大便<lb/>
　泄併下者三而小便閉塞黙思内經有云在下者引<lb/>
　而竭之是先利小便也又治諸瀉小便不利者先分<lb/>
　利之治濕不利小便非其治也法當淡滲之劑意聖<lb/>
　人之法雖布在方䇿其不盡者以意求之今客邪寒<lb/>
　濕之勝自外入裏而甚暴若以淡滲之劑利之病雖<lb/>
　即已是降之又降復益其陰而重竭其陽也則陽氣<lb/>
　愈削而精神愈短陰重强而陽重衰也兹以升陽之<lb/>
<pb n="KR3e0068_WYG_018-50b"/>
　藥是為宜爾羌活獨活升麻各一錢防風半錢炙甘<lb/>
　草半錢一劑乃愈大法云寒濕之勝助風以平之又<lb/>
　曰下者舉之此得陽氣升騰故愈是因曲而為之直<lb/>
　也夫聖人之法可以類推舉一則知百矣<lb/>
　　雜方<lb/>
拔萃檳榔丸治傷食心腹膨脹<lb/>
　　檳榔<hi>二錢半</hi>陳皮<hi>一兩/</hi>　木香<hi>二錢半/</hi>牽牛<hi>頭末</hi>
　　<hi>半兩</hi>　　　枳實<hi>半兩</hi>
<pb n="KR3e0068_WYG_018-51a"/>
　右為細末醋糊丸桐子大米飲下二三十丸<lb/>
千金紫丸治食癎<lb/>
　　赤石脂　　代赭石<hi>各一錢</hi>巴豆<hi>三十箇/另研</hi>杏仁<hi>五箇</hi>
　　<hi>另研成膏</hi>
　右以杏仁膏相和杵二千下入蜜些小丸麻子大三<lb/>
　十日兒一丸乳下<lb/>
丹溪越鞠丸治食鬱<lb/>
　　方見熱門<lb/>
<pb n="KR3e0068_WYG_018-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉機微義卷十八<lb/>
</p>
<p>
</p>
  </div>
</body>
</text>
</TEI>
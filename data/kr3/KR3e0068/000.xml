<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機㣲義</head>
    <p>
<pb n="KR3e0068_WYG_000-1a"/>
欽定四庫全書　　　　　子部五<lb/>
　玉機㣲義　　　　　　　醫家類<lb/>
　　提要<lb/>
　　　　<hi>臣</hi>等謹案玉機㣲義五十卷明徐用誠撰劉<lb/>
　　　　純續増用誠字彦純㑹稽人純字宗厚咸寧<lb/>
　　　　人用誠原本名醫學折衷分中風痿傷風痰<lb/>
　　　　飲滯下泄瀉瘧頭痛頭眩欬逆痞滿吐酸痓<lb/>
　　　　癘風癎破傷風損傷十七類純以其條例未<lb/>
<pb n="KR3e0068_WYG_000-1b"/>
　　　　備又益以欬𠻳熱火暑濕燥寒瘡瘍氣血内<lb/>
　　　　傷虚損積聚消渴水氣脚氣諸疝反胃脹滿<lb/>
　　　　喉痺淋悶眼目牙齒腰痛腹痛心痛癍疹黄<lb/>
　　　　疸霍亂厥痺婦人小兒三十三類始改今名<lb/>
　　　　仍於目録各注續添字以相辨識或於用誠<lb/>
　　　　原本十七類中有所附論亦注續添字以别<lb/>
　　　　之是二人相繼而成本書可據明史藝文志<lb/>
　　　　惟著劉純之名葢失考也其書雖皆採掇諸<lb/>
<pb n="KR3e0068_WYG_000-2a"/>
　　　　家舊論舊方而各附案多所訂正非餖飣抄<lb/>
　　　　撮者可比嘉靖庚寅延平黄焯刻於永州首<lb/>
　　　　載楊士竒序知二人皆明初人士竒序謂二<lb/>
　　　　人皆私淑朱震亨今觀其書信然又謂北方<lb/>
　　　　張元素再𫝊李杲三𫝊王好古南方朱震亨<lb/>
　　　　得私淑焉則於宗派源流殊為舛迕張李王<lb/>
　　　　之學皆以理脾為宗朱氏之學則以補隂為<lb/>
　　　　主去河間一派稍近而去潔古東垣海藏一<lb/>
<pb n="KR3e0068_WYG_000-2b"/>
　　　　派稍逺遺書具存可以覆按王禕青巖叢録<lb/>
　　　　曰李氏弟子多在中州獨劉氏𫝊之荆山浮<lb/>
　　　　圖師師至江南𫝊之宋中人羅知悌南方之<lb/>
　　　　醫皆宗之云云其宗派授受亦極明白士竒<lb/>
　　　　合而一之誤之甚矣乾隆四十六年十月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3e0068_WYG_000-3a"/>
玉機微義原序<lb/>
此編輯於㑹稽徐彦純呉陵劉宗厚續有増益皆明於<lb/>
醫者凡五十卷門分類集於論病因證治條理粲然既<lb/>
詳備矣夫醫家神農軒岐伊尹及秦越人張仲景之書<lb/>
萬世所宗不可易也歴晉唐宋代有明者近代張元素<lb/>
起北方蓋得神授深造閫奥再傳李明之二𫝊王好古<lb/>
南方朱彦脩得私淑焉遂為醫家之正派彦純宗厚又<lb/>
私淑彦脩者也論者謂元素醫家之王道蓋王道以養<lb/>
<pb n="KR3e0068_WYG_000-3b"/>
民為本元素之法厚脾土為要此知本之務也是編主<lb/>
素難金匱及元素一派之㫖若諸家治法不倍此者亦<lb/>
旁采而附益之雖中醫執此施治可以成功如病者有<lb/>
能知之亦必不為庸醫所誤其所濟利豈小補哉東里<lb/>
楊士奇<lb/>
</p>
<p>
</p>
  </div>
</body>
</text>
</TEI>
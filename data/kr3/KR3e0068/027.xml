<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷二十七</head>
    <p>
<pb n="KR3e0068_WYG_027-1a"/>
欽定四庫全書<lb/>
　玉機微義卷二十七　　明　徐用誠　原輯<lb/>
　　　　　　　　　　　　　劉　純　續増<lb/>
　喉痺門<lb/>
　　論喉痺為火熱所致<lb/>
原病式曰喉痺痺不仁也俗作閉猶閉塞也火主腫脹<lb/>
故熱客上焦而咽嗌腫脹也<lb/>
子和曰内經云一隂一陽結謂之喉痺王太僕曰一隂<lb/>
<pb n="KR3e0068_WYG_027-1b"/>
者手少隂君火心主之脈氣也一陽者手少陽相火三<lb/>
焦之脈氣也二脈並絡於喉氣熱則内結結甚則腫脹<lb/>
腫脹甚則痺痺甚而不通則死矣夫推原十二經惟足<lb/>
太陽别下項其餘皆湊于喉嚨然内經何為獨言一隂<lb/>
一陽結為喉痺盖君相二火獨勝則熱結正絡故痛且<lb/>
速也予謂一言可了者火是也故十二經中言嗌乾嗌<lb/>
痛咽腫頷腫舌本強皆君火為之也惟喉痺急速相火<lb/>
所為也夫君火者猶人火也相火者猶龍火也人火焚<lb/>
<pb n="KR3e0068_WYG_027-2a"/>
木其勢緩龍火焚木其勢速内經之言喉痺則咽與舌<lb/>
其兩間耳然其病同於火故不分也後之醫者各詳其<lb/>
狀強立八名曰單乳蛾雙乳蛾單閉喉雙閉喉子舌脹<lb/>
木舌脹纒喉風走馬喉閉熱氣上行故傳於喉之兩傍<lb/>
近外腫作以其形似是謂乳蛾一為單一為雙也其比<lb/>
乳蛾差小者名閉喉熱結於舌下復生一小舌子名曰<lb/>
子舌脹熱結於舌中舌為之腫名曰木舌脹木者強而<lb/>
不柔和也熱結於咽喉腫遶於外且麻且痒腫而大者<lb/>
<pb n="KR3e0068_WYG_027-2b"/>
名曰纒喉風喉痺暴發暴死者名曰走馬喉痺此八種<lb/>
之名雖詳若不歸之火則相去逺矣其微者可以鹹䎡<lb/>
之而大者以辛散之今之醫者皆有其藥也如薄荷烏<lb/>
頭殭蠶白礬朴硝銅碌之類也至於走馬喉痺何待此<lb/>
乎其生死人反掌之間耳其最不誤人者無如砭針出<lb/>
血血出則病已易曰血去惕出良以此夫昔予治一婦<lb/>
人木舌脹其舌滿口諸醫不愈令以䤵針小而銳者砭<lb/>
之五七度腫減三日方平計所出血幾至盈斗又治一<lb/>
<pb n="KR3e0068_WYG_027-3a"/>
男子纒喉風腫表裏皆作藥不能下予以凉藥灌於鼻<lb/>
中下十餘行外以㧞毒散傅之陽起石燒赤與伏龍肝<lb/>
各等分細末之日以新水掃百遍三日熱始退腫始消<lb/>
又嘗治一貴婦喉痺盖龍火也雖用凉劑而不可使冷<lb/>
服為龍火宣以火逐之火者烹飪之火是也乃使爆於<lb/>
烈日之中登于高堂之上令侍婢携火爐坐藥銚于上<lb/>
使藥常極熱不至大沸通口時時呷之百餘次龍火自<lb/>
散此法以熱行寒不為熱病扞格故也大抵治喉痺用<lb/>
<pb n="KR3e0068_WYG_027-3b"/>
針出血最為上䇿但人畏針委曲旁求瞬息䘮命凡用<lb/>
針而有針創者宜搗生薑一塊調以熱白湯時時呷之<lb/>
則創口易合銅人中亦有灸法然痛微者可用病速者<lb/>
恐遲則殺人故治喉痺之火與救火同不容少待内經<lb/>
火鬱發之發謂發汗然咽喉中豈能發汗故出血者乃<lb/>
發汗之一端也後之君子毋執小方而曰吾藥不動臟<lb/>
腑又妙於出血若幸遇小疾而獲效不幸遇大病而死<lb/>
矣毋遺後悔可也<lb/>
<pb n="KR3e0068_WYG_027-4a"/>
　　論喉痺為傷寒所致<lb/>
龎氏曰經云伏氣之病古方謂之腎傷寒謂非時有暴<lb/>
寒中人伏毒氣於少隂經始衰不病旬月乃發脈微弱<lb/>
法當咽痛以傷寒非喉痺之病次必下痢<lb/>
　謹按少隂傷寒一二日病乃不自太陽傳也因是經<lb/>
　不足而卒中寒寒邪抑鬱内格陽氣為熱上行於咽<lb/>
　門經㑹之處寒熱相搏而痛或成喉痺為醫不察脈<lb/>
　證虚實即用寒凉之劑攻治卒致殞没而患者自謂<lb/>
<pb n="KR3e0068_WYG_027-4b"/>
　其分嗚呼寃哉殊不察少隂病咽痛及生瘡不能言<lb/>
　聲不出者藥用甘苦辛温制其標病以通咽嗌至若<lb/>
　傷寒伏氣内發咽痛兼下利清榖裏寒外熱面赤脈<lb/>
　微弱者用辛熱之藥攻其本病以順隂陽利止則水<lb/>
　升火降而咽痛自無也此非雜病一隂一陽結為喉<lb/>
　痺之比不可妄施針砭及寒凉之藥且夫火熱之動<lb/>
　為病急速子和論治已詳然傷寒伏氣為病咽痛或<lb/>
　腫本隂寒厥甚逼熱上行其喉為痺逼熱下行必便<lb/>
<pb n="KR3e0068_WYG_027-5a"/>
　膿血此標熱而本寒也仲景自有治例故子和畧之<lb/>
　不議若是則火熱喉痺腫甚者急用藥吹㸃或刺少<lb/>
　商合谷豐隆湧泉關衝等穴以解脈絡之結輕者内<lb/>
　與甘辛凉劑降火制其標本亦不可便用苦寒之藥<lb/>
　攻治倘有内寒格熱為病吾恐反増其勢矣<lb/>
　　論喉痺為痰飲所致<lb/>
　　詳見痰飲門<lb/>
　　論喉痺為氣逆所致<lb/>
<pb n="KR3e0068_WYG_027-5b"/>
　　詳見氣門<lb/>
　　論喉痺為風燥所因<lb/>
陳無擇云風燥皆使喉痺咽腫則不能吞乾則不能嚥<lb/>
多因飲啖辛熱或復嘔吐咯傷致咽系乾枯之所為也<lb/>
與喉門自别又有懸門暴腫閉塞喉嚨亦如喉閉但懸<lb/>
壅在上腭俗謂鶯翁又謂之鵝聚俗語聲訛不可不備<lb/>
識<lb/>
　喉痺治法<lb/>
<pb n="KR3e0068_WYG_027-6a"/>
　　㸃吹藥<lb/>
濟生二聖散治纒喉風急喉痺<lb/>
　　鴨嘴膽礬<hi>二錢半</hi>　　　白殭蠶<hi>炒去絲嘴半兩</hi>
　右為末每用少許以竹管吹入喉中<lb/>
白礬散治急喉閉<lb/>
　　白礬<hi>一錢</hi>　巴豆<hi>二箇去殻作六瓣</hi>
　右將礬於銚内慢火熬化為水置巴豆其内候乾去<lb/>
　巴豆取礬研為末每用少許吹入喉中立愈<lb/>
<pb n="KR3e0068_WYG_027-6b"/>
楊氏一字散治時氣纒喉風漸入咽塞水榖不下牙關<lb/>
　𦂳急不省人事者<lb/>
　　雄黄<hi>研</hi>　　蝎梢　　　白礬<hi>枯</hi>　　藜蘆<lb/>
　　猪牙皁角<hi>炙各等分</hi>
　右為末每用一豆大鼻内㗜之立效<lb/>
三因玉鑰匙治風熱喉閉及纒喉風<lb/>
　　焰硝<hi>一兩半</hi>硼砂<hi>半兩/</hi>　白殭蠶<hi>一錢/</hi>腦子<hi>一字</hi>
　右研勻以竹管吹半錢許入喉中立愈或加雄黄二<lb/>
<pb n="KR3e0068_WYG_027-7a"/>
　錢名金鑰匙<lb/>
　　宣劑<lb/>
三因解毒雄黄丸治纒喉風及喉痺卒然仆倒失音不<lb/>
　出聲或牙關𦂳急者<lb/>
　　雄黄<hi>一兩</hi>　巴豆<hi>去油十四箇/</hi>　　　鬱金<hi>一錢</hi>
　右研醋糊丸菉豆大熱茶清下七丸吐出頑涎即甦<lb/>
　省未吐再服至如死者亦以物斡開口灌之下咽無<lb/>
　有不活者吐洩些小不妨<lb/>
<pb n="KR3e0068_WYG_027-7b"/>
丹溪方用射干汁和逆流水吐之　用桐油以鵝翎蘸<lb/>
　探吐之　用燈火油脚吐之<lb/>
　　治熱之劑<lb/>
局方龍腦雞蘇丸治上焦熱咽腫嗌痛<lb/>
　　方見熱門<lb/>
澹寮牛蒡子散治風熱上壅咽喉腫痛或生乳蛾<lb/>
　　牛蒡子<hi>研</hi>　𤣥參　　　升麻　　　桔梗<lb/>
　　犀角　　　黄芩　　　木通　　　甘草<hi>各等分</hi>
<pb n="KR3e0068_WYG_027-8a"/>
　右㕮咀每半兩水煎入生薑二片<lb/>
㧞萃桔梗湯治熱腫喉痺<lb/>
　　桔梗　　　甘草　　　連翹　　　梔子<lb/>
　　薄荷　　　黄芩<lb/>
　右為㕮咀入竹葉煎<lb/>
百一選方治咽喉腫閉<lb/>
　　山豆根洗淨新汲水浸少時<lb/>
　右以一塊入口中含之嚥下苦汁未愈再用<lb/>
<pb n="KR3e0068_WYG_027-8b"/>
　　治火之劑<lb/>
局方碧雪<lb/>
凉膈散<lb/>
　　方並見火門　絳雪見下<lb/>
御藥院麝香朱砂丸治咽喉腫閉或作瘡或舌根腫痛<lb/>
　者<lb/>
　　馬牙硝<hi>生用七錢</hi>　　　鈆白霜<hi>三錢/</hi>硼砂<hi>三兩</hi>
　　龍腦<hi>三錢</hi>　寒水石<hi>燒一/觔</hi>麝香<hi>二錢/</hi>　朱砂<hi>一兩半</hi>
<pb n="KR3e0068_WYG_027-9a"/>
　　甘草<hi>十兩熬膏</hi>
　右研極細用膏子和丸如桐子大朱砂為衣每含化<lb/>
　一二丸一法減鈆霜麝甘草只五味名絳雪散<lb/>
龍麝聚聖丹治心脾客熱毒氣攻衝咽喉腫赤疼痛或<lb/>
　成喉痺或結硬不消愈而復發經久不差或舌本腫<lb/>
　脹滿口生瘡<lb/>
　　川芎<hi>一兩</hi>　生地黄　　犀角屑<lb/>
　　羚羊角屑　南琥珀　　南𤣥參　　連翹<hi>各半兩</hi>
<pb n="KR3e0068_WYG_027-9b"/>
　　人參　　　赤茯苓　　馬牙硝　　腦子<lb/>
　　麝香<hi>各三錢</hi>桔梗　　　升麻<lb/>
　　鉛白霜<hi>研各半兩</hi>　　　朱砂<lb/>
　　牛黄<hi>各研二錢</hi>南硼砂<hi>研一/兩</hi>金箔<hi>五十片</hi>
　右為末煉蜜丸每兩作十丸金箔為衣以薄荷湯化下<lb/>
　或細嚼或含化之<lb/>
　按已上諸方有輕重之分宜隨證選用<lb/>
　　治風之劑<lb/>
<pb n="KR3e0068_WYG_027-10a"/>
局方如聖勝金錠子治咽喉急閉腮頷腫痛并單蛾雙<lb/>
　乳蛾結喉重舌木舌並皆治之<lb/>
　　硫黄<hi>細研</hi>　川芎　　　臈茶　　　薄荷葉<lb/>
　　川烏<hi>炮</hi>　　硝石　　　生地黄<hi>各等分</hi>
　右為末生葱汁搜和為錠每服先用新汲水灌嗽次<lb/>
　嚼薄荷五七葉却用藥一錠同嚼極爛以井花水嚥下<lb/>
　甚者連進三服并含之即安<lb/>
本事方利膈湯治脾肺有熱虚煩上壅咽喉瘡腫<lb/>
<pb n="KR3e0068_WYG_027-10b"/>
　　薄荷葉　　荆芥穂　　防風　　　桔梗<lb/>
　　人參　　　牛蒡子<hi>炒</hi>　甘草<hi>各等分</hi>
　右㕮咀毎半兩食後水煎服<lb/>
　　治寒之劑<lb/>
仲景半夏湯治傷寒寒相搏咽痛或聲不出者<lb/>
　　半夏　　　桂枝　　　甘草<hi>炙等分</hi>
　右㕮咀每七八錢或半兩水煎放冷細細嚥之<lb/>
　按本論咽中傷生瘡不能言聲不出者少隂證用苦<lb/>
<pb n="KR3e0068_WYG_027-11a"/>
　酒湯或桔梗等方皆可選用<lb/>
三因蜜附子治腑寒咽閉吞吐不利<lb/>
　　大附子<hi>一箇去皮臍切作大片蜜塗炙令黄</hi>
　右每含嚥津甘味盡更以附片塗蜜炙用<lb/>
　　治痰之劑<lb/>
王隱君礞石滚痰丸治痰熱咽嗌腫痛不利<lb/>
桔梗半夏湯治痰氣不降咽腫欲成喉痺者<lb/>
　　方並見痰飲門<lb/>
<pb n="KR3e0068_WYG_027-11b"/>
三因玉粉丸治寒痰壅結咽喉不利語聲不出者<lb/>
　　半夏<hi>洗五錢</hi>草烏<hi>一字炒/</hi>桂<hi>一字</hi>
　右末生薑自然汁浸蒸餅丸如雞頭大每大人一丸<lb/>
　至夜含化多年不愈亦有效針經中說寒氣客於㑹<lb/>
　厭卒然如啞此藥主之<lb/>
　<lb/>
　<lb/>
　玉機微義卷二十七<lb/>
</p>
<p>
</p>
  </div>
</body>
</text>
</TEI>
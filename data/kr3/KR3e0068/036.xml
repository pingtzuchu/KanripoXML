<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷三十六</head>
    <p>
<pb n="KR3e0068_WYG_036-1a"/>
欽定四庫全書<lb/>
　玉機微義卷三十六　　明　徐用誠　原輯<lb/>
　　　　　　　　　　　　　劉　純　續増<lb/>
　欬逆門<lb/>
　　叙欬逆為病<lb/>
内經云歲金太過欬逆金鬱之發欬逆少隂二氣欬逆<lb/>
　按内經所言欬逆者止此他書惟傷寒論欬逆脉散<lb/>
　者死又金匱治欬逆上氣諸方而已似皆指肺金及<lb/>
<pb n="KR3e0068_WYG_036-1b"/>
　火為病也活人書謂欬逆證為極惡仲景所不載孫真<lb/>
　人云徧尋方論無此名遂斷欬逆為噦證而靈樞云噦<lb/>
　者糓入於胃胃氣上注於肺故寒氣與新糓氣俱入於胃<lb/>
　新故相亂真邪相攻氣并相逆復出於胃故為噦注云<lb/>
　噦氣仵也仵偶敵也保命集又以欬逆為噫噫氣者胸<lb/>
　中氣不交也少隂經至胸中交於厥隂水火相傳而有<lb/>
　聲靈樞云噫者寒氣客於胃厥逆從下上復出於胃故<lb/>
　為噫注云噫象火烟隨焰出心不受邪故噫出之愚謂二説<lb/>
<pb n="KR3e0068_WYG_036-2a"/>
　各有其義未知是否而難知力辨朱氏之非其論見後<lb/>
　　論傷寒欬逆有寒有熱<lb/>
活人書云欬逆者仲景所謂噦是也胃寒所生傷寒本<lb/>
虚攻其熱必噦又云傷寒大吐下之極虚後極汗出者<lb/>
因得噦所以然者胃中寒冷故也橘皮亁薑湯羌活附<lb/>
子散半夏生薑湯退隂散主之不差者灸乳下必愈然<lb/>
亦有陽證者欬逆者有潮熱時時噦小柴胡湯橘皮竹<lb/>
茹湯又云傷寒噦而腹滿視其前後何部不利利之愈<lb/>
<pb n="KR3e0068_WYG_036-2b"/>
　按活人書以欬逆為噦故今從而以仲景言噦者入於<lb/>
　欬逆之門縱使仲景言噦非此證而活人論證用藥則<lb/>
　是欬逆而非嘔噦大抵欬逆者多由汗下之後胃虚而<lb/>
　作活人以虚作寒治故用諸温熱之藥然亦有虚而有<lb/>
　熱者有實而有熱者所引橘皮竹茹湯未能詳盡也<lb/>
　　欬逆分隂陽證<lb/>
畧例云陽證欬逆者胃熱失下也隂消将盡陽逆上行使隂<lb/>
不内也為之惡候或兼以舌攣語言不正而反昏胃與咽痛<lb/>
<pb n="KR3e0068_WYG_036-3a"/>
者少隂也速下之宜大承氣湯若陽極脉微将盡者不宜<lb/>
下宜瀉心湯養隂退陽而已涼膈芒硝清肺亦可隂證者<lb/>
内已伏隂隂氣太甚腎水擅權肝氣不生胃火已病丁火又<lb/>
消所有遊行相火寒邪迫而率集於胸中亦欲盡也故令人<lb/>
發熱大渴引飲并去葢覆病人獨覺熱也他人按之身體<lb/>
皆寒此火即無根之火也故用丁香亁薑之類温胃其火<lb/>
自下欬逆乃止非如陽證以涼膈瀉心湯退心火隂氣乃<lb/>
生且隂證欬逆從嘔噦而生胃寒嘔噦不已陽逆繼之也<lb/>
<pb n="KR3e0068_WYG_036-3b"/>
　按欬逆本由隂氣已虚陽火暴甚直衝而上出於胃<lb/>
　入於肺而作聲東垣用凉藥者所以瀉熱降火也若夫<lb/>
　所謂隂證欬逆者蓋以隂氣先消陽火亦竭浮於胸<lb/>
　中亦欲散也故不宜用寒而反以温藥養胃留其陽<lb/>
　氣胃氣一和陽生則隂長之説也而此畧例以陽證<lb/>
　為失下用承氣瀉心二藥分便秘便軟用之則可矣<lb/>
　以隂證為隂氣太甚腎水擅權寒邪迫火而上愚謂<lb/>
　腎隂若盛則火自不妄動矣其所謂寒邪者未審其<lb/>
<pb n="KR3e0068_WYG_036-4a"/>
　指受外寒耶内寒耶還只是虚耶姑俟明哲<lb/>
　又案張子和云火欲上行為寒邪所遏寒不勝火<lb/>
　故作聲此則是上寒遏下熱與外寒鬱内熱之義同<lb/>
　亦與前説不同<lb/>
　　辯欬逆與噦不同<lb/>
難知云夫欬逆證活人斷為噦逆其説似是而非蓋噦<lb/>
者乾嘔也若有物直出則為吐也嘔物旋出則為嘔也<lb/>
嘔無物出則為噦也欬逆者或水漬於肺而心痞或連<lb/>
<pb n="KR3e0068_WYG_036-4b"/>
續不已而氣逆或喜笑過多而氣噎或嚥飲而錯喉而<lb/>
氣搶或急食亁物而氣塞皆能作欬逆之聲連續不絶<lb/>
俗謂之吃忒是也大抵欬逆者不順之義吃忒者差錯<lb/>
之義二者皆氣不得下為火熱托之而使上至咽喉中<lb/>
噎而止也人或以紙撚鼻嚏而止或詐寃盜賊因恐而<lb/>
止或鼻熱聞食香調氣而止皆抑之駭之而使氣下也<lb/>
千金以欬逆上氣者為病肺脉散者死是心火刑於肺<lb/>
金也是以李氏稱易老云欬逆者火熱奔急上行而肺<lb/>
<pb n="KR3e0068_WYG_036-5a"/>
金不内何其當哉故便秘者大承氣湯下之便軟者瀉<lb/>
心湯主之朱氏斷為胃寒并陽證二法用藥治噦雖勝<lb/>
大抵其噦之意止是氣逆上行似欬逆耳即非仲景所<lb/>
謂欬逆之本證也盡噦者出聲也噦出其氣噦聲盡然<lb/>
後吸欬逆者入聲也抑氣不出逆聲盡然後呼也出入<lb/>
呼吸其大不同兼嘔噦者本於胃欬逆者本於肺何其<lb/>
難辨哉<lb/>
　　欬逆噦分手足經標本辨<lb/>
<pb n="KR3e0068_WYG_036-5b"/>
難知云活人以欬逆為噦謂若可下之宜調胃承氣湯<lb/>
是邪氣在胃故斷之為噦是則然矣抑不思欬逆者是<lb/>
足陽明失下傳手太隂活人但言其火之本不言其火<lb/>
之標炎上至極髙之分而欬逆也合而觀之噦與欬逆<lb/>
同一熱也分而言之噦為本為膽為胃為中欬逆為標<lb/>
為心為肺為上若標病應見止當治標不必名噦若<lb/>
言作噦使後人只見膽胃本而不見心肺標也此一説<lb/>
又足經甲戊而傳手經丁辛也<lb/>
<pb n="KR3e0068_WYG_036-6a"/>
　按海藏論欬逆與噦二者不同謂其聲有出入之異<lb/>
　臟腑有肺胃標本之殊其説尤長但欬逆與噦其氣<lb/>
　皆自下而上嘔噦則直出於口欬逆則至咽膈吃忒<lb/>
　而中止然後出也實非有出入之異<lb/>
　　論雜病欬逆皆由病後胃虚所生<lb/>
三因云欬逆之病古人以為噦耳多因吐利之後胃中<lb/>
虚寒遂成此疾亦有胃中虚膈上熱噦至八九聲相連<lb/>
収氣不回者大抵傷寒乆病後老人虚人及婦人産後<lb/>
<pb n="KR3e0068_WYG_036-6b"/>
多有此證者皆病深之候也亦有噦而心下痞悸者有<lb/>
痰水所為别無惡候者是<lb/>
　　論吃逆病由隂虚火上亦有暴病屬實者附<lb/>
丹溪云吃病者氣逆也氣自臍下直衝上出於口而作<lb/>
聲之名也書曰火炎上内經曰諸逆衝上皆屬於火古<lb/>
方悉以胃弱言之而不及火且以丁香柿蒂竹茹陳皮<lb/>
等劑治之未審孰為降火孰為補虚人之隂氣依胃為<lb/>
飬胃土傷損則木氣侮之矣此土敗木賊也隂為火所乗<lb/>
<pb n="KR3e0068_WYG_036-7a"/>
不得内守木挾相火乘之故直衝清道而上言胃弱者<lb/>
隂弱也虚之甚也病人見此似為危證然亦有實者不<lb/>
可不知趙立道年近五十質弱而多怒七月炎暑大飢<lb/>
索飯其家不能急具因大怒両日後得滯下病口渇自<lb/>
以冷水調生蜜飲之甚快滯下亦漸緩如此者五七日<lb/>
召予視脉稍大不數遂令止蜜水渇時且令以人參白<lb/>
术煎湯調益元散與之滯下亦漸収七八日後覺倦甚<lb/>
發吃予知其因下乆而隂虚也令其守前藥然滯下尚<lb/>
<pb n="KR3e0068_WYG_036-7b"/>
未止又以煉蜜飲之如此者三吃猶未止衆皆尤藥之<lb/>
未當将以薑附飲之予曰補藥無速效附子非補隂者<lb/>
服之必死衆曰冷水飲多得無寒乎予曰炎暑如此隂<lb/>
涼非寒勿多疑待以日數力到當自止又四日而吃止<lb/>
滯下亦安又陳澤仁年近七十厚味之人也有乆喘病<lb/>
而作止不常新秋患滯下食大減至五七日後吃作召<lb/>
予視脉皆大豁衆以為難予曰形瘦者尚可為以人參<lb/>
白术湯下大補丸以補血至七日而安此二人者虚之<lb/>
<pb n="KR3e0068_WYG_036-8a"/>
為也又一女子年踰笄性躁味厚暑月因大怒而吃作<lb/>
每作則舉身跳動神昏不知問之乃知暴病視其形氣<lb/>
俱實遂以人參蘆湯飲一椀大吐頑痰數椀大汗昏睡<lb/>
一日而安人參入手太隂補陽中之隂者也蘆則反耳<lb/>
大瀉手太隂之陽女子暴怒氣上肝主怒肺主氣經曰<lb/>
怒則氣逆氣因怒逆肝脉乘火侮肺故吃大作而神昏<lb/>
參蘆喜吐痰盡氣降而火衰金氣復位胃氣得和而觧<lb/>
矣<lb/>
<pb n="KR3e0068_WYG_036-8b"/>
　謹按欬逆一證古方悉作胃寒所致俱用丁香柿蒂<lb/>
　薑附等藥然此證有虚有實有火不可專作寒論盖<lb/>
　傷寒發汗吐下之後與滯下日乆及婦人産後而有<lb/>
　此者皆隂大虚之為也若平人食入太速而氣噎或<lb/>
　飲水喜笑錯喉而氣搶或因痰水停膈心下或因暴<lb/>
　怒氣逆痰厥或傷寒熱病失下而有此者則皆屬實<lb/>
　也夫水性潤下火氣炎上今其氣自下衝上而作聲<lb/>
　非火而何大抵治法虚則補之補中須分寒熱如因<lb/>
<pb n="KR3e0068_WYG_036-9a"/>
　汗吐下誤服寒凉過劑當以温而補之如脾胃隂虚<lb/>
　火逆衝上當以平而補之挾熱者涼而補之若夫實<lb/>
　者如傷寒失下地道不通因而欬逆當以寒下之如<lb/>
　痰飲停蓄心下或暴怒氣逆痰厥此等必形氣俱實<lb/>
　别無惡候皆當隨其邪之所在而涌之泄之清之利<lb/>
　之也世醫凡遇此疾首以丁香柿蒂為言殊不知此<lb/>
　藥不能補虚不能降火不能清氣利痰唯有温煖助<lb/>
　火而已豈宜總治斯疾乎<lb/>
<pb n="KR3e0068_WYG_036-9b"/>
　欬逆治法<lb/>
　　治熱之劑<lb/>
活人橘皮竹茹湯治噦逆嚴氏治吐利後胃虚膈熱而<lb/>
欬逆<lb/>
　　橘皮<hi>一升</hi>　　　竹茹<hi>一升半/</hi>　　甘草<hi>二兩炙</hi>
　　人參<hi>半兩</hi>　　　棗子<hi>三十箇/</hi>　　生薑<hi>半兩</hi>
　右剉以水一斗煮取三升去滓温服一升日三服<lb/>
　按此出太隂嘔噦例藥也姜棗參橘亦是温藥故三<lb/>
<pb n="KR3e0068_WYG_036-10a"/>
　因云此治胃中虚冷但以此藥比之姜桂丁香則性<lb/>
　平故從嚴氏入治熱之劑<lb/>
小柴胡湯治陽證欬逆<lb/>
難知大承氣湯治欬逆大便秘者<lb/>
　　二方並見寒門<lb/>
瀉心湯治欬逆大便軟利者<lb/>
　　方見心下痞門<lb/>
　治寒之劑<lb/>
<pb n="KR3e0068_WYG_036-10b"/>
半夏生薑湯治噦欲死<lb/>
　　半夏<hi>洗一兩一錢</hi>生薑<hi>二兩切</hi>
　右水二盞煎八分分作二服<lb/>
橘皮乾薑湯治噦<lb/>
　　橘皮　　　通草　　　乾薑　　　桂心<lb/>
　　甘草<hi>炙各二兩</hi>人參<hi>一兩</hi>
　右剉每服四錢水煎温服日三次<lb/>
　按已上二方並太隂嘔噦例藥也<lb/>
<pb n="KR3e0068_WYG_036-11a"/>
三因丁香散治欬逆<lb/>
　　丁香　　　杮蒂<hi>各一錢</hi>甘草<hi>炙/</hi>　　良薑<hi>各半錢</hi>
　右爲末熱湯㸃二錢乗熱服不拘時<lb/>
嚴氏柿蒂湯治胸滿欬逆不止<lb/>
　　杮蒂　　　丁香<hi>各一兩</hi>
　右㕮咀四錢薑五片煎家珍有人參一味寳鑑有青<lb/>
　陳皮二味並各等分爲末水煎服<lb/>
　按已上二方並太隂陽明經藥也<lb/>
<pb n="KR3e0068_WYG_036-11b"/>
活人羌活附子散治欬逆嚴氏治吐利後胃寒欬逆<lb/>
　　羌活　　　附子<hi>炮</hi>　　茴香<hi>微炒各半兩</hi>木香<lb/>
　　乾薑<hi>各一棗許大</hi>
　右細末每服一錢水一盞塩一捻同煎熱服<lb/>
三因方木香作丁香<lb/>
按此太陽少隂太隂經藥也<lb/>
本事方治隂毒欬逆<lb/>
　　川烏頭　　乾薑<hi>炮</hi>　　附子<hi>炮</hi>　　肉桂<lb/>
<pb n="KR3e0068_WYG_036-12a"/>
　　芍藥　　　甘草<hi>炙</hi>　　半夏　　　吳茱萸<lb/>
　　陳皮　　大黄<lb/>
　右等分爲細末每服一錢薑五片煎去濁查取清熱<lb/>
　服<lb/>
　按此三隂經藥也<lb/>
　　補虚之劑<lb/>
寳鑑炙甘草湯治許伯威中氣本弱病傷寒八九日醫<lb/>
　見其熱甚以凉藥下之又食梨三枚痛傷脾胃四肢<lb/>
<pb n="KR3e0068_WYG_036-12b"/>
　冷時發昏憒其脉動而中止有時自還乃結脉也心<lb/>
　亦悸動吃逆不絶色變青黄精神減少目不欲開踡<lb/>
　臥惡人語以此藥治之<lb/>
　　甘草<hi>炙</hi>　　生薑　　　桂枝　　　人參<lb/>
　　生地黄　　阿膠　　　麥門冬　　麻子仁<lb/>
　　大棗<lb/>
　成無已云補可以去弱人參大棗之甘以補不足之<lb/>
　氣桂枝生薑之辛以益正氣五臟痿弱榮衛涸流濕<lb/>
<pb n="KR3e0068_WYG_036-13a"/>
　劑所以潤之麻仁阿膠麥門冬地黄之甘潤經益血<lb/>
　復脉通心也加以人參桂枝急扶正氣生地黄減半<lb/>
　恐傷陽氣剉一兩服之其證減半再服而安<lb/>
　按此心肺藥也<lb/>
　謹按欬逆諸方古方唯有治寒之劑至於補虛降火<lb/>
　養隂之藥及治痰氣厥逆之法皆未詳也學者自宜<lb/>
　隨證用之<lb/>
　　灸法<lb/>
<pb n="KR3e0068_WYG_036-13b"/>
嚴氏云欬逆治法婦人屈乳頭向下盡處骨間是穴丈<lb/>
夫及乳小者以一指爲率正男左女右與乳相直間䧟<lb/>
中動脉處是穴艾炷如小豆許灸三壯<lb/>
　<lb/>
　<lb/>
　<lb/>
　<lb/>
　玉機微義卷三十六<lb/>
</p>
<p>
</p>
  </div>
</body>
</text>
</TEI>
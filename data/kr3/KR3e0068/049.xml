<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機㣲義卷四十九</head>
    <p>
<pb n="KR3e0068_WYG_049-1a"/>
欽定四庫全書<lb/>
　玉機㣲義卷四十九　　明　徐用誠　原輯<lb/>
　　　　　　　　　　　　　劉　純　續增<lb/>
　婦人門<lb/>
　　論經閉不行<lb/>
内經隂陽别論云二陽之病發心脾有不得隱曲女子<lb/>
不月其傳為風消為息賁者死不治東垣曰婦人脾胃<lb/>
久虚或形羸氣血俱衰而致經水斷絶不行或病中消<lb/>
<pb n="KR3e0068_WYG_049-1b"/>
胃熱善食漸瘦津液不生夫經者血脉津液所化津液<lb/>
既絶為熱所爍肌肉消瘦時見渇躁血海枯竭病名曰<lb/>
血枯經絶宜瀉胃之燥熱補益氣血經自行矣此證或<lb/>
經適行而有子子不安為胎病者有矣或心包脉洪數<lb/>
燥作時見大便秘澁小便雖清不利而經水閉絶不行<lb/>
此乃血海乾枯宜調血脈除包絡中火邪而經自行矣<lb/>
内經所謂小腸移熱於大腸為痣瘕為沉月澁不利則<lb/>
月事沈滯而不利故云為痣瘕為沈也或因勞心心火<lb/>
<pb n="KR3e0068_WYG_049-2a"/>
上行月事不来安心補血㵼火經自行矣故内經云月<lb/>
事不来者胞脈閉也胞脈者属心而絡於胞中令氣上<lb/>
迫肺心氣不得下故月事不来也曾治驗裴澤之夫人<lb/>
病寒熱而月事不至者數年矣已加喘𠻳醫者率以蛤<lb/>
蚧桂附等投之曰不然夫人病隂為陽所搏温劑太過<lb/>
故無益而反害投以涼血和血之藥則經行矣已而果<lb/>
然<lb/>
要略曰婦人之病因虚積冷結氣為證經水斷絶至有<lb/>
<pb n="KR3e0068_WYG_049-2b"/>
歴年血寒積結胞門寒傷經絡凝堅在上嘔吐涎唾久<lb/>
成肺癰形體損分在中盤結繞臍寒疝或兩脇疼痛與<lb/>
臟相連或結熱中痛在闗元脈數無瘡經候不匀冷隂<lb/>
掣痛少腹惡寒或引腰脊下根氣街<hi>云云</hi>
　謹按良方言婦人月水不通由勞傷血氣致令體虚<lb/>
　受風寒邪氣客於胞内損衝任之脈并手太陽少隂<lb/>
　二經致胞絡内血絶不通如已上病機皆略之不議<lb/>
　且血病經閉又豈止手太陽少隂二經耶然亦有不<lb/>
<pb n="KR3e0068_WYG_049-3a"/>
　因寒熱或痰飲積聚疝瘕所致如七情所動其為氣<lb/>
　病血從一也况隂道常虚不足者實多宜翫血證門<lb/>
　血属隂難成易虧論及後丹溪先生等說<lb/>
　　論經水不調或紫或黑<lb/>
丹溪曰經水者隂血也隂必從陽故其色紅禀火色也<lb/>
血為氣之配氣熱則熱氣寒則寒氣升則升氣降則降<lb/>
氣凝則凝氣滯則滯氣清則清氣濁則濁上應於月其<lb/>
行有常名之曰經為氣之配因氣而行成塊者氣之凝<lb/>
<pb n="KR3e0068_WYG_049-3b"/>
也将行而痛者氣之滯也来後作痛者氣血俱虚也色<lb/>
淡者亦虚也而有水混之也錯經妄行者氣之亂也紫<lb/>
者氣之熱也黑者熱之甚也今人但見其紫者黑者作<lb/>
痛者成塊者率指為風冷乗之而行温熱之劑禍不旋<lb/>
踵矣良由病源論月水之病皆曰風冷乗之宜其相習<lb/>
而成俗也或曰黑者北方水之色也紫者黑之漸也非<lb/>
冷而何予曰經云亢則害承乃制熱甚者必兼水化所<lb/>
以熱則紫甚則黑也况婦人性執而鄙嗜欲加倍臟腑<lb/>
<pb n="KR3e0068_WYG_049-4a"/>
厥陽之火無日不起非熱而何若曰風冷必須外得設<lb/>
或有之吾恐千百而一二也<lb/>
　按此論經病甚詳大抵不得率指為風冷所乗者此<lb/>
　由良方所言世俗徃徃因之悞人故戒慎之也然冷<lb/>
　證外邪初感入經必痛或不痛者久則鬱而變熱矣<lb/>
　且寒則凝既行而紫黑故非寒也<lb/>
　　論經漏不止<lb/>
内經隂陽别論云隂虚陽搏謂之崩東垣曰婦人脾胃<lb/>
<pb n="KR3e0068_WYG_049-4b"/>
虚損致命門脈沈細而數疾或沈弦而洪大有力寸闗<lb/>
脈亦然皆由脾胃有虧下䧟於腎與相火相合濕熱下<lb/>
廹經漏不止其色紫黑如夏月腐肉之臭中有白𢃄者<lb/>
脉必弦細寒作於中中有赤𢃄者其脈洪數疾熱明矣<lb/>
必腰痛或臍下痛臨經欲行先見寒熱徃來兩脇急縮<lb/>
兼脾胃證出見或四肢困熱心煩不得眠卧心下急宜<lb/>
大補脾胃而升舉血氣可一服而愈或人故貴脫勢人<lb/>
事䟱少或先富後貧心氣不足其火大熾旺於血脈之<lb/>
<pb n="KR3e0068_WYG_049-5a"/>
中乂致脾胃飲食失節火乗其中形質肌肉容顔似不<lb/>
病者此心病者不行於診故脾胃飲食不調其證顯矣<lb/>
而經水不時而下或適來適斷暴下不止治當先說惡<lb/>
死之言勸諭令拒死而心不動以大補氣血之藥舉養<lb/>
脾胃微加鎮墜心火之藥治其心補隂㵼陽經自止矣<lb/>
痿論云悲哀太甚則胞絡絶則陽氣内動發則心下崩<lb/>
數溲血也故本病曰大經空虚發則肌痺傳為脈痿此<lb/>
之謂也<lb/>
<pb n="KR3e0068_WYG_049-5b"/>
良方論曰婦人崩中由臟腑傷損衝任血氣俱虚故也<lb/>
衝任為經脈之海血氣之行外循經絡内榮臟腑若無<lb/>
傷損則隂陽和平而氣血調適若勞動過多致臟腑俱<lb/>
傷而衝任之氣虚不能約制其經血故忽然暴下或由<lb/>
隂陽相搏為熱所乗攻傷衝任血得熱則流散甚者至<lb/>
於昏悶其脈數疾小為順大甚者逆<lb/>
　按此備言經脈致病之因本於臟腑傷損合前東垣<lb/>
　所論極言因熱因虚或悲哀七情等所致病機殆無<lb/>
<pb n="KR3e0068_WYG_049-6a"/>
　餘藴矣<lb/>
　　脈法<lb/>
脈經曰尺脈滑血氣實婦人經脈不利　少隂脈弱而<lb/>
微微則少血少隂脈滑而數者隂中則生瘡　寸口脈<lb/>
浮而弱浮則為虚弱則無血　脈來至狀如琴弦若少<lb/>
腹痛主月水不利孔竅生瘡　肝弦沈主月水不利腰<lb/>
腹痛　尺脈來而斷絶者月水不利　寸闗調如故而<lb/>
尺脈絶不至者月水不利當患小腹引腰痛氣滯上攻<lb/>
<pb n="KR3e0068_WYG_049-6b"/>
胸臆也　經不通繞臍寒疝痛其脉沈緊此由寒氣客<lb/>
於血室血凝不行結積血為氣所衝新血與故血相搏<lb/>
故痛　漏血下赤白脈遲者脈小虚滑者生急疾者大<lb/>
緊實數者死　暴崩下血寸口脈微遲尺脈微弦微遲<lb/>
為寒在上焦但吐爾今尺脈微弦如此即小腹痛引腰<lb/>
脊痛者必下血也　寸口弦而大弦則為减大則為芤<lb/>
减則為寒芤則為虚寒虚相搏脈則為革婦人則半産<lb/>
漏下　尺脈急而弦大風邪入少隂之經女子漏自下<lb/>
<pb n="KR3e0068_WYG_049-7a"/>
赤　漏下赤白日下血數斗脈急疾者死遲者生　尺<lb/>
寸脈虚者漏血漏血脈浮不可治也<lb/>
　　論赤白帶下<lb/>
機要云赤者熱入小腸白者熱入大腸其本實熱冤結<lb/>
於脈不散故為赤白帶下也寃屈也結也屈滯而病熱<lb/>
不散先以十棗湯下之後服苦練丸大𤣥胡散調下之<lb/>
熱去濕除病自除也<lb/>
　按此止是論有餘之證也論見下<lb/>
<pb n="KR3e0068_WYG_049-7b"/>
良方論云帶下起於風氣寒熱之所傷或産後早起不<lb/>
避風邪風邪之氣入於胞門或中經脈流轉臟腑而發<lb/>
下血名為帶下若傷足厥隂肝之經其色青如泥傷手<lb/>
少隂心之經其色赤如紅津傷手太隂肺之經其色白<lb/>
形如涕傷足太隂脾之經則其色黄如爛𤓰傷足少隂<lb/>
腎之經則色黑如衃血此其因也<lb/>
　按此言風氣寒熱之所傷諸臟致證似言外邪大抵<lb/>
　此證多有本於隂虚陽竭榮氣不升經脈凝泣衛氣<lb/>
<pb n="KR3e0068_WYG_049-8a"/>
　下陷精氣累滯於下焦竒經之分藴積而成其病或<lb/>
　醉飽房勞服食燥劑所致也白物如涕之狀故言帶<lb/>
　者亦病形也經云帶脈為病而得名而白者属氣赤<lb/>
　属血東垣舉脈訣云崩中日久為白帶漏下多時骨<lb/>
　木枯言崩中者始病血崩久則血少復亡其陽故白<lb/>
　滑之物下流不止此可見未得全拘於帶脈矣詳病<lb/>
　亦有濕痰流注於下焦或腎肝隂滛之濕勝或因驚<lb/>
　恐而木乗土位濁液下流或思慕為筋痿内經所謂<lb/>
<pb n="KR3e0068_WYG_049-8b"/>
　二陽之證發心脾是也或餘經濕熱屈滯於少腹小<lb/>
　腹之下而病本殊則皆為氣血虚損榮衛之精氣累<lb/>
　滯而成其病標一也前人立論殆盡病機則治法無<lb/>
　定若戴人以帶下得兩手脈俱滑大而有力乃上用<lb/>
　宣去痰飲下以導水丸泄濕熱繼以淡劑滲之此為<lb/>
　瀉實也如其諸脈微細或沈緊而澁按之空虚或洪<lb/>
　大而澁按之無力正為元氣不足隂虚筋痿虚極中<lb/>
　寒等證東垣有補陽調經固真等例乃兼責虚也丹<lb/>
<pb n="KR3e0068_WYG_049-9a"/>
　溪先生治因濕痰下注用海石南星椿根皮之類較<lb/>
　之前人下之而復吐以提其氣或發中兼補補中兼<lb/>
　利燥中兼升發潤中益氣温而兼收澁之例不同盖<lb/>
　病機有輕重淺深之異爾<lb/>
　　論師尼寡婦異乎妻妾之治<lb/>
寳鑑曰宋禇澄療師尼寡婦别製方盖有為也此二種<lb/>
寡居獨隂無陽慾心萌而多不遂是以隂陽交爭乍寒<lb/>
乍熱全類温瘧久則為勞史記倉公傳載濟北王侍人<lb/>
<pb n="KR3e0068_WYG_049-9b"/>
韓女病腰背痛寒熱衆醫多以為寒熱倉公曰病得之<lb/>
欲男子不可得也何以知診得其脈肝脈弦出寸口是<lb/>
以知之盖男子以精為主婦人以血為主男子精盛以<lb/>
思室女人血盛以懐胎也如厥隂脈弦出寸口又上魚<lb/>
際則隂盛可知故知禇氏之言有謂矣<lb/>
　　論胎産諸證<lb/>
病機機要云治胎産之病從厥隂經論之無犯胃氣及<lb/>
上二焦為之三禁不可汗不可下不可利小便發汗者<lb/>
<pb n="KR3e0068_WYG_049-10a"/>
同傷寒下早之證利大便則脈數而已動於脾利小便<lb/>
則内亡津液胃中枯燥製藥之法能不犯三禁則榮衛<lb/>
自和而寒熱止矣如發渇而白虎氣弱則黄茋血刺痛<lb/>
而用當歸腹中痛而加之芍藥大抵産病天行從增損<lb/>
柴胡雜證從增損四物宜詳察脈證而用之<lb/>
　謹按已上云胎産禁例大抵主於元氣本病為要至<lb/>
　於病體所因不同學者又必當處於權變也且胎前<lb/>
　之證良方悉具但毎證治例殊少如胎漏胎痛子煩<lb/>
<pb n="KR3e0068_WYG_049-10b"/>
　子腫等證出方皆是治本病之例設所因不同或有<lb/>
　所兼之證如胎漏下血亦有氣虚血熱腹痛亦有濕<lb/>
　熱者或形志苦樂不一七情所動氣動血病胎氣即<lb/>
　損雖治例未能以盡其變然欲學者臨證自推充而<lb/>
　行之爾今於諸證未能一一悉具聊以證治數例附<lb/>
　于後云<lb/>
　　胎自墮論<lb/>
丹溪曰陽施隂化胎孕乃成血氣虚乏不足榮養其胎<lb/>
<pb n="KR3e0068_WYG_049-11a"/>
則墮譬如枝枯則果落藤痿則花墜又有勞恐傷情内<lb/>
火便動亦能墮胎譬如風撼其木人折其枝也火能消<lb/>
物造化自然病源乃謂風冷傷於子臟而墮此未得病<lb/>
情者也予見賈氏婦但有孕至三箇月左右必墮診其<lb/>
脈左手大而無力重則濇知其血虚也以其壯年只補<lb/>
中氣使血自榮時正初夏教以濃煎白术湯下黄芩末<lb/>
一錢與數十貼得保全而生因而思之墮於内熱而虚<lb/>
者於理為多曰熱曰虚盖孕至三月上属相火所以易<lb/>
<pb n="KR3e0068_WYG_049-11b"/>
墮不然何以黄芩熟艾阿膠等為安胎妙藥耶<lb/>
　　難産論<lb/>
丹溪曰世之難産者往往見於鬱悶安佚之人富貴奉<lb/>
養之家若貧賤者鮮有之古方止有瘦胎飲一論而其<lb/>
方為湖陽公主作也恐非至到之言盖用之者其難自<lb/>
若予族妺苦於難産遇胎則觸而去之予甚憫焉視其<lb/>
形肥而勤於女工知其氣虚久坐氣不運而愈弱兒在<lb/>
胞胎因母氣虚不能自運耳當補其母之氣則兒健易<lb/>
<pb n="KR3e0068_WYG_049-12a"/>
産令其有孕至五六月來告遂於大全良方紫蘇飲加<lb/>
補氣藥與之數十貼因得男甚快因以此方隨母之性<lb/>
禀與時令加减服者無不應用臨蓐時腹不覺痛産母<lb/>
亦無病因名方曰達生散云<lb/>
　　論局方胎産用藥之誤<lb/>
丹溪曰或問婦人一門無非經候胎産用藥温熱於理<lb/>
頗通吾子其妄言乎予曰婦人以血為主血属隂易於<lb/>
虧欠非善於調攝者不能保全也餘方是否若神仙聚<lb/>
<pb n="KR3e0068_WYG_049-12b"/>
寳丹則有不能㤀言者其方治血海虚寒虚熱盗汗理<lb/>
宜補養琥珀之燥麝香之散可以用乎面色痿黄肢體<lb/>
浮腫理宜導濕乳香没藥自可治血可以用乎胎前産<lb/>
後虚實不同逐敗養新攻補雜病積塊堅癥赤白崩漏<lb/>
宜於彼者必妨於此而欲以一方通治乎世人以其品<lb/>
貴名雅又喜其常服可以安神去邪令人有子殊不知<lb/>
積温成熱香竄散氣服者無不被禍自非五臟能言醫<lb/>
者終不知覺及至變生他證悖理肉汁發隂經之火易<lb/>
<pb n="KR3e0068_WYG_049-13a"/>
成内傷之病先哲具有訓戒或以羊雞濃汁作糜而又<lb/>
常服當歸丸當歸建中湯四聖理中丸雖是滋補悉犯<lb/>
桂附乾薑僣熱之劑臟腑無寒何處消受若夫兒之初<lb/>
生母腹頓寛便啖雞子且喫火鹽不思雞子難化火鹽<lb/>
發熱展轉為病醫者不識委指他病率爾用藥寧不誤<lb/>
人予每見産婦之無疾者必教以却去黑神散與夫雞<lb/>
子火鹽諸般肉食且與白粥將理間以些小石首鮝魚<lb/>
令甘淡食之至半月以後與少肉雖雞子亦湏豁開煮<lb/>
<pb n="KR3e0068_WYG_049-13b"/>
之大能養胃却痰彼當富貴之家驕恣之婦率有白帶<lb/>
頭風氣痛膈滿痰逆口乾經事不調髪脫體熱皆是陽<lb/>
勝隂虚之病天生血氣本自和平日勝日虚又焉知此<lb/>
等謬妄有以啓之耶<lb/>
　　論婦人服熱劑求子之誤<lb/>
丹溪曰無子之因多起於父氣之不足豈可獨歸罪於<lb/>
母血之虚寒况母之血病奚止虚與寒而已哉然古方<lb/>
治婦人無子惟秦桂丸一方其性熱其辭確今之欲得<lb/>
<pb n="KR3e0068_WYG_049-14a"/>
子者率皆服之無疑夫求子於隂血何至輕用熱劑耶<lb/>
或曰春氣温和則物生冬氣寒凛則物消不假熱劑何<lb/>
由子臟得煖而成胎予曰詩言婦人和平則樂有子和<lb/>
則血氣不爭平則隂陽不乖今得此丸經血必轉紫黑<lb/>
漸成衰少或先或後始則飲食驟進久則口苦舌乾隂<lb/>
陽不平血氣不和焉能成胎縱使有成子亦多病以其<lb/>
能損真隂也鄭憲史子生七箇月得淋<hi>云云見淋閟門</hi>
　謹按婦人無子多因經血不調或隂虚血少積聚痰<lb/>
<pb n="KR3e0068_WYG_049-14b"/>
　氣嗜慾等致種種不同奚止虚與寒而已然經寒者<lb/>
　亦有之但不可例為常法爾是以先生論此戒後人<lb/>
　不得病機之的者斯藥勿妄行也况無子之因亦豈<lb/>
　止於婦室者如東垣云李和叔問中年以來得一子<lb/>
　至一嵗之後身生紅絲瘤不救後三四子至一二嵗<lb/>
　皆病瘤而死何縁至此疾翌曰思之謂曰汝乃腎中<lb/>
　伏火精氣中多有紅絲以氣相傳生子故有此疾俗<lb/>
　名胎瘤是也汝試視之果如其言遂以滋腎丸數服<lb/>
<pb n="KR3e0068_WYG_049-15a"/>
　以㵼腎中火邪補真隂不足忌酒辛熱之物其妻與<lb/>
　六味地黄丸以養隂血受胎五月之後以黄芩白术<lb/>
　二味作散啖五七服後生子至三嵗前證不復作今<lb/>
　已年壯噫合觀先生已上所論則其㫖深矣<lb/>
　婦人治法<lb/>
　　調經之劑<lb/>
局方四物湯治衝任虚損月水不調臍腹㽲痛<lb/>
　　當歸　　　川芎　　　白芍藥<lb/>
<pb n="KR3e0068_WYG_049-15b"/>
　　熟地黄<hi>各等分</hi>
　右㕮咀每半兩水煎服<lb/>
　按此手足太隂厥隂藥也<lb/>
逍遙散治血虚煩熱月水不調臍腹脹痛痰𠻳潮熱<lb/>
　　甘草<hi>炙半兩</hi>當歸　　　茯苓　　　白芍<lb/>
　　白术　　　柴胡<hi>各一兩</hi>
　右㕮咀每半兩入薑薄荷葉煎服<lb/>
　按此足三陽三隂藥也散血中濕熱之劑<lb/>
<pb n="KR3e0068_WYG_049-16a"/>
膠艾湯治勞傷血氣衝任虚損月水過多淋漓不斷<lb/>
　　阿膠<hi>炒</hi>　　川芎　　　甘艸<hi>炙各二兩</hi>
　　當歸　　　艾葉<hi>炒各三兩</hi>　　　　熟地黄<lb/>
　　白芍<hi>各四兩</hi>
　右㕮咀毎半兩水煎<lb/>
　按此温經補血之藥也厥隂例<lb/>
良方温經湯治婦人血海虚寒月水不利<lb/>
　　當歸　　　川芎　　　芍藥　　　桂心<lb/>
<pb n="KR3e0068_WYG_049-16b"/>
　　牡丹皮　　莪术<hi>各半兩</hi>人參　　　甘草<lb/>
　　牛膝<hi>各一兩</hi>
　右㕮咀毎五錢水煎服<lb/>
薑黄散治血臟久冷月水不調臍腹刺痛<lb/>
　　當歸　　　牡丹皮　　延胡<hi>各二兩</hi>芍藥<hi>三兩</hi>
　　川芎　　　紅花　　　桂心<lb/>
　　莪术<hi>各一兩</hi>川薑黄<hi>四兩</hi>
　右為末毎一錢水煎服酒同煎<lb/>
<pb n="KR3e0068_WYG_049-17a"/>
　按此二方通經之劑破血之藥非止於温經也臟冷<lb/>
　氣血滯者可用姑存之<lb/>
加减四物湯<lb/>
　經候微少漸漸不通手足煩疼漸瘦生潮熱脈微數<lb/>
　本方去地黄川芎加澤蘭葉三倍甘草半分<lb/>
　經候過多本方去熟地黄加生地黄<lb/>
　經行身熱脈數頭昏本方加柴胡黄芩各半兩<lb/>
　經行微少或脹或疼四肢疼痛加延胡没藥白芷與<lb/>
<pb n="KR3e0068_WYG_049-17b"/>
　本方等淡醋湯調下末子<lb/>
　經候不調心腹㽲痛只用芎歸二味名君臣散<lb/>
鹿茸丸治衝任虛損又為風寒所乗尺脈微小甚者可<lb/>
　灸闗元穴<lb/>
　　鹿茸<hi>炙</hi>　　赤石脂　　禹餘粮<hi>各一兩</hi>
　　續斷<hi>二兩</hi>　栢葉　　　附子<hi>炮</hi>　　熟地黄<lb/>
　　當歸<hi>酒浸</hi>　艾葉<lb/>
　右為末酒糊丸梧子大每五十丸空心温酒下<lb/>
<pb n="KR3e0068_WYG_049-18a"/>
　按此足少隂厥隂藥也今人多用之故收入治血虛<lb/>
　濕勝帶下甚㨗<lb/>
元戎加味四物湯<lb/>
　氣充經脈故月事頻併臍下多痛本方加芍藥<lb/>
　經欲行臍腹絞痛本方加𤣥胡㯽榔苦楝木香<lb/>
　經水過多本方加黄芩白术<lb/>
　經水澁少本方加葵花紅花<lb/>
　經水適來適斷或有往來寒熱宜先服小柴胡去寒<lb/>
<pb n="KR3e0068_WYG_049-18b"/>
　熱後以物湯和之<lb/>
丹溪加味四物湯<lb/>
　經候過而作疼血氣俱虚也宜本方對四君子湯服<lb/>
　之<lb/>
　經候將來作痛者血實也本方加桃仁黄連香附<lb/>
　經水不及期血熱也本方加黄連<lb/>
　過期血少也本方加參术帶痰加半夏陳皮<lb/>
　過期紫黑有塊者血熱也必作痛本方加香附黄連<lb/>
<pb n="KR3e0068_WYG_049-19a"/>
　過期而淡色者痰多也芎歸二味合二陳湯服<lb/>
　紫色成塊者熱也本方加黄連柴胡<lb/>
　肥人不及日數而多痰者多血虚有熱本方加香附<lb/>
　南星半夏黄連白术<lb/>
　瘦人血枯經閉者本方加桃仁紅花或越鞠丸<hi>方見</hi>
　<hi>血門</hi>
簡易當歸散治經候不匀或三四月不行或一月再至<lb/>
　或婦人天癸過期經脈不調<lb/>
<pb n="KR3e0068_WYG_049-19b"/>
　　當歸　　　川芎　　　白芍　　　黄芩<lb/>
　　白术<hi>各半兩</hi>山茱萸肉<hi>一兩半</hi>
　右為末每二錢空心温酒調下日三次<lb/>
　按此足厥隂少隂藥也<lb/>
寳鑑生地黄丸治婦人血實厥隂脈弦而長病惡風體<lb/>
　倦乍寒乍熱面赤心忪或時自汗如傷寒狀宜服抑<lb/>
　隂藥<lb/>
　　生地黄　　柴胡　　　秦芁　　　黄芩<hi>各半</hi>
<pb n="KR3e0068_WYG_049-20a"/>
　　<hi>兩</hi>　　　　芍藥<hi>一兩</hi>
　右末蜜丸梧子大毎三十丸烏梅湯吞下日三次<lb/>
　按此手足少隂太隂足太陽藥也<lb/>
　謹按已上諸方皆調理法也然血分成水氣腸覃等<lb/>
　證詳見各門兹不備錄大抵經病實者破之結者散<lb/>
　之虚者補之要在適事為故也<lb/>
　　理氣之劑<lb/>
澹寮煮附丸治經候不調血氣刺痛腹脇膨脹頭暈惡<lb/>
<pb n="KR3e0068_WYG_049-20b"/>
　心崩漏帶下並宜服之<lb/>
　　香附子<hi>擦其皮不以多少米醋浸一日用瓦銚煮</hi>
　　<hi>冷醋盡</hi>
　右醋糊為丸梧子大曰乾每五十丸淡醋湯下<lb/>
　一方香附一斤艾葉四兩當歸二兩製同名艾附丸<lb/>
嚴氏抑氣散治婦人氣盛於血變生諸證頭暈膈滿<lb/>
　　香附<hi>四兩</hi>　茯神　　　甘草<hi>炙各一兩</hi>
　　陳皮<hi>二兩</hi>
<pb n="KR3e0068_WYG_049-21a"/>
　右為末每二錢食前沸湯調下<lb/>
　按此方主於氣煮附丸則氣中之血藥也然氣鬱甚<lb/>
　者宜於氣證門選用不必拘此<lb/>
東垣益胃升陽湯治婦人經候不調或血脫後脈弱食<lb/>
　少水泄日三二行<lb/>
　　黄茋<hi>二錢</hi>　人參　　　甘草<hi>炙</hi>　　當歸身<lb/>
　　陳皮<hi>各一錢</hi>白术<hi>三錢</hi>　升麻<lb/>
　　柴胡<hi>各半錢</hi>炒麯<hi>一錢半/</hi>黄芩<hi>半錢秋去之</hi>
<pb n="KR3e0068_WYG_049-21b"/>
　右㕮咀每半兩水煎腹痛加芍藥<lb/>
補中益氣湯治婦人室女經候不調脈微食少體倦或<lb/>
　熱<lb/>
　　方見熱門<lb/>
　按此二方氣血之藥血脫益氣之大法也<lb/>
紺珠正氣天香湯治婦人一切氣氣上凑心心胷攻築<lb/>
　脇肋刺痛月水不調<lb/>
　　台烏藥<hi>二錢</hi>香附子<hi>八錢</hi>陳皮<lb/>
<pb n="KR3e0068_WYG_049-22a"/>
　　蘇葉<hi>各一錢</hi>乾薑<hi>半錢</hi>
　右㕮咀每七八錢水煎服<lb/>
　謹按婦人經病多有因於七情六鬱致者故集已上<lb/>
　例以備其義大抵氣行不失其常則經血亦行也<lb/>
　　通經之劑<lb/>
良方通經丸治婦人室女經候不通臍腹疼痛或成血<lb/>
　瘕<lb/>
　　川椒<hi>炒</hi>　　蓬术　　　乾漆<hi>炒</hi>
<pb n="KR3e0068_WYG_049-22b"/>
　　當歸<hi>一錢半</hi>青皮　　　乾薑　　　大黄<lb/>
　　桃仁<hi>炒</hi>　　川烏　　　桂心<hi>各一錢</hi>
　右為末將一半用米醋熬成膏和餘藥成劑臼中杵<lb/>
　之丸如梧子大隂乾每三五十丸醋湯下<lb/>
　嚴氏方無川烏有紅花<lb/>
加味四物湯<hi>嚴氏名六合湯</hi>治婦室經事不行腹中結<lb/>
　塊疼痛腰痛<lb/>
　　本方加桂蓬术<hi>各等分</hi>
<pb n="KR3e0068_WYG_049-23a"/>
　右㕮咀每四錢水煎服<lb/>
紅花當歸散治婦人血臟虚竭或積瘀血經候不行時<lb/>
　作腹痛腰胯重疼小腹堅硬及室女經不通<lb/>
　　紅花　　　當歸尾　　紫葳　　　牛膝<lb/>
　　甘草　　　蘇木<hi>剉各三兩</hi>　　　　白芷<lb/>
　　桂心<hi>各一兩半</hi>　　　　赤芍<hi>九兩</hi>
　　劉寄奴<hi>五兩</hi>
　右為細末空心熱酒調三錢一名凌霄花散<lb/>
<pb n="KR3e0068_WYG_049-23b"/>
桂枝桃仁湯治經不通繞臍寒疝痛其脈沈𦂳此由寒<lb/>
　客於血室血凝不行<lb/>
　　桂枝　　　芍藥　　　生地黄<hi>各二兩</hi>
　　桃仁<hi>五十箇</hi>甘草<hi>一兩</hi>
　右為粗末毎服五錢水煎入薑棗<lb/>
地黄通經丸治經不行結積成塊臍下如覆杯<lb/>
　　熟地黄<hi>三兩</hi>䖟䖝<hi>去頭足炒</hi>
　　水蛭<hi>糯米炒</hi>桃仁<hi>各五十箇</hi>
<pb n="KR3e0068_WYG_049-24a"/>
　右為細末煉蜜丸如梧子大空心温酒下五丸未知<lb/>
　加至七丸<lb/>
嚴氏琥珀散治婦人室女月事凝滯腹脇脹痛及血逆<lb/>
　攻心眩暈不省<lb/>
　　劉寄奴　　牡丹皮　　熟地黄　　𤣥胡索<lb/>
　　烏藥　　　赤芍　　　莪术　　　三稜<lb/>
　　當歸　　　桂心<hi>各一两</hi>
　右用前五味用烏豆一升生薑半斤切片米醋四升<lb/>
<pb n="KR3e0068_WYG_049-24b"/>
　同煮豆爛為度焙乾入後五味同為細末毎服二錢<lb/>
　用温酒調服空心食前<lb/>
戴人玉燭散治經候不通腹脹或痛<lb/>
　　四物湯對調胃承氣湯<lb/>
　右㕮咀水煎服<lb/>
　按已上諸方並出厥隂例藥也然有本於氣虚氣鬱<lb/>
　血虚痰積等因不同宜於前調經理氣諸方内選用<lb/>
　　治崩漏之劑<lb/>
<pb n="KR3e0068_WYG_049-25a"/>
生地黄散治經漏下血脈虛洪經水紫黑<lb/>
　　方見血證門<lb/>
簡易黄芩湯治崩中下血陽乗隂經水沸溢<lb/>
　　黄芩　不以多少<lb/>
　右為末每一二錢燒秤鎚淬酒調下<lb/>
　按此二方治熱之劑也<lb/>
　一法用此味治天癸當住每月却行或過多不止出<lb/>
　瑞竹堂方名芩心丸<lb/>
<pb n="KR3e0068_WYG_049-25b"/>
伏龍肝散治氣血勞傷衝任經虚血非時崩下臍腹冷<lb/>
　痛脈遲弱食少或赤白帶下<lb/>
　　伏龍肝　　赤石脂　　麥門冬<hi>各一兩</hi>
　　甘草<hi>炙半兩</hi>川芎<hi>三兩</hi>　當歸<lb/>
　　乾薑<hi>七錢半</hi>桂　<hi>半兩/</hi>　艾葉<hi>三兩</hi>
　　熟地黄<hi>二兩</hi>
　右件為粗末每四錢入棗煎<lb/>
　按此治寒例藥補血固虚之劑也<lb/>
<pb n="KR3e0068_WYG_049-26a"/>
備金散治婦室血崩不止<lb/>
　　香附子<hi>四兩炒</hi>　　　　當歸尾<hi>一兩二錢</hi>
　　五靈脂<hi>一兩炒</hi>
　右為末每五錢淡醋湯調空心食前服一方只用香<lb/>
　附一味<lb/>
澹寮茯苓補心湯治婦人亡血過多或氣逆心悶<lb/>
　　四物湯<hi>一分半</hi>　　　參蘇飲<hi>三分</hi>
　右㕮咀入薑煎<lb/>
<pb n="KR3e0068_WYG_049-26b"/>
　按已上方理氣補榮之劑也<lb/>
良方縮砂散治血崩<lb/>
　　新縮砂不以多少瓦上炒香為細末米飲調下三<lb/>
　　錢<lb/>
五靈脂散治血山崩不止<lb/>
　　靈脂十兩水煎去滓澄清再煎成膏入神麯二兩<lb/>
　　和丸如梧子大每三二十丸温酒下<lb/>
荆芥散治崩中不止<lb/>
<pb n="KR3e0068_WYG_049-27a"/>
　　用此一味於麻油燈上燒焦為末每三錢童便調<lb/>
　　下<lb/>
瑞竹堂方蒲黄散治崩中不能止<lb/>
　　破故紙　　蒲黄　　　千古石灰<hi>各等分炒過</hi>
　右為末每二三錢淡酒或淡醋湯調下<lb/>
　按已上諸方皆刼劑也<lb/>
東垣升麻除濕湯治婦人女子漏下惡血月事不調或<lb/>
　暴崩不止多下水漿之物皆由飲食失節或勞傷形<lb/>
<pb n="KR3e0068_WYG_049-27b"/>
　體或素有心氣不足因飲食勞倦致令心火乗脾其<lb/>
　脈緩而弦急按之洪大皆脾土受邪也<lb/>
　　柴胡　　　羌活　　蒼术<lb/>
　　黄茋<hi>各一錢半</hi>　　　　防風　　　甘草<hi>炙</hi>
　　升麻　　　藁本<hi>各一錢</hi>蔓荆子<hi>七分</hi>獨活<lb/>
　　當歸<hi>各半錢</hi>
　右㕮咀作一服水煎食前服<lb/>
涼血地黄湯治婦人血崩是腎水隂虚不能鎮守胞絡<lb/>
<pb n="KR3e0068_WYG_049-28a"/>
　相火故血走而崩也<lb/>
　　生地黄<hi>半錢</hi>黄連　　　羌活　　　柴胡<lb/>
　　防風<hi>各二分</hi>黄栢　　　知母　　　升麻<lb/>
　　藁本　　　細辛　　　川芎<hi>各二分</hi>甘草<hi>一錢</hi>
　　荆芥穂　　蔓荆子　　黄芩<hi>各一分</hi>當歸<hi>半錢</hi>
　　紅花<hi>少許</hi>
　右㕮咀作一服水煎<lb/>
　按已上二方升劑也經漏不止氣血下陷非此不能<lb/>
<pb n="KR3e0068_WYG_049-28b"/>
　治<lb/>
當歸芍藥湯治婦人經脈漏下不止其色鮮紅或先因<lb/>
　勞役脾胃虚損氣短氣逆自汗不止身熱食懶大便<lb/>
　或泄體倦無力<lb/>
　　黄茋<hi>一錢半</hi>白术　　　蒼术　　　當歸身<lb/>
　　白芍<hi>各一錢</hi>熟地黄<hi>半錢/</hi>甘草<hi>炙</hi>
　　生地黄<hi>各三分</hi>　　　　陳皮<hi>半錢/</hi>　柴胡<hi>二分</hi>
　右㕮咀作一服水煎<lb/>
<pb n="KR3e0068_WYG_049-29a"/>
　按此補劑也<lb/>
　　治帶下之劑<lb/>
千金方治帶下脈數者<lb/>
　　枸杞根<hi>一兩</hi>生地黄<hi>五兩</hi>
　右二味酒煮一升至三合作一服<lb/>
　按此治熱例藥也<lb/>
元戎六合湯治婦人赤白帶下脈沈微腹痛或隂中痛<lb/>
　　四物湯<hi>四兩</hi>桂　　　　附子<hi>炒五錢</hi>
<pb n="KR3e0068_WYG_049-29b"/>
　右㕮咀每五錢水煎食前服<lb/>
　按此治寒之劑也<lb/>
宣明導水丸治濕熱鬱於下焦之分赤白帶下不止躁<lb/>
　熱煩渇<lb/>
　　方見濕門<lb/>
　按此治濕熱之藥下劑也<lb/>
嚴氏當歸煎丸治赤白帶下腹内疼痛不飲食羸瘦<lb/>
　　當歸　　　赤芍<hi>炒</hi>　　牡蠣<hi>煅</hi>　　熟地黄<lb/>
<pb n="KR3e0068_WYG_049-30a"/>
　　阿膠<hi>炒</hi>　　白芍<hi>炒/</hi>　　續斷<hi>酒浸各一兩</hi>
　　地榆<hi>五錢</hi>
　右為末醋糊丸梧子大每五十丸空心米飲下<lb/>
　按此治血虚之劑潤燥藥也<lb/>
良方白芷散治赤白帶下<lb/>
　　白芷<hi>一兩</hi>　海螵蛸<hi>二箇燒/</hi>　　　胎髪<hi>一團煅</hi>
　右為細末空心温酒調下二錢<lb/>
伏龍肝散治婦人赤白帶下久患不差肌瘦黄瘁多困<lb/>
<pb n="KR3e0068_WYG_049-30b"/>
　乏力<lb/>
　　棕櫚<hi>不以多少燒灰火然急以盆蓋蔭</hi>
　　伏龍肝<hi>於鍋竈直下取炒令烟盡</hi>
　　屋梁上塵<hi>懸長者如無竈頭虚空中有炒令烟盡</hi>
　右三味等分碾和令停入龍腦麝香各少許每服二<lb/>
　錢温酒調下淡醋湯亦可患十年者半月可安<lb/>
　按已上方皆刼劑也<lb/>
益母草散治赤白惡露下不止<lb/>
<pb n="KR3e0068_WYG_049-31a"/>
　　益母草開花時採隂乾為細末空心温酒調二錢<lb/>
　　日三服<lb/>
東垣固真丸治白帶久不止臍腹冷痛隂中亦然<lb/>
　　白石脂<hi>一錢火燒赤</hi>　　乾薑<hi>炮四錢/</hi>黄栢<hi>酒製</hi>
　　白芍<hi>各一錢</hi>白龍骨<hi>二錢/</hi>柴胡<hi>一錢</hi>
　　當歸身<hi>二錢</hi>
　右除石脂龍骨另研外同為細末水煮糊丸如桐子<lb/>
　大每十丸食前煎水下<lb/>
<pb n="KR3e0068_WYG_049-31b"/>
　按此寒熱之劑又止澁藥也<lb/>
桂附湯治白帶腥臭多悲不樂大寒<lb/>
　　肉桂<hi>一錢</hi>　附子<hi>三錢</hi>　黄栢　　　知母<lb/>
　　甘草<hi>炙</hi>　　升麻<hi>各半錢/</hi>黄茋<hi>一錢半/</hi>人參<hi>七分</hi>
　右㕮咀作一服水煎食前服<lb/>
　按此補陽氣極虚用黄栢等為引用又升降隂陽藥<lb/>
　也<lb/>
補經固真湯治白帶下流不止始病崩中日久血少復<lb/>
<pb n="KR3e0068_WYG_049-32a"/>
　亡其陽故白滑之物不止也<lb/>
　　柴胡　　　甘草　　　郁李仁<hi>研</hi>
　　黄芩<hi>各一錢</hi>乾薑<hi>二錢/</hi>　橘皮<hi>半錢/</hi>　人參<hi>二錢</hi>
　　白葵花<hi>去蕚一朶</hi>
　右㕮咀水煎空心服<lb/>
　按此補例藥也<lb/>
衛生湯治帶下不止脈微弱腹痛<lb/>
　　白芍<hi>炒</hi>　　當歸<hi>各二兩/</hi>黄茋<hi>三兩/</hi>　甘草<hi>一兩</hi>
<pb n="KR3e0068_WYG_049-32b"/>
　右㕮咀或末每五錢水煎空心服下苦楝丸三十粒<lb/>
　按此補血之劑也<lb/>
苦楝丸治赤白帶下<lb/>
　　苦楝<hi>碎酒浸</hi>茴香<hi>炒/</hi>　　當歸<hi>各等分</hi>
　右為末酒糊丸桐子大每五十丸空心酒下<lb/>
　按此謂邪入小腸故用此燥丙藥也<lb/>
酒煮當歸丸治㿗疝白帶下注腳氣腰已下如在氷雪<lb/>
　中以火焙乾厚衣蓋其上猶寒冷不任寒之極者靣<lb/>
<pb n="KR3e0068_WYG_049-33a"/>
　白如枯魚之象肌肉瘦削小便不止與白帶常流不<lb/>
　禁病甚者<lb/>
　　當歸<hi>一兩</hi>　茴香<hi>半兩</hi>　良薑<lb/>
　　附子<hi>炮各七錢</hi>
　已上四味㕮咀以好酒一升半煮至乾再焙乾<lb/>
　　炒黄鹽　　全蝎<hi>各三錢</hi>丁香　　　苦楝<lb/>
　　甘草<hi>炙各半錢</hi>　　　　柴胡<hi>二錢</hi>　升麻<lb/>
　　木香<hi>各一錢</hi>𤣥胡索<hi>四錢</hi>
<pb n="KR3e0068_WYG_049-33b"/>
　右與前同為細末酒煮糊為丸如梧子大每五七十<lb/>
　丸空心淡醋湯下忌酒濕麫油膩物<lb/>
　按此升陽勝濕之劑氣血藥也<lb/>
升陽燥濕湯治白帶下隂戸痛控心急痛身黄皮緩身<lb/>
　重如山隂中如水<lb/>
　　防風　　　良薑　　　乾薑　　　郁李仁<lb/>
　　甘草<hi>各一錢</hi>柴胡<hi>一錢三分</hi>　　　　橘皮<lb/>
　　黄芩<hi>各半錢</hi>白葵花<hi>七朶</hi>
<pb n="KR3e0068_WYG_049-34a"/>
　右㕮咀分作二服水煎空心服<lb/>
　按此升散之劑也<lb/>
坐藥勝隂丹<lb/>
　　三柰子　　川烏頭　　大椒<hi>各半錢</hi>柴胡<lb/>
　　羌活<hi>各二分</hi>全蝎<hi>三箇/</hi>　蒜<hi>七分/</hi>　　甘松<hi>二分</hi>
　　破故紙<hi>八分與蒜同煮</hi>　升麻<lb/>
　　枯礬<hi>各二分</hi>麝香<hi>少許</hi>
　右為細末煉蜜丸如彈子大綿裹留系在外納丸藥<lb/>
<pb n="KR3e0068_WYG_049-34b"/>
　於隂戸内<lb/>
　按此刼藥也<lb/>
　　灸法<lb/>
氣海一穴在臍下一寸五分主月事不調帶下崩中因<lb/>
　産惡露不止繞臍㽲痛灸五壯<lb/>
帶脈二穴在季脇下一寸八分陷者宛宛中灸七壯主<lb/>
　婦人月水不調及閉不通赤白帶下氣轉運背引痛<lb/>
　不可忍<lb/>
<pb n="KR3e0068_WYG_049-35a"/>
血海二穴在膝臏上内膁白肉際二寸中治女子漏下<lb/>
　惡血月事不調逆氣腹脹灸三壯<lb/>
隂谷二穴在膝内輔骨後大筋下小筋上按之應手屈<lb/>
　膝取之治婦人漏血不止腹脹滿不得息小便黄如<lb/>
　蠱膝如錐不得屈伸小腹引痛灸三壯<lb/>
闗元一穴在臍下四寸主婦人帶下瘕聚因産惡露不<lb/>
　止斷産下經冷可灸百壯<lb/>
　　安胎之劑<lb/>
<pb n="KR3e0068_WYG_049-35b"/>
金匱方當歸散姙娠宜常服之<lb/>
　　當歸　　　黄芩　　　白芍<lb/>
　　川芎<hi>各一兩</hi>白术<hi>半兩</hi>
　右五味為末酒飲調服方寸匕日二次<lb/>
　按此方養血清熱之劑也瘦人血少有熱胎動不安<lb/>
　數曾半産者難産者皆宜服之以清其源而無後患<lb/>
　也<lb/>
千金茯苓半夏湯治姙娠惡阻心悶吐逆頭眩四肢怠<lb/>
<pb n="KR3e0068_WYG_049-36a"/>
　惰煩疼痰逆嘔吐惡寒自汗黄痩<lb/>
　　半夏<hi>泡七次炒黄</hi>　　　　茯苓<lb/>
　　熟地黄<hi>各三兩</hi>橘紅　　　細辛<lb/>
　　人參　　　　芍藥　　　紫蘇<lb/>
　　川芎<hi>各二兩</hi>　苦梗　　　甘草<hi>各半兩</hi>
　右㕮咀每四錢水煎空心服<lb/>
局方參橘散治姙娠三月惡阻吐逆不食或心虛煩悶<lb/>
　　橘皮　　　　茯苓<hi>各一兩</hi>麥門冬<lb/>
<pb n="KR3e0068_WYG_049-36b"/>
　　白术　　　　厚朴<hi>製</hi>　　甘草<hi>炙各半兩</hi>
　右㕮咀每四錢入薑竹茹煎一方加人參名竹茹湯<lb/>
　良方名人參橘皮湯<lb/>
良方膠艾湯治姙娠或因頓仆胎動不安腰腹疼痛或<lb/>
　胎上搶心或去血腹痛<lb/>
　　膠<hi>一斤炙</hi>　　艾葉<hi>數莖</hi>　指迷方加秦艽<lb/>
　右二味以水五升煑取二升分三服<lb/>
阿膠散<hi>嚴氏方作膠艾湯</hi>不問姙娠月數深淺或頓仆<lb/>
<pb n="KR3e0068_WYG_049-37a"/>
　或因毒藥胎動不安腰痛腹滿搶心短氣<lb/>
　　熟地黄　　艾葉　　　白芍　　　川芎<lb/>
　　黄茋　　　阿膠　　　當歸<lb/>
　　甘草<hi>炙各一兩</hi>
　右㕮咀每四錢入薑棗煎金匱方無黄茋<lb/>
佛手散治姙娠傷胎下血<lb/>
　　當歸<hi>三錢</hi>　川芎<hi>二錢</hi>
　右㕮咀水煎食前服<lb/>
<pb n="KR3e0068_WYG_049-37b"/>
安胎散治姙娠自髙墜下或為重物所壓觸動胎氣腹<lb/>
　痛下血胃虚嘔逆並宜服之<lb/>
　　縮砂<hi>不以多少炒過</hi>
　右為末每二錢用酒調服艾鹽湯亦可<lb/>
簡易方知母飲治姙娠心脾壅熱咽膈渇苦煩悶多驚<lb/>
　　赤茯苓　　黄芩　　　黄茋<hi>各三兩</hi>知母<lb/>
　　麥門冬　　甘草<hi>各二兩</hi>
　右㕮咀每四錢入桑白皮熟時再入竹瀝些小服<lb/>
<pb n="KR3e0068_WYG_049-38a"/>
竹葉湯治姙娠心驚膽怯終日煩悶名曰子煩<lb/>
　　白茯苓<hi>四兩</hi>防風　　　麥門冬<lb/>
　　黄芩<hi>各三兩</hi>
　右㕮咀每四錢入竹葉五片水煎外䑓方有竹瀝二<lb/>
　合無葉一方有黄芩知母<lb/>
㧞萃方枳殻湯治胎漏下血或因事下血<lb/>
　　枳殻<hi>炒</hi>　　黄芩<hi>各半兩/</hi>白术<hi>一兩</hi>
　右為末每一錢白湯調下宣明方無枳殻<lb/>
<pb n="KR3e0068_WYG_049-38b"/>
二黄散治胎漏下血<lb/>
　　生地黄　　熟地黄<lb/>
　右為末煎白术枳殻湯調下二錢或錢半<lb/>
　按良方論云婦人有子之後血畜以養胎矣豈可復<lb/>
　能散動耶所以然者有娠而月信每至是亦未必因<lb/>
　血盛也若謂榮經有風則經血喜動以其風勝則可<lb/>
　此例可見胎漏之因非止一端也治者宜擴充焉<lb/>
地黄當歸湯治胎痛<lb/>
<pb n="KR3e0068_WYG_049-39a"/>
　　當歸<hi>一兩</hi>　熟地黄<hi>二兩</hi>
　右為末每半兩水煎良方等分為末蜜丸名内補丸<lb/>
　許學士云大率婦人姙娠唯在抑陽助隂蓋此等藥<lb/>
　甚多然胎前藥唯惡羣隊若隂陽交錯别生他病唯<lb/>
　是枳殻散所以抑陽四物湯所以助隂故爾然枳殻<lb/>
　散差寒若單服之恐有胎寒腹痛之疾以内補丸佐<lb/>
　之則陽不至強隂不至弱隂陽調停有益胎嗣此前<lb/>
　人未嘗論及也愚詳隂陽調停不若不服為愈<lb/>
<pb n="KR3e0068_WYG_049-39b"/>
全生方白术散治姙娠面目虚浮肢體腫如水氣名曰<lb/>
　子腫<lb/>
　　白术<hi>一兩</hi>　生薑皮　　大腹皮　　陳皮<lb/>
　　白茯苓<hi>各半兩</hi>
　右為末每二錢米飲調下指迷方有桑白皮無术<lb/>
李氏天仙藤散治姙娠自三月成胎之後兩足自脚面<lb/>
　漸腫腿膝以來行歩艱辛以至喘悶飲食不美狀似<lb/>
　水氣至於脚指間有黄水出者名曰子氣<lb/>
<pb n="KR3e0068_WYG_049-40a"/>
　　天仙藤<hi>洗畧炒</hi>　　　　香附子<hi>炒</hi>　陳皮<lb/>
　　甘草　　　烏藥<hi>等分</hi>
　右為末每服三錢水煎入薑三片木瓜三片紫蘇三<lb/>
　葉同煎空心食前服日三次腫消止藥<lb/>
　按此二方治證例相類故併錄之<lb/>
嚴氏紫蘇飲治胎氣不和湊上心腹脹滿疼痛謂之子<lb/>
　懸<lb/>
　　大腹皮　　川芎　　　白芍　　　陳皮<lb/>
<pb n="KR3e0068_WYG_049-40b"/>
　　蘇葉　　　當歸<hi>各一兩</hi>人參<lb/>
　　甘草<hi>各半兩</hi>
　右㕮咀毎四錢入薑葱煎<lb/>
安榮散治姙娠小便澁少遂成淋澁名曰子淋<lb/>
　　麥門冬　　通草　　　滑石<hi>各三錢</hi>當歸<lb/>
　　燈心　　　甘艸<hi>各半兩</hi>人參<lb/>
　　細辛<hi>各一兩</hi>
　右為細末每二錢煎麥門冬湯調下<lb/>
<pb n="KR3e0068_WYG_049-41a"/>
羚羊角散治姙娠中風頭項強直筋脉攣急言語蹇澁<lb/>
　痰涎不利或時發搐不省人事名曰子癎<lb/>
　　羚羊角<hi>鎊</hi>　川獨活　　酸棗仁<hi>炒</hi>
　　五加皮<hi>各半錢</hi>　　　　薏苡仁　　防風<lb/>
　　當歸　　　川芎　　　茯神<lb/>
　　杏仁<hi>各四分</hi>木香　　　甘草<hi>各二分半</hi>
　右㕮咀每五錢入薑煎<lb/>
八味丸治姙娠小便不通名曰轉胞亦治子淋<lb/>
<pb n="KR3e0068_WYG_049-41b"/>
　　方見補虛門<lb/>
丹溪參术散治姙娠轉胞<lb/>
　　四物湯加人參　　　　白术　　　半夏<hi>製</hi>
　　陳皮　　　甘草<lb/>
　右㕮咀入生薑煎空心服<lb/>
　按丹溪曰轉胞之病胎婦之禀受弱者憂悶多者性<lb/>
　急躁者食味厚者庸或有之古方皆用滑利藥鮮有<lb/>
　應效因思胞不自轉為胎所壓展在一邉胞系了戾<lb/>
<pb n="KR3e0068_WYG_049-42a"/>
　不通耳胎若舉起居於其中胞系自疏水道自利然<lb/>
　胎之墜下必有其由近吳宅寵人患此兩脈似濇重<lb/>
　則弦左稍和予曰此得之憂患濇為血少氣多則胎<lb/>
　氣弱而不能舉弦為有飲血少則胎弱氣多有飲中<lb/>
　焦不清而隘則胞知所避而就下乃以已上藥與服<lb/>
　隨以指探喉中吐出藥汁候少頃氣定又與之次早<lb/>
　亦然至八貼安此法恐偶中耳後又治數人亦效未<lb/>
　知果何如耶<lb/>
<pb n="KR3e0068_WYG_049-42b"/>
　仲景云婦人本肌肥盛頭舉自滿今反羸瘦頭舉中<lb/>
　空胞系了戾亦多致此病但利小便則愈宜服腎氣<lb/>
　丸以中有茯苓故也地黄為君功在補胞若頭舉等<lb/>
　語其義未詳恐有能知之者<lb/>
　按已上安娠諸法皆氣血本病之藥故非辛熱苦寒<lb/>
　之劑蓋産前當清熱養血也然有外感風寒内傷生<lb/>
　冷以辛熱散之温之大積大聚以藥衰其大半而止<lb/>
　經曰婦人重身毒之何如岐伯曰有故無殞故無殞<lb/>
<pb n="KR3e0068_WYG_049-43a"/>
　也斯法亦不為本病之謂也故姙娠諸證例藥詳見<lb/>
　大全良方兹不備錄<lb/>
束胎丸　第八箇月服之<lb/>
　　黄芩<hi>炒夏一兩春秋七錢半冬半兩</hi>　白术<hi>二兩</hi>
　　茯苓<hi>七錢半</hi>陳皮<hi>三兩忌火</hi>
　右為末粥為丸桐子大每三四十丸空心白湯下<lb/>
達生散　<hi>又名束胎散</hi>
　　大腹皮<hi>三錢</hi>人參　　　陳皮<hi>各半錢</hi>白术<lb/>
<pb n="KR3e0068_WYG_049-43b"/>
　　白芍<hi>各一錢</hi>甘草<hi>炙二錢/</hi>紫蘇葉莖<hi>半錢</hi>
　　當歸尾<hi>一錢</hi>或加枳殻縮砂<lb/>
　右㕮咀作一服入青葱五葉黄楊腦七箇煎服扵八<lb/>
　九箇月服十數貼甚得力或夏加黄芩春加芎冬依<lb/>
　正方或有别證以意消息<lb/>
又方於第九箇月服<lb/>
　　黄芩<hi>怯弱人减半</hi>　　　白术<hi>一兩</hi>　滑石<lb/>
　　枳殻<hi>各七錢半</hi>
<pb n="KR3e0068_WYG_049-44a"/>
　右為末粥丸如桐子大毎服三十丸空心熱湯下<lb/>
　按世俗婦室姙娠鮮有服束胎藥者蓋局方良方諸<lb/>
　法未能以盡其妙用者多輙動娠故率不敢行然丹<lb/>
　溪先生因製已上諸方以備世俗取擇實好生君子<lb/>
　之一端也<lb/>
　　滑胎易産藥<lb/>
枳殻散治姙娠胎肥壅隘難産臨月服之<lb/>
　　粉草<hi>一兩炙</hi>商州枳殻<hi>二兩炒</hi>
<pb n="KR3e0068_WYG_049-44b"/>
　右為細末百沸湯㸃二錢空心日三服<lb/>
　一方枳殻<hi>六兩</hi>甘草<hi>一兩</hi>
　一方有糯米半升淘控乾同炒為末<lb/>
　温隱居加當歸木香各等分<lb/>
又法張氏方治姙娠胎肥動止艱辛臨月服之縮胎易<lb/>
　産治氣寛膈<lb/>
　　枳殻<hi>五兩</hi>　甘草<hi>一兩半/</hi>香附子<hi>二兩炒</hi>
　右為細末薑湯㸃服<lb/>
<pb n="KR3e0068_WYG_049-45a"/>
神寢丸滑胎易産入月服之<lb/>
　　通明乳香<hi>半兩</hi>　　　　枳殻<hi>一兩</hi>
　右為末煉蜜丸梧子大空心酒下三十丸<lb/>
　陸氏名寤生丸乳香只一分<lb/>
保氣散安胎易産或居處失宜偶然頓仆胎動胎痛漏<lb/>
　胎下血兼服佛手散<lb/>
　　香附子<hi>四兩</hi>山藥<hi>二兩/</hi>　縮砂<hi>一兩/</hi>　木香<hi>四錢</hi>
　　粉草<hi>一兩</hi>　益智仁　　紫蘇<hi>各半兩</hi>
<pb n="KR3e0068_WYG_049-45b"/>
　右為細末白湯㸃二錢入月服之<lb/>
益元散入月服之滑胎易産<lb/>
　　方見前<lb/>
　　産間藥<lb/>
施氏催生如意散臨産腰疼方可服之<lb/>
　　人參　　　乳香<hi>各一錢末</hi>　　　　辰砂<hi>半錢</hi>
　右三味一處研臨産急用雞清一箇調藥末再用生<lb/>
　薑汁調冷服如横生倒産即時端順而生<lb/>
<pb n="KR3e0068_WYG_049-46a"/>
催生佛手散<lb/>
　　方見前<lb/>
嚴氏無憂散治胎肥氣逆或人瘦血少胎弱臨蓐難産<lb/>
　者便産湏知名保生無憂散<lb/>
　　當歸　　　川芎　　　白芍<hi>各一兩</hi>
　　枳殻<hi>炒五錢</hi>乳香<hi>三錢/</hi>　木香<hi>一錢半</hi>
　　血餘灰<hi>二錢</hi>甘草<lb/>
　右為末每二錢水煎服<lb/>
<pb n="KR3e0068_WYG_049-46b"/>
簡易集效黑散子催生兼治横生逆産<lb/>
　　百草霜　　白芷末<hi>等分</hi>
　右和勻每二錢童便并好醋調稀更以沸湯調下<lb/>
局方催生丹治産婦生理不順産育艱難或横或逆並<lb/>
　宜治之<lb/>
　　十二月兔腦髓<hi>去皮膜研如泥</hi>
　　乳香<hi>另研細如泥</hi>　　　母丁香<hi>二錢半</hi>
　　麝香<hi>另研五分半</hi>
<pb n="KR3e0068_WYG_049-47a"/>
　右三味和匀以兎腦和丸如雞頭大隂乾油紙裹每<lb/>
　一丸温水下即産兒手中握出<lb/>
良方催生乳香膏　名如神開骨膏　又名乳珠丹<lb/>
　　一法滴乳為末猪心血為丸五月五日午時合<lb/>
　右如桐子大朱砂為衣毎一粒面東酒吞下未下再<lb/>
　服如胎乾者先與四物湯<lb/>
秘方益母丸專治横生逆産難産并安胎順氣神效<lb/>
　　益母草五月採隂乾石臼搗為末煉蜜丸如彈子<lb/>
<pb n="KR3e0068_WYG_049-47b"/>
　　大每一丸或二丸臨産以童便和温酒送下氣不<lb/>
　　順木香參湯送下或作小丸吞服亦可<lb/>
獨聖散<lb/>
　　黄葵子炒七十粒　　　研爛酒服濟君急<lb/>
　　若也臨危難産時　　　免得全家俱哭泣<lb/>
小品療横生倒産手足先出方<lb/>
　　用粗針刺兒手足入二分許兒得痛驚轉即縮自<lb/>
　　當回順而生<lb/>
<pb n="KR3e0068_WYG_049-48a"/>
　　一法鹽塗兒足底又可急搔爪之并以鹽摩産婦<lb/>
　　腹上即産<lb/>
機要半夏湯治胎衣不下或子死腹中或子衝上而昏<lb/>
　悶或血暴下及胎乾不能産者<lb/>
　　半夏麯<hi>一兩半</hi>　　　　桂<hi>七錢半</hi>
　　桃仁<hi>三十箇炒</hi>　　　　大黄<hi>半兩</hi>
　右為細末先服四物湯三兩次服此生薑同煎<lb/>
良方治死胎不下其證産母舌青黑及胎上冷者子已<lb/>
<pb n="KR3e0068_WYG_049-48b"/>
　死或指甲青舌青脹悶甚者口中作屎臭先以平胃<lb/>
　散一貼作兩服每服酒水各一盞同煎至一盞却投<lb/>
　朴硝半兩研細再煎數沸温服胎化血水而下<lb/>
鹿角散治因熱病胎死腹中<lb/>
　　鹿角屑<hi>一兩</hi>
　右水煎入葱白五莖䜴半合丹溪云燒過治産後血<lb/>
　暈<lb/>
當歸湯治子死不下<lb/>
<pb n="KR3e0068_WYG_049-49a"/>
　　川當歸<hi>三兩</hi>川芎<hi>二兩</hi>
　右為末水酒各半調下四錢未下再服<lb/>
　一方只用川芎末酒煎服<lb/>
香桂散下死胎<lb/>
　　麝香<hi>半錢</hi>　桂心<hi>三錢為末</hi>
　右和匀只得一服温酒調下<lb/>
　一方朴硝末<hi>二錢</hi>温童便調下<lb/>
必效方牛膝湯治胎衣不出腹臍堅脹急痛即殺人服<lb/>
<pb n="KR3e0068_WYG_049-49b"/>
　此胞即爛下死胎<lb/>
　　牛膝　　　瞿麥<hi>各四兩</hi>當歸<hi>三兩/</hi>　通草<hi>六兩</hi>
　　滑石<hi>八兩</hi>　葵子<hi>五兩</hi>
　右切細以水九升煮取三升分三服<lb/>
宣明硇砂散治胎死腹中不下<lb/>
　　硇砂<hi>研細</hi>　當歸<hi>各一兩</hi>
　右二味研極細只分作二服温酒調下如重車行五<lb/>
　里不下再服<lb/>
<pb n="KR3e0068_WYG_049-50a"/>
局方至寳丹<lb/>
　　見本方<lb/>
花蘂石散治胎死腹中及胎衣不下<lb/>
　　花蘂石<hi>一斤</hi>上色硫黄<hi>四兩</hi>
　右二味相拌匀煉製見良方<lb/>
黑龍丹治産後一切血疾産難胎衣不下危急惡疾垂<lb/>
　死者但灌得下無不全活<lb/>
　　當歸　　　五靈脂　　川芎　　　良薑<lb/>
<pb n="KR3e0068_WYG_049-50b"/>
　　熟地黄<lb/>
　各一兩剉以沙合盛赤石脂泥封紙筋鹽泥固濟炭<lb/>
　火十斤煆令通赤去火候冷取開㸔成黑糟色取細<lb/>
　研却入後藥<lb/>
　　百草霜<hi>五兩</hi>硫黄　　　乳香<hi>各一錢半</hi>
　　花蘂石　　琥珀<hi>各一錢</hi>
　右五味並細研與前藥再研如法修製和匀以米醋<lb/>
　煮麫糊丸如彈子大每服一丸炭火燒令通赤投於<lb/>
<pb n="KR3e0068_WYG_049-51a"/>
　生薑自然汁與童便入酒漉出控乾研細只此酒下<lb/>
　一方取死胎用烏雞一隻去毛細切水煎三二升湯<lb/>
　通手用衣帛蘸摩臍下胎自出<lb/>
　　産後雜方<lb/>
局方芎歸湯治産後去血過多暈煩不省<lb/>
　　當歸　　　芎藭<hi>等分</hi>
　右㕮咀毎半兩水煎服腹疼加桂名桂香散一名琥<lb/>
　珀散治腹中痛急自汗頭眩少氣加羊肉名羊肉湯<lb/>
<pb n="KR3e0068_WYG_049-51b"/>
黑神散治産後惡露不盡胎衣不下血氣攻心及腹痛<lb/>
　不止<lb/>
　　黑豆<hi>炒半升</hi>熟地黄　　當歸　　　肉桂<lb/>
　　乾薑　　　甘草　　　白芍<lb/>
　　蒲黄<hi>各四兩</hi>
　　生地黄<hi>局方良方俱無此味便産湏知有之</hi>
　右為末每二錢酒童便各半調服一名烏金散<lb/>
　按此手少隂足厥隂太隂陽明表裏血藥也立方大<lb/>
<pb n="KR3e0068_WYG_049-52a"/>
　意見前丹溪之論矣今人以為治産後百病率用之<lb/>
　故收入然用者自宜通變<lb/>
人參當歸散治産後去血過多血虛則隂虚隂虚則内<lb/>
　熱心煩短氣自汗頭痛<lb/>
　　熟地黄　　人參　　　當歸　　　桂<lb/>
　　麥門冬<hi>各一兩</hi>　　　　白芍<hi>二兩炒</hi>
　右㕮咀每五錢入竹葉生薑煎<lb/>
當歸黄茋湯治産後失血多腰疼身熱自汗<lb/>
<pb n="KR3e0068_WYG_049-52b"/>
　　當歸<hi>三兩</hi>　黄茋<hi>二兩/</hi>　白芍<hi>一兩半炒</hi>
　右㕮咀每五錢入薑煎<lb/>
失笑散治産後心腹絞痛欲死及兒枕痛<lb/>
　　蒲黄<hi>炒</hi>　　五靈脂<hi>各等分</hi>
　右為末醋調二錢熬成膏湯化服之<lb/>
　一法治小兒枕痛各單服<lb/>
經驗方三聖散治兒枕痛<lb/>
　　當歸　　　桂　　　　𤣥胡索<lb/>
<pb n="KR3e0068_WYG_049-53a"/>
　右等分為細末每服二錢熱酒或童便調下<lb/>
嚴氏清魂散治産後血暈昏不知人更宜取漆器於床<lb/>
　前燒薰之頻置醋炭更服此藥<lb/>
　　澤蘭葉　　人參<hi>各一兩</hi>荆芥穂<hi>四兩</hi>
　　甘草<hi>炙八錢</hi>川芎<hi>二兩</hi>
　右為末毎二錢熱湯温酒各半盞調下<lb/>
抵聖湯治産後血氣傷於脾胃腹脇滿悶嘔逆惡心<lb/>
　　赤芍　　　半夏　　　澤蘭葉　　陳皮<lb/>
<pb n="KR3e0068_WYG_049-53b"/>
　　人參<hi>各二錢</hi>甘草<hi>炙一錢</hi>
　右㕮咀作一服入生薑煎<lb/>
當歸羊肉湯治産後發熱自汗肢體疼痛名曰蓐勞<lb/>
　　當歸　　　人參<hi>各七錢</hi>黄茋<hi>一兩/</hi>　生薑<hi>半兩</hi>
　右㕮咀用羊肉一斤煮清汁五大盞去肉入前藥煎<lb/>
　四盞去柤作六服<lb/>
良方茯苓散治産後心虚怔忡不定言語錯亂<lb/>
　　人參　　　甘草　　　山藥<lb/>
<pb n="KR3e0068_WYG_049-54a"/>
　　當歸<hi>各一錢</hi>生薑　　　逺志　　　茯苓<lb/>
　　桂心　　　麥門冬<hi>各半錢</hi>　　　　大棗<lb/>
　右㕮咀水煎<lb/>
機要增損柴胡湯治産後經水適斷感於異證手足撁<lb/>
　搐咬牙昏冐<lb/>
　　柴胡<hi>八錢</hi>　黄芩<hi>四錢半/</hi>人參<hi>三錢</hi>
　　甘草<hi>炒四錢</hi>石膏<hi>四錢/</hi>　知母<hi>三錢/</hi>　黄茋<hi>五錢</hi>
　　半夏<hi>三錢</hi>
<pb n="KR3e0068_WYG_049-54b"/>
　右為粗末每半兩入薑棗煎<lb/>
血風湯治産諸風痿攣無力<lb/>
　　秦芁　　　羌活　　　防風　　　白芷<lb/>
　　川芎　　　芍藥　　　白术　　　當歸<lb/>
　　地黄　　　茯苓　　　半夏　　　黄茋<hi>等分</hi>
　右為末一半為丸煉蜜桐子大一半為散温酒送下<lb/>
　五七十丸<lb/>
愈風散治産後中風口噤牙關緊急手足瘈瘲如角弓<lb/>
<pb n="KR3e0068_WYG_049-55a"/>
　狀<lb/>
　　荆芥穂<hi>畧炒為末</hi>
　右每三錢豆淋酒調下童便亦可一方加當歸<lb/>
　謹按産後多有血病神强瘈瘲而似中風者宜用此<lb/>
　藥通血脈而清神或加當歸者為然非外因例藥也<lb/>
　是以姑録此一法義見後丹溪論<lb/>
獨行散治産後血暈昏迷<lb/>
　　五靈脂<hi>炒</hi>
<pb n="KR3e0068_WYG_049-55b"/>
　右為末水酒童便調下一二錢<lb/>
當歸散治産後氣血俱虚無大補恐增客熱宜服此去<lb/>
　惡露<lb/>
　　當歸　　　白芍　　　川芎<lb/>
　　黄芩<hi>各一兩</hi>白术<hi>半兩</hi>
　右為細末温童便調下二錢<lb/>
黄茋湯治産後汗不止因隂虛而得<lb/>
　　黄茋<hi>二錢</hi>　白术　　　防風　　　熟地黄<lb/>
<pb n="KR3e0068_WYG_049-56a"/>
　　牡蠣<hi>煆</hi>　　白茯苓　　麥門冬<lb/>
　　甘草<hi>炙各半錢</hi>
　右㕮咀每半兩入棗煎<lb/>
加减四物湯治産後隂虛發熱或日間明了暮則發熱<lb/>
　增寒<lb/>
　　當歸　　　川芎　　　生地黄　　柴胡<lb/>
　右等分每四五錢水煎<lb/>
瑞竹堂方治産後血塊腹痛<lb/>
<pb n="KR3e0068_WYG_049-56b"/>
　　京芎<hi>炒</hi>　　當歸<hi>炒</hi>　　熟地黄<lb/>
　　白芍<hi>炒各半兩</hi>　　　　蒲黄<hi>炒二分</hi>
　右同為細末每服二錢空心温酒調下<lb/>
丹溪參术膏治産後胞損成淋瀝證<lb/>
　　人參<hi>二錢半</hi>白术<hi>二錢</hi>　桃仁<lb/>
　　陳皮<hi>各一</hi>錢黄茋<hi>一錢半/</hi>茯苓<hi>一錢</hi>
　　甘草<hi>炙半錢</hi>
　右㕮咀水煎猪羊胞後入藥作一服<lb/>
<pb n="KR3e0068_WYG_049-57a"/>
　丹溪曰嘗見尿胞因收生不謹以致破損而得淋瀝<lb/>
　證有徐氏婦於壯年得此因思肌肉破傷在外者且<lb/>
　可補完胞雖在腹恐亦可治診其脈虚甚因悟曰難<lb/>
　産之人多是氣虚難産之後血氣尤虚因用峻補以<lb/>
　參术膏煎以猪羊胞極飢時與之每劑用一兩至一<lb/>
　月而愈恐是氣血驟長其胞可完若稍遲緩恐難成<lb/>
　功<lb/>
嚴氏趂痛散治産後血滯筋脈拘攣腰背強直遍身疼<lb/>
<pb n="KR3e0068_WYG_049-57b"/>
　痛<lb/>
　　當歸　　　桂　　　　白术　　　牛膝<lb/>
　　甘草<hi>各三</hi>錢黄茋　　　獨活<lb/>
　　生薑<hi>各半兩</hi>
　右㕮咀每半兩水煎<lb/>
　按此手足三隂藥出大陽例治表之劑也然惡露不<lb/>
　盡絞痛不止宜良方芎歸湯散治裏之劑以大黄桃<lb/>
　仁等藥下之血畜經絡成血塊宜没藥丸以䖟虫水<lb/>
<pb n="KR3e0068_WYG_049-58a"/>
　蛭等藥逐之皆變法也兹不詳錄故已上諸方皆調<lb/>
　理之劑餘有異證詳見大全良方<lb/>
　謹按産後血滯於經多成癰腫或有致不救者盖氣<lb/>
　血虚損逆之甚也大抵此兼隂虚火動凡辛温之劑<lb/>
　宜慎之矧産後用藥有三禁我丹溪先生謂産後如<lb/>
　無惡阻當大補氣血雖有雜證以末治之如中風切<lb/>
　不可作風治與小續命湯必先補氣血然後治痰當<lb/>
　以左右手之脈分其氣血多少而治如發熱惡寒皆<lb/>
<pb n="KR3e0068_WYG_049-58b"/>
　是氣血左手脈不足用補血藥多於補氣藥右手脈<lb/>
　不足用補氣藥多於補血藥惡寒發熱腹痛者當去<lb/>
　惡血以求通變之意也<lb/>
　<lb/>
　<lb/>
　<lb/>
　<lb/>
　玉機微義卷四十九<lb/>
</p>
<p>
</p>
  </div>
</body>
</text>
</TEI>
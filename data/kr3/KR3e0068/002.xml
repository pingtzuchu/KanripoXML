<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷二</head>
    <p>
<pb n="KR3e0068_WYG_002-1a"/>
欽定四庫全書<lb/>
　玉機微義卷二　　　　明　徐用誠　原輯<lb/>
　　　　　　　　　　　　　劉　純　續増<lb/>
　痿證門<lb/>
　　諸痿因肺熱相𫝊<lb/>
内經曰肺熱葉焦五臟因而受之發為痿蹷心氣熱生<lb/>
脉痿故脛縱不任地肝氣熱為筋痿故宗筋弛縱脾氣<lb/>
熱生肉痿故痺而不任腎氣熱生骨痿故足不任身然<lb/>
<pb n="KR3e0068_WYG_002-1b"/>
治痿獨取陽明陽明者五臟六腑之海主潤宗筋宗筋<lb/>
主束骨而利機闗也云云故陽明虚則宗筋縱帶脉不<lb/>
引故足痿不用也<hi>詳見本文</hi>
　　痿因内臟不足所致<lb/>
陳無擇云人身有皮毛血脉筋膜肌肉骨髓以成其形<lb/>
内則有肝心脾肺腎以主之若隨情妄用喜怒勞逸致<lb/>
内臟精血虚耗使皮血筋骨肉痿弱無力以運動故致<lb/>
痿躄狀與柔風脚氣相類柔風脚氣皆外所因痿則内<lb/>
<pb n="KR3e0068_WYG_002-2a"/>
臟不足之所致也<lb/>
　　痿因血少<lb/>
原病式曰病痿皆屬肺金大抵肺主氣病則其氣膹鬱<lb/>
至於手足痿弱不能收持由肺金本燥燥則血液衰少<lb/>
不能營養百骸故也<lb/>
　　治痿與治痺不同<lb/>
張子和曰痿因肺熱相𫝊四臟其脉多浮而大今人便<lb/>
作寒濕脚氣治之驟用燥藥針艾湯蒸痿弱轉甚此證<lb/>
<pb n="KR3e0068_WYG_002-2b"/>
與治痺頗異風寒濕痺猶可蒸湯燔灸惟痿因熱而成<lb/>
若作寒治是殺之也<lb/>
　　治痿大法<lb/>
丹溪曰内經痿論肺熱葉焦五臟因而受之發為痿躄<lb/>
又曰諸痿皆屬於土指病之本在肺也又曰昏惑又曰<lb/>
瘈瘲曰瞀悶曰瞀眛曰暴病皆屬於火又曰四支不舉<lb/>
曰舌本强曰足痿不收曰痰涎有聲皆屬於土又禮記<lb/>
注曰魚肉天産也以養陽作陽徳以為倦怠悉是濕熱<lb/>
<pb n="KR3e0068_WYG_002-3a"/>
之病當作諸痿治之何局方治風之方兼治痿者十居<lb/>
八九不思諸痿皆起於肺熱𫝊入五臟散為諸證大抵<lb/>
只宜補養若以外感風邪治之寧免實實虚虚之禍乎<lb/>
或曰諸風掉眩皆屬於肝諸暴强直皆屬於風至於振<lb/>
掉不能久立善暴僵仆皆以木病風者木之氣何為皆<lb/>
屬於火曰舌本强痰涎有聲何為皆屬於土痿論未嘗<lb/>
言及而吾子合火土二家之病而又與倦怠並言總作<lb/>
諸痿治之何也予曰按原病式曰風病多因熱甚俗云<lb/>
<pb n="KR3e0068_WYG_002-3b"/>
風者言末而忘其本也所以中風而有癱瘓諸證者熱<lb/>
甚故也又病源曰脾之脉連舌本散舌下今脾濕受邪<lb/>
故舌强又河間曰胃膈熱甚火氣炎上故津液湧而為<lb/>
痰涎潮上因甚稠粘難出故作聲也一以屬脾一以屬<lb/>
胃熱謂之屬火與上不亦宜乎或曰内經治痿之法獨<lb/>
取陽明何也曰諸痿生於肺熱只此一句便見治法大<lb/>
意經曰東方實西方虚㵼南方補北方此固是就生尅<lb/>
言補瀉而大經大法不外於此五行之中惟火有二腎<lb/>
<pb n="KR3e0068_WYG_002-4a"/>
雖有兩水惟其一陽常有餘隂常不足故經曰一水不<lb/>
能勝二火理之必然金體燥而居上主氣畏火者也土<lb/>
性濕而居中主四支畏本者也火性炎上若嗜欲無節<lb/>
則水失所養火寡于畏而侮所勝肺得火邪而熱矣木<lb/>
性剛急肺受邪熱則金失所養木寡于畏而侮所勝脾<lb/>
得木邪而傷矣肺熱則不能營攝一身脾傷則四支不<lb/>
能為用而諸痿之病作瀉南方則肺金清而東方不實<lb/>
何脾傷之有補北方則心火降而西方不虚何肺熱之<lb/>
<pb n="KR3e0068_WYG_002-4b"/>
有故陽明實則宗筋潤能束骨而利機關矣治痿之法<lb/>
無出於此駱龍吉亦曰風火相熾當滋腎水東垣先生<lb/>
取黄柏為君黄茋等補藥為輔佐而無一定之方有兼<lb/>
痰積者有濕多者有熱多者有濕熱相半者有狹寒者<lb/>
臨病製方其善於治痿乎雖然藥中肯綮矣若將理失<lb/>
宜聖醫不治也但是患痿之人若不淡薄食味吾知其<lb/>
必不能安全也<lb/>
　謹按五痿等證内經特立篇目所論至詳後代諸方<lb/>
<pb n="KR3e0068_WYG_002-5a"/>
　獨於此證槩多缺畧攷其由皆因混入中風條内故<lb/>
　也丹溪先生痛千古之弊憫世之罹此疾者多誤于<lb/>
　庸醫之手故叮嚀告戒極其明白有志之士必當於<lb/>
　此究心焉若夫陳無擇謂痿因内臟不足所致誠得<lb/>
　之矣然痿之所不足者乃隂也血也而諸方悉是補<lb/>
　陽補氣之劑能免實實虚虚之患乎且無擇以二因<lb/>
　立方可謂諸方之冠其餘此證猶且未明况求之於<lb/>
　他者乎<lb/>
<pb n="KR3e0068_WYG_002-5b"/>
　痿證治法<lb/>
　　雜方<lb/>
東垣清燥湯治濕熱成痿以燥金受濕熱之邪是絶寒<lb/>
　水生化之源絶則腎虧痿厥之病大作腰以下痿軟<lb/>
　癱瘓不能動<lb/>
　　黄茋<hi>一錢半</hi>蒼术<hi>一錢</hi>　白术　　　橘皮<lb/>
　　澤瀉<hi>各半錢</hi>五味子<hi>九箇</hi>人參　　　白茯苓<lb/>
　　升麻<hi>各三分</hi>麥門冬　　當歸身　　生地黄<lb/>
<pb n="KR3e0068_WYG_002-6a"/>
　　麯末　　　酒黄柏　　猪苓<hi>各二分</hi>柴胡<lb/>
　　黄連　　　甘草<hi>炙各一分</hi>
　右咀毎半兩水煎空心熱服<lb/>
徤步丸治膝中無力屈伸不得腰背腿脚沉重行步艱<lb/>
　難<lb/>
　　羌活　　　柴胡　　　炒滑石　　甘草<hi>炙</hi>
　　𤓰蔞根<hi>酒洗各半錢</hi>　　防風<hi>三錢/</hi>　澤瀉<hi>三錢</hi>
　　酒苦參　　川烏<hi>各一錢</hi>肉桂<hi>半錢/</hi>　酒防己<hi>一兩</hi>
<pb n="KR3e0068_WYG_002-6b"/>
　右為細末酒糊為丸桐子大七十丸空心煎愈風湯<lb/>
　送下<lb/>
三因加味四斤丸治腎臟肝虚熱淫于内致筋骨痿弱<lb/>
　不能勝持<lb/>
　　蓯蓉<hi>洒浸</hi>　牛膝<hi>酒浸</hi>　天麻　　　乾木𤓰<lb/>
　　鹿茸<hi>燎去毛切酥炙</hi>　　兔絲子<hi>酒浸軟另研細</hi>
　　熟地黄　　五味子<hi>酒浸各一分</hi>
　右為末蜜丸桐子大五十丸温酒米飲下食前<lb/>
<pb n="KR3e0068_WYG_002-7a"/>
　按此方云熱淫于内而用温補何也然隂血衰弱血<lb/>
　不養筋筋緩不能自勝持陽燥熱淫于内故用此養<lb/>
　陽滋隂隂實則水升火降矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0068_WYG_002-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉機微義卷二<lb/>
</p>
<p>
</p>
  </div>
</body>
</text>
</TEI>
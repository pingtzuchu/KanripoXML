<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷二十六</head>
    <p>
<pb n="KR3e0068_WYG_026-1a"/>
欽定四庫全書<lb/>
　玉機微義卷二十六　　明　徐用誠　原輯<lb/>
　　　　　　　　　　　　　劉　純　續増<lb/>
　脹滿門<lb/>
　　諸經敘脹所因<lb/>
鍼經曰夫脹者皆在于臟腑之外排臟腑而廓胸脇脹<lb/>
皮膚故命曰脹或厥氣在下榮衛留止寒氣逆上真邪<lb/>
相攻兩氣相搏乃合為脹也<lb/>
<pb n="KR3e0068_WYG_026-1b"/>
　按論中備五臟六腑發脹為諸證宜玩本文<lb/>
内經曰諸腹脹大皆屬於熱　腹滿䐜脹支鬲胠脇下<lb/>
厥上冒過在太隂陽明乃寒濕鬱遏也<lb/>
原病式曰腹脹大皷之如皷氣為陽陽為熱氣甚則如<lb/>
是也<lb/>
　　脈法<lb/>
針經曰其脈大堅以濇者脹也<lb/>
脈經曰關上脈虚即脹内　遲而滑者脹　脈盛而𦂳<lb/>
<pb n="KR3e0068_WYG_026-2a"/>
者脹<lb/>
嚴氏曰脹脈浮者易治虚者為難<lb/>
　　論脹分三因<lb/>
陳無擇云臟氣不平勝乗相因為病如怒傷肝肝尅脾<lb/>
脾氣不正必脹於胃名曰勝尅怒乗肺肺氣不傳必脹<lb/>
於大腸名曰乗尅憂思結聚本臟氣鬱皆内所因或冒<lb/>
寒暑風濕隨經絡傳至陽明致脹者屬外因飲食饑飽<lb/>
生冷甜膩聚結不散或作胚塊膨脹滿悶屬不内外因<lb/>
<pb n="KR3e0068_WYG_026-2b"/>
也<lb/>
　按此論肝木勝乗脾肺為脹滿即東垣所謂脾胃之<lb/>
　上不足火木大勝致脹也此不言火况怒傷肝者豈<lb/>
　無火動耶所出大半夏湯以桂附中加參歸以調血<lb/>
　氣言其脈弦遲恐非肝氣尅脾臟閉腑鬱病也<lb/>
　　論腹脹屬濕<lb/>
内經云太隂所至為畜滿又云太隂所至為中滿霍亂<lb/>
吐下又云諸濕腫滿皆屬脾土<lb/>
<pb n="KR3e0068_WYG_026-3a"/>
　按發明辨云脾為隂中之太隂又云脾為隂中之極<lb/>
　隂乃為坤元亘古不遷之土天為陽也火也地為隂<lb/>
　也水也在人則為脾同隂水之化脾有餘則腹脹食<lb/>
　不化故無陽則不能化五榖脾盛乃大寒為脹滿故<lb/>
　脈經云胃中寒則脹滿大抵此病皆水氣寒濕為之<lb/>
　也治宜大辛熱之劑如土久於雨水中則為泥矣豈<lb/>
　能生化萬物必待和風暖日濕去陽生自然長生矣<lb/>
　脾濕有餘無陽則不能化五榖所以宜辛熱治之必<lb/>
<pb n="KR3e0068_WYG_026-3b"/>
　愈然亦有輕重<lb/>
　　論腹脹有熱有寒屬外感<lb/>
東垣曰經云諸腹脹大屬熱此乃八益之邪有餘之證<lb/>
自天外而入感風寒之邪𫝊入于裏寒變為熱作胃實<lb/>
日晡潮熱大渴引飲譫語是太陽陽明倂病大實大滿<lb/>
者大承氣湯下之少陽陽明微滿實者小承氣湯下之<lb/>
五常正大論云下之則脹已是也假令痎瘧為脹滿亦<lb/>
有寒脹熱脹是天之邪氣傷暑而得之不即時發至秋<lb/>
<pb n="KR3e0068_WYG_026-4a"/>
暑氣衰絶而瘧病作矣知其寒也局方交加飲子是也<lb/>
豈不聞素問及靈樞經中說内虚不足中寒濕令人中<lb/>
滿及五臟六腑俱有脹滿更以脹家寒熱多少較之胃<lb/>
中寒則脹滿隂陽應象論云濁氣在上則生䐜脹針經<lb/>
云脹取三陽三陽者足太陽膀胱寒水為脹與通評虚<lb/>
實論中說腹暴滿按之不下取太陽經絡者胃之募正<lb/>
同五臟生成論云腹滿䐜脹<hi>云云見前</hi>胃中寒濕菀遏<lb/>
故也脈經所謂胃中寒則脹滿也又厥論云太隂之厥<lb/>
<pb n="KR3e0068_WYG_026-4b"/>
則腹滿䐜脹後不利不欲食食則嘔不得臥按所說寒<lb/>
脹多如此湯液醪醴論中說中滿治法當開鬼門謂發<lb/>
汗也潔淨府利小便也又云中滿者瀉之於内謂脾胃<lb/>
有病當今上下分消其氣下焦如瀆氣血自然分化不<lb/>
待泄滓穢如或大實大滿大小便不利從權以寒熱藥<lb/>
下之<lb/>
　　論腹脹屬内傷所致<lb/>
東垣曰或傷酒濕麫及味厚之物膏粱之人或食已便<lb/>
<pb n="KR3e0068_WYG_026-5a"/>
臥使濕熱之氣不得施化致令腹脹滿此亦是熱脹調<lb/>
經篇云因飲食勞倦損傷脾胃始受熱中末𫝊寒中皆<lb/>
由脾胃之氣虚弱不能運化精微而致水榖聚而不散<lb/>
而成脹滿此寒濕鬱遏而脹也醪醴論中治法謂先瀉<lb/>
其血絡後調其真經氣血平陽布神清此治之正也或<lb/>
曰諸腹脹大皆屬於熱者何也此乃病機總辭假令外<lb/>
傷風寒有餘之邪自表𫝊裏寒變為熱而作胃實腹滿<lb/>
仲景以承氣湯治之亦有膏粱之人濕熱鬱於内而成<lb/>
<pb n="KR3e0068_WYG_026-5b"/>
脹滿者此熱脹之謂也大抵寒脹多而熱脹少治之者<lb/>
宜詳辯之<lb/>
　　論皷脹屬濕熱<lb/>
丹溪曰心肺陽也居上腎肝隂也居下脾居中亦隂也<lb/>
屬土經曰飲食入胃逰溢精氣上輸於脾脾氣散精上<lb/>
歸於肺通調水道下輸膀胱水精四布五經並行是脾<lb/>
具坤靜之徳而有乾健之運故能使心肺之陽降腎肝<lb/>
之隂升而成天地交之泰是為一平人今也七情内傷<lb/>
<pb n="KR3e0068_WYG_026-6a"/>
六淫外侵飲食不節房勞致虚脾土之隂受傷轉運之<lb/>
官失職胃雖受榖不能運化故陽升隂降而成天地不<lb/>
交之否清濁相混隧道壅塞鬱而為熱熱留為濕濕熱<lb/>
相生遂成脹滿經曰皷脹是也以其外雖堅滿中空無<lb/>
物有似於皷膠固難治又名曰蠱若蟲侵蝕之義理宜<lb/>
補脾又須養肺金以制木使脾無賊邪之患滋腎以制<lb/>
火使肺氣得清却厚味斷妄想逺音樂無有不安醫者<lb/>
不察急於作效病者苦於脹急喜行利藥以求通快不<lb/>
<pb n="KR3e0068_WYG_026-6b"/>
知覺寛得一日半日其腫愈甚病邪甚矣真氣傷矣古<lb/>
方惟禹餘糧丸又名石中黄丸又名紫金丸制肝補脾<lb/>
殊為切當亦須隨證加減用之予友俞仁叔連得家難<lb/>
年近五十得此疾自製禹餘糧丸服之其脈弦濇而數<lb/>
予曰此丸新製煅煉之火邪尚存温熱之藥太多宜自<lb/>
加減不可執方俞笑曰此方不可加減服之一月口鼻<lb/>
見血色黒骨立而死又楊兄年近五十性嗜酒病瘧半<lb/>
年患脹診其脈弦而濇重則大瘧未愈手足痩而腹大<lb/>
<pb n="KR3e0068_WYG_026-7a"/>
如蜘蛛狀予教以參术為君當歸川芎芍藥為臣黄連<lb/>
陳皮茯苓厚朴為佐生甘草些小作濃湯飲之一日定<lb/>
三次彼亦嚴守戒忌一月後瘧愈又半年小便長而脹<lb/>
愈中間須稍有加減大意只是補氣行濕又陳氏年四<lb/>
十餘性嗜酒大便時見血春間患脹色黒而腹大形如<lb/>
鬼狀脈數而濇重似弱以四物湯加連芩木通白术陳<lb/>
皮厚朴生甘草作湯與之一月而安一補氣一補血餘<lb/>
藥大率相出入皆獲安或曰氣無補法今何補氣而獲<lb/>
<pb n="KR3e0068_WYG_026-7b"/>
安予曰氣無補法俗論也痞悶壅塞似難於補不思正<lb/>
氣虚者不能自運經曰壯者氣行則愈弱者則著而成<lb/>
病若不補氣邪何由行或曰子之藥審矣何効之遲也<lb/>
病者將厭子之迂而求速效矣予曰此病之起或三五<lb/>
年或十餘年根深勢篤難求速効知王道者能治此病<lb/>
或曰脹病將終不利耶予曰灼知其不虚病淺胃壯積<lb/>
滯不痼而又有可下之證矣<lb/>
　按此論七情内傷六淫外侵致脹合東垣所謂八益<lb/>
<pb n="KR3e0068_WYG_026-8a"/>
　之邪有餘之證自外入也内傷勞倦虚損脾胃等致<lb/>
　不足之證自内生也可見虚實之殊寒熱病機互有<lb/>
　則用藥當有所據矣<lb/>
　　論脹為諸氣所致<lb/>
　　詳見氣證門<lb/>
　　論脹為諸積所致<lb/>
陳無擇云五積久而必心腹脹滿但内所因不待成積<lb/>
即致也亦當隨其臟氣而平治之<lb/>
<pb n="KR3e0068_WYG_026-8b"/>
　謹按脹滿屬寒或内傷或諸氣或因病數服通利藥<lb/>
　脾胃虚而致者為甚多屬濕熱者少至積成者亦甚<lb/>
　有之但古方多不分治如禹餘糧丸類燥熱氣血之<lb/>
　劑於内鬱之火豈得不反有所助耶夫治是疾遇大<lb/>
　實滿燥實痞閉氣滯或始由内傷脈洪實者非下之<lb/>
　不可然有服下劑過多或瀉痢後所至或素脾胃虚<lb/>
　弱不能運化而成者皆宜補脾行濕盖此際正氣已<lb/>
　衰矣况積而脹乎故云平治之又如血畜血瘀致者<lb/>
<pb n="KR3e0068_WYG_026-9a"/>
　當從血藥治之寒者熱之熱者寒之結者散之清濁<lb/>
　混者分消之或升降其氣或消導皆宜適事為故可<lb/>
　也<lb/>
　　論濁氣在上則生䐜脹<lb/>
内經云清氣在下則生飱泄濁氣在上則生䐜脹此隂<lb/>
陽反作病之逆從也發明曰夫䐜脹者以寒熱温凉論<lb/>
之此何脹也曰此飲食失節為脹乃受病之始也濕熱<lb/>
亦能為脹右關脈洪緩而沉弦脈浮於上是風濕熱三<lb/>
<pb n="KR3e0068_WYG_026-9b"/>
氣相合而為病也是脾胃之令不行隂火亢甚乗於脾<lb/>
胃盛則左遷而陽道不行是六腑之氣已絶於外大盛<lb/>
能令母實風氣外絶風氣外絶者是榖氣入胃清氣營<lb/>
氣不行便是風氣也異呼同類即胃氣者是也經云虚<lb/>
則兼其所勝土不勝者肝之邪也是脾胃之土不足火<lb/>
木大勝者也經云濁隂出下竅濁隂走五臟濁隂歸六<lb/>
腑濁隂歸地此平康不病之常道反此則為脹也經云<lb/>
飲食不節起居不時者隂受之隂受之則入五臟入五<lb/>
<pb n="KR3e0068_WYG_026-10a"/>
臟則䐜滿閉塞調經論云下脘不通則胃氣熱熱氣熏<lb/>
胸中故内熱下脘者幽門也人身之中上下有七衝門<lb/>
皆下衝上也幽門上衝吸門吸門者㑹厭也衝其吸入<lb/>
之氣不得下歸於腎肝為隂火動相拒故咽膈不通致<lb/>
濁隂之氣不得下降而大便乾燥不行胃之濕與客隂<lb/>
之火俱在其中則腹脹作矣治在幽門使幽門通利泄<lb/>
其隂火潤其燥血生益新血幽門通利則大便不閉吸<lb/>
門亦不受邪其膈咽得通䐜脹腹滿俱去矣是濁隂得<lb/>
<pb n="KR3e0068_WYG_026-10b"/>
下歸地矣故經曰中滿者瀉之於内此法是也<lb/>
　　論下之則脹巳<lb/>
發明曰西北二方地形高寒經曰隂者其精奉於上其<lb/>
寒在外故曰寒則氣浮知隂之寒凉西北二方之氣為<lb/>
主用也異法方宜論云北方之人臟寒生滿病亦謂適<lb/>
寒凉者脹皆秋冬之氣也在人則為肺腎冬天之時寒<lb/>
凉在外六陽在於坤土之中坤土者人之脾胃也五臟<lb/>
之病外寒則必内熱脈經所謂五臟脈小皆為消癉之<lb/>
<pb n="KR3e0068_WYG_026-11a"/>
病消癉者消榖善饑北方之地無不能食者此也隂勝<lb/>
陽虚下之則愈正謂此也病機云諸腹脹大皆屬於熱<lb/>
下之則脹巳此理悉矣<lb/>
　謹按脹主下之一法亦大畧言爾故出方宜之論若<lb/>
　泛用之多往往腹脹是失運化之職也然是證雖主<lb/>
　於下盖病因寒熱積濕氣血機本不同於治可不為<lb/>
　分例云<lb/>
　脹滿治法<lb/>
<pb n="KR3e0068_WYG_026-11b"/>
　　調理之劑<lb/>
局方紫沉通氣湯治三焦氣澁不能宣通腹脹便澁<lb/>
　　方見氣證門<lb/>
濟生紫蘇子湯治憂思多度致傷脾胃心腹脹滿喘促<lb/>
　煩悶腸鳴氣走漉漉有聲大小便不利脈虚𦂳而濇<lb/>
　　蘇子<hi>一兩</hi>　大腹皮　草果仁　　半夏<lb/>
　　厚朴<hi>製</hi>　　木香　　陳皮　　　木通<lb/>
　　白术　　　枳實　　人參　　　甘草<hi>各半兩</hi>
<pb n="KR3e0068_WYG_026-12a"/>
　右㕮咀每四錢入薑棗煎<lb/>
　按此二方手足太隂之劑也<lb/>
三因大半夏湯治肝氣不平勝尅於脾脾鬱不行結聚<lb/>
　涎沫閉於臟氣腑氣不舒胃則脹滿其脈弦遲故知<lb/>
　中虚胃冷脹滿服此可下氣進食<lb/>
　　半夏<hi>洗</hi>　　桂心<hi>各五錢</hi>附子　　人參<lb/>
　　甘草<hi>炙</hi>　　厚朴<hi>製</hi>　　當歸　　茯苓<lb/>
　　枳實<hi>炒各三錢</hi>川椒<hi>炒八十粒</hi>
<pb n="KR3e0068_WYG_026-12b"/>
　右剉每四大錢入薑棗煎<lb/>
禹餘糧丸治中滿氣脹喘滿及水氣脹<lb/>
　　蛇含石<hi>三兩煅</hi>真針砂<hi>五兩/</hi>禹餘糧<hi>三兩同上砂炒</hi>
　已上三物為主其次量人虚實入下項藥<lb/>
　　木香　　　牛膝　　蓬术<hi>炮</hi>　　白蒺䔧<lb/>
　　桂心　　　川芎　　白豆蔲　　茴香<hi>炒</hi>
　　三稜　　　羌活　　茯苓　　　乾薑<lb/>
　　青皮　　　陳皮　　附子<hi>炮</hi>　　當歸<hi>各半兩</hi>
<pb n="KR3e0068_WYG_026-13a"/>
　右為末拌勻以湯浸蒸餅去水搗勻丸如梧子大每<lb/>
　五十丸空心温酒下<lb/>
　按此治寒脹消積藥也氣血之劑隂陽之氣下陷者<lb/>
　可用故存之與前方並足太隂例<lb/>
東垣木香順氣湯治濁氣在上則生䐜脹<lb/>
　　木香<hi>三分</hi>　厚朴<hi>四分</hi>　青皮　　陳皮<lb/>
　　益智仁　　茯苓　　　澤瀉　　乾生薑<lb/>
　　半夏　　　吳茱茰<hi>湯洗各二分</hi>　當歸<hi>五分</hi>
<pb n="KR3e0068_WYG_026-13b"/>
　　升麻　　　柴胡<hi>各一分</hi>草豆蔲<hi>煨三/分</hi>蒼术<hi>三分</hi>
　右㕮咀水煎<lb/>
　按此足太陽陽明厥隂藥也<lb/>
木香塌氣丸治中焦腹脹<lb/>
　　蘿蔔子<hi>炒</hi>　陳皮<hi>去白各/五錢</hi>胡椒　　　草豆蔲<hi>煨</hi>
　　木香　　　青皮<hi>各三錢</hi>蝎梢<hi>去毒二錢半</hi>
　右為細末水糊為丸梧子大每三十丸温米飲下忌<lb/>
　服油膩白粥百日量人大小與服隂囊腫用青鹽乾<lb/>
<pb n="KR3e0068_WYG_026-14a"/>
　薑白麫為末水調貼之<lb/>
中滿分消湯治中滿寒脹寒疝大小便不通隂躁足不<lb/>
　收四肢厥逆食入反出下虚中滿腹中寒心下痞下<lb/>
　焦躁寒沉厥奔豚不收並宜服之<lb/>
　　益智仁　　半夏　　茯苓　　木香<lb/>
　　升麻<hi>各三分</hi>吳茱茰　草豆蔲　黄芪<hi>各五分</hi>
　　川烏頭　　澤瀉　　人參　　青皮<lb/>
　　當歸　　　生薑　　麻黄　　柴胡<lb/>
<pb n="KR3e0068_WYG_026-14b"/>
　　乾薑　　　黄連　　　畢澄茄<lb/>
　　黄栢<hi>各二分為熱因寒用</hi>
　右㕮咀只作一服水煎<lb/>
　按此二方治寒脹之劑也<lb/>
廣茂潰堅湯治中滿腹脹内有積塊堅硬如石令人坐<lb/>
　臥不安大小便澁滯上氣喘促通身虚腫<lb/>
　　厚朴　　　黄芩　　　益智仁　　草豆蔲<lb/>
　　當歸<hi>各五錢</hi>黄連<hi>六錢/</hi>　半夏<hi>七錢</hi>　廣茂<lb/>
<pb n="KR3e0068_WYG_026-15a"/>
　　升麻　　　紅花　　　吳茱萸<hi>各二錢</hi>甘草<hi>生</hi>
　　柴胡　　　澤瀉　　　神麯　　　青皮<lb/>
　　陳皮<hi>各三錢</hi>渴者加乾葛<hi>四錢</hi>
　右㕮咀每七八錢水煎食前温服<lb/>
中滿分消丸治中滿皷脹氣脹水氣脹大熱脹<lb/>
　　黄芩　　　黄連　　　枳實<hi>炒</hi>
　　半夏<hi>製各五錢</hi>薑黄　　　白术　　　人參<lb/>
　　甘草<hi>炙</hi>　　猪苓<hi>各一錢</hi>生乾薑　　白茯苓<lb/>
<pb n="KR3e0068_WYG_026-15b"/>
　　砂仁<hi>各一錢</hi>厚朴<hi>一兩/</hi>　知母<hi>四錢</hi>　澤瀉<lb/>
　　陳皮<hi>各三錢</hi>
　右為細末水浸蒸餅為丸梧子大每百丸焙熱白湯<lb/>
　下食後寒因熱用故焙服<lb/>
　按此並治熱脹之劑也又濕熱之藥<lb/>
　　攻下之劑<lb/>
三因七物厚朴湯治腹滿發熱脈浮數飲食如故脹滿<lb/>
　者為熱脹<lb/>
<pb n="KR3e0068_WYG_026-16a"/>
　　厚朴<hi>炒一兩</hi>甘草<hi>炙/</hi>　　大黄<hi>煨各三錢</hi>
　　枳實<hi>炒半兩</hi>桂心<hi>一分</hi>
　右為末每四大錢入薑棗煎嘔者加半夏<lb/>
　按此治熱之劑陽明例藥也<lb/>
簡易是齋推氣丸治三焦痞塞氣不升降腹脹<lb/>
　　檳榔　　　陳皮　　　黄芩　　　大黄<lb/>
　　枳實　　　黒牽牛<hi>等分</hi>
　右為末煉蜜丸梧子大每五七十丸臨睡湯下量虚<lb/>
<pb n="KR3e0068_WYG_026-16b"/>
　實與服<lb/>
楊氏消脹丸<lb/>
　　木香　　　黒牽牛　　蘿蔔子<hi>炒</hi>　檳榔<lb/>
　右等分為末水糊丸梧子大每三十丸<lb/>
宣明肉豆蔲丸治食痼腹脹如皷不食者病可下<lb/>
　　肉豆蔲　　檳榔　　　輕粉<hi>各一錢</hi>
　　黒牽牛<hi>一兩半服頭末</hi>
　右為末糊為丸如菉豆大每服十丸二三十丸煎連<lb/>
<pb n="KR3e0068_WYG_026-17a"/>
　翹湯下食後日三服<lb/>
　按此並氣分藥也<lb/>
雞屎醴散治心腹脹滿旦食不能暮食致令胃逆皷脹<lb/>
　證<lb/>
　　大黄　　　桃仁　　　雞屎醩<hi>乾者等分</hi>
　右為末每一二錢水煎入薑食前服<lb/>
　按此血分藥也<lb/>
東垣沉香海金砂丸治一切積聚脾濕腫脹肚大青筋<lb/>
<pb n="KR3e0068_WYG_026-17b"/>
　羸瘦<lb/>
　　海金砂<hi>一錢半</hi>沉香<hi>二錢/</hi>　牽牛末<hi>一兩/</hi>輕粉<hi>一錢</hi>
　右為末獨蒜如泥為丸如梧子大每三十丸煎白沸<lb/>
　燈心通草湯量虚實與服<lb/>
海金砂散治脾濕太過腹脹如皷<lb/>
　　方見濕門<lb/>
　按此二方治濕之劑也<lb/>
沉香交泰丸治濁氣在上干擾清陽之氣菀而不伸以<lb/>
<pb n="KR3e0068_WYG_026-18a"/>
　為䐜脹<lb/>
　　沉香　　　白术　　　當歸<hi>各三錢</hi>厚朴<hi>製五錢</hi>
　　枳實<hi>炒</hi>　　吳茱萸<hi>洗</hi>　白茯苓　　澤瀉<lb/>
　　陳皮　　　青皮　　　木香<hi>各二錢</hi>
　　大黄<hi>酒浸一兩</hi>
　右為末湯浸蒸餅為丸梧子大每五十加至七十丸<lb/>
　温湯送下<lb/>
　按此分消之劑也氣血之藥<lb/>
<pb n="KR3e0068_WYG_026-18b"/>
三花神佑丸治一切腫病大腹實脹喘滿<lb/>
　　方見濕門<lb/>
　按此治濕熱之藥也<lb/>
　　治積聚之劑<lb/>
澹寮三稜煎丸治心腹堅脹脇下𦂳硬胸中痞塞喘滿<lb/>
　　京三稜<hi>半觔為末以酒三升銀器内熬成膏</hi>
　　青皮　　　蘿蔔子<hi>炒</hi>　神麯<hi>炒各二/兩</hi>麥蘖<hi>炒三兩</hi>
　　<graphic n="KR1288" url="https://raw.githubusercontent.com/kanripo/KR-Gaiji/master/images/KR1288.png" mimeType="image/png"/>砂<hi>一兩</hi>　乾漆<hi>炒/</hi>　　杏仁<hi>炒各半兩</hi>
<pb n="KR3e0068_WYG_026-19a"/>
　右為末以膏子丸如梧子大每三十丸食後温米飲<lb/>
　下<lb/>
𨗳氣丸治諸氣痞塞關膈不通腹脹如皷大便虚秘<lb/>
　　青皮<hi>用水蛭炒</hi>莪术<hi>蝱蟲炒/</hi>三稜<hi>乾漆炒/</hi>檳榔<hi>斑猫炒</hi>
　　茱茰<hi>牽牛炒</hi>乾薑<hi>碙砂炒/</hi>附子<hi>鹽炒/</hi>　赤芍<hi>川椒炒</hi>
　　胡椒<hi>茴香炒</hi>石菖蒲<hi>桃仁炒</hi>
　右各剉與所同炒藥熟去水蛭等不用只以青皮等<lb/>
　十件為末酒糊為丸如梧子大每五丸至七丸空心<lb/>
<pb n="KR3e0068_WYG_026-19b"/>
　紫蘇湯下<lb/>
塌腫神應丸治諸蠱毒腹脹<lb/>
　　方見積聚門<lb/>
　按此並治積聚𨗳氣散鬱之劑也又能入血分<lb/>
　謹按已上攻治諸方皆有輕重所宜之製宜對證選<lb/>
　用不得少差致有實實虚虚之失也發明曰禁服論<lb/>
　云約方猶約囊也囊滿弗約則輸泄方成弗約則神<lb/>
　與氣俱未滿而知約之可以為工不可以為天下師<lb/>
<pb n="KR3e0068_WYG_026-20a"/>
　此聖人所以退太過而進不及以平為期也大凡氣<lb/>
　味者有毒無毒固宜常制矣是以大毒治病十去其<lb/>
　六常毒治病十去其七小毒治病十去其八無毒治<lb/>
　病十去其九餘以榖肉果菜食養盡之至如君一臣<lb/>
　二竒之制也君二臣四耦之制也近而竒耦制小其<lb/>
　服逺而竒耦制大其服大則數少小則數多矣多則九<lb/>
　之少則二之補上治上制以緩補下治下制以急急<lb/>
　則氣味厚緩則氣味薄下不以耦汗不以竒隨其邪<lb/>
<pb n="KR3e0068_WYG_026-20b"/>
　之所在高下淺深輕重虚實影響無間萬舉萬全是<lb/>
　謂中行故可為師也假如病大而湯劑小則邪氣少<lb/>
　屈而藥力已乏欲不復治其可得乎猶一杯之水救<lb/>
　一車薪之火竟不能滅是謂不及故不可為師而可<lb/>
　以為工矣小而湯劑大則邪服已盡而藥有餘力欲<lb/>
　不傷正何所容哉猶火炎崑岡玉石俱焚莫之能止<lb/>
　是謂太過此又不可以為工是乃粗醫也三者之論<lb/>
　惟中而已過與不及皆為偏廢然而太過尤甚於不<lb/>
<pb n="KR3e0068_WYG_026-21a"/>
　及何以明之盖失之於姑息邪復勝正者止於勞而<lb/>
　無益猶可勉而適中或失於苛暴則正氣被傷因而<lb/>
　羸瘠者有之危殆者有之滅亡者有之非徒無益而<lb/>
　又害之此所謂尤甚也可不戒哉嘗見仲景之書於<lb/>
　承氣條下攻裏則曰若更衣止後服於桂枝湯後發<lb/>
　表乃云漐漐微汗益佳不可令如水淋漓本乎軒岐<lb/>
　之微㫖有所得耳<lb/>
　<lb/>
<pb n="KR3e0068_WYG_026-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉機微義卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷十九</head>
    <p>
<pb n="KR3e0068_WYG_019-1a"/>
欽定四庫全書<lb/>
　玉機微義卷十九　　　明　徐用誠　原輯<lb/>
　　　　　　　　　　　　　劉　純　續増<lb/>
　虚損門<lb/>
　　脈法<lb/>
脈經曰脈來耎者為虚　緩者為虛　微則為虚　弱<lb/>
為虚　濡為虚　弦為中虚　脈來細而微者血氣俱<lb/>
虚　脈小者血氣俱少<lb/>
<pb n="KR3e0068_WYG_019-1b"/>
内經曰脈虚氣虚尺虚是謂重虚所謂氣虚者言無常<lb/>
也尺虚者行步恇然脈虚者不象陰也如此者滑則生<lb/>
濇則死<lb/>
要略曰脈芤為虚　脈沈小遲者脫氣<lb/>
　　虚損脈證<lb/>
難經曰至脈從下上損脈從上下也一損損於皮毛皮<lb/>
聚而毛落二損損於血脈血脈虚少不能榮於五臟六<lb/>
腑三損損於肌肉肌肉消瘦飲食不能為肌膚四損損<lb/>
<pb n="KR3e0068_WYG_019-2a"/>
於筋筋緩不能自收持五損損於骨骨痿不能起於牀<lb/>
反此者至脈之病也從上下者骨痿不能起於牀者死<lb/>
從下上者皮聚而毛落者死然治損之法損其肺者益<lb/>
其氣損其心者調其榮衞損其脾者調其飲食適其寒<lb/>
温損其肝者緩其中損其腎者益其精<lb/>
病機機要論曰虚損之疾寒熱因虚而感也感寒則損<lb/>
陽陽虚則陰盛自上而下治之宜以辛甘淡過于胃則<lb/>
不可治也感熱則損陰陰虚則陽盛故損自下而上治<lb/>
<pb n="KR3e0068_WYG_019-2b"/>
之宜以苦酸醎過于脾則不可治也自上而損者一損<lb/>
損於肺皮聚而毛落二損損於心血脈虚少不能榮於<lb/>
臟腑婦人月水不通三損損於胃飲食不為肌膚自下<lb/>
而損者一損損于腎骨痿不能起于牀二損損于肝筋<lb/>
緩不能自收持三損損于脾飲食不能消尅論曰心肺<lb/>
損而色蔽腎肺損而形痿穀不能化而脾損感此病者<lb/>
皆損之病也漸漬之深皆虚勞之疾也<lb/>
　謹按難經論損脈證者謂因勞損其形體血脈臟腑<lb/>
<pb n="KR3e0068_WYG_019-3a"/>
　内外因也故治法宜調養之已上論者謂因虚外感<lb/>
　也然傷寒中暑初感必先足太陽今歸之於手太陰<lb/>
　足少陰者蓋肺主皮毛腎主骨爾若此則因虚外感<lb/>
　不獨傷於足經也但足經傷寒有傳變恐不可作損<lb/>
　證論乎<lb/>
　　論虚為陰氣不足<lb/>
丹溪曰人受天地之氣以生天之陽氣為氣地之陰氣<lb/>
為血故氣常有餘血常不足何以言之天地為萬物父<lb/>
<pb n="KR3e0068_WYG_019-3b"/>
母天大也為陽而運於地之外地居天之中為陰天之<lb/>
大氣舉之日實也屬陽而運於月之外月缺也屬陰禀<lb/>
日之光以為明故人身之陰陽其消長亦視月之盈虧<lb/>
焉夫人之生也男子十六歳而精通女子十四歳而經<lb/>
行是有形之後猶有待於乳哺水穀之養陰氣始成而<lb/>
可與陽氣為配以能成人而為人父母古人必待三十<lb/>
二十而後嫁娶可見陰氣之難於成而古人之善於保<lb/>
養也錢仲陽腎有補無瀉正是此意又按禮記注曰惟<lb/>
<pb n="KR3e0068_WYG_019-4a"/>
五十然後養陰者有以加内經曰年至四十陰氣自半<lb/>
而起居衰矣又曰男子六十四而精絶女子四十九而<lb/>
經斷夫以陰氣之成止供給得三十年之運用已先虧<lb/>
矣人之情欲無涯此難成易虧之陰氣若之何而可以<lb/>
縱欲也經曰陽者天氣也主外陰者地氣也主内故陽<lb/>
道實陰道虚非吾之過論也或曰仰觀俯察乎天地日<lb/>
月既若是之不同何寒暑温凉之見於四時者又如此<lb/>
之相等而無降殺也曰動極復静静極復動猶人之嘘<lb/>
<pb n="KR3e0068_WYG_019-4b"/>
吸也寒者吸之極氣之沈也熱者嘘之極氣之浮也温<lb/>
者嘘之微氣之升也凉者吸之微氣之降也一嘘一吸<lb/>
所乗之機有以使之宜其相等而無降殺此以流行之<lb/>
用而言前以大小虚實言者蓋其對待之體也或曰逺<lb/>
取諸天地日月近取諸男女之身曰有餘曰不足吾知<lb/>
之矣人在氣交之中今欲順陰陽之理而為攝養之法<lb/>
如之何則可曰主閉藏者腎也司疏泄者肝也二臟皆<lb/>
有相火而其系上屬於心心君火也為物所感則易於<lb/>
<pb n="KR3e0068_WYG_019-5a"/>
動心動則相火翕然而隨雖不交會亦暗流而滲漏矣<lb/>
所以聖賢只是教人收心養性其㫖深矣天地以五行<lb/>
更迭衰旺而成四時人之五臟六腑亦應之而衰旺四<lb/>
月屬巳五月屬午為火大旺火為肺金之夫火旺則金<lb/>
衰六月屬未為土大旺土為水之夫土旺則水衰况腎<lb/>
水常藉肺金為母以補助其不足故内經諄諄然資其<lb/>
化源也古人以夏月必獨宿而淡味兢兢業業於愛謹<lb/>
保養金水二臟正嫌火土之旺爾内經又曰藏精者春<lb/>
<pb n="KR3e0068_WYG_019-5b"/>
不病温十月屬亥十一月屬子正大氣潛伏閉藏以養<lb/>
其本然之真而為来春升動發生之本若於此時不恣<lb/>
欲以自戕至春升之際根本壯實氣不輕浮焉有温熱<lb/>
之病夫夏月火土之旺冬月大氣之伏此論一年之虚<lb/>
耳若上弦前下弦後月廓空亦為一月之虚大風大霧<lb/>
虹電飛雹暴寒暴熱日月薄蝕憂愁忿怒驚恐悲哀醉<lb/>
飽勞倦謀慮勤動又皆為一日之虚若病患初退瘡痍<lb/>
正作尤不止於一日之虚今人多有春末夏初患頭痛<lb/>
<pb n="KR3e0068_WYG_019-6a"/>
脚軟食少體熱仲景論春夏劇秋冬差而脈弦大者正<lb/>
世俗謂注夏病也若犯此四者之虚似難免此夫當壯<lb/>
年便有老態仰事俯育一切隳廢興言至此深可驚懼<lb/>
古人謂不見可欲使心不亂夫以温柔之感於體聲音<lb/>
之感於耳顔色之感於目馨香之感於鼻誰是鐵心漢<lb/>
不為動善養生者於此五個月出居於外苟值一月之<lb/>
虚一日之虚亦宜暫逺帷薄久自珍重保全天和庶可<lb/>
以滋助化源水得所養陰無虧必與陽齊平然後陽得<lb/>
<pb n="KR3e0068_WYG_019-6b"/>
所附而無飛越之尤遂成天地交之泰何病之可言願<lb/>
相與遵守期無負敬身之教幸甚<lb/>
　謹按人身肖天地一氣實同陽有餘陰不足而常若<lb/>
　是此其道也故有起居不時七情六慾而增虚極者<lb/>
　多在陰爾但世俗不審此理往往補陽是以先生論<lb/>
　此誠千古不傳之妙實啓後人之盲瞶也且於内經<lb/>
　謂以身之虚而逢天之虚兩虚相感其氣至骨入則<lb/>
　傷五臟二候救之弗能傷也㫖趣為明白養生者最<lb/>
<pb n="KR3e0068_WYG_019-7a"/>
　宜玩味<lb/>
　　論虚為勞倦所傷<lb/>
東垣曰經云陰虚生内熱<hi>云云見熱門</hi>又云勞則氣耗<lb/>
勞則喘且汗出内外皆越故氣耗矣夫喜怒不節起居<lb/>
不時有所勞傷皆損其氣氣衰則火旺火旺則乗其脾<lb/>
土脾主四肢故困熱無氣以動懶於言語動作喘乏表<lb/>
熱自汗心煩不安當病之時宜安心静坐以養其氣以<lb/>
甘寒瀉其火熱以酸味收其散氣以甘温補其中氣經<lb/>
<pb n="KR3e0068_WYG_019-7b"/>
言勞者温之損者温之者是也要略云平人脈大為勞<lb/>
以黄茋建中湯治之之意也<lb/>
　謹按丹溪先生曰治病之方先顧原氣蓋謂諸病多<lb/>
　因虚致故也是以勞倦之證其因甚多東垣丹溪論<lb/>
　治詳矣然比之虚損證不同有因病致虚者如傷寒<lb/>
　暑飲食後或久病所致之類是也因虚致損者如病<lb/>
　後形瘁痿弱勞瘵之類是也此則虚損皆與勞倦不<lb/>
　同大抵因病致虚則為輕蓋病勢尚淺原氣未虚也<lb/>
<pb n="KR3e0068_WYG_019-8a"/>
　至病初愈而復勞或復飲食勞倦或房勞七情六慾<lb/>
　陽瘁陰弱加至羸損此因虚致損則為重病勢已過<lb/>
　原氣已索故也愚謂此當分治如因病致虚及勞倦<lb/>
　不足與已下諸證兼虚者宜從東垣丹溪之論治之<lb/>
　因虚致損者又當於東垣丹溪論治而推充行之可<lb/>
　也<lb/>
　　論虚證為痿<lb/>
　　詳見痿門<lb/>
<pb n="KR3e0068_WYG_019-8b"/>
　　論虚證發熱<lb/>
　　詳見熱門<lb/>
　　論虚證惡寒<lb/>
　　詳見寒門<lb/>
　　論虚證為瀉痢<lb/>
　　詳見滯下門<lb/>
　　論虚證似中風<lb/>
　　詳見中風門<lb/>
<pb n="KR3e0068_WYG_019-9a"/>
　　論虚為頭痛頭眩<lb/>
　　詳見各門<lb/>
　　論虚證夾痰有似邪祟<lb/>
丹溪曰血氣者身之神也神既衰乏邪因而入理或有<lb/>
之若夫血氣俱虧痰客中焦妨碍升降不得運用以致<lb/>
十二宫各失其職視聽言動皆有虚妄以邪治之焉能<lb/>
愈病憲幙傅兄之子年十七暑月因勞而渇恣飲梅漿<lb/>
又連得大驚三四次妄言妄見病似邪鬼兩脈皆虚弦<lb/>
<pb n="KR3e0068_WYG_019-9b"/>
而沈數予曰數為有熱虚弦是大驚又酸漿停於中脘<lb/>
補虚清熱導去痰滯病乃可安與參术陳皮茯苓芩連<lb/>
等濃作湯入竹瀝薑汁與浹旬未效衆皆尤藥之未對<lb/>
予知其虚之未回痰之未導仍與前藥加荆瀝又旬餘<lb/>
而安外弟一日醉飽後亂言妄見且言伊兄生前事甚<lb/>
的乃叔叱之曰食魚肉與酒大過痰所為耳灌鹽湯一<lb/>
大椀吐痰一升許汗因大作困睡一宵而安又金氏婦<lb/>
壯年暑月赴筵回乃姑詢其座次失序自愧因成病言<lb/>
<pb n="KR3e0068_WYG_019-10a"/>
語失倫其中又時間一句曰奴奴不是兩脈皆弦而數<lb/>
予曰非鬼神乃病也但與補脾導痰清熱數日自安其<lb/>
弟不信以數巫者噴水而呪之旬餘而死或曰病無鬼<lb/>
以邪治之何至於死曰暑月赴筵外境蒸熱辛辣適口<lb/>
内境鬱熱而况舊有積痰加之愧悶其痰與熱何可云<lb/>
喻今乃驚以法尺是驚其神而血不寧也噴以法水是<lb/>
冷密其肌汗不得泄也汗不得泄則熱内燔血不得寧<lb/>
則陰消而陽不能獨立也不死何俟或曰外臺秘要有<lb/>
<pb n="KR3e0068_WYG_019-10b"/>
禁呪一科庸可廢乎予曰移精變氣乃小術耳可治小<lb/>
病若内有虚邪外有實邪自有定法符何能也惟符水<lb/>
可治膈上熱痰一呷凉冷豈不清快若内傷而虚與冬<lb/>
令嚴寒符水入口必氷胃而死斯言也可與識者道<lb/>
　　論原氣陷下因虚所致<lb/>
内經曰感虚乃陷下也<lb/>
　謹按針經曰陷下則灸之夫病有邪氣陷下正氣陷<lb/>
　下者也然經謂邪氣陷下者是經虚氣少邪入故曰<lb/>
<pb n="KR3e0068_WYG_019-11a"/>
　感虚乃陷下也故諸邪陷下在經者宜灸之正氣陷<lb/>
　下者若東垣所謂飲食勞倦内傷元氣胃脘之陽不<lb/>
　能升舉并心肺之氣陷入於中焦藥以扶持元氣胃<lb/>
　氣是也然用藥亦有輕重輕者用升浮之劑如補中<lb/>
　益氣湯益胃升陽湯之類是也重者宜用劫劑來復<lb/>
　丹靈砂丹之類是也况諸邪陷下宜灸之證亦有標<lb/>
　本不同論見寒門方後<lb/>
　　論精氣奪則虚<hi>奪謂精氣減少如奪去也出内經通評虚實論</hi>
<pb n="KR3e0068_WYG_019-11b"/>
　謹按人禀沖和之氣而生身有三曰元精曰元氣曰<lb/>
　元神者本身中之真精真氣真脈也夫精乃腑臟之<lb/>
　真非榮血之比故曰天癸氣乃腑臟之大經為動静<lb/>
　之主故曰神機脈為天真委和之一氣經謂其名有<lb/>
　三曰命之本氣之神形之道其機運升降皆隨氣而<lb/>
　動因血而榮精氣資始相生不失以養一身為人之<lb/>
　司命形質之體用也至若精不足則氣失資化氣不<lb/>
　足則血失所營血不足則氣無所附天真散亂則氣<lb/>
<pb n="KR3e0068_WYG_019-12a"/>
　血精神無所禀命矣是以相生長養之道精化氣氣<lb/>
　生神而皆禀乎身中腑臟之真也夫氣血從乎榮衞<lb/>
　榮衞又宗乎經隧榮衞者精氣之化為先天清濁之<lb/>
　始經隧者胃之水穀氣化此經隧不能不生榮衞榮<lb/>
　衞不能不散而養經脈經脈不能不順而資天真為<lb/>
　生養涵容造化形質理之然也凡人之視聴言動壯<lb/>
　壽皆此理之常也疾病盲瞶關格天折皆此理之失<lb/>
　也故有精神氣血不足則病真脈散亂則死者皆由<lb/>
<pb n="KR3e0068_WYG_019-12b"/>
　平日攝養之過與不及動止之不踰常度也經云出<lb/>
　入廢則神機化滅升降息則氣立孤危然房勞甚則<lb/>
　精血竭而神無所依氣無所附則忽致暴絶也竊嘗<lb/>
　第究先哲經義濟生微㫖益氣之補肺補精之滋腎<lb/>
　皆滋其化源也蓋人之精血而常不足加之數奪其<lb/>
　真資化失則榮氣乃虚虚則衞氣不固精亦滑奪腎<lb/>
　氣竭而陰微不能與胃氣上升以接清陽之氣故病<lb/>
　多頭重或痛氣弱而食少元氣下陷脈即微弱外散<lb/>
<pb n="KR3e0068_WYG_019-13a"/>
　欲絶而虚洪或見損脈此實元精不足之所致非有<lb/>
　外感賊邪之病也<lb/>
　　論形氣不足有餘用補瀉法<lb/>
東垣曰黄帝云形氣之逆順奈何岐伯曰形氣不足病<lb/>
氣有餘是邪勝也急瀉之　形氣有餘病氣不足急補<lb/>
之　形氣不足病氣不足此陰陽俱不足也不可刺之<lb/>
刺之重不足重不足則陰陽俱竭血氣皆盡五臟空虚<lb/>
筋骨髓枯老者絶滅壯者不復矣形氣有餘病氣有餘<lb/>
<pb n="KR3e0068_WYG_019-13b"/>
此謂陰陽俱有餘也急瀉其邪調其虚實故曰有餘者<lb/>
瀉之不足者補之此之謂也<lb/>
　按釋云聖人垂慈仁之心已詳矣不合立言誠恐市<lb/>
　井莊農山野間不知文理故以俚語開解之云但病<lb/>
　來潮作之時病氣精神增添者是為病氣有餘乃邪<lb/>
　氣勝也急㵼之以寒凉酸苦之劑若病來潮作之時<lb/>
　神氣困弱者為病氣不足乃真氣不足也急補之以<lb/>
　辛甘温熱之劑不問形氣有餘并不足只取病氣有<lb/>
<pb n="KR3e0068_WYG_019-14a"/>
　餘不足也不足者補之有餘者瀉之<lb/>
　夫形氣者氣謂口鼻中喘息也形謂皮肉筋骨血脈<lb/>
　也形勝者為有餘消瘦者為不足其氣者審口鼻中<lb/>
　氣勞役如故為氣有餘也若喘息氣促氣短或不足<lb/>
　以息者為不足故曰形氣也乃人之身形中氣血也<lb/>
　當補當瀉令不在於此只在病勢潮作之時病氣增<lb/>
　加者是邪氣勝也急當瀉之如潮作之時精神困弱<lb/>
　語言無力及懶語者是真氣不足急當補之若病人<lb/>
<pb n="KR3e0068_WYG_019-14b"/>
　形氣不足病來潮作之時病氣亦不足此乃陰陽俱<lb/>
　不足也禁用針宜補之以甘藥不可以盡劑不已臍<lb/>
　下一寸五分氣海穴取之<lb/>
　　論無病好補之誤<lb/>
子和曰人之好補者有無病而補有有病而補或咨之<lb/>
庸醫或問諸游客庸醫以要用相求故所論者輕輕之<lb/>
則草木而已草木則蓯蓉牛膝巴㦸兔絲之類游客以<lb/>
好名自高故所論者重重之則金石而已金石則丹砂<lb/>
<pb n="KR3e0068_WYG_019-15a"/>
起石硫黄之類吾不知此為補也而補何臟乎以為補<lb/>
心耶而心為丁火其經則手少陰熱則瘡瘍之類生矣<lb/>
以為補肝耶肝為乙木其經則足厥陰熱則掉眩之類<lb/>
生矣脾為已土而經則足太陰以熱補之則病腫滿肺<lb/>
為辛金而經則手太隂以熱補之病憤鬱心不可補肝不<lb/>
可補脾不可補肺不可補莫非為補腎乎人皆知腎為<lb/>
癸水而不知其經則子午君火焉補腎之火火得熱而<lb/>
益熾補腎之水水得熱而益涸既熾其火又涸其水上<lb/>
<pb n="KR3e0068_WYG_019-15b"/>
接于心之丁火火獨用事肝不得以制脾土肺金不得<lb/>
以制肝木五臟之極傳而之六腑六腑之極遍而之三<lb/>
焦則百病交起萬疾俱生小不足言大則可懼不宜則<lb/>
中不中則暴瘖而死矣以為無病而補之者所得也且如<lb/>
有病而補之者嘔而補吐而補泄而補痢而補瘧而補<lb/>
欬而補勞而補産而補嘔吐則和胃丸丁沈煎瀉痢豆<lb/>
蔲丸御米殻散欬嗽則寧神散勞不桂附則山藥産不<lb/>
烏金則黒神吾不知此為補果何意耶殊不知嘔得熱<lb/>
<pb n="KR3e0068_WYG_019-16a"/>
而愈酸吐得熱而愈暴泄得熱而清濁不分痢得熱而<lb/>
休息繼至瘧得熱而進不能退欬得熱而濕不能除勞<lb/>
得熱而火益煩産得熱而血愈崩蓋如是而死者八九<lb/>
生者一二死者枉生者幸幸而一生憔悴之態人之所<lb/>
不堪大抵有餘者損之不足者補之是則補之義也陽<lb/>
有餘而陰不足則當損陽而補陰陰有餘而陽不足則<lb/>
當損陰而補陽熱則芒硝大黄損陽而補陰也寒則乾<lb/>
薑附子損陰而補陽也豈可以熱藥云乎哉而寒藥亦<lb/>
<pb n="KR3e0068_WYG_019-16b"/>
有補之義也經曰因其盛而減之因其衰而彰之此之<lb/>
謂也<lb/>
　謹按仲景論傷寒脈結代為血氣虚衰不能相續而<lb/>
　用炙甘草湯實補虚之法也殊無常補之例後世俗<lb/>
　往往例用常補故子和極論其弊善莫大矣但所言<lb/>
　大黄芒硝損陽而補陰是指仲景所謂陰陽虚盛之<lb/>
　意非補不足之法也學者當審東垣丹溪之論則可<lb/>
　以擴充矣<lb/>
<pb n="KR3e0068_WYG_019-17a"/>
又曰人知補之為利而不知補之為害也論補者蓋有<lb/>
六法平補峻補温補寒補筋力之補房室之補以人參<lb/>
黄茋之類為平補以附子硫黄之類為峻補以豆蔲官<lb/>
桂之類為温補以天門冬五加皮之類為寒補以巴㦸<lb/>
蓯蓉之類為筋力之補以石燕海馬起石丹砂之類為<lb/>
房室之補此六者近代之所謂補者也若施之治病非<lb/>
徒功效疎闊至其害不可勝言難經言東方實西方虚<lb/>
瀉南方補北方此言肝木實而肺金虚瀉心火補腎水<lb/>
<pb n="KR3e0068_WYG_019-17b"/>
也以此論之前所謂六補者了不相涉試舉補之所以<lb/>
為害者皆温補之罪也内經雖言形不足者温之以氣<lb/>
精不足者補之以味氣屬陽天之所以食人者血屬陰<lb/>
地之所以食人者戒乎偏勝非便以温為熱也又若經<lb/>
曰損者補之勞者温之此温乃温存之温也豈以温為<lb/>
熱哉又如虚則補其母實則瀉其子者此欲權衡之得<lb/>
其平也又烏在燔針壯火煉石燒砒硫姜烏附然後為<lb/>
補哉所謂平補者使陰陽兩停是已奈時人往往惡寒<lb/>
<pb n="KR3e0068_WYG_019-18a"/>
喜温甘受酷烈之毒雖死而不悔也可勝歎哉<lb/>
寶鑑曰諺云無病服藥如壁裏安柱此無稽之說為害<lb/>
甚大夫天之生物五味備焉食之以調五臟過則生疾<lb/>
至於五穀為養五果為助五畜為益五菜為充氣味合<lb/>
而食之補精補氣倘用之不時食之不節猶或生疾况<lb/>
藥乃攻邪之物無病而可服哉聖濟經云彼修真者弊<lb/>
於補養輕餌金石藥陽劑剛勝病起則天癸竭而榮涸<lb/>
陰劑柔勝病生則真火微而衞散一味偏勝一臟偏傷<lb/>
<pb n="KR3e0068_WYG_019-18b"/>
安得不病唐孫思邈言藥勢有所偏助令人臟氣不平<lb/>
裴潾諫憲宗曰夫藥以攻疾非朝夕常用之物况金石<lb/>
性酷烈有毒又加煉以火氣非人五臟所能禁至於張<lb/>
臯諫穆宗也亦謂神慮清則血氣和嗜慾多而疾疢作<lb/>
夫藥以攻疾無疾不可餌也故昌黎伯銘李子之墓曰<lb/>
余不知服食說起自何世殺人不可計而世慕尚之益<lb/>
至此其惑也今直取目見親與之游而以藥敗者六七<lb/>
公以為世誡今復取目見者三四人皆無故求益生之<lb/>
<pb n="KR3e0068_WYG_019-19a"/>
祥病反生焉或至喪身壁裏安柱果何如哉且夫高堂<lb/>
大厦梁棟安基址固壊塗毁塈柱於壁中甚不近人情<lb/>
潔古老人云無病服藥乃無事生事此誠不易之論人<lb/>
之養身幸而五臟安泰六腑和平謹於攝生春夏奉以<lb/>
養生之道秋冬奉以收藏之理飲食有節起居有常少<lb/>
思寡欲恬澹虚無精神内守不藥之藥也噫前人既往<lb/>
不可咎矣後人其鑑焉<lb/>
　謹按近世俗謂壁裏安柱為安鼠安鼠則必致穿壊<lb/>
<pb n="KR3e0068_WYG_019-19b"/>
　垣壁矣此無病服藥致無事生事斯為近理然亦必<lb/>
　古人之深戒也後世俗因為柱字之語訛爾不然則<lb/>
　因有所化之矣<lb/>
　　論局方用諸熱藥補虚之失<lb/>
丹溪曰虚者補而養之局方何例用辛香燥熱之劑以<lb/>
火濟火不無實實虚虚之禍若曰兔絲子丸之治腎虚<lb/>
金釵石斛丸之治氣不足茴香丸之治臟虚冷玉霜丸<lb/>
之治氣虚養正丹之治諸虚朴附丸之治脾虚弱按氣<lb/>
<pb n="KR3e0068_WYG_019-20a"/>
丹之治真元虚四神丹之治五臟虚蓯蓉大補丸之治<lb/>
元臟虚鍾乳白澤丸之治諸虚三健湯之治氣不足甚<lb/>
者内聚丹劑悉曰補脾胃補腎補五臟補真氣而方各<lb/>
條下曰口苦面黄曰氣促喘急口淡曰舌澁曰噫酸曰<lb/>
舌乾曰溺數曰水道澁痛曰脣口乾燥等證悉是明具<lb/>
熱論如何類聚燥熱而謂可以健脾温胃而滋腎補氣<lb/>
乎又骨碎補丸治肝腎風虚乳香宣經丸治體虚換腿<lb/>
丸治足三陰經虚或因感風而虚或因虚而感寒既曰<lb/>
<pb n="KR3e0068_WYG_019-20b"/>
體虚肝腎虚足三陰經虚病非輕小理宜補養而自然<lb/>
銅半夏威靈仙荆芥地龍川楝烏藥防風牽牛靈脂草<lb/>
烏羌活石南天麻南星檳榔等疎通燥疾之藥俱補劑<lb/>
之大半果何以補虚乎地仙丹既曰補腎而滋補之藥<lb/>
與僣燥走竄之藥相半用之腎惡燥而謂可以補腎乎<lb/>
借曰足少陰經非附子輩不能自達八味丸仲景腎經<lb/>
藥也八兩地黄以一兩附子佐之觀此則是非可得而<lb/>
定矣<lb/>
<pb n="KR3e0068_WYG_019-21a"/>
　虚損治法<lb/>
　　調理之劑<lb/>
金匱桂枝加龍骨牡蠣湯治諸脈芤動微𦂳男子失精<lb/>
　女人夢交<lb/>
　　桂枝　　　白芍　　　生薑<hi>各三錢</hi>甘草<hi>一錢</hi>
　　大棗<hi>一枚</hi>　龍骨　　牡蠣<hi>各三錢</hi>
　右㕮咀水煎食前服<lb/>
小建中湯治虚勞裏急悸衂腹中痛失精四肢痠疼手<lb/>
<pb n="KR3e0068_WYG_019-21b"/>
　足煩熱咽乾口燥<lb/>
　　桂枝　　　甘草<hi>炙各三錢</hi>大棗<hi>二枚</hi>　白芍<lb/>
　　生薑<hi>二錢</hi>　阿膠<hi>炒一合</hi>
　右㕮咀水煎<lb/>
黄茋建中湯治虚勞裏急諸不足<lb/>
　　前方加黄茋<hi>二錢</hi>
炙甘草湯治虚勞不足汗出而悶脈結悸行動如常不<lb/>
　出百日危急者十一日死<lb/>
<pb n="KR3e0068_WYG_019-22a"/>
　　甘草<hi>二錢炙</hi>桂枝　　　生薑<hi>各一錢/半</hi>麥門冬<hi>一合</hi>
　　麻子仁<hi>一合</hi>人參　　　阿膠<hi>各一錢/</hi>大棗<hi>二枚</hi>
　　生地黄<hi>三錢</hi>
　右㕮咀水煎入酒些小日作三四料服<lb/>
局方人參養榮湯<lb/>
　　方見熱門<lb/>
　按已上諸方並太陽例藥也<lb/>
十味人參散<lb/>
<pb n="KR3e0068_WYG_019-22b"/>
人參黄茋散<lb/>
東垣補中益氣湯<lb/>
　　方並見熱門<lb/>
益胃升陽湯血脫益氣古聖人之法也先補胃氣以助<lb/>
　生發之氣故曰陽生陰長諸甘藥為之先務舉世皆<lb/>
　以為補氣殊不知甘能生血此陽生陰長之理故先<lb/>
　理胃氣人之身内穀為寶<lb/>
　　前方加炒麯<hi>一錢半</hi>　　生黄芩<hi>瀉盛暑之伏庚金肺逆每服少</hi>
<pb n="KR3e0068_WYG_019-23a"/>
　　<hi>許秋涼去之</hi>
　右㕮咀水煎<lb/>
　按已上諸方並少陽例藥也東垣云表虚用桂枝黄<lb/>
　茋裏虚用人參芍藥已上方有兼用者治表裏俱虚<lb/>
　也然觀其法有辛温甘温甘寒主治之别苦寒酸苦<lb/>
　之佐升降竒耦之意皆異者蓋虚中有兼寒兼熱或<lb/>
　氣虚血虚陰陽氣血俱不足或陰虚陽虚虚脫與夫<lb/>
　胃氣下陷精神不足等因不同故也用者當細分之<lb/>
<pb n="KR3e0068_WYG_019-23b"/>
　　補氣之劑<lb/>
嚴氏茋附湯治氣虚陽弱虚汗不止肢體倦怠<lb/>
　　黄茋<hi>蜜炙</hi>　附子<hi>炮等分</hi>
　右咀每四錢加生薑煎<lb/>
參附湯治真陽不足上氣喘急自汗盜汗氣短頭暈<lb/>
　　人參<hi>半兩</hi>　附子<hi>炮去皮臍一兩</hi>
　右咀分作三服加生薑煎<lb/>
　按此二方少陰例藥也<lb/>
<pb n="KR3e0068_WYG_019-24a"/>
四君子湯治肺損皮聚而毛落宜此益氣<lb/>
　　人參　　　白术　　　茯苓　　　甘草<hi>炙</hi>
　右㕮咀水煎服<lb/>
濟生茯神湯治脈虚極或欬則心痛喉中介或腫<lb/>
　　茯神　　　人參　　　逺志　　通草<lb/>
　　麥門冬　　黄茋　　　桔梗　　甘草<hi>等分</hi>
　右㕮咀每半兩入薑煎<lb/>
瑞竹堂補氣湯治氣虚脉浮而軟怔忡無力自汗<lb/>
<pb n="KR3e0068_WYG_019-24b"/>
　　黄茋<hi>三兩蜜水拌炒</hi>　　人參　　　甘草<hi>炙各半兩</hi>
　　麥門冬<hi>去心</hi>桔梗<hi>炒各一兩</hi>
　右㕮咀每四錢水煎入薑三片三因方名潤神散<lb/>
　按此三方手太陰少陰藥也<lb/>
　　補血之劑<lb/>
四物湯滋榮血不足<lb/>
　　方見婦人門<lb/>
當歸補血湯<lb/>
<pb n="KR3e0068_WYG_019-25a"/>
　　方見熱門<lb/>
　按此二方滋榮氣藥也<lb/>
丹溪大補丸降陰火補腎水<lb/>
　　黄柏<hi>炒褐色</hi>知母<hi>酒浸炒各四兩/</hi>　　熟地黄<hi>酒</hi>
　　<hi>蒸</hi>　　　　敗龜板<hi>酥炙黄為末各六兩</hi>
　右為末猪脊髓和煉蜜丸如桐子大每七十丸空心<lb/>
　淡鹽湯送下<lb/>
補陰丸<lb/>
<pb n="KR3e0068_WYG_019-25b"/>
　　黄柏<hi>半斤鹽酒炒</hi>知母<hi>酒浸炒/</hi>熟地黄<hi>各三/兩</hi>敗龜板<hi>四</hi>
　　<hi>兩酒浸炙</hi>　白芍<hi>炒/</hi>　　陳皮　　牛膝<hi>各二兩</hi>
　　瑣陽　　　當歸<hi>各一兩半</hi>虎骨<hi>一兩酒浸酥炙</hi>
　右為末酒煑羊肉丸如桐子大每五六十丸鹽湯下<lb/>
　冬加乾薑半兩<lb/>
　按此二方滋陽之藥也<lb/>
　　補氣血之劑<lb/>
局方十全大補湯治心肺損及胃損飲食不為肌膚<lb/>
<pb n="KR3e0068_WYG_019-26a"/>
　　方見熱門<lb/>
十四味建中湯治榮衞失調血氣不足勞損形體瘦弱<lb/>
　短氣嗜臥<lb/>
　　當歸　　　白芍　　　白术　　　麥門冬<lb/>
　　黄茋　　　甘草<hi>炙</hi>　　蓯蓉　　　人參<lb/>
　　川芎　　　官桂　　　半夏　　　熟地黄<lb/>
　　茯苓<hi>各半錢</hi>附子<hi>三分</hi>
　右㕮咀作一服入薑棗煎食前服<lb/>
<pb n="KR3e0068_WYG_019-26b"/>
　按此並手足三陰藥也<lb/>
養氣丹治諸虚百損真陽不固上實下虚氣不升降一<lb/>
　切體弱氣虚之人<lb/>
　　禹餘糧石　紫石英　　赤石脂　　代赭石<lb/>
　　磁石　　　已上各煅法見局方<lb/>
　　附子<hi>二兩</hi>　肉蓯蓉<hi>一兩半</hi>當歸　　　茴香<lb/>
　　破故紙　　木香　　　肉桂　　　巴㦸<lb/>
　　肉豆蔲　　丁香　　　山藥　　　鹿茸<lb/>
<pb n="KR3e0068_WYG_019-27a"/>
　　白茯苓　　沈香　　　逺志<hi>並製</hi>　乳香<lb/>
　　五靈脂　　沒藥　　　朱砂　　　陽起石<hi>煅</hi>
　　鍾乳粉<hi>並别研各一兩</hi>
　右同碾為細末糯米粉糊為丸<lb/>
　按此固滑脫鎮虚逆復陽助陰藥也出太陽例古方<lb/>
　類此者甚多姑存此一法如真氣結薄氣不升降陰<lb/>
　寒濕勝胃冷肝虚者非此藥不可蓋宜重劑劫之是<lb/>
　也然有陰陽兩虚濕熱自甚元氣下陷津液涸竭氣<lb/>
<pb n="KR3e0068_WYG_019-27b"/>
　血無所滋養濁陰下溜虚火上乗惟宜調之補之以<lb/>
　輕清之劑者此方安能盡其變乎用者自宜詳審<lb/>
金匱腎氣丸治形體瘦弱無力多困腎氣久虚久新憔<lb/>
　悴寢汗發熱五臟齊損瘦弱下血<lb/>
　　乾山藥　　山茱萸肉<hi>各四兩</hi>　　　澤瀉<lb/>
　　牡丹皮　　白茯苓<hi>各三兩</hi>熟地黄<hi>八兩</hi>
　右為末煉蜜丸如梧子大每五六十丸空心温水下<lb/>
拔萃三才封髓丹降心火益腎水<lb/>
<pb n="KR3e0068_WYG_019-28a"/>
　　天門冬　　熟地黄　　人參<hi>各半兩</hi>黄柏<hi>炒三兩</hi>
　　砂仁<hi>一兩半</hi>甘草<hi>七錢半炙一方無</hi>
　右為細末水糊丸梧子大每五十丸用蓯蓉半兩切<lb/>
　作片子酒一大盞浸一宿次日煎三四沸去滓空心<lb/>
　送丸下　除前三味五臟治要作鳳髓丹<lb/>
　按此二方足少陰手太陰藥也<lb/>
機要八物湯治心肺虚損皮聚而毛落血脈虚損婦人<lb/>
　月水愆期宜益氣和血<lb/>
<pb n="KR3e0068_WYG_019-28b"/>
　　四君子合四物湯<lb/>
　按此手足太陰少陰藥也<lb/>
　　補虚損壯筋骨之劑<lb/>
金匱崔氏八味丸治腎虚氣乏下元冷憊腹臍疼痛夜<lb/>
　多旋溺脚膝緩弱肢體倦怠面皮痿黄或黧黑及虚<lb/>
　勞不足渇欲飲水腰重疼痛小腹急痛小便不利並<lb/>
　宜服之<lb/>
　　前腎氣丸加桂心<hi>一兩</hi>　附子<hi>炮一兩</hi>
<pb n="KR3e0068_WYG_019-29a"/>
　右為細末煉蜜丸如桐子大每五七十丸温酒送下<lb/>
　鹽湯亦得空心食前婦人淡醋湯下<lb/>
局方西川石刻安腎丸治真氣虚憊脚膝弱緩夜夢遺<lb/>
　精小便滑數而清<lb/>
　　青鹽<hi>四兩</hi>　鹿茸<hi>炙/</hi>　　柏子仁<hi>净</hi>　石斛<lb/>
　　附子　　　川烏<hi>炮</hi>　　巴㦸<hi>去心</hi>　肉桂<lb/>
　　兔絲子　　蓯蓉　　　韭子　　　葫蘆巴<lb/>
　　杜仲　　　破故紙<hi>炒</hi>　石棗　　　逺志<lb/>
<pb n="KR3e0068_WYG_019-29b"/>
　　赤石脂　　茯苓　　　茯神　　　茴香<hi>炒各一兩</hi>
　　蒼术　　　川楝　　　川椒　　　山藥<hi>各四兩</hi>
　右為末山藥酒糊丸如梧子大每七八十丸空心鹽<lb/>
　湯下<lb/>
無比山藥丸治諸虚百損五勞七傷肌體消瘦膚燥脈<lb/>
　弱<lb/>
　　赤石脂　　茯神<hi>各一兩</hi>山藥<hi>三兩/</hi>　蓯蓉<hi>四兩酒浸</hi>
　　巴㦸　　牛膝<hi>酒浸</hi>　　澤瀉　　　山茱萸肉<lb/>
<pb n="KR3e0068_WYG_019-30a"/>
　　<hi>各一兩</hi>　　五味子<hi>二兩</hi>杜仲　　　兔絲子<lb/>
　　熟地黄<hi>各三兩</hi>
　右石臼内杵為末煉蜜丸梧子大每四五十丸空心<lb/>
　温酒下<lb/>
楊氏還少丹大補真氣虚損肌體瘦弱<lb/>
　　肉蓯蓉　　逺志　　　茴香　　　巴㦸<lb/>
　　山藥　　　枸杞子　　熟地黄　　石菖蒲<lb/>
　　山茱萸　　牛膝　　　杜仲　　　楮實子<lb/>
<pb n="KR3e0068_WYG_019-30b"/>
　　五味子　　白茯苓<lb/>
　右石臼内搗為末煉蜜丸如梧子大每五十丸空心<lb/>
　温酒送下<lb/>
機要牛膝丸治腎肝損骨痿不能起于牀宜益精筋緩<lb/>
　不能自收持宜緩中此丸主之<lb/>
　　牛膝<hi>酒浸</hi>　萆薢　　　杜仲<hi>炒/</hi>　　蓯蓉<hi>酒浸</hi>
　　兔絲子　　防風　　　葫蘆巴<hi>炒</hi>　桂　<hi>減半</hi>
　　補骨脂　　沙苑蒺䔧<lb/>
<pb n="KR3e0068_WYG_019-31a"/>
　右等分為細末酒煑猪腰子為丸每五七十丸空心<lb/>
　温酒下<lb/>
　按此用防風以升發肝氣非補肝也<lb/>
地黄丸治陽盛陰虚肝腎不足房室虚損形瘦無力面<lb/>
　多青黄而無常色宜此養榮血腎氣<lb/>
　　蒼术<hi>泔浸</hi>　熟地黄<hi>各一/斤</hi>乾薑<hi>春七錢夏半兩秋七錢冬一兩</hi>
　右石臼杵為末蒸棗肉為丸桐子大每五七十丸至<lb/>
　百丸諸飲下若加五味子為腎氣丸述類像形神品<lb/>
<pb n="KR3e0068_WYG_019-31b"/>
　藥也<lb/>
　按已上諸方少陰例藥也蓋謂腎為真水有補無瀉<lb/>
　故古人立腎氣丸法後世俗因之以補陽然陽虚者<lb/>
　亦有之但不可例為常補爾<lb/>
　謹按虚損之證其源雖多莫不因胃氣元氣不足<lb/>
　致氣虚血虚陰陽俱虚或房勞精竭榮衞弱而腑臟<lb/>
　氣痿不能輸養為疲極甚者變為勞瘵之疾但世俗<lb/>
　處治昧此病機源委例用香燥或金石之劑往往悞<lb/>
<pb n="KR3e0068_WYG_019-32a"/>
　人惟有宋錢仲陽建五臟虚方迥出前人之論我丹<lb/>
　溪先生發揮局方之失示用補端緒言東垣所謂飲<lb/>
　食勞倦内傷元氣則胃脘之陽不能升舉并心肺之<lb/>
　氣陷入於中焦而用補中益氣治之此實前人之所<lb/>
　無也然天不足於西北地不滿於東南天陽而地陰<lb/>
　西北之人陽氣易降東南之人陰氣易升苟不知此<lb/>
　而徒取其法則於氣之降者固可以獲效而於氣之<lb/>
　升者亦從而用之吾恐反增其病矣意此不可恃為<lb/>
<pb n="KR3e0068_WYG_019-32b"/>
　通行之法云人之虚者多是陰不足邵子謂天地自<lb/>
　相依附天依形地附氣其形也有涯其氣也無涯人<lb/>
　之形質有涯者也天癸絶後則形衰矣苟不益陰以<lb/>
　内守則陽亦無得以發揚為健運之能是天失所依<lb/>
　也而為飄散飛蕩如喪家之狗耳陽既飄散則地愈<lb/>
　失所附也形氣不相依附則死矣人其補養殘衰傷<lb/>
　朽之質又何云哉斯論虚衰與東垣製法雖證不同<lb/>
　實本乎内經陰精所奉其人夀陽精所降其人夭之<lb/>
<pb n="KR3e0068_WYG_019-33a"/>
　㫖蓋謂人之壽夭比之經論南北二方亦自微甚不<lb/>
　等升陽之例當為活法滋陰之劑義亦是焉必求的<lb/>
　在之虚合病機而行其法如此與世俗不明造化之<lb/>
　理槩用温補者天地懸隔故於諸書補劑而不詳錄<lb/>
　學者審是則思過半矣<lb/>
　<lb/>
　<lb/>
　<lb/>
<pb n="KR3e0068_WYG_019-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉機微義卷十九<lb/>
</p>
<p>
</p>
  </div>
</body>
</text>
</TEI>
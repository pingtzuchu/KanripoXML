<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷九</head>
    <p>
<pb n="KR3e0068_WYG_009-1a"/>
欽定四庫全書<lb/>
　玉機微義卷九　　　　　明　徐用誠　原輯<lb/>
　　　　　　　　　　　　　　劉　純　續増<lb/>
　熱門<hi>發熱附</hi>
　　内經叙熱為諸證<lb/>
諸病喘嘔吐酸暴注下迫轉筋小便渾濁腹脹大鼓之<lb/>
有聲如鼓癰疽瘍疹瘤氣結核吐下霍亂瞀鬱腫脹鼻<lb/>
塞<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>衂血溢血泄淋閟身熱惡寒戰慄驚惑悲笑譫妄衂<lb/>
<pb n="KR3e0068_WYG_009-1b"/>
衊血汚皆屬於熱<lb/>
　按此病機皆内經氣交變論五常政論至真要論等<lb/>
　文河間劉守真撮而為六氣為病今但以身熱發熱<lb/>
　分例如已下經言有諸病本之不同故兹病機不復<lb/>
　參附一一見各類云餘證倣此<lb/>
　　叙隂陽虚盛為熱<lb/>
經曰夫熱病者皆傷寒之類也　陽勝則熱　隂虚則<lb/>
内熱　陽盛則外熱内外皆熱則喘而渴故欲冷飲也<lb/>
<pb n="KR3e0068_WYG_009-2a"/>
　陽盛則身熱腠理閉喘粗為之俛仰汗不出而熱齒<lb/>
乾以煩寃腹滿死能冬不能夏　有四肢熱逢風寒如<lb/>
炙於火者是人隂氣虚陽氣盛也　人身非常熱也為<lb/>
之熱而煩滿者隂氣少而陽氣勝故熱而煩滿也　三<lb/>
陽之病發寒熱　病熱而有所痛者是三陽之動也<lb/>
　　脉法<lb/>
内經曰大熱病氣熱脈滿是謂重實尺寸脈俱虚是謂<lb/>
重虚<lb/>
<pb n="KR3e0068_WYG_009-2b"/>
粗大者隂不足陽有餘為熱中也王註云粗大謂脈洪<lb/>
大也脈洪為熱脈緩而滑脈尺粗常熱者皆熱中也<lb/>
陽氣有餘為身熱無汗脈反濇者為太過血少隂虚也<lb/>
　謹按經曰脈至而從按之不皷諸陽皆然王註云病<lb/>
　熱而脈數按之不皷動乃寒盛格陽而致之非熱也<lb/>
　　形證是寒按之而脈氣皷擊於指下盛者此為熱<lb/>
　盛拒隂而生病非寒也<lb/>
　又曰推而内之外而不内身有熱也傷寒論曰寸口<lb/>
<pb n="KR3e0068_WYG_009-3a"/>
　脈微為陽不足隂氣上入陽中則洒淅惡寒尺脈弱<lb/>
　為隂不足陽氣下陷入隂中則發熱也與難經言覆溢<lb/>
　相乗及六難浮損沉實義皆診法之至要於熱證大<lb/>
　宜諳識<lb/>
難經曰熱病之脈隂陽俱浮浮之而滑沉之散濇<lb/>
脈經曰弦數多熱　數為熱極數脈為虚為熱　數洪<lb/>
熱煩　脈來如懸鈎而浮為熱　滑數心下結熱盛<lb/>
緊而數寒熱俱發　沉細滑疾者熱　脈盛滑緊者病<lb/>
<pb n="KR3e0068_WYG_009-3b"/>
在外熱　脈沉而緊上焦有熱下寒脈浮緊且滑直者<lb/>
外熱内冷内不通　寸口脈浮大而疾者名曰陽中之<lb/>
陽病苦煩滿身熱頭痛腹中熱　寸口脈實熱在脾肺<lb/>
數為吐為熱在胃口　闗脈滑數胃中有客熱　緩而<lb/>
滑為熱中　牢脈為脾胃盛熱　尺脈實為身熱心痛<lb/>
數為臍下熱痛浮為下熱風　凡脈洪大傷寒熱病也<lb/>
　謹按經曰脈浮緊發熱為傷寒卒病　脈浮而大者<lb/>
　風脈浮數無熱者為風　脈浮如數而有熱者氣也<lb/>
<pb n="KR3e0068_WYG_009-4a"/>
　皆與熱證脈相類<lb/>
脈經曰熱病脈小或細喘逆不得大小便腹大而脹汗<lb/>
出而厥逆泄注脈大小不調皆難治　熱病已得汗而<lb/>
脈尚躁盛此隂脈之極也死　熱病不得汗而脈躁盛<lb/>
者此陽脈之極也死　脈浮而濇濇而身有熱者死<lb/>
　　論熱在氣在血之分<lb/>
東垣曰晝則發熱夜則安靜是陽氣自旺於陽分也晝<lb/>
則安靜夜則發熱煩躁是陽氣下陷入隂中也名曰熱<lb/>
<pb n="KR3e0068_WYG_009-4b"/>
入血室晝則發熱煩躁夜則發熱煩躁是重陽無隂也<lb/>
當亟㵼其陽峻補其隂<lb/>
　　論五臟有邪身熱各異<lb/>
以手捫摸有三法以輕手捫之則熱重按之則不熱是<lb/>
熱在皮毛血脈也重按之至筋骨之分則熱蒸手極甚<lb/>
輕手則不熱是邪在筋骨之間也輕手捫之不熱重力<lb/>
以按之不熱不輕不重按之而熱是在筋骨之上皮毛<lb/>
血脈之下乃熱在肌肉也<lb/>
<pb n="KR3e0068_WYG_009-5a"/>
肺熱者輕手乃得微按全無日西熱甚乃皮毛之熱其<lb/>
證必見喘咳寒熱輕者㵼白散重者凉膈散地骨散<lb/>
心熱者微按至皮膚之下肌肉之上輕手乃得微按至<lb/>
皮毛之下則熱少加力按之則全不熱是熱在血脈也<lb/>
其證煩心心痛掌中熱而<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>以黄連㵼心湯導赤散硃<lb/>
砂安神丸<lb/>
脾熱者輕手捫之不熱重按至筋骨又不熱不輕不重<lb/>
在輕手重手其間熱在肌肉遇夜尤甚其證必怠惰嗜<lb/>
<pb n="KR3e0068_WYG_009-5b"/>
臥四肢不收無氣以動㵼黄散<lb/>
肝熱者重按之肌肉之下至骨之上乃肝之熱寅夘間<lb/>
尤甚其脈弦四肢滿悶便難轉筋多怒多驚四支困熱<lb/>
筋痿不能起於床㵼青丸柴胡飲子<lb/>
腎熱者輕手重手俱不熱如重手按至骨分其熱蒸手<lb/>
如火其人骨蘇蘇如蟲蝕其骨困熱不任亦不能起於<lb/>
床滋腎丸主之<lb/>
　按此手太隂少隂足太隂厥隂少隂本病為皮毛肌<lb/>
<pb n="KR3e0068_WYG_009-6a"/>
　肉骨分熱也然面熱者足陽明　口中熱如膠足少<lb/>
　隂　口熱舌乾足少隂　耳肌熱若寒手太陽　掌<lb/>
　中熱手厥隂少隂太隂　足下熱而痛足少隂　足<lb/>
　外熱足少陽　身熱膚痛手少隂　身前熱足陽明<lb/>
　　洒淅寒熱手太隂　肩上熱肩似拔手太陽　中<lb/>
　熱而喘足少隂　肩背熱及足小指外膁脛踝後皆<lb/>
　熱足太陽　一身盡熱狂而妄聞妄見妄言足陽明<lb/>
　　熱而筋縱緩不收隂痿足陽明厥隂手少隂與前<lb/>
<pb n="KR3e0068_WYG_009-6b"/>
　熱在氣血之分皆諸經現證腑臟隂陽是動所生之<lb/>
　本病也<lb/>
　　論表裏熱<lb/>
病機機要云有表而熱者謂之表熱無表而熱者謂之<lb/>
裏熱有暴熱而為熱者乃久不宣通而致也有服温藥<lb/>
而為熱者有惡寒戰慄熱者治法小熱之氣凉以和之<lb/>
大熱之氣寒以取之甚熱之氣以汗發之發之不盡則<lb/>
逆制之制之不盡求其屬以衰之苦者治臟臟屬隂而<lb/>
<pb n="KR3e0068_WYG_009-7a"/>
居内辛者治腑腑屬陽而在外故内者下之外者發之<lb/>
又宜養血益隂其熱自愈<lb/>
　按此但總言表裏之意而未分所受標本之源然合<lb/>
　前後諸論觀之則其病機著矣<lb/>
　　論雜病隂陽虚實寒熱與傷寒不同<lb/>
内經曰隂虚生内熱者因有所勞倦形氣衰少榖氣上<lb/>
盛上焦不行下脘不通胃氣熱熱氣熏胸中故内熱陽<lb/>
盛則外熱者因上焦不通利則皮膚緻宻腠理閉塞𤣥<lb/>
<pb n="KR3e0068_WYG_009-7b"/>
府不通衞氣不得泄故外熱　陽虚則外寒隂盛則内<lb/>
寒<hi>見寒門</hi>
　謹按趙嗣真曰素問論隂陽虚實四證者雜病也難<lb/>
　經六難之文論脈也外臺所述之文論傷寒表裏也<lb/>
　但仲景所主隂陽虚盛之意理實奥焉經云邪氣盛<lb/>
　則實精氣奪則虚因正氣先虚以致邪氣客之而為<lb/>
　盛實於是有陽虚隂盛隂虚陽盛二證之别如活人<lb/>
　書却將素問所論雜病隂陽虚盛四證合而引證仲<lb/>
<pb n="KR3e0068_WYG_009-8a"/>
　景傷寒二證之法又改陽盛外熱作内熱隂盛内寒<lb/>
　作外寒所論初未嘗合因拓仲景所主隂陽虚盛之<lb/>
　理而詳說之盖盛者指邪氣而言虚者指正氣而言<lb/>
　隂陽虚盛邪正消長之機且正氣在人陽主表而隂<lb/>
　主裏邪氣中人表為隂而裏為陽若夫表之真陽先<lb/>
　虚故隂邪乗陽而盛實表受邪者陽虚也脈浮緊者<lb/>
　隂邪盛於外也是謂陽虚隂盛所以桂枝麻黄辛甘<lb/>
　之温劑汗之則隂邪消温之則真陽長使邪去正安<lb/>
<pb n="KR3e0068_WYG_009-8b"/>
　故愈又若裏之真氣先虚故陽邪入隂而盛實裏受<lb/>
　邪者隂虚也脈沉實者陽邪盛於裏也是謂隂虚陽<lb/>
　盛所以用承氣酸苦之寒劑下之則陽邪消寒之則<lb/>
　真隂長邪去正安故愈如其不然陽盛而用桂枝下<lb/>
　咽即斃隂盛而用承氣入胃以亡是皆盛盛虚虚而<lb/>
　致邪失正也以是知仲景所主陽虚隂盛隂虚陽盛<lb/>
　二證之意深盖指一為表證一為裏之邪正消長而<lb/>
　言非兼言表和裏病裏和表病而謂之隂陽虚盛也<lb/>
<pb n="KR3e0068_WYG_009-9a"/>
　况和者無病處也虚者受病處也斯論可謂得仲景<lb/>
　之心法然隂虚生内熱詳東垣丹溪之說則又有隂<lb/>
　虚外熱之證陽勝外熱考之河間往往有陽勝内熱<lb/>
　之例是皆原其病機也然經言者内因證也本病也<lb/>
　河間東垣丹溪言者極變之證也標病也所謂亢則<lb/>
　害承迺制之例又按仲景論隂陽相搏名曰動陽動<lb/>
　為陽虚虚則汗出隂動為隂虚虚則發熱如不汗出<lb/>
　發熱而反形冷惡寒者三焦傷也或病因醫所誤汗<lb/>
<pb n="KR3e0068_WYG_009-9b"/>
　下之致惡寒發熱者一為隂陽不和一為隂陽陷下<lb/>
　致病若此諸例豈止隂陽虚實而已但所因不同極<lb/>
　變之異爾<lb/>
　　論雜證發熱惡寒與傷寒不同<lb/>
許學士曰仲景云假令寸口脈微名曰陽不足隂氣上<lb/>
入陽中則洒淅惡寒也尺脈弱名曰隂不足陽氣下陷<lb/>
入隂中則發熱也此謂元受病而然也又云陽微則惡<lb/>
寒隂弱則發熱此醫發其汗使陽氣微又大下之令隂<lb/>
<pb n="KR3e0068_WYG_009-10a"/>
氣弱此謂醫所病而然也大抵隂不足陽徃從之故陽<lb/>
内陷則發熱陽不足隂往乗之故隂上入陽中則惡寒<lb/>
隂陽不歸其分故寒熱交爭是以發熱而惡寒也<lb/>
原病式曰身熱惡寒熱在表也邪熱在表而淺邪畏其<lb/>
正故病熱而反惡寒也或言惡寒為寒在表或言身熱<lb/>
惡寒為熱在皮膚寒在骨髓者皆誤也仲景法曰無陽<lb/>
病寒不可發汗又言身熱惡寒麻黄湯汗之汗泄熱去<lb/>
身凉即愈然則豈有寒者歟大法煩躁多渴欲寒惡熱<lb/>
<pb n="KR3e0068_WYG_009-10b"/>
為病熱也亦有亢則害承乃制之則病熱甚而反覺其<lb/>
冷者也雖覺其冷而病為熱實非寒也其病熱鬱甚而<lb/>
反惡寒得寒轉甚而得煖少愈者謂煖則腠理疎通而<lb/>
陽氣得散怫熱少退故少愈也其寒則腠理固宻陽氣<lb/>
怫鬱而熱轉甚故病加爾上下中外周身皆然俗因之<lb/>
妄謂寒病誤以熱藥投之為害多矣<lb/>
又曰隂勝則寒陽勝則熱者謂裏氣與邪熱并之於表<lb/>
則為陽勝而發熱也表氣與邪熱并之於裏則為隂勝<lb/>
<pb n="KR3e0068_WYG_009-11a"/>
而寒慄也由表氣虚而裏熱亢則害承乃制故反戰慄<lb/>
也大抵本熱非病寒也或傷寒病寒熱往來者邪熱在<lb/>
表而淺邪惡其正故惡寒也邪熱在裏而深邪甚無畏<lb/>
物畏其極故不惡寒而反惡熱也表裏進退不已故為<lb/>
寒熱往來也此氣不并於表裏故異於瘧而寒熱微也<lb/>
　按此數論並言雜病隂陽相乗及火熱盛反兼水化<lb/>
　為病亢則害承乃制之例但河間所引傷寒身熱寒<lb/>
　熱與仲景及明理論義不相合詳趙氏曰明理論云<lb/>
<pb n="KR3e0068_WYG_009-11b"/>
　往來寒熱者邪正分爭也邪氣之入也正氣不與之<lb/>
　爭則但熱而無寒若邪正分爭於是寒熱作矣盖以<lb/>
　寒邪為隂熱邪為陽裏分為隂表分為陽邪之客於<lb/>
　表也為寒邪與陽爭則為寒矣邪之入於裏也為熱<lb/>
　邪與隂爭則為熱矣若邪在半表半裏之間外與陽<lb/>
　爭而為寒内與隂爭而為熱表裏之不拘内外之無<lb/>
　定由是寒熱且往且來日有至於三五甚者則十數<lb/>
　發也若以隂陽相勝陽不足則先寒後熱隂不足則<lb/>
<pb n="KR3e0068_WYG_009-12a"/>
　先熱後寒此特論雜病隂陽二氣自相乗勝然也非<lb/>
　可以語傷寒斯論為甚精切深合仲景之意盖不唯<lb/>
　釋疑於活人書而已可與前篇兼看<lb/>
　又按河間言惡寒為寒在表或身熱惡寒為熱在皮<lb/>
　膚寒在骨髓者皆誤也而活人書亦以此為表裏言<lb/>
　之故趙氏曰詳仲景論止分皮膚骨髓而不曰表裏<lb/>
　者盖以皮脈肉筋骨五者素問以為五臟之合主於<lb/>
　外而充於身者也惟曰臟曰腑方可言裏可見皮膚<lb/>
<pb n="KR3e0068_WYG_009-12b"/>
　即骨髓之上外部浮淺之分骨髓即皮膚之下外部<lb/>
　深沉之分與經絡屬表臟腑屬裏之例不同况仲景<lb/>
　出此證於太陽篇首其為表證明矣是知虚弱素寒<lb/>
　之人感邪發熱熱邪浮淺不勝沉寒故外怯而欲得<lb/>
　近衣此所謂熱在皮膚寒在骨髓藥用辛温至於壯<lb/>
　盛素熱之人或酒客輩感邪之初寒未變熱隂邪閉<lb/>
　於伏熱隂凝於外熱鬱於内故内煩而不欲近衣此<lb/>
　所為寒在皮膚熱在骨髓藥用辛凉必矣一發之餘<lb/>
<pb n="KR3e0068_WYG_009-13a"/>
　表解正和此仲景不言之妙若以皮膚為表骨髓為<lb/>
　裏則麻黄湯證骨節疼痛其可名為有表復有裏<lb/>
　之證耶然仲景傷寒一書人但知為方家之祖而未<lb/>
　解作秦漢文字觀故於大經大法之意反有疑似而<lb/>
　後世賴其餘澤者往往類輯傷寒方論其間失其本<lb/>
　義及穿鑿者亦有之矧以雜病為論但引其例乎兹<lb/>
　趙氏釋疑可謂得其㫖趣且黄帝針經有論皮寒熱<lb/>
　肌寒熱骨寒熱等例如此則仲景所論分邪在皮膚<lb/>
<pb n="KR3e0068_WYG_009-13b"/>
　骨髓之殊雖欲以盡證例之變盖自有所本云<lb/>
　　惡寒非寒惡熱非熱論<lb/>
丹溪曰經云惡寒戰慄者皆屬於熱又云禁慄如喪神<lb/>
守皆屬於火惡寒者雖當炎月若遇風霜重綿在身自<lb/>
覺凛凛戰慄禁慄動揺之貎如喪神守惡寒之甚原病<lb/>
式曰病熱甚而反覺其寒此為病熱實非寒也或曰往<lb/>
往見有得熱藥而少愈者何也予曰病熱之人其氣炎<lb/>
上鬱為痰飲抑遏清道隂氣不升病熱尤甚積痰得熱<lb/>
<pb n="KR3e0068_WYG_009-14a"/>
亦為暫退熱勢助邪其病益深或曰寒勢如此誰敢以<lb/>
寒凉與之非殺而何予曰古人遇戰慄之證有以大承<lb/>
氣湯下燥糞而愈者惡寒戰慄明是熱證但有虚實之<lb/>
分耳經曰隂虚則發熱夫陽在外為隂之衞隂在内為<lb/>
陽之守精神外馳嗜欲無節隂氣耗散陽無所附遂致<lb/>
浮散於肌表之間而惡熱也實非有熱當作隂虚治之<lb/>
而用補養之法可也或曰惡寒非寒宜用寒藥惡熱非<lb/>
熱宜用補藥甚駭耳目明示我治之之法可乎予曰進<lb/>
<pb n="KR3e0068_WYG_009-14b"/>
士周本道年逾三十得惡寒病服附子百數而病甚求<lb/>
予治診其脈弦而似緩予以江茶入薑汁香油些小吐<lb/>
痰一升許病减大半又與防風通聖散去硝黄加地黄<lb/>
當歸百餘貼而安周甚喜予曰未也燥熱已多血傷亦<lb/>
深須食淡以養胃内觀以養神則水可生火可降也不<lb/>
從吾言附毒必發彼勇於仕進一切務外不守戒忌予<lb/>
曰若多與補血凉藥亦可稍安内外不靜腎水不生附<lb/>
毒必發病安之後官於婺城巡夜冐寒非附子不可以<lb/>
<pb n="KR3e0068_WYG_009-15a"/>
療而性怕生薑只得以猪腰作片煑附子與三貼而安<lb/>
予曰可急歸知其附毒易發彼以為迂半年後果發背<lb/>
而死又司丞叔平生脚自踝以下常覺熱冬不可加綿<lb/>
於上常自言曰我資禀壯不怕冷予曰此足三隂之虚<lb/>
宜蚤斷慾事以補養隂血庶乎可免笑而不答年才五<lb/>
十患痿半年而死觀此二人治法或可知矣或曰傷寒<lb/>
病惡寒惡熱者亦若是耶予曰若病傷寒者自外入内<lb/>
先賢言之詳矣愚奚庸贅<lb/>
<pb n="KR3e0068_WYG_009-15b"/>
　謹按東垣曰發熱惡熱大渴不止煩躁肌熱不欲近<lb/>
　衣其脈洪大按之無力者或無目痛鼻乾者非白虎<lb/>
　湯證也此血虚發躁當以當歸補血湯主之又有火<lb/>
　鬱而熱者如不能食而熱自汗氣短者虚也以甘寒<lb/>
　之劑㵼熱補氣非如能食而熱口舌乾燥大便難者<lb/>
　以辛苦大寒之劑下之㵼熱補水之比當細分之不<lb/>
　可槩論與以上皆宜參考如言煩躁虚煩亦與實煩<lb/>
　不同如傷寒煩者為真陽内鬱隂中伏陽之證與隂<lb/>
<pb n="KR3e0068_WYG_009-16a"/>
　虚躁熱病本亦異<lb/>
　　虚中有熱宜灸論<lb/>
衞生寶鑑云奥屯周卿之子年二十三病發熱肌熱消<lb/>
痩四支困倦嗜臥盜汗大便溏多不思飲食腸鳴舌不<lb/>
知味懶於言語時來時去近半載其脈浮數按之無力<lb/>
正應脈訣云臟中積冷榮中熱欲得精要補虚先灸中<lb/>
脘引清氣上行肥腠理又灸氣海穴乃生發元氣滋榮<lb/>
百脈灸三里助胃氣撤上熱使下於隂分以甘寒之劑<lb/>
<pb n="KR3e0068_WYG_009-16b"/>
㵼熱火佐以甘温養其中氣又食粳米羊肉之類固其<lb/>
胃氣以慎言語節飲食至數月病減得平復<lb/>
　按此證治乃陽虚而胃氣不足隂陽不升降致發熱<lb/>
　者宜灸之以助陽藥以甘寒㵼血中之大熱又非止<lb/>
　隂虚之例也<lb/>
　　論骨蒸勞熱用吐下法<lb/>
子和曰皮膚枯乾痰涎稠粘四肢疼痛面赤唇乾煩躁<lb/>
睡臥不寧或時喘咳飲食少味困弱無力虚汗黄痩等<lb/>
<pb n="KR3e0068_WYG_009-17a"/>
證先以茶調散輕涌訖次以導水禹功輕㵼三兩行後<lb/>
服柴胡飲子桂苓甘露飲搜風丸白术調中湯人參散<lb/>
之類量虚實用之如咯血吐血便血此亡血也並不宜<lb/>
吐吐則神昏不可峻服熱藥大忌炙<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>酒麫宜食疏菜<lb/>
氷水凉物亦慎不可過忌則胃口閉形痩脈大乃死候<lb/>
也諸勞倣此<lb/>
　謹按一切病候必憑脈驗證施治則自切當也詳已<lb/>
　上勞熱未必不兼隂陽兩虚濕熱自甚或隂虚或勞<lb/>
<pb n="KR3e0068_WYG_009-17b"/>
　傷形氣或脾胃虚損為熱之證吐去痰涎及開提鬱<lb/>
　陷之氣次以調養之法治之猶可若便利與禹功導<lb/>
　水重峻之劑吾恐實實虚虚不善用而藥之太過多<lb/>
　致殺人且如積熱畜熱有餘之證非汗吐下法則不<lb/>
　能已者不善用而藥之不及亦致悞人矣當必憑脈<lb/>
　驗證施治庶不致藥有太過不及之失<lb/>
　　論虚熱發汗之誤<lb/>
東垣曰仲景論内外不足發熱自汗之證大禁發汗若<lb/>
<pb n="KR3e0068_WYG_009-18a"/>
飲食勞倦雜病發熱自汗表虚之證認作有餘便用麻<lb/>
黄發之汗大出則表益虚也<lb/>
　謹按仲景論傷寒分例不可發汗者三十餘條至一<lb/>
　證有二禁者若寒熱有血弱氣虚者也况雜病乎然<lb/>
　誤則致逆為禍至速所謂一逆尚引日再逆促命期<lb/>
　矣<lb/>
　　論隂盛格陽身熱治例<lb/>
東垣云馮内翰之姪櫟同病傷寒目赤而煩渴脈息七<lb/>
<pb n="KR3e0068_WYG_009-18b"/>
八至按之不皷擊經曰脈至而從按之不皷諸陽皆然<lb/>
此隂盛格陽於外非熱也與薑附之劑汗出而愈<lb/>
　<hi>詳見試效方</hi>
　按此與王海藏治狂言發斑身熱脈沉細隂證例同<lb/>
　東垣又有治脚膝痿弱下尻臋皆冷隂汗臊臭精滑<lb/>
　不固脈沉數有力為火鬱於内逼隂向外為陽盛拒<lb/>
　隂用苦寒藥下之者此水火徴兆之微脈證治例之<lb/>
　妙王太僕曰紀於水火餘氣可知因併録之以勸<lb/>
<pb n="KR3e0068_WYG_009-19a"/>
　　論諸發熱病本不同<lb/>
此事難知曰一身盡熱先太陽也從外而之内者先無<lb/>
形也為外傷<lb/>
　謹按仲景論傷寒證例三隂俱有發熱但微甚不同趙氏曰<lb/>
　論中三陽皆有發熱如少隂二證外又有吐利手足不逆冷<lb/>
　反發熱者不死少隂病一身手足盡熱以熱在膀胱必便<lb/>
　血少隂病四逆散中用柴胡亦有治發熱意又厥隂病先厥<lb/>
　後發熱而利者必自止下利脈數有微熱汗出今欲愈靣赤<lb/>
<pb n="KR3e0068_WYG_009-19b"/>
　身微熱為鬱冐嘔而發熱小柴胡與夫太隂病中風四肢煩<lb/>
　疼是三隂皆有發熱明矣但寒傷隂經發熱則為逆<lb/>
手足不和兩脇俱熱如火先少陽也從内而之外者先有形<lb/>
也為内傷<lb/>
内經曰人數醉若飽以入房氣聚於脾中不得散酒氣與<lb/>
穀氣相薄熱盛於中故熱遍於身内熱而溺赤也<lb/>
飲食不節起居不時者隂受之入六腑則身熱不得臥<lb/>
上為喘呼<lb/>
<pb n="KR3e0068_WYG_009-20a"/>
活人書曰傷食令人頭痛脈數發熱但左手人迎脈平<lb/>
和身不疼痛是也<lb/>
難知曰脈人迎氣口俱緊盛或舉按皆實大發熱而惡<lb/>
寒腹不和而口液此内外俱傷也<lb/>
　按已上辨内傷外感<hi>詳見内傷門</hi>
内經曰身熱脈弦數戰慄而不惡寒者癉瘧也<lb/>
要畧曰發熱身疼而身如熏黄者濕也　一身盡疼發<lb/>
熱日晡所劇者此名風濕　汗出而身熱者風也<lb/>
<pb n="KR3e0068_WYG_009-20b"/>
活人書云中脘有痰令人増寒發熱惡風自汗寸口脈<lb/>
浮胸痞滿有類傷寒但頭不痛項不強為異<lb/>
孫尚云虚煩與傷寒相似身熱脈不浮緊不惡寒但熱<lb/>
而煩或不煩頭不痛　脚氣為病大便堅脚膝腫痛兩<lb/>
脛或有腫滿或枯細者方其發時亦有發熱増寒嘔惡<lb/>
似傷寒證也<lb/>
難經曰發熱惡寒脈來浮數者温病也身熱頭疼自汗<lb/>
多眠陽脈浮滑隂脈濡弱者風温也<lb/>
<pb n="KR3e0068_WYG_009-21a"/>
傷寒論曰脈虚身熱得之傷暑<lb/>
東垣云四肢發熱者或口乾舌乾咽乾盖心生火小腸<lb/>
生熱火熱來乗主位乃濕熱相合故煩躁悶亂也四肢<lb/>
者脾土也火乗之故四肢發熱也　或身體沉重走注<lb/>
疼痛盖濕熱相摶而風熱鬱而不得伸也<lb/>
　謹按諸病表熱有相類則脈氣病本之不同也因類<lb/>
　已上諸例是故仲景論傷寒卒病發熱而惡寒者發<lb/>
　於陽也其脈浮緊而濇為風寒客於榮衞之中也分<lb/>
<pb n="KR3e0068_WYG_009-21b"/>
　六經𫝊變脈證至二百餘例有因壞悞所致及温瘧<lb/>
　風温温疫等證皆冬傷於寒發為諸脈證之變此傷<lb/>
　寒論之所以作也河間劉守真論熱病因陽氣怫鬱<lb/>
　而為熱或鬱結轉甚而惡寒所謂亢則害承乃制陽<lb/>
　極反似隂與傷寒皆相類此原病式之所以作也東<lb/>
　垣李明之論内傷脾胃之證始得之多氣髙而喘身<lb/>
　熱而煩其脈洪大而頭痛或渴不止其皮膚不任風<lb/>
　寒而生寒熱與外感傷寒多相似此脾胃論之所以<lb/>
<pb n="KR3e0068_WYG_009-22a"/>
　作也斯三君子之論本推明内經病機之㫖條熱證<lb/>
　標本之不同勿視此以為彼也然學者不審其義而<lb/>
　各為專門是以丹溪朱先生曰學先仲景書者以傷<lb/>
　寒為主恐悞内傷作外感先東垣書者以胃氣為主<lb/>
　恐悞外感為内傷先河間書者以熱為主恐悞以寒<lb/>
　為熱不若先主於内經則自然活潑潑地盖内經之<lb/>
　義則精而博者也然則微三君子之論又何由知經<lb/>
　義之積隠乎但不審其義而各為專門者視此以為<lb/>
<pb n="KR3e0068_WYG_009-22b"/>
　彼悞人多矣吁丹溪之㫖微哉切觀仲景之法必憑<lb/>
　脈驗證施治變化無窮深合内經之㫖如寒邪在表<lb/>
　以辛温之藥汗之在裏以辛熱之藥温之𫝊變在半<lb/>
　表裏者以甘寒之藥和解之𫝊變入裏者以苦寒之<lb/>
　藥下之凉劑亦未嘗委而不用也大抵固憑脈驗證<lb/>
　以自通變不可執論專方如此矧人身之病有水火<lb/>
　徴兆之微若王太僕曰熱來復去晝見夜伏夜發晝<lb/>
　見時節而動是無火也是例固河間論亢則害承乃<lb/>
<pb n="KR3e0068_WYG_009-23a"/>
　制病式亦庶幾矣丹溪更有論隂陽為惡寒非寒惡<lb/>
　熱非熱者因人身之病水火徴兆幽顯莫測先哲推<lb/>
　論亦且至矣然仲景論傷寒脈法亦未嘗不引雜病<lb/>
　河間論熱證脈法而且未詳學者能本仲景參叔和<lb/>
　脈法自辨内傷外感之分殊如王海藏曰仲景言弦<lb/>
　濇為隂叔和言弦濇為陽雖有隂陽之别則不離諸<lb/>
　數為熱諸遲為寒仲景叔和言本兩途非相違背合<lb/>
　而論之皆是也仲景所言傷寒自外從氣而入以弦<lb/>
<pb n="KR3e0068_WYG_009-23b"/>
　脈為隂邪從外入先太陽也叔和所言雜病自内從<lb/>
　血而出以弦脈為陽病自内生先少陽也如此則形<lb/>
　證有相類脈氣病本之不同學者審是則自然通變<lb/>
　不致視此以為彼拘於執論專方而已也<lb/>
　熱證治法<lb/>
　　發表之劑<lb/>
易簡參蘇飲治感冐發熱頭痛或因痰飲凝積為熱狀<lb/>
　似傷寒者<lb/>
<pb n="KR3e0068_WYG_009-24a"/>
　　前胡　　　人參　　　紫蘇　　　乾葛<lb/>
　　半夏　　　茯苓<hi>各三分</hi>枳殻　　　陳皮<lb/>
　　甘草　　　　桔梗　　　木香<hi>各半錢</hi>
　右㕮咀生薑五片水煎服<lb/>
人參敗毒散<hi>方見欬門</hi>
　按此二方足少陽柴胡例藥<lb/>
　參蘇飲解見痰飲門<lb/>
局方柴胡升麻湯治發熱頭痛惡風體疼鼻塞咽乾痰盛<lb/>
<pb n="KR3e0068_WYG_009-24b"/>
　　方見傷風門<lb/>
　按此足少陽陽明手太隂藥也<lb/>
葛根解肌湯治發熱惡寒頭痛項強傷寒温病<lb/>
　　葛根<hi>四錢</hi>　桂<hi>一錢</hi>　　　黄芩　　　甘草<lb/>
　　白芍<hi>各二錢</hi>麻黄<hi>三錢</hi>
　右㕮咀入薑棗煎<lb/>
　按此足太陽陽明太隂藥也<lb/>
知母葛根湯治身熱頭痛風温温毒證<lb/>
<pb n="KR3e0068_WYG_009-25a"/>
　　知母<hi>一錢半</hi>　葛根<hi>四錢/</hi>　石膏<hi>三錢</hi>　甘草<lb/>
　　木香　　　　升麻　　　黄芩　　　南星<lb/>
　　人參　　　　防風　　　杏仁　　　川芎<lb/>
　　羌活<hi>各一錢</hi>萎蕤<hi>二錢半/</hi>麻黄<hi>二錢</hi>
　右㕮咀作二服入薑煎<lb/>
　按此足太陽陽明手太隂藥也以上三方並足太陽<lb/>
　例<lb/>
河間六神通解散治發熱頭痛發渴身疼脈洪無汗<lb/>
<pb n="KR3e0068_WYG_009-25b"/>
　　麻黄<hi>二錢</hi>　甘草<hi>三錢</hi>　石膏　　　滑石<lb/>
　　黄芩<hi>各四錢</hi>蒼术<hi>八錢</hi>
　右㕮咀入薑葱煎<lb/>
　按此足三陽手足太隂藥也出太陽例<lb/>
易老九味羌活湯治發熱惡寒無汗或自汗頭痛項強<lb/>
　或傷風見寒脈傷寒見風脈並宜服之<lb/>
　　羌活　　　防風　　　蒼术<hi>各一錢半</hi>
　　川芎　　　白芷　　　生地黄<lb/>
<pb n="KR3e0068_WYG_009-26a"/>
　　黄芩　　　甘草　　　細辛<hi>一錢</hi>
　右㕮咀水煎<lb/>
　按此足太陽陽明三隂藥也<lb/>
　易老云經曰有汗不得服麻黄無汗不得服桂枝若<lb/>
　差失則其變不可勝言故立此法使不犯三陽禁忌<lb/>
　為解利神方非獨治雜病藥也<lb/>
　謹按仲景論傷寒發表藥分六經及解肌可刺諸法<lb/>
　盖恐藥致悞變逆慎之至也今集已上諸方皆傷寒<lb/>
<pb n="KR3e0068_WYG_009-26b"/>
　表藥之變法宜詳審脈證而擇用之然易老九味河<lb/>
　間通解意雖不同務在藥證相對名實相符方可行<lb/>
　之否則犯禁致逆及失其立法之意也是以許文正<lb/>
　公曰近世論醫有主河間劉氏者有主易老張氏者<lb/>
　張氏用藥依准四時隂陽升降而増損之正内經四<lb/>
　氣調神之義醫而不知此妄行也劉氏用藥務在推<lb/>
　陳致新不使少有怫鬱正造化新新不停之義醫而<lb/>
　不知此無術也然而主張氏者或未盡張氏之妙則<lb/>
<pb n="KR3e0068_WYG_009-27a"/>
　暝眩之劑終莫敢投至失幾後時而不救者多矣主<lb/>
　劉氏者或未悉劉氏之藴則刼效目前隂損正氣遺<lb/>
　禍於後日者多矣能用二家之長而無二家之弊則<lb/>
　治庶幾乎於此二方製法可見大抵學者當於經論<lb/>
　中求之知其所主不可偏執於一家而已<lb/>
　　攻裏之劑<lb/>
宣明三乙承氣湯治臟腑積熱痞滿燥實堅脹<lb/>
　　甘草　　　枳實　　　　厚朴　　大黄<lb/>
<pb n="KR3e0068_WYG_009-27b"/>
　　芒硝<lb/>
　右㕮咀入薑煎<lb/>
　按此足陽明例藥也發明曰漢張仲景作傷寒論為<lb/>
　邪自外入𫝊於胃者謂之入腑腑之為言聚也胃為<lb/>
　水榖之海榮衞之源水榖㑹聚變化而為榮衞邪氣<lb/>
　入胃則胃中之氣菀滯糟粕秘結而為實實則瀉之<lb/>
　人所共知如緩急輕重之劑則臨時消息焉不惡寒<lb/>
　反惡熱發渴譫語腹滿而喘手足濈然汗出者急下<lb/>
<pb n="KR3e0068_WYG_009-28a"/>
　之宜大承氣湯如邪氣未深恐有燥屎少服小承氣<lb/>
　湯試之腹中轉失氣者有燥屎也乃可攻之不轉失<lb/>
　氣者初硬後溏尚未可攻攻之則腹滿不能食若腹<lb/>
　滿不通與小承氣湯微和胃氣勿令大泄如發汗後<lb/>
　不惡寒但熱者胃實也當和胃氣調胃承氣湯主之<lb/>
　成無已云大熱結實者與大承氣湯小熱微結者與<lb/>
　小承氣湯以熱不太甚故於大承氣湯中去芒硝<lb/>
　又以結不至堅故减厚朴枳實也如不至大堅滿邪熱<lb/>
<pb n="KR3e0068_WYG_009-28b"/>
　甚而須攻下者亦未可投大承氣湯必以輕緩之劑<lb/>
　攻之於大承氣湯减厚朴枳實加甘草乃輕緩之劑<lb/>
　以調胃也設若大承氣反用調胃治之則邪氣不服<lb/>
　小承氣證反用大承氣下之則過傷正氣而腹滿不<lb/>
　能食故有勿大泄之戒此仲景所以分治之未嘗越<lb/>
　聖人制度後之醫者以此三藥合而為一且云通治<lb/>
　三藥之證及無問傷寒雜證内外一切所傷若依此<lb/>
　說與仲景之方甚相違背及失軒岐緩急之㫖由是<lb/>
<pb n="KR3e0068_WYG_009-29a"/>
　紅紫眩亂迷惑世人一唱百和使病者暗受其弊將<lb/>
　何訴哉倘有仁心審是者當於内經仲景方中求之<lb/>
　貴使藥證相對以聖賢之心為心則方之真偽自可<lb/>
　得而知矣<lb/>
當歸承氣湯治燥熱裏熱火鬱為病或皮膚枯燥或咽<lb/>
　乾鼻乾或便溺結悶通宜用此<lb/>
　　當歸　　　大黄<hi>各四錢</hi>甘草　　　芒硝<hi>各三</hi>
　　<hi>錢</hi>
<pb n="KR3e0068_WYG_009-29b"/>
　右㕮咀入薑煎<lb/>
　按此足太隂厥隂陽明藥也凡血證下藥詳見仲景<lb/>
　抵當諸湯例兹不備録但此與前方可見有氣血之<lb/>
　分<lb/>
　　發表攻裏之劑<lb/>
宣明雙解散治一切風熱積熱<lb/>
　　益元散　　　防風通聖散<hi>各一兩</hi>
　右每三五錢入葱白鹽䜴五十粒薑三片煎服<lb/>
<pb n="KR3e0068_WYG_009-30a"/>
　按此足太陽陽明少隂厥隂手足太隂藥也治風熱<lb/>
　鬱熱甚㨗但本論云治風寒暑濕飢飽勞役内外諸<lb/>
　邪所傷無問雜病便可通解然斯意混同主治而寒<lb/>
　濕何以得散内傷不足之證何以抵受邪實實虚虚<lb/>
　不無致逆故潘思敬云是仲景調胃承氣湯後人一<lb/>
　變加連翹梔子薄荷黄芩謂之凉膈至河間又一變<lb/>
　於凉膈中加防風川芎當歸芍藥麻黄石膏桔梗滑<lb/>
　石荆芥白术謂之防風通聖古之復方也今復之又<lb/>
<pb n="KR3e0068_WYG_009-30b"/>
　復製法盖可知矣而學者識之<lb/>
大柴胡湯治傷寒雜證發熱脈沉實弦數熱日數多或<lb/>
　有表復有裏脈洪頭痛而譫妄或濕熱自利表裏證<lb/>
　已急宜此下之<lb/>
　　柴胡<hi>四錢</hi>　黄芩　　　芍藥<hi>各一錢半</hi>　半夏<lb/>
　　<hi>一錢二分</hi>　枳實<hi>二錢/</hi>　大黄<hi>二錢半</hi>
　右㕮咀入薑棗煎<lb/>
　按此足少陽陽明太隂厥隂藥也出太陽例<lb/>
<pb n="KR3e0068_WYG_009-31a"/>
　　清氣之劑<lb/>
局方人參白虎湯治氣熱心煩發渴<lb/>
　　石膏<hi>四錢</hi>　知母<hi>一錢半/</hi>　甘草<hi>一錢/</hi>　人參<hi>半</hi>
　　<hi>錢</hi>
　右㕮咀入粳米一合煎<lb/>
　按此足陽明少隂手太隂藥也<lb/>
清心蓮子飲治發熱口乾小便白濁夜則安靜晝則發<lb/>
　熱<lb/>
<pb n="KR3e0068_WYG_009-31b"/>
　　黄芩　　　麥門冬　　地骨皮　　車前子<lb/>
　　甘草<hi>各三錢半</hi>蓮肉　　茯苓　　　黄茋<lb/>
　　柴胡　　　人參<hi>各二錢半</hi>
　右㕮咀水煎<lb/>
　按此足少陽少隂手足太隂藥也<lb/>
宣明柴胡飲子解一切肌熱蒸熱積熱或汗後餘熱脈<lb/>
　洪實弦數<lb/>
　　黄芩　　　甘草　　　大黄　　　芍藥<lb/>
<pb n="KR3e0068_WYG_009-32a"/>
　　柴胡　　　人參　　　當歸<hi>各二錢半</hi>
　右㕮咀入薑煎<lb/>
　按此足少陽例又表裏血藥也寶鑑附於氣分熱例<lb/>
　下今姑從之學者宜取擇焉<lb/>
　機要云若膚如火燎而熱以手取之不甚熱為肺熱<lb/>
　目睛赤煩燥或引飲黄芩一味主之晝則行陽二十<lb/>
　五度此言氣分熱也<lb/>
　　凉血之劑<lb/>
<pb n="KR3e0068_WYG_009-32b"/>
清凉飲子治大人小兒血脈壅實臟腑生熱面赤煩渴<lb/>
　睡臥不寧<lb/>
　　大黄　　　芍藥　　　當歸　　　甘草<hi>各等</hi>
　　<hi>分</hi>
　右㕮咀水煎<lb/>
　按此足太隂厥隂之的藥也<lb/>
元戎四物二連湯治血虚虚勞發熱五心煩熱晝則明<lb/>
　了夜則發熱<lb/>
<pb n="KR3e0068_WYG_009-33a"/>
　　當歸　　　生地黄　　白芍　　　川芎<lb/>
　　黄連　　　胡黄連<lb/>
　右㕮咀水煎服<lb/>
　按此足太隂厥隂手少隂經藥也<lb/>
　機要云若夜發熱主行隂夜則行隂二十五度若脇<lb/>
　肋熱或一身盡熱或日晡肌熱者皆血病也宜以上<lb/>
　方及桃仁承氣選而用之<lb/>
　　清氣凉血之劑<lb/>
<pb n="KR3e0068_WYG_009-33b"/>
局方洗心散治風壅壯熱頭目昏痛熱氣上衝口苦唇<lb/>
　焦咽喉腫痛心神煩燥多渴五心煩熱小便赤澁大<lb/>
　便秘滯<lb/>
　　大黄<hi>煨</hi>　　甘草　　　當歸　　　芍藥<lb/>
　　麻黄　　　荆芥穗<hi>各六錢</hi>白术<hi>五錢</hi>
　右為末每服二三錢生薑薄荷湯煎服<lb/>
　按此足太陽陽明厥隂手足太隂經藥也今人多用<lb/>
　之故收入然以白术合大黄入心故名洗心而從以<lb/>
<pb n="KR3e0068_WYG_009-34a"/>
　麻黄荆芥亦是表裏藥<lb/>
甘露飲治男子婦人小兒煩熱胃中客熱口臭齒齦煩<lb/>
　渴咽瘡等證<lb/>
　　熟地黄　　生地黄　　枇杷葉　　山茵陳<lb/>
　　天門冬　　麥門冬　　枳殻　　　黄芩<lb/>
　　石斛　　　甘草<hi>各等分</hi>
　右為末每服二錢水煎服<lb/>
　按此足陽明手太隂少隂經藥也<lb/>
<pb n="KR3e0068_WYG_009-34b"/>
龍腦雞蘇丸除煩熱鬱熱肺熱欬嗽鼻衂吐血血崩下<lb/>
　血熱淋消渴驚悸解酒毒胃熱口臭口苦開心明目<lb/>
　　薄荷葉<hi>一兩六錢</hi>生地黄<hi>六錢/</hi>　麥門冬<hi>四錢</hi>
　　蒲黄<hi>炒</hi>　　　　阿膠<hi>炒各二錢/</hi>黄茋<hi>一錢</hi>
　　人參　　　　　木通<hi>各二錢</hi>　銀州柴胡<hi>同木</hi>
　　<hi>通浸二日取汁入膏</hi>甘草<hi>一錢半</hi>
　右為末用蜜三兩二錢煉過後下地黄末木通柴胡<lb/>
　汁熬成膏丸桐子大每二十丸嚼破湯下<lb/>
<pb n="KR3e0068_WYG_009-35a"/>
　按此三焦藥也<lb/>
　　安神清鎮諸方<lb/>
局方至寶丹<hi>方見中風門</hi>
　按此氣血之藥通闗透肌骨之劑也<lb/>
東垣朱砂安神丸治心神煩亂怔忡兀兀欲吐氣亂而<lb/>
　熱似懊憹狀<lb/>
　　黄連<hi>一錢半</hi>　生地黄　　當歸身　　甘草<hi>炙</hi>
　　<hi>各半錢</hi>　　　朱砂<hi>一錢别研</hi>
<pb n="KR3e0068_WYG_009-35b"/>
　右為末蒸餅丸黍米大每十丸或十五二十丸唾津<lb/>
　下<lb/>
　按此二方血分藥也<lb/>
牛黄膏治熱入血室發狂不認人者<lb/>
　　牛黄<hi>二錢半</hi>　朱砂　　　蔚金<hi>各三錢</hi>
　　腦子　　　　甘草<hi>各一錢</hi>牡丹皮<hi>二錢</hi>
　右為細末煉蜜丸皂子大新水化下<lb/>
錢氏安神丸治熱渴心悶脈實頰赤口燥<lb/>
<pb n="KR3e0068_WYG_009-36a"/>
　　麥門冬　　　馬牙硝　　白茯苓　　山藥<lb/>
　　寒水石<hi>各半兩</hi>朱砂<hi>一兩/</hi>　甘草<hi>半兩/</hi>　龍腦<hi>一字</hi>
　右為末煉蜜丸雞頭大每服半丸或一丸沙糖水化<lb/>
　下<lb/>
　按此氣分藥也<lb/>
　　瀉諸經實熱方<lb/>
局方凉膈散治上焦積熱煩躁多渴面赤面熱頭昏咽<lb/>
　燥喉咽腫痛口瘡便溺赤澁狂言譫妄睡臥不安並<lb/>
<pb n="KR3e0068_WYG_009-36b"/>
　宜服之<lb/>
　　大黄　　　朴硝　　　　甘草<hi>各二兩</hi>連翹<hi>四兩</hi>
　　梔子仁　　黄芩　　　　薄荷葉<hi>各一兩</hi>
　右為末每服二錢竹葉蜜些小煎服<lb/>
　按此手太隂少隂足太隂陽明藥也輕者宜用桔梗<lb/>
　湯母犯下二焦也餘倣此<hi>桔梗湯見喉痺門</hi>
調胃承氣湯治中焦實熱胃熱實而不滿<lb/>
　　大黄<hi>一兩</hi>　　甘草<hi>二錢半/</hi>芒硝<hi>四錢半</hi>
<pb n="KR3e0068_WYG_009-37a"/>
　右㕮咀水煎<lb/>
　按此足陽明經藥也輕者宜用前胡散<lb/>
八正散治下焦積熱二便閉澁多渴咽乾口熱生瘡腫<lb/>
　痛淋血<lb/>
　　大黄　　　瞿麥　　　木通　　　滑石<lb/>
　　扁竹　　　車前子　山梔　　　甘草<hi>各等分</hi>
　右為末每服二錢水煎入燈心<lb/>
　按此足太陽陽明經藥也輕者宜用導赤散<lb/>
<pb n="KR3e0068_WYG_009-37b"/>
錢氏㵼青丸治肝經鬱熱<lb/>
　　當歸　　　龍膽草　　川芎　　　山梔<lb/>
　　大黄　　　羌活　　　防風<lb/>
　右為末蜜丸雞頭子大每一二丸<lb/>
㵼心湯治心熱<lb/>
　　黄連<hi>一兩</hi>
　右為末水調二三分量病人大小與之<lb/>
㵼黄散治脾熱口臭咽乾<lb/>
<pb n="KR3e0068_WYG_009-38a"/>
　　藿香葉<hi>七錢</hi>　山梔<hi>一兩/</hi>　石膏<hi>半兩/</hi>　甘草<hi>三</hi>
　　<hi>兩</hi>　　　　　防風<hi>四兩</hi>
　右為末同蜜酒拌微炒香每服一錢<lb/>
㵼白散治肺熱<lb/>
　　桑白皮　　地骨皮<hi>各一兩</hi>甘草<hi>半兩</hi>
　右為末每服二三錢<lb/>
東垣滋腎丸治腎熱<lb/>
　　黄柏<hi>三錢</hi>　知母<hi>二錢/</hi>　桂<hi>一分半</hi>
<pb n="KR3e0068_WYG_009-38b"/>
　右為末熟水丸桐子大每七八十丸至百丸食前百<lb/>
　沸湯下<lb/>
　按此五臟藥例也<lb/>
半夏湯治膽腑實熱精神不守熱泄病<lb/>
　　半夏　　　宿薑<hi>各三錢</hi>黄芩　　　逺志<lb/>
　　茯苓<hi>各二錢</hi>生地黄<hi>五錢/</hi>秫米<hi>數合/</hi>酸棗仁<hi>一合</hi>
　右㕮咀長流水煎<lb/>
導赤散治小腸實熱小便赤澁而渴<lb/>
<pb n="KR3e0068_WYG_009-39a"/>
　　生地黄　　木通　　　甘草<hi>各等分</hi>
　右末入竹葉同煎<lb/>
前胡散治胃氣實熱唇口乾裂中心熱躁大便秘結非<lb/>
　時煩渴睡中口内生涎<lb/>
　　大黄<hi>半兩</hi>　桔梗　　　枳殻　　　前胡<lb/>
　　杏仁<hi>各一錢</hi>葛根<hi>二錢</hi>
　右為末每二錢入薑煎<lb/>
㵼白湯治大腸實熱腹脹不通俠臍痛食不化喘不<lb/>
<pb n="KR3e0068_WYG_009-39b"/>
　能久立口生瘡<lb/>
　　橘皮　　　淡竹茹　　黄芩　　　梔子仁<lb/>
　　蘗皮<hi>炙各半兩</hi>茯苓　　芒硝<hi>各一兩/</hi>生地黄<hi>三</hi>
　　<hi>兩</hi>
　右剉每四錢入薑棗煎空心服<lb/>
赤茯苓湯治膀胱實熱腹脹小便不通口苦舌乾咽腫<lb/>
　不利<lb/>
　　赤茯苓　　猪苓　　　葵子　　　枳實<lb/>
<pb n="KR3e0068_WYG_009-40a"/>
　　瞿麥　　　木通　　　黄芩　　　車前子<lb/>
　　滑石　　　甘草<hi>各等分</hi>
　右㕮咀入薑煎食前服<lb/>
　按以上諸方出五臟治要例<lb/>
　　治虚熱升陽之劑<lb/>
小柴胡湯治潮熱身熱黙黙不欲飲食或嘔或渴或利<lb/>
　或欬<lb/>
　　人參　　　半夏　　　生甘草　　黄芩<hi>各二</hi>
<pb n="KR3e0068_WYG_009-40b"/>
　　<hi>錢</hi>　　　　柴胡<hi>四錢/</hi>　生薑<hi>五片/</hi>　棗<hi>二枚</hi>
　右㕮咀水煎<lb/>
　按此足少陽藥也出太陽例主虚勞煩熱能引清氣<lb/>
　上行陽道在經主氣在臟主血故更能入血室也<lb/>
東垣升陽益胃湯治肺之脾胃虚怠惰嗜臥四肢不收<lb/>
　身體沉重口乾食無味大便不調小便頻數食少食<lb/>
　不消洒淅惡寒而或微熱<lb/>
　　<hi>方見内傷門</hi>
<pb n="KR3e0068_WYG_009-41a"/>
　按此手太隂足陽明太隂之藥欲升浮中焦下陷之<lb/>
　氣故加太陽諸經藥也<lb/>
補中益氣湯治形神勞役或飲食失節勞倦虚損身熱<lb/>
　而煩脈洪大而虚頭痛或惡寒而渴自汗無力氣髙<lb/>
　而喘<lb/>
　　黄茋<hi>一錢半</hi>人參　　　甘草<hi>炙各一錢</hi>白术<lb/>
　　當歸身　　柴胡　　升麻　　　陳皮<hi>各半錢</hi>
　右㕮咀水煎<lb/>
<pb n="KR3e0068_WYG_009-41b"/>
　按此手足太隂少陽經藥表裏氣血之劑也<lb/>
　　<hi>加减見内傷門</hi>
　謹按發明曰經云治熱以寒温而行之治寒以熱凉<lb/>
　而行之治温以清冷而行之治清以温熱而行之夫<lb/>
　治熱以寒温而行之者有三皆同大熱在身止用黄<lb/>
　茋人參甘草此三味者皆甘温雖表裏皆熱躁發於<lb/>
　内捫之肌熱於外能和之汗自出而解矣此温能除<lb/>
　大熱之至理也熱極生風乃左遷入地補母以虚其<lb/>
<pb n="KR3e0068_WYG_009-42a"/>
　子使天道右遷順行諸病得天令行而必愈二也况<lb/>
　大熱在上其大寒必伏於内温能退寒以助地氣地<lb/>
　氣者在人乃胃之生氣使真氣旺三也此與熱因寒<lb/>
　用寒因熱用必伏其所主而先其所因治法理同而<lb/>
　證不同學者最宜深玩<lb/>
　　治虚熱滋隂之劑<lb/>
楊氏秦艽扶羸湯治肺痿骨蒸成勞或嗽或寒或熱聲<lb/>
　嗄不出體虚自汗四肢怠惰<lb/>
<pb n="KR3e0068_WYG_009-42b"/>
　　柴胡<hi>二錢</hi>　人參　　　鱉甲<hi>炙</hi>　　秦艽<lb/>
　　當歸　　　地骨皮<hi>各一錢半</hi>半夏　紫苑<lb/>
　　甘草<hi>各一錢</hi>
　右㕮咀水煎<lb/>
　按此足少陽例藥又氣血之劑也<lb/>
局方當歸補血湯治肌熱躁熱目赤面紅煩渴引飲晝<lb/>
　夜不息其脈洪大而虚重按全無此脈虚血虚也若<lb/>
　悞服白虎湯必死宜此主之<lb/>
<pb n="KR3e0068_WYG_009-43a"/>
　　黄茋　　　當歸<lb/>
　右㕮咀水煎<lb/>
　按此足三隂經藥也<lb/>
十味人參散治虚熱潮熱身體倦怠<lb/>
　　柴胡　　　甘草　　　人參　　　茯苓<lb/>
　　半夏　　　白术　　　黄芩　　　當歸<lb/>
　　白芍　　　葛根<hi>等分</hi>
　右㕮咀入薑煎<lb/>
<pb n="KR3e0068_WYG_009-43b"/>
　按此足少陽陽明太隂經藥也<lb/>
瑞竹堂柴胡梅連散治骨蒸勞熱久而不痊三服除根<lb/>
　其效如神及五勞七傷虚弱皆治<lb/>
　　胡黄連　　柴胡　　　前胡　　　烏梅<hi>各三</hi>
　　<hi>錢</hi>
　右㕮咀每二錢童便一盞猪胋一枚猪脊髓一條韭<lb/>
　根白半錢同煎至七分去柤温服不拘時<lb/>
　按此足少陽厥隂手少隂太隂經藥也出少陽例亦<lb/>
<pb n="KR3e0068_WYG_009-44a"/>
　　是刼劑<lb/>
元戎五蒸湯治骨蒸勞熱自汗<lb/>
　　甘草　　　人參　　　知母　　　黄芩<hi>各二錢</hi>
　　茯苓　　　熟地黄　　　葛根<hi>各三錢</hi>石膏<hi>半兩</hi>
　　竹葉<hi>二十片</hi>
　右㕮咀作一服入粳米一合煎加减見本論<lb/>
　按此足陽明手太隂手足少隂經藥也已上並氣血<lb/>
　之劑<lb/>
<pb n="KR3e0068_WYG_009-44b"/>
　　升陽滋隂之劑<lb/>
局方十全大補湯治諸虚不足五勞七傷不進飲食久<lb/>
　病虚損時發潮熱者<lb/>
　　白茯苓　　人參　　　當歸　　　　白术<lb/>
　　黄茋　　　川芎　　　　肉桂　　　白芍<hi>炒</hi>
　　熟地黄　　　甘草<hi>等分</hi>
　右㕮咀每服一兩入薑棗水煎<lb/>
　按此手足三隂氣血藥也<lb/>
<pb n="KR3e0068_WYG_009-45a"/>
人參養榮湯治久病虚損口乾食少欬而下利心驚悸<lb/>
　熱而自汗<lb/>
　　前方减芎加陳皮五味逺志<lb/>
　右㕮咀入薑棗煎<lb/>
　按此手足太隂藥氣血之劑也<lb/>
黄茋鱉甲散治男女虚熱身痩五心煩熱四肢怠惰欬<lb/>
　嗽咽乾自汗食少<lb/>
　　人參　　　肉桂　　　桔梗<hi>各一錢半</hi>生地黄<lb/>
<pb n="KR3e0068_WYG_009-45b"/>
　　半夏　　　紫苑　　　知母　　　白芍<lb/>
　　黄茋　　　甘草　　　桑白皮<hi>各二錢半</hi>
　　天門冬　　鱉甲<hi>各五錢</hi>秦艽　　　茯苓<lb/>
　　地骨皮　　柴胡<hi>各三錢</hi>
　右㕮咀入薑煎每服一兩衞生寶鑑减桂芍地骨皮<lb/>
　人參黄茋散<lb/>
　按此手太隂例藥氣血之劑然氣亂於胸中為清<lb/>
　濁相干者須加氣藥以理之又不必拘此如氣液衰<lb/>
<pb n="KR3e0068_WYG_009-46a"/>
　隂血竭古方有兼用烏梅蛤蚧猪腎脊髓人屎等物<lb/>
　皆其法也<lb/>
　　治風熱之劑<lb/>
川芎石膏湯<lb/>
　　<hi>方見中風門</hi>
仙术芎散治風熱燥熱<lb/>
　　防風通聖中加菊花藿香砂仁减麻黄芒硝<lb/>
　右為末每服一二錢<lb/>
<pb n="KR3e0068_WYG_009-46b"/>
　按此足太陽陽明三隂經藥也<lb/>
　　寒熱之劑<lb/>
柴胡薑桂湯治寒熱自汗<lb/>
　　柴胡<hi>四錢</hi>　桂枝　　黄芩　　　乾薑<lb/>
　　甘草　　　牡蠣<hi>各一錢半</hi>　　　𤓰蔞根<hi>二錢</hi>
　右㕮咀水煎<lb/>
　按此少陽例藥也<lb/>
桂枝麻黄各半湯治發熱惡寒便清不渴脈浮緊而濇<lb/>
<pb n="KR3e0068_WYG_009-47a"/>
　　<hi>方見傷寒例</hi>
陽旦湯治身熱惡寒頭痛脈洪盛自汗<lb/>
　　桂枝湯加黄芩一兩<lb/>
　按此並太陽例藥<lb/>
　　暑熱之劑<lb/>
局方黄連香薷飲<lb/>
　按此手太隂少隂藥也<lb/>
東垣清暑益氣湯<hi>方並見暑門</hi>
<pb n="KR3e0068_WYG_009-47b"/>
　按此手足太隂少隂足陽明藥也<lb/>
　　濕熱之劑<lb/>
五苓散<hi>方見濕門</hi>
東垣清燥湯<hi>方見痿門</hi>
　按此手足太隂氣血之劑也出太陽例<lb/>
　　火熱之劑<lb/>
黄連解毒湯<lb/>
　按此手足太陽陽明少隂手太隂藥也<lb/>
<pb n="KR3e0068_WYG_009-48a"/>
當歸龍膽丸<hi>方並見火門</hi>
　按此足陽明厥隂手足太隂少隂藥也<lb/>
　　風濕熱之劑<lb/>
東垣𦍑活湯治身重或眩運麻木小便澁大便不調下<lb/>
　焦痿軟不能行止<lb/>
　　羌活　　　防風　　　柴胡<hi>各一錢</hi>藁本<lb/>
　　獨活　　　茯苓　　　澤瀉　　　猪苓<lb/>
　　黄茋　　　甘草<hi>炙</hi>　　陳皮　　　黄柏<lb/>
<pb n="KR3e0068_WYG_009-48b"/>
　　黄連　　　蒼术　　　升麻　　川芎<hi>各半錢</hi>
　右㕮咀水煎<lb/>
　按此疎風勝濕升陽之劑也出太陽茯苓澤㵼例<lb/>
　　治食熱之劑<lb/>
千金紫丸治飲食傷先寒後熱<lb/>
拔萃妙香丸<hi>方見風癎門</hi>
丹溪越鞠丸治食鬱<lb/>
　　蒼术　　　神麯　　　香附　　　山查<lb/>
<pb n="KR3e0068_WYG_009-49a"/>
　　醋炒鍼砂　撫芎<hi>等分</hi>
　右為末糊丸後加減法為六鬱例併附於左<lb/>
氣鬱<lb/>
　　香附　　　蒼术　　　撫芎<lb/>
血鬱<lb/>
　<hi>見血門</hi>
濕鬱<lb/>
　<hi>見濕門</hi>
<pb n="KR3e0068_WYG_009-49b"/>
痰鬱<lb/>
　　海石　　　香附　　　𤓰蔞仁　　　南星<lb/>
熱鬱<lb/>
　　香附　　　撫芎　　　青黛　　　蒼术<lb/>
　按食傷發熱諸例宜於内傷門選用<lb/>
　<lb/>
　<lb/>
　玉機微義卷九<lb/>
</p>
<p>
</p>
  </div>
</body>
</text>
</TEI>
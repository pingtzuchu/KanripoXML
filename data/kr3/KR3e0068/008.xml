<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷八</head>
    <p>
<pb n="KR3e0068_WYG_008-1a"/>
欽定四庫全書<lb/>
　玉機微義卷八　　　　明　徐用誠　原輯<lb/>
　　　　　　　　　　　　　劉　純　續増<lb/>
　欬𠻳門<lb/>
　　諸經敘欬<lb/>
内經曰五臟六腑皆令人欬非獨肺也皮毛者肺之合<lb/>
也皮毛先受邪氣邪氣以從其合也五臟之欬久乃移<lb/>
於六腑<lb/>
<pb n="KR3e0068_WYG_008-1b"/>
　　本文腑臟欬狀見後湯液方下<lb/>
　按欬論五臟六腑千金方又引心主欬然則十二經<lb/>
　皆有欬證也<lb/>
千金方曰論云有風欬有寒欬有肝欬有心欬有脾欬<lb/>
有肺欬有腎欬有膽欬有厥隂欬有肢欬十欬之異欲<lb/>
語因欬言不得竟謂之風欬飲冷食寒因之而欬謂之<lb/>
寒欬心下堅滿欬則支痛其脈反遲謂之肢欬欬則引<lb/>
脅下痛謂之肝欬欬而唾血引手少隂謂之心欬欬而<lb/>
<pb n="KR3e0068_WYG_008-2a"/>
涎出續續不止引少腹謂之脾欬欬引頸項而唾涎沬<lb/>
謂之肺欬欬則耳無所聞引腰并臍中謂之腎欬欬而<lb/>
引頭痛口苦謂之膽欬欬而引舌本謂之厥隂欬風欬<lb/>
者不下之寒欬肢欬肝欬刺足太衝心欬刺手神門脾<lb/>
欬刺足太白肺欬刺手太泉腎欬刺足太谿膽欬刺足<lb/>
陽陵泉厥隂欬刺手太陵<lb/>
　按此論五臟洎風寒肢膽厥隂經為十欬其引現證<lb/>
　與經論臟腑欬證皆稍異詳肢欬即氣與支飲證也<lb/>
<pb n="KR3e0068_WYG_008-2b"/>
　經有三焦欬而無心主此有心主而無三焦然已發<lb/>
　其秘矣惜乎胃大小腸膀胱欬及針治皆畧之不議<lb/>
　　脈法<lb/>
脈經曰闗上脈微為欬　肺脈微急為欬而唾血　欬<lb/>
而脈弦濇為少血　脈緊者肺寒雙弦者寒浮緊者虚<lb/>
寒　脈浮而緩傷風　脈細傷濕　數則為熱沉數者<lb/>
為實熱　脈弦為水偏弦為飲脈沉為留飲　洪滑多<lb/>
痰　欬脈浮直者生浮軟者生<lb/>
<pb n="KR3e0068_WYG_008-3a"/>
　　欬證死脈<lb/>
欬而脈緊者　小沉伏匿者　欬而羸痩脈形堅大者<lb/>
　欬而脫形發熱脈小堅急者　肌痩下脫形熱不去<lb/>
欬而嘔腹脹且洩其脈弦急者皆死不治<lb/>
　　論欬與𠻳本一證<lb/>
子和曰内經隂陽應象論云秋傷於濕冬生欬嗽五臟<lb/>
生成篇云欬嗽上氣診要經終篇云春刺秋分環為欬<lb/>
嗽示從容篇云欬嗽煩寃者腎氣之逆也此四篇中連<lb/>
<pb n="KR3e0068_WYG_008-3b"/>
言欬嗽其餘篇中止言欬而不言嗽如生氣通天論云<lb/>
秋傷於濕上逆而欬與大象論文義同而無嗽字乃知<lb/>
欬即嗽明矣<lb/>
　謹按欬與嗽本兩字義内經己作一證連言之愚詳<lb/>
　大抵欬者氣動也陽也嗽者兼血也隂也况是證其<lb/>
　本雖殊其標則一故世俗不以為疑唯潔古發内經<lb/>
　微㫖其義見下<lb/>
病機機要云欬謂無痰而有聲肺氣傷而不清也嗽謂<lb/>
<pb n="KR3e0068_WYG_008-4a"/>
無聲而有痰脾濕動而為痰也咳嗽謂有聲有痰也因<lb/>
傷肺氣動於濕因欬而有嗽也夏月嗽而發熱者謂之<lb/>
熱痰嗽小柴胡四兩加石膏一兩知母半兩用之冬月<lb/>
嗽而發寒熱謂之寒嗽小青龍加杏仁服之蜜煎生薑<lb/>
湯蜜煎橘皮湯燒生薑胡桃皆治無痰而嗽者此乃大<lb/>
例更當隨時隨證加減之痰而能食者大承氣微下之<lb/>
痰而不能食者厚朴湯主之<lb/>
　　論嗽分六氣母拘於寒<lb/>
<pb n="KR3e0068_WYG_008-4b"/>
子和曰素問言皮毛者肺之合也邪因而客之則為肺<lb/>
欬後人見是斷嗽為寒更不㕘較他篇豈知六氣皆能<lb/>
為嗽然可以辨其六者之狀　風乗肺者日夜無度汗<lb/>
出頭痛痰涎不利<lb/>
熱乗肺者急喘而嗽面赤潮熱手足寒乳子亦多有<lb/>
之<lb/>
寒乗肺者欬喘上壅涕唾出血甚者七竅血溢　燥乗<lb/>
肺者氣壅不利百節内痛頭面汗出寒熱往來皮膚乾<lb/>
<pb n="KR3e0068_WYG_008-5a"/>
燥細瘡燥痒大便秘澁涕唾稠粘　寒乗肺者或因形<lb/>
寒飲冷冬月坐臥濕地或胃冷風寒秋冬水中感之嗽<lb/>
急而喘此非六氣之云乎<lb/>
　按此只述六氣為病故其論中集司天勝復為欬之<lb/>
　畧但無濕乗肺式方治則又有之式盖脫簡爾然丹<lb/>
　溪先生論欬有因勞因痰因肺脹因食積作痰發熱<lb/>
　致嗽或嗽而聲嘶者此因血虚受熱所致皆内因病<lb/>
　本之不同如傷寒小青龍湯治例為水飲與表寒相<lb/>
<pb n="KR3e0068_WYG_008-5b"/>
　合而欬真武湯所主為水飲與裏寒相合而欬傷寒<lb/>
　中風往來寒熱胸滿心煩喜嘔而欬加減小柴胡主<lb/>
　之為陽邪𫝊肺加味四逆散主隂邪𫝊裏而欬者此<lb/>
　皆外因𫝊變之例豈可枚舉但欬證之標一人故不<lb/>
　歴求其本也觀子和之論然亦啓其微爾<lb/>
　　論欬分三因<lb/>
陳無擇云傷風欬者憎寒壯熱自汗惡風口乾煩燥傷<lb/>
寒欬者憎寒發熱無汗惡寒煩躁不渴傷暑欬者煩熱<lb/>
<pb n="KR3e0068_WYG_008-6a"/>
引飲口燥或吐涎沫聲嘶咯血傷濕欬者骨節煩疼四<lb/>
肢重著洒淅此屬外因五臟欬而不已則六腑受之者<lb/>
此屬内因如欬而發作寒熱引腰背痛或喘滿此因房<lb/>
勞傷腎或中滿腹脹搶心痛不欲食此因飢飽傷脾或<lb/>
欬而左脇偏疼引小腹并膝腕疼此因疲極傷肝或吐<lb/>
白涎口燥聲嘶此因呼呌傷肺或欬而煩熱自汗咽乾<lb/>
咯血此因勞神傷心並屬不内外因也假如尺脈浮濇<lb/>
而數則知傷腎右闗脈濡則知飲食傷脾左闗脈弦短<lb/>
<pb n="KR3e0068_WYG_008-6b"/>
則知疲極傷肝但不應人迎氣口者即是不内外因也<lb/>
嚴氏云欬嗽始闗於肺終則聚於胃使人多涕唾而面<lb/>
浮腫氣逆也治法當審脈證三因若外因邪氣止當發<lb/>
散又須原其虚實冷熱若内因七情則隨其部經在與<lb/>
氣口脈相應浮緊為虚寒洪滑為多痰當以順氣為先<lb/>
下痰次之有停飲而欬又須消化之切不可用烏梅粟<lb/>
殻澁酸之藥其寒邪未除亦不可便用補藥尤忌憂思<lb/>
過度房室勞傷遂成瘵疾矣<lb/>
<pb n="KR3e0068_WYG_008-7a"/>
　按此論欬證備三因可謂詳悉但外因現證與前子<lb/>
　和論六氣異者此盖言邪氣外感非乗客於肺之比<lb/>
　也惜乎諸因方治未備所論脈證治法極闖其微至<lb/>
　禁不可便用澁補甚得大法之要大抵此證其原實<lb/>
　多故不可便用澁之補之也然不能忌憂思戒房室<lb/>
　而性躁及脫營之人皆所難療<lb/>
　　論濕痰主嗽<lb/>
潔古曰嗽者秋傷於濕積於脾經曰秋傷於濕冬必<lb/>
<pb n="KR3e0068_WYG_008-7b"/>
欬嗽大抵素秋之氣宜清而肅反動之則氣必上衝而<lb/>
為欬嗽甚則動於濕而為痰也是知脾無留濕雖傷肺<lb/>
氣不為痰也有痰者寒少熱多各隨五臟而治之假令<lb/>
濕在肝經謂之風痰濕在心經謂之熱痰濕在脾經謂<lb/>
之濕痰濕在肺經謂之氣痰濕在腎經謂之寒痰宜隨<lb/>
證而治之欬而無痰者以辛甘潤其肺欬而嗽者治痰<lb/>
為先故以南星半夏勝其痰而欬嗽自愈枳殻陳皮利<lb/>
其氣而痰自下<lb/>
<pb n="KR3e0068_WYG_008-8a"/>
　按此論欬因濕在於經致痰為欬五臟亦皆有之可<lb/>
　謂發内經之秘矣然至氣鬱津液不降或停水飲所<lb/>
　致或腎氣虚弱火炎水涸津液湧而為痰涎於上此<lb/>
　氣飲及真臟為病非諸經之留濕致病也故易老云<lb/>
　半夏止能洩痰之標而不能治痰之本是矣詳已上<lb/>
　所言枳殻等利氣下痰恐非易老語也<lb/>
　　論痰飲治欬<hi>詳見痰飲門</hi>
　　論嗽發蚤晏病本不同<lb/>
<pb n="KR3e0068_WYG_008-8b"/>
丹溪曰上半日嗽者屬胃中有火午後嗽者屬隂虚五<lb/>
更嗽多者此胃中有食積至此時滯肺氣不利諸邪或<lb/>
痰皆然春是春升之氣或外感夏是火炎上最重秋是<lb/>
濕熱傷肺冬是風寒外來也<lb/>
　　論乾欬嗽治法<lb/>
原病式曰人痩者腠理疎通而多汗泄血液衰少而為<lb/>
　燥熱故多為勞嗽之疾也<lb/>
丹溪曰欬而無痰者此係火鬱之證乃痰鬱火邪在中<lb/>
<pb n="KR3e0068_WYG_008-9a"/>
用苦梗以開之下用補隂降火不已則成勞此證不得<lb/>
志者有之<lb/>
　謹按欬無痰者本肺氣傷而不清欬久則痰鬱於中<lb/>
　不能上出故當用藥以開提之實者宣法亦可施也<lb/>
　凡嗽久亦有痰中兼血者或帶血絲者燥熱血少者<lb/>
　皆當取其化源故曰滋隂降火燥熱勞嗽是宜合而<lb/>
　論治<lb/>
　　論欬為肺痿<lb/>
<pb n="KR3e0068_WYG_008-9b"/>
金匱方論曰熱在上焦者因欬為肺痿得之或從汗出<lb/>
或從嘔吐或從消渴小便利數或從便難又被快藥下<lb/>
利重亡津液故寸口脈數其人欬口中反有濁唾涎沫者<lb/>
為肺痿之病若口中辟辟燥欬即胸中隠隠痛脈反滑<lb/>
數此為肺癰欬唾膿血脈數虚者為肺痿數實者為肺<lb/>
癰<lb/>
　按此言肺痿屬熱如欬久肺□聲啞聲嘶咯血此屬<lb/>
　隂虚火熱甚是也本論治肺痿吐涎沫而不欬者其<lb/>
<pb n="KR3e0068_WYG_008-10a"/>
　人不渴必遺尿小便數以上虚不能制下故也此為<lb/>
　肺中冷必眩多涎唾用炙甘草乾薑此屬寒也肺痿<lb/>
　涎唾多心中温液温液者用炙甘草湯此補虚勞也<lb/>
　亦與補隂虚火熱不同是皆宜分治故肺痿又有寒<lb/>
　熱之異也<lb/>
　欬嗽治法<lb/>
　　治風之劑<lb/>
局方消風百解散治欬嗽聲重身熱頭疼<lb/>
<pb n="KR3e0068_WYG_008-10b"/>
　按此手太隂陽明藥也<lb/>
金沸草散治欬因感風寒頭痛聲重<hi>方並見傷風門</hi>
　按此手足太隂藥也<lb/>
敗毒散治痰嗽身熱鼻塞<lb/>
　　柴胡　　　前胡　　　羌活　　　獨活<lb/>
　　桔梗　　　枳殻　　　茯苓　　　甘草<lb/>
　　人參　　　川芎<hi>各等分</hi>
　右㕮咀水煎每一兩或半兩<lb/>
<pb n="KR3e0068_WYG_008-11a"/>
　按此足太陽少陽手太隂藥也<lb/>
　　表裏氣血之劑<lb/>
子和搜風丸<hi>方見中風門</hi>
　按此手足太隂陽明足太陽藥也<lb/>
　按以上諸方並出太陽解表例但此丸下濕熱痰之<lb/>
　劑也實亦汗下之異<lb/>
　　治寒之劑<lb/>
小青龍湯治感風寒表不解而欬心下有水氣或喘<lb/>
<pb n="KR3e0068_WYG_008-11b"/>
　　方見痰飲門<lb/>
　　金匱方治欬而脈浮去芍加厚朴杏仁石膏小麥<lb/>
簡易九寶湯治欬而身熱發喘惡寒<lb/>
　　麻黄　　　薄荷　　　陳皮　　　桂心<lb/>
　　紫蘇　　　杏仁　　　甘草　　　桑白皮<lb/>
　　大腹皮<hi>各等分</hi>
　右㕮咀入葱薑煎<lb/>
　按此手太隂足太陽藥也<lb/>
<pb n="KR3e0068_WYG_008-12a"/>
　　散風寒下氣之劑<lb/>
人參杏子湯止嗽散風寒逐痰飲<lb/>
　　人參　　　半夏　　　茯苓　　　白芍<lb/>
　　桂枝　　　乾薑　　　細辛　　甘草<hi>各一錢</hi>
　　五味子<hi>半錢</hi>杏仁<hi>一錢</hi>
　右㕮咀入薑煎<lb/>
　按此手足太隂足太陽少隂藥也<lb/>
半夏温肺湯止嗽喘治虚寒<hi>方見痰飲門</hi>
<pb n="KR3e0068_WYG_008-12b"/>
局方華盖散治感寒而嗽胸滿聲重<lb/>
　　蘇子　　　陳皮　　　赤茯苓　　桑白皮<lb/>
　　麻黄<hi>各一兩</hi>甘草<hi>十兩</hi>
　右㕮咀入薑煎<lb/>
　按此手太隂之本藥也<lb/>
　　氣分之劑<lb/>
金匱射干麻黄湯治欬而上氣喉中水雞聲<lb/>
　　射干　　　細辛　　　紫苑　　　欵冬花<hi>各</hi>
<pb n="KR3e0068_WYG_008-13a"/>
　　<hi>一錢半</hi>　　麻黄　　　生薑<hi>各二錢</hi>
　　半夏<hi>二錢半</hi>五味子<hi>一錢/</hi>大棗<hi>二箇</hi>
　右㕮咀水煎作一服<lb/>
　按此足太陽例藥也<lb/>
　按以上諸方並足太陽解表例兼逐飲降痰下氣之<lb/>
　法不同况寒證亦有輕重用者自宜取擇<lb/>
　　治暑之劑<lb/>
人參白虎湯治欬而身熱脈虚發渴<lb/>
<pb n="KR3e0068_WYG_008-13b"/>
東垣清暑益氣湯治中暑身熱自汗欬而脈虚<lb/>
局方黄連香薷飲治暑熱乗肺欬而脈洪<lb/>
　<hi>方並見暑門</hi>
　按暑嗽亦自病本不一姑録此三方可見治例輕重<lb/>
　亦殊如消暑丸亦其法也<hi>方見暑門</hi>
　　治濕之劑<lb/>
五苓散治欬而煩脈緊而細<lb/>
　按此足太陽藥解表之劑也<lb/>
<pb n="KR3e0068_WYG_008-14a"/>
十棗湯治欬而脈弦有水氣者<hi>方並見痰飲門</hi>
　按此足少隂例下劑也<lb/>
白术湯治欬而脈細<lb/>
　　白术　　　白茯苓　　　半夏<hi>各等分</hi>
　右㕮咀每服一兩薑煎或為末每半兩煎取清汁調<lb/>
　神麯末二錢頓服之　一方加黄苓等分<lb/>
　按此足陽明太隂藥也<lb/>
白术木香散治喘嗽腫滿欲變水氣者<lb/>
<pb n="KR3e0068_WYG_008-14b"/>
　　白术　　　猪苓　　　甘草　　　澤㵼<lb/>
　　茯苓<hi>各半兩</hi>木香　　　檳榔<hi>各三錢/</hi>陳皮<hi>二兩</hi>
　　桂枝<hi>二錢</hi>　滑石<hi>三兩</hi>
　右為末每服五錢入薑煎<lb/>
　按此足太陽手太隂藥也以上三方並太陽例但加<lb/>
　半夏為治痰加姜桂兼散寒温胃加木香檳榔為兼<lb/>
　下氣爾<lb/>
機要欵氣丸治欬久痰喘肺氣浮腫<lb/>
<pb n="KR3e0068_WYG_008-15a"/>
　　青皮　　　陳皮　　　檳榔　　　木香<lb/>
　　杏仁<hi>炒</hi>　　郁李仁　　白茯苓　　澤㵼<lb/>
　　當歸<hi>各一兩</hi>馬兠零　苦葶藶<hi>各三兩</hi>人參<lb/>
　　防已<hi>各五錢</hi>牽牛頭末<hi>一兩半</hi>
　右為末薑汁糊丸桐子大每三十丸至五六十丸煎<lb/>
　水下<lb/>
　按此手足太隂氣血之藥也<lb/>
　　治燥之劑<lb/>
<pb n="KR3e0068_WYG_008-15b"/>
千金五味子湯治欬嗽不已皮膚乾燥唾中有血胸脇<lb/>
　疼痛<lb/>
　　五味子　　桔梗　　　紫苑　　　甘草<lb/>
　　續斷<hi>各二錢</hi>竹茹<hi>三錢/</hi>　赤小豆<hi>一撮</hi>生地黄<lb/>
　　桑白皮<hi>各半兩</hi>
　右㕮咀作二服水煎<lb/>
　按此手足太隂藥也<lb/>
　　氣血之劑<lb/>
<pb n="KR3e0068_WYG_008-16a"/>
子和神功丸<lb/>
　　大黄<hi>煨</hi>　　訶子　　　麻子仁<hi>另研</hi>
　　人參<hi>各一兩</hi>
　右為末入麻仁研匀煉蜜丸桐子大每三二十丸温<lb/>
　水下<lb/>
　按此手足太隂陽明藥也丹溪曰訶子治肺氣因火<lb/>
　傷極遂鬱遏脹滿取其味酸苦有收歛降火之功若<lb/>
　佐以海粉香附𤓰蔞青黛半夏麯治嗽非止澁之藥<lb/>
<pb n="KR3e0068_WYG_008-16b"/>
　也<lb/>
　　治火之劑<lb/>
黄連解毒湯治欬而脈洪喘急<lb/>
梔子仁湯治熱躁而欬<lb/>
麥門冬湯治火熱乗肺欬唾有血<hi>方並見火門</hi>
　　治熱之劑<lb/>
仲景加减小柴胡湯治欬而寒熱往來<lb/>
　　柴胡　　　半夏　　　黄芩　　　甘草<lb/>
<pb n="KR3e0068_WYG_008-17a"/>
　　乾薑　　　五味子<lb/>
　右㕮咀水煎<lb/>
地骨皮散<lb/>
　　知母　　　柴胡　　　甘草　　　人參<lb/>
　　地骨皮　　茯苓　　　半夏<lb/>
　右㕮咀入薑煎<lb/>
　按此二方足少陽例藥也<lb/>
海藏紫苑散治欬中有血虚勞肺痿<lb/>
<pb n="KR3e0068_WYG_008-17b"/>
　　人參　　　紫苑　　　知母　　　貝母<lb/>
　　桔梗　　　甘草　　　五味子　　茯苓<lb/>
　　阿膠<lb/>
　右㕮咀水煎<lb/>
人參蛤蚧散治三二年肺氣上喘欬嗽膿血滿面生瘡<lb/>
　　蛤蚧<hi>一對全者河水浸五日每換水洗酥炙黄</hi>
　　杏仁<hi>去皮尖</hi>　　甘草<hi>各五兩</hi>　　人參<lb/>
　　茯苓　　　　　貝母　　　　　知母<lb/>
<pb n="KR3e0068_WYG_008-18a"/>
　　桑白皮<hi>各二兩</hi>
　右為末磁器内盛每日熱茶清㸃服<lb/>
　按以上二方手太隂之的藥也或曰欬之病本不同<lb/>
　何用藥往往必於肺然欬者因聲名病也故多本於<lb/>
　肺經云肺象金堅勁扣之有聲邪擊於肺故為欬也<lb/>
　且肺為腑臟之華盖主於氣生皮毛朝百脈布化精<lb/>
　氣者也或一臟一脈不利或九氣所動或天之六氣<lb/>
　所感或水榖寒熱内因所動則肺亦病矣故欬證雖<lb/>
<pb n="KR3e0068_WYG_008-18b"/>
　曰病本不同是以治例往往相類但病有輕重所兼<lb/>
　之殊方亦竒偶温凉之異爾<lb/>
宣明知母茯苓湯治欬嗽不已往來寒熱自汗肺痿<lb/>
　　甘草　　　茯苓<hi>各一兩</hi>　　知母<lb/>
　　五味子　　人參　　　　　薄荷<lb/>
　　半夏　　　柴胡　　　　　白术<lb/>
　　欵冬花　　桔梗　　　　　麥門冬<lb/>
　　黄芩<hi>各半兩</hi>川芎<hi>二錢/</hi>　　　阿膠<hi>三錢</hi>
<pb n="KR3e0068_WYG_008-19a"/>
　右㕮咀每一兩入薑煎<lb/>
　按此足少陽例藥也<lb/>
　　手足太隂之劑<lb/>
東垣加减㵼白散治隂氣在下陽氣在上欬嗽嘔吐喘<lb/>
　急<lb/>
　　桑白皮<hi>一兩</hi>　地骨皮<hi>七錢</hi>　甘草<lb/>
　　陳皮　　　　青皮　　　　五味子<lb/>
　　人參<hi>各五錢</hi>　白茯苓<hi>三錢</hi>
<pb n="KR3e0068_WYG_008-19b"/>
　右㕮咀每服半兩水煎入粳米二十粒<lb/>
寶鑑加减㵼白散治欬而口乾煩熱胸膈不利氣喘促<lb/>
　　桑白皮<hi>一兩</hi>　地骨皮　　知母　　　陳皮<lb/>
　　桔梗<hi>各五錢</hi>　青皮　　　細黄芩　甘草<hi>炙</hi>
　　<hi>各三錢</hi>
　右㕮咀每服五錢水煎食後温服<lb/>
　按此一方手太隂氣分藥也寶鑑曰華陀云盛則為<lb/>
　喘減則為枯活人云發喘者氣有餘也凡看文字須<lb/>
<pb n="KR3e0068_WYG_008-20a"/>
　要㑹得本意盛而為喘者非肺氣盛也喘為氣有餘<lb/>
　者亦非肺氣有餘也氣盛當認作氣衰有餘當認作<lb/>
　不足肺氣果盛為有餘當清肅下行而不喘以其火<lb/>
　入於肺衰與不足而為喘焉故言盛者非言肺氣盛<lb/>
　也言肺中之火盛也言有餘者非言肺氣有餘也言<lb/>
　肺中之火有餘也故㵼肺以苦寒之劑非㵼肺也㵼<lb/>
　肺中之火實補肺也用者不可不知然已上一方畧<lb/>
　有加减不同故兩存之<lb/>
<pb n="KR3e0068_WYG_008-20b"/>
局方欵冬花散止嗽袪痰散風熱<lb/>
　　知母　　　桑白皮　　欵冬花　　麻黄<lb/>
　　阿膠　　　貝母　　　杏仁　　　甘草<lb/>
　　半夏<lb/>
　右㕮咀入薑煎<lb/>
　按此手太隂之藥出足太陽麻黄例兼發表也然治<lb/>
　風與寒皆宜解表但亦有可下者如傷風有下證同<lb/>
　况欬證多兼痰飲宜後滚痰小胃選用<lb/>
<pb n="KR3e0068_WYG_008-21a"/>
金匱澤漆湯治欬而脈沉<lb/>
　　小柴胡内減柴胡加紫參白前<hi>各五錢</hi>
　　桂枝<hi>三錢</hi>　澤漆<hi>三合另煑</hi>
　右九味㕮咀内澤漆汁中煑取温服<lb/>
　按此出太陽解肌例然未至為肺痿藥也<lb/>
　　理氣之劑<lb/>
三因參蘇飲治欬嗽發熱<lb/>
局方四七湯治欬而痰涎在喉嗌間不下<lb/>
<pb n="KR3e0068_WYG_008-21b"/>
二陳湯治欬而胸膈不利<lb/>
蘇子降氣湯治痰嗽喘促氣不升降<hi>方並見痰飲門</hi>
東垣加減三竒湯治欬嗽上氣喘促胸膈不利<lb/>
　　桔梗　　　陳皮　　　　甘草　　　青皮<lb/>
　　人參　　　紫蘇　　　桑白皮<hi>各五錢</hi>半夏<hi>七錢</hi>
　　杏仁<hi>三錢</hi>　五味子<hi>四錢</hi>
　右㕮咀每六七錢入薑煎<lb/>
濟生橘蘇飲<lb/>
<pb n="KR3e0068_WYG_008-22a"/>
　　前方減桔梗青皮人參加貝母白术<lb/>
寶鑑人參欵花膏治肺胃虚寒久嗽不已咽膈滿悶欬<lb/>
　嗽痰涎勞嗽<lb/>
　　欵冬花　　人參　　　五味子<hi>各八錢</hi>紫苑<lb/>
　　桑白皮<hi>各一兩</hi>杏仁<hi>八錢</hi>木香　　　　檳榔<lb/>
　　蘇葉　　　半夏<hi>湯泡數次各五錢</hi>
　右熬成膏入煉蜜丸如雞頭大每一丸食後細嚼淡<lb/>
　薑湯下<lb/>
<pb n="KR3e0068_WYG_008-22b"/>
　按以上三方理氣導痰之劑也皆本手太隂例比之<lb/>
　前四方此則兼有滋補之意又當隨臟氣而用之可<lb/>
　也<lb/>
　　收歛之劑<lb/>
局方人參清肺湯治喘嗽胸滿煩熱聲瘖自汗<lb/>
　　地骨皮　　知母　　　杏仁　　　人參<lb/>
　　甘草　　　阿膠　　　桑白皮　　烏梅<lb/>
　　粟殻<hi>各等分</hi>
<pb n="KR3e0068_WYG_008-23a"/>
　右㕮咀水煎<lb/>
　按此以甘寒降火兼酸收辛金之散凉而澁之也<lb/>
人參定喘湯治欬而上喘<lb/>
　　人參　　　麻黄　　　半夏　　　阿膠<lb/>
　　甘草　　　桑白皮　　五味子<hi>各一兩半</hi>
　　粟殻<hi>二兩</hi>
　右㕮咀入薑煎每半兩或一兩<lb/>
　按此以辛散之甘緩之酸收之本於寒邪者可用<lb/>
<pb n="KR3e0068_WYG_008-23b"/>
宣明寧神散治欬嗽多年不已常自汗服藥不效者<lb/>
　　粟殻<hi>一兩醋炒</hi>烏梅<hi>半兩</hi>
　右為末每二三錢沸湯調下<lb/>
　按此刼劑也非虚脫者勿用故上澁之藥似難例使<lb/>
　　滋隂之劑<lb/>
金匱腎氣丸治腎隂虚弱津液不降敗濁為痰致欬逆<lb/>
　者<lb/>
　　方見補虚門　　　按此論見痰飲門<lb/>
<pb n="KR3e0068_WYG_008-24a"/>
良方補肺湯治勞嗽<lb/>
　　桑白皮　　熟地黄<hi>各二兩</hi>人參　　　紫苑<lb/>
　　黄茋　　　川五味子<hi>各一兩</hi>
　右為末每二錢水煎入蜜少許服<lb/>
　按此二方少隂例藥也然勞嗽諸方如前治熱之劑<lb/>
　皆可選用但因勞而嗽則非嗽為本也良方刼勞散<lb/>
　例是矣故補劑不復具例<lb/>
　　治邪注之劑<lb/>
<pb n="KR3e0068_WYG_008-24b"/>
深師四滿丸治五嗽一上氣嗽二飲嗽三鱢嗽四冷嗽<lb/>
　五邪嗽<lb/>
　　乾薑　　　桂心　　　躑躅花　　芎藭<lb/>
　　紫苑　　　芫花根皮<hi>各二分</hi>　　　蜈蚣<hi>一條</hi>
　　<hi>去頭足炙</hi>　細辛　　　甘草<hi>炙</hi>　　鬼督郵<lb/>
　　人參　　　半夏<hi>各一分</hi>
　右為末煉蜜丸如大豆許每五丸米飲下日三未效<lb/>
　加至七八丸忌羊肉餳葱生菜<lb/>
<pb n="KR3e0068_WYG_008-25a"/>
　按此太陽例藥邪謂邪惡鬼注之疾故立是方如千<lb/>
　金方謂夢與鬼交及飲食者用通氣丸全以蜈蚣是也<lb/>
　盖曽有如是而治愈者矣姑存之以備其㫖但今人罕<lb/>
　能識矧治療乎且云通療五嗽恐未必然也如鱢嗽<lb/>
　以臭而名之病體豈無熱與濕熱乎<lb/>
　　治痰諸方<lb/>
青州白丸子<lb/>
水煑金花丸治嗽而脈弦面青四肢滿便溺秘多怒<lb/>
<pb n="KR3e0068_WYG_008-25b"/>
　按此治風痰之劑也<lb/>
王隠君滚痰丸<lb/>
機要小黄丸治嗽而脈洪面赤煩熱心痛口乾<lb/>
　按此治熱痰之劑也<lb/>
局方温中丸<lb/>
機要薑桂丸治嗽而脈沉面色黧黒小便急痛足寒<lb/>
而逆<lb/>
　按此治寒痰之劑也　<hi>已上方並見痰飲門</hi>
<pb n="KR3e0068_WYG_008-26a"/>
白术丸治嗽而脈緩面黄肢體沉重嗜臥不收腹脹食<lb/>
　不消<lb/>
　　南星　　　半夏<hi>各製一兩</hi>白术<hi>一兩半</hi>
　為細末浸湯蒸餅為丸桐子大每五六十丸姜湯下<lb/>
　按此治濕痰之劑也<lb/>
玉粉丸治欬而脈澁面白氣上喘促洒淅寒熱悲愁不<lb/>
　樂<lb/>
　　南星　　　半夏<hi>各製一兩</hi>陳皮<hi>一兩</hi>
<pb n="KR3e0068_WYG_008-26b"/>
　右末浸蒸餅丸桐子大每三四十丸人參薑湯下<lb/>
　按此治氣痰之劑也<lb/>
瑞竹堂化痰丸順氣快脾化痰消食<lb/>
　　半夏　　　南星<hi>去皮</hi>　　白礬　　　皁角<hi>切</hi>
　　生薑<hi>各一斤</hi>
　右用水煑至南星無白㸃為度去皁筴不用薑切同<lb/>
　晒乾<lb/>
　　陳皮　　　青皮<hi>去穣</hi>　紫蘇子<hi>炒/</hi>　蘿白子<hi>炒</hi>
<pb n="KR3e0068_WYG_008-27a"/>
　　<hi>别研</hi>　　　杏仁<hi>去皮尖炒研/</hi>葛根　　　神麯<hi>炒</hi>
　　麥蘖<hi>炒</hi>　　唐毬子　　　　香附子<hi>各一兩合前</hi>
　　<hi>四味一處碾為末</hi>
　右浸蒸餅為丸如桐子大每服五七十丸臨臥食後<lb/>
　茶酒任下<lb/>
　按此治食痰之劑也<lb/>
丹溪小胃丹治膈上熱痰濕痰肩膊疼痛<lb/>
　　甘遂<hi>水濕麫褁再浸半日</hi>　大㦸<hi>長流水煑一時再</hi>
<pb n="KR3e0068_WYG_008-27b"/>
　　<hi>水洗</hi>　　　芫花<hi>醋拌匀過一宿瓦上微炒焦各</hi>
　　<hi>半兩</hi>　　　黄柏<hi>三兩炒/</hi>　　大黄<hi>紙褁濕灰内</hi>
　　<hi>煨再切酒浸炒一兩半</hi>
　右為末粥丸麻子大每二三十丸津唾下<lb/>
　按此治濕熱之劑也<lb/>
干緍湯<lb/>
　　太半夏<hi>七箇泡切</hi>皁筴<hi>去皮一寸/</hi>甘草<hi>炙一寸</hi>
　右㕮咀入薑三大片煎服<lb/>
<pb n="KR3e0068_WYG_008-28a"/>
　按此治風濕之劑也<lb/>
導痰湯<lb/>
　　半夏<hi>四兩</hi>　南星　　　枳實　　　赤茯苓<lb/>
　　陳皮<hi>各一兩</hi>甘草<hi>半兩</hi>
　右㕮咀每服一兩入薑煎<lb/>
　按此理氣導痰之劑也然諸飲致欬導痰治積諸方<lb/>
　詳見痰飲門兹不備録<lb/>
　　腑臟湯液諸方<lb/>
<pb n="KR3e0068_WYG_008-28b"/>
小柴胡湯治肝臟發欬兩脇下痛甚則不可以輾轉則<lb/>
　兩脇下滿<hi>方見熱門</hi>
黄芩加半夏生薑湯治膽腑發欬嘔苦水若膽汁<lb/>
　　黄芩　　　生薑<hi>各三錢</hi>　甘草<hi>炙/</hi>　　芍藥<hi>各</hi>
　　<hi>一錢</hi>　　　大棗<hi>二箇/</hi>　　半夏<hi>半合</hi>
　右㕮咀水煎<lb/>
桔梗湯治心臟發欬欬而喉中如梗狀甚則咽腫喉痺<lb/>
　　苦梗<hi>三錢</hi>　甘草<hi>六錢</hi>
<pb n="KR3e0068_WYG_008-29a"/>
　右㕮咀水煎<lb/>
芍藥甘草湯治小腸腑發欬欬而失氣<lb/>
　　芍藥　　　甘草<hi>炙各四錢</hi>
　右㕮咀水煎<lb/>
升麻湯治脾臟發欬欬而右脇下痛痛引肩背甚則不<lb/>
　可以動<lb/>
　　升麻　　　白芍　　　甘草<hi>各二錢</hi>
　　葛根<hi>三錢</hi>
<pb n="KR3e0068_WYG_008-29b"/>
　右㕮咀水煎<lb/>
烏梅丸治胃腑發欬欬而嘔嘔甚則長蟲出<lb/>
　　烏梅<hi>三十箇</hi>　細辛　　　附子　　　桂枝<lb/>
　　人參　　　　黄柏<hi>各六錢</hi>乾薑<hi>一兩/</hi>　黄連<hi>一</hi>
　　<hi>兩半</hi>　　　　當歸　　　蜀椒<hi>各四錢</hi>
　右酒浸烏梅一宿去核蒸之與米飯搗如泥和諸藥<lb/>
　末相得加蜜丸桐子大每三十丸白湯下<lb/>
麻黄湯治肺臟發欬欬而喘息有聲甚則吐血<lb/>
<pb n="KR3e0068_WYG_008-30a"/>
　　麻黄<hi>三錢</hi>　桂枝<hi>二錢/</hi>　甘草<hi>一錢/</hi>　杏仁<hi>二十箇</hi>
　右㕮咀水煎<lb/>
赤石脂禹餘糧湯治大腸腑發欬欬而遺屎<lb/>
　　赤石脂　　禹餘糧<hi>各二兩並打碎</hi>
　右水煎服<lb/>
麻黄附子細辛湯治腎臟發欬欬則腰背相引而痛甚<lb/>
　則欬涎<lb/>
　　麻黄　　　細辛<hi>各二錢</hi>　附子<hi>一錢</hi>
<pb n="KR3e0068_WYG_008-30b"/>
　右㕮咀水煎<lb/>
茯苓甘草湯治膀胱腑發欬欬而遺溺<lb/>
　　茯苓<hi>二錢</hi>　桂枝<hi>二錢半/</hi>　生薑<hi>五大片</hi>
　　甘草<hi>炙一錢</hi>
　右㕮咀水煎<lb/>
異功散治久欬不已三焦受之其狀欬而腹滿不欲飲<lb/>
　食此皆聚於胃闗於肺使人多涕唾而面浮腫氣逆<lb/>
　也<lb/>
<pb n="KR3e0068_WYG_008-31a"/>
　　人參　　　　茯苓　　　白术　　　甘草<lb/>
　　陳皮<hi>等分</hi>
　右㕮咀或為末每服二三錢入薑棗煎服<lb/>
　謹按已上諸方並傷寒例藥也故存之以備其㫖然<lb/>
　欬證以三因論之則一臟一腑病機亦非止於寒也<lb/>
　熏法<lb/>
治久嗽風入肺者用鵝管石雄黄鬱金欵冬花碾末和<lb/>
　艾中以生薑一片留舌上灸之以煙入喉中為度如作<lb/>
<pb n="KR3e0068_WYG_008-31b"/>
　筒子捲藥燒煙吸之亦妙<lb/>
　灸法<lb/>
千金方云欬者灸兩乳下黑白際各數十壯即差　又<lb/>
以蒲當乳頭周匝圍身令前後正中當脊骨灸十壯<lb/>
上氣欬嗽短氣氣滿食不下灸肺募五十壯　上氣欬<lb/>
逆短氣風勞百病灸肩井二百壯　上氣欬逆短氣胸<lb/>
滿多唾唾惡冷痰灸肺俞五十壯<lb/>
　玉機微義卷八<lb/>
</p>
<p>
</p>
  </div>
</body>
</text>
</TEI>
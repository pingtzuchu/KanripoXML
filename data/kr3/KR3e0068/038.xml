<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷三十八</head>
    <p>
<pb n="KR3e0068_WYG_038-1a"/>
欽定四庫全書<lb/>
　玉機微義卷三十八　　明　徐用誠　原輯<lb/>
　　　　　　　　　　　　　劉　純　續增<lb/>
　吐酸門　<hi>吞酸附</hi>
　　論吐酸屬熱<lb/>
内經云諸嘔吐酸皆屬於熱又云少陽之勝嘔酸<lb/>
原病式云酸者肝木之味也由火勝制金不能平木則<lb/>
肝木自甚故為酸也如飲食熱則易於酸矣是以肝熱<lb/>
<pb n="KR3e0068_WYG_038-1b"/>
則口酸也或言為寒者但謂傷生硬冷物而喜噫醋吞<lb/>
酸故俗醫主於温和脾胃豈知人之傷於寒也則為病<lb/>
熱蓋寒傷皮毛則腠理閉宻陽氣怫欎而為熱故傷寒<lb/>
熱在表以麻黄湯熱藥發散使腠理開通汗泄熱退而<lb/>
愈也凡内傷冷物者或即隂勝陽而為病寒或寒熱相<lb/>
搏而致腸胃陽氣怫欎而為熱亦有内傷冷物而反病<lb/>
熱得汗泄身凉而愈也或微而吐為中酸俗謂之醋心<lb/>
法宜温藥散之亦猶解表之義若久喜酸不已則不宜<lb/>
<pb n="KR3e0068_WYG_038-2a"/>
溫之宜以寒藥下之後以凉藥調之結散熱去則氣和<lb/>
也所以中酸不宜食粘滑油膩者謂能令氣欎不通暢<lb/>
也宜食糲食菜蔬能令氣通利也<lb/>
　　論雜病吐酸與病機外邪不同<lb/>
發明云病機諸嘔吐酸皆屬於熱此上焦受外來客邪<lb/>
也胃氣不受外邪故嘔仲景以生薑半夏治之以雜病<lb/>
論之嘔吐酸水者甚則酸水浸其心不任其苦其次則<lb/>
吐出酸水令上下牙酸澁不能相對以大辛熱藥療之<lb/>
<pb n="KR3e0068_WYG_038-2b"/>
必减吐酸水嘔出也酸味者收氣也西方肺金旺也寒<lb/>
水乃金之子子能令毋實故用大醎熱之劑瀉其子以<lb/>
辛熱為之佐而瀉肺之實以病機作熱攻之誤矣葢雜<lb/>
病醋心濁氣不降欲為中滿寒藥豈能治之乎<lb/>
　按吐酸原病式為熱而此作寒論治者葢東垣以内<lb/>
　傷不足之病末傳寒中濁氣不降不宜用寒藥治療<lb/>
　乃指為寒却以素問病機之説作外感客邪論與諸<lb/>
　腹脹大論分寒熱脹義相同以下文丹溪之論觀之<lb/>
<pb n="KR3e0068_WYG_038-3a"/>
　其説方備<lb/>
　　辯素問東垣論酸不同<lb/>
丹溪云或曰吐酸素問明以為熱東垣又言為寒何也<lb/>
予曰吐酸與吞酸不同吐酸是吐出酸水如醋平時津<lb/>
液隨上升之氣欎積而成欎積之乆濕中生熱故從火<lb/>
化遂作酸味非熱而何其有欎積之乆不能自湧而出<lb/>
伏於肺胃之間咯不得上咽不得下肌表得風寒則内<lb/>
熱愈欎而酸味刺心肌表溫煖腠理開發或得香熱湯<lb/>
<pb n="KR3e0068_WYG_038-3b"/>
丸津液得行亦可暫解非寒而何素問言熱者言其本<lb/>
也東垣言寒者言其末也但東垣不言外得風寒而作<lb/>
收氣立説欲瀉肺金之實又謂寒藥不可治酸而用安<lb/>
胃湯加减二陳湯俱犯丁香且無治濕熱欎結之法為<lb/>
未合經意予嘗治吞酸用黄連茱萸各炒隨時令迭其<lb/>
佐使蒼术茯苓為輔佐湯浸炊餅為小丸吞之仍教以<lb/>
糲食蔬菜自養則病易安<lb/>
　謹按吐酸一證以病機言之則屬於熱以臟腑論之<lb/>
<pb n="KR3e0068_WYG_038-4a"/>
　則脾胃受病以内邪言之則痰飲宿食之所為故治<lb/>
　法熱者寒之脾惡濕以苦燥之有痰飲者清之散之<lb/>
　分利之有宿食者消之𨗳之驅逐之局方不察斯故<lb/>
　以噫醋吞酸醋心吐酸水之證並入於諸氣門中率<lb/>
　用溫熱之藥豈吐酸專主於寒而無他證也故此一<lb/>
　門以叙河間東垣丹溪之論其病源治法無餘蘊矣<lb/>
　吐酸治法<lb/>
　　治寒溫胃之劑<lb/>
<pb n="KR3e0068_WYG_038-4b"/>
發明藿香安胃散治脾胃虚弱不進飲食嘔吐不待腐<lb/>
　熟<lb/>
　　藿香　　　丁香　　人參<hi>各二錢半</hi>陳皮<hi>五錢</hi>
　右為細末毎服二錢水煎入生薑<lb/>
　按此手太隂足陽明太隂經藥也<lb/>
加减二陳湯治痰飲為患嘔吐頭眩心悸或因食生冷<lb/>
　脾胃不和<lb/>
　　丁香<hi>一兩</hi>　半夏　　陳皮<hi>各五兩/</hi>　茯苓<hi>三兩</hi>
<pb n="KR3e0068_WYG_038-5a"/>
　　甘草<hi>一兩半</hi>
　右㕮咀四錢水煎入生薑煎服<lb/>
　按此出太隂嘔噦例藥也<lb/>
三因麹末丸治中脘宿食留飲酸蜇心痛口吐清水<lb/>
　　神麯<hi>炒三兩</hi>蒼术<hi>泔浸三宿洗淨日乾炒一兩半</hi>
　　陳皮<hi>一兩</hi>
　右為末生薑汁别煑神麹糊為丸薑湯送下<lb/>
　按此足陽明足太隂經藥也<lb/>
<pb n="KR3e0068_WYG_038-5b"/>
　謹按吐酸諸方前人作寒藥治之甚多兹不詳載至<lb/>
　於治熱之藥前人既以斯證為寒所以絶無其方也<lb/>
　若夫消痰去食解外寒治欎熱之法又當隨證用焉<lb/>
　<lb/>
　<lb/>
　<lb/>
　<lb/>
　玉機微義卷三十八<lb/>
</p>
<p>
</p>
  </div>
</body>
</text>
</TEI>
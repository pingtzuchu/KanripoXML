<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷五</head>
    <p>
<pb n="KR3e0068_WYG_005-1a"/>
欽定四庫全書<lb/>
　玉機微義卷五　　　　明　徐用誠　原輯<lb/>
　　　　　　　　　　　　　劉　純　續増<lb/>
　滯下門<lb/>
　　腸澼生死脉法<lb/>
内經曰腸澼便血身熱則死寒則生腸澼下白沫脉沉<lb/>
則生浮則死腸澼之屬身不熱脉不懸絶滑大者生懸<lb/>
濇者死以臟期之又曰隂陽虚腸澼死又曰泄而脫血<lb/>
<pb n="KR3e0068_WYG_005-1b"/>
脉實皆曰難治<lb/>
　按此云生死亦是大槩言之必須更兼證以詳審之<lb/>
　下同<lb/>
脉經云腸澼下膿血脉沉小流連者生數疾且大有熱<lb/>
者死又腸澼筋攣其脉小細安靜者生浮大𦂳者死<lb/>
嚴氏云凡下利之脉微小者生浮洪者難治腸澼下膿<lb/>
血者脉宜滑大若弦急者死<lb/>
　　仲景治痢大法<lb/>
<pb n="KR3e0068_WYG_005-2a"/>
下痢脉沉弦者下重脉大者為未止脉微弱數者為欲<lb/>
自止雖發熱不死下痢手足厥冷無脉者灸之不温若<lb/>
脉不還反㣲喘者死　下痢有㣲熱而渴脉弱者令自<lb/>
愈下痢脉數有微熱汗出令自愈設脉𦂳為未解　下<lb/>
痢脉數而渴者令自愈設不差必清膿血以有熱故也<lb/>
　下痢反弦發熱身汗者自愈　下痢氣蔽者當利其<lb/>
小便　下痢腹脹滿身體疼痛先温其裏乃攻其表温<lb/>
裏宜四逆攻表宜桂枝湯　下痢脉滑而數者有宿食<lb/>
<pb n="KR3e0068_WYG_005-2b"/>
也當下之　下痢脉遲而滑者實也痢為未止急下之<lb/>
下痢脉反滑當有所去下之安　下痢不欲食有宿食<lb/>
者當下之　下痢腹滿痛為寒實當下之　下痢腹堅<lb/>
者當下之　下痢譫語有燥屎當下之　下痢三部脉<lb/>
皆平按之心下堅急下之　下痢己差至其時復發者<lb/>
此為下未盡更下之安　下痢脉大浮弦下之當自愈<lb/>
　風寒下痢者不可下下後心下堅痛脉遲此為寒宜<lb/>
温之　下痢脉浮大此為虚強下之故也設脉浮革者<lb/>
<pb n="KR3e0068_WYG_005-3a"/>
因而腸鳴當温之　下痢脉遲𦂳痛未欲止當温之<lb/>
下痢心痛急當救裏可與理中四逆附子輩　下痢大<lb/>
孔痛宜温之<lb/>
　按丹溪曰仲景治痢可下者十法可温者五法或解<lb/>
　表或利小便或待其自己區别易治難治不治之證<lb/>
　至為詳密但與泄痢衮同立論而未分今載於滯下<lb/>
　門内故於瀉痢條内不載宜於此通考焉<lb/>
　　東垣治痢法<lb/>
<pb n="KR3e0068_WYG_005-3b"/>
病機機要云後重則宜下腹痛則宜和身重則除濕脉<lb/>
弦則去風膿血稠粘以重劑竭之身冷自汗以毒藥温<lb/>
之風邪内縮宜汗之鶩溏為利當温之又云在外者發<lb/>
之在裏者下之在上者湧之在下者竭之身表熱者内<lb/>
疎之小便濇分利之又曰盛者和之去者送之至者止<lb/>
之兵法曰避其銳氣擊其惰歸此之謂也<lb/>
秘藏云假令傷寒飲食䐜脹滿而𫝊飱泄者宜温熱之<lb/>
劑以消導之傷濕熱之物而成膿血者宜苦寒之劑以<lb/>
<pb n="KR3e0068_WYG_005-4a"/>
内疎之風邪下䧟者升舉之濕氣内勝者分利之裏急<lb/>
者下之後重者調之腹痛者和之洞泄腸鳴無力不及<lb/>
拈衣其脉弦細而弱者温之收之膿血稠粘至圊而不<lb/>
能便其脉洪大而有力者寒之下之<lb/>
　按此分風寒濕熱表裏温補寒下等治至為切當學<lb/>
　者尤宜熟玩但其裏急後重腹痛之義未詳今别論<lb/>
　於左<lb/>
　　太隂受濕𫝊腎為膿血痢<lb/>
<pb n="KR3e0068_WYG_005-4b"/>
機要云有太隂經受濕而為水泄虚滑身重㣲滿不和<lb/>
榖味久則防變而為膿血脾經𫝊腎謂之賊邪故難愈<lb/>
者若先利而後滑謂之微邪故易痊此皆脾土受濕之<lb/>
所為也<lb/>
　再有風寒二證在泄痢條下<lb/>
　　論風寒暑濕皆能作痢<lb/>
陳無擇云滯下之證内經所載血溢血泄血便注下古<lb/>
方則有清膿血近世呼為痢疾其實一也多由脾胃不<lb/>
<pb n="KR3e0068_WYG_005-5a"/>
和飲食過度停積於腸胃不能尅化又為風寒暑濕之<lb/>
氣干之故為此疾傷熱則赤傷冷則白傷風則純下清<lb/>
血傷濕則下如豆汁冷熱交併赤白兼下治法當先用<lb/>
通利之藥疎滌臟腑<lb/>
嚴氏云以巴豆等劑推其積熱後辨以冷熱風濕之證<lb/>
用藥調治熱赤者清之冷白者温之傷風而下清血者<lb/>
則祛逐之傷濕而下豆汁者分利之冷熱相併温凉以<lb/>
調之仍須先調胃氣切不可驟用罌粟訶子之藥止之<lb/>
<pb n="KR3e0068_WYG_005-5b"/>
澁之使停滯不泄多致危殆<lb/>
　按赤白分冷熱之說河間論之甚詳其云風下清血<lb/>
　濕下豆羮汁者葢謂風喜傷肝肝主血故下清血者<lb/>
　為風也濕喜傷脾脾胃為五穀之海無物不受常兼<lb/>
　四臟葢豆汁之色如五色之相雜故下豆羮汁者為<lb/>
　濕也又云治法當先通利此迎而奪之之義若有虚<lb/>
　者亦宜審之使果有積滯在腸胃者方所當通利然<lb/>
　嚴氏謂巴豆等藥使用之於傷冷物則可若用之於<lb/>
<pb n="KR3e0068_WYG_005-6a"/>
　熱者為害非輕又云風則祛逐所謂祛逐者果何法<lb/>
　何藥與若以邪氣當祛逐則豈獨於風而寒濕熱為<lb/>
　不可耶此又失於明白<lb/>
　　論滯下分三因<lb/>
陳無擇云古方風停膚腠下瘀血或下鮮血濕毒下如<lb/>
豆羮汁皆外所因之明文也古方有五洩因臟氣鬱結<lb/>
隨其所發使利膿血作青黄赤白黒色一一不同即内<lb/>
所因也又飲食冷熱酒醴醯醢縱情恣慾房室致傷精<lb/>
<pb n="KR3e0068_WYG_005-6b"/>
血腸胃粘溢久積冷熱遂成毒痢皆不内外因治之先<lb/>
推其嵗運以平其外察其鬱結以調其内審其所傷以<lb/>
治不内外條然明白不致妄投也<lb/>
　按此所分三因治法其理甚當但外因六淫所傷者<lb/>
　古方用藥則多有之内因臟氣鬱結與夫飲食房勞<lb/>
　而得者諸方則未之見也凡三因所傷皆能干犯腸<lb/>
　胃而為痢今陳無擇立論有三因之分而用藥無三<lb/>
　因之别此又所當分而治者失於開示焉<lb/>
<pb n="KR3e0068_WYG_005-7a"/>
　　時疫作痢<lb/>
大全良方云有一方一家之内上下𫝊染長幼相似是<lb/>
疫毒痢也治法雖當察運氣之相勝亦不可狎泥當先<lb/>
察其虚實冷熱首用敗毒散加人參甘草陳皮隨證用<lb/>
之<lb/>
　按時疫作痢嵗常有之其謂當察其運氣之相勝與<lb/>
　病冷熱虚實之不同誠為確論葢欲學者知五運六<lb/>
　氣有太過不及勝負之不同以分風寒暑濕燥火為<lb/>
<pb n="KR3e0068_WYG_005-7b"/>
　病而平治之也然首專用敗毒散之義何其自狎泥<lb/>
　也<lb/>
　　論食毒作痢<lb/>
陳無擇云飲服冷熱酒醴醯醢腸胃粘溢久積冷熱遂<lb/>
成毒痢<lb/>
嚴用和云或有飲服冷酒寒物房室勞傷精血而成久<lb/>
毒痢則宜化毒以保衛之<lb/>
　按人之飲食過傷恣食辛熱寒冷之物皆能致傷腸<lb/>
<pb n="KR3e0068_WYG_005-8a"/>
　胃腸胃一傷不能運化𫝊送遂蓄積停滯而為痢經<lb/>
　日飲食不節起居不時者隂受之隂受之則入五臟<lb/>
　䐜滿閉塞下為飱泄久為腸澼是也治法當先消化<lb/>
　食毒或可攻伐然後隨寒熱温凉以調之此二論本<lb/>
　諸内經而世所未言者也<lb/>
　　論裏急後重<lb/>
病機云裏急後重脉大而洪實為裏熱甚而閉是有物<lb/>
結墜也若脉浮大甚不宜下雖裏急後重而脉沉細弱<lb/>
<pb n="KR3e0068_WYG_005-8b"/>
者謂寒在内而氣散也可温養自愈裏急後重閉者大<lb/>
腸經氣不宣通也宜加㯽榔木香宣通其氣原病式云<lb/>
下廹後重裏急窘迫急痛也火性急速而能燥物故也<lb/>
　按裏急者窘迫急痛是也後重者大腸墜重而下也<lb/>
　夫裏急後重其證不一有因火熱者所謂火性急速<lb/>
　而能燥物是也有因氣滯此大腸經氣壅而不宣通<lb/>
　也有因積滯壅盛者是有物結墜也有氣虚者此大<lb/>
　腸氣降而不能升也有血虚者所謂虚坐努責是也<lb/>
<pb n="KR3e0068_WYG_005-9a"/>
　治法火熱者寒之清之氣滯者調之積滯者去之氣<lb/>
　虚而降者升之舉之血虚者補之各察其所因也切<lb/>
　觀前論未為詳盡<lb/>
　　論泄痢而嘔<lb/>
病機云如痢或泄而嘔者胃中氣不和也上焦不和治<lb/>
以生薑橘皮中焦不和治以芍藥當歸桂茯苓下焦不<lb/>
和而寒治以輕熱甚以重熱藥<lb/>
　按此云泄痢而嘔謂胃氣不和所致葢亦有胃中火<lb/>
<pb n="KR3e0068_WYG_005-9b"/>
　逆衝上而嘔者有胃虚而嘔者有積滯毒氣上攻而<lb/>
　嘔者有隂虚而嘔者豈可一於胃氣之不和而不他<lb/>
　及耶<lb/>
　　論泄痢腹痛<lb/>
機要云腹痛者和之如發熱惡寒腹不痛藥加黄芩為<lb/>
主腹痛甚者加當歸倍芍藥<lb/>
　按泄痢腹痛其證甚多皆因内氣鬱結不行所致理<lb/>
　宜行氣散鬱為先然亦有挾寒有挾火熱者有因積<lb/>
<pb n="KR3e0068_WYG_005-10a"/>
　滯者有血虚者又宜隨證處治為當也今機要云和<lb/>
　之一字總言之耳葢加當歸倍芍藥之法惟血虚可<lb/>
　用<lb/>
　　論禁口痢<lb/>
百一選方云禁口痢是毒氣上衝心肺所致用石蓮肉<lb/>
以通心氣<lb/>
　按痢而能食知胃未病也若脾胃濕熱之毒薰蒸清<lb/>
　道而上以致胃口閉塞而成禁口之證理宜除胃口<lb/>
<pb n="KR3e0068_WYG_005-10b"/>
　之邪熱而此云毒氣上衝心肺其毒不知指何者之<lb/>
　邪然亦有脾胃虚而得者亦有誤服利劑藥毒犯胃<lb/>
　者又有服濇熱之劑太早而邪氣閉遏於胃口者必<lb/>
　當求責<lb/>
　　論下痢吃逆<lb/>
丹溪曰吃病氣自下衝上屬火之象古方悉以胃弱言<lb/>
之殊不知胃弱者隂弱也虚之甚也滯下之久多見此<lb/>
證乃因久下而隂虚也<hi>詳見吃逆本門</hi>
<pb n="KR3e0068_WYG_005-11a"/>
　　辨痢色分五臟<lb/>
原病式曰瀉白為寒青黄紅赤黒皆為熱也葢瀉白者<lb/>
肺之色也由寒水制火不能平金則金肺自甚故色白<lb/>
也痢色青者肝木之氣由火甚制金不能平木故色青<lb/>
也或言痢色青為寒者誤也仲景少隂病下痢清水色<lb/>
純青熱在裏也大承氣湯下之及小兒熱甚急驚痢色<lb/>
多青為熱明矣痢色黄者由火甚則水必衰而脾土自<lb/>
旺故色黄也痢色紅為熱心火之色也或赤熱深甚也<lb/>
<pb n="KR3e0068_WYG_005-11b"/>
至若痢色黒亦言熱者由火熱亢甚則反兼水化制之<lb/>
故色黒也故傷寒陽明病<hi>云云</hi>法當大承氣下之大便<lb/>
不黒者難<hi>恐作易</hi>治諸痢同法<lb/>
　按世人多以瀉痢之青白黒三色為寒黄赤二色為<lb/>
　熱今觀河間分五臟之論煥然耳目而知世人之非<lb/>
　也或曰内經視絡脉之色曰寒多則凝泣凝泣則青<lb/>
　黒熱多則淖澤淖澤則黄赤又曰黄赤則熱多白則<lb/>
　寒世俗之論豈非本於此與愚曰内經論經脉之常<lb/>
<pb n="KR3e0068_WYG_005-12a"/>
　色心赤肺白肝青脾黄腎黒也隂絡之色應其經但<lb/>
　陽絡之色隨四時而行應無常色遇天氣之寒則經<lb/>
　絡凝泣故其色多青黒遇天氣之熱則經絡淖溢故<lb/>
　其色多黄赤此葢因外氣之寒熱而浮絡相應而然<lb/>
　凡人之在冬月炎天與夫久坐逺行其面色相應亦<lb/>
　皆然非痢色之出於臟腑隨内氣所感而生也况<lb/>
　滯下之證多因濕熱所致内經曰肺熱者色白而毛<lb/>
　敗心熱者色赤而經絡溢肝熱者色蒼而爪枯脾熱<lb/>
<pb n="KR3e0068_WYG_005-12b"/>
　者色黄而肉蠕動腎熱者色黒而齒槁此雖論痿亦<lb/>
　可見五臟之内熱皆能顯此五色今滯下之論五色<lb/>
　意實相同然此不可與浮絡之因外氣相應者同語<lb/>
　也<lb/>
　　辨赤白分冷熱之誤<lb/>
原病式曰或言下痢白為寒者誤也若果為寒則不能<lb/>
消穀何由反化為膿也所謂下痢穀反為膿血如世<lb/>
之穀肉果菜濕熱甚則自化腐爛潰發化為膿血也其<lb/>
<pb n="KR3e0068_WYG_005-13a"/>
熱為赤熱屬心火故也其濕為黄濕屬脾土故也燥鬱<lb/>
為白屬肺金也經曰諸氣憤鬱皆屬於肺謂燥金之化<lb/>
也然諸瀉痢皆兼於濕今反言氣燥者謂濕熱甚於腸<lb/>
胃之内而腸胃拂鬱結而又濕至於否以致氣液不得<lb/>
宣通因以成腸胃之燥使煩渴不止也假如下痢赤白<lb/>
俗言寒熱相兼其說尤誤豈知水火隂陽寒熱者猶權<lb/>
衡也一高則必一下一盛則必一衰豈能寒熱俱甚於<lb/>
腸胃而同為痢乎如熱瘡瘍而出白膿者豈可以白為<lb/>
<pb n="KR3e0068_WYG_005-13b"/>
寒與其在皮膚之分屬金故色白也次在血脉之分屬<lb/>
心火故為血也在肌肉屬脾土故作黄膿在筋部屬肝<lb/>
木故其膿色帶蒼深至骨屬腎水故紫黒血出也各隨<lb/>
五臟之部而見五色是其標也本則一出於熱但分淺<lb/>
深而已大法下迫窘痛後重裏急小便赤澁皆屬燥熱<lb/>
而下痢白者必多有之然則為熱明矣<lb/>
　按河間謂赤白不當分冷熱乃屬肺金心火之化又<lb/>
　謂五色各屬五臟本則一出於熱其論至當但世患<lb/>
<pb n="KR3e0068_WYG_005-14a"/>
　此疾者赤白居多今既以不當分冷熱為治若専以<lb/>
　辛苦寒退熱此則治本之法所謂心火肺金之化者<lb/>
　抑有别與葢心主血肺主氣白屬肺金此氣受病也<lb/>
　赤屬心火此血受病也赤白相雜血氣俱受病也知<lb/>
　此則肝青脾黄腎黒之說亦可得而互明矣<lb/>
　　論熱藥治痢之誤<lb/>
原病式云或曰白痢既為熱病何故服辛熱之藥亦有<lb/>
愈者耶葢辛熱之藥能開發腸胃鬱結使氣液宣流通<lb/>
<pb n="KR3e0068_WYG_005-14b"/>
濕潤燥氣和而己葢病微者可愈甚者鬱結不開其病<lb/>
轉加而死矣凡治熱甚吐瀉亦然夫治諸痢者莫若以<lb/>
辛苦寒藥治之或㣲加辛熱佐之則可葢辛能發散開<lb/>
通鬱結苦能燥濕寒能勝熱使氣宣平而巳如錢氏香<lb/>
連丸之類是也故治諸痢者黄連黄栢為君以其至苦<lb/>
大寒正主濕熱之病乃若世𫝊辛熱金石毒藥治諸吐<lb/>
瀉下痢或有愈者以其善開鬱結故也然雖亦有驗者<lb/>
或不中效反更加害<lb/>
<pb n="KR3e0068_WYG_005-15a"/>
　按治痢用辛苦寒之劑開鬱燥濕勝熱三法俱備世<lb/>
　之用辛熱金石毒藥者誠非也然亦有久痢腸胃虚<lb/>
　滑者亦當求責<lb/>
　　治痢通因通用之法<lb/>
子和云夫下痢膿血腹痛不止可用調胃承氣湯加薑<lb/>
棗煎更下藏用丸瀉訖以五苓益元散調下又一男子瀉<lb/>
痢不止如傾不敢冷坐諸醫皆以為寒治延二十載兩<lb/>
手寸脉皆滑余不以為寒所以寒者水也以茶調散湧<lb/>
<pb n="KR3e0068_WYG_005-15b"/>
寒水五七升又以無憂散泄積水數十行乃通因通用<lb/>
之法也次以淡劑利水道<lb/>
　按此用吐下以治痢本内經通因通用之說使腸胃<lb/>
　虚滑者其可下乎中氣虚弱者其可吐乎今云可下<lb/>
　者謂有積滯在腸胃壅不通者也可吐者謂有痰飲<lb/>
　在膈上氣不能降以致大腸不能收斂者也<lb/>
　丹溪曰積濕成痰在肺中宜大腸之不固也清其源<lb/>
　則流自清矣正是此意<lb/>
<pb n="KR3e0068_WYG_005-16a"/>
　　論局方用熱藥澁藥之非<lb/>
丹溪曰洩痢一證局方用鍾乳徤脾丸朝真丹訶藜勒<lb/>
丸大温脾丸等藥皆用熱藥為主治澁藥為佐使當為<lb/>
腸虚感寒而成滑者設也彼瀉痢者將無熱證耶將無<lb/>
積滯耶内經曰痢有膿血多屬滯下夫瀉痢證其類尤<lb/>
多先賢曰濕多成泄此確論也然有挾風者固不可得<lb/>
而同矣况風與濕之外又有雜合受邪似難例用澁熱<lb/>
之藥局方出證有兼治裏急者有兼治後重者有兼治<lb/>
<pb n="KR3e0068_WYG_005-16b"/>
裏急後重者此豈非滯下病乎今瀉痢與滯下衮同論<lb/>
治實實虚虚之患將不俟終日矣經曰暴注下迫皆屬<lb/>
於熱又曰暴注皆屬火又曰下痢清白屬於寒屬火熱<lb/>
者二屬水寒者一瀉痢一證似乎屬熱者多屬寒者少<lb/>
局方専以澁熱為用若用之於下痢清白為寒者或可<lb/>
矣所謂下迫者即裏急後重之謂也其病屬火相火所<lb/>
為其毒甚於熱矣投以澁藥非殺而何<lb/>
　　滯下亦有挾虚挾寒<lb/>
<pb n="KR3e0068_WYG_005-17a"/>
丹溪曰或問河間之言滯下似無挾虚挾寒者乎否乎<lb/>
予曰洩痢之病水穀或化或不化並無努責惟覺困倦<lb/>
若滯下則不然或膿或血或膿血相雜或腸垢或無糟<lb/>
粕或糟粕相混雖有痛不痛大痛之異然皆裏急後重<lb/>
逼迫惱人似乎皆熱證實證也予近年涉歴亦有大虚<lb/>
大寒者不可不知敢筆其畧以備采覧予從叔年踰五<lb/>
十夏間患滯下病腹微痛所下褐色後重頻併穀食大<lb/>
减時有微熱察其脉皆弦而澁似數而稍長却喜不甚<lb/>
<pb n="KR3e0068_WYG_005-17b"/>
浮大兩手相等視其神氣大減予曰此滯下憂慮所致<lb/>
心血虧脾氣弱耳遂以參术為君當歸陳皮為臣川芎<lb/>
炒芍藥茯苓為佐使時暄熱甚加少黄連兩月而安婁<lb/>
長官年三十餘奉養厚者夏秋間患滯下腹大痛有人<lb/>
教服單煮乾薑與一貼則痛定少頃又作又與之定由<lb/>
是服乾薑至三斤八日視之左脉弦而稍大似數右脉<lb/>
弦而大稍減亦似數重取之似𦂳予曰此必醉飽後吃<lb/>
寒凉太過而當作虚寒治之因其多服乾薑遂教用四<lb/>
<pb n="KR3e0068_WYG_005-18a"/>
物湯去地黄加人參白术陳皮酒紅花茯苓桃仁煎入<lb/>
生薑汁飲之至一月而安金氏婦年近四十秋初尚熱<lb/>
患滯下腹但隱痛夜重於晝全不得睡食亦稍減口乾<lb/>
不飲已得治痢靈砂二貼矣予觀之兩手脉皆澁且不<lb/>
勻神思倦甚飲食全減因與四物湯倍加白术以陳皮<lb/>
佐之與十數貼而安此三病者若因其逼迫而用峻劑<lb/>
豈不悞人<lb/>
　按滯下之證古人多與泄瀉同論至三因方始能另<lb/>
<pb n="KR3e0068_WYG_005-18b"/>
　立條目葢實有不同夫病有從外感而得者須分六<lb/>
　氣之異外既受傷腸胃鬱結遂成赤白等證當隨其<lb/>
　寒熱温凉以調之有因臟氣發動干犯腸胃而得者<lb/>
　須察其何臓相乗以平治之又有因飲食失節而得<lb/>
　者則又審其何物所傷以消尅之世之感此疾者其<lb/>
　因誠不越乎是三者但其受病之後腸胃拂鬱膿血<lb/>
　稠粘裏急後重諸方雖有寒熱虚實之論劉河間則<lb/>
　以為一出於熱然考之内經似亦熱多而寒少也我<lb/>
<pb n="KR3e0068_WYG_005-19a"/>
　丹溪先生則以為亦有挾虚挾寒之證深戒學者須<lb/>
　宜識此世之局方不辨三因専用澁熱之藥其失甚<lb/>
　矣至河間立說專用苦寒疎下之藥則亦未甚為當<lb/>
　何則葢病有虚實治有先後若病氣暴至元氣壯實<lb/>
　積滯膠固須宜下之病久氣脫腸胃虚滑不禁者亦<lb/>
　宜温之澁之大抵治痢當從仲景河間之法可温則<lb/>
　温可下則下或解表或利小便或待其自己劉河間<lb/>
　分别在表在裏挾風挾熱挾寒等證後之作者無越<lb/>
<pb n="KR3e0068_WYG_005-19b"/>
　於斯但氣血一條未嘗表出立論其於芍藥湯下有<lb/>
　曰行血則便自愈調氣則後重除葢謂溲便膿血血<lb/>
　之滯也故曰行血自愈奔迫後重氣之實也故曰調<lb/>
　氣自除誠哉是言但膿血赤白亦有氣病血病之分<lb/>
　後重裏急亦有氣實血虚之異學者又不可不察詳<lb/>
　見前論<lb/>
　滯下治法<lb/>
　　治熱之劑<lb/>
<pb n="KR3e0068_WYG_005-20a"/>
仲景白頭翁湯治熱痢重下者<lb/>
　　白頭翁<hi>二兩</hi>黄連<hi>三兩/</hi>　黄栢<hi>三兩/</hi>　秦皮<hi>三兩</hi>
　右四味以水七升煮取二升去柤服一升不愈再服<lb/>
　按此治痢在下焦腎虚有熱也經云腎欲堅故用純<lb/>
　苦之劑以堅之出太隂例藥也以其下痢屬太隂故<lb/>
　也<lb/>
機要黄芩芍藥湯治泄痢腹痛或後重身熱久不愈脉<lb/>
　洪疾及下痢膿血稠粘<lb/>
<pb n="KR3e0068_WYG_005-20b"/>
　　黄芩　　　芍藥<hi>各二兩</hi>甘草<hi>五錢</hi>
　右咀毎服半兩水一<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>半煎一<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>温服<lb/>
　按此手足太隂經之藥也仲景用芍藥甘草湯以復<lb/>
　其隂酸以收之甘以緩之酸甘相合以補隂血也芍<lb/>
　藥白者補赤者瀉出太陽芍藥甘草例<lb/>
大黄湯治泄痢久不愈膿血稠粘裏急後重日夜無度<lb/>
　　大黄<hi>一兩</hi>
　右細剉好酒二大<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>同浸半日許再同煎至一<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>半<lb/>
<pb n="KR3e0068_WYG_005-21a"/>
　去大黄將酒分為二服頓服之痢止一服如未止再<lb/>
　服取利為度後服芍藥湯以和之利止再服黄芩芍<lb/>
　藥湯徹其毒也<lb/>
　按此乃陽明調蕩滌邪熱之藥用酒煎者欲其上至<lb/>
　頂顛外徹皮毛也<lb/>
芍藥湯下血調氣經曰溲而便膿血知氣行而血止也<lb/>
　行血則便自愈調氣則後重除<lb/>
　　芍藥<hi>一兩</hi>　當歸　　　黄連<hi>各半兩</hi>㯽榔<lb/>
<pb n="KR3e0068_WYG_005-21b"/>
　　木香<hi>各二錢</hi>桂<hi>二錢半/</hi>　大黄<hi>三錢/</hi>　黄芩<hi>半兩</hi>
　　甘草<hi>二錢炙</hi>
　右咀毎服半兩水煎食後温服清如利不減加大黄<lb/>
　按此行血調氣不熱之藥也大凡用藥之雜與品味<lb/>
　之多者難以細分經絡當觀其大體如何此則太陽<lb/>
　桂枝例藥也<lb/>
白术黄芩湯服前藥痢雖除更宜此調和<lb/>
　　白术<hi>一兩</hi>　黄芩<hi>七錢/</hi>　甘草<hi>三錢</hi>
<pb n="KR3e0068_WYG_005-22a"/>
　右咀勻作三服水煎服清<lb/>
　按此去濕熱和中活血之藥也<lb/>
錢氏芍藥蘗皮丸<lb/>
　　芍藥　　　黄栢<hi>各等分</hi>
　右為末水丸<lb/>
守真芍藥蘗皮丸治一切濕熱惡痢<lb/>
　　芍藥　　　黄栢<hi>各一兩</hi>黄連<hi>半兩/</hi>　當歸<hi>半兩</hi>
　右為末水丸如小豆大<lb/>
<pb n="KR3e0068_WYG_005-22b"/>
　按此二方補隂降火下焦之藥也出太陽例<lb/>
局方黄連阿膠丸治冷熱不調赤白下痢<lb/>
　　阿膠<hi>炒二兩</hi>黄連<hi>三兩/</hi>　茯苓<hi>二兩</hi>
　右水熬阿膠膏溲和二末為丸米飲服<lb/>
　按此補虚退熱除濕之藥也出太陽例海藏云以上<lb/>
　苦寒之劑元病不經内傷冷物者宜察亦當審人之<lb/>
　虚實及以脉别之<lb/>
　　治寒之劑<lb/>
<pb n="KR3e0068_WYG_005-23a"/>
局方桃花丸治冷痢腹痛下如魚腦白物<lb/>
　　赤石脂<hi>煅</hi>　乾薑<hi>炮各等分</hi>
　右為末蒸餅糊丸米飲下三四十丸日三服<lb/>
　按此出陽明例藥方<lb/>
　丹溪曰桃花丸即要畧桃花湯也仲景以治便膿血<lb/>
　用赤石脂丸者乾薑粳米同煮作湯一飲病安便止<lb/>
　後藥意謂病下焦血虚且寒非乾薑之温石脂之澁<lb/>
　且重不能止血粳米味甘引入腸胃不使重澁之體<lb/>
<pb n="KR3e0068_WYG_005-23b"/>
　少有凝滯藥行易散餘毒亦無局方不知深意改為<lb/>
　丸藥劑以麪糊日與三服果能與仲景之意合否也<lb/>
嚴氏當歸丸治冷留腸胃下痢純白腹痛<lb/>
　　當歸<hi>酒洗</hi>　芍藥　　　附子<hi>炮去皮臍</hi>
　　白术　　　乾薑<hi>炮</hi>　　厚朴　　　阿膠<hi>各一兩</hi>
　　烏梅肉<hi>二兩</hi>蛤粉<hi>炒各一兩</hi>
　右為細末醋糊丸桐子大毎服五十丸米飲送下<lb/>
局方訶藜勒散治腸胃虚弱泄利水穀漸成痢疾<lb/>
<pb n="KR3e0068_WYG_005-24a"/>
　　青皮<hi>去穰</hi>　肉豆蔲<hi>麪裹煨/</hi>　　　　肉桂<hi>五錢</hi>
　　附子<hi>炮去皮臍一兩</hi>　　訶子仁<hi>各四兩</hi>
　右為末毎服三錢薑三片煎服<lb/>
　按局方以白痢為寒多用辛熱燥毒之藥若用之於<lb/>
　下痢清穀腸虚感寒者或可矣若膿血稠粘屬火之<lb/>
　證用之非殺而何但感寒之證吾恐什百而一二也<lb/>
　　冷熱之劑<lb/>
古方駐車丸治冷熱下痢腸滑赤白<lb/>
<pb n="KR3e0068_WYG_005-24b"/>
　　黄連<hi>六兩</hi>　乾薑　　　當歸<hi>各二兩</hi>阿膠<lb/>
　右先以醋煮膠令消入前三藥和勻衆手丸桐子大<lb/>
　米飲下<lb/>
局方香連丸治冷熱不調下痢赤白膿血相雜裏急後<lb/>
　重<lb/>
　　黄連<hi>去蘆二十兩用呉茱萸十兩同炒令赤色去茱萸不用</hi>
　　木香<hi>四兩八錢不見火</hi>
　右為細末醋糊丸桐子大毎服二十丸空心米飲下<lb/>
<pb n="KR3e0068_WYG_005-25a"/>
　按此出太隂例藥也<lb/>
戊巳丸治胃經受熱泄痢不止<lb/>
　　黄連　　　呉茱萸<hi>去梗炒</hi>白芍<hi>各五兩</hi>
　右為細末麪糊丸桐子大毎服三十丸米飲下<lb/>
　按此出厥隂已寒例以上三方出證治冷熱下痢葢<lb/>
　冷熱異氣水火相反豈能同在腸胃為病耶論中辨<lb/>
　之詳矣但其製方亦有暗合妙理惜乎世人莫知其<lb/>
　深意也三方皆以黄連苦寒之藥為君正治濕熱之<lb/>
<pb n="KR3e0068_WYG_005-25b"/>
　氣佐以辛苦温藥所以開鬱行滯氣血宣通病亦自<lb/>
　己乾薑木香茱茰三者各隨經合宜而用要在學者<lb/>
　臨機應變又不可拘執於此也<lb/>
　　治風之劑<lb/>
機要防風芍藥湯治泄痢飱泄身熱脉弦腹痛而渴及<lb/>
　頭痛而㣲汗<lb/>
蒼术防風湯治泄痢脉弦頭痛<lb/>
良方神术散治春傷於風夏必飱泄<hi>以上三方並見泄瀉門</hi>
<pb n="KR3e0068_WYG_005-26a"/>
澹寮方倉廩湯治下痢頭痛心煩不食<lb/>
　　局方敗毒散四錢加陳倉米百粒薑棗煎服<lb/>
　按此乃發散風寒之劑出太陽例藥也<lb/>
　　治熱之劑<lb/>
機要白术芍藥湯治脾經受濕水泄注下蒼术芍藥湯<lb/>
　同<lb/>
仲景五苓散<lb/>
宣明益元散<hi>以上四方並見泄瀉門</hi>
<pb n="KR3e0068_WYG_005-26b"/>
　　治暑之劑<lb/>
局方黄連香薷飲治感暑下痢鮮血<hi>方見暑門</hi>
　按此解散暑熱心肺藥也出太隂厚朴例<lb/>
宣明桂苓甘露飲<lb/>
子和桂苓甘露飲<hi>方並見暑劑</hi>
　按此三方解表利小便大瀉濕熱氣分藥也太陽經<lb/>
　藥也<lb/>
　　攻下之劑<lb/>
<pb n="KR3e0068_WYG_005-27a"/>
仲景大承氣湯<hi>方見下劑</hi>
　按此泄熱蕩滌腸胃之劑痞滿燥實四證者可用出<lb/>
　陽明例藥也<lb/>
宣明𤣥青丸治下痢勢惡頻併窘迫或久不愈諸藥不<lb/>
　能止須可下之以開除濕熱痞悶積滯<lb/>
　　黄連　　　黄栢　　　大黄　　　甘遂<lb/>
　　芫花<hi>醋拌炒</hi>大㦸<hi>各半兩/</hi>牽牛<hi>四兩取末二兩</hi>
　　輕粉<hi>二錢</hi>　青黛<hi>一兩</hi>
<pb n="KR3e0068_WYG_005-27b"/>
　右為末勻水丸小豆大初服十丸毎服加十丸日三<lb/>
　以快利為度<lb/>
機要厚朴枳實湯治虚滑久不愈多𫝊變為痢先以此<lb/>
　湯防其𫝊變<lb/>
　　厚朴<hi>一兩</hi>　枳實<hi>炒一兩/</hi>訶子皮<hi>一兩半生熟</hi>
　　黄連　　　甘草<hi>炙</hi>　　大黄<hi>各三錢/</hi>木香<hi>半兩</hi>
　右為末毎服三五錢水煎服<lb/>
　按以上三方逐積去熱之藥也大黄瀉血也牽牛瀉<lb/>
<pb n="KR3e0068_WYG_005-28a"/>
　氣也甘遂大㦸芫花泄水也厚朴枳殻泄痞滿也各<lb/>
　隨其病所宜選而用之<lb/>
局方蘇感丸去臟腑有積下痢<lb/>
　以蘇合香丸與感應丸二藥和勻如粟米大毎服五<lb/>
　丸淡薑湯空心下<lb/>
　按局方之學多以此治痢去積故録於此然二藥之<lb/>
　類聚温熱用於傷寒傷冷之物者則可然有熱之人<lb/>
　積滯雖去熱毒必行其害何可勝言哉<lb/>
<pb n="KR3e0068_WYG_005-28b"/>
本事方靈砂丹治一切積痢<lb/>
　　硇砂　　　硃砂<hi>並研細各二錢半</hi>
　右用黄蠟半兩巴豆三七粒去殻皮膜同於銀石器<lb/>
　内重湯煮一伏時候巴豆紫色為度去二七粒止將<lb/>
　一七粒與前藥同研極勻溶蠟和藥旋丸菉豆大毎<lb/>
　服三丸至五丸水瀉生薑湯下白痢艾湯下赤白痢<lb/>
　烏梅湯下空心服<lb/>
　丹溪曰仲景治痢之法下者率用承氣加減何嘗以<lb/>
<pb n="KR3e0068_WYG_005-29a"/>
　砒巴豆丹碙决烈燥毒之劑葢大黄之寒其性善走<lb/>
　佐以厚朴之温善行滯氣緩以甘草之甘飲以湯液<lb/>
　灌滌腸胃滋潤輕快無所留滯積行即止此砒丹巴<lb/>
　碙熱毒類聚成丸其氣凶暴其體重燥積垢雖行毒<lb/>
　氣未歇借使有愈疾之功其腸胃清淳之氣能免旁<lb/>
　損暗傷之患乎<lb/>
　　消積之劑<lb/>
脾胃論聖餅子治瀉痢赤白臍腹撮痛久不愈<lb/>
<pb n="KR3e0068_WYG_005-29b"/>
　　黄丹<hi>二錢</hi>　定粉<hi>三錢/</hi>　蜜陀僧<hi>二錢</hi>
　　舶上硫黄<hi>三錢</hi>　　　　輕粉<hi>少許</hi>
　右為細末入白麪四錢滴水和如指尖大捻作餅子<lb/>
　隂乾食前漿水磨化服之大便黒色為妙<lb/>
元戎聖功丸專治血痢<lb/>
　　膩粉<hi>三錢匕</hi>定粉<hi>二錢匕</hi>一法加蛤粉<lb/>
　右研勻水浸蒸餅丸菉豆大艾湯下<lb/>
　　止澁之劑<lb/>
<pb n="KR3e0068_WYG_005-30a"/>
仲景桃花湯治下痢便膿血<lb/>
　　赤石脂<hi>一斤半剉一半末</hi>乾薑<hi>一兩/</hi>　粳米<hi>一升</hi>
　右三味以水七升煮米令熟去滓温七合内赤石脂<lb/>
　末方寸匕日三服若一服愈勿再服<lb/>
　按此方出手陽明例藥也但赤治丙而白治庚也<lb/>
嚴氏禹餘粮丸治腸胃虚寒滑泄不禁<lb/>
　　禹餘粮石<hi>煅</hi>赤石脂<hi>煅</hi>　龍骨　　　畢撥<lb/>
　　乾薑<hi>炮</hi>　　訶子<hi>麪裹煨/</hi>肉豆蔲<hi>麪裹煨</hi>
<pb n="KR3e0068_WYG_005-30b"/>
　　附子<hi>炮去皮臍各等分</hi>
　右為末醋糊丸桐子大毎服七十丸空心米飲下<lb/>
局方真人養臟湯治冷熱不調下痢赤白裏急後重腹<lb/>
　痛脫肛<lb/>
　　罌粟殻<hi>去蒂葢蜜炙三兩六錢</hi>　　　人參<lb/>
　　當歸<hi>各六錢</hi>肉桂<hi>八錢/</hi>　訶子皮<hi>一兩二錢</hi>
　　木香<hi>二兩四錢</hi>　　　　肉豆蔲<hi>麪裹煨半兩</hi>
　　白芍<hi>一兩六錢</hi>　　　　生甘草<hi>一兩八錢</hi>
<pb n="KR3e0068_WYG_005-31a"/>
　　白术<hi>六錢</hi>
　右咀毎服四錢水煎服臟寒加附子<lb/>
水煮木香丸治一切下痢赤白膿血相雜裏急後重<lb/>
　　罌粟殻<hi>去穣一兩四錢</hi>　青皮<hi>去白二兩八錢</hi>
　　甘草<hi>二兩四錢</hi>　　　　當歸<hi>洗去蘆六兩</hi>
　　訶子<hi>炮去核八兩</hi>　　　木香<hi>不見火六兩</hi>
　右為末蜜丸如彈子大每服一丸水八分盞煎化温<lb/>
　服<lb/>
<pb n="KR3e0068_WYG_005-31b"/>
祕藏訶子散治腸胃虚寒泄瀉米穀不化腸鳴腹痛脫<lb/>
　肛及作膿血日夜無度<lb/>
　　御米殻<hi>去蒂葢蜜炒半兩</hi>訶子<hi>煨去核七分</hi>
　　乾薑<hi>炮六分</hi>橘皮<hi>半錢</hi>
　右為細末分作二服水煎和滓熱服空心下<lb/>
　十劑云澁可以去脫以米殻之酸微澁上收固氣去<lb/>
　脫主用為君以訶子皮之㣲酸上收固血治其形脫<lb/>
　橘皮㣲苦温益真氣升陽為之使以乾薑大辛熱除<lb/>
<pb n="KR3e0068_WYG_005-32a"/>
　寒為臣亦為主治也<lb/>
　按以上諸方皆行温熱之藥固氣止血𦂳澁腸胃當<lb/>
　為腸虚感寒而成滑者設也且滯下之證多屬於熱<lb/>
　兼有積滯局方一門専主澁熱似難例用<lb/>
宣明香連丸<lb/>
　　木香　　　訶子肉<hi>麪煨</hi>黄連<hi>炒各半/兩</hi>龍骨<hi>一錢</hi>
　右為細末飲丸黍米大毎服二十丸米飲湯下<lb/>
機要訶子散治泄痢腹痛漸以泄下㣲少宜此止之法<lb/>
<pb n="KR3e0068_WYG_005-32b"/>
　云大勢已去而宜止之<lb/>
　　訶子皮<hi>一兩半生半熟</hi>　木香<hi>半兩/</hi>　黄連<hi>三錢</hi>
　　甘草<hi>炙三錢</hi>
　右為細末毎服二錢以白术芍藥湯下如止之不已<lb/>
　宜歸而送之加厚朴一兩竭其邪氣也<lb/>
脾胃論訶藜勒丸治休息痢日夜無度腥臭不可近臍<lb/>
　腹撮痛<lb/>
　　椿根白皮　訶子肉<hi>半兩</hi>母丁香<hi>三十個</hi>
<pb n="KR3e0068_WYG_005-33a"/>
　右為細末醋糊為丸如桐子大毎服五十丸温米飲<lb/>
　下<lb/>
　按以上諸方用温凉之藥以上痢較之局方専用澁<lb/>
　熱則變法矣夫脫則用澁理所當然脫而挾寒温之<lb/>
　熱之可也脫而挾熱凉而澁之可也寒熱各隨所宜<lb/>
　而用似難偏執一說<lb/>
宣明三聖散治産後下血痢不止<lb/>
　　烏魚骨　　燒綿灰　　血餘灰<hi>各等分</hi>
<pb n="KR3e0068_WYG_005-33b"/>
　右細末毎服一錢煎石榴皮湯調下熱服<lb/>
　按此專主止血之劑<lb/>
　　收斂之劑<lb/>
嚴氏烏梅丸治熱留腸胃下痢純血臍腹㽲痛<lb/>
　　烏梅肉<hi>二兩</hi>當歸　　　枳殻<hi>各一兩/</hi>黄連<hi>二兩</hi>
　右為細末醋糊丸桐子大毎服七十丸食前米飲下<lb/>
元戎烏梅散治下痢津少大渴引飲不休<lb/>
　　烏梅<hi>焙乾半兩</hi>　　　　茯苓<hi>一兩/</hi>　木𤓰<hi>一兩</hi>
<pb n="KR3e0068_WYG_005-34a"/>
　　一法加桂三錢半<lb/>
　右咀毎服五錢生薑三片煎<lb/>
　按仲景烏梅丸治傷寒吐蚘後人用治下痢此皆酸<lb/>
　收之義出太陽桂苓例藥也<lb/>
　　血劑<lb/>
局方胃風湯治風冷乗虚入客腸胃水穀不化泄瀉注<lb/>
　下及腸胃濕毒如下豆汁或下瘀血日夜無度<lb/>
　　人參　　　白茯苓　　芎藭　　　桂<lb/>
<pb n="KR3e0068_WYG_005-34b"/>
　　當歸　　　白芍　　　白术<hi>各等分</hi>
　右粗散毎服二錢入粟米數粒同煎食前服<lb/>
　按此方名為治風而實非治風乃補血和血益胃氣<lb/>
　之藥下血痢而挾虚者實可倚仗出太陽桂苓例藥<lb/>
　也<lb/>
良方加味四物湯治血痢<lb/>
　　四物加阿膠艾葉<lb/>
　　保命集一方四物内加槐花黄連御米殻等分<lb/>
<pb n="KR3e0068_WYG_005-35a"/>
　按此補血温血之藥出厥隂例藥也<lb/>
宣明白术湯治孕婦痢膿血<lb/>
　　白术　　　黄芩　　　當歸<hi>各等分</hi>
　右為末毎服三二錢水煎食前服<lb/>
　　補劑<lb/>
良方十全大補湯治一切婦人病痢四十日諸藥不愈<lb/>
　六脉沉弱大凡痢脉宜沉宜弱但服此藥而愈<hi>方見補劑</hi>
　右薑棗煎成加白蜜半匙再煎數沸服<lb/>
<pb n="KR3e0068_WYG_005-35b"/>
良方治妊娠下痢腹痛小便澁<lb/>
　　糯米<hi>一合</hi>　當歸<hi>炒/</hi>　　黄茋<hi>各一兩</hi>
　右細切和勻水煎服<lb/>
　按此二方不分經絡補血之劑今人治痢而用此者<lb/>
　葢鮮矣殊不知血氣虚脫之人與夫胎前産後之證<lb/>
　此法不可無也故特立條目以表章之<lb/>
　　雜方<lb/>
良方治疫毒痢敗毒散多加人參甘草陳皮薑棗煎服<lb/>
<pb n="KR3e0068_WYG_005-36a"/>
　按此方詳見論中<lb/>
嚴氏茜根丸治一切毒痢及蠱注利血下如雞肝心煩<lb/>
　腹痛<lb/>
　　茜根<hi>洗</hi>　　川升麻　　犀角　　　地榆<lb/>
　　當歸　　　黄連　　　枳殻　　　白芍<lb/>
　右等分為末醋煮米糊為丸如桐子大毎服七十丸<lb/>
　空心米飲下<lb/>
　按此方消化死血解飲食毒之藥<lb/>
<pb n="KR3e0068_WYG_005-36b"/>
百一選方治禁口痢<lb/>
　　石蓮去殻留心并肉碾為細末毎二錢陳皮飲調<lb/>
　　下此是毒氣上衝心肺借此以通心氣便覺思食<lb/>
澹寮方治禁口痢毒氣上衝心肺者<lb/>
　　敗毒散<hi>四錢</hi>陳倉米<hi>一百粒</hi>
　薑三片棗一枚煎<lb/>
　右方治脾胃虚弱禁口痢用山藥一味剉如小豆大<lb/>
　一半銀器内炒熟一半生用同為末米飲調下<lb/>
<pb n="KR3e0068_WYG_005-37a"/>
　按禁口痢古人論之者少故留此三方以備急然石<lb/>
　蓮之通心氣敗毒散散表邪山藥之補脾胃果能開<lb/>
　胃口而進食乎<lb/>
導氣湯治下痢膿血裏急後重腹疼作渴日夜無度<lb/>
　　黄連　　　黄芩　　　大黄　　　白芍<lb/>
　　當歸　　　木香　　　㯽榔<lb/>
　右㕮咀水煎<lb/>
　此方即前芍藥湯加減桂甘草二味今人多如此用<lb/>
<pb n="KR3e0068_WYG_005-37b"/>
　故收入<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉機微義卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷十</head>
    <p>
<pb n="KR3e0068_WYG_010-1a"/>
欽定四庫全書<lb/>
　玉機微義卷十　　　　明　徐用誠　原輯<lb/>
　　　　　　　　　　　　　劉　純　續増<lb/>
　火門<lb/>
　　内經叙火為諸證<lb/>
諸熱瞀瘈暴瘖冐昧躁擾狂越罵詈驚駭胕腫疼酸氣<lb/>
逆衝上禁慄如䘮神守啑嘔瘡瘍喉痺耳鳴及聾嘔涌<lb/>
溢食不下目眯不明暴注瞤瘈暴病暴死皆屬于火<lb/>
<pb n="KR3e0068_WYG_010-1b"/>
　　論相火動為諸證<lb/>
丹溪曰太極動而生陽靜而生陰陽動而變陰靜而合<lb/>
而生水火木金土各一其性惟火有二曰君火人火也<lb/>
曰相火天火也火内陰而外陽主乎動者也故凡動皆<lb/>
屬火以名而言形質相生配於五行故謂之君以位而<lb/>
言生於虛無守位稟命因動而見故謂之相天主生物<lb/>
故恒於動人有此生亦恒於動其所以恒於動者皆相<lb/>
火助之為也見於天者出於龍雷則木之氣出於海則<lb/>
<pb n="KR3e0068_WYG_010-2a"/>
水之氣也具於人者寄於肝腎一部肝屬木而腎屬水<lb/>
也膽者肝之腑膀胱者腎之腑心胞絡者腎之配三焦<lb/>
以焦言而下焦司肝腎之分皆陰而下者也天非此火<lb/>
不能生物人非此火不能有生天之火雖出於木水而<lb/>
皆本乎地故雷非伏龍非蟄海非附地則不能鳴不能<lb/>
飛不能波也鳴也飛也波也動而為火者也腎肝之陰<lb/>
悉其相火人而同乎天也或曰相火天人所同何東垣<lb/>
為元氣之賊又曰火與元氣不相兩立一勝則一負然<lb/>
<pb n="KR3e0068_WYG_010-2b"/>
則如之何則可使之無勝負乎曰周子曰神發知矣五<lb/>
性感動而萬事出有知之後五者之性為物所感不能<lb/>
不動謂之動者即内經五火也相火易起五性厥陽之<lb/>
火相扇則妄動矣火起於妄變化莫測無時不有煎熬<lb/>
眞陰陰虛則病陰絶則死君火之氣經以暑與熱言之<lb/>
相火之氣經以火言之葢表其暴悍酷烈有甚於君火<lb/>
者也故曰相火元氣之賊周子又曰聖人定之以中正<lb/>
仁義而主静朱子亦曰必使道心常為一身之主而人<lb/>
<pb n="KR3e0068_WYG_010-3a"/>
心每聽命焉此善處乎火者人心聽命於道心而又能<lb/>
主之以靜彼五火將寂然不作而相火者惟有裨補造<lb/>
化而為生生不息之運用爾何賊之有或曰内經相火<lb/>
注言少陰少陽矣未曾言及厥陰太陽而吾子言之何<lb/>
也曰足太陽少陰東垣嘗言之矣治以炒栢取其味辛<lb/>
能瀉水中之火是也戴人亦言膽與三焦尋火治肝和<lb/>
胞絡都無異此厯指龍雷之火也予亦備述天人之火<lb/>
皆生於動如上文所云者實推廣二公之意或曰内經<lb/>
<pb n="KR3e0068_WYG_010-3b"/>
言火者不一徃徃於六氣中見之言臟腑者未之見也<lb/>
二公豈他有所據耶子能為我言之乎經曰百病皆生<lb/>
於風寒暑濕燥火之動而為變者岐伯厯舉病機一十<lb/>
九條而属火者五此非相火為病之出於臟腑者乎考<lb/>
之内經少陽病為瘈瘲太陽病時眩仆少陰病瞀暴㾦<lb/>
欎冐不知人非諸熱瞀瘈之屬火者乎少陽病惡寒皷<lb/>
慄膽病振寒少陰病洒淅惡寒振慄厥陰病洒淅振寒<lb/>
非諸振皷慄如䘮神守之屬火者乎少陽嘔逆厥氣上<lb/>
<pb n="KR3e0068_WYG_010-4a"/>
行膀胱病衝頭痛太陽病厥氣上衝胸少腹控睪引腰<lb/>
脊上衝心少陰病氣上衝胸嘔逆非諸逆衝上之屬火<lb/>
者乎少陽病譫妄太陽病譫妄膀胱病狂顛疾非諸躁<lb/>
狂越之屬火者乎少陽病胕腫善驚少陰病瞀熱以酸<lb/>
胕腫不能乆立非諸病胕腫痛酸驚駭之屬火者乎又<lb/>
原病式曰諸風掉眩屬於肝火之動也諸氣憤欎病痿<lb/>
屬於肝火之升也諸濕腫滿屬於脾火之勝也諸痛痒<lb/>
瘡瘍屬於心火之用也是皆火之為病出於臟腑者然<lb/>
<pb n="KR3e0068_WYG_010-4b"/>
也注文未之發爾以陳無擇之通逹且以暖熾論君火<lb/>
日用之火言相火而又不曽深及宜乎後人之不無聾<lb/>
瞽也悲夫<lb/>
　　論火豈君相五志俱有<lb/>
原病式曰五臟之志過度則勞傷本臟凡五志所傷皆<lb/>
熱也所謂陽動陰静故形神勞則躁不寧静則清平也<lb/>
是故上善若水下愚若火如卒暴僵仆多因五志七情<lb/>
過度而卒病也故喜為心火之志病笑者火之甚也五<lb/>
<pb n="KR3e0068_WYG_010-5a"/>
志過極皆為火也<lb/>
　謹按或曰火之為病其害甚大其變甚速其勢甚彰<lb/>
　其死甚暴何者葢能燔灼焚熖飛走狂越消爍於物<lb/>
　莫能禦之遊行乎三焦虛實之兩途曰君火也猶人<lb/>
　火也曰相火也猶龍火也火性不妄動能不違於道<lb/>
　常以稟位聽命運行造化生存之機矣夫人在氣交<lb/>
　之中多動少静欲不妄動其可得乎故凡動者皆屬<lb/>
　火化火一妄行元氣受傷勢不兩立偏勝則病移害他<lb/>
<pb n="KR3e0068_WYG_010-5b"/>
　經事非細故動之極也病則死矣經所謂一水不勝<lb/>
　二火之火出於天造君相之外又有厥陽臟腑之火<lb/>
　根於五志之内六欲七情激之其火隨起葢大怒則<lb/>
　火起于肝醉飽則火起于胃房勞則火起于腎悲哀<lb/>
　動中則火起于肺心為君主自焚則死矣丹溪又啓<lb/>
　火出五臟主病曰諸風掉眩屬肝火動之類經所謂<lb/>
　水不勝五火之火出自人為又考内經病機一十九<lb/>
　條内舉屬火者五諸熱瞀瘈皆屬於火之類而河間<lb/>
<pb n="KR3e0068_WYG_010-6a"/>
　又廣其説火之致病者甚多深契内經之意曰諸病<lb/>
　喘嘔吐酸<hi>云云見熱門</hi>此皆少陰君火之熱乃眞心<lb/>
　小腸之氣所為也若瞀瘈暴瘖冐昧<hi>云云見前</hi>此皆<lb/>
　少陽相火之熱乃心包絡三焦之氣所為也是皆火<lb/>
　之變見為諸病也為脈虛則浮大實則洪數藥之所<lb/>
　主各因其屬君火者心火也可以濕伏可以水滅可<lb/>
　以直折惟黄連之屬可以制之相火者龍火也不可<lb/>
　以水濕折之從其性而伏之惟黄柏之屬可以降之<lb/>
<pb n="KR3e0068_WYG_010-6b"/>
　噫瀉火之法豈止如此虛實多端不可不察以臟氣<lb/>
　司之如黄連瀉心火黄芩瀉肺火芍藥瀉脾火柴胡<lb/>
　瀉肝火知母瀉腎火此皆苦寒之味能瀉有餘之火<lb/>
　耳若飲食勞倦内傷元氣火不兩立為陽虛之病以<lb/>
　甘温之劑除之如黄茋人參甘草之屬若陰微陽强<lb/>
　相火熾盛以乘陰位日漸煎熬為血虛之病以甘寒<lb/>
　之劑降之如當歸地黄之屬若心火亢極欎熱内實<lb/>
　為陽强之病以醎冷之劑折之如大黄朴硝之屬若<lb/>
<pb n="KR3e0068_WYG_010-7a"/>
　腎水受傷其陰失守無根之火為陰虛之病以壯水<lb/>
　之劑制之如生地黄𤣥參之屬若右腎命門火衰為<lb/>
　陽脫之病以温熱之劑濟之如附子乾薑之屬若胃<lb/>
　虛過食冷物抑遏陽氣於脾土為火欎之病以升散<lb/>
　之劑發之如升麻葛根之屬不明諸此之類而求火<lb/>
　之為病施治何所依據故於諸經集略其説備處方<lb/>
　之用庶免實實虛虛之禍也<lb/>
　又按火熱之極者經曰壮火散氣壮火之氣衰故有<lb/>
<pb n="KR3e0068_WYG_010-7b"/>
　陽極似陰之證河間治身冷唯心胸微暖昏冐不知<lb/>
　人事不能言脈微而欲絶者用涼膈散養陰以退陽<lb/>
　此因病陽厥而尚不下所致身冷脈微而似陰證亢<lb/>
　則害承乃制極變病例也然人火龍火治法與論唯<lb/>
　太僕河間丹溪之意已詳其未悉之㫖今輯于左<lb/>
　王安道曰予讀内經六微㫖論至于亢則害承乃制<lb/>
　喟然嘆曰至矣哉其造化之樞紐乎王太僕發之於<lb/>
　前劉河間闡之於後聖人之藴殆靡遺矣然學者尚<lb/>
<pb n="KR3e0068_WYG_010-8a"/>
　不能釋然得不猶有未悉之㫖也歟謹按經帝曰願<lb/>
　聞地理之應六節氣位何如岐伯曰<hi>云云</hi>嘗觀夫陰<lb/>
　陽五行之在天地間也高者抑之下者舉之强者折<lb/>
　之弱者濟之葢莫或使然而自不能不然也不如是<lb/>
　則高者愈高下者愈下强者愈强弱者愈弱而乖亂<lb/>
　之弊日已極矣天地豈能位乎雖然高也下也强與<lb/>
　弱也亦莫或使然而自不能不然也故易也者造化<lb/>
　之不可常也惟其不可常故神化莫能以測莫測故<lb/>
<pb n="KR3e0068_WYG_010-8b"/>
　不息也可常則息矣亢則害承乃制者其莫或使然<lb/>
　而自不能不然也歟夫太僕河間已發揮者兹不贅<lb/>
　及其未息之㫖請推而陳之夫自顯明之右止君火<lb/>
　治之十五句言六節所治之位也自相火之行下止<lb/>
　陰精承之十二句言地理之應乎歳氣也亢則害承<lb/>
　乃制二句言抑其過也制生則化止生化大病四句<lb/>
　言有制之常與無制之變也承猶隨也然不曰隨而<lb/>
　曰承者以下言之則有上奉之象故曰承雖謂之承<lb/>
<pb n="KR3e0068_WYG_010-9a"/>
　而有防之之義存焉亢者過極也害者害物也制者<lb/>
　克勝之也然所承也其不亢則隨之而已故雖承而<lb/>
　不見既亢則克勝以平之承斯見矣然而迎之不知<lb/>
　其所来迹之不知其所止固若有不可必者然可必<lb/>
　者常存乎杳㝠恍惚之中而莫之或欺之<lb/>
　河間曰已亢過極則反似勝己之化似也者其可以<lb/>
　形質求哉故後篇厥陰所至為風生終為肅少陰所<lb/>
　至為熱生終為寒之類其為風生為熱生者亢也其<lb/>
<pb n="KR3e0068_WYG_010-9b"/>
　為肅為寒者制也又水發而為雹雪土發而飄驟之<lb/>
　類其水發土發者亢也其雹雪飄驟者制也若然者<lb/>
　葢造化之常不能以無亢亦不能以無制焉耳夫前<lb/>
　後二篇所主雖有歳氣運氣之殊然亢則害承乃制<lb/>
　之道葢無往而不然也惟其無往而不然故求之於<lb/>
　人則五臟更相平也一臟不平所不勝平之五臟更<lb/>
　相平非不亢而防之乎一臟不平所不勝平之非既<lb/>
　亢而克勝之乎姑以心火而言其不亢則腎水雖心<lb/>
<pb n="KR3e0068_WYG_010-10a"/>
　火之所畏亦不過防之而已一或有亢即起而克勝<lb/>
　之矣餘臟皆然制生則化當作制則生化葢𫝊寫之<lb/>
　誤而釋之讀之者不覺求之不通遂併遺四句而弗<lb/>
　取殊不知上二句止言亢而害害而制耳此四句乃<lb/>
　害與制之外之餘意也苟或遺之則無以見經㫖之<lb/>
　周悉矣制則生化正與下文害則敗亂相對辭理俱<lb/>
　順不勞曲說而自通制則生化者言有所致則六氣<lb/>
　不至與亢而為平平則萬物生生而變化無窮矣化<lb/>
<pb n="KR3e0068_WYG_010-10b"/>
　為生之盛故生先於化也外列盛衰者言六氣分布<lb/>
　主治迭為盛衰昭然可見故曰外列害則敗亂生化<lb/>
　大病者言既亢為害而無所制則敗壊乖亂之政行<lb/>
　矣敗壊乖亂之政行則其變極矣其災甚矣萬物其<lb/>
　有不病者乎生化指所生所化者言謂萬物也以變<lb/>
　極而災甚故曰大病上生化以造化之用言下生化<lb/>
　以萬物言以人論之制則生化猶元氣周流滋營一<lb/>
　身凡五臟六腑四肢百骸九竅皆藉焉以為動靜云<lb/>
<pb n="KR3e0068_WYG_010-11a"/>
　為之主生化大病猶邪氣恣横正氣耗散凡五臟六<lb/>
　腑四肢百骸九竅舉不能遂其運用之常也或以害<lb/>
　為自害或以承為承襲或以生為自無而有化為自<lb/>
　有而無或以二生化為一意或以大病為喻造化之<lb/>
　機息此數者皆非也且夫人之氣也固亦有亢而自<lb/>
　制者苟亢而不能自制則湯液鍼石導引之法以為<lb/>
　之助若天地之氣其亢而自制者固復於平亢而不<lb/>
　制者其孰助哉雖然造化之道苟變至於極則亦終<lb/>
<pb n="KR3e0068_WYG_010-11b"/>
　必自反而復其常矣學者能本之太僕河間而㕘之<lb/>
　此論則造化樞紐之詳亦庶矣乎<lb/>
　　氣屬陽動作火論<lb/>
　　　詳見氣門<lb/>
　　論陰虛火動<lb/>
　　　詳見熱門<lb/>
　　論積温畜熱成火宜汗吐下法<lb/>
子和曰李屏山素飲酒一日得病醫用酒蒸丸熱後目<lb/>
<pb n="KR3e0068_WYG_010-12a"/>
覩天地但見紅色遂成龍火卒不能救　棠溪李濟之<lb/>
常病目及居省掾每服補肝散以致睛脹但見忩檻横<lb/>
排幾至䘮明令涌泄五七次繼服涼劑方始如故　丹<lb/>
霞朱僧氏代章宗出家既病三陽畜熱常居静室不敢<lb/>
見明明則頭疼如錐每置氷於頂上不能解其熱厯諸<lb/>
醫莫能辯其病後治之七日而愈其法用汗吐下三法<lb/>
而已後用涼物清鎭之平復如故<lb/>
　謹按己上病例非汗吐下法則不能已人惟隂平陽<lb/>
<pb n="KR3e0068_WYG_010-12b"/>
　秘神氣以寧葢昧者狥情縦慾因致積熱之證非一<lb/>
　朝一夕故也治當如此其為治不能究其源委豈得<lb/>
　不遂致誤人者哉今以積熱沉寒論附録于左<lb/>
　王安道曰人之所藉以生者氣也氣者何隂陽是也<lb/>
　夫陰與陽可以和而平可以乖而否善攝與否吉凶<lb/>
　於是乎定夫惟攝之不能以皆善也故偏寒偏熱之<lb/>
　病始莫迯於乖否之餘矣雖然寒也熱也苟未至於<lb/>
　甚粗工為之而不難設熱積而寒沈良工猶弗能以<lb/>
<pb n="KR3e0068_WYG_010-13a"/>
　為計況其下乎奈之何俗尚顓䝉恪恃方藥愈投愈<lb/>
　盛迷不之反豈知端本澄源中含至理執其樞要衆<lb/>
　妙俱呈且以積熱言之始而涼和次而寒取寒取不<lb/>
　愈則因熱而従之従之不愈則技窮矣由是苦寒頻<lb/>
　歳而弗停又以沉寒言之始而温和次而熱取熱取<lb/>
　不愈則因寒而従之従之不愈則技窮矣由是辛熱<lb/>
　比年而弗止嘆夫苦寒益深而積熱彌熾辛熱太過<lb/>
　而沉寒愈滋苟非大聖慈仁明垂樞要生也孰従而<lb/>
<pb n="KR3e0068_WYG_010-13b"/>
　全之經曰諸寒之而熱者取之陰熱之而寒者取之<lb/>
　陽所謂求其屬也屬也者其樞要之所存乎斯㫖也<lb/>
　王太僕知之故曰益火之原以消陰翳壯水之主以<lb/>
　制陽光又曰取心者不必齊以熱取腎者不必齊以<lb/>
　寒但益心之陽寒亦通行强腎之陰熱之猶可吁混<lb/>
　乎千言萬語之間殆猶和璧之在璞也夫寒之而熱<lb/>
　者徒知以寒治熱而不知熱之不衰者由乎眞水之<lb/>
　不足也熱之而寒者徒知以熱治寒而不知寒之不<lb/>
<pb n="KR3e0068_WYG_010-14a"/>
　衰者由乎眞火之不足也不知眞水火不足汎以寒<lb/>
　熱藥治之非惟臟腑習熟藥反見化於其病而有者<lb/>
　弗去無者復至矣故取之陰所以益腎水之不足而<lb/>
　使其制夫心火之有餘取之陽所以益心火之不足<lb/>
　而使其勝夫腎水之有餘也其指水火也屬猶主也<lb/>
　謂心腎也求其屬者言水火不足而求之於心腎也<lb/>
　火之原者陽氣之根即心是也水之主者陰氣之根<lb/>
　即腎是也非謂火為心而原為肝水為腎而主為肺<lb/>
<pb n="KR3e0068_WYG_010-14b"/>
　也寒亦益心熱亦强腎此太僕之至理於䂓矩凖繩<lb/>
　之外而非迂生曲士之可以跂及矣<lb/>
　火證治法<lb/>
　　吐劑<lb/>
仲景𤓰蒂散<lb/>
子和三聖散<lb/>
元戎勝金丸<lb/>
　　方並見痰飲門<lb/>
<pb n="KR3e0068_WYG_010-15a"/>
　按賈元良曰宣劑者湧吐是也以君召臣曰宣言以<lb/>
　上召下之義也俚人以瀉為宣非也古曰春宣五臟<lb/>
　之積滯仲景大法春則人病在頭故宜吐之南地人<lb/>
　服屠蘇自下而上是也下攻者非也然一切風熱積<lb/>
　熱或火熾者其證寸口脈滑而有力胸中實滿煩悗<lb/>
　氣上而不化面赤痰盛罵詈驚駭等證並宜吐之但<lb/>
　已上諸方恐非所宜義見痰飲門<lb/>
　　升散之劑<lb/>
<pb n="KR3e0068_WYG_010-15b"/>
東垣瀉陰火升陽湯治肌熱煩熱面赤食少喘欬痰盛<lb/>
　脈右闗緩弱或弦或浮數<lb/>
　　羌活　　　甘草<hi>炙</hi>　　黄茋　　　蒼术<hi>各一兩</hi>
　　升麻<hi>八錢</hi>　柴胡<hi>一兩半/</hi>人參　　　黄芩<hi>各七錢</hi>
　　黄連<hi>半兩酒炒</hi>石膏<hi>半兩秋深勿用</hi>
　右㕮咀每服一兩或半兩水煎<lb/>
　按此發脾胃火邪之劑又心膽肝肺膀胱藥也瀉陰<lb/>
　火升發陽氣榮養氣血也<lb/>
<pb n="KR3e0068_WYG_010-16a"/>
升陽散火湯治男子婦人四肢發熱肌熱筋痺熱骨髓<lb/>
　中熱發困熱如燎捫之烙手此病多因血虛而得之<lb/>
　或胃虛過食冷物抑遏陽氣於脾土火欎則發之<lb/>
　　升麻　　　葛根　　　獨活　　　羌活<hi>各半兩</hi>
　　防風<hi>二錢半</hi>柴胡<hi>八錢/</hi>　甘草<hi>炙三錢</hi>人參<lb/>
　　白芍<hi>各半兩</hi>甘草<hi>生二錢</hi>
　右㕮咀每服半兩或一兩水煎稍熱服<lb/>
　按此胃膽脾肺膀胱經藥也<lb/>
<pb n="KR3e0068_WYG_010-16b"/>
千金麥門冬湯治諸病後火熱乗肺欬唾有血胸脇脹<lb/>
　滿上氣羸瘦五心煩熱渴而煩悶<lb/>
　　麥門冬　　桑白皮　　生地黄<hi>各一兩</hi>半夏<lb/>
　　紫苑　　　桔梗　　　淡竹茹　　麻黄<hi>各七錢半</hi>
　　五味子　　甘草<hi>各半兩</hi>
　右㕮咀每服五錢或一兩入薑煎<lb/>
　按此心肺藥也然麻黄恐非病後所宜<lb/>
拔萃方地骨皮散治渾身壯熱脈長而滑陽毒火熾發<lb/>
<pb n="KR3e0068_WYG_010-17a"/>
　渴<lb/>
　　地骨皮　　茯苓<hi>各半兩</hi>柴胡　　　黄芩<lb/>
　　生地黄　　知母<hi>各一兩</hi>石膏<hi>二兩</hi>　羌活<lb/>
　　麻黄<hi>各七錢半有汗並去之</hi>
　右㕮咀每服一兩入薑煎<lb/>
　按此肝心脾肺腎藥又表裏氣血之劑也雲歧子曰<lb/>
　　在五臟之標本者皆可用<lb/>
梔子仁湯治發熱潮熱發狂煩躁面赤咽痛<lb/>
<pb n="KR3e0068_WYG_010-17b"/>
　　梔子仁　　赤芍　　　大青　　　知母<hi>各一錢</hi>
　　升麻　　　黄芩　　　石膏<hi>各二錢</hi>杏仁<hi>二錢</hi>
　　柴胡<hi>二錢半</hi>甘草<hi>二錢/</hi>　豉<hi>百粒</hi>
　右㕮咀水煎<lb/>
　按此脾肺肝膽胃經藥也<lb/>
陽毒升麻湯治傷寒雜病汗吐下後變成陽毒發狂譫<lb/>
　妄喉痛下利<lb/>
　　升麻<hi>五錢</hi>　犀角　　　射干　　　黄芩<lb/>
<pb n="KR3e0068_WYG_010-18a"/>
　　人參　　　甘草<hi>各二錢半</hi>
　右㕮咀水煎<lb/>
　按此升散肺胃火熱藥也<lb/>
葛根橘皮湯治諸熱證温毒成㿀或欬或心悶或嘔<lb/>
　　葛根<hi>三錢</hi>　橘皮　　　杏仁　　　知母<lb/>
　　黄芩　　　麻黄　　　甘草<hi>各二錢</hi>
　右㕮咀入薑煎<lb/>
　按此肺胃膀胱經藥也<lb/>
<pb n="KR3e0068_WYG_010-18b"/>
　謹按古方治火升散之劑其例少得姑採已上諸方<lb/>
　　以備其㫖<lb/>
　　折制之劑<lb/>
局方涼膈散<lb/>
　按此瀉脾胃肺心主膽三焦大腸火熱藥也<lb/>
調胃承氣湯<lb/>
　按此瀉胃火之藥也<lb/>
當歸承氣湯<lb/>
<pb n="KR3e0068_WYG_010-19a"/>
　　方並見熱門<lb/>
　按此瀉脾胃肝火之藥也<lb/>
麥門冬散治丈夫婦人藴積邪熱心胸煩悶咽乾口燥<lb/>
　睡卧不安或大小腸不利口舌生瘡<lb/>
　　芒硝<hi>一兩</hi>　麥門冬<hi>三錢</hi>小草　　　黄連<lb/>
　　升麻　　　犀角屑　　甘草<hi>炙</hi>　　黄芩<lb/>
　　枳殻　　　大青<hi>各半兩</hi>
　右為末每三錢水煎<lb/>
<pb n="KR3e0068_WYG_010-19b"/>
　按此瀉心肺肝胃火熱之劑與己上諸方皆醎寒之<lb/>
　藥經云火滛于内治以醎寒而為正治然亦有氣血<lb/>
　上下之分也用者自宜取擇<lb/>
黄連解毒湯治一切火熱毒狂躁煩心口燥咽乾熱勢<lb/>
　之甚者及吐下後熱不解而脈洪喘急鄭聲目赤睛<lb/>
　疼燥渴<lb/>
　　黄連　　　黄柏　　　大梔子　　黄芩<hi>各等分</hi>
　右㕮咀水煎<lb/>
<pb n="KR3e0068_WYG_010-20a"/>
　按此太倉公火劑湯也瀉心肺腎膀胱大小腸胃火之藥<lb/>
真珠散治男女五臟積熱毒氣上攻心胸煩悶口乾舌<lb/>
　燥精神恍惚悶亂坐卧不安<lb/>
　　琥珀　　　　真珠粉　　天花粉　　鐵粉<lb/>
　　硃砂　　　　生甘草　　寒水石<hi>煆</hi>　牙硝<lb/>
　　大黄<hi>各等分</hi>
　右為細末每一錢竹葉湯調下<lb/>
　按此瀉心腎胃火之劑鎮墜藥也<lb/>
<pb n="KR3e0068_WYG_010-20b"/>
宣明大金花丸治中外諸熱寢汗咬牙睡語驚悸溺血<lb/>
　淋閟欬血衂血瘦弱頭痛并骨蒸肺痿勞𠻳去大黄<lb/>
　加梔子名梔子金花丸<lb/>
　　黄連　　　　黄柏　　　黄芩　　　大黄<hi>各等分</hi>
　右為末滴水丸小豆大每二三十丸新水下<lb/>
　按此解毒湯之變法也出陽明例但云治瘦弱頭痛<lb/>
　已下諸證猶宜詳審用之<lb/>
當歸龍膽丸治腎水陰虛風熱藴積時發驚悸筋惕搐<lb/>
<pb n="KR3e0068_WYG_010-21a"/>
　搦神志不寧榮衛壅滯頭目昏眩肌肉瞤瘛胸膈咽<lb/>
　嗌不利腸胃燥澁躁擾狂越罵詈驚駭火熱等證<lb/>
　　當歸　　　草龍膽　　大梔子　　黄連<lb/>
　　黄柏　　　黄芩<hi>各一兩</hi>大黄　　　蘆薈<lb/>
　　青黛<hi>各半兩</hi>木香<hi>一錢/</hi>　麝<hi>半錢</hi>
　右為末煉蜜丸如小豆大薑湯下三二十丸<lb/>
　按此瀉心肝脾肺腎胃火之藥也<lb/>
神芎丸治一切熱證常服保養除痰飲消酒食清頭目<lb/>
<pb n="KR3e0068_WYG_010-21b"/>
　利咽膈能令遍身結滯宣通氣利而愈神强體健耐<lb/>
　傷省病<lb/>
　　大黄　　　黄芩<hi>各二兩</hi>牽牛　　　滑石<hi>各四兩</hi>
　　黄連　　　薄荷　　　川芎<hi>各半兩</hi>
　右為末水丸如小豆大温水下十丸至十五二十丸<lb/>
　按此瀉肝心脾胃肺膀胱火熱之劑又氣血藥也下<lb/>
　濕熱導滯甚捷但云常服神强體健省病與前方云<lb/>
　治腎水陰虛虛損者恐未必然<lb/>
<pb n="KR3e0068_WYG_010-22a"/>
　　升散折制之劑<lb/>
宣明防風通聖散<lb/>
川芎石膏湯<lb/>
　　方並見中風門<lb/>
局方紅雪通中散治煩熱躁熱毒熱喉閉狂躁胃爛發<lb/>
　斑酒毒<lb/>
　　麝香<hi>半兩</hi>　朱砂<hi>一兩/</hi>　川朴硝<hi>十斤</hi>羚羊角屑<lb/>
　　黄芩　　　升麻<hi>各三兩</hi>赤芍　　　竹葉<lb/>
<pb n="KR3e0068_WYG_010-22b"/>
　　枳殻　　　人參　　　木香　　　㯽榔<lb/>
　　甘草<hi>各二兩</hi>葛根　　　大青　　　藍葉<lb/>
　　梔子　　　桒白皮　　木通<hi>各一兩半</hi>蘇木<hi>六兩</hi>
　右件藥製合見局方<lb/>
　按此表裏氣血之藥也<lb/>
紫雪治内外煩熱不觧口中生瘡狂易呌走解諸熱毒<lb/>
　藥毒邪熱小兒驚癎百病<lb/>
　　黄金<hi>百兩</hi>　寒水石　　磁石　　　石膏<lb/>
<pb n="KR3e0068_WYG_010-23a"/>
　　滑石<hi>各三斤打碎</hi>
　以上用水一石煮至四斗去查入下項<lb/>
　　甘草<hi>炙八兩</hi>羚羊角屑　犀角屑　　青木香<lb/>
　　沈香<hi>各五兩</hi>丁香<hi>一兩/</hi>　升麻　　𤣥參<hi>並剉細各一斤</hi>
　以上再煮至一斗五升入下項<lb/>
　　硝石<hi>四升芒硝亦得每升得七兩七錢半</hi>朴硝<hi>十斤提净者</hi>
　以上入前藥汁中微火煎栁枝不住手攪候有七升<lb/>
　投放水盆中半日欲凝入下項藥攪令匀<lb/>
<pb n="KR3e0068_WYG_010-23b"/>
　　朱砂<hi>研三兩</hi>麝香當門子<hi>一兩二錢半</hi>
　右藥成霜雪紫色每服一錢或二錢冷水調下大人<lb/>
　小兒臨時以意加减並食後服<lb/>
　按此心脾肺腎胃經藥也<lb/>
千金黒奴丸治火熱陽毒發狂發斑煩躁大渴倍常<lb/>
　　黄芩　　　釜底煤　　芒硝　　　竈突墨<lb/>
　　梁上塵　　小麥奴　　麻黄　　　大黄<hi>各一兩</hi>
　右為末煉蜜丸如彈大新汲水化服不定再服半丸<lb/>
<pb n="KR3e0068_WYG_010-24a"/>
　飲水盡足當發寒寒已汗出乃差未汗再服半丸不<lb/>
　大渴者不可與<lb/>
　按此出陽明藥例取諸火化者為従治之意又表裏<lb/>
　之劑也<lb/>
　　滋隂壯水之劑<lb/>
㧞萃六味地黄丸治腎氣虚乆新憔悴寢汗發熱五臟<lb/>
　齊損瘦弱虛煩骨蒸下血<lb/>
丹溪大補丸降陰火補腎水<lb/>
<pb n="KR3e0068_WYG_010-24b"/>
補陰丸降陰火治煩渴骨熱補腎水真陰不足<lb/>
　　並見補虛門<lb/>
　按此三方足少陰藥下二方入陰中至陰之劑經云<lb/>
　壯水之主以制陽光所謂求其屬也<lb/>
局方𤣥參湯治腎臟實熱心胸煩滿耳聽無聲腰背俯<lb/>
　仰强痛口乾溺赤<lb/>
　　生地黄　　𤣥參　　　五加皮　　黄芩<lb/>
　　赤茯苓　　通草　　　石菖蒲　　甘草<hi>炙</hi>
<pb n="KR3e0068_WYG_010-25a"/>
　　羚羊角屑　麥門冬<hi>各等分</hi>
　右㕮咀水煎<lb/>
　按此滋腎通心氣血之藥也<lb/>
　　從治之劑<lb/>
丹溪左金丸瀉肝火行濕為熱甚反佐開痞結治肝邪<lb/>
　　黄連<hi>六兩</hi>　吳茱萸<hi>一兩</hi>
　右為末粥糊丸<lb/>
局方温膽湯治膽虛痰熱驚悸不眠<lb/>
<pb n="KR3e0068_WYG_010-25b"/>
　　半夏　　　竹茹　　　枳實<hi>各二兩</hi>陳皮<lb/>
　　生薑<hi>四兩</hi>　甘草<hi>二兩</hi>
　右㕮咀水煎每服一兩<lb/>
治要茯苓散治心實熱口乾煩渴眠卧不安<lb/>
　　茯神　　　麥門冬<hi>各一兩半</hi>通草<hi>一兩二/錢半</hi>知母<hi>一兩</hi>
　　紫苑　　　桂心<hi>各七錢半</hi>升麻<hi>一兩二/錢半</hi>淡竹茹<hi>半兩</hi>
　　大棗<hi>十二枚</hi>赤石脂<hi>一兩七錢半</hi>
　右㕮咀每服一兩井花水煎<lb/>
<pb n="KR3e0068_WYG_010-26a"/>
茱萸散治小腸虛熱或酒後頻吃冷水等物其病臍下<lb/>
　結塊連外腎俱腫者<lb/>
　　吳茱萸<hi>二錢半</hi>川芎<hi>半兩/</hi>　木通<hi>四錢/</hi>　半夏<hi>一錢</hi>
　右㕮咀每三四錢入葱煎服<lb/>
瀉熱湯治脾臟熱面黄目赤季脇痛滿<lb/>
　　半夏　　　母薑<hi>各八兩</hi>枳實　　　梔子<lb/>
　　茯苓　　　芒硝<hi>各三兩</hi>細辛<hi>五兩</hi>　白术<lb/>
　　杏仁<hi>各四兩</hi>生地黄　　淡竹葉<hi>各一升</hi>
<pb n="KR3e0068_WYG_010-26b"/>
　右㕮咀每服一兩或兩半水煎後下硝温服<lb/>
桂苓甘露飲治胃受濕熱頭疼身熱煩渴吐瀉口乾<lb/>
　　方見熱門<lb/>
橘皮湯治肺熱氣欬息喘奔<lb/>
　　橘皮　　　麻黄<hi>各三兩</hi>紫蘇　　　柴胡<hi>各二兩</hi>
　　宿薑　　　杏仁<hi>各四兩</hi>石膏<hi>八兩</hi>
　右㕮咀每服一兩水煎<lb/>
生薑泄腸湯治大腸實熱腹脹不通口舌生瘡<lb/>
<pb n="KR3e0068_WYG_010-27a"/>
　　生薑　　　橘皮　　　竹茹　　　黄芩<lb/>
　　梔子仁　　白术<hi>各三兩</hi>桂心<hi>一兩</hi>　茯苓<lb/>
　　芒硝<hi>各二兩</hi>生地黄<hi>十兩</hi>
　右㕮咀入大棗煎每服一兩<lb/>
金匱腎氣丸治腎經虛熱<lb/>
　　方見補虛門<lb/>
五苓散治發熱而渴小便不利煩躁頭痛<lb/>
　　方見泄瀉門<lb/>
<pb n="KR3e0068_WYG_010-27b"/>
　按内經註曰若調寒熱之逆冷熱必行則熱物冷服<lb/>
　下咽之後冷體既消熱性便發由是病氣隨愈矣已<lb/>
　上諸方皆從其氣以去拒格之熱可臨證選用求其<lb/>
　意例也<lb/>
　<lb/>
　<lb/>
　<lb/>
　玉機微義卷十<lb/>
</p>
<p>
</p>
  </div>
</body>
</text>
</TEI>
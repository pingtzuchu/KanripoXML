<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷十六</head>
    <p>
<pb n="KR3e0068_WYG_016-1a"/>
欽定四庫全書<lb/>
　玉機微義卷十六　　　明　徐用誠　原輯<lb/>
　　　　　　　　　　　　　劉　純　續増<lb/>
　氣證門<lb/>
　　内經敘諸氣動為病<lb/>
隂陽應象論云喜怒傷氣寒暑傷形暴怒傷隂暴喜傷<lb/>
陽厥氣上行滿脉去形喜怒不節寒暑過度生乃不固<lb/>
故重隂必陽重陽必隂<lb/>
<pb n="KR3e0068_WYG_016-1b"/>
玉機真藏論云憂喜悲恐怒令不得以其次故令人有<lb/>
大病矣因而喜大虚則腎氣乗矣憂則心氣乗矣怒則<lb/>
肝氣乗矣悲則肺氣乗矣恐則脾氣乗矣<lb/>
舉痛論云百病生於氣也怒則氣上喜則氣緩悲則氣<lb/>
消恐則氣下寒則氣收炅則氣泄驚則氣亂勞則氣耗<lb/>
思則氣結九氣不同為病<hi>詳見本文</hi>
　　脉法<lb/>
經曰脉滑者多血少氣　澁者少血多氣　大者血氣<lb/>
<pb n="KR3e0068_WYG_016-2a"/>
俱多　脉來大而堅者血氣俱實　小者血氣俱少<lb/>
脉來細而緩者血氣俱虚　代者氣衰　細者氣少<lb/>
浮而絶者氣辟　大而滑中有短氣　尺脉澁而堅為<lb/>
血實氣虚　尺脉細而微者血氣俱不足<hi>云云見本文</hi>
劉立之脉理𤣥要曰下手脉沉便知是氣沉極則伏濇<lb/>
弱難治其或沉滑氣兼痰飲<lb/>
　　論九氣動為諸證<lb/>
子和云夫天地之氣常則安變則病而况人禀天地之<lb/>
<pb n="KR3e0068_WYG_016-2b"/>
氣五運迭侵於外七情交戰於中是以聖人嗇氣如持<lb/>
至寳庸人投物而反傷大和此軒岐所以論諸痛皆因<lb/>
於氣百病皆生於氣遂有九氣不同之說氣本一也因<lb/>
所觸而為九怒喜悲恐寒暑驚思勞也其言曰怒則氣<lb/>
逆甚則嘔血及飱泄故氣逆上矣王太僕曰怒則陽氣<lb/>
逆上而肝木乗脾故甚則嘔血及飱泄也喜則氣和志<lb/>
逹榮衛通利故氣緩矣悲則心系急肺布葉舉而上焦<lb/>
不通榮衛不散熱氣在中故氣消矣恐則精却却則上<lb/>
<pb n="KR3e0068_WYG_016-3a"/>
焦閉閉則氣還還則下焦脹故氣不行矣太僕云恐則<lb/>
傷精却上而不下流下焦隂氣亦廻還而不散故聚而<lb/>
脹也然上焦固禁下焦氣還故氣下行也寒則腠理閉<lb/>
氣不行故氣收矣太僕云身凉則衛氣沉故皮膚文理<lb/>
及滲泄之處皆閉宻而氣不流行衛氣收歛于中而不<lb/>
散也炅則腠理開榮衛通汗大出故氣泄矣太僕云人<lb/>
在陽則舒在隂則慘故熱則膚腠開發榮衛大通津液<lb/>
而汗大出也驚則心無所依神無所歸慮無所定故氣<lb/>
<pb n="KR3e0068_WYG_016-3b"/>
亂矣勞則喘息汗出内外皆越故氣耗矣太僕云疲勞<lb/>
役則氣奔速故喘息氣奔速則陽外發故汗出内外皆<lb/>
踰越於常紀故氣耗損也思則心有所存神有所歸正<lb/>
氣留而不行故氣結矣太僕云繫心不散故氣亦停留<lb/>
此素問之論九氣其變甚詳其理甚明然論九氣所感<lb/>
之疾則畧惟論嘔血及飱泄餘皆不言惟靈樞論思慮<lb/>
悲哀喜樂愁憂盛怒恐懼而言其病曰思慮而傷神神<lb/>
傷則恐懼自失破㬷脫肉毛瘁色夭死于冬脾憂愁而<lb/>
<pb n="KR3e0068_WYG_016-4a"/>
不解則傷意意傷則恍亂四肢不舉毛瘁色夭死于春<lb/>
肝悲哀動中則傷魂魂傷則狂忘不精不正當人隂而<lb/>
攣筋兩脇不舉毛瘁色夭死于秋肺喜樂無極則傷魄<lb/>
魄傷則狂狂者意不存人毛革焦毛瘁色夭死于夏腎<lb/>
盛怒而不止則傷志志傷則喜忘其前腰脊不可俯仰<lb/>
屈伸毛瘁色夭死于季夏恐懼不解則傷精精傷則骨<lb/>
痿厥精時自下是故五臟主藏精者也不可傷傷則失<lb/>
守而隂虚虚則無氣無氣則死矣靈樞論神意魂魄志<lb/>
<pb n="KR3e0068_WYG_016-4b"/>
精所主之病然無寒暑驚勞四證余以是推而廣之怒<lb/>
氣所至為嘔血為飱泄為煎厥為薄厥為陽厥為胸滿<lb/>
脇痛食則氣逆而不下為喘渇煩心為焇癉為肥氣為<lb/>
日暴盲耳暴閉筋縱發於外為疽癰喜氣所至為笑不<lb/>
休為毛革焦為肉病為陽氣不收甚則為狂悲氣所至<lb/>
為隂縮為筋攣為肌脾為脉痿男為數溲血女為血崩<lb/>
為酸鼻辛頞為目昏為少氣不能報息為泣則臂麻恐<lb/>
氣所至為破㬷脫肉為骨痠痿厥為暴下渌水為面熱<lb/>
<pb n="KR3e0068_WYG_016-5a"/>
膚急為隂痿為懼而脫頥驚氣所至為潮涎為目睘為<lb/>
口呿為癡癎為不省人為僵仆乆則為<graphic n="KR0857" url="https://raw.githubusercontent.com/kanripo/KR-Gaiji/master/images/KR0857.png" mimeType="image/png"/>痺勞氣所至<lb/>
為咽噎病為喘促為嗽血為腰痛骨痿為肺鳴為髙骨<lb/>
壊為隂痿為唾血為㝠視為耳閉男為少精女為不月<lb/>
衰甚則潰潰乎若壊都汩汩乎不可止思氣所至為不<lb/>
眠為嗜卧為昏瞀為中痞三焦閉塞為咽嗌不利為膽<lb/>
癉嘔苦為筋痿為白淫為得後與氣快然如衰為不嗜<lb/>
食寒氣所至為上下所出水液<hi>云云見寒門</hi>炅氣所至<lb/>
<pb n="KR3e0068_WYG_016-5b"/>
為喘嘔吐酸暴注下迫<hi>云云見火門</hi>凡此九者内經有<lb/>
治法但以五行相勝之理治之夫怒傷肝肝屬木怒則<lb/>
氣并於肝而脾土受邪木太過則肝亦自病喜傷心心<lb/>
屬火喜則氣并於心而肺金受邪火太過則心亦自病<lb/>
悲傷肺肺屬金悲則氣并於肺而肝木受邪金太過則<lb/>
肺亦自病恐傷腎腎屬水恐則氣并於腎而心火受邪<lb/>
水太過則腎亦自病思傷脾脾屬土思則氣并於脾而<lb/>
腎水受邪土太過則脾亦自病寒傷形形屬隂寒勝熱<lb/>
<pb n="KR3e0068_WYG_016-6a"/>
則陽受病寒太過則隂亦自病炅傷氣氣屬陽熱勝寒<lb/>
則隂受病熱太過則陽亦自病凡此七者更相為治故<lb/>
悲可以治怒以愴惻苦楚之言感之喜可以治悲以謔<lb/>
浪䙝狎之言娱之恐可以治喜以迫遽死亡之言怖之<lb/>
怒可以治思以汚辱欺㒺之言觸之思可以治恐以慮<lb/>
彼忘此之言奪之凡此五者必詭詐譎恠無所不至然<lb/>
後可以動人耳目易人視聽若胸中無材器之人亦不<lb/>
能以此五法也炅可以治寒寒可以治炅逸可以治勞<lb/>
<pb n="KR3e0068_WYG_016-6b"/>
習可以治驚經曰驚者平之平謂平常也夫驚以其忽<lb/>
然而遇之也使習見習聞則不驚矣此九者内經自有<lb/>
是理庸工廢而不行今代劉河間治五志獨得言外之<lb/>
意<hi>云云見後</hi>昔余治一書生勞苦太過大便結燥欬逆<lb/>
上氣時喝喝然有音唾嘔鮮血以苦劑解毒湯加木香<lb/>
漢防己煎服時時啜之復以木香㯽榔丸泄其逆氣不<lb/>
月餘而痊余又嘗以巫躍妓抵以治人之悲結者又嘗<lb/>
以鍼下之時使雜舞忽鼔笛應之以治人之憂而心痛<lb/>
<pb n="KR3e0068_WYG_016-7a"/>
者余嘗擊拍門忩使其聲不絶以治因驚而畏響魂氣<lb/>
飛揚者嘗治一婦人乆思而不眠余日醉而不問婦果<lb/>
呵怒是夜困睡又嘗以酸棗仁丸治人多憂者然惟勞<lb/>
而氣耗恐而氣奪者為難治喜者少病百脉舒和故也<lb/>
又聞莊先生者治喜樂之極而病者莊切其脉為之失<lb/>
聲佯曰吾取藥去數日更不來病者悲泣辭其親友曰<lb/>
吾不乆矣莊知其將愈慰之詰其故莊引素問曰懼勝<lb/>
喜可謂得𤣥關者也<lb/>
<pb n="KR3e0068_WYG_016-7b"/>
　按此論九氣所動病機至為詳悉然七情諸證局方<lb/>
　多用氣藥論治固然但不分其夾熱兼痰虚實之例<lb/>
　而於寒熱二證亦似謂備於九氣兼用氣藥而治之<lb/>
　其弊甚矣且夫七情諸證有乗逆厥中之殊人有苦<lb/>
　樂安擾之異是以先哲就用五志相勝之理治之藥<lb/>
　之於傷寒温暑自有其例也後世俗不能本此恃之<lb/>
　於藥而相勝之理不行况其藥不熱即峻虚虚實實<lb/>
　不無差悮故河間戴人者出論已上病機究所至之<lb/>
<pb n="KR3e0068_WYG_016-8a"/>
　因以平火為主兼五志相勝之理或音樂抵戯甚至<lb/>
　詭詐譎怪諸法為治應變亦已至矣我東垣丹溪先<lb/>
　生更論諸氣為病有鬱痞逆滯不同隨證用藥有寒<lb/>
　熱温凉之異如勞氣者宜補中益氣滋隂助陽或兼<lb/>
　所挾之邪論治深備先哲㫖趣惜乎其道皆不能大<lb/>
　行于世者由局方障之也<lb/>
　　氣中似風證論<lb/>
　　詳見中風門<lb/>
<pb n="KR3e0068_WYG_016-8b"/>
　　理氣宜𨗳痰論<lb/>
　　詳見痰飲門<lb/>
　　氣屬陽動作火論<lb/>
原病式曰氣為陽而主輕微諸所動亂勞傷乃為陽火<lb/>
之化神狂氣亂而為病熱者多矣子和云河間治五志<lb/>
獨得言外之意凡見喜怒悲恐思之證皆以平心火為<lb/>
主至于勞者傷於動動便屬陽驚者駭于心心便屬火<lb/>
二者亦以平心火為主今之醫者不逹此㫖遂有寒凉<lb/>
<pb n="KR3e0068_WYG_016-9a"/>
之謗<lb/>
　謹按或云捍衛冲和不息之謂氣擾亂妄動變常之<lb/>
　謂火當其和平之時外護其表復行於裏周流一身<lb/>
　循環無端出入升降繼而有常源出中焦緫統於肺<lb/>
　氣曷嘗病於人也及其七情之交攻五志之間發乖<lb/>
　戾失常清者遽變之為濁行者抑遏而反止表失衛<lb/>
　護而不和内失徤悍而少降營運漸逺肺失主持妄<lb/>
　動不已五志厥陽之火起於馬上燔於肺氣乃病焉<lb/>
<pb n="KR3e0068_WYG_016-9b"/>
　何者氣本屬陽反勝則為火矣河間有曰五志過極<lb/>
　皆為火也何後世不本此議而一槩類聚香辛燥熱<lb/>
　之劑氣作寒治所據何理且言指迷七氣湯製作者<lb/>
　其皆用青皮陳皮三稜蓬术益智官桂甘草遂為平<lb/>
　和可以常用通治七情所傷混同一意未喻某藥以<lb/>
　治某氣已下諸方尤有甚焉者兹不復敘况所起之<lb/>
　情各各不同且夫經言九氣之變未嘗略而不詳如<lb/>
　怒則氣上等證其言治法髙者抑之下者舉之寒者<lb/>
<pb n="KR3e0068_WYG_016-10a"/>
　熱之熱者寒之驚者平之勞者温之結者散之喜者<lb/>
　以恐勝之悲者以喜勝之九氣之治各有分别何嘗<lb/>
　混作寒論而類以香熱之藥通言而治諸氣豈理之<lb/>
　謂歟若香辛燥熱之劑但可刼滯氣衝快於一時以<lb/>
　其氣乆抑滯借此暫行開發之意藥中不佐制伏所<lb/>
　起之氣服甚則増熾鬱火蒸熏氣液而自成積積滋<lb/>
　長而成痰一飲下膈氣乃氤氲清虚之象若霧露之<lb/>
　著物雖滯易散内挾痰積開而復結服之日乆安有<lb/>
<pb n="KR3e0068_WYG_016-10b"/>
　氣實而不動氣動而不散者乎此皆人所受悮之由<lb/>
　習俗已乆相沿而化卒莫能救升發大過香辛散氣<lb/>
　燥熱傷氣真氣耗散濁氣上騰猶曰腎虚不能攝氣<lb/>
　歸原遂與蘇子降氣湯四磨湯下黒錫丹養氣丹鎮<lb/>
　墜上升之氣且硫黄黒錫佐以香熱又無補養之性<lb/>
　藉此果能生氣而補腎乎請熟詳之夫濕痰甚者亦<lb/>
　或當之初服未顯増變由喜墜而愈進形質弱者何<lb/>
　以收救不悟肺受火炎子氣亦弱降令不行火無以<lb/>
<pb n="KR3e0068_WYG_016-11a"/>
　制相扇而動本勢空虚命絶如縷積而至深丹毒濟<lb/>
　大一旦火氣狂散喘息奔急而死吁以有形丹石丸<lb/>
　藥重墜無形之氣將何抵受隨而降之乎譬以石投<lb/>
　水水故未嘗沉也豈不死歟丹溪有曰上升之氣自<lb/>
　肝而出中挾相火其熱為甚自覺其冷非真冷也火<lb/>
　極似水積熱之甚陽亢隂微故有此證認假作真似<lb/>
　是之禍可勝言哉内經雖云百病皆生於氣以正氣<lb/>
　受邪之不一也今七情傷氣鬱結不舒痞悶壅塞發<lb/>
<pb n="KR3e0068_WYG_016-11b"/>
　為諸病當詳所起之因滯於何經上下部分臟氣之<lb/>
　不同隨經用藥有寒熱温凉之同異若枳殻利肺氣<lb/>
　多服損胸中至髙之氣青皮瀉肝氣多服損真氣與<lb/>
　夫木香之行中下焦氣香附之快滯氣陳皮之泄逆<lb/>
　氣紫蘇之散表氣厚朴之瀉衛氣㯽榔之瀉至髙之<lb/>
　氣藿香之馨香上行胃氣沉香之升降真氣腦麝之<lb/>
　散真氣若此之類氣實所宜其中有行散者有損泄<lb/>
　者其過劑乎用之能却氣之標而不能制氣之本豈<lb/>
<pb n="KR3e0068_WYG_016-12a"/>
　可又佐以燥熱之藥以火濟火混同謂治諸氣使之<lb/>
　常服多服可乎氣之與火一理而已動静之變反化<lb/>
　為二氣作火論治與病情相得丹溪發揮論之冷生<lb/>
　氣者出於髙陽生之謬言也身非自受寒氣口食寒<lb/>
　物而是論寒者吾恐十之無一二也<lb/>
　　論局方用熱藥治諸氣之誤<lb/>
丹溪曰治氣一門有曰治一切氣冷氣滯氣逆氣上氣<lb/>
用安息香丸丁沉丸大沉香丸蘇子丸匀氣散如神丸<lb/>
<pb n="KR3e0068_WYG_016-12b"/>
集香丸白沉香散煨薑丸鹽煎散七氣散温白丸生氣<lb/>
湯悉用熱藥夫天地周流於人之一身以為生者氣也<lb/>
陽往則隂來隂往則陽來一升一降無有窮也苟内不<lb/>
傷於七情外不感於六淫其為氣也何病之有今曰滯<lb/>
氣逆氣上氣皆是肺受火邪氣得炎上之化有升無降<lb/>
熏蒸清道甚而至於上焦不納中焦不化下焦不滲遂<lb/>
展轉傳變為嘔為吐為膈為噎為痰為飲為翻冐為吞<lb/>
酸夫治寒以熱治熱以寒此正治之法也治熱用熱治<lb/>
<pb n="KR3e0068_WYG_016-13a"/>
寒用寒此反佐之法也詳味前方既非正治又非反佐<lb/>
此愚之所以不能無疑也觀其微意可表者汗之可下<lb/>
者利之滯者𨗳之鬱者揚之熱者清之寒者温之偏寒<lb/>
偏熱者反佐而行之挾濕者淡以滲之挾虚者補而養<lb/>
之何嘗例用辛香燥熱之劑以火濟火實實虚虚咎將<lb/>
誰執<lb/>
　　論氣無補法之誤<lb/>
丹溪曰氣無補法俗論也痞悶壅塞似難於補不思正<lb/>
<pb n="KR3e0068_WYG_016-13b"/>
氣虚者由七情内傷六淫外侵飲食不節房勞致虚脾<lb/>
土之隂受傷轉運之官失職胃雖受榖不能運化故陽<lb/>
升隂降而成天地不交之否清濁相混邪何由行此等<lb/>
理宜補養却厚味斷妄想逺音樂無有不安<lb/>
　謹按氣者本腑臟天真之原也虚由七情及勞傷等<lb/>
　因所致則正氣原氣不足也故宜補之則氣實氣化<lb/>
　病邪漸除經曰虚則補之是也此補者補其不足也<lb/>
　非為病邪䧟下腑臟精氣已憊天真元氣已絶而施<lb/>
<pb n="KR3e0068_WYG_016-14a"/>
　補乎此等非虚也非不足也無補之法必矣大抵世<lb/>
　俗拘此止謂治病攻邪不審補虚養正之理實實虚<lb/>
　虚悮人生命蓋不思之甚矣<lb/>
　氣證治法<lb/>
　　升散之劑<lb/>
局方七氣湯治七情之氣鬱結于中心腹絞痛<lb/>
　　人參　　　甘草<hi>炙</hi>　　肉桂<hi>各一錢/半</hi>半夏<hi>一錢</hi>
　右㕮咀水煎服<lb/>
<pb n="KR3e0068_WYG_016-14b"/>
　按此出太陽例寒則氣收宜辛散之甘緩之治氣虚<lb/>
　寒鬱藥也<lb/>
鹽煎散治一切冷氣攻冲胸脇刺痛不已及脾胃虚冷<lb/>
　嘔吐泄瀉<lb/>
　　砂仁　　　甘草<hi>炙</hi>　　茯苓　　　草果<lb/>
　　肉豆蔲　　川芎　　　茴香<hi>炒</hi>　　澄茄<lb/>
　　麥蘖　　　㯽榔　　　良薑　　　枳殻<lb/>
　　厚朴<hi>炒</hi>　　陳皮　　　羌活　　　蒼术<hi>各等分</hi>
<pb n="KR3e0068_WYG_016-15a"/>
　右㕮咀每服四五錢入鹽些小煎<lb/>
　按此足太陽陽明太隂經藥也<lb/>
木香流氣飲治諸氣痞塞不通胸膈膨脹面目虚浮四<lb/>
　肢腫滿<lb/>
　　半夏　　　厚朴　　　青皮　　　紫蘇<lb/>
　　香附子　　甘草<hi>各一錢</hi>陳皮<hi>二錢</hi>　桂<lb/>
　　莪术　　　丁皮　　　大腹皮　　㯽榔<lb/>
　　麥門冬　　木香　　　草果<hi>各六分</hi>木通<hi>八分</hi>
<pb n="KR3e0068_WYG_016-15b"/>
　　藿香　　　白芷<hi>各四分</hi>茯苓　　　白术<lb/>
　　木𤓰　　　人參　　　石菖蒲<lb/>
　右㕮咀每服四五錢入薑棗煎<lb/>
　按此太陽例藥與已上方世俗多用之故收入然類<lb/>
　以香燥非寒者氣實者不可用<lb/>
秘傳降氣湯治上盛下虚氣不升降頭目昏眩痰實嘔<lb/>
　逆胸膈不快<lb/>
　　骨碎補　　訶子　　　草果　　　五加皮<lb/>
<pb n="KR3e0068_WYG_016-16a"/>
　　半夏　　　桔梗<hi>各半錢</hi>桒白皮<hi>二錢</hi>地骨皮<lb/>
　　枳殻　　　陳皮　　　柴胡　　　甘草<hi>各一錢</hi>
　右製服見局方<lb/>
　按此出少陽例然怒則氣上驚則氣亂意例宜求諸<lb/>
　此<lb/>
易簡參蘇飲<lb/>
　　方見熱門<lb/>
　謹按天地六氣併人之氣分為病治例亦詳見各門<lb/>
<pb n="KR3e0068_WYG_016-16b"/>
　故當分治也<lb/>
東垣升陽順氣湯治七情所傷及勞役飲食不節滿悶<lb/>
　短氣<lb/>
　　升麻　　　柴胡　　　陳皮<hi>各一錢</hi>半夏<lb/>
　　人參<hi>各</hi>　<hi>錢/</hi>黄茋<hi>四錢/</hi>　甘草　　　黄栢<hi>各半錢</hi>
　　當歸<hi>一錢</hi>　草豆蔲<hi>二錢/</hi>神麯<hi>炒一錢半</hi>
　右㕮咀每服半兩入薑煎<lb/>
　按此補劑也然恐則氣下宜求諸此<lb/>
<pb n="KR3e0068_WYG_016-17a"/>
　　攻下之劑<lb/>
戴人木香㯽榔丸散滯氣胸腹脹滿實痞氣結痛<lb/>
　　木香　　　㯽榔　　　青皮　　　陳皮<lb/>
　　廣术　　　枳殻　　　黄連　　　黄栢<lb/>
　　大黄<hi>各半兩</hi>牽牛　　　香附<hi>各二兩</hi>
　右為末水丸梧子大每服五六十丸煎水下量虚實<lb/>
　與之<lb/>
　按此陽明例藥下熱之劑也<lb/>
<pb n="KR3e0068_WYG_016-17b"/>
局方神保丸治諸積氣為痛<lb/>
　　乾蝎<hi>七箇</hi>　木香　　　胡椒<hi>各二錢/半</hi>巴豆<hi>十箇去心</hi>
　　<hi>皮别研取霜</hi>
　右為末和匀湯化蒸餅丸如麻子大朱砂為衣每五<lb/>
　十丸隨病氣例湯下<lb/>
　按此太陽例藥下寒之劑也<lb/>
𨗳氣丸宣壅𨗳氣除脹滿利大膓<lb/>
　　大黄<hi>四兩煆</hi>胡椒<hi>四十九粒</hi>青皮　　　陳皮<lb/>
<pb n="KR3e0068_WYG_016-18a"/>
　　蝎稍<hi>炒</hi>　　茴香<hi>炒/</hi>　　乾薑<hi>炮/</hi>　　甘草<hi>炙各一兩</hi>
　　阿魏<hi>半錢用麫和炒</hi>　　黒牽牛<hi>取頭末二兩</hi>
　右為末水丸<lb/>
御院方木香順氣丸治諸氣不和<lb/>
　　方見積聚門<lb/>
　按已上二方手足太隂足厥隂陽明經藥𨗳滯之劑<lb/>
　也<lb/>
　　調理之劑<lb/>
<pb n="KR3e0068_WYG_016-18b"/>
局方沉香降氣湯治隂陽壅滯氣不升降胸膈痞悶噫<lb/>
　醋吞酸<lb/>
　　沉香<hi>四錢</hi>　砂仁<hi>半兩/</hi>　甘草<hi>炙一兩/二錢</hi>香附子<hi>四兩</hi>
　右為末每二錢入鹽少許湯調下<lb/>
分心氣飲治一切氣留滯於胸膈之間不能流暢以致<lb/>
　痞悶噎塞<lb/>
　　木香　　　丁皮<hi>各二錢</hi>人參　　　麥門冬<lb/>
　　大腹皮　　大腹子　　桒白皮　　草果<lb/>
<pb n="KR3e0068_WYG_016-19a"/>
　　桔梗　　　厚朴　　　白术<hi>各半兩</hi>香附子<lb/>
　　藿香　　　陳皮　　　紫蘇<hi>各一兩半</hi>甘草<hi>炙一兩</hi>
　右㕮咀每三錢入薑棗煎<lb/>
　按此二方手足太隂陽明足少隂經藥也<lb/>
大七氣湯治喜怒不節憂思兼併多生悲恐致臟氣不<lb/>
　平心腹脹滿<lb/>
　　半夏　　　白茯苓<hi>四錢</hi>厚朴<hi>炒三錢/</hi>紫蘇<hi>三錢</hi>
　右剉入薑煎服<lb/>
<pb n="KR3e0068_WYG_016-19b"/>
　按此足陽明手足太隂經藥也<lb/>
紫沉通氣湯治三焦氣澁不能宣通腹脇脹大便澁<lb/>
　　紫蘇　　　枳殻<hi>炒</hi>　　陳皮　　茯苓<lb/>
　　甘草　　　㯽榔<hi>各一兩</hi>沉香　　木香<lb/>
　　麥門冬　　五味子　　桒白皮　黄茋<lb/>
　　乾生薑　　薄荷　　　枳實　　荆芥穂<hi>各半兩</hi>
　右㕮咀每半兩水煎服<lb/>
　按此手太隂之劑也世俗調理之劑而多雜峻削之<lb/>
<pb n="KR3e0068_WYG_016-20a"/>
　藥故並畧去然此方有發散意而不大燥烈姑存之<lb/>
　用者自宜損益按經云氣血弱者不可服枳實以其<lb/>
　損氣也氣血盛者不可服丁香以其益氣也於調理<lb/>
　不可不分<lb/>
東垣木香順氣湯治濁氣在上則生䐜脹<lb/>
　　方見脹滿門<lb/>
　按此亦七情所致濁隂之氣不降而為䐜脹也故出<lb/>
　陽明承氣例然七氣之方先哲亦未見分其異者蓋<lb/>
<pb n="KR3e0068_WYG_016-20b"/>
　氣之厥逆收緩乆而鬱變病機不同而亦不可不本<lb/>
　其所因而治之也<lb/>
　　補養之劑<lb/>
東垣補中益氣湯治喜怒憂恐損傷元氣勞倦體怠<lb/>
　　方見熱門<lb/>
調中益氣湯<lb/>
　　方見内傷門<lb/>
　按此二方治勞則氣耗宜益之也出少陽例<lb/>
<pb n="KR3e0068_WYG_016-21a"/>
清暑益氣湯治暑傷元氣食少體倦<lb/>
　　方見暑門<lb/>
　按此所謂炅則氣泄宜益之也<lb/>
局方養氣丹<lb/>
養正丹<lb/>
　　方見和劑<lb/>
　按已上方治元陽虧損氣短身羸氣不升降食少脉<lb/>
　弱隂陽之氣下䧟者甚㨗然不可盡劑也論見補虚<lb/>
<pb n="KR3e0068_WYG_016-21b"/>
　門<lb/>
　　消𨗳之劑<lb/>
局方異香散治胃氣不和腹脇膨脹飲食難化一切冷<lb/>
　氣結聚<lb/>
　　石蓮肉<hi>一兩</hi>莪术　　　三稜　　　益智仁<lb/>
　　甘草<hi>炙各六兩</hi>青皮　　　陳皮　　　厚朴<hi>炙各二兩</hi>
　右為末每服三二錢薑棗煎服<lb/>
　按本方云治腎氣不和腎字為胃字之悮爾出陽明<lb/>
<pb n="KR3e0068_WYG_016-22a"/>
　例藥<lb/>
御院方助氣丸<lb/>
　　方見積聚門<lb/>
分氣丸治胸膈氣痞痰實不化並宜服之<lb/>
　　砂仁　　　青皮　　　陳皮　　　白豆蔲<lb/>
　　三稜<hi>炮</hi>　　莪术<hi>煨/</hi>　　澄茄　　　蘿蔔子<hi>炒</hi>
　　枳實　　　木香<hi>各一兩</hi>黒牽牛<hi>炒二兩取頭末</hi>
　右為末湖丸如梧子大每五十丸薑湯下<lb/>
<pb n="KR3e0068_WYG_016-22b"/>
　按已上諸方治氣積痞之劑非調理比也宜分虚實<lb/>
　寒熱用之又皆氣中之血藥也<lb/>
　　治痰之劑<lb/>
二陳湯<lb/>
桔梗半夏湯<lb/>
四七湯<lb/>
　　並見痰飲門<lb/>
蘇子降氣湯<lb/>
<pb n="KR3e0068_WYG_016-23a"/>
　　方見欬門<lb/>
　按此諸方散鬱和中之藥也<lb/>
　　理血之劑<lb/>
本事方槐角散<lb/>
濟生歸脾湯<lb/>
㧞萃門冬飲子<lb/>
　　並見血證門<lb/>
　按氣病血從已見前論故録已上方以備其例用者<lb/>
<pb n="KR3e0068_WYG_016-23b"/>
　自宜推格之<lb/>
　　宣劑<lb/>
稀涎散<lb/>
元戎勝金丸<lb/>
　　並見痰飲門<lb/>
　謹按諸氣鬱或七情所滯最宜宣𨗳正木鬱逹之之<lb/>
　意也大抵是證中夾火熱者多已上諸方恐未合宜<lb/>
　用者自臨時通變可也<lb/>
<pb n="KR3e0068_WYG_016-24a"/>
　　通關竅之劑<lb/>
局方蘇合香丸治氣中或卒暴氣逆心痛鬼魅惡氣<lb/>
　　沉香　　　麝香　　　訶子　　　丁香<lb/>
　　青木香　　安息香　　香附　　　蓽撥<lb/>
　　白术　　　白檀<hi>各二兩</hi>薫陸香　　蘇合油<lb/>
　　龍腦<hi>各一兩</hi>朱砂　　　烏犀角<hi>各製</hi>
　右為末入研極匀用安息膏并煉蜜丸如梧子大温<lb/>
　水化四丸<lb/>
<pb n="KR3e0068_WYG_016-24b"/>
　按此足手太陽足陽明手足太隂足三隂藥也<lb/>
　　雜方<lb/>
嚴氏四磨湯治七情傷感上氣喘息妨悶不食<lb/>
　　人參　　　㯽榔　　　沉香　　　天台烏藥<lb/>
　右四味各濃磨水和作七分煎三五沸温服<lb/>
紺珠正氣天香湯治一切上氣湊心心胸築痛<lb/>
　　方見婦人門<lb/>
　玉機微義卷十六<lb/>
</p>
<p>
</p>
  </div>
</body>
</text>
</TEI>
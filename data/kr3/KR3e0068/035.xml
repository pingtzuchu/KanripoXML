<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷三十五</head>
    <p>
<pb n="KR3e0068_WYG_035-1a"/>
欽定四庫全書<lb/>
　玉機微義卷三十五　　明　徐用誠　原輯<lb/>
　　　　　　　　　　　　　劉　純　續増<lb/>
　頭眩門<lb/>
　　論頭眩屬肝虚<lb/>
内經云徇蒙招尤目瞑耳聾下實上虚過在足少陽厥<lb/>
隂甚則入肝<lb/>
　按許學士云上虚者肝虛也攻肝虚則頭暈徇䝉者<lb/>
<pb n="KR3e0068_WYG_035-1b"/>
　如以物䝉其首招揺不定目眩耳聾皆暈之狀也故<lb/>
　肝厥頭暈治宜鈎藤散<hi>方見後</hi>
　　論眩暈屬肝木風火之證<lb/>
原病式曰諸風掉眩皆屬肝木風主動故也所謂風氣<lb/>
甚而頭目眩暈者由風木旺必是金衰不能制木而木<lb/>
復生火風皆屬陽陽主乎動兩動相搏則為之旋轉故<lb/>
火本動也熖得風則自然旋轉也<lb/>
　　論傷寒頭眩屬虚<lb/>
<pb n="KR3e0068_WYG_035-2a"/>
成無已云傷寒頭眩責其虚也起則頭眩與眩冒者皆<lb/>
發汗吐下後所致是知陽虚也故針經曰上虚則眩然<lb/>
風家亦多有眩者風主動故爾<lb/>
　　論眩暈分内外所因等證<lb/>
嚴用和云眩暈之證經雖云皆屬於肝風上攻所致然<lb/>
體虚之人外感六淫内傷七情皆能眩暈當以脉證别<lb/>
之風則脉浮有汗項強不仁寒則脉𦂳無汗筋攣掣痛<lb/>
暑則脉虚煩悶濕則脉細沉重吐逆及其七情所感遂使<lb/>
<pb n="KR3e0068_WYG_035-2b"/>
臟氣不平鬱而生涎結而為飲隨氣上逆令人眩暈眉<lb/>
稜骨痛眼不可開寸脉多沉此為異耳若疲勞過度下<lb/>
虚上實金瘡吐衂便利及婦人崩傷産後去血過多皆<lb/>
令人眩暈當隨其所因而治之<lb/>
　按此所分四氣痰飲亡血等證可謂親切但其所集<lb/>
　之方則欠發明學者當自求之<lb/>
　　論頭風眩暈有飲宜吐<lb/>
子和云大風頭風眩暈手足麻痺胃脘發痛皆風寒濕<lb/>
<pb n="KR3e0068_WYG_035-3a"/>
三氣雜至合而為痺也在上謂之停飲可用獨聖散吐<lb/>
之吐訖後服清上辛涼之藥<lb/>
　按此法施於胸膈痰涎閉塞多年眩暈不已血氣充<lb/>
　實之人其效甚㨗<lb/>
　謹按眩暈一證人皆稱為上盛下虛所致而不明言<lb/>
　其所以然之故蓋所謂虚者血與氣也所謂實者痰<lb/>
　涎風火也原病之由有氣虚者乃清氣不能上升或<lb/>
　汗多亡陽而致當升陽補氣有血虚者乃因亡血過<lb/>
<pb n="KR3e0068_WYG_035-3b"/>
　多陽無所附而然當益隂補血此皆不足之證也有<lb/>
　因痰涎鬱遏者宜開痰導鬱重則吐下有因風火所<lb/>
　動者宜清上降火若因外感而得者嚴氏雖分四氣<lb/>
　之異皆當散邪為主此皆有餘之證也世有所謂氣<lb/>
　不歸元而用丹藥鎮墜沉香降氣之法蓋香竄散氣<lb/>
　丹藥助火其不歸之氣豈能因此而復耶内經所謂<lb/>
　治病必求其本氣之不歸求其本而用藥則善矣<lb/>
　頭眩治法<lb/>
<pb n="KR3e0068_WYG_035-4a"/>
　　治風之劑<lb/>
本事川芎散治風眩頭暈<lb/>
　　山茱茰<hi>一兩</hi>山藥　　　甘菊花　　人參<lb/>
　　茯神　　　小川芎<hi>各半兩</hi>
　右為末毎服二錢酒調下<lb/>
　按此名治風眩而用藥帶補肝之意若因風而頭眩<lb/>
　者分其所挾寒熱而用辛温辛凉之劑可也若因肝<lb/>
　虚而病者此藥雖近理亦難執此而用<lb/>
<pb n="KR3e0068_WYG_035-4b"/>
　　治風寒之劑<lb/>
嚴氏三五七散治陽虚風寒入腦頭痛目眩耳鳴<lb/>
　　天雄<hi>炮去皮</hi>細辛<hi>各三兩/</hi>山茱茰　　乾薑<hi>炮各五兩</hi>
　　防風　　　山藥<hi>炒各七兩</hi>
　右為末毎服二錢温酒調下<lb/>
　按此治上焦陽虚發散風寒之藥也若果有風寒所<lb/>
　傷而頭眩者但用辛温辛熱之劑解散可也何必拘<lb/>
　此<lb/>
<pb n="KR3e0068_WYG_035-5a"/>
　　治濕之劑<lb/>
嚴氏芎术湯治冒雨中濕眩暈嘔逆頭重不食<lb/>
　　川芎　　　半夏　　　白术<hi>各一兩</hi>甘草<hi>炙半兩</hi>
　右㕮咀每服四錢薑七片煎<lb/>
　按此和中散濕之藥也亦可治痰<lb/>
　　治濕之劑<lb/>
子和芎黄湯治頭目眩暈<lb/>
　　大黄　　　荆芥　　　川芎　　　防風<hi>各等分</hi>
<pb n="KR3e0068_WYG_035-5b"/>
　右為粗末大作劑料水煎去滓服以利為度<lb/>
　按此瀉上焦風熱之藥也若果有風熱頭眩如防風<lb/>
　通聖之類皆可選揀而用<lb/>
　　治痰之劑<lb/>
嚴氏玉液湯治七情感動氣鬱生涎隨氣上逆頭目眩<lb/>
　暈心嘈忪悸眉稜骨痛<lb/>
　　大半夏<hi>湯洗七次</hi>
　右每服四錢水煎生薑十片煎入沉香水一呷温服<lb/>
<pb n="KR3e0068_WYG_035-6a"/>
　風痰眩暈者宜青州白丸子選用<lb/>
直指二陳湯治因氣鬱痰眩暈<lb/>
　　二陳加乾生薑煎服<lb/>
　按此二方去痰和中之平劑足太隂陽明經藥也若<lb/>
　痰氣甚者如吐下之法皆可施自宜隨證而用<lb/>
　去痰和中瑞竹堂化痰丸亦妙<hi>方見欬門</hi>
　　治血虚頭眩之劑<lb/>
嚴氏芎藭湯治一切失血過多眩暈不甦<lb/>
<pb n="KR3e0068_WYG_035-6b"/>
　　芎藭　　　當歸<hi>酒浸各等分</hi>
　右㕮咀每服四錢水煎服<lb/>
良方治風六合湯治風虚眩暈<lb/>
　　四物湯加秦艽羌活<hi>詳見中風門</hi>
　按已上二方皆補血和血之藥並出厥隂例然芎歸<lb/>
　補血之陽而四物則隂陽俱補秦芁羌活可為佐使<lb/>
　不宜等分而用<lb/>
　　治氣虚頭眩之劑<lb/>
<pb n="KR3e0068_WYG_035-7a"/>
直指香橘飲治氣虚眩暈<lb/>
　　木香　　　白术　　　半夏麯　　橘皮<lb/>
　　白茯苓　　砂仁<hi>各半兩</hi>甘草<hi>炙/</hi>　　丁香<hi>各一分</hi>
　右剉每服三錢薑五片煎吞蘇合香丸本方加芎歸<lb/>
　各三分官桂半兩治血虚眩暈<lb/>
　按直指方云淫慾過度腎家不能納氣歸元使諸氣<lb/>
　逆奔而上此眩暈出於氣虚也吐衂崩漏肝家不能<lb/>
　收攝榮氣使諸血失道妄行此眩暈生於血虚也夫<lb/>
<pb n="KR3e0068_WYG_035-7b"/>
　既曰腎家不能納氣使氣奔上而用此香散辛熱之<lb/>
　藥此藥果能降氣乎又曰氣虚此藥果能補氣乎又<lb/>
　曰血虚加芎歸官桂夫血虚用芎歸則可矣所加官<lb/>
　桂與丁香木香等藥縱使血有虚寒亦難例用若血<lb/>
　虚有熱者其害将何如哉孟子所謂盡信書則不如<lb/>
　無書者正此類也<lb/>
　　治下虚頭眩之劑<lb/>
局方黒錫丹治隂陽不升降上盛下虚頭目眩暈<lb/>
<pb n="KR3e0068_WYG_035-8a"/>
養正丹治虚風頭旋吐涎不已此藥升降隂陽<lb/>
　　二方並見局方以乳香泡湯送下<lb/>
順氣散治體虚痰盛氣不順頭目眩暈<lb/>
　　南星<hi>一兩炮</hi>川烏　　　附子<hi>各半兩/</hi>木香<hi>二錢半</hi>
　右每服三錢薑十片煎<lb/>
嚴氏沉香磁石丸治上盛下虚頭目眩暈耳鳴耳聾<lb/>
　　沉香<hi>半兩另研</hi>磁石<hi>火煆醋淬/七次研</hi>胡蘆巴<hi>炒/</hi>　川巴㦸<hi>去心</hi>
　　陽起石<hi>煅</hi>　附子<hi>炮/</hi>　　椒紅<hi>炒</hi>　　山茱茰肉<lb/>
<pb n="KR3e0068_WYG_035-8b"/>
　　山藥<hi>炒各一兩</hi>青鹽<hi>另研/</hi>　甘菊花　　蔓荆子<hi>各半兩</hi>
　右為細末酒煮米糊丸梧子大每七十丸空心鹽湯<lb/>
　下<lb/>
　按已上諸方皆是温熱金石鎮墜之藥雖能補下焦<lb/>
　之陽虚然金石體質雖重必候火煆而成佐以燥熱<lb/>
　之藥多致飛越之亢况眩暈多有屬風屬火之證用<lb/>
　者宜致思焉<lb/>
　　雜方<lb/>
<pb n="KR3e0068_WYG_035-9a"/>
本事鈎藤散治肝厥頭暈清頭目<lb/>
　　鈎藤　　　陳皮　　半夏　　　麥門冬<lb/>
　　茯苓　　　茯神　　人參　　　甘菊花<lb/>
　　防風<hi>各半兩</hi>甘草<hi>一分/</hi>　石膏<hi>一兩</hi>
　右㕮咀每四錢薑七片煎<lb/>
　按前許學士所論近是則此方用藥其義未詳<lb/>
　謹按頭暈諸方用藥俱未切當直指香橘飲之説尤<lb/>
　為背理大抵外邪之感理宜解表但隨其風寒暑濕<lb/>
<pb n="KR3e0068_WYG_035-9b"/>
　以治痰涎内蓄者必當清痰為先氣虚者宜補氣如<lb/>
　東垣之法血虚者宜補血如四物増損之類若腎虚<lb/>
　而氣不降者又當益隂而補腎若専執前藥豈能中<lb/>
　其肯綮耶<lb/>
　<lb/>
　<lb/>
　<lb/>
　玉機微義卷三十五<lb/>
</p>
<p>
</p>
  </div>
</body>
</text>
</TEI>
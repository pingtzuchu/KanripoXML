<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷二十二</head>
    <p>
<pb n="KR3e0068_WYG_022-1a"/>
欽定四庫全書<lb/>
　玉機微義卷二十二　　明　徐用誠　原輯<lb/>
　　　　　　　　　　　　　劉　純　續增<lb/>
　水氣門<lb/>
　　諸經叙水氣為病所因<lb/>
内經曰腎者至隂也至隂者盛水也肺者太隂也少隂<lb/>
者冬脈也故其本在腎其末在肺皆積水也帝曰腎何<lb/>
以能聚水而生病岐伯曰腎者胃之闗也闗門不利故<lb/>
<pb n="KR3e0068_WYG_022-1b"/>
聚水而從其類也上下溢於皮膚故為胕腫胕腫者聚<lb/>
水而生病也故水病下為胕腫大腹上為喘呼不得卧者<lb/>
標本俱病故肺為喘呼腎為水腫肺為逆不得卧　下<lb/>
焦溢為水王註曰下焦為分注之所氣窒不瀉則溢而為<lb/>
水　肺移寒於腎名曰涌水<hi>云云證見後葶藶九方下</hi>
諸有水氣者微腫先見於目下也<lb/>
針經曰水始起也目窠上微腫如新卧起之狀其頸脈<lb/>
動時欬隂股間寒足頸腫腹乃大其水已成矣以手按<lb/>
<pb n="KR3e0068_WYG_022-2a"/>
其腹隨手而起如裹水之狀此其候也　肢脛者人之<lb/>
管以趨翔也莖垂者身中之機隂精之候津液之道也<lb/>
故飲食不節喜怒不時津液内溢乃下流於睪血道不<lb/>
通日大不休俛仰不便趨翔不能此病榮然有水不上<lb/>
不下也<lb/>
　謹按内經論諸水氣皆諸臟本病也針經所引則又<lb/>
　主飲食及七情等因皆能致之可見病機之微矣但<lb/>
　有濕腫氣腫初皆頗相似然以手按之成凹不即起<lb/>
<pb n="KR3e0068_WYG_022-2b"/>
　者濕也濕與水有微甚之意况有氣腫及諸水形證<lb/>
　不同要在臨證詳審也<lb/>
　　脈經叙諸水脈證<lb/>
病有風水有皮水有正水有石水　寸口脈沈滑者中<lb/>
有水氣面目腫大有熱或身體反重而酸或惡風一身<lb/>
悉腫脈浮不渇續自汗出而無大熱者皆為風水　皮<lb/>
水其脈亦浮外證胕腫按之沒指不惡風其腹如皷不<lb/>
渇當發其汗皮水之為病四肢腫水氣在皮膚中四肢<lb/>
<pb n="KR3e0068_WYG_022-3a"/>
聶聶動者防己茯苓湯主之　正水其脈沈遲外證自<lb/>
喘　石水其脈自沈外證腹滿不喘　黄汗風水其脈<lb/>
自浮外證骨節疼痛惡風　心水者其身重而少氣不<lb/>
得卧煩而燥其隂大腫　肝水者其腹大不能自轉側<lb/>
脇下腹中痛時時津液生小便續通　肺水者其身<lb/>
腫小便難時時鴨溏　脾水者其腹大四肢苦重津液<lb/>
不生但苦少氣小便難　腎水者其腹大臍腫腰痛不<lb/>
得溺隂下濕如牛鼻上汗其足逆冷面又瘦　裏水者<lb/>
<pb n="KR3e0068_WYG_022-3b"/>
一身面目黄腫其脈沈小便不利故令病水也　諸有<lb/>
水者腰以下腫當利小便腰以上腫當發汗乃愈<lb/>
　按已上論五臟所主見證與諸經論根本不同詳見<lb/>
　後神金散下宜並詳審<lb/>
　　論生死脈法<lb/>
水病脈洪大者可治微細者不可治水病脹閉其脈浮<lb/>
　大軟者生沈細虚小者死水病腹大如皷脈實者生虚<lb/>
　者死<lb/>
<pb n="KR3e0068_WYG_022-4a"/>
　　論水氣生於濕熱<lb/>
原病式曰或云水腫者由脾虚而不能制其腎水則水<lb/>
氣妄行而脾主四肢故水氣遊走四肢身面俱腫者似<lb/>
是而實非也夫治水腫腹脹以辛苦寒藥為君而大利<lb/>
其大小便也經曰中滿者治之于内然則豈為脾土之<lb/>
虚也此説正與素問相反經曰諸濕腫滿皆屬脾土又<lb/>
曰太隂所主胕腫又曰濕勝則濡泄甚則水閉胕腫皆<lb/>
所謂太隂脾土濕氣之實甚也又經曰諸腹脹大皆屬<lb/>
<pb n="KR3e0068_WYG_022-4b"/>
于熱又云諸胕腫疼酸皆屬于火又曰熱勝則胕腫皆<lb/>
所謂心火實熱而安得言脾虚不能制腎水之實甚乎<lb/>
故諸水腫者濕熱之相兼也如六月濕熱太甚而庶物<lb/>
隆盛水腫之象明可見矣故古人制以辛苦寒藥治之<lb/>
葢以辛散結而苦燥濕以寒除熱而隨其利濕去結散<lb/>
熱退氣和而已所以妄謂脾虚不能制其腎水者但謂<lb/>
數下致之又多水液故也豈知巴豆熱毒耗損腎水隂<lb/>
氣則心火及脾土自甚濕熱相搏則怫欝痞膈小便不<lb/>
<pb n="KR3e0068_WYG_022-5a"/>
利而水腫也更宜下之者以其辛苦寒藥能除濕熱怫<lb/>
欝痞膈故也若夫世𫝊銀粉之藥以治水腫而愈者以<lb/>
其善開怫欝痞膈故也慎不可過度而加害爾况銀粉<lb/>
亦能傷牙齒者謂毒氣感於腸胃而精神氣血水穀能<lb/>
勝其毒故毒氣循經上行而至齒齦嫩薄之分則為害<lb/>
也上下齒縫者手足陽明之經也凡用此藥先當固濟<lb/>
爾或云隂水徧身而又惡寒止是寒者非也<lb/>
丹溪曰諸氣膹欝皆屬於肺者諸濕腫滿皆屬於脾諸<lb/>
<pb n="KR3e0068_WYG_022-5b"/>
腹脹大皆屬於熱葢濕者土之氣土者火之子故濕病<lb/>
每生於熱熱氣亦能自濕者子氣感母濕之變也凡病<lb/>
腫皆以治腫為主所挾不同治法亦異盧砥鏡治水脹<lb/>
辨以𨽻於腎肝胃三經而不及脾下文繼以肺金盛生<lb/>
水水液妄行之説豈理也哉夫脾土受病肺為之子焉<lb/>
有自盛而生水者哉若為腫之水果生於肺金之清氣<lb/>
則滋長腎隂奉行降令為生化之源何病腫之有今滲<lb/>
透經絡注流溪谷皆濁腐之氣窒碍津液久久灌入隧<lb/>
<pb n="KR3e0068_WYG_022-6a"/>
道血亦化水而欲藉脾土以制之導腎氣以利之不思<lb/>
脾病則肝木來侮子氣益衰木寡於畏脾欲不病不可<lb/>
得矣治法宜清心經之火補養脾土全運化之職肺氣<lb/>
下降滲道開通敗濁之氣其稍清者復回而為氣為血<lb/>
為津液其敗濁之甚者在上為汗在下為溺以漸而分<lb/>
消矣盧不明言而更曰制水燥水得非白圭以鄰國為<lb/>
壑乎<lb/>
　謹按河間論水氣主於脾土濕甚為病葢言有餘證<lb/>
<pb n="KR3e0068_WYG_022-6b"/>
　也但脾虚受濕或濕熱自甚不足所致者為甚多故<lb/>
　以丹溪之論併及之觀者當自審察然脈經論熱甚<lb/>
　金衰金棄土母而歸水水藏火神土亡其子其氣衰<lb/>
　微水為洋溢浸漬為池走擊皮膚面目浮腫歸於四<lb/>
　肢愚醫見水直往下之虚脾空胃水逐居之<hi>云云見</hi>
　<hi>本文</hi>此實諸臟之本病也夫水為物元土為物母然<lb/>
　物元物母為病則真氣危矣故不得妄下之也由是<lb/>
　觀之則水氣之病始非氣欝飲食濕熱諸證所致者<lb/>
<pb n="KR3e0068_WYG_022-7a"/>
　禁不得妄下葢恐真臟為病也是以丹溪宣明肺腎<lb/>
　脾之意深備此理<lb/>
　　論諸證似水氣<lb/>
發明曰夫脚氣之疾實水濕之所為也<hi>云云見濕門</hi>
河間曰結陽病主四肢脛腫四肢熱勝則腫<hi>云云</hi>
　　論濕證似水氣<lb/>
　　詳見濕門<lb/>
　謹按濕者水氣之漸也故治有輕重所殊爾<lb/>
<pb n="KR3e0068_WYG_022-7b"/>
　　論水氣繆刺法<lb/>
内經曰經脈滿則絡脈溢絡脈溢則繆刺之以調其絡<lb/>
脈使形容如舊而不腫故曰繆刺其處以復其形也<lb/>
　謹按繆刺謂不分隧穴而刺之也故此水熱穴論無<lb/>
　刺水穴分大法水溢於表或腹脹或四肢雖腫而氣<lb/>
　稍實脈浮洪者宜行此至病氣孤危脈微弱而四肢<lb/>
　水氣盛實者今人往往繆刺之禍不旋踵葢不審經<lb/>
　言脈滿絡溢宜繆刺之理也<lb/>
<pb n="KR3e0068_WYG_022-8a"/>
　　論水氣證治大法<lb/>
内經曰不從毫毛病生於内者隂氣内盛陽氣竭絶不<lb/>
得入於腹中故言五臟陽以竭也津液者水也充廓皮<lb/>
中隂畜於内水氣脹滿上攻於肺肺氣孤危魄者肺神<lb/>
腎為水害子不救母故云其魄獨居也夫隂精損削於<lb/>
内陽氣耗減於外則三焦閉溢水道不通水滿皮膚身體<lb/>
否腫故云形不可與衣相保也凡此之類皆四肢脈數<lb/>
急而内皷動於肺中也肺動者謂氣急而欬也如是者<lb/>
<pb n="KR3e0068_WYG_022-8b"/>
皆水氣格拒於腹膜之内浮腫施張於身形之外欲窮<lb/>
標本其可得乎平治權衡謂察脈浮沈也脈浮為在表<lb/>
脈沈為在裏在裏者泄之在表者汗之故云開鬼門㓗<lb/>
淨府也去宛陳莝謂去積久之水物猶如草莝之不可<lb/>
久留於身中也<lb/>
　謹按經論水氣證治至為機密故云開鬼門㓗淨府<lb/>
　然鬼門者猶幽𤣥之謂有毛竅而不見其開闔邪氣<lb/>
　感入邪與正相搏毛竅閉塞而寒熱作為病客於表<lb/>
<pb n="KR3e0068_WYG_022-9a"/>
　故宜發汗遣邪氣以開鬼門也此亦發汗之别稱泄<lb/>
　諸病在表之通例也浄府者謂膀胱内無入孔而外<lb/>
　有出竅為清淨津液之府馮腎氣藏氣化水穀之精<lb/>
　而滲入脬中氣約成溺出也夫腎主下焦司開闔闗<lb/>
　竅二隂肺脾之氣通調水道下輸膀胱氣化水行而<lb/>
　自清淨否則便澁或濁或淋為水氣溢於腠理為膚<lb/>
　腫諸病若宛屈陳莝壅滯於身中當泄去是物而淨<lb/>
　潔宜此二法在表者汗之在裏者泄之權衡於治也<lb/>
<pb n="KR3e0068_WYG_022-9b"/>
　雖然經云水病本之於肺腎二經而古今方論並不<lb/>
　以治水獨瀉腎氣為説者何葢腎隂奉行降令為生<lb/>
　化之源而常不足至隂精損削於内生氣不能運化<lb/>
　至為胕腫其氣索矣况肺弱而母氣孤危者故東垣<lb/>
　曰若治以甘淡滲泄陽藥獨陽無隂其欲化得乎此<lb/>
　深擷已上治例之妙也如積飲留飲傷脾若土之於<lb/>
　雨中則為泥矣或因七情所致手足太隂俱病身面<lb/>
　浮腫似水氣者用燥脾導氣之劑即愈一則若泥土<lb/>
<pb n="KR3e0068_WYG_022-10a"/>
　之得和風暖日水濕去而陽化自然萬物生長一則<lb/>
　肺氣開泄滲道通利水氣不濡於脾矣此正諸濕腫<lb/>
　滿皆屬脾土諸氣膹欝皆屬於肺而與隂陽為病水<lb/>
　氣機之不同故亦不待開鬼門潔淨府而已也<lb/>
　水氣治法<lb/>
　　發表之劑<lb/>
金匱越脾湯治風水惡風一身悉腫脈浮不渇續自汗<lb/>
　出無大熱<lb/>
<pb n="KR3e0068_WYG_022-10b"/>
　　麻黄<hi>四錢</hi>石膏<hi>四錢半/</hi>生薑<hi>二錢/</hi>　大棗<hi>二枚</hi>
　　甘草<hi>二錢</hi>
　右㕮咀水煎作一服惡風加附子古今録驗加白术<lb/>
防己伏苓湯治皮水為病四肢腫水氣在皮膚中四肢<lb/>
　聶聶動者<lb/>
　　防己　　黄芪　　　桂枝<hi>各三錢</hi>茯苓<hi>六錢</hi>
　　甘草<hi>二錢</hi>
　右㕮咀作一服水煎<lb/>
<pb n="KR3e0068_WYG_022-11a"/>
越脾加术湯治裏水　前越脾湯加白术<hi>四錢</hi>
甘草麻黄湯治裏水濟生云治水腫從腰已上俱腫宜<lb/>
　此汗之<lb/>
　　甘草<hi>半兩</hi>　麻黄<hi>一兩</hi>
　右㕮咀水煎作一服<lb/>
麻黄附子湯治水之為病其脈沈小屬少隂<lb/>
　　麻黄<hi>三錢</hi>　甘草　　附子<hi>各二錢</hi>
　右㕮咀水煎<lb/>
<pb n="KR3e0068_WYG_022-11b"/>
黄芪芍藥桂枝苦酒湯治黄汗之為病身體腫發熱汗<lb/>
　出而渇狀如風水脈自沈<lb/>
　　黄茋<hi>五錢</hi>　芍藥　　桂枝<hi>各三錢</hi>
　右㕮咀水煎入苦酒相和作一服<lb/>
　按已上諸方並足太陽例藥也<lb/>
　　攻裏之劑<lb/>
仲景十棗湯治水氣四肢浮腫上氣喘急大小便不通<lb/>
三因方作丸<lb/>
<pb n="KR3e0068_WYG_022-12a"/>
三花神佑丸<lb/>
　　方並見痰飲門<lb/>
　按此並少隂例藥也義見痰飲例中<lb/>
局方神助散治十種水氣面目四肢浮腫以手按之隨<lb/>
　手而起欬𠻳喘急不得安卧小便赤澁大便不利<lb/>
　　椒目<hi>一兩半</hi>澤瀉　　　黑牽牛末<hi>各一兩</hi>
　　猪苓<hi>二兩</hi>　葶藶<hi>三兩</hi>
　右為末每服三錢葱白三莖水煎入酒調服<lb/>
<pb n="KR3e0068_WYG_022-12b"/>
　按此太隂例藥也<lb/>
宣明導水丸治濕熱腫滿<lb/>
　　方見濕門<lb/>
　按此陽明例藥也<lb/>
濬川散<lb/>
　　方見濕門<lb/>
大㦸散治水腫腹大如皷或遍身皆腫<lb/>
　　大㦸　　　白牽牛末　木香<hi>等分</hi>
<pb n="KR3e0068_WYG_022-13a"/>
　右為細末每服三錢以猪腰子一對批開摻藥在内<lb/>
　燒熟空心食之如食左腰子左臂塌消右消右如腫<lb/>
　不盡於腹遶塗甘遂末飲甘草水少許其腫盡去<lb/>
　按此並出厥隂例藥也<lb/>
葶藶丸治涌水證如溢囊褁裏漿或徧身腫滿按腹不<lb/>
　堅疾行則濯濯有聲或喘欬不定<lb/>
　　葶藶<hi>炒</hi>　　澤瀉　　　椒目　　　桑白皮<lb/>
　　杏仁<hi>炒</hi>　　木猪苓<hi>各半兩</hi>
<pb n="KR3e0068_WYG_022-13b"/>
　右為末煉蜜為丸如梧子大每二三十丸葱白湯下<lb/>
　不拘時以利為度<lb/>
雄黄神金散<lb/>
　　雄黄　　　葶藶<hi>一兩糯米和炒熟去米不用</hi>
　　澤瀉　　　椒目<hi>減半</hi>　大㦸　　　巴㦸<lb/>
　　茯苓　　　芫花<hi>醋浸一日炒</hi>　　　甘遂<lb/>
　　桑白皮<hi>各一兩</hi>
　右為末空心用井花水調下每一錢加至五錢以利<lb/>
<pb n="KR3e0068_WYG_022-14a"/>
　為度忌鹽醋生冷油膩之物從脚腫加葶藶<lb/>
　　肚腫加椒目　　　　　從隂腫加澤瀉<lb/>
　　面腫加桑白皮　　　　從四肢腫加茯苓<lb/>
　　從心腫根在助加雄黄　從肢腫根在脾加甘遂<lb/>
　　從口腫根在小腸加巴㦸　從腰腫根在腎加大㦸<lb/>
　　從膝腫根在肝加芫花<lb/>
　按此並太陽例藥也宣明論此類方甚多宜選用之<lb/>
東垣續隨子丸治肺經有濕通身虚腫<lb/>
<pb n="KR3e0068_WYG_022-14b"/>
　　方見濕門<lb/>
　按此手太隂藥也出太陽例<lb/>
三因消腫丸治水腫喘滿小便不利<lb/>
　　滑石　　　木通　　　白术　　　黑牽牛<hi>炒</hi>
　　通脱木　　茯苓　　　茯神　　　半夏<lb/>
　　陳皮<hi>各一錢</hi>木香　　　瞿麥穗　　丁香<hi>各半錢</hi>
　右為末酒糊丸梧子大每五十丸燈心麥門冬湯下<lb/>
　按此太陽例藥也已上諸方世俗多用之故收入然<lb/>
<pb n="KR3e0068_WYG_022-15a"/>
　行者宜斟量其證輕重深淺寒熱選使則不致少有<lb/>
　差失也<lb/>
　　滲洩之劑<lb/>
五苓散<lb/>
　　方見濕門<lb/>
　按此太陽經表之裏藥也<lb/>
宣明葶藶木香散<lb/>
　　方見濕門<lb/>
<pb n="KR3e0068_WYG_022-15b"/>
　按此太陽手足二經藥又表裏藥也<lb/>
大橘皮湯治濕熱内甚心腹脹水腫小便不利大便滑洩<lb/>
　　方見濕門<lb/>
　按此太陽藥又氣分藥也<lb/>
澹寮五皮散治面目虚浮四肢腫滿心腹脹上氣喘急<lb/>
　　陳皮　　　桑白皮　　生薑皮　　大腹皮<lb/>
　　茯苓皮<lb/>
　右㕮咀每服半兩水煎服<lb/>
<pb n="KR3e0068_WYG_022-16a"/>
　按此手足太隂藥也出太陽例<lb/>
拔萃楮實子丸治水氣皷脹㓗淨府<lb/>
　　白丁香<hi>一兩</hi>　茯苓<hi>二兩/</hi>　楮實<hi>一斗五升熬膏</hi>
　右為末用膏子為丸梧子大服至小便清利及腹脹<lb/>
　消為度後服中治調養藥<lb/>
　按此足太陽少隂藥也<lb/>
機要茯苓湯治泄瀉後通身腫或胕腫或水氣者<lb/>
　　方見泄瀉門<lb/>
<pb n="KR3e0068_WYG_022-16b"/>
　按此足太陽陽明藥也<lb/>
　　燥濕之劑<lb/>
局方平胃散治脾經受濕泄而胕腫<lb/>
　　蒼术　　　厚朴　　　陳皮　　　甘艸<hi>炙</hi>
　按此足陽明太隂藥也<lb/>
胃苓湯治脾胃濕勝傷冷泄瀉胕腫如水氣者<lb/>
　　方見泄瀉門<lb/>
　按此足太陽太隂藥也<lb/>
<pb n="KR3e0068_WYG_022-17a"/>
濟生實脾散治隂水發腫用此先實脾土<lb/>
　　厚朴<hi>姜製</hi>　　白术　　　木𤓰　　　木香<lb/>
　　乾薑<hi>炮各一兩</hi>草果仁　　大腹子　　附子<lb/>
　　白茯苓　　　甘艸<hi>炙各半兩</hi>
　右㕮咀每四錢入薑棗水煎服<lb/>
　按此手足太陽足三隂藥也<lb/>
三因復元丹治脾腎俱虚發為水腫四肢虚浮心腹堅<lb/>
　脹小便不通兩目下腫<lb/>
<pb n="KR3e0068_WYG_022-17b"/>
　　附子<hi>炮二兩</hi>木香　　　茴香<hi>炒/</hi>　　川椒<hi>炒</hi>
　　獨活　　　厚朴　　　白术　　　陳皮<lb/>
　　呉茱萸<hi>炒</hi>　桂枝<hi>各一兩/</hi>澤瀉<hi>一兩半/</hi>肉菓<hi>煨</hi>
　　檳榔<hi>各半兩</hi>
　右為末糊丸如梧子大每五十丸紫蘇湯下<lb/>
　按此太陽例藥也然脾為太隂腎為少隂隂氣既虚<lb/>
　故不能化而此藥恐不合是理但宜與脾腎受寒濕<lb/>
　為病則可故已上諸方從燥濕例庶名實不紊若前<lb/>
<pb n="KR3e0068_WYG_022-18a"/>
　云滲洩者滲為利毛竅洩為利水竅也<lb/>
　　消導之劑<lb/>
金匱枳术湯<lb/>
　　枳實<hi>半兩</hi>　白术<hi>二兩</hi>
　右二味以水五升煑取三升分温三服<lb/>
楊氏消腫丸治水氣腹脹頭面四肢隂囊皆腫喘急欬<lb/>
　𠻳睡卧不安小便赤澁<lb/>
　　淡豉<hi>二兩</hi>　巴豆<hi>一兩水半升煮去油/</hi>京三稜<hi>泡</hi>
<pb n="KR3e0068_WYG_022-18b"/>
　　大㦸　　　杏仁<hi>燒存性各半兩</hi>　　五靈脂<hi>一分</hi>
　右為末以生麪和杵千百下丸如菉豆大每五十丸<lb/>
　煎桑皮白湯下<lb/>
東垣中滿分消丸治水氣熱脹<lb/>
　　方見痞脹門<lb/>
温白丸治十種水病<lb/>
　　方見積聚門<lb/>
　按已上諸方並太陽例藥有輕重不同宜隨證選用<lb/>
<pb n="KR3e0068_WYG_022-19a"/>
　　調理之劑<lb/>
三因當歸散水腫之疾多由腎水不能攝養心火心火<lb/>
　遂不能滋養脾土故土制水水氣盈溢氣脈閉塞滲<lb/>
　透經絡發為浮腫之疾<lb/>
　　木香　　　赤茯苓　當歸　　　桂<lb/>
　　木通　　　赤芍　　牡丹皮　　檳榔<lb/>
　　陳皮　　　白术<lb/>
　右等分㕮咀每半兩入紫蘇五葉木𤓰一片煎服<lb/>
<pb n="KR3e0068_WYG_022-19b"/>
濟生加味腎氣丸治腎脾虚損腰重脚腫小便不利<lb/>
　　白茯苓<hi>三兩</hi>　附子<hi>半兩</hi>　澤瀉　　桂<lb/>
　　川牛膝　　　車前子　　山藥　　山茱萸<lb/>
　　牡丹皮<hi>各一兩</hi>熟地黄<hi>四兩</hi>
　右為末煉蜜丸如梧子大每七十丸空心米飲下<lb/>
　按此二方並出太陽例丹溪曰治水腫脾胃虚者宜<lb/>
　行濕利小水使脾氣得實則自能健運自能升降運<lb/>
　動其樞機則水自行非五苓之行水也切不可下葢<lb/>
<pb n="KR3e0068_WYG_022-20a"/>
　慎之也然雖無所出之法學者觀此例則思過半矣<lb/>
　　雜方<lb/>
嚴氏塗臍膏治水腫小便絶少<lb/>
　　地龍　　猪苓<hi>去皮</hi>　針砂<hi>各一兩</hi>
　右為細末擂葱涎調成膏敷臍中約一寸髙闊絹帛<lb/>
　束之以小便為度日兩易<lb/>
　<lb/>
　<lb/>
<pb n="KR3e0068_WYG_022-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉機微義卷二十二<lb/>
</p>
<p>
</p>
  </div>
</body>
</text>
</TEI>
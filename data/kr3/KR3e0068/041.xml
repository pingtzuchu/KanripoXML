<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷四十一</head>
    <p>
<pb n="KR3e0068_WYG_041-1a"/>
欽定四庫全書<lb/>
　玉機微義卷四十一　　明　徐用誠　原輯<lb/>
　　　　　　　　　　　　　劉　純　續増<lb/>
　風癎門<lb/>
　　叙癎病之始<lb/>
靈樞云暴攣癎眩足不任身取天柱<hi>天柱穴足太陽也</hi>
又云癲癎瘈瘲不知所苦兩蹻之下男陽女隂<lb/>
　按潔古云晝發灸陽蹻夜發灸隂蹻各二七壯陽蹻<lb/>
<pb n="KR3e0068_WYG_041-1b"/>
　起於跟中循外踝上行入風池<hi>申脉穴也</hi>隂蹻亦起<lb/>
　於跟中循内踝上行至咽喉交貫衝脉<hi>照海穴也</hi>
　又按内經言癲而不言癎古方以癲癎或併言或言<lb/>
　風癲或言風癎或言癲狂所指不一葢癎病歸於五<lb/>
　臟癲病屬之於心故今以風癎另立一門而癲狂合<lb/>
　為一門也又癎與痓畧相類而實不同其病發身軟<lb/>
　時醒者謂之癎也身强直反張如弓不時醒者謂之<lb/>
　痓也癎病隨其痰之潮作故有時而醒痓病比癎為<lb/>
<pb n="KR3e0068_WYG_041-2a"/>
　甚而有挾虛者故因其昏冒而遂致亡者多矣<lb/>
　　論癎病所因<lb/>
三因云夫癲癎病皆由驚動使臟氣不平鬱而生涎閉<lb/>
塞諸經厥而乃成或在母胎中受驚或幼小感風寒暑<lb/>
濕或飲食不節逆於臟氣而成葢忤氣得之外驚恐得<lb/>
之内飲食屬不内外三因不同忤氣則一<lb/>
　按此所論三因固皆切當但胎内受驚與飲食作癎<lb/>
　者多而外感者間而有之<lb/>
<pb n="KR3e0068_WYG_041-2b"/>
　　論三癎<lb/>
千金方云小兒之癎有三風癎驚癎食癎也風癎縁衣<lb/>
暖汗出風因入也初時先屈指如數乃作驚癎起於驚<lb/>
怖大啼乃作食癎其先不哺乳吐而變熱後發然風癎<lb/>
驚癎時時有之十兒之中未有一二凡是先寒後熱熱<lb/>
者皆食癎也驚癎皆按圖灸之風癎當與猪心湯食癎<lb/>
當下乃愈紫霜丸佳<lb/>
　按此論三癎葢有三因之分風癎屬外因驚癎屬内<lb/>
<pb n="KR3e0068_WYG_041-3a"/>
　因食癎屬不内外因也<lb/>
　　論五癎<lb/>
三因云古方有三癎五臟癎六畜癎等名證不同難於<lb/>
備載别録有五癎之證一曰馬癎作馬嘶鳴以馬屬在<lb/>
午手少隂君火主之故其病生於心二曰羊癎作羊呌<lb/>
聲以羊屬未足太隂濕土主之應乎脾三曰雞癎作雞<lb/>
呌聲以雞屬酉足陽明燥金主之應乎胃四曰猪癎作<lb/>
猪呌聲以猪屬亥手厥隂心包主之應乎右腎五曰牛<lb/>
<pb n="KR3e0068_WYG_041-3b"/>
癎作牛吼聲以牛屬丑手太隂濕土主之應乎肺此五<lb/>
癎應乎五畜五畜應乎五臟者也發則旋暈顛倒口眼<lb/>
相引目睛上搖手足搐搦背脊强直食頃乃甦各隨所<lb/>
感施以治法<lb/>
錢氏云凡治五癎皆隨臟治之毎臟各有一獸犬癎反<lb/>
折上竄犬呌肝也羊癎目瞪吐舌羊呌心也牛癎目直<lb/>
視腹滿牛叫脾也雞癎驚跳反折手縱雞呌肺也猪癎<lb/>
如尸吐沫猪呌腎也五癎重者死病後甚者亦死輕者<lb/>
<pb n="KR3e0068_WYG_041-4a"/>
五色丸主之<lb/>
　按千金方叙六畜癎曰馬曰牛曰羊曰猪曰犬曰雞<lb/>
　並不以六畜分屬五臟今三因所引五癎無犬癎一<lb/>
　證錢氏叙五癎一證無馬癎一證二書以五獸分配<lb/>
　五臟各各不同俱不知所由然也三因雖有馬無犬<lb/>
　癎及五臟有胃無腎之說亦難據憑無所載焉<lb/>
　　論癎有隂陽<lb/>
千金方云病先身熱掣瘲驚啼呌喚而後發癎脉浮者<lb/>
<pb n="KR3e0068_WYG_041-4b"/>
為陽癎病在六腑外在肌膚猶易治也病先身冷不驚<lb/>
掣不啼呼而病發時脉沉者為隂癎病在五臟内在骨<lb/>
髓難治也<lb/>
　按此論癎之隂陽後世有認為寒熱者誤也葢此疾<lb/>
　皆以痰熱所作而得其傷於陽分在表而淺則曰陽<lb/>
　癎故云易治其傷於隂分入裏而深則曰隂癎故云<lb/>
　難治所論隂陽者乃表裏臟腑淺深之謂非寒熱之<lb/>
　謂也<lb/>
<pb n="KR3e0068_WYG_041-5a"/>
　　論癎證由熱<lb/>
原病式云風癎之發作者由熱甚而風燥為其兼化涎<lb/>
溢胸膈燥爍而氣瘲昏冒僵仆也<lb/>
　　治癎用吐下之法<lb/>
子和書云夫癎病不至目瞪如愚者用三聖散投之更<lb/>
用火盆於暖室中令汗吐下三法並行次服通聖散百<lb/>
餘日則愈矣至於目瞪如愚者不可治内經曰神不守謂<lb/>
神亂也大凡此疾乃肝經有熱吐後可服瀉青丸下之<lb/>
<pb n="KR3e0068_WYG_041-5b"/>
　按癎病多由風痰膠固胸膈上下故大法先宜吐之<lb/>
　吐後可用清熱之藥如東垣安神丸守真龍㑹丸之<lb/>
　類皆可服不獨通聖散也痰實在裏不解宜𨗳痰清<lb/>
　熱亦不獨瀉青丸也<lb/>
　　癎分脉藥寒溫不同<lb/>
難知云治洪長伏三脉風癎驚癎發狂惡人與火灸第<lb/>
三第九椎服局方妙香丸以針投眼子透冷水内浸少<lb/>
時服之如本方法治弦細緩三脉諸癎似狂李和南五<lb/>
<pb n="KR3e0068_WYG_041-6a"/>
生丸<lb/>
　按此以脉之隂陽虚實分而用藥可謂善矣但癎病<lb/>
　出於風熱痰之所致而其藥有寒熱之異者由其標<lb/>
　本虚實傳變之不同故也<lb/>
　謹按癎病古方或云風癎或云驚癎或云癲癎由此<lb/>
　疾與中風顛狂急慢驚相類故命名不同也原其所<lb/>
　由或在母腹中受驚或因聞大驚而得葢小兒神氣<lb/>
　尚弱驚則神不守舍舍空則痰涎歸之或飲食失節<lb/>
<pb n="KR3e0068_WYG_041-6b"/>
　脾胃有傷積為痰飲以致痰迷心竅而作者治法必<lb/>
　當尋火尋痰而論前人多用鎮墜清心之藥固可以<lb/>
　治熱可以清痰若有頑痰膠固者此藥未易驅逐在<lb/>
　上者必先用吐吐後方宜服此更有痰實在裏者亦<lb/>
　須下之隨病輕重而用也或曰癎有隂陽何也予曰<lb/>
　此與急慢驚者可同論也陽癎不因吐下由其有痰<lb/>
　有熱客於心胃之間因聞大驚而作若熱盛雖不聞<lb/>
　驚亦自作也宜用寒藥以攻治之隂癎亦本於痰熱<lb/>
<pb n="KR3e0068_WYG_041-7a"/>
　所作醫以寒凉攻下太過損傷脾胃變而成隂宜用<lb/>
　溫平補胃燥痰之藥治之若曰不因壞證而有隂陽<lb/>
　之分則是指痰熱所客表裏臟腑淺深而言癎病豈<lb/>
　本自有隂寒者哉<lb/>
　風癎治法<lb/>
　　清心安神之劑<lb/>
寳鑑龍腦安神丸治男女五般癲癎無問逺近發作無<lb/>
　時<lb/>
<pb n="KR3e0068_WYG_041-7b"/>
　　茯神<hi>三兩</hi>　人參　　　地骨皮　　甘草<lb/>
　　麥門冬　　桑白皮<hi>各二兩</hi>馬牙硝<hi>二錢</hi>
　　龍腦　　　麝香<hi>各三錢</hi>牛黄<hi>半兩/</hi>　硃砂<hi>二錢</hi>
　　烏犀<hi>一兩</hi>　金箔<hi>三十五片</hi>
　右為細末煉蜜為丸如彈子大金箔為衣如風癎病<lb/>
　冬月溫水化下夏月凉水化下不以時二三歲者日<lb/>
　進二服小兒一丸分二服虚勞發熱咳嗽新汲水化<lb/>
　下<lb/>
<pb n="KR3e0068_WYG_041-8a"/>
　按此手少隂太隂經藥也出厥隂例<lb/>
神應丹治諸癎<lb/>
　　辰砂<hi>不以多少研</hi>
　右以猪心血和之得所以蒸餅裹劑蒸熟取出就丸<lb/>
　如桐子大毎服一丸食後臨卧煎人參湯下<lb/>
　按此手少隂經藥也出厥隂硃砂例<lb/>
　　墜痰清神之劑<lb/>
錢氏五色丸<lb/>
<pb n="KR3e0068_WYG_041-8b"/>
　　硃砂<hi>半兩研</hi>水銀<hi>一分/</hi>　雄黄<hi>一兩熬</hi>
　　真珠末<hi>一兩研</hi>　　　　鉛<hi>三兩同水銀熬</hi>
　右煉蜜丸如麻子大毎服三四丸煎金銀薄荷湯下<lb/>
三因六珎丹治風癎失性顛倒欲死或作五畜等聲掣<lb/>
　縱吐沫乆而方甦<lb/>
　　雄黄　　　雌黄　　　未鑚真珠<hi>各一兩</hi>
　　鉛<hi>二兩熬成屑</hi>丹砂<hi>半兩/</hi>水銀<hi>一兩半</hi>
　右研令極匀蜜丸桐子大毎服三丸至五丸薑棗湯<lb/>
<pb n="KR3e0068_WYG_041-9a"/>
　下須搗二三萬杵乃可丸<lb/>
<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>丹治五癲五癎無問隂陽冷熱<lb/>
　　虢丹　　　晉<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>
                    <hi>各一兩</hi>
　右用塼鑿一窠可容二兩許先安丹在下次安<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>在<lb/>
　上以炭五斤煆令炭盡取出細研以不經水猪心血<lb/>
　為丸如菉豆大毎服十丸至二十丸橘皮湯下<lb/>
元戎二白丸<lb/>
　　白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>
                    <hi>一塊約一兩</hi>
<pb n="KR3e0068_WYG_041-9b"/>
　右用生蒸餅裹劑蒸熟去皮可丸入輕粉一字或半<lb/>
　錢量虚實加减丸桐子大毎服二三十丸生薑湯下<lb/>
　小兒丸小些<lb/>
子和硃砂滚涎散治五癎<lb/>
　　硃砂　　　白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>
                    <hi>生用</hi>　赤石脂<lb/>
　　硝石<hi>各等分</hi>
　右為細末研蒜膏為丸如菉豆大毎服三十丸食後<lb/>
　荆芥湯下<lb/>
<pb n="KR3e0068_WYG_041-10a"/>
寳鑑琥珀夀星丸<lb/>
　　天南星<hi>一斤掘坑用火煅燒坑紅出炭淨入好酒</hi>
　　<hi>一升潑火穴中放入南星葢穴勿令通氣過一宿</hi>
　　<hi>取出焙末入</hi>珠子<hi>四兩/</hi>　硃砂<hi>二兩半為衣</hi>
　右以猪心血打薑糊丸如桐子大毎服五十丸煎人<lb/>
　參湯送下空心日三服<lb/>
　按已上六方雖俱手少隂經藥並出厥隂例<lb/>
　　治痰溫熱之劑<lb/>
<pb n="KR3e0068_WYG_041-10b"/>
李和南五生丸治癎有神治隂脉弦細緩者<lb/>
　　南星　　　半夏　　　川烏<lb/>
　　白附子<hi>各一兩</hi>　　　　大豆<hi>去皮一兩</hi>
　右為細末滴水為丸毎服三丸至五丸不過七丸薑<lb/>
　湯下<lb/>
元戎小靈寳丹<lb/>
　　附子<hi>炮一兩</hi>天麻　　　全蝎　　　白殭蚕<hi>炒</hi>
　　藿香葉　　南星<hi>炮</hi>　　白附子<hi>炮各半兩</hi>
<pb n="KR3e0068_WYG_041-11a"/>
　右細末酒糊丸桐子大温酒下一十五丸<lb/>
　按已上二方並出厥隂風癎例藥也<lb/>
　　吐劑<lb/>
局方碧霞丹治痰涎壅塞牙關𦂳急心神迷悶目睛上<lb/>
　視五種癎疾時作搐搦<lb/>
　　石碌<hi>研九度飛十兩</hi>　　附子尖<lb/>
　　烏頭尖　　　　　　　蝎梢<hi>各七十箇</hi>
　右為末入石碌令匀麫糊丸如雞豆毎服用薄荷汁<lb/>
<pb n="KR3e0068_WYG_041-11b"/>
　半盞化下一丸更以酒半合温服之須臾吐出痰涎<lb/>
　然後隨證治之如口禁斡開灌之<lb/>
子和三聖散<lb/>
　　方見吐劑<lb/>
　　治痰攻下之劑<lb/>
嚴氏控涎丸治諸癎久不愈頑涎散聚無時<lb/>
　　川烏<hi>生</hi>　　半夏<hi>各半兩/</hi>鉄粉<hi>三錢/</hi>甘遂<hi>二錢半</hi>
　　殭蠶<hi>不炒生薑汁浸一宿半兩</hi>全蝎<hi>去尖七箇</hi>
<pb n="KR3e0068_WYG_041-12a"/>
　右為細末生薑自然汁成薄糊丸如菉豆大硃砂為<lb/>
　衣毎服十五丸食後薑湯下忌甘草<lb/>
　按此厥隂例藥也<lb/>
三因控涎丹<lb/>
　　方見痰飲門<lb/>
錢氏白餅子<lb/>
　　方見痰飲門<lb/>
千金紫丸治食癎先寒後熱方<lb/>
<pb n="KR3e0068_WYG_041-12b"/>
　　方見内傷門<lb/>
㧞萃妙香丸治時疾傷寒解五毒潮熱積熱及小兒驚<lb/>
　百病<lb/>
　　辰砂<hi>研九兩</hi>牛黄<hi>半兩/</hi>　金箔<hi>九十片研</hi>
　　龍腦　　　膩粉　　　麝香<hi>研各七錢半</hi>
　　巴豆<hi>三百十五箇去皮心研去油</hi>
　右合研勻煉蜜去蠟淨入沙蜜白者七錢半同煉勻<lb/>
　為丸毎兩作三十丸米飲調下<lb/>
<pb n="KR3e0068_WYG_041-13a"/>
　按海藏云此治脉洪長大有力内熱者無力内寒五<lb/>
　生丸主之治小兒毎一丸分十五粒每服二丸蜜水<lb/>
　下出厥隂風癎例藥也已上五方有寒熱温凉之異<lb/>
　用者隨證擇焉<lb/>
　　平肝瀉火之劑<lb/>
宣明當歸龍膽丸治腎水隂虚風熱藴積時發驚悸筋<lb/>
　脉搐搦暗風癎病<lb/>
　　方見諸火門<lb/>
<pb n="KR3e0068_WYG_041-13b"/>
千金龍膽湯治嬰兒出腹血脉盛實寒熱温壯四肢驚<lb/>
　掣發熱并諸驚癎方<lb/>
　　龍膽　　　鈎藤皮　　柴胡　　　黄芩<lb/>
　　桂枝　　　芍藥　　　茯苓<hi>一作茯神</hi>
　　甘草<hi>各六銖</hi>螳蜋<hi>二枚/</hi>　大黄<hi>一兩</hi>
　右㕮咀以水一升煑取五合為劑服之<lb/>
　按此少陽厥隂經藥也<lb/>
錢氏瀉青丸<lb/>
<pb n="KR3e0068_WYG_041-14a"/>
　　方見小兒門<lb/>
　　通解風熱之劑<lb/>
宣明防風通聖散亦治風癎<lb/>
　　方見中風門<lb/>
　　救壞證之劑<lb/>
寳鑑沉香天麻湯治一小兒四歲因長老摩頂受記僧<lb/>
　人念呪恐懼發搐痰涎有聲目多白睛强項背一時<lb/>
　許方醒後毎見皂衣人即發多服犀硃腦麝鎮墜之<lb/>
<pb n="KR3e0068_WYG_041-14b"/>
　藥已四年餘此證尚在又添行歩動作神思如痴診<lb/>
　其脉沉弦而急針經云心脉滿大癎瘈筋攣病久氣<lb/>
　弱多服鎮墜寒凉之劑復損正氣致添動作如痴先<lb/>
　灸兩蹻各二七壯次服此藥<lb/>
　又肝脉小急葢小兒神氣尚弱因而被驚神思無依<lb/>
　又動於肝肝主筋故癎瘈筋攣<lb/>
　　沉香　　　益智仁　　川烏<hi>各二錢</hi>天麻<lb/>
　　防風　　　半夏　　附子<hi>炮各三錢</hi>羌活<hi>五錢</hi>
<pb n="KR3e0068_WYG_041-15a"/>
　　獨活<hi>四錢</hi>　甘草　　當歸　　殭蠶<hi>各一錢半</hi>
　經云恐則氣下精怯而上焦閉以羌活獨活苦温引<lb/>
　氣上行又入太陽為引用故以為君天麻防風辛温<lb/>
　以散之當歸甘草辛甘温以補氣血之不足又養胃<lb/>
　氣故以為臣附子川烏益智大辛温行陽退隂又治<lb/>
　客寒傷胃腎主五液入脾為涎以生薑半夏燥濕化<lb/>
　痰沉香辛温體重氣清去怯安神故以為使<lb/>
　右剉毎服五錢水二盞生薑三片煎至一盞去滓温<lb/>
<pb n="KR3e0068_WYG_041-15b"/>
　服食前三劑而愈<lb/>
　按癎證本從熱治然亦有壞證而成隂者如錢仲陽<lb/>
　所治王氏子吐瀉諸醫藥下之至虚變慢驚手足瘈<lb/>
　瘲而身冷醫復與八正散錢曰不能食而胃中虚若<lb/>
　利大小便即死久則脾腎俱虚當身冷而閉目必用<lb/>
　益黄散史君子丸補脾遂能飲食後又不語錢以地<lb/>
　黄丸補腎一月而安皆此意也此方用大熱之藥乃<lb/>
　從權以救前治之失非常治之道也<lb/>
<pb n="KR3e0068_WYG_041-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0068_WYG_041-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉機微義卷四十一<lb/>
</p>
<p>
</p>
  </div>
</body>
</text>
</TEI>
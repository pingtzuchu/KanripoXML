<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0068_WYG_040-1a"/>
飲定四庫全書<lb/>
　玉機微義卷四十　　　明　徐用誠　原輯<lb/>
　　　　　　　　　　　　　劉　純　續增<lb/>
　癘風門<lb/>
　　叙癘風為病<lb/>
内經曰風氣與太陽行諸脉俞散於分肉之間與衛氣<lb/>
相干其道不利故使肌肉膹䐜而有瘍衛氣有所凝而<lb/>
不行故其肉有不仁也癘者有榮衛熱腑其氣不清故<lb/>
<pb n="KR3e0068_WYG_040-1b"/>
使鼻柱壞而色敗皮膚瘍潰風寒客於脉而不去名曰<lb/>
癘風<lb/>
　　癘風治法<lb/>
内經云病大風骨節重鬚眉墮名曰大風刺肌肉間故<lb/>
汗出百日王注泄衛氣之怫熱刺骨髓汗出百日泄榮<lb/>
氣之怫熱凡一百日鬚眉生而止針怫熱屏退隂氣内<lb/>
復故多汗出鬚眉生也靈樞云癘風者數刺其腫上已<lb/>
刺以銳針針其處按出其惡氣腫盡乃止常食方食勿<lb/>
<pb n="KR3e0068_WYG_040-2a"/>
食他食以犯其病<lb/>
　　論癘風屬肺生䖝屬木皆血熱之病<lb/>
病機云内經云脉風成為癘俗云癩病也先樺皮散從<lb/>
少至多服五七日灸承漿穴七壯灸瘡輕再灸瘡愈三<lb/>
灸之後服二聖散泄熱祛血中之風邪戒房室三年病<lb/>
愈藥灸同止述類象形此治肺風之法也然此疾非止<lb/>
肺臟有之以其病發於鼻俗呼為肺風也鼻腫凖赤脹<lb/>
大而為瘡乃血隨氣化也氣既不施則血為之聚血既<lb/>
<pb n="KR3e0068_WYG_040-2b"/>
聚則使肉爛而生䖝也生䖝者厥隂主之厥隂為風木<lb/>
主生五䖝葢三焦相火熱甚而制金金衰故木來尅侮<lb/>
宜瀉火熱利風之劑䖝自不生也故此疾血熱明矣當<lb/>
以藥緩疎泄之煎局方升麻湯下錢氏瀉青丸餘病各<lb/>
隨經治<lb/>
　按癘風皮毛血脉先受病二者屬榮衛所主故言肺<lb/>
　風至於内壞生䖝又陽明厥隂所屬故其用藥皆疎<lb/>
　泄肺氣祛逐血分之邪熱其灸承漿一穴乃陽明任<lb/>
<pb n="KR3e0068_WYG_040-3a"/>
　脉之㑹所以宣通血脉以散風也<lb/>
　　論癩風宜汗宜下宜出血<lb/>
子和書云内經論癩針二百日眉毛再生針同發汗也<lb/>
但無藥者用針一汗可抵千針故髙供奉嘗採萍治癱<lb/>
瘓風出汗張主薄病癩十餘年戴人曰足有汗者可治<lb/>
之當發汗其汗出當臭其涎當腥乃置燠室中以三聖<lb/>
散吐之汗出周身如卧水中其汗果臭痰皆腥如魚涎<lb/>
足心微有汗次以舟車丸濬川散下五七行如此數次<lb/>
<pb n="KR3e0068_WYG_040-3b"/>
乃瘳又一人病風面黒爬搔不已眉毛脫落到其面大<lb/>
出血如墨刺三次血變色毎刺自額至頥排針上下俱<lb/>
刺毎隔日一刺至二十餘日方已<lb/>
　按此論内經用針同發汗至於出血亦同汗也但癘<lb/>
　證在經在表故宜針宜汗有惡血留滯故宜出血或<lb/>
　於腫上或於委中皆可也又腸胃有穢惡䖝積故宜<lb/>
　下大抵皆宣泄表裏血氣邪熱之毒也<lb/>
　　論癘風所因<lb/>
<pb n="KR3e0068_WYG_040-4a"/>
三因之經所載癘風即風論所謂惡疾是也雖名曰風<lb/>
未必皆因風大率多嗜慾勞動氣血熱發汗泄不避邪<lb/>
風冷濕使滛氣與衛氣相干致肌肉皮膚瘍潰鼻梁塌<lb/>
壞千金所謂自作不仁極猥之業雖有悔言而無悔心<lb/>
良得其情然亦有傳染者原其所因皆不内外渉外所<lb/>
因而成也治之須推其所因凡因風寒濕熱兼勞役飲<lb/>
食與夫傳染穎然不同若例以瀉風藥治之則失矣<lb/>
　按此云雖名曰風未必皆因風此論固善葢此疾多<lb/>
<pb n="KR3e0068_WYG_040-4b"/>
　由嗜慾飲食積毒之所致因其病證穢惡可畏又不<lb/>
　可不謂之風也若夫傳染之說世或有之雖因其一<lb/>
　家血脉飲食居處氣味之相傳者本無内熱積毒亦<lb/>
　不能染也<lb/>
　　論大風有上下之分<lb/>
丹溪云大風病是受得天地間殺物之風古人謂之癘<lb/>
風以其酷烈暴悍可畏爾人得之者須分在上在下夫<lb/>
在上者以醉仙散取臭涎惡血於齒縫中出在下者以<lb/>
<pb n="KR3e0068_WYG_040-5a"/>
通天再造散取惡物陳䖝於榖道中出所出雖有上下<lb/>
道路之異然皆不外乎陽明一經治此病者須知此意<lb/>
看其疙瘩與瘡上先見者上體多者在上也下先見者<lb/>
下體多者在下也上下同得者在上後在下也陽明經<lb/>
胃與大腸也無物不受此風之入人也氣受之則在上<lb/>
多血受之則在下多血氣俱受者甚重自非醫者有神<lb/>
病者有鉄心罕有免者夫或從上或從下以漸而來者<lb/>
皆可治病人見其病勢之緩多忽之雖按此法施治病<lb/>
<pb n="KR3e0068_WYG_040-5b"/>
已全然脫體若不能絶味絶色後必發再發則終於不<lb/>
救矣某曾治五人矣中間唯一婦人得免以其貧甚無<lb/>
物可吃也餘四人三兩年後皆再發孫真人曰吾嘗治<lb/>
四五百人終無一人免於死非孫真人之不能治也葢<lb/>
無一人能守禁忌耳此一婦治本病外又是千餘貼加<lb/>
减四物湯半年之上方得月經行而十分安全<lb/>
　謹按癘風古方謂之大風惡疾以其瘡痍荼毒膿汁<lb/>
　淋漓眉鬢墮落手足指脫頑痺痛痒鼻塌眼爛齒豁<lb/>
<pb n="KR3e0068_WYG_040-6a"/>
　唇掲病勢之可畏耳若專以房勞嗜慾飲食積毒之<lb/>
　所致何為遽至於是故丹溪先生亦謂之受得殺毒<lb/>
　之風也葢其風毒之傷與夫内毒所致人皆安得而<lb/>
　知之及其病證顯露方始歸咎於此其於外受之風<lb/>
　内積之毒豈可得而分治之也故内經刺肌肉刺骨<lb/>
　髓以泄榮衛之怫熱靈樞以銳針刺腫上按出惡氣<lb/>
　惡血子和用汗吐下出血之法河間用疎風泄熱之<lb/>
　劑俱不分病之所因隨其病之所在以調之也至於<lb/>
<pb n="KR3e0068_WYG_040-6b"/>
　丹溪分在上在下氣血受病多少其用藥取涎下毒<lb/>
　雖皆前人之法亦可謂深得病情而善用其法者矣<lb/>
　學者宜細觀之若夫用藥之外守禁忌謹調養清心<lb/>
　寡慾獨淡内觀又在乎人而不在乎醫也孫真人戒<lb/>
　之深矣其可忽乎<lb/>
　癘風治法<lb/>
　　驅風之劑<lb/>
局方樺皮散治肺臟風毒遍身瘡疥及癮疹瘙痒治之<lb/>
<pb n="KR3e0068_WYG_040-7a"/>
　成瘡又治面上風刺及粉刺<lb/>
　　樺皮<hi>四兩燒灰</hi>荆芥穂<hi>二兩/</hi>甘草<hi>炙半兩</hi>
　　杏仁<hi>二兩去皮尖用水一碗於銀銚子内熬候水</hi>
　　<hi>减半取出放令乾</hi>枳殻<hi>四兩去穰用炭火燒存性</hi>
　　<hi>取出於濕紙上令冷</hi>
　右除杏仁外餘藥為末將杏仁另研令細次入諸藥<lb/>
　細合匀磁盒内放之<lb/>
　按此太隂陽明經藥出厥隂例<lb/>
<pb n="KR3e0068_WYG_040-7b"/>
家珎凌霄散治癘風<lb/>
　　蟬退　　　地龍<hi>炒</hi>　　白殭蠶<lb/>
　　全蝎<hi>各七個</hi>凌霄花<hi>半兩</hi>
　右為細末毎服二錢酒調下於浴室内常在湯中住<lb/>
　一時許服藥效<lb/>
元戎治風疾癩病遍身生瘡<lb/>
　　天麻<hi>七錢半</hi>荆芥<hi>二錢半/</hi>薄荷<hi>二錢半</hi>
　　白花蛇<hi>四兩酒浸</hi>
<pb n="KR3e0068_WYG_040-8a"/>
　右為末好酒二升蜜四兩石噐中熬成膏子毎服一<lb/>
　盞溫服日三煎餅壓下急於煖處令汗出十日效<lb/>
　按此已上二方厥隂例藥也<lb/>
子和治風疥癬及癩<lb/>
　　浮萍<hi>一兩</hi>　荆芥　　　川芎　　　甘草<lb/>
　　麻黄<hi>各半兩</hi>或加芍藥當歸<lb/>
　右為末毎服一兩水一碗入葱白豆豉同煎至一半<lb/>
　無時服汗出為度<lb/>
<pb n="KR3e0068_WYG_040-8b"/>
寳鑑換肌散治大風疾年深乆不愈以至面毛脫落鼻<lb/>
　梁崩壞不致踰月取效如神<lb/>
　　白花蛇　　黑花蛇<hi>各三兩並酒浸一夕</hi>
　　地龍<hi>去土三兩</hi>當歸　　細辛　　　白芷<lb/>
　　天麻<hi>各一兩</hi>蔓荆子　　威靈仙　　木賊<lb/>
　　荆芥穂　　甘菊花　　苦參　　　紫參<lb/>
　　沙參　　　沙苑蒺䔧　不灰木　　赤芍<lb/>
　　炙甘草　　九節菖蒲　天門冬　　寒風草<lb/>
<pb n="KR3e0068_WYG_040-9a"/>
　　何首烏　　胡麻子<hi>炒</hi>　草烏頭<hi>去皮臍</hi>
　　蒼术<hi>泔浸去皮</hi>川芎　　木鱉子<hi>已上各二兩</hi>
　右同為細末毎服五錢溫酒調下食後酒多為妙<lb/>
　按此出少隂諸風例藥也<lb/>
　　去風養血之劑<lb/>
易老祛風丸治疥癩經曰脉風成病即癩也<lb/>
　　黄茋　　　枳殻　　　防風　　　芍藥<lb/>
　　甘草　　　熟地黄　　生地黄　　地骨皮<lb/>
<pb n="KR3e0068_WYG_040-9b"/>
　　枸杞子<lb/>
　右九味木杵臼為細末煉蜜為丸桐子大白湯下五<lb/>
　十丸<lb/>
　按此出少隂諸風例藥也<lb/>
東坡四神丹醫未有專此四味者乆服可愈大風疾<lb/>
　　羌活　　　𤣥參　　　熟地黄　　當歸<lb/>
　按此出少隂腎氣例藥也<lb/>
　　破血瀉熱補氣之劑<lb/>
<pb n="KR3e0068_WYG_040-10a"/>
補氣瀉營湯治叚庫使病癘風滿面連頸極痒眉毛已<lb/>
　脫須用熱水沃之稍緩毎晝夜須數次或砭刺亦緩<lb/>
　予記内經云癘者榮衛熱胕治者以銳針刺其腫處<lb/>
　按出其惡氣腫盡乃止如以藥治當破惡血去熱升<lb/>
　陽去痒瀉榮運辛溫散之甘溫補之行陽明經瀉心<lb/>
　火補肺氣乃治之正也<lb/>
　　升麻　　　連翹<hi>各六錢</hi>蘇木　　　當歸<lb/>
　　黄連　　　黄茋　　　全蝎　　地龍<hi>各三分</hi>
<pb n="KR3e0068_WYG_040-10b"/>
　　生地黄　　黄芩<hi>生各四分</hi>人參<hi>二分</hi>
　　甘草<hi>一分半</hi>桔梗<hi>半錢/</hi>　桃仁<hi>三個/</hi>　麝香<hi>少許</hi>
　　胡桐淚<hi>一分</hi>蠓䖝<hi>去翅足炒三個</hi>
　　水蛭<hi>炒令烟盡三個</hi>白豆蔲<hi>二分</hi>
　右件除連翹另剉胡桐淚研白豆蔲為細末二味另<lb/>
　放麝香蠓䖝水蛭三味為細末另放都作一服水二<lb/>
　盞煎入酒一盞至一盞六分入連翹煎去滓再入豆<lb/>
　蔲二味并麝香等三味再熬至七分稍熱服早飯後<lb/>
<pb n="KR3e0068_WYG_040-11a"/>
　忌酒麫及生冷硬物<lb/>
　　取涎之劑<lb/>
寳鑑醉仙散治大風疾遍身癮疹瘙痒麻木<lb/>
　　胡麻子　　牛蒡子　　枸杞子<lb/>
　　蔓荆子<hi>各一兩同炒</hi>　　白蒺䔧　　苦參<lb/>
　　𤓰蔞根　　防風<hi>各半兩</hi>
　右為細末毎十五錢末入輕粉一錢拌匀毎服一錢<lb/>
　茶調下晨午夕各一服後五七日先於牙縫内出臭<lb/>
<pb n="KR3e0068_WYG_040-11b"/>
　黄涎渾身疼痛昏悶如醉次後利下膿血惡臭氣病<lb/>
　根乃去<lb/>
　按丹溪方輕粉二錢藥八味各半兩前四味為粗末<lb/>
　炒紫色為度云須量人大小虛實與之證候重而急<lb/>
　者須先以再造散下之候補養得還復與此藥服此<lb/>
　藥須斷塩醬醋諸般魚肉椒料果實煨燒炙煿等止<lb/>
　可淡粥及煑熟時菜亦須淡食茄亦不可食惟諸般<lb/>
　蛇以淡酒蒸熟食之可以助藥<lb/>
<pb n="KR3e0068_WYG_040-12a"/>
　　攻下之劑<lb/>
病機二聖散治大風癘疾<lb/>
　　大黄<hi>半兩</hi>　皂角刺<hi>三錢燒灰</hi>
　右將皂角刺一二箇燒灰研細煎大黄半兩湯調下<lb/>
　二錢早服樺皮散中煎升麻湯下瀉青丸晚服二聖<lb/>
　散此數等藥皆為緩疎泄血中風熱也<lb/>
三因通天再造散治大風惡疾<lb/>
　　欎金<hi>半錢</hi>　大黄<hi>一兩炮/</hi>白牽牛<hi>六錢半生半炒</hi>
<pb n="KR3e0068_WYG_040-12b"/>
　　皂角刺<hi>一兩經年黒大者</hi>
　右為末毎服五錢日未出面東以無灰酒調下<lb/>
　按已上二方並厥隂例藥也<lb/>
　　雜方<lb/>
元戎生眉散<lb/>
　　枽寄生　　南星　　　半夏　　没藥<hi>各一錢</hi>
　右為細末生薑自然汁調成膏子先用自然銅擦過<lb/>
　次以此塗之<lb/>
<pb n="KR3e0068_WYG_040-13a"/>
　子和一方半夏生用羊糞燒焦各等分為末生薑汁<lb/>
　調塗<lb/>
渫洗藥<lb/>
　　何首烏　　荆芥　　　防風　　　馬鞭草<lb/>
　　蔓荆子<lb/>
　右為粗末毎二兩水一斗煎十數沸得藥力無風處<lb/>
　渫洗<lb/>
本事方萆麻法治癘風十指攣曲節間疼不可忍漸至<lb/>
<pb n="KR3e0068_WYG_040-13b"/>
　斷落<lb/>
　　萆麻<hi>去皮</hi>　黄連<hi>剉各二兩</hi>
　右以小瓶入水一升同浸春夏三日秋冬五日後用<lb/>
　萆麻子一粒孹破面赤以浸藥水吞下平旦服漸加<lb/>
　至四五粒微利不妨水少更添水忌動風物累用得<lb/>
　效<lb/>
　按寳鑑以此二味用銀石噐着水大碗煑水盡即添<lb/>
　熬三日二夜取出只用萆麻隂乾切作四段計五粒<lb/>
<pb n="KR3e0068_WYG_040-14a"/>
　二十段作一服荆芥湯下用治諸癎病<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0068_WYG_040-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉機微義卷四十<lb/>
</p>
<p>
</p>
  </div>
</body>
</text>
</TEI>
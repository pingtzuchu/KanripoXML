<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷四十七</head>
    <p>
<pb n="KR3e0068_WYG_047-1a"/>
欽定四庫全書<lb/>
　玉機微義卷四十七　　明　徐用誠　原輯<lb/>
　　　　　　　　　　　　　劉　純　續增<lb/>
　厥門<lb/>
　　内經論厥證所因<lb/>
論曰陽氣衰於下則為寒厥隂氣衰於下則為熱厥人<lb/>
質壯以秋冬奪於所用下氣上争不能復精氣溢下邪<lb/>
氣因從之而上也氣因於中由陽氣衰不能滲營其經<lb/>
<pb n="KR3e0068_WYG_047-1b"/>
絡陽氣曰損隂氣獨在故手足為之寒厥也隂氣衰於<lb/>
下則為熱厥由醉飽入房内亡精氣中虚熱入腎氣日<lb/>
衰陽盛隂虚故手足為之熱也隂氣盛於上則下虚下<lb/>
虚則腹脹滿腹滿則下氣重而邪氣逆逆則陽氣亂陽<lb/>
氣亂則令人暴不知人或至半日逺一日乃知人也名<lb/>
曰尸厥<lb/>
　按本論叙六經厥狀與六經厥逆甚詳宜玩本文大<lb/>
　抵六經之厥陽證至為㫬仆為顛疾為妄見隂證至<lb/>
<pb n="KR3e0068_WYG_047-2a"/>
　為䐜脹大小便不利或嘔或心痛之類皆素多痰氣<lb/>
　因虚所乘之為病也惟有輕重之殊爾如成無已註<lb/>
　傷寒論云厥者手足冷也四逆者四肢不温也邪在三<lb/>
　陽則手足必熱傳到三隂則手足厥冷厥者逆也而<lb/>
　有隂陽之殊熱極而成厥逆者陽極似隂也寒極而<lb/>
　成厥逆者獨隂無陽也<lb/>
　　論卒厥脈法<lb/>
脈經曰脈至如喘名曰氣厥氣厥者不知與人言<lb/>
<pb n="KR3e0068_WYG_047-2b"/>
金匱方論曰寸脈沈大而滑沈則為實滑則為氣實氣<lb/>
相搏血氣入臟唇口青身冷即死如身和汗自出為入<lb/>
腑即愈此為卒厥<lb/>
　按腑者為傳道出内之所其氣通故入腑即愈也<lb/>
　　論諸厥證寒熱不同<lb/>
陳無擇曰經論粗分六經殊不出寒熱二證所因欲求<lb/>
備治當歴明之寒厥則因多慾而奪其精故致陽衰隂<lb/>
盛熱厥則因醉飽入房精虚則熱入故致隂虚陽盛考<lb/>
<pb n="KR3e0068_WYG_047-3a"/>
其厥因多以不勝乘其所勝氣不得行遂致厥逆如腎<lb/>
移寒於脾則水乘於土水既不行乃成寒厥如心移熱<lb/>
於腎則火乘於水火既不行乃成熱厥六經皆然可次<lb/>
第論也尸厥亦然正由臟氣相刑或與外邪相忤則氣<lb/>
遏不行閉於經絡諸脈匿伏昏不知人唯當随其臟氣<lb/>
而通之寒則熱熱則寒閉則通經中以數醉為熱厥之<lb/>
因學者不可拘此葢傷寒温病皆有熱厥仲景所謂熱<lb/>
深厥深經意以酒能發百脈熱故舉此以為例耳寒厥<lb/>
<pb n="KR3e0068_WYG_047-3b"/>
者初得之四肢冷脈沈微而不數多惡寒引衣自覆下<lb/>
利清糓外證多惺惺熱厥者初得之必發熱頭疼脈雖<lb/>
沈伏按之必數其人或畏熱喜冷揚手掉足煩躁不眠<lb/>
大小便秘赤外證多昏冐傷寒亦然<lb/>
　謹按寒熱發厥固宜随其隂陽勝負為治如其厥逆<lb/>
　者不外乎傷寒寒熱二證求隂陽厥逆之淺深餘寒<lb/>
　熱厥證是沈寒積熱發厥至若隂陽竭閉尸厥卒厥<lb/>
　又非已上寒熱厥證之比也陳論雖稍闖其頥何治<lb/>
<pb n="KR3e0068_WYG_047-4a"/>
　例殊未少具爾<lb/>
　　論寒熱厥證宜吐下<lb/>
子和曰<hi>云云</hi>
　謹按厥證寒熱亦有隂陽虛實不同如形氣稍實者<lb/>
　宜從子和之法吐下之虚甚者惟宜随其所因而調<lb/>
　理之可也陳氏論臟氣相刑或與外邪相忤氣遏不<lb/>
　行閉經絡脈伏昏不知人至為尸厥今世俗多作風<lb/>
　治鮮不致斃如傳引華陀治虢太子尸厥為陽脈下<lb/>
<pb n="KR3e0068_WYG_047-4b"/>
　墜隂脈上爭㑹氣閉而不通上有絶陽之絡下有破<lb/>
　隂之紐破隂絶陽之色已發脈亂故形静如死狀此<lb/>
　與經言隂陽之氣盛衰為厥之㫖甚微後人安能得<lb/>
　證治之彷彿乎而以隂陽證治之可驗者較之若傷<lb/>
　寒手足厥逆昏不知人邪正已極温下之間稍或遲<lb/>
　緩禍不旋踵或汗不觧暴衂不知人而厥或雜病得<lb/>
　吐衂血而厥不知人者一二日或三日必間間則為<lb/>
　愈矣葢隂氣尚實必身不熱熱則不厥厥則為血温<lb/>
<pb n="KR3e0068_WYG_047-5a"/>
　身熱主死矣暴氣厥而形實者七情所致痰飲内鬰<lb/>
　而厥必半日或一二時必間形虚而氣逆甚者多致<lb/>
　不救此又可見氣血為厥隂陽暴逆之甚也故不可<lb/>
　斷作風治<lb/>
　厥證治法<lb/>
　　通關竅之劑<lb/>
蘇合香丸治卒暴厥不知人未辯風痰氣厥宜與此膏<lb/>
　化濃湯灌之惺後却議脈證用藥<lb/>
<pb n="KR3e0068_WYG_047-5b"/>
　　吐劑<lb/>
瓜蒂散<lb/>
　　方見痰飲門口噤者或先用搐鼻藥<lb/>
　　升發之劑<lb/>
三因追魂湯治卒厥暴死及主客忤鬼擊飛尸氣絶不<lb/>
　覺口噤<lb/>
　　麻黄湯　方見寒門<lb/>
　右㕮咀水煎灌之不下者分病人髪左右捉搦按肩<lb/>
<pb n="KR3e0068_WYG_047-6a"/>
　引之令服取效千金方加桂<lb/>
　按此治感中邪氣之劑也<lb/>
　　治寒之劑<lb/>
四逆湯治寒厥表熱裏寒下利清糓食入則吐脈沈伏<lb/>
　手足冷<lb/>
　　方見寒門<lb/>
　按此治寒熱之劑並出寒暑例然内因氣血之劑詳<lb/>
　見各門宜對證選用茲不詳錄<lb/>
<pb n="KR3e0068_WYG_047-6b"/>
　　治熱之劑<lb/>
白虎湯治熱厥腹滿身重難以轉側靣垢譫語遺溺手<lb/>
　足厥冷自汗脈沈滑　方見暑門<lb/>
　<lb/>
　<lb/>
　<lb/>
　<lb/>
　玉機微義卷四十七<lb/>
</p>
<p>
</p>
  </div>
</body>
</text>
</TEI>
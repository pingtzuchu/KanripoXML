<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷四十八</head>
    <p>
<pb n="KR3e0068_WYG_048-1a"/>
欽定四庫全書<lb/>
　玉機微義卷四十八　　明　徐用誠　原輯<lb/>
　　　　　　　　　　　　　劉　純　續增<lb/>
　痺證門<lb/>
　　内經叙痺<lb/>
經曰風寒濕三氣雜至合而為痺其風氣勝者為行痺<lb/>
寒氣勝者為痛痺濕氣勝者為著痺以冬遇此為骨痺<lb/>
以夏遇此為筋痺以夏遇此為脈痺以至隂遇此為肌<lb/>
<pb n="KR3e0068_WYG_048-1b"/>
痺以秋遇此為皮痺<lb/>
　按本論備五臟等痺甚詳宜玩本文<lb/>
　　脈法<lb/>
脈經曰脈澁而緊痺病<lb/>
　　論痺證所因不同<lb/>
陳無擇曰雖三氣合痺其用不同三氣襲人經絡入於<lb/>
筋脈皮肉肌骨乆而不已則入五臟煩滿喘而嘔者是<lb/>
痺客於肺煩心上氣嗌乾恐噫厥脹滿者是痺客於心<lb/>
<pb n="KR3e0068_WYG_048-2a"/>
多飲數小便小腹痛如懐妊夜卧則驚者是痺客於肝<lb/>
善脹尻以代腫脊以代頭者是痺客於腎四肢懈墮發<lb/>
欬嘔沫上為大寒者是痺客於脾又有腸痺胞痺及六<lb/>
腑各有俞風寒濕所中治之隨其腑俞以施針灸之法<lb/>
仍服逐三氣發散等藥則病自愈大抵痺之為病寒多<lb/>
則痛風多則行濕多則著在骨則重而不舉在脈則血<lb/>
凝不流在筋則屈而不伸在肉則不仁在脾則寒逢寒<lb/>
則急逢熱則縱又有血痺以類相從外有支飲作痺<lb/>
<pb n="KR3e0068_WYG_048-2b"/>
　謹按痺之為證有筋攣不伸肌肉不仁者與風證絶<lb/>
　相似故世俗多類於風痿痺證通治此千古之弊也徐<lb/>
　先生已於卷首分出痿證一門大抵固當分其所因<lb/>
　風則陽受之痺感風寒濕之氣則隂受之為病多重<lb/>
　痛沈著患者難易得去如錢仲陽為宋之一代明醫<lb/>
　自患周痺止能移於手足為之偏廢不能盡去可見<lb/>
　其為難治也况今世俗多類於風證通治宜乎不能<lb/>
　得其病情也<lb/>
<pb n="KR3e0068_WYG_048-3a"/>
　　論痺因虛所致<lb/>
嚴氏曰痺證因體虚腠理空䟱受之而成逢寒則急逢<lb/>
熱則縱隨所受邪氣而生證也診其脈大而濇為痺脈<lb/>
來急亦為痺脈濇而緊者亦為痺又有風血痺隂邪入<lb/>
於血經故也<lb/>
　謹按人感三氣為痺者正因形虚血虚爾但有在肌<lb/>
　皮血脈淺深之異故入臟者死雖陳氏具經論頗詳<lb/>
　而其方未能以盡其變學者自宜充擴也<lb/>
<pb n="KR3e0068_WYG_048-3b"/>
　痺證治法<lb/>
　　温經勝濕之劑<lb/>
三因附子湯治風寒濕痺骨節疼痛皮膚不仁肌肉重<lb/>
　著四肢緩縱<lb/>
　　附子<hi>生</hi>　　白芍　　　桂心　　　甘草<lb/>
　　白茯苓　　人參<hi>各三分</hi>白术<hi>一兩</hi>
　右㕮咀每服四錢水煎服<lb/>
　按此太陽例藥温中觧表之劑<lb/>
<pb n="KR3e0068_WYG_048-4a"/>
　　疎風養血之劑<lb/>
三因黄茋五物湯治人骨弱肌重因疲勞汗出卧不時<lb/>
　動揺加以微風遂作血痺脈當隂陽俱微尺中少緊<lb/>
　身體如風痺狀<lb/>
　　黄茋　　　芍藥　　　桂心<hi>等分</hi>
　右㕮咀每服四五錢入薑棗煎<lb/>
嚴氏蠲痺湯治身體煩疼項背拘急或痛或重舉動艱<lb/>
　難手足冷痺腰腿沈重筋脈無力<lb/>
<pb n="KR3e0068_WYG_048-4b"/>
　　當歸　　　芍藥　　　黄茋　　　片子薑黄<lb/>
　　羌活<hi>各一兩半</hi>　　　　甘草<hi>炙半兩</hi>
　右㕮咀每服四五錢入薑棗煎<lb/>
黄茋酒治風濕痺身體頑麻皮膚瘙痒筋脈攣急言語<lb/>
　蹇澁手足不遂時覺不仁<lb/>
　　黄茋　　　防風　　　桂　　　　天麻<lb/>
　　萆<graphic n="KR1082" url="https://raw.githubusercontent.com/kanripo/KR-Gaiji/master/images/KR1082.png" mimeType="image/png"/>　　　石斛　　　虎骨<hi>炙</hi>　　白芍<lb/>
　　當歸　　　雲母粉　　白术　　　茵芋葉<lb/>
<pb n="KR3e0068_WYG_048-5a"/>
　　木香　　　仙靈脾　　甘草　　　川續斷<lb/>
　右剉如麻豆大以生絹袋盛好酒一斗浸之春五夏<lb/>
　三秋七冬十日每服一盞温服之不拘時<lb/>
防風湯治血痺皮膚不仁<lb/>
　　防風<hi>二兩</hi>　川獨活　　川當歸　　赤茯苓<lb/>
　　秦芁　　　赤芍　　　黄芩<hi>各一兩</hi>桂心<lb/>
　　杏仁　　　甘草<hi>炙各半兩</hi>
　右㕮咀每四五錢入薑煎<lb/>
<pb n="KR3e0068_WYG_048-5b"/>
獨活寄生湯治肝腎虛弱感風濕致痺兩脛緩縱痺弱<lb/>
　不仁<lb/>
　　方見脚氣門<lb/>
　謹按已上方多太陽例藥也大扺痺證有兼風兼濕<lb/>
　寒熱獨勝腑臟所受不同用者自宜擴充然此證因<lb/>
　虛而感既著體不去須製對證藥日夜飲之雖留連<lb/>
　不愈能守病禁不令入臟庶可扶持也如錢仲陽取<lb/>
　茯苓其大逾斗者以法噉之閲月乃盡由此雖偏廢<lb/>
<pb n="KR3e0068_WYG_048-6a"/>
　而氣骨堅悍如無疾者夀八十二而終惜乎其方無<lb/>
　傳<lb/>
　　治痰飲之劑<lb/>
茯苓湯治支飲手足麻痺多唾眩冐<lb/>
　　半夏　　　赤茯苓　　橘紅<hi>各一兩</hi>枳實<lb/>
　　桔梗　　　甘草<hi>各半兩</hi>
　右㕮咀每服四五錢入薑七片水煎<lb/>
　按此言支飲能為痺證即飲能為脚氣證是也大抵<lb/>
<pb n="KR3e0068_WYG_048-6b"/>
　因虛而傳注邪客日久榮衞壅欝多致濕熱經緩不<lb/>
　能自收持如逄熱則縱也已上方未能盡其例用者<lb/>
　自宜通變也<lb/>
　<lb/>
　<lb/>
　<lb/>
　<lb/>
　玉機微義卷四十八<lb/>
</p>
<p>
</p>
  </div>
</body>
</text>
</TEI>
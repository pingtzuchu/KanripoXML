<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉機微義卷三十九</head>
    <p>
<pb n="KR3e0068_WYG_039-1a"/>
欽定四庫全書<lb/>
　玉機微義卷三十九　　明　徐用誠　原輯<lb/>
　　　　　　　　　　　　　劉　純　續增<lb/>
　痓門<lb/>
　　論痓病屬濕强直屬風<lb/>
内經曰諸痓項强皆屬於濕王注太陽傷濕又云諸暴<lb/>
强直皆屬於風王注陽内欎而隂行於外<lb/>
　按内經言痓肺腎太陽督脉與夫六氣皆能為之大<lb/>
<pb n="KR3e0068_WYG_039-1b"/>
　抵專生於濕故原病式云諸痙强直筋勁强直而不<lb/>
　柔和也土主安靜故也隂痓曰柔痓陽痓曰剛痓亢<lb/>
　則害承乃制故濕過極反兼風化制之然兼化者虛<lb/>
　象實非風也又云諸暴强直皆屬於風謂筋勁强有<lb/>
　力不柔和也然燥金主於𦂳歛短縮勁急風木為病<lb/>
　反見燥金之化由亢則害承乃制也又況風能勝濕<lb/>
　而為燥也愚謂土性安靜木性動搖痓病强直而安<lb/>
　靜故主於濕風病强直而搐搦故屬於風況土氣之<lb/>
<pb n="KR3e0068_WYG_039-2a"/>
　下木氣乗之故痓之强直有似於風又木氣之下金<lb/>
　氣乗之金之𦂳歛勁切與土相近故風之强直有似<lb/>
　於濕二者有本化有虛象不可不察也<lb/>
　又按病機治痓治風之法云諸痓項强皆屬於濕寒<lb/>
　濕同性水火同居故足太陽屬水而位下所以濕可<lb/>
　傷也其脉下項故主項强太陽表中風加以濕客於<lb/>
　經中内挾寒濕則筋脉抽急故痙項強而不柔和當詳<lb/>
　有汗無汗治以流濕祛風緩發表而愈也强直屬風<lb/>
<pb n="KR3e0068_WYG_039-2b"/>
　乃厥隂風木勢甚而成千金以强直為風治以瀉火<lb/>
　補金木能自平矣愚謂此言痓病項强以外感風寒<lb/>
　濕氣者言之也風病强直以風木自病者言也<lb/>
　　論傷寒剛柔二痓<lb/>
仲景云太陽病發熱無汗而反惡寒名曰剛痓太陽病<lb/>
發熱汗出而不惡寒名曰柔痓病身熱足寒頸項强急<lb/>
惡寒時頭熱面赤獨頭動揺卒口噤背反張者痓病也<lb/>
若發其汗寒濕相得其表益虚即惡寒甚<lb/>
<pb n="KR3e0068_WYG_039-3a"/>
　按活人云太陽經先因傷風又感寒濕而致然也古<lb/>
　人謂之痓又作痙痙者强直也古人以强直為痓外<lb/>
　證與傷寒相似但其脉沉遲弦細而項背反張强硬<lb/>
　如發癎狀為異耳察其有汗無汗以分剛柔二痓無<lb/>
　汗葛根湯主之有汗桂枝加𤓰蔞湯主之剛痓胸滿<lb/>
　口噤脚攣急咬齒當行大承氣湯愚謂剛痓柔痓並<lb/>
　屬太陽至於項强口噤一證例太陽兼陽明也因有<lb/>
　陽明故不冝發汗而有用大承氣湯法者難知云傷<lb/>
<pb n="KR3e0068_WYG_039-3b"/>
　寒痓證五種皆屬太陽餘經不言聖人之大意也若<lb/>
　頭低視下手足牽引肘膝相搆陽明痓也若一目或<lb/>
　左或右邪視并一手一足搐搦者少陽痓也汗之止<lb/>
　之和之下之各隨其經可使必已葢謂此也<lb/>
　　論致痓病因<lb/>
仲景云太陽病發汗太多因致痓　風病下之則痓復<lb/>
發汗必拘急　瘡家雖身疼痛不可發汗汗出則痓<lb/>
　按此謂發汗下之而致痓則不專於風寒濕之外傳<lb/>
<pb n="KR3e0068_WYG_039-4a"/>
　矣是又因壞證而成也發汗下之太過皆亡津液損<lb/>
　血之所由也<lb/>
　　痓病脉法<lb/>
脉經云太陽病發熱脉沉而細者名曰痓為難治　夫<lb/>
痓脉按之𦂳如弦直上下行　痓家其脉伏堅直上下<lb/>
　腹暴脹大為欲解脉反伏弦者痓　痓病發其汗已<lb/>
其脉浛浛如蛇<lb/>
　按痓證屬風寒濕所傷有汗者脉必浮緩無汗者脉<lb/>
<pb n="KR3e0068_WYG_039-4b"/>
　必浮𦂳若其脉沉細者濕所傷也堅直上下行皆𦂳之<lb/>
　象也發汗已如蛇亡津液而無胃氣之象也<lb/>
　　論隂陽痙<lb/>
活人書云隂陽二痙者陽痙屬剛痓隂痙屬柔痓以附<lb/>
子散桂心白术湯附子防風散八物白术湯可選而用<lb/>
之<lb/>
　按仲景論剛柔二痓並屬太陽活人論隂陽二痓既<lb/>
　以陽痙屬剛痓隂痙屬柔痓而乃以术附薑桂諸熱<lb/>
<pb n="KR3e0068_WYG_039-5a"/>
　藥治隂痙則是以隂專為寒治矣恐非至當之論姑<lb/>
　伺明哲其方兹不載詳見本論<lb/>
　　論風搐反張有風火之證<lb/>
子和書云吕君玉妻年三十病風搐目眩角弓反張數<lb/>
日不食諸醫皆作驚風暗風風癎治之以南星雄黄烏<lb/>
附用之不効戴人曰諸風掉眩皆屬肝木陽主動隂主<lb/>
靜由火盛制金不能平木肝木茂而自病先涌風痰二<lb/>
三升次以寒劑下之又以䤵針刺百㑹穴出血二盃立<lb/>
<pb n="KR3e0068_WYG_039-5b"/>
愈<lb/>
　按風搐本與痓證不同而痓證屬濕土極必兼風木<lb/>
　動搖之化風搐屬木木極必見金燥𦂳歛之形要之<lb/>
　亦可同論故取此條以證痓病不專於風寒濕之外<lb/>
　至亦有風火熱之内作者也<lb/>
　　論痓證屬内虛所致<lb/>
三因方云夫人之筋各隨經絡結束於身血氣内虛外<lb/>
為風寒濕熱之所中則痓以風散氣故有汗而不惡寒<lb/>
<pb n="KR3e0068_WYG_039-6a"/>
曰柔痓寒泣血故無汗而惡寒曰剛痓原其所因多由<lb/>
亡血筋無所营故邪得以襲之所以傷寒汗下過多與<lb/>
夫病瘡人及産後致斯疾者槩可見矣診其脉皆沉伏<lb/>
弦𦂳但陽緩隂急則乆乆拘攣隂緩陽急則反張强直<lb/>
二證各異不可不别<lb/>
　按傷寒言痓專主外邪為病陳無擇發明血氣内虛<lb/>
　一節實與仲景所言汗下過多者相合可謂善矣惜<lb/>
　乎用藥未能詳明也又言隂緩陽急則太陽痓也陽<lb/>
<pb n="KR3e0068_WYG_039-6b"/>
　緩隂急則陽明痓也<lb/>
　　論産後發痓<lb/>
郭稽中云産後汗出多而變痓者由産後血虛肉理不<lb/>
宻故多汗因遇風邪搏之則變痓冝灌小續命湯稍緩<lb/>
即汗出如雨手拭不及不可治也<lb/>
　按此既云産後則血氣本虛矣汗出既多則衛氣亦<lb/>
　虛縱有風邪乗之小續命用麻黄軰其可服乎況有<lb/>
　虛象而實非風者哉陳無擇雖嘗論其失所用大豆<lb/>
<pb n="KR3e0068_WYG_039-7a"/>
　紫湯大聖散亦未盡善也<lb/>
　謹按傷寒痓病活人以太陽中風又感寒濕而致則<lb/>
　專於外邪所傷然仲景亦有汗下過多之戒則又出<lb/>
　於壞證所成矣葢外邪所傷者通冝解散仲景言剛<lb/>
　柔活人分隂陽難知論經絡等諸方詳矣至於治壞<lb/>
　證補虚救失之法諸方則亡也又千金謂温病熱入<lb/>
　腎中亦為痓小兒病癎熱盛亦為痓若此治法俱未<lb/>
　之見也況此二者之外又有血氣本虚之人如産後<lb/>
<pb n="KR3e0068_WYG_039-7b"/>
　汗出多而變痓者或因七情怒氣而發痓者或因濕<lb/>
　熱内盛痰涎壅遏經絡而作痓者治各不同也大抵<lb/>
　傷寒有外邪之可解宜用風藥發散風寒又風藥亦<lb/>
　能勝濕耳至於邪熱入腎亦非風藥之所能療也其<lb/>
　内證作痓本無外邪前人豈仍用風藥處治惟宜補<lb/>
　虚降火敦土平木清痰去濕隨證而用不可不察也<lb/>
　痓證治法<lb/>
　　解散之劑<lb/>
<pb n="KR3e0068_WYG_039-8a"/>
金匱括蔞桂枝湯治太陽病其證備身體强几几然脉<lb/>
　反沉遲此為痓病<lb/>
　　括蔞根　　甘草<hi>炙各二兩</hi>　　桂枝　芍藥<lb/>
　　生薑<hi>各三兩</hi>大棗<hi>十二枚</hi>
　右六味以水九升煑取三升分温三服取微汗汗不<lb/>
　出食頃啜熱粥發之<lb/>
　按此出太陽例藥也<lb/>
葛根湯治太陽病無汗而小便反少氣上衝胸口禁不<lb/>
<pb n="KR3e0068_WYG_039-8b"/>
　得語欲作剛痓<lb/>
　　方見傷寒門<lb/>
海藏神术湯治剛痓<lb/>
　　加羌活　　獨活　　　麻黄<lb/>
白术湯治柔痓<lb/>
　　加桂心　　黄茋　　　白术<lb/>
活人舉卿舉敗散治新産血虚痓者汗後中風發搐亦<lb/>
　然荆芥穂不以多少微炒為末大豆黄卷熟以酒沃<lb/>
<pb n="KR3e0068_WYG_039-9a"/>
　之去黄卷取汁調細末三五錢和查飲之其效如神<lb/>
　　一方只以好酒調服<lb/>
　按此太陽厥隂經藥也按本草荆芥能發汗破結氣<lb/>
　下瘀血除風濕痺亦是攻邪之藥若血氣果虚之人<lb/>
　亦非所宜也<lb/>
　　攻下之劑<lb/>
金匱大承氣湯治痓為强腦滿口禁卧不着席脚攣急<lb/>
　必齘齒可與<lb/>
<pb n="KR3e0068_WYG_039-9b"/>
　　見本方<lb/>
　按此陽明經藥也陽明揔宗筋以風寒濕熱之邪入<lb/>
　於胃津液不行宗筋無所養故急宜用此湯下濕熱<lb/>
　行津液宣明云痓病目置口禁背强如弓卧搖動手<lb/>
　足搐搦通宜三一承氣湯下之亦此意也然非察證<lb/>
　之明的有内實熱者不可輕用<lb/>
　　去風養血之劑<lb/>
難知防風當歸散治發汗過多發熱頭面搖卒口禁背<lb/>
<pb n="KR3e0068_WYG_039-10a"/>
　反張者宜去風養血<lb/>
　　防風　　　當歸　　川芎　　地黄<hi>各一兩</hi>
　右剉毎服一兩水煎服<lb/>
　謹按痓證發汗過多與夫血氣内虚之人自當隨證<lb/>
　用藥古方於此等處多缺畧姑叙此方以見意爾至<lb/>
　於發散風寒行經之藥甚多及活人治隂痙諸温藥<lb/>
　難知分經絡用藥兹並不載用究本書<lb/>
　<lb/>
<pb n="KR3e0068_WYG_039-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉機微義卷三十九<lb/>
</p>
<p>
</p>
  </div>
</body>
</text>
</TEI>
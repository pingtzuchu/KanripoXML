<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百四</head>
    <p>
<pb n="KR3k0013_WYG_904-1a"/>
欽定四庫全書<lb/>
　册府元龜卷九百四　　　宋　王欽若等　撰<lb/>
　　總錄部<lb/>
　　　書信第二<lb/>
魏王朗東海人魏初為公輔時許靖入蜀為司徒與朗<lb/>
親善朗與文休<hi>靖字</hi>書曰文休足下消息平安甚善甚善<lb/>
豈意脱别三十餘年而無相見之緣乎詩人比一日之<lb/>
别於嵗月况悠悠歴累紀之年者哉自與子别若没而<lb/>
<pb n="KR3k0013_WYG_904-1b"/>
復浮若絕而復連者數矣而今而後居昇平之京師攀<lb/>
附於飛龍之聖主儕軰畧盡幸得老與足下並為遺種<lb/>
之叟而相去數千里加有邅蹇之隔時聞消息於風聲<lb/>
託舊情於思想𦕈𦕈異處與異世無以異也往者隨軍<lb/>
到荆州見鄧子孝桓元將粗聞足下動静云天子既在<lb/>
益州執軄領郡徳素規矩老而不墮是時侍宿武皇帝<lb/>
於江陵劉景升聽事之上共道足下於通夜拳拳饑渇<lb/>
誠無已也自天子在東宫及即位之後毎㑹羣賢論天<lb/>
<pb n="KR3k0013_WYG_904-2a"/>
下髦俊之見在者豈獨人盡易為英士鮮易取最故乃<lb/>
猥以原壤之朽質感夫子之清聽毎叙足下以為謀首<lb/>
豈其注意乃復過於前世書曰人惟求舊易稱同聲相<lb/>
應同氣相求劉将軍之與大魏兼而兩之總比二意前<lb/>
世邂逅以同為暌非武皇帝之㫖頃者蹉跌其㤗而否<lb/>
亦非足下之意也深思書易之義利結分於宿好故遣<lb/>
降者送吳所獻致名馬貂罽得因無嫌道初開通展叙<lb/>
舊情以逹聲問乆濶情慉非夫筆墨所能寫陳亦想足<lb/>
<pb n="KR3k0013_WYG_904-2b"/>
下同其志念今者親生男女凡有幾人年並幾何僕連<lb/>
失一男一女今有二男大兒名肅年二十九生於㑹稽<lb/>
小兒纔嵗餘臨書愴恨有懷𬗟然又曰愚聞受終於文<lb/>
祖之言於尚書又聞厯數在躬允執其中之文於論語<lb/>
豈自意得於老耄之齒正値天命受於聖主之㑹親見<lb/>
三讓之宏辭觀衆瑞之縂集覩升堂穆穆之盛禮瞻燔<lb/>
燎焜燿之青煙于時忽自以為處唐虞之運際於紫㣲<lb/>
之天庭也徒慨不得擕子之手共列於世有二子之數<lb/>
<pb n="KR3k0013_WYG_904-3a"/>
以聽有唐欽哉之命也子雖在裔土想亦極目而面望<lb/>
側耳而遐聽延頸而鶴立也昔汝南陳公初拜不依故<lb/>
常讓上卿於李元禮以此推之吾宜退身以避子位也<lb/>
茍得避子以竊讓名然後緩帶委質游談於平勃之間<lb/>
與子共陳往時避地之艱辛樂酒酣讌高談大噱亦足<lb/>
遺憂而忘老投茟陳情隨以喜笑又曰前夏有書而未<lb/>
逹今重有書而并致前問皇帝既深悼劉将軍之早世<lb/>
又愍其孤之不易又惜使足下孔明等四人氣類之徒<lb/>
<pb n="KR3k0013_WYG_904-3b"/>
遂沈溺於羗夷異種之間永與華夏乖絶而無朝聘中<lb/>
國之期緣瞻晞故土桑梓之望也故復運慈念而勞仁<lb/>
心重下明詔以發徳音申勑朗等使重為書與足下等<lb/>
以足下聰明揆殷勤之聖意亦足悟海岱之所常在知<lb/>
百川之所宜注矣昔伊尹去夏而就殷陳平違楚而歸<lb/>
漢猶曜徳於阿衡著功於宰相若足下能弼人之遺孤<lb/>
定人之猶豫去非常之偽號事受命之大魏客主兼不<lb/>
世之榮名上下蒙不朽之常耀功與事並聲與勲著考<lb/>
<pb n="KR3k0013_WYG_904-4a"/>
績效足以超越伊吕矣既承詔直且服舊之情情不能<lb/>
已若不言足下之所能陳足下之所見則無以宣明詔<lb/>
命宏光大之恩叙宿昔夢想之思若天啟衆心子導蜀<lb/>
意誠此意有擕手之期若險路未夷子謀不從則懼聲<lb/>
問或否復靣何繇前來二書言每及斯希不切然有動<lb/>
於懷足下周游江湖以暨南海歴觀夷俗可謂徧矣想<lb/>
子之心結思華夏可謂深矣為身擇居猶願中土為主<lb/>
擇居安豈可以不繫意於京師而持疑於荒裔乎詳思<lb/>
<pb n="KR3k0013_WYG_904-4b"/>
愚言速示還報也又漢末劉繇字正禮為揚州刺史畏<lb/>
袁術不敢之州南保豫章駐彭澤病卒後孫策西伐江<lb/>
夏還過豫章收載繇喪善遇其家朗遺䇿書曰劉正禮<lb/>
昔初臨州未能自逹實賴尊門為之先後用能濟江成<lb/>
治有所處定踐境之禮感分結意情在終始後以袁氏<lb/>
之嫌稍更乖剌更以同盟還為讎敵原其本心實非所<lb/>
樂康寕之後常念渝平更成復踐宿好一爾分離欵意<lb/>
不昭奄然殂隕可為傷恨知敦以厲薄徳以報怨收骨<lb/>
<pb n="KR3k0013_WYG_904-5a"/>
育孤哀亡愍存捐既往之猜保六尺之託誠深恩重分<lb/>
美名厚實也昔魯人雖有齊怨不廢喪紀春秋善之謂<lb/>
之得禮誠良史之所宜籍鄉校之所歎聞正禮元子致<lb/>
有志操想必有以殊異威盛刑行施之以恩不亦優哉<lb/>
鍾繇為相國策罷就第吳孫權稱臣既勝蜀將太子書<lb/>
報繇繇答書曰臣同郡故司空荀爽言人當道情愛我<lb/>
者一何可愛憎我者一何可憎顧念孫權子更娬媚太<lb/>
子又書曰得報知喜南能離乎若權復㸃折當以汝南<lb/>
<pb n="KR3k0013_WYG_904-5b"/>
許邵月旦之評權優游二國俯仰荀許亦已足矣<lb/>
楊脩字徳祖謙恭才博為丞相主簿是時臨菑侯植以<lb/>
才捷愛幸來意投修數與修書曰數日不見思子為勞<lb/>
想同之也僕少小好為文章迄至於今二十有五年矣<lb/>
然今世作者可畧而言也昔仲宣獨歩於漢南孔璋鷹<lb/>
揚於河朔偉長擅名於青土公幹振藻於海隅徳建發<lb/>
迹於大魏足下高視於上京當此之時人人自謂握靈<lb/>
蛇之珠家家自謂抱荆山之玉吾王於是設天綱以該<lb/>
<pb n="KR3k0013_WYG_904-6a"/>
之頓八紘以掩之今悉集兹國矣然此數子猶不能飛<lb/>
翰絶迹一舉千里也以孔璋之才不閑辭賦而多自謂<lb/>
與司馬長卿同風譬畫虎不成反為狗者也前有書嘲<lb/>
之反作論盛道僕贊其文夫鍾期不失聽于今稱之吾<lb/>
亦不敢妄歎者畏後世之嗤余也世人著述不能無病<lb/>
僕常好人譏彈其文有不善者應時改定昔丁敬禮常<lb/>
作小文使僕潤飾之僕自以才不過若人辭不為也敬<lb/>
禮謂僕卿何所疑難文之佳惡吾自得之後世誰相知<lb/>
<pb n="KR3k0013_WYG_904-6b"/>
定吾文者邪吾常歎此逹言以為美談昔尼父之文辭<lb/>
與人通流至於制春秋游夏之徒乃不能措一辭過此<lb/>
而言不病者吾未之見也蓋有南威之容乃可以論於<lb/>
淑媛有龍淵之利乃可以議於割斷劉季緒才不能逮<lb/>
於作者而好詆呵文章掎摭利病昔田巴毁五帝罪三<lb/>
王呰五伯於稷下一旦而服千人魯連一説使終身杜<lb/>
口劉生之辯未若田氏今之仲連求之不難可無歎息<lb/>
乎人各有所好尚蘭茞蓀蕙之芳衆人之所好而海畔<lb/>
<pb n="KR3k0013_WYG_904-7a"/>
有逐臭之夫咸池六英之發衆人之所樂而墨翟有非<lb/>
之之論豈可同哉今往僕少小所著辭賦一通相與夫<lb/>
街譚巷説必有可采擊轅之歌有應風雅匹夫之思未<lb/>
易輕棄也辭賦小道固未足以揄揚大義彰示來世也<lb/>
昔楊子雲先朝執㦸之臣爾猶稱壮夫不為也吾雖薄<lb/>
徳位為藩侯猶庶幾戮力上國流惠下民建永世之業<lb/>
流金石之功豈徒以翰墨為勲績辭賦為君子哉若吾<lb/>
志不果吾道不行則将採史官之實録辨時俗之得失<lb/>
<pb n="KR3k0013_WYG_904-7b"/>
定仁義之衷成一家之言雖未能藏之於名山将以傳<lb/>
之於同好非要之白首豈可以今日論乎其言之不怍<lb/>
恃惠子之知我也明早相迎書不盡懷脩答曰不侍數<lb/>
日若彌年載豈獨愛顧之隆使係仰之情深邪損辱嘉<lb/>
命蔚矣其文誦讀反覆雖諷雅頌不復過此若仲宣之<lb/>
擅江表陳氏之跨冀域徐劉之顯青豫應生之發魏國<lb/>
斯皆然矣至如脩者聼采風聲仰徳不暇目周章於省<lb/>
覽何惶駭施高視哉伏惟君侯少長貴盛體旦發之質<lb/>
<pb n="KR3k0013_WYG_904-8a"/>
有聖善之教逺近觀者徒謂能宣昭懿徳光贊大業而<lb/>
已不謂復能兼覽傳記留思文章今乃含王超陳度越<lb/>
數子觀者駭視而拭目聼者傾首而聳耳非夫體通性<lb/>
逹之自然其誰能至於此乎又嘗親見執事握牘持筆<lb/>
有所造作若成誦在心借書於手曽不斯須少留思慮<lb/>
仲尼日月無得踰焉修之仰望殆如此矣是以對鶡而<lb/>
辭作暑賦彌日而不獻見西施之容歸憎其貌者也伏<lb/>
想執事不知其然猥受顧錫教使刋定春秋之成莫能<lb/>
<pb n="KR3k0013_WYG_904-8b"/>
損益吕氏淮南子直千金然而弟子鉗口市人拱手者<lb/>
聖賢卓犖固所以殊絶凢庸也今之賦頌古詩之流不<lb/>
更孔公風雅無别爾修家子雲老不曉事强著一書悔<lb/>
其少作若比仲山周旦之疇為皆有愆耶君侯忘聖賢<lb/>
之顯迹述鄙宗之過言竊以為未之思也若乃不忘經<lb/>
國之大美流千載之英聲銘功鍾鼎書名竹帛斯自雅<lb/>
量素所蓄也豈與文章相妨害哉輙受所惠竊備矇瞍<lb/>
誦詠而已敢望惠施以黍莊氏季緒瑣瑣何足以云其<lb/>
<pb n="KR3k0013_WYG_904-9a"/>
相往來如此甚數<lb/>
蜀許靖為御史丞漢末避難在交州鉅鹿張翔䘖王命<lb/>
使交部乗勢募靖欲與誓要靖拒而不許靖與曹公書<lb/>
曰世路戎夷禍亂遂合駑怯偷生自竄蠻貊成濶十年<lb/>
吉㐫禮廢昔在㑹稽得所貽書辭㫖欵密乆要不忘廹<lb/>
於袁術方命圯族扇動羣逆津塗四塞雖懸心北風欲<lb/>
行靡繇正禮師退術兵前進㑹稽傾覆景興失據三江<lb/>
五湖皆為虜廷臨時困厄無所控告便與袁沛鄧子孝<lb/>
<pb n="KR3k0013_WYG_904-9b"/>
等浮渉滄海南至交州經歴東甌閩越之國行經萬里<lb/>
不見漢地漂薄風波絶糧茹草饑殍荐臻死者大半既<lb/>
濟南海與領守兒孝徳相見知足下忠義奮發整飭元<lb/>
戎西迎大駕廵省中嶽承此休問且悲且喜即與袁沛<lb/>
及徐元賢復共嚴装欲北上荆州㑹蒼梧諸縣夷越蠭<lb/>
起州府傾覆道路阻絶元賢被害老弱並殺靖尋循渚<lb/>
岸五千餘里復遇疾厲伯母隕命并及羣從洎諸妻子<lb/>
一時畧盡復相扶持前到此郡計為兵害及病亡者十<lb/>
<pb n="KR3k0013_WYG_904-10a"/>
遺一二生民之艱辛苦之甚豈可具陳哉懼卒顚仆永<lb/>
為亡虜憂瘁慘慘忘寝與食欲附奉朝貢使自獲濟通<lb/>
歸死闕庭而荆州水陸無津交部驛使㫁絶欲上益州<lb/>
復有峻防故官長吏一不得入前令交阯太守士威彦<lb/>
深相分託於益州兄弟又靖亦自與書辛苦懇惻而復<lb/>
寂寞未有報應雖仰瞻光靈延頸企踵何繇假翼自致<lb/>
哉知聖主光明顯授足下專征之任凡諸逆節多所誅<lb/>
討想力競者一心順從者同規矣又張子雲昔在京師<lb/>
<pb n="KR3k0013_WYG_904-10b"/>
志輔王室今雖臨荒域不得參與本朝亦國家之藩鎮<lb/>
足下之外援也若荆楚平和王澤南至足下忽有聲命<lb/>
於子雲勤見保属令得假途繇荆州出不然當復相紹<lb/>
介於益州兄弟使相納受儻天假其年人緩其禍得歸<lb/>
死國家解逋逃之負冺軀九泉将復何恨若時有險易<lb/>
事有利鈍人命無常隕没不逹者則永銜罪責入於裔<lb/>
土矣昔營邱翼周杖鉞專征博陸佐漢虎賁警蹕今日<lb/>
足下扶危持傾為國柱石秉師望之任兼霍光之重五<lb/>
<pb n="KR3k0013_WYG_904-11a"/>
侯九伯制御在手自古及今人臣之尊未有及足下者<lb/>
也夫爵髙者憂深禄厚者責重足下據爵髙之任當責<lb/>
重之地言出於口即為賞罰意之所存便為禍福行之<lb/>
得道即社稷用寧行之失道即四方散亂國家安危在<lb/>
於足下百姓之命懸於執事自華及夷顒顒注望足下<lb/>
任此豈可不逺覽載籍廢興之繇榮辱之機棄忘舊惡<lb/>
寛和羣司審量五材為官擇人茍得其人雖讎必舉茍<lb/>
非其人雖親不授以寕社稷以濟下民事立功成則繫<lb/>
<pb n="KR3k0013_WYG_904-11b"/>
音於管絃勒勲於金石願君勉之為國自重納捜索靖<lb/>
所寄書疏盡投之於水後歸先主為司徒<lb/>
蜀馬良字季常襄陽人先主領荆州辟為從事及先主<lb/>
入蜀諸葛亮亦從後往良留荆州與亮書曰聞雒城已<lb/>
抜此天祚也尊兄應期贊世配業光國魄兆見矣<hi>良盖與亮</hi>
<hi>結為兄弟或相與有親亮年長良故呼亮為尊兄也</hi>夫變用雅慮審貴垂明於以<lb/>
簡才宜適其時若乃和光悦逺邁徳天壤使時閑於聽<lb/>
世服於道齊高妙之音正鄭衞之聲並利於事無相奪<lb/>
<pb n="KR3k0013_WYG_904-12a"/>
倫此乃管絃之至牙曠之調也雖非鍾期敢不擊節<lb/>
諸葛亮字孔明為丞相都䕶李平字正方建興九年坐<lb/>
誣㒺廢亮與長史蒋琬侍中董允書曰孝起前臨至吳<lb/>
為吾説正方腹中有鱗甲鄉黨以為不可近吾以為鱗<lb/>
甲者但不當犯之耳不圖復有蘇張之事出於不意可<lb/>
使孝起知之孝起陳震字也<lb/>
吳張承為奮威将軍吕岱為交州牧屢立大功復還武<lb/>
昌時年已八十然體素精勤躬親王事承與岱書曰昔<lb/>
<pb n="KR3k0013_WYG_904-12b"/>
旦奭翼周二南作歌今則足下與陸子也忠勤相先勞<lb/>
謙相讓功以權成化與道合君子歎其徳小人悦其美<lb/>
加以文書鞅掌賔客終日罷不舍事勞不言倦又知上<lb/>
馬輙自超乗不繇跨躡如此足下過廉頗也何其事事<lb/>
快也周易有之禮言恭徳言盛足下何有盡此美耶<lb/>
晉趙至與稽康兄子蕃友善及将逺適乃與蕃書叙離<lb/>
并陳其志曰昔李叟入秦及闗而歎梁生適越登嶽長<lb/>
謡夫以嘉遯之舉猶懷戀恨况乎不得已者哉惟别之<lb/>
<pb n="KR3k0013_WYG_904-13a"/>
後離羣獨逝背榮讌辭倫好經逈路造沙漠鷄鳴戒旦<lb/>
則飄爾晨征日薄西山則馬首靡託尋歴曲阻則沈思<lb/>
紆結登髙逺眺則山川攸隔或乃回飈狂厲白日寝光<lb/>
徙倚交錯陵隰相望徘徊九臯之内慷慨重阜之顚進<lb/>
無所繇退無所據渉澤求蹊披榛覔路嘯詠溝渠良不<lb/>
可度斯亦行路之艱難然非吾心之所懼也至若蘭芷<lb/>
傾頓桂林移殖根萌未樹而牙淺弦急毎恐風波潛駭<lb/>
危機宻發此所以怵惕於長衢也又北土之性難以託<lb/>
<pb n="KR3k0013_WYG_904-13b"/>
根投人夜光鮮不按劔今将殖橘柚於𤣥朔蔕華藕於<lb/>
修陵表龍章於祼壤奏韶武於聾俗固難以取貴矣夫<lb/>
物不我貴則莫之與莫之與則傷之者至矣飄飄逺游<lb/>
之士託身無人之鄉縂轡遐路則有前言之難懸鞍陋<lb/>
宇則有後慮之戒朝霞啟暉則身疲於遄征太陽戢曜<lb/>
則情劬而夕惕肆目平隰則寥廓而無覩極聽修原則<lb/>
掩寂而無聞吁其悲矣心傷瘁矣然後知歩驟之士不<lb/>
足為貴也顧景中原憤氣雲踊哀物悼世激情風厲龍<lb/>
<pb n="KR3k0013_WYG_904-14a"/>
睇大野虎嘯六合猛志紛紜雄心四據思躡雲梯横奮<lb/>
八極披艱埽穢蕩海夷嶽蹴崑崙使西倒蹋㤗山令東<lb/>
覆平滌九區恢維宇宙斯吾之鄙願也時不我以垂翼<lb/>
逺逝鋒距靡加六翮摧屈自非知命孰能不憤悒者哉<lb/>
吾子植根芳苑濯秀清流晞葉華崖飛藻雲肆俯據潛<lb/>
龍之渚仰䕃游鳳之林榮曜眩其前艶色餌其後良疇<lb/>
交其左聲名馳其右翺翔倫黨之間弄姿帷房之裏從<lb/>
容顧盻綽有餘裕俯仰吟嘯自以為得志矣豈能與吾<lb/>
<pb n="KR3k0013_WYG_904-14b"/>
曹同大丈夫之憂樂哉去矣稽生逺離隔矣焭焭飄寄<lb/>
臨沙漠矣悠悠三千路難渉矣擕手之期邈無日矣思<lb/>
心彌結誰云釋矣無金玉爾音而有遐心身雖胡越意<lb/>
存㫁金各敬爾儀敦履璞沈繁華流蕩君子弗欽臨紙<lb/>
意結知復何云至後辟幽州部從事<lb/>
劉宏為荆州刺史毎有興廢手書郡國守相丁寕欵宻<lb/>
所以人皆感悦爭赴之咸曰得劉公一紙書賢於十部<lb/>
從事<lb/>
<pb n="KR3k0013_WYG_904-15a"/>
應詹為平南将軍江州刺史疾篤與陶侃書曰毎憶宻<lb/>
計自沔入湘頡頏繾綣齊好㫁金子南我東忽然一紀<lb/>
其間事故何所不有足下建功嶠南旋鎮舊楚吾承乏<lb/>
幸㑹來忝此州圗與足下進共竭節本朝報恩幼主退<lb/>
以申尋平生纒綿舊好豈悟時不我與長即幽㝠永言<lb/>
莫從能不慨悵今神州未夷四方多難足下年徳並隆<lb/>
功名俱盛宜務建洪範雖休勿休至公至平至謙至順<lb/>
即自天祐之吉無不利人之将死其言也善足下察吾<lb/>
<pb n="KR3k0013_WYG_904-15b"/>
此誠<lb/>
庾亮為征西将軍鎮武昌時王導輔政主幼時艱務存<lb/>
大綱不拘細目委任趙允賈寕等諸将並不奉法大臣<lb/>
患之陶侃常欲起兵廢導而郗鑒不從乃止至是亮又<lb/>
欲率衆黜導又以諮鑒而鑒又不許亮與鑒牋曰昔於<lb/>
蕪湖反覆謂彼罪雖重而時弊國危且令方嶽道勝亦<lb/>
足有所鎮壓故共隠忍解釋陶公自兹迄今曽無悛改<lb/>
主上自八九嵗以及成人入則在宫人之手出則唯武<lb/>
<pb n="KR3k0013_WYG_904-16a"/>
官小人讀書無從受音句顧問未嘗遇君子侍臣雖非<lb/>
俊士皆時之良也知古今顧問豈與殿中将軍司馬督<lb/>
同年而語哉不云當高選侍臣而云髙選将軍司馬督<lb/>
豈合賈生願人主之美習以成徳之意乎秦政欲愚其<lb/>
黔首天下猶知不可况乃欲愚其主哉主之少也不登<lb/>
進賢哲以輔導聖躬春秋既盛宜復子明辟不稽首歸<lb/>
政甫居師傅之尊成人之主方受師臣之悖主上知君<lb/>
臣之道不可以然而不得不行殊禮之事萬乗之君寄<lb/>
<pb n="KR3k0013_WYG_904-16b"/>
坐上九亢龍之爻有位無人挾震主之威以臨制百官<lb/>
百官莫之敢忤是先帝無顧命之臣勢屈於驕姦而遵<lb/>
養之也趙賈之徒有無君之心是而可忍孰不可忍且<lb/>
往日之事含容隠忍謂其罪可宥良以時弊國危兵甲<lb/>
不可屢動又冀其當謝往釁懼而脩已如頃日之縱是<lb/>
上無所忌下無所憚謂多養無賴足以維持天下公與<lb/>
下官並蒙先朝厚顧荷託付之重大姦不掃何以見先<lb/>
帝於地下願公深惟安國家固社稷之逺算次計公之<lb/>
<pb n="KR3k0013_WYG_904-17a"/>
與下官負荷輕重量其所宜鑒又不許故其事得息<lb/>
庾翼為荆州刺史鎮武昌時殷浩徵命無所就而翼請<lb/>
為司馬及軍司並不肯赴翼遺浩書因致其意先是浩<lb/>
父羡為長沙在郡貪殘兄冰與翼書屬之翼報曰殷君<lb/>
始往雖多驕豪實有風力之益亦似繇有佳兒弟故小<lb/>
令物情難之自頃以來奉公更退私累日滋亦不稍以<lb/>
此寥蕭之也既雅敬洪逺又與浩親善其父兄得失豈<lb/>
以小小計之大校江東政以傴儛豪强以為民蠧時有<lb/>
<pb n="KR3k0013_WYG_904-17b"/>
行法輙施之寒劣如往年偷石頭倉米一百萬斛皆是<lb/>
豪将軰而直打殺倉督監以塞責山遐作餘姚半年而<lb/>
為官出二千戸政雖不倫公强官長也而羣共驅之不<lb/>
得安席紀睦徐寕奉王使糾罪人船頭到渚桓逸還復<lb/>
而二使免官雖皆前宰之惽謬江東事去寔此之繇也<lb/>
兄弟不幸横䧟此中自不能抜脚於風塵之外當共明<lb/>
目而治之荆州所統一二十郡唯長沙最惡惡而不黜<lb/>
與殺督監者復何異耶翼有風力格裁發言立論皆如<lb/>
<pb n="KR3k0013_WYG_904-18a"/>
此<lb/>
王羲之為㑹稽内史去官優游無事與吏部郎謝萬書<lb/>
曰古之辭世者或被髪𦍕狂或汙身穢跡可謂艱矣今<lb/>
僕坐而獲免遂其宿心其為慶幸豈非天賜違天不祥<lb/>
頃東游還修植桑果今盛敷榮率諸子抱弱孫游觀其<lb/>
間有一味之甘割而分之以娛目前雖植徳無殊邈猶<lb/>
欲教養子孫以敦厚退讓或有輕薄庶令舉䇿數馬彷<lb/>
彿萬石之風君謂此何如比當與安石東游山海并行<lb/>
<pb n="KR3k0013_WYG_904-18b"/>
田視地利頥養閑暇衣食之餘欲與親知時共懽讌雖<lb/>
不能興言高詠衘杯引滿語田里所行故以為撫掌之<lb/>
資其為得意可勝言邪常依陸賈班嗣楊王孫之處世<lb/>
甚欲希風數子老夫志願於此也<lb/>
習鑿齒為桓温别駕出為滎陽太守温弟秘亦有才氣<lb/>
素與鑿齒相親善鑿齒罷郡歸與秘書曰吾以去五月<lb/>
三日來逹襄陽觸目悲感略無懽情痛惻之事故非書<lb/>
言之所能具也毎定省家舅從北門入西望隆中想卧<lb/>
<pb n="KR3k0013_WYG_904-19a"/>
龍之吟東眺白沙思鳳雛之聲北臨樊墟存鄧老之髙<lb/>
南眷城邑懷羊公之風縱目檀溪念崔徐之友肆睇魚<lb/>
梁追二徳之逺未嘗不徘徊移日惆悵極多撫乗躊躇<lb/>
慨爾而泣曰若乃魏武之所置酒孫堅之所隕斃裴杜<lb/>
之故居繁王之舊宅遺事猶存星列滿目璅璅常流碌<lb/>
碌凡士焉足以感其方寸哉夫芬芳起於椒蘭清響生<lb/>
乎琳琅命世而作佐者必垂可大之餘風髙尚而邁徳<lb/>
者必有明勝之遺事若向八君子者千載猶使義想其<lb/>
<pb n="KR3k0013_WYG_904-19b"/>
為人况相去之不逺乎彼一時也此一時也焉知今日<lb/>
之才不如疇辰百年之後吾與足下不並為景升乎其<lb/>
風期俊邁如此<lb/>
殷浩為中軍将軍為桓温疏奏廢為庶人後温将以浩<lb/>
為尚書令遺書告之浩欣然許焉将答書慮有謬誤開<lb/>
閉者數十竟答空函大忤温意繇是遂絶<lb/>
　<lb/>
　册府元龜卷九百四<lb/>
</p>
<p>
</p>
  </div>
</body>
</text>
</TEI>
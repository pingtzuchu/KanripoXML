<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百二十三</head>
    <p>
<pb n="KR3k0013_WYG_323-1a"/>
欽定四庫全書<lb/>
　册府元龜卷三百二十三　宋　王欽若等　撰<lb/>
　　宰輔部<lb/>
　　　　總兵　　機畧<lb/>
　　　總兵<lb/>
天文以下台主兵周官以司馬詰禁是知秉國鈞熈帝<lb/>
載不獨以論道為任職靖時難康天歩亦將以分閫而<lb/>
樹勲故鷹揚大烈始於佐命敦詩說禮是謂義府宜乎<lb/>
<pb n="KR3k0013_WYG_323-1b"/>
天子任帷幄之臣如左右之手仗順扶義以肅乎戎政<lb/>
伐謀制勝以申其廟算焉至於潔齋壇以厚其禮假節<lb/>
鉞以尊其權建行臺嚴師律蓋所以異其名數而委以<lb/>
專征者矣其有夙負智勇誓清疆埸顧肉食之貽誚以<lb/>
郊壘而為耻抗詞自請専秉武節斯乃同國體休戚而<lb/>
萬邦為憲者歟<lb/>
周周公相成王管蔡武庚等率淮夷而叛周公乃奉成<lb/>
王命興師東伐作大誥遂誅管叔殺武庚放蔡叔<lb/>
<pb n="KR3k0013_WYG_323-2a"/>
召公虎為宣王卿士王命虎平淮夷尹吉甫作江漢之<lb/>
詩美之曰王命召虎來旬來宣文武受命召公為翰<hi>旬營</hi>
<hi>也宣徧也言勤勞以經營四方徧疆理衆國也</hi>
漢韓信為左丞相擊魏虜魏王豹定河東使人請漢王<lb/>
曰願益兵三萬人臣請以北舉燕趙東擊齊南絶楚之<lb/>
糧道西與大王㑹於滎陽漢王與兵三萬遣張耳與俱<lb/>
進擊趙代破趙用廣武君策發使燕燕從風而靡又拜<lb/>
相國發趙兵未發者擊齊<lb/>
<pb n="KR3k0013_WYG_323-2b"/>
曹參為左丞相屬相國韓信東擊齊<lb/>
酈商以右丞相將兵擊黥布攻其前垣<hi>攻其壁壘之前垣</hi>陷兩<lb/>
陣得以破布<lb/>
盧綰為太尉項籍死綰别將與劉賈共擊臨江王共<lb/>
尉<hi>共敷子共音龔</hi>還從擊燕王臧荼皆破之<lb/>
樊噲封舞陽侯盧綰反噲以相國擊綰破其丞相抵薊<lb/>
南<hi>抵至也一云扺其丞相之名</hi>定燕縣十八鄉邑五十一<lb/>
周勃為太尉擊陳豨屠馬邑將卒斬豨將軍乗馬降<hi>姓乗</hi>
<pb n="KR3k0013_WYG_323-3a"/>
<hi>馬名降</hi>乃轉擊韓信陳豨趙利軍於樓煩破之<lb/>
灌嬰為丞相匈奴大入北地文帝令嬰將騎八萬五千<lb/>
擊匈奴匈奴去濟北王反詔罷嬰兵<lb/>
周亞夫為太尉東擊吳楚平之<lb/>
劉屈氂武帝時為左丞相戾太子殺江充發兵宣言帝<lb/>
在甘泉病困疑有變奸臣欲作亂帝於是來幸城西建<lb/>
章宫詔發三輔近縣兵部中二千石以下兼將<lb/>
後漢鄧禹為前將軍赤睂西入關光武以禹深沉有大<lb/>
<pb n="KR3k0013_WYG_323-3b"/>
度授以西討之畧遣入關光武即位使者拜禹為大司<lb/>
徒遂渡汾隂河入夏陽更始中郎將左輔都尉公乗歙<lb/>
引其衆十萬拒禹於衙禹破走之而赤睂遂入長安是<lb/>
時三輔連覆敗赤睂所過殘賊百姓不知所歸聞禹乗<lb/>
勝獨剋而師行有紀皆望風相攜負以迎軍降者日以<lb/>
千數於是名震關西<lb/>
吳漢為大司馬建武二年率諸將兵擊檀鄉賊於鄴東<lb/>
漳水上大破之復率諸將擊鄴西山賊黎伯卿等及河<lb/>
<pb n="KR3k0013_WYG_323-4a"/>
内修武悉破諸屯聚帝遣漢進兵南陽擊宛湼陽酈穰新<lb/>
野諸城皆下之引兵南與秦豐戰黄郵水上破之與馮<lb/>
異擊昌城五樓賊張文等又攻銅馬五幡於新安皆<lb/>
破之眀年春率耿弇蓋延擊青犢於軹西降之又率杜<lb/>
茂陳俊等圍蘇茂於廣樂留俊等守廣樂自將兵助蓋<lb/>
延圍劉永於睢陽永既死二城皆降又率陳俊王梁擊<lb/>
破五校賊破之北擊清河長直及平原五里賊皆平之<lb/>
冬漢率耿弇王常等擊富平獲索二賊於平原眀年春<lb/>
<pb n="KR3k0013_WYG_323-4b"/>
大破其衆遂擊勃海皆平之又從征董憲圍胊城眀年<lb/>
春拔胊斬憲東方悉定㑹隗囂叛復遣漢西屯長安十<lb/>
一年春率岑彭等伐公孫述十二年春漢與述戰於廣<lb/>
都成都之間八戰八剋遂軍於其郭中述自將出城大<lb/>
戰述兵敗走髙午奔陳刺述殺之旦日城降斬述首傳<lb/>
送雒陽十五年復率馬成馬武北擊匈奴十八年蜀郡<lb/>
守將史歆反於成都移檄郡縣遣漢率劉尚臧宫討之<lb/>
漢圍成都城破誅歆等而還<lb/>
<pb n="KR3k0013_WYG_323-5a"/>
王梁為大司空與大司馬吳漢等俱擊檀鄉賊有詔軍<lb/>
事一屬大司馬<lb/>
張温靈帝時中平元年繇司空為車騎將軍地節三年<lb/>
春遣使者持節就長安拜温為太尉三公在外始之於<lb/>
温<lb/>
魏髙柔為司徒時太傅司馬懿奏免曹爽皇太后詔召<lb/>
柔假節行大將軍事據爽營太傅謂柔曰君為周勃矣<lb/>
爽誅進封萬歲鄉侯<lb/>
<pb n="KR3k0013_WYG_323-5b"/>
蜀諸葛亮為丞相録尚書事後主立南中諸郡並皆叛<lb/>
亂景耀三年春亮率衆南征五年率諸軍北駐漢中六<lb/>
年春揚聲繇斜谷道取郿使趙雲鄧芝為疑軍據箕谷<lb/>
魏大將軍曹真舉衆拒之亮身率諸軍攻祁山戎陣整<lb/>
齊賞罰肅而號令眀南安天水安定叛魏應亮關中響<lb/>
震冬亮復出散關圍陳倉九年出師以木牛運十二年<lb/>
亮悉大衆繇斜谷出以流馬運據武功五丈原與魏將<lb/>
司馬宣王對於渭南<lb/>
<pb n="KR3k0013_WYG_323-6a"/>
吳諸葛恪廢帝即位為太傅輔政初大帝黄龍元年遷<lb/>
都建業二年築東興隄遏湖水後征淮南敗以内船繇<lb/>
是廢不復修恪以建興元年十月㑹衆於東興更作大<lb/>
隄左右結山俠築兩城各留千人使全端留略守之引<lb/>
軍而還魏大將胡遵諸葛誕等率衆七萬欲攻圍兩塢<lb/>
圖壞隄遏恪興軍四萬晨夜赴救遵等遂敗加恪荆揚<lb/>
州牧督中外諸軍事<lb/>
孫峻為丞相時魏將毌丘儉文欽以衆叛與魏人戰于<lb/>
<pb n="KR3k0013_WYG_323-6b"/>
樂嘉峻帥驃騎將軍呂據左將軍留贊襲夀春㑹欽敗<lb/>
降軍還<lb/>
晉安平王孚初仕魏為太尉及蜀將姜維冦隴右雍州<lb/>
刺史王經戰敗遣孚西鎮關中統諸軍事征西將軍陳<lb/>
泰與安西將軍鄧艾進擊維退孚還京師<lb/>
賈充為司空武帝伐吳之役詔充為使持節假黄鉞大<lb/>
都督總統六師給羽葆皷吹緹幢兵萬人騎二千置左<lb/>
右長史司馬從事中郎増參軍騎司馬各十人帳下司<lb/>
<pb n="KR3k0013_WYG_323-7a"/>
馬二十人大車官騎各三十人充受節鉞將中軍為諸<lb/>
軍節度屯襄陽<lb/>
王衍為司徒王彌冦青徐兖豫四州又入許昌諸郡守<lb/>
將皆奔走遂冦雒陽衍帥衆禦之彌退走<lb/>
王導眀帝末進位太保司徒如故及成帝初即位石勒<lb/>
侵阜陵詔加導大司馬假黄鉞出討之軍次江寧帝親<lb/>
餞于郊俄而賊退咸康元年四月石季龍掠騎至歴陽<lb/>
導請出討之又加大司馬假黄鉞中外諸軍事置左右<lb/>
<pb n="KR3k0013_WYG_323-7b"/>
長史司馬給布萬疋俄而賊退四年為太傅都督中外<lb/>
諸軍事<lb/>
陶侃為侍中太尉都督交廣寧七州諸軍事又詔侃都<lb/>
督江州移鎮武昌<lb/>
郗鑒為車騎大將軍散騎常侍領徐州刺史蘇峻反進<lb/>
鑒為司空鑒去賊宻邇奉詔流涕設壇場刑白馬大誓<lb/>
三軍鑒登壇慷慨三軍争為用命及陶侃為盟主進鑒<lb/>
都督揚州八郡軍事時賊帥劉徵聚衆數千浮海抄東<lb/>
<pb n="KR3k0013_WYG_323-8a"/>
南諸縣鑒遂城京口加都督揚州之晉陵吳郡諸軍事<lb/>
率衆討平之進位太尉<lb/>
庾亮為中書令與司徒王導輔政蘇峻作逆乗勝至京<lb/>
都詔亮假節都督征討諸軍事<lb/>
桓温為侍中大司馬都督中外諸軍事假黄鉞率舟軍<lb/>
進合肥太和四年上疏悉衆北伐又以温領平北將軍<lb/>
徐兖二州刺史率弟南中郎冲西中郎袁真歩騎五萬<lb/>
北伐百官皆於南州祖道<lb/>
<pb n="KR3k0013_WYG_323-8b"/>
謝安武帝時為衛將軍輔政苻堅初破以總統功進拜<lb/>
太保安方欲混一文軌上疏求自北征乃進都督揚江<lb/>
荆司豫徐兖青冀幽并寧益雍梁十五州軍事加黄鉞<lb/>
其本官悉如故置從事中郎二人<lb/>
宋沈慶之孝武時為司空討縁江蠻<lb/>
南齊陳顯逹為太尉侍中建武三年虜攻徐司詔顯逹<lb/>
出屯徃來新亭白下以為聲勢<lb/>
陳侯瑱為司空王琳立梁永嘉王蕭莊于郢州詔瑱與<lb/>
<pb n="KR3k0013_WYG_323-9a"/>
領軍將軍徐慶率舟師為前軍以討王琳瑱敗琳于梁<lb/>
山敗齊兵于愽望生擒齊將劉伯琳盡收其資儲舟艦<lb/>
俘馘以萬計琳奉其主蕭莊奔於齊<lb/>
後魏長孫嵩為司徒晉末宋武帝伐姚泓眀元假嵩節<lb/>
督山東諸軍事傳詣平原縁河北岸列軍次于畔城又<lb/>
勑簡精兵為戰備若裕西過者便率精銳南出彭沛如<lb/>
不時過但引軍隨之彼至崤陜間必與姚泓相持一死<lb/>
一傷衆力疲弊比及秋月徐乃乗之則裕可不戰而擒<lb/>
<pb n="KR3k0013_WYG_323-9b"/>
於是叔孫建等踰河趣雒遂入關嵩與建等自成臯南<lb/>
濟晉諸屯戍皆望塵奔潰晉尅長安嵩乃班師<lb/>
奚斤為左丞相眀元車駕西巡詔斤為先驅討越勤部<lb/>
於鹿那山大破之蠕蠕犯塞令斤等追之太武為皇太<lb/>
子臨朝聽政以斤為左輔宋少帝立其大臣不附國内<lb/>
離阻遣斤收宋武前侵河南地假斤節都督前鋒諸軍<lb/>
事司空公太武即位仍為司空太武征赫連昌遣斤率<lb/>
義兵將軍封禮等督四萬五千人襲蒲坂昌守將赫連<lb/>
<pb n="KR3k0013_WYG_323-10a"/>
乙升棄蒲西走斤追敗之昌敗亡保上邽<lb/>
長孫翰為司徒太武征赫連昌翰與廷尉卿長孫道生<lb/>
宗正娥青為前驅遂平其國<lb/>
和其奴為司空侍中皇興元年長安鎮將東平王道符<lb/>
反乃詔其奴領征西大將軍率殿中精兵萬騎以討之<lb/>
未至而道符敗軍還<lb/>
王肅為尚書輔政時南齊裴叔業以夀春内附拜肅使<lb/>
持節都督江西諸軍事車騎將軍與驃騎大將軍彭城<lb/>
<pb n="KR3k0013_WYG_323-10b"/>
王勰率歩騎十萬以赴之<lb/>
穆紹為尚書令司空公爾朱榮之討葛榮詔上黨王天<lb/>
穆為前鋒次於懐縣司徒公楊椿為右軍紹為後繼未<lb/>
發㑹擒葛榮乃止<lb/>
楊津為司空爾朱榮死以津為都督并泗等九州諸軍<lb/>
事驃騎大將軍北道大行臺委津以討胡經畧<lb/>
北齊斛律金文宣時為太師以茹茹為突厥所破種落<lb/>
分散慮其犯塞驚擾民乃詔金率騎二萬屯白道以備<lb/>
<pb n="KR3k0013_WYG_323-11a"/>
之<lb/>
斛律光為太保河清二年四月光率歩騎二萬築勲掌城<lb/>
仍築長城置十三戍三年正月周遣將達奚成興等來冦詔<lb/>
光率步騎三萬禦之興聞而退走三月遷司徒四月<lb/>
率騎北討突厥獲馬千餘匹是冬周又遣尉遲逈等冦<lb/>
雒陽光率騎五萬馳徃赴擊戰于邙山逈等大敗遷太<lb/>
尉三年遷太傅周遣將圍雒陽武平元年詔率歩騎三萬<lb/>
大破之加右丞相二年率衆築平隴等鎮戍周柱國韋<lb/>
<pb n="KR3k0013_WYG_323-11b"/>
孝寛等來逼平隴光與戰大破之軍還詔復令率歩騎<lb/>
五萬出平陽道攻姚襄白亭城戍皆尅之周又遣將圍<lb/>
宜陽光率歩騎赴之大破於城下取周建安等四戍捕<lb/>
虜千餘人而還<lb/>
叚韶為左丞相武平二年二月周師來冦遣韶與右丞<lb/>
相斛律光太尉蘭陵王長恭同徃捍禦獲周儀同薛敬<lb/>
禮大斬獲首虜仍城華谷置戍而還是月又遣將冦邊<lb/>
斛律光師先出討韶亦請行大破之七月韶疾甚先軍還<lb/>
<pb n="KR3k0013_WYG_323-12a"/>
隋髙熲開皇初為尚書左僕射兼納言時突厥屢為冦<lb/>
患詔熲鎮遏㳂邊九年晉王大舉伐陳以熲為元帥長<lb/>
史三軍諮禀皆取斷于熲<lb/>
虞慶則為尚書右僕射兼右武衞大將軍開皇七年嶺<lb/>
南人李賢據州反髙祖議欲討諸將二三請行皆不許<lb/>
髙祖顧謂慶則曰位居宰相爵乃上公國家有賊遂無<lb/>
行意何也慶則拜謝恐懼帝乃遣為桂州道行軍総管<lb/>
楊素為尚書右僕射與髙熲專管朝政及煬帝初漢王<lb/>
<pb n="KR3k0013_WYG_323-12b"/>
諒反以素為荆州道行軍総管率衆數萬討諒<lb/>
唐裴寂為尚書右僕射宋金剛之冦并州也姜寶誼李<lb/>
仲文相次陷没寂自請行因授晉州道行軍總管得以<lb/>
便宜從事<lb/>
李靖為兵部尚書檢校中書令貞觀三年突厥諸部離<lb/>
叛朝廷將圖進取以靖為代州道行軍総管率驍騎三<lb/>
千自馬邑出其不意直趨惡陽嶺以逼之四年靖進擊<lb/>
定襄破之<lb/>
<pb n="KR3k0013_WYG_323-13a"/>
張亮貞觀中為刑部尚書參預朝政及興髙麗之役亮<lb/>
頻諫不納因自請行太宗乃以亮為滄海道行軍大總<lb/>
管<lb/>
李勣貞觀十七年為特進同中書門下三品十八年為<lb/>
遼東道行軍總管髙宗總章元年以開府儀同三司知<lb/>
政事為遼東行軍總管<lb/>
劉仁軌儀鳯中為尚書左僕射詔徃洮河軍鎮守以禦<lb/>
吐蕃<lb/>
<pb n="KR3k0013_WYG_323-13b"/>
韋待價為文昌右相永昌元年五月為安息道行軍大<lb/>
總管以擊吐蕃<lb/>
狄仁傑檢校納言兼右肅政臺御史大夫聖歴初突厥<lb/>
侵掠趙定等州命仁傑為河北道元帥許以便宜從事<lb/>
突厥從五廻道而去仁傑總兵十萬追之不及<lb/>
婁師徳萬歲登封元年為御史大夫知政事吐蕃入冦<lb/>
令師徳與夏官尚書王孝傑討之後為納言聖歴二年<lb/>
又為大總管專總邊任前後三十餘年<lb/>
<pb n="KR3k0013_WYG_323-14a"/>
魏元忠為鳯閣侍郎同鳯閣鸞臺平章事聖歴二年檢<lb/>
校并州長史充天平軍大總管以備突厥中宗朝為肅<lb/>
政臺御史大夫同鳯閣鸞臺平章事比嵗突厥與吐蕃<lb/>
數犯塞元忠皆為大捴管討之<lb/>
唐休璟景龍末為太子少師同中書門下三品景雲初<lb/>
拜特進充朔方道行軍總管以備突厥<lb/>
郭元振為御史大夫同中書門下三品先天中持節為<lb/>
朔方道大總管以備突厥<lb/>
<pb n="KR3k0013_WYG_323-14b"/>
張說開元八年為兵部尚書同中書門下三品眀年勑<lb/>
說為朔方節度大使徃巡五城處置兵馬<lb/>
房琯至徳初為吏部尚書同中書門下平章事抗疏自<lb/>
請將兵以誅冦孽收復京師肅宗望其成功許之詔加<lb/>
持節招討西京兼防禦蒲潼兩闗兵馬節度等使仍與<lb/>
子儀光弼等計㑹進兵<lb/>
張鎬肅宗至徳二年為中書侍郎平章事時朔方興戎<lb/>
帝注意將帥以鎬有文武才業命兼河南節度使持節<lb/>
<pb n="KR3k0013_WYG_323-15a"/>
都統淮南等道諸軍<lb/>
杜鴻漸代宗永泰中為兵部侍郎平章事時劍南節度<lb/>
兵馬使栢貞節楊子琳皆興師討崔旰蜀方震擾詔鴻<lb/>
漸為中書侍郎平章事充山劍副元帥兼劍南道節度<lb/>
使討之<lb/>
裴度憲宗元和中為中書侍郎平章事吳元濟以淮<lb/>
蔡叛李愬李光顔用師既乆國家聚兵淮右四年度支<lb/>
供餉不勝其弊諸將玩冦相視未有成功憲宗亦病之<lb/>
<pb n="KR3k0013_WYG_323-15b"/>
宰相李逢吉王涯等三人以勞師弊財意欲罷兵競陳<lb/>
利害度獨無言帝問之對曰臣請身自督戰眀日延英<lb/>
重議逢吉等出獨留度謂之曰卿必能為朕行乎度俯<lb/>
伏流涕曰臣誓不與賊偕生帝亦為之改容度復奏曰<lb/>
臣昨見吳元濟乞降表料此逆賊勢實窘䠞但諸將不<lb/>
一未能迫之故未降耳若臣自赴行營則諸將各欲立<lb/>
功以固恩寵破賊必矣帝然之異日詔曰輔弼之臣軍<lb/>
國是賴興化致理則秉均以居取威定功則分閫而出<lb/>
<pb n="KR3k0013_WYG_323-16a"/>
所以同君臣之體一中外之任焉屬者問罪汝南致誅<lb/>
淮右蓋欲刷其汚俗弔彼頑民雖挈地求生者實繁有<lb/>
徒而嬰城執迷者未剪其類何獸困而猶鬭豈鳥窮之<lb/>
無歸歟繇是遥聽皷鼙更張琴瑟煩我台席董兹戎旃<lb/>
朝議大夫守中書侍郎同平章事飛騎尉賜紫金魚袋裴<lb/>
度為時降生恊朕夣卜精辨宣力堅眀納忠當軸而才<lb/>
謀老成運籌而智畧前定司其樞務備知四方之事付<lb/>
以兵要必得萬人之心是用禱于上𤣥揀此吉日帶丞<lb/>
<pb n="KR3k0013_WYG_323-16b"/>
相之印綬所以尊其名賜諸侯之斧鉞所以重其命爾<lb/>
宜布清問恢壯猷感勵連營蕩平多壘招懐孤疾字撫<lb/>
夷傷况淮西一軍素效忠節過海赴難史册書勲建中<lb/>
初攻破襄陽擒滅崇義比者脅於凶逆歸命無繇每念<lb/>
前勞嘗思安撫所以内輟輔臣俾為師率實欲保全慰<lb/>
諭各使得宜徃欽哉無越我丕訓可門下侍郎同中書<lb/>
門下平章事蔡州刺史充彰義軍節度申光蔡觀察等<lb/>
使仍充淮西宣慰招討處置使詔出度以韓𢎞為淮<lb/>
<pb n="KR3k0013_WYG_323-17a"/>
西行營都統不欲更為招討請只稱宣慰處置使又以<lb/>
此行既兼招撫請改剪其類為革其志又以𢎞已為都<lb/>
統請改更張琴瑟為近輟樞軸請改煩我台席為授以<lb/>
成筭皆從之自討淮西王師屢北論者以殺傷滋甚轉<lb/>
輸不迨疑議宻疏紛紜交進度以腹心之疾不時去之<lb/>
終為大患不然兩河之盗亦將視此為髙下遂堅請討<lb/>
伐帝深委信故聽之不疑度既受命召對於延英奏曰<lb/>
主憂臣辱義在必死賊滅朝天有日賊在歸闕無期帝<lb/>
<pb n="KR3k0013_WYG_323-17b"/>
為之惻然流涕十二年八月三日度赴淮西詔以神策<lb/>
軍三百騎衛從帝御通化門慰勉之度樓下啣涕而辭<lb/>
賜之犀帶度名雖宣慰其實行元帥事仍以郾城為治<lb/>
所以李逢吉與度不叶乃罷知政事出為劍南東川節<lb/>
度使<lb/>
王鐸為右僕射門下侍郎平章事時賊陷江陵楊知温<lb/>
失守宋威破賊失策朝議統率宰相盧携稱髙駢累立<lb/>
戰功宜付兵柄物議未允鐸廷奏曰臣忝宰執之長在<lb/>
<pb n="KR3k0013_WYG_323-18a"/>
朝不足分陛下之憂臣願自率諸軍盪滌羣冦朝議然<lb/>
之乃以鐸為守司徒門下侍郎同平章事兼江陵尹荆<lb/>
南節度充諸道都統<lb/>
孫偓為兵部侍郎平章事乾寧二年十月壬子詔充鳯<lb/>
翔行營招討使甲寅偓於驛舍㑹諸將以議進軍戊午<lb/>
鳯翔李茂貞上章請罪師遂不行<lb/>
崔𦙍為司徒知政事時昭宗初自鳯翔還都乃兼判六<lb/>
軍十二衛事<lb/>
<pb n="KR3k0013_WYG_323-18b"/>
張濬為宰相判度支昭宗嘗問濬致理何事最急對曰<lb/>
莫若彊兵兵彊而天下服繇是專務蒐補兵甲欲以武功<lb/>
勝天下後于延英論前代為治得失濬曰不必逺論漢<lb/>
晉之弊臣竊見陛下春秋鼎盛英睿如此内外偪於彊<lb/>
臣臣每思之寔痛心而泣血也㑹朱全忠誅秦宗權安<lb/>
居受殺李克恭以潞州降全忠幽州李匡威雲州赫連鐸<lb/>
等奏請出軍討太原詔四品以上官議皆言國祚未安<lb/>
不宜生事假如得太原亦非國家所有濬議曰先帝頻<lb/>
<pb n="KR3k0013_WYG_323-19a"/>
至播越王室不寧原其亂階繇克用全忠矛盾也請因<lb/>
其奏乗全忠立功斷兩雄之勢帝曰收復之功克用第<lb/>
一今乗其危困而加兵諸侯其謂我何濬懇論用兵之<lb/>
利蓋欲示外勢而擠楊復恭也上猶未决宰臣孔緯曰<lb/>
張濬所陳萬代之利也陛下所惜一時之利也以臣所<lb/>
料師渡河而賊自破昨計度軍中轉餉犒勞一二年間<lb/>
必無闕事陛下斷意行之既二相俱論乃以濬為河東<lb/>
行營兵馬都招討宣慰使以京兆尹孫揆副之仍授揆<lb/>
<pb n="KR3k0013_WYG_323-19b"/>
昭義節度使華州韓建為供軍使朱全忠為太原西南<lb/>
面招討使李匡威赫連鐸為太原東北面招討使全忠以<lb/>
汴軍三千為濬牙隊大順元年六月濬率軍五十二都<lb/>
兼邠寧鄜夏雜虜共五萬人騎發自京師昭宗御安喜<lb/>
樓臨送濬<lb/>
後唐郭崇韜為侍郎監脩國史兼樞宻使同光三年客<lb/>
省使李嚴使西川廻言王衍可圖之狀莊宗以魏繼岌<lb/>
為都統崇韜為招討使率魏軍六萬進討蜀川莊宗以<lb/>
<pb n="KR3k0013_WYG_323-20a"/>
御駕喜慶殿酒宴西征諸將舉酒屬崇韜曰繼岌未習<lb/>
政事卿乆從吾戰伐西面之事屬之于卿<lb/>
周王峻為右僕射門下侍郎平章事廣順元年冬河東<lb/>
劉崇與契丹圍晉州峻請行應援太祖用峻為行營都<lb/>
部署以徐州節度使王彦超為副詔諸軍並取峻節度<lb/>
許峻以便宜從事軍行資用仰給於官隨行將吏得自<lb/>
選擇<lb/>
李榖為司空兼門下侍郎同平章事顯徳二年十一月<lb/>
<pb n="KR3k0013_WYG_323-20b"/>
為淮南道前軍行營都部署兼知廬夀等州行府事以<lb/>
許州節度使王彦超副焉又令侍衛馬歩軍都指揮使<lb/>
韓令坤以下一十二將各帶征行之號以從焉<lb/>
　　　機畧<lb/>
夫藴經綸之才登宰輔之任當朝廷多事之際屬黔首<lb/>
艱難之日儻不能轉彼禍機運夫良畫則先聖所謂危<lb/>
而不持顛而不扶者也故有詭轉逆黨之擒以清内難<lb/>
詐謂渠魁之喪以壯人心或遣騶虞之幡或飾練布之<lb/>
<pb n="KR3k0013_WYG_323-21a"/>
服擇后黨之師傅俾脩節行通藩侯之問遺以豐國用<lb/>
或奪姦雄之心或易驕兵之帥垂之簡編誠有可取者<lb/>
矣<lb/>
漢蕭何為丞相時韓信欲反其舍人上書告變吕后欲<lb/>
詔恐其黨不就乃與何謀詐令人從髙帝所來稱陳豨<lb/>
已破羣臣皆賀何紿信曰雖病强入賀信入吕后使武<lb/>
士縛信斬之長樂鐘室<hi>鐘室謂懸鐘之室</hi>信方斬曰吾不用蒯<lb/>
通計反為女子所詐豈非天哉遂夷信三族<lb/>
<pb n="KR3k0013_WYG_323-21b"/>
周勃為丞相時竇后兄長君弟少君既自陳見后厚賜<lb/>
之家於長安勃與灌嬰等曰吾属不死命乃且懸此兩<lb/>
人<hi>恐其後擅權則將相大臣當被害</hi>此兩人所出微不可不為擇師傅<lb/>
又復放吕氏之事也於是乃選長者之有節行者與居<lb/>
長君少君繇此為退讓君子不敢以富貴驕人<lb/>
蜀諸葛亮為丞相時關侯聞馬超來降舊非故人致書<lb/>
於亮問超人才可誰比類亮知其䕶前乃答之曰孟起<lb/>
兼資文武雄烈過人一世之傑黥彭之徒當與翼徳並<lb/>
<pb n="KR3k0013_WYG_323-22a"/>
驅争先猶未及髯之絶倫超羣也關美鬚髯故亮謂之<lb/>
髯關省書大恱以示賔客<lb/>
晉張華為司空時楚王瑋受宻詔殺太宰汝南王亮太<lb/>
保衛瓘等内外兵擾朝廷大恐計無所出華白惠帝以<lb/>
瑋矯詔擅害三公將士倉卒謂是國家意故從之耳今<lb/>
可遣騶虞幡使外軍解嚴理必風靡帝從之瑋兵果敗<lb/>
王導眀帝時拜司徒一依陳羣輔魏故事王敦又舉兵<lb/>
内向時敦始寢疾導便率子弟發哀衆聞謂敦死咸有<lb/>
<pb n="KR3k0013_WYG_323-22b"/>
奮志後為太保成帝時經蘇峻之亂帑藏空竭庫中惟<lb/>
有練布數千端鬻之不售而國用不給導患之乃與朝<lb/>
賢俱制練布單衣於是士人翕然競服之練遂踴貴乃<lb/>
令主者出賣端至一金<lb/>
唐崔祐甫代宗大暦中為中書侍郎平章事時神策軍<lb/>
使王駕鶴掌禁兵十餘年權傾中外徳宗初登極將令<lb/>
白琇珪代之懼其生變祐甫召駕鶴與語留連乆之琇<lb/>
珪已赴軍視事矣又青州李正巳畏懼徳宗威徳乃表<lb/>
<pb n="KR3k0013_WYG_323-23a"/>
獻錢三十萬貫帝欲納其奏慮正己未可誠信以計逗<lb/>
留止之未有其詞延問宰相祐甫對曰正己奸詐誠如<lb/>
聖慮臣請因使徃淄青便令宣慰將士因以正己所獻<lb/>
錢賜賚軍人且使深荷聖徳又令外藩知朝廷不重財<lb/>
貨帝恱從之正己大慙而心畏服焉<lb/>
裴度為門下侍郎平章事度以計諷鎮冀節度使王承<lb/>
宗使獻徳埭二州以謝罪尋諭滄景節度程權使之入<lb/>
覲始以滄景徳埭為一鎮朝廷命帥以分其力元和十<lb/>
<pb n="KR3k0013_WYG_323-23b"/>
三年鄆州節度使李師道領州十二握兵十萬恃强拒<lb/>
命兩鎮騷然度遂宻計奏請討除憲宗大喜遂徵師問<lb/>
罪數月滅之分其地為兖海淄青鄆曹三鎮數十年之<lb/>
叛地一旦悉平成憲皇中興之基實名臣計謀之力度<lb/>
以宰相鎮太原召還時朱克融王廷湊雖受朝廷節鉞<lb/>
未解深州之圍度初發太原與二鎮書諭以大義克融<lb/>
解圍而去廷湊亦退舍有中使自深州來言之穆宗甚<lb/>
喜即日又遣中使徃深州取牛元翼更命度致書與廷<lb/>
<pb n="KR3k0013_WYG_323-24a"/>
湊度㳂路奉詔中使得度書云朝謝後即歸留務恐廷<lb/>
湊知度無兵權即背前約請度易之中使乃進度書草<lb/>
具奏其事及度至京進對眀辨帝方憂深州之圍遂授<lb/>
度淮南節度先是昭義監軍使劉承偕恃寵凌節度使<lb/>
劉悟三軍憤發大譟擒承偕欲殺之已殺其二傔悟救<lb/>
之獲免而囚承偕詔遣歸京悟託以軍情不時奉詔至<lb/>
是宰臣延英奏事度亦在列帝顧問度曰劉悟拘承偕<lb/>
而不遣如何處置度辭以藩臣不合議軍國事帝固問<lb/>
<pb n="KR3k0013_WYG_323-24b"/>
之且曰劉悟負我我以僕射寵之近又賜絹五百萬疋不<lb/>
思報效翻縱軍衆凌辱監軍我實難奈此事度對曰承<lb/>
偕在昭義不法臣盡知之昨劉悟在行營與臣書數論<lb/>
其事是時有中使趙𢎞亮在臣軍仍持悟書將去云欲<lb/>
自奏不知奏否帝曰我都不知悟何不宻奏其事我豈<lb/>
不能處置度曰劉悟武臣不知大臣體例雖然臣竊以悟<lb/>
縱有宻奏陛下必不能處置今日事狀如此臣等面論<lb/>
陛下猶未能决况悟單詞豈能動聖聽哉帝曰前事<lb/>
<pb n="KR3k0013_WYG_323-25a"/>
勿論直言此時如何處置度曰陛下必欲收忠義之心<lb/>
使天下戎臣為陛下死節唯有下半紙詔書言任使不<lb/>
眀致承偕亂法令悟集三軍斬之如此則萬方畢命羣<lb/>
盗破膽天下無事矣茍不能如此雖與劉悟改官賜絹<lb/>
臣亦恐於事無益帝俛首良乆曰朕不惜承偕縁是太<lb/>
后養子今被囚縶太后未知如卿處置未得可更議其宜<lb/>
度與王播等復奏曰但配流逺惡處承偕必得出帝以<lb/>
為然承偕果能得歸<lb/>
<pb n="KR3k0013_WYG_323-25b"/>
韋處厚為中書侍郎平章事時滄景李同捷既稽天誅<lb/>
魏愽史憲誠中懐向背裴度以宿舊自任待憲誠於不<lb/>
疑憲誠嘗遣親吏請事至中書處置謂曰晉公以百口<lb/>
於上前保使主某則不然但仰俟所為自有朝典耳憲<lb/>
誠聞之懼從此輸竭竟有功於滄州<lb/>
後唐郭崇韜為宰相初收汴雒稍通賂遺親友或規之<lb/>
崇韜曰余備位將相禄賜巨萬但為梁之日賂遺成風<lb/>
今方面藩侯多梁之舊將皆吾君射鈎斬袪之人也一<lb/>
<pb n="KR3k0013_WYG_323-26a"/>
旦革面化為吾人堅拒其情得無懼乎藏余私室無異<lb/>
公帑及郊禋崇韜悉獻家財以助賞給<lb/>
晉桑維翰為相及楊光逺平鄴以兵驕難制維翰請速<lb/>
散其衆朝廷從之而移光逺為雒尹光逺繇是怏怏又<lb/>
以馮暉鎮靈武蕃部歸心朝議患之維翰欲圖大舉以<lb/>
制北戎命將佐十五人皆列藩之帥也唯暉不預其間<lb/>
乃上章自陳未老可用而制書見遺維翰招禁直學士<lb/>
答詔一一條對其云非制書忽忘實以朔方重地雜虜<lb/>
<pb n="KR3k0013_WYG_323-26b"/>
窺邊非卿雄名何以彈壓比欲移卿内地受代亦湏竒<lb/>
才暉得詔甚喜<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三百二十三<lb/>
</p>
<p>
</p>
  </div>
</body>
</text>
</TEI>
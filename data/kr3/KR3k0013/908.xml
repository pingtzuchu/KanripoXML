<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百八</head>
    <p>
<pb n="KR3k0013_WYG_908-1a"/>
欽定四庫全書<lb/>
　册府元龜卷九百八　　　宋　王欽若等　撰<lb/>
　　總錄部<lb/>
　　　　工巧　　雜伎<lb/>
　　　工巧<lb/>
周官六職工居一焉古先哲人爍金以爲刃凝土以爲<lb/>
器作車以行陸作舟以行水利用於民其業盛廣智者<lb/>
創物巧者述之所謂氷生水而更寒色出藍而益靑疏<lb/>
<pb n="KR3k0013_WYG_908-1b"/>
鑿其流功侔造化惠發於心匠成於手應世以濟時力<lb/>
少而功倍至有潜運機闗自能飛動百工之事咸有妙<lb/>
焉然有固作無益以蕩上心則非聖人之㫖也<lb/>
奚仲作車<lb/>
昆吾作陶<lb/>
胡曹作衣<lb/>
王冰作服<lb/>
夷羿作弓<lb/>
<pb n="KR3k0013_WYG_908-2a"/>
高𤣥作室<lb/>
虞姁作舟<lb/>
伯益作井<lb/>
赤冀作臼<lb/>
乘雅作駕<lb/>
公輸般魯人公輸若之族季康子之母死公輸若方小<lb/>
<hi>公輸若匠師方小言年尚幼未知禮</hi>斂般請以機封<hi>斂下棺於椁般乃伎巧者見若掌斂事而</hi>
<hi>言尚幼請代之而欲嘗其伎巧</hi>將從之<hi>時人服般之功也</hi>公肩假曰不可般爾<lb/>
<pb n="KR3k0013_WYG_908-2b"/>
以人之母嘗巧則豈不得以<hi>以已字言寧有強使汝者與以僭於禮有以作機巧</hi>
<hi>非也以與已字本同</hi>又公輸般削竹木爲鵲成而飛之二日不下<lb/>
<hi>又論行云魯般墨子之巧刻木爲鳶飛之一日而不集</hi>又公輸般爲楚作高雲梯<lb/>
欲以攻宋墨子聞之往見荆王曰臣以爲宋必不可得<lb/>
王曰公輸天下之巧工也已爲攻宋之械矣墨子曰請<lb/>
試之於是公輸般設攻宋之械墨子設守宋之備公輸<lb/>
九攻之墨子九却之不能入故荆輟不攻宋<lb/>
漢雒下閎營渾天儀于望人度之耿中丞象之<lb/>
<pb n="KR3k0013_WYG_908-3a"/>
後漢張樹善機巧尤致思于天文爲太史令遂乃研覈<lb/>
陰陽盡璇璣之正作渾天儀又造候風地動儀以精銅<lb/>
鑄成員徑八尺合葢隆起形似酒樽飾以篆文山龜鳥<lb/>
獸之形中有都柱傍行八道施闗發機外有八龍首銜<lb/>
銅丸下有蟾蜍張口承之其牙機巧制皆隱在樽中覆<lb/>
葢周密無際如有地動樽則振龍機發吐丸而蟾蜍銜<lb/>
之振聲激揚伺者因此覺知雖一龍發機而七首不動<lb/>
尋其方靣乃知震之所在騐之以事合契若神自書典<lb/>
<pb n="KR3k0013_WYG_908-3b"/>
所記未之有也嘗一龍機發而地不覺動京師學者咸<lb/>
怪其無徵後數日驛至果地震隴西於是皆服其妙<hi>又云</hi>
<hi>令二輪獨也</hi>
蔡倫爲尚方令自古書契多編以竹簡其用縑帛者謂<lb/>
之爲紙縑貴而簡重竝不便於人倫乃造意用樹膚麻<lb/>
頭及敝布魚網以爲紙元興元年奏上之帝善其能自<lb/>
是莫不從用焉故天下咸稱蔡侯紙<hi>湘州記曰來陽縣北冇漢黄門蔡倫</hi>
<hi>宅宅西有一石云是倫舂紙臼也</hi>
<pb n="KR3k0013_WYG_908-4a"/>
魏馬鈞巧思絶世𫝊𤣥序之曰馬先生天下之名巧也少而<lb/>
遊豫不自知其爲巧爲博士居貧乃思綾機之變而世<lb/>
人知其巧矣舊綾機五十綜者五十躡六十綜者六十<lb/>
躡鈞患其䘮功費日乃皆易以十二躡其奇文異變因<lb/>
感而作者猶自然之成形陰陽之無窮此輪扁之對不<lb/>
可以言爲給事中與常侍高堂隆驍騎將軍秦朗爭論<lb/>
於朝言及指南車二子謂古無指南車記言之虛也鈞<lb/>
曰古有之未之思爾夫何逺之有二子哂之曰先生名<lb/>
<pb n="KR3k0013_WYG_908-4b"/>
鈞字德衡鈞者器之模而衡者所以定物之輕重輕重<lb/>
無凖而莫不模哉鈞曰爭空言不如試之易效也於是<lb/>
二子遂以白明帝詔鈞作之而指南車成此一異也從<lb/>
是天下服其巧矣居京都城内有地可爲園患無水以<lb/>
灌之乃作飜車令童兒轉之而灌水自覆更入更出其<lb/>
巧百倍於常此二異也其後人有上百戲者能設而不<lb/>
能動也帝以問鈞可動否鈞曰可動帝曰其巧可益否<lb/>
鈞曰可益受詔作之以大木彫搆使其形若輪平地施<lb/>
<pb n="KR3k0013_WYG_908-5a"/>
之潛以水發焉設爲歌樂舞象至令木人擊鼓吹簫又<lb/>
作山嶽使木人跳丸擲劍緣絙倒立出入自在百官行<lb/>
署舂磨鬭鷄變巧百端此三異也鈞見諸葛亮連弩曰<lb/>
巧則巧矣未盡善也言作之可令加五倍又患發石車<lb/>
敵人之於樓邊縣濕牛皮中之則墮石不能連屬而至<lb/>
欲作一輪懸大石數十以機鼓輪爲常則以斷懸石飛<lb/>
擊敵城使首尾電至嘗試以車輪縣瓴甓數十飛之數<lb/>
百歩矣<lb/>
<pb n="KR3k0013_WYG_908-5b"/>
蜀諸葛亮爲丞相損益連弩謂之元戎以鐵爲矢矢長<lb/>
八寸一弩十矢俱發亮集載作木牛流馬法曰木牛者<lb/>
方腹曲頭一脚四足頭入領中舌著於腹載多而行少<lb/>
宜可大用不可小使特行者數十里羣行者二十里也<lb/>
曲者爲牛頭雙者爲牛脚横者爲牛領轉者爲牛足覆<lb/>
者爲牛背方者爲牛腹垂者爲牛舌曲者爲牛肋刻者<lb/>
爲牛齒立者爲牛角細者爲牛鞅攝者爲牛鞦䩜牛仰<lb/>
雙轅人行六尺牛行四歩載一歲糧日行二十里而人<lb/>
<pb n="KR3k0013_WYG_908-6a"/>
不大勞流馬尺寸之數肋長三尺五寸廣三寸厚二寸<lb/>
二分左右同前軸孔分墨去頭四寸徑中二寸前脚孔<lb/>
分墨二寸去前軸孔四寸五分廣一寸前杠孔去前脚<lb/>
孔分墨二寸七分孔長二寸廣一寸後軸孔去前杠分<lb/>
墨一寸五分大小與前同後脚孔分墨去後軸孔三寸<lb/>
五分大小與前同後杠孔去後脚孔分墨二寸七分後<lb/>
載尅去後杠孔分墨四寸五分前杠長一尺八寸廣二<lb/>
寸厚一寸五分後杠與等版方囊二枚厚八分長二尺<lb/>
<pb n="KR3k0013_WYG_908-6b"/>
七寸高一尺六寸五分廣一尺六寸毎枚受米二斛三<lb/>
㪷從上杠孔去肋下七寸前後同上杠孔去下杠孔分<lb/>
墨一尺三寸孔長一寸五分廣七分八厘孔同前後四<lb/>
脚廣二寸厚一寸五分形制如象靬長四寸徑靣四寸<lb/>
三分孔徑中二脚杠長二尺一寸廣一寸五分厚一寸<lb/>
四分同杠耳<lb/>
吳張昭弟奮年二十造作攻城大攻車爲歩隲所薦昭<lb/>
不願曰汝年尚少何爲自委於軍旅乎奮對曰昔童汪<lb/>
<pb n="KR3k0013_WYG_908-7a"/>
死難子奇治阿奮實不才爾於年不爲少也遂領兵爲<lb/>
將軍連有功效至平州都督封樂鄉亭侯<lb/>
葛衜字思眞明逹天官能爲機巧作渾天使地居於中<lb/>
以機動之天轉而地止以上應晷度<lb/>
晉杜預爲度支尚書以周廟欹器至漢東京猶在御坐<lb/>
漢末䘮亂不復存形制遂絕預創意造成奏上之武帝<lb/>
甚嘉歎焉<lb/>
嵇康性絶巧而好鍜宅中有一柳樹甚茂乃激水環之<lb/>
<pb n="KR3k0013_WYG_908-7b"/>
毎夏居其下以鍜官至中散大夫<lb/>
謝安字安石初元帝過江之後舊章多缺其輦亦亡制<lb/>
度太元中安率意造焉及破苻堅於淮上獲京都舊輦<lb/>
形制無差大小如一安位至太保<lb/>
區紙衡陽人甚有巧思造木室作一婦人居中人扣其<lb/>
戸婦人開戸出當户再拜還内户内又作鼠布於中四<lb/>
方丈餘開四門門中有一木人縱四五鼠欲出門木人<lb/>
輙推木掩之門閉如此鼠不得出又作指南車及木奴<lb/>
<pb n="KR3k0013_WYG_908-8a"/>
令舂穀作米中宗聞其巧詔補尚方左校<lb/>
陳腮以工巧見知<lb/>
後趙邴輔好學有才藝巧思機智妙於當時㐮國宫殿<lb/>
臺榭皆輔所營<lb/>
解飛爲尚方令機巧若神妙思奇發造指南車賜爵闗<lb/>
内侯<lb/>
前燕楊裕爲慕容皝左司馬裕有巧思及遷都和龍皝<lb/>
所制城池宫閣皆裕之規模<lb/>
<pb n="KR3k0013_WYG_908-8b"/>
南燕張綱爲慕容超尚書超爲晉劉裕所圍遣綱出求<lb/>
救於姚興爲裕所得於是張綱爲裕造衝車覆以版屋<lb/>
蒙之以皮并設諸奇巧城上火石弓矢無所施用又爲<lb/>
飛樓懸梯木幔之屬遙臨城上<lb/>
宋張永多能精思爲廣陵王誕北中郎錄事叅軍太祖<lb/>
世造華林園𤣥武湖竝使永監統凡諸制置皆受則於<lb/>
永<lb/>
謝莊字希逸爲隋王誕後軍諮議領記室分左氏經傳<lb/>
<pb n="KR3k0013_WYG_908-9a"/>
隨國立篇製木方丈圗山川地土各有分理離之則州<lb/>
别郡殊合之則宇内爲一<lb/>
南齊祖冲之爲謁者僕射初宋武平闗中得姚興指南<lb/>
車有外形而無機杼毎行使人於内轉之升明中太祖<lb/>
輔政使冲之追脩古法冲之改造銅機圓轉不窮而司<lb/>
方如一馬鈞以來未之有也時有北人索馭驎者亦云<lb/>
能造指南車太祖使與冲之各造使於樂遊苑較試而<lb/>
頗有差僻乃毁焚之永明中竟陵王子良好古冲之造<lb/>
<pb n="KR3k0013_WYG_908-9b"/>
欹器獻之冲之以諸葛亮有木牛流馬乃造一器不因<lb/>
風水施機自運不勞人力又造千里船於新亭江試之<lb/>
日行百里餘於樂游苑造木碓磨世祖親自臨視又特<lb/>
善算永元二年冲之卒<lb/>
祖晅之冲之子也少傳家業究極精微亦有巧思入神<lb/>
之妙般倕無以過也<lb/>
劉休爲散騎常侍太祖造指南車以休有思理使與王<lb/>
僧䖍對共監試<lb/>
<pb n="KR3k0013_WYG_908-10a"/>
梁陶宏景丹陽秣陵人隱居茅山自號陶隱居常造渾<lb/>
天象高三尺許地居中央天轉而地不動以機動之悉<lb/>
與天相㑹<lb/>
陳徐世譜爲左衞將軍高祖之拒王琳其水戰之具悉<lb/>
委世譜世譜性機巧諳解舊法所造器械竝隨機損益<lb/>
妙思出人<lb/>
孫瑒巧思過人爲起部尚書軍國器械多所創立<lb/>
後魏李冲機敏有巧思北京明堂圎丘太廟及雒都初<lb/>
<pb n="KR3k0013_WYG_908-10b"/>
基安處郊兆新起寢皆資於冲勤志強力孜孜無怠且<lb/>
理文簿兼營匠制几案盈積剞劂在手初不勞厭冲位<lb/>
至尚書僕射<lb/>
柳儉豫州人殿中將軍闕文備郭安興竝機巧雒申永<lb/>
寧寺九層塔安興爲匠也<lb/>
王椿雅有巧思凡所營製可爲後法<lb/>
北齊郎基爲海西鎮將梁吳明徹率衆攻圍海西基奬<lb/>
勵兵民固守百餘日軍糧具罄凱仗亦盡乃至削木爲<lb/>
<pb n="KR3k0013_WYG_908-11a"/>
箭剪紙爲羽圍解還朝僕射楊愔迎勞之曰卿本文吏<lb/>
遂有武略削木剪紙皆無故事班墨之思何以相過<lb/>
隋何稠字桂林國子祭酒妥之兄子也父通善斵玉稠<lb/>
性絶巧有智思用意精微年十餘歳遇江陵䧟隨妥入<lb/>
長安仕周爲御飭下士及高祖爲丞相召補叅軍兼掌<lb/>
細作開皇中歴太府丞稠博覽古圖多識舊物波斯嘗<lb/>
獻金線錦袍組織殊麗上命稠爲之稠錦既成踰所獻<lb/>
者帝甚悦時國中乆絕玻璃之匠人無敢厝意稠以綠<lb/>
<pb n="KR3k0013_WYG_908-11b"/>
瓷爲之與眞不異又煬帝幸楊州謂稠曰今天下大定<lb/>
朕承洪業服章文物闕畧猶多卿可討閱圗籍營造輿<lb/>
服威儀送至江都也其日拜太府少卿稠於是營黄麾<lb/>
三萬六千人仗及車輿輦輅皇后鹵簿百官儀服依期<lb/>
而就送於江都所役工十萬餘人用金銀錢物鉅億計<lb/>
帝使兵部侍郎明雅選部薛邁等勾覈之數年方竟毫<lb/>
釐無舛稠叅㑹今古多所改創魏晉以來皮弁有纓而<lb/>
無筓導稠曰此古田獵之服也今服以入廟宜變其制<lb/>
<pb n="KR3k0013_WYG_908-12a"/>
故弁施象牙簪導自稠始也又從省之服初無珮綬稠<lb/>
曰此乃晦朔小朝之服安有人臣謁帝而除去印綬兼<lb/>
無珮玉之節乎乃加獸頭小綬及珮一隻舊制五輅於<lb/>
轅上起籍天子與叅乘同在箱内稠曰君臣同所過爲<lb/>
相逼乃廣爲盤輿别搆欄楯侍臣立於其中於内復起<lb/>
須彌平坐天子獨居其上自餘麾幢文物増損極多後<lb/>
遷太府卿兼領少府監遼東之役攝右屯衞將軍領御<lb/>
營弩手三萬人時工部尚書宇文愷造遼水橋不成師<lb/>
<pb n="KR3k0013_WYG_908-12b"/>
未得濟右屯衞大將軍麥鐵杖因而遇害帝遣稠造橋<lb/>
二日而就又帝令造戎車萬乗鈎陳八百連帝善之又<lb/>
帝征遼水遣稠制行殿及六合城至是帝於遼左與賊<lb/>
相對夜中施之其城周廻八里城及女垣各高十仞上<lb/>
布甲士立仗建旗四隅置闕靣列一觀觀下三門遲明<lb/>
而畢高麗望見謂若神功<lb/>
耿詢字敦信丹陽人滑稽辯給伎巧絶人陳後主之世<lb/>
以客從東衡州刺史王勇於嶺南勇卒詢不歸遂與諸<lb/>
<pb n="KR3k0013_WYG_908-13a"/>
越相結皆得其歡心㑹郡俚反叛推詢爲主柱國王世<lb/>
積討擒之罪當誅自言巧思世積釋之以爲家奴乆之<lb/>
見其故人高智寶以𤣥象直太史詢從之受天文算術<lb/>
詢創意造渾天儀不假力以水轉之施於闇室中使智<lb/>
寶外候天時合如符契世積知而奏之高祖配詢爲官<lb/>
奴給使太史局又作馬上刻漏世稱其妙帝初即位進<lb/>
欹器帝善之放爲良民歳餘授右尚方署監事<lb/>
劉龍河間人性強明有巧思齊後主知之令脩三爵臺<lb/>
<pb n="KR3k0013_WYG_908-13b"/>
甚稱㫖因歴職通顯及高祖踐祚大見親委拜將軍將<lb/>
作大匠遷都之始與高熲叅掌制度代號爲能<lb/>
黄亘者不知何許人及其弟衮俱巧思絕人煬帝毎令<lb/>
其兄弟直少府將作於時改創多務亘衮毎叅典其事<lb/>
凡有所爲何稠先令亘衮立樣當時工人皆稱其莫能<lb/>
有所損益亘至朝散大夫衮官至散騎常侍<lb/>
宇文愷爲營宗廟副監太子左庶子廟成别封甑山縣<lb/>
公及遷都文帝以愷有巧思詔領新都副監高熲雖總<lb/>
<pb n="KR3k0013_WYG_908-14a"/>
大綱凡有規畫皆出於愷㑹朝廷以魯班故道乆絶不<lb/>
行令愷脩之既而帝建仁壽宮右僕射楊素言愷有巧<lb/>
思於是拜檢校將作大匠煬帝時爲工部尚書長城之<lb/>
役詔愷規度之時帝北廵欲誇戎狄令愷爲大帳其下<lb/>
坐數千人帝大悦賜物千叚又造觀風行殿上容侍衞<lb/>
者數百人離合爲之下施輪軸推移倐忽有若神功夷<lb/>
狄見之莫不驚駭帝彌悦焉前後賞賚不可勝紀<lb/>
宇文述大業中爲左衞大將軍有巧思凡有所裝飾皆<lb/>
<pb n="KR3k0013_WYG_908-14b"/>
出人意表數以奇服異物進獻宮掖繇是帝彌悦焉<lb/>
虞孝仁煬帝初爲候衞長史兼領金谷監禁御苑<lb/>
唐閻立德隋殿内少監毗子也武德中爲尚衣奉御立<lb/>
德兄弟竝素承家業巧思知名至是造衮冕等六服竝<lb/>
腰轝繖扇咸依古式<lb/>
李昭德爲内史以雒水大津之東立德坊西南隅有中<lb/>
橋及利渉橋以通行李上元中司農卿韋機始移中橋<lb/>
置於安衆坊之左街當長夏門都人甚以爲便因廢利<lb/>
<pb n="KR3k0013_WYG_908-15a"/>
渉橋所省萬計然歳爲雒水衝注常勞治葺昭德創意<lb/>
積石爲脚鋭其前以分水勢自是竟無漂損<lb/>
衛普喜爲同州襄城府衞士造指南車詔授陪戎校尉<lb/>
仍直少府監嗣曹<lb/>
王臯爲洪州觀察使多巧思嘗爲戰艦挾以二輪令蹈<lb/>
之愬風鼓浪其疾如挂帆席凡造物必省易而爲乆不<lb/>
可敗<lb/>
金公立爲典作官元和十年十二月帝閱新作指南車<lb/>
<pb n="KR3k0013_WYG_908-15b"/>
記里鼓於令德殿賜公立緋服銀章及馬一匹至穆宗<lb/>
元和十五年十月故金忠義男公亮進脩成指南車記<lb/>
里鼓又文宗太和元年六月賜脩指南車記里鼓人故<lb/>
金忠義男公亮緋衣牙笏錦三十疋<lb/>
　　　雜伎<lb/>
孔子有言曰吾少也賤故多能鄙事然則六藝之末百<lb/>
伎斯出觸類而長爲塗非一雖云藝成而下葢乃執以<lb/>
事上專其業者不二利其器則必善是故游心精識影<lb/>
<pb n="KR3k0013_WYG_908-16a"/>
響斯應巧發奇中毫釐㒺差斯皆傳習有師臻究在已<lb/>
擅名厥世著論有要至乃投虛得養生之道奮勇衒兵<lb/>
家之勢造物成法濟時有用斯亦小智之絶倫者也<lb/>
伯樂秦人善相馬<lb/>
庖丁宋人好解牛用刀十九年刃若新劘硎<lb/>
晉侯以齊侯宴中行穆子相<hi>穆子荀吳</hi>投壺晉侯先穆子曰<lb/>
有酒如淮有肉如坻<hi>水名山名</hi>寡君中此爲諸侯師中之齊<lb/>
侯舉矢曰有酒如澠有肉如陵<hi>澠水出齊國臨淄縣北入時水陵大阜也</hi>寡<lb/>
<pb n="KR3k0013_WYG_908-16b"/>
人中此與君代興<hi>代更也</hi>亦中之<lb/>
漢削氏以洗削鼎食<hi>洗削治刀劍也</hi>
相里以馬醫學擊鍾<lb/>
黄直以相馬立名天下<lb/>
畱長儒以相彘立名<lb/>
褚氏<hi>史失其名</hi>滎陽人以相牛立名<lb/>
衞琯代大陵人以戲車爲郎事文帝<hi>戲車若今之弄車之伎</hi>
雷被爲淮南王安郎中安太子遷學用劒自以爲莫及<lb/>
<pb n="KR3k0013_WYG_908-17a"/>
聞被巧召與戲被一再辭讓誤中太子<lb/>
尹翁歸善擊劍人莫能當官至扶風<lb/>
張仲曲成侯以善擊刺學用劍立名天下<lb/>
後漢馬援爲伏波將好騎善别名馬於交趾得駱越銅<lb/>
鼓乃鑄爲馬式還上之因表曰夫行天莫如龍行地莫<lb/>
若馬馬者甲兵之本國之大用安寧則以别尊卑之序<lb/>
有變則以濟逺近之難昔有騏驥一日千里伯樂見之<lb/>
昭然不惑近世有西河子輿亦明相法子輿傳西河儀<lb/>
<pb n="KR3k0013_WYG_908-17b"/>
長孺長孺傳茂陵丁君都君都傳成紀楊子阿臣援嘗<lb/>
師事子阿受相馬骨法考之於行事輙有騐效臣愚以<lb/>
爲傳聞不如親見視景不如察形今欲形之於生馬則<lb/>
骨法難備具又不可傳之於人孝武皇帝時善相馬者<lb/>
東門京鑄銅作馬法獻之有詔立馬於魯班門外則更<lb/>
名魯班門曰金馬門臣謹依儀氏䩭中帛氏口齒謝氏<lb/>
唇鬐丁氏身中備此數家骨相以爲法<hi>援銅馬相法曰水火欲分明水</hi>
<hi>火在鼻兩孔間也上唇欲急而方口中欲紅有光此馬千里頷下欲深下唇欲緩牙欲前向牙欲去齒一寸則</hi>
<pb n="KR3k0013_WYG_908-18a"/>
<hi>四百里牙劍鋒則千里目欲滿而澤腸欲充膁欲小季肪欲長懸薄欲厚而緩懸薄眼也腹下欲平滿汙溝欲</hi>
<hi>深長而膝木欲起肘腋欲開膝欲方蹄欲厚三寸堅如石䩭音居奇切</hi>馬高三尺五寸圍<lb/>
四尺五寸有詔置於宣德殿下以爲名馬式焉<lb/>
梁冀爲大將軍能蹴踘<hi>蹴踘者傳言黄帝所作或曰起戰國之時蹋踘兵勢也所以講</hi>
<hi>武知有材也</hi>
馬嚴好擊劍從其故門生肆都學之官至將作大匠<lb/>
魏許允爲鎮北將軍假節督河北諸軍事允善相印將<lb/>
拜以印不善使更刻之如此者三允曰印雖始成而已<lb/>
<pb n="KR3k0013_WYG_908-18b"/>
被辱問送印者果懷之而墜於厠相印書曰相印法本<lb/>
出陳長文長文以語韋仲將印工楊利從仲受法以語<lb/>
許士宗利以法術占吉凶十可中八九仲將問長文<lb/>
從誰得法長文曰本出漢世有相印相笏經又有鷹經<lb/>
牛經馬經印工宗養以法語程申伯是故有一十三家<lb/>
相法傳於世<lb/>
孔桂字叔林性便辟曉博奕蹴踘太祖愛之毎在左右<lb/>
嚴翰字公仲篤好擊劍<lb/>
<pb n="KR3k0013_WYG_908-19a"/>
朱建平善相術於里巷之間效騐非一太祖聞之召爲<lb/>
郎又善相馬文帝將出取馬外入建平道遇之語曰此<lb/>
馬之相今日死矣帝將乗馬馬惡衣香驚嚙文帝膝帝<lb/>
大怒即便殺之<lb/>
游楚好樗蒲投壺自娛後爲北地太守<lb/>
王弼爲尚書郎善投壺<lb/>
王湛字處仲爲汝南内史湛少有隱德宗族皆以爲癡<lb/>
兄子濟輕之濟所乗馬甚愛之湛曰此馬雖快然力薄<lb/>
<pb n="KR3k0013_WYG_908-19b"/>
不堪苦行近見督郵馬當勝但芻秣不至耳濟試養之<lb/>
而與已馬等湛又曰此任重方知之平路無以别也於<lb/>
是當蟻封内試之濟馬果躓而督郵馬如常濟歎異<lb/>
王胡之爲丹陽尹善於投壺手熟閉目而投<lb/>
南齊庾道慜尤精相板宋明帝時山陽王休祐屢以言<lb/>
語忤顏見道慜託以已板爲他物令道慜占之道慜曰<lb/>
此乃甚貴然使人多愆忤休祐以褚彥囘詳密求換其<lb/>
板他日彥囘侍明帝自稱下官帝多忌甚不悦休祐具<lb/>
<pb n="KR3k0013_WYG_908-20a"/>
以狀言帝乃意解道慜仕齊位射聲校尉<lb/>
垣榮祖爲東海太守榮祖善彈鳥毛盡而鳥不死海鵠<lb/>
羣翔榮祖登城西樓彈之無不折翅而下<lb/>
王敬則年二十餘善拍張補刀㦸左右宋前廢帝景和<lb/>
中常使敬則跳刀高出白虎幢五六尺接無不中乃補<lb/>
俠轂墜主後至大司馬<lb/>
梁王神念爲爪牙將軍少善騎射既老不衰常於高祖<lb/>
前執二刀楯左右交度馳馬往來冠絕羣伍時復有楊<lb/>
<pb n="KR3k0013_WYG_908-20b"/>
華者能作驚軍騎竝一時妙㨗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百八<lb/>
</p>
<p>
</p>
  </div>
</body>
</text>
</TEI>
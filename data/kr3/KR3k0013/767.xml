<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百六十七</head>
    <p>
<pb n="KR3k0013_WYG_767-1a"/>
欽定四庫全書<lb/>
　册府元龜卷七百六十七　宋　王欽若等　撰<lb/>
　　總録部<lb/>
　　　儒學<lb/>
周官著師儒之訓太史公論儒者之要始於博習經藝<lb/>
之文祖述堯舜之道其後分而為六家蔓而成九種至<lb/>
於憲章仁義順隂陽明天道宣教化正人倫以致乎至<lb/>
治固異端之不能奪也春秋之世施及戰國聖師云没<lb/>
<pb n="KR3k0013_WYG_767-1b"/>
微言誕布學者間出素風益邵雖復遭坑焚之變而鄒<lb/>
魯之俗弦誦無改大漢龍興罷出百家表章經術建立<lb/>
學官予以禄利修復<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>校風以德化傳受彌廣藝文不<lb/>
墜盖西京之士彬彬矣中興崇學於兹為盛魏晉以降<lb/>
未之或替豈不以六君子之訓四術之教乃百王之所<lb/>
取法千古所不易者也今悉其志學成業顯名於世者<lb/>
著於篇<lb/>
倚相楚人為左史能讀三墳五典八索九丘即上世帝<lb/>
<pb n="KR3k0013_WYG_767-2a"/>
王遺書也<lb/>
孔子魯人為兒嬉戲嘗陳俎豆設禮容其後適周問禮<lb/>
盖見老子時周室㣲而禮樂廢詩書缺追迹三代之禮<lb/>
序書傳上紀唐虞之際下至秦繆編次其事故書傳紀<lb/>
自孔子古者詩三千餘篇及至孔子去其重取可施於<lb/>
禮義上采契后稷中述殷周之盛至幽厲之缺始於袵<lb/>
席故曰闗睢之亂以為風始鹿鳴為小雅始文王為大<lb/>
雅始清廟為頌始三百五篇孔子皆弦歌之以求合韶<lb/>
<pb n="KR3k0013_WYG_767-2b"/>
武雅頌之音禮樂自此可得而述以備王道成六藝孔子<lb/>
晚喜易序彖繫象説卦文言讀易韋編三絶曰假我數<lb/>
年若是我於易則彬彬矣孔子以詩書禮樂教弟子盖<lb/>
三千焉身通六藝者七十有二人孔子嘗為魯司寇孔<lb/>
子卒後七十子之徒散遊諸侯大者為師傅卿相小者<lb/>
友教士大夫或隐而不見故子路居衞<hi>按仲尼弟子列傳子路死於衞</hi>
<hi>時孔子尚存</hi>子張居陳澹臺子羽居楚子夏居西河子貢終<lb/>
於齊如田子方段干木吳起禽滑釐之屬皆受業於子<lb/>
<pb n="KR3k0013_WYG_767-3a"/>
夏之倫為王者師<hi>是時獨魏文侯好學後凌遲以至於始皇天下於戰國儒術既絀焉然齊</hi>
<hi>魯之間學者獨不廢也</hi>
孟軻鄒人生有淑質夙䘮其父㓜被慈母三遷之教長<lb/>
師孔子之孫子思知儒術之道通五經尤長於詩書<lb/>
荀卿趙人與孟子咸遵夫子之業而潤色之以學顯於<lb/>
當世嫉濁世之政亡國亂君相屬不遂大道而營於巫<lb/>
祝信機祥鄙儒小拘如莊周等又滑稽亂俗於是推儒<lb/>
墨道德之行事興懷序列著數萬言荀卿在齊三為祭<lb/>
<pb n="KR3k0013_WYG_767-3b"/>
酒後適楚為蘭陵令而卒於蘭陵<lb/>
漢叔孫通<hi>一云名何</hi>薛人秦時以文學徵待詔博士髙祖初<lb/>
為漢王復拜為博士漢五年已并天下諸侯共尊漢王<lb/>
為皇帝叔孫通使徵魯諸生三十餘人與其弟子百餘<lb/>
人共起朝儀<hi>事具掌禮制禮門</hi>乃拜為太常賜金五百斤叔孫<lb/>
通因進曰諸弟子儒生隨臣乆矣與共為儀願陛下官<lb/>
之髙帝悉以為郎<lb/>
申公培魯人以詩經為訓髙祖過魯申公以弟子從師<lb/>
<pb n="KR3k0013_WYG_767-4a"/>
入見髙祖於魯南宫後官至大中大夫<lb/>
伏勝濟南人故為秦博士文帝時欲求能治尚書者天<lb/>
下無有乃聞伏生能治欲召之是時伏生年九十餘老<lb/>
不能行於是乃詔太常使掌故朝錯往受之<lb/>
賈誼雒陽人年十八以能誦詩書屬文稱於郡中河南<lb/>
太守吳公徵為廷尉言誼少通諸家之書文帝召為博<lb/>
士修春秋左氏傳為傳訓終於梁王傅<lb/>
董仲舒廣川人少治春秋景帝時為博士通五經能持<lb/>
<pb n="KR3k0013_WYG_767-4b"/>
論善屬文漢興至於五世之間唯仲舒為明於春秋其<lb/>
傳公羊氏也<lb/>
胡母生字子都齊人治公羊春秋景帝時為博士齊之<lb/>
言春秋者多受胡母生<lb/>
轅固生齊人以治詩景帝時為博士<lb/>
毛公趙人治詩為河間獻王博士<lb/>
戴德字延君號大戴為信都太傅<lb/>
公孫𢎞菑州薛人學春秋雜説武帝初即位招賢良文<lb/>
<pb n="KR3k0013_WYG_767-5a"/>
學士是時宏年六十以賢良徵為博士<lb/>
兒寛千乗人治尚書有俊材初見武帝語經學帝曰吾<lb/>
始以尚書為樸學弗好及聞寛説可觀乃從寛問一篇<lb/>
位至御史大夫<lb/>
吾丘壽王武帝時為待詔詔使從中大夫董仲舒受春秋<lb/>
髙材通明遷為侍中<lb/>
馮野王通詩以父任為太子中庶子<lb/>
龔遂以明經為昌邑郎中令<lb/>
<pb n="KR3k0013_WYG_767-5b"/>
夏侯始昌魯人通五經以齊詩尚書教授自董仲舒韓<lb/>
嬰死後武帝得始昌甚重之時昌邑王以少子愛上為<lb/>
選師始昌為太傅<lb/>
張禹至長安學從沛郡施讐受易琅邪王陽膠東庸生<lb/>
問論語既皆明習有徒衆舉為郡文學<lb/>
韓嬰燕人為常山王太傅推詩人之意作外傳數萬言<lb/>
武帝時與董仲舒論於帝前其人精悍處事分明<hi>悍勇悍</hi>
仲舒不能難也<lb/>
<pb n="KR3k0013_WYG_767-6a"/>
榮廣受榖梁先是公羊大興穀梁寖㣲廣髙材㨗敏與<lb/>
公羊大師眭孟等論數困之故好學者頗復受榖梁<lb/>
蔡千秋字少君宣帝即位聞衞太子好穀梁春秋以問<lb/>
丞相韋賢長信少府夏侯勝及侍中樂陵侯史髙皆魯<lb/>
人也言穀梁子本魯學公羊氏乃齊學也宜興穀梁時<lb/>
千秋為郎召見與公羊家並説帝善穀梁説擢千秋為<lb/>
諫大夫給事中<lb/>
韋𤣥成宣帝時為淮陽王中尉王未就國𤣥成受詔與<lb/>
<pb n="KR3k0013_WYG_767-6b"/>
太子太傅蕭望之及五經諸儒雜論同異於石渠閣條<lb/>
奏具對<lb/>
劉向時為諫大夫以偽鑄黄金减死論㑹初立穀梁春<lb/>
秋徵更生受穀梁講論五經於石渠<lb/>
施讐為博士甘露中與五經諸儒雜論同異於石渠閣<lb/>
<hi>石渠閣在未央殿北以藏秘書</hi>
梁丘臨為黄門郎甘露中奉使問諸儒於石渠臨學精<lb/>
熟專行京房法瑯邪王吉通五經聞臨説善之<lb/>
<pb n="KR3k0013_WYG_767-7a"/>
聞人通漢子方<hi>聞人姓也名通漢字子方</hi>以太子舍人論石渠<lb/>
戴聖以博士論石渠<lb/>
夏侯勝亦以儒顯名為學精熟善説禮服徵為博士<lb/>
后蒼字近君東海剡人事夏侯始昌始昌通五經蒼亦<lb/>
通詩禮為博士<lb/>
周堪字少卿齊人與孔覇俱事大夏侯勝覇為博士堪<lb/>
譯官令論於石渠經為最髙<lb/>
張山拊字長賔平陵人事小夏侯建為博士論石渠<lb/>
<pb n="KR3k0013_WYG_767-7b"/>
張無故字子儒山陽人事山拊受尚書善修章句為廣<lb/>
陵太傅<lb/>
孔安國字子國孔子之後孔氏有古文尚書安國以今<lb/>
文字讀之因以起其家逸書得十餘篇盖尚書兹多於<lb/>
是矣以安國為諫大夫<lb/>
韋賢為人質樸欲篤志於學兼通禮尚書以詩教授號<lb/>
稱鄒魯大儒為丞相薨子𤣥成復以明經厯位至丞相<lb/>
故鄒魯諺曰遺子黄金滿籯不如一經<lb/>
<pb n="KR3k0013_WYG_767-8a"/>
匡衡字稚圭父世農夫至衡好學家貧庸作以供資用<lb/>
尤精力過絶人諸儒為之語曰無説詩匡鼎來<hi>鼎猶言嘗也言</hi>
<hi>匡且來也賈誼云天子春秋鼎盛其義亦同</hi>匡語詩解人頥衡後位至丞相<lb/>
嚴彭祖與顔安樂俱事眭孟孟弟子百餘人惟彭祖安<lb/>
樂為明由是公羊春秋有顔嚴學彭祖為宣帝博士<lb/>
翼奉字少君東海下邳人治齊詩與蕭望之匡衡同師<lb/>
三人經術皆明元帝初即位諸儒薦之徵待詔宦者署<lb/>
後以中郎為博士諫大夫卒<lb/>
<pb n="KR3k0013_WYG_767-8b"/>
師丹字仲公治詩舉孝亷為郎元帝末為博士免建始<lb/>
中州舉茂材復補博士<lb/>
翟方進為小吏心厭之聞蔡父言當以經術封侯心喜<lb/>
因病歸家辭其後母欲西至京師受經母憐其㓜隨之<lb/>
長安織屨以給方進讀經博士受春秋積十餘年經學<lb/>
明習徒衆日廣諸儒稱之以射䇿甲科為郎位至丞相<lb/>
徐敖治詩授於九江陳俠為王莽講學大夫由是言毛<lb/>
詩者本之徐敖<lb/>
<pb n="KR3k0013_WYG_767-9a"/>
谷永於經書汎為疏達與杜欽杜鄴略等不能洽浹如<lb/>
劉向父子及揚雄也其於天官京氏易最密位至大司<lb/>
農<lb/>
梅福字子真九江夀春人少學長安明尚書穀梁春秋<lb/>
為郡文學後為南昌尉<lb/>
揚雄字子雲少而好學不為章句訓詁通而博覧無所<lb/>
不見位至大夫<lb/>
後漢卓茂字子康南陽宛人元帝時於長安事博士江<lb/>
<pb n="KR3k0013_WYG_767-9b"/>
生習詩禮及厯算究極師法稱為通儒<lb/>
賈逵父徽從劉歆受左氏春秋兼習國語周官又受古<lb/>
文尚書於塗惲學毛詩於謝曼卿作左氏條列二十一<lb/>
篇<lb/>
桓譚博學多通徧習五經皆訓詁大義不為章句能文<lb/>
章尤好古學數從劉歆揚雄辨析疑異譚後官至六安<lb/>
郡丞<lb/>
張𤣥字君夏少習顔氏春秋兼通數家法建武初舉明<lb/>
<pb n="KR3k0013_WYG_767-10a"/>
經補𢎞農文學<lb/>
丁恭字子然習公羊顔氏春秋學義精明建武初為諫<lb/>
議大夫博士<lb/>
牟長字君髙樂安臨濟人少習歐陽尚書不仕王莽時<lb/>
建武初大司空宋𢎞特辟拜博士<lb/>
魏應字君伯少好學建武初詣博士受業習魯詩閉門<lb/>
誦習不交僚黨京師稱之應終騎都尉<lb/>
洼丹字子玉世傳孟氏易建武初為博士丹學義研深<lb/>
<pb n="KR3k0013_WYG_767-10b"/>
易家宗之稱為大儒<lb/>
杜林少好學沈深父鄴為梁州刺史家既多書又外氏<lb/>
張竦父子喜文采<hi>鄴少孤其母張敞女也鄴從敞子吉學得其家書竦即吉之子博學文雅</hi>
<hi>過於敞</hi>林從竦受學博洽多聞時稱通儒王莽敗避難客<lb/>
河西建武六年光武聞林已還三輔乃徵拜侍御史引<lb/>
見問以經書故舊及西州事甚悦之賜車馬衣被羣僚<lb/>
知林以名德用甚尊憚之京師士大夫咸推其博洽河<lb/>
南鄭興東海衛宏等皆長於古學興嘗師事劉歆林既<lb/>
<pb n="KR3k0013_WYG_767-11a"/>
遇之欣然言曰林得興等固諧矣使宏得林且有以益<lb/>
之宏見林闇然而服濟南徐巡始師事宏後皆更受林<lb/>
學林前於西州得漆書古文尚書一卷嘗寳愛之雖遭<lb/>
艱困屈時不離身出以示宏等曰林流離兵亂嘗恐斯<lb/>
經將絶何意東海衞子濟南徐生復能傳之世道竟不<lb/>
墜於地也古文雖不合時務然願諸生無悔所學巡益<lb/>
重之於是古文遂行位至大司空<lb/>
任安字定祖少遊大學受孟氏易兼通數經除博士公<lb/>
<pb n="KR3k0013_WYG_767-11b"/>
車徵皆稱疾不就<lb/>
甄宇字長文北海安丘人習顔氏春秋建武中為州從<lb/>
事徵拜博士<lb/>
包咸子良少為諸生受業長安師事博士右師細君<hi>姓右</hi>
<hi>師</hi>習魯詩論語舉孝亷為郎建武中入授皇太子論語<lb/>
又為其章句<lb/>
劉寛少學歐陽尚書京氏易尤明韓詩外傳稱為通儒<lb/>
人為光禄勲卒<lb/>
<pb n="KR3k0013_WYG_767-12a"/>
楊政字子行京兆人少好學從代郡范升受梁丘易善<lb/>
説經書京師為之語曰説經鏗鏗楊子行終於左中郎<lb/>
將<lb/>
戴慿字次仲習京氏易年十六舉明經徵試博士<lb/>
鍾興少從少府丁恭受嚴氏春秋恭薦興學行髙明光<lb/>
武召見問以經義應對甚明帝善之位至左中郎將卒<lb/>
張𤣥少習顔氏春秋後舉孝亷為郎㑹顔氏博士缺元<lb/>
試䇿第一拜為博士居數日諸生上言𤣥兼説嚴氏宣<lb/>
<pb n="KR3k0013_WYG_767-12b"/>
氏不宜專為顔氏博士光武且令還署未及遷而卒<lb/>
董鈞字文伯犍為資中人習慶氏禮事大鴻臚王臨永<lb/>
平初為博士當世稱為通儒<lb/>
衞宏字敬仲東海人少與河南鄭興俱好古學初九江<lb/>
謝曼卿精毛詩宏從曼卿受學後從大司空杜林更受<lb/>
古文尚書時濟南徐巡師事宏後從林受學亦以儒顯<lb/>
由是古學大興光武以為議郎<lb/>
周防字偉公師事徐州刺史盖豫受古文尚書經明舉<lb/>
<pb n="KR3k0013_WYG_767-13a"/>
孝亷拜郎中太尉張禹薦補博士<lb/>
楊倫字仲理少為諸生師事司徒丁鴻習古文尚書為<lb/>
郡文學掾後特徵博士<lb/>
李育字元春扶風漆人少習公羊春秋沈思專精博覧<lb/>
書傳知名太學後為侍中卒於官<lb/>
何休字邵公任城樊人精研六經世儒無及者位至諫<lb/>
議大夫<lb/>
謝該字文儀南陽章陵人善明春秋左氏為世明儒後<lb/>
<pb n="KR3k0013_WYG_767-13b"/>
拜議郎以夀終<lb/>
周爕十歲通詩論及長專精禮易徵之不就<lb/>
陳元父欽習左氏春秋事黎陽賈䕶與劉歆同時而别<lb/>
自名家<hi>元父欽字子佚以左氏授王莽自名陳氏春秋</hi>後辟司徒歐陽歙府以病<lb/>
去卒<lb/>
鄭衆字仲師年十二從父興受左氏春秋精力於學明<lb/>
三綂厯兼通易詩知名於世位至大司農卒<lb/>
承官少勤學不倦經典既明歸家教授三府更辟皆不<lb/>
<pb n="KR3k0013_WYG_767-14a"/>
應永平中徵詣公車車駕臨辟雍召宫拜博士<lb/>
侯覇篤志好學師事九江太守房元治穀梁春秋為元<lb/>
都講<hi>又從鍾寧君受律</hi>位至大司徒<lb/>
鄭興少學公羊春秋晚善左氏傳遂積精深思通達其<lb/>
㫖同學者皆師之<hi>興從博士金子嚴為左氏春秋</hi>後為蓮勺令以事免<lb/>
卒<lb/>
魯㳟始為郡吏太傅趙熹聞而辟之章帝集諸儒於白<lb/>
虎觀恭特以經明得召與其議後位至司空<lb/>
<pb n="KR3k0013_WYG_767-14b"/>
王渙敦儒學習尚書讀律令略舉大義官至雒陽令卒<lb/>
周舉字宣光姿貌短陋而博學洽聞為儒者所宗故京<lb/>
師為之語曰五經從横周宣光終於光禄大夫<lb/>
井丹字大春少受業太學通五經善談論故京師為之<lb/>
語曰五經紛綸井大春性清髙沛王輔等五王更請皆<lb/>
不能致<lb/>
尹敏少為諸生初習歐陽尚書後受古文兼善毛詩穀<lb/>
梁左氏春秋後為諫議大夫卒<lb/>
<pb n="KR3k0013_WYG_767-15a"/>
許慎字叔重性淳篤少博學經籍馬融嘗推敬之時人<lb/>
為之語曰五經無雙許叔重除洨長卒於家<hi>洨音侯交切</hi>
蔡𤣥字叔陵學通五經徵辟並不就順帝時詔徵拜議<lb/>
郎講論五經異同甚合帝意遷侍中出為𢎞農太守卒<lb/>
于官<lb/>
宗資少在京師學孟氏易歐陽尚書<lb/>
楊震字伯起少好學受歐陽尚書於太常桓郁明經博<lb/>
覧無不窮究諸儒為之語曰闗西孔子楊伯起位至太<lb/>
<pb n="KR3k0013_WYG_767-15b"/>
尉<lb/>
趙曄詣杜撫受韓詩究竟其術作詩細厯神淵蔡邕至<lb/>
㑹稽讀詩細而歎息以為長於論衡邕還京師傳之學<lb/>
者咸誦習焉<lb/>
張馴字子雋濟隂定陶人少游太學能誦春秋左氏傳<lb/>
以大夏侯尚書教授辟公府舉髙第拜議郎與蔡邕共<lb/>
奏定六經文學擢拜侍中典領秘書近署<lb/>
魏樂詳字文載少好學善左氏傳杜畿為太守亦甚好<lb/>
<pb n="KR3k0013_WYG_767-16a"/>
學署詳文學祭酒使教後進於是河東學業大興至黄<lb/>
初中徵拜博士于時太學初立有博士十餘人學多褊<lb/>
狹又不熟悉略不親教備員而已惟詳五業並授其或<lb/>
難教質而不觧詳無慍色以杖畫地牽譬引領至忘寢<lb/>
食以是獨擅名於逺近<lb/>
孫資字彦博講業太學博覧傳記同郡王允一見而竒<lb/>
之<lb/>
董遇及賈洪邯鄲淳薛夏隗禧蘇林樂詳等七人為儒<lb/>
<pb n="KR3k0013_WYG_767-16b"/>
宗<lb/>
王基為中書侍郎時散騎常侍王肅著諸經傳解及論<lb/>
定朝儀改易鄭𤣥舊説而基據持𤣥義嘗與抗衡<lb/>
蜀許慈字仁篤師事劉禧善鄭氏學治易尚書三禮毛<lb/>
詩論語慈終於大長秋<lb/>
譙周字允南為光禄大夫周雖不與政事以儒行見禮<lb/>
時訪大議輙據經以對而後生好事者亦咨問所疑焉<lb/>
來敏字敬達渉獵書籍善左氏春秋先主定益州署敏<lb/>
<pb n="KR3k0013_WYG_767-17a"/>
典教校尉<lb/>
廖扶習韓詩歐陽尚書教授嘗數百人不應辟召時號<lb/>
北郭先生二子孟舉並知名<lb/>
張裔字君嗣治公羊春秋渉經史位至輔漢將軍<lb/>
文立字廣林少治毛詩三禮兼通羣書<lb/>
伍梁字德山以儒學節操稱從議郎遷諫議大夫五官<lb/>
中郎將<lb/>
向朗字巨達領丞相長史初朗少時雖渉獵文學然不<lb/>
<pb n="KR3k0013_WYG_767-17b"/>
治素簡以吏能見稱自去長史優游無事垂三十年乃<lb/>
更濳心典籍孜孜不倦開門接賔誘納後進但講論古<lb/>
義不干時事以是見稱上自執政下及童冠皆敬重焉<lb/>
後以功封顯名亭侯位特進卒<lb/>
吳張昭字子布彭城人少好學從白侯子安受左氏春<lb/>
秋博覧衆書位至輔吳將軍<lb/>
諸葛瑾字子瑜少游京師治毛詩尚書左氏春秋後拜<lb/>
大將軍左都䕶領豫州牧<lb/>
<pb n="KR3k0013_WYG_767-18a"/>
闞澤字德潤為太子太傳領中書每朝廷大議經典所<lb/>
疑輙諮訪之以儒學勤勞封都鄉侯<lb/>
張紘字子綱廣陵人少游學京都紘入太學事博士韓<lb/>
宗治京氏易歐陽尚書又於外黄從濮陽闓受韓詩及<lb/>
禮記左氏春秋後曹公以紘為㑹稽東部都尉孫權以<lb/>
為長史卒<lb/>
劉游舉孝亷為郎中祖父本師受經傳學羣書號為通<lb/>
儒舉賢良方正為般長卒官伯父寵字祖榮受文業以<lb/>
<pb n="KR3k0013_WYG_767-18b"/>
經明行修舉孝亷光禄大夫察四行除東平陵令<lb/>
程秉字德樞事鄭𤣥後避亂交州與劉熙考論大義遂<lb/>
博通五經士爕命為長史孫權聞其名儒以禮徵秉既<lb/>
到拜太子太傅<lb/>
嚴略字曼才少耽學善詩書三禮又好學文終於尚書<lb/>
令<lb/>
沈珩字仲山吳郡人少綜經藝尤善春秋内外傳<lb/>
晉何嵩字泰基寛𢎞愛士博觀墳籍尤善史漢少厯清<lb/>
<pb n="KR3k0013_WYG_767-19a"/>
官領著作郎<lb/>
閻纉字續伯僑居河南新安少游英豪多所交結博覧<lb/>
墳典該通物理纉位至漢中太守<lb/>
杜預為春秋左氏傳集解時王濟解相馬又甚愛之而<lb/>
和嶠頻聚斂預嘗稱濟有馬癖嶠有錢癖武帝聞之謂<lb/>
預曰卿有何癖曰臣有左傳癖<lb/>
侯使光儒博學古厯官著續文華奏議皆有條理後終<lb/>
於少府<lb/>
<pb n="KR3k0013_WYG_767-19b"/>
范寗為中書侍郎時更營新廟博求辟雍明堂之制寗<lb/>
據經傳奏上皆有典證孝武帝雅好文學甚被親愛朝<lb/>
廷疑議輙諮訪之<lb/>
摯虞字仲治京兆長安人少事皇甫謐才學通博著述<lb/>
不倦厯官至太常卿<lb/>
戴若思弟邈字望之少好學尤精史漢才不逮若思儒<lb/>
學過之弱冠舉秀才位至尚書僕射<lb/>
范平字子安吳郡錢塘人研覧墳索初仕吳為臨海太<lb/>
<pb n="KR3k0013_WYG_767-20a"/>
守謝病還家敦悦儒學三子奭咸泉並以儒學至大官<lb/>
杜夷字行齊盧江灊人世以儒學稱永嘉初公車徵拜<lb/>
博士不就<lb/>
徐苗字仲胄髙密淳于人累世相承皆以博士為郡守<lb/>
范𢎞之字長文雅正好學以儒術皆明為太學博士<lb/>
王歡字君厚樂陵人安貧樂道專精耽學遂為通儒嗣<lb/>
後慕容暐襲號署官至祭酒<lb/>
王隐以儒素自守不交勢援博學多聞受父遺業西都<lb/>
<pb n="KR3k0013_WYG_767-20b"/>
舊事多所諳究隱後為著作郎賜爵平陵鄉侯<lb/>
袁亮字貞固有學行亮子粲文學博識累為儒官<lb/>
凉茂字伯方少好學論議嘗據經典以處是非茂終於<lb/>
太子太傅<lb/>
康峻厯郡功曹舉計掾州辟從事太常鄭袤見峻大竒<lb/>
之舉為博士時重莊老而輕經史峻懼雅道陵遲乃濳<lb/>
心儒典<lb/>
郗鑑字道徽少孤貧博覧經籍躬耕隴畆吟詠不倦以<lb/>
<pb n="KR3k0013_WYG_767-21a"/>
儒雅著名不應州命<lb/>
陳邵字節良東海襄賁人郡察孝亷不就以儒學徵為<lb/>
陳留内史累遷燕王師<lb/>
董景道字文博明春秋三傳京氏易馬氏尚書韓詩皆<lb/>
精究大義三禮之義專遵鄭氏著禮通論非駁諸儒演<lb/>
廣鄭㫖至劉曜時徵為散騎常侍固辭遂以夀終<lb/>
庾乗遊學宫為諸生傭後能講論自以卑等每處下坐<lb/>
諸生博士皆就讐問由是學中以下坐為貴<lb/>
<pb n="KR3k0013_WYG_767-21b"/>
范宣雖閒居屢空嘗以講論為業譙國戴逵等皆聞風<lb/>
宗仰自遠而至諷讀之聲有若齊魯後詔徵為太學博<lb/>
士散騎郎並不就<lb/>
華<graphic n="KR1771" url="https://raw.githubusercontent.com/kanripo/KR-Gaiji/master/images/KR1771.png" mimeType="image/png"/>都督河北諸軍事坐事免官削爵土棲遲家巷垂<lb/>
十載教誨子孫講誦經典集經書要事名曰善文行於<lb/>
世<lb/>
姜龕天水人姚興時與東平淳于岐馮翊郭髙等皆耆<lb/>
儒碩德經明行修各門徒數百教授長安諸生自遠而<lb/>
<pb n="KR3k0013_WYG_767-22a"/>
至者數千人興每於聽政之暇引龕等于東堂講論道<lb/>
藝錯綜明理凉州胡辨符堅之末東徙雒陽教授弟子<lb/>
百餘人闗中後進多赴之講業興<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>闗尉曰諸生諮訪<lb/>
道義修已厲行往來出入勿拘常限於是學者咸勸儒<lb/>
風盛焉<lb/>
　<lb/>
　<lb/>
　<lb/>
<pb n="KR3k0013_WYG_767-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百六十七<lb/>
</p>
<p>
</p>
  </div>
</body>
</text>
</TEI>
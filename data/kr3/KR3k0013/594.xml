<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百九十四</head>
    <p>
<pb n="KR3k0013_WYG_594-1a"/>
欽定四庫全書<lb/>
　册府元龜卷五百九十四　宋　王欽若等　撰<lb/>
　　掌禮部<lb/>
　　　奏議第二十二<lb/>
後唐閔帝應順元年正月中書門下奏太廟見饗七室<lb/>
髙祖太宗懿宗昭宗獻祖太祖莊宗今明宗升祔禮合<lb/>
祧遷獻祖請下尚書省集議太子少傅盧質等議曰臣<lb/>
等以親盡從祧垂於舊典疑事無質素有明文頃莊宗<lb/>
<pb n="KR3k0013_WYG_594-1b"/>
皇帝再造寰區復隆宗廟追三宗於先逺復四室於本<lb/>
朝式遇祧遷旋成㳂革及莊宗升祔以懿祖從祧蓋非<lb/>
嗣立之君所以先遷其室光武滅新之後始有追尊之<lb/>
儀只此在於南陽元不歸於太廟引事且疎於故實此<lb/>
時須禀於新規將來升祔先廟次合祧遷獻祖既叶隨<lb/>
時之義又符變禮之文從之時議者以懿祖賜姓於懿<lb/>
宗以支庶繫太宗例宜以懿祖為始祖次昭宗可也不<lb/>
必祖神堯而宗太宗若依漢光武則宜於代州立獻祖<lb/>
<pb n="KR3k0013_WYG_594-2a"/>
而下親廟其唐廟依舊禮行之可也而議諡者㤀咸通<lb/>
之懿宗又稱懿祖父子俱懿於禮可乎將來未耶三世<lb/>
與唐室四廟連叙昭穆非禮也議祧者不知受氏於唐<lb/>
懿宗而祧之今又及獻以禮論之始祧昭宗次祧獻祖<lb/>
可也而懿祖如景皇帝豈可祧乎<lb/>
末帝清泰元年四月中書門下上言太常以五月朔御<lb/>
明堂受朝三日夏至祀皇地祗前二日奏告獻祖室不<lb/>
坐此至是日有祀事則次日受朝今祀在五鼓前質明<lb/>
<pb n="KR3k0013_WYG_594-2b"/>
行禮畢御殿在始旦後請此例行之詔曰日出御殿與<lb/>
祀事無妨宜依常年例<lb/>
五月戊申中書門下奏太常以明宗二十日祔廟太尉<lb/>
宰臣攝縁馮道在假李愚十八日私忌在致齋内今劉<lb/>
昫又奏臣判三司事繁免祀事詔禮官叅酌有司上言<lb/>
曰愚私忌在致齋内諸私忌日遇大朝㑹入閣宣召皆<lb/>
赴朝叅今祔饗事大忌日屬私致齋日請比大朝㑹宣<lb/>
召例從之<lb/>
<pb n="KR3k0013_WYG_594-3a"/>
六月中書門下奏㩀太常禮院申册拜王公如在京城<lb/>
所司備鹵簿車輅法物皇帝臨軒行册如在外鎮正衙<lb/>
命使押册赴本道行禮其車輅法物故事不出都城禮<lb/>
無明文今奉制命幽州趙德均封北平王青州房知温<lb/>
封東平王皆備禮册命其合用車輅法物在兵部太常<lb/>
太僕寺請載徃本州行禮後送納本司從之<lb/>
十一月中書門下奏二十六日明宗聖德和武欽孝皇<lb/>
帝忌辰羣臣奉慰行香固有常禮伏以皇帝陛下初遇忌<lb/>
<pb n="KR3k0013_WYG_594-3b"/>
辰不同常歳臣等商議請於忌辰前後各一日不坐朝<lb/>
從之<lb/>
三年二月太常禮院奏據兵部侍郎馬縞上䟽言古者<lb/>
嫂叔無服蓋推而逺之按五禮精義貞觀十四年魏徵<lb/>
等議親兄弟之妻請服小功五月令所司給假差錯為<lb/>
大功九月太常博士叚顒稱自來給假無依令式若云<lb/>
違古不獨嫂叔一條舊為親姨服小功今令式服大功<lb/>
為親舅服小功今服大功為妻父母緦麻今服小功為<lb/>
<pb n="KR3k0013_WYG_594-4a"/>
女婿為外甥緦麻今並服小功此五條在令式與精義<lb/>
不同未審依馬縞所奏為復且依令式右贊善大夫趙<lb/>
咸又議曰臣聞三代制禮無降减之名五服容䘮有寧<lb/>
戚之義此蓋聖人隨時設教稱情立文㳂革不同吉㓙<lb/>
相變或服繇恩制䘮以禮加太宗文皇帝引彼至仁推<lb/>
其大義因覽同㸑有緦之義遂制嫂叔小功之服列聖<lb/>
遵行已為故事傳于令式加至大功今馬縞奏論以為<lb/>
錯謬况縞昔事本朝暨至梁室曾為博士累歴歳年今<lb/>
<pb n="KR3k0013_WYG_594-4b"/>
始奏陳未為允當謹按儀禮凡制五服或以名加或以<lb/>
尊制或推恩而有服或引義而當䘮故嫂叔大功良有<lb/>
以也其如叔以嫂之子為猶子為猶子之妻叔服大功<lb/>
今嫂是猶子之母安可却服小功若以名加嫂豈踈於<lb/>
猶子之婦若以尊制嫂豈卑於猶子之妻論恩則有生<lb/>
同骨肉之情引義則有死同宅兆之理若以推而逺之<lb/>
為是即令式兼無小功既有稱情制宜之文何止大功<lb/>
九月請依令式永作彛倫勅下尚書省集百官議尚書<lb/>
<pb n="KR3k0013_WYG_594-5a"/>
左僕射劉昫等議曰伏以嫂叔服小功五月開元禮㑹<lb/>
要皆同其令式正文内元無䘮服制度只有一本内編<lb/>
在假寕令後不言奉勅編附年月除此一條又檢七條<lb/>
令式與開元禮相連者所司行已多年固難輕改既當<lb/>
議事須按舊章今若鄙宣父之前經紊周公之徃制隳<lb/>
太宗之故事廢開元之禮文而欲取差誤近規行編附<lb/>
新意稱制度且違大典言令式又非正文若便改更恐<lb/>
難經久臣等集議嫂叔服并諸服紀竝請依開元禮為<lb/>
<pb n="KR3k0013_WYG_594-5b"/>
定如要給假却請下太常依開元禮内五服制度録出<lb/>
一本編祔令文從之<lb/>
晋髙祖天福二年三月左僕射劉昫等奏参議册四廟<lb/>
狀曰臣等據太常博士叚顒議云夫宗廟之制歴代為<lb/>
難須廣按禮經旁求故實通古今之理為規式合天道<lb/>
人情為楷模伏縁禮有隨時捐益各異遂至議論多别<lb/>
禮出衆途今總歴代之宏規議新朝之定制謹按尚書<lb/>
舜典曰正月上日受終於文祖此是堯之廟也猶未載<lb/>
<pb n="KR3k0013_WYG_594-6a"/>
其數又按郊祀録云夏立五廟殷立六廟周立七廟漢<lb/>
初立祖宗廟郡國共計一百六十七所後漢光武中興<lb/>
後别立六廟魏明帝初立親廟四後重議上依周法立<lb/>
七廟晋武帝受禪初立六廟後却立七廟宋武帝初立<lb/>
六廟齊朝亦立六廟隋文帝受命初立親廟四至大業<lb/>
元年煬帝欲尊周法議立七廟次便禪命於唐武德元<lb/>
年六月四日始立四廟於長安貞觀九年命有司詳議<lb/>
廟制遂立七廟後至開元十一年後創立九廟又按禮<lb/>
<pb n="KR3k0013_WYG_594-6b"/>
記䘮服小記曰王者禘其祖之所自出以其祖配之而<lb/>
立四廟鄭𤣥注云髙祖以下至禰四世即親盡也更立<lb/>
始祖為不遷之廟共為五廟也又按禮記祭法及王制<lb/>
孔子家語春秋榖梁傳並云天子七廟諸侯五廟大夫<lb/>
三廟士二廟此是降殺以兩之義也又按尚書咸有一<lb/>
德曰七世之廟可以觀德又按疑義云天子立七廟或<lb/>
四廟蓋有其義也如四廟者從禰至髙祖已上親盡故<lb/>
有四廟之禮又立七廟者縁自古聖王祖有功宗有德<lb/>
<pb n="KR3k0013_WYG_594-7a"/>
更立始祖即於四親廟之外或祖功宗德不拘定數所<lb/>
以有五廟六廟或七廟九廟要後代子孫觀其功德故<lb/>
尚書云七世之廟可以觀德矣又按周捨論云自江左<lb/>
以來晋宋齊梁相承多立七廟矣今顒等叅詳唯立七<lb/>
廟四廟即並通其理伏縁宗廟事大不敢執以一理定<lb/>
之故撿錄七廟四廟二件之文俱得其宜他所論者並<lb/>
皆勿取請下三省集百官詳議勅㫖宜依者臣等今月<lb/>
八日於尚書省集百官詳議伏以將敷至化以達萬方<lb/>
<pb n="KR3k0013_WYG_594-7b"/>
克致和平必先宗廟是以孝為教本所以𢎞愛敬而厚<lb/>
人倫禮乃民防蓋欲辨尊卑而明法制故禮記王制云<lb/>
天子七廟諸侯五廟大夫三廟䟽云周制之七廟者太<lb/>
祖及文王武王之祧與親廟四太祖后稷也殷六廟契<lb/>
及湯與二昭二穆夏則五廟無太祖禹與二昭二穆而<lb/>
已自夏及周少不减五多不過七又云天子七廟皆據<lb/>
周也有其人則七無其人則五若諸侯廟制雖有其人<lb/>
則不過五此則天子諸侯七五之異名矣至於三代已<lb/>
<pb n="KR3k0013_WYG_594-8a"/>
後魏晋宋齊隋及唐初多立六廟或四廟葢以定國之<lb/>
始不盈七廟之數也伏惟皇帝陛下大定寰區方興教<lb/>
理既先自家刑國固當率土咸賔今欲請立自髙祖已<lb/>
下四親廟其始祖一廟未敢輕議伏惟聖裁恐於講德<lb/>
論功有失靈源茂緒禀自中㫖共謂得宜臣等幸列明<lb/>
庭獲逢景運顯奉如綸之命共詳立廟之儀雖竭討尋<lb/>
慙非該博有愧上塵聖鑒實慮未恊宸衷不免迂踈仍<lb/>
虞漏略又據御史中丞張昭逺奏臣前月中預都省集<lb/>
<pb n="KR3k0013_WYG_594-8b"/>
議宗廟事伏見議狀於親廟外請别立始祖一廟近奉<lb/>
中書門下牒再令百官於都省議定聞奏者臣讀十四<lb/>
代史書見二千年故事觀諸家家宗廟都無始祖之稱<lb/>
惟殷周二代以稷契為太祖禮記曰天子七廟三昭三<lb/>
穆與太祖之廟而七鄭𤣥注云此周制也七者太祖后<lb/>
稷及文王武王與四親廟也又曰殷人六廟契及湯與<lb/>
二昭二穆也夏后氏立五廟不立太廟唯禹與二昭二<lb/>
穆而已據王制鄭𤣥所釋即殷周以稷契為太祖夏后<lb/>
<pb n="KR3k0013_WYG_594-9a"/>
氏無太祖亦無追謚之廟自殷周以來時更十代皆於<lb/>
親廟之中以有功者為太祖無追崇始祖之例具引今<lb/>
古即恐詞繁事要證明須陳梗槩漢以髙祖父太上皇<lb/>
執嘉無社稷功不立廟號髙帝自為髙祖魏以曹公相<lb/>
漢垂三十年始封於魏故為太祖晋以宣王輔魏室有<lb/>
功立為髙祖以景帝始封於晋故為太祖宋氏先世官<lb/>
閥卑㣲雖追崇帝號劉裕自為髙祖南齊髙帝之父位<lb/>
至右將軍生無封爵不得為太祖髙帝自為太祖梁武<lb/>
<pb n="KR3k0013_WYG_594-9b"/>
帝父順之佐祐齊室封侯位至領軍丹陽尹雖不受封<lb/>
於梁亦為太祖陳武帝父文讚生無名位以武帝功梁<lb/>
室贈侍中封義興公及武帝即位亦追為太祖周閔帝<lb/>
以父泰相西魏經營王業始封於周故為太祖隋文帝<lb/>
父忠輔周室有大功始封於隋故有太祖唐祖神堯祖<lb/>
父虎為周上柱國隋代追封唐公故為太祖唐末梁室<lb/>
朱氏有帝位變四廟朱公先世無名位雖追册四廟不<lb/>
立太祖朱公自為太祖此則前代追册太祖不出親廟<lb/>
<pb n="KR3k0013_WYG_594-10a"/>
之成例也王者祖有功而宗有德漢魏之制非有功徳<lb/>
不得立為祖宗殷周受命以稷契有大功於唐虞之際<lb/>
故追尊為太祖自秦漢之後其禮不然雖祖有功乃須<lb/>
親廟今亦粗言徃例以取證明秦稱造父之後不以造<lb/>
父為始祖漢稱唐堯劉累之後不以堯累為始祖魏稱<lb/>
曹参之後不以参為始祖晋稱趙將司馬卬之後不以<lb/>
卬為始祖宋稱漢楚元王之後不以元王為始祖齊梁<lb/>
皆稱蕭何之後不以何為始祖陳稱太丘長陳寔之後<lb/>
<pb n="KR3k0013_WYG_594-10b"/>
不以實為始祖元魏稱李陵之後不以陵為始祖後周<lb/>
稱神農之後不以神農為始祖隋稱楊震之後不以震<lb/>
為始祖唐稱臯陶老子之後不以臯陶老子為始祖唯<lb/>
唐髙宗皇帝則天武后臨朝革唐稱周更立七廟仍追<lb/>
册周文王姬昌為始祖此當時附䴡之徒不諳故實武<lb/>
立姬廟乖越以來曲臺之人到今嗤誚臣逺觀秦漢下<lb/>
洎周隋禮樂衣冠聲名文物未有如唐室之盛也武徳<lb/>
議廟之初英才間出温魏顔虞通今古封蕭薛杜達禮<lb/>
<pb n="KR3k0013_WYG_594-11a"/>
儀制度憲章必有師法夫追先祖之儀起於周代據史<lb/>
記及禮經云武王纘太王王季文王之緒一戎衣而有<lb/>
天下尊為天子宗廟享之周公成文武之徳追王太王<lb/>
王季祀先公以天子之禮又曰郊祀后稷以配天據此<lb/>
言之周武雖祀七世追為王號者但四世而已故自東<lb/>
漢已來有國之初多從四廟從周制也况殷因夏禮漢<lb/>
習秦儀無勞博訪之文宜約已成之制請依隋唐有國<lb/>
之初創立四廟推四世之中名位髙者為太祖謹議以<lb/>
<pb n="KR3k0013_WYG_594-11b"/>
聞勑宜令尚書省集百官將前議狀與張昭逺所陳速<lb/>
再與奪聞奏者又奏曰臣等今月十三日再於尚書省<lb/>
集百官詳議夫王者祖武宗文郊天祀地故有追崇之<lb/>
典以申配饗之儀切詳太常禮院議狀准立七廟四廟<lb/>
即竝通其理其他所論竝皆勿取七廟者按禮記王制<lb/>
云天子七廟三昭三穆與太祖之廟而七鄭𤣥注云此<lb/>
周制也詳其禮經即是周家七廟之定數四廟者謂髙<lb/>
曽祖禰四世也按周本紀及禮記大傳皆云武王即位<lb/>
<pb n="KR3k0013_WYG_594-12a"/>
追王太王王季文王以后稷為堯稷官故追尊為太祖<lb/>
此即周武王初有天下追尊四廟之明文也故自漢魏<lb/>
已降迄於周隋創業之君追諡不過四世約周制也此<lb/>
禮行之已乆事在不疑今参詳都省前議狀請立四廟<lb/>
外别引始祖取裁未為定議續准勑據御史中丞張昭<lb/>
逺奏請創立四廟之外無别封始祖之文備引古今細<lb/>
詳沿革合前王之茂典是厯代之通規况國家禮樂刑<lb/>
名皆約唐典宗廟之制須據舊章請依唐朝追尊獻祖<lb/>
<pb n="KR3k0013_WYG_594-12b"/>
宣皇帝懿祖先皇帝太祖景皇帝代祖元皇帝故事追<lb/>
尊四廟為定臣等考詳典禮上奉聖明雖共竭於懇誠<lb/>
實倍慙於淺近從之<lb/>
三年二月中書門下奏按禮不諱嫌名二名不偏諱注<lb/>
云嫌名謂音聲相近若禹與雨丘與蓲也二名不偏諱<lb/>
孔子之母名徵在言在不言徵言徴不稱在此古禮也<lb/>
唐太宗𤣥宗二名皆諱人姓與國諱音聲相近是嫌名<lb/>
者亦改姓氏與古禮有異廟諱平聲字則不諱側聲若<lb/>
<pb n="KR3k0013_WYG_594-13a"/>
諱側聲字即不諱平聲所諱字正文及偏旁皆闕㸃畫望<lb/>
令依令式施行勑朝廷之制今古相沿道在人𢎞禮非天<lb/>
降况以方開厯數䖍奉祖宗雖踰孔子之文未爽周公之<lb/>
訓兾崇孝行永載簡編所為二名及嫌名事宜依唐朝行<lb/>
四月詳定院奏太常博士叚顒進封事云臣竊見雒京<lb/>
四面所有祠祭諸壇等自近年以来相次官員祭告不<lb/>
住芟薙掃除漸似低平乆虧増飾今乞下太常寺牒河<lb/>
南雒陽兩縣應有管係壇所方以農務未興之時各勒<lb/>
<pb n="KR3k0013_WYG_594-13b"/>
逐近量差三十人功添補修泥須及元格尺丈髙濶其<lb/>
齋宫慮有經費據難修營稍候秋登亦望條理自然百<lb/>
靈允集萬福攸歸臣等叅詳大凡祀祭事在敬恭惟於<lb/>
齋壇最宜崇飾從之<lb/>
四年六月司天臺奏七月一日太陽有虧缺於北極於<lb/>
東復於南未盈而沒太常禮官詳舊制日有變天子素<lb/>
服避殿太史以所司救日於社陳五兵五皷麾東㦸南<lb/>
矛西弩北盾中央置皷服從其位百職廢務素服守司<lb/>
<pb n="KR3k0013_WYG_594-14a"/>
重列於庭每等異位向日而立明復而罷今所司灋物<lb/>
咸不能具去歳正旦日有蝕之唯謹藏兵仗皇帝避正<lb/>
殿尚素食百官守司而已中書奏欲行禮從之<lb/>
八月乙巳中書奏太常禮院定來歳長安公主出降儀<lb/>
太僕寺供厭翟二馬車殿中省備圓方偏扇各十六行<lb/>
障三坐障二繖一大扇一團大扇二今車障傘扇是同<lb/>
光年皇后灋物欲雅餙牙使厭翟之車后以四馬權去<lb/>
二馬用之詔從其議<lb/>
<pb n="KR3k0013_WYG_594-14b"/>
十一月禮官奉詔約開元禮重定正冬朝㑹其畧曰開<lb/>
元禮三品以上升殿羣臣在庭竊以九品分官隨時有<lb/>
異或以卑髙定分或以清濁為資積習是常造次難議<lb/>
請沿近禮依内宴列坐開元禮稱賀之後皇帝戴通天<lb/>
冠服絳紗袍百官朝服以侍坐解劒履於樂縣之西北<lb/>
竊以開元舊制長安廣庭故可以究皇儀而展帝容陳<lb/>
百辟而贊羣后今京邑新造殿廡未更若用前規慮為<lb/>
隘狹議請皇帝冠烏紗巾服赭黃袍百寮具公服候朝<lb/>
<pb n="KR3k0013_WYG_594-15a"/>
堂宏敞即舉舊儀二舞皷吹熊羆之案工師樂器等事<lb/>
繇乆廢無次頗甚歳月之間未可補備請且設九部之<lb/>
樂權用教坊伶人詔曰三品之官尚書方得升殿其餘<lb/>
所議宜悉從之<lb/>
是月太常禮院奏唐朝制度請以至徳宫正殿隔為五<lb/>
室室三分之南去地四尺以石為塪中容二主廟之南<lb/>
一屋三門門㦸二十四東西一屋一門門無棨㦸四仲<lb/>
之祭一羊一豕如其中祠幣帛牲牢之類光禄主之祠<lb/>
<pb n="KR3k0013_WYG_594-15b"/>
祝之文不進不署神厨之具鴻臚督之五帝五后凡十<lb/>
主未遷者六未立者四未諡者三髙祖太宗與其后暨<lb/>
莊宗凡六主在清化里之寢宫祭前一日以殿中繖扇<lb/>
二十迎置新廟以行饗禮閔帝莊宗明宗二后及魯國<lb/>
孔夫人神主四座請修製祔廟及三后請定諡灋從之<lb/>
五年五月宰臣馮道奏宰臣朝見辭謝在朝堂橫街之<lb/>
南及至餘官即悉於崇元門内此蓋事因偶爾習以為<lb/>
常又入閣禮畢之時羣官退於門外定班如初俟宣放<lb/>
<pb n="KR3k0013_WYG_594-16a"/>
伏唯翰林學士前任郡守等不隨百辟即時直出惟此<lb/>
二者禮愆序失乞改正勑官爵之班即分髙下見謝之<lb/>
位豈有異同宜立通規以為定制今後宰臣使相朝見<lb/>
辭謝竝於崇元門外與諸官同行異位一時列拜假滿<lb/>
橫行即從舊例又入閣之儀其翰林學士前任郡守等<lb/>
今後入閣宜依百官班例不得先出<lb/>
是月御史中丞竇貞固奏每遇國忌行香宰臣跪爐僧<lb/>
人表讚文武百官儼然列坐今後復請宰臣跪爐百官<lb/>
<pb n="KR3k0013_WYG_594-16b"/>
依常位立班從之仍令行香之後齋僧一百人永為定<lb/>
制<lb/>
二月太常禮院奏長安公主以三月出降按唐徳宗朝<lb/>
禮儀使顔真卿議婚用駙馬在禮無文周禮諸侯以璋<lb/>
聘女禮云玉以比徳今請駙馬加以璋郡主之聓加𤣥<lb/>
纁以代用馬凾書之禮出自近代事無正經請廢之勿<lb/>
用詔曰納采之時主人再拜使者不答雖開元禮具載<lb/>
其儀宜令答拜仍令鄭王重貴主其婚姻其婚禮中外<lb/>
<pb n="KR3k0013_WYG_594-17a"/>
不賀餘依太常禮院所奏<lb/>
少帝以天福七年即位是年太常禮院奏國朝見饗四<lb/>
廟靜祖肅祖睿祖憲祖今髙祖將行升祔按㑹要唐武<lb/>
徳元年立四廟於長安至貞觀九年有司詳議廟制以<lb/>
髙祖神堯皇帝神主升舊四室祔廟今髙祖神主請同<lb/>
唐髙祖神主升祔從之<lb/>
開運二年二月右輔闕盧夐奏曰臣聞國之大事在祀<lb/>
與戎祀則必盡其誠戎則不加無罪伏見以時祭嶽瀆<lb/>
<pb n="KR3k0013_WYG_594-17b"/>
皆是本道觀察使親賫御降祝文詞所行禮唯中嶽頃<lb/>
自故河南尹張全義年徳俱髙遂請少尹或上㕔賓席<lb/>
攝祭近歳多差文叅府掾習以為常不唯有凟於靈祗<lb/>
兼慮漸隳於祀典臣欲請河南尹却於華州兖州定州<lb/>
孟州觀察使例親行獻禮仍令本縣令讀祝文者勑曰<lb/>
盧夐請河南尹親及廟貌冀表精䖍在禱山川誠為重<lb/>
事且浩穰都邑豈可闕人今後祭中嶽宜令河南尹徃<lb/>
彼行禮<lb/>
<pb n="KR3k0013_WYG_594-18a"/>
三年六月西京留司監察使奏以祠祭所定行事官臨<lb/>
日多遇疾病或奉詔赴闕留司禀勑已遲乞以留司吏<lb/>
部郎中一人主判有闕便依次第定名庶無闕事從之<lb/>
漢高祖即位稱天福十二年是年太常博士叚顒奏曰<lb/>
伏以宗廟之制歴代為難須按禮經旁求故實又縁禮<lb/>
貴隨時捐益不定今叅詳歴代故事立髙曽祖禰四廟<lb/>
更上追逺祖光武皇帝為始祖百代不遷之廟居東向<lb/>
之位共為五廟庶符徃例又合禮經詔尚書省集百官<lb/>
<pb n="KR3k0013_WYG_594-18b"/>
詳議吏部尚書竇貞固等議曰按禮記王制云天子七<lb/>
廟諸侯五廟大夫三廟䟽云周制七廟者太祖及文王<lb/>
武王之廟與親廟四太祖后稷也又云天子七廟皆據<lb/>
周也有其人則七無其人則五至於光武中興及歴代<lb/>
多立六廟或四廟蓋建國之始未盈七廟之數又按郊<lb/>
祀録王肅云徳厚者流澤廣天子可以事六代之義也<lb/>
今欲請立髙祖以下四親廟又自古聖王祖有功宗有<lb/>
徳即於四親廟之外祖功宗徳不拘定數今除四親廟<lb/>
<pb n="KR3k0013_WYG_594-19a"/>
外更請上追髙皇帝光武皇帝共六廟從之<lb/>
隐帝乾祐元年六月太常禮院准奏天福十二年六月<lb/>
中勑追尊六廟當司尋各牒所司請排比法物修製冊<lb/>
寶并衮龍服通天冠絳紗袍鎮圭等所司修製竝無次<lb/>
第者伏縁當司勘造逐年四季嗣祭晝日内正月上辛<lb/>
祈榖四月孟夏雩祭及夏至九月季秋大享明堂十一<lb/>
月冬至皆祀昊天上帝夏至祀皇地祗十月孟冬神州<lb/>
地祗皆以祀前二日准禮例奏告太廟一室配座并四<lb/>
<pb n="KR3k0013_WYG_594-19b"/>
孟月及臘饗於太廟伏以國之大事在祀與戎晝日無<lb/>
配座之儀宗廟闕薦饗之禮今詳典墳有虧禮敬伏乞<lb/>
再下所司申請修制從之<lb/>
九月高祖神主將升祔太廟有司奏議文祖明元皇帝<lb/>
室神主祧之置於夾室祫享即出之<lb/>
二年司封郎中裴㢲上言國家郊廟社稷百神祀祭皆<lb/>
在雒陽臣每見差官行事諸神壇墠多無齋宿之所以<lb/>
三公之職衣冠於旅舎田家狼籍凶穢無所不有恐非<lb/>
<pb n="KR3k0013_WYG_594-20a"/>
精誠蠲潔展敬之道也臣請下河南府於京城四郊聊<lb/>
葺屋宇充齋宿神厨之所從之<lb/>
三年河南府京兆尹言差官檢校髙祖長陵世祖原陵<lb/>
髙下步數言竝無祠廟初國家議立宗廟議官不詳舊<lb/>
事乃以前漢髙祖後漢光武繫六廟乃修縁廟寶册太<lb/>
常卿謂臣曰髙祖世祖寶册已在陵内不勞復製但告<lb/>
之而已為輿言所惑竟為之<lb/>
宗正卿上言諸帝陵園所祠時享須有寢殿祠官今髙<lb/>
<pb n="KR3k0013_WYG_594-20b"/>
祖世祖二陵竝無祠祭之所請各下本處令於陵側粗<lb/>
修齋宫以當寢廟下所司計度所司引唐朝奉陵故事<lb/>
所費鉅萬遂寢其事以至國亡二祖之陵不霑一奠<lb/>
周太祖廣順元年正月中書門下奏太常禮院議合立<lb/>
太廟室數若守文繼體則魏晉有七廟之文若創業開<lb/>
基則隋唐有四廟之議聖朝請依近禮追諡四廟伏恐<lb/>
所議未同請下百官集議從之<lb/>
二月太子太傅和凝等奏以肇啓洪圖惟新皇室左宗<lb/>
<pb n="KR3k0013_WYG_594-21a"/>
廟而右社稷率繇舊章崇祖禰而辨尊卑載於前史雖<lb/>
文質互變義趣各殊式觀捐益之規咸繫興隆之始伏<lb/>
惟皇帝陛下體元立極本義祖仁開變家成國之基尊<lb/>
奉先思孝之道言為軌範動合典墳超百代之哲王總<lb/>
一時之盛業據禮議立四親廟允叶前文從之<lb/>
四月中書門下奏太常禮院申七月一日皇帝御崇元<lb/>
殿命使奉册四廟以舊儀服衮冕即座太尉引册案入<lb/>
皇帝降座引立於御座前南向中書令奉册案進皇帝<lb/>
<pb n="KR3k0013_WYG_594-21b"/>
搢珪捧授册使使跪受轉授舁册官其進寶授寶儀如<lb/>
册案恭以興王之始稽古為先四方見尊祖之心萬代<lb/>
傳敬親之道臣等叅詳至時請皇帝降階從之<lb/>
十月禮儀使言奉迎太廟社稷神主到東宮日未審皇<lb/>
帝親出郊外迎奉當否縁此無禮例故實簡詳請三省<lb/>
官集議勑宣令尚書省四品以上中書門下兩省五品<lb/>
以上同叅議聞奏時議者以人君謁廟有時又祭服行<lb/>
事若迎郊謁見難行饗獻之禮常服又恐非宜是以集<lb/>
<pb n="KR3k0013_WYG_594-22a"/>
議及兩省集議司徒竇貞固司空蘇禹珪主議或言吴<lb/>
主孫休即位迎其祖父於吴郡入祔太廟休前一日出<lb/>
城野次明日常服奉迎此其例也禮酌人情假令齋車<lb/>
載主以從行未必皆須祭服行事迎之宜也司徒竇貞<lb/>
固等獻議曰陛下方祗見於祖宗展孝思於迎奉酌人<lb/>
情而制禮迎廟主以為宜臣等未見舊章止依情理以<lb/>
車駕出城為是其迎奉之儀請下禮儀使酌量草定從<lb/>
之禮儀使言来年正月一日皇帝有事於南郊合祭天<lb/>
<pb n="KR3k0013_WYG_594-22b"/>
地於圓丘准禮以祖廟配祭依祠令以髙祖睿和皇帝<lb/>
配勑敬依典禮<lb/>
三年二月内司製國寶兩坐詔太常具制度以聞有司<lb/>
言唐六典符寶郎掌天子八寶其一曰神寶其二曰受<lb/>
命寶其神寶方六寸髙四寸六分厚一寸七分蟠龍紐<lb/>
文與傳國璽同傳國寶秦皇以藍田玉刻之李斯篆方<lb/>
四寸靣文曰受命於天既壽永昌紐盤五龍二寶歴代<lb/>
相傳以為神器别有六寶一曰皇帝行璽二曰皇帝之<lb/>
<pb n="KR3k0013_WYG_594-23a"/>
璽三曰皇帝信璽四曰天子行璽五曰天子之璽六曰<lb/>
天子信璽此六寶因文為名竝白玉螭虎紐歴代相傳<lb/>
或亡失則補之北朝鑄之以金至則天太后以璽字涉<lb/>
嫌改之為寶八寶唐代符寶郎典之貞觀十六年别置<lb/>
元璽一坐其文曰皇天景命有徳者昌白玉螭虎紐同<lb/>
光中製寶一坐文曰皇天受命之寶天福四年製寶一<lb/>
坐文曰皇帝神寶其同光天福二寶内司製造不見紐<lb/>
象分寸製度勑令製國寶兩坐宜用白玉方四寸螭虎<lb/>
<pb n="KR3k0013_WYG_594-23b"/>
紐其一宜以皇帝承天受命之寶文其一宜以皇帝神<lb/>
寶為文命中書令馮道書寶史臣曰國以玉璽為傳授<lb/>
神器䆳古無文運斗樞曰舜為天子黃龍負璽世本曰<lb/>
魯昭公始作璽秦兼七國稱皇帝李斯取藍田之玉玉<lb/>
工孫壽刻之方四寸斯為大篆書文之形制為魚龍鳯<lb/>
鳥之狀希世之至寶也秦亾子嬰以璽降於軹道漢髙<lb/>
祖得之與斬白蛇劒世世傳寶之王莾之簒使王舜求<lb/>
璽於元后后怒投之於階一角㣲缺莽誅公孫賓以璽<lb/>
<pb n="KR3k0013_WYG_594-24a"/>
送更始劉𤣥敗以授盆子及熊耳之敗盆子以璽降光<lb/>
武漢末黃門亂張讓投璽於井孫堅討董卓入雒見井<lb/>
有五色氣乃杼得之持歸以授袁術術敗荆州刺史徐<lb/>
璆得之詣許授獻帝漢禪魏文帝得之魏禪晉武帝得<lb/>
之劉聰䧟雒陽得之聰死歸劉曜為石勒所擒璽歸於<lb/>
鄴石季龍傳冉閔閔敗東濮陽太守戴施入鄴得之送<lb/>
江東授穆帝晉禪宋劉裕得之宋禪齊蕭道成得之齊<lb/>
禪梁蕭衍得之臺城之䧟侯景得之景敗其將侯子鑒<lb/>
<pb n="KR3k0013_WYG_594-24b"/>
欲以璽走江北為追兵所廹乃投於栖霞寺井中寺僧<lb/>
永杼得匿之陳永定三年永弟子普智以璽上陳文帝<lb/>
隋平陳隨叔寶入長安隋之始得秦真傳國寶煬帝在<lb/>
江都宇文化及簒逆以璽北度至韋縣為竇建徳所敗<lb/>
寶入建徳建徳擒於武牢其妻曹氏以寶獻唐髙祖禄<lb/>
山之亂肅宗即位於靈武上皇遣崔圓送璽於鳯翔代<lb/>
宗之避狄分陜徳宗之移幸山南皆以八寶從黃巢之<lb/>
亂僖宗再幸山南昭宗播越石門神器俱在天祐四年<lb/>
<pb n="KR3k0013_WYG_594-25a"/>
輝王禪位於梁命宰臣楊渉送寶於大梁梁亾莊宗入<lb/>
汴得之同光末内難作亂兵犯蹕寶為火所灼文字訛<lb/>
缺明宗清泰復傳之清泰敗以傳國寶隨身自焚而死<lb/>
其寶遂亡失其神寶者方六寸厚一寸七分髙四寸六<lb/>
分蟠龍隐起文與秦璽同但玉色不及形制髙大耳不<lb/>
知何代造東晉孝武十九年南雍州刺史郗恢於慕容<lb/>
永部得之送於金陵東晉末傳於宋髙祖宋亡入齊蕭<lb/>
道成得之齊亡入梁蕭衍得之臺城之䧟侯景得之景<lb/>
<pb n="KR3k0013_WYG_594-25b"/>
敗侍中趙思齊擕走江北獻齊文宣帝宇文氏滅齊武<lb/>
帝得之歸長安宇文亡入隋文帝改號傳國璽又改為<lb/>
受命璽開皇九年平陳始得秦氏真傳國璽仍以秦璽<lb/>
後出得於亡陳以北朝所傳神璽為第一秦璽次之隋<lb/>
亡竇建徳妻與秦璽俱獻長安唐髙祖得之唐末不知<lb/>
所在秦初制受命寶時别製六璽一曰皇帝行璽封册<lb/>
諸王公用之二曰皇帝之璽與王公書用之三曰皇帝<lb/>
信璽諸夏發兵用之四曰天子行璽封册蕃國用之五<lb/>
<pb n="KR3k0013_WYG_594-26a"/>
曰天子之璽賜蕃國書用之六曰天子信璽徴蕃國兵<lb/>
用之六璽皆白玉刻螭虎紐方一寸五分髙二寸傳之<lb/>
歴代或有亡失北朝鑄之以金所謂乘輿八寶也太宗<lb/>
貞觀中别刻元璽莊宗時或引元璽又别刻受命寶天<lb/>
福初晉髙祖以傳國寶為清泰所焚特置寶一坐開運<lb/>
末契丹䧟中原張彦澤入京城晉主奉表歸命於遼主<lb/>
遣皇子延煦等奉國寶并命印三靣送與遼主其國寶<lb/>
即天福初所造者也延煦等廻遼主與晉帝詔曰所進<lb/>
<pb n="KR3k0013_WYG_594-26b"/>
國寶騐來非真傳國寶其真寶速進來晉主奏曰真傳<lb/>
國寶因清泰末偽主從珂以寶自焚自此亡失先帝登<lb/>
極之初特製此寶左右臣寮備知固不敢别有藏匿也<lb/>
漢朝二帝未暇修製故太祖命有司特製此二寶焉<lb/>
八月太常上言祭禮宗廟之祀三年一祫以孟冬五年<lb/>
一禘以孟夏所以别尊卑審昭穆也四時之祭薦其常<lb/>
事故禘祫之月則不行時饗恭惟追尊四廟經今三年<lb/>
准禮合改十月孟冬薦饗為祫并徧祭七祀從之史臣<lb/>
<pb n="KR3k0013_WYG_594-27a"/>
曰禮官謬舉也禘祫之祭比以祧廟之主無常饗故有<lb/>
三年五年合食於太祖之禮今太廟四室聫棟而承五<lb/>
饗何合之有言審昭穆者禮天子七廟三昭三穆與太<lb/>
祖之廟七今但三昭三穆而已無勞審也<lb/>
九月將有事於南郊議於東京别建太廟時太常禮院<lb/>
言准雒京廟室一十五間分為四室兩頭有夾室四神<lb/>
門每門屋三間毎間一門㦸二十四别有齋宮神厨屋<lb/>
宇准禮左宗廟右社稷在國城内請下所司修奉從之<lb/>
<pb n="KR3k0013_WYG_594-27b"/>
是月南郊禮儀使奏郊祀所用珪璧制度准禮祀上帝<lb/>
以蒼璧祀地祗以黄琮祀五帝以珪璋琥璜其玉各依<lb/>
本方正色祀日月以珪璋祀神州以兩珪有邸其用幣<lb/>
天以蒼色地以黃色配帝以白色日月五帝各從本方<lb/>
之色皆長一丈八尺其珪璧之狀璧圓而琮八方珪上<lb/>
銳而下方半珪曰璋琥為虎形半璧曰璜其珪璧琮璜<lb/>
皆長一尺二寸四珪有邸邸本也珪著於璧而四出也<lb/>
日月星辰以珪璧五寸前件珪璧雖有圖様而長短之<lb/>
<pb n="KR3k0013_WYG_594-28a"/>
說或殊按唐開元中𤣥宗詔曰禮神以玉取其精潔比<lb/>
來用珉不可行也如或以玉難辨寕小其制度以取其<lb/>
真今郊廟所修珪璧量玉大小不必皆從古制伏請下<lb/>
所司修製從之<lb/>
是月禮儀使奏郊廟祝文例云古者文字皆書於册而<lb/>
有長短之差魏晉郊廟祝文書於册唐初悉用祝板惟<lb/>
陵廟用玉為册𤣥宗親祭郊廟用玉為册徳宗朝博士<lb/>
陸淳議准禮用祝板祭已燔之可其議貞元六年親祭<lb/>
<pb n="KR3k0013_WYG_594-28b"/>
又用竹册當司准開元禮并用祝板梁朝依禮行之至<lb/>
明宗郊天又用竹册今詳酌禮例祝板為宜從之<lb/>
世宗顯徳二年八月癸卯兵部尚書張昭上言今月十<lb/>
二日伏䝉宸慈召對面奉聖㫖以每年祀祭多用太牢<lb/>
念其耕稼之勤更備犧牲之用比諸豢養特可愍傷令<lb/>
臣尋討故事可以他牲代否臣仰禀綸言退尋禮籍三<lb/>
牲八簋之制五典六樂之文著在典彛迭相沿襲累經<lb/>
朝代無所改更臣聞古者燔黍捭豚尚多質畧近則梁<lb/>
<pb n="KR3k0013_WYG_594-29a"/>
武麵牲笋脯不可宗師雖好生之德則然於奉先之議<lb/>
太劣蓋禮主於信孝本因心黍稷非馨鬼神饗徳不必<lb/>
牲牢之巨細籩豆之方圓茍血祀長保於宗祧而牲俎<lb/>
何須於蠒栗但以國之大事儒者乆行易以他牢恐未<lb/>
為便以臣愚管其南北郊宗廟社稷朝日夕月等大祠<lb/>
如皇帝親行事備用三牲如有司攝行事則用少牢以<lb/>
下雖非舊典貴减犧牛是時太常卿田敏又奏云臣奉<lb/>
聖㫖為祠祭用犢事今太僕寺供犢一年四季都用犢<lb/>
<pb n="KR3k0013_WYG_594-29b"/>
二十二頭唐㑹要武徳九年十月九日詔祭祀之意本<lb/>
以為民窮民事神有乖正直殺牛不如禴祭明德即是<lb/>
馨香望古推今民神一揆其祭圓丘方澤宗廟已外竝<lb/>
可止用少牢者特待時和年豐然後克修常禮又按㑹<lb/>
要天寶六載正月十六日赦文祭祀之典犧牲所備將<lb/>
有達於䖍誠蓋不資於廣殺自今後每大祭祀應用騂<lb/>
犢宜令所司量减其數仍永為常式其年起請以舊科<lb/>
毎年用犢二百一十二頭今請减一百六十三頭止用<lb/>
<pb n="KR3k0013_WYG_594-30a"/>
二十九頭餘祠饗宜竝停用犢至上元二年九月二十<lb/>
一日赦文國之大事郊祀為先貴其至誠不羙多品黍<lb/>
稷雖設猶或非馨牲牢空多未為能饗圓丘方澤仍依<lb/>
常式宗廟諸祠臨時獻熟用懷明徳之馨庶合西隣之<lb/>
祭其年起請昊天上帝太廟各太牢一餘祭竝隨事市<lb/>
供若據天寶六載自二百一十二頭減用三十九頭武<lb/>
德九年每年用犢十頭圓丘方澤一宗廟五據上元二<lb/>
年起請只昊天上帝太廟又無方澤則九頭矣今國家<lb/>
<pb n="KR3k0013_WYG_594-30b"/>
用牛比開元天寶則不多比武德上元則過其大半按<lb/>
㑹要太僕寺有牧監掌孳課之事乞今後太僕寺養孳<lb/>
課半其犢遇祭昊天太廟前三月養之滌宮取其蕩滌<lb/>
清潔餘祭則不養滌宫若臨時買牛恐非典故謹具奏<lb/>
聞奉勑祭祀尚誠祝史貴信非誠與信何以事神禴祭<lb/>
重於殺牛黍稷輕於明徳犧牲之數具載典經前代以<lb/>
來或有増損宜採酌中之禮且從貴少之文起今後祭<lb/>
圓丘方澤社稷竝依舊用犢太廟及諸祠宜准上元二<lb/>
<pb n="KR3k0013_WYG_594-31a"/>
年九月二十一日制竝不用犢如皇帝親行事則依常式<lb/>
四年四月乙酉禮官博士等准詔議祭器祭玉制度<lb/>
以聞時國子祭酒尹拙引崔靈恩三禮義宗云蒼璧所<lb/>
以禮天其長十有二寸蓋法天之十二時又引江都集<lb/>
白虎通等諸書所說云璧皆内方外圓又云璜琮所以<lb/>
禮地其長十寸以法地之數其琮外方内圓八角而有<lb/>
好國子博士聶崇義以為璧内外皆圓其徑九寸又按<lb/>
阮氏鄭𤣥圖皆云九寸周禮玉人職又有九寸之璧及<lb/>
<pb n="KR3k0013_WYG_594-31b"/>
引爾雅云肉倍好謂之璧好倍肉謂之瑗肉好若一謂<lb/>
之環郭璞注云好裡也肉邉也而不載尺寸之數崇義<lb/>
又引冬官玉人云璧好三寸爾雅云肉倍好謂之璧蓋<lb/>
兩邉肉各三寸通好共九寸則其璧九寸明矣聶崇義又<lb/>
云璜琮八方以象地毎角各剡出一寸六分共長八寸<lb/>
厚一寸按周禮疏及阮氏圖竝無好又引冬官玉人云<lb/>
琮八角而無好崇義又云琮璜珪璧俱是禮天地之器<lb/>
而爾雅惟言璧瑗環三者有好其餘琮璜之器竝不言<lb/>
<pb n="KR3k0013_WYG_594-32a"/>
之則璜琮八角而無好明矣時太常卿田敏已下議以<lb/>
為尹拙所說雖有所據而崇義援引周禮正文其理稍<lb/>
優請從之其諸祭品制度亦多以崇義所議為定<lb/>
五年六月癸酉禘於太祖先是言事者以皇家宗廟無<lb/>
祧廟之主不當行禘祫之禮國子司業兼太常博士聶<lb/>
崇義以為前代備廟累遷及追尊未毁皆有禘祫及引<lb/>
故事凡九條以為其証其畧曰魏明帝以景初三年神<lb/>
主入廟至五年二月禘祭明年又禘自兹已後五年為<lb/>
<pb n="KR3k0013_WYG_594-32b"/>
常且魏以武帝為太祖至明帝始三帝而已未有毁主<lb/>
而行禘祫其證一也宋文帝元嘉六年祠部定十月三<lb/>
日大祠其太學博士議云按禘祫之禮三年一五年再<lb/>
宋自髙祖至文帝才亦三帝未有毁主而行禘祫其證<lb/>
二也梁武帝用謝廣議三年一祫五年一禘謂之大祭<lb/>
禘祭以夏祫祭以冬且梁武乃受命之君才追尊四廟<lb/>
而行禘祫則知祭者是追養之道以時移節變孝子感<lb/>
而思親故薦以首時祭以仲月間以禘祫序以昭穆乃<lb/>
<pb n="KR3k0013_WYG_594-33a"/>
禮之經也非闗宗廟備與不備其證三也文多不載至<lb/>
是終從崇義之議<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_594-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百九十四<lb/>
</p>
<p>
</p>
  </div>
</body>
</text>
</TEI>
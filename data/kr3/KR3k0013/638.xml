<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百三十八</head>
    <p>
<pb n="KR3k0013_WYG_638-1a"/>
欽定四庫全書<lb/>
　册府元龜卷六百三十八　宋　王欽若等　撰<lb/>
　　銓選部<lb/>
　　　　不稱　　謬濫　　貪賄<lb/>
　　　不稱<lb/>
天官之職銓管是司稽周禮理典之制舉魏氏官人之<lb/>
法必資公方之器藻鑒之能所以總百官而式九流也<lb/>
乃有性質凝滯才識駑下不能執守與時浮沉多所懐<lb/>
<pb n="KR3k0013_WYG_638-1b"/>
私狥於情託無裁斷之用失品藻之方以髙簡而自矜<lb/>
惟酣醉以為適繇是輪轅失序衡鑑不明興非據之譏<lb/>
負敗官之咎豈獨貽其身禍亦乃紊於國經布於簡書<lb/>
可以為耻<lb/>
魏時苗鉅鹿人為大官令領其郡中正定九品至於叙<lb/>
人才不能寛大然紀人之短雖在久逺蓄之不置<lb/>
晉王戎為吏部尚書以晉室方亂慕遽伯玉之為人與<lb/>
時舒卷無謇諤之節自經典選未嘗進寒素退虚名但<lb/>
<pb n="KR3k0013_WYG_638-2a"/>
與時浮沉而已<lb/>
畢卓為吏部郎常飲酒廢職<lb/>
梁王亮仕齊為吏部尚書建武末尚書右僕射江祐管<lb/>
朝政多所進㧞為士子肆亮自以身居選部每持異議<lb/>
始亮未為吏部郎時以祐齊明帝之内弟故深友祐祐<lb/>
為之延譽益為帝所器重至是與祐昵之如初及祐遇<lb/>
誅羣小放命凡所除拜悉繇内寵亮更弗能止外若詳<lb/>
審内無明鑒其所選用示資次而已當世不謂為能<lb/>
<pb n="KR3k0013_WYG_638-2b"/>
任昉為吏部郎中㕘掌大選居職不稱尋轉御史中丞<lb/>
蕭子顯為吏部尚書性凝簡負才氣見九流賓客不與<lb/>
交言但舉扇一揮而已衣冠竊恨之<lb/>
陳到字仲舉為左僕射叅掌選事仲舉既無學術朝章<lb/>
非所長選舉引用皆出自袁樞性疎簡不涉世務與朝<lb/>
市無所親狎但聚財酣飲而已<lb/>
後魏任城王澄為吏部尚書孝文曰王者不降佐於蒼<lb/>
昊皆㧞才而用之朕失於舉人任許一羣婦人革竒事<lb/>
<pb n="KR3k0013_WYG_638-3a"/>
當更銓簡耳任城在省為舉天下綱維為當署事而已<lb/>
澄曰臣實署事而已孝文曰如此便令史足矣何待任<lb/>
城<lb/>
李神雋為吏部尚書意尚風流情在推引人物而不能<lb/>
守正奉公無多聲譽有鉅鹿人李炎上書言神雋之失<lb/>
天柱將軍爾朱榮曾聞補人為曲陽縣令神雋以階懸<lb/>
不用榮聞大怒謂神雋自樹親黨排抑勲人神雋懼啓<lb/>
求解官<lb/>
<pb n="KR3k0013_WYG_638-3b"/>
宋弁為黄門郎司徒左長史時大選内外羣官并定四<lb/>
海士族弁專㕘銓量之任事多稱㫖然好言人之陰短<lb/>
髙門大族意所不便者弁因毁之至於舊族淪滯人非<lb/>
可忘者又申達之又為本州大中正姓族多所降抑頗<lb/>
為時人所非<lb/>
東魏襲常山王嶷孝靜時為尚書令攝選部嶷雖居重<lb/>
任隨時而已<lb/>
北齊赫連子悅為都官尚書以本官兼吏部子悅在官<lb/>
<pb n="KR3k0013_WYG_638-4a"/>
惟以清勤自守既無學術又闕風儀人倫清鑒去之彌<lb/>
逺一旦居銓衡之首大招物議繇是除太常卿卒<lb/>
袁韋脩為吏部尚書初馮子琮以僕射攝選婚嫁相尋<lb/>
韋脩常非笑之語人云馮公營婚日不暇給及自居選<lb/>
曹亦不免時論盖地勢使然<lb/>
冦猛為武衞將軍自以上谷冦氏得補燕州大中正而<lb/>
不能甄别士庻也<lb/>
隋盧愷為禮部尚書權吏部尚書時預選者甚多愷即<lb/>
<pb n="KR3k0013_WYG_638-4b"/>
授官皆作色而遣之<lb/>
唐溫彦博太宗時為吏部郎中知選事意在沙汰多所<lb/>
擯抑而退者不伏囂訟盈庭彦博惟騁辭辯與之相詰<lb/>
終日喧擾為識者所嗤<lb/>
戴胄為民部尚書兼檢校吏部尚書及在銓衡抑文雅<lb/>
而奬法吏不適輪轅之用<lb/>
楊纂為吏部侍郎抑文雅進黠吏觀時任數為時論所<lb/>
譏<lb/>
<pb n="KR3k0013_WYG_638-5a"/>
唐皎為吏部侍郎當引人銓問何方便穏或云其家在<lb/>
蜀乃注與吳復有云親老先任江南即唱之隴右論者<lb/>
莫能測其意<lb/>
楊師道為吏部尚書師道貴公之子四海人物未能委<lb/>
練所署用多非其才而深抑勢貴及其親黨將以避嫌<lb/>
然亦無藻鑑之譽從征髙麗及師還人有言其非典選<lb/>
之才乃轉工部尚書師道乞為太常卿從之<lb/>
楊思𤣥髙宗時為司列少常伯恃外戚貴待選流多不<lb/>
<pb n="KR3k0013_WYG_638-5b"/>
以禮而排斥之為選者夏侯彪所訟而御史中丞郎餘<lb/>
慶彈奏免官<lb/>
魏克己為吏部侍郎銓路喧譁大為冬集人援引指擿<lb/>
貶為太子中允<lb/>
鄧𤣥挺為吏部侍郎既不稱職甚為時談所鄙又時患<lb/>
消渴病選人因目為鄧渴作鄧渴詩牓衢路自有唐已<lb/>
來掌選之失未有如𤣥挺者坐此左遷澧州刺史遷晉<lb/>
州刺史召拜麟臺少監重為天官侍郎其失有甚於前<lb/>
<pb n="KR3k0013_WYG_638-6a"/>
韋待賈為吏部尚書素無才術志識凡下出自武官而<lb/>
驟居選部凡所銓綜多為朝野所嗤鄙<lb/>
許子儒為吏部侍郎性無藻鑑所視銓綜皆委令史緱<lb/>
直謂曰汝平配也<lb/>
後唐崔貽孫為吏部侍郎性好干人喜得小惠天官任<lb/>
重昏耄罔知瞀目將瞑猶以所欲託於選人銓管難虚<lb/>
遂除禮部尚書致仕<lb/>
　　　謬濫<lb/>
<pb n="KR3k0013_WYG_638-6b"/>
論材定官存於周制興廉舉孝著於漢典得人有進律<lb/>
之褒濫進有絀爵之罰故天下愼法莫敢謬舉魏晉以<lb/>
降其道駁䘮條教所頒既殊於古銓選所屬復罕其人<lb/>
靡能平心守正量才揆職繇是用捨狥意詞辯飾非或<lb/>
觀時而任數或為朋而受賕俾夫補授失次資格差謬<lb/>
多所抑損或成紛訴至有附會權勢親狎姦民上不能<lb/>
資朝廷之聰明下則積山林之怨憤是使古道不復來<lb/>
者喟然<lb/>
<pb n="KR3k0013_WYG_638-7a"/>
漢王勲成帝時襲封卬城侯坐選舉不以實免<lb/>
魏何晏為尚書主選舉其宿與之有舊者多被㧞擢<lb/>
梁王亮為吏部尚書拘資次而已當代謂為不能<lb/>
後魏李韶為吏部尚書在選曹不能平心守正通容而<lb/>
已議者貶之<lb/>
崔亮為吏部尚書時羽林軍新害張彛之後靈太后令<lb/>
武官得依資入選官員既少應選者多前尚書李韶循<lb/>
常擢人百姓大為嗟怨亮乃奏為格制不問士之賢愚<lb/>
<pb n="KR3k0013_WYG_638-7b"/>
專以停解日月為斷雖復官須此人停日後者終於不<lb/>
得庸才下品年月久者灼然先用沉滯者皆稱其能亮<lb/>
外甥司空諮議劉景安書規亮曰殷周以鄉塾貢士兩<lb/>
漢繇州郡薦才魏晉因循又置中正諦觀在昔莫不審<lb/>
舉雖未盡美足應十收六七而朝廷貢秀才止求其文<lb/>
不取其理察孝廉惟論章句不及治道立中正不考人<lb/>
才行業空辨氏姓髙下至於取士之途不溥沙汰之理<lb/>
未精而舅屬當銓衡宜須改張易調如之何反為停年<lb/>
<pb n="KR3k0013_WYG_638-8a"/>
格以限之天下士子誰復修厲名行哉亮答書曰汝所<lb/>
言乃有深致吾乗時僥倖得為吏部尚書當其壯也尚<lb/>
不如人况今朽老而居帝難之任常思用賢舉直以報<lb/>
明主之恩盡忠竭力不為貽後之累昨為此格有繇而<lb/>
然今已為汝所恠千載之後誰知我哉可靜念吾言當<lb/>
為汝論之吾兼正六為吏部郎三為尚書銓衡所宜頗<lb/>
知之矣但古今不同時宜須異何者昔有中正品其才<lb/>
第上之尚書尚書據狀量人授職此乃與天下羣賢共<lb/>
<pb n="KR3k0013_WYG_638-8b"/>
爵人也吾謂當爾之時無遺才無濫舉矣而汝猶云十<lb/>
收六七况今日之選專歸尚書以一人之鑒照察天下<lb/>
劉毅所云一吏部兩郎中而欲究竟人物何異以管闚<lb/>
天而求其博哉今勲人甚多又羽林入選武夫崛起不<lb/>
解書詩唯可彍弩前驅指蹤捕噬而已忽令垂組乘軒求<lb/>
其烹鮮之効未曾操刀而使專割又武人至多官員至<lb/>
少不可周溥設令十人共一官猶無官可授况一人望<lb/>
一官何繇可不怨哉吾近面執不宜使武人入選請賜<lb/>
<pb n="KR3k0013_WYG_638-9a"/>
其爵厚其禄既不見從是以權立此格限以停年耳昔<lb/>
子産鑄刑書以救弊叔向譏之以正法何異汝以古禮<lb/>
難權宜哉仲尼云徳我者春秋罪我者亦春秋吾之此<lb/>
指其繇是也但令當來君子知吾意焉後甄琛元脩義<lb/>
城陽王徽相繼為吏部尚書利其便已踵而行之自是<lb/>
賢愚同貫涇渭無别魏之失人從亮始也<lb/>
楊愔超拜吏部尚書典選二十餘年奬擢人倫以為已<lb/>
任然取士多以言貌時致謗言以為愔之用人似貧士<lb/>
<pb n="KR3k0013_WYG_638-9b"/>
市𤓰取其大者愔聞不以屑意<lb/>
馮子琮為右僕射仍攝選子琮微有識鑒及位望轉隆<lb/>
宿心頓改擢引非類以為深交縱其子弟官位不依倫<lb/>
次又專營婚媾歴選上門例以官爵許之旬日便驗<lb/>
許子儒則天時為天官侍郎不以藻鏡為意有令史句<lb/>
直是其腹心每注官多委令下筆子儒但髙枕而臥語<lb/>
句直云平配繇是補授失次無復綱紀道路喧然以為<lb/>
口實<hi>是時則天臨朝引見風俗使舉人無賢愚咸加擢用髙者試鳯閣舍人給事中次或試員外郎侍御</hi>
<pb n="KR3k0013_WYG_638-10a"/>
<hi>史補闕拾遺校書郎故時人為之諺曰補闕連車載拾遺平斗量杷椎侍御史腕脫校書郎試官之起自兹始</hi>
宋遥𤣥宗時與苗晉卿俱為吏部侍郎天寶二年貶遥<lb/>
為武當郡太守晉卿為安康郡太守是時海内晏平選<lb/>
人萬計委有司考覈書判詔重其事兼命他司考之務<lb/>
求其實遥與晉卿茍媚朝廷又無廉潔之操取舍渝濫<lb/>
甚為當時所醜有張奭者御史中丞倚之子不辯菽麥<lb/>
假手為判時升甲科會下第者常為薊令以其事白于<lb/>
范陽節度使安禄山禄山恩寵崇盛謁請無時因具奏<lb/>
<pb n="KR3k0013_WYG_638-10b"/>
之帝乃大集登科人御花蕚樓親試升第者十無一二<lb/>
焉奭手持試紙竟日不下一字時謂之曳白帝大怒遥<lb/>
晉卿既受責乃貶倚為淮陽郡太守制曰庭闈之間不<lb/>
能訓子選調之際乃以託人時士子皆以為戲笑或託<lb/>
於詩賦諷刺考判官禮部郎中裴朏起居舍人張烜監<lb/>
察御史宋昱左拾遺孟朝皆貶官嶺外<lb/>
韋陟天寶中為吏部侍郎陟風神髙逺以門地自負時<lb/>
以選賢㧞能為己任博采浮薄不狥於行屢以此失人<lb/>
<pb n="KR3k0013_WYG_638-11a"/>
出為襄陽太守<lb/>
楊國忠天寶中以便僻取宰相欲其能事皆出於己猶<lb/>
兼吏部尚書故事吏部置三銓尚書侍郎分掌選事三<lb/>
注三唱自春及夏纔終其事國忠使猾吏於私第暗定<lb/>
官員集百僚於尚書省對注唱一日令畢以誇神速資<lb/>
格差謬無復倫序乃令其所昵京兆尹鮮于仲通中書<lb/>
舍人竇華侍御史鄭昻之徴賂於選人於尚書省門立<lb/>
碑以頌己之徳<lb/>
<pb n="KR3k0013_WYG_638-11b"/>
崔渙肅宗至徳初為黄門侍郎平章事時未復京師舉<lb/>
選路絶詔渙充江淮選補使以收遺逸渙選士惑於聽<lb/>
受又為下吏所鬻濫進者非一以不稱職聞乃罷知政<lb/>
事為王傅<lb/>
徐浩代宗朝為吏部侍郎坐以妄第冐選俾侍郎薛邕<lb/>
注授京尉為御史大夫李栖筠所彈奏坐貶潮州别駕<lb/>
令狐峘大歴中為刑部員外判吏部南曹時劉晏為尚<lb/>
書楊炎為侍郎峘以晏舉分闕必擇其善者與晏而以<lb/>
<pb n="KR3k0013_WYG_638-12a"/>
惡者與炎<lb/>
劉滋為刑部尚書徳宗貞元九年御史中丞韋貞伯劾<lb/>
奏吏部貞元七年冬以京兆府踰濫解選已授官摠六<lb/>
十六人或有不到京銓試懸受官告又按選格銓狀選<lb/>
人自書試日書跡不同即駁放殿選違格文者不復驗<lb/>
及降資不盡或與注官伏以承前選曹乖謬未有如此<lb/>
遂使衣冠以貧乏待闕奸濫以賄賂成名非陛下求才<lb/>
審官之意繇是滋以前任吏部尚書及吏部侍郎杜黄<lb/>
<pb n="KR3k0013_WYG_638-12b"/>
裳皆削一階<lb/>
陳歸貞元中為考功員外郎充嶺南選補使選人流放<lb/>
注官美惡違背令文唯意出入復供求無厭郵傳患之<lb/>
監察御史韓泰奏劾其罪配流恩州<lb/>
權徳輿貞元中為吏部侍郎吏誤用官闕改守太子賓<lb/>
客<lb/>
鄭絪文宗時為吏部尚書丁公著為工部侍郎知選事<lb/>
太和二年閏三月己亥都省奏落下吏部三銓甲内今<lb/>
<pb n="KR3k0013_WYG_638-13a"/>
春注超資官凡六十七人勑都省所執是格銓司所引<lb/>
是例互相陳列頗以紛紜所貴清而能通亦猶議事以<lb/>
制今選期已過方此争論選人可哀難更停滯其三銓<lb/>
已授官都省落下竝依舊注與重團奏仍限五日内畢<lb/>
其中如官超一資半資比格令已令據稍優者至後選<lb/>
日量事降折尚書侍郎注擬不一致令都省以此興詞<lb/>
鄭絪丁公著各罰一季俸東銓所落人數較少楊嗣復<lb/>
罰兩月俸其今年選格仍分明標出近例有可行者收<lb/>
<pb n="KR3k0013_WYG_638-13b"/>
入格不可者於格内書破則所司有文可守選人無路<lb/>
僥求時尚書左丞韋𢎞景以吏部注擬不公選多超資<lb/>
授官糺按其事落下勑申吏部引例以為據選人軰又<lb/>
惜官已成道路沸騰日接宰相喧訴遂降此勑<lb/>
楊虞卿為吏部員外郎太和二年十二月御史臺奏准<lb/>
勑推勘踰濫官都六十五人應取受錢物偽出告身籖<lb/>
符賣鑿空偽官令赴任南曹令史李賨等六人及賣鑿<lb/>
空偽官人許稜等共取受錢都一萬六千七百四十貫<lb/>
<pb n="KR3k0013_WYG_638-14a"/>
文又據李賨等欵稱去年三月已後商量斂錢三千貫<lb/>
文與吏部員外郎楊虞卿㕔典溫亮囑求楊虞卿不舉<lb/>
勘濫官事得楊虞卿狀虞卿跡忝郎署為明天子舉偽<lb/>
捕奸幸無差謬今李賨之軰結黨搆虚而云商量斂率<lb/>
甚明用此致尤誰則無罪據李賨欵本與溫亮錢物囑<lb/>
求虞卿不舉踰濫官者若虞卿遂不舉勘則小吏卜射<lb/>
計行今虞卿簡舉偽官牒臺推勘於公事足以自明縁<lb/>
溫亮在宅外居住於李賨處取受虞卿無繇得知簡下<lb/>
<pb n="KR3k0013_WYG_638-14b"/>
不明伏候嚴責勑李賨等八人竝偽造印符搆賣巨蠧<lb/>
推窮盡法伏斷死刑宜付京兆府各決痛杖一頓處死<lb/>
馬羽卿等一十二人引致梯媒合成奸計各決六十配<lb/>
流嶺外楊虞卿勾舉雖則盡心簡下終是無術親吏逃<lb/>
逸贓狀未明量罰兩月俸料踰濫官六十五人内已付<lb/>
所司者速令詳斷見勘具申奏其贓及偽印等竝付所<lb/>
司准法處分<lb/>
後唐明宗長興元年七月吏部南曹奏磨勘南郊行事<lb/>
<pb n="KR3k0013_WYG_638-15a"/>
官前守濮州范縣主簿李範是同光元年不納告身人<lb/>
數准勑終身不齒今又冐名於四方舘行事前河南府<lb/>
長水縣主簿趙知逺使兄為父蔭行事者勑㫖李範巳<lb/>
該恩赦特放罪收納文書趙知逺以兄為父未之前聞<lb/>
既遇郊禋特從恩宥出身歴任文書付所司焚毁放罪<lb/>
勒歸鄉貫本道長吏與改昭穆奏聞<lb/>
　　　貪賄<lb/>
彌綸治典銓綜多士周官冡宰之職也若乃端己以居<lb/>
<pb n="KR3k0013_WYG_638-15b"/>
位潔身以率下旌别淑慝澄汰流品使朝有多士國無<lb/>
倖人斯可謂官修其方矣若乃名浮於實言不顧行黷<lb/>
貨以自穢瘝官而靡懼冐黜幽之典貽敗類之咎歴代<lb/>
而下實繁有徒論而次之用戒於後<lb/>
宋庾炳之字仲文為吏部尚書領選既不緝衆論又頗<lb/>
通貨賄用少府卿劉道錫為廣州刺史道錫至鎭餉白<lb/>
檀牽車炳之性好潔常自乗焉或以白文帝帝見問曰<lb/>
道錫餉卿小車裝飾甚麗有之乎炳之懼起謝<lb/>
<pb n="KR3k0013_WYG_638-16a"/>
梁劉孝綽為吏部郎在職頗通贓貨為從弟尚書左丞<lb/>
覽所劾奏免官<lb/>
何敬容為左僕射叅掌大選通苞苴餉餽無賄則畧不<lb/>
交語<lb/>
後魏李宣茂孝文時為司空府司馬兼定州大中正坐<lb/>
受郡中鄉人財貨為御史所劾除名為民<lb/>
楊尼為國子祭酒兼幽州中正後除平北府長史帶漁<lb/>
陽太守未拜坐為中正時受鄉人貨免官<lb/>
<pb n="KR3k0013_WYG_638-16b"/>
元暉常山王遵之孫宣武時為吏部尚書納貨用官皆<lb/>
有定價大郡二千疋次郡一千疋下郡五百疋其餘授<lb/>
職各有差天下號曰市曹<lb/>
皇甫瑒孝明時為吏部郎性貪婪多所受納鬻賣官吏<lb/>
皆有定價<lb/>
元修義汝陰王天錫之子為吏部尚書在銓衡唯事貨<lb/>
賄授官大小皆有定價時中散大夫髙居者有㫖先叙<lb/>
上黨郡缺居遂求之修義私已許人抑居不與居大言<lb/>
<pb n="KR3k0013_WYG_638-17a"/>
不遜修義命左右牽曳之居對大衆呼天唱賊人問居<lb/>
曰白日公庭安得有賊居指修義曰此座上者違天子<lb/>
明詔物多者得官京師白刼此非大賊乎修義失色居<lb/>
行罵而出後欲邀車駕論修義罪狀左僕射蕭寶寅諭<lb/>
之乃止<lb/>
元世雋任城王澄之孫出帝時為吏部尚書居選曹不<lb/>
能厲心多所受納為中尉所彈坐免官<lb/>
北齊叚孝言為吏部尚書既無深鑒又待物不平抽擢<lb/>
<pb n="KR3k0013_WYG_638-17b"/>
之徒非賄則舊<lb/>
馮子琮後主時為吏部尚書其妻胡太后妹也恃親放<lb/>
縱請謁公行賄貨填積守宰除授先定錢帛多少然後<lb/>
奏聞其所通致事無不允子琮亦不禁制<lb/>
唐鄭元毓髙祖時為選部郎中以贓犯處極刑<lb/>
李義府髙宗時為司列太常伯本無藻鏡才怙武后之<lb/>
勢專以賣官為事補授失次人多怨言<lb/>
李元㳟中宗時以大理少卿為長寧安樂二公主所引<lb/>
<pb n="KR3k0013_WYG_638-18a"/>
用令知吏部侍郎分往東都掌選事亦以贓汙聞於天<lb/>
下故時人為之語曰長寧安樂竝狂顚既敎翻地亦翻<lb/>
天賣弄大家猶未足便使元恭來取錢<lb/>
鄭愔謟事武三思及韋氏悖逆庶人歴選吏部侍郎愔<lb/>
掌選專以賣官為務人多怨讟時京師大旱為之語曰<lb/>
殺鄭愔天必陰其為人所惡如此<lb/>
崔湜為中書舍人與鄭愔同掌選賣官鬻獄一時巨蠧<lb/>
並為御史所彈中宗勑所司以理勘問勿加窮迫繇是<lb/>
<pb n="KR3k0013_WYG_638-18b"/>
希㫖無所發明然猶斷愔配流嶺南湜貶江州司馬而<lb/>
更授湜襄州刺史愔江州司馬<lb/>
李彭年𤣥宗時為吏部侍郎坐贓伏罪制曰彭年幸以<lb/>
資序累登清貴委之銓綜任以權衡不能狥公滅私持<lb/>
平守直而乃貪財敗類黷貨無厭既玷清朝有冐法度<lb/>
頃令推鞫皆自欵承據其罪名合當誅死但以陽和布<lb/>
令善貸好生特舍嚴刑俾從流竄宜除名長流嶺南臨<lb/>
賀郡仍即差綱馳驛領送朕以為制理之本期返淳風<lb/>
<pb n="KR3k0013_WYG_638-19a"/>
庶叶至公期於不犯永言議罪良用憮然且陳力就列<lb/>
本於正己從事劾官義存守法為惡者與衆共棄務善<lb/>
者以才必升凡百庶僚深宜自勉立身之道可不愼歟<lb/>
彭年先朝宰臣愼遠之孫也以吏才知名掌選七年好<lb/>
聚財無廉潔之操而善接待選人惟黷貨無厭人多怨<lb/>
之至是睢陽太守路齊暉之子曰畿納絹千疋求官為<lb/>
選人所發制下有司訐鞫彭年引紙稱伏贓狀狼籍遠<lb/>
近恥之咸以為戒<lb/>
<pb n="KR3k0013_WYG_638-19b"/>
陳歸徳宗時為考功員外郎充嶺南選補使選人流放<lb/>
注官美惡違背令文以意出入復供求無厭郵傳患之<lb/>
監察御史韓㤗奏劾得罪配流恩州<lb/>
　<lb/>
　<lb/>
　<lb/>
　<lb/>
　册府元龜卷六百三十八<lb/>
</p>
<p>
</p>
  </div>
</body>
</text>
</TEI>
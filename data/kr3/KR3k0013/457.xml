<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百五十七</head>
    <p>
<pb n="KR3k0013_WYG_457-1a"/>
欽定四庫全書<lb/>
　册府元龜卷四百五十七　宋　王欽若等　撰<lb/>
　　臺省部<lb/>
　　　總序<lb/>
三代之前職官之制罕存於載籍靡得而周詳然考於<lb/>
遺文觀其大指卨作司徒以敷五教即周之地官也伯<lb/>
夷作秩宗以典三禮䕫典樂以和人神即周之春官也<lb/>
咎繇作士以正五刑即周之夏官秋官也埀作共工以<lb/>
<pb n="KR3k0013_WYG_457-1b"/>
利噐用即周之冬官也龍作納言出入帝命即周之内<lb/>
史也雖其名未正然其職已同周之天官曰冡宰地官<lb/>
曰司徒春官曰宗伯夏官曰司馬秋官曰司寇冬官曰<lb/>
司空是為六卿方於後世冡宰即今之吏部也司徒即<lb/>
今之户部也宗伯即今之禮部也司馬即今之兵部也<lb/>
司寇即今之刑部也司空即今之工部也秦漢之制以<lb/>
丞相御史大夫領朝政九卿分庶職其御史屬官有二<lb/>
丞秩千石一曰中丞在殿中蘭臺掌圖籍秘書外督刺<lb/>
<pb n="KR3k0013_WYG_457-2a"/>
史内領侍御史員外十五人受公卿奏事舉劾按章<hi>事具</hi>
<hi>憲官門</hi>又有符節御史主符璽位次御史中丞郎中令屬<lb/>
官有太中大夫中大夫諫大夫掌論議皆無員多至數<lb/>
十人後改太中大夫為光禄大夫比二千石中大夫比<lb/>
千石諌大夫比八百石謁者掌賓贊受事員七十人秩<lb/>
比六百石少府屬官有尚書武帝以逰宴後庭以中官<lb/>
主中書遂罷尚書之官至成帝建始四年罷中書置尚<lb/>
書五人一人為僕射四人分為四曹通掌圖秘記章奏<lb/>
<pb n="KR3k0013_WYG_457-2b"/>
之事各有其任其一曰常侍曹主丞相御史公卿事其<lb/>
二曰二千石曹主刺史郡國事其三曰民曹主吏民上<lb/>
書事其四曰主客曹主外國夷狄事後又置三公曹主<lb/>
斷獄分為五曹又置丞四人郎四人其一主匈奴單于<lb/>
其一主羌夷吏民其一主户口墾田其一主財帛委輸<lb/>
又以左右曹諸吏平分尚書奏事又以大將軍事騎將<lb/>
軍大司馬領尚書事皆為樞要又有中書謁者又有侍<lb/>
中中常侍入直禁中諸吏舉非法散騎騎而散從無常<lb/>
<pb n="KR3k0013_WYG_457-3a"/>
職給事中侍從左右無常員皆列侯將軍卿大夫博士<lb/>
已下加官焉又有議郎掌顧問應對侍中尚書謁者皆<lb/>
有僕射古者重武官故有主射以督課之後漢以御史<lb/>
大夫為司空中丞遂為御史臺率其屬有治書侍御史<lb/>
二貟<hi>事具刑法部</hi>侍御史十五員<hi>事具憲官門</hi>蘭䑓令史六百石<lb/>
掌奏及印工文書又有尚書令一員掌凡選署及奏下<lb/>
尚書曹文書衆事秩千石故公為之者秩二千石朝㑹<lb/>
不陛奏事咸銅印墨綬屬官有僕射一人秩六百石置<lb/>
<pb n="KR3k0013_WYG_457-3b"/>
尚書事<hi>至景帝分置左右僕射</hi>尚書六人秩六百石初分六曹一<lb/>
曰三公曹主嵗盡考課諸州郡事二曰吏部曹改前漢<lb/>
常侍曹為之主選舉祠祀事三曰民曹主繕修工作鹽<lb/>
池園苑事四曰客曹主䕶駕羌胡朝賀事五曰二千石<lb/>
曹主辭訟事六曰中都官曹主水火盗賊事凡六曹并<lb/>
令僕二人謂之八座尚書雖有曹名不以為官號靈帝<lb/>
以侍中梁鵠為選部於此始見曹名置左右丞各一人<lb/>
郎三十四人秩四百石郎主作文書起草更直五日於<lb/>
<pb n="KR3k0013_WYG_457-4a"/>
建禮門内初從三署郎詣䑓試守尚書郎中嵗方稱尚<lb/>
書郎三年稱侍郎選有吏能者為之又和帝以太傅録<lb/>
尚書事尚書始有録名其後以三公為之蓋唐虞大麓<lb/>
之職又置侍中給事黄門侍郎散騎給事中前後同兩<lb/>
漢尚書而下皆文𨽻少府而已魏置御史中丞治書侍<lb/>
御史皆如漢制又置侍御史凡八人又置治書執法掌<lb/>
奏劾又置殿中侍御中禁防御史<hi>事具邦憲部</hi>又置尚書令<lb/>
一人尚書僕射或一人或二人置二人則為左右若令<lb/>
<pb n="KR3k0013_WYG_457-4b"/>
闕則左為省主又有選部左民客曹大兵度支五尚書<lb/>
又置二丞又置殿中吏部駕部金部虞曹比部南主客<lb/>
祠部度支庫部農部水部儀曹三公倉部民曹二千石<lb/>
中兵外兵都兵别兵考功定課凡二十三郎青龍二年<lb/>
又置都官騎兵二郎每一郎缺白試諸孝亷能結文案<lb/>
者五人謹封奏具姓名補之凡尚書令僕射尚書三品<lb/>
左右丞郎中六品又置謁者十人僕射一人四品又置<lb/>
侍中四人其加官則非數掌儐贊威儀大駕出則次在<lb/>
<pb n="KR3k0013_WYG_457-5a"/>
侍中䕶駕正直侍中負璽陪乘餘不𢃄劍皆騎從登殿<lb/>
與散騎常侍對仗侍中居左常侍居右偹切問近對拾<lb/>
遺補闕又置給事黄門侍郎四人又置散騎常侍無員<lb/>
掌規諌不典事貂璫侍中左挿散騎右挿又置員外散<lb/>
騎常侍無員散騎侍郎四貟與侍中給事黄門侍郎共<lb/>
平尚書奏事又置給事中無員凡侍中散騎常侍三品<lb/>
給事中給事黄門侍郎員外散騎常侍散騎侍郎五品<lb/>
武帝初為魏王又置秘書令典尚書奏事文帝黄初初<lb/>
<pb n="KR3k0013_WYG_457-5b"/>
改為中書置監令各一人<hi>秘書事具卿監門</hi>又置通事郎次黄<lb/>
門郎黄門郎已署事過通事郎乃置名色署奏入帝省<lb/>
讀書可其給事黄門侍郎並如漢制凡中書令三品中<lb/>
書侍郎五品中書通事舍人七品符節御史别為一臺<lb/>
掌授節銅虎符竹使符晉御史中丞治書侍御史如魏<lb/>
制侍御史置九人殿中侍御史四人江左減二人又有<lb/>
檢校御史<hi>事並具憲官門</hi>又置尚書令秩千石銅印墨綬進賢<lb/>
兩梁冠納言幘五時朝服佩水蒼玉食俸月五十斛受<lb/>
<pb n="KR3k0013_WYG_457-6a"/>
拜則册命之賈充以目疾表置省事吏四人省事蓋自<lb/>
此始也僕射與魏同又置吏部三公客曹駕部屯田度<lb/>
支六尚書咸亨二年省駕部四年省一僕射又置駕部<lb/>
太康中改置吏部殿中五兵田曹度支左民六尚書又<lb/>
置右民度支五尚書祠部常與右僕射通職不置祠部<lb/>
則以右僕射攝之闕右僕射則以祠部攝知其事又以<lb/>
左丞主臺内禁令宗廟祠祀朝儀禮制選用署吏急假<lb/>
右丞掌臺内庫藏廬舍凡諸噐物及廪振租布刑獄兵<lb/>
<pb n="KR3k0013_WYG_457-6b"/>
器督録逺道文書章表奏事又置直事殿中祠部儀曹<lb/>
吏部三公比部金部倉部度支都官二千石左民右民<lb/>
虞曹屯田起部水部左右士駕部車部庫部左右中兵<lb/>
左右外兵别兵都兵騎兵左右士北主客南主客凡三<lb/>
十四曹後又置運曹凡置郎二十三人更相統攝及江<lb/>
左罷直事左民屯田車部别兵都兵騎兵左右士運曹<lb/>
其後罷虞曹二千石有殿中祠部吏部儀曹三公比部<lb/>
金部倉部度支都官左民起部水部主客駕部庫部中<lb/>
<pb n="KR3k0013_WYG_457-7a"/>
兵外兵十八曹郎後又省主客起部水部共十五曹又<lb/>
咸康中分置三録王導荀崧陸暐為之又有四録郎四<lb/>
人叅録又西朝張華江左庾亮並闕尚書七條又何充<lb/>
叅闕尚書自漢而後八座及郎初拜並集都座交禮遷<lb/>
職又解官焉西朝八座丞郎朝晡詣都座江左唯朝而<lb/>
退凡尚書令僕射尚書並三品左右丞郎並六品又置<lb/>
侍中如魏制哀帝興寧四年省二人後復舊又置給事<lb/>
黄門侍郎四人又置通直散騎常侍二人並令員外散<lb/>
<pb n="KR3k0013_WYG_457-7b"/>
騎常侍與正員散騎常侍通直故謂之通直又置員外<lb/>
散騎常侍侍郎元帝又置通直散騎侍郎二人後増置<lb/>
四人散騎常侍給事黄門散騎侍郎皆如魏制江左始<lb/>
罷其平尚書奏事又置中書令監而已下皆如漢制改<lb/>
通事郎為中書侍郎江左初復曰通事郎俄復為中書<lb/>
侍郎又武帝初置舍人通事各一人江左合為通事舍<lb/>
人掌呈奏案後省之以侍郎直西省凡侍中散騎常侍<lb/>
中書監令並三品給事中給事黄門散騎中書侍郎並<lb/>
<pb n="KR3k0013_WYG_457-8a"/>
五品門下中書舍人第七品宋置御史中丞治書侍御<lb/>
史殿中侍御史如晉制<hi>事具憲官門</hi>又置謁者臺謁者僕射<lb/>
一人掌大拜授及百官班次謁者十人掌小拜授及報<lb/>
章先是晉省謁者僕射以謁者𨽻蘭臺江左復置俄省<lb/>
大明中復置尚書寺有尚書令任總樞衡僕射尚書分<lb/>
領諸曹僕射領殿中主客凡二曹吏部尚書領吏部删<lb/>
定三公比部凡四曹祠部尚書領祠部儀曹凡二曹度<lb/>
支尚書領度支金部倉部起部凡四曹左民尚書領左<lb/>
<pb n="KR3k0013_WYG_457-8b"/>
民駕部凡二曹都官尚書領都官水部庫部論功凡四<lb/>
曹五兵尚書領中兵外兵凡二曹若營宗廟宫室則置<lb/>
起部事畢省之又髙祖置騎兵主客起部凡四曹合晉<lb/>
十五為十九郎文帝元嘉十年省儀曹主客比部騎兵<lb/>
四郎十一年並十八年増删定郎<hi>事見刑法部</hi>三十年置功<lb/>
論郎明帝省騎兵凡二十郎比部主法制度支主算都<lb/>
官主軍事刑獄其餘諸郎所掌各如其名自漢已後尚<lb/>
書官上朝及下朝禁斷行人丞郎見尚書呼曰明時郎<lb/>
<pb n="KR3k0013_WYG_457-9a"/>
見二丞呼曰左君右君其屬有都令史令史書令史書<lb/>
朝之名或減或益其制不常但八座解交丞郎已下不<lb/>
復解交也孝武不欲威權外假故罷録焉其後或置或<lb/>
否凡尚書令僕射尚書並三品丞郎並六品又置侍中<lb/>
而下皆如晉制初散騎常侍與侍中通官其後漸替大<lb/>
明雖革選比侍中而人情久習終不見重又置中書令<lb/>
中書舍人各一人中書侍郎四人中書通事舍人四人<lb/>
初以中書侍郎掌呈奏案及置通事舍人則侍郎之任<lb/>
<pb n="KR3k0013_WYG_457-9b"/>
輕舍人直内閣𨽻中書其下有主事本用武官宋改用<lb/>
吏凡侍中散騎常侍中書監令並三品給事黄門散騎<lb/>
中書侍郎並五品南齊之制置御史丞一人治書侍御<lb/>
史二人侍御史十人謂之蘭臺<hi>事見憲官門</hi>又置謁者僕射<lb/>
一人謂之謁者臺又置尚書令為内臺主行遇諸王以<lb/>
下皆禁駐無令則左僕射為臺主與令同左僕射領殿<lb/>
中客三曹通關諸曹事又置吏部尚書領吏部刪定三<lb/>
公比部凡四曹度支尚書領度支金部倉部起部凡四<lb/>
<pb n="KR3k0013_WYG_457-10a"/>
曹左民尚書領左民駕部凡二曹都官尚書領都官<lb/>
水部庫部功論凡四曹五兵尚書領中兵外兵凡二<lb/>
曹祠部尚書領儀曹與右僕射通職領祠部二官不<lb/>
並置起部尚書興宫室宗廟權置事畢而省左丞掌宗<lb/>
廟郊祠格制案彈選用等事右丞掌兵士百工庫藏刑獄<lb/>
諍訟等事白案右丞上署左丞次署黄案左丞上署右<lb/>
丞次署凡二十四曹各置郎中令史以下又置都令史<lb/>
又庫部領武庫令駕部領車府令丞起部領材官將軍<lb/>
<pb n="KR3k0013_WYG_457-10b"/>
司馬是謂之尚書臺又置侍中祭酒<hi>高功者稱之</hi>侍中謂之<lb/>
門下給事黄門侍中世呼小門下焉門下領公車令太<lb/>
官太醫令丞内外殿中監内外驊騮廐丞又置散騎通<lb/>
直散騎員外散騎常侍散騎通直散騎員外散騎侍郎<lb/>
給事中奉朝請駙馬都尉謂之集書省又置中書監令<lb/>
各一人侍郎四人通事舍人無員謂之中書省梁御史<lb/>
臺初置御史大夫天監元年復為中丞屬官治書侍御<lb/>
史殿中侍御史<hi>事具憲官門</hi>又有符節令史員<hi>事見憲官門</hi>謁者<lb/>
<pb n="KR3k0013_WYG_457-11a"/>
臺署謁者僕射一人掌朝覲賓饗之事屬官謁者十人<lb/>
掌奉詔出使拜假朝㑹儐贊等事謁者僕射六班尚書<lb/>
省置令左右僕射吏部祠部度支在户部官五兵尚書<lb/>
左右丞各一人吏部刪定三公比部祠部儀曹虞曹主<lb/>
客度支殿下金部倉部左右戸駕部起部屯田都官水<lb/>
部庫部功論中兵外兵騎兵等郎二十三人尚書掌出<lb/>
納王命敷奏萬機令總統之僕射副焉廢置之制亦與<lb/>
齊同凡尚書文書詣中書發者密事皆以契嚢盛之封<lb/>
<pb n="KR3k0013_WYG_457-11b"/>
左丞印自晉以後八座及郎多不奏事天監元年始詔<lb/>
曹郎依舊奏事三年又置侍郎詔通直郎凡郎中在職<lb/>
勤能滿三嵗者遷為侍郎又有五都令史與左右丞共<lb/>
事省中謂之尚書五都用人常輕九年革用士流視奉<lb/>
朝請駕部别領車府署庫部别領南北武庫署凡尚書<lb/>
令為十六班尚書僕射為十五班吏部尚書為十四班<lb/>
列曹尚書為十三班吏部郎為十一班左丞為九班右<lb/>
丞為八班侍郎為六班郎中為五班又門下省置侍中<lb/>
<pb n="KR3k0013_WYG_457-12a"/>
給事黄門侍郎各四人掌侍符從左右儐相威儀盡規<lb/>
獻納紏正違闕監合嘗御藥封璽書侍中髙功者在職<lb/>
一年詔加侍中祭酒與侍郎髙功者一人對掌禁令凡<lb/>
領公事大官太醫司令驊騮廐丞集書省置散騎通直<lb/>
散騎常侍散騎通直散騎侍郎各四人又置員外散騎<lb/>
常侍給事中奉朝請無員並侍從左右獻納得失省諸<lb/>
奏聞文書意異者隨事為駁焉諸優文策文平處諸文<lb/>
章詩頌常侍髙功者一人為祭酒與侍郎髙功者一人<lb/>
<pb n="KR3k0013_WYG_457-12b"/>
對掌禁令紏諸逋違天監六年又革常侍之選分門下<lb/>
二局𨽻散騎常侍又令尚書案分曹入集書自是散騎<lb/>
視侍中通直視中丞員外視黄門郎中書省置監令各<lb/>
一人掌出納帝命侍郎四人髙功者一人主省事又有<lb/>
通事舍人主事令史等員通事舍人入直内閣以才而<lb/>
授不限資多以他官兼領其後除通事直云中書舍人<lb/>
凡中書監為十五班中書令為十三班侍中散騎常侍<lb/>
為十二班通直散騎常侍為十一班給事黄門員外散<lb/>
<pb n="KR3k0013_WYG_457-13a"/>
騎常侍為十班中書侍郎為九班散騎常侍為八班給<lb/>
事中中書舍人通直散騎侍郎為六班員外散騎侍郎<lb/>
為三班奉朝請為二班陳承梁制其國政事並繇中書<lb/>
省中書有舍人五員領主事十人分掌二十一局各受<lb/>
尚書諸曹是為上同總國内機要尚書聽受而已被委<lb/>
此官多擅權勢後魏之初官號多同於晉而未具建國<lb/>
初置内侍長四人若侍中散騎常侍後又置都統長自<lb/>
侍中已下中散已上皆統之皇始元年始建省曹天興<lb/>
<pb n="KR3k0013_WYG_457-13b"/>
元年置八部大夫散騎常侍待詔等官八部大夫皇城<lb/>
四方四維面置一人以擬八座謂之八國常侍待詔侍<lb/>
直左右出入王命二年分尚書三十六曹及諸外署凡<lb/>
置三百六十曹令大人主之四年罷外蘭臺御史總屬<lb/>
内省又復尚書三十六曹曹置代令史譯令史各一人<lb/>
奏史二人天賜二年復罷尚書三十六曹郎别置武師<lb/>
修勤二職武師比郎中修勤比令史分主省務三年置<lb/>
散騎侍郎四年置侍官侍直左右出納詔命永興元年<lb/>
<pb n="KR3k0013_WYG_457-14a"/>
置騏驎官四十人宿直殿省比常侍侍郎始光元年置<lb/>
左民尚書神䴥元年置左右僕射左右丞諸曹尚書二<lb/>
十餘人各居别寺興安二年置駕部尚書左士尚書太<lb/>
和十一年置散騎官一百人朝請二百人十五年置侍<lb/>
中黄門各四人散騎常侍侍郎各四人通直散騎常侍<lb/>
郎員外散騎常侍侍郎各六人又置侍官一百二十人<lb/>
孝文太和二十三年復次職令臺省之官有御史中尉<lb/>
治書侍御史侍御史殿中侍御史撿校御史又有謁者<lb/>
<pb n="KR3k0013_WYG_457-14b"/>
僕射謁者又有尚書令僕射尚書左右丞郎中都令史<lb/>
主事令史又有侍中給事黄門侍郎又有散騎常侍通<lb/>
直員外散騎常侍散騎通直員外侍郎給事中奉朝請<lb/>
又有中書監令侍郎舍人又有諌議大夫而職局所治<lb/>
本志不載北齊御史臺掌察糾彈劾凡中尉一人治書<lb/>
侍御史二人侍御史八人殿中侍御史檢校御史十二<lb/>
人侍中四人領符節署令一人符璽郎四人<hi>已上事見憲官序</hi>
謁者臺掌諸吉㐫之事導相禮儀凡僕射二人謁者三<lb/>
<pb n="KR3k0013_WYG_457-15a"/>
十人謁事一人尚書省置令僕射吏部殿中祠部五兵<lb/>
都官度支等六尚書又有録尚書一人位在令上掌與<lb/>
令同但不糾察令則彈糾見事與御史中丞更相亷察<lb/>
僕射職為執法置二則為左右僕射皆與令同左糾彈<lb/>
而右不糾彈録令僕射總理六尚書事謂之都省其屬<lb/>
官左丞掌吏部考功主爵殿中儀曹三公祠部度支主<lb/>
客左右中兵左右外兵都官二千石度支左右户十七<lb/>
曹並彈劾見事又主管轄臺中有違失者兼駁之右丞<lb/>
<pb n="KR3k0013_WYG_457-15b"/>
掌駕部虞曹屯田起部都兵比部水部膳部倉部金部<lb/>
庫部十一曹亦管轄臺中又主凡諸用度雜物脂燈筆<lb/>
墨幃帳惟不彈糾餘悉與左同并都令史八人共掌其<lb/>
事其六尚書分糾六曹吏部統三曹吏部掌褒崇選補<lb/>
等事考功掌考等及秀孝貢士等事主爵賞封爵等事<lb/>
殿中統四曹殿中掌駕行百官留守名帳宫殿禁衛供<lb/>
御衣食等事儀曹掌吉㐫禮制事三公掌五時讀時令<lb/>
諸曹囚帳斷罪赦口建金鷄等事駕部掌車輿牛馬廐<lb/>
<pb n="KR3k0013_WYG_457-16a"/>
牧等事祠部統五曹祠部掌祠祀醫藥死䘮賜等事主<lb/>
客掌諸番雜客等事虞部掌地圖山川逺近園囿田獵<lb/>
諸膳雜味等事屯田掌籍田諸州屯田等事起部掌諸<lb/>
興造工匠等事祠部無尚書則右僕射攝五兵統五曹<lb/>
左中兵掌諸督告身諸宿衛官等事右中兵掌畿内丁<lb/>
帳手力蕃兵等事左外兵掌河南及潼關巴東諸州丁<lb/>
帳召兵征發等事右外兵掌河北及潼關巴西諸州所<lb/>
典與左外同都兵掌鼔吹大樂雜戸等事都官統五曹<lb/>
<pb n="KR3k0013_WYG_457-16b"/>
都官掌圻内非逆得失等事二千石掌畿外得失等事<lb/>
比部掌詔書律令勾簡等事水部掌舟船津梁公私水<lb/>
陸等事膳部掌侍官百司禮食餚饌等事度支統六曹<lb/>
度支掌計㑹凡軍國損益事役糧廪等事倉部掌諸倉<lb/>
帳出入等事左戸掌天下計稼户籍等事右戸掌天下<lb/>
公私田宅租調等事金部掌權衡度量内外諸庫藏文<lb/>
帳等事庫部掌凡是械杖噐用所需等事凡二十八曹<lb/>
吏部三公郎中各二人餘並一人凡三十郎吏部儀曹<lb/>
<pb n="KR3k0013_WYG_457-17a"/>
三公虞曹都官二千石比部左戸各量事置掌故主事<lb/>
員門下省掌獻納諌正及司進御之職侍中給事黄門<lb/>
侍郎各六人録事四人通事令史八人統領左右局監<lb/>
各二人直長四人掌宣傳尚食局典御二人丞監各四<lb/>
人掌御膳尚藥局典御及丞各二人侍御師尚藥監各<lb/>
四人掌御藥主衣局都統子各二人掌御服齋師局齋<lb/>
師四人掌陳設洒掃統殿中局殿中監四人掌駕前奏<lb/>
引行事中書省管司王言及司進御之音樂監令各一<lb/>
<pb n="KR3k0013_WYG_457-17b"/>
人侍郎四人又領舍人省掌署勑行下宣音勞問中書<lb/>
舍人主書各十人集書省掌諷議左右從容獻納散騎<lb/>
常侍通直散騎常侍各六人諌議大夫七人散騎侍郎<lb/>
六人員外散騎常侍二十人通直散騎侍郎六人給事<lb/>
中六十人員外散騎侍郎一百二十人奉朝請二百四<lb/>
十人又領起居省散騎常侍通直散騎常侍散騎侍郎<lb/>
通直散騎侍郎各一人校書郎二人凡其官品皆同後<lb/>
魏後周追用成周之制有天官大冡宰地官大司徒春<lb/>
<pb n="KR3k0013_WYG_457-18a"/>
官大宗伯夏官大司馬秋官大司寇冬官大司空並正<lb/>
七命又小冡宰小司徒小宗伯小司馬小司寇小司空<lb/>
上大夫並正六命天官之屬左右司命宗師左宫伯御<lb/>
正御伯御膳太府計部等中大夫地官之屬有鄉伯左<lb/>
右遂伯每方縣伯每方畿伯每方載伯師氏等中大夫<lb/>
春官之屬有禮制守廟典祀内史太史大司樂等中大<lb/>
夫夏官之屬有軍司馬職方吏部左右武伯兵部大馭<lb/>
司右駕部武藏等中大夫秋官之屬有司憲刑部蕃部<lb/>
<pb n="KR3k0013_WYG_457-18b"/>
兵部等中大夫冬官之屬有工部匠師司木司土司金<lb/>
水部等中大夫並五命天官小宗師小左宫伯小御正<lb/>
小膳部太醫少醫小計部等下大夫地官小鄉伯鄉大<lb/>
夫每鄉小遂伯遂大夫每遂小稍伯稍大夫每稍小縣<lb/>
伯縣大夫每縣小畿伯畿大夫每畿小載師小師氏保<lb/>
氏司倉司門司市春官小守廟小典祀小内史外史典<lb/>
命小史小司樂太學博士大小太祝司車路夏采等下<lb/>
大夫夏官小職方小吏部小右武伯小兵部小馭戎馭<lb/>
<pb n="KR3k0013_WYG_457-19a"/>
齊馭小司右戎右齊右司射小駕部小武藏等下大夫<lb/>
秋官小刑部掌朝布憲小蕃部小兵部司要田正司𨽻<lb/>
下大夫冬官小匠師小司木小司土小司金小司水司<lb/>
玉司皮司色司職司卉等下大夫並正四命天官司㑹<lb/>
小宗師宗師宗正小右宫伯右侍中小御正主寢御伯<lb/>
掌小膳部内膳外膳小醫醫正瘍醫太府王府内府外<lb/>
府左府右府綘工藥工小計部掌出司内奄等上士地<lb/>
官民部吏小鄉伯鄉伯州長每州小遂伯遂正小稍伯<lb/>
<pb n="KR3k0013_WYG_457-19b"/>
稍正小縣伯縣正小畿伯畿正小載司司農司均司賦<lb/>
司役小師氏保氏司諌司救司媒小司倉小司門小司<lb/>
廐右廐典牲典牝典馳典革獸醫司袍襖司弓矢司矟<lb/>
司甲司刀等中士秋官司憲司判鄉法遂法稍法縣法<lb/>
畿法方憲掌囚掌察司約司盟職金掌璧司厲循閭掌<lb/>
墐禁殺戮禁逰禁暴司寤掌交司正司儀東掌客南掌<lb/>
客西掌客北掌客掌訝司環野廬象諝掌貨賄司烜伊<lb/>
氏司祚司難掌大司迹弋禽捕獸掌皮弭妖翦蠧掌罪<lb/>
<pb n="KR3k0013_WYG_457-20a"/>
𨽻掌夷𨽻掌蠻𨽻掌戎𨽻掌狄𨽻徒等中士冬官工部<lb/>
内匠外匠司量司量准司度掌杖車工角工彛工噐工<lb/>
弓工箭工廬工復工陶工塗工典丱冶工鑄工鍜工凾<lb/>
工雕工掌津舟工典魚典彘槌工磬工石工裘工履工<lb/>
勒工䩵工韋工膠工毳工繢工漆工油工弁工織絲織<lb/>
采織枲織組竹工籍工罟工紙工等中士並正二命天<lb/>
官㑹宗正右騎侍右宗侍右庶侍右勲侍主璽食醫外<lb/>
膳典庖典饎酒正餚藏掌醢司鼎爼掌兵主藥正醫瘍<lb/>
<pb n="KR3k0013_WYG_457-20b"/>
醫内小臣奄内司服奄内婦功奄巷伯奄等下士地官<lb/>
黨正每黨司封掌鹽掌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>典牧典牛土訓神訓神倉稷<lb/>
倉黍倉稻倉荳倉麥倉禾倉鹽倉典麴典舂典磑掌節<lb/>
宫門城門司關均工平准泉府山虞澤虞林衡掌禽掌<lb/>
囿掌圃掌炭掌芻等下士春官禮部小守廟奄司几筵<lb/>
司樽彜掌鬱司鬯充犧司鷄司社司郊掌次御史校書<lb/>
典瑞典服司𤣥理禮司謁樂胥歌司鐘磬司鼓司吹司<lb/>
舞籥章掌散樂典夷樂典庸噐龜占筮占占夢視祲司<lb/>
<pb n="KR3k0013_WYG_457-21a"/>
巫視祝䘮祝甸祝詛祝神士典路司車司常小夏朱掌<lb/>
墓職䘮等下士夏官軍司馬旅土方山師川師懐方訓<lb/>
方右武賁倅長右旅賁倅長右射聲倅長右驍衛倅長<lb/>
右羽林倅長右㳺撃倅長武候倅長司火司辰衘枚右<lb/>
廐閑長典馳典羊獸醫司祀襖司弓矢司矟司甲司刀<lb/>
盾等下士秋官司憲旅小刑掌囚掌察司約司盟職金<lb/>
掌璧司厲循閭掌墐禁殺戮禁逰禁暴司寤小蕃司行<lb/>
掌訝司環野廬象諝掌貨賄司烜市小虞部等上士春<lb/>
<pb n="KR3k0013_WYG_457-21b"/>
官禮部小守廟小典祀司郊掌次小内史著作小典命<lb/>
司寂小史馮相保章小司樂太學助教小學博士樂師<lb/>
小卜小祝小司車路守陵等上士夏官軍司馬小職方<lb/>
小吏部司士司勲司録小右武伯右武賁率右旅賁率<lb/>
右射聲率右驍騎率右羽林率右㳺撃率小兵部武環<lb/>
率武候率司固道馭田馭小司右賓右道右田右小司<lb/>
射司仗小田駕部右廐典牝典牡獸醫等上士秋官司<lb/>
憲小刑部司刺鄉法遂法稍法縣法畿法方憲小掌朝<lb/>
<pb n="KR3k0013_WYG_457-22a"/>
掌察小布憲小蕃掌交司正小賓部司儀東掌客南掌<lb/>
客西掌客北掌客小田正小司要小司𨽻等上士冬官<lb/>
工部小匠師内匠外匠掌材小司木小司土小司金鍜<lb/>
工凾工小司水典壅小司玉小司皮小司色小司織小<lb/>
司卉等上士並正三命天官司㑹宗正右侍右前右後<lb/>
侍主寝司服給事掌式内膳外膳典庖典膳酒正餚藏<lb/>
掌醢司直爼掌水醫正瘍醫王府内府外府左府右府<lb/>
綘工染工掌納掌出小司内小臣奄内司服奄典婦功<lb/>
<pb n="KR3k0013_WYG_457-22b"/>
奄巷伯等中士地官人部史小鄉正州長每州小遂伯<lb/>
遂正小稍伯稍正小縣伯縣正小畿伯畿正司封司農<lb/>
司均司賦司役掌鹽每池中士掌遺典牧典牛司諌司<lb/>
救司媒士訓誦訓神倉黍倉稷倉稻倉荳倉麥倉米倉<lb/>
鹽倉典麴典舂典磑掌節宫門城門司關均工平凖泉<lb/>
府山虞澤虞林衡川衡掌禽掌囿掌薪掌芻等中士春<lb/>
官禮部几筵樽彛掌鬱司鬯充犧司鷄司郊司社御史<lb/>
著作典瑞典服司寂司𤣥治禮司謁馮相保章小學助<lb/>
<pb n="KR3k0013_WYG_457-23a"/>
教樂胥司鐘磬司歌司皷司吹司舞籥章掌散樂典夷<lb/>
樂典庸器龜占筮占視祲司巫䘮祝詛祝神士典路司<lb/>
車司掌守陵掌墓職䘮等中士夏官軍司馬士方師川<lb/>
師懐方訓方司士司勲司録右武賁率右旅賁率右射<lb/>
聲率右驍騎率右羽林率右㳺撃率俠長司固司火司<lb/>
辰御牧司仗右伊耆氏司調司祚司難掌大司迹弋禽<lb/>
捕獸掌皮弭妖剪蠧庻<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>掌罪𨽻掌夷𨽻掌蠻𨽻掌戎<lb/>
𨽻掌北狄𨽻掌徒等下士冬官工部旅司量司量准司<lb/>
<pb n="KR3k0013_WYG_457-23b"/>
度車工角工彜工噐工弓工箭工廬工復工陶工塗工<lb/>
典丱冶工鑄工鍜工凾工雕工掌津舟工典魚典彘槌<lb/>
工磬工石工裘工履工鞄工韋工膠工毳工繢工漆工<lb/>
油工弁工織絲織綵織枲織組竹工籍工罟工紙工等<lb/>
下士並正一命此雖名六官然後魏御史尚書中書之<lb/>
任咸在其中矣隋初罷六官之制御史臺大夫一人治<lb/>
書侍御史二人侍御史八人殿中侍御史監察御史各<lb/>
十二人録事二人仍依舊入直禁中<hi>事具憲官門</hi>尚書省事<lb/>
<pb n="KR3k0013_WYG_457-24a"/>
無不總置令左右僕射各一人總吏部禮部兵部都官<lb/>
度攴工部等六曹事是為八座屬官左右丞各一人都<lb/>
事八人分司管轄吏部尚書統吏部侍郎二人主爵侍<lb/>
郎一人司勲侍郎一人考功侍郎一人禮部尚書統禮<lb/>
部祠部侍郎各二人兵部尚書統兵部職方侍郎各二<lb/>
人駕部庫部侍郎各一人都官尚書統都官侍郎二人<lb/>
刑部比部侍郎各一人司門侍郎二人度支尚書統度<lb/>
支戸部侍郎各二人金部倉部侍郎各二人工部尚書<lb/>
<pb n="KR3k0013_WYG_457-24b"/>
統工部屯田侍郎各二人虞部水部侍郎各二人凢三<lb/>
十六侍郎分司曹務直宿禁省如漢制及北齊已後置<lb/>
行臺省隋有令僕射丞<hi>左右丞</hi>兵部<hi>兼吏部/禮部</hi>度支<hi>兼都官工部</hi>
尚書及考功<hi>兼部主爵吏司勲</hi>禮部<hi>兼祠部/主客</hi>膳部兵部<hi>兼職方</hi>駕<lb/>
部庫部刑部<hi>兼都官司門</hi>度支<hi>兼倉/部</hi>戸部<hi>兼比部</hi>金部工部屯<lb/>
田<hi>兼水部虞部</hi>侍郎每行臺省食貨農圃武器百工監副監<lb/>
各一人各置丞副監有差開皇三年詔尚書左僕射掌<lb/>
判吏部禮部兵部三尚書事御史糾不當者兼糾之右<lb/>
<pb n="KR3k0013_WYG_457-25a"/>
僕射掌判都官度支工部三尚書事又知用度尋改度<lb/>
支尚書為戸部都官尚書為刑部凡尚書令正二品左<lb/>
右僕射從二品尚書正三品左右丞從四品為上階吏<lb/>
部侍郎正四品前階諸曹侍郎正六品上階門下省納<lb/>
言二人給事黄門侍郎四人録事通事令史各六人又<lb/>
有散騎常侍通直散騎常侍各四人諫議大夫七人散<lb/>
騎侍郎四人員外散騎侍郎六人通直散騎侍郎四人<lb/>
並掌部從朝直又有給事二十人員外散騎侍郎一十<lb/>
<pb n="KR3k0013_WYG_457-25b"/>
人奉朝請四十人並掌同散騎常侍等兼出使勞問統<lb/>
城門尚食尚藥符璽御府殿内等六局城門局監門校<lb/>
尉二人直長四人尚食局典御二人直長四人食醫四<lb/>
人尚藥局典御一人侍御醫直長各四人醫師四十人<lb/>
符璽御府殿内局監各二人直長各四人内吏省置監<lb/>
令各一人尋廢監置令二人侍郎四人舍人八人通事<lb/>
舍人十六人主書十人録事四人又増置通事舍人十<lb/>
二人為二十四人凡納言内史監正三品給事黄門侍<lb/>
<pb n="KR3k0013_WYG_457-26a"/>
郎内史侍郎正四品職事黄門侍郎為上階散騎常侍<lb/>
為從三品通直散騎常侍為正四品諌議大夫為從四<lb/>
品散騎侍郎員外散騎常侍為正五品前階通直散騎<lb/>
侍郎為從五品上階内史舍人正六品上階通事舍人<lb/>
給事為從六品上階員外散騎侍郎為正七品上階奉<lb/>
朝請為從七品及焬帝即位官制多所改革殿内并<lb/>
尚書門下内史秘書以為五省<hi>殿内秘書事具鄉監門</hi>増置謁者<lb/>
司𨽻二臺并御史為三臺又有殿内御史増置監察御<lb/>
<pb n="KR3k0013_WYG_457-26b"/>
史一十六員開皇中御史直宿禁中至是罷之又置主<lb/>
簿𨽻事各二人<hi>事具憲官門</hi>謁者臺置大夫一人掌受詔勞<lb/>
問出使慰撫持節察受寃枉以申奏之駕出侍御史引<lb/>
駕置司朝謁者二人以貳之屬官有丞主簿各一人又<lb/>
有通事謁者二十人即内史通事舍人之職也次有議<lb/>
郎二十四人通直三十六人將事謁者三十人謁者七<lb/>
十人皆掌出使其後廢議郎通直郎將事謁者謁者等<lb/>
人而置員外郎八十人又詔門下内史御史司𨽻謁者<lb/>
<pb n="KR3k0013_WYG_457-27a"/>
五人司監受以為常式不復專謁者矣又置散騎郎二<lb/>
十人承議郎通直郎宣徳郎宣義郎各三十員徴事郎<lb/>
將仕郎常從郎奉信郎各五十人俄改常從為登仕奉<lb/>
信為散從皆主出使量事大小據品以發之<hi>丞議郎已下至唐為</hi>
<hi>散官其任輕矣</hi>司𨽻臺大夫一人掌廵察别駕二人掌分察御<lb/>
史十四人分察所掌又置丞主簿録事各一人後罷司<lb/>
𨽻臺而留司𨽻從事之名不為常貟<hi>事具憲官門</hi>尚書省六<lb/>
曹各置侍郎一人以貳尚書之職又増左右丞與六侍<lb/>
<pb n="KR3k0013_WYG_457-27b"/>
郎並正四品諸曹侍郎並改為郎又改吏部為選部郎<lb/>
禮部為儀曹郎刑部為憲部郎工部為起部郎以異六<lb/>
侍郎之名又廢諸司員外郎増曹郎為二員都司郎各<lb/>
一員又置都事主事令史隨曹閒劇每十令史置一主<lb/>
事不滿十者亦置一人其餘四省三臺亦皆曰令史餘<lb/>
則府令史後又改主客郎為司蕃郎俄又減曹郎一人<lb/>
置承務郎一人同員外之職門下省置黄門侍郎員外<lb/>
二人去給事之名又移給事郎置四人從五品次黄門<lb/>
<pb n="KR3k0013_WYG_457-28a"/>
省讀奏案廢散騎常侍通直散騎常侍諌議大夫散騎<lb/>
侍郎等員又改符璽監為郎置二人從六品又以城門<lb/>
殿内尚食尚藥御府等五局𨽻殿内省十二年又改納<lb/>
言為侍内内史省置侍郎二人減内史舍人為四人加<lb/>
置起居舍人二人改通事舍人𨽻謁者臺減主書員置<lb/>
四人十二年又改内史為内書唐置御史臺置大夫一<lb/>
員掌揚邦國刑憲典章以肅正朝列中丞二人為貳屬<lb/>
官侍御史四人殿中侍御史六人監察御史十人主簿<lb/>
<pb n="KR3k0013_WYG_457-28b"/>
一人又東都留臺置中丞侍御史各一人殿中侍御史<lb/>
二員監察御史三員<hi>事具憲官門</hi>尚書省龍朔二年改為中<lb/>
臺光宅初改為文昌臺神龍初復舊領二十四司一曰<lb/>
吏部領主爵司勲考功二曰戶部領度支金部倉部三<lb/>
曰禮部領祠部主客膳部四曰兵部領職方駕部庫部<lb/>
五曰刑部領都官比部司門六曰工部領屯田虞部水<lb/>
部龍朔二年改吏部曰司列主爵曰司封考功曰司績<lb/>
户部曰司元度支曰司度金部曰司珍倉部曰司庾禮<lb/>
<pb n="KR3k0013_WYG_457-29a"/>
部曰司禮祠部曰司禋膳部曰司膳兵部曰司戎職方<lb/>
曰司城駕部曰司輿庫部曰司庫刑部曰司刑都官曰<lb/>
司僕比部曰司計工部曰司工屯田曰司田虞部曰司<lb/>
虞水部曰司川咸亨元年並復舊光宅元年改吏部為<lb/>
天官户部為地官禮部為春官兵部為夏官刑部為秋<lb/>
官工部為冬官神龍元年並復舊天寳十一載改吏部<lb/>
為文部兵部為武部至徳二年復舊置令一人總領百<lb/>
官儀刑端揆國初文皇帝為之自後不置左右僕射各<lb/>
<pb n="KR3k0013_WYG_457-29b"/>
一人以貳令之職後不置令以僕射總省事左右丞各<lb/>
一員紀正省内左丞勾吏部户部禮部三司右丞勾兵<lb/>
部刑部工部十二司事吏部户部禮部兵部置侍郎各<lb/>
二員禮部刑部工部置侍郎各二員吏部戸部兵部各<lb/>
置郎中員外二員司勲置貟外郎二員左右司及司封<lb/>
而下諸司各置郎中員外一員各分掌其所領之事龍<lb/>
朔二年改左右僕射為左右康政左右丞為左右肅機<lb/>
尚書為太常伯侍郎為小常伯左右司郎中為左右丞<lb/>
<pb n="KR3k0013_WYG_457-30a"/>
務郎中為大夫咸亨元年復改左右肅機為左右丞大<lb/>
夫為郎中光宅元年改左右康政為文昌左右丞相神<lb/>
龍元年改文昌左右丞相為尚書左右僕射開元元年<lb/>
改左右僕射為左右丞相天寳元年復改左右丞相為<lb/>
左右僕射省又有都事主事令史書令史分行曹事尚<lb/>
書令正二品左右僕射從三品左丞正四品上右丞正<lb/>
四品下永昌元年昇為從三品如意元年復舊尚書正<lb/>
三品吏部侍郎正四品諸司侍郎中並從五品上員外<lb/>
<pb n="KR3k0013_WYG_457-30b"/>
郎並從六品上咸亨元年改為黄門門下省龍朔二年<lb/>
改為東臺光宅元年改為鸞臺神龍元年復為門下開<lb/>
元元年改為黄門省五年改為門下省置侍中二員掌<lb/>
出納帝命綽炤皇極總典吏職贊相禮儀以和萬邦以<lb/>
弼庻務所謂佐天子而統大政也凡軍國之務與中書<lb/>
令叅而總焉坐而論之行而舉之此其大較也又置侍<lb/>
郎二員掌二侍中之職給事中四員掌陪侍左右分判<lb/>
省事凡百司奏抄侍中審定侍郎覆省給事中讀而署<lb/>
<pb n="KR3k0013_WYG_457-31a"/>
之以較正違失制勅大事覆奏而請施行小事署而頒<lb/>
之又置左右散騎常侍二人掌侍從規諷備顧問應對<lb/>
左諌議大夫四員掌侍從贊相規諌諷諭起居郎二員<lb/>
掌以修記事之史右補闕右拾遺各二員掌供奉諷諌<lb/>
扈從乗輿凡發令舉事有不便於時不合於道大則庭<lb/>
議小則上封若賢良之遺滯於下忠孝之不聞於上則<lb/>
條其事狀而薦言之又置典議二員贊者十二人掌殿<lb/>
上賛喝之事<hi>事具賓禮門</hi>又置城門郎四員掌京城皇城宫<lb/>
<pb n="KR3k0013_WYG_457-31b"/>
殿諸門啟閉之節及出納管鑰又置符璽郎四人掌入<lb/>
寳及國之符節又有録事主事令史書令史傳制楷書<lb/>
門僕以分掌曹事先是武徳初改隋之侍内曰納言龍<lb/>
朔二年改納言曰東臺左廂改左右散騎常侍曰左右<lb/>
侍極給事中曰東臺舍人起居郎曰左史咸亨中復曰<lb/>
納言左右散騎常侍給事中起居光宅初以東臺曰鸞<lb/>
臺神龍初又改納言曰侍中開元三年又改侍中曰黄<lb/>
門監五年又改黄門監曰侍中天寳二年又改侍中曰<lb/>
<pb n="KR3k0013_WYG_457-32a"/>
左廂至徳二年又改左廂曰侍中又領𢎞文舘武徳初<lb/>
置之名昭文舘後改為𢎞文舘又改為昭文舘開元七<lb/>
年復曰𢎞文舘有大學士多以宰相領之又有學士無<lb/>
員數掌詳正圖籍教授生徒凡朝廷有制度沿革禮儀<lb/>
輕重得叅議焉校書郎二人掌校理典籍刋正錯繆領<lb/>
學生三十人中書省初沿隋制曰内書省武徳三年改<lb/>
曰中書省龍朔二年改曰西臺光宅二年改為鳳閣神<lb/>
龍元年復為中書省開元元年改為紫微五年復為中<lb/>
<pb n="KR3k0013_WYG_457-32b"/>
書省置中書令之職掌軍國之政令緝熈帝載統和天<lb/>
人入則告之出則奏之以利萬邦以度百揆蓋佐天子<lb/>
而執政也又置侍郎二員掌貳令之職置舍人六員掌<lb/>
侍奉進奏叅議奏章凡詔㫖中書令置侍郎奉舍人署<lb/>
而行之<hi>舍人事具詞臣門</hi>又置右散騎常侍起居舍人左補闕<lb/>
右拾遺各二員散騎而下並與左同起居舍人掌修繕<lb/>
之史侍中中書令三品至徳中昇為二品兩省侍郎初<lb/>
正四品至徳中昇為正三品常侍初從三品廣徳中昇<lb/>
<pb n="KR3k0013_WYG_457-33a"/>
為正三品給事中舍人正五品上諌議大夫初正五品<lb/>
上㑹昌二年昇為正四品下與丞相出入迭用起居郎<lb/>
舍人從六品上左右補闕從七品上左右拾遺從八品<lb/>
上有主書主事令史傳判分行曹事焉先是武徳初改<lb/>
隋之内書令曰内史令乂改為中書令龍朔二年改中<lb/>
書令為西臺左廂起居舍人曰右史咸亨中復改為中<lb/>
書令起居舍人光宅元年改中書令為鳳閣令神龍初<lb/>
改鳳閣令曰中書令開元元年改中書令曰紫㣲令五<lb/>
<pb n="KR3k0013_WYG_457-33b"/>
年復為中書令天寳二載改中書令曰右相至徳二年<lb/>
復改右相曰中書令領四方舘置通事舍人十六人掌<lb/>
朝見引納及辭謝及四方通表華夷納貢之事又領集<lb/>
賢殿書院掌判緝古今之經籍以辯明邦國之大典先<lb/>
是梁武帝於文徳殿藏書北齊有文林舘學士後周有<lb/>
麟徳殿學士明皇於西京乾元殿廊下駕部書于東都<lb/>
麗正殿置修書使開元十三年改集僊殿為集賢殿改<lb/>
麗正修書使為集賢書院置大學士初以尚書左丞相<lb/>
<pb n="KR3k0013_WYG_457-34a"/>
張説為之自後多以宰相兼領又置學士五品已上官<lb/>
為之置學士六品已下官為之學士一人知院事一人<lb/>
副知院事又置侍講學士修撰校理待制直院檢討等<lb/>
官凡承㫖撰集文章校理經籍月終則進課于内嵗終<lb/>
則考最於外又領史舘掌修國史監修國史多以宰相<lb/>
為之又置修撰多以外朝官為之又置直舘以未登朝<lb/>
為之<hi>事具國史門</hi>又領知匭使唐太后垂拱元年置以逹寃<lb/>
滯天寳九載改為獻納乾元元年復名知匭以諫議大<lb/>
<pb n="KR3k0013_WYG_457-34b"/>
夫及補闕拾遺一人充使受納訴狀每日暮進内向晨<lb/>
出之又尚書省自至徳之後以他官分判户部度支又<lb/>
置鹽鐵轉運使分六卿之職以成一時之務<hi>事具邦計門</hi>又<lb/>
五代梁開平二年改左右丞為左右司侍郎三年升尚<lb/>
書令為正一品後唐李琦以故相為御史大夫自後不<lb/>
置長興元年升右丞與左丞同並為四品晉天福五年<lb/>
升御史中丞為清望正四品門下中書侍郎為清望正<lb/>
三品左右諌議大夫為清望正四品七年又詔門下侍<lb/>
<pb n="KR3k0013_WYG_457-35a"/>
郎位在左散騎常侍之下先是開元已後兩省侍郎皆<lb/>
𢃄平章事罕有單為之者至是竇貞固自刑部侍郎遷<lb/>
門下侍郎而不𢃄平章事故有是詔周顯徳五年又詔<lb/>
諌議大夫改為正五品班在給事中之下大夫出入宫<lb/>
闈陪侍左右或典治憲度或協佐樞機或贊相禮容或<lb/>
出納詔命或切問近對或獻可替否蓋朝廷之劇任公<lb/>
台之歴試也非夫噐識通荗材行交修以慎密而基心<lb/>
以明逹而致用孰可膺眷簡而處清要乎故稱任者有<lb/>
<pb n="KR3k0013_WYG_457-35b"/>
公忠清任之節博洽謨猷之能充羽儀於臺閣為圭璋<lb/>
於簮冕焉至於非其才者有窺伺競躁之心朋附貪黷<lb/>
之迹故多士之所惡明廷之攸玷焉今總述其事以埀<lb/>
于後庻使見其善而仰止懲其惡而自戒凡臺省部二<lb/>
十九門云<lb/>
　　　選任<lb/>
夫知人則哲能官人安民則恵大禹之訓也慎簡乃僚<lb/>
其惟吉士周穆之命也盖邦國治亂在乎庻官選賢任<lb/>
<pb n="KR3k0013_WYG_457-36a"/>
能其來尚矣自舜命衆職以熈帝載西漢之後政歸尚<lb/>
書機務所出推擇斯妙或以政事用或以文學升内則<lb/>
叅侍左右論思治道外則坐曹夙夜修明官業厥職尤<lb/>
重其才益難詳求遺策博觀歴代曷嘗不慎選衆之舉<lb/>
致得人之慶哉<lb/>
虞舜曰疇若予工僉曰埀哉<hi>問誰能順我百工事者朝臣舉垂埀臣名</hi>帝曰<lb/>
俞咨垂汝共工<hi>共謂供其職事</hi>垂拜稽首讓于殳斨暨伯與<hi>殳斨</hi>
<hi>伯與三臣名</hi>帝曰俞徃哉汝諧<hi>汝能諧和此官</hi>帝曰疇若予上下草<lb/>
<pb n="KR3k0013_WYG_457-36b"/>
木鳥獸僉曰益哉<hi>上謂山下謂澤若謂順其政殺之有時用之有節言伯益能之</hi>帝曰<lb/>
俞咨益汝作朕虞<hi>虞掌山澤之官</hi>益拜稽首讓于朱虎熊羆帝<lb/>
曰俞往哉汝諧<hi>朱虎熊羆二臣名垂益所讓四人皆在元凱之中</hi>帝曰龍朕堲讒<lb/>
説殄行震驚朕師<hi>堲疾殄絶震動也言我疾讒説絶君子之行而動驚我衆欲遏絶之</hi>命<lb/>
汝作納言夙夜出納朕命惟允<hi>納言喉舌之官聽下言納于上受上言宣于下</hi>
<hi>必以信</hi>
漢張安世少以父任為郎用善書給事尚書武帝行幸<lb/>
河東亡書三篋詔問莫能知惟安世識之具作其事後<lb/>
<pb n="KR3k0013_WYG_457-37a"/>
購求得書以相校無所遺失帝竒其才擢為尚書令<lb/>
孔光為博士成帝時博士選三科髙為尚書次為刺史<lb/>
其不通政事以久次補諸侯太傅光以髙第為尚書<lb/>
後漢衛颯建武二年辟大司徒鄧禹府舉能案劇除侍<lb/>
御史<lb/>
胡廣字伯始舉孝亷試為天下第一旬日拜尚書郎<lb/>
周舉為諌議大夫順帝時詔遣八使廵行風俗皆選有<lb/>
威名者乃拜舉侍中<lb/>
<pb n="KR3k0013_WYG_457-37b"/>
翟酺為侍中時尚書有缺詔將大夫六百石以上試<lb/>
對政事天文道術以髙第者補之繇是酺對第一拜尚<lb/>
書<lb/>
盧植為廬江太守嵗餘復徵拜議郎與諌議大夫馬日<lb/>
磾議郎蔡邕楊彪韓説等並在東觀校中書五經記傳<lb/>
補續漢紀靈帝以非急務轉為侍中遷尚書<lb/>
潘朂獻帝時為尚書郎遷右丞詔以朂前在二千石曹<lb/>
才敏兼通明舊事勑並領本職<lb/>
<pb n="KR3k0013_WYG_457-38a"/>
蔡邕舉髙第補侍御史遷尚書三月之間用歴三臺遷<lb/>
巴郡太守復留為侍中<lb/>
張馴為議郎擢拜侍中典領祕書近署甚見納異<lb/>
魏孫資劉放文帝即位同轉為左右丞數月放徙為令<lb/>
黄初初改秘書為中書以放為監資為令各加給事中<lb/>
遂掌機宻明帝即位尤見寵任<lb/>
盧毓文帝時為侍中詔曰官人秩才聖帝所難必湏良<lb/>
佐進可替否侍中毓禀性貞固心平體正可謂誠明有<lb/>
<pb n="KR3k0013_WYG_457-38b"/>
功不懈于位者也其以毓為吏部尚書使毓自選代者<lb/>
曰得如卿者乃可毓舉常侍鄭冲帝曰文和吾自知之<lb/>
更舉吾所未聞者乃舉阮武孫邕帝於是用邕<lb/>
吳張純字元基少厲操行學博才秀而切問㨗對容止<lb/>
可觀擢拜郎中<lb/>
李肅字偉恭南陽人少以才聞善論議臧否得中甄竒<lb/>
録異薦述後進題目品藻曲有條貫以此人服之權擢<lb/>
為選曹尚書<lb/>
<pb n="KR3k0013_WYG_457-39a"/>
晉安平王孚宣帝弟也仕魏為清河太守初魏文帝置<lb/>
度支尚書専掌軍國支計朝議以征討未息勤湏節量<lb/>
及明帝即位欲用孚問左右曰有兄風不答曰似兄帝<lb/>
曰吾得司馬一二人復何憂哉轉為度支尚書<lb/>
裴楷為尚書郎武帝為撫軍以楷為叅軍事㑹吏部郎<lb/>
缺文帝問其人於鍾㑹㑹曰裴楷清通王戎簡要皆其<lb/>
選也於是以楷為吏部郎<lb/>
羊祜為秘書監散騎常侍泰始初詔曰夫總齊璣衡允<lb/>
<pb n="KR3k0013_WYG_457-39b"/>
釐六職朝政之本也祜執徳清劭忠亮純茂經緯文武<lb/>
謇謇正直雖處腹心之任而不總樞機之重非垂拱無<lb/>
為委任責成之意也其以枯為尚書右僕射衛將軍給<lb/>
本營兵<lb/>
陳劭為燕王師泰始中詔曰劭清身潔静行著邦族篤<lb/>
志好古博通六籍耽悦典誥老而不倦宜在左右以篤<lb/>
儒教可為給事中<lb/>
文立為太子中庻子武帝詔曰立忠貞清寔有思理噐<lb/>
<pb n="KR3k0013_WYG_457-40a"/>
幹前在濟隂政事修明後事東宫盡輔導之節昔光武<lb/>
平隴蜀皆收其賢才以叙之蓋所以㧞幽滯而濟殊方<lb/>
也其以立為散騎常侍<lb/>
王戎為議郎太熈元年詔曰夫總百揆之得失管王政<lb/>
之通塞者端右之職也漢代以來每選此官必慎其人<lb/>
議郎王戎可為尚書令<lb/>
劉頌為淮南相元康初從淮南王允入朝㑹誅楊駿頌<lb/>
屯衛殿中其夜詔以頌為三公尚書<lb/>
<pb n="KR3k0013_WYG_457-40b"/>
陸曄元帝時為太子詹事時帝以侍中皆北士宜兼用<lb/>
南人曄以清貞著稱遂拜侍中<lb/>
謝尚鎮雒陽都督豫州揚州之五郡軍事在任有政績<lb/>
上表求入朝因留京師署僕射事<lb/>
温嶠為散騎常侍侍講明帝手詔曰卿既以令望忠允<lb/>
之懐著於周旋且文周而㫖逺宜居深宻今欲以卿為<lb/>
中書令朝論亦咸以為宜<lb/>
王洽字敬和成帝時為中書令帝曰敬和清裁昔為中<lb/>
<pb n="KR3k0013_WYG_457-41a"/>
書郎吾尚小數見意甚親之今以中書令欲共講文章<lb/>
之事也<lb/>
宋徐湛之為尚書僕射初劉湛伏誅殷景仁卒文帝委<lb/>
任沈演之庾炳之范曄等後又有江湛何瑀之曄誅炳<lb/>
之免演之瑀之並卒至是江湛為吏部尚書與湛之並<lb/>
居權要世謂之江徐焉<lb/>
蕭思話自雍州刺史徴為吏部尚書文帝詔思話曰沈<lb/>
尚書暴病不救其體業貞審立朝盡公年時尚可方相<lb/>
<pb n="KR3k0013_WYG_457-41b"/>
委任奄忽不永痛惋特深銓管要機通塞所寄丈人才<lb/>
用體國二三惟允<lb/>
王景文為司徒左長史孝武以散騎常侍舊與侍中俱<lb/>
掌獻替欲髙其選以景文及㑹稽孔覬俱南北之望並<lb/>
以補之<lb/>
孔覬為臨海太守初晉世散騎常侍選望甚重與侍中<lb/>
不異其後職任閒散用人漸輕孝建三年孝武欲重其<lb/>
選詔曰散騎職為近侍事居規納置任之本實惟親要<lb/>
<pb n="KR3k0013_WYG_457-42a"/>
而頃選常侍陵遲未允宜授時良永寘清澈於是吏部<lb/>
尚書顔竣奏曰常侍華選職任候才新除臨海太守孔<lb/>
覬意業閑素司徒長史王彧懐尚清理並任為散騎常<lb/>
侍帝不欲威權在下其後分吏部尚書置二人以輕其<lb/>
任侍中蔡興宗謂人曰選曹要重常侍閑淡改之以名<lb/>
而不以實雖主意欲為輕重人心豈可變耶既而常侍<lb/>
之選復卑選部之貴不異覬領本州大中正<lb/>
王彧為侍中時孝武選侍中四人並以風貌彧與謝莊<lb/>
<pb n="KR3k0013_WYG_457-42b"/>
為一雙阮韜何偃為一䨇嘗充兼假<lb/>
南齊謝眺自中書郎出為宣城太守以選召復入為中<lb/>
書郎<lb/>
江斆轉都官尚書領驍騎將軍王晏啟武帝曰江斆今<lb/>
重登禮閣兼掌六軍慈渥所覃寔是優榮但語其事任<lb/>
殆同閒輩天㫖既欲升其名位愚謂以侍中領驍騎望<lb/>
實清顯有殊納言帝曰斆嘗啓吾為其鼻中惡今既以<lb/>
何𦙍王瑩還門下故有此回換耳<lb/>
<pb n="KR3k0013_WYG_457-43a"/>
梁孔休源為臨川王府行叅軍武帝謂徐勉云今帝業<lb/>
初搆須一人有學藝解朝儀者為尚書儀曹郎勉曰孔<lb/>
休源識見清通詳練故事自晉宋起居注畧誦上口帝<lb/>
亦聞之即日除兼尚書儀曹郎<lb/>
張緬為太子舍人殿中郎缺武帝謂徐勉曰此曹舊用<lb/>
文學且居鴈行之首宜詳其人勉舉緬充選<lb/>
劉孝綽為太子舍人兼尚書水部郎中啟陳謝手勑答<lb/>
曰美錦未可便製簿領亦宜稍習頃之即真<hi>後自上虞令遷秘書</hi>
<pb n="KR3k0013_WYG_457-43b"/>
<hi>丞武帝謂舍人周捨曰第一官當用第一人故以孝綽居此職</hi>
到沆為洗馬管東宫書記散騎省天監二年詔尚書郎<lb/>
在職清能或人才髙妙者為侍郎以沆為殿中曹侍郎<lb/>
沆從父兄漑洽並有才名時皆相代為殿中當世榮之<lb/>
蕭介為散騎常侍㑹侍中闕選司舉王筠等四人並不<lb/>
稱㫖武帝曰我門中久無此職宜用蕭介為之博物强<lb/>
識應對左右多所規正帝甚重之遷都官尚書每軍國<lb/>
大事必先詢談於介焉帝謂朱异曰端古之才也<lb/>
<pb n="KR3k0013_WYG_457-44a"/>
王通為給事黄門侍郎侯景之亂奔于江陵元帝以為<lb/>
散騎常侍遷守太常卿自侯景亂後臺内宫室普皆焚<lb/>
燼以通兼起部尚書歸於京師専掌繕造<lb/>
陳蕭𢎞為黄門侍郎吏部侍郎缺所司屡舉王寛謝爕<lb/>
等帝並不用乃中詔用𢎞<lb/>
姚察為吏部尚書雅允朝望初吏部尚書蔡徴移中書<lb/>
令後主方擇其人尚書令江總等咸薦察勅答曰姚察<lb/>
非惟學藝優博亦是操行清修典選難才今得之矣乃<lb/>
<pb n="KR3k0013_WYG_457-44b"/>
神筆草詔讀以示察察辭譲甚切後主曰選士之舉僉<lb/>
議所歸昔毛玠雅量清恪盧毓心平體正山濤舉不失<lb/>
才就卿而求必兼此矣且我與卿雖君臣禮隔情分殊<lb/>
常藻鏡人倫良所期寄亦以無慙則哲也<lb/>
江總至徳中授尚書令策曰於戯夫文昌政本司㑹治<lb/>
經韋虎謂之樞機李固方之斗極况其五曹斯綜百揆<lb/>
是諧同冡宰之司専中臺之任惟爾道業標峻宇量𢎞<lb/>
深勝範清規風流以為凖的辭宗文學衣冠以為領袖<lb/>
<pb n="KR3k0013_WYG_457-45a"/>
故能師長六官具瞻允塞明府八座儀型載逺其端朝<lb/>
握揆朕所望焉徃欽哉懋建爾徽猷亮采我邦家可不<lb/>
慎歟<lb/>
後魏崔𤣥伯為尚書道武天興元年十一月詔尚書吏<lb/>
部郎中劉淵典官制立爵品定律呂協音樂儀曹郎中<lb/>
董鑑撰郊廟社稷朝聘饗燕之儀三公郎中王徳定律令<lb/>
申科禁太史令晁崇造渾儀考天象𤣥伯總而裁之<lb/>
茍頽獻文時為雒州刺史承明元年文明太后令百官<lb/>
<pb n="KR3k0013_WYG_457-45b"/>
舉才堪幹事人足委仗者於是公卿咸以頏應選徵拜<lb/>
散騎常侍殿中尚書<lb/>
宋弁為散騎常侍遷右衛將軍領黄門弁屢譲孝文曰<lb/>
吾為相加者卿亦不可有辭豈得専守一官不助朕為<lb/>
治且散騎位在中書之右常侍者黄門之麤冗領軍者<lb/>
二衛之假攝不足空存推譲而棄大委後孝文車駕征<lb/>
馬圏留弁以本官兼祠部尚書攝七兵事及行執其手<lb/>
曰國之大事在祀與戎故令卿綰攝二曹弁頓首辭謝<lb/>
<pb n="KR3k0013_WYG_457-46a"/>
裴夙字宵興沉雅有噐識儀望甚偉孝文見而異之自<lb/>
司空主簿轉尚書左主客郎中<lb/>
范紹少聰敏頗渉經史孝文選為門下通事舍人遷録<lb/>
事合掌奏文帝善之又為侍中李冲黄門崔光所知出<lb/>
内文奏多以委之帝曽謂近臣曰崔光從容范紹之力<lb/>
崔振為髙陽内史孝文南討徵兼尚書左丞留京振既<lb/>
才幹被擢當世以為榮<lb/>
崔亮為尚書二千石孝文在雒欲剏革舊制選置百官<lb/>
<pb n="KR3k0013_WYG_457-46b"/>
謂羣臣曰為朕舉一吏部郎必使才望兼允者給卿三<lb/>
日假又曰朕已得之不煩卿輩也馳驛徴亮兼吏部郎<lb/>
朱元旭為尚書度支郎中孝明神龜之末以郎選不精<lb/>
大加沙汰元旭與隴西辛雄范陽祖瑩泰山羊深西平<lb/>
源子恭並以才用見留<lb/>
辛雄神龜中除尚書駕部郎中轉三公郎其年沙汰郎<lb/>
官惟雄與羊深等八人見留餘悉罷遣後兼司州别駕<lb/>
加前軍將軍冀州刺史侯剛啟為長史孝明以雄長於<lb/>
<pb n="KR3k0013_WYG_457-47a"/>
世務惜不之用更除司空長史<lb/>
羊深為尚書駕部郎中于時沙汰郎官務精才實深以<lb/>
才堪見留在公明斷尚書僕射崔亮吏部尚書甄琛咸<lb/>
敬重之孝明行釋奠之禮講孝經深於儕軰中獨䝉引<lb/>
聽時論美之<lb/>
李業興為通直散騎侍郎普泰元年沙汰侍官業興仍<lb/>
在通直<lb/>
北齊宋㳺道初仕東魏為大將軍司馬文襄以吏部郎<lb/>
<pb n="KR3k0013_WYG_457-47b"/>
中崔暹為御史中尉以㳺道為尚書左丞謂暹㳺道曰<lb/>
卿一人處南臺一人處北省當使天下肅然<lb/>
崔昂為廷尉卿文宣幸東山百官預讌帝召昂於御座<lb/>
前諭曰舊人多出為州我欲以臺閣中相付當用卿為<lb/>
令僕勿望刺史卿六十外當與卿本州中間不可得也<lb/>
天保十年策拜儀同燕于殿百司陪列昂在行中文宣<lb/>
特召昂在御所曰歴思羣臣可綱紀省闥者惟冀卿一<lb/>
人即日除為兼右僕射數日後昂因入奏事帝謂尚書<lb/>
<pb n="KR3k0013_WYG_457-48a"/>
令楊愔曰昨不與崔昂正者言其太速欲明年真之終<lb/>
事除正何事早晩可除正僕射明日即拜為真<lb/>
張景仁除通直散騎常侍及奏御筆㸃通直字遂以為<lb/>
正常侍<lb/>
後周樂遜為太學助教閔帝踐阼以遜有理務才除秋<lb/>
官府上士<lb/>
章瑱自行臺左丞出為郢州刺史復入為行臺左丞瑱<lb/>
明察有幹局再左轄時論榮之<lb/>
<pb n="KR3k0013_WYG_457-48b"/>
李旭為御正中大夫時以近侍清要盛選國華乃以旭<lb/>
及安昌公元則中都公陸逞臨淄公唐謹等並為納言<lb/>
隋楊注為雒州長史高祖嘗謂諌議大夫王逹曰卿為<lb/>
我覔一好左丞逹遂私於注曰我薦君為左丞若事果<lb/>
當以良田相報也注以逹言奏之逹竟以此獲罪卒拜<lb/>
注為尚書左丞<lb/>
斛斯政煬帝時為尚書兵部郎遼東之役兵部尚書段<lb/>
文振卒侍郎明雅復以罪廢帝彌屬意尋遷兵部侍郎<lb/>
<pb n="KR3k0013_WYG_457-49a"/>
唐盧承慶美風儀博學有才幹貞觀初為秦州都督府<lb/>
户曹叅軍因奏河西軍事太宗竒其明辯擢考功員外<lb/>
郎<lb/>
李道裕太宗時為將作少監㑹刑部尚書張亮反帝命<lb/>
百僚議其獄多言亮當誅惟道裕言亮反形未具明其<lb/>
無罪太宗既盛怒竟斬于市籍沒其家嵗餘刑部侍郎<lb/>
有闕令執政者妙擇其人累奏皆不可太宗曰朕得其<lb/>
人也徃者李道裕議張亮云反形未具此言當矣時雖<lb/>
<pb n="KR3k0013_WYG_457-49b"/>
不即從至今追悔遂授道裕刑部侍郎<lb/>
岑文本為中書舍人時中書侍郎顔師古以譴免職温<lb/>
彦博言於太宗曰師古諳練政事長於文誥時無逮者<lb/>
冀上復用之太宗曰我自舉一人公勿憂也於是以文<lb/>
本為中書侍郎<lb/>
楊𢎞禮為中書舍人太宗有事遼東以𢎞禮有文武才<lb/>
擢拜兵部侍郎専權兵機之務<lb/>
王及善則天時為益州都督府長史以老病致仕加光<lb/>
<pb n="KR3k0013_WYG_457-50a"/>
禄大夫後契丹作亂東山不安召授滑州刺史顧曰卿<lb/>
比在外知國家事有何不穏及善陳理亂之宜十餘道<lb/>
則天曰彼末事也此為本也卿不可行遂留拜内史<lb/>
任雅相為右驍衛將軍兵部侍郎髙宗聞其亷正擢為<lb/>
兵部尚書兼受將相之任<lb/>
崔𤣥暐為天官侍郎每介然自守都絶請謁頗為執政<lb/>
者所忌轉文昌左丞經月餘則天謂曰自卿改職以來<lb/>
選司大有罪過或聞令史乃設齋自慶此欲盛為貪惡<lb/>
<pb n="KR3k0013_WYG_457-50b"/>
耳今要復舊任又除天官侍郎<lb/>
李昭徳為鳳閣侍郎長夀二年増置夏官侍郎三員時<lb/>
選昭徳與婁師徳侯知一為之<lb/>
席豫為吏部侍郎𤣥宗謂之曰以卿前為考功職事平<lb/>
允故有此授<lb/>
蘇頲為工部侍郎𤣥宗謂宰臣曰有從工部侍郎得中<lb/>
書侍郎否對曰任賢用能非臣等所及帝曰蘇頲可中<lb/>
書侍郎仍供政事食明日加知制誥有政事食自頲始<lb/>
<pb n="KR3k0013_WYG_457-51a"/>
也頲入謝帝曰常欲用卿每有好官闕即望宰相論及<lb/>
宰相皆卿之故人卒無言者朕為卿嘆息中書侍郎朕<lb/>
極重惜自陸象先改後朕每思之無出卿者<lb/>
趙退翁自湖南觀察使受代歸京師閤門静居不與人<lb/>
交徃久之特召對於别殿退翁多學問有詞辯敷奏稱<lb/>
㫖徳宗悦之拜給事中<lb/>
蔣乂為司勲貟外郎貞元十八年時集賢闕學士求者<lb/>
甚衆㑹詔問神策軍建置之繇相府討求不知所出乃<lb/>
<pb n="KR3k0013_WYG_457-51b"/>
訪於乂又徴引根源對甚詳悉宰臣髙郢鄭珣瑜相顧<lb/>
曰集賢有人矣翌日詔兼判集賢院事<lb/>
趙宗儒貞元六年為司勲貟外郎判考功宗儒復行貶<lb/>
考之令自至徳以來考績之司事多失寔常叅官及諸<lb/>
州刺史未嘗分其善惡悉以中上考褒之及是褒貶稍<lb/>
明人知戒懼帝善之遷宗儒考功郎中<lb/>
薛播貞元中為禮部侍郎朝廷難貢舉之任以播素有<lb/>
監裁遂膺其命<lb/>
<pb n="KR3k0013_WYG_457-52a"/>
李遜元和中為浙江東道觀察使入朝憲宗曰諌官給<lb/>
事中若除授有私政乖允當各令論駁舉其職業以遜<lb/>
浙東有政能遷為給事中<lb/>
呂元膺元和中為給事中出為同州刺史及入謝憲宗<lb/>
問以時政得失元膺論奏詞甚激切帝嘉其剛正翌日<lb/>
謂宰臣曰呂元膺讜言直氣今欲留在左右使言得失<lb/>
卿等以為何如李蕃裴垍進賀曰陛下納諌超冠前王<lb/>
乃宗社無疆之福臣等不能廣求直士又不能數進直<lb/>
<pb n="KR3k0013_WYG_457-52b"/>
言孤負聖心合當罪責今請以元膺復為給事中以備<lb/>
顧問帝悦而從之<lb/>
孟簡長慶中代崔羣為戸部侍郎是官有二員其判使<lb/>
案者别居一署謂之左户元和以還號為清重之最宰<lb/>
輔登用多繇此而去故羣入相以簡代焉<lb/>
班肅為坊州刺史長慶初以肅為司封員外郎時宰臣<lb/>
上言曰將欲清風俗必在厚人倫竊見皇甫鎛惟位盛<lb/>
時班行之中多所親附及得罪後議論立變憎嫉如讐<lb/>
<pb n="KR3k0013_WYG_457-53a"/>
俗之衰薄一至於此惟班肅以曽為郎官判度支案終<lb/>
始如一獨送出城周行之間多美其事今郡秩已罷望<lb/>
授一省官以表其行故有是拜<lb/>
韋顗為户部侍郎長慶四年十月以顗為御史中丞兼<lb/>
户部侍郎以御史中丞鄭覃為權知工部侍郎以刑部<lb/>
侍郎韋景為吏部侍郎以權知禮部侍郎李宗閔為權<lb/>
知兵部侍郎以工部侍郎于敖為刑部侍郎以中書舍<lb/>
人楊嗣復權知今年貢舉是日尚書六曹無不更換人<lb/>
<pb n="KR3k0013_WYG_457-53b"/>
情異之<lb/>
王播為河南尹太和二年十月以播為尚書右丞勅吏<lb/>
部今年東都選事宜令播權判待銓試畢日領官吏赴<lb/>
上都<lb/>
桞公權以中書舍人翰林學士兼侍書開成二年四月<lb/>
以公權為諌議大夫知制誥學士侍書如初初上於便<lb/>
殿召公權周墀對公權論事切直忤㫖周墀為之惴慄<lb/>
公權詞氣益堅帝徐謂公權曰朕知舍人不合却作諌<lb/>
<pb n="KR3k0013_WYG_457-54a"/>
議以卿論事有爭臣之風今授卿諌議大夫翌日詔下<lb/>
魏謩為起居舍人充𢎞文舘直學士開成四年以謩為<lb/>
諌議大夫兼起居舍人充𢎞文舘直學士詔云朕以邦<lb/>
國之大機務之多恵有所未周化有所未洽不有忠讜<lb/>
之士左右輔益逮暗無燭不其難歟今即髙選正人俾<lb/>
居諌省朝政闕失期乎必聞是用簡自朕心特申奨命<lb/>
所期稱職豈限賞資謩累䟽譲官帝遣宰臣宣㫖謩乃<lb/>
就官<lb/>
<pb n="KR3k0013_WYG_457-54b"/>
元晦為吏部郎中㑹昌三年二月除右諌議大夫制曰<lb/>
昔汲黯薄淮陽守願出入禁闥補過拾遺則諌諍之任<lb/>
實資諒直我求其比今得正人吏部郎中元晦徃在内<lb/>
廷曽感先顧奮發忠懇不私形骸俯伏青蒲至於零涕<lb/>
數共工之罪不蔽堯聰辯垣平之詐益彰文徳近因旌<lb/>
别邪正宰弼上言以魯公藏罟莫如寘革於左右漢后<lb/>
葺檻孰若列雲於公卿是用命爾登于文陛爾其副我<lb/>
寵擢不替初心無沽小名以枉大節勉服官業期于有<lb/>
<pb n="KR3k0013_WYG_457-55a"/>
終<lb/>
周世宗顯徳六年車駕幸滄州四月辛卯以前左諌議<lb/>
大夫薛居正為刑部侍郎權判吏部銓司公事仍賜金<lb/>
紫是時居正衘命先至滄州以均定民租為事帝既至<lb/>
聞其幹事故有是拜<lb/>
　<lb/>
　<lb/>
　<lb/>
<pb n="KR3k0013_WYG_457-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百五十七<lb/>
</p>
<p>
</p>
  </div>
</body>
</text>
</TEI>
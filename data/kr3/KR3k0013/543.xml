<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百四十三</head>
    <p>
<pb n="KR3k0013_WYG_543-1a"/>
欽定四庫全書<lb/>
　冊府元龜卷五百四十三　宋　王欽若等　撰<lb/>
　　諫諍部<lb/>
　　　直諌第十<lb/>
唐禇遂良為起居郎貞觀十五年詔有事㤗山先幸雒<lb/>
陽有星孛于太微犯郎位遂良言於太宗曰陛下撥亂<lb/>
反正功超前烈將告成東嶽天下幸甚而行至雒陽彗<lb/>
星輒見此或有所未允合者也且漢武優柔數年始行<lb/>
<pb n="KR3k0013_WYG_543-1b"/>
岱禮臣愚伏願詳擇太宗深然之下詔罷封禪之事其<lb/>
年遷諌議大夫太宗毎月給魏王㤗料物有踰於皇太<lb/>
子遂良上䟽諌曰昔聖人制禮尊嫡卑庶謂之儲君道<lb/>
亞霄極其為崇重用物不計泉貨財帛與王者共之庶<lb/>
子體卑不得為例所以塞嫌疑之漸除禍亂之源而先<lb/>
王必本人情然後制法知有國家必有嫡庶然庶子雖<lb/>
愛不得超越嫡子正體特湏尊崇如當親者踈當尊者<lb/>
卑則佞巧之姦乘機而動私恩害公或至亂國伏惟陛<lb/>
<pb n="KR3k0013_WYG_543-2a"/>
下功超䆳古道冠百王發號施令為世作法一日萬幾<lb/>
或未盡善臣職在諌諍無容静黙伏見儲君料物翻少<lb/>
魏王朝野見聞不以為是傳曰臣聞愛子教之以義方<lb/>
忠孝恭儉義方之謂昔漢竇太后及景帝遂驕恣梁孝<lb/>
王封四十餘城苑方三百里大營宫室複道彌望積財<lb/>
鉅萬計出入警蹕小不得意發病死宣帝以驕恣淮陽<lb/>
憲王幾至於敗輔以退譲之臣僅乃獲免且魏王既新<lb/>
出閣伏願常存禮則言提其耳且示儉節自可在後月<lb/>
<pb n="KR3k0013_WYG_543-2b"/>
加歳増妙擇師傅示其成敗既敦之以謙儉又勸之以<lb/>
文學惟忠惟孝因而奬之道徳齊禮乃為良噐此所謂<lb/>
聖人之教不肅而成者也太宗納其言遂良後為太子<lb/>
賔客時薛延陁遣使請婚太宗許以女妻之納其財聘<lb/>
既而不與遂良上䟽曰臣聞信為國本百姓所歸是以<lb/>
文王許枯骨而不違仲尼寧去食而存信延陁曩歳廼<lb/>
一斥候耳值神兵北指蕩平沙塞狼山瀚海萬里蕭條<lb/>
陛下加兵諸外而恩起於内以為餘冦奔波湏立酋長<lb/>
<pb n="KR3k0013_WYG_543-3a"/>
璽書皷纛立為可汗其懐恩光仰天無極而餘方戎狄<lb/>
莫不聞知以共沐和風同飱恩信頃者頻年遣使請婚<lb/>
大國陛下復降洪私許其姻媾於是報吐蕃告思摩示<lb/>
中國五尺童子人皆知之於是御幸北門受其獻食於<lb/>
時百僚端笏戎夷左袵䖍奉歡宴皆承徳音口歌手舞<lb/>
樂以終日百官㑹畢亦各有言咸以為陛下欲得百姓<lb/>
安寧不欲邊境交戰遂不惜一女而妻可汗預在含生<lb/>
所以感徳今一朝生進退之意有改悔之心臣為國家<lb/>
<pb n="KR3k0013_WYG_543-3b"/>
惜兹聲聽君子失色於物不失口於人晋文公圍原命<lb/>
三日糧原不降命去之諜出曰原將降矣軍吏請待之<lb/>
公曰信國之寳也民之庇也得原失信何以庇之陛下<lb/>
慮生意表信在言前今者臨事忽然乖殊所惜者少所<lb/>
失滋多情既不通方生嫌隙一方所以相畏忌邊境不<lb/>
得無風塵西州朔方能無勞擾彼胡以主被欺而心怨<lb/>
此土以主無信而懐慙不可以訓戎兵不可以勵軍事<lb/>
伏惟陛下以聖徳神功廓清四表自君臨天下十有七<lb/>
<pb n="KR3k0013_WYG_543-4a"/>
載以仁恩而結庶類以信義而撫戎夷莫不欣然負之<lb/>
無力其見在之人皆思報厚徳其所生息嗣亦望報陛<lb/>
下子孫今者得一公主配之以成陛下之信有始有卒<lb/>
其惟聖人乎且又龍沙以北部落無筭中國繫之終不<lb/>
能盡亦由可汗敗芮芮興突厥亡延陁盛是以古人虚<lb/>
外實内懐之以徳為惡在夷不在華失信在彼不在此<lb/>
伏惟陛下聖徳無涯威靈逺震遂平高昌破吐渾立延<lb/>
陁㓕頡利輕刑薄賦庶事無擁菽粟豐賤祥符累臻此<lb/>
<pb n="KR3k0013_WYG_543-4b"/>
則堯舜禹湯不及陛下逺矣伏願旁垂愷悌廣滋含育<lb/>
而常嗔絶域有意逺藩非偃武興文之道非止戈為武<lb/>
之義臣以庸暗忝居左右敢獻瞽言不勝戰懼時太宗<lb/>
欲親征討高麗顧謂侍臣曰高麗莫離支賊殺其主虐<lb/>
用其人夫出師弔伐當乘機便今因其殺虐誅之甚易<lb/>
遂良對曰陛下兵機神筭人莫能知昔隋末亂離手平<lb/>
冦亂及北狄侵邊西蕃失禮陛下欲命將擊之羣臣莫<lb/>
不苦諌陛下獨斷進討卒並誅夷海内之人徼外之國<lb/>
<pb n="KR3k0013_WYG_543-5a"/>
畏威懾伏為此舉也今陛下將興師遼東臣意熒惑何<lb/>
者陛下神武不比前代人君兵既渡遼指期尅㨗萬一<lb/>
差跌無以威示逺方若再發忿興兵則安危難測太宗<lb/>
深然之兵部尚書李勣曰近者延陁犯邊陛下必欲追<lb/>
擊此時陛下取魏徵之言遂失機㑹若如聖䇿延陁無<lb/>
一人生還可五十年間疆塲無事帝曰誠如卿言由魏<lb/>
徵誤計耳朕不欲以一計不當而尤之後有良筭安肯<lb/>
矢謀由是從勣之言經畫渡遼之師遂良以太宗鋭意<lb/>
<pb n="KR3k0013_WYG_543-5b"/>
三韓懼其遺悔翼日上䟽諌曰臣聞有國家者譬諸身<lb/>
兩京等於心腹四境方乎手足他方絶域若身外臣近<lb/>
於坐下伏奉口勑布語臣下云自欲伐遼臣數夜思量<lb/>
不逹其理高麗王為陛下之所立莫離支輒殺其主陛<lb/>
下討逆收地斯實承機闗東頼陛下徳澤乆無征戰但<lb/>
命二三勇將發兵四五萬飛石輕梯取如反掌夫聖人<lb/>
有作必履常規貴能克平㐫亂駕馭才傑惟陛下𢎞兩<lb/>
儀之道扇三五之風提勵人物皆思效命昔侯君集李<lb/>
<pb n="KR3k0013_WYG_543-6a"/>
靖所謂庸夫猶能掃萬里之高昌平千載之突厥皆是<lb/>
陛下發縦指示聲居聖明臣旁求史籍訖乎近代為人<lb/>
之主無自伐遼人臣往征則有之矣漢朝則荀彘楊僕<lb/>
魏代則毋丘儉王頎司馬懿猶為人臣慕容真僭號之<lb/>
子皆為其主長驅高麗虜其人民削平城墓立功同於<lb/>
天地美化苞於古昔自當超邁於百王豈止俯同於六<lb/>
子陛下昔剪平冦逆大有爪牙年齒未衰猶堪任用惟<lb/>
陛下之所使亦何行而不克方今太子新立年實㓜少<lb/>
<pb n="KR3k0013_WYG_543-6b"/>
自除藩屛陛下所知今一旦棄金湯之全渡遼海之外<lb/>
臣忽三思煩愁並集大魚依於巨海神龍據於川泉此<lb/>
謂人君不可輕而遠也且以長遼之左或遇霖滛水潦<lb/>
騰波平地數尺帯方𤣥兎海途深測非萬乘所冝行踐<lb/>
留京徑路非逺為其節度以設軍謀繫莫離支頸獻皇<lb/>
家之廟此實處安全之上計社稷之根本特乞天慈一<lb/>
垂省察太宗不納<lb/>
蕭鈞為諌議大夫永徽初左武侯引駕盧文操踰垣盗<lb/>
<pb n="KR3k0013_WYG_543-7a"/>
左蔵庫物高宗以引駕職在紀繩身行盗竊命有司誅<lb/>
之鈞進曰文操所犯情實難原然於常法罪不至死今<lb/>
致之極刑將恐天下聞之咸謂陛下輕法律賤人命任<lb/>
喜怒貴財物帝納之<lb/>
韓瑗為黄門侍郎永徽中高宗欲廢皇后王氏立武昭<lb/>
儀瑗因奏事泣涕諌之曰皇后是陛下在藩府時先帝<lb/>
所娶今無過愆即行廢黜四海之士誰不惕然且國家<lb/>
屡有廢立非長乆之術願陛下為社稷大計無以臣愚<lb/>
<pb n="KR3k0013_WYG_543-7b"/>
不垂採察帝不納瑗又上䟽諌曰臣聞王者立后以作<lb/>
配天地比徳日月並明則照臨四海如日月有薄蝕則<lb/>
天地昏矣且匹夫匹婦尚相揀擇况天子乎夫皇后母<lb/>
儀萬國善惡由之故嫫母輔佐於黄帝妲己傾覆於殷<lb/>
王前史載之殷鑒不逺詩云赫赫宗周褒姒㓕之毎覽<lb/>
前古未嘗不輟卷歎息不謂於今塵黷聖代今如不法<lb/>
後嗣何觀伏願陛下詳之無為後世所笑若使殺身以<lb/>
益國家菹醢之戮臣之分也昔吳王不用子胥之言子<lb/>
<pb n="KR3k0013_WYG_543-8a"/>
胥云臣見麋鹿遊於姑蘇臣今恐海内失望之後有荆<lb/>
棘生於闕庭宗廟不血食期有日矣中書侍郎來濟又<lb/>
宻表諌曰臣聞王者之立后也將以匹乾坤之道象二<lb/>
儀敷育之義主承宗廟母臨天下以配后土執饋皇姑<lb/>
必擇禮教名家幽閒淑令副四海之望稱神祗之意是<lb/>
故周文造周姒氏而興闗雎之化百姓蒙祚孝成任心<lb/>
縱欲以婢為后遂使皇統亡絶社稷淪傾有周之隆既<lb/>
如彼大漢之禍又如此惟陛下詳察<lb/>
<pb n="KR3k0013_WYG_543-8b"/>
李君球為蔚州刺史龍朔元年四月詔諸道總管率三<lb/>
十五軍川陸分途先觀高麗之舋高宗將親率六軍以<lb/>
繼之君球上䟽曰臣聞司馬法曰國雖大好戰必亡天<lb/>
下雖平忘戰必危兵者㓙器戰者危事故聖主明王重<lb/>
行之也愛人力之盡恐府庫之殫懼社稷之危生中國<lb/>
之患故古人之務廣徳者昌務廣地者亡昔秦始皇好<lb/>
戰不已至於失國是不愛其内而務其外故也漢武逺<lb/>
討朔方殆乎萬里廣招南海分為八郡終户口减半國<lb/>
<pb n="KR3k0013_WYG_543-9a"/>
用空虚至於末年方下哀痛之詔自悔其失彼高麗者<lb/>
僻側小醜潛蔵山海之間得其人不足以彰聖化棄其<lb/>
地不足以損天威何至乎疲中國之人傾府庫之實使<lb/>
男子不得耕耘女子不得蠶織陛下為人父母不垂惻<lb/>
隐之心傾其有限之資貪於無用之地設令高麗既㓕<lb/>
即不得不發兵鎮守少發即兵威不足多發即人心不<lb/>
安是乃疲於轉戍萬姓無聊生也萬姓無聊即天下敗<lb/>
矣天下既敗即陛下何以自安故臣以為征之不如不<lb/>
<pb n="KR3k0013_WYG_543-9b"/>
征滅之不如不滅惟陛下裁斷䟽奏不報<lb/>
張文瓘為東䑓侍郎龍朔三年蓬萊宫成百官奉賀文<lb/>
瓘諌曰人力不可不惜百姓不可不養養之逸則富以<lb/>
康使之勞則怨以叛秦皇漢武廣事四夷多造宫室致<lb/>
使土分瓦觧户口减半臣聞致治於未亂保邦於未危<lb/>
人㒺常懐懐於有仁陛下不制之於未亂之前安能救<lb/>
於既危之後百姓不堪其弊必搆禍難殷鍳不逺近在<lb/>
隋朝臣願稍安撫之無使生怨帝深納其言<lb/>
<pb n="KR3k0013_WYG_543-10a"/>
徐齊𥅆為西䑓舍人咸亨元年三月勅令突厥酋長子<lb/>
弟事東宫齊𥅆上䟽曰昔姬誦與伯禽同業晋儲以師<lb/>
曠為友匪惟專頼師資故亦詳觀近習皇太子自可招<lb/>
尋園綺寤寐應劉階闥小臣必採於端士馳驅所任並<lb/>
歸於正人方流好善之風永播崇賢之美今乃使氊裘<lb/>
之子入陪望苑在於道義臣竊有疑詩云敬慎威儀以<lb/>
近有徳書曰任官惟賢才左右惟其人盖殷勤於此防<lb/>
㣲之至也齊𣆀俄又上奏曰齊獻公即陛下外氏雖子<lb/>
<pb n="KR3k0013_WYG_543-10b"/>
孫有犯不合上延於祖今周忠孝公廟甚修而齊獻公<lb/>
廟毁不審陛下將何以垂示海内以彰孝理之風帝皆<lb/>
納其言<lb/>
劉思立為侍御史儀鳯二年四月詔以河南河北旱儉<lb/>
遣御史中丞崔謐等分道存問賑給思立上䟽諌曰今<lb/>
麥序方秋蠶桑未畢三時之務萬姓所先勅使撫廵人<lb/>
皆竦忭忘其家業冀此天恩踊躍參迎必難抑止集聚<lb/>
既廣妨廢亦多加以逾程徃還兼之晨夕停滯既縁賑<lb/>
<pb n="KR3k0013_WYG_543-11a"/>
給湏立簿書本欲安存却成煩擾又無驛之處求馬稱<lb/>
難揀擇公私預湏追集雨後農要特切常情暫廢湏臾<lb/>
即虧嵗計每為一馬遂勒數家從此相乘必恐滋甚且<lb/>
委州縣賑給待秋後閒時出使褒貶䟽奏謐等遂停不<lb/>
行<lb/>
袁利貞為太常博士永隆二年正月王公以下及朝集<lb/>
使以太子初立獻食勅於宣政殿㑹百官及命婦利貞<lb/>
上䟽曰伏以恩㫖宣政殿上兼設命婦坐位九部伎及<lb/>
<pb n="KR3k0013_WYG_543-11b"/>
散樂並從宣政門入臣以前殿正寢非命婦宴㑹之處<lb/>
象闕路門非倡優進御之所望請命婦㑹於别殿九部<lb/>
伎從東西門入散樂一色伏望停省若於三殿别所自<lb/>
可備極恩施微臣庸蔽不閑典則忝預禮司不敢不奏<lb/>
輕陳狂瞽願垂省察帝從之改向麟徳殿陳設至㑹日<lb/>
群臣樂飲帝使中書侍郎薛元超謂利貞曰卿門承忠<lb/>
鯁能抗䟽直言不加厚錫無以奬勸之於是賜百叚錦<lb/>
綵<lb/>
<pb n="KR3k0013_WYG_543-12a"/>
李善感為監察御史裏行永淳元年造奉天宫於嵩山<lb/>
之南仍置嵩陽縣又於藍田造萬全宫善感諌曰自古<lb/>
帝王莫不以登封告成為盛事天皇以封㤗山告太平<lb/>
致群瑞則與三皇五帝比隆矣但數年以來菽粟不稔<lb/>
百姓餓死道路相望兼四夷交侵日有徵發天皇冝恭<lb/>
黙思道以禳災譴方更營造宫室勞役不已天下聞之<lb/>
莫不失望臣聞不矜細行終累大徳臣忝任御史是國<lb/>
家耳目竊以此為憂帝雖優容之竟不納其奏善感頗<lb/>
<pb n="KR3k0013_WYG_543-12b"/>
渉經學時承平日乆諌諍殆絶善感既進諌時人甚以<lb/>
此稱之<lb/>
蘇良嗣為荆州都督府長史高宗令宦官縁江採異竹<lb/>
將於苑中植之使者科舟載竹所在縱暴還過荆州良<lb/>
嗣囚之因上䟽切諌稱逺方求珍異以疲道路恐非聖<lb/>
人抑己愛人之道又小人竊弄威福以虧皇明言甚切<lb/>
直䟽奏帝謂太后曰吾約束不嚴果為良嗣所怪遽下<lb/>
手詔慰諭良嗣且令棄竹於江中<lb/>
<pb n="KR3k0013_WYG_543-13a"/>
朱敬則為右補闕初則天臨朝稱制天下頗多流言異<lb/>
議長夀中既漸寧宴冝絶告宻羅織之徒乃上䟽曰臣<lb/>
聞李斯之相秦也行申商之法重刑名之家杜私門張<lb/>
公室棄無用之費損不急之官惜日愛功疾耕急戰人<lb/>
繁國富遂屠諸侯此救弊之術也故曰刻薄可施於進<lb/>
趨變詐可陳於攻戰夫兵猶火也不戢將自焚况鋒鏑<lb/>
已銷石城又毁諒可易之以寛大潤之以淳和八風之<lb/>
樂以柔之三代之禮以導之秦既不然滛虐滋甚往而<lb/>
<pb n="KR3k0013_WYG_543-13b"/>
不返卒至土分此不變之禍也陸賈叔孫通之事漢王<lb/>
也當榮陽成臯之間糧饋已窮智勇俱困不敢開一說<lb/>
効一竒進豪猾之才薦貪暴之客及區宇適平干戈向<lb/>
戢金鼔之聲未歇傷痍之痛尚聞二子顧盻綽有餘態<lb/>
乃陳詩書說禮樂開至道謀帝圖高皇帝忿然曰吾以<lb/>
馬上得之安事詩書乎對曰陛下馬上得之安可馬上<lb/>
理之乎高皇黙然於是陸賈著新語叔孫通定禮儀始<lb/>
知天子之尊方覺帝王之貴此知變之善也向使高皇<lb/>
<pb n="KR3k0013_WYG_543-14a"/>
排二子而不收置詩書而不顧重攻戰之吏尊首級之<lb/>
材複道争功張良已知其變㧞劔擊柱吾屬不得無謀<lb/>
即晷漏難逾何十二帝乎亡秦是續何二百年乎故曰<lb/>
仁義者聖人之蘧廬禮經者先王之陳迹然則祝祠向<lb/>
畢芻狗湏投淳精已竭糟粕可棄二義尚此况輕此者<lb/>
乎自文明草昧天地屯蒙三叔流言四㓙搆難不設鉤<lb/>
距無以應天順人不切刑名不可摧姦息暴故置神器<lb/>
開告端曲直之影必呈包蔵之心盡露神道助直無罪<lb/>
<pb n="KR3k0013_WYG_543-14b"/>
不除人心保寧無妖不戮以兹妙筭窮造化之幽深用<lb/>
此神謀入天人之秘術故計不下席聽不出門蒼生晏<lb/>
然紫宸易主大哉偉哉無得而稱也豈比造攻鳴條大<lb/>
戰牧野血變草木頭折不周可同年而語乎然而急趨<lb/>
無善迹促柱少和聲拯溺不虧行療饑非鼎食即向時<lb/>
之妙䇿乃當今之芻狗也伏願覽秦漢之得失考時事<lb/>
之合冝審糟粕之可遺察蘧廬之湏毁見㡬而作豈勞<lb/>
終日乎陛下必不可偃蹇太平徘徊中路伏願改法制<lb/>
<pb n="KR3k0013_WYG_543-15a"/>
立章程下恬愉之詞流曠蕩之澤絶萋菲之牙角頓姦<lb/>
險之鋒鋩塞羅織之蹊掃朋黨之迹使天下之蒼生坦<lb/>
然大悅豈不樂哉則天甚善之<lb/>
盧蔵用為左拾遺則天將營興㤗宫於萬安山藏用上<lb/>
䟽諌曰臣愚雖不逹時變竊讀書見自古帝王之迹衆<lb/>
矣臣聞土階三尺茅茨不剪采椽不斵者唐堯之徳也<lb/>
卑宫室菲飲食盡力於溝洫者大禹之行也惜中人十<lb/>
家之産而罷露䑓之制者漢文之明也並能垂名無窮<lb/>
<pb n="KR3k0013_WYG_543-15b"/>
為帝王之烈豈不以克念狥物博施濟衆以臻於仁恕<lb/>
哉今陛下崇䑓䆳宇離宫别館亦已多矣更窮人之力<lb/>
以事土木臣恐議者以陛下為不愛人務奉己且頃歳<lb/>
以來雖年穀頗登而百姓未有儲蓄陛下西幸東廵人<lb/>
未休息土木之役嵗月不空陛下不因此時施徳布化<lb/>
復廣造宫苑臣恐人未易堪今左右近臣多以順意為<lb/>
忠朝廷百僚皆以犯忤為患至今陛下不知百姓失業<lb/>
百姓亦不知左右傷陛下至仁也臣聞忠臣不避死亡<lb/>
<pb n="KR3k0013_WYG_543-16a"/>
之患以納君於至仁明君不患切直之言以垂名於千<lb/>
載陛下誠能發明恕之制出勞人之詞則天下必以陛<lb/>
下為惜人力而知民苦也小臣固陋不識忌諱敢昧死<lb/>
上聞乞下此章與執政者議其可而天下幸甚<lb/>
徐堅為萬年主簿則天如意元年六月上䟽曰臣聞書<lb/>
有五聽之道慮失情實也令著三復之奏恐致虚枉也<lb/>
竊見比有勅勘當反逆令使者得實便决殺人命至重<lb/>
死不可生儻萬分之中有一不實欲訴無路懐枉誰明<lb/>
<pb n="KR3k0013_WYG_543-16b"/>
飲恨吞聲赤族從戮豈不痛哉此不足肅姦逆而明刑<lb/>
典適所以長威福而生疑懼臣望絶此處分依法覆奏<lb/>
則死者甘伏知泣辜之恩生人藻悅見祥刑之意又法<lb/>
官之任人命所懸若不揀擇恐招枉濫諸百僚之内有<lb/>
用法寛平百姓所稱者願親而任之有處事深酷不允<lb/>
者願踈而退之則囹圄無寃億兆幸甚臣又聞罸不及<lb/>
嗣虞帝之明規罪不至孥漢君之茂徳故郤芮作亂而<lb/>
郤缺登朝嵇康被刑而嵇紹入用終能立功白狄効死<lb/>
<pb n="KR3k0013_WYG_543-17a"/>
湯隂千載美談斯為稱首父子猶其如此餘親尚何疑<lb/>
哉竊見逆人之親選曹廣責至於無親無服亦數十條<lb/>
士子之中十將三四今聖人在上寳命惟新有道貧賤<lb/>
實為深耻遂令此等長從遐棄懐才抱噐將何望哉是<lb/>
以聖意哀矜頻降恩制令同常例各使坦懐故姚璹之<lb/>
徒皆逢任委而在下僚列不識天心為求微疵不𢎞大<lb/>
體又准勅逆人同堂親不得任京及兩畿三輔准法刑<lb/>
戮緦麻親不得充近侍宿衞臣望申勅有司勅令之外<lb/>
<pb n="KR3k0013_WYG_543-17b"/>
不得輙為勘責收其賢能示之曠蕩斯則巍巍之徳作<lb/>
範百王穆穆之風垂裕千祀<lb/>
劉承慶為左拾遺證聖元年正月制九品以上各上封<lb/>
事承慶上䟽曰臣聞自古帝王皆有休祥所以昭其徳<lb/>
災變所以知其善天意之常理王者之常事然則休祥<lb/>
屢臻不可以矜功而自滿災變奄降不可輕忽而靡驚<lb/>
故殷宗以桑穀生朝懐懼而内省妖不勝徳遂立中興<lb/>
之功商紂以雀生大鳥恃福而自盈祥不勝驕終致傾<lb/>
<pb n="KR3k0013_WYG_543-18a"/>
亡之禍故災變之生將以覺悟明主扶持大業使盛而<lb/>
不衰理湏祗畏神心驚懼天誡餙身正是業業兢兢則<lb/>
凶往而吉來轉禍而成福昔殷湯禱身而降雨成王省<lb/>
事以反風宋公憂熒惑之災而膺三舎之夀高宗懲雉<lb/>
鼎之異而享百年之福此皆其類也自陛下承天理物<lb/>
至道通神美瑞嘉祥薦臻狎委非臣所能盡述日者變<lb/>
生大火損其神宫驚惕聖心震動黎庶臣謹按左氏傳<lb/>
曰人火曰火天火曰災人火因人而興故指火體而為<lb/>
<pb n="KR3k0013_WYG_543-18b"/>
稱天火不知何起直以災言之其名雖殊為害不别又<lb/>
漢書五行志曰火失其性則自上而降及濫燄妄起災<lb/>
宗廟燒宫觀自上而降所謂天火濫燄妄起所謂人火<lb/>
其來雖異為患是同王者舉措云為必闗幽顯幽為天<lb/>
道顯為人事幽顯亦通天人理合今匠人宿藏其火本<lb/>
無放燎之心明堂教化之宫復非延燒之所孽煨潜扇<lb/>
倐忽成災雖即因人亦闗神理臣愚以為火發既從廟<lb/>
主後及總章意將所云佛舎恐勞而無益但宗佛教即<lb/>
<pb n="KR3k0013_WYG_543-19a"/>
是津梁何假紺宫方從汲引既僻在明堂之後又前逼<lb/>
牲牢之筵兼以厥搆崇大功多難畢立像𢎞法本擬利<lb/>
益黎元傷財役人却且煩勞家國承前大風折木天誡<lb/>
已顯今者纛燄斯熾人孽復彰聖人動作必假天人之<lb/>
助一興功役二者俱違厥應昭然殆將縁此臣以為明<lb/>
堂是正陽之位至尊所居展禮班常崇化立政玊帛朝<lb/>
㑹神靈依慿營之可曰人功損之實非輕事既失嚴禋<lb/>
之所復傷孝理之情陛下昨降明制猶申寅畏之㫖群<lb/>
<pb n="KR3k0013_WYG_543-19b"/>
僚理合兢莊震悚勉力司存豈合承恩躭樂安然酺宴<lb/>
又下人感荷聖徳都變悚惶神體克寧豈非深悅但以<lb/>
火氣初止尚多驚懼餘憂未息遽以歡事逼之臣恐憂<lb/>
喜相争傷於情性故傳曰可憂而樂取憂之道又古者<lb/>
有火祭四墉即隂之氣祈之以禳火災夫火陽氣歡樂<lb/>
陽事火氣方勝不可復興陽事臣聞災變之興至聖不<lb/>
免聿修其徳來患可禳陛下垂制博訪許陳至理而左<lb/>
史張鼎以為今既火流王屋彌顯大周之祥通事舎人<lb/>
<pb n="KR3k0013_WYG_543-20a"/>
逢敏奏稱當彌勒初成佛道時有天魔燒宫七寳䑓湏<lb/>
臾散壞斯實謟佞之邪言實非君臣之正論晻昧王化<lb/>
無益萬㡬夫天道雖高其察彌近神心雖寂其聽彌明<lb/>
交際皇王事均影響今大風烈火譴咎相仍斯實天人<lb/>
丁寧戒諭聖王使鴻基益固天禄永終之意也伏願陛<lb/>
下乾乾在慮翼翼為懐若渉巨川如承大祭審其致災<lb/>
之理詳其降𤯝之由無戾天人之心而興不急之役則<lb/>
兆民蒙頼福禄無窮幸甚幸甚<lb/>
<pb n="KR3k0013_WYG_543-20b"/>
丘愔前為魯王府功曹參軍延載元年檢校内史李昭<lb/>
徳專權用事為朝野所惡愔上䟽言其罪狀曰臣聞百<lb/>
王之失皆由權歸於下宰臣持政常以勢盛為殃魏冉<lb/>
誅庶族以安秦非不忠也弱諸侯以强國非無功也然<lb/>
以出入自專擊㫁無忌威震朝野不聞有王張禄一進<lb/>
深言卒用憂死向使昭王不即覺悟魏冉遂以專權則<lb/>
秦之覇業或不傳於子孫陛下創業興王撥亂英主總<lb/>
權收柄司契握圖天授已前萬機發皆命中舉事無遺<lb/>
<pb n="KR3k0013_WYG_543-21a"/>
公卿百僚具職而已自長夀以來厭怠細政委任昭徳<lb/>
使長機權然其雖有幹濟小才不堪軍國大用直以性<lb/>
好凌轢氣負剛強盲聾下人芻狗同列刻薄慶賞矯誑<lb/>
憲章國家所頼者微所妨者大南䑓見勅自諸䖏奏事<lb/>
陛下已依昭徳請不依陛下便不依如此改張不可勝<lb/>
數昭徳叅奉機宻獻可替否事有便利不預諮謀要待<lb/>
盡可將行方始别生駮易揚露專擅顯示外人歸美引<lb/>
愆義不如此州縣列位䑓寺庶官入謁出辭望塵慴氣<lb/>
<pb n="KR3k0013_WYG_543-21b"/>
一切奏獻與奪事冝皆承㫖意㑹附上言令有秩之吏<lb/>
多為昭徳之人陛下勿謂昭徳小心是我手臂臣觀其<lb/>
膽乃大於身鼻息所衝上拂雲漢近者新䧟來侯兩族<lb/>
兼挫侯王二讎鋒銳更不可當方寸良難窺測書曰知<lb/>
人則哲然人亦未易知漢光武將以龎萌可以託孤卒<lb/>
為戎首魏文帝期司馬懿以安國竟肆姦回夫小家理<lb/>
生有千百之資將以託人尚憂失授况兼天下之重可<lb/>
輕忽委任者乎今昭徳作福專威横絶朝野愛憎與奪<lb/>
<pb n="KR3k0013_WYG_543-22a"/>
傍若無人陛下恩遇至深掩蔽過厚臣聞蟻孔壊堤針<lb/>
芒㵼氣涓流不絶必成江河履霜堅氷湏防其漸權重<lb/>
一去收之極難伏願陛下殷鍳古先早為裁抑無令禍<lb/>
大使至難除臣又聞之譏刺近臣犯顔深諌明王聖主<lb/>
亦有不容臣熟知今日言之於前明日伏誅於後但使<lb/>
國安身死臣實不悔所望陛下深覽臣言為萬姓自愛<lb/>
昭徳竟坐免<lb/>
張說為右補闕則天聖厯三年四月幸三陽宫避暑不<lb/>
<pb n="KR3k0013_WYG_543-22b"/>
時還都說上䟽諫曰陛下屯萬乘幸離宫暑退凉歸未<lb/>
降還㫖愚臣愚陋恐非長䇿請為陛下陳其不可三陽<lb/>
宫去雒城一百六十里有伊水之隔有堮坂之峻過夏<lb/>
渉秋水潦方積道環山險不通轉運河廣無梁咫尺千<lb/>
里扈從兵馬日有費給連雨彌旬即難周濟陛下太倉<lb/>
武庫並在都邑紅粟利器藴若丘山奈何去宗廟之上<lb/>
都安山谷之僻處是猶倒持劍㦸示人鐏柄臣竊為陛<lb/>
下不取夫禍變之生在人所忽故曰安樂必戒無行所<lb/>
<pb n="KR3k0013_WYG_543-23a"/>
悔此不可止之理一也宫城褊小萬方輻輳填城隘郭<lb/>
併挿無所排斥居人蓬宿草次風雨暴至不知庇託孤<lb/>
惸老疾流轉衢巷陛下作人之父母將若之何此不可<lb/>
止之理二也池亭竒巧誘掖上心削巒起觀竭流漲海<lb/>
俯貫地脉仰出雲路易山川之氣奪農桑之土延木石<lb/>
運斧斤山谷連聲春夏不輟勸陛下作此者豈正人耶<lb/>
詩云人亦勞止迄可小康此不可止之理三也御苑東<lb/>
西二十餘里出入往來雜人甚多無墻垣扃禁内有榛<lb/>
<pb n="KR3k0013_WYG_543-23b"/>
藂谿谷猛獸所伏暴慝是憑陛下往往輕行警蹕不肅<lb/>
歴蒙宻乘險巇卒然有逸獸狂夫驚犯左右豈不殆哉<lb/>
雖萬全無疑然人主之動不冝易也易曰思患豫防願<lb/>
陛下為萬姓持重此不可止之理四也今國家北有胡<lb/>
冦窺邊南有夷獠騷徼闗西小旱耕稼是憂安東近平<lb/>
輸漕方始臣願陛下及時旋駕深居上京息人以展化<lb/>
修徳以來逺罷不急之役省無用之費澄心澹慮億萬<lb/>
斯年蒼蒼群生莫不幸甚臣自度芻議十不一從何者<lb/>
<pb n="KR3k0013_WYG_543-24a"/>
阻盤遊之娛間林池之玩規逺圖而替近適要後利而<lb/>
替前歡未沃明主之心已戾貴臣之意然臣盡誠宻奏<lb/>
而不愛死者不願負陛下言責之職耳輕觸天威伏地<lb/>
待罪䟽奏不納<lb/>
劉知㡬為懐州獲嘉主簿證聖元年表陳四事其一曰<lb/>
臣聞小不忍亂大謀小人者大人之賊也竊以赦之為<lb/>
用復何益於國哉若乃皇業權輿天地開闔嗣君即位<lb/>
黎元更始則時籍非常之慶以申再造之恩必求之政<lb/>
<pb n="KR3k0013_WYG_543-24b"/>
術猶謂未克况乃時非變革代属清平而輙降彼謬恩<lb/>
原兹罸罪者乎是以歴觀夐古兩漢舊事康衡儒學之<lb/>
俊才呉漢弼諧之良輔至於讜言規主惟願勿赦劉先<lb/>
主亦常謂諸葛亮曰吾周旋陳元方鄭康成間每見啓<lb/>
告亂理之道備矣曽不語赦也若劉景升王秀父子嵗<lb/>
歳赦有何益於理及後主嗣業蜀赦漸多故孟光於衆<lb/>
中責費禕曰夫赦者偏枯之物非明世所冝有也今上<lb/>
賢仁百僚稱職有何旦夕之急而數患姦軌之徒上犯<lb/>
<pb n="KR3k0013_WYG_543-25a"/>
天時下違人理豈具瞻之美所望於明徳哉自是蜀政<lb/>
凌遲浸以彫弊竊惟皇家之受命也肇自攝政負圖之<lb/>
始迄乎維新革命之初赦宥之澤可謂多矣逮乎六合<lb/>
清宴兆民樂康而非常之恩猶未寢息近則一年再命<lb/>
逺則毎歳無遺至若違法悖禮之徒無頼不仁之輩編<lb/>
户則冦攘為業當官則贓賄是求莫不公然故犯了無<lb/>
疑憚假使身嬰桎梏跡窘狴牢而元日之朝指期天澤<lb/>
重陽之節佇降皇恩如其忖度咸果釋免或有名垂結<lb/>
<pb n="KR3k0013_WYG_543-25b"/>
正罪將斷决竊行貨賄方使規求申請謁於吏部之曹<lb/>
納金帛於司刑之吏不即剖斷故致稽延推遷荏苒既<lb/>
霑恩宥且下愚不移習性難改雖頻煩肆𤯝每放自新<lb/>
而見利㤀義終焉不易用使俗多頑悖時罕亷隅為善<lb/>
者不預恩光作惡者獨承徼幸若乃方正直言之士守<lb/>
善嫉惡之夫毎欲攬轡埋輪効鷹鸇而報國褰帷露冕<lb/>
去蝥賊以安人而遇赦無以効其功聞恩無以施其巧<lb/>
古語云小人之幸君子之不幸斯之謂也臣望陛下逺<lb/>
<pb n="KR3k0013_WYG_543-26a"/>
覽衡吳陳鄭之說近尋劉葛孟費之談而今而後頗節<lb/>
於赦使兆人百姓有罪者無所逃刑理務當官負愆者<lb/>
無由免罸自當黎甿知禁姦宄肅清刑期勿刑罸一勸<lb/>
百與夫年年降赦歳歳承恩而違犯相仍罪責不已較<lb/>
其優劣不可同年而語哉其二曰臣聞君不虛授臣不<lb/>
虚受授則無失是曰能官又曰妄受不為忠妄施不為<lb/>
惠此皆聖賢之逹論君子之格言也是以古之善為政<lb/>
者表賢愚甄善惡才有可紀則白衣登公用無所堪則<lb/>
<pb n="KR3k0013_WYG_543-26b"/>
土牛不進惟漢代有賜爵一級恩澤封侯此乃曠古殊<lb/>
恩千載一遇非是頻煩渥澤每歳常行者也臣竊料皇<lb/>
家始自文明迄乎證聖其間不過十餘年耳海内具僚<lb/>
九品已上毎歳逢赦必賜階勲無功獲賞徼倖實為深<lb/>
矣何者天下善人少惡人多其釐務當官尸素尤衆彌<lb/>
年歴紀竟無絲髪之功准例班隨屢獲丘山之施而曽<lb/>
無耻愧逾長貪叨每論設官途規求仕進而不希孝悌<lb/>
取逹准擬遭遇便遷或言少一品未脱碧衣待一階方<lb/>
<pb n="KR3k0013_WYG_543-27a"/>
披朱服遂乃先求笏帶預辦衫袍今日御則天門必是<lb/>
加勲一轉明朝享正陽觀多應賜級一班既而如願果<lb/>
諧依期必獲得之者自謂己力受之者不以為慚報恩<lb/>
之績未聞知足之情安在至於朝野宴聚公私集㑹緋<lb/>
服衆於青衣象板多於木笏皆榮非徳舉位罕才昇紆<lb/>
紫拖青瓴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>將瓊瑶並列懐金佩玊芝蘭與蕭艾連行<lb/>
不知何者為妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>何者為美惡臣望自今已後稍節私<lb/>
恩使有善者愈效忠勤無才者咸知勉勵自當人皆匪<lb/>
<pb n="KR3k0013_WYG_543-27b"/>
懈官盡奉公士林載清人倫有序矣其三曰臣昔見有<lb/>
唐御歴列職命官國多刓印之譏人有積薪之歎自陛<lb/>
下臨朝踐極頓革此風然矯枉過正亦為甚矣至如六<lb/>
品以下職事清官遂乃方之土芥比之沙礫其有行無<lb/>
聞於十室即預朝流識不及於三隅俄登仕伍斯固比<lb/>
肩咸是舉目皆然咸聞翹楚之歌惟見伐檀之刺故都<lb/>
中有諺曰補闕連車載拾遺平斗量杷推侍御史椀脫<lb/>
校書郎四方流傳遂為口實臣聞漢明帝代公主有為<lb/>
<pb n="KR3k0013_WYG_543-28a"/>
子求尚書郎者帝曰郎官上應列宿非其人則不可竟<lb/>
不之許而多賜之金夫以國儀之尊一郎之賤猶尚慎<lb/>
其所舉不以假人况今尸禄謬官其流非一若遂不加<lb/>
沙汰臣恐有穢皇風其四曰臣聞漢宣帝云與朕共理<lb/>
天下者其惟良二千石乎今之刺史是也移風易俗其<lb/>
寄不輕求瘼字人僉屬斯在然則歴觀兩漢已降迄乎<lb/>
魏晋之年方伯岳牧臨州按部或十年不易或一紀仍<lb/>
留莫不盡其化下之方責以理人之術既而日將月就<lb/>
<pb n="KR3k0013_WYG_543-28b"/>
風加草靡故能化行千里恩漸百成今之牧伯有異於<lb/>
是倐來忽徃蓬轉萍流近則累月仍遷遠則踰年必徙<lb/>
將㕔事為逆旅以下車為傳舎或云來歳入貢多應改<lb/>
職或道今兹㑹計必是移藩既懐茍且之謀何暇循良<lb/>
之用使百城千邑無聞亷杜之歌萬國九州罕見趙張<lb/>
之政臣望自今已後刺史非三歳已上不可遷官仍明<lb/>
察功過尤甄賞罸庶𢎞共理之風以賛垂衣之化䟽奏<lb/>
帝並嘉其公直<lb/>
<pb n="KR3k0013_WYG_543-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_543-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五百四十三<lb/>
</p>
<p>
</p>
  </div>
</body>
</text>
</TEI>
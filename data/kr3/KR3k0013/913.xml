<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷九百十三</head>
    <p>
<pb n="KR3k0013_WYG_913-1a"/>
欽定四庫全書<lb/>
　冊府元龜卷九百十三　宋　王欽若等　撰<lb/>
　　總録部<lb/>
　　　偽政第四<lb/>
王莽地皇三年正月九廟盖構成納神主莽謁見大駕<lb/>
乗六馬以五彩毛為龍文衣著角長三尺<hi>以被馬上也</hi>華盖<lb/>
車元戎十乗在前因賜治廟者司徒大司空錢各千萬<lb/>
侍中中常侍以下皆封封都匠仇延為邯淡里附城<hi>都匠</hi>
<pb n="KR3k0013_WYG_913-1b"/>
<hi>大匠也邯淡豐盛之意</hi>二月霸橋災數千人以水沃救不滅莽惡<lb/>
之下書曰夫三皇象春五帝象夏三王象秋五伯象冬<lb/>
皇王徳運也伯者繼空續乏以成厯數故其道駮惟常<lb/>
安御道多以所近為名迺二月癸巳之夜甲午之辰火<lb/>
燒覇橋從東方西行至甲午夕橋盡火滅大司空行視<lb/>
考問<hi>行音下便切</hi>或云寒民舎居橋下<hi>舍止宿也</hi>疑以火自燎<lb/>
為此災也<hi>燎謂炙之令温也</hi>其明旦即乙未立春之日也予以<lb/>
神明聖祖黄虞遺統受命至於地皇四年為十五年正<lb/>
<pb n="KR3k0013_WYG_913-2a"/>
月以三年終冬絶滅霸駮之橋欲以興成新室統一長<lb/>
存之道也又戒此橋空東方之道今東方嵗荒民饑道<lb/>
路不通東嶽太師亟科條<hi>亟急也</hi>開東方諸倉賑貸窮乏<lb/>
以施仁道其更名覇館為長存館覇橋為長存橋是月<lb/>
赤眉殺太師羲仲景尚闗東人相食莽下書曰惟陽九<lb/>
之阸與害氣㑹究於去年枯旱霜蝗饑饉薦臻<hi>薦仍也</hi>百<lb/>
姓困乏流離道路於眷尤甚予甚悼之今使東嶽太師<lb/>
特進襃新侯開東方諸倉賑貸窮乏太師公所不過道<lb/>
<pb n="KR3k0013_WYG_913-2b"/>
分遣大夫謁者並開諸倉以全元元太師公因與亷丹<lb/>
大使五威司命位右大司馬更始將軍平均侯之兖州<lb/>
鎮撫所掌<hi>之徃也</hi>及青徐故不軌盜賊未盡解散後復屯<lb/>
聚者皆清潔之期於安兆黎矣<hi>黎衆也</hi>大師更始合將鋭<lb/>
士十餘萬人所過放縱東方為之語曰寕逄赤眉不逄<lb/>
太師太師尚可更始殺我卒如田況之言<hi>王欽若等曰田況言見第</hi>
<hi>三卷</hi>莽又多遣大夫謁者分敎民煑草木為酪酪不可食<lb/>
重為煩費莽下書曰惟民困乏雖溥開諸倉賑贍之猶<lb/>
<pb n="KR3k0013_WYG_913-3a"/>
恐未足且開天下山澤之防諸能採取山澤之物而順<lb/>
月令者其恣聽之勿令出税至地皇三十年如故是王<lb/>
光上戊之六年也<hi>戊土也莽所作厯名</hi>如令豪吏猾民辜而㩁之<lb/>
小民弗蒙非予意也<hi>辜㩁謂獨專其利而令他人犯者得罪辜也</hi>易不云虖<lb/>
損上益下民説無疆<hi>言損上而益下則人皆歡悦無窮竟</hi>書云言之不從<lb/>
是謂不艾<hi>艾治也</hi>咨虖羣公可不憂哉<hi>咨者歎/<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>之言</hi>是時下江<lb/>
兵盛新市朱鮪平林陳牧等皆復聚衆攻擊鄉聚莽遣<lb/>
司命大將軍孔仁部豫州納言大將軍嚴尤秩宗大將<lb/>
<pb n="KR3k0013_WYG_913-3b"/>
軍陳茂擊荆州各從吏士百餘人乗船從渭入河至華<lb/>
隂迺出乗傳到部募士尤謂茂曰遣將不與兵符必先<lb/>
請而後動是猶紲韓盧而責之獲也是夏蝗從東方來<lb/>
蜚蔽天至長安入未央宫縁殿閣莽發吏民設購賞捕<lb/>
擊莽以天下榖貴欲厭之為太倉置衛交㦸名曰政始<lb/>
掖門流民入闗者數十萬人迺置養贍官禀食之<hi>禀給</hi>使<lb/>
者監領與小吏共盜其廩饑死者十七八先是莽使中<lb/>
黄門王業領長安市買賤取於民民甚患之業以省費<lb/>
<pb n="KR3k0013_WYG_913-4a"/>
為功賜爵附城莽聞城中饑饉以問業業曰皆流民也<lb/>
乃市所賣梁飰肉羔持入視莽曰居民食咸如此莽信<lb/>
之冬無鹽索盧恢等舉兵反城<hi>索盧姓也恢名也反城據城反也</hi>亷丹<lb/>
王匡攻㧞之斬首萬餘級莽遣中郎將奉璽書勞之進<lb/>
爵為公封吏士有功者十餘人赤眉别校董憲等衆數<lb/>
萬人在梁郡王匡擊之為憲所敗亷丹死之國將哀章<lb/>
謂莽曰皇祖考黄帝之時中黄直為將破殺蚩尤今臣<lb/>
居中黄直之位願平山東莽遣章馳東與太師匡并力<lb/>
<pb n="KR3k0013_WYG_913-4b"/>
又遣大將軍陽浚守敖倉司徒王尋將十餘萬屯雒陽<lb/>
鎮南宫大司馬董忠養士習射中軍北壘大司空王邑<lb/>
兼三公之職時四方盜賊徃徃數萬人攻城邑殺二千<lb/>
石以下太師王匡等戰數不利莽知天下潰畔事窮計<lb/>
迫迺議遣風俗大夫司國憲等分行天下除井田奴婢<lb/>
山澤六筦之禁即位以來詔令不便於民者皆收還之<lb/>
待見未發㑹世祖與兄齊武王伯升宛人李通等<hi>世祖謂光</hi>
<hi>武</hi>帥舂陵子弟數千人招致新市平林朱鮪陳牧等合<lb/>
<pb n="KR3k0013_WYG_913-5a"/>
攻㧞棘陽是時嚴尤陳茂破下江兵成丹王常等數千<lb/>
人别走入南陽界十一月有星孛於張東南行五日不<lb/>
見莽數召問太史令宗宣諸術數家皆謬對言天文安<lb/>
善羣賊且滅莽差以自安四年正月漢兵得下江王常<lb/>
等以為助兵擊前隊大夫甄阜屬正梁丘賜皆斬之殺<lb/>
其衆數萬人初京師聞青徐賊衆數十萬人訖無文號<lb/>
旌旗表識<hi>文謂文章號謂號令也</hi>咸怪異之好事者竊言此豈如<lb/>
古三皇無文書號諡邪<hi>欲其事成故云然也</hi>莽亦心怪以問羣臣<lb/>
<pb n="KR3k0013_WYG_913-5b"/>
羣臣莫對唯嚴尤曰此不足怪也自黄帝湯武行師必<lb/>
待部曲旌旗號令今此無有者直饑寒羣盜犬羊相聚<lb/>
不知為之爾莽大説羣臣盡服及劉伯升起皆稱將軍<lb/>
攻城掠地既殺甄阜移書稱説莽聞之憂懼漢兵乗勝<lb/>
遂圍宛城初世祖族兄聖公先在平林兵中三月辛巳<lb/>
朔平林新市下江兵將王常朱鮪等共立聖公為帝改<lb/>
年為更始元年拜置百官莽聞之愈恐欲外視自安迺<lb/>
染其鬚髪進所徴天下淑女杜陵史氏女為皇后聘黄<lb/>
<pb n="KR3k0013_WYG_913-6a"/>
金三萬斤車馬奴婢雜帛珍寳以巨萬計莽親迎於前<lb/>
殿兩階間成同牢之禮於上西堂備和嬪羙御和人三<lb/>
位視公嬪人九視卿羙人二十七視大夫御人八十一<lb/>
梘元士凡百二十人皆佩印韍執弓韣<hi>月令仲春之月𤣥鳥至之日以</hi>
<hi>太牢祀於髙禖天子親徃后妃率九嬪御乃禮天子所御帶以弓韣授以弓矢於髙禖之前韣弓衣也帶之者</hi>
<hi>求男子之祥也故莽依倣之焉</hi>封皇后父諶為和平侯拜為寜始將軍<lb/>
諶子二人皆侍中是日大風發屋折木羣臣上夀曰迺<lb/>
庚子雨水灑道辛丑清靚無塵其夕榖風迅疾從東北<lb/>
<pb n="KR3k0013_WYG_913-6b"/>
來<hi>榖風即谷風也</hi>辛丑巽之宫日也巽為風為順后誼明母道<lb/>
得温和慈惠之化也易曰受兹介福於其王母<hi>介大也王母謂</hi>
<hi>君母</hi>禮曰承天之慶萬福無疆諸欲依廢漢火劉皆沃灌<lb/>
雪除殄滅無餘雜矣百榖豐茂庻草蕃殖<hi>蕃滋也殖生也</hi>元元<lb/>
驩喜兆民頼福天下幸甚莽日與方士涿郡昭君等於<lb/>
後宫考驗方術縱滛樂焉大赦天下然猶曰故漢氏舂<lb/>
陵侯羣子劉伯升與族人婚姻黨與妄流言惑衆悖畔<lb/>
天命乃手害更始將軍亷丹前隊大夫甄阜屬正梁丘<lb/>
<pb n="KR3k0013_WYG_913-7a"/>
賜及北狄胡虜逆輿洎南僰虜若豆孟遷不用此書<hi>輿匃</hi>
<hi>奴單于名也洎及也若孟豆遷蠻僰之名也言伯升已下孟遷以上不在赦令之限也</hi>有能捕得<lb/>
此人者皆封為上公食邑萬户賜寳貨五千萬又詔太<lb/>
師王匡國將哀章司命孔仁兖州牧夀良卒正王閎揚<lb/>
州牧李聖亟進所部州郡兵凡三十萬衆迫措青徐盜<lb/>
賊納言將軍嚴尤秩宗將軍陳茂車馬將軍王廵左隊<lb/>
大夫王吳亟進所部州郡兵凡十萬衆迫措前隊醜虜明<lb/>
告以生活丹青之信<hi>生活謂來降者不殺之丹青之信言明著也</hi>復迷惑不<lb/>
<pb n="KR3k0013_WYG_913-7b"/>
解散皆并力合擊殄滅之矣大司空隆新公宗室戚屬<lb/>
前以虎牙將軍東指則反虜破壊西撃則逆賊靡碎<hi>靡散</hi>
<hi>也</hi>此迺新室威寳之臣也如黠賊不解散將遣大司空<lb/>
將百萬之師征伐剿絶之矣<hi>剿截也</hi>遣七公幹士隗囂等<lb/>
七十二人分下赦令暁諭云囂等既出因逃亡矣四月<lb/>
世祖與王常等别攻潁川下崑陽郾定陵<hi>三縣之名也</hi>莽聞<lb/>
之愈恐遣大司空王邑馳傳之雒陽與司徒王尋發衆<lb/>
郡兵百萬號曰虎牙五威兵平定山東得顓封爵政决<lb/>
<pb n="KR3k0013_WYG_913-8a"/>
於邑除用徴諸明兵法六十三家術者各持圖書受器<lb/>
械備軍吏傾府庫以遣邑多齎珍寳猛獸欲視饒富用<lb/>
怖山東邑至雒陽州郡各選精兵牧守自將定㑹者四<lb/>
十二萬人餘在道不絶車甲士馬之盛自古出師未嘗<lb/>
有也六月邑與司徒王尋發雒陽欲至宛道出潁川過<lb/>
崑陽崑陽時已降漢漢兵守之嚴尤陳茂與二公㑹二<lb/>
公縱兵圍崑陽嚴尤曰稱尊號者在宛下宜亟進<hi>亟急也</hi>
彼破諸城自定矣邑曰百萬之師所過當滅今屠此城<lb/>
<pb n="KR3k0013_WYG_913-8b"/>
喋血而進前歌後舞顧不快邪遂圍城數十重城中請<lb/>
降不許嚴尤又曰歸師勿遏圍城為之闕<hi>此兵法之言也遏遮也闕</hi>
<hi>不合</hi>可如兵法使得逸出以怖宛下邑又不聽㑹世祖悉<lb/>
發郾定陵兵數千人來救崑陽尋邑易之<hi>輕易之也</hi>自將萬<lb/>
餘人行陳<hi>廵行軍陳也</hi>敕諸營皆按部毋得動獨迎與漢兵<lb/>
戰不利大軍不敢擅相救漢兵乗勝殺尋崑陽中兵出<lb/>
並戰邑走軍亂天風蜚瓦雨如注水大衆崩潰號謼虎<lb/>
豹股栗士卒犇走各還歸其郡邑獨與所將長安勇敢<lb/>
<pb n="KR3k0013_WYG_913-9a"/>
數千人還雒陽關中聞之震恐盜賊並起又聞漢兵言<lb/>
莽鴆殺孝平帝莽迺㑹公卿以下於王路堂開所為平<lb/>
帝請命金縢之䇿泣以視羣臣命明學男張邯稱説其<lb/>
徳及符命事因曰易言伏戎於莽升其髙陵三嵗不興<lb/>
<hi>莽平草也言伏兵戎於草莽之中升髙陵而望不敢前進至於三嵗不能起也</hi>莽皇帝之名升<lb/>
謂劉伯升髙陵謂髙陵侯子翟義也言劉伯升翟義為<lb/>
伏戎之兵於新皇帝世猶殄滅不興也羣臣皆稱萬嵗<lb/>
又令東方檻車傳送數人言劉伯升等皆行大戮民知<lb/>
<pb n="KR3k0013_WYG_913-9b"/>
其詐也時殿中鉤盾土山僊人掌旁有白頭公青衣<hi>僊人</hi>
<hi>掌承露盤也</hi>郎吏見者私謂之國師公衍功侯喜素善卦莽<lb/>
使筮之曰憂兵火莽曰小兒安得此左道是迺予之皇<lb/>
祖叔父子僑欲來迎我也莽軍師外破大臣内畔左右<lb/>
亡所信不能復逺念郡國欲謼邑與計議崔發曰邑素<lb/>
小心今失大衆而徴恐其執節引决宜有以大慰其意<lb/>
於是莽遣發馳傳諭邑<hi>謂諭告之</hi>我年老母適子欲傳邑以<lb/>
天下敕亡得謝見勿復道邑到以為大司馬大長秋張<lb/>
<pb n="KR3k0013_WYG_913-10a"/>
邯為大司徒崔發為大司空司中夀容苖訢為國師同<lb/>
說侯林為衛將軍莽憂懣不能食亶飲酒㗖鰒魚<hi>鰒海魚也</hi>讀<lb/>
軍書倦因慿几寐不復就枕矣莽性好時日小數及事<lb/>
迫急亶為厭勝遣使壊渭陵延陵園門罘罳曰毋使民<lb/>
復思也又以墨洿色其周垣<hi>洿染之變其舊色也</hi>號將軍曰嵗宿<lb/>
申水為助將軍右庚刻木校尉前丙燿金都尉又曰執<lb/>
大斧伐枯木流大水滅發火如此屬不可勝記是秋太<lb/>
白星流入太㣲燭地如月光成紀隗崔兄弟共刼大尹<lb/>
<pb n="KR3k0013_WYG_913-10b"/>
李育<hi>成紀隴西之縣</hi>以兄子隗囂為大將軍攻殺雍州牧陳慶<lb/>
安定卒正王旬并其衆移書郡縣數莽罪惡萬於桀紂<lb/>
是月析人鄧曄于匡起兵南鄉百餘人<hi>析音先歴切南陽之縣南鄉析</hi>
<hi>縣之鄉名也</hi>時析宰將兵數千屯鄡亭備武闗曄匡謂宰曰<lb/>
劉帝已立君何不知命也宰請降盡得其衆曄自稱輔<lb/>
漢左將軍匡右將軍㧞析丹水攻武闗都尉朱萌降進<lb/>
攻右隊大夫宋綱殺之西㧞湖<hi>湖𢎞農之縣本屬京兆</hi>莽愈憂不<lb/>
知所出崔發言周禮及春秋左氏國有大災則哭以厭<lb/>
<pb n="KR3k0013_WYG_913-11a"/>
之<hi>周禮春官之屬女巫氏之職曰凡邦之大災歌哭子而請哭者所以告哀也春秋左氏傳宣十二年楚</hi>
<hi>圍鄭旬有七日鄭人卜行成不吉卜臨於太宫且巷出車吉國人大臨守陴者哭故發引之以為言也</hi>故<lb/>
易稱先號咷而後笑宜呼嗟告天以求救莽自知敗迺<lb/>
率羣臣至南郊陳其符命本末仰天曰皇天既命授臣<lb/>
莽何不殄滅衆賊即令臣莽非是願下雷霆誅臣莽因<lb/>
搏心大哭氣盡伏而叩頭又作告天䇿自陳功勞千餘<lb/>
言諸生小民㑹旦夕哭為設餐粥甚悲哀及能誦䇿文<lb/>
者除以為郎至五千餘人䠠惲將領之莽拜將軍九人<lb/>
<pb n="KR3k0013_WYG_913-11b"/>
皆以虎為號號曰九虎將北軍精兵數萬人東内其妻<lb/>
子宫中以為質時省中黄金萬斤者為一匱尚有六十<lb/>
匱黄門鈎盾臧府中尚方處處各有數匱長樂御府中<lb/>
御府及都内平凖帑藏錢帛珠玉財物甚衆<hi>御府有令丞少府之</hi>
<hi>屬官也掌珍寳中御府者皇后之府藏也平凖令丞屬大司農亦珍貨所在也</hi>莽愈愛之賜九<lb/>
虎士人四千錢衆重怨無鬬意九虎將兵至華隂囘谿<lb/>
距隘北從河南至山于匡持數千弩乗堆挑戰曄將二<lb/>
萬餘人從閿鄉南山棗街作姑<hi>作姑邪道所繇也</hi>破其一部北<lb/>
<pb n="KR3k0013_WYG_913-12a"/>
出九虎後擊之六虎敗走史熊王況詣闕歸死莽使使<lb/>
責死者安在皆自殺其四虎亡<hi>六人敗走二人詣闕自殺四人亡</hi>三虎<lb/>
郭欽陳翬成重收散卒保京師倉<hi>九人之中六人敗走三人保倉也京師倉</hi>
<hi>在華隂灌北渭口也</hi>鄧曄開武闗迎漢丞相司直李松將二千餘<lb/>
人至湖與曄等共攻京師倉未下曄以𢎞農掾王憲為<lb/>
校尉數百人北渡渭入左馮翊界降城畧地李松遣偏<lb/>
將軍韓臣等徑西至新豐與莽波水將軍戰波水走韓<lb/>
臣等追奔遂至長門宫王憲北至頻陽所過迎降<hi>所至之處</hi>
<pb n="KR3k0013_WYG_913-12b"/>
<hi>皆來迎而降之也</hi>大姓櫟陽申碭下邽王大皆率衆随憲屬縣<lb/>
斄嚴春<hi>屬縣三輔諸縣也斄屬右扶風其人姓嚴名春</hi>茂陵董喜藍田王孟槐<lb/>
里汝臣盭厔王扶陽陵嚴本杜陵屠門少之屬<hi>姓屠門名少</hi>
衆皆數千人假號稱漢將時李松鄧曄以為京師小小<lb/>
倉尚未可下何况長安城哉當須更始帝大兵到即引<lb/>
軍至華隂治攻具而長安旁兵四㑹城下聞天水隗氏<lb/>
兵方到皆爭欲先入城貪立大功擄掠之利莽遣使者<lb/>
分赦城中諸獄囚徒皆授兵殺豨飲其血與誓曰有不<lb/>
<pb n="KR3k0013_WYG_913-13a"/>
為新室者社鬼記之更始將軍史諶將渡渭橋皆散走諶<lb/>
空還衆兵發掘莽妻子父祖冡燒其棺槨及九廟明堂<lb/>
辟雍火炤城中或謂莽曰城門卒東方人不可信莽更<lb/>
發越騎士為衛門置六百人各一校尉十月戊申朔兵<lb/>
從宣平城門入民間所謂都門也<hi>長安城東出北頭第一門</hi>張邯行<lb/>
城門逄兵見殺王邑王林王廵䠠惲等分將兵距擊北<lb/>
闕下漢兵貪莽封力戰者七百餘人㑹日暮官府邸第<lb/>
盡犇亡二日己酉城中少年朱弟張魚等恐見擄掠趨<lb/>
<pb n="KR3k0013_WYG_913-13b"/>
讙並和<hi>衆羣行讙而自相和也</hi>燒作室門斧敬法闥<hi>敬法殿名也闥小門也謂</hi>
<hi>斧斫之也</hi>謼曰反虜王莽何不出降<hi>其下/亦同</hi>火及掖庭承明<hi>掖庭</hi>
<hi>承明黄皇室主所居也</hi>莽避火及掖庭宣室前殿火輙随之婦女<lb/>
諕謼曰當奈何時莽紺袀服<hi>諕古啼字紺深青而揚赤色袀純也純為紺服也</hi>
帶璽韍持虞帝七首天文郎按栻於前<hi>栻所以占時日天文郎今之用</hi>
<hi>栻者也</hi>日時加某莽旋席随斗柄而坐曰天生徳於予漢<lb/>
兵其如予何<hi>孔子曰天生徳於予桓魋其如予何故莽引之以為言也</hi>莽時不食少<lb/>
氣困矣三日庚戌晨旦明羣臣扶掖莽自前殿南下椒<lb/>
<pb n="KR3k0013_WYG_913-14a"/>
除<hi>邪行閣道下者也除殿陛之道也椒取芬香之名也</hi>西出白虎門和新公王揖<lb/>
奉車待門外莽就車之漸臺欲阻池水猶抱持符命威<lb/>
斗公卿大夫侍中黄門郎從官尚千餘人随之王邑晝<lb/>
夜戰罷極士死傷畧盡馳入宫間闗至漸臺<hi>間闗猶言﨑嶇展轉</hi>
<hi>也</hi>見其子侍中睦觧衣冠欲逃邑叱之令還父子共守<lb/>
莽軍人入殿中謼曰反虜王莽安在有羙人出房曰在<lb/>
漸臺衆兵追之圍數百重臺上亦弓弩與相射稍稍落<lb/>
去矢盡無以復射短兵接王邑父子䠠惲王廵戰死莽<lb/>
<pb n="KR3k0013_WYG_913-14b"/>
入室下晡時衆兵上臺王揖趙博苖訢唐尊王盛中常<lb/>
侍王参等皆死臺上商人杜吳殺莽取其綬校尉東海<lb/>
公賓就故大行治禮<hi>公賓姓也就名也以先經治禮故職天子之綬也</hi>見吳問<lb/>
綬主所在曰室中西北陬間<hi>陬隅也</hi>就識斬莽首軍人分<lb/>
裂莽身支節肌骨臠爭分殺者數十人<hi>三輔舊事云臠切千叚</hi>公<lb/>
賓就持莽首詣王憲憲自稱大將軍城中兵數十萬皆<lb/>
屬焉舍東宫<hi>舍止宿也</hi>妻莽後宫乗其車服六月癸丑李松<lb/>
鄧曄入長安將軍趙萌申屠建亦至以王憲得璽綬不<lb/>
<pb n="KR3k0013_WYG_913-15a"/>
輙上多挾宫女建天子皷旗收斬之傳莽首詣更始縣<lb/>
宛市百姓共提擊之<hi>提擲也</hi>或切食其舌初莽居攝知民<lb/>
愁下詔諸食王田及私屬皆得賣買勿拘以法然刑罰<lb/>
深刻它政誖亂<hi>誖乖也音布内切</hi>邉兵二十餘萬人仰縣官衣<lb/>
食用度不足數横賦斂民愈貧困常苦枯旱亡有平嵗<lb/>
榖賈翔貴<hi>翔言如鳥之囘翔謂不離於貴也若暴貴稱騰踊也</hi>末年盜賊羣起發<lb/>
軍擊之將吏放縱於外北邉及青徐地人相食雒陽以<lb/>
東米石二千莽遣三公將軍開東方諸倉賑貸窮乏又<lb/>
<pb n="KR3k0013_WYG_913-15b"/>
分遣大夫謁者教民煑木為酪<hi>作杏酪之屬也</hi>酪不可食重為<lb/>
煩擾流民入闗者數十萬人置養贍官以禀之吏盜其<lb/>
禀<hi>禀給也盜其禀者盜所給之物</hi>饑死者什七八莽耻為政所致廼下<lb/>
詔曰予遭陽九之㧖百六之㑹枯旱霜蝗饑饉薦臻蠻<lb/>
夷猾夏㓂賊姦宄百姓流離予甚悼之害將究矣<hi>究竟盡也</hi>
嵗為此言以至於亡<lb/>
晉桓𤣥僣即帝位<hi>王欽若等曰𤣥未僣位以前事迹並見將帥部諸門</hi>下書曰三<lb/>
才相資天人所以成功理繇一統貞夫所以司契帝王<lb/>
<pb n="KR3k0013_WYG_913-16a"/>
之興其源深矣自三五已降世代參差雖所繇或殊其<lb/>
歸一也朕皇考宣武王<hi>即桓温也</hi>聖徳髙邈誕啓洪基景命<lb/>
攸歸理貫自昔中間屯險弗克負荷仰瞻宏業殆若綴<lb/>
旒藉否終之運遇時來之㑹用獲除姦救溺拯㧞人倫<lb/>
晉氏以多難薦臻厯數惟既典章唐虞之凖述遵漢魏<lb/>
之則用集天禄於朕躬惟徳不敏辭不獲命稽若令典<lb/>
遂升壇燎於南郊受終於文祖思覃斯慶願與億兆聿<lb/>
兹更始於是大赦改元永始錫天下爵二級孝悌力田<lb/>
<pb n="KR3k0013_WYG_913-16b"/>
人三級鰥寡孤獨不能自存者榖人五斛其賞賜之制<lb/>
徒設空文無其實也乃追尊其父温宣武皇帝廟稱太<lb/>
祖南康公主為宣皇后封子昇為豫章郡王叔父雲孫<lb/>
放之為寜都縣王豁孫稚玉為臨沅縣王豁次子石康<lb/>
為右將軍武陵郡王袐子蔚為醴陵縣王贈叔父冲太<lb/>
傳宣城郡王加殊禮依晉安平王故事以孫𦙍襲爵為<lb/>
吏部尚書冲次子謙為揚州刺史新安郡王謙弟脩為<lb/>
撫軍大將軍安城郡王兄歆臨賀縣王禕富陽縣王贈<lb/>
<pb n="KR3k0013_WYG_913-17a"/>
偉侍中大將軍義興郡王以子濬襲爵為輔國將軍<lb/>
濬弟邈西昌縣王封王謐為武昌公班劒二十人卞範<lb/>
之為臨汝公殷仲文為東興公馮該為魚復侯又降始<lb/>
安郡公為縣公長沙為臨湘縣公廬陵為巴丘縣公各<lb/>
千户其康樂武昌南昌望蔡建興永脩觀陽皆降封千<lb/>
百户公侯之號如故又普進諸征鎮軍號各有差以相<lb/>
國左長史王綏為中書令崇謙母庾為宣城太妃加殊<lb/>
禮給以輦乗號温墓曰永崇陵置守衛四十人又造金<lb/>
<pb n="KR3k0013_WYG_913-17b"/>
根車駕六馬是月𤣥臨聽訟觀閲囚徒罪無輕重多被<lb/>
原放有干輿乞者時或䘏之其好行小惠如此自以水<lb/>
徳壬辰臘于祖改尚書郎官為賊曹又増置五校三將<lb/>
又彊弩積射武衛官元興三年𤣥之永始二年尚書答<lb/>
春蒐字誤為春莬凡所闗署皆被降黜𤣥大綱不理而<lb/>
紏摘纎㣲皆此類也以其妻劉氏為皇后將脩殿宇乃<lb/>
移入東宫又開東掖平昌廣莫及宫殿諸門皆為三道<lb/>
更造大輦容三十人坐以二百人舁之性好畋逰以體<lb/>
<pb n="KR3k0013_WYG_913-18a"/>
大不堪乘馬又作徘徊輿施轉關令廻動無滯既不追<lb/>
尊祖曾疑其禮儀問於羣臣散騎常侍徐廣據晉典宜<lb/>
追立七廟又敬其父則子悦位彌髙者情禮得申道逾<lb/>
廣者納敬必普也𤣥曰禮云三昭三穆與太祖為七然<lb/>
則太祖必居廟之主也昭穆皆自下之稱則非逆數可<lb/>
知也禮太祖東向左昭右穆如晉室之廟則宣帝在昭<lb/>
穆之列不得在太祖之位昭穆既錯太祖無寄失之逺<lb/>
矣𤣥曾祖已上名位不顯故不欲序列且以王莽九廟<lb/>
<pb n="KR3k0013_WYG_913-18b"/>
見譏於前史遂以一廟矯之郊廟齋二日而已秘書監<lb/>
卞承之曰祭不及祖知楚徳之不長也又毁晉小廟以<lb/>
廣臺榭其庻母蒸嘗靡有定所忌日見賓客遊宴唯至<lb/>
亡時一哭而已朞服之内不廢音樂𤣥出遊水門飄風<lb/>
飛其儀盖夜濤水入石頭大桁流壊殺人甚多大風吹<lb/>
朱雀門樓上層墜地𤣥自簒盜之後驕奢荒侈遊獵無<lb/>
度以夜繼晝兄偉葬日旦哭晚遊或一日之中屢出馳<lb/>
騁性又急暴呼召嚴速直官咸繫馬省前禁内讙雜無<lb/>
<pb n="KR3k0013_WYG_913-19a"/>
復朝廷之體於是百姓疲苦朝野勞悴怨怒思亂者十<lb/>
室八九焉於是劉裕<hi>即宋髙祖也</hi>劉毅何無忌等共謀興復<lb/>
裕等斬桓脩於京口斬桓𢎞於廣陵河内太守辛扈興<lb/>
𢎞農太守王元德振威將軍童厚之竟陵太守劉邁謀<lb/>
為内應至期裕遣周安穆報之而邁惶遽遂以告𤣥𤣥<lb/>
震駭即殺扈興等安穆馳去得免封邁安重侯一宿又<lb/>
殺之裕率義軍至竹里𤣥移還上宫百僚步從召侍官<lb/>
皆入止省中赦揚豫徐兖青冀六州加桓謙征討都督<lb/>
<pb n="KR3k0013_WYG_913-19b"/>
假節以殷仲文代桓脩遣頓丘太守吳甫之右衛將軍<lb/>
皇甫敷北距義軍裕等於江乘與戰臨陣斬甫之進至<lb/>
羅落橋與敷戰復梟其首𤣥聞之大懼乃召諸道術人<lb/>
推算謀為厭勝之法乃問衆曰朕其敗乎曹靖之對曰<lb/>
神怒人怨臣實懼焉𤣥曰人或可怨神何為怒對曰移<lb/>
晉宗廟飄泊無所大楚之祭不及於祖此其所以怒也<lb/>
𤣥曰卿何不諫對曰輦上諸君子皆以為堯舜之世臣<lb/>
何敢言𤣥愈忿懼使桓謙何澹之屯東陵卞範之屯覆<lb/>
<pb n="KR3k0013_WYG_913-20a"/>
舟山西衆合二萬以距義軍裕至蔣山使羸弱貫油帔<lb/>
登山分張旗幟數道並前𤣥偵侯還云裕軍四塞不知<lb/>
多少𤣥益憂惶遣武衛將軍庾頥之配以精卒赴援諸<lb/>
軍於時東北風急義軍放火烟塵張天皷譟之音震駭<lb/>
京邑劉裕執鉞麾而進謙等諸軍一時奔潰𤣥率親信<lb/>
數千人聲言赴戰遂將其子昇兄子濬出南掖門西至<lb/>
石頭使殷仲文具船相與南奔初𤣥在姑孰將相星屢<lb/>
有變簒位之夕月及太白又入羽林𤣥甚惡之及敗走<lb/>
<pb n="KR3k0013_WYG_913-20b"/>
腹心勸其戰𤣥不暇答直以䇿指天而經日不得食左<lb/>
右進以麄飯咽不能下昇時年數嵗抱𤣥胷而撫之𤣥<lb/>
悲不自勝劉裕以武陵王遵攝萬機立行臺總百官遣<lb/>
劉毅劉道䂓躡𤣥誅𤣥諸兄子及石康兄權振兄洪等<lb/>
𤣥至尋陽江州刺史郭昶之給其器用兵力殷仲文自<lb/>
後至望見𤣥舟旌旗輿服備帝者之儀歎息曰敗中復<lb/>
振故可也𤣥於是逼乘輿西上桓歆聚黨向歴陽宣城<lb/>
内史諸葛長民擊破之𤣥於道作起居注叙其距義軍<lb/>
<pb n="KR3k0013_WYG_913-21a"/>
之事自謂經畧指授算無遺䇿諸將違節度以致虧䘮<lb/>
非戰之罪於是不遑與羣下謀議唯耽思誦述宣示逺<lb/>
近𤣥至江陵石康納之張幔屋於城南署置百官以卞<lb/>
範之為尚書僕射其餘職多用輕資於是大脩舟師曽<lb/>
未三旬衆且二萬樓船器械甚盛謂其羣黨曰卿等並<lb/>
清塗翼從朕躬都下竊位者方應謝罪軍門其觀卿等<lb/>
入石頭無異雲霄中人也𤣥以奔敗之後懼法令不肅<lb/>
遂輕怒妄殺人多離怨殷仲文諫曰陛下少播英譽逺<lb/>
<pb n="KR3k0013_WYG_913-21b"/>
近所服遂掃平荆雍一匡京室聲被八荒矣既據有極<lb/>
位而遇此圯運非為威不足也百姓喁喁想望皇澤宜<lb/>
𢎞仁風以收物情𤣥怒曰漢髙魏武幾遇敗但諸將失<lb/>
利爾以天文惡故還都舊楚而羣小愚惑妄生是非方<lb/>
當紏之以猛未宜施之以恩也𤣥左右稱𤣥為桓詔桓<lb/>
𦙍諫曰詔者施於辭令不以為稱謂也漢魏之主皆無<lb/>
此言唯聞北虜以苻堅為苻詔爾願陛下稽古帝則令<lb/>
萬世可法𤣥曰此事已行今宣勅罷之更為不祥必其<lb/>
<pb n="KR3k0013_WYG_913-22a"/>
宜革可待事平也荆江郡守以𤣥播越或遣使通表有<lb/>
匪寜之辭𤣥悉不受仍更令所在表賀遷都𤣥遣游擊<lb/>
將軍何澹之武衛將軍庾稚祖江夏太守桓道恭就郭<lb/>
銓以數千人守湓口又遣輔國將軍桓振徃義陽聚衆<lb/>
至弋陽為龍驤將軍胡譁所破振單馬走還何無忌劉<lb/>
道䂓等破郭銓何澹之郭昶之於桑落州進師尋陽𤣥<lb/>
率舟艦三百發江陵使苻宏羊僧夀為前鋒以鄱陽太<lb/>
守徐放為散騎常侍欲遣説觧義軍謂放曰諸人不識<lb/>
<pb n="KR3k0013_WYG_913-22b"/>
天命致此妄作遂懼禍屯結不能自反卿三州所信可<lb/>
明示朕心若退軍散甲當與之更始各授位任令不失<lb/>
分江水在此朕不食言放對曰劉裕為唱端之主劉毅<lb/>
兄為陛下所誅並不可説也輙當申聖㫖於何無忌𤣥<lb/>
曰卿使若有功當以吳興相叙放遂受使入無忌軍魏<lb/>
詠之破桓歆於歴陽諸葛長民又敗歆於芍陂歆單馬<lb/>
渡淮毅率道䂓及下邳太守孟懐玉與𤣥戰於崢嶸洲<lb/>
於時義軍數千𤣥兵甚盛而𤣥懼有敗衂常漾輕船於<lb/>
<pb n="KR3k0013_WYG_913-23a"/>
舫側故其衆莫有闘心義軍乘風縱火盡鋭爭先𤣥衆<lb/>
大潰燒輜重夜遁郭銓歸降𤣥故將劉綂馮稚等聚黨<lb/>
四百人襲破尋陽城毅遣建威將軍劉懐肅討平之𤣥<lb/>
留永安皇后及皇后於巴陵殷仲文時在𤣥艦求出别<lb/>
船收集散軍因叛𤣥奉二后奔於夏口𤣥入江陵城馮<lb/>
該勸使更下戰𤣥不從欲出漢川投梁州刺史桓希而<lb/>
人情乖阻制令不行𤣥乘馬出城至門左右於闇中斫<lb/>
之不中前後相殺交横𤣥僅得至船於是荆州别駕王<lb/>
<pb n="KR3k0013_WYG_913-23b"/>
康産奉帝入南郡府舍太守王騰之率文武營衛時益<lb/>
州刺史毛璩使其從孫祐之叅軍費恬送弟璠䘮葬江<lb/>
陵有衆二百璩弟子脩之為𤣥屯騎校尉誘𤣥以入蜀<lb/>
𤣥從之逹枚囘州恬與祐之迎擊𤣥矢下如雨𤣥嬖人<lb/>
丁仙期萬盖等以身蔽𤣥並中數十箭而死𤣥被箭其<lb/>
子昇輙㧞去之益州都䕶馮遷抽刀而前𤣥㧞頭上玉<lb/>
導與之仍曰是何人邪敢殺天子遷曰欲殺天子之賊<lb/>
爾遂斬之時年三十六又斬石康及濬等五級庾頥之<lb/>
<pb n="KR3k0013_WYG_913-24a"/>
戰死昇云我是豫章王諸君勿見殺送至江陵市斬之<lb/>
𤣥自簒盜至敗凡八十日<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_913-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷九百十三<lb/>
</p>
<p>
</p>
  </div>
</body>
</text>
</TEI>
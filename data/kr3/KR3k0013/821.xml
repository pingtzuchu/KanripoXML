<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百二十一</head>
    <p>
<pb n="KR3k0013_WYG_821-1a"/>
欽定四庫全書<lb/>
　册府元龜卷八百二十一　宋　王欽若等　撰<lb/>
　　總録部<lb/>
　　　崇釋教<lb/>
昔班固紀身毒之國楚英為桑門之饌繇是金僊之教<lb/>
被於中夏其所述者六趣往返四生輪轉以極於俗諦<lb/>
三乗十地等妙二覺以究於聖果叙黑白之業以明乎<lb/>
報應研空有之理以顯乎真宗盖出世之𤣥談非嘗情<lb/>
<pb n="KR3k0013_WYG_821-1b"/>
之能軌度也兩晉之後教典彌盛當時名士奉之甚衆<lb/>
精意厥修以徼福為念或著書演析以駕説為務乃至<lb/>
禀持戒律動静靡偷感致靈異考終厥命者亦比比有<lb/>
焉<lb/>
後漢裴楷桓帝時言佛陁黄老道以諌欲令好生惡殺<lb/>
少嗜慾去奢㤗尚無為也<lb/>
晉郗超侍中愔之子少卓犖不羈有曠世之度交遊士<lb/>
林每存勝㧞善談論義理精微愔事天師道髙超奉佛<lb/>
<pb n="KR3k0013_WYG_821-2a"/>
<hi>超無子以從弟儉之子嗣名僧施字惠脱</hi>超官至臨海太守宣威將軍<lb/>
何準字㓜道充弟也髙尚寡欲充居宰輔之重權傾一<lb/>
時而準散帶衡門不及人事惟誦佛經修營塔廟而已<lb/>
徵拜散騎郎不起<lb/>
周嵩為王敦從事中郎為敦所害嵩精於事佛臨刑猶<lb/>
於市誦經云<lb/>
前秦徐義為苻堅右丞相堅敗義為慕容永所獲械埋<lb/>
其足將殺之中若有人導之者遂奔楊佺期佺期以為<lb/>
<pb n="KR3k0013_WYG_821-2b"/>
雒陽令<lb/>
宋范泰為侍中左光禄大夫國子祭酒領江夏王師暮<lb/>
年事佛甚精於宅西立秪洹精舍<lb/>
孟顗為㑹稽太守事佛精懇而為謝靈運所輕嘗謂顗<lb/>
曰得道應須慧業文人生天當在靈運前成佛必在靈<lb/>
運後顗深恨此言<lb/>
蕭惠開為中庶子丁父憂居䘮有孝性家素奉佛凡為<lb/>
父起四寺南岸南崗下名曰禪岡寺曲阿舊鄉宅名曰<lb/>
<pb n="KR3k0013_WYG_821-3a"/>
禪鄉寺京口墓亭名曰禪亭寺所封封陽縣名曰禪封<lb/>
寺謂國僚曰封秩盖鮮而兄弟甚多若使全闗一人則<lb/>
在我所譲若使人人等分又事可悲恥寺衆既立自宜<lb/>
悉供僧衆繇此國秩不復入家<lb/>
周續之字道祖居豫章初以太學博士徵不起閑居讀<lb/>
老易入廬山事沙門釋慧逺<lb/>
沈道䖍有髙尚之節累世事佛推父祖舊宅為寺至四<lb/>
月八日每請像請像之日輙舉家感動焉道䖍年老菜<lb/>
<pb n="KR3k0013_WYG_821-3b"/>
食嘗無經日之資而琴書為樂孜孜不倦<lb/>
雷次宗有髙節不交世務嘗與子姪書以言所守曰人<lb/>
生修短咸有定分定分之外不可智力求但當於所禀<lb/>
之中順而勿牽爾吾少嬰羸疾念自鍾飬為性好閒志<lb/>
栖物表故年雖童稚已懐逺迹曁以弱冠遂託業廬山<lb/>
逮事釋和尚不時師友淵源禀教於是洗氣神明玩心<lb/>
墳典勉志勤躬夜以繼日爰篤山林之好晤言之歡實<lb/>
足通理輔性成天亹亹之業樂而忘憂不知朝日之宴<lb/>
<pb n="KR3k0013_WYG_821-4a"/>
矣自遊道䬸風二十餘載淵匠既傾良朋彫索續以釁<lb/>
逆違天備嘗荼蓼疇昔誠願頓盡一朝心慮荒散情意<lb/>
衰損故逺與汝曹歸耕壟畔山居谷飲人事久絶日月<lb/>
不處急復十年犬馬之齒已踰知命崦嵫將廹前途幾<lb/>
何實逺想尚平五嶽之舉近謝居室瑣瑣之勤及今耄<lb/>
未至昏衰不及頓尚可厲志於所期縱心於所託栖誠<lb/>
来生之津慧專氣暮年之攝飬玩嵗月於良辰偷餘樂<lb/>
於將除在心所期盡於斯矣汝等年各成長冠娶已畢<lb/>
<pb n="KR3k0013_WYG_821-4b"/>
修性衡泌吾復何憂但願守全所志以保令終耳自今<lb/>
以往家事大小一勿見闗子平之言可以為法<lb/>
南齊周顒字彦倫初事宋為輔國府叅軍明帝為慘毒<lb/>
之事顒不敢顯諌輙誦經中因縁罪福事帝亦為之小<lb/>
止顒長於佛理著三宗論言空假義西涼州智林道人<lb/>
遺顒書深相賛美言捉麈尾来四十餘載餘義頗見宗<lb/>
録惟此塗白黑無一人得者為之發病非意此音猥来<lb/>
入耳其論見重如此顒於鍾山西立隐舍休沐則歸之<lb/>
<pb n="KR3k0013_WYG_821-5a"/>
時何𦙍亦精言佛法既斷食生猶欲食肉白魚䱉脯糖<lb/>
蠏以為非見生物疑食蚶蠣使學生議之學生鍾岏曰<lb/>
䱉之就脯驟為屈伸蟹之將糖躁擾彌甚仁人用意深<lb/>
懐如坦至於車螯蚶蠣眉目内闕慚渾沌之竒獷慤外<lb/>
緘非金人之慎不悴不榮曽草木之不若無馨無臭與<lb/>
瓦礫其何筭故宜長克庖厨永為口實竟陵王子良見<lb/>
岏議大怒𦙍兄㸃亦遁節清信顒與書勸令菜食曰文<lb/>
人之所以未極遐蹈或在不能全菜耶脱灑離析之計<lb/>
<pb n="KR3k0013_WYG_821-5b"/>
鼎爼網罟之興載之簡䇿其来實逺誰敢干議觀聖人<lb/>
之設膳羞仍復為之品節盖以茹毛飲血與生民共始<lb/>
縱而勿裁將無涯畔善為士者豈不以怒已為懐是以<lb/>
各静封疆罔相陵軼况乃變之大者莫過死生生之所<lb/>
重無踰性命性命之於彼極切滋味之在我何賖而終<lb/>
身朝脯資之以味彼就寃殘莫能自剖我業久長吁哉<lb/>
可畏且區區微卵脆薄易矜瞻彼弱麑顧歩宜愍觀其<lb/>
飲啄飛行使人憐悼况可甘心撲褫加復恣忍吞嚼至<lb/>
<pb n="KR3k0013_WYG_821-6a"/>
乃野牧成羣閉豢重圏量肉揣毛以俟支剥如土委地<lb/>
僉謂常理可為愴息事豈一塗若去三世理誣則幸矣<lb/>
良快如使此道果然而受刑未息則一往一来一生一<lb/>
死斯為常事雜報如家人天如客遇客日尠在家日多<lb/>
吾儕信業未足長免則傷心之慘行亦自及夫人於血<lb/>
氣之類雖無身踐至於晨鳬夜鯉不能不取備屠門財<lb/>
帛方經盗手猶為亷士所棄生性任啓鸞刀寧復慈心<lb/>
所忍騶虞雖飢非自死之草不食聞其風豈不使人多<lb/>
<pb n="KR3k0013_WYG_821-6b"/>
愧衆生之禀此形質以畜<graphic n="KR2124" url="https://raw.githubusercontent.com/kanripo/KR-Gaiji/master/images/KR2124.png" mimeType="image/png"/>骨皆繇其積壅癡迷況流<lb/>
莫返報受穢質歴苦彌長此甘與肥皆無明之報聚也<lb/>
何至復引此滋腴自汙膓胃文人得此有素聊復寸言<lb/>
發起耳𦙍末年遂絶血味<lb/>
李安民為吴興太守郡有項羽神護㕔事太守不得上<lb/>
太守到郡必須祀以軛下牛安民奉佛法不與神牛着<lb/>
屐上㕔事上八闗齋戒俄而牛死𦵏廟側呼為李公牛<lb/>
冢及安民卒世以神為崇<lb/>
<pb n="KR3k0013_WYG_821-7a"/>
張融字思光為司徒右長史汎渉百家長於佛理著三<lb/>
宗論<lb/>
王奐為雍州刺史武帝謂王晏曰奐於釋氏實自専至<lb/>
其在鎮或以此妨務卿相見言自及之勿道吾意也<lb/>
劉虬精信釋氏衣粗布禮佛長齋注法華經自講佛義<lb/>
以江陵西沙州去人逺乃徙居之明帝建武末年詔徵<lb/>
國子博士不就其冬虬病正晝有白雲徘徊檐户之内<lb/>
又有香氣及磬聲乃卒年八十五<lb/>
<pb n="KR3k0013_WYG_821-7b"/>
王繢奐從弟也為太子中庶子世祖出射雉繢信佛法<lb/>
稱疾不從駕<lb/>
何㓜璵殊好佛法剪落長齋持行精苦卒年八十餘<lb/>
王斌初為道人博渉經籍雅有才辯善属文能唱導而<lb/>
修容儀嘗弊衣於瓦棺寺聰雲法師講成實話無復坐<lb/>
處惟僧正慧超尚空席斌直坐其側慧超不能平乃罵<lb/>
之曰那得此道人禄䔩似隊父唐突人因命驅之斌笑<lb/>
曰既有叙勲僧正何為無隊父道人不為動而樞機問<lb/>
<pb n="KR3k0013_WYG_821-8a"/>
難辭理清舉四坐皆屬目后還俗以詩酒自樂人莫能<lb/>
名之<lb/>
梁何𦙍少入鍾山定林寺聽内典其業皆通後至吴居<lb/>
虎丘西寺講經論學僧復随之東境守宰經途者莫不<lb/>
畢至𦙍嘗禁殺有虞人逐鹿鹿徑来趨𦙍伏而不動年<lb/>
八十六卒注百法論十二門論各一卷<lb/>
樂法才為江夏太守因被代表便道還鄉至家割宅為<lb/>
寺棲心物表<lb/>
<pb n="KR3k0013_WYG_821-8b"/>
謝舉為尚書令侍中少博渉多通尤長𤣥理及釋氏義<lb/>
為晉陵郡時嘗與義僧逓講經論徵士何𦙍自虎丘山<lb/>
出赴之其盛如此舉宅内山齋捨以為寺泉石之美殆<lb/>
若自然臨川始興諸王嘗所遊踐舉注淨名經嘗自講<lb/>
説<lb/>
陸杲為金紫光禄大夫素信佛法持戒甚精著法門傳<lb/>
三十卷<lb/>
裴子野河東聞喜人末年深信釋氏持其教戒終身飯<lb/>
<pb n="KR3k0013_WYG_821-9a"/>
麥食蔬終歩兵校尉<lb/>
孔雲篤信佛理遍持經戒官至嶽陽王府諮議東陽州<lb/>
别駕<lb/>
江革為太尉臨川王長史時髙祖盛於佛教朝賢多啓<lb/>
求受戒革精信因果而髙祖未知謂革不奉佛教乃賜<lb/>
革覺意詩五百字云惟當勤精進自强行勝修豈可作<lb/>
底突如彼必死囚以此告江革并及諸貴遊又手勅云<lb/>
世間果報不可不信豈得底突如對元延明邪革因啓<lb/>
<pb n="KR3k0013_WYG_821-9b"/>
乞受菩薩戒<lb/>
何敬容為尚書令中大同初髙祖幸同太寺講金字三<lb/>
惠經敬容請預聽勅許之何氏自晉司空充守司空尚<lb/>
書世奉佛法並建立塔寺至敬容又捨宅東為伽藍趨<lb/>
世者因助財造搆敬容並不拒故此寺堂宇較餙頗為<lb/>
宏麗時輕薄者因呼為衆造寺焉及敬容免職出宅止<lb/>
有嘗用器物及嚢衣而已竟無餘財貨亦以此稱之<lb/>
到溉為左民尚書家門雍睦兄弟相愛初與弟洽嘗共<lb/>
<pb n="KR3k0013_WYG_821-10a"/>
居一齋洽卒便捨為寺因斷腥羶終身蔬食别營小室<lb/>
髙祖每月三置淨饌<lb/>
蕭幾為尚書左丞末年專奉釋教<lb/>
劉勰字彦和早孤篤志好學家貧不婚娶依沙門僧祐<lb/>
與之居處積十餘年遂博通經論因區别部類録而序<lb/>
之今定林藏經勰所定也後為歩兵校尉通事舍人勰<lb/>
為文長於佛理京師寺塔及名僧碑志必請勰製文有<lb/>
敕與慧鎮沙門於定林寺撰經證功畢遂啓求出家先<lb/>
<pb n="KR3k0013_WYG_821-10b"/>
燔鬚髪以自誓勑許之乃於寺變服名慧地未期而卒<lb/>
劉香為尚書左丞奉釋氏經教嘗行慈忍<lb/>
任孝恭為司文侍郎兼通事舍人少從蕭寺雲法師讀<lb/>
經論明佛理至是蔬食持戒信受甚篤<lb/>
陶𢎞景初為諸王侍讀奉朝請後棄官居句容曽夢佛<lb/>
授其菩提記名為勝力菩薩乃請鄮縣阿育王塔自誓<lb/>
守五大戒<lb/>
劉慧斐初為安西成王法曹行叅軍明釋典工篆𨽻在<lb/>
<pb n="KR3k0013_WYG_821-11a"/>
山手寫佛經二千餘卷晝夜行道孜孜不倦逺近欽慕<lb/>
之<lb/>
范文琰吴郡錢塘人好學博通經史兼精佛義臨川王<lb/>
辟不就<lb/>
劉訏平原人善立言尤精釋典與族兄劉歊聽講於鍾<lb/>
山諸寺因共卜築宋熙寺東澗有終焉之志刺史張稷<lb/>
辟主簿不就<lb/>
張孝秀為建安王别駕頃之遂去職歸山居于東林寺<lb/>
<pb n="KR3k0013_WYG_821-11b"/>
専精釋典<lb/>
庾詵新野人性夷曠愛林泉髙祖以平西記室徵不起<lb/>
晚年尤遵釋教宅内立道塲環繞禮懴六時不輟誦法<lb/>
華經每月一百遍後夜中忽見一道人自稱願公容止<lb/>
甚異呼詵為上行先生授香而去中大通四年因晝寢<lb/>
忽驚覺曰願公復来不可久住顔色不變言終而卒時<lb/>
年七十八舉室咸聞空中唱上行先生已生彌陀净域<lb/>
矣<lb/>
<pb n="KR3k0013_WYG_821-12a"/>
劉歊隐居求志遨遊山澤㓜時嘗病坐空室有一老公<lb/>
至門謂歊曰心力勇猛能精心性但不得久滯一方耳<lb/>
因彈指而去歊既長精心學佛有道人釋寳誌者時人<lb/>
莫測也遇歊於興皇寺驚起曰隐居學道清淨登佛如<lb/>
此三説<lb/>
陳王固清虚寡慾居䘮以孝聞又崇信佛法及丁所生<lb/>
母憂遂終身蔬食夜則坐禪晝誦佛經兼習成實論義<lb/>
嘗聘于西魏因宴享之際請停殺一羊羊於固前跪拜<lb/>
<pb n="KR3k0013_WYG_821-12b"/>
又宴昆明池魏人以南人嗜魚大設罟網固以佛法呪<lb/>
之遂一鱗不獲位至太常卿<lb/>
周𢎞正為尚書右僕射𢎞正持善立言兼名釋典雖碩<lb/>
學名僧莫不請質疑滯初藏法師於開善寺講説門徒<lb/>
數百𢎞正年少未知名著紅綿絞髻踞門而聽衆人蔑<lb/>
之弗譴也既而乗間進難舉坐盡傾法師疑非世人<lb/>
陸慶少好學遍通五經仕梁為婁令值梁季䘮亂乃覃<lb/>
心釋典經論靡不該究鄱陽晉安王俱以記室徵並不<lb/>
<pb n="KR3k0013_WYG_821-13a"/>
就乃築室屏居以禪誦為事由是傳經受業者盖鮮矣<lb/>
姚察為尚書領著作察㓜年嘗就鍾山明慶寺尚禪師<lb/>
受菩薩戒及在官禄俸皆捨寺起造并追為禪師樹碑<lb/>
文甚遒麗又遇見梁國子祭酒蕭子雲書此寺禪齋詩<lb/>
覽之愴然乃用蕭韻述懐為詠詞文哀切益以此稱之<lb/>
察初願讀一藏經便已究竟將終曽無痛慘但西向正<lb/>
坐念云一切空寂卒後身體柔軟顔色如常<lb/>
徐凌為太子太傅凌少而崇信釋教經論多所精解後<lb/>
<pb n="KR3k0013_WYG_821-13b"/>
主在東宫令凌講大品經義名僧自逺雲集每講筵商<lb/>
較四座莫能與抗<lb/>
徐孝克凌弟也初為太學博士東遊居于錢塘之住義<lb/>
里與諸僧討論釋典遂通三論每日二時講早講佛經<lb/>
晚講禮傳道俗受業者數百人文帝天嘉中除剡令非<lb/>
其好也尋復去職髙宗太建四年徵為秘書丞不就乃<lb/>
蔬食長齋持菩薩戒晝夜講誦法華經髙宗甚髙其操<lb/>
行後為都官尚書孝克性清素而好施惠故不免饑寒<lb/>
<pb n="KR3k0013_WYG_821-14a"/>
後主勅以石頭津稅給之孝克悉用設齋寫經随盡後<lb/>
主禎明中為散騎常侍陳亡入隋為國子祭酒以疾卒<lb/>
時年七十三臨終正坐念佛室内有非常異香氣隣里<lb/>
皆驚異之<lb/>
馬樞扶風郿人善佛經及周易老子義撰道覺論二十<lb/>
卷行於世梁邵陵王綸為南徐州刺史素聞其名引為<lb/>
學士綸時自講大品經令樞講維摩老子周易同日發<lb/>
題道俗聽者二千人王欲極觀優劣乃謂衆與馬學士<lb/>
<pb n="KR3k0013_WYG_821-14b"/>
論義必使屈服不得空立客主於是數家學者各起問<lb/>
端乃依次剖判開其宗旨然後枝分派别轉變無窮論<lb/>
者拱黙聽受而已綸甚嘉之天嘉元年以度支尚書徵<lb/>
不起<lb/>
孫㻛為郢州刺史處已率易不以名位驕物時興皇慧<lb/>
朗法師該通釋典㻛每造講筵時有抗論法侣莫不傾<lb/>
心<lb/>
傅縡為右衛將軍兼中書通事舍人篤信佛教從興皇<lb/>
<pb n="KR3k0013_WYG_821-15a"/>
慧朗法師受三論盡通其學時有大心暠法師著無諍<lb/>
論以該之縡乃為明道論用釋其難其畧曰無此下論<lb/>
多誤諍論言比有𢎞三論者雷同訶詆恣言罪狀歴毁<lb/>
諸佛非斥衆學論中道而執偏心語忘懐而竟獨勝方<lb/>
學數論更為讐敵讐敵既搆争鬭大生以此之心而成<lb/>
罪業罪業不止豈不重増生死大苦聚集答曰三論之<lb/>
興為日久矣龍樹創其源除内學之偏見提婆揚其旨<lb/>
蕩外道之邪執欲使大化流而不壅𤣥風闡而無墜其<lb/>
<pb n="KR3k0013_WYG_821-15b"/>
言曠其意遂其道博其流深斯固龍象之騰驤鯤鵬之<lb/>
摶運蹇乗决羽豈能<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望其間哉頃代澆薄時無曠土<lb/>
苟習小學以化蒙心漸染成俗遂迷正路惟競穿鑿各<lb/>
肆營造枝葉徒繁本源日翳一師解釋復異一師更改<lb/>
舊宗各立新意同學之中取寤復别如是輾轉添糅倍<lb/>
多總而用之心無的準擇而行之何者為正豈不渾沌<lb/>
傷竅嘉樹弊牙雖復人説非馬家握靈蛇以無當之巵<lb/>
同畫地之餅矣其於失道不亦宜乎攝山之學則不如<lb/>
<pb n="KR3k0013_WYG_821-16a"/>
是守一遵本無改作之過約文申意杜臆斷之情言無<lb/>
預説理非宿搆覩縁爾乃應見敵然後動縱横絡繹忽<lb/>
恍杳㝠或瀰漫而不窮或消散而無所煥乎其有文章<lb/>
蹤跡不可得深淵不可量即事而非逺凡相酬對随理<lb/>
詳覆有何嫉詐干犯諸師諸師所説是為可毁為不可<lb/>
毁若可毁者為故衰若不可毁毁自不及法師何獨弊<lb/>
護不聴護乎且教有大小備在聖誥大乗之文則指斥<lb/>
小道今𢎞大法寧得不言大乗之意耶斯則褒貶之事<lb/>
<pb n="KR3k0013_WYG_821-16b"/>
縱横於學與奪之辭依經議論何得見佛説而信順在<lb/>
我語而忤逆無諍平等心如是邪且忿恚煩惱凡夫常<lb/>
性失理之徒率皆如此豈可以三修未愜六師懐恨而<lb/>
藴湼槃妙法永不宣揚但冀其忿憤之心既極恬淡之<lb/>
寤自成爾人面不同其心亦異或有辭意相反或有心<lb/>
口相符豈得必謂他人説中道而心偏執已行無諍外<lb/>
不違而内平等讐敵鬬訟豈我事焉罪業聚集在鬭諍<lb/>
者所謂耳無諍論言攝山大師誘進化導則不如此即<lb/>
<pb n="KR3k0013_WYG_821-17a"/>
習行於無諍者也遵寤之徳既往淳一之風已澆競勝<lb/>
之心呵毁之曲盛於此矣吾願息訟諍以通道譲勝以<lb/>
忘徳何必撥亂異家生其恚怒者乎若以中道之心行<lb/>
於誠實亦能不諍若以偏著之心説於中論亦得有諍<lb/>
固知諍與不諍偏在一法荅曰攝山大師實無諍矣但<lb/>
法師之所嘗未中其節彼静守幽谷寂爾無為凡有訓<lb/>
勉莫不同心從容語黙物無間然故其意雖深其言甚<lb/>
約今之敷暢地勢不然處生城之隅居聚落之内呼吸<lb/>
<pb n="KR3k0013_WYG_821-17b"/>
顧望之容唇吻縱横之士奮鋒頴勵羽翼明目張膽披<lb/>
堅執鋭騁異家衒别解窺伺間隙較其長短與相酬對<lb/>
捔其輕重豈得黙黙無言唯唯應命必須掎摭同異發<lb/>
摘疵瑕忘身而𢎞道忤俗而通教以此為病益知未逹<lb/>
若令大師當此之地亦何必黙已而為法師所貴邪法<lb/>
師又言吾願息諍以通道譲勝以忘徳道徳之事不止<lb/>
在諍與不諍讓與不譲也此語直是人間所重法師慕<lb/>
而言之竟未知勝若為可讓也若他人道髙則自勝不<lb/>
<pb n="KR3k0013_WYG_821-18a"/>
勞譲矣他人道劣則雖譲而無益踈矣欲讓之心將非<lb/>
虚設中道之心無處不可誠實三論何事致乖但願息<lb/>
守株之解除膠柱之意是事皆中也来㫖言諍與不諍<lb/>
偏在一法何為獨褒無諍耶詎非矛楯無諍論言邪正<lb/>
得失勝負是非必生於心矣非謂所説之法而有定相<lb/>
論優劣也是異論是非以偏著為失信無是無非消彼<lb/>
得失以此論為勝妙者他論所不及此亦為失也何者<lb/>
凡心所破豈無心於能破則勝負之心不忘寧不存勝<lb/>
<pb n="KR3k0013_WYG_821-18b"/>
者乎斯則矜我為得棄他人之失即有取捨大生是非<lb/>
便増鬭諍荅曰言心使心受言詮和合根塵鼔動風氣<lb/>
故成語也事必由心實如来説至於心造偽以使口口<lb/>
行詐以應心外和而内險言随而意逆求利飬引聲名<lb/>
入道之人在家之士斯軰非一聖人所以曲陳教誡深<lb/>
致防杜説現在之殃咎叙將來之患害此文明著甚於<lb/>
日月猶有忘愛軀冐峻制䧟湯炭甘虀粉必行而不顧<lb/>
也豈能悦無諍之詐而囬□革音邪若𢎞道之人宣化<lb/>
<pb n="KR3k0013_WYG_821-19a"/>
之士心知勝也口言勝也心知劣也口言劣也固無所<lb/>
包藏亦無所忌憚但直心而行之耳他道雖劣聖人之<lb/>
教也已徳雖優亦聖人之教也我勝則聖人勝他劣則<lb/>
聖人劣聖人之優劣盖根縁所宜爾於彼於此何所厚<lb/>
薄哉雖復終日按劍極夜擊柝瞋目以争得失作氣以<lb/>
求勝負在誰處乎有心之與無心徒欲分别虚空耳何<lb/>
意不許我論説而使我謙退此謂鶴鵬已翔於寥廓而<lb/>
虞者猶窺藪澤而求之嗟乎丈夫之當𢎞斯道矣無諍<lb/>
<pb n="KR3k0013_WYG_821-19b"/>
論言無諍之道通於内外子所言須諍者此用末而求<lb/>
本失本而營末者也今為子釋之何則若依外典尋書<lb/>
契之前至淳之世朴質其心行不言之教當於此時民<lb/>
至老死不相往来各得其所復有何諍乎固知本来不<lb/>
諍是物之真矣荅曰諍與無諍不可偏執本之與末又<lb/>
安可知由来不諍寧知非末於今而諍何騐非本夫居<lb/>
後而望前則為前居前而望後則為後而前後之事猶<lb/>
如彼此彼呼此為彼此呼彼為彼彼此之名的居誰處<lb/>
<pb n="KR3k0013_WYG_821-20a"/>
以此言之萬事可知矣本末前後是非善惡可常守耶<lb/>
何得自信聰明廢他耳目夫水泡生滅火輪旋轉入窖<lb/>
穽受羈紲生憂畏起煩惱其失何哉不與道相應而起<lb/>
諸見故也相應者則不然無為也無不為也善惡不能<lb/>
偕而未曽離善惡生死不能至亦終然至生死故得永<lb/>
離而任放焉是以聖人念繞桎之不脱愍黏膠之難離<lb/>
故殷勤教示備諸便巧希向之徒渉求有類雖麟角難<lb/>
成象形易失寧得不髣髴遐路勉勵短晨且當念已身<lb/>
<pb n="KR3k0013_WYG_821-20b"/>
之善惡莫揣他物而欲分别而言我聰明我知見我計<lb/>
較我思惟以此而言亦為疎矣他人者實難測或可是<lb/>
凡夫真爾亦可是聖人仰同時俗所宜見果報所應覩<lb/>
安得肆胸襟盡情性而生譏誚乎正應虚已而遊乎世<lb/>
俛仰於電露之間耳明月在天衆水咸見清風至林羣<lb/>
籟畢響吾豈逆物哉不入鮑魚不甘腐䑕吾豈同物哉<lb/>
誰能知我共行斯路浩浩乎堂堂乎豈復見有諍為非<lb/>
無諍為是此則諍者自諍無諍者自無諍吾俱取而用<lb/>
<pb n="KR3k0013_WYG_821-21a"/>
之寧勞法師費功夫㸃筆紙但申於無諍弟子疲唇舌<lb/>
消晷漏惟對於明道戲論於糟粕哉必欲具考真偽蹔<lb/>
觀得失無過依賢聖之言撿行藏之理始終考究表裏<lb/>
綜覈使浮辭無所用詐道自然消更待後進以觀其妙<lb/>
矣<lb/>
陸瑜為太子中舍人學成實論於僧滔法師通大旨<lb/>
後魏刁雍為征南大將軍汎施愛士恬静寡欲篤信佛<lb/>
道著教誡二十餘篇以訓導子孫<lb/>
<pb n="KR3k0013_WYG_821-21b"/>
雍子遵為太尉諮議叅軍年七十志力不衰嘗經篤疾<lb/>
幾死見神明救免言是福門之子當享長年<lb/>
裴宣為貟外散騎侍郎孝文集沙門講佛經因命宣論<lb/>
難甚有詣理帝稱善<lb/>
髙允為尚書散騎常侍雅言佛道時設齋講好生惡殺<lb/>
趙柔少以才學知名為河内太守隴西王源賀採佛經<lb/>
幽旨作祗園精舍圖偈六卷柔為之注解咸得理衷為<lb/>
當時雋僧所欽畏焉又立銘讚頒行於世<lb/>
<pb n="KR3k0013_WYG_821-22a"/>
崔光為車騎大將軍儀同三司崇信佛法禮拜讀誦老<lb/>
而逾甚終日怡怡未曽恚忿曽於門下省晝坐讀經有<lb/>
鴿飛集膝前遂入于懐縁膝上肩久之乃去道俗讃詠<lb/>
詩誦者數十人每為沙門朝貴請講維摩十地經聴者<lb/>
嘗數百人即為二經義疏三十餘卷識者知其疎畧<lb/>
崔敬友光弟也除梁邵太守㑹遭所生母憂不拜敬友<lb/>
精心佛道晝夜誦經免䘮之後遂菜食終世<lb/>
裴植字文逺少而好學覽經史尤長釋典善談理義為<lb/>
<pb n="KR3k0013_WYG_821-22b"/>
度支尚書侍中于忠等矯詔殺之植臨終神志自若遺<lb/>
令子弟命盡之後剪落鬢髮被以法服以沙門禮塟于<lb/>
嵩之隂<lb/>
奚康生久為將及臨州尹多所殺戮而乃信尚佛道數<lb/>
捨其居宅以立寺塔凡歴四州皆有建置<lb/>
孫紹為左衛將軍右光禄大夫記著釋典論雖不直每<lb/>
時有可存<lb/>
胡國珍霛太后之父為中書監年雖篤老而雅敬佛法<lb/>
<pb n="KR3k0013_WYG_821-23a"/>
時事齊潔自强禮拜至於出入侍從猶能跨馬據鞍孝<lb/>
明神龜元年四月七日歩從所建佛寺發至閶闔門四<lb/>
五里八日又立觀像晚乃肯坐勞執増甚因遂寢疾<lb/>
馮亮南陽人性清静隐居崧髙帝嘗詔以為羽林監領<lb/>
中書舍人將令侍讀十地諸經固辭不拜又欲使衣幘<lb/>
入見亮苦求以幅巾就朝遂不强逼還山數年㑹逆人<lb/>
王敞事發連山中沙門而亮被執赴尚書省十餘日詔<lb/>
特免雪亮不敢還山遂寓居景明寺勅給衣食及其從<lb/>
<pb n="KR3k0013_WYG_821-23b"/>
者數人後思其舊居復還山室亮既雅愛山水又兼巧<lb/>
思結架嵓林甚得栖遊之適頗以此聞宣武給其工力<lb/>
令與沙門統僧暹河南尹甄琛等同視嵩髙形勝之處<lb/>
遂造閒居佛寺林泉既竒營製又美曲盡山居之妙亮<lb/>
時出京師延昌二年冬因遇篤疾宣武勅以馬轝送令<lb/>
還山居崧髙道塲寺數日而卒詔贈布二百疋以供㓙<lb/>
事亮遺誡兄子綜斂以衣幍左手持板右手執孝經一<lb/>
卷置尸磐石之上去人數里外積十餘日乃焚於山以<lb/>
<pb n="KR3k0013_WYG_821-24a"/>
灰燼處起佛塔藏經<lb/>
崔暹宣武時為度支尚書兼僕射魏梁通和要貴皆遣<lb/>
人随聘使交易暹寄求佛經梁武帝聞之為繕寫以幡<lb/>
花讃唄送至舘焉然而好大言調戱無節度宻令沙門<lb/>
明藏著物論而署已名傳諸江表<lb/>
後周蘇綽為度支尚書深信佛理著物性論七經並行<lb/>
於世<lb/>
隋辛彦之為潞州刺史崇信佛道於城内立浮圖二所<lb/>
<pb n="KR3k0013_WYG_821-24b"/>
並十五層開皇十一年州人張元暴死數日乃蘇云遊<lb/>
天上見新搆一堂制極崇麗元問其故人云潞州刺史<lb/>
辛彦之有功徳造此堂以待之彦之聞而不悦其年卒官<lb/>
李士謙趙郡平棘人也為員外郎善談𤣥理嘗有一客<lb/>
在坐不信佛家應報之義以為外典無聞焉士謙喻之<lb/>
曰積善餘慶積惡餘殃髙門待封掃墓望䘮豈非俗咎<lb/>
之應邪佛經云輪轉五道無復窮已此則賈誼所言千<lb/>
變萬化未始有極忽然為人之所謂也佛道未東而賢<lb/>
<pb n="KR3k0013_WYG_821-25a"/>
者已知其然矣至若鯀為黄熊杜宇為鶗鴂褒君為龍<lb/>
牛哀為虎君子為鵠小人為猿彭生為豕如意為犬黄<lb/>
母為黿鄧艾為牛徐伯為魚鈴下為烏燕書佐為蛇羊<lb/>
祜前身李氏之子此非佛像變受異形之謂邪客曰邢<lb/>
子才云豈有松柏後身化為樗櫟僕以為然士謙曰此<lb/>
不類之談也變化皆由心作木豈有心乎客人問三教<lb/>
優劣士謙曰佛日也道月也儒五星也客亦不能難而<lb/>
止<lb/>
<pb n="KR3k0013_WYG_821-25b"/>
栁𧦬為焬帝東宫學士太子以其好内典令撰法華𤣥<lb/>
宗為二十卷奏之太子覽而大悦賞賜優洽儕軰莫與<lb/>
並<lb/>
唐蕭景貞觀中為秘書監尤好内典歴位清通而襟情<lb/>
雅素勵行蔬菲篤沙門之禁誡所得俸禄皆充檀施身<lb/>
終之日家無遺産<lb/>
蕭瑀為金紫光禄大夫專心釋氏嘗修梵行每見沙門<lb/>
大徳嘗與之論難及苦空思之所渉必諧微旨太宗以<lb/>
<pb n="KR3k0013_WYG_821-26a"/>
瑀好佛道嘗賚繡佛像一軀并繡瑀形狀於像側為供<lb/>
飬之容乂賜王裒所書大品般若經一部并賜袈裟以<lb/>
充講誦之服焉後表乞出家太宗怒之出為商州刺史<lb/>
崔元綜則天朝官至宰相綜篤信釋典好潔細行薰辛<lb/>
不歴口者二十餘年<lb/>
李鼎寳應初為鳳翔尹以百姓所立鼎生祠抗表乞改<lb/>
置佛寺度僧七人許之<lb/>
王維為尚書右丞與弟縉俱奉佛居嘗蔬食不茹葷於<lb/>
<pb n="KR3k0013_WYG_821-26b"/>
藍田南輞口置别業引輞水激流於草堂之下漲深潭<lb/>
於竹中浮輕舟遶溪洞彈琴朗詠嘗飯十數名僧以𤣥<lb/>
談為樂室中惟有茶鐺藥臼經案繩床而已維早躭禪<lb/>
門深虚心地長齋素食不衣文綵退朝之後嘗焚香獨<lb/>
坐禪誦為事妻亡後三十年孤居一室便絶塵累<lb/>
王縉為工部侍郎平章事與元載杜鴻漸同居相位俱<lb/>
喜飯僧徒代宗嘗問以福業報應事因而啓奏由是奉<lb/>
之過當大歴初縉上言妻李氏疾患經今七年請捨道<lb/>
<pb n="KR3k0013_WYG_821-27a"/>
政坊私第為寺度僧三七住持仍乞賜寺額為寳應帝<lb/>
許之<lb/>
李重倩為淮西節度兵馬使抗表請捨所居延夀里宅<lb/>
為佛經坊許之仍賜名寳應一切經坊<lb/>
楊綰為中書侍郎平章事雅尚𤣥宗道釋二教嘗著王<lb/>
開先生𫝊以見意<lb/>
梁崇義為山南東道節度大歴末抗表乞以襄陽舊宅<lb/>
為寺許之<lb/>
<pb n="KR3k0013_WYG_821-27b"/>
闗播為太子少師善言佛理尤精釋氏之學<lb/>
路泌為渾瑊元帥判官随瑊與吐蕃㑹盟而䧟既在絶<lb/>
域棲心於釋氏之教為贊普所重待以賔禮<lb/>
劉總為幽州節度使穆宗長慶初奏請以私第為佛寺<lb/>
遣中官焦仙晟以寺額曰報恩就賜之又奏請為僧詔<lb/>
授侍中天平軍節度總因乞出家朝廷以緇服就賜之<lb/>
錫名大覺亦以鄆帥斧鉞侍中印綬授之惟所趨向而<lb/>
總竟從釋氏幽州上言總剃髮為僧不知在所竟卒於<lb/>
<pb n="KR3k0013_WYG_821-28a"/>
易州<lb/>
韋綬字子章京兆人䘮父刺血寫佛經<lb/>
韋處厚為中書侍郎平章事雅信釋氏因果之説晚節<lb/>
尤甚<lb/>
張仲武為幽州節度故事每有新帥多創招提以邀福<lb/>
利仲武曰勞人求福何福之有因出己所俸擇吏之清<lb/>
潔者厚給其家使市紙於江南逺傭其善書者録其釋<lb/>
氏之典傳之於人因謂其賔客曰此非取福貴助其教<lb/>
<pb n="KR3k0013_WYG_821-28b"/>
化耳<lb/>
梁張䇿妙通因果酷奉空教未弱冠落髪為僧居雍之<lb/>
慈見精廬頗有髙致廣明末大盗犯闗䇿遂返初服奉<lb/>
父母逃難君子多之後為刑部侍郎平章事<lb/>
晉王建立為青州節度晚年歸心釋氏飯僧營寺戒殺<lb/>
慎獄民稍安之<lb/>
桑維翰為侍中天福末奏臣洛京章善坊捨宅為僧院<lb/>
乞賜名額勅以奉仙禪院為名<lb/>
<pb n="KR3k0013_WYG_821-29a"/>
和凝為右僕射平章事天福末奏臣滑州捨宅為僧院<lb/>
便令親妹尼福因往彼住持乞頒名額兼賜紫衣勅以<lb/>
悟真禪院為名福因宜賜紫衣<lb/>
晉馬𦙍孫罷相為太子賔客𦙍孫少慕韓愈之為文故<lb/>
不重佛及退居里巷追感唐帝平昔之遇乃依長夀僧<lb/>
舍讀佛書兾申㝠報嵗餘枕籍黄卷中見華嚴楞嚴詞理<lb/>
富贍由是酷賞之仍抄録事相形於歌詠謂之法喜集<lb/>
又纂諸經要言為佛國記凡數千言或調之曰公生平<lb/>
<pb n="KR3k0013_WYG_821-29b"/>
以博奕韓愈為髙識何前倨而後恭是佛佞公邪公佞<lb/>
佛邪𦙍孫笑而荅曰佛佞予則多矣<lb/>
李榖顯徳中同平章事榖以本貫河南府雒陽縣清風<lb/>
鄉髙陽里本居經黄蔡亂離園廬蕩盡榖飬於外祖亦<lb/>
其舊墟榖於其地置蘭若命僧居之以申罔極之感<lb/>
　<lb/>
　<lb/>
　册府元龜卷八百二十一<lb/>
</p>
<p>
</p>
  </div>
</body>
</text>
</TEI>
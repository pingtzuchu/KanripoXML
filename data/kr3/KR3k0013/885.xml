<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百八十五</head>
    <p>
<pb n="KR3k0013_WYG_885-1a"/>
欽定四庫全書<lb/>
　册府元龜卷八百八十五　宋　王欽若等　撰<lb/>
　　總錄部<lb/>
　　　　以徳報怨　　和解<lb/>
　　　以徳報怨<lb/>
傳曰以徳報怨則寛身之仁也故忠善損怨之訓稱於<lb/>
先民寛柔不報之美著乎禮俗盖古之君子誠明敦篤<lb/>
恕已以及物㤀懐而虛受乃至蔑棄宿憾不形於心術<lb/>
<pb n="KR3k0013_WYG_885-1b"/>
深矯當世載申於恩紀躬輿情之所難化民徳以歸厚<lb/>
斯固仁人之所履也又豈止顏子之犯而不校夷齊之<lb/>
不念舊惡者哉<lb/>
祁奚晉大夫為中軍尉奚請老<hi>老致仕</hi>晉侯問嗣焉<hi>嗣續其職</hi>
<hi>者</hi>稱解狐其讐也將立之而卒<hi>解狐卒</hi>君子謂祁奚於是<lb/>
能舉善矣稱其讐不為謟<lb/>
王生為范氏之臣惡張柳朔言諸昭子使為柏人<hi>為柏人宰</hi>
<hi>也昭子范吉射也</hi>昭子曰夫非而讐乎對曰私讐不及公<hi>公家之事</hi>
<pb n="KR3k0013_WYG_885-2a"/>
<hi>也</hi>好不廢過惡不去善義之經也臣敢違之及范氏出<lb/>
<hi>出柏人奔齊</hi>張柳朔謂其子爾從今勉之我將止死王生授<lb/>
我矣<hi>授我死節</hi>吾不可以僭之遂死於柏人<hi>為吉射晉戰也</hi>
宋就梁大夫也就嘗為邊縣令與楚鄰界梁之邉亭與<lb/>
楚之邊亭皆種瓜各有數梁之邊亭人劬力數灌其瓜<lb/>
瓜美楚人窳而稀灌其瓜𤓰惡令因以梁𤓰之美怒其<lb/>
亭𤓰之惡也楚亭人惡梁亭之賢也因徃夜竊搔梁亭<lb/>
之𤓰皆有死焦者矣梁亭覺之因請其尉亦欲竊徃報<lb/>
<pb n="KR3k0013_WYG_885-2b"/>
搔楚亭之𤓰尉以請就就曰惡是何可搆怨禍之道也<lb/>
人惡亦惡何褊之甚也若我教子必毎暮令人徃竊為<lb/>
楚亭夜善灌其𤓰勿令知也於是梁亭乃暮夜竊灌楚<lb/>
亭之𤓰楚亭旦而行𤓰則又皆已灌矣𤓰日以羙楚亭<lb/>
怪而察之則乃梁亭也楚令聞之大恱因具以聞楚王<lb/>
楚王聞之惄然愧以意自閔也告吏曰徴搔𤓰得無有<lb/>
他罪乎此梁之隂譲也乃謝以重幣而請交於梁王<lb/>
漢韓信淮隂人淮隂少年衆辱信令出跨下信為楚王<lb/>
<pb n="KR3k0013_WYG_885-3a"/>
召辱已少年令出跨下者以為中尉告諸將相曰此壯<lb/>
士也方辱我時寧不能死死之無名故忍而就此<hi>就成也成</hi>
<hi>今日之功</hi>信後封淮隂侯<lb/>
韓安國初事梁孝王為中大夫坐法抵罪䝉獄吏田甲<lb/>
辱安國安國曰死灰獨不復然乎甲曰然卽溺之居無<lb/>
㡬梁内史缺<hi>無㡬未多時也</hi>漢使使者拜安國為梁内史起徒<lb/>
中為二千石田甲亾安國曰甲不就官我滅而宗<hi>而汝也</hi>
甲肉袒謝安國笑曰公等足與治乎<hi>治謂當敵也今人猶云對治一曰不</hi>
<pb n="KR3k0013_WYG_885-3b"/>
<hi>足繩治也</hi>卒善遇之<lb/>
何武為鄠令坐法免歸武兄弟五人皆為郡吏郡縣敬<lb/>
憚之弟顯家有市籍租嘗不入縣數負其課<hi>以顯家不入租故毎</hi>
<hi>令縣負課殿</hi>市嗇夫求商捕辱顯家<hi>求姓商名也</hi>顯怒欲以吏事<lb/>
中商<hi>中傷之也</hi>武曰以吾家租賦繇役不為衆先奉公吏不<lb/>
亦宜乎武卒白太守召商為卒吏州里聞之皆服焉後<lb/>
為揚州刺史九江太守戴聖行治多不法武行部錄囚<lb/>
徒有所舉以屬郡<hi>屬委也</hi>九江聖曰後進生何知乃欲亂<lb/>
<pb n="KR3k0013_WYG_885-4a"/>
人治<hi>武進學未乆故謂之後進生</hi>皆無所决武使從事廉得其罪聖<lb/>
懼自免後為博士毁武於朝廷武聞之終不揚其惡而<lb/>
聖子賓客為羣盗得<hi>聚為羣盗而吏捕得</hi>繫廬江聖自以子必死<lb/>
武平心决之卒得不死自是後聖慙服<lb/>
後漢樂恢京兆長陵人為郡功曹同郡楊政數衆毁恢<lb/>
後舉政子為孝㢘繇是鄉里歸之<lb/>
橋𢎞為司徒素與南陽太守陳球有隙及在公位而薦<lb/>
球為廷尉<lb/>
<pb n="KR3k0013_WYG_885-4b"/>
陳寔潁川人也隱陽城山中時有殺人者同縣楊吏以<lb/>
疑寔縣遂逮繫考掠無實而後得出及為督郵乃密託<lb/>
許令禮召楊吏逺近聞者咸歎服之<lb/>
魏蘇則武功人世為著姓漢末三輔亂饑窮避難北地<lb/>
客安定依富室師亮亮待遇不足則慨然歎曰天下㑹<lb/>
安當不乆爾必還為此郡守折庸軰士也後與馮翊吉<lb/>
茂等隱於郡南太白山中以書籍自娯及為安定太守<lb/>
而師亮等皆欲逃走則聞之豫使人解語以禮報之<lb/>
<pb n="KR3k0013_WYG_885-5a"/>
王修為青州治中從事別駕劉獻數毁短修後獻以事<lb/>
當死修理之得免時人以此多焉<lb/>
孫資太原人初在邦邑名出同類之右鄉人司空掾繇<lb/>
豫梁相宗豔皆妬害之而楊豐黨附豫等專為資搆造<lb/>
謗端怨隙甚重資既不以為言而終無恨意豫等慙服<lb/>
求釋宿憾結為婚姻資謂之曰吾無憾心不知所釋此<lb/>
為卿自薄之卿自厚之爾乃為長子宏取其女及當顯<lb/>
位而繇豫老疾在家資遇之甚厚又致其子於本郡以<lb/>
<pb n="KR3k0013_WYG_885-5b"/>
為孝㢘而楊豐子後為尚方吏明帝以職事譴怒欲致<lb/>
之法資請活之其不念舊惡如此終於侍中<lb/>
呉吕䝉嘗以部曲事為江夏太守蔡遺所白蒙無恨意<lb/>
及豫章太守顧邵卒太帝問所用䝉因薦遺奉職佳吏<lb/>
太帝笑曰君欲為祁奚邪於是用之䝉終南郡太守<lb/>
蔣欽為太帝別部司馬屯宣城嘗討豫章賊蕪湖令徐<lb/>
盛收欽屯吏表斬之太帝以欽在逺不許繇是自嫌於<lb/>
欽曹公出濡須欽與呂䝉持諸軍節度盛嘗畏欽有事<lb/>
<pb n="KR3k0013_WYG_885-6a"/>
害已而欽毎稱其善盛既服徳論者美焉欽又舉盛於<lb/>
太帝太帝曰盛前白卿卿今舉盛欲慕祁奚邪對曰臣<lb/>
聞公舉不挟私怨盛忠而勤强有膽畧器用好萬人督<lb/>
也今大事未定臣當助國求才豈敢挾私恨以蔽賢乎<lb/>
權嘉之<lb/>
晉任讓平原髙唐人初鄉人華恒為本州大中正讓輕<lb/>
薄無行為其所黜及蘇峻之亂恒為散騎常侍從至石<lb/>
頭讓在峻軍中任勢多所殺害見恒輒恭敬不肆其虐<lb/>
<pb n="KR3k0013_WYG_885-6b"/>
鍾雅劉超之死亦將及恒讓盡心救衛故得免<lb/>
戴洋為祖約督䕶元帝永昌元年四月庚辰禺中時有<lb/>
大風起自東南折木洋謂約曰十月必有賊到譙城東<lb/>
至歴陽南方有反者主簿王振以洋為妖白約收洋付<lb/>
刺姦而絶其食五十日言語如故約知其有神術乃赦<lb/>
之而讓振振後有罪被收洋救之約曰振徃日相繋今<lb/>
何以救之洋曰振不識風角非有宿嫌振徃時埀餓死<lb/>
洋養活之振猶尚遺忘夫處富貴而不棄貧賤甚難約<lb/>
<pb n="KR3k0013_WYG_885-7a"/>
義之即原振賜洋米三十石<lb/>
前燕黄泓為慕容雋太史令嘗從左右諮决大事靈臺<lb/>
令許敦害其寵謟事慕容評評設異議以毁之乃以泓<lb/>
為太史靈臺諸署統加給事中泓待敦彌厚不以毁已<lb/>
易心<lb/>
北燕馮素弗嘗詣左丞韓業請婚業怒而拒之及素弗<lb/>
為宰輔謂業曰君前既不顧今將自取何如業拜而陳<lb/>
謝素弗曰既徃之事豈復與君計之然待業彌厚<lb/>
<pb n="KR3k0013_WYG_885-7b"/>
宋孔季恭從髙祖討桓𤣥頗預謀畫初虞嘯父為征東<lb/>
將軍㑹稽内史季恭求為府司馬不得及定桓𤣥以季<lb/>
恭代為内史使齎封板拜授季恭便舟夜還至即叩扉<lb/>
告嘯父并令掃拂別齋即便入郡嘯父本為桓𤣥所授<lb/>
聞𤣥敗震懼開門請罪季恭慰免使且安所住明旦乃<lb/>
移<lb/>
王華字子陵與張邵有隙及華為侍中親舊為之危心<lb/>
邵曰子陵方𢎞至公必不以私讐害正義也元嘉五年<lb/>
<pb n="KR3k0013_WYG_885-8a"/>
邵轉征虜將軍領寧蠻校尉雍州刺史加都督華實舉<lb/>
之<lb/>
蔡興宗為郢州刺史初呉興丘珍孫言論嘗侵興宗珍<lb/>
孫子景先人才甚美興宗與之周旋及景先為鄱陽值<lb/>
晉安王子勛為逆轉在竟陵為呉喜所殺母老女稚流<lb/>
離夏口興宗至郢州親自臨哭致其䘮柩家累令得東<lb/>
還<lb/>
南齊禇淵字彦回初江斆之子湛娶淵姑被遣後淵為<lb/>
<pb n="KR3k0013_WYG_885-8b"/>
衛將軍慕斆為人先通㫖意引為長史<lb/>
曹景宗為游擊將軍從太尉陳顯達北破魏軍尅馬圏<lb/>
顯達論功以景宗為後景宗退無怨言魏主率衆大至<lb/>
顯達宵奔景宗導入故顯達父獲全<lb/>
梁沈約呉興武康人也少時孤貧匄於宗黨得米百斛<lb/>
為宗人所侮覆面而去及貴不以為憾用為郡部傅約<lb/>
終左光祿大夫<lb/>
鄧元起南郡當陽人初在荆州刺史隋王㧞元起為從<lb/>
<pb n="KR3k0013_WYG_885-9a"/>
事別駕庾蓽執不可元起恨之大軍既至京師蓽在城<lb/>
内甚懼及城平元起先遣迎蓽語人曰庾別駕若為亂<lb/>
兵所殺我無以自明因厚遺之<lb/>
唐劉仁軌髙宗時為給事中受詔按李義府殺畢正義<lb/>
之事仁軌既不曲掩其狀義府衘之繇是見排顯慶中<lb/>
出為青州刺史俄又以運糧失船監察御史袁異式馳<lb/>
徃鞫之異式承義府之㫖逼仁軌令自殺仁軌辭曰仁<lb/>
軌效官不辦國有常刑公若以法斃之則將欲逃死亦<lb/>
<pb n="KR3k0013_WYG_885-9b"/>
不可得也今若遽自絞縊以快讐者竊所未甘心焉於<lb/>
是結奏仁軌之罪詔削官爵令於遼東効力後仁軌為<lb/>
大司憲異式尚為侍御史心不自安因酺醉言之仁軌<lb/>
瀝觴曰仁軌若念疇日之事者有如此觴異式尋遷詹<lb/>
事丞時論紛然仁軌聞之遽薦為司元大夫時監察御<lb/>
史杜易簡謂人曰斯所謂矯枉過正矣<lb/>
趙退翁徳宗貞元中為湖南觀察使時令狐峘為廵屬<lb/>
刺史所為或虧法令退翁毎以正道制之峘乃多令人<lb/>
<pb n="KR3k0013_WYG_885-10a"/>
毁退翁於朝及退翁為相峘先貶官為別駕乃擢為吉<lb/>
州刺史時人多之<lb/>
李吉甫為駕部員外郎時宰臣李泌竇叅雅重之及陸<lb/>
贄為相吉甫為明州長史贄之貶忠州別駕適遇吉甫<lb/>
為太守昆弟故人咸為贄憂慮而吉甫殊不衘前事以<lb/>
宰相禮事之猶恐其未信不安遂與之親狎若平生還<lb/>
徃者贄初猶慙疑後遂與交好<lb/>
　　　和解<lb/>
<pb n="KR3k0013_WYG_885-10b"/>
周官建和難之職老氏著解紛之言考之前聞亦君子<lb/>
之一行也大道既隱俗態滋薄賤彼而貴我先已而後<lb/>
人愛惡所攻間隙旋至故有狷介之士狠愎之臣或失<lb/>
意於笑言或積嫌於疇昔以至阻兵相抗毁訾交興怨<lb/>
憤寖盈祻難將作而能約之以大義緩之以甘言辨其<lb/>
所疑釋其所搆消蔕芥之忿平眦睚之嫌下以和民之<lb/>
仇上以濟國之事非夫眀辯而不惑中庸而有常者其<lb/>
孰能之哉<lb/>
<pb n="KR3k0013_WYG_885-11a"/>
陳無宇齊大夫桓子也子尾卒子旗欲治其室<hi>子旗欒施也欲</hi>
<hi>并治子尾之家政</hi>遂殺梁嬰<hi>梁嬰子/尾家宰</hi>逐子成子工子車<hi>三子齊大夫子</hi>
<hi>尾之屬子成頃公子固也子工成之弟鑄也子車頃公之孫㨗也</hi>皆奔魯而立子良氏<lb/>
之宰<hi>子良子尾之子髙彊也子旗為梁立宰</hi>其臣曰孺子長矣<hi>孺子謂子良</hi>而<lb/>
相吾室欲兼我也<hi>兼并也</hi>授甲將攻之陳桓子善於子尾<lb/>
亦授甲將助之或告子旗子旗不信則數人告將徃又<lb/>
數人告於道遂如陳氏桓子將出矣聞之而還<hi>聞子旗至</hi>游<lb/>
服而逆之<hi>去戌備着嘗游戱之服</hi>請命<hi>問桓子所至</hi>對曰聞彊氏授甲<lb/>
<pb n="KR3k0013_WYG_885-11b"/>
將攻子子聞諸曰弗聞子盍亦授甲無宇請從<hi>無宇桓子名</hi>
子旗曰子胡然彼孺子也吾誨之猶懼其不濟吾又寵<lb/>
秩之<hi>謂為之立宰</hi>其若先人何子盍謂之<hi>謂之使無攻我</hi>周書曰惠<lb/>
不惠茂不茂<hi>周書康誥也言當施惠於不惠者勸勉於不勉者茂勉也</hi>康叔所以服<lb/>
𢎞大也<hi>服行也</hi>桓子稽顙曰頃靈福子<hi>頃公靈公欒氏所事之君</hi>吾猶<lb/>
有望<hi>望子旗惠及之</hi>遂和之如初<hi>和欒髙二家</hi>
漢籍福<hi>史不載名</hi>武安侯田蚡使福請魏其侯竇嬰城南田<lb/>
嬰大望<hi>望怨也</hi>曰老僕雖棄將軍雖貴寧可以勢相奪乎<lb/>
<pb n="KR3k0013_WYG_885-12a"/>
不許灌夫聞之怒罵福福惡兩人有隙乃謾好謝蚡<hi>謾猶</hi>
<hi>詭也讀與慢同又音莫連切</hi>曰魏其老且死易忍且待之<lb/>
魏賈詡為尚書郭汜樊稠與李傕互相違戾欲闘者數<lb/>
矣詡輒以道理責之頗受詡言<lb/>
宗承南陽人袁術嘗於衆數何顒三罪曰王徳彌先覺<lb/>
儁老名徳髙亮而伯求踈之是一罪也許子逺凶淫之<lb/>
人性行不純而伯求親之是二罪也郭賈寒寠無他資<lb/>
業而伯求肥馬輕裘光曜道路是三罪也陶丘洪曰王<lb/>
<pb n="KR3k0013_WYG_885-12b"/>
徳彌大賢而短於濟時許子逺雖不純而赴難不憚濡<lb/>
足伯求舉善則以徳彌為最濟難則以子逺為宗且伯<lb/>
求嘗為虞偉髙手刃復仇義名奮發其怨家貲財巨萬<lb/>
文馬百駟而欲使伯求羸牛疲馬頓伏道路此為披其<lb/>
胸而假仇敵之刃也術意猶不平後與承㑹於闕下術<lb/>
發怒曰何伯求凶徳也吾當殺之承曰何生英俊之士<lb/>
足下善遇之使延令名於天下術乃止<lb/>
趙儼為太祖司空掾屬主簿時于禁屯潁隂樂進屯陽<lb/>
<pb n="KR3k0013_WYG_885-13a"/>
翟張遼屯長社諸將任氣多共不恊使儼并叅三軍毎<lb/>
事訓喻遂相親睦<lb/>
陶謙字恭祖為揚武都尉時邊軍韓遂為亂司空張温<lb/>
衘命征討又請謙為叅軍事接遇甚厚而謙輕其行事<lb/>
心懐不服及軍罷還百僚髙㑹温屬謙行酒謙衆辱温<lb/>
温怒徙謙於邊或說温曰陶恭祖本以材畧見重於公<lb/>
一朝以醉飲過失不䝉容貸逺棄不毛厚徳不終四方<lb/>
人士安所歸望不如釋憾除恨克復初分於以逺聞徳<lb/>
<pb n="KR3k0013_WYG_885-13b"/>
美温然其言乃追還謙謙至或人謂謙曰足下輕辱三<lb/>
公罪自己作今䝉釋宥徳莫厚矣宜降志卑辭以謝之<lb/>
謙曰諾又謂温曰陶恭祖今深自罪責思於變革謝天<lb/>
子禮畢必詣公門公宜免之以慰其意時温於宫門見<lb/>
謙謙仰曰謙自謝朝廷豈為公邪温曰恭祖癡病尚未<lb/>
除邪遂為之置酒待之如初<lb/>
胡昭潁川人信行著於鄰黨後居陸渾山中躬耕樂道<lb/>
以經籍自娯漢建安中百姓聞馬超叛避兵入山者千<lb/>
<pb n="KR3k0013_WYG_885-14a"/>
餘家饑乏漸相刼畧昭嘗遜辭以解之繇是冦難消息<lb/>
衆咸宗焉故其所居部落中三百里無相侵暴者<lb/>
蜀費褘為丞相諸葛亮司馬值軍師魏延與長史楊儀<lb/>
相憎惡每至並坐争論延或舉刃擬儀儀涕泣横集褘<lb/>
嘗入其坐間諌喻分別終亮之世各盡延儀之用者褘<lb/>
營救之力也<lb/>
呉胡綜拜偏將軍兼執法領詞訟遼東之事輔呉將軍<lb/>
張昭以諌太帝言辭切至太帝亦大怒其和恊彼此使<lb/>
<pb n="KR3k0013_WYG_885-14b"/>
之無隙綜有力焉<lb/>
晉王詮何劭鄉人也劭薨其子岐嗣劭初亾尚書袁粲<lb/>
弔岐岐辭以疾粲獨哭而出曰今年决下婢子品王詮<lb/>
謂之曰知死弔死何必見生岐前多罪爾時不下何公<lb/>
新亾便下岐品人謂中正畏彊易弱粲乃止<hi>詮史不載官</hi>
劉𢎞為侍中鎮南將軍時惠帝幸長安劉喬為豫州刺<lb/>
史東海王越以范陽王虓代喬喬以虓非天子命不受<lb/>
代發兵拒之河間王顒進喬鎮東將軍假節以其長子<lb/>
<pb n="KR3k0013_WYG_885-15a"/>
祐為東郡太守又遣𢎞與劉凖彭城王繹等率兵援喬<lb/>
𢎞與喬牋曰適承范陽欲代眀使君明使君受命本朝<lb/>
列居方伯當官而行同奬王室横見遷代誠為不允然<lb/>
古人有言牽牛以蹊人之田信有罪矣而奪之牛罰亦<lb/>
重矣眀使君不忍亮直狷介之忿甘為戎首切以為過<lb/>
何者至人之道用行舍藏跨下之辱猶宜俯就况於代<lb/>
換之嫌纎芥之釁哉范陽國屬使君庶姓周之宗盟踈<lb/>
不間親曲直既均責有所在亷藺區區戰國之將猶能<lb/>
<pb n="KR3k0013_WYG_885-15b"/>
升降以利社稷况命世之士哉今天下紛紜主上播越<lb/>
正是忠臣義士同心恊力之時𢎞實闇劣過䝉國恩願<lb/>
與使君共戴明主鴈行下風掃除凶冦救蒼生之倒懸<lb/>
反北辰於太極此功未立不宜乖離備䝉顧遇情隆於<lb/>
常披露丹誠不敢不盡春秋之時諸侯相伐復為和親<lb/>
者多矣願眀使君廻既徃之恨追不二之蹤解連環之<lb/>
結修如初之好范陽亦將悔前之失思崇後信矣東海<lb/>
王越將討喬𢎞又與越書曰適聞以吾州將擅舉兵逐<lb/>
<pb n="KR3k0013_WYG_885-16a"/>
范陽當討之誠明同異懲禍亂之宜然吾竊謂不可何<lb/>
者今北辰遷居元首移幸羣后抗義以謀王室吾州將<lb/>
荷國重恩列位方伯亦伐皷即戎戮力致命之秋也而<lb/>
范陽代之吾州將不從繇代之不允但矯枉過正更以<lb/>
為罪爾昔齊桓赦射鉤之讐而相管仲晉文㤀斬袪之<lb/>
怨而親勃鞮方之於今當何有哉且君子躬自厚而薄<lb/>
責於人今姦臣弄權朝廷困逼此四海之所危懼宜釋<lb/>
私嫌共存公義含垢匿瑕忍所難忍以大逆為先奉迎<lb/>
<pb n="KR3k0013_WYG_885-16b"/>
為急不可思小怨㤀大徳也茍崇忠恕共明分局連旗<lb/>
推鋒各致臣節吾州將必書寫肝膽以報所䝉實不足<lb/>
計一朝之謬發赫然之怒使韓盧東郭相困而為豺狼<lb/>
之擒也吾雖庶姓負乘過分實願足下圖之外以康王<lb/>
室竊耻同儕自為蠧害貪獻所懐惟足下圖之又上表<lb/>
曰范陽王虓欲代豫州刺史劉喬喬舉兵逐虓司空東<lb/>
海王越以喬不從命討之臣以為喬忝受殊恩顯居州<lb/>
司自欲立功於時以狥國難無他罪闕而范陽代之為<lb/>
<pb n="KR3k0013_WYG_885-17a"/>
非然喬亦不得以虓之非專威輒討誠應顯戮以懲不<lb/>
恪然自頃兵戈紛亂猜禍鋒生恐疑隙搆於羣王災難<lb/>
延於宗子權柄隆於朝廷逆順效於成敗今夕為忠眀<lb/>
旦為逆翩其反而互為戎首載籍以來骨肉之禍未有<lb/>
如今者也臣竊悲之痛心疾首今邊陲無備豫之儲中<lb/>
華有杼軸之困而股肱之臣不惟國體職競尋常自相<lb/>
焚剥為害轉深積毁銷骨萬一四夷乘虛為變此亦猛<lb/>
獸交闘自效於卞莊者矣臣以為宜速發明詔詔越等<lb/>
<pb n="KR3k0013_WYG_885-17b"/>
令兩釋猜嫌各別分局自今以後其有不被詔書擅興<lb/>
兵馬者天下共伐之詩曰誰能執熱逝不以濯若誠濯<lb/>
之必無灼爛之患永有泰山之固矣時河間王顒方距<lb/>
關東倚喬為助不納其言<lb/>
禇翜太傅裒之從父兄也襲爵關内侯補冠軍將軍于<lb/>
時長沙王乂擅權成都河間阻兵於外翜知内難方作<lb/>
乃棄官避地幽州後東海王越以為叅軍辭疾不就尋<lb/>
雒陽覆没與滎陽太守郭秀共保萬民臺秀不能綏衆<lb/>
<pb n="KR3k0013_WYG_885-18a"/>
與將陳撫郭重等搆怨遂相攻擊翜懼禍及謂撫等曰<lb/>
諸君所以在此謀逃難也今宜共戮力以備賊幸無外<lb/>
難而内自相擊是避坑落井也郭秀誠為失理應且容<lb/>
之若遂所忿誠内自潰胡賊聞之指來掩襲諸君難得<lb/>
殺秀無解胡虜矣累弱非一宜深思之撫等悔悟與秀<lb/>
交和時數萬口頼翜獲全<lb/>
顧衆為領軍何充執政與武陵王不平衆㑹通其間遂<lb/>
得和釋<lb/>
<pb n="KR3k0013_WYG_885-18b"/>
王珣為左僕射與王國寳不恊隆安初國寳用事謀黜<lb/>
舊臣遷珣尚書令王恭赴山陵欲殺國寳珣止之曰國<lb/>
寳雖終為禍亂要罪逆未彰今便先事而發必大失朝<lb/>
野之望况擁彊兵竊發於京輦誰謂非逆國寳若遂不<lb/>
改惡布天下然後順時望除之亦無不濟也恭乃止<lb/>
宋南郡王義宣武帝子也張永為冀州刺史及元凶之<lb/>
禍永馳赴國難先是永與蕭思話有隙時思話在彭城<lb/>
義宣慮二人不相諧輯與思話書勸與永坦懐又使永<lb/>
<pb n="KR3k0013_WYG_885-19a"/>
從兄長史張暢與永書曰近有都信具汝刑網之源可<lb/>
謂雖在縲絏而腹心無愧矣蕭公平厚先無嫌隙見汝<lb/>
翰迹言不相復何其滔滔稱人意邪當今世故艱廹義<lb/>
旗雲起方藉羣賢共康時難當逺慕廉藺在公之徳近<lb/>
效平勃㤀私之美忽此芥蔕尅申舊情公亦命蕭示以<lb/>
疎達兼令相報共遵此㫖<lb/>
唐源乾曜為侍中先是張嘉貞為兵部員外郎張說為<lb/>
侍郎及嘉貞為中書令說為兵部尚書同中書門下三<lb/>
<pb n="KR3k0013_WYG_885-19b"/>
品位在嘉貞下無所推讓說頗不平及嘉貞弟金吾將<lb/>
軍嘉祐賍汙事發勸嘉貞素服待罪不得入謁因出為<lb/>
幽州刺史說代為中書令後嘉貞遷益州長史勑就中<lb/>
書省與宰相㑹宴嘉貞既恨張說之擠已因攘袂勃罵<lb/>
乾曜與兵部尚書王晙共和解之<lb/>
張光晟京兆人起於行間天寳末哥舒翰兵敗潼關大<lb/>
將王思禮所乘馬中流矢而斃光晟時在騎卒之中因<lb/>
下馬授思禮思禮問其姓名不告而退思禮隂記其形<lb/>
<pb n="KR3k0013_WYG_885-20a"/>
貎嘗使人密求之無何思禮為河東節度使其偏將辛<lb/>
雲京為代州刺史屢為將校譖毁思禮怒焉雲京惶懼<lb/>
不知所出光晟時𨽻雲京麾下因間進曰光晟素有徳<lb/>
於王司空比不言者耻以舊恩受賞爾今使君憂廹光<lb/>
晟請奉命一見司空則使君之難可解雲京然其計即<lb/>
令之太原入謁思禮未及言舊思禮識之遽曰爾豈非<lb/>
吾故人乎何相見之晚也光晟遂陳潼關之事思禮大<lb/>
喜因執其手感泣曰吾有今日子之力也求子頗乆竟<lb/>
<pb n="KR3k0013_WYG_885-20b"/>
此相遇何慰如之即命同榻而坐結為兄弟光晟遂述<lb/>
雲京之屈思禮曰雲京比渉謗言過亦不細今為故人特<lb/>
捨之矣即日擢光晟為兵馬使賚以田宅縑帛甚厚累<lb/>
奏特進試太常少卿委以心腹及雲京為河東節度又<lb/>
表光晟為代州刺史<lb/>
李晟為神䇿先鋒都知兵馬使進攻魏州時朱滔王武<lb/>
俊聨兵在趙深怒朝廷賞功薄田恱知其可間遣使求<lb/>
援滔與武俊應之遂以兵圍康日知於趙州李抱真分<lb/>
<pb n="KR3k0013_WYG_885-21a"/>
兵五千人守邢州馬燧大怒欲班師晟謂燧曰初奉詔<lb/>
進討三帥齊進李尚書以邢州與趙州接壤分兵守之<lb/>
誠未為害其精卒銳將皆在於此今公遽自引去奈王<lb/>
事何燧釋然謝晟燧乃自造抱真壘與之交懽如初<lb/>
韓滉為浙江東節度同平章事大厯末吐蕃冦劍南李<lb/>
晟領神䇿軍戍之及還携娼妓以歸西川節度使張延<lb/>
賞追之晟深憾焉與延賞徴拜中書侍郎平章時晟初<lb/>
建大功以中書令領鳯翔表稱宿憾故懼延賞之至朝<lb/>
<pb n="KR3k0013_WYG_885-21b"/>
廷以其功髙為之免延賞相拜左僕射貞元二年滉自<lb/>
鎮來朝時晟亦入覲滉頃嘗漿遇晟晟感焉滉知徳宗<lb/>
意欲相延賞而有阻乃因㑹讌說晟使釋憾遂同飲極<lb/>
歡且使晟稱延賞於帝前於是復加同平章事<lb/>
後唐任圜京兆人李嗣昭典兵於晉陽請為觀察判官<lb/>
圜美姿容有口辯論解其事令人喜聽時嗣昭為人間<lb/>
諜於莊宗方有㣲隙圜奉使來嘗申理之克成友于之<lb/>
道<lb/>
<pb n="KR3k0013_WYG_885-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_885-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百八十五<lb/>
</p>
<p>
</p>
  </div>
</body>
</text>
</TEI>
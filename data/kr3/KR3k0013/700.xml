<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百</head>
    <p>
<pb n="KR3k0013_WYG_700-1a"/>
欽定四庫全書<lb/>
　册府元龜卷七百　　　　宋　王欽若等　撰<lb/>
　　牧守部<lb/>
　　　貪黷<lb/>
夫天子所與共治者惟良二千石爾嗟乎風敎陵遲亷<lb/>
恥凋䘮見得思義㡬何人哉狥利之夫厚顔斯甚荷析<lb/>
圭剖符之寵膺百城千里之寄而乃割剥氓庶讐斂貨<lb/>
財見金而不見人知得而不知䘮識多積之可樂闇厚<lb/>
<pb n="KR3k0013_WYG_700-1b"/>
亡之難悔貫盈惡稔顛沛隨之故君子辭富以求安知<lb/>
足以逺辱者豈狥名安節至性之所存抑失身殄祀古<lb/>
人之攸戒也繇漢以來居長人之任彰貪墨之迹者悉<lb/>
條著於篇云<lb/>
漢居益昌嗣湘城侯<hi>臣欽若等按南粤傳桂林監居翁注姓居名翁益昌即其子也而功</hi>
<hi>臣表云監居翁誤也</hi>為九真太守坐盜使人出買犀奴婢贓百萬<lb/>
以上不道誅<lb/>
陳咸為南陽太守其治放嚴延年其亷不如所居調發<lb/>
<pb n="KR3k0013_WYG_700-2a"/>
屬縣所出食物以自奉養<hi>調徒均切</hi>奢侈玉食<hi>玉食羙食如玉也</hi>
後漢歐陽歙自汝南太守徵為大司徒坐在汝南贓罪<lb/>
千餘萬發覺下獄<lb/>
羊元羣罷北海郡贓罪狼藉郡舍溷軒有竒巧乃載之<lb/>
以歸<hi>溷軒厠室</hi>
侯參中常侍覽之兄為益州刺史民有豐富者輒誣以<lb/>
大逆皆誅滅之沒入財物前後累億計太尉楊秉奏檻<lb/>
車徵於道自殺京兆尹逺逢於旅舍閱㕘車三百餘兩<lb/>
<pb n="KR3k0013_WYG_700-2b"/>
皆金銀錦帛珍玩不可勝數<lb/>
韋毅為陳留太守桓帝延熹九年坐贓自殺<lb/>
左昌為梁州刺史靈帝中平初北地羌胡與邊章等寇<lb/>
亂隴右昌等因軍興斷盜數十萬<hi>斷謂割截</hi>漢陽長史盖勲<lb/>
固諌昌怒乃使勲别屯河陽以拒賊鋒<hi>河陽縣屬天水郡</hi>欲因<lb/>
軍事罪之而勲數有戰功昌坐斷盜徵<lb/>
晉石崇為荆州刺史崇頴悟有才氣而任俠無行簡在<lb/>
荆州刼逺使商客致富不貲<lb/>
<pb n="KR3k0013_WYG_700-3a"/>
孫盛為桓温從事中郎出補長沙太守以家貧頗營資<lb/>
貨部從事至郡察知之服其髙名而不劾之盛與温牋<lb/>
而辭㫖放蕩稱州遣從事觀採風聲進無威鳳來儀之<lb/>
羙退無鷹鸇搏擊之用徘徊湘川將為恠鳥温得盛牋<lb/>
復遣從事重按之贓私狼藉檻車收盛到州捨而不罪<lb/>
周仲孫為寧州刺史在州貪暴人不堪命<lb/>
後秦周班為姚興始平太守以黷貨誅於是郡國肅然<lb/>
北涼隗仁為沮渠蒙遜髙昌太守為政有威恵之稱然<lb/>
<pb n="KR3k0013_WYG_700-3b"/>
頗以愛財為失<lb/>
宋劉式之為宣城淮南二太守在任贓貨狼藉揚州刺<lb/>
史王𢎞遣從事檢校從事呼攝吏民欲加辨覆式之召<lb/>
從事謂曰治所還白使君劉式之於國家粗有微介偷<lb/>
數百萬錢何有況不偷耶吏民及文書不可得從事還<lb/>
具白𢎞𢎞曰劉式之便如此亦可繇此得停<lb/>
裴方眀為頴川南平昌太守皆坐贓私免官<lb/>
褚叔度為廣州刺史在任四年廣營資貨賄財豐積坐<lb/>
<pb n="KR3k0013_WYG_700-4a"/>
免官禁錮終身<lb/>
劉道錫為廣州刺史坐貪縱過度自杖治中荀齊文垂<lb/>
死乘輿出城行與阿尼同載為有司所紏值赦徵又以<lb/>
赦後餘贓收下廷尉被宥<lb/>
王僧達為吳郡太守吳郭西䑓寺多富沙門僧達求須<lb/>
不稱意乃遣主簿顧曠率門義刼寺内沙門竺法瑶得<lb/>
數百萬<lb/>
桓閎為交州刺史閎罷州還資財鉅萬孝武末年貪慾<lb/>
<pb n="KR3k0013_WYG_700-4b"/>
刺史二千石罷任還都必限使獻奉又以蒱戯取之要<lb/>
令罄盡乃止閎還至南州值眀帝即位擁南資為富人<lb/>
後為益州刺史蜀還之貨亦數千金先送獻物傾西州<lb/>
之半眀帝猶嫌其少及閎至都詣廷尉自薄先詔獄官<lb/>
留閎於是悉送資財然後被遣凡蠻夷不受鞭罰輸財<lb/>
賣罪謂之賧時人謂閎被賧刺史<lb/>
南齊崔慧景為梁南秦二州刺史在州蓄聚多獲珍貨<lb/>
王洪範為魯郡太守多取贓賄為州所按大懼棄郡奔<lb/>
<pb n="KR3k0013_WYG_700-5a"/>
建鄴<lb/>
梁王筠為臨海太守在郡侵刻還資有芒屩兩舫他物<lb/>
稱是為有司奏不調累年<lb/>
江祿為武寧郡守頗育資産積錢於壁壁為之倒迮銅<lb/>
物皆鳴人戲之曰所謂銅山西傾雒鐘東應者也湘東<lb/>
王恨之既深以其名祿改字曰榮財以志其忿<lb/>
蕭恭為雍州刺史武帝以雍為邊鎮運數州粟以實儲<lb/>
恭乃多取官米還贍私宅又恭典籖陳保印侵刻百姓<lb/>
<pb n="KR3k0013_WYG_700-5b"/>
為荆州刺史廬陵王所啟被詔徵還在都朝謁白服隨<lb/>
例帝曰白衣者為誰對曰前衡山侯恭帝厲色曰不還<lb/>
我陳保印吾當白汝未巳而保印實投湘東王改其姓<lb/>
名袁逢恭竟不叙用<lb/>
<hi>缺</hi>　　為湘州刺史頗好積聚多寫圖書數萬巻有油<lb/>
二百斛米四千石他物稱是<lb/>
曹景宗為郢州刺史在州鬻貨聚斂於城南起宅長隄<lb/>
以東夏口以北開街列門東西數里而部曲殘横民頗<lb/>
<pb n="KR3k0013_WYG_700-6a"/>
厭之<lb/>
蔡樽為臨海太守百姓楊元孫以婢採蘭時與同里黄<lb/>
權約生子酧乳哺直權死後元孫就權妻吳贖婢母子<lb/>
五人吳背約不還元孫訴樽判還本主吳能為卒賂樽<lb/>
妾遂改判與吳元孫撾登聞皷訟之為有司所劾時樽<lb/>
已去郡雖不坐而常以為恥<lb/>
陳庾持監臨海郡以貪縱失民和為山盜所刼幽執十<lb/>
旬文帝遣劉澄討平之乃獲免<lb/>
<pb n="KR3k0013_WYG_700-6b"/>
後魏元志為楊州刺史耽好聲妓後為雍州刺史逾尚<lb/>
華侈聚斂無極聲名遂損<lb/>
元仲景為涼州刺史貪暴無極欲窺府人及商胡富人<lb/>
財物詐作一䑓符誣諸豪等云欲加賞一時屠戮所有<lb/>
資財生口悉沒自入<lb/>
元汎字普安為營州刺史性貪殘人不堪命相率逐之<lb/>
汎走平州<lb/>
元誕為齊州刺史在州貪暴大為人患牛馬騾驢無不<lb/>
<pb n="KR3k0013_WYG_700-7a"/>
逼奪家之奴𨽻悉廹取良人為婦有沙門為誕採藥還<lb/>
見誕問外消息對曰惟聞王貪願王早代誕曰齊州七<lb/>
萬家吾到來一家未得三斗錢何得言貪耶為御史中<lb/>
尉元纂所紏㑹赦免<lb/>
武昌王鑒為齊州刺史兄和罷沙門歸俗棄其妻子納<lb/>
一寡婦曹氏為妻曹氏年齒已長携男女五人隨鑒至<lb/>
歴城干亂政事和與曹及五子七處受納鑒皆順其意<lb/>
言無不從於是獄以賄成取受狼藉齊人苦之鑒治名<lb/>
<pb n="KR3k0013_WYG_700-7b"/>
大損<lb/>
鄧羡為東魏郡太守兼齊州長史在治十年經三刺史<lb/>
以清勤著稱齊人懐其恩徳號曰良二千石及代還大<lb/>
受民吏送遺頗以此為損後為郢州刺史鎮義陽在州<lb/>
鋭於聚斂又納賄於于忠徴為給事黄門侍郎<lb/>
王雲為兖州刺史坐受所部荆山戍主桂受財貨又取<lb/>
官絹因染割易御史糾劾付廷尉遇赦免<lb/>
寇臻為𢎞農太守坐受賂為御史所彈遂廢卒於家<lb/>
<pb n="KR3k0013_WYG_700-8a"/>
寇治臻之子也為河州刺史在任數年城民詣都列其<lb/>
貪狀十六條㑹赦免<lb/>
崔康為廣平内史大納財貨為清論所鄙<lb/>
鄭羲為安東將軍西兖州刺史多有受納政以賄成性<lb/>
又嗇恡民有禮餉者皆不與杯酒臠肉西門受羊酒東<lb/>
門酤賣之以李冲之親法官不知糾羲子懿為齊州刺<lb/>
史好勸課善斷決雖不潔清義然後取百姓猶思之羲<lb/>
兄洞林為濮陽太守坐貪穢除名洞林兄子平城為東<lb/>
<pb n="KR3k0013_WYG_700-8b"/>
平太守性清狂使酒為政貪殘平城子伯猷為南青州<lb/>
刺史在州貪惏妻安豐王元延眀女専為聚斂貨賄公<lb/>
行潤及親戚戸口逃散邑落空虚乃誣陷良民云欲反<lb/>
叛籍其資財盡以入已誅其丈夫妻女配沒百姓怨苦<lb/>
聲聞四方為御史糾劾死罪數十條遇赦免因以頓廢<lb/>
齊文襄王作相每誡厲朝士嘗以伯猷及崔叔仁為喻<lb/>
鄭雲字道漢歴雁門濮陽二郡貪穢狼藉以納賄為事<lb/>
劉騰為安州刺史坐選舉受財為御史所糾因暴病卒<lb/>
<pb n="KR3k0013_WYG_700-9a"/>
趙超宗為汝南太守多所受納徙河東太守卒官超宗<lb/>
長子叔隆為中山内史在郡無徳政専以貨賄為事<lb/>
薛道次為秦州刺史帶隴西太守後為榮陽太守遷肆<lb/>
州刺史所在貪穢在州彌甚納賄於司空劉騰以求羙<lb/>
官未得而騰死<lb/>
髙雙為清河太守黷貨將刑在市遇赦免後為太尉史<lb/>
俄出為涼州刺史専肆貪暴以罪免既納貨髙肇復起<lb/>
為幽州刺史又以貪穢被劾罪未判遇赦復仕未㡬而<lb/>
<pb n="KR3k0013_WYG_700-9b"/>
卒<lb/>
李遷哲崇之子也崇性好財貨家資巨萬營求不息遷<lb/>
哲為相州刺史亦無清名鄴雒市廛收擅其利時論所<lb/>
鄙遷哲初至州斥逐細人遷徙佛寺逼買其地廣興第<lb/>
宅百姓患之崇北征之後徵兼太常卿御史髙道穆毁<lb/>
發其罪過<lb/>
張纂為樂陵太守在郡多所受納聞御史至棄郡逃走<lb/>
於是除名乃卒<lb/>
<pb n="KR3k0013_WYG_700-10a"/>
傅敬和竪眼之子竪眼前為益州刺史朝廷以其父有<lb/>
遺恵復以敬和為益州聚斂無已好酒嗜色逺近失望<lb/>
崔延治為安北將軍并州刺史在州貪汙聞於逺近<lb/>
李子貞為兖州刺史坐貪汙賜死<lb/>
賈智為滄州刺史貪縱甚為民害<lb/>
李洪之為秦益二州刺史洪之素非亷清每多受納時<lb/>
孝文始建祿制法禁嚴峻司察所聞無不窮糾遂鎖洪<lb/>
之赴京孝文臨太華庭集羣官有司奏洪之受贓狼藉<lb/>
<pb n="KR3k0013_WYG_700-10b"/>
又以酷暴孝文親臨數之以其大臣聽在家自裁<lb/>
髙遵為齊州刺史選召寮吏多所取納又其妻胡氏家<lb/>
在齊州母弟舅甥共相憑屬争求貨利嚴暴非理殺害<lb/>
甚多貪酷之響孝文頗聞之及車駕幸鄴遵自州來朝<lb/>
㑹有赦宥遵臨還州請辭帝於行宫引見誚讓之遵自<lb/>
陳無負帝厲聲曰若無遷都赦必無髙遵矣又卿非惟<lb/>
貪惏又虐於刑法自謂何如齊陰王猶不免於法卿何<lb/>
人而為此行自今宜自謹約還州仍不悛革齊州人孟<lb/>
<pb n="KR3k0013_WYG_700-11a"/>
僧振至雒訟遵詔廷尉少卿劉述窮鞫皆如所訴先沙<lb/>
門道登過州遵以道登荷寵於帝多奉以貨深託仗之<lb/>
道登屢因言次申咨救遵帝不省納遂詔述賜遵死時<lb/>
遵子元榮詣雒訟寃猶恃道登不時還赴道登知事決<lb/>
方乃遣之<lb/>
安樂王長樂為定州刺史多不奉法以貪暴徵詣京師<lb/>
子銓宣武初為涼州刺史在州貪穢政以賄成<lb/>
許彦自散騎常侍出為相州刺史在州受納多違法度<lb/>
<pb n="KR3k0013_WYG_700-11b"/>
詔書切讓之然以彦腹心近臣弗之罪也<lb/>
崔暹為南兖州刺史盜官瓦贓汙狼藉為御史中尉李<lb/>
平所糾免官後行豫州事尋即真坐遣子析戸分𨽻三<lb/>
縣廣占田宅藏匿官奴障恡陂葦侵盜公私為御史中<lb/>
尉王顯所彈免官<lb/>
胡泥為定州刺史以刑罰酷濫受納貨賄徵還戮之<lb/>
張赦提為幽州刺史頗縱妻段氏多有受納令僧尼因<lb/>
事通請貪虐流聞中散李真香出使幽州訪牧守政績<lb/>
<pb n="KR3k0013_WYG_700-12a"/>
真香驗按其罪赦提懼死欲逃其妻姑為太尉東陽王<lb/>
丕妻恃丕親貴自許詣丕申訴求助謂赦提曰當為訴<lb/>
理幸得申雪願且寛憂不為異計赦提以此差自解慰<lb/>
段乃陳列真香昔嘗因假而過幽州知赦提有好牛從<lb/>
索不果今為臺使心脇前事故威逼部下考楚過極横<lb/>
以無辜證成誣罪執事恐有不盡使駕部令趙秦州重<lb/>
往究訊事狀如前處赦提大辟孝文詔賜死於第<lb/>
北齊元垣為冀州刺史専務聚斂每百姓納賦除正税<lb/>
<pb n="KR3k0013_WYG_700-12b"/>
外别先青絹五疋然後為受<lb/>
王則為雒州刺史性貪惏在州取受非法舊京諸像毁<lb/>
以鑄錢茲時世號阿陽錢皆出其家後為徐州刺史取<lb/>
受狼藉鎖送晉陽文襄恕其罪<lb/>
常山王演孫彦道為徐州刺史坐奪商人財物免官<lb/>
段孝言為齊州刺史以贓賄為御史所劾遇赦免<lb/>
爾朱渾元為并州刺史以貪汙劾特見原<lb/>
斛律武都為梁兖二州刺史所在並無政績惟事聚斂<lb/>
<pb n="KR3k0013_WYG_700-13a"/>
侵漁百姓<lb/>
司馬消難為北豫州刺史鎮武牢消難博涉史傳有風<lb/>
神然不能亷潔在州為御史所劾<lb/>
張保雒為滄州刺史封敷城郡王在州聚斂免官削奪<lb/>
王爵<lb/>
任胄為東郡太守家本豐財又多聚斂動極豪華賔客<lb/>
往來將迎至厚尋以贓汙為有司所劾<lb/>
庫狄伏連為鄭州刺史鄙恡愚狠無治民政術及居州<lb/>
<pb n="KR3k0013_WYG_700-13b"/>
任専事聚斂<lb/>
薛修義為齊州刺史以黷貨除名<lb/>
堯傑為南兖州刺史多所取受然性果決吏民畏之<lb/>
封延之為青州刺史好財利在州多所受納<lb/>
盧勇為齊州刺史好財利多所受納後行梁州事除散<lb/>
騎常侍為夏陽太守段業告其在州聚斂被禁止送梁<lb/>
州窮治未竟遇疾卒於禁所<lb/>
王紘為北豫州刺史所歴皆好聚斂然性和直吏民不<lb/>
<pb n="KR3k0013_WYG_700-14a"/>
甚患之<lb/>
韓軌為瀛州刺史在州聚斂為御史糾劾削除官爵<lb/>
廣陽王深為鎮州刺史在州多所受納政以賄成私家<lb/>
有馬千匹者必取百匹以此為常深子湛孝静初為冀<lb/>
州刺史所在聚斂風政不立<lb/>
崔叔仁為頴州刺史以貪黷為御史所劾興和中賜死<lb/>
於宅<lb/>
崔季叔為齊州刺史坐遣人渡淮平市亦有贓賄事為<lb/>
<pb n="KR3k0013_WYG_700-14b"/>
御史所劾㑹赦不問<lb/>
隋靈賁為齊州刺史民饑榖米踊貴閉人糴而自糶之<lb/>
坐是除名<lb/>
張威為青州總管在州頗治産業遣家奴於民間鬻蘆<lb/>
荻根其奴縁此侵擾百姓帝深加遣責坐廢於家<lb/>
王仁恭為馬邑太守時天下大亂百姓饑餒道路隔絶<lb/>
仁恭頗改舊節受納貨賄又不敢輒開倉廪賑恤百姓<lb/>
唐席辨貞觀中為滄州刺史辨雖有幹畧而性貪鄙時<lb/>
<pb n="KR3k0013_WYG_700-15a"/>
所部長蘆令李太辨恣行侵奪賄賂盈門按察既知屢<lb/>
加誚讓太辨懼求媚於辨送縑二百疋羅三十疋以遺<lb/>
之辨遂納之反加顧遇事發詔朝集便臨觀而戮之太<lb/>
辨亦伏法<lb/>
李敬業為眉州刺史中宗嗣聖元年坐贓貶授栁州司<lb/>
馬<lb/>
左感意為廓州刺史開元二年坐贓杖殺<lb/>
張嘉貞開元初為定州刺史至州於恒嶽廟中立頌嘉<lb/>
<pb n="KR3k0013_WYG_700-15b"/>
貞自為其文乃書於治其碑用白石為文素質黒文甚<lb/>
為竒麗先是嶽祠為逺近祈賽有錢百萬嘉貞自以為<lb/>
頌文之功納其數萬<lb/>
蕭執珪為嵐州刺史盧季珣為復州刺史崔憬為銀州<lb/>
刺史開元八年並坐貶詔曰先王制法度立師長將以<lb/>
為理也夫刺史者受方岳之寄為吏人之表以宣法則<lb/>
以樹風敎故得人則河潤九里京師蒙其福非才則虐<lb/>
流百城黎庶受其害所以漢宣云與我共理者其惟良<lb/>
<pb n="KR3k0013_WYG_700-16a"/>
二千石歟中大夫前守嵐州刺史蕭執珪通議大夫前<lb/>
守復州刺史盧季珣中散大夫前守銀州刺史崔憬等<lb/>
各藉階資謬居藩牧不率法度情匪在公憑此尸素黷<lb/>
其貨賄豈有奉條察之委居道化之先顓利無厭貪以<lb/>
敗類固上行而下效豈澄源以正本有靦面目實虧風<lb/>
憲雖罪無所漏已寘刑章而情頗難容宜從逺謫執珪<lb/>
宜除名配𨽻營府即差使所在馳驛領送至彼不得東<lb/>
西季珣可恩州司馬憬可施州司馬并員外置同正員<lb/>
<pb n="KR3k0013_WYG_700-16b"/>
即發遣赴任仍頒於郡國以勵在官<lb/>
崔較為河南尹開元八年貶代州都督受賄故也<lb/>
李邕為陳州刺史開元十三年車駕東封迴邕於汴州<lb/>
謁見獻詞賦甚稱㫖頗自矜衒中書令張説甚惡之俄<lb/>
而陳州贓濫事發下獄鞫訊罪當死許州人孔彰上書<lb/>
救之請以身代邕罪疏奏㑹赦減死貶為欽州遵化縣<lb/>
尉彰亦配嶺南<lb/>
盧暉為魏州刺史開元二十九年坐贓詔云暉素為妄<lb/>
<pb n="KR3k0013_WYG_700-17a"/>
庸幸承資地早升清列爰典大藩不能勵彼公心少申<lb/>
答效而咨其鄙識莫顧亷隅黷貨無厭蠧政斯甚或増<lb/>
加賦斂或減截官錢入己之贓六百餘貫自外所犯數<lb/>
倍於兹況又役使人工殆三十萬復有何要輒化為勞<lb/>
慢法狥私觸類非一朕志存撫育情切好生特寛斧鑕<lb/>
之誅俾從流放之典可長流富州百姓與朕共理伊邇<lb/>
列城自頃以來每加優異凡在逺近固合周知豈有受<lb/>
恩而不盡節炤鑒若此咸宜勉之無或效尤自投於網<lb/>
<pb n="KR3k0013_WYG_700-17b"/>
王琚為鄴郡太守天寶五載坐贓詔云琚久經任使歴<lb/>
典籓條恃朝廷之見寛冐憲法而無憚凡所<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>職罕著<lb/>
善聲自頃移官益彰喧訟志由貪敗政以賄成所犯贓<lb/>
私動盈千計正名論罪合寘流刑宥過推恩猶從貶任<lb/>
可江華郡司馬員外置<lb/>
劉巨鱗為南海太守充嶺南五府經畧採訪處置等使<lb/>
坐贓下獄死<lb/>
李宓為雲南太守犯贓貶為灃陽郡慈利縣丞員外置<lb/>
<pb n="KR3k0013_WYG_700-18a"/>
韋陟為河東太守天寶十三年貶為臨賀郡桂嶺縣尉<lb/>
員外置仍馳驛發遣陟天寶初自吏部侍郎出為襄陽<lb/>
鍾離義陽三郡太守楊國忠専政徴為河東太守本道<lb/>
採訪使陟以名位素著怏怏久失職及臨闗輔冀有任<lb/>
用而性頗侈豪所<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>不修清亷之操遂恣其利欲盛以<lb/>
河東土物入饋權要為部人所發詔下御史訊鞫陟時<lb/>
朝謁在華清宫惶怖不安乃厚遺御史中丞吉温求救<lb/>
於祿山事泄為國忠奏貶温亦坐貶灃州長史<lb/>
<pb n="KR3k0013_WYG_700-18b"/>
李巨肅宗乾元初為河南尹於城市橋梁出入車牛皆<lb/>
税錢以供國用頗有乾沒士庶怨之後與妻張氏不睦<lb/>
張氏即皇后從父妺宗正卿李遵搆之發其贓貶為遂<lb/>
州刺史<lb/>
張萬頃為廣州刺史上元二年以贓貶巫州龍標縣尉<lb/>
員外置長任<lb/>
李鼎自鳳翔入為衞尉卿寶慶六年貶為思州長史員<lb/>
外置坐贓也鼎守鳳翔以賄聞雖去職姦狀皆露既行<lb/>
<pb n="KR3k0013_WYG_700-19a"/>
賜死於路<lb/>
李佚為宣州刺史代宗永泰二年坐贓二十四萬集衆<lb/>
杖殺籍沒其家<lb/>
黎幹大歴八年復拜京兆尹兼御史大夫幹自以為得<lb/>
志無心内理貪暴益甚狥於財色<lb/>
薛邕為宣州刺史徳宗建中初盜官貨計錢萬萬殿中<lb/>
侍御史員寓因私憾而奏舉之故貶官無㡬又配流象<lb/>
州<lb/>
<pb n="KR3k0013_WYG_700-19b"/>
崔穆為黔中觀察使貞元十一年部人告穆贓二十七<lb/>
萬貫及他犯遣監察御史李直方往州覆按<lb/>
劉贊貞元十二年為宣州刺史天下殷贍處也贊厚斂<lb/>
殖貨以務貢獻用求恩寵又不訓子弟童稚者便以驕<lb/>
傲為事<lb/>
路怤為涪州刺史貞元十四年以贓追奪兩官仍勿齒<lb/>
三五年<lb/>
陽履為永州刺史貞元十六年觀察使吕渭奏履犯贓<lb/>
<pb n="KR3k0013_WYG_700-20a"/>
令三司使推鞫履又表自言當州營備錢物上獻為觀<lb/>
察使所鞫按令中使王文凑就州取履至京師三司使<lb/>
訊其所妄破用履云市馬進訖及訊其馬於何人處買<lb/>
及價直齒歳履答狀馬主東西南北貴公子也今不知<lb/>
所在言馬齒歳按禮經齒路馬者當誅今不敢言其他<lb/>
狀欵多如此類徳宗悦其進奉之言不責也但令免官<lb/>
而已<lb/>
鄭式瞻為衢州刺史貞元十七年死於州獄初鹽鐵使<lb/>
<pb n="KR3k0013_WYG_700-20b"/>
李錡於衢州即山鑿銀式瞻誣銀工杖殺十餘人人怨<lb/>
之觀察使舉奏發御史就鞫之坐贓二千貫笞四十流<lb/>
崖州詔未至而死<lb/>
張登為漳州刺史貞元十七年死於州獄登暴狼貪冐<lb/>
擅賦百姓沒買州人為奴婢者三十人姦亂禆將家財<lb/>
非一其不堪辱有縊死者部人蔡化訴於闕下詔命就鞫<lb/>
遂幽死<lb/>
陳審為眀州刺史貞元十九年坐贓配流崖州<lb/>
<pb n="KR3k0013_WYG_700-21a"/>
臧渙為韶州刺史元和四年以賄聞貶賀州司馬<lb/>
王仲周為眀州刺史元和四年坐贓貶韶州司戸<lb/>
劉文翼為瀘州刺史元和四年坐贓貶為崖州登邁縣<lb/>
尉<lb/>
陳當為榮州刺史元和五年貶為羅州吳川縣尉以坐<lb/>
贓故也<lb/>
張愻為將作少監元和五年貶為朗州長史愻前為蘄<lb/>
州刺史坐贓為觀察使郗士美所奏<lb/>
<pb n="KR3k0013_WYG_700-21b"/>
李少和前為江西觀察使元和七年勑曰李少和職奉<lb/>
察亷迹乖周慎除替已後猶取公錢或交換未填或轉<lb/>
移私費今除已填納贓數外尚欠三千七百餘貫身已<lb/>
淪沒不可徵收宜放免<lb/>
李宙為丹王府長史元和七年以前任復州刺史坐贓<lb/>
貶為賀州司戸參軍<lb/>
孟嘗謙為安州刺史元和八年坐在郡貪濁弋獵擾人<lb/>
貶栁州司馬<lb/>
<pb n="KR3k0013_WYG_700-22a"/>
李將順為袁州刺史元和九年坐以官錢貿易以求利<lb/>
且擅興工役貶循州司戸參軍<lb/>
李彦輔為簡州刺史元和十年坐賍貶韶州司馬<lb/>
龎説為忠州刺史元和十年貶為端州司户説嘗改易<lb/>
其州庫門以内向用便迴貨故及貶<lb/>
馬平陽為□州刺史元和十年以貪虐貶為韶州司戸<lb/>
夏侯至為汴州刺史元和十年以貪虐貶潮州司戸<lb/>
李逢為台州刺史元和十二年坐贓貶康州司户參軍<lb/>
<pb n="KR3k0013_WYG_700-22b"/>
啖異為集州刺史元和十二年坐贓貶封州司戸參軍<lb/>
崔祝為鄭州刺史元和十二年御史䑓奏祝坐贓三萬<lb/>
餘貫勑崔祝抵犯刑章宜加貶逐緣其身居憂服未可<lb/>
授官宜且於康州安置待服滿日處分其贓充進助者<lb/>
仍令度支收管本道觀察使覺察不早特宜釋放祝於<lb/>
當州顧召行營車除充佑給付又擅出州倉粟麥貴貨<lb/>
之以利入己及觀察使舉聞發御史按之乃以助軍進<lb/>
奉為名晝夜促進祝父老病聞御史按祝竟以憂死祝<lb/>
<pb n="KR3k0013_WYG_700-23a"/>
既除名所至遲留又錮身配流康州<lb/>
第五申為資州刺史元和十四年坐贓貶連州司馬<lb/>
崔勵為卭州刺史元和十四年坐贓決杖流驩州<lb/>
宋君平為涪州刺史元和十五年坐贓削官一任<lb/>
楊朗為鄭州刺史元和十五年坐贓削官一任徵十斤<lb/>
銅<lb/>
唐慶前為夀州刺史長慶四年刺史楊歸厚告論慶違<lb/>
赦勑科配百姓税錢及破用官庫錢物等事慶犯正入<lb/>
<pb n="KR3k0013_WYG_700-23b"/>
己贓四千七百餘貫勑唐慶入己贓僅五千貫據罪定<lb/>
刑實難全宥但以惟新之日政務從寛要示含容俾從<lb/>
流竄宜除名長流崖州<lb/>
李彤自鄧州刺史入為司農少卿長慶四年貶吉州司<lb/>
馬員外同正彤前在鄧州坐贓錢百餘萬仍自刻石紀<lb/>
功號為善政碑觀察使栁公綽以事聞故有是命<lb/>
元稹以穆宗長慶中為浙東觀察使既放意娱㳺稍不<lb/>
修邊幅以黷貨聞於時<lb/>
<pb n="KR3k0013_WYG_700-24a"/>
梁張思慎為蔡州刺史以貪貨大失民情<lb/>
後唐李存儒為衞州刺史為梁將段凝所陷存儒控御<lb/>
無術誅斂州民防城之卒皆徵月課縱其歸去段凝知<lb/>
其若此夜渡舟師詰旦登城存儒不之覺<lb/>
李鄴為亳州刺史眀宗天成二年詔配崖州長流百姓<lb/>
所在賜自盡鄴為政貪汙有奴為人轉金冀迴公道奴<lb/>
匿其金鄴知遂殺之其家人上論訴其私事遂伏法<lb/>
成景宏為曹州刺史受倉吏百緡天成三年七月勑成<lb/>
<pb n="KR3k0013_WYG_700-24b"/>
景宏位列百城秩膺八命在旌旃而甚至於委任以非<lb/>
輕所宜均我詔條副余優寄而乃罔遵<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>憲輒恣貪求<lb/>
差廪吏以非公取貨財而潤己纔行鞫勘果伏罪尤宜<lb/>
行竄逐之文以示澄清之道可貶綏州司戸參軍續勑<lb/>
長流宥州<lb/>
韓知章為漢州刺史天成四年以在任日恣誅求達於<lb/>
聖聰勒歸私第<lb/>
盧質為滄州節度使長興四年奏薦滄景觀察判官靳<lb/>
<pb n="KR3k0013_WYG_700-25a"/>
詡雪得寃獄乞行恩奬詡父名儒滄州市井之富民也<lb/>
家財鉅萬前後鎮帥無不受其賂者先是應聖節靳儒<lb/>
來朝帝見之於後樓下儒因言其子詡為本道觀察判<lb/>
官月限已滿乞量留一年帝即從之又薦押牙郝寓帝<lb/>
曰寓乃何人朝廷事有大臣朕不自由爾無宜多言也<lb/>
詡商販之子不數年至本州從事質書生備位亷察而<lb/>
受賂薦許人士醜之<lb/>
晉李彦珣為坊州刺史髙祖天福五年十二月犯枉法<lb/>
<pb n="KR3k0013_WYG_700-25b"/>
贓特勑免官彦珣久臨翟道苛暴不法結怨所部宜君<lb/>
縣民唐璘與李婦争田彦珣納賄數十萬曲斷其事故<lb/>
李婦詣御史府上訴按詰伏罪法寺詳斷以上奏勑曰<lb/>
李彦珣頃委分符不能求瘼既受贓而枉法合准律以<lb/>
定刑特與含𢎞聊示懲戒宜奪一任官送虢州收管<lb/>
周安審信歴許兖二鎮所至以聚斂為務民甚苦之<lb/>
葉仁魯為萊州刺史貪暴特甚吏民不勝其苦受代日<lb/>
遁離本州及為部民所訟下獄鞫之仁魯伏罪贓汙狼<lb/>
<pb n="KR3k0013_WYG_700-26a"/>
藉<lb/>
趙鳳為單州刺史以進奉南郊為名率斂部民財貨為<lb/>
人所訟<lb/>
張順為楚州刺史顯徳五年十二月己丑賜死於都城<lb/>
外順發身戎伍累遷虎㨗廂主歴登汝楚三州防禦使<lb/>
在楚州日嘗𨼆落下碇税錢五十餘萬官庫絲綿二千<lb/>
餘兩及縱其部下侵民民甚苦之為轉運判官馮瓚所<lb/>
奏下御史府訊之得實故寘於法焉<lb/>
<pb n="KR3k0013_WYG_700-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八百四十四</head>
    <p>
<pb n="KR3k0013_WYG_844-1a"/>
欽定四庫全書<lb/>
　冊府元龜卷八百四十四　宋　王欽若等　撰<lb/>
　　總録部<lb/>
　　　　守官　　勤幹<lb/>
　　　守官<lb/>
傳曰守道不如守官又曰見死不更其守盖夫委質公<lb/>
朝從政王室靖恭爾位職思其憂故有專秉彞章恪居<lb/>
官次弓招靡應李法是從聞變難而不移彊臣以之屈<lb/>
<pb n="KR3k0013_WYG_844-1b"/>
意奉憲令而無撓明主繇是改觀得守器之規絶代庖<lb/>
之咎宜乎寵以異數謂之能臣者哉<lb/>
欒鍼晉中軍帥欒書子也晉侯及楚子鄭伯戰于鄢陵<lb/>
有淖於前<hi>淖泥也</hi>乃皆左右相違於淖<hi>違辟也</hi>步毅御晉厲<lb/>
公欒鍼為右<hi>步毅即郤毅</hi>欒范以其族夾公行<hi>二族强故在公左右</hi>陷<lb/>
于淖欒書将載晉侯鍼曰書退國有大任焉得專之<hi>在君</hi>
<hi>前故子名其父大任謂元帥之職</hi>且侵官冒也<hi>載公為/侵官</hi>失官慢也<hi>去將而御</hi>
<hi>失官也</hi>離局姦也<hi>逺其部曲為離局</hi>有三罪焉不可犯也乃扶公<lb/>
<pb n="KR3k0013_WYG_844-2a"/>
以出於淖<lb/>
謝息魯孟僖子家臣孟孫從昭公如楚晉人來治杞田<lb/>
季孫将以成與之<hi>成孟氏邑本杞田</hi>謝息為孟孫守不可曰人<lb/>
有言曰雖有挈瓶之智守不假器禮也<hi>挈瓶汲者喻一知為人守器猶</hi>
<hi>知不以借人</hi>夫子從君而守臣喪邑<hi>夫子謂孟僖子也</hi>雖吾子亦有<lb/>
猜焉<hi>言季孫亦将疑我不忠</hi>
齊虞人<hi>史失姓名</hi>景公田于沛<hi>沛澤名</hi>招虞人以弓不進公使<lb/>
執之辭曰昔我先君之田也旌以招大夫弓以招士皮<lb/>
<pb n="KR3k0013_WYG_844-2b"/>
冠以招虞人臣不見皮冠故不敢進乃舍之仲尼曰守<lb/>
道不如守官<hi>君招當往道之常也非物不進官之制也</hi>君子韙之<hi>韙是也</hi>
孔子嘗為委吏矣㑹計當而已矣為乗田矣牛羊茁壯<lb/>
長而已矣<hi>孔子嘗為貧而禄仕委吏主委積庾倉之吏也不失㑹計直當其多少而已乗田苑囿之</hi>
<hi>吏也主六畜之芻牧也牛羊茁壯肥好食令長大而已茁長貌也詩云彼茁者葭位卑不得髙言預朝事故但</hi>
<hi>稱職而已</hi>
漢胡建字子孟孝武天漢中守軍正丞<hi>南北軍各有正又置丞而建未</hi>
<hi>得真官兼守之</hi>貧無車馬嘗步與走卒起居所以慰薦走卒甚<lb/>
<pb n="KR3k0013_WYG_844-3a"/>
得其心<hi>慰者自上安下者也薦者舉藉也</hi>時監軍御史為姦穿北軍壘<lb/>
垣以為賈區<hi>坐賣曰賈為賈物之區也區者小室之名若今小巷屋之類耳故行士之屋謂之區</hi>
<hi>廬宿衛宫外士稱為區士也</hi>建欲誅之乃約其走卒<hi>約束也</hi>曰我欲與<lb/>
公有所誅吾言取之則取斬之則斬於是當選士馬日<lb/>
監軍御史與䕶軍諸校列坐堂皇上<hi>校者諸軍之部校也室無四壁曰皇</hi>
建從走卒趨至堂皇下拜謁因上堂走卒皆上建指監<lb/>
軍御史曰取彼走卒前曳下堂皇建曰斬之遂斬御史<lb/>
䕶軍諸校皆愕警不知所以建亦已有成奏在其懷中<lb/>
<pb n="KR3k0013_WYG_844-3b"/>
遂上奏曰臣聞軍法立武以威衆誅惡以禁邪今監軍<lb/>
御史公穿軍垣以求賈利<hi>公謂顯然為之</hi>私買賣以與士市不<lb/>
立剛毅之心勇猛之節亡以帥先士大夫尤失理不公<lb/>
用文吏議不至重法黄帝李法曰<hi>獄官名也天文志左角李右角將兵書之</hi>
<hi>法也李者法官之號也總主征伐刑戮之事也故稱其書曰李法</hi>壁壘已定穿窬不繇<lb/>
路是謂姦人姦人者殺<hi>窬小竇也</hi>臣謹案軍法曰正亡屬將<lb/>
軍將軍有罪已聞<hi>言軍正不屬將軍將軍有罪過得表奏之</hi>二千石以下行<lb/>
法焉<hi>二千石謂軍中校尉都尉之屬</hi>丞於用法疑<hi>丞屬軍正斬御史於法有疑</hi>執事<lb/>
<pb n="KR3k0013_WYG_844-4a"/>
不諉上<hi>諉累也言執事者當見法即行不可以事累於上也</hi>臣謹以斬昩死以聞<lb/>
制曰司馬法曰國容不入軍軍容不入國何文吏也<hi>司馬</hi>
<hi>法亦兵書之名也解在主父偃傳詔言在令軍中何用文吏議也</hi>三王或誓於軍中欲<lb/>
民先成其慮也或誓於軍門之外欲民先意以待事也<lb/>
<hi>慮謂計念也先意謂先為之意也</hi>或將交刃而誓致民志也<hi>欲致民勇志使不奔</hi>
<hi>北</hi>建又何疑焉建繇是顯名<lb/>
符璽郎<hi>史失姓名</hi>昭帝時殿中嘗有怪一夜羣臣相驚霍光<lb/>
召尚符璽郎<hi>恐有變難故欲收取璽</hi>郎不肯授光光欲奪之郎按<lb/>
<pb n="KR3k0013_WYG_844-4b"/>
劒曰臣頭可得璽不可得也光甚義之明日詔増此郎<lb/>
秩二等衆庶莫不多光<lb/>
後漢祭遵從光武征河北為軍市令舎中兒犯法遵格<lb/>
殺之光武怒命收遵時主簿陳副諫曰明公嘗欲衆軍<lb/>
整齊今遵奉法不避是敎令所行也光武乃貰之以為<lb/>
刺姦將軍謂諸将曰當避祭遵吾舎中兒犯法尚殺之<lb/>
必不私諸卿也<lb/>
侯覇為淮平大尹政理有能名及王莽之敗覇保固守<lb/>
<pb n="KR3k0013_WYG_844-5a"/>
卒全一部<lb/>
郅惲字君章為上東城門候光武嘗獵車駕夜還惲拒<lb/>
闗不開帝令從者見面於門間惲曰火明燎逺不受詔<lb/>
帝乃迴從東中門入<hi>東面中門也</hi>
何湯為開陽門候建武十八年夏旱公卿皆暴露請雨<lb/>
雒陽令著車盖出門湯將衛士鉤令車收案有詔免令<lb/>
官拜湯虎賁中郎將光武嘗歎曰﨣﨣武夫公侯干城<lb/>
何湯之謂帝又㣲行夜還湯閉門不納更從中東門入<lb/>
<pb n="KR3k0013_WYG_844-5b"/>
明旦召詣大官賜食諸門候皆奪俸<lb/>
第五倫為京兆尹閻興主簿時長安鑄錢多姦巧乃署<lb/>
倫為督鑄錢掾領長安市倫平銓衡正斗斛市無阿枉<lb/>
百姓悦服<lb/>
晉徐𦙍為羊祜軍司馬祜在荆州頗以畋獵廢政嘗欲<lb/>
夜出𦙍執㦸當營門曰將軍都督萬里安可輕脱將軍<lb/>
安危亦國家之安危也𦙍今日若死此門乃開耳祜改<lb/>
容謝之此後稀出矣<lb/>
<pb n="KR3k0013_WYG_844-6a"/>
後趙王假為永昌門候石勒嘗夜㣲行簡察營衛齎繒<lb/>
帛金銀以貽門者求出永昌門假欲收捕之從者至乃<lb/>
止旦召假以為振忠都尉爵闗内侯<lb/>
後秦王滿聰為城門校尉姚興從朝門游於文武苑及<lb/>
昬而還將自平朔門入前驅既至滿聰被甲持杖閉門<lb/>
拒之曰今已昬闇奸良不辨有死而已門不可開興乃<lb/>
迴從朝門而入旦而召滿聰進位二等<lb/>
宋謝莊為侍中領前軍將軍武帝出行夜還勑開門莊<lb/>
<pb n="KR3k0013_WYG_844-6b"/>
居守以棨信或虛報不奉㫖須墨詔乃開上後因酒讌<lb/>
從容曰卿欲效郅君章耶對曰臣聞蒐巡有度郊祀有<lb/>
節盤於遊畋著之前誡陛下今蒙犯塵露晨往宵歸容<lb/>
有不逞之徒妄生矯詐臣是以伏須神筆乃敢開門耳<lb/>
南齊荀伯玉為太祖冠軍參軍隨太祖還都除奉朝請<lb/>
令伯玉看宅知家事孝武罷廣興還立别宅遣人於大<lb/>
宅掘樹數株伯玉不與馳以聞太祖曰卿執之是也<lb/>
傅寂之年十七為州西曹兼直主簿刺史王彧行夜還<lb/>
<pb n="KR3k0013_WYG_844-7a"/>
前驅已至寂之不肯開門曰不奉墨㫖彧乃於車中為<lb/>
敎然後開彧歎曰不意郅君章近在閭下即轉為主簿<lb/>
北齊張耀為尚書右丞文宣曽因近出令耀居守嘗夜<lb/>
還耀不時開門勒兵嚴備帝駐蹕門外久之催迫甚急<lb/>
耀以夜深真偽難辨須火至面識門乃可開於是獨出<lb/>
見帝笑曰卿欲學郅君章也乃使耀前開門然後入深<lb/>
嗟賞之賜與錦采<lb/>
唐褚遂良為諫議大夫兼知起居事太宗嘗問曰卿知<lb/>
<pb n="KR3k0013_WYG_844-7b"/>
起居記録何事大抵人君得觀之否遂良對曰今之起<lb/>
居即左右史古左右史書人君言事且記善惡以為鑒<lb/>
誡庶幾人主不為非法不聞帝王躬自觀史太宗曰朕<lb/>
有不善卿必記之邪遂良曰守道不如守官臣職當載<lb/>
筆君舉必記太宗以為然<lb/>
王播為侍御史徳宗貞元末李實為京兆尹恩寵莫二<lb/>
播嘗遇之通途故事臺府相臨實宜下道避至是實不<lb/>
肯避呵道如故播嘗自臺移牒實怒遂奏播為三原令<lb/>
<pb n="KR3k0013_WYG_844-8a"/>
　　　勤幹<lb/>
傳曰能業其官詩云不懈於位盖夫明幹勵職受任居<lb/>
方有綂理之才資精練之用雖復繁於簿領靡厭於官<lb/>
曹政經是勤吏事攸攝幹蠱之謂兹以足稱在公之心<lb/>
於焉是取斯所謂思不出位職思其憂智效一官守不<lb/>
假器敏以為政行之惟艱者也故以明濟著聞僶勉從<lb/>
事或終日以斂膝或申旦而不寢衆務具舉彊力斯在<lb/>
兹故為吏者克勵其所守者矣若乃徼當官之譽取辨<lb/>
<pb n="KR3k0013_WYG_844-8b"/>
職之稱雖日無近名盖亦不信矣<lb/>
𡨕為夏司空勤其官事死於水中殷人郊之<lb/>
孔子為魯季氏史料糧平嘗為司職吏而畜蕃息<lb/>
趙奢者趙之田部吏也收租税而平原君家不肯出趙<lb/>
奢以法治之殺平原君用事者九人<lb/>
漢蕭何沛人也以文無害為沛主吏掾<hi>害傷也無能傷害之也</hi>
秦御史監郡者與從事辨之<hi>何與共事備辨明何素有方略</hi>何乃給泗<lb/>
水卒吏事第一<hi>課最上</hi>秦御史欲入言徴何何固請得毋<lb/>
<pb n="KR3k0013_WYG_844-9a"/>
行<lb/>
尹翁歸為平陽市吏是時大將軍霍光秉政諸霍在平<lb/>
陽奴客持刀兵入市鬬變吏不能禁<hi>變亂也</hi>及翁歸為市<lb/>
吏莫敢犯者<lb/>
張安世字子孺少以父任為郎用善書給事尚書<hi>於尚書中</hi>
<hi>給事中給供也</hi>精力於職休沐未嘗出<lb/>
後漢劉虞東海恭王之後也遭世衰亂又與時主疏逺<lb/>
仕縣為戸曹吏以能治身奉職召為郡吏<lb/>
<pb n="KR3k0013_WYG_844-9b"/>
虞延陳留東昬人也光武東之雒過小黄髙帝母昭靈<lb/>
后園陵在焉時延為部督郵詔呼引見問園陵之事延<lb/>
進止從容占拜可觀其陵樹株蘖皆諳其數爼豆犧牲<lb/>
頗曉其禮帝善之<lb/>
盖延初厯郡列椽州從事所在職辦<lb/>
陳寵辟司徒鮑昱府掾屬專尚交遊以不肯親事為髙<lb/>
寵嘗非之獨勤以物務<lb/>
魏薛悌字孝威太祖定冀州以悌及東平王國為左右<lb/>
<pb n="KR3k0013_WYG_844-10a"/>
長史後至中領軍並悉忠貞練事為世吏表<lb/>
髙柔為刺姦令史柔既處法平允又夙夜匪懈至擁膝<lb/>
抱文書而寢太祖嘗夜㣲出觀察諸吏見柔哀之徐解<lb/>
裘覆柔身而去自是辟焉<lb/>
李勝為滎陽太守河南尹勝前後所為宰守未嘗不稱<lb/>
職<lb/>
陳本厯位郡守九卿所在操綱領舉大體能使羣下自<lb/>
盡有綂御之才不親小事不讀法律而得廷尉之稱優<lb/>
<pb n="KR3k0013_WYG_844-10b"/>
於司馬岐等精練文理<lb/>
蜀李福為江州督揚威將軍入為尚書僕射福為人精<lb/>
識果鋭敏於從政<lb/>
王離字伯元以幹才顯為督軍從事推法平當代王祗<lb/>
為犍為太守<lb/>
李嚴字方正南陽人也少為郡職吏以才幹稱荆州牧<lb/>
劉表使厯諸郡縣<lb/>
吳吕岱守吳丞時大帝領㑹稽太守親斷諸縣倉庫及<lb/>
<pb n="KR3k0013_WYG_844-11a"/>
囚繫長丞皆見岱處法應問甚稱帝意召署録事<lb/>
滕𦙍當諸葛恪征淮南以𦙍為都督掌綂留事𦙍白日<lb/>
接賔客夜省文書或至曉不寐<lb/>
晉謝晦為豫州治中從事義熈八年土斷僑流郡縣使<lb/>
晦分判揚豫民户以平允見稱<lb/>
陶侃為荆州刺史侃性聰敏勤於吏職恭而進禮愛好<lb/>
人倫終日斂膝危坐閫外多事千緒萬端罔有遺漏<lb/>
陳頵字延思仕為郡督郵簡獲隠慝者三千人為一州<lb/>
<pb n="KR3k0013_WYG_844-11b"/>
尤最太守劉亨拔為主簿<lb/>
宋沈叔任少有幹質初為揚州主簿髙祖太尉參軍吳<lb/>
山隂令治皆有聲<lb/>
南齊吕安國廣陵人也宋大明末安國以將領見任隠<lb/>
重有幹局為劉勔所稱<lb/>
梁宋史仕宋為郢州治中有稱名職<lb/>
劉坦齊建元初為南郡王國常侍尋補孱陵令遷南中<lb/>
郎録事參軍所居以幹濟稱<lb/>
<pb n="KR3k0013_WYG_844-12a"/>
徐勉為侍中時王師北伐候驛填委勉參掌軍書劬勞<lb/>
夙夜動經數旬乃一還宅每還羣犬驚吠勉歎曰吾憂<lb/>
國忘家至於是若吾亡後亦是傳中一事<lb/>
後梁沈君公吳興人有幹局美風儀文章典正特為明<lb/>
帝所重厯中書黄門侍郎御史中丞傅俊少博學有才<lb/>
幹厯山隂吳建康令並有能名<lb/>
陳華皎為吳興都尉録軍府文帝為太守榖帛多以委<lb/>
之皎聰慧勤於簿領<lb/>
<pb n="KR3k0013_WYG_844-12b"/>
殷不佞少立名節好讀書尤長吏術仕梁起家為尚書<lb/>
兵郎甚有能幹<lb/>
後魏崔休為司徒右長史聰明强濟善斷决政府多事<lb/>
辭訟盈几剖判若流殊無凝滯加之公平清潔甚得時<lb/>
譽<lb/>
鄭懿渉厯經史善當世事閑雅有治才為孝文所器遇<lb/>
拜長史兼給事黄門侍郎司徒左長史<lb/>
曹世表字景昇京兆王征以為從事中郎攝中外兵事<lb/>
<pb n="KR3k0013_WYG_844-13a"/>
自當煩劇論者皆稱其能<lb/>
崔𤣥伯少有才雋號為冀州神童苻融牧冀州為冀州<lb/>
從事管征東記室出總庶事入為賔友衆務修理處斷<lb/>
無滯苻堅聞而竒之<lb/>
髙謐字安平有文武才度以功臣子召入禁中除中散<lb/>
專典祕閣肅勤不倦太武深重之<lb/>
李冲位至尚書僕射機敏有巧思北京明堂圜丘太廟<lb/>
及雒都初基安處郊祧新起園寢皆資於冲勤志彊力<lb/>
<pb n="KR3k0013_WYG_844-13b"/>
孜孜無怠且理文簿兼營匠制几案盈積剞劂在手初<lb/>
不勞厭也<lb/>
穆弼為中書舎人轉司州治中别駕厯任有稱又為北<lb/>
鎮都將軍徴拜殿中尚書出鎮涼州所在著稱<lb/>
封興之為瀛冀二州北平府長史所厯有當官之譽<lb/>
陸恭之字季順有操尚累遷鎮南將軍所厯並有聲績<lb/>
平嘗為著作郎遷祕書丞時髙允為監河間邢祐北平<lb/>
陽嘏河東裴宗廣平程駿金城趙元順等為著作佐郎<lb/>
<pb n="KR3k0013_WYG_844-14a"/>
雖才學互有短長然俱為稱職並號長者允每稱博通<lb/>
經籍無過嘗也<lb/>
李奨為散騎常侍鎮東將軍河南尹奨前後所厯皆以<lb/>
明濟著稱<lb/>
劉懌厯徐州别駕兖州左軍府長史司空諮議參軍屢<lb/>
為行臺出使所厯皆有當官之稱<lb/>
崔敬邕性長者有幹用自司徒主簿轉尚書都官郎中<lb/>
所在稱職<lb/>
<pb n="KR3k0013_WYG_844-14b"/>
房景為歩兵校尉領尚書郎齊州中正所厯皆有當官<lb/>
之稱<lb/>
叔孫隣少聰慧知名稍遷北部尚書有當官之稱<lb/>
郭祚轉中書侍郎遷尚書左丞長兼給事黄門侍郎清<lb/>
勤在公夙夜匪懈孝文甚知賞之<lb/>
穆觀為左衛將軍管門下中書出納詔命及訪舊事未<lb/>
嘗有所遺漏孝文竒之<lb/>
許惇字季良清識敏速達於從政位司徒主簿以明斷<lb/>
<pb n="KR3k0013_WYG_844-15a"/>
見知時人號為入鐵主簿<lb/>
北齊司馬子如為吏部郎中舉清勤平約遷司徒左長<lb/>
史兼廷尉卿以平直稱及領御史中丞正色舉察為朝<lb/>
廷所許<lb/>
李璵字道璠隴西成紀人涼武昭王暠之五世孫父韶<lb/>
並有重名於魏代璵有識量釋褐太尉行參軍累遷司<lb/>
徒右長史及遷都於鄴留璵於後監掌府藏及撤運宫<lb/>
廟材木以明幹見稱累遷驃騎大將軍東徐州刺史<lb/>
<pb n="KR3k0013_WYG_844-15b"/>
白建字彦舉太原陽邑人也初入為大丞相府騎兵曹<lb/>
典執文帳明解書計為同局所推<lb/>
封詢闚渉經史清素自持厯官皆有幹局才具治郡甚<lb/>
著聲績民吏敬而愛之<lb/>
叱列長文為涇州長史雖無他伎能在官以清幹著稱<lb/>
張耀累遷秘書監耀厯事累世奉職恪勤咸見親待未<lb/>
嘗有過<lb/>
後周冦雋仕後魏為司空府功曹參軍轉主簿時靈太<lb/>
<pb n="KR3k0013_WYG_844-16a"/>
后臨朝減食禄官十分之一造永寧佛寺令雋典之資<lb/>
費巨萬主吏不能欺隠寺成又極壯麗太后嘉之除左<lb/>
軍將軍<lb/>
裴俠為工部中大夫俠嘗遇疾沈頓士友憂之忽聞五<lb/>
鼓便即驚起顧左右可向府耶所苦因此而瘳晉公䕶<lb/>
聞之曰裴俠危篤若此而不廢憂公因聞鼓聲疾病遂<lb/>
愈此豈非天祐其勤恪者也<lb/>
裴祥俠之子也性忠謹有理劇才少為成都令清不及<lb/>
<pb n="KR3k0013_WYG_844-16b"/>
俠斷决過之<lb/>
薛善為汾隂令善幹用彊明一郡稱最太守王羆美之<lb/>
令善兼督六縣事尋為行臺郎中時欲廣置屯田以供<lb/>
軍費乃除司農少卿領同州夏陽縣二十屯監又於長<lb/>
陽諸屯置鐵冶復令善為監每月役八千人營造軍器<lb/>
善自督課兼加慰撫甲兵精利而皆忘其苦焉<lb/>
髙賔累遷計部中大夫賔敏於從政果敢能斷决案牘<lb/>
雖繁綽有餘裕<lb/>
<pb n="KR3k0013_WYG_844-17a"/>
李彦累遷開府儀同三司素多疾而勤於蒞職雖沈頓<lb/>
枕蓆猶理務不輟遂至於卒<lb/>
申徽初為西魏右僕射賜姓宇文氏徽性勤至凡所居<lb/>
官案牘無大小皆親自省覽以是事無稽滯吏不得為<lb/>
姦後雖厯公卿此志不懈<lb/>
楊敷為司本中大夫軍器副監敷明習吏事所在以勤<lb/>
察著名毎嵗奏課居最累獲優賞<lb/>
裴果魏孝閔時厯眉復二州刺史果性嚴猛能斷决抑<lb/>
<pb n="KR3k0013_WYG_844-17b"/>
挫豪右理屈滯牧數州號為稱職<lb/>
馮遷少修謹有幹能辟從事魏神龜中刺史楊均引為<lb/>
中兵參軍事轉定襄令尋為并州水曹參軍所厯之職<lb/>
咸以勤恪著稱<lb/>
柳帶韋為開府儀同三司凡居劇職十有餘年處斷無<lb/>
滯官曹清肅<lb/>
梁昕温裕有幹能厯官内外咸著聲稱<lb/>
隋杜臺卿兄㽔學業不如臺卿而幹局過之仕至開州<lb/>
<pb n="KR3k0013_WYG_844-18a"/>
刺史<lb/>
趙綽河東人也性質直剛毅在周為天官府史以恭謹<lb/>
恪勤擢授夏官府下士稍以明幹見知<lb/>
李圓通京兆涇陽人也髙祖為隋國公擢授參軍事髙<lb/>
祖初少時毎讌賔客嘗令圓通監厨性嚴整左右婢僕<lb/>
咸所敬憚惟世子乳母恃寵輕之賔客未供每有干請<lb/>
圓通不許或輒持去圓通大怒叱厨人撾之數十呌呼<lb/>
之聲徹於閣内僚吏左右相顧失色賔去之後髙祖具<lb/>
<pb n="KR3k0013_WYG_844-18b"/>
知之召圓通命坐賜食從此獨善之以為堪當大任髙<lb/>
祖作相賜封懐昌男<lb/>
張䖍雄少有才器秦孝王俊為秦州總管選為法曹參<lb/>
軍王嘗親按囚徒䖍雄不持狀口對百餘人皆盡事情<lb/>
同輩莫不歎服<lb/>
元文都性鯁直明辨有器幹仕周為右侍上士<lb/>
劉炫河間人也少以聰敏見稱刺史李繪署禮曹從事<lb/>
以吏幹知名<lb/>
<pb n="KR3k0013_WYG_844-19a"/>
賀婁子幹字萬壽少驍武知名釋褐司水上士稱為彊<lb/>
濟<lb/>
楊汪為尚書司勲兵部二曹侍郎秦州總管長史名為<lb/>
明幹<lb/>
周羅㬋為豳州刺史俄轉涇州刺史母憂去職未期復<lb/>
起授豳州刺史並有能名<lb/>
劉子翼為大理正甚有當時之譽<lb/>
薛孺為清陽令襄城掾所經並有惠政<lb/>
<pb n="KR3k0013_WYG_844-19b"/>
唐戴胄魏郡人也性正直有幹局明習律令尤曉文簿<lb/>
隋末為門下録事納言蘇威黄門侍郎裴矩甚禮之<lb/>
劉洎字思逺南郡江陵人也少好讀書性勁躁有幹略<lb/>
張光輔本燉煌人也少明辨有幹局厯遷司農少卿文<lb/>
昌右丞及為宰相皆有能名<lb/>
蕭至忠景雲中受晉州刺史明於吏道甚有能名<lb/>
崔日用初為芮城尉則天幸長安儲供繇陜州刺史宗<lb/>
楚客專以頓事委日用條白物役當煩而省楚客深加<lb/>
<pb n="KR3k0013_WYG_844-20a"/>
賞歎繇是擢用新豐尉遷監察御史<lb/>
顔杲卿以䕃授官性剛直有吏幹開元中為魏州録事<lb/>
參軍振舉綱目政稱第一<lb/>
李彭年有吏才工於剖析有當官之稱<lb/>
裴耀卿為濟州刺史𤣥宗車駕東廵州當大路道里綿<lb/>
逺而戸口寡弱耀卿躬自條理科配得所時大駕所厯<lb/>
凡十餘州耀卿稱為知頓之最<lb/>
蔣沇為監察御史與兄演溶弟清俱以幹局吏事擅能<lb/>
<pb n="KR3k0013_WYG_844-20b"/>
名於時長史韓朝宗裴逈咸以推覆簡勾之任委之處<lb/>
事平允剖斷精當動為羣僚楷式<lb/>
吕謹為哥舒翰支度判官性謹宻勤於職務在使幕縱<lb/>
無事塊然獨坐不離案牘翰益親之<lb/>
李麟為河東太守本道採訪處置使及安禄山反以武<lb/>
臣吕崇貴代之麟還京所厯皆有美稱以謹靖雅正自<lb/>
處<lb/>
韋倫為内作使判官時宫内土木之功無虚日内作人<lb/>
<pb n="KR3k0013_WYG_844-21a"/>
吏因縁為姦倫又躬親閱視省費減倍改大理評事<lb/>
李若豳性剛正有吏才厯安定扶風録事參軍皆為稱<lb/>
職累遷長安令<lb/>
班宏為尚書侍郎性勤恪毎晨入官署至夕方歸下吏<lb/>
不堪其勞故莅職頗以清白勤幹稱<lb/>
韋元甫少修謹敏於學行初任滑州白馬尉以吏術知<lb/>
名本道採訪使韋陟深器之奏充支使與同幕判官員<lb/>
錫齊名元甫精於簡牘錫詳於訊覆陟推誠任之時人<lb/>
<pb n="KR3k0013_WYG_844-21b"/>
謡曰員推韋狀<lb/>
劉贊少以資䕃補吏累授鄠縣丞宰相杜鴻漸判官楊<lb/>
炎美之<lb/>
鄭𤣥累遷刑部尚書性嚴毅有威斷更踐劇任時稱其<lb/>
能<lb/>
盧士玫山東右族以文儒進性端厚與物無競雅有令<lb/>
聞始為吏部員外郎甚稱職轉郎中<lb/>
後唐張敬詢少事武皇性勤幹時太祖收市甲馬屢濟<lb/>
<pb n="KR3k0013_WYG_844-22a"/>
國難尤留意於兵仗敬詢自軍吏至牙校專掌甲坊十<lb/>
五年尤稱職<lb/>
孟鵠本魏州案吏也莊宗初定魏博選幹吏以計兵職<lb/>
鵠為度支孔目官掌邢洺錢榖司明宗時為邢洺節度<lb/>
使軍賦三分之一屬覇府鵠於調算之間不至苛急毎<lb/>
事曲意承迎帝心甚徳之而度支使孔謙專典軍賦其<lb/>
於藩鎮徴督苛急帝嘗切齒及帝即位鵠時為租庸院<lb/>
勾押擢為客省副使樞宻院承㫖當年為三司副使<lb/>
<pb n="KR3k0013_WYG_844-22b"/>
晉周瓌北京晉陽人也少端直善計書自髙祖厯數鎮<lb/>
用為腹心累職至牙門都校凡庸調出納咸以委瓌經<lb/>
十餘年未嘗以㣲累見忤帝甚重之<lb/>
周邊蔚初仕後唐為華州記室莊宗之伐蜀大軍出於<lb/>
華下時華方闕帥詔令蔚權領軍府事供億軍須甚有<lb/>
幹濟之稱<lb/>
　<lb/>
　冊府元龜卷八百四十四<lb/>
</p>
<p>
</p>
  </div>
</body>
</text>
</TEI>
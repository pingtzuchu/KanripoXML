<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷二十五</head>
    <p>
<pb n="KR3k0013_WYG_025-1a"/>
欽定四庫全書<lb/>
　冊府元龜卷二十五　　　宋　王欽若等　撰<lb/>
　　帝王部<lb/>
　　　符瑞第四<lb/>
唐肅宗以天寳十五載七月即位於靈武改元至徳是<lb/>
年九月三日帝降誕之辰有慶雲屬天白鶴飛舞於上<lb/>
所居殿宇翺翔二十餘匝而去十一月辛未長安雲氣<lb/>
如衣冠備具太史奏天下和平之象<lb/>
<pb n="KR3k0013_WYG_025-1b"/>
二年七月朔方節度郭子儀奏寜朔縣界荒地廣十五<lb/>
里有黑禾榖出遍地每日側近百姓掃盡經宿還生前<lb/>
後可得五六千石其禾圓實味甘美臣以為天啟興王<lb/>
瑞先百榖故漢稱雨粟周頌來麰豈瑞禾自出家給人<lb/>
足葢陛下富教安人務豐敦本光復社稷康濟黎元之<lb/>
應也臣不勝大慶八月乙未太史奏其日老人星見光<lb/>
潤明澤十二月癸亥帝受國璽太清宫晨有紫雲見從<lb/>
殿東南角稍至殿前<lb/>
<pb n="KR3k0013_WYG_025-2a"/>
乾元元年四月甲寅帝親行享廟禮并祭昊天上帝禮<lb/>
畢有景雲見於日之南自卯及辰久而方散有頃朔方<lb/>
告破賊己未懐州刺史王奇光奏河内縣王昇清種麥<lb/>
數畝皆一莖三穗丁卯太廟殿院北門内柱生芝草兩<lb/>
莖紫葢七月庚寅朔方節度使郭子儀奏東京上陽西<lb/>
金華門外仗舍下見白鼠穴穿之得天下信寳一枚皆<lb/>
篆書背上雕刻青龍白虎朱雀𤣥武相盤以為帝徳廣<lb/>
運乾道降祥璿圖永昌坤維耀寳請宣示朝廷詔曰我<lb/>
<pb n="KR3k0013_WYG_025-2b"/>
國家卜代悠久歴數無疆明神降休靈貺斯格昌符兆<lb/>
發寳印呈祥皇帝之徽號既彰天子之鴻名又信斯實<lb/>
累聖致感上𤣥垂裕豈朕薄徳所敢當仁卿國之大臣<lb/>
獲斯嘉瑞光我盛禮何慶如之<lb/>
三年五月嵐州上言合河闗黄河水四十里間清如井<lb/>
水經四日而變十一月丙寅左金吾衛大將軍王晟奏<lb/>
明鳳門有慶雲自欄杆上起盤旋紛郁光彩明耀門官<lb/>
皆覩焉<lb/>
<pb n="KR3k0013_WYG_025-3a"/>
上元二年七月甲辰延英殿御座生玉芝一莖三花御<lb/>
製玉靈芝詩三章八句八月戊辰夜老人星見其色黄<lb/>
明潤澤而大<lb/>
元年建子月戊戌冬至有雲迎日日揚光司天監韓頴<lb/>
奏謹按春秋感精符南至有雲迎日年豐之象建巳月<lb/>
壬子楚州刺史崔侁表獻定國實玉十三枚一曰𤣥黄<lb/>
符如笏長八寸上圓下方近圓有孔黄玉也二曰玉鷄<lb/>
毛文悉備白玉也三曰榖璧白玉也徑可五六寸其文<lb/>
<pb n="KR3k0013_WYG_025-3b"/>
粟粒無雕鐫之迹四曰西王母白環二枚白玉也徑六<lb/>
七寸六曰如意寳珠形圓如鷄卵光如皎月七曰靺鞨<lb/>
大如巨粟赤如櫻桃八曰琅玕珠二枚長一寸六分十<lb/>
曰玉玦形如玉環四分缺一十一曰玉印大如半手斜<lb/>
長理如鹿形䧟入印中以印物則鹿形著焉十二曰皇<lb/>
后採桑鈎長五六寸細如筯屈其末似金又似銀十三<lb/>
曰雷公石斧長四寸濶二寸無孔細緻如青玉十三寳<lb/>
置於日中皆白氣連天侁表云楚州寺尼真如者恍惚<lb/>
<pb n="KR3k0013_WYG_025-4a"/>
上昇見天帝授以十三寳白中國有災宜以第二寳鎮<lb/>
之中書門下表賀詔曰太寳禎符時膺昌運皇天不秘<lb/>
紫府降靈敷上帝之耿光悟神祗之有鑒荷斯戬榖𢎞<lb/>
濟艱難冀與兆人同登夀域股肱奉上宗廟福予豈惟<lb/>
朕躬致此嘉瑞卿咸有一徳寅奉休徵將使發揮克諧<lb/>
輔弼所請宣示中外編入史冊者依乙丑詔元年宜改<lb/>
為寳應元年其楚州刺史并出寳縣官及進寳官量與<lb/>
進改隨進寳官典傔等各量與一子官宣示中外宜知<lb/>
<pb n="KR3k0013_WYG_025-4b"/>
朕意<lb/>
代宗寳應元年田月己巳即位其日有慶雲見初帝至<lb/>
飛龍廐座前有紫雲見雲中有三白鶴徊翔又有喜鵲<lb/>
鳴及將即位仗衛宿設夜分雲霧四合不辨咫尺既曉<lb/>
朝呼萬嵗天地清朝非煙滿空黄氣抱日咸以為聖感<lb/>
甲戌潞州獲赤雀獻之五月商州上言慶雲見七月己<lb/>
卯京兆府萬年縣獲三足烏獻之九月戊辰陜州上言<lb/>
黄河清是夜老人星見黄明潤澤司天少監瞿曇譔奏<lb/>
<pb n="KR3k0013_WYG_025-5a"/>
曰臣謹按春秋元命苞云老人星明則人主夀昌國多<lb/>
賢士常以秋分候於南郊所見合秋分之氣當天地之<lb/>
中伏望編諸史冊宣示朝廷從之甲午太州至陜州黄<lb/>
河清二百餘里澄澈見底戊戌太州嘉禾生異畝同頴<lb/>
獻之出示百寮<lb/>
廣徳二年五月己酉河南府上言河陽縣界黄河清踰<lb/>
月不變十一月鎮南副都䕶甯齡先言合浦縣海内珠<lb/>
池自天寳元年以來官吏無政珠逃不見二十年間闕<lb/>
<pb n="KR3k0013_WYG_025-5b"/>
於進奉今年二月十五日珠還舊浦臣按南越志云國<lb/>
步清合浦珠生此實國家寳瑞其地元勑封禁臣請採<lb/>
進許之<lb/>
永㤗元年七月甲寅有三白鹿一白兎見於禁苑觀軍<lb/>
容使魚朝恩受命廵苑内屯田因獲之以獻朝恩上言<lb/>
請付史舘編諸簡策手詔答曰白鹿白兎王者嘉瑞和<lb/>
平之應朕以寡徳詎敢當焉卿及將士等務切軍儲克<lb/>
勤農畝上𤣥眷祐爰獲禎符所請付史舘者依是月庚<lb/>
<pb n="KR3k0013_WYG_025-6a"/>
申京兆府上言鄂縣嘉禾生穗長一尺餘穗上粒生重<lb/>
叠如連珠八月戊子司天臺上言老人星見<lb/>
二年六月丁未是夜月重輪八月己酉秋分老人星見<lb/>
於景上黄潤明大十一月乾陵赤兎見獲而獻之<lb/>
大厯二年三月丁巳河中府獲𤣥狐獻之出示百寮八<lb/>
月庚子夜老人星見其色黄明而大十月己卯右羽林<lb/>
軍獲白雀獻之乙酉有醴泉出於京兆府之櫟陽飲者<lb/>
多愈痼疾己亥潞州長子縣嘉禾生兩莖同穗十一月<lb/>
<pb n="KR3k0013_WYG_025-6b"/>
己巳長至司天奏曰日色清明祥風四起請付所司從<lb/>
之<lb/>
三年正月晉州獲白雀獻之四月乾陵上仙觀三尊殿<lb/>
有兩雀銜柴及泥補葺殿之隙壊凢一十五處閏六月<lb/>
揚州上言和州歴陽縣有三烏同巢七月汴州獲白雀<lb/>
獻之閬州新井縣連理𤓰生九月宣州獲白鼠三獻之<lb/>
十月太原府上言五色雲見及嘉禾生<lb/>
四年正月乙亥大雪平地盈尺百寮於宣政殿拜舞稱<lb/>
<pb n="KR3k0013_WYG_025-7a"/>
慶前年冬少雪故也三月潤州上元縣産芝草一莖四<lb/>
葉髙七寸六月慶雲見於西郊<lb/>
五年四月癸巳廣州越州竝言慶雲見丁未台州言慶<lb/>
雲見五月己巳石州上言五色雲見<lb/>
六年七月己丑華州言甘露降道州上言五色雲見八<lb/>
月戊辰楚州上言芝草産於淮隂縣是夜老人星見其<lb/>
色黄明而大丁丑白兎見於太極殿之内廊獲之出示<lb/>
百寮九月丁酉沂州上言慶雲見十一月潭州上言長<lb/>
<pb n="KR3k0013_WYG_025-7b"/>
沙縣榮唐里樹下有𤓰生同蔕連心永州上言湘源縣<lb/>
芝草生同根三莖合成一葢十二月癸酉婺州上言嘉<lb/>
禾生一莖九穗一莖十二穗<lb/>
七年五月甲申亳州獲白雀六月丁亥蔡州言慶雲見<lb/>
是嵗大稔<lb/>
八年四月壬申潞州上言𤣥宗十九瑞閣有白鶴來翔<lb/>
五月丁丑鳳翔府上言天興縣嘉禾生一莖二穗六月<lb/>
戊申梁州獲白雀二獻之庚辰廬州上言廬江縣紫芝<lb/>
<pb n="KR3k0013_WYG_025-8a"/>
草生一根兩莖一丈五尺又合肥縣棠梨樹上烏鵲同<lb/>
巢七月丙戌東都留守蔣澳上言太廟殿柱生芝草二<lb/>
莖太原府上言清源縣人韓景輝養冬蠶成繭詔給復<lb/>
終身甲午蔡州獲白鵲一獻之婺州上言金華縣李樹<lb/>
連理乙未蓬萊池獲毛龜出示百寮戊戌内侍省獲白<lb/>
鼠一出示百寮壬寅神策軍上言金天門外水渠中獲<lb/>
緑毛元龜獻之八月壬戌太原獲白烏一白鵲一獻之<lb/>
庚寅亳州獲白鹿一白野鷄一獻之滑州言靈昌縣連<lb/>
<pb n="KR3k0013_WYG_025-8b"/>
理𤓰生及瑞麥一莖三穗九月丁丑京兆府上言梨樹及<lb/>
林檎樹竝連理戊寅桂州上言芝草生是夜老人星見<lb/>
辛巳華州上言嘉禾生十月丁未襄州言芝草生庚戌<lb/>
揚州上言芝草生丁卯鳳翔府獲白鼠獻之太原府上<lb/>
言嘉禾生十一月鳳翔府上言天興縣禾生一莖三穗<lb/>
太原府上言夀陽縣嘉禾生兩莖同穗閏十一月丁未<lb/>
申州上言義陽縣芝草生乙丑衢州上言龍丘縣李樹<lb/>
上産芝草五莖成都府上言甘露降是月丙子澤州上<lb/>
<pb n="KR3k0013_WYG_025-9a"/>
言嘉禾生是嵗大有年<lb/>
九年二月庚午鄭州上言李樹上生芝草一莖三月癸<lb/>
卯亳州上言芝草生京兆府獲白鵲一獻之四月庚戌<lb/>
汝州上言甘露降甲午隴州獲白鵲一獻之五月丁巳<lb/>
龍州獲白鵲獻之京兆府上言瑞麥生九莖同頴七月<lb/>
丁酉廬州獲白鼠二舒州獲白雀一並獻之九月戊申<lb/>
晉州上言神山縣慶唐觀栢葉松身樹已枯再生十月<lb/>
己巳申州上言芝草生辛卯鳳翔府上言嘉禾生一莖<lb/>
<pb n="KR3k0013_WYG_025-9b"/>
兩穗十一月癸亥福州獲白鷰二獻之十二月戊寅寜<lb/>
州上言嘉禾生衡州上言李樹上芝草生莖連樹根丁<lb/>
亥婺州上言慶雲見<lb/>
十年正月壬寅冀州上言嘉禾生五莖生合為一莖乙<lb/>
巳處州上言李樹連理二月壬申江陵府上言芝草生<lb/>
壬午處州上言芝草生三月濠州上言芝草生鳳翔府<lb/>
獲白雀一獻之五月蜀州上言唐興縣李樹上芝草生<lb/>
三莖漢州上言李樹上芝草生一莖七月癸酉絳州上<lb/>
<pb n="KR3k0013_WYG_025-10a"/>
言芝草生八月己酉夜老人星見九月乙卯太原府上<lb/>
言嘉禾生<lb/>
十一年九月庚辰夜老人星見<lb/>
十二年正月乙丑渭北行營所獲赤雀二獻之壬申常<lb/>
州上言甘露降潔白凝泫味同飴蜜五月甲子成都府<lb/>
人郭逺因樵㸑獲瑞禾一莖有文曰天下太平四字獻<lb/>
之以示百寮宰臣等奏賀曰頃者賊臣兇狡敢蔽聰明<lb/>
陛下以時發覺咸就誅放與人更始在物維新浹辰之<lb/>
<pb n="KR3k0013_WYG_025-10b"/>
間果獲佳應至徳之化光賁草木太平之時遂形文字<lb/>
伏望藏於秘閣宣付史館從之六月癸未苑内獲白鼠<lb/>
一出示百寮九月戊午夜老人星見十月乙酉潭州上<lb/>
言慶雲見甲午陸州上言桐廬縣五色雲見十一月己<lb/>
酉蔡州上言汝陽縣芝草生紫莖黄葢辛亥京兆府上<lb/>
言甘露降於城内靖恭坊之南街柳樹味如飴蜜十二<lb/>
月河中府上言臨晉縣嘉禾生四莖二穗<lb/>
徳宗建中四年五月滑州濮州黄河清<lb/>
<pb n="KR3k0013_WYG_025-11a"/>
興元元年八月宋亳觀察使奏亳州貞元縣大空寺僧<lb/>
院李樹植來十四年長一丈八尺今春枝上忽聳髙六<lb/>
尺周囘似葢九尺餘又先天觀𤣥元皇帝太后陵槐樹<lb/>
上有靈泉湧出六月忽有靈氣五色見於泉上<lb/>
貞元元年十一月京兆府奏有人於長興坊得玉璽文<lb/>
曰天子信璽中書門下表賀請付所司制曰可<lb/>
三年閏五月陜虢觀察使李泌獻瑞麥一莖五穗七月<lb/>
京兆府獻嘉禾異本同穗八月淄青節度使李納獻毛<lb/>
<pb n="KR3k0013_WYG_025-11b"/>
龜詔示百寮十二月同州沙苑監上言白鹿見<lb/>
四年四月宗正寺獻毛龜七月右神策軍獻瑞𤓰三蔓<lb/>
合為一蔕而生三𤓰九月許州奏嘉禾芝草生<lb/>
五年五月宋州奏大麥一莖九岐者約一百餘本<lb/>
六年正月防州言櫪連理八月甲寅老人星見是月京<lb/>
兆府河南府並奏嘉禾異本同頴潮州上言芝草生連<lb/>
理李樹<lb/>
七年四月壬寅廣州言甘露降乙卯汴州獻白烏五月<lb/>
<pb n="KR3k0013_WYG_025-12a"/>
許州獻白烏八月同州言祥雲見<lb/>
九年五月辛卯左神策監州行營節度使胡堅右神策<lb/>
監州行營節度使張昌皆表奏初城監州鹵中獲壞土<lb/>
又置烽堡水路逈逺即時有兩廢鹽井悉生鹽事符聖<lb/>
徳可謂天贊請宣付史舘制曰可是月甲午鄆州言甘<lb/>
露降<lb/>
十年五月連州言慶雲見<lb/>
十一年二月同州獻五色鴈六月河陽華州並獻白烏<lb/>
<pb n="KR3k0013_WYG_025-12b"/>
八月潞州獻白鸛九月成都言甘露降十一月潭州進<lb/>
赤烏<lb/>
十二年五月通州奏九樹甘露降六月京兆府進白鼠<lb/>
朗州進白烏七月丁酉東都留守進芝草甲辰滑州進<lb/>
白雀九月徐州奏嘉禾生十二月甲子左神策軍進白<lb/>
鵲丁亥許州進白麞<lb/>
十三年八月汴州進嘉禾九月癸亥懷州進嘉禾甲子<lb/>
幽州奏甘露降十月右神策軍進白雀十二月婺州奏<lb/>
<pb n="KR3k0013_WYG_025-13a"/>
㕔前松樹甘露降<lb/>
十四年正月蔡州進瑞麥四月婺州奏甘露降閏五月<lb/>
乙丑滑州奏黄河清戊辰汴州進白烏九月丁未朔中<lb/>
書門下奏賀峨嵋獲白鷂丁卯中書門下奏賀苑中獲<lb/>
白鹿<lb/>
十五年正月潞州進白烏五月丁未延州進𤣥兎庚寅<lb/>
韓潭進白鼠七月鳳翔府鷄足山慶雲見<lb/>
十八年五月眉州上言醴泉出八月徐州獻嘉禾白兎<lb/>
<pb n="KR3k0013_WYG_025-13b"/>
二十一年七月陜州獻紫芝成都府獻嘉禾辛卯潞州<lb/>
獻白雀<lb/>
憲宗以永貞元年八月乙巳卽位是月庚戌荆南獻毛<lb/>
龜二<lb/>
元和二年正月詔以湖南所獻古鼎付有司初永州百<lb/>
姓唐履昌於路側掘得古鼎重一百一十二斤異之故<lb/>
上獻八月戊辰老人星見<lb/>
七年十一月東川觀察使潘孟陽上言龍州武安川畬<lb/>
<pb n="KR3k0013_WYG_025-14a"/>
田中嘉禾生有麟食之復生麟之來一鹿引之羣鹿隨<lb/>
焉光華不可正視使畫工就圖之并嘉禾一函以獻<lb/>
九年八月中書門下奏夏綏銀節度使今月八日因取<lb/>
土修城於西北角近倉掘得釡大小共計二百五十四<lb/>
並容六㪷已下五㪷以上俱無破損如新器物者伏以<lb/>
人天所資粒食為本錡釡之大火化是因今大軍方興<lb/>
此物自出則知向時藏瘞葢神誘其衷今之彰呈豈天<lb/>
有所助聖作物感一何昭然望付史舘從之<lb/>
<pb n="KR3k0013_WYG_025-14b"/>
穆宗長慶元年正月帝饗太廟禮畢出朱雀門中路日<lb/>
抱珥五色宰臣蕭俛等率兩省供奉官稱賀於馬前<lb/>
三年四月同州言文宣王廟甘露降<lb/>
文宗太和元年十一月河中觀察使薛平奏當管虞鄉<lb/>
縣王賢鄉有白虎入靈峯觀謹按孫氏瑞應圖白虎者<lb/>
義獸也名騶虞王者徳至鳥獸澤洞幽𡨕則見謹畫圖<lb/>
進上勅付所司<lb/>
三年十一月丁丑朔乙卯司天臺上言太陽當蝕不蝕<lb/>
<pb n="KR3k0013_WYG_025-15a"/>
宰臣率百官表賀<lb/>
六年七月河陽東川並奏慶雲見八月廣州奏六月二<lb/>
日慶雲見<lb/>
宣宗大中八年正月陜州黄河清<lb/>
昭宗文徳元年九月雲韶殿前穿井得甘泉以示百寮<lb/>
羣臣上表賀曰臣聞至徳動天天乃垂甘露神功浹地<lb/>
地故出醴泉然猶兆自郊圻啓諸甸服未有因於改井<lb/>
得彼甘泉不離禁掖之中便是殿庭之側澄清若鏡汲<lb/>
<pb n="KR3k0013_WYG_025-15b"/>
引而固絶羸缾香羙如飴濟利而終期勿藥况銀床萬<lb/>
所玉甃千門味不可以和太羮美不足以調甘食若非<lb/>
皇帝陛下幽通井徳明契天宮則何以革故從新致斯<lb/>
𤣥貺移鹹變苦降此休禎臣等幸偶盛時叨塵寵禄思<lb/>
與堯年野老鑿以興歌願同漢水丈人汲而成藥<lb/>
哀帝天祐元年九月朱全忠進白兎一隻中書門下表<lb/>
賀曰今日東頭承㫖常郁至奉聖㫖者質素光而應候<lb/>
容潔朗以協時既昭耀於明庭實昭彰於聖徳臣等覽<lb/>
<pb n="KR3k0013_WYG_025-16a"/>
晉中興書徵祥說曰白兎者月精也抱朴子云兎夀千<lb/>
嵗滿五百嵗則色白顧野王云王者恩加夀考則白兎<lb/>
見協太隂之瑞實表坤慈應千嵗之祥雅符乾徳伏以<lb/>
皇帝陛下膺圖纂嗣壓紐騰休紹祖宗之丕基示孝慈<lb/>
於衆彚敦禮耆老委任勲賢所以致八孔之効靈應三<lb/>
秋而發皓來從月窟疊霜毳以蒙茸獻自梁庭粲氷毫<lb/>
而皎潔足以増輝瑞諜歸羙皇猷聞天逺自於元勲拭<lb/>
目共觀於多士豈比魯傳趙郡獨歌如練之詞實同晉<lb/>
<pb n="KR3k0013_WYG_025-16b"/>
獲夀春又繼凝鈆之詠詔曰上天眷祐靈㕙効珍道既<lb/>
協於坤慈祥乃彰於月窟雪霜是比皎皛可觀全忠道<lb/>
貫神明功髙鼎鼐果因嘉瑞歸善天庭俾頒示於有司<lb/>
冀流光於不朽再三嘉翫歎注良深<lb/>
二年八月河南府奏雒苑谷水屯百姓馬㑹榖地内有<lb/>
嘉禾合穗謹隨表進者詔曰多稼如雲已稱大稔異畝<lb/>
同頴益表殊祥張全義尹正邦畿從容廊廟動必垂於<lb/>
恵化静每著於燮調佐時之畧彌章阜俗之風益顯爰<lb/>
<pb n="KR3k0013_WYG_025-17a"/>
昭𤣥貺可卜豐年訓農遐掩於衛文獻瑞逈同於唐叔<lb/>
載觀禎異尤切歎嘉仍付史舘<lb/>
後唐莊宗同光元年十二月亳州太清宮道士奏聖祖<lb/>
𤣥元皇帝殿前枯檜再生枝畫圖以進宣示百官其表<lb/>
云按瀬鄉記此樹枯來莫知年代自髙祖神堯皇帝武<lb/>
徳二年太上老君見於晉州羊角山語樵人吉善行云<lb/>
為報唐天子吾是爾逺祖亳州曲仁里是吾降生之地<lb/>
有枯檜重榮唐祚永興髙祖遂於羊角山置興唐觀其<lb/>
<pb n="KR3k0013_WYG_025-17b"/>
地改為神山縣封羊角山為龍角既至亳州果有枯檜<lb/>
樹復生枝蓊欝後因安禄山僭號之時萎悴及禄山殄<lb/>
滅𤣥宗翠華歸奏枝葉復榮今年十月中又於其上再<lb/>
生一枝約長二尺聳身直上逈出凌虛葉宻枝繁獨異<lb/>
衆木勑當聖祖舊殿生枯檜新枝應皇家再造之期顯<lb/>
大國中興之運同上林仆柳祥既協於漢宣比南頓嘉<lb/>
禾瑞更超於光武宣標史冊以示寰瀛宜委本州太清<lb/>
宫副使常加簡察兼令功徳使差道士一人往彼告謝<lb/>
<pb n="KR3k0013_WYG_025-18a"/>
仍付史舘編録<lb/>
三年正月西都留守張筠奏昭應縣華清宮道士張冲<lb/>
虛狀四聖天尊院枯檜樹重生枝葉畫圖以進三月唐<lb/>
州奏淮瀆廣閏王廟前有兩樹東西相去七尺五寸其<lb/>
樹各出地亦七尺五寸兩樹相向連理五月許州進納<lb/>
兩岐麥一科其月汴州進兩岐麥兖州奏任城縣百姓<lb/>
大麥地内有兩岐三穗至四穗者八月丙子夜平明夀<lb/>
星見十一月青州符習奏萊州即墨縣人鄉貢士李夣<lb/>
<pb n="KR3k0013_WYG_025-18b"/>
徵室内柱上生芝草兩岐畫圖而進勅符習累居藩翰<lb/>
屢顯政能静以臨人寛而得衆撫裕巳彰於惠愛輔時<lb/>
又致於休徵固得和氣濳蒸靈芝遽產同九莖而表瑞<lb/>
比三秀以呈祥載閱奏陳良深嘉歎<lb/>
三年三月振武節度使雒京内外蕃漢馬歩使朱守殷<lb/>
奏臣脩雒陽月波堤至立徳坊南古岸得玉璽一面上<lb/>
進伏以皇帝陛下明徳動天聖靈御宇遂使千年之瑞<lb/>
出於九地之間輝煥簡編光華帝道臣竊觀異瑞益表<lb/>
<pb n="KR3k0013_WYG_025-19a"/>
太平勑玉以呈祥印惟示信况坊名立徳地近雒陽當<lb/>
鳳厯之再新與龜書而叶瑞獲兹至寶得自忠臣所宜<lb/>
載在簡編垂為盛羙可送中書門下宣示百官宰相豆<lb/>
盧革等驗其篆文曰皇帝行寳四字圓方八寸厚二寸<lb/>
皆細交龍光瑩精妙莫知湮墜之由也謹按自秦漢以<lb/>
來天子之璽六文曰皇帝之璽皇帝信璽皇帝行璽天<lb/>
子之璽天子信璽天子行璽至𤣥宗時惡神器以璽為<lb/>
名改名國寳漢末董卓遷獻帝於長安燔燒雒陽宫袁<lb/>
<pb n="KR3k0013_WYG_025-19b"/>
術將孫堅攻卓收復京城營於城南軍士見甄宮井上<lb/>
有五色氣入懼不敢汲堅令浚井得漢傳國璽文曰受<lb/>
命於天既夀永昌方圓四寸細交五龍一角小缺王莽<lb/>
逼奪之時投地稍損議者意張譲刼帝出奔掌璽者投<lb/>
之甄井也自六璽之外有傳國璽即謂此受命璽也起<lb/>
於秦相李斯為之傳於髙皇帝即漢末甄井所得即乗<lb/>
輿六寳之一也自隋末迄今喪亂𢎞多湮墜者耻而不<lb/>
言好事者落然無記吁哉守殷又於積善坊役所得古<lb/>
<pb n="KR3k0013_WYG_025-20a"/>
文錢四百五十六一十六文得一元寶四百四十文順<lb/>
天元寳守殷進納勑凢窺奇異盡繫休明所獲錢文式<lb/>
昭𤣥貺得一者佇歸於一統順天者式契於天心道煥<lb/>
一時事光千載殊休繼出信史必書宜付史舘四月陜<lb/>
州柳溪樹連理五月陜州進白兎八月己卯司天奏老<lb/>
人星見十月癸亥司天奏老人星見其月密州諸城縣<lb/>
人徐覇送芝草兩莖嘉禾九穗刺史李紹岳畫圖以進<lb/>
明宗天成元年十月巴州進嘉禾合穗并圖十一月密<lb/>
<pb n="KR3k0013_WYG_025-20b"/>
州獻芝草并圖宣示中書門下百寮稱賀<lb/>
二年四月郢州進白鵲五月癸亥懷州進白雀乙丑滄<lb/>
州進白鵲六月巴州進兩岐麥其月兖州進三足烏華<lb/>
州上言鄭縣羅文鄉百姓李存家有兩岐麥畫圖進上<lb/>
八月丁酉青州進芝草其月壬寅平明前壽星見於丙<lb/>
上<lb/>
三年九月閬州上言度支廵官陳知禮家生芝草兩本<lb/>
畫圖以進是月宰臣王建立進玉盃壹隻上有傳家國<lb/>
<pb n="KR3k0013_WYG_025-21a"/>
寳萬嵗盃字水運都將段洪趙實於臨河縣下得之<lb/>
四年七月遂州夏魯奇進嘉禾一莖九穗勅㫖三秀靈<lb/>
芝標仙籍而㒺資世務九莖嘉榖按地諜而實表豐年<lb/>
既呈殊異之祥雅叶治平之運宜付史舘編記<lb/>
八月戊戌司天奏老人星見其色黄明<lb/>
長豐元年七月宿州進白兎以銀籠盛之八月丁未司<lb/>
天奏老人星見黄明潤大在井十一度時帝御便殿對<lb/>
宰臣因問曰司天奏老人星見卿等見否馮道曰老人<lb/>
<pb n="KR3k0013_WYG_025-21b"/>
夀星也每嵗秋分見為常其色黄明則表聖夀臣等雖<lb/>
不見星出則定矣<lb/>
三年十月萊州卽墨縣人王友家生芝草一莖三枝其<lb/>
枝又分兩岐或三岐上漸闕成片而圓色紫其片即為<lb/>
葉葉莖一色其表白高尺餘青州節度使進之并圖上<lb/>
又出宮中舊獻芝草四株其色莖葉皆同而枝葉多少<lb/>
為異耳<lb/>
末帝清泰三年六月洺州獻野繭二十斤<lb/>
<pb n="KR3k0013_WYG_025-22a"/>
晉髙祖天福五年五月宋州貢瑞麥兩岐八月萊州芝<lb/>
草生<lb/>
六年八月登州蓬萊縣民楊蔚家芝草生畫圖進之<lb/>
七年四月甲寅朔避正殿不視朝司天前奏日蝕故也<lb/>
是月百官守司太陽不虧上表稱賀<lb/>
少帝天福八年有白烏棲於作坊桐樹作坊使周務勍<lb/>
上言令捕而進之<lb/>
開武元年六月襄州獻白鵲<lb/>
<pb n="KR3k0013_WYG_025-22b"/>
漢髙祖天福十二年二月辛未即位於晉陽乙酉陽曲縣<lb/>
令崔握遣主簿呂光鄴進白兎壹隻帝覽而嘉之識者<lb/>
曰殷有白狼周有白魚唐有白雀皆為瑞况帝以乙卯<lb/>
降生而有此兆得不為大慶乎四月星官奏有氣黄紫<lb/>
多龍鳳之狀坱漭盤旋不離城上識者曰天不能無雲<lb/>
而雨不能無氣而立今瑞氣如此劉氏其大昌盛乎<lb/>
隱帝乾祐二年四月潁州獻紫兎白兎皆緘之於櫝出<lb/>
示羣臣六月潁州獻白鹿<lb/>
<pb n="KR3k0013_WYG_025-23a"/>
三年五月澶州衛南縣民王綰田麥兩岐凢十二莖二<lb/>
十四穗曹州乗氏縣民王豐麥一莖三穗<lb/>
周太祖廣順二年四月徐州以兩岐麥二十本來獻八<lb/>
月靈武獻嘉禾二銀盤<lb/>
世宗顯徳元年正月朔日後景色昏晦日月多暈及帝<lb/>
即位之日天氣晴朗中外肅然五月丁亥是夕月重輪<lb/>
是月辛卯世宗親征河東午後慶雲見於西南既晡風<lb/>
雲雨雹起於東北<lb/>
<pb n="KR3k0013_WYG_025-23b"/>
五年二月登州貢芝草三枝十月登州刺史劉福進牟<lb/>
平縣畫到芝草圖一面十二月丁丑朔朗州上言醴陵<lb/>
縣玉仙觀山門中舊有田二萬餘頃久為山石閉塞昨<lb/>
於七月十七日夜有暴雷霹開其路復通詔褒之<lb/>
六年正月唐州民於野田中得玉璽玉紐本部遣使來<lb/>
上<lb/>
　<lb/>
　册府元龜卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百三十五</head>
    <p>
<pb n="KR3k0013_WYG_235-1a"/>
欽定四庫全書<lb/>
　册府元龜卷二百三十五　宋　王欽若等　撰<lb/>
　　列國君部<lb/>
　　　緫序<lb/>
易之比象曰先王以建萬國親諸侯自黄帝制城畫野<lb/>
得百里之國萬區帝堯在位協和萬邦禹㑹塗山執玉<lb/>
萬國以至於桀存者三千商氏之起大眀憲法立公侯<lb/>
伯子男凡五等之爵其分土則公侯地方百里伯七十<lb/>
<pb n="KR3k0013_WYG_235-1b"/>
里子男五十里為三等之制其不能五十里者附於諸<lb/>
侯曰附庸九州之地各方千里州建二百一十國天子<lb/>
之縣内建九十三國而附庸不與焉千里之外設方伯<lb/>
五國以為屬屬有長十國以為連連有帥三十國以為<lb/>
卒卒有正二百一十國以為州州有伯八州八伯五十<lb/>
六正百六十八帥三百三十六長八伯各以其屬屬於天<lb/>
子之老二人分天下以為左右曰二伯其縣内諸侯選<lb/>
賢以置於位食其國禄而不得世外諸侯以功而封象<lb/>
<pb n="KR3k0013_WYG_235-2a"/>
賢繼立周承商制所封凡八百國同姓五十有餘所以<lb/>
親親賢賢褒美功徳播於雅頌闗諸盛衰深根固本為<lb/>
不可㧞者也幽平之後日以陵替分為二周天下謂之<lb/>
共主諸侯雖强大猶不敢窺周鼎盖枝葉相持藩垣外<lb/>
固繇制法於在昔得長世之善經而使之然也故仲尼<lb/>
之刪定典籍約史記以脩春秋丘眀受經垂諸𫝊述其<lb/>
槩見之大國者周公之子伯禽封曲阜為魯侯武王之<lb/>
子唐叔虞封太原為晉侯文王之子四人康叔封朝歌<lb/>
<pb n="KR3k0013_WYG_235-2b"/>
為衛侯度封上蔡為蔡侯又振鐸之後封陶丘為曹伯<lb/>
繡之後封滕為滕侯宣王母弟友封鄭為鄭伯召公奭<lb/>
之後封薊為北燕伯仲雍之孫周章封吳為吳子太公<lb/>
望之後封營丘為齊侯有熊之曽孫熊繹封丹陽為楚<lb/>
子非子之後封岐之地為秦伯紂兄微子封商丘為宋<lb/>
公胡公封陳為陳侯伯夷之後封許為許男少昊之後<lb/>
封莒為莒子顓頊之後封邾為邾子又别封邾侠之後<lb/>
居郳為小邾子夏禹之後封杞為杞伯少康之後封㑹<lb/>
<pb n="KR3k0013_WYG_235-3a"/>
稽為越子凡大國二十其薛伯虞公虢公紀侯邢侯息<lb/>
侯郕伯鄧侯賈伯隨侯梁伯徐子鄶子沈子䢵子唐侯<lb/>
胡子鄅子南燕伯宿男夔子巴子州公宗子郜子穀伯<lb/>
荀侯賴子譚子滑伯舒子弦子須句子頓子麋子郯子<lb/>
黎侯偪陽子鍾吾子凡三十九國又紀芮東虢蕭莱羅<lb/>
夷管凡八國亡其爵其小國凡四十七焉又有申共向<lb/>
極戴魏遂鄣黄貳軫州絞六葛於餘丘蓼牟權霍耿陽<lb/>
江冀舒蓼巢道柏厲微項箕崇英顓臾寗雍任鄷𣆀邘<lb/>
<pb n="KR3k0013_WYG_235-3b"/>
畢黎昆吾茅應鄀寒鄫蔣根牟胙郇瑕有莘闞鞏介斟<lb/>
灌偪過庸邿爽鳩焦鄟邶有鬲庸斟尋豳戈韓鑄楊邳<lb/>
觀褒姺緍豕韋岐仍商奄駘房大庭亳桐宻須窮桑封<lb/>
父甲父凡九十四國但存爵號而無世次其間亦有虞<lb/>
夏商周之所封皆春秋之攸著者也當其各受分土保<lb/>
有疆域嵗時述職率遵王命洎周徳微弱國綱寖弛而<lb/>
猶五伯更起迭主夏盟尊奬徵討存亡繼絶政令有所<lb/>
禀小陋頼其庇既而霸道交䘮庶邦力攻上有虚位之<lb/>
<pb n="KR3k0013_WYG_235-4a"/>
耻下無方伯之勢强弱相吞莫知能救春秋之後其存<lb/>
者魯衛齊楚宋鄭燕秦趙魏韓中山凡十二國焉其後<lb/>
楚考烈王滅魯頃公遷於卞遂為家人而魯絶祀秦徙<lb/>
衛元君於野王而并其地為東郡不得列於諸侯齊湣<lb/>
王與楚伐宋殺王偃滅宋而三分其地韓哀侯滅鄭而<lb/>
併其國魏文侯使樂羊㧞中山凡亡五國其存者秦楚<lb/>
燕魏韓齊趙七國而已終為秦所併焉今之所紀自春<lb/>
秋以来列國君臣善敗之跡訖於七國為列國君部凡<lb/>
<pb n="KR3k0013_WYG_235-4b"/>
四十門<lb/>
　　　　建國　　錫命　　奉先<lb/>
　　　建國<lb/>
古者並建諸侯以承天子所以尊宗廟重社稷也自黄<lb/>
帝之畫野分州得百里之國萬區盖封建之舊制矣然<lb/>
而史氏闕紀莫得而詳爰及姬氏周監於二代乃設五<lb/>
等之爵為九服之辨列樹勲戚作深根固本之計重之<lb/>
以分器祚之以世族大者著乎賜履小亦僅乎一同藩<lb/>
<pb n="KR3k0013_WYG_235-5a"/>
屏輔衛於是乎在至於建侯裂壤以申畫郊圻燾土立<lb/>
疆而肇建宗祀職方之志斯著輿地之圗足徵故始封<lb/>
遷卜之諸侯以詳述之矣<lb/>
吳太伯之犇荆蠻自號勾吳及周武王克殷求太伯仲<lb/>
雍之後得周章已君吳因而封之乃封周章弟虞仲於<lb/>
周之北故夏虚<hi>在河東大陽縣</hi>是為虞仲列為諸侯<lb/>
魯周公旦武王弟也周公佐武王破殷封旦於少昊之<lb/>
虚曲阜是為魯公不就封周公卒子伯禽因以前受封<lb/>
<pb n="KR3k0013_WYG_235-5b"/>
是為魯公<lb/>
燕召公奭與周同姓姓姬氏周武王之滅紂封召公於<lb/>
北燕<hi>有南燕故云北燕</hi>居廣陽薊縣<lb/>
管叔鮮周文王子而武王弟也武王克殷紂平天下封<lb/>
叔鮮於管今滎陽京縣東北管城<lb/>
蔡叔度周文王子而武王弟也武王克殷平天下封叔<lb/>
度於蔡初居上蔡蔡平侯徙新蔡<hi>並汝南縣也</hi>後二世殺上<lb/>
蔡<lb/>
<pb n="KR3k0013_WYG_235-6a"/>
衛康叔名封周武王同母少弟成王伐殷殺武庚禄父<lb/>
管叔放蔡叔以武庚殷餘民封康叔為衛君居河淇間<lb/>
故商墟衛成公自楚丘徙濮陽<lb/>
鄶故國今滎陽宻縣東北鄶城<lb/>
唐叔虞者周武王子成王弟成王封叔虞於唐唐在河<lb/>
汾之東方百里故曰唐叔虞都於冀<hi>世本曰居鄂宋志曰鄂地今在大夏</hi>
昭侯封文侯弟成師於曲沃是為曲沃桓叔武公後併<lb/>
晉地而有之<lb/>
<pb n="KR3k0013_WYG_235-6b"/>
鄭桓公友宣王庶弟<hi>年表云母弟</hi>宣王立二十二年初封於<lb/>
鄭<hi>地里志云京兆鄭桓公封於此</hi>問太史伯曰王室多故予安逃死乎對曰<lb/>
獨雒之東土河濟之南可居桓公卒言王東徙其民雒<lb/>
東而虢鄶果獻十邑<hi>十邑謂虢鄶鄢蔽補丹依㽥歴莘</hi>竟國之<hi>今河西新鄭也</hi>
曹姬姓文王子叔振鐸之後武王封之陶丘<hi>今濟隂定陶</hi>
滕姬姓周文王子叔繡之後武王封之居滕今沛郡公<lb/>
丘縣<lb/>
虢姬姓文王弟虢仲之後治今𢎞農陕縣<lb/>
<pb n="KR3k0013_WYG_235-7a"/>
應周武王弟所封今在潁川城父應鄉<hi>又左傳云邘晉應韓武之穆也</hi>
<hi>此則應為武王之子</hi>
魏姬姓國<hi>史不載所封為誰</hi>其地虞舜夏禹所都之域在古冀<lb/>
州雷首之北析城之西南沈河曲北渉汾水<hi>後為晉所滅</hi>其<lb/>
後晉獻公滅魏以封畢萬萬從其國為魏氏文公時為<lb/>
列大夫魏悼子徙治霍晉悼公時魏昭子徙治安邑其<lb/>
後恵王徙治大梁<hi>畢萬之先畢公髙與周同姓武王伐紂髙封於畢畢在長安縣西</hi>
耿姬姓國<hi>平陽皮氏縣東南有耿鄉為晉所滅</hi>趙氏之先造父幸於周繆<lb/>
<pb n="KR3k0013_WYG_235-7b"/>
王賜以趙城繇此為趙氏叔帶去周事晉始建趙氏於<lb/>
晉國<hi>地理志河東永安故地周穆王封造父之趙城</hi>晉獻公滅耿以賜趙夙至<lb/>
浣自耿徙中牟至敬侯始都邯鄆<lb/>
韓氏之先與周同姓其後裔事晉封於韓原周末韓景<lb/>
侯自新鄭徙陽翟<lb/>
齊太公望其先祖虞夏之際封於吕<hi>吕在南陽宛縣西</hi>或封於<lb/>
申姓姜氏佐周武王伐商封於齊營丘其後獻公因徙<lb/>
薄姑都治臨淄田完初自陳奔齊始食采於田故為田<lb/>
<pb n="KR3k0013_WYG_235-8a"/>
氏其後以田常彊盛割齊自安平土以東至瑯琊自為<lb/>
封邑至田和并有齊國為諸侯<lb/>
楚熊繹芈氏周成王舉文武勤勞後初封於楚蠻以子<lb/>
男之田居丹陽<hi>在南郡枝江縣</hi>其後文王熊貲始都郢襄王横<lb/>
為秦所敗東北保於陳城考烈王東徙都夀春<lb/>
秦非子初居犬丘周孝王分土為附庸邑之秦<hi>今天水隴西縣</hi>
<hi>秦亭是者也</hi>後世秦襄公以兵送周平王徙雒邑平王賜之<lb/>
岐以西之地於是始得國公初居雍城獻公城櫟陽而<lb/>
<pb n="KR3k0013_WYG_235-8b"/>
都之<hi>今萬年是也</hi>孝公十二年作為咸陽築冀闕徙都之<lb/>
杞夏禹之後周武王克殷紂求禹之後得東樓公封之<lb/>
於杞杞今陳留雍丘<lb/>
越其先夏少康之庶子封於㑹稽以奉守禹之祀<lb/>
陳胡公滿者虞帝舜之後姓媯氏周武王克殷乃求舜<lb/>
後得媯滿封之於陳<lb/>
宋㣲子啟者殷帝乙之首子紂之庶兄也成王誅武庚<lb/>
殺管叔放蔡叔乃命微子啟代殷後國於宋都商丘大<lb/>
<pb n="KR3k0013_WYG_235-9a"/>
辰之墟今梁國睢陽<lb/>
許姜姓堯四岳伯夷之後武王封其苖裔文叔於許今<lb/>
潁川許昌是靈公徙葉悼公遷於夷一名城父又居析<lb/>
一名白羽許男斯處容城<lb/>
莒嬴姓少昊之後武王封兹輿於莒初都計斤後徙莒<lb/>
今城陽莒縣<hi>計斤今春秋所謂介根</hi>
邾國曹姓顓頊之後武王封其苖裔邾侠為附庸居邾<lb/>
<hi>邾今魯國鄒縣也</hi>文公徙於繹<lb/>
<pb n="KR3k0013_WYG_235-9b"/>
小邾邾侠後夷父顔有功其子友别封附庸居東平昌<lb/>
盧東北郳城<lb/>
共國汲郡共縣<lb/>
宿國東平無鹽縣任姓<lb/>
中山國南陽宛縣<lb/>
夷國城陽莊武縣所治夷女城<lb/>
向國龍元縣東向城姜姓炎帝後<lb/>
南燕國東郡燕縣姬姓黄帝後<lb/>
<pb n="KR3k0013_WYG_235-10a"/>
凡國汲郡共縣東南凡城<lb/>
戴國陳留外黄縣東南戴城<lb/>
息國汝隂新息縣故息國東徙故加新<lb/>
郜國濟隂城武縣東南北郜城<lb/>
芮國漢之馮翊臨晉魏之河東河北縣芮鄉<lb/>
郯國東海郯縣盈姓<lb/>
州國東莞淳于縣又州國南郡華容縣東南州陵城<lb/>
榖國南陽筑陽縣榖城<lb/>
<pb n="KR3k0013_WYG_235-10b"/>
巴國巴郡江州縣<lb/>
廖國儀陽棗陽縣東南湖陽城<hi>後廖國亦作風</hi>
羅國南郡宜城縣西山後徙南郡枝江縣<lb/>
牟國泰山牟縣魯附庸<lb/>
葛國梁郡寜陵縣東北葛鄉<lb/>
譚國濟南平陵縣西南譚城<lb/>
蕭國沛郡蕭縣故蕭叔國宋别封附庸<lb/>
隧國濟北虵丘縣東北遂鄉<lb/>
<pb n="KR3k0013_WYG_235-11a"/>
滑國都費在河南緱氏縣<lb/>
權國南郡當陽縣東南權城<lb/>
鄣國東平無鹽縣東北鄣城<lb/>
霍國平陽永安縣東北霍太山<lb/>
江國汝南安陽江亭<lb/>
冀國平陽皮氏縣東北冀亭<lb/>
弦國弋陽軑縣東南弦亭<hi>一云在江夏軑</hi>
道國汝南陽安縣南道亭<lb/>
<pb n="KR3k0013_WYG_235-11b"/>
栢國汝南西平縣栢亭<lb/>
微國東平夀張縣西北微鄉<lb/>
繒國琅邪繒縣禹後<lb/>
厲國儀陽遂陽縣北厲鄉<hi>厲讀曰頼</hi>
項國汝隂項縣<lb/>
宻國滎陽宻縣姬姓之國也<hi>顔師古謂此宻即春秋僖六年圍商宻者也詩所云</hi>
<hi>宻人即左傳所謂宻須之鼔者也在安定隂宻</hi>
任國東平任城縣<lb/>
<pb n="KR3k0013_WYG_235-12a"/>
須句國東平須昌縣西北句城風姓太昊後<lb/>
顓㬰國泰山南陽縣東北顓㬰城<lb/>
頓國汝南南頓縣頓子姬姓頓廹於陳其後南徙故號<lb/>
南頓<lb/>
雍國河内山陽西雍城<lb/>
畢國京兆長安縣西北<lb/>
豐國始平鄠縣東豐邑臺<lb/>
邢國河内野王縣西北邢城姬姓<lb/>
<pb n="KR3k0013_WYG_235-12b"/>
應國襄城城父縣西南應城<lb/>
蔣國弋陽期思縣蔣鄉城<lb/>
茅國髙平昌邑縣西北茅鄉城<lb/>
胙國東郡燕縣東北胙城<lb/>
夔國建平秭歸縣<lb/>
介國城陽黔陬縣<lb/>
焦國𢎞農陕縣故焦城<lb/>
鄧國南郡鄧縣<hi>鄧侯國</hi>
<pb n="KR3k0013_WYG_235-13a"/>
鄾國南陽鄧鄾縣聚<hi>古鄾國</hi>
歸國南郡秭歸歸鄉<lb/>
䢵國南郡軑東南<graphic n="KR3297" url="https://raw.githubusercontent.com/kanripo/KR-Gaiji/master/images/KR3297.png" mimeType="image/png"/>城<lb/>
鄖國南郡雲杜鄖城<lb/>
廬國廬江郡故廬子國<lb/>
下邳國東海郡下邳邳初在薛其後徙師故曰下邳<lb/>
鍾離國九江郡古鍾離子邑<lb/>
過當國樂安夀光過鄉<lb/>
<pb n="KR3k0013_WYG_235-13b"/>
州莱國沛郡下蔡<lb/>
淳于國北海淳于<lb/>
鼓國鉅鹿郡下曲陽鼓聚故翟鼓子國<lb/>
肥國泰山肥城<hi>又云淄川劇故肥國今肥亭是</hi>肥國鉅鹿郡下曲陽西<lb/>
南肥累城<lb/>
古肥國白狄别種後奔燕封於遼西郡肥如<lb/>
鑄國濟北宛丘鑄鄉堯後周武王所封<lb/>
紀國北海劇紀亭<lb/>
<pb n="KR3k0013_WYG_235-14a"/>
棠國北海郡即墨棠鄉<lb/>
夷國北海郡壯武<lb/>
莱國東莱郡<lb/>
鄅國東海郡開陽<lb/>
徐國臨淮郡徐盈姓<lb/>
無終國右北平無終<lb/>
朝鮮國樂浪郡朝鮮周武王封箕子<lb/>
鮮虞國中山國新市<lb/>
<pb n="KR3k0013_WYG_235-14b"/>
陽國城陽都陽城<lb/>
邳國梁國榖熟邳亭<lb/>
沈國汝南平輿沈亭<lb/>
蓼國廬江蓼臯繇後<lb/>
六國廬江六縣臯繇後姬姓<lb/>
巢國廬江六縣居巢城<lb/>
根牟國瑯邪陽都縣東牟鄉城<lb/>
唐國義陽安昌縣東南上唐鄉<hi>唐國又在太原晉陽縣</hi>
<pb n="KR3k0013_WYG_235-15a"/>
黎國上黨壺闗縣黎亭<lb/>
郇國河東解縣西北郇城<lb/>
鬲國平原鬲縣<lb/>
斟國北海郡斟禹後<lb/>
斟灌國樂安夀光縣東南灌亭禹後<lb/>
斟尋國北海郡平夀縣東南斟亭禹後<lb/>
過國東南莱掖縣北過鄉<lb/>
戈國宋鄭之間有戈邑<lb/>
<pb n="KR3k0013_WYG_235-15b"/>
偪陽國彭城傅陽縣妘姓<lb/>
邿國任城亢父縣詩亭<hi>邿亦作詩</hi>
杜國京兆杜縣<lb/>
楊國平陽楊縣<lb/>
豳國新平漆縣東北邠城<lb/>
觀國頓丘衛縣姒姓<lb/>
黄國汝南弋陽北黄城<lb/>
房國汝南吳房本房子國楚靈王遷房於楚後封吳闔<lb/>
<pb n="KR3k0013_WYG_235-16a"/>
閭弟夫槩故曰吳房<lb/>
胡國汝陽縣西北胡城<lb/>
黎國汝南魏郡黎陽縣<hi>或云東夷國又漢書地理志黎侯國上黨壺闗</hi>
宻須國安定隂宻<lb/>
甲父國髙平昌邑縣東南甲父亭<lb/>
梁國伯翳之後與秦同祖秦取梁改曰夏陽今馮翊夏<lb/>
陽是也<lb/>
鍾吾國在東海司吾<hi>左傳曰吾執鍾吾子</hi>
<pb n="KR3k0013_WYG_235-16b"/>
桐國廬江舒縣西南桐鄉<lb/>
荀國河東荀城<hi>古荀國以下並古國</hi>
潞國上黨潞<hi>即潞子國</hi>
虢國榮陽河南虢亭<lb/>
程國河南雒陽上程聚<hi>古程國重黎之後伯休甫之國闗中又有程聚文王居程徙都</hi>
<hi>豐故名為上程</hi>
鞏國河南鞏縣<hi>即鞏伯國</hi>
豕韋國東郡白馬韋鄉<hi>古豕韋氏之國</hi>
<pb n="KR3k0013_WYG_235-17a"/>
塗山國九江當塗禹所娶塗山國有禹墟<lb/>
寒國北海郡平夀寒亭寒浞所封<lb/>
令支國遼支令西孤竹城故伯夷國<lb/>
防風國吳興武康<lb/>
奚仲國魯國薛後遷於邳陽<lb/>
彭祖國彭城<lb/>
奄國魯古奄國<lb/>
　　　錫命<lb/>
<pb n="KR3k0013_WYG_235-17b"/>
天子建徳昭乎利用諸侯正封是為述職稽茂勲之允<lb/>
格故殊命之乃錫粤若厲階斯作得専四履之征外虞<lb/>
以寜始重一卣之錫其或紹休前烈厥政用舉納忠王<lb/>
室多儀克享肇啓公侯之土綽著兵戰之績繇是申之<lb/>
豐報昭其寵數嘉言淑令藹諸簡冊至於博選盛族欽<lb/>
成姻好兹率厥典恢纂舊服非有私於名器實攸頼其<lb/>
夹輔者爾<lb/>
齊太公周成王時管蔡作亂淮夷叛周乃使召康公<hi>召公</hi>
<pb n="KR3k0013_WYG_235-18a"/>
<hi>奭</hi>命太公曰東至海西至河南至穆陵北至無棣<hi>是皆太公</hi>
<hi>始受封土地疆境所至也</hi>五侯九伯實得征之<hi>五等諸侯九州之伯皆得征討其罪</hi>繇<lb/>
此得征伐為大國<lb/>
晉文侯周平王錫以秬鬯圭瓉<hi>以圭為杓柄謂之圭瓉</hi>作文侯之<lb/>
命<hi>幽王為犬戎所殺平王立而東遷雒邑晉文侯迎逆安定之故錫命焉</hi>王若曰父義和<lb/>
<hi>順其功而命之文侯同姓故稱曰父義和字也</hi>丕顯文武克慎眀徳<hi>大眀乎文王武王之</hi>
<hi>道能詳審顯用有徳</hi>昭升於上敷聞在下惟時上帝集厥命於文<lb/>
王<hi>言文王聖徳眀升於天而布聞在下民惟以是故上天集成其王命徳流子孫</hi>亦惟先正克<lb/>
<pb n="KR3k0013_WYG_235-18b"/>
左右昭事厥辟<hi>言君既聖眀亦惟先正官賢臣能左右眀事其君所以然</hi>越小大謀<lb/>
猷罔不率從肆先祖懐在位<hi>言文王君聖臣良於小大所謀道徳天下無不循從</hi>
<hi>其化故我後世先祖歸在王位</hi>嗚呼閔予小子嗣造天丕愆<hi>言我小子之遭天大</hi>
<hi>罪過父死國敗祖業隤隕</hi>殄資澤於下民侵戎我國家純<hi>言周邦䘮亂絶其資</hi>
<hi>用恵澤於下民侵兵傷我國其禍甚大</hi>即我御事罔或耆夀俊在厥服予<lb/>
則罔克<hi>所以遇禍即我治事之臣無有耆宿夀耉俊徳在其服位我則材劣無能之致</hi>曰惟祖<lb/>
惟父其伊恤朕躬嗚呼有績予一人永綏在位<hi>王曰同姓諸侯</hi>
<hi>在我惟祖惟父列者其惟當憂念我身嗚呼能有成功則我一人長安在王位言恃諸侯</hi>父義和汝<lb/>
<pb n="KR3k0013_WYG_235-19a"/>
克昭乃顯祖<hi>重稱字親之不稱名尊之言汝能眀汝顯祖唐叔之道奬之</hi>汝肇刑文<lb/>
武用㑹紹乃辟追孝於前文人<hi>言汝今始法文武之道矣當用是道合㑹繼汝</hi>
<hi>君以善使追孝於前文徳之人汝君平王自謂也繼先祖之志為孝</hi>汝多脩扞我於艱若<lb/>
汝予嘉<hi>戰功曰多言汝之功多甚脩矣乃扞我於艱難謂救周誅犬戎汝功我所嘉</hi>王曰父<lb/>
義和其歸視爾師寜爾邦<hi>遣令還晉國其歸視汝衆安汝國内上下</hi>用賚爾<lb/>
秬鬯一卣<hi>黒黍曰秬醸以鬯草不言圭瓉可知卣中罇也當以錫命告其始祖故錫鬯</hi>彤弓<lb/>
一彤矢百盧弓一盧矢百<hi>彤赤盧黒也諸侯有大功賜徳弓矢然後專征伐彤弓以講</hi>
<hi>習射藏示子孫</hi>馬四匹<hi>馬供武用四匹曰乘侯伯之賜無常以功大小為度</hi>父徃哉柔逺<lb/>
<pb n="KR3k0013_WYG_235-19b"/>
能邇恵康小民無荒寜<hi>父徃歸國哉懐柔逺人必以文徳能柔逺者必能柔近然後國</hi>
<hi>安安小人之道必以順無荒廢人事而自安</hi>簡恤爾都用成爾顯徳<hi>當簡核汝所自</hi>
<hi>治都鄙之人人和政治則汝顯用有徳之功成矣不言鄙繇近以及逺</hi>
韓侯宣王時錫命尹吉甫作韓奕以美之曰王錫韓侯<lb/>
淑旂綏章簟笰錯衡𤣥衮赤舄鉤膺鏤錫鞹鞃淺幭鞗<lb/>
革金厄<hi>淑善也蛟龍為旂綏大綏也錯衡文衡鏤錫有金鏤其錫也鞹革也鞃軾中也淺虎皮淺毛也</hi>
<hi>幭覆式也厄烏蠋也簟笰漆簟以為車蔽今之藩也鉤膺樊纓也眉上曰錫刻金飾之今當盧也鞗革謂轡以</hi>
<hi>金為小環徃徃纒搤之</hi>又曰以先祖受命因時百蠻王錫韓侯其<lb/>
<pb n="KR3k0013_WYG_235-20a"/>
追其貊奄受北國因以其伯<hi>韓侯之先祖武王之子也因時百蠻長是蠻服之百</hi>
<hi>國也追貊戎狄國也奄撫也韓侯先祖有功徳者受先王之命封為韓侯為侯伯其州界外接蠻服因得使時</hi>
<hi>節百蠻貢獻之徃来後君微弱用失其業今王以韓侯先祖之事如是而韓侯賢故於入覲使復其先祖之舊</hi>
<hi>職錫之蠻服追貊之戎狄令撫柔其所受王畿北面之國因以其先祖侯伯之事盡予之皆美其為人子孫能</hi>
<hi>興復先祖之舊功</hi>
楚成王惲即位布徳施忠結舊好於諸侯周恵王五年<lb/>
使人獻天子天子錫胙曰鎮爾南方夷越之亂無侵中<lb/>
國<lb/>
<pb n="KR3k0013_WYG_235-20b"/>
齊桓公恵王十年王使召伯廖賜齊侯命<hi>召伯廖王卿士賜命為侯</hi>
<hi>伯王欽若等曰齊侯桓公也</hi>
襄王元年桓公葵丘之㑹天子使宰孔致胙於桓公<hi>宰孔</hi>
<hi>宰周公也</hi>曰余一人之命有事於文武使孔致胙且有後命<lb/>
曰以爾自卑勞謂爾伯舅無下拜<hi>天子稱王官之伯異姓曰伯舅無下拜無</hi>
<hi>下堂拜賜也</hi>桓公召管子而謀管子對曰為君不君為臣不<lb/>
臣亂之本也桓公懼出見客曰天威不違顔咫尺<hi>違逺顔眉</hi>
<hi>目之間八寸曰咫</hi>小白余敢承天子之命曰爾無下拜恐隕越<lb/>
<pb n="KR3k0013_WYG_235-21a"/>
於下以為天子羞遂下拜升受命賞服大輅龍旗九旒<lb/>
渠門赤旂<hi>大輅諸侯朝服之車謂金輅鈎樊纓九就龍旗九旒也渠門亦旂名建為軍門若今牙門</hi>
<hi>赤□大旂</hi>諸侯稱順焉<lb/>
晉恵公襄王二年王使召武公内史過賜晉侯命<hi>召武公周</hi>
<hi>卿士内史過周大夫諸侯即位天子賜之命圭為瑞王欽若等曰魯僖公十一年也晉侯晉恵也</hi>
文公襄王二十年獻楚俘於王駟介百乘徒兵千<hi>駟介四馬</hi>
<hi>被甲徒兵歩卒</hi>鄭伯傅王用平禮也<hi>傅相也以周平王享晉文侯仇之禮享晉侯</hi>己<lb/>
酉王享禮命晉侯宥<hi>既饗又命晉侯助以束帛以將厚意</hi>王命尹氏及王<lb/>
<pb n="KR3k0013_WYG_235-21b"/>
子虎内史叔興父䇿命晉侯為侯伯<hi>以䇿書命晉侯為伯也周禮九命作</hi>
<hi>伯尹氏王子虎皆王卿士也叔興父大夫也三官命之以寵晉</hi>賜之大輅之服戎輅之<lb/>
服<hi>大輅金輅戎輅戎車二輅各有服</hi>彤弓一彤矢百玈弓一玈矢千<hi>彤赤</hi>
<hi>弓玈黒弓弓一矢百則矢千弓十矣諸侯賜弓矢然後専征伐</hi>秬鬯一卣<hi>秬黒黍鬯香酒所以降神</hi>
<hi>卣器名</hi>虎賁三百人曰王謂叔父敬服王命以綏四國糾<lb/>
逖王慝<hi>逖逺也有惡於王者糾而逺之</hi>晉侯三辭從命曰重耳敢再拜<lb/>
稽首奉揚天子之丕顯休命<hi>稽首首至地丕大也休美也</hi>受䇿以出<lb/>
魯文公襄王二十六年公即位天王使毛伯来錫公命<lb/>
<pb n="KR3k0013_WYG_235-22a"/>
<hi>毛國伯爵諸侯為王卿士者</hi>
成公八年秋簡王三年也天子使召伯来錫公命<hi>諸侯即位</hi>
<hi>天子賜以命圭與之合瑞八年乃来緩也天子天王王者之通稱</hi>
齊靈公靈王十三年王使劉定公賜齊侯命<hi>將昏於齊故也定公</hi>
<hi>劉夏位賤以能而使之傳稱諡舉其終</hi>曰昔伯舅太公右我先王股肱周室<lb/>
師保萬民世胙太師以表東海<hi>胙報也表顯也謂顯封東海以報太師之功</hi>
王室之不壞繄伯舅是頼<hi>繄發聲</hi>今余命汝環<hi>環齊靈公名</hi>兹率<lb/>
舅氏之典纂乃祖考無忝乃舊敬之哉無廢朕命<hi>纂繼也因</hi>
<pb n="KR3k0013_WYG_235-22b"/>
<hi>昏而加褒顯也傳言王室不能命有功</hi>
越王句踐已平吳乃以兵北渡淮與齊晉諸侯㑹於徐<lb/>
州致貢於周元王使人賜句踐胙命為伯<lb/>
秦孝公十九年顯王二十六年也天子致胙諸侯畢賀<lb/>
　　　奉先<lb/>
夫祀者國之大事孝者人之本與邦君敦行史册垂美<lb/>
譬諸善政尤為盛烈奉先之誠不匱昭享之義有叙惟<lb/>
馨之薦豐而且潔非有諂也致美之服章而有量不圗<lb/>
<pb n="KR3k0013_WYG_235-23a"/>
奢也然後能保其社稷和其民人盖諸侯之孝也<lb/>
魯隠公五年九月考仲子之宫初獻六羽<hi>成仲子之宫安其主而祭</hi>
<hi>之恵公以仲子手文而娶之欲以為夫人諸侯無二嫡盖隱公成父之志為别立宫也公問羽數故書羽婦人</hi>
<hi>無諡因姓以名宫</hi>初仲子宫成將萬焉<hi>萬舞也</hi>公問羽數於衆仲<lb/>
<hi>問執羽人數</hi>對曰天子用八<hi>八八六/十四人</hi>諸侯用六<hi>六六三十六人</hi>大夫<lb/>
四<hi>四四十六人</hi>士二<hi>二二四人士有功賜用樂</hi>夫舞所以莭八音而行八<lb/>
風<hi>八音金石絲竹匏土革木也八風八方之風也以八音之氣播八方之風手之舞之足之蹈之莭其制而</hi>
<hi>叙其情</hi>故自八以下<hi>惟天子得盡物數故以八為列諸侯則不敢用八</hi>公從之於<lb/>
<pb n="KR3k0013_WYG_235-23b"/>
是初獻六羽始用六佾也<hi>魯惟文王周公廟得用八而他公遂因僭而用之今隱公</hi>
<hi>特因此婦人之廟詳問衆仲因眀大典故言始用六佾</hi>
桓公八年五月丁丑蒸<lb/>
十四年八月壬申御廪災<hi>御廪蔵公所親耕以奉粢盛之倉也天火曰災</hi>乙亥<lb/>
嘗<hi>既戒日致齋御廪雖災茍不害嘉榖則祭不應廢故書以示法</hi>
僖公八年七月禘於太廟用致夫人<hi>禘三年大祭之名太廟周公之廟致</hi>
<hi>者致新主於廟而列之昭穆夫人姜氏預弑薨於寢僖公疑其禮歴三禘今果行之</hi>公能復周公<lb/>
之宇<hi>宇居也</hi>故魯頌閟宫有侐實實枚枚<hi>閟閉也先妣姜嫄之廟孟仲子</hi>
<pb n="KR3k0013_WYG_235-24a"/>
<hi>曰是禖宫也侐清浄也實實廣大也枚枚礱宻也一云閟神也姜嫄神所依故廟曰神宫</hi>周公之孫<lb/>
莊公之子龍旂承祀六轡耳耳春秋匪懈享祀不忒<hi>周公</hi>
<hi>之孫莊公之子謂僖公也耳耳然至盛也交龍為旂承祀謂視祭祀也四馬故六轡春秋猶言四時忒變</hi>
二十四年二月晉公子<hi>文公</hi>入于晉丁未朝于武宫<hi>文公之祖武公廟</hi>
文公二年二月丁丑作僖公主<hi>主者殷人以栢周人以栗三年喪終則遷入於</hi>
<hi>廟傳云過葬十月而作主書其不時</hi>
宣公八年六月辛巳有事於太廟公子遂卒於垂<hi>齊地名</hi>
壬午猶繹萬入去籥<hi>繹眀日又祭萬舞名籥管也猶可止之辭魯人知卿佐之䘮不宜作</hi>
<pb n="KR3k0013_WYG_235-24b"/>
<hi>樂而不廢繹故萬舞去籥</hi>
成公三年二月甲子新宫災三日哭<hi>宣公新神主入廟故謂之新宫書三</hi>
<hi>日哭善得禮宗廟親之神靈所憑居而遇災故哀而哭之</hi>
十八年晉悼公立正月辛巳朝武宫<hi>武宫曲沃始命君</hi>
襄公十六年晉平公即位烝于曲沃<hi>悼公既葬平公改服曲沃晉祖廟烝冬祭也諸</hi>
<hi>侯五月而葬作主然後烝嘗於廟今晉踰月葬作主而烝祭傳言晉將有盟㑹故速葬</hi>
昭公元年十二月晉烝<hi>烝冬祭也</hi>
十五年二月癸酉禘於武宫<hi>魯武公廟成公立六年復立之</hi>叔弓涖事<lb/>
<pb n="KR3k0013_WYG_235-25a"/>
籥入而卒去樂卒事禮也<hi>大臣卒故為之去樂</hi>
定公八年冬從祀先公<hi>從順也先公閔公僖公將正二公之位次所順非一親盡故通</hi>
<hi>言先公</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_235-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷二百三十五<lb/>
</p>
<p>
</p>
  </div>
</body>
</text>
</TEI>
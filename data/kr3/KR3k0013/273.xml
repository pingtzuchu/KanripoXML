<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百七十三</head>
    <p>
<pb n="KR3k0013_WYG_273-1a"/>
欽定四庫全書<lb/>
　册府元龜卷二百七十三　宋　王欽若等　撰<lb/>
　　宗室部<lb/>
　　　智識<lb/>
智者心之符天下之達徳也大則周物而不遺小則見<lb/>
事於未兆折獄辨惑存乎明識而振振公族源深慿厚<lb/>
天姿英異不亦多乎繇漢已來可得而舉或神鋒炤朗<lb/>
智慮淵妙竒謀先見越出世類至於封章奏議練達治<lb/>
<pb n="KR3k0013_WYG_273-1b"/>
體者左右應對脗合事機决政務而撥其煩閱簿領而<lb/>
糾其繆權宜以救急精辦而垂裕逮夫明哲保身卷舒<lb/>
繇道觸類而長其流實潔非夫天下之至精又孰能與<lb/>
於此也<lb/>
漢陽城侯徳有智畧少時數言事召見甘泉宫武帝謂<lb/>
之千里駒<hi>言若駒馬可致千里也年齒㓜少故謂之駒</hi>
後漢北海靖王興為人有明畧為𢎞農太守明帝器重<lb/>
興每有異政輒乘驛問焉<lb/>
<pb n="KR3k0013_WYG_273-2a"/>
興子敬王睦少好學博通書傳中興初禁網尚濶而睦<lb/>
性謙恭好士千里交結自名儒宿德莫不造門繇是聲<lb/>
價益廣永平中法憲頗峻睦乃謝絶賔客放心音樂然<lb/>
性好讀書嘗為愛翫歲終遣中大夫奉璧朝賀<hi>中大夫王國官</hi>
<hi>也大夫比六百石掌奉王使京都奉璧賀正月及使諸國本皆持節後去節</hi>召而謂之曰朝<lb/>
廷設問寡人<hi>朝廷謂天子也</hi>大夫將何辭以對使者曰大王忠<lb/>
孝慈仁敬賢樂士臣雖螻蟻敢不以實睦曰吁子危我<lb/>
哉此乃孤㓜時進趣之行也<hi>東觀記續漢書並云是吾㓜時狂惷之行也</hi>大<lb/>
<pb n="KR3k0013_WYG_273-2b"/>
夫其對以孤襲爵以來志意衰惰聲色是娱犬馬是好<lb/>
使者受命而行其能屈伸若此<lb/>
清河王慶中傅衛訢私為臧盜千餘萬詔使按理之并<lb/>
責慶不舉之狀慶曰訢以師傅之尊選自聖朝臣愚<lb/>
惟知言從事聽不甚有所糾察章帝嘉其對悉以訢臧<lb/>
財賜慶<lb/>
魏陳思王植上䟽陳審舉之義曰臣聞天地恊氣而萬<lb/>
物生君臣合德而庶政成五帝之世非皆知三季之末<lb/>
<pb n="KR3k0013_WYG_273-3a"/>
非皆愚用與不用知與不知也既時有舉賢之名而無<lb/>
得賢之實必各援其類而進矣諺曰相門有相將門有<lb/>
將夫相者文德昭者也將者武功烈者也文德昭則可<lb/>
以輔國朝致雍熈稷契夔龍是也武功烈則可以征不<lb/>
庭威四夷南仲方叔是也昔伊尹之為媵臣至賤也吕<lb/>
尚之處屠釣至陋也及其見舉於湯武周文誠道合志<lb/>
同𤣥謀神通豈復假近習之薦因左右之介哉書曰有<lb/>
不世之君必能用不世之臣用不世之臣必能立不世<lb/>
<pb n="KR3k0013_WYG_273-3b"/>
之功殷周二王是也若夫齷齪近歩遵常守故安足為<lb/>
陛下言哉故隂陽不和三光不暢官曠無人庶政不整<lb/>
者三司之責也疆場騷動方隅内侵没軍喪衆干戈不<lb/>
息者邊將之憂也豈可虛荷國寵而不稱其任哉故任<lb/>
益隆者負益重位益髙者責益深書稱無曠庶官詩有<lb/>
職思其憂此其義也陛下體天貞之淑聖登神機以繼<lb/>
統冀聞康哉之歌偃武修文之美而數年以來水旱不<lb/>
時民困衣食師徒之發歲嵗增調加東有覆敗之軍西<lb/>
<pb n="KR3k0013_WYG_273-4a"/>
有殪殁之將至於蚌蛤浮翔於淮泗鼲鼬讙譁於林木<lb/>
臣每念之未嘗不輟食而揮餐臨觴而搤腕矣昔漢文<lb/>
發代疑朝有變宋昌曰内有朱虛東牟之親外有齊楚<lb/>
淮南琅邪此則磐石之宗願王勿疑臣伏惟陛下逺覽<lb/>
姫文二虢之援中慮周成召畢之輔下存宋昌磐石之<lb/>
固昔騏驥之於吳阪可謂困矣及其伯樂相之孫郵御<lb/>
之形體不勞而坐取千里蓋伯樂善御馬明君善御臣<lb/>
伯樂馳千里明君致太平誠任賢使能之明效也若朝<lb/>
<pb n="KR3k0013_WYG_273-4b"/>
士惟良萬機内理武將行師方難克弭陛下可得雍容<lb/>
都城何事勞動鑾駕暴露於邊境哉臣聞羊質虎皮見<lb/>
草則悦見豺則戰忘其皮之虎也今置將不良有似於<lb/>
此故語曰患為之者不知知之者不得為也昔樂毅奔<lb/>
趙心不忘燕亷頗在楚思為趙將臣生乎亂長乎軍又<lb/>
數承教於武皇帝伏見行師用兵之要不必取吳孫而<lb/>
闇與之合竊揆之於心嘗願得一奉朝覲排金門蹈玉<lb/>
陛列有職之臣賜須㬰之間使臣得一散所懷攄舒藴<lb/>
<pb n="KR3k0013_WYG_273-5a"/>
積死不恨矣被鴻臚所下發士息書期㑹甚急又聞豹<lb/>
尾已建戎軒騖駕陛下將復勞玉躬擾挂神臣思誠竦息<lb/>
不遑寧處願得䇿馬執鞭首當塵露撮風后之竒接孫<lb/>
吳之要追慕卜商起予左右効命先軀畢命輪轂雖無<lb/>
大益冀有小補然天髙聽逺情不上通徒獨望青雲而<lb/>
拊心仰高天而歎息耳屈平曰國有驥而不知乘焉皇<lb/>
皇而更索昔管蔡放誅周召作弼叔魚陷刑叔向佐國<lb/>
三監之釁臣自當之二南之輔求必不逺華宗貴族藩<lb/>
<pb n="KR3k0013_WYG_273-5b"/>
王之中必有應斯舉者故傳曰無周公之親不得行周<lb/>
公之事唯陛下少留意焉近者漢氏廣建藩王豐則連<lb/>
城數十約則饗食祖祭而已未若姫周之樹國五等之<lb/>
品制也若扶蘇之諫始皇淳于越之難周青臣可謂知<lb/>
時變矣夫能使天下傾耳注心者當權者是矣謀能移<lb/>
主威能懾下豪右執政不在親戚權之所在雖疏必重<lb/>
勢之所去雖親必輕蓋取齊者田族非吕宗也分晉者<lb/>
趙魏非姬姓也惟陛下察之茍吉專其位㐫離其患者<lb/>
<pb n="KR3k0013_WYG_273-6a"/>
異姓之臣也欲國之安祈家之貴存共其榮没同其禍<lb/>
者公族之臣也今反公族疏而異姓親臣竊惑焉臣聞<lb/>
孟子曰君子窮則獨善其身達則兼善天下今因臣與<lb/>
陛下踐冰履炭登山浮澗寒温燥濕髙下共之豈得離<lb/>
陛下哉不勝憤懣拜表陳情若有不合乞且藏之書府<lb/>
不便滅棄臣死之後事或可思若有毫釐少挂聖意乞<lb/>
出之朝堂使夫慱古之人糾臣表之不合義者如是則<lb/>
臣願足矣帝輒優文答報<lb/>
<pb n="KR3k0013_WYG_273-6b"/>
植子濟北王志字允恭好學有才行晉武帝初為中撫<lb/>
軍迎常道鄉公於鄴志夜與帝相見帝與語從暮至旦<lb/>
甚器之<lb/>
都亭侯仁初為議郎督騎從太祖圍壺關太祖令曰城<lb/>
拔皆坑之連月不下仁言於太祖曰圍城必示之活門<lb/>
所以開其生路也今公告之必死將人自為守且城固<lb/>
而糧多攻之則士卒傷守之則引日乆今頓兵堅城之<lb/>
下以攻必死之虜非良計也太祖從之城降<lb/>
<pb n="KR3k0013_WYG_273-7a"/>
晉新野王歆為荆州都督將之鎭與齊王冏同乘謁陵<lb/>
因説冏曰成都至親<hi>臣欽若等曰成都王頴也</hi>同建大勲今宜留之<lb/>
與輔政若不能耳當奪其兵權冏不從俄而冏敗歆懼<lb/>
自結於成都<lb/>
秦王柬武帝子帝嘗幸宣武場以三十六軍兵簿令柬<lb/>
料較之柬一省便摘脫謬帝異之於諸子中尤見寵愛<lb/>
後為大將軍録尚書事時楊駿伏誅既痛舅氏覆滅甚<lb/>
有憂危之慮屢述武帝㫖請還藩而汝南王亮留輔政<lb/>
<pb n="KR3k0013_WYG_273-7b"/>
及亮與楚王偉被誅時人謂柬有先識<lb/>
譙王承元帝時為散騎常侍領左軍將軍王敦有無君<lb/>
之心表疏輕慢帝夜召承以敦表示之曰王敦頃年位<lb/>
任足矣而所求不已言至於此如之何承曰陛下早裁<lb/>
之難將作矣帝以承為湘州刺史時王敦據上流承赴<lb/>
任行達武昌釋戎備見王敦敦與之宴欲觀其意謂承<lb/>
曰大王雅素佳士恐非將帥才也承曰公未見知耳鈆<lb/>
刀豈不能一割乎承以敦欲測其情故發此言敦果謂<lb/>
<pb n="KR3k0013_WYG_273-8a"/>
錢鳯曰彼不知懼而學壯語此之不武何能為也聽承<lb/>
之鎮<lb/>
宋長沙王義欣鎭壽陽時淮西河北長吏悉敘勞人武<lb/>
夫多無政術義欣陳之曰江淮左右土塉民疎頃年以<lb/>
來荐饑相襲百城彫弊於今為甚綏牧之宜必俟良吏<lb/>
勞人武士不經政術統内官長多非才授東南殷實猶<lb/>
或簡能况賔接荒垂而可輯柔頓闕願勅選部必使任得<lb/>
其人庶不勞而治<lb/>
<pb n="KR3k0013_WYG_273-8b"/>
廬陵王義真鎭東城高祖始踐祚義真色不悦侍讀博<lb/>
士蔡茂之問其故義真曰安不忘危休泰何可恃<lb/>
江夏王義㳟孝武世以西陽王子尚有盛寵解揚州以<lb/>
避之乃進位太宰領司徒義恭嘗慮為孝武所疑及海<lb/>
陵王休茂於襄陽為亂乃上表曰古先哲王莫不廣植周<lb/>
親以屏帝宇諸侯受爵亦願永固邦家至有管蔡梁燕<lb/>
致禍周漢上乖顯授之恩下忘血食之業夫善積慶深<lb/>
宜享長乆而歴代侯王甚乎匹庶豈異姓皆賢宗室悉<lb/>
<pb n="KR3k0013_WYG_273-9a"/>
不賢生於深宫不覩稼穡左右近習未値田蘇富貴驕<lb/>
奢自然而至聚毛折軸遂及危禍漢之諸王並置傅相<lb/>
猶不能禁逆七國連謀實繇强盛晉氏列封正足成永<lb/>
嘉之災尾大不掉終古同疾不有更張則其源莫救日<lb/>
者庶人恃親殆傾王業去歲西冦藉寵幾敗皇基不圖<lb/>
襄楚復生今釁良以地勝兵勇奬成㐫惡前事之不忘<lb/>
後事之明兆陛下大明紹祚垂法萬乘臣年邁意塞無<lb/>
所知解忝皇族耆長慚慨内深思表管見禆崇萬一竊謂<lb/>
<pb n="KR3k0013_WYG_273-9b"/>
諸王貴重不應居邊至於華州優地時可蹔出既已有<lb/>
州不須置府若位登三事止乎長史掾屬若宜鎮御别<lb/>
差扞城大將若情樂冲虚不宜逼以戎事若崇文好武<lb/>
尤宜禁塞僚佐文學足充話言遊從之徒一皆勿許文<lb/>
武從鎭以時休止妻子之累不煩自隨百僚脩詣宜遵<lb/>
晉令悉須宣令齊到備列賔主之則衡泌之士亦無煩<lb/>
干候貴王器甲於私為用盖寡自金銀裝刀劔戰具之服<lb/>
皆應輸送還本曲突徙薪防之有素庶善者無懼惡者<lb/>
<pb n="KR3k0013_WYG_273-10a"/>
止姦<lb/>
彭城王義康為司徒録尚書事聰識過人一聞必記嘗<lb/>
所暫遇終身不忘稠人廣席標題所憶以示聰明人物<lb/>
益以此推服之<lb/>
南齊豫章王嶷太祖第二子太祖帶南兖州鎭軍府長<lb/>
史在鎭憂危既切期渡江北起兵嶷諫曰主上狂㐫人<lb/>
不自保單行道路易以立功外州起兵鮮有尅勝物情疑<lb/>
惑必先人受禍今于此立計萬不可失㑹蒼梧王殞太<lb/>
<pb n="KR3k0013_WYG_273-10b"/>
祖報嶷曰大事已判汝明可早入及為荆州刺史禪讓<lb/>
之間世祖欲速定大業嶷依違其事黙無所言建元元<lb/>
年太祖即位赦詔未至嶷先下令蠲除國内昇明二年<lb/>
以前逋負後出鎭東府先是王藴薦部曲六十人助為<lb/>
城防實以為内應也嶷知藴懷貳不給其仗散處外省<lb/>
及難作搜簡皆已亡去<lb/>
始興王鑑為益州刺史城北門嘗閉不開鑑問其故於<lb/>
虞悰答曰蜀主多夷暴有時抄掠至城下故相承閉之<lb/>
<pb n="KR3k0013_WYG_273-11a"/>
鑑曰古人云善閉無關揵且在徳不在門即令開之戎<lb/>
夷慕義自是清謐<lb/>
梁鄱陽忠烈侯王恢在荆州嘗從容問賔客曰中山好<lb/>
酒趙王好吏二者孰愈<hi>臣欽若等曰中山王勝趙王彭祖皆漢景帝子也</hi>衆未<lb/>
有對者顧謂長史蕭琛曰漢時王侯藩屏而已視事親<lb/>
民自有其職中山聽樂可得任性彭祖代吏近於侵官<lb/>
今之侯王不守藩國當佐天子臨民清白其優乎坐者<lb/>
咸服<lb/>
<pb n="KR3k0013_WYG_273-11b"/>
長沙嗣王業㓜而明敏識度過人<lb/>
南海王大臨字仁宣為輕車將軍琅邪彭城二郡太守<lb/>
時侯景亂為使持節宣惠將軍屯新亭俄又徴還屯端<lb/>
門都督城南諸軍事時議者皆勸收外財物擬共賞賜<lb/>
大臨獨曰物乃賞士而牛可犒軍命取牛得千餘頭城<lb/>
内頼以享士及為吳郡太守張彪起義於會稽吳人陸<lb/>
令公潁州庾孟卿等勸大臨走投彪大臨曰彪若成功<lb/>
不資我力如其撓敗以我說焉不可徃也<lb/>
<pb n="KR3k0013_WYG_273-12a"/>
後魏陳留王崇性沉厚初衛王儀坐事賜死後道武欲<lb/>
敦宗親之義詔引諸王子弟入宴常山王素等三十餘<lb/>
人咸謂與衛王相坐疑懼皆出逃遁將奔蠕蠕唯崇獨<lb/>
至道武見之甚悦厚加禮賜遂寵敬之素等於是亦安<lb/>
樂平王丕明元子初馮𢎞之奔高麗太武詔遣送之高<lb/>
麗不遣太武怒將討之丕上疏以為和龍新定宜優復之<lb/>
使廣脩農植以饒軍實然後進圖可一舉而滅帝納之<lb/>
乃止<lb/>
<pb n="KR3k0013_WYG_273-12b"/>
元城侯屈明元時居門下出納詔命性明敏善奏事每<lb/>
合上㫖<lb/>
永昌王徤所在征伐皆有大功才藝比陳留桓王而智<lb/>
畧過之<lb/>
常山王素為内都大官太武即位務從寛征罷雜調有<lb/>
司奏國用不足固請復之唯素曰臣聞百姓不足君孰<lb/>
與足帝善而從之<lb/>
髙陽王雍初封潁川王加侍中征南大將軍或説雍曰<lb/>
<pb n="KR3k0013_WYG_273-13a"/>
諸王皆待士以營聲譽王何以獨否雍曰吾天子之子<lb/>
位為諸王用聲名何為<lb/>
東陽王丕獻文時為侍中司徒公時有諸疑事三百餘<lb/>
條勅丕制决率皆合允及為太尉録尚書事孝文文明<lb/>
太后重年敬舊存問周渥丕聲高氣朗博記國事享宴<lb/>
之際嘗居坐端必抗首大言敘列既徃成敗帝后敬納<lb/>
焉<lb/>
咸陽王禧為冀州刺史後朝京師孝文謂王公曰皇太<lb/>
<pb n="KR3k0013_WYG_273-13b"/>
后平日以朝儀闕然遂命百官更欲撰緝今將舉脩遺<lb/>
志卿等謂可行不當各盡對無以面從禧對曰儀制之<lb/>
事用舍各隨其時而人可使由之不可使知之臣謂宜<lb/>
述先志備行朝式孝文然之<lb/>
任城王澄為徐州刺史朝於京師引見於皇信堂孝文<lb/>
詔澄曰昔鄭子産鑄刑書而晉叔向非之此二人皆是<lb/>
賢士得失竟誰對曰鄭國寡弱介於強鄰民情去就非<lb/>
刑莫制故鑄刑書以示威雖乖古式合今權道隨時濟<lb/>
<pb n="KR3k0013_WYG_273-14a"/>
世子産為得而叔向譏議示不忘古可與論道未可與權<lb/>
孝文曰任城當欲為魏之子産也澄曰子産道合當時聲<lb/>
流竹素臣何敢庶幾陛下以四海為家宣文徳以懐天下<lb/>
江外之阻車書未一季世之民易以威伏難以理治愚謂子<lb/>
産之法猶可蹔用大同之後便以道化之孝文心方革變深<lb/>
善其對笑曰非任城無以識變化之體朕方創改朝制當與<lb/>
任城共萬世之功耳及為尚書孝文外示南討意在謀遷齊<lb/>
於明堂左介詔太常卿王諶親令龜易筮南伐之事其兆<lb/>
<pb n="KR3k0013_WYG_273-14b"/>
遇革孝文曰此是湯武革命順人之卦也羣臣莫敢言<lb/>
澄進曰易言革者更也將欲應天順人革君臣之命湯<lb/>
武得之為吉陛下帝有天下重光累葉今日卜征乃可<lb/>
伐叛不得云革命此非君人之卦未可全為吉也孝文<lb/>
厲聲曰此象云大人虎變何言不吉也澄曰陛下龍興<lb/>
既久豈可方同虎變孝文勃然作色曰社稷在我任城而<lb/>
欲阻衆也澄曰社稷誠知陛下之社稷然臣是社稷之<lb/>
臣子豫參顧問敢盡愚衷孝文既鋭意必行澄此對乆<lb/>
<pb n="KR3k0013_WYG_273-15a"/>
之乃解曰各言其志亦復何傷車駕還宫乃召澄未及<lb/>
昇階遥謂曰向者之革卦今更欲論之明堂之忿懼衆<lb/>
人競言阻我大計故厲聲怖文武耳想解朕意也乃獨<lb/>
謂澄曰今日之行誠知不易但國家興自北土徙居平<lb/>
城雖富有四海文軌未一此間用武之地非可文治其<lb/>
欲移風易俗信為甚難崤函故宅河雒王里因兹大舉<lb/>
光宅中原任城意以為何如曰伊雒中區均天下所據<lb/>
陛下制御華夏輯平九服蒼生聞此應當大慶孝文曰<lb/>
<pb n="KR3k0013_WYG_273-15b"/>
北人戀本忽聞將移能不驚擾也澄曰此既非常之事<lb/>
當非常人所知唯須决之聖懷此輩亦何能為也孝文<lb/>
曰任城便我之子房加撫軍大將軍太子少保又兼尚<lb/>
書左僕射及駕幸雒陽定遷都之䇿孝文詔曰遷移之<lb/>
㫖必須訪衆當遣任城馳驛向代問彼百司論擇可否<lb/>
近日論革今眞所謂革也王其勉之既至代都衆聞遷<lb/>
詔莫不驚駭澄援引今古徐以曉之衆乃悦服澄遂南<lb/>
馳還報會車駕於滑臺孝文大悦曰若非任城朕事業<lb/>
<pb n="KR3k0013_WYG_273-16a"/>
不就也時南齊雍州刺史曹虎請以襄陽内附分遣諸<lb/>
將車駕將自赴之豫州又表虎奉誠之使不復重來孝<lb/>
文乃引澄及咸陽王禧彭城王勰司徒馮誕司空穆亮<lb/>
鎭南李冲等議之孝文曰比得邊州表云襄陽慕化朕<lb/>
將鳴鑾江沔為彼聲勢今復表稱更無後信於行畱之計<lb/>
竟欲如何禧等或云宜行或言宜止孝文曰衆人紛紛<lb/>
意見不等朕莫知所從必欲盡畱行之勢便言理俱暢<lb/>
者宜有客主共相起發任城與鎭南為應畱之議朕當<lb/>
<pb n="KR3k0013_WYG_273-16b"/>
為宜行之論諸公俱坐聽得失長者從之於是孝文曰<lb/>
二賢試言畱計也冲對曰臣以徒御草創人斯樂安内<lb/>
而應者未審不宜輕爾動發孝文曰襄陽欵問似當是<lb/>
虚亦知初遷之民無宜勞役脱歸誠有實即當乘其悦<lb/>
附逺則有會稽之會近則畧平江北如其送欵是虚且<lb/>
可遊廵淮楚問民之瘼使彼土蒼生知君德之所及復<lb/>
何所損而惜此一舉脫降問是實而停不撫接不亦稽<lb/>
阻欵誠毁朕大畧也澄曰降問若審應有表質而使人<lb/>
<pb n="KR3k0013_WYG_273-17a"/>
一返静無音問其詐也可見今代遷之衆人懐戀本細累相<lb/>
携始就雒邑居無一椽之室家闕擔石之糧而使怨苦<lb/>
即戎泣當白刃恐非歌舞之師也今兹區宇初搆又東<lb/>
作方興正是子來百堵之日農夫肆力之秋宜寛彼逋<lb/>
誅急此民疾且三軍已援無稽赴接茍其欵實力足納<lb/>
撫待尅平襄沔然後動駕今無故勞涉空為徃返必挫<lb/>
損天威更成賊膽願上覽盤庚始遷之艱難下矜詩人<lb/>
由庚之至詠輯寧新邑惠康億兆而司空亮以為宜行<lb/>
<pb n="KR3k0013_WYG_273-17b"/>
公卿皆同之澄謂亮曰公在外見旌鉞既張而有憂色<lb/>
每聞談論不願此行何得對聖顔更如斯之語也面背<lb/>
不同事涉欺佞非所謂論道之徳更失國士之體或有傾<lb/>
側當繇公輩侍臣李沖曰任城王可謂忠於社稷願陛<lb/>
下深察其言臣等在外皆憚征行惟貴與賤不謀同辭仰<lb/>
願聖心裁其可否孝文曰任城適以公等從朕有如此<lb/>
論不從朕者何必皆忠而通識安危也小忠是大忠之<lb/>
賊無乃似諸澄曰小忠要是竭盡㣲欵不知大忠者竟<lb/>
<pb n="KR3k0013_WYG_273-18a"/>
何據孝文曰任城脫居台輔之任欲令大忠在已也澄<lb/>
曰臣誠才非台弼智闕和鼎脱得濫居公鉉庶當官而<lb/>
行不負愚志孝文大笑澄又謂亮曰昔汲黯於漢武前<lb/>
面折公孫食脱粟飯卧布被云其詐也於時公孫謙讓<lb/>
下之武帝嘆曰汲黯至忠公孫長者二人稱賢公既道<lb/>
均昔士願思長者之言孝文笑曰任城欲自比汲黯也<lb/>
且所言是公未知得失所在何便謝司空也駕遂南伐<lb/>
宣武時總督揚江二州伐梁獲其冠軍將軍張惠炤後<lb/>
<pb n="KR3k0013_WYG_273-18b"/>
梁武有移求換惠炤澄表請不許詔付八座會議尚書<lb/>
令廣陽王嘉等奏宜還之詔乃聽還後果復冦邊孝明<lb/>
時澄以北邊鎭將選舉既輕恐賊虜闚邊山陵危廹奏<lb/>
求重鎭將之選脩警備之嚴詔不從賊虜入㓂至於舊<lb/>
都鎭將多非其人所在叛亂犯逼山陵如澄所慮<lb/>
彭城王勰孝文時為中書令孝文與侍臣昇金墉城顧<lb/>
見堂後桐竹曰鳯凰非梧桐不栖非竹實不食今桐竹<lb/>
並藏詎能降鳯乎勰對曰鳯凰應德而來豈桐竹能降<lb/>
<pb n="KR3k0013_WYG_273-19a"/>
孝文曰何以言之勰曰昔在虞舜鳯凰來儀周之興也<lb/>
鸑鷟鳴於岐山未聞降桐食竹孝文笑曰朕亦未望降<lb/>
之也後從孝文征沔北為使持節都督南征諸軍事中<lb/>
軍大將軍開府詔曰明便交敵可勅將士肅爾軍儀勰<lb/>
於是親勒大衆須臾有二大鳥從南而來一向行宫一<lb/>
向幕府各為人所獲勰言於孝文曰始有一鳥望旗顚<lb/>
仆臣謂大吉高祖戲之曰鳥之畏威豈獨中軍之畧吾<lb/>
亦分其一耳此乃大善兵法咸說至明便大破齊將崔<lb/>
<pb n="KR3k0013_WYG_273-19b"/>
惠景蕭衍其夜大雨帝曰昔聞國軍獲勝每逢雲雨今<lb/>
破新亭南陽及摧此賊果降時潤誠哉斯言勰對曰水<lb/>
德之應逺稱天心宣武時為太師議律令勰與髙陽王<lb/>
雍八座朝士有才學者每旦集參論軌制應否之宜而<lb/>
勰夙侍孝文兼聰達博見凡所裁决時彦歸仰<lb/>
清河王懌宣武初為尚書僕射懌才長從政明於斷决<lb/>
剖判衆務甚有聲名<lb/>
廣陽王嘉之子深孝明時以沃野鎮人破六韓㧞陵反<lb/>
<pb n="KR3k0013_WYG_273-20a"/>
叛臨淮王彧討之失利詔深為北道大都督受尚書令<lb/>
李崇節度及李崇徴還深專總戎政拔陵避蠕蠕南移<lb/>
渡河先是别將李叔仁以拔陵來逼請求迎援深赴之<lb/>
前後降附二十萬人深與行臺元纂表求恒州北别立<lb/>
郡縣安置降户隨宜賑賚息其亂心不從詔遣黄門郎<lb/>
楊置分散之於冀定瀛三州就食深謂纂曰此輩復為<lb/>
乞活矣禍亂當繇此作既而鮮于修禮叛於定州杜雒<lb/>
周反於幽州<lb/>
<pb n="KR3k0013_WYG_273-20b"/>
常山王素孫暉宣武初為黄門侍郎初孝文遷雒舊貴<lb/>
皆難移時欲和衆情遂許冬則居南夏便居北宣武頗<lb/>
惑左右之言外人遂有還北之問至於牓賣田宅不安<lb/>
其居暉乃請間言事具奏所聞曰先皇移都以百姓戀<lb/>
土故發冬夏二居之詔權寧物意耳乃是當時之言實非先<lb/>
皇深意且比來遷人安居歲乆公私計立無復還情伏<lb/>
願陛下終高祖既定之業勿信邪臣不然之説從之<lb/>
北齊趙郡王琛子叡閑習吏職有知人之鑒<lb/>
<pb n="KR3k0013_WYG_273-21a"/>
後周齊王憲字毘賀突太祖嘗賜諸子良馬唯其所擇<lb/>
憲獨取其駮者太祖問之對曰此馬色類既殊或多駿<lb/>
逸若從軍征伐牧圉易分太祖喜曰此兒智識不凡當<lb/>
成重器後從獵隴上經官馬牧太祖每見駮馬輒曰此我兒<lb/>
馬也因令左右取以賜之<lb/>
汝南公慶字神慶深沉有器局少以聰敏見知初受業<lb/>
東觀頗涉經史既而謂人曰書記姓名而已安能乆事<lb/>
筆硯為腐儒業乎時文州賊亂慶應募從征以功授都<lb/>
<pb n="KR3k0013_WYG_273-21b"/>
督<lb/>
隋河間王宏性明悟有文武幹畧數從征伐累遷開府<lb/>
儀同三司<lb/>
觀德王雄高祖族子也有器度或奏高熲朋黨者高祖<lb/>
詰雄於朝雄對曰臣忝衛宫闥朝夕左右若有朋附豈<lb/>
容不知至尊欽明睿哲萬機親覽熲用心平允奉法而<lb/>
行此乃愛憎之理惟陛下察之高祖深然其言<lb/>
唐河間王孝恭性寛恕退謙無驕矜自伐之色嘗悵然<lb/>
<pb n="KR3k0013_WYG_273-22a"/>
謂所親曰吾所居宅㣲為壯麗非吾心也將賣之别營<lb/>
一所粗令充事而已身殁之後諸子若才守此足矣如<lb/>
其不才冀免他人所利也初為山南道招慰大使自金<lb/>
州出于巴蜀招擕以禮降附者三十餘州孝恭進擊朱<lb/>
粲破之諸將曰此食人賊也為害實深請坑之孝恭曰<lb/>
不可自此以東皆為冦境若聞此事豈有來降者乎盡<lb/>
赦而不殺繇是書檄所至相繼降欵又輔公祏據江東<lb/>
反發兵冦壽陽命孝恭為行軍元帥以擊之孝恭自荆<lb/>
<pb n="KR3k0013_WYG_273-22b"/>
州趣九江時李靖李勣黄君漢張鎭州盧祖尚並受孝<lb/>
恭節度將發與諸將宴集命取水忽變為血在坐者皆<lb/>
失色孝恭舉止自若徐諭之曰禍福無門唯人自召自<lb/>
顧無負於物諸君何見憂之深公祏惡積禍盈今承廟<lb/>
算以致討盌中之血乃公祏授首之徴遂盡飲而罷時<lb/>
人服其識度而能安衆後公祏窮蹙棄揚州東走孝恭<lb/>
命騎將追之至武康擒公祏及其偽僕射西門君儀等<lb/>
數十人致於麾下江南悉平<lb/>
<pb n="KR3k0013_WYG_273-23a"/>
江夏王道宗為禮部尚書時侯君集立功於高昌濳有<lb/>
異志道宗嘗因侍宴從容曰君集知小言大舉止不倫<lb/>
以臣觀之必為戎首太宗曰何以知之對曰見其恃有<lb/>
微功深懷矜伐恥在房𤣥齡李靖之下雖為吏部尚書<lb/>
未滿其志非毁時賢常有不平之語太宗曰豈可臆度<lb/>
浪生猜貳其功勲才用無所不堪朕豈惜重位但次第<lb/>
未到耳俄而君集謀反太宗笑謂道宗曰君集之事果<lb/>
如公所揣<lb/>
<pb n="KR3k0013_WYG_273-23b"/>
霍王元軌為定州刺史突厥之入冦也州人李嘉運與<lb/>
賊相連謀為内應髙宗令收按其黨元軌以強寇在境<lb/>
人心不安唯殺嘉運餘無所及因自劾違制髙宗覽表<lb/>
大悦謂使者曰朕亦悔之向無王則失定州矣後因入<lb/>
朝屢上疏陳時得失多所禆益高宗甚尊重之及在外<lb/>
藩朝廷每有大事或密制問焉<lb/>
潁王璬天寳末禄山之亂璬為劔南節度大使初奉命<lb/>
之藩卒遽不皇受節綿州司馬史賁進説曰王帝子也<lb/>
<pb n="KR3k0013_WYG_273-24a"/>
且為節度大使今之藩而不持節單騎徑進人何所瞻<lb/>
請建大槊䝉之油囊為旌節狀先驅道路足以威衆璬<lb/>
笑曰但為眞王何用假旌節<lb/>
嗣曹王臯多智數善因事以自便奉太妃鄭氏以孝聞<lb/>
晉趙王萬詮子敬暉生而龎厚剛毅雄直有器局行不繇<lb/>
徑臨事多智故髙祖於宗屬之中獨優禮厚遇<lb/>
　<lb/>
　<lb/>
<pb n="KR3k0013_WYG_273-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百三十七</head>
    <p>
<pb n="KR3k0013_WYG_537-1a"/>
欽定四庫全書<lb/>
　冊府元龜卷五百三十七　宋　王欽若等　撰<lb/>
　　諫諍部<lb/>
　　　直諫第四<lb/>
後漢張浩為廷蔚安帝廢皇太子為濟隂王浩與太常<lb/>
桓焉太僕来歴廷諍之不能得浩退而上䟽曰昔賊臣<lb/>
江充造搆讒逆至令戾園興兵終及禍難後壺關三老<lb/>
一言上乃覺悟雖追前失悔之何逮今皇太子春秋方<lb/>
<pb n="KR3k0013_WYG_537-1b"/>
始十嵗未見保傅九徳之義宜簡賢輔就成聖質書<lb/>
奏不省<lb/>
左雄為尚書令順帝初廢為濟隂王乳母宋娥與黄門<lb/>
孫程等共議立帝帝後以娥前有謀遂封為山陽君邑<lb/>
五千戸又封大将軍梁商子冀襄邑侯雄上封事曰夫<lb/>
裂土封侯王制所重髙皇帝約非劉氏不王非有功不<lb/>
侯孝安皇帝封江京王聖等遂至地震之異永建二<lb/>
年封隂謀之功又有日食之變數術之士咸歸咎於封<lb/>
<pb n="KR3k0013_WYG_537-2a"/>
爵今青州饑虚盜賊未息民有乏絶上求廪貸陛下乾<lb/>
乾勞思以濟民為務宜循古法寜静無為以求天意以<lb/>
消菑異誠不宜追録小恩虧失大典帝不聽雄復諫曰臣<lb/>
聞人君莫不好忠正而惡讒䛕然而歴世之患莫不以<lb/>
忠正得罪讒䛕蒙倖者盖聽忠難從䛕易也夫刑罪<lb/>
人情之所甚惡貴寵人情之所甚欲是以時俗為忠者<lb/>
少而習䛕者多故令人主數聞其美稀知其過迷而不<lb/>
悟至於危亡臣伏見詔書顧念阿母舊恩欲特加顯賞<lb/>
<pb n="KR3k0013_WYG_537-2b"/>
案尚書故事無乳母爵邑之制唯先帝時阿母王聖為<lb/>
野王君聖造生讒賊廢立之禍生為天下所咀嚼死為<lb/>
海内所歡快桀紂貴為天子而庸僕羞與為比者以<lb/>
其無義也夷齊賤為匹夫而王矦争與為伍者以其有<lb/>
徳也今阿母躬蹈約儉以身率下羣僚蒸庶莫不向<lb/>
風而與王聖並同爵號懼違本操失其常願臣愚以為<lb/>
凡人之心理不相逺其所不安古今一也百姓深懲王<lb/>
聖傾覆之禍民萌之命危於累卵常懼時世復有此類<lb/>
<pb n="KR3k0013_WYG_537-3a"/>
怵惕之念未離於心恐懼之言未絶於口乞如前議嵗<lb/>
以千萬給奉阿母内足以盡恩愛之歡外可不為吏民<lb/>
所怪梁冀之封事非機急宜過菑戹之運然後平議<lb/>
可否㑹復有地震緱氏山摧之異雄復上䟽曰先帝封<lb/>
野王君漢陽地震今封山陽君而京城復震専政在隂<lb/>
其菑猶大臣前後瞽言封爵至重王者可私人以財不<lb/>
可以官宜還阿母之封以塞尤異今冀已髙議山陽君<lb/>
亦宜崇其本節雄言雖切至娥亦畏懼辭譲而帝戀戀<lb/>
<pb n="KR3k0013_WYG_537-3b"/>
不能已卒封之後阿母遂以交遘失爵<lb/>
黄瓊為尚書僕射順帝時連有菑異瓊上䟽曰間者<lb/>
以来封位錯謬寒燠相干蒙氣數興日暗月散原之天<lb/>
意殆不虚然陛下宜開石室案河雒外命史官悉條上<lb/>
永建以前至漢初菑異與永建以後訖于今日孰為多<lb/>
少又使近臣儒者參考政事數見公卿察問得失諸無<lb/>
功徳者宜皆斥黜<lb/>
張綱為侍御史時順帝委縱宦官有職危心綱嘗感激<lb/>
<pb n="KR3k0013_WYG_537-4a"/>
慨然歎曰穢惡滿朝不能奮身出命掃國家之難雖<lb/>
生吾不願也退而上書曰詩曰不愆不忘率繇舊章<lb/>
尋大漢初隆及中興之世文明二帝徳化尤盛觀其理<lb/>
易循易見但恭儉守節約身尚徳而已中官常侍不過<lb/>
兩人近倖賞賜裁滿數金惜廢重人故家給人足夷<lb/>
狄聞中國優富信任道徳所以姦謀自消而和氣感應<lb/>
而頃者以来不遵舊章無功小人皆有爵官富之驕之<lb/>
而復害之非愛人重噐承天順道者也伏願陛下少<lb/>
<pb n="KR3k0013_WYG_537-4b"/>
留聖恩割損左右以奉天心書奏不省<lb/>
胡廣為尚書僕射時順帝欲立皇后而貴人有寵者<lb/>
四人莫知所建議欲探籌以決定選廣與尚書郭䖍史<lb/>
敞上䟽諫曰竊見詔書以立后事大謙不自専欲假之<lb/>
籌策決疑靈神篇籍所記祖宗典故未嘗有也恃神<lb/>
任筮既不必當賢就值其人猶非徳選夫岐嶷形於自<lb/>
然俔天必有異表宜參良家簡求有徳徳鈞以年年<lb/>
鈞以貎稽之典經斷之聖慮政令猶汗往而不反詔文<lb/>
<pb n="KR3k0013_WYG_537-5a"/>
一下形之四方臣職在拾遺憂深責重是以焦心冒昩<lb/>
陳聞帝從之以梁貴人良家子定立為皇后<lb/>
楊倫為侍中順帝時邵陵令任嘉在職貪穢因遷武威<lb/>
太守後有司奏嘉贓罪千萬徴考廷尉其所牽染将相<lb/>
大臣百有餘人倫乃上書曰臣聞春秋誅惡及本本誅<lb/>
則惡消振裘持領領正則毛理今任嘉所生狼籍未<lb/>
受辜戮猥以垢身改典大郡自非案坐舉者無以禁絶<lb/>
姦萌往者湖陸令張疊蕭令四賢徐州刺史劉福等釁<lb/>
<pb n="KR3k0013_WYG_537-5b"/>
穢既彰咸伏其誅而豺狼之吏至今不絶者豈非本舉<lb/>
之主不加之罪乎昔齊威之霸殺姦臣五人并及舉者<lb/>
以弭謗讟當斷不斷黄石所戒夫聖王所以聽僮夫匹<lb/>
婦之言者猶塵加嵩岱霧集淮海雖未有益不為損<lb/>
也惟陛下留神省察奏御有司以倫言公直辭不遜順<lb/>
下之尚書奏倫探知宻事徼以求直坐不敬結鬼薪<hi>結正</hi>
<hi>其罪鬼薪取薪以給宗廟三嵗刑之</hi>詔書以倫數進忠言特原之免歸田<lb/>
里<lb/>
<pb n="KR3k0013_WYG_537-6a"/>
郎顗舉有道不就順帝陽嘉二年正月就徴公車時災<lb/>
異屢見顗乃詣闕拜章曰臣聞天埀妖象地見災符所<lb/>
以譴告人主責躬修徳使正機平衡流化興政也易内<lb/>
傳曰凡災異所生各以其政變之則除消之亦除伏惟陛<lb/>
下躬日昃之聽温三省之勤思過念舊務消祇悔方今<lb/>
時俗奢佚淺恩薄義夫救奢必於儉約拯薄無若敦厚<lb/>
安上理人莫善於禮修禮遵約盖惟上興革文變薄事<lb/>
不在下故周南之徳關雎政本本立道生風行草從澄<lb/>
<pb n="KR3k0013_WYG_537-6b"/>
其源者流清溷其本者末濁天地之道其猶鼔籥以<lb/>
虗為徳自近及逺者也伏見往年以来園陵數災炎光<lb/>
熾猛驚動神靈易天人應曰君子不思遵利兹謂無<lb/>
澤厥災孽火燒其宫又曰君髙臺府犯隂侵陽厥災火又<lb/>
曰上不儉下不節災火並作燒君室自頃繕理西苑修<lb/>
復太學宫殿官府多所構飾昔盤庚遷殷去奢即儉<lb/>
夏后卑室盡力致美又魯人為長府閔子曰仍舊貫何<lb/>
必改作臣愚以為諸所繕修事可省減禀䘏貧人賑<lb/>
<pb n="KR3k0013_WYG_537-7a"/>
贍孤寡此天之意也人之慶也仁之本也儉之要也焉<lb/>
有應天養人為仁為儉而不降福者哉土者地祇隂性<lb/>
澄静宜以施化之時敬而勿擾竊見正月以来隂闇連<lb/>
日易内傳曰久隂不雨亂氣也蒙之比也蒙者君臣上<lb/>
下相冒亂也又曰欲徳不用厥異常隂夫賢者化之本<lb/>
雲者雨之具也得賢而不用猶久隂而不雨也又頃前<lb/>
數日寒過其節氷既觧釋還復凝合夫寒往則暑来<lb/>
暑往則寒来此言日月相推寒暑相避以成物也今立<lb/>
<pb n="KR3k0013_WYG_537-7b"/>
春之後火卦用事當温而寒違反時節繇功賞不至而<lb/>
刑罰必加也宜湏立秋順氣行罰臣伏案非候叅察衆<lb/>
政以為立夏之候當有震裂涌水之害又比熒惑失度<lb/>
盈縮往来渉歴輿鬼環繞軒轅火精南方夏之政也政<lb/>
有失禮不從夏令則熒惑失行正月三日至乎九日三<lb/>
公卦三公上應台階下同元首政失其道則寒隂反節<lb/>
節彼南山詠自周詩股肱良哉著於虞典而今之在位<lb/>
竟託髙虚納累鍾之奉忘天下之憂棲遲偃仰寝疾自<lb/>
<pb n="KR3k0013_WYG_537-8a"/>
逸被策文得賜錢即復起矣何疾之易而愈之速以<lb/>
此消夫災𤯝興致升平其可得乎今選舉牧守委任<lb/>
三府長吏不良既咎州郡州郡有失豈得不歸責舉者<lb/>
而陛下崇之彌優自下慢事愈甚所謂大網䟽小網數<lb/>
三公非臣之仇臣非狂夫之作所以發憤忘食懇懇不<lb/>
已者誠念朝廷欲致興平非不能面譽也臣生長草野<lb/>
不曉禁忌披露肝膽書不擇言伏鑕鼎鑊死不敢恨<lb/>
謹詣闕奉章伏待重誅書奏帝復使對尚書顗對<lb/>
<pb n="KR3k0013_WYG_537-8b"/>
曰臣聞明王聖主好聞其過忠臣孝子言無隱情臣備<lb/>
生人倫視聽之類而稟性愚慤不識忌諱故出死忘命<lb/>
懇懇重言誠欲陛下修乾坤之徳開日月之明披圖<lb/>
籍案經典覽帝王之務識先後之政如有闕遺退而<lb/>
自改本文武之業擬堯舜之道攘災延慶號令天下此<lb/>
誠臣顗區區之願夙夜夢寐盡心所計謹修序前章暢<lb/>
其㫖趣條便宜七事具如状對一事陵園至重聖神攸<lb/>
馮而災火炎赫迫近寝殿魂而有靈猶将驚動宫殿官<lb/>
<pb n="KR3k0013_WYG_537-9a"/>
府近始永平嵗時未積便更修造又西苑之設禽畜是<lb/>
䖏離房别觀本不常居而皆當修積土木營建無已消<lb/>
功殫賄巨億為計易内傳曰人君奢侈多飾宫室其時<lb/>
旱其災火是故魯僖遭旱修政自勑下鐘鼔之懸休<lb/>
繕治之官雖則不寜而時雨自降繇此言之天之應人<lb/>
敏於影響<hi>敏速也</hi>今月十七日戊午徴日也日加申風從<lb/>
寅来丑時而止丑寅申皆徴也不有火災必當為旱願<lb/>
陛下較計繕修之費永念百姓之勞罷将作之官減<lb/>
<pb n="KR3k0013_WYG_537-9b"/>
雕文之飾損庖厨之饌退宴私之樂易中孚傳曰陽感<lb/>
天不旋日<hi>易中孚傳曰陽感天不旋日言天子為善一日天立應以善為惡一日天立應以惡也</hi>
如是則景雲降集𤯝殄息矣二事去年以来兊卦用事<lb/>
類多不効易傳曰有貎無實佞人也有實無貎道人也<lb/>
寒温為實清濁為貎今三公皆令色足恭外厲内荏以<lb/>
虗事上無佐國之實故清濁效而寒温不效也是以隂<lb/>
寒侵犯消息<hi>陽君隂臣侵消息者或隂専政或隂侵陽也</hi>占曰日乗則有妖<lb/>
風日蒙則有地裂如是三年則致日食隂侵其陽漸積所<lb/>
<pb n="KR3k0013_WYG_537-10a"/>
致立春前後温氣應節者詔令寛也其復寒者無寛之<lb/>
實也夫十室之邑必有忠信率土之人豈無貞賢未聞<lb/>
朝廷有所賞㧞非所以求善贊務𢎞濟元元宜採納良<lb/>
臣以助聖化三事臣聞天道不逺三五復反今年少陽<lb/>
之嵗法當乗起恐後年已往将遂驚動渉歴天門災成<lb/>
戊巳今春當旱夏必有水臣以六日七分候之可知夫<lb/>
災𤯝之来縁類而應行有玷缺則氣逆於天精感變出<lb/>
以戒人君王者之義時有不登則損滋徹膳數年以来<lb/>
<pb n="KR3k0013_WYG_537-10b"/>
榖收稍減家貧戸饉嵗不如昔百姓不足君孰與足水<lb/>
旱之災雖尚未至然君子逺覽防微慮萌老子曰人之<lb/>
饑也以其上食稅之多也故孝文皇帝綈袍革舄木噐<lb/>
無文約身薄賦時致昇平今陛下聖徳中興宜尊前典<lb/>
惟節惟約天下幸甚易曰天道無親常與善人是故髙<lb/>
宗以享福宋景以延年四事臣仰觀天文太子不明熒<lb/>
惑以去年春分後十六日在婁五度推歩三統熒惑今<lb/>
當在翼九度今反在桺三度則不及五十餘度去年八<lb/>
<pb n="KR3k0013_WYG_537-11a"/>
月二十四日戊辰熒惑歴輿鬼東入軒轅出后星北東<lb/>
去四度北旋復還軒轅者後宫也熒惑者至陽之精也<lb/>
天之使也而出入軒轅繞還往来易曰天垂象見吉凶<lb/>
其意昭然可見矣禮天子一娶九女嫡媵畢具今宫人<lb/>
侍御動以千計或生而幽隔人道不通鬱積之氣上感<lb/>
皇天故遣熒惑入軒轅理人倫垂象見異以悟主上昔<lb/>
武王下車出傾宫之女表商容之閭以理人倫以表賢<lb/>
徳故天授以聖子成王是也今陛下多積宫人以違天<lb/>
<pb n="KR3k0013_WYG_537-11b"/>
意故皇子多夭嗣體莫寄詩云敬天之怒不敢戲豫方<lb/>
今之福莫若廣嗣廣嗣之術可不深思宜簡出宫女恣<lb/>
其姻嫁則天自降福子孫千億惟陛下丁寜再三留神<lb/>
於此左右貴幸亦宜惟臣之言以悟陛下盖善言古者<lb/>
合於今善言天者合于人願訪問百僚有違臣言者<lb/>
臣當茍言之罪五事臣竊見去年閏十月十七日己丑<lb/>
夜有白氣從西方天苑趨左足入玉井數日乃滅春秋<lb/>
曰有星孛于大辰大辰者何大火也大火為大辰罰又<lb/>
<pb n="KR3k0013_WYG_537-12a"/>
為大辰北極亦為大辰所以孛一宿而連三宿者言北<lb/>
辰王者之宫也凡中宫無節政教亂逆威武衰微則此<lb/>
三星以應之也罰者白虎其宿主兵其國趙魏變見西<lb/>
方亦應三輔凡金氣為變發在秋節臣恐立秋以後趙<lb/>
魏關西将有羗寇畔戾之患宜豫宣告諸郡使敬授人<lb/>
時輕徭役薄賦歛勿妄繕起堅倉獄備守衛回選賢能<lb/>
以鎮撫之金精之變責歸上司宜以五月丙午遣大尉<lb/>
服干戚建井旟畫玉版之策引白氣之異於西郊責躬<lb/>
<pb n="KR3k0013_WYG_537-12b"/>
求愆謝咎皇天消滅妖氣蓋以火勝金轉禍為福也六<lb/>
事臣竊見今月十四日乙邜巳時白虹貫日凡日傍氣色<lb/>
白而純者名為虹貫日中者侵太陽也見於春者政變<lb/>
常也方今中官外司各各考事其所考者或非急務又<lb/>
恭陵火災主名未立多所收捕備經考毒尋火為天戒<lb/>
以悟人君可順而不可違可敬而不可慢陛下宜恭己<lb/>
内省以備後災凡諸考案并湏立秋又易傳曰公能其<lb/>
事序賢進士後必有喜反之則白虹貫日以甲乙見者<lb/>
<pb n="KR3k0013_WYG_537-13a"/>
則譴在中台自司徒居位隂陽多謬久無虗巳進賢之<lb/>
策天下興議異人同咨且立春以来金氣再見金能勝<lb/>
木必有兵氣宜黜司徒以應天意陛下不早禳之将負<lb/>
臣言遺患百姓<hi>時劉琦為司徒至陽嘉三年策免</hi>七事臣伏惟漢興以<lb/>
来三百三十九嵗於詩三基<hi>基當作朞謂以三朞之法推之</hi>髙祖起亥<lb/>
仲二年今在戍仲十年詩汜歴樞曰卯酉為革政午亥<lb/>
為革命神在天門出入候聽言神在戌亥司候帝王興<lb/>
衰得失厥善則昌厥惡則亡於易雄雌秘歴今值困乏<lb/>
<pb n="KR3k0013_WYG_537-13b"/>
凡九二困者衆小人欲共困害君子也經曰困而不失<lb/>
其所其唯君子乎唯獨賢聖之君遭困遇險能致命<lb/>
遂志不去其道陛下乃者濳龍養徳幽隱屈戹即位<lb/>
之元紫宫驚動歴運之㑹時氣已應然猶恐妖祥未盡<lb/>
君子思患而豫防之臣以為戍仲已竟来年入季文帝<lb/>
改法除肉刑之罪至今適三百年宜因斯際大蠲法令<lb/>
官名稱號輿服噐械事有所更變大為小去奢就儉機<lb/>
衡之政除煩為簡改元更始招求幽隱舉方正徴有道<lb/>
<pb n="KR3k0013_WYG_537-14a"/>
博採異謀開不諱之路臣陳引際㑹恐犯忌諱書不盡<lb/>
言未敢究暢臺詰顗曰對云白虹貫日政變常也朝廷<lb/>
率繇舊章何所變易而言變常又言當大蠲法令革易官<lb/>
號或云變常以致災或改舊以除異何也又陽嘉初建<lb/>
復欲改元據何經典其以實對顗對曰方春東作布徳<lb/>
之元陽氣開盛而養導萬物王者因天視聽奉順時<lb/>
氣宜務崇温柔遵其行令而今立春之後考事不息秋<lb/>
冬之政行乎春夏故白虹春見掩蔽日曜凡邪氣乗陽<lb/>
<pb n="KR3k0013_WYG_537-14b"/>
則虹蜺在日斯皆臣下執事刻急所招殆非朝廷優寛<lb/>
之本此其變常之咎也又今選舉皆歸三司非有周召<lb/>
之才而當則哲之重每有選用輙參之掾屬公府門巷<lb/>
賔客填集送去迎来財貨無已其當遷者竟相薦謁<lb/>
各遣子弟充塞道路開長姦門興致浮偽非所謂率繇<lb/>
舊章也尚書職任機衡宫禁嚴宻私曲之意差不得通<lb/>
偏黨之恩或無所用選舉之任不如還在機宻臣誠愚<lb/>
戇不知折中斯固逺近之倫當今之宜又孔子曰漢三<lb/>
<pb n="KR3k0013_WYG_537-15a"/>
百載計歴改憲三百四嵗為一徳五徳千五百二十嵗<lb/>
五行更用自春徂夏改青服絳者也自文帝省刑適三<lb/>
百年而輕微之禁漸已殷積王者之法譬猶江河當使<lb/>
易避而難犯也故易曰易則易知簡則易從易簡而天<lb/>
下之理得矣今去奢即儉以先天下改易名號随事稱<lb/>
謂易曰君子之道或出或䖏同歸殊途一致百慮是知<lb/>
變常而善可以除災變常而惡必致於異今年仲竟来<lb/>
年入季仲終季始歴運變改故可改元所以順天道也<lb/>
<pb n="KR3k0013_WYG_537-15b"/>
臣顗愚蔽不足以答聖問顗又上書薦黄瓊李固并陳<lb/>
便宜四事一事孔子作春秋書正月者敬嵗之始也王<lb/>
者則天之象因時之序宜開發徳號爵賢命士流寛大<lb/>
之澤垂仁厚之徳順助元氣含養庶類如此則天文<lb/>
昭爛星辰顯列五緯循軌四時和睦不則太陽不光天<lb/>
地混濁時氣錯逆霾霧蔽日自立春以来累經旬朔<lb/>
未見仁徳有所施布但聞罪罰考掠之聲夫天之應人<lb/>
疾於影響而自從入嵗常有蒙氣月不舒光日不宣耀<lb/>
<pb n="KR3k0013_WYG_537-16a"/>
日者太陽以象人君政變於下日應於天清濁之占隨<lb/>
政抑揚天之見異事無虚作豈獨陛下倦於萬機帷幄<lb/>
之政有所闕歟何天戒之數見也臣願陛下𤼵揚乾剛<lb/>
援引賢能勤求機衡之寄以獲斷金之利臣之所陳輙<lb/>
以太陽為先者明其不可久闇急當改正其異雖微其<lb/>
事甚重臣言雖約其㫖甚廣惟陛下乃眷臣章深留明<lb/>
思二事孔子曰靁之始發大壯始君弱臣強從觧起今<lb/>
月九日至十四日大壯用事消息之卦也於此六日之<lb/>
<pb n="KR3k0013_WYG_537-16b"/>
中雷當發聲發聲則嵗氣和王道興也易曰雷出地奮<lb/>
豫先王以作樂崇徳殷薦之上帝雷者所以開發萌芽<lb/>
辟隂除害萬物湏雷而觧資雨而潤故經曰雷以動之<lb/>
雨以潤之王者從寛大順春令則雷應節不則發動於<lb/>
冬當震反潛故易傳曰當靁不靁太陽弱也今蒙氣不<lb/>
除日月變色則其效也天網恢恢䟽而不失随時進退<lb/>
應政得失大人者與天地合其徳與日月合其明璇機<lb/>
動作與天相應雷者號令其徳生養號令殆廢當生而<lb/>
<pb n="KR3k0013_WYG_537-17a"/>
殺則雷反作其時無嵗<hi>雷以冬鳴則嵗飢也</hi>陛下若欲除災招祉<lb/>
順天致和宜察臣下尤酷害者加斥黜以安黎元則大<lb/>
皓恱和靁聲乃發<hi>大皓天也</hi>三事去年十月二十日癸亥太<lb/>
白與嵗星合明於房心太白在北嵗星在南相離數寸<lb/>
光芒交接房心者天帝明堂布政之宫孝經鈎命决曰<lb/>
嵗星守心年榖豐尚書洪範記曰月行中道移節應期<lb/>
徳厚受福重華留之重華者謂嵗星在心也今太白從<lb/>
之交合明堂金木相賊而反同合此以隂陵陽臣下專<lb/>
<pb n="KR3k0013_WYG_537-17b"/>
權之異也房心東方其國主宋石氏經曰嵗星出左有<lb/>
年出右無年今金木俱東嵗星在南是為出右恐年榖<lb/>
不成宋人饑也陛下宜審詳明堂布政之務然後妖異<lb/>
可消五緯順序矣四事易傳曰陽無徳則旱隂僭陽亦<lb/>
旱陽無徳者人君恩澤不施於人也隂僭陽者禄去公<lb/>
室臣下専權也自冬渉春訖無嘉澤數有西風反逆時<lb/>
節朝廷勞心廣為祈禱薦祭山川暴龍移市臣聞皇天<lb/>
感物不為偽動災變應人要在責己若令雨可請降水<lb/>
<pb n="KR3k0013_WYG_537-18a"/>
可禳止則嵗無隔并太平可待然而災害不息者患在此也<lb/>
立春以來未見朝廷賞録有功表顯有徳存問孤寡賑恤<lb/>
貧弱而但見雒陽都官奔車東西收繫纎介牢獄充盈<lb/>
臣聞恭陵火䖏比有光曜明此天災非人之咎丁丑大<lb/>
風掩蔽天地風者號令天之威怒皆所以感悟人君忠<lb/>
厚之戒又連月無雨将害宿麥若一榖不登則饑者十<lb/>
三四矣陛下誠宜廣被恩澤貸贍元元昔堯遭九年之<lb/>
水人有十載之蓄者簡稅防災為其方也願陛下早宣<lb/>
<pb n="KR3k0013_WYG_537-18b"/>
徳澤以應天功若臣言不用朝政不改者立夏之後乃<lb/>
有澍雨於今之際未可望也若政變於朝而天不雨則<lb/>
臣為誣上愚不知量分當鼎鑊書奏特詔拜郎中辭病<lb/>
不就即去歸家至四月京師地震遂䧟其夏大旱秋鮮<lb/>
卑入馬邑城破代郡兵明年西羌宼隴右皆畧如顗言<lb/>
耳<lb/>
杜喬為大司農順帝時梁冀子弟五人及中常侍等以<lb/>
無功並封喬上書諫曰陛下越從藩臣龍飛即位天人<lb/>
<pb n="KR3k0013_WYG_537-19a"/>
屬心萬邦攸頼不急忠賢之禮而先左右之封傷善害<lb/>
徳興長佞䛕臣聞古之明君褒罰必以功過末世闇主<lb/>
誅賞各縁其私今梁氏一門宦者微孽並帶無功之紱<lb/>
裂勞臣之土其為乖濫胡可勝言夫有功不賞為善失<lb/>
其望姦回不詰為惡肆其凶故陳資斧而人靡畏班爵<lb/>
位而物無虧茍遂私道豈伊傷政為亂而已喪身亡國<lb/>
可不慎哉書奏不省<lb/>
周舉永和末為諫議大夫時連有災異順帝詔舉於顯<lb/>
<pb n="KR3k0013_WYG_537-19b"/>
親門問以變𤯝舉對曰陛下初立遵修舊典興化致政<lb/>
逺近肅然頃年以来稍違於前朝多寵倖禄不序徳觀<lb/>
天察人準今方古誠可危懼書曰僭常𤾉若夫僭差無<lb/>
度則言不從而下不正陽無以制則上擾下竭宜宻嚴<lb/>
勅州郡察彊宗大姦以時擒討其後江淮猾賊周生徐<lb/>
鳯等䖏䖏並起如舉所陳<lb/>
劉陶為太學生桓帝時大将軍梁冀専朝而桓帝無子<lb/>
連歳凶荒饑菑異數見陶上䟽陳事曰臣聞人非天地<lb/>
<pb n="KR3k0013_WYG_537-20a"/>
無以為生天地非人無以為靈是故帝非人不立人非<lb/>
帝不寜夫天之與帝帝之與人猶頭之與足相湏而行<lb/>
也伏惟陛下年隆徳茂中天稱號襲常存之慶循不<lb/>
易之制目不視鳴條之事耳不聞檀車之聲天災不<lb/>
有痛於肌膚震食不即損於聖體故蔑三光之謬輕<lb/>
上天之怒伏念髙祖之起始自布衣拾暴秦之敝追亡<lb/>
周之鹿合散扶傷克成帝業功既顯矣勤亦至矣流福<lb/>
遺祚至於陛下陛下既不能增明烈考之軌而忽髙祖<lb/>
<pb n="KR3k0013_WYG_537-20b"/>
之勤妄假利噐委授國柄使羣醜刑𨽻芟刈小民彫敝<lb/>
諸夏虐流逺近故天降衆異以戒陛下陛下不悟竟令<lb/>
虎豹窟於麑塲豺狼乳於春囿斯豈唐咨禹稷益典<lb/>
朕虞議物賦上蒸民之意哉又令牧守長吏上下交競<lb/>
封豕長蛇蠶食天下貨殖者為窮寃之魂貧餒者作饑<lb/>
寒之鬼髙門獲東觀之辜豐室罹妖叛之罪死者悲<lb/>
於窀穸生者戚於朝野是愚臣所為咨嗟長懐歎息者<lb/>
也且秦之将亡正諫者誅䛕進者賞嘉言結於忠舌國命<lb/>
<pb n="KR3k0013_WYG_537-21a"/>
出於讒口擅閻樂於咸陽授趙髙以車府權去已而不<lb/>
知威離身而不顧古今一揆成敗同勢願陛下逺覽強<lb/>
秦之傾近察哀平之變得失昭然禍福可見臣又聞危<lb/>
非仁不扶亂非知不救故武丁得傅說以消鼎雉之菑<lb/>
周宣用申甫以濟夷厲之荒竊見故冀州刺史南陽朱<lb/>
穆前烏桓校尉臣同郡李膺皆履正清平貞髙絶俗穆<lb/>
前在冀州奉憲操平摧破姦黨民清萬里歴典牧守<lb/>
正身率下及掌戎馬威揚朔北斯實中興之良佐國家<lb/>
<pb n="KR3k0013_WYG_537-21b"/>
之柱臣也宜還本朝夹輔王室上齊七曜下鎮萬國臣<lb/>
敢吐不時之義於諱言之朝猶氷霜見日必至消滅臣<lb/>
始悲天下之可悲今天下亦悲臣之愚惑也書奏不省<lb/>
袁著為郎中年十九見梁冀凶縱不勝其憤乃詣闕上<lb/>
書曰臣聞仲尼歎鳯鳥不至河不出圗自傷卑賤不能<lb/>
致也今陛下居得致之位又有能致之資而和氣未應<lb/>
賢愚失序者勢分權臣上下壅隔之故也夫四時之用<lb/>
功成則退髙爵厚寵鮮不致菑今大将軍位極功成可<lb/>
<pb n="KR3k0013_WYG_537-22a"/>
為至戒冝遵懸車之禮髙枕頥神傳曰木實繁者披枝<lb/>
害心若不抑損權盛将無以全其身矣左右聞臣言将<lb/>
側耳切齒臣特以童蒙見拔故敢忘忌諱昔舜禹相戒<lb/>
無若丹朱周公戒成王無若殷王紂願除誹謗之罪以<lb/>
䦕天下之口書奏不省<lb/>
楊秉為侍中尚書時桓帝微行私過幸河南尹梁裔府<lb/>
舎是日大風㧞樹晝昏秉上䟽諫曰臣聞瑞繇徳至菑<lb/>
應事生故傳曰禍福無門唯人自招天不言語以菑異<lb/>
<pb n="KR3k0013_WYG_537-22b"/>
譴告是以孔子迅雷風烈必有變動詩云敬天之威不<lb/>
敢驅馳王者至尊出入有常警蹕而行静室而止自非<lb/>
郊廟之事則鸞旗不駕故詩稱自郊徂宫易曰王假有<lb/>
廟致孝享也諸侯如臣之家春秋尚列其誡<hi>齊莊公如崔杼家為</hi>
<hi>崔杼所殺</hi>況以先王法服而私出槃游降亂尊卑等威無序<lb/>
侍衛守空宫級璽委女妾設有非變任章之謀上負先<lb/>
帝下悔靡及臣奕世受恩得備納言又以薄學充在講<lb/>
勸特蒙哀識見炤日月恩重命輕義使士死敢憚摧折<lb/>
<pb n="KR3k0013_WYG_537-23a"/>
畧陳其愚帝不納<lb/>
應奉為司𨽻校尉桓帝時田貴人見幸帝有建立之議<lb/>
奉以田氏微賤不宜超登后位上書諫曰臣聞周納狄<lb/>
女襄王出居乎鄭漢立飛燕成帝裔嗣泯絶母后之重<lb/>
興廢之所因宜思關雎之所求逺五禁之所忌帝納之<lb/>
李雲為白馬令桓帝延熹二年中常侍單超等五人皆<lb/>
以誅梁冀功並封列侯専權選舉又立掖庭民女亳氏<lb/>
為皇后數月間后家封者四人賞賜巨萬是時地數震<lb/>
<pb n="KR3k0013_WYG_537-23b"/>
裂衆菑頻降雲素剛憂國将危心不能忍乃露布上<lb/>
書移副三府曰臣聞皇后天下母徳配坤靈得其人則<lb/>
五氏来備<hi>五氏即史記所謂庶徴曰雨曰𤾉曰燠曰寒曰風五者来備也</hi>不得其人則<lb/>
地動揺宫比年災異可謂多矣皇天之戒可謂至矣髙<lb/>
祖受命至今三百六十四嵗君期一周當有黄精代見<lb/>
姓陳項虞田許氏不可令此人居太尉太傅典兵之官<lb/>
舉厝至重不可不慎班功行賞宜應其實梁冀雖持權<lb/>
専擅虐流天下以罪行誅猶召家臣搤殺之耳而猥封<lb/>
<pb n="KR3k0013_WYG_537-24a"/>
謀臣萬户以上髙祖聞之得無見非西北列将得無觧<lb/>
體<hi>列将謂皇甫規等</hi>孔子曰帝者諦也今官位錯亂小人謟進<lb/>
財貨公行政化日損尺一拜用不經御省是帝欲不諦<lb/>
乎帝得奏震怒下有司逮雲死黄門獄中<lb/>
朱穆桓帝時坐忤宦者趙忠輸作左校赦出居家數年<lb/>
在朝諸公多有相推薦者於是徴拜尚書穆既深疾宦<lb/>
者及在臺閣旦夕共事志欲除之乃上䟽曰案漢故事<lb/>
中常侍叅選士人建武以後乃悉用宦者自延平以来<lb/>
<pb n="KR3k0013_WYG_537-24b"/>
浸益貴盛假貂璫之飾䖏常伯之任天朝政事一更其<lb/>
手權傾海内寵貴無及子弟親戚並荷榮任故放濫驕<lb/>
溢莫能禁御凶狡無行之徒媚以求官恃勢怙寵之軰<lb/>
漁食百姓窮破天下空竭小人愚臣以為可悉罷省遵<lb/>
復徃初率繇舊章更選海内清淳之士明達國體者以<lb/>
補其䖏即陛下可為堯舜之君衆僚皆為稷契之臣兆<lb/>
庶黎民蒙被聖化矣帝不納後穆進見口復陳曰臣聞漢<lb/>
家舊典置侍中中常侍各一人者尚書事黄門侍郎一<lb/>
<pb n="KR3k0013_WYG_537-25a"/>
人傳發書奏皆用姓族自和熹太后以女主稱制不接<lb/>
公卿乃以閹人為常侍小黄門通命兩宫自此以来權<lb/>
傾人主窮困天下宜皆罷遣博選耆儒宿徳與叅政<lb/>
事帝怒不應穆伏不起左右傳出<hi>聲傳令出</hi>良久乃趨而去<lb/>
自此中官數因事稱詔詆毁之穆素剛不得意居無㡬<lb/>
憤懣發疽卒<lb/>
陳蕃為光禄勲桓帝時封賞踰制内寵猥盛蕃上䟽諫<lb/>
曰臣聞有事社稷者社稷是為有事人君者容恱是為<lb/>
<pb n="KR3k0013_WYG_537-25b"/>
今臣蒙恩聖朝備位九列見非不諫則容恱也夫諸侯<lb/>
上象四七垂耀在天下應分土藩屏上國髙祖之約非<lb/>
功臣不侯而聞追録河南尹鄧萬世父尊之微功更爵<lb/>
尚書令黄門雋先人之絶封近習以非義授邑左右以<lb/>
無功傳賞授位不料其任裂土莫紀其功至乃一門之<lb/>
内侯者數人故緯象失度隂陽謬序稼用不成民用不<lb/>
康臣知封事已行言之無及誠欲陛下從是而止又比<lb/>
年收歛十傷五六萬人饑寒不聊生活而採女數千食<lb/>
<pb n="KR3k0013_WYG_537-26a"/>
肉衣綺脂油粉黛不可貲計鄙諺言盜不過五女門以<lb/>
女貧家也今後宫之女豈不貧國乎是以傾宫嫁而天<lb/>
下化楚女悲而西宫菑且聚而不御必生憂悲之感以<lb/>
致兵革水旱之困夫獄以禁止姦邪官以稱才理物若<lb/>
法虧於平官失其人則王道有缺而今天下之論皆謂<lb/>
獄繇怨起爵以賄成夫不有臭穢則蒼蠅不飛陛下宜<lb/>
採求得失擇從忠善尺一選舉委尚書三公使褒責誅<lb/>
賞各有所歸豈不幸甚帝頗納其言為出宫女五百餘<lb/>
<pb n="KR3k0013_WYG_537-26b"/>
人但賜雋爵關内侯而萬世南鄉侯延熹六年車駕幸<lb/>
廣成較獵<hi>廣成苑名</hi>蕃上䟽諫曰臣聞人君有事苑囿唯仲<lb/>
秋西郊順時講武殺禽助祭以敦孝敬如或違此則為<lb/>
肆縱故臯陶戒舜無放逸逰周公戒成王無槃於遊田<lb/>
虞舜成王猶有此戒況徳不及二王者乎夫安平之時<lb/>
尚宜有節況當今之世有三空之戹害田野空朝廷空<lb/>
倉庫空是謂三空加兵戎未戢四方離散是陛下焦心<lb/>
毁顔坐以待旦之時也豈宜揚旗耀武騁心輿馬之觀<lb/>
<pb n="KR3k0013_WYG_537-27a"/>
乎又前秋多雨民始種麥今失其勸種之時而令給驅<lb/>
禽除路之役非賢聖恤民之意也齊景公欲觀於海放<lb/>
乎瑯琊晏子為陳百姓惡聞旌旗輿馬之音舉首嚬眉<lb/>
之憾景公感之不行周穆王欲肆車轍馬跡祭公謀父<lb/>
為誦祈招之詩以止其心誠惡逸逰之害人也書奏不<lb/>
納<lb/>
襄楷平原人桓帝時宦官専朝政刑暴濫又比失皇子<lb/>
灾異尤數楷自家詣闕上䟽曰臣聞皇天不言以文象<lb/>
<pb n="KR3k0013_WYG_537-27b"/>
設教堯舜雖聖必歴象日月星辰察五緯所在故能享<lb/>
百年之夀為萬世之法臣竊見去嵗五月熒惑入太微<lb/>
犯帝座出端門不軌常道其閏月庚辰太白入房心犯<lb/>
小星震動中耀中耀天王也傍小星者天王子也夫太<lb/>
微天廷五帝之座而金火罰星揚光其中於占天子凶<lb/>
又俱入房心法無繼嗣今年嵗星久守太微逆行西至<lb/>
掖門還切執法歳為木精好生惡殺而淹留不去者咎<lb/>
在仁徳不修誅罰太酷前七年十二月熒惑與嵗星俱<lb/>
<pb n="KR3k0013_WYG_537-28a"/>
入軒轅逆行四十餘日而鄧皇后誅其冬太寒殺鳥獸<lb/>
害魚鼈城傍竹柏之葉有傷枯者臣聞師曰柏傷竹枯<lb/>
不出三年天子當之今雒陽城中人夜無故呌呼云有<lb/>
火光人聲正諠於占亦與竹柏同自春夏以来連有霜<lb/>
雹及大雨雷而臣作威作福刑罰急刻之所感也太原<lb/>
太守劉瓆南陽太守成瑨志除姦邪其所誅剪皆合人<lb/>
望而陛下受閹竪之譖乃逺加老逮三公上書乞哀瓆<lb/>
等不見採察而嚴被譴讓憂國之臣将遂杜口矣臣聞<lb/>
<pb n="KR3k0013_WYG_537-28b"/>
殺無罪誅賢者禍及三世陛下即位以来頻行誅伐梁<lb/>
宼孫鄧並見族滅其從坐者又非其數李雲上書明主<lb/>
所不當諱杜衆乞死諒以感悟聖朝曽無赦宥而并被<lb/>
殘戮天下之人咸知其寃漢興以来未有拒諫誅賢用<lb/>
刑太深如今者也求平舊典誅當重論皆湏冬獄先請<lb/>
後刑所以重人命也頃數十嵗以来州郡玩習又欲避<lb/>
請讞之煩輙託疾病多死牢獄長吏殺生自已死者多<lb/>
非其罪魂神寃結無所歸訴淫厲疾疫自此而起昔文<lb/>
<pb n="KR3k0013_WYG_537-29a"/>
王一妻誕致十子今宫女數千未聞慶育宜修徳省行<lb/>
以廣螽斯之祚又七年六月十三日河内野王山上有<lb/>
龍死可長數十丈扶風有星隕為石聲聞三郡夫龍形<lb/>
状不一小大無常故易況之大人帝王為符瑞或聞河<lb/>
内龍死諱以為蛇夫龍能變化蛇亦有神皆不當死者<lb/>
秦之将衰華山神操璧以授鄭客曰今年祖龍死始皇<lb/>
逃之死於沙丘王莽天鳯二年訛言黄石山宫有死龍<lb/>
之異後漢誅莽光武復興虚言猶然況於實邪夫星辰<lb/>
<pb n="KR3k0013_WYG_537-29b"/>
麗天猶萬國之附王者也下将畔上故星亦畔天石者<lb/>
安類墜者失勢春秋五石隕宋其後襄公為楚所執秦<lb/>
之亡也石隕東郡今隕扶風與先帝園陵相近不有大<lb/>
喪必有畔逆案春秋以来及古帝王未有河清及學門<lb/>
自壊者也臣以為河者諸侯位也清者屬陽濁者屬隂<lb/>
河當濁而反清者隂欲為陽諸侯為帝也大學天子教<lb/>
化之宫其門無故自壊者言文徳将喪教化廢也京房<lb/>
易傳曰河水清天下平今天垂異地吐妖人厲疫三者<lb/>
<pb n="KR3k0013_WYG_537-30a"/>
並時而有河清猶春秋麟不當見而見孔子書之以為<lb/>
異也臣前上琅琊宫崇受于吉神書不合明聽臣聞布<lb/>
榖鳴於孟夏蟋蟀吟於始秋物有微而至信人有賤而<lb/>
言忠臣雖至賤誠願賜清問極盡所言書奏不省十餘<lb/>
日復上書曰臣伏見太白北入數日復出東方其占當<lb/>
有大兵中國弱四夷強臣又推歩熒惑今當出而潛必<lb/>
有隂謀皆繇獄多寃結忠臣被戮徳星所以久守執法<lb/>
亦為此也陛下宜承天意理察寃獄為劉瓆成瑨虧除<lb/>
<pb n="KR3k0013_WYG_537-30b"/>
罪避追録李雲杜衆等子孫夫天子事天不孝則日食<lb/>
星闕比年日食於朔三光不明五緯錯戾前者宫崇所<lb/>
獻神書専以奉天地順五行為本亦有興國廣嗣之術<lb/>
其文易暁參同經典而順帝不行故國嗣不興孝冲孝<lb/>
質類世短祚臣又聞之得主所好自非正道神為生虐<lb/>
故周衰諸矦以力征相髙於是夏育申休宋萬彭生任<lb/>
鄙之徒生於其時殷紂好色妲己是出葉公好龍真龍<lb/>
游廷今黄門常侍天刑之人陛下愛待兼倍常寵係嗣<lb/>
<pb n="KR3k0013_WYG_537-31a"/>
未兆豈不為此天官宦者星不在紫宫而在天市眀當<lb/>
給使主市里也今乃反䖏常伯之位實非天意又聞宫<lb/>
中立黄老浮屠之祠此道清虚貴尚無為好生惡殺省<lb/>
慾去奢今陛下嗜慾不去殺罰過理既乖其道豈獲其<lb/>
祚哉或言老子入夷狄為浮屠<hi>或言當時老子四入夷狄始為浮屠之化</hi>浮<lb/>
屠不三宿桑下<hi>言浮屠之人寄桑下者不經三宿便即移去也</hi>不欲久生恩愛<lb/>
精之至也天神遣以好女浮屠曰此但革嚢盛血遂不<lb/>
眄之其守一如此乃能成道今陛下媱女艷婦極天下<lb/>
<pb n="KR3k0013_WYG_537-31b"/>
之麗甘肥飲美殫天下之味奈何欲如黄老乎書上即<lb/>
詔尚書問狀楷曰臣聞古者本無宦官武帝末春秋髙<lb/>
數游後宫始置之耳後稍見任至於順帝遂益繁熾今<lb/>
陛下爵之十倍於前至今無繼嗣者豈獨好之而使之<lb/>
然乎尚書上其對坐論司㓂<lb/>
　<lb/>
　<lb/>
　冊府元龜卷五百三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷二百九十</head>
    <p>
<pb n="KR3k0013_WYG_290-1a"/>
欽定四庫全書<lb/>
　冊府元龜卷二百九十　　宋　王欽若等　撰<lb/>
　　宗室部<lb/>
　　　立功<lb/>
順陽懷侯嘉光武族兄義兵起嘉隨更始征伐為偏将<lb/>
軍及攻破宛封興徳侯遷大将軍擊延岑於冠軍降之<lb/>
更始都長安封漢中王<lb/>
安成侯賜光武族兄自伯升起兵賜乃隨従攻擊諸縣<lb/>
<pb n="KR3k0013_WYG_290-1b"/>
更始既立以賜為光禄勲及伯升被害代為大司徒加<lb/>
丞相更始都長安封賜為宛王拜前大司馬使持節鎮<lb/>
撫闗東建武初聞光武即位乃詣雒陽<lb/>
成武侯順光武族兄建武八年使擊破六安賊因拜為<lb/>
六安太守<lb/>
陳王寵明帝子陳敬王之孫中平中黄巾賊起郡縣皆<lb/>
棄城走寵善弩射十發十中中皆同處<hi>寵射其秘法以天覆地載参連</hi>
<hi>為竒又有三微三小三微為經三小為緯經緯相将萬勝之方然要在機牙</hi>寵有彊弩數千<lb/>
<pb n="KR3k0013_WYG_290-2a"/>
張出軍都亭<hi>置軍營於國之都亭</hi>國人素聞王善射不敢反叛故<lb/>
陳獨得完百姓歸之者衆十餘萬人<lb/>
魏任城王彰太祖子漢末封鄢陵侯建安二十三年代<lb/>
郡烏九反以彰為北中郎将行驍騎将軍討之彰北征<lb/>
入涿郡界叛胡數千騎卒至時兵馬未集唯有步卒千<lb/>
人騎數百匹用田豫計固守要隙虜乃退散彰追之身<lb/>
自摶戰射胡騎應弦而倒者前後相屬戰過半日彰鎧<lb/>
中數箭意氣益厲乘勝逐北至桑乾去代二百餘里長<lb/>
<pb n="KR3k0013_WYG_290-2b"/>
史諸将皆以為新涉逺士馬疲頓乂受節度不得過代<lb/>
不可深進違令輕敵彰曰率師而行唯利所在何節度<lb/>
乎胡走未逺追之必破従令縱敵非良将也遂上馬令<lb/>
軍中後出者斬一日一夜與虜相及擊大破之斬首獲<lb/>
生以千數彰乃倍常科大賜将士将士無不悦喜時鮮<lb/>
卑大人軻比能将數萬騎觀望彊弱見彰力戰所向皆<lb/>
破乃請服北方悉平<lb/>
陳侯仁太祖従弟從太祖為别部司馬行厲鋒校尉太<lb/>
<pb n="KR3k0013_WYG_290-3a"/>
祖之破袁術仁所斬獲頗多從征徐州仁嘗督騎為軍<lb/>
前鋒别攻陶謙将吕繇破之還與大軍合彭城大破謙<lb/>
軍從攻費華即墨開陽謙遣别将救諸縣仁以騎擊破<lb/>
之太祖征吕布仁别攻句陽㧞之生獲布将劉何太祖<lb/>
平黄巾迎天子都許仁數有功拜廣陽太守後太祖征<lb/>
張繡仁别徇旁縣率厲将士甚奮太祖壮之遂破繡太<lb/>
祖與袁紹久相持於官渡紹遣先主徇諸縣太祖使仁<lb/>
将騎擊先主破走之盡復收諸叛縣而還紹遣别将韓<lb/>
<pb n="KR3k0013_WYG_290-3b"/>
荀鈔斷西道仁擊荀於雞雒山大破之太祖討馬超以<lb/>
仁行安西將軍督諸将拒潼闗破超渭南蘇伯田銀反<lb/>
以仁行驍騎將軍都督七軍討銀等破之復以仁行征<lb/>
南将軍假節屯樊鎮荆州侯音以宛叛畧傍縣衆數千<lb/>
人仁率諸軍攻破音斬其首<lb/>
高陵侯純初以議郎參司空軍事督虎豹騎從太祖圍<lb/>
南皮純麾下騎斬袁譚及北征二郡純部騎獲單于蹹<lb/>
頓従征荆州追先主於長坂獲其二女輜重收其散卒<lb/>
<pb n="KR3k0013_WYG_290-4a"/>
進降江陵<lb/>
樂城侯洪太祖従弟太祖征徐州張邈舉兖州叛迎吕<lb/>
布時大饑荒洪将兵在前先據東平范聚糧穀以繼軍<lb/>
太祖討邈布於濮陽布破走遂據東阿轉擊濟陰山陽<lb/>
中牟陽武京宻十餘縣皆拔之以前後功拜鷹揚校尉<lb/>
遷陽武中郎将别征劉表别将於舞陽葉堵陽博望有<lb/>
功遷厲鋒将軍<lb/>
長平侯休太祖族子漢末從曹洪擊蜀将吳蘭於下辯<lb/>
<pb n="KR3k0013_WYG_290-4b"/>
大破之文帝初以休為鎮南将軍都督諸軍事孫權遣<lb/>
将屯厯陽休到擊破之又别遣兵渡江燒賊蕪湖營數千<lb/>
家遷征東将軍領揚州刺史帝征孫權休為征東大将<lb/>
軍假黄鉞督張遼等及諸州郡二十餘軍擊權大将吕<lb/>
範等於洞浦破之拜揚州牧明帝時吳将審惪屯皖休<lb/>
擊破之斬惪首吳将韓綜翟丹等前後率衆詣休降遷<lb/>
大司馬都督揚州如故<lb/>
邵陵侯真太祖族子漢末太祖使将虎豹騎討靈丘賊<lb/>
<pb n="KR3k0013_WYG_290-5a"/>
拔之又以偏将軍擊蜀将於下辯破之又為征蜀䕶軍<lb/>
督徐晃等破蜀将髙詳於陽平文帝即位以真為鎮西<lb/>
将軍假節都督雍梁諸軍事張進等反於酒泉真遣費<lb/>
耀討破之斬進等黄初三年為上軍大将軍假節與夏<lb/>
侯尚等征吳擊牛渚屯破之明帝即位遷大将軍蜀将<lb/>
諸葛亮圍祁山南安天水安定三郡應亮帝遣真督諸<lb/>
　軍郿遣張郃擊亮将馬謖破之安定民楊條等畧吏<lb/>
民保月支城真進擊之條謂其衆曰大将軍自來吾願<lb/>
<pb n="KR3k0013_WYG_290-5b"/>
早降耳遂自縛出三郡皆平<lb/>
吳奮威将軍瑜堅弟静之子漢建安九年為丹陽太守<lb/>
與周瑜等共討麻保二屯破之後屯溧陽徙屯牛渚瑜<lb/>
以水安人饒助為襄安長無錫人顔連為居巢長使招<lb/>
納廬江二郡各得降附<lb/>
瑜弟皎漢建安中為䕶軍校尉領衆二千餘人是時曹<lb/>
公數出濡須皎每赴拒號為精鋭後襲南郡權以吕蒙<lb/>
為大都督皎為後繼定荆州皎有力焉<lb/>
<pb n="KR3k0013_WYG_290-6a"/>
皎弟沙羡侯奐建安末代皎統其衆領江夏太守黄武<lb/>
五年大帝攻石陽奐以地主使所部将軍鮮于丹帥五<lb/>
千人先斷淮道自帥呉碩張梁五千人為軍前鋒降高<lb/>
城得三将拜揚威将軍<lb/>
輔堅之兄子以揚武校尉佐長沙桓王䇿平三郡䇿討<lb/>
丹陽七縣使輔西屯厯陽以拒袁術并招誘餘民鳩合<lb/>
遺散乂従䇿討陵陽生得祖郎䇿西襲廬江太守劉勲<lb/>
輔隨従身先士卒有功䇿以輔為廬陵太守<lb/>
<pb n="KR3k0013_WYG_290-6b"/>
桓堅族子河之子年二十五拜安東中郎将與陸遜共<lb/>
拒先主先主軍衆甚盛彌山盈谷桓投刀奮命與遜戮<lb/>
力先主敗走桓斬上兜道截其徑要先主踰山越險僅<lb/>
乃得免先主恚歎曰吾昔初至京城桓尚小兒而今迫<lb/>
孤乃至此桓以功拜建武将軍封丹徒侯<lb/>
晉琅邪王伷泰始中為鎮東大将軍平吳之役率衆數<lb/>
萬出涂中孫皓奉箋送璽綬詣伷請降詔曰琅邪王伷<lb/>
督率所統連據涂中使賊不得相救又使琅邪相劉𢎞<lb/>
<pb n="KR3k0013_WYG_290-7a"/>
等進軍逼江賊震懼遣使奉偽璽綬又使長史王恒率<lb/>
諸軍渡江破賊邉守獲督蔡機斬首降附五六萬計諸<lb/>
葛靚孫奕等皆歸命請死功勲茂著其封子二人為亭<lb/>
侯各三千戸賜絹六十疋<lb/>
汝隂王駿為鎮西将軍都督雍凉等州咸寧初羌虜樹<lb/>
機能等叛駿遣衆討之斬三千餘級進位征西大将軍<lb/>
又紹駿遣七千人代凉州守兵樹機能侯彈勃等欲先<lb/>
刼伷兵駿命平虜䕶軍文俶督凉秦雍諸軍各進屯以<lb/>
<pb n="KR3k0013_WYG_290-7b"/>
威之機能乃遣所領二十部及彈勃面縳軍門各遣入<lb/>
質子安定北地金城諸胡吉軻羅侯金多及北虜熱冏等<lb/>
二萬口又来降<lb/>
淮陵王漼初封廣陵公為散騎常侍趙王倫之簒也三<lb/>
王起義漼與左衛将軍王輿攻殺孫秀因而廢倫以功<lb/>
進封為王<lb/>
東海王越懷帝永嘉三年九月丙寅劉聰圍浚儀遣平<lb/>
北将軍曹武討之丁丑王師敗績越入保京城聰至西<lb/>
<pb n="KR3k0013_WYG_290-8a"/>
明門越禦之戰於宣陽門外大破之<lb/>
南頓王宗初封南頓公討劉喬有功進封王增邑五千<lb/>
并前萬户<lb/>
譙王尚之初為會稽王道子驃騎諮議與弟允之並居<lb/>
列職兖州刺史王恭忌其盛也與豫州刺史庾楷並稱<lb/>
兵以討尚之為名南連荆州刺史殷仲堪南郡公桓𤣥<lb/>
等道子命前将軍王珣右将軍謝琰討恭尚之拒楷允<lb/>
之與楷子鴻戰於當利鴻敗走斬楷将段方楷單馬奔桓<lb/>
<pb n="KR3k0013_WYG_290-8b"/>
𤣥道子以尚之為建威将軍豫州刺史假節一依楷故<lb/>
事<lb/>
宋長沙景王道憐晉末為建威将軍南彭城内史時北<lb/>
青州刺史劉該反引魏人為援清河陽平二郡太守孫<lb/>
全聚衆應之義熙元年後魏遣豫州刺史索度眞大将<lb/>
軍斛蘭冦徐州攻相縣執鉅鹿太守賀申進圍寧朔将<lb/>
軍羊穆之於彭城穆之告急道憐率衆救之軍次陵栅<lb/>
斬全進至彭城眞蘭退走道憐率龍驤将軍孔隆及穆<lb/>
<pb n="KR3k0013_WYG_290-9a"/>
之等追真蘭走奔相城又追躡至光水溝斬劉該魏衆<lb/>
見殺乃赴水死畧盡以破索度真功封新渝縣男食邑<lb/>
五百户従髙祖征廣固嘗為軍鋒及城陷慕容超将親<lb/>
兵突圍走道憐所部獲之以廣固功改封竟陵縣公食<lb/>
邑千戸<lb/>
臨川烈武王道規髙祖少弟少倜儻有大志髙祖奇之<lb/>
與謀桓𤣥時桓𢎞鎮廣陵以為征虜中兵參軍髙祖尅<lb/>
京城道規以其日與劉毅孟昶共斬𢎞收衆濟江進平<lb/>
<pb n="KR3k0013_WYG_290-9b"/>
京邑𤣥敗走晉大将軍武陵王遵承制以道規為振武<lb/>
将軍義昌太守與劉毅何無忌追桓𤣥遇𤣥於峥嶸洲<lb/>
大敗𤣥軍𤣥與郭鈐單舸走江陵不復能守欲入蜀為<lb/>
馮遷所斬義軍遇風不進桓謙桓振復據江陵毅留巴<lb/>
陵道規與無忌俱進攻桓謐於馬頭桓蔚於寵洲皆破<lb/>
之復進軍夏口偽鎮軍将軍馮該戍夏口東岸楊武将<lb/>
軍孟山圖據魯城輔國将軍桓仙客守偃月壘於是毅<lb/>
攻魯城道規無忌攻偃月並克之生禽仙客山圖其夕<lb/>
<pb n="KR3k0013_WYG_290-10a"/>
該遁走進平巴陵道規留夏口進號輔國将軍督淮北<lb/>
諸軍事并州刺史義昌太守如故時荆州湘江豫猶多桓<lb/>
氏餘燼往往屯結復以本官進督江州之武昌荆州之<lb/>
江夏隨郡義陽綏安豫州之西陽汝南潁川新蔡九郡<lb/>
諸軍事隨宜翦撲皆悉平之<lb/>
竟陵王誕為揚州刺史孝武帝孝建初南郡王義宣舉<lb/>
兵反有荆州江兖豫四州之力勢震天下孝武即位日<lb/>
淺朝野大懼帝加誕節仗士五千人出入六門上流平<lb/>
<pb n="KR3k0013_WYG_290-10b"/>
定誕之力也<lb/>
始安王休仁明帝即位為揚州刺史會諸方逆命休仁<lb/>
都督征討諸軍事增班劍三十人出據虎檻進據赭圻<lb/>
尋領太子太傅總統諸軍隨宜應接泰始二年拜司徒<lb/>
休仁率衆軍大破賊斬偽尚書侯射袁覬進討江郢荆<lb/>
雍湘五州平定之<lb/>
巴陵王休若泰始二年為鎮軍将軍時方反叛休若進<lb/>
號衛将軍雍州刺史率諸軍破賊於吳興會稽平定三<lb/>
<pb n="KR3k0013_WYG_290-11a"/>
郡同迹皆伏誅三年薛安都子伯令畧據雍州四郡休<lb/>
若討斬之<lb/>
晉熙王爕廢帝元徽二年為征虜将軍郢州刺史時江<lb/>
州刺史桂陽王休範反爕遣中兵叅軍馮景祖襲尋陽<lb/>
休範中兵叅軍毛惠等居守開門降爕進號安西将軍<lb/>
督江州諸軍事<lb/>
南齊豫章文獻王嶷宋建元元年為都督揚南徐二<lb/>
州諸軍事驃騎大将軍二年春魏軍冦司豫二州<lb/>
<pb n="KR3k0013_WYG_290-11b"/>
南蠻司馬崔慧景北討又分遣中兵叅軍蕭惠朗援司<lb/>
州屯西闗魏軍濟淮攻壽春分騎當出隋鄧衆以為憂<lb/>
嶷曰魏入春夏非動衆時令豫司强守遏其津要彼見<lb/>
堅嚴自當潰散必不敢越二鎮而南也是時纂嚴嶷以<lb/>
荆州隣接蠻蜑慮其生心令鎮内皆緩服既而魏軍竟<lb/>
不出樊鄧於壽春敗走尋給班劍二十人<lb/>
梁長沙王懿齊永明季授持節都督梁南北秦沙四州<lb/>
諸軍事加冠軍将軍是嵗魏人入漢中遂圍南鄭懿隨<lb/>
<pb n="KR3k0013_WYG_290-12a"/>
機拒擊傷殺甚多乃解圍遁去懿又遣氐帥楊元秀攻<lb/>
魏厯城臯蘭駱谷仇池等六戍尅之魏人震懼邉境遂<lb/>
寧永元元年裴叔業據豫州反授持節征虜将軍督豫<lb/>
州諸軍事討叔業叔業懼降於魏既而平西将軍崔慧<lb/>
景入冦京邑奉江夏王寶𤣥圍臺城齊室大亂詔徵懿<lb/>
懿時方食投箸而起率鋭卒三千人援城慧景遣其子<lb/>
覺来拒懿奔擊大破之覺單騎走乘勝而進慧景衆潰<lb/>
追斬之遷尚書令都督征討水陸諸軍事持節将軍如<lb/>
<pb n="KR3k0013_WYG_290-12b"/>
故<lb/>
懿子西昌侯藻天監元年為持節都督益寧二州諸軍<lb/>
事冠軍将軍益州刺史時天下草創邊徼未安州民焦<lb/>
僧䕶聚數萬據郫樊作亂藻年未弱冠集僚佐議欲自<lb/>
擊之或陳不可藻大怒斬于階下乃乘平肩輿巡行賊<lb/>
壘賊聚弓亂射矢下如雨從者舉楯禦箭又命除之繇<lb/>
是人心大安賊乃夜遁藻命騎追之斬首數千級遂平<lb/>
之<lb/>
<pb n="KR3k0013_WYG_290-13a"/>
始興忠武王憺齊末為給事黄門侍郎巴東太守蕭慧<lb/>
訓子璝及巴西太守魯休烈舉兵逼荆州屯軍上明鎮<lb/>
軍蕭潁胄暴疾卒西朝甚懼尚書僕射夏侯詳議徵兵<lb/>
雍州南平王偉遣憺赴之憺以書喻璝等旬日皆請降<lb/>
吳平侯景為寧蠻校尉雍州刺史魏元志率衆七萬冦潺<lb/>
溝驅迫羣蠻蠻悉渡水來降因命司馬朱思逺寧蠻長<lb/>
史曹義宗中兵叅軍孟惠雋擊志於潺溝大破之生禽<lb/>
志長史杜景斬首萬餘級流屍葢漢水<lb/>
<pb n="KR3k0013_WYG_290-13b"/>
南郡王大連太清元年為使持節輕車将軍東揚州刺<lb/>
史三年會稽山賊田領羣聚黨數萬来攻大連命中兵<lb/>
叅軍張彪擊斬之<lb/>
陳遂興侯詳髙祖疎屬也髙祖東征杜龕詳别下安吉<lb/>
原鄉故彰三縣龕平以功授散騎侍郎假節雄信将軍<lb/>
青州刺史<lb/>
後魏上谷公紇羅初從道武自獨孤如賀蘭部與弟建<lb/>
勸賀蘭納推道武為主及道武即帝位以援立功與建<lb/>
<pb n="KR3k0013_WYG_290-14a"/>
同日賜爵為公<lb/>
武陵侯因從道武平中原以功封曲逆侯太武時改封<lb/>
曲陽侯素延以小統從道武征討諸部初定并州為刺<lb/>
史道武之驚於柏肆也<hi>道武征慕容寳軍于鉅鹿之柏肆塢其夜寳悉衆犯營帝驚而</hi>
<hi>起</hi>并州守將封寳真為逆素延斬之<lb/>
吉陽男比干以司衛監討白澗丁零有功<lb/>
平陽王真樂髙涼王孤孫也頻有戰功<lb/>
樂成侯謂烈帝子與其子烏真俱隨道武征討屢有戰<lb/>
<pb n="KR3k0013_WYG_290-14b"/>
功<lb/>
東陽王丕子雋邕並有軍功雋封新安縣男邕封涇縣<lb/>
男<lb/>
秦明王翰昭成子年十五便請征伐昭成壯之使領騎<lb/>
二千長統兵號令嚴信多有尅獲<lb/>
翰子衛王儀登國初破諸部有謀戰功皇始二年十月<lb/>
遣儀將三萬騎攻慕容徳於鄴大興元年正月慕容徳<lb/>
走保滑臺儀克鄴收其倉庫詔賞將士各有差<lb/>
<pb n="KR3k0013_WYG_290-15a"/>
常山王遵道武初慕容寳之敗别率騎七萬邀其歸路<lb/>
繇是有參合之㨗及平中山拜尚書左僕射加侍中領<lb/>
渤海之合口及博陵渤海羣盗起遵討平之<lb/>
陳留王䖍登國初與衛王儀破黜弗部後衛辰慕容寳<lb/>
来㓂䖍絶其左翼寳敗<lb/>
䖍弟崇為并州刺史從道武討蠕蠕别督諸軍出大澤<lb/>
越涿耶山威懾漠北<lb/>
永昌王健所在征戰常有大功從太武破赫連昌遂西<lb/>
<pb n="KR3k0013_WYG_290-15b"/>
畧至木根山討和龍健别攻拔建徳後平叛胡白龍餘<lb/>
黨於西河帝襲蠕蠕越涿邪山詔健殿後矢不虚發所<lb/>
中皆應弦而斃威震漠北又從征平涼州健功居多又<lb/>
討破秃髪保周自殺𫝊首京師<lb/>
淮南王佗太武之討胡白龍於西河屠其城佗别破餘<lb/>
黨斬首數千級後與武昌王提率并州諸軍討吐京叛<lb/>
胡曹僕渾於河西平之拜使持節前鋒大將軍督諸軍<lb/>
北討蠕蠕破之後劉義隆遣將㓂邊佗從征於懸瓠破<lb/>
<pb n="KR3k0013_WYG_290-16a"/>
之拜使持節都督雍秦二州諸軍事鎮西大將軍<lb/>
武昌王提太武時為使持節鎮東大將軍平原鎮都大<lb/>
將軍<lb/>
提子平原襲封爵獻文時蠕蠕犯塞從駕擊之平原戰<lb/>
功居多為鎮南大將軍齊州刺史孝文時妖賊司馬小<lb/>
君自稱晉後聚黨三千餘人屯聚平陵年號聖君攻破<lb/>
郡縣殺害長吏平原身自討擊殺七人擒小君送京師<lb/>
斬之又有妖人劉舉自稱天子扇惑百姓復討斬之<lb/>
<pb n="KR3k0013_WYG_290-16b"/>
晉王伏羅為車騎大將軍督高平涼州諸軍討吐谷渾<lb/>
慕利延吐谷渾慕利延軍至樂都遂間道行至大母橋<lb/>
慕利延衆驚奔白蘭慕利延子拾寅走阿曲斬首五千<lb/>
餘級降其一萬餘落<lb/>
河間公齊從太武征赫連昌帝馬蹶賊逼帝齊以身蔽<lb/>
捍決死力戰賊乃退帝得上馬是日微齊帝㡬至危殆<lb/>
帝以微服入其城齊固諫不許乃與數人從帝入城内<lb/>
既覺諸門悉閉帝及齊等因入其宫中得婦人裙繫之<lb/>
<pb n="KR3k0013_WYG_290-17a"/>
槊上帝乘而上因此得拔齊有力焉賜爵浮陽侯從征<lb/>
和龍以功拜尚書進爵為公後坐事免官爵守將裴方<lb/>
明䧟仇池太武復授齊前將軍與建興公古弼討之遂<lb/>
尅仇池威振羌氐復賜爵河間公與武都王楊保宗對<lb/>
鎮駱谷保宗弟文徳説保宗閉險自固有期矣秦州主<lb/>
簿邊固知之密告齊晨詣保宗呼曰古弼至欲宣詔保<lb/>
宗出齊叱左右扶保宗上馬馳驛送臺諸氐遂推文徳<lb/>
為主求授於宋宋遣將房亮之苻昭啖龍等率衆助文<lb/>
<pb n="KR3k0013_WYG_290-17b"/>
徳齊擊斬殺龍擒亮之氐遂平以功拜内都大官<lb/>
臨淮王譚太武南討為中軍大將軍初宋文帝以鄒山<lb/>
險固乃積糧為守禦之備譚率衆攻之獲米三十萬以<lb/>
供軍儲宋人恃淮之阻素不設備造筏數十潜軍而濟<lb/>
賊衆驚潰斬其將胡崇及賊首萬餘級<lb/>
陽平王新成長子頥為懐朔鎮大將都督三道諸軍北<lb/>
討詔徴赴京朂以戰伐之事對曰當仰仗廟筭使呼韓<lb/>
同渭橋之禮帝曰壯哉王言朕所望也乃與陸叡集諸<lb/>
<pb n="KR3k0013_WYG_290-18a"/>
將議軍途所詣於是中道出黒山東道趣士盧河西道<lb/>
向侯延河軍過大磧大破蠕蠕頥入朝詔曰王之前言<lb/>
果不虚也<lb/>
濟隂王小新成子麗為宗正右衛將軍時秦州屠各王<lb/>
法智推州主簿吕茍兒為主號建明元年置立百官攻<lb/>
逼州郡涇州人陳瞻亦聚衆自稱王號聖明元年以麗<lb/>
為使持節都督與别駕楊椿討之茍兒率衆十餘萬屯<lb/>
孤山别據諸險圍逼州城麗出擊大破之便進軍永雒<lb/>
<pb n="KR3k0013_WYG_290-18b"/>
賊徒逆戰麗夜擊走之行秦州事李韶乘勝追掩茍兒<lb/>
遂率其衆三千餘人降麗<lb/>
上黨王長孫觀獻文時以征西大將軍假司空督河西<lb/>
七鎮諸軍討吐谷渾部帥拾寅遁藏焚其所居城邑而<lb/>
還孝文初拜殿中尚書侍郎吐谷渾又侵逼復假觀司<lb/>
空討除之<lb/>
任城王雲獻文時蠕蠕犯塞雲為中軍大都督從獻文<lb/>
討之遇於大磧及仇池氐反雲為征西大將軍討平之<lb/>
<pb n="KR3k0013_WYG_290-19a"/>
雲子澄為征北大將軍孝文時蠕蠕犯塞加澄使持節<lb/>
都督北討諸軍事以討之蠕蠕遁走後為揚州刺史時<lb/>
梁將張囂之冦夷陵戍澄遣輔國將軍成興步騎赴討<lb/>
大破之復夷陵囂之遁走又遣長風戍主竒道顯攻梁<lb/>
隂山戍破之斬其戍主龍驤將軍都亭侯梅興祖仍引<lb/>
攻白槀戍又破之斬其寧朔將軍闗内侯吳道爽澄表<lb/>
請南伐詔發二萬人馬千五百匹并壽陽先兵三萬委<lb/>
澄經畧乃遣綂軍傅竪眼王神念等進次大峴東闗九<lb/>
<pb n="KR3k0013_WYG_290-19b"/>
山淮陵皆分部諸將倍道據之總勒大衆駱驛相接而<lb/>
神念尅其開惡潁川二城斬梁軍主費尼而寧朔將軍<lb/>
韋惠龍驤將軍李伯繇仍固大峴澄遣綂軍黨法宗傅<lb/>
竪眼等進軍尅之遂圍白塔牽城數日之間便即逃潰<lb/>
梁清溪戍望風散走梁徐州刺史司馬明素率衆三千<lb/>
欲援九山徐州長史潘伯隣規固淮陵寧朔將軍王爕<lb/>
負險焦城法宗進克焦城破淮陵擒明素斬伯隣其濟<lb/>
隂太守王厚强廬江太守裴遂即亦奔退詔曰將軍文徳<lb/>
<pb n="KR3k0013_WYG_290-20a"/>
内昭武功外暢奮揚大畧將蕩江吳長旌始舒賊徒懾<lb/>
氣熊旅方馳東闗席卷想江湖弭波在旦夕耳所送首<lb/>
虜並已聞之<lb/>
澄弟嵩宣武時為安南將軍揚州刺史梁湘州刺史楊<lb/>
公則率衆二萬屯軍雒口姜慶真領軍五千據於首陂<lb/>
又遣其左軍將軍騫小眼軍主何天祚張俊興等率衆<lb/>
七千攻圍陸城嵩遣綂軍封邁王㑹等步騎八千討之<lb/>
邁達陸城賊皆夜遁追擊破之斬獲數千公則慶真退<lb/>
<pb n="KR3k0013_WYG_290-20b"/>
還馬頭梁徐州刺史昌義之屯據高皇遣三軍潜冦隂<lb/>
陵以淮水淺竭不通船艦屯於馬頭梁將田道龍何景<lb/>
先等領卒三千已至衡山規冦陸城並克逼嵩遣兼綂<lb/>
軍李叔仁等援合肥小峴楊石頻戰破之梁征虜將軍<lb/>
趙革頓於黄口嵩遣軍司趙熾等往討之先遣統軍安<lb/>
伯醜潜師夜渡㐲兵下蔡革率卒四千逆來拒戰伯醜<lb/>
與下蔡戍主王虎等前後夾擊大敗之俘斬溺死四千<lb/>
餘人綂軍李叔仁等夜襲硤石又破之梁将姜慶真専<lb/>
<pb n="KR3k0013_WYG_290-21a"/>
據肥汭冠軍将軍曹天寳屯於雞口軍主尹明世屯東<lb/>
硤石嵩遣别將羊𢎞次於淮西去賊營十里司馬趙熾<lb/>
率兵一萬為表裏聲勢衆軍既㑹分擊賊之四壘四壘<lb/>
之賊戰敗奔走斬獲數千溺死萬數綂軍牛敬賓攻硤<lb/>
石明世宵遁慶真合餘燼浮淮下下蔡戍主王畧截流<lb/>
擊之俘斬大半於是威名大振<lb/>
江陽王繼孝文時為安北将軍留守雒京時髙車酋帥<lb/>
樹者擁部民反叛詔繼都督北討諸軍事繼推檢斬諐<lb/>
<pb n="KR3k0013_WYG_290-21b"/>
首一人餘加慰諭於是叛徒歸順<lb/>
北海王顥為徐州刺史撫軍将軍免其後賊帥宿勤明<lb/>
達叱干騏驎等冦亂豳華諸州乃復顥王爵以本将軍<lb/>
使持節征西将軍都督華豳東秦諸軍事兼左僕射西<lb/>
道行臺以討明達顥轉戰而前頻破賊衆解豳華之圍<lb/>
以功增封八百戸進號征西将軍<lb/>
彭城王勰從孝文征沔北為使持節都督南征諸軍事<lb/>
中軍大將軍開府又詔曰明便交敵可勅将士肅爾軍<lb/>
<pb n="KR3k0013_WYG_290-22a"/>
儀勰於時親勒大衆至明大破齊將崔慧景等車駕還<lb/>
京會百寮於宣極堂行飲至䇿勲之禮命舍人宣旨勰<lb/>
翼弼六師纂戎荆楚沔北之勲每毗廟算從征新野有<lb/>
尅城之謀受命鄧城致大㨗之効功為羣将之最也别<lb/>
當授賞不替厥庸以破慧景等勲増色五百戸宣武時<lb/>
為司徒領揚州刺史揚州所統建安戍主胡景畧猶為<lb/>
寳卷拒守不下勰水陸討之景畧面縛出降自勰之至<lb/>
壽春東定城戍至於陽石西降建安山蠻順命斬首獲<lb/>
<pb n="KR3k0013_WYG_290-22b"/>
生以數萬計進位大司馬領司徒增邑八百戸又寳卷<lb/>
遣将陳伯之屯於肥口胡松又據梁城水軍相繼二百<lb/>
餘思勰部分將士分攻諸營伯之胡松率衆出戰諸将<lb/>
擊之斬首九千俘獲一萬伯之等僅以身免屯於烽火<lb/>
勰又分命諸將頻戰伯之計窮宵遁淮南平詔曰王戚<lb/>
尊上輔徳勲莫二孤心昧識訓保攸憑比以壽春初開<lb/>
封疆任重故令王親董元戎逺撫淮外冐兹炎蒸衡葢<lb/>
飄颻經畧踰時必有虧損淹違詔覿夙夜繫情制勝宣<lb/>
<pb n="KR3k0013_WYG_290-23a"/>
規威效兼著公私允稱義所欽嘉雖凱旋有期無申延<lb/>
屬可遣給事黄門侍郎鄭道昭就彼祗勞徴勰還朝<lb/>
中山王英孝文南伐英為梁漢别道都将後大駕臨鍾<lb/>
離詔英率衆備冦境上英以未暇西救漢中有可乗之<lb/>
㑹表求進討孝文許之師次沮水齊將蕭懿遣將尹紹<lb/>
祖梁季羣等領衆二萬之徼山立栅分為數處居髙視<lb/>
下隔水為營英謀曰彼帥賤民慢莫能相服若選精卒<lb/>
并攻一營彼不相救我尅必矣若尅一軍四營自拔於<lb/>
<pb n="KR3k0013_WYG_290-23b"/>
是簡兵三面騰上果不相救既破一處四面俱潰生擒<lb/>
梁季羣斬三千餘級俘七百人齊白馬戍将其夜逃潰<lb/>
乗勝長驅漢川之民相率歸附宣武即位詔英持節假<lb/>
鎮南將軍都督征義陽諸軍事率衆南討梁武司州刺<lb/>
史蔡道恭聞英將至遣其驍騎将軍楊繇率城外民三<lb/>
千餘家於城西南十里賢首山即嶺為三栅作表裏之<lb/>
勢英勒諸軍圍賢首壘焚其栅門楊繇驅水牛從營而<lb/>
出繼之以兵軍人避牛師遂退下尋分兵圍守其夜栅<lb/>
<pb n="KR3k0013_WYG_290-24a"/>
民任馬駒斬繇以降民皆安堵梁平西將軍曹景宗後<lb/>
將軍王僧炳等率步騎三萬來救義陽僧炳綂衆二萬<lb/>
據鑿峴景宗率一萬繼後英遣冠軍將軍元逞楊烈將<lb/>
軍曹文敬進據樊城抗之英部勒将士犄角討之大破<lb/>
僧炳軍俘斬四千餘人英又於士雅山結壘與景宗相<lb/>
抗分遣諸綂㐲於四山示之以弱梁將馬仙琕率萬餘<lb/>
來掩英營英命諸軍偽北誘之既至平地綂軍傅永等<lb/>
三軍擊之梁軍便奔退進擊潰之斬首二千三百級斬<lb/>
<pb n="KR3k0013_WYG_290-24b"/>
其羽林監軍鄧終年仙琕又率一萬人重來決戰英勒<lb/>
諸將隨便分擊又破之復斬梁将陳秀之統軍王買奴<lb/>
别破東嶺之陣斬首五百道恭憂死驍騎将軍行州事<lb/>
蔡靈恩後馮窮城短兵日接景宗仙琕知城将拔盡鋭<lb/>
決戰一日三交皆大敗而返靈恩勢窘遂降三闗戍聞<lb/>
之亦棄城而走梁又遣將冦肥梁詔英使持節加散騎<lb/>
常侍征南将軍都督揚徐二道諸軍事率衆十萬討之<lb/>
所在皆以便宜從事英擊破隂陵斬梁将二十五人及<lb/>
<pb n="KR3k0013_WYG_290-25a"/>
虜首五千餘級及頻破賊軍於梁城斬其支将四十二<lb/>
人殺獲及溺死者將五萬梁中軍大將軍臨川王蕭宏<lb/>
尚書左僕射栁惔等大將五人沿淮南走凡收米三十<lb/>
萬石英追至馬頭梁馬頭戍主委城遁走郢州治中督<lb/>
榮祖潜引梁軍以義陽應之三闗之戍並據城降梁郢<lb/>
州刺史婁悦嬰城自守懸瓠城民白早生等殺豫州刺<lb/>
史司馬悦據城南叛梁將齊茍仁率衆守懸瓠悦子尚<lb/>
華陽公主并為所刼又詔英使持節都督南征諸軍事<lb/>
<pb n="KR3k0013_WYG_290-25b"/>
假征南將軍出自汝南宣武以荆蠻平破早生詔英南<lb/>
赴義陽英輙與荆蠻分兵攻懸瓠尅之乃引軍而進初<lb/>
茍仁之據懸瓠梁寧朔將軍張道凝等率衆據楚城聞<lb/>
英將至棄城南走英追擊斬道凝及梁虎賁中郎曹苦<lb/>
生盡俘其衆既次義陽將取三闗英䇿之曰三闗相須<lb/>
如左右手若尅一闗兩闗不待攻而定攻難不如攻易<lb/>
東闗易攻宜須先取即黄石公所謂戰如風發攻如河<lb/>
決英恐其并力於東乃使長史李華率五統向西闗分<lb/>
<pb n="KR3k0013_WYG_290-26a"/>
其兵勢身督諸軍向東闗英至長薄梁將馬廣夜遁入<lb/>
於武陽英進師攻之梁遣其冠軍將軍彭瓫生驃騎將<lb/>
軍徐超秀援武陽英乃緩軍曰縱之使入此城吾先曽<lb/>
觀其形勢易攻耳吾取之如拾遺也諸軍未之信瓫生<lb/>
等既入武陽英促圍攻之六日而廣等降於是進擊黄<lb/>
峴梁太子左衛李元履棄城奔竄又討西闗梁司州刺<lb/>
史馬仙琕亦即退走果如英䇿凡擒獲其大將十人支<lb/>
將二十人卒七千米四十萬石軍資稱之<lb/>
<pb n="KR3k0013_WYG_290-26b"/>
安定王休為外都大官時蠕蠕犯塞出為使持節征北<lb/>
大將軍撫㝠鎮大将休身先将士擊虜退之<lb/>
髙陽王雍孫端為鎮軍將軍兖州刺史時梁將復㓂徐<lb/>
兖圍逼州城端率文武拒守以功封安徳縣開國公食<lb/>
邑五百戸<lb/>
章武王融宣帝時為驍騎將軍梁将㓂逼淮陽梁城䧟<lb/>
沒詔融假節征虜将軍别将南討大摧賊衆還梁城<lb/>
安豐王猛子延明孝明時為尚書右僕射及元法僧反<lb/>
<pb n="KR3k0013_WYG_290-27a"/>
詔為東道行臺徐州大都督節度諸軍事與都督臨淮<lb/>
王彧尚書李憲等討法僧梁遣其豫章王綜鎮徐州延<lb/>
明先收徐方甚得人譽招懐舊土逺近歸之綜既降延<lb/>
明因以軍乘之復東南之境至宿豫而還<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_290-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百九十<lb/>
</p>
<p>
</p>
  </div>
</body>
</text>
</TEI>
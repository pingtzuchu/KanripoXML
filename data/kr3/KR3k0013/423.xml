<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百二十三</head>
    <p>
<pb n="KR3k0013_WYG_423-1a"/>
欽定四庫全書<lb/>
　册府元龜卷四百二十三　宋　王欽若等　撰<lb/>
　　將帥部<lb/>
　　　討逆<lb/>
夫式遏亂略詰誅暴慢者將帥之任也昔人有言不以<lb/>
賊遺君父盖謂是矣乃有受任閫外典司戎重當專征<lb/>
之寄以經武為職其或凶徳嘯聚姧黨竊發殺掠吏士<lb/>
跨據城堡睢盱倔强滋蔓充斥繇是率勵有衆奮揚威<lb/>
<pb n="KR3k0013_WYG_423-1b"/>
怒罔繇申覆亟徃殄滅允所謂疾雷之作非掩耳所及<lb/>
破竹之勢乃迎刃自解耳夫如是乃可以副推轂之選<lb/>
増守方之氣矣<lb/>
後漢堅鐔為楊化將軍建武二年為右將軍萬修徇南<lb/>
陽而堵鄉人董訢反宛城獲南陽太守劉驎鐔乃引軍<lb/>
赴宛選敢死士夜自鄧城斬闗而入訢遂棄城走還堵<lb/>
鄉<lb/>
劉尚為武威將軍建武十九年西南夷寇益州郡遣尚<lb/>
<pb n="KR3k0013_WYG_423-2a"/>
討之時越嶲太守任貴謀叛尚襲貴誅之<lb/>
魏鍾繇漢建安中以司𨽻校尉持節督闗中諸軍㑹河<lb/>
東衛固作亂與張晟張琰及高幹等並為寇繇率諸將<lb/>
討破之<lb/>
趙儼為闗中䕶軍盡統諸軍屯田客吕並自稱將軍聚<lb/>
黨據陳倉儼率平難將軍殷署等攻之賊即破滅<lb/>
蜀鄧芝為督江州延熙十一年涪陵國人殺都尉反叛<lb/>
芝率軍征討即梟其渠帥百姓安堵<lb/>
<pb n="KR3k0013_WYG_423-2b"/>
吳陸遜為輔國將軍領荆州牧嘉禾五年范陽賊彭旦<lb/>
等為亂六年二月遜討旦等其年皆破之<lb/>
晉呉彦武帝時代陶璜為南中都督領交州刺史初璜<lb/>
之死也九眞戍兵作亂逐其太守九眞賊帥趙祉圍郡<lb/>
城彦悉討平之<lb/>
王浚為驃騎將軍都督東夷河北諸軍事領幽州刺史<lb/>
惠帝光熙元年東萊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>令劉相根反自稱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>公襲臨淄<lb/>
高密王簡奔聊城浚遣將討相根斬之<lb/>
<pb n="KR3k0013_WYG_423-3a"/>
山簡為征南將軍懐帝永嘉四年雍州人王如舉兵反<lb/>
於宛殺害令長自號大將軍司雍二州牧大掠漢沔新<lb/>
平人龎寔馮翊人嚴嶷京兆人侯脫等各起兵應之簡<lb/>
與荆州刺史王澄南中郎將杜㽔並遣兵援京師及如<lb/>
戰於宛<lb/>
陶侃為廣州刺史平越中郎將侃進至始興先是廣州<lb/>
人背刺史郭訥迎長沙人王機為刺史機復遣使詣王<lb/>
敦乞為交州敦從之而機未發㑹杜𢎞據臨賀因機乞<lb/>
<pb n="KR3k0013_WYG_423-3b"/>
降勸𢎞取廣州𢎞遂與温邵及交州秀才劉沈俱謀反<lb/>
或勸侃且住始興觀察形勢侃不聽直至廣州𢎞遣使<lb/>
偽降侃知其詐先於封口起發石車俄而𢎞率輕兵而<lb/>
至知侃有備乃退侃追撃破之執劉沈於小桂又遣部<lb/>
將許高討機斬之𫝊首京都進號平南將軍轉都督湘<lb/>
州刺史時交州刺史王諒為賊梁碩所䧟侃遣將高寳<lb/>
進撃平之以侃領交州刺史<lb/>
桓豁為右將軍監荆揚雍州軍事南陽督䕶趙億等逐<lb/>
<pb n="KR3k0013_WYG_423-4a"/>
太守桓琰據宛城以叛豁與竟陵太守羅崇討破之<lb/>
劉毅以冠軍將軍督豫州諸軍事梁州刺史劉雅反毅<lb/>
遣將討擒之<lb/>
宋杜慧度晉末為廣州將軍持節督交州諸軍事㑹賊<lb/>
帥盧循襲破合浦徑向交州慧度乃率文武六千人拒<lb/>
循於石碕交戰禽循長史孫建之循雖敗餘黨猶有三<lb/>
千人皆習練兵事李子遜李弈等奔竄石碕盤結俚獠<lb/>
各有部曲循知弈等與杜氏有怨遣使招之弈等引俚<lb/>
<pb n="KR3k0013_WYG_423-4b"/>
率衆五六千人受循節度六月庚子循晨造南津命三<lb/>
軍入城乃食慧度悉出宗族私財以充勸賞弟交趾太<lb/>
守慧期九眞太守章民並督率水歩軍慧度自登高艦<lb/>
合戰放火箭雉尾炬歩軍夾兩岸射之循衆艦俱燃一<lb/>
時散潰循中箭赴水死斬循及父嘏并循二子親屬録<lb/>
事參軍阮静中兵參軍羅農夫李脫等𫝊首京邑<lb/>
沈慶之以太子歩兵校尉為王元謨軍副屯碻磝元嘉<lb/>
二十九年亡命司馬黑石廬江叛吏夏侯方進在西陽<lb/>
<pb n="KR3k0013_WYG_423-5a"/>
五水誑動羣蠻自淮汝至於江沔咸罹其患慶之督諸<lb/>
將討之<lb/>
羊希為寧朔將軍初李萬周劉嗣祖籍畧廣州明帝以<lb/>
萬周為歩兵校尉權行廣州事希既至而萬周等並有<lb/>
異圖希誅之<lb/>
南齊李安民為領軍將軍屯夀春先是宋世亡命王元<lb/>
初聚黨六合山僭號自云垂手過膝州郡討之不獲積<lb/>
十餘年安民遣軍偵候生擒元初斬建康市<lb/>
<pb n="KR3k0013_WYG_423-5b"/>
陳顯逹為鎭西將軍都督益寧二州諸軍事廣漢賊司<lb/>
馬龍駒據郡反顯逹討平之<lb/>
蕭懿為豫州刺史永元二年四月平西將軍崔慧景舉<lb/>
兵襲京師江夏王寳元納之據城拒守懿起義援救慧<lb/>
景棄衆走<lb/>
陳陳景詳為豐州義軍主至徳三年前豐州刺史章文<lb/>
寳舉兵反景詳斬文寳𫝊首京師<lb/>
後魏南安公順道武皇始二年賀蘭部帥附力眷紇突<lb/>
<pb n="KR3k0013_WYG_423-6a"/>
隣部帥匿物尼紇奚部帥叱奴根聚黨反於陰館順率<lb/>
衆討之<lb/>
略陽公元遵為大將軍鎭渤海之合口天興元年博陵<lb/>
渤海章武羣盜並起元遵討平之<lb/>
長孫嵩為安南將軍鎭冀州天興元年道武將北還都<lb/>
右將軍尹國先督租冀州聞帝將還謀反欲襲信都嵩<lb/>
執送斬之<lb/>
元城侯屈率衆鎭并州明元永興五年六月濩澤劉逸<lb/>
<pb n="KR3k0013_WYG_423-6b"/>
自號征東將軍三巴王王紹為都署官屬攻逼建興郡<lb/>
屈討平之<lb/>
奚斤為鄭州將軍循行州郡章武民劉牙聚黨為亂斤<lb/>
討平之明元幸雲中斤留守京師昌黎王慕容伯兒收<lb/>
合輕俠失志之徒李沈等三百餘人謀反斤聞召伯兒<lb/>
入天安殿東廡下窮問欵引悉收其黨誅之<lb/>
公孫軌太武時為平南將軍時宋將到彥之遣其部將<lb/>
姚縱夫濟河攻治坂慮更北入遣軌屯壺闗㑹上黨丁<lb/>
<pb n="KR3k0013_WYG_423-7a"/>
零叛軌討平之<lb/>
陸眞文成時為安西將軍長安鎭將咸陽民趙昌受宋<lb/>
明帝署龍驤將軍扇動鄠盩厔二縣聚黨數百人據赤<lb/>
谷以叛眞與雍州刺史劉邈討平之昌單騎走免後鄠<lb/>
縣民王稚兄弟聚一千餘人招引趙昌始平石安池陽<lb/>
靈武四縣人皆應之衆至五千據治谷堡時詔南郡王<lb/>
李惠等領歩騎六千討昌眞以大軍未至慮昌滋蔓與<lb/>
雍州刺史劉邈討昌昌出營拒戰眞撃破之斬昌及賊<lb/>
<pb n="KR3k0013_WYG_423-7b"/>
首三千餘級𫝊首京師并誅其黨與七百餘人獲男女<lb/>
一千餘口雍州民夷莫不震伏<lb/>
唐元逹獻文時為安西將軍華州刺史時杏城民盖平<lb/>
定聚衆為逆帝遣給事楊鍾葵撃之不剋而還詔元逹<lb/>
討平之杏城民成赤李又聚黨自號為王逼掠郡縣殘<lb/>
害百姓元逹率騎二百邀其狹路撃破之叛民曹平原<lb/>
復聚為亂元逹追撃悉平之<lb/>
尉撥為平南將軍北豫州刺史後雒州民田智度聚黨<lb/>
<pb n="KR3k0013_WYG_423-8a"/>
謀逆詔撥乗𫝊發豫州兵與雒州刺史兵頓撃之獲智<lb/>
度送京師<lb/>
張赦提為虎賁郎京畿盜魁自稱虎子豹子以赦提為<lb/>
逐賊將軍未㡬而獲虎子豹子及其黨與盡送京師斬<lb/>
於闕下自是清静其靈邱羅思祖宗門豪俠家處隘險<lb/>
多止亡命與之為刼獻文怒之拏戮其家而思祖家黨<lb/>
相率寇盜赦提募求捕逐乃以赦提為遊徼將軍前後<lb/>
禽獲殺之畧盡<lb/>
<pb n="KR3k0013_WYG_423-8b"/>
韓務為太子翊軍校尉時孝文南征行梁州刺史楊靈<lb/>
珍謀叛以務為統軍受都督李崇節度以討靈珍有功<lb/>
授後軍長史<lb/>
薛虎子孝文時為平南將軍徐州民桓和等叛逆屯於<lb/>
五固詔虎子為征南都副將與尉元等討平之<lb/>
李煥宣武時為輔國將軍梁州刺史時武興氐楊集起<lb/>
舉兵作逆煥督别將石長樂統軍王祐等與軍司茍金<lb/>
養俱討之大破集起軍㑹秦州民吕茍兒反焕仍令長<lb/>
<pb n="KR3k0013_WYG_423-9a"/>
樂等赴援秦州屬都督元麗遂共平之<lb/>
李韶為將作大匠吕茍兒反於秦州除撫軍西道都督<lb/>
行秦州事與右衛將軍元麗率衆討之<lb/>
元譚孝明時為宗正少卿加冠軍元法僧外叛詔譚為<lb/>
持節假左將軍别將以討之徐州平遷光禄少卿行南<lb/>
兖州事<lb/>
裴衍為北道都督鎭鄴之武城時相州刺史安樂王鑒<lb/>
潛圖叛逆衍覺其有異密表陳之尋而鑒所部别將嵇<lb/>
<pb n="KR3k0013_WYG_423-9b"/>
崇馳驛告變乃詔衍與都督源子邕李神軌等討鑒平<lb/>
之<lb/>
李神軌為征東將軍時相州刺史安樂王鑒據州反詔<lb/>
神軌與都督源子邕等討平之武泰元年正月羣盜燒<lb/>
刼鞏縣自西闗口以東公路澗以南詔神軌為都督討<lb/>
平之<lb/>
鄭先䕶莊帝時為前將軍廣州刺史假平南將軍當州<lb/>
都督時妖賊劉舉於濮陽起逆詔先䕶以本官為東道<lb/>
<pb n="KR3k0013_WYG_423-10a"/>
都督討舉平之還鎭<lb/>
谷楷為奉車都督時沙門法慶反於冀州雖大將討破<lb/>
而妖帥尚未梟除詔楷冀州追捕皆擒獲之<lb/>
北齊王則初仕後魏為東徐州防城都督爾朱榮之死<lb/>
也東徐州刺史斛斯樁是其枝黨内懐憂怖時梁立魏<lb/>
汝南王恱為魏主資其士馬送境上樁遂翻城降恱則<lb/>
與蘭陵太守李義撃其偏師破之魏因以則行北徐州<lb/>
事<lb/>
<pb n="KR3k0013_WYG_423-10b"/>
堯雄為二豫揚郢四州都督時元洪威據潁州叛民趙<lb/>
繼宗殺潁川太守邵招據樂口自稱豫州刺史北應洪<lb/>
威雄率衆討之繼宗敗走民因雄之出遂推城人王長<lb/>
為刺史據州引西魏雄復與行臺侯景討平之<lb/>
宋顯為西兖州刺史時梁州刺史鹿永吉據州外叛西<lb/>
魏遣博陵王約趙郡王景神率衆迎接顯勒當州士馬<lb/>
邀破之斬約等<lb/>
李侃鎭魯山城天保六年四月梁反人李山花自號天<lb/>
<pb n="KR3k0013_WYG_423-11a"/>
子逼魯山城侃撃斬之<lb/>
皮景和為領軍大將軍河南道行臺武平中軍至祖口<lb/>
值土人陳暄等作亂景和平之又有陽平人鄭子饒<lb/>
詐依佛道設齋㑹用米麫不多供贍甚廣密從地藏漸<lb/>
出餅飯愚人以為神力見信於魏衛之間將為逆亂謀<lb/>
泄掩討漏逸乃潛渡河聚衆數千自號長樂王已破乗<lb/>
氏縣又欲襲西兖州城景和自南兖州遣數百騎撃破<lb/>
之斬首千餘級生擒子饒送京師烹之<lb/>
<pb n="KR3k0013_WYG_423-11b"/>
後周泉仚初仕西魏雒州都督上雒人泉岳其弟猛畧<lb/>
與順陽人杜窋等謀翻雒州以應東魏仚知之殺岳及<lb/>
猛畧等傳㫖詣闕而窋没東魏<lb/>
令狐整字廷保西魏末為𤓰州刺史東陽王元榮主簿<lb/>
加盪寇將軍太祖表為都督城人張保殺刺史成慶與<lb/>
凉州刺史宇文仲和搆逆規據河西晉昌人吕興等復<lb/>
害郡守郭肆以郡應保初保等將圖為亂慮整守義不<lb/>
從既殺成慶因欲及整然以整人之望復恐其下叛之<lb/>
<pb n="KR3k0013_WYG_423-12a"/>
遂不敢害雖外加禮敬内甚忌整整亦偽若親附而密<lb/>
欲圖之陰令所親說保曰君與仲和結為唇齒今東軍<lb/>
漸逼凉州彼勢孤危恐不能敵若或摧衂則禍及此土<lb/>
宜分遣銳師聲言救援二州合勢則東軍可圖然後保<lb/>
境息人計之上者保然之而未知所任整又令說保曰<lb/>
厯觀成敗在於任使所擇不善旋致傾危令狐廷保兼資<lb/>
文武才堪統帥若使為將蔑不濟矣保納其計且以整<lb/>
父兄等並在城中弗之疑也遂令整至玉門郡召集豪<lb/>
<pb n="KR3k0013_WYG_423-12b"/>
傑整說保罪逆馳還襲之先定晉昌斬吕興進軍撃保<lb/>
衆人素服整威名並棄保來附保遂奔吐谷渾<lb/>
宇文貴為大將軍代尉遲逈鎭蜀時隆州人開府李光<lb/>
昜反於鹽亭攻圍隆州而隆州人李柘亦聚衆反開府<lb/>
張道應之貴乃命開府叱奴與攻隆州又令開府成亞<lb/>
撃柘及道降之並送京師除益州刺史未就拜小司徒<lb/>
陸騰為隆州總管資州石槃民反殺郡守據險自守州<lb/>
軍不能制騰率軍討撃破斬之鐵山獠抄斷内江路騰<lb/>
<pb n="KR3k0013_WYG_423-13a"/>
撃之應時奔潰一日下其三城斬其魁帥俘獲三千兵<lb/>
招納降附者三萬户<lb/>
隋源雄初仕後周武帝時為檢校徐州總管東潼州刺<lb/>
史曹孝逹據州作亂雄遣兵襲撃斬之進位上大將軍<lb/>
觀徳王雄仕周武帝時為太子司掖下大夫武帝幸雲<lb/>
陽宫衛王眞作亂以其徒襲肅章門雄逆拒破之<lb/>
董純大業中為彭城留守東海賊彭孝才衆數千掠懐<lb/>
仁縣轉入沂水保五不及山純以精兵撃之擒孝才於<lb/>
<pb n="KR3k0013_WYG_423-13b"/>
陣車裂之餘黨各散<lb/>
唐王栖曜為浙西都知兵馬使代宗廣徳中江左兵荒<lb/>
詔内常侍馬日新領汴滑軍五千人鎭之日新貪暴賊<lb/>
蕭庭蘭乗人怨訴逐之而劫其衆時栖曜遊弈近郊遂<lb/>
為賊所脅進圍蘇州栖曜因其懈怠挺身登城率城中<lb/>
兵出擊賊其衆大潰<lb/>
段秀實為涇州兵馬使代宗永泰三年邠寧節度使馬<lb/>
璘移鎭涇州其邠寧𨽻朔方軍邠州將吏以郡𨽻燒馬<lb/>
<pb n="KR3k0013_WYG_423-14a"/>
坊為亂秀實斬其凶首八人乃定<lb/>
李勉為嶺南節度使代宗大厯四年番禺賊帥馬崇道<lb/>
桂州叛將朱濟時等阻洞為亂前後累嵗䧟沒十餘州<lb/>
勉至遣將李觀與容州刺史王翃併力招討悉斬之<lb/>
劉海濱為涇州别將徳宗建中初李懐光為邠寧節度<lb/>
兼領涇原代段秀實懐光新臨濫殺朔方大將數人法<lb/>
令嚴峻别駕劉文喜等懼且因人之怨拒不受命上疏<lb/>
復求段秀實否則朱泚於是以朱泚代懐光又不奉詔<lb/>
<pb n="KR3k0013_WYG_423-14b"/>
有勁兵二萬人閉城拒守使其子入質吐蕃以請救徳<lb/>
宗命朱泚李懐光并巨濟攻之於是泚屯其南懐光屯<lb/>
其東巨濟屯其西周築大城以守之閉壁不與戰時韋<lb/>
倫初復命西戎方守約而賊勢窘廹海濱與其子國光<lb/>
率侯蘭程俊仁等殺文喜𫝊首闕下<lb/>
張延賞為西川節度使建中四年十一月部將西山兵<lb/>
馬使張昢以兵入成都為亂延賞奔漢州鹿頭戍遣將<lb/>
叱千遂等討之其日斬昢及同惡者復歸成都<lb/>
<pb n="KR3k0013_WYG_423-15a"/>
李泌為潼闗防禦使貞元二年陳許戍邊卒三千人自<lb/>
京西逃歸至陜州境泌發防禦兵潛師險隘左右攻之<lb/>
盡誅叛卒<lb/>
楊朝晟為邠寧節度都虞侯貞元四年七月授張獻甫<lb/>
邠寧慶節度使代韓遊瓌癸丑寧州戍卒叛初遊瓌以<lb/>
吐蕃犯塞自將衆戍寧州及遊瓌受代以是月壬子夜<lb/>
輕騎潛遁歸闕其將卒素驕怠畏獻甫之嚴既因遊瓌<lb/>
夜出衙内千餘人遂叛大縱掠且因監軍楊明義邀奏<lb/>
<pb n="KR3k0013_WYG_423-15b"/>
請以出奔之將范希朝為節度朝晟初逃於郊外翌日<lb/>
聞請希朝乃來紿其衆曰所請甚愜我來賀也繇是叛<lb/>
卒稍安朝晟乃與諸營將密謀及乙夘晨率諸軍以告<lb/>
曰前請者不獲張尚書昨日已入邠州汝等皆當死吾<lb/>
不能盡殺誰為戎首各言之以歸罪焉餘無所問於是<lb/>
衆中唱二百餘人立斬之乃定<lb/>
徐誠為山南東道都將貞元八年二月節度使嗣曹王<lb/>
臯卒其判官李實知留後事實深刻軍士素不恱之又<lb/>
<pb n="KR3k0013_WYG_423-16a"/>
取臯之私馬官賣之軍士皆怒時府藏羡溢或稱臯有<lb/>
遺令以官財分賞軍士是夜城中鼔角將楊清潭焚積<lb/>
草刼庫兵軍士皆亂遂縱掠府庫獨不犯臯之家李實<lb/>
縋城夜濟漢北走比明誠繩城而入號令止遏兵士方<lb/>
解甲衆歸罪於楊清潭等六人誠與監軍計議皆斬之<lb/>
乃以公財分賞府帑殆盡鼔角將三百人分徙諸州<lb/>
王䖍休為昭義軍節度留後貞元十年七月昭義行軍<lb/>
司馬元誼據洺州以謀亂八月䖍休統兵赴臨洺以攻<lb/>
<pb n="KR3k0013_WYG_423-16b"/>
元誼是月誼除饒州刺史不行故䖍休率兵攻之誼又<lb/>
上疏請率洺州軍士防秋於京西徳宗許之而未敢出<lb/>
䖍休以大兵臨城城中出師禦之頗相殺傷䖍休又引<lb/>
洺水以灌城分兵收雞澤九月䖍休遣將李庭芝破元<lb/>
誼兵將李同恱於長橋殘殺居人男女數百口同恱走<lb/>
魏州庭芝進收雞澤又殺居人男女數百口雞澤守將<lb/>
官吏悉走魏州自是平息洺水等數縣將吏居人聞䖍<lb/>
休兵至悉走魏州十二月䖍休以洺州漳濠氷合發卒<lb/>
<pb n="KR3k0013_WYG_423-17a"/>
數千人踰濠搏城急攻之元誼自城上督戰矢石亂下<lb/>
又出兵拒鬭䖍休軍稍却㑹日暮氷解渉濠者多沉溺<lb/>
大將張沛來浩皆中流矢士卒死傷大半自是䖍休引<lb/>
漳洺二水以灌之<lb/>
李復貞元中為嶺南節度使㑹安南經畧使高正平張<lb/>
應相次卒官其下參佐偏裨李元度胡懐義等阻兵黷<lb/>
亂州縣姦贓狼藉復誘懐義杖殺之奏元度流於荒裔<lb/>
薛平為平盧軍節度使穆宗長慶元年幽鎭叛棣州為<lb/>
<pb n="KR3k0013_WYG_423-17b"/>
賊所窘平即遣將李叔佐以兵五百救之居數月刺史<lb/>
王稷餽給稍薄兵士怨怒叔佐不能戢宵潰而歸仍推<lb/>
突將馬狼兒為帥行及青城鎮刼鎮將李自勸并其衆次<lb/>
至博昌鎭刼其鎭兵復共得七千餘人徑至青州城城<lb/>
中兵士少力不敵平悉府庫并家財厚賞二千精卒逆<lb/>
撃之仍先以騎兵掩其家屬輜重賊衆惶惑反顧因大<lb/>
敗狼兒與其同惡十數軰脫身竄匿餘黨降稍後者猶<lb/>
斬於鞠場其明日狼兒亦就擒戮繇是逺近畏服平之<lb/>
<pb n="KR3k0013_WYG_423-18a"/>
威畧又牙將馬廷崟謀逆平覺其謀而誅之<lb/>
李質為汴州都知兵馬使長慶二年七月節度使李愿<lb/>
為亂軍逐出都將李㝏為三軍所推權知留後㝏遣兵<lb/>
收宋州朝廷除鄭滑節度韓充兼宣武節度陳許節度<lb/>
李光顔自領全軍赴汴州屯於尉氏縣八月質與監軍<lb/>
使姚文夀計㑹擒斬李㝏及其黨薛志忠秦鄰李臣則<lb/>
等<lb/>
曹華為武寧軍節度使李㝏叛於大梁華不俟命赴討<lb/>
<pb n="KR3k0013_WYG_423-18b"/>
之㝏方遣兵三千人取宋州華逆撃敗之繇是宋亳不<lb/>
從㝏亂<lb/>
韓約為安南都䕶文宗太和二年峯州刺史王升朝背<lb/>
叛約發兵二千人討逐收峯州升朝及所結聚黨並各<lb/>
處置<lb/>
陳君賞為易定節度使開成五年易定軍亂逐君賞君<lb/>
賞鳩合豪傑數百人復入城盡誅謀亂兵士軍民復安<lb/>
張仲武為幽州雄武軍使武宗㑹昌元年幽州偏將陳<lb/>
<pb n="KR3k0013_WYG_423-19a"/>
行泰權主留後三軍表請符節朝廷未允至是次將張<lb/>
絳殺行泰三軍復上表請絳符節仲武遣軍吏吳仲舒<lb/>
上表從雄武領兵請伐叛黨帝允之<lb/>
鄭畋為鳯翔府節度使僖宗中和元年黄巢入京城車<lb/>
駕在興元以畋充京西諸道行營都統與涇原節度使<lb/>
程宗楚秦州經略使仇公遇鄜延節度使李孝恭夏州<lb/>
節度使拓拔思恭等同盟起兵傳檄天下黄巢遣上將<lb/>
林言尚讓率衆數萬寇鳯翔畋率師逆撃大破賊衆於<lb/>
<pb n="KR3k0013_WYG_423-19b"/>
龍尾陂<lb/>
王景崇為成徳軍節度使中和二年四月景崇奏當道<lb/>
慈谷靈夀兩鎭報尉州刺史蘇祐擅驅兵騎侵突臣管<lb/>
界及謀逆亂事尋已處置訖者蘇祐本自㣲人謬承聖<lb/>
奬自抛離郡邑竄保山巖臣亦愍以困窮累曽救䘏慮<lb/>
其猖獗每使慰安豈期無惡不為有兇皆納狐鳴鼠伏<lb/>
曽不悛心擐甲弄兵嘗思怒目況朝廷道全姑息思務<lb/>
含𢎞加騎省之榮資除濮陽之望郡而又拒違明勅侮<lb/>
<pb n="KR3k0013_WYG_423-20a"/>
易天朝擅割屬城背雲中而納欵潛將逆黨附并部以<lb/>
揚威昨者初犯中山尚深疑貳謂其舉衆將議朝天或<lb/>
捨逆以自新或樹功而遷善殊不知終懐鴆毒竟務鴟<lb/>
張刼石臼之倉儲逼昌零之鎭戍旋則亂驅虵豕入臣<lb/>
封疆陰蓄姦欺伺臣勇怯臣此時未窮來意詎忍加兵<lb/>
尋令問以行藏兼遣倒其戈甲然終無一字以述端倪<lb/>
累有元隨自陳狀跡云本擬脅臣優給刼臣村廬奪戰<lb/>
馬而以利犬羊招亡命而别謀吞併臣尚觀釁待變以<lb/>
<pb n="KR3k0013_WYG_423-20b"/>
膳羞茍尚可以恩懐且欲候其勅命緣賊已擬發露<lb/>
自致蒼黄乃與後來敗卒合謀便擬據城作梗臣既優<lb/>
饒稍過傾覆是虞固難使四郡軍民噬臍貽悔一城生<lb/>
靈束手受誅其蘇祐一行徒黨除歿告軍將人數外今<lb/>
月七日並已分兵誅戮訖此皆皇帝陛下雷霆振響宗<lb/>
社垂靈將復致於中興故先除其小醜況此賊逋藏藪<lb/>
澤招聚兇豪締結厲階爰經數度包含怨府不啻十年<lb/>
其寨即在中山一隅去大同咫尺彼兩鎭不能覆巢破<lb/>
<pb n="KR3k0013_WYG_423-21a"/>
卵蕩葉夷根盖以其兎狡難蹄獸窮則搏顧兹疾疚實<lb/>
謂腹心茍非天静寰中曷使魚遊釡内今則攙搶一掃<lb/>
噍類無遺凡在邊藩孰不鼔躍<lb/>
梁楊師厚為滑州節度使屯魏州魏州衙内都指揮使<lb/>
潘晏與大將臧延範趙訓謀變有密告者師厚布兵擒<lb/>
捕斬之越二日又有指揮使趙賓夜率部軍擐甲俟旦<lb/>
為亂師厚以衙兵圍捕賓不能起乃越城而遁師厚遣<lb/>
騎追至肥鄉擒其黨百餘人歸斬於府門即以師厚為<lb/>
<pb n="KR3k0013_WYG_423-21b"/>
魏博節度使<lb/>
後唐劉玘初事梁為襄州都指揮使開平初襄帥王班<lb/>
為帳下所害亂軍聚譟推玘為留後玘不能遏詭從之<lb/>
翌日受賀衙庭享士伏兵幕下中筵盡斬其亂將以聞<lb/>
孔勍為昭義節度使莊宗同光中監軍楊繼源與都將<lb/>
謀據潞州事泄勍誅之<lb/>
任圜為工部尚書同光末從魏王繼岌伐蜀蜀平魏王<lb/>
班師及利州先鋒使康延孝叛以勁兵欲囘刼西川繼<lb/>
<pb n="KR3k0013_WYG_423-22a"/>
岌遣人馳書諭之夜半令中使李延安召圜因署為副<lb/>
招討使令圜率兵七千餘騎與都指揮使梁漢顒監軍<lb/>
李延安討之圜先令都將何建宗撃劒門下之圜以大<lb/>
軍至漢州延孝來逆戰圜命董璋以東川懦卒當其鋒<lb/>
伏精兵於其後延孝撃退東川之軍急追之遇伏兵起<lb/>
延孝敗馳入漢州閉壁不出西川孟知祥以兵二萬與<lb/>
圜令合勢攻之漢州四面樹竹木為栅圜陣於金雁橋<lb/>
即率諸軍鼔譟而進四面縱火風熖亘空延孝危急引<lb/>
<pb n="KR3k0013_WYG_423-22b"/>
騎出戰遇陣於金鴈橋又敗之延孝以十數騎奔綿州<lb/>
何建崇追及擒之圜命載以檻車至鳯翔詔誅之<lb/>
符彦超為汾州刺史同光末魏州軍亂天下騷動詔彦<lb/>
超北京廵檢朝廷先令内養吕鄭二人一監兵一監倉<lb/>
庫留守張憲與彦超承應不暇及蕭墻變起明宗入雒<lb/>
皇弟存霸單騎入河東與二寺人謀殺彦超張憲據城<lb/>
自衛彦超預知其謀夜密謁憲曰摠管入雒存詔此來<lb/>
無善意濟之以吕鄭吾徒禍不旋踵矣宜出機先無落<lb/>
<pb n="KR3k0013_WYG_423-23a"/>
腐人之手憲儒者又以莊宗故吏不忍背之猶豫未決<lb/>
是日彦超部下大譟趨紙橋至暝牢城兵軍集憲出奔<lb/>
殺吕鄭存霸於衙城詰旦號令諸軍三城晏然<lb/>
符彦饒為汴州馬歩軍都指揮使明宗天成元年詔發<lb/>
汴軍三千人戍瓦橋關控鶴指揮使張諫部率既出城<lb/>
軍衆大譟囘戈攻門剽刼坊市殺權州知州推官高逖<lb/>
仍刼彦饒為節度使彦饒喻之曰公等以離家逺戍不<lb/>
願進程吾可為爾奏聞明天子在上安得自擇主帥行<lb/>
<pb n="KR3k0013_WYG_423-23b"/>
如此事未見其福亂兵不遜彦饒懼及禍曰爾軰欲吾<lb/>
為帥當宜便止焚刼一從吾命軍衆曰然即分命撫遏<lb/>
斬其暴者是日安静彦饒曰翌日吾於南衙領事當以<lb/>
軍禮見彦饒密與拱衛指揮使龎起謀伏甲於室詰朝<lb/>
諸將入賀陳列彦饒曰昨日暴亂者數人而已將立法<lb/>
令無宜長惡即命斬張諫及同惡三人諫黨張審瓊召<lb/>
其衆大譟於建國門彦饒乃率軍攻撃遂入張諫營殺<lb/>
其謀亂者四百人<lb/>
<pb n="KR3k0013_WYG_423-24a"/>
霍彦威明宗天成初為鄆州節度使值青州王公儼拒<lb/>
命改平盧軍節度至鎭擒公儼斬之<lb/>
沙彦珣為雲州節度使末帝清泰三年七月歩軍指揮<lb/>
使桑遷謀應太原引戍兵圍子城時無兵甲彦珣突圍<lb/>
出城就西山據雷公口二日招集兵士入城剪伐亂軍<lb/>
桑遷戰敗不知存亡是日應州尹暉復部送桑遷與同<lb/>
謀叛太原人李元信至鞫訊伏罪並尸於市<lb/>
晉盧順密為右廂都指揮使天福初高祖幸夷門范延<lb/>
<pb n="KR3k0013_WYG_423-24b"/>
光據鄴城叛高祖命諸將相次領軍討之順密亦預其<lb/>
行㑹騎將奉進屯於滑州尋為滑率符彦饒所殺軍衆<lb/>
大亂争荷戈拔劒噉呼於外時馬萬為歩軍都校不為<lb/>
遏之順密未明其心乃率部曲數百趨謂諸將及萬曰<lb/>
滑臺去行闕二百里我等家屬悉在闕下爾軰如此不<lb/>
思血屬乎奉進見殺過在彦饒擒送天子必立大功順<lb/>
我者賞之不順我者殺之萬曰善諸軍遂不敢動乃引<lb/>
軍北攻牙城執彦饒於樓上使禆將方太押送赴闕滑<lb/>
<pb n="KR3k0013_WYG_423-25a"/>
城遂定朝廷即以馬萬為滑州節度使時飛奏皆以萬<lb/>
為首故也後數日高祖知功繇順密尋以順密為涇州<lb/>
留後<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_423-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百四十一</head>
    <p>
<pb n="KR3k0013_WYG_441-1a"/>
欽定四庫全書<lb/>
　册府元龜卷四百四十一　宋　王欽若等　撰<lb/>
　　將帥部<lb/>
　　　敗衂<lb/>
易曰師岀以律否臧凶禮曰謀人之軍師敗則死之蓋<lb/>
失律則凶寡謀則敗者往典之明戒也若夫受脤於社<lb/>
援枹而行臨敵制宜先勝後戰故能開擴封略式遏冦<lb/>
讎若乃奉戎昭之寄任素厲之威忽棄逺圖忸<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>小利<lb/>
<pb n="KR3k0013_WYG_441-1b"/>
以勞從逸以力制謀故鼓音未衰而勇氣先竭以至靡<lb/>
亂旗轍亡失師屬拔斾投衡奔潰不暇雖或忘身殉節<lb/>
下吏聽議而於國之事已無及矣於戲古者重詩禮之<lb/>
選審仁賢之用有繇哉<lb/>
屈瑕楚大夫莫敖也魯桓公十三年屈瑕伐羅使徇于<lb/>
師曰諫者有刑<hi>徇宣令也</hi>及鄢亂次以濟<hi>鄢水在襄陽宣城縣入漢</hi>遂無<lb/>
次且不設備及羅羅與盧戎兩軍之<hi>盧戎南蠻</hi>大敗之莫敖<lb/>
縊于荒谷<lb/>
<pb n="KR3k0013_WYG_441-2a"/>
子玉楚大夫魯僖公二十八年夏四月戊辰晉侯宋公<lb/>
齊國歸父崔夭秦小子憖次于城濮<hi>國歸父崔夭齊大夫也小子憖秦穆</hi>
<hi>公子也城濮衞地</hi>子玉使鬭勃請戰<hi>鬬勃楚大夫</hi>己巳晉師陳于莘<lb/>
北欒枝使輿曵柴而偽遁<hi>曵柴起塵詐為衆走</hi>楚師馳之原軫郤<lb/>
溱以中軍公族横擊之<hi>公族公所率之軍</hi>狐毛狐偃以上軍夾<lb/>
攻子西楚左師潰楚師敗績<lb/>
孟明秦大夫也魯僖公三十年秦伯使杞子逢孫楊孫<lb/>
戍鄭三十二年冬杞子自鄭使吿于秦曰鄭人使我掌<lb/>
<pb n="KR3k0013_WYG_441-2b"/>
其北門之管<hi>管籥也</hi>若潛師以來國可得也穆公訪諸蹇<lb/>
叔蹇叔曰勞師以襲逺非所聞也<hi>蹇叔秦大夫</hi>公辭焉<hi>辭不受其</hi>
<hi>言</hi>召孟明西乞白乙使出師於東門之外<hi>孟明百里孟明視西乞西</hi>
<hi>乞術白乙白乙丙</hi>蹇叔哭之曰吾見師之出而不見其入也明<lb/>
年夏四月辛巳晉敗秦師于殽獲百里孟明視西乞術<lb/>
白乙丙以歸至魯文公二年春孟明視帥師伐晉以報<lb/>
殽之役二月晉侯禦之甲子及秦師戰于彭衙秦師敗<lb/>
績<lb/>
<pb n="KR3k0013_WYG_441-3a"/>
華元宋大夫魯宣公二年春鄭公子歸生受命于楚伐<lb/>
宋<hi>受楚命也</hi>華元樂吕禦之二月壬子戰于大棘宋師敗績<lb/>
囚華元獲樂吕及甲車四百六十乘俘二百五十人馘<lb/>
百人<hi>馘人首</hi>狂狡輅鄭人鄭人入于井<hi>狂狡宋大夫輅迎也</hi>倒㦸而<lb/>
出之獲狂狡<lb/>
荀林父晉大夫魯宣公十二年春楚子圍鄭夏六月晉<lb/>
師救鄭荀林父將中軍<hi>代郤缺</hi>先縠佐之<hi>彘季代林父</hi>士㑹將<lb/>
上軍<hi>河曲之役郤缺將上軍宣八年代趙盾為政將中軍士㑹代將上軍</hi>郤克佐之<hi>郤缺之子</hi>
<pb n="KR3k0013_WYG_441-3b"/>
<hi>代㬰駢</hi>趙朔將下軍<hi>代欒/盾</hi>欒書佐之<hi>欒盾之子代趙朔</hi>趙括趙嬰<lb/>
齊為中軍大夫<hi>括嬰齊皆盾異母弟</hi>鞏朔韓穿為上軍大夫荀首<lb/>
趙同為下軍大夫<hi>茍首林父弟趙同趙嬰兄</hi>韓厥為司馬<hi>韓萬𤣥孫</hi>及河<lb/>
聞鄭既及楚平桓子欲還曰無及於鄭而勦民焉用之<lb/>
<hi>桓子林父勦勞也</hi>楚歸而動不後<hi>動兵/伐鄭</hi>隨武子曰善<hi>武子士㑹</hi>彘子<lb/>
曰不可<hi>彘子先縠</hi>以中軍佐濟<hi>佐彘子所帥也濟渡河</hi>韓獻子謂桓子<lb/>
<hi>獻子韓厥</hi>曰彘子以偏師䧟子罪大矣子為元帥師不用命<lb/>
誰之罪也失屬亡師為罪已重不如進也<hi>令鄭屬楚故曰失屬彘子</hi>
<pb n="KR3k0013_WYG_441-4a"/>
<hi>以偏師䧟故曰亡師</hi>事之不㨗惡有所分<hi>㨗成也</hi>與其専罪六人同<lb/>
之不猶愈乎<hi>三軍皆敗則六卿同罪不得獨責元帥</hi>師遂濟楚子北師次<lb/>
於郔<hi>郔鄭北地</hi>沈尹將中軍<hi>沈或作寢寢縣也今汝隂固始縣</hi>子重將左子<lb/>
反將右將飲馬於河而歸<hi>子反公子側</hi>聞晉師既濟王欲還<lb/>
嬖人伍參欲戰<hi>伍參奢之祖父</hi>令尹孫叔敖弗欲曰昔歲入陳<lb/>
今兹入鄭不無事矣戰而不㨗參之肉其足食乎參曰<lb/>
若事之㨗孫叔為無謀矣不㨗參之肉將在晉軍可得<lb/>
食乎令尹南轅反斾<hi>廻車南郷斾軍前大旗</hi>士季使鞏朔韓穿帥<lb/>
<pb n="KR3k0013_WYG_441-4b"/>
七覆于敖前<hi>帥將七覆為伏兵七處</hi>故上軍不敗趙嬰齊使其徒<lb/>
先具舟于河故敗而先濟潘黨既逐魏錡<hi>言魏錡見逐而退</hi>趙<lb/>
旃夜至於楚軍<hi>二人雖俱受命而行不相隨趙旃在後至</hi>席於軍門之外使<lb/>
其徒入之<hi>布席坐示無所畏也</hi>楚子為乗廣三十乗分為左右右廣<lb/>
雞鳴而駕日中而說<hi>說舎也</hi>左則受之日入而說許偃御<lb/>
右廣養由基為右彭名御左廣屈蕩為右<hi>楚王更迭載之故各有御</hi>
<hi>名</hi>乙卯王乗左廣以逐趙旃趙旃棄車而走林屈蕩搏<lb/>
之得其甲裳<hi>下曰裳</hi>晉人懼二子之怒楚師也使軘車逆<lb/>
<pb n="KR3k0013_WYG_441-5a"/>
之<hi>軘車兵車名</hi>潘黨望其塵使騁而吿曰晉師至矣楚人亦<lb/>
懼王之入晉軍也遂出陳孫叔曰進之寧我薄人無人<lb/>
薄我詩云元戎十乘以先啓行先人也<hi>元戎戎車在前也詩小雅言王</hi>
<hi>者軍行必有戎車十乗在前開道先人為備</hi>軍志曰先人有奪人之心薄之<lb/>
也遂疾進師車馳卒奔乘晉軍桓子不知所為鼓於軍<lb/>
中曰先濟者有賞中軍下軍爭舟舟中之指可掬也<hi>兩手</hi>
<hi>曰掬</hi>晉師右移上軍未動及昏楚師軍於邲晉之餘師不<lb/>
能軍<hi>不能成營也</hi>宵濟亦終夜有聲<hi>言其兵衆將不能用</hi>
<pb n="KR3k0013_WYG_441-5b"/>
劉康公王季子也魯成公元年春晉侯使瑕嘉平戎于<lb/>
王<hi>文公十七年邥垂之役詹嘉處瑕故謂之瑕嘉</hi>單襄公如晉拜成<hi>單襄公王卿士謝晉</hi>
<hi>為平戎</hi>劉康公徼戎將遂伐之<hi>戎平還欲要其無備</hi>叔服曰背盟而<lb/>
欺大國此必敗<hi>叔服周内史</hi>背盟不祥欺大國不義神人弗<lb/>
助將何以勝不聽遂伐茅戎三月癸未敗績于徐吾氏<lb/>
<hi>徐吾氏茅戎之别也</hi>
孫良夫衞大夫也魯成公二年夏四月衞侯使良夫石<lb/>
稷寗相向禽將侵齊與齊師遇<hi>齊伐魯還相遇於衛也良夫孫林父之父石稷</hi>
<pb n="KR3k0013_WYG_441-6a"/>
<hi>石碏四世孫寗相寗俞子</hi>石子欲還孫子曰不可以師伐人遇其師<lb/>
而還將謂君何<hi>言無以答君</hi>若知不能則如無出今既遇矣<lb/>
不如戰也良夫帥師及齊師戰于新築衞師敗績<lb/>
鄧廖楚大夫魯襄公三年春楚子重伐吳為簡之師克<lb/>
鳩兹至于衡山<hi>鳩兹吳邑在丹陽蕪湖縣東今臯夷也衡山在吳興烏程縣南</hi>使鄧廖<lb/>
帥組甲三百被練三千<hi>組甲被練皆戰備也組甲漆甲成組文被練練袍也</hi>以侵<lb/>
吳吳人要而擊之獲鄧廖其能免者組甲八十被練三<lb/>
百而已子重歸既飲至三日吳人伐楚取駕駕良邑也<lb/>
<pb n="KR3k0013_WYG_441-6b"/>
鄧廖亦楚之良也君子謂子重於是役也所獲不如所<lb/>
亡<lb/>
臧紇魯大夫襄公四年冬十月邾人莒人伐鄫臧紇救<lb/>
鄫侵邾敗於狐駘<hi>臧紇武仲也鄫屬魯故救之狐駘邾地魯國畨縣東南有目台亭</hi>國<lb/>
人逆喪者皆髽魯於是乎始髽<hi>髽麻髪合結也遭喪者多故不能備凶服髽而</hi>
<hi>已</hi>國人誦之曰臧之狐裘敗我於狐駘<hi>臧紇時服狐裘</hi>我君小<lb/>
子朱儒是使朱儒朱儒使我敗於邾<hi>襄公㓜弱故曰小子臧紇短小故曰</hi>
<hi>朱儒敗不書魯人諱之</hi>
<pb n="KR3k0013_WYG_441-7a"/>
子蕩楚令尹魯昭公六年徐儀楚聘于楚<hi>儀楚徐大夫</hi>楚子<lb/>
執之逃歸懼其叛也使薳洩伐徐<hi>薳洩楚大夫</hi>吳人救之令<lb/>
尹子蕩帥師伐吳師于豫章而次于乾谿<hi>乾谿在譙國城父縣南楚</hi>
<hi>東境</hi>吳人敗其師於房鍾<hi>房鍾/吳地</hi>獲宫廐尹棄疾<hi>鬬韋龜之父</hi>子<lb/>
蕩歸罪於薳洩而殺之<hi>歸罪於薳洩不以敗告故不書</hi>
叔弓魯大夫也魯昭公十三年春叔弓圍費弗克敗焉<lb/>
<hi>為費人所敗不書諱之也</hi>
公子光吳王諸樊子也魯昭公十七年冬子光伐楚陽<lb/>
<pb n="KR3k0013_WYG_441-7b"/>
匄為令尹卜戰不吉<hi>陽匄穆王曾孫令尹子瑕</hi>司馬子魚曰我得上<lb/>
流何故不吉<hi>子魚公子魴也順江而下易用勝敵</hi>且楚故司馬令龜我請<lb/>
改卜令曰魴也以其屬死之楚師繼之尚大克之吉<hi>得吉</hi>
<hi>兆</hi>戰于長岸子魚先死楚師繼之大敗吳師獲其乗舟<lb/>
餘皇<hi>餘皇舟名</hi>
史皇楚大夫魯定公四年史皇謂子常曰楚人惡子而<lb/>
好司馬<hi>司馬沈尹戍</hi>若司馬毁吳舟于淮塞城口而還<hi>城口三隘</hi>
<hi>道之總名</hi>是獨克吳也子必速戰不然不免乃濟漢而陳自<lb/>
<pb n="KR3k0013_WYG_441-8a"/>
小别至于大别<hi>禹貢漢水至大别南入江然則此二别在江夏界</hi>三戰子常知<lb/>
不可欲奔<hi>知吳不可勝</hi>史皇曰安求其事<hi>求知政事</hi>難而逃之將<lb/>
何所入子必死之初罪必盡說<hi>言致死以克吳可以免貪賄致冦之罪</hi>十<lb/>
一月庚午二師陳于柏舉闔廬之弟夫槩王晨請於闔<lb/>
廬以其屬五千先擊子常之卒子常之卒奔楚師亂吳<lb/>
師大敗之<lb/>
子姚子般鄭大夫魯哀公二年六月晉趙鞅納衞太子<lb/>
于戚八月齊人輸范氏粟子姚子般送之<hi>子姚罕達子般駟𢎞</hi>士<lb/>
<pb n="KR3k0013_WYG_441-8b"/>
吉射逆之趙鞅禦之遇於戚陽虎曰吾車少以兵車之<lb/>
斾與罕駟兵車先陳<hi>斾先驅車也以先驅車益其車以示衆</hi>罕駟自後隨<lb/>
而從之彼見吾貌必有懼心<hi>晉人先陳鄭人隨之不知其虚實見車多必懼</hi>於<lb/>
是乎㑹之<hi>㑹合戰</hi>必大敗之從之卜戰龜焦<hi>兆不成</hi>樂丁曰<lb/>
詩曰爰始爰謀爰契我龜<hi>樂丁晉大夫詩大雅言先人事後卜筮</hi>謀協以<lb/>
故兆詢可也<hi>詢諮詢也故兆始納衞太子卜得吉兆言今既謀同可不須更卜</hi>簡子誓<lb/>
曰范氏中行氏反易天明<hi>不事君也</hi>斬艾百姓欲擅晉國而<lb/>
滅其君寡君恃鄭而保焉今鄭為不道棄君助臣二三<lb/>
<pb n="KR3k0013_WYG_441-9a"/>
子順天明從君命經徳義除詬恥在此行也克敵者上<lb/>
大夫受縣下大夫受郡<hi>周書作雒篇千里百縣縣有四郡</hi>士田十萬<hi>十萬</hi>
<hi>畝也</hi>庶人工商遂<hi>得遂/進仕</hi>人臣𨽻圉免<hi>去厮役</hi>志父無罪君實<lb/>
圖之<hi>志父趙簡子之一名也言己事濟君當圖其賞</hi>若其有罪絞縊以戮<hi>絞所以縊</hi>
<hi>人物</hi>桐棺三寸不設屬辟<hi>屬辟棺之重數王棺四重君再重大夫一重</hi>素車樸<lb/>
馬<hi>以載柩</hi>無入于兆<hi>兆葬/域</hi>下卿之罰也<hi>為衆設賞自設罰所以能克敵</hi>甲<lb/>
戍將戰郵無恤御簡子衞太子為右<hi>郵無恤王良也</hi>登鐵上<hi>鐵丘</hi>
<hi>名</hi>望見鄭師衆太子懼自投于車下子良授太子綏而<lb/>
<pb n="KR3k0013_WYG_441-9b"/>
乘之曰婦人也<hi>言其怯</hi>簡子廵列曰畢萬匹夫也七戰皆<lb/>
獲有馬百乘死於牖下<hi>畢萬晉獻公卿也皆獲有功死於牖下言得壽終</hi>羣子<lb/>
勉之死不在冦<hi>言有命</hi>繁羽御趙羅宋勇為右<hi>三子晉大夫</hi>羅<lb/>
無勇麋之<hi>麋束縛也</hi>吏詰之御對曰痁作而伏<hi>痁瘧疾也</hi>衞太子<lb/>
禱曰曾孫蒯聵敢昭告皇祖文王<hi>周文王皇大也</hi>烈祖康叔<hi>烈顯</hi>
<hi>也</hi>文祖襄公<hi>繼業守文故曰文/祖蒯聵襄公之孫</hi>鄭勝亂從<hi>勝鄭聲公名釋君助臣為</hi>
<hi>從於亂</hi>晉午在難<hi>午晉定/公名</hi>不能治亂使鞅討之<hi>鞅簡子名</hi>蒯聵<lb/>
不敢自佚備持矛焉<hi>戎右持矛</hi>敢告無絶筋無折骨無面傷<lb/>
<pb n="KR3k0013_WYG_441-10a"/>
以集大事無作三祖羞<hi>集成也</hi>大命不敢請佩玉不敢愛<lb/>
<hi>不敢愛故以祈禱</hi>鄭人擊簡子中肩斃于車中<hi>斃踣也</hi>獲其蠭旗<lb/>
<hi>蠭旗旗名</hi>太子救之以戈鄭師北獲温大夫趙羅<hi>羅無勇故鄭師雖北</hi>
<hi>猶獲羅</hi>太子復伐之鄭師大敗獲齊粟千車趙孟喜曰可<lb/>
矣<hi>趙孟簡子也喜太子前怯今更勇</hi>
武子賸鄭大夫魯哀公九年賸之嬖許瑕求邑無以與<lb/>
之<hi>賸罕達也瑕武子之屬</hi>請外取許之<hi>瑕請取於它國</hi>故圍宋雍丘宋皇<lb/>
瑗圍鄭師<hi>許瑕師</hi>每日遷舍<hi>作壘塹成輙徙舎合其圍</hi>壘合鄭師哭子姚<lb/>
<pb n="KR3k0013_WYG_441-10b"/>
救之大敗<hi>子姚武子賸也</hi>二月甲戌宋取鄭師于雍丘使有能<lb/>
者無死<hi>惜其能也</hi>以郟張與鄭羅歸<hi>鄭之有能者</hi>
徐承吳大夫魯哀公十年㑹吳子邾子郯子伐齊南鄙<lb/>
師于鄎<hi>鄎齊地邾郯不書兵并屬吳不列於諸侯</hi>徐承帥舟師將自海入齊<lb/>
齊人敗之吳師乃還<lb/>
國書齊大夫魯哀公十一年春國書帥師伐我孟孺子<lb/>
洩帥右師冉求帥左師戰于郊師獲甲首八十<hi>冉求所得</hi>齊<lb/>
人不能師<hi>不能整其師</hi>宵諜曰齊人遁<hi>諜間也</hi>冉有請從之三<lb/>
<pb n="KR3k0013_WYG_441-11a"/>
季孫弗許夏為郊戰故公㑹吳子伐齊<hi>欲以報也</hi>五月克博<lb/>
壬申至于嬴<hi>博嬴齊邑也二縣皆屬泰山</hi>中軍從王<hi>吳中軍</hi>胥門巢將<lb/>
上軍王子姑曹將下軍展如將右軍<hi>三將吳大夫</hi>齊國書將<lb/>
中軍高無㔻將上軍宗樓將下軍陳僖子謂其弟書爾<lb/>
死我必得志<hi>書子占也欲獲死事之功</hi>宗子陽與閭丘明相厲也<hi>相勸</hi>
<hi>厲致死子陽宗樓也</hi>桑掩胥御國子<hi>國子/國書</hi>公孫夏曰二子必死<hi>亦勸</hi>
<hi>勉也</hi>將戰公孫夏命其徒歌虞殯<hi>虞殯送葬歌曲示必死</hi>陳子行命<lb/>
其徒具含玉<hi>子行陳逆也具含玉亦示必死</hi>公孫揮命其徒曰人尋約<lb/>
<pb n="KR3k0013_WYG_441-11b"/>
吳髪短<hi>約繩也八尺曰尋吳髪短欲以繩貫其首</hi>東郭書曰三戰必死於此<lb/>
三矣<hi>三戰夷儀五氏與今</hi>使問弦多以琴<hi>弦多齊人也六年奔魯問遺也</hi>曰吾不<lb/>
復見子矣<hi>言將死戰</hi>陳書曰此行也吾聞鼓而已不聞金矣<lb/>
<hi>鼔以進軍金以退軍不聞金言將死也傳言吳師强齊人皆自知敗</hi>甲戌戰于艾陵展如<lb/>
敗高子<hi>齊上軍敗</hi>國子敗胥門巢<hi>吳上軍亦敗</hi>王卒助之大敗齊<lb/>
師獲國書公孫夏閭丘明陳書東郭書革車八百乗甲<lb/>
首三千以獻于公<hi>公以兵從故以勞公</hi>
高無㔻齊大夫魯哀公二十三年夏六月晉荀瑤伐齊<lb/>
<pb n="KR3k0013_WYG_441-12a"/>
<hi>荀瑤荀躒之孫知伯襄子</hi>高無㔻帥師禦之知伯視齊師馬駭遂驅<lb/>
之曰齊人知余旗其謂余畏而反也及壘而還將戰長<lb/>
武子請卜<hi>武子晉大夫</hi>知伯曰君告于天子而卜之以守龜<lb/>
於宗祧吉矣吾又何卜焉且齊人取我英丘君命瑤非<lb/>
敢耀武也治英丘也<hi>治齊取英丘</hi>以辭伐罪足矣何必卜壬<lb/>
辰戰于犂丘<hi>犂丘隰也</hi>齊師敗績知伯親禽顔庚<hi>顔庚齊大夫顔涿聚</hi>
趙括代廉頗為趙將悉更約束易置軍吏秦將白起聞<lb/>
之縱奇兵佯敗走而絶其糧道分斷其軍為二士卒離<lb/>
<pb n="KR3k0013_WYG_441-12b"/>
心四十餘日軍餓趙括出銳卒自搏戰秦軍射殺趙括<lb/>
括軍敗數十萬之衆遂降秦秦悉坑之趙前後所亡凡<lb/>
四十五萬<lb/>
公孫喜為韓將釐王三年使公孫喜率周魏攻秦敗我<lb/>
二十四萬虜喜伊闕<lb/>
栗腹為燕相燕王喜用栗腹之計欲攻趙而問昌國君<lb/>
樂間樂間曰趙四戰之國也其民習兵攻之不可燕王<lb/>
不聽遂伐趙趙使廉頗擊大破栗腹之軍於鄗禽栗腹<lb/>
<pb n="KR3k0013_WYG_441-13a"/>
樂乘<lb/>
李信秦將也信年少壯勇嘗以兵數千逐燕太子丹至<lb/>
於衍水中卒破得丹始皇以為賢勇於是始皇問李信<lb/>
吾欲攻取荆於將軍度用幾何人而足李信曰不過用<lb/>
二十萬人始皇問王翦王翦曰非六十萬人不可始皇<lb/>
曰王將軍老矣何怯也李將軍果勢壯勇<hi>勢一作新</hi>其言是<lb/>
也遂使李信及蒙恬將二十萬南伐荆王翦言不用因<lb/>
謝病歸老于潁陽李信攻平與<hi>音余</hi>蒙恬攻寢<hi>今固始寢丘</hi>大<lb/>
<pb n="KR3k0013_WYG_441-13b"/>
破荆軍信又攻鄢郢破之於是引兵而西與蒙恬㑹城<lb/>
父荆人因隨之三日三夜不頓舎大破李信軍入兩壁<lb/>
殺七都尉秦軍走<lb/>
章邯為秦將二世末張耳陳餘立趙歇為趙王邯及王<lb/>
離擊趙耳與趙王歇走入鉅鹿城王離圍之餘北收常<lb/>
山兵得數萬人軍鉅鹿北章邯軍鉅鹿南棘原築甬道<lb/>
屬河<hi>屬聨及也音之欲切</hi>饟王離<hi>饟古餉字謂饋運其軍糧也</hi>王離兵食多急<lb/>
攻鉅鹿城中食盡陳餘使五千人令張黶陳澤先嘗秦<lb/>
<pb n="KR3k0013_WYG_441-14a"/>
軍至皆没當是時燕齊楚聞趙急皆來救張敖亦北收<lb/>
代兵得萬餘人來皆壁餘旁項羽兵數絶章邯甬道王<lb/>
離軍乏食項羽悉引兵渡河遂破章邯軍諸侯軍乃敢<lb/>
擊秦軍遂虜王離於是趙王歇張耳乃得出<lb/>
龍且為楚將時韓信已定臨菑遂東追齊王田廣至高<lb/>
密西楚亦使龍且將號稱二十萬救齊齊王廣龍且并<lb/>
軍與信戰未合人或說龍且可無戰而降也龍且曰吾<lb/>
平生知韓信為人易與耳遂戰與信夾濰水陳<hi>濰水出琅邪北</hi>
<pb n="KR3k0013_WYG_441-14b"/>
<hi>流至北經臺昌縣入海</hi>韓信乃夜令人為萬餘囊滿盛沙壅水上<lb/>
流引軍半渡擊龍且佯不勝還走龍且喜曰固知信怯<lb/>
也遂追信渡水信使人決壅囊水大至龍且軍大半不<lb/>
得渡即急擊殺龍且龍且水東軍散走<lb/>
漢韓千秋故濟北相也武帝時南粤王興嗣立其母中<lb/>
國人欲入朝相吕嘉不聽有叛心遣千秋與王太后弟<lb/>
樛樂將二千人往入粤境嘉遂反而韓千秋兵之入也<lb/>
破數小邑其後粤直開道給食未至畨禺四十里粤以<lb/>
<pb n="KR3k0013_WYG_441-15a"/>
兵擊千秋等滅之<lb/>
楊僕為樓船將軍荀彘為左將軍彘與僕討朝鮮王右<lb/>
渠右渠發兵距險左將軍卒多率遼東士<hi>多卒將名也</hi>兵先<lb/>
縱敗散多還走坐法斬樓船將齊兵七千人先至王險右<lb/>
渠城守窺知樓船軍少即出擊樓船樓船軍敗走將軍<lb/>
僕失其衆遁山中十餘日稍求收散卒復聚<lb/>
李廣為將軍出鴈門擊匈奴匈奴兵多破廣軍生得廣<lb/>
單于素聞廣賢令曰得李廣必生致之胡騎得廣廣時<lb/>
<pb n="KR3k0013_WYG_441-15b"/>
傷置兩馬間絡而盛之卧行十餘里廣佯死睨其傍有<lb/>
一兒騎善馬<hi>睨邪視也音玉系切</hi>暫騰而上胡兒馬因抱兒鞭<lb/>
馬南馳數十里得其餘軍匈奴騎數百追之廣行取兒<lb/>
弓射殺追騎以故得脫於是至漢漢下廣吏吏當廣亡<lb/>
失多為虜所生得當斬贖為庶人<lb/>
李陵為騎都尉將歩卒五千人出居延北行三十日至<lb/>
浚稽山與單于相值騎可三萬圍陵陵軍居兩山間以<lb/>
大車為營千弩俱發擊殺虜數千人明日復戰斬首三<lb/>
<pb n="KR3k0013_WYG_441-16a"/>
千餘級南行至山下因發連弩射單于單于下走是日<lb/>
捕得虜言單于曰此漢精兵擊之不能下日夜引吾南<lb/>
近塞得毋有伏兵乎諸當戸君長皆言單于自將數萬<lb/>
騎擊漢數千人不能滅後無以復使邊臣令漢益輕匈<lb/>
奴復力戰山谷間尚四五十里得平地不能破廼還是<lb/>
時陵軍益急匈奴騎多戰一日數十合復傷殺虜二千<lb/>
餘人虜不利欲去㑹陵軍候管敢為校尉所辱亡降匈<lb/>
奴具言陵軍無後救射矢且盡獨將軍麾下及成安侯<lb/>
<pb n="KR3k0013_WYG_441-16b"/>
校各八百人為前行以黄與白為幟當使精騎射之即<lb/>
破矣成安侯者潁川人父韓千秋故濟北相奮擊南越<lb/>
戰死武帝封子延年為侯以校尉隨陵單于得敢大喜<lb/>
使騎竝攻漢軍疾呼曰李陵韓延年趣降遂遮道急攻<lb/>
陵陵居谷中虜在山上四面射矢如雨下漢軍南行未<lb/>
至鞮汗山<hi>鞮音丁奚切</hi>一日五十萬矢皆盡即棄車去士尚<lb/>
三千餘人徒斬車輻而持之<hi>徒但也</hi>軍吏持尺刀抵山入<lb/>
陿谷單于遮其後乘隅下壘石<hi>放石以投人因山隅曲而下也壘音盧對切</hi>
<pb n="KR3k0013_WYG_441-17a"/>
士卒多死不得行昏後陵便衣獨歩出營<hi>便衣謂著短衣小褏也</hi>
止左右無隨我丈夫一取單于耳良久陵還太息曰兵<lb/>
敗死矣軍吏或曰將軍威震匈奴天命不遂後求道徑<lb/>
還歸如浞野侯為虜所得後亡還天子客遇之况於將<lb/>
軍乎陵曰公止吾不死非壯士也於是盡斬旌旗及珍<lb/>
寶埋地中陵歎曰復得數十矢足以脫矣今無兵復戰<lb/>
天明坐受縳矣各鳥獸散猶有得脫歸報天子者令軍<lb/>
士人持二升糒一半冰<hi>半讀曰判判大片也</hi>期至遮虜鄣者相待<lb/>
<pb n="KR3k0013_WYG_441-17b"/>
夜半時擊鼓起士鼓不鳴陵與韓延年俱上馬壯士從<lb/>
者十餘人虜騎數千追之韓延年戰死陵曰無面目報<lb/>
陛下遂降軍人分散脫至塞者四百餘人陵敗處去塞<lb/>
百餘里邊塞以聞<lb/>
後漢鄧禹為大司徒征關中自馮愔反後禹威稍損又<lb/>
乏食歸附者離散而赤眉復還入長安禹與戰敗走至<lb/>
高陵軍士饑餓者皆食棗菜光武乃徴禹還勑曰赤眉<lb/>
無榖自當來東吾折箠笞之非諸將憂也無得復妄進<lb/>
<pb n="KR3k0013_WYG_441-18a"/>
兵禹慙於受任而功不遂數以饑卒徼戰輒不利三年<lb/>
春與車騎將軍鄧𢎞擊赤眉遂為所敗衆皆死散<lb/>
馮異為征西大將軍㑹鄧禹率車騎將軍鄧𢎞等引歸<lb/>
與異相遇禹𢎞要異共攻赤眉異曰異與賊相拒且數<lb/>
十日雖屢獲雄將餘衆尚多可稍以恩信傾誘難卒用<lb/>
兵破也上今使諸將屯黽池要其東而異擊其西一舉<lb/>
取之此萬成計也禹𢎞不從𢎞遂大戰移日赤眉陽敗<lb/>
棄輜重走車皆載土以豆覆其上兵士饑爭取之赤眉<lb/>
<pb n="KR3k0013_WYG_441-18b"/>
引還擊𢎞𢎞軍潰亂異與禹合兵救之赤眉小郤異以<lb/>
士卒饑倦可且休禹不聽復戰大為所敗死傷者三千<lb/>
餘人禹得脫歸宜陽異棄馬歩走上囘谿阪<hi>囘谿在雒州永寧縣</hi>
與麾下數人歸營復堅壁<lb/>
蓋延為虎牙將軍時董憲將賁休舉蘭陵城降憲聞之<lb/>
自郯圍休時延及龎萌在楚請往救之光武勑曰可直<lb/>
往擣郯則蘭陵必自解延等以賁休城危遂先赴之憲<lb/>
逆戰而陽敗延等遂逐退因拔圍入城明日憲大出兵<lb/>
<pb n="KR3k0013_WYG_441-19a"/>
合圍延等懼遽出突走因往攻郯帝讓之曰間欲先赴<lb/>
郯者以其不意故耳今既奔走賊計已立圍豈可解乎<lb/>
延等至郯果不能克而董憲遂拔蘭陵殺賁休延等往<lb/>
來要擊憲别將於彭城郯邳之間戰或日數合頗有尅<lb/>
獲帝以延輕敵深入數以書誡之及龎萌反攻殺楚郡<lb/>
太守引軍襲敗延延走北渡泗水破舟檝壊津梁僅而<lb/>
得免<hi>又云萌攻延延與戰破之詔書勞延曰龎萌一夜反畔相去不逺營壁不堅殆令人齒欲相擊而將</hi>
<hi>軍有不可動之節吾甚美之此傳言僅而得免與彼不同</hi>
<pb n="KR3k0013_WYG_441-19b"/>
吳漢為大司馬從車駕上隴遂圍隗囂於西城帝勑漢<lb/>
曰諸郡甲卒但坐費糧食若有逃亡則沮敗衆心宜悉<lb/>
罷之漢等貪并力攻囂遂不能遣糧食日少吏士疫没<lb/>
逃亡者多及公孫述救至漢遂退敗<lb/>
鄧隲為車騎將軍任尚為征西校尉安帝永初元年先<lb/>
零别種滇零與鍾羌諸種大為冦掠斷隴道時羌歸附<lb/>
既久無復器甲或持竹竿木枝以代戈矛或負板案以<lb/>
為楯或執銅鏡以象兵郡縣畏懦不能制遣隲及征西<lb/>
<pb n="KR3k0013_WYG_441-20a"/>
校尉任尚將五營及三河三輔汝南南陽潁川太原上<lb/>
黨兵合五萬人屯漢陽明年春諸郡兵未及至鍾羌數<lb/>
千人先擊敗隲軍於冀西殺千餘人校尉侯霸坐衆羌<lb/>
反叛徴免以西域都䕶叚禧代為校尉其冬隲使尚及<lb/>
從事中郎司馬鈞率諸郡兵與滇零等數萬人戰于平<lb/>
襄尚軍大敗死者八千餘人<lb/>
司馬鈞為左馮翊安帝元初二年零昌種衆分兵冦益<lb/>
州乃使屯騎校尉班雄屯三輔遣鈞行征西將軍督右<lb/>
<pb n="KR3k0013_WYG_441-20b"/>
扶風仲光安定太守杜恢北地太守盛包京兆虎牙都<lb/>
尉耿溥右扶風都尉皇甫旗等合八千餘人又龎參將<lb/>
羌胡兵七千餘人與鈞分道竝北擊零昌參兵至勇士<lb/>
東為杜季貢所敗於是引退鈞等獨進攻拔丁奚城大<lb/>
克獲杜季貢率衆偽逃鈞令光恢包等收羌禾稼光等<lb/>
違鈞節度散兵深入羌乃設伏要擊之鈞在城中怒而<lb/>
不救光竝没死者三千餘人鈞乃遁還坐徴自殺參以<lb/>
失期軍敗抵罪以馬賢代領校尉事<lb/>
<pb n="KR3k0013_WYG_441-21a"/>
馬賢建光元年為䕶羌校尉討燒當羌於金城不利順<lb/>
帝永和六年為征西將軍與且凍羌戰于射姑山賢軍<lb/>
敗没<lb/>
尹耀為揚州刺史順帝末揚徐賊羣起盤互連歳建康<lb/>
元年九江范容周生等相聚反亂屯據歴陽為江淮巨<lb/>
患遣御史中丞馮緄將兵督耀及九江太守鄧顯討之<lb/>
耀顯軍敗為賊所殺<lb/>
田晏為破鮮卑中郎將靈帝熹平六年八月遣晏出雲<lb/>
<pb n="KR3k0013_WYG_441-21b"/>
中使匈奴中郎將臧旻與南單于出鴈門䕶烏桓校尉<lb/>
夏育出高柳竝伐鮮卑三道出塞經二千里檀石槐率<lb/>
衆逆擊育等大敗死者十七八<lb/>
董卓為東中郎將中平元年持節代盧植擊張角於下<lb/>
曲陽軍敗抵罪<lb/>
孔融為北海相當黄巾賊衝融到郡收合士民起兵講<lb/>
武賊張饒等羣軰二十萬衆從冀州還融逆擊為饒所<lb/>
敗乃收敗兵保朱虚縣稍復鳩集吏民<lb/>
<pb n="KR3k0013_WYG_441-22a"/>
魏王朗為㑹稽太守時孫策渡江略地朗功曹虞翻以<lb/>
為力不能拒不如避之朗自以身為漢吏宜保城邑遂<lb/>
舉兵與策戰敗績浮海至東冶策又追擊大破之朗乃<lb/>
詣策<hi>策令使者語朗曰問逆賊故㑹稽太守王朗朗受國恩當官云何不惟報徳而阻兵安忍大軍征討</hi>
<hi>幸免梟夷不自掃屏復聚黨衆屯聚郡境逺勞王誅卒不悟順捕得云降庶以欺詐用全首領得爾與不具以</hi>
<hi>狀對朗稱擒虜對使者曰朗以𤨏才誤竊朝私受爵不讓以遘罪網前見征討畏死茍免因治人物寄命須㬰</hi>
<hi>又廹大兵惶怖北引從者疾患死亡略盡獨與老母共乘一欐流矢始交便棄欐就俘稽顙自首於征役之中</hi>
<hi>朗惶惑不達自稱降虜縁前迷謬被詰慙懼朗愚淺駑怯畏威自驚又無良介不早自歸於破亡之中然後委</hi>
<pb n="KR3k0013_WYG_441-22b"/>
<hi>命下𨽻身輕罪重死有餘辜申脰就鞅屯足入絆叱咤聽聲東西惟命策以其儒雅答辭遜讓而不害</hi>
曹休為大司馬都督揚州明帝太和二年九月休率諸<lb/>
軍至皖與吳將陸議戰於石亭敗績<lb/>
王昶為大將軍齊王嘉平四年十一月詔昶及征東將<lb/>
軍胡遵鎮南將軍毌丘儉等征吳十二月吳大將軍諸<lb/>
葛恪拒戰大破衆軍於東關不利而還時昶及儉聞東<lb/>
軍敗各燒屯走<lb/>
王經為雍州刺史高貴鄉公正元二年八月辛亥蜀大<lb/>
<pb n="KR3k0013_WYG_441-23a"/>
將軍姜維攻狄道經戰於洮西經大敗還保狄道城<lb/>
蜀馮習字休元隨先主入蜀先主東征吳習為領軍將<lb/>
軍統諸軍大敗於猇亭<hi>猇音鶚</hi>
馬謖為諸葛亮參軍後主建興六年亮出軍向祁山時<lb/>
有宿將魏延吳壹等論者皆言以為宜令為先鋒而亮<lb/>
違衆拔謖統大衆在前與魏將張郃戰于街亭為郃所<lb/>
破士卒離散亮進無所據退軍還漢中謖下獄被誅<lb/>
姜維為大將軍後主延熙十九年整勒戎馬與鎮西大<lb/>
<pb n="KR3k0013_WYG_441-23b"/>
將軍胡濟期㑹上邽濟失誓不至故維為魏大將鄧艾<lb/>
所破於叚谷星散流離死者甚衆衆庶繇是怨讟而自<lb/>
隴以西亦騷動不寧維謝過引負求自貶削為後將軍<lb/>
行大將軍事<lb/>
吳孫綝輔政遷大將軍魏諸葛誕舉壽春叛保城請降<lb/>
吳遣文欽唐咨全端全懌等帥三萬人救之魏鎮南將<lb/>
軍王基圍誕欽等突圍入城魏悉中外軍二十餘萬増<lb/>
誕之圍朱異帥三萬人屯安豐城為文欽勢魏兖州刺<lb/>
<pb n="KR3k0013_WYG_441-24a"/>
史州泰拒異於陽淵異敗退為泰所追死傷二千人綝<lb/>
於是大發卒出屯鑊里復遣異率將軍丁奉黎斐等五<lb/>
萬人攻魏留輜重於都陸異屯黎漿遣將軍任度張震<lb/>
等募勇敢六千人於屯西六里為浮橋夜渡築偃月壘<lb/>
為魏監軍石苞及州泰所破軍却退就髙異復作車箱<lb/>
圍趣五木城苞泰攻異異敗歸而魏太山太守胡烈以<lb/>
奇兵五千詭道襲都陸盡焚異資糧綝授兵三萬人使<lb/>
異死戰異不從綝斬之於鑊里而遣弟恩救㑹誕敗引<lb/>
<pb n="KR3k0013_WYG_441-24b"/>
還綝既不能拔出誕而喪敗士衆自戮名將莫不怨之<lb/>
劉俊為交州刺史後主寶鼎三年遣俊及前部督修則<lb/>
等入擊交阯為晉將毛景等所破皆死兵散還合浦<lb/>
張悌為丞相軍師後主天紀末悌與䕶軍孫震丹陽太<lb/>
守沈瑩禦晉軍降成陽都尉張喬濟江與晉討吳䕶軍<lb/>
張翰揚州刺史周浚成陣相對沈瑩領丹陽銳卒刁楯<lb/>
五千號曰青巾兵前後屢䧟堅陣於是以馳淮南軍三<lb/>
衝不動退引亂晉薛勝蔣班因其亂而乘之吳軍以次<lb/>
<pb n="KR3k0013_WYG_441-25a"/>
瓦解將帥不能止張喬又出其後大敗吳軍於版橋獲<lb/>
悌震瑩等<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_441-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百四十一<lb/>
</p>
<p>
</p>
  </div>
</body>
</text>
</TEI>
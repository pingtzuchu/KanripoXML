<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷六百三十四</head>
    <p>
<pb n="KR3k0013_WYG_634-1a"/>
欽定四庫全書<lb/>
　冊府元龜卷六百三十四　宋　王欽若等　撰<lb/>
　　銓選部<lb/>
　　　條制第六<lb/>
晉少帝天福八年正月詔顯陵行事及祔廟等行事官<lb/>
並宜加兩階减兩選理减外合格日免取文觧便與注<lb/>
官過格者降一資為事勒停者許從勒停日理夲官選<lb/>
數仍減與兩選合格日免取文觧仍注邊逺同類官<lb/>
<pb n="KR3k0013_WYG_634-1b"/>
三月勑諸道州府令佐在任招携户口比初到任交領<lb/>
數目外如出得百户已上量添得租税者縣令加一階<lb/>
减一選主簿減一選出二百户已上者及添得租税者<lb/>
縣令加兩階減兩選主簿减兩選出三百户以上及添<lb/>
得租税者縣令加兩階减兩選别與轉官主簿加兩階<lb/>
减兩選出四百户至五百户已上及添得租税者縣令<lb/>
與加朝散大夫階超轉官資罷任後許非時叅選仍錄<lb/>
名送中書如已授朝散大夫及已出選門者即别議奨<lb/>
<pb n="KR3k0013_WYG_634-2a"/>
酬主簿加三階其出剩不及一百户者據户口及添租<lb/>
税數縣令加一階叅選日超一資注官主簿加一階<lb/>
五月勅曰吏部已判成選人等訪聞人數絶多闕員甚<lb/>
少頗為淹注例是饑貧宜推振滯之㤙用廣進身之路<lb/>
諸州府判掾見有員闕不少其見在黄衣選人等宜令<lb/>
注授前件官除三京鄴都掾曹外其餘竝許注擬候秩<lb/>
滿無遺闕者五選六選減一選七選八選減兩選九選<lb/>
十選減三選内有超資者再入官日即依夲資敘理河<lb/>
<pb n="KR3k0013_WYG_634-2b"/>
東管内及鄜延涇邠秦隴鳳等州管内闕員不少選人<lb/>
以家私不便多不伏官宜令所司不拘超折注擬仍俟<lb/>
秩滿無遺闕者五選六選减三選七選八選减四選再<lb/>
入官日却依夲資敘理所注前項州縣官等宜令銓司<lb/>
依判成次第注擬切在公當不得阿私仍不許選人通<lb/>
關仍付所司<lb/>
六月尚書兵部侍郎呂琦奏臣竊見四時選人三銓待<lb/>
闕停滯已及於數百棲遲列困於累年南曹繫日申銓<lb/>
<pb n="KR3k0013_WYG_634-3a"/>
甞有三十二十格式每月送闕不過五員七員竊慮闕<lb/>
員漸稀人數轉衆抛耕稼於鄉里忍窮餓於街坊名利<lb/>
之途人所難格朝夕之困事亦可矜若不改張恐未通<lb/>
濟欲請勒定月日南曹注納文觧只據見在判成待闕<lb/>
選人取殘闕及逐月新闕量人材優劣據員闕好弱許<lb/>
超折注擬如此即嵗暮至新春已来相次發遣應盡其<lb/>
将來選人即依舊至來年十月下觧南曹應期判成銓<lb/>
司准格注擬至次年選畢有正格勅用正規程從之仍<lb/>
<pb n="KR3k0013_WYG_634-3b"/>
勅取今年八月一日後注納文觧其已判成許超折人<lb/>
将來叅選却依夲資注擬從之<lb/>
開運二年正月吏部侍郎王易簡奏吏部流内銓諸司<lb/>
令史各主一司不相統攝茍有踰濫無所責成起今後<lb/>
望令夲銓闕頭一人都簽署諸司案牘者勅㫖銓總之<lb/>
司提舉是務時臨注擬尤在精詳宜令三銓仔細看騐<lb/>
闗牒或稍渉差謬即據理科條将澄刈楚之風用誡侮<lb/>
文之吏<lb/>
<pb n="KR3k0013_WYG_634-4a"/>
是月刑部侍郎趙逺奏臣伏覩長興四年五月二十三<lb/>
日勅州縣官在任日有覆推刑獄公事雪得寃獄活人<lb/>
命者准長興元年二月二十一日南郊赦書節文便許<lb/>
非時叅選特與超資注官仍賜章服者宜令諸道州府<lb/>
凡有雪活寃獄州縣官等依元勅㸃簡給付公慿本官<lb/>
自賫赴刑部投状委刑部據状近取本道雪活公案叅<lb/>
驗如事理合得元勅便仰給付優牒此盖道𢎞激勸務<lb/>
絶罔欺在酬奬以甚優期刑殺而無濫臣詳元勅只言<lb/>
<pb n="KR3k0013_WYG_634-4b"/>
州縣官員所許加恩未該内外職掌臣又詳前後請給<lb/>
優牒人等文案若係雪寃屈本道尋合奏聞例過五年<lb/>
十年本人方來論請具却尋追文案勞擾公方於事難<lb/>
明於理未當伏惟皇帝陛下體堯仁而御宇敷舜德以<lb/>
臨民大闡化條克修刑政旁詢闕典用整宏綱功必賞<lb/>
而罪必誅善者進而能者激起今後但能雪活寃獄不<lb/>
限在朝職司亦乞量加旌賞應關諸道州縣官員雪活<lb/>
寃獄不虛委逐處長吏抄畧指實按節先具奏聞所付<lb/>
<pb n="KR3k0013_WYG_634-5a"/>
本人慿由官滿到京便於刑部投状不得隔越年歳方<lb/>
可論訴功勞庻内外以皆同使期程而有守廣亭毒好<lb/>
生之德盡高低察獄之明者勅㫖理寃申屈勞績可嘉<lb/>
内職外官課最無異茍能雪活何恡甄酬宜先錄公文<lb/>
直具聞奏或實官滿到闕投状無致隔年庻絶濫訛用<lb/>
分真偽宜依<lb/>
三年四月吏部侍郎王易簡奏伏以選門格勅條件具<lb/>
存藩府官僚該詳盖寡所以凡給文解莫曉規程以致<lb/>
<pb n="KR3k0013_WYG_634-5b"/>
選人自詣京都親求解様往来既苦已堪憫傷傳冩偶<lb/>
差更當駁放伏見禮部貢院逐年先書版榜高立省門<lb/>
用示舉人俾知状様臣欲請選人文觧委南曹詳定解<lb/>
様兼備錄長定格取解條例各下諸州如禮部貢院板<lb/>
様書冩立在州縣門每遇選人取解之時各准條件遵<lb/>
行仍依板様給解從之<lb/>
十月勅今年四月二十五日釐革應前資州縣官一考<lb/>
前丁憂一任除官雪活寃獄及在任日招添得户口税<lb/>
<pb n="KR3k0013_WYG_634-6a"/>
錢曾授御署官進䇿官諸州馬歩判官諸色選人等今<lb/>
後竝湏准勅格叅選不得直經中書陳状近日有諸色<lb/>
人依前紊亂紀綱披陳文状欲以嚴行於懲戒先明示<lb/>
於指揮國家大啓銓曹高懸選格諸色選人宜歸常調<lb/>
合赴所司稍立政能足可進退豈得罔循常制唯務僭<lb/>
求勅釐革而不遵帖告示而不退向路隅而陳接隨馬<lb/>
後以諠譁或稱罷秩家貧或訴住京日久朝廷湏存公<lb/>
道難狥私懷若事可施行雖朝陳状而夕得官未足言<lb/>
<pb n="KR3k0013_WYG_634-6b"/>
速既理有違碍雖歴祁寒而經暑雨不必言遲戚本自<lb/>
貽咎将誰執殊不知官不可乞勅不可違若無誡懲何<lb/>
以齊整應諸色選人等並湏准近勅取解赴選其有招<lb/>
添得户口增益得税錢及雪活寃獄合該勅條酬奨者<lb/>
仰於所司投状如有司不與公當區分顯有抑滯在經<lb/>
中書陳状當與指揮此度分明告諭後諸色選人等如<lb/>
更不禀指揮依前妄陳文状當送御史臺勘問必無輕<lb/>
恕仍付所司<lb/>
<pb n="KR3k0013_WYG_634-7a"/>
漢高祖乾祐元年正月中書奏以諸道奏薦官吏多踰<lb/>
舊式今簡取後唐及晉朝事例開條曉示以為定制者<lb/>
一准長興二年七月十二日節文諸道奏薦州縣官使<lb/>
相每年許薦三員今許薦五人不帶使相藩侯每年舊<lb/>
許薦二人今許薦三人防禦團練使每年舊許薦一人<lb/>
今許薦二人即不得受人請託只得奏廵属員闕不得<lb/>
薦於别處州府仍不得薦新罷任及過格人其所薦人<lb/>
歴任文書仍隨表送中書門下未曾有官者當别比擬<lb/>
<pb n="KR3k0013_WYG_634-7b"/>
應諸道見任州縣官申奏考滿後未有替人本道或藉<lb/>
其幹能且令勾當一准長興三年五月十一日節文諸<lb/>
道應奏薦州縣官員如未有正官者只許奏授初官不<lb/>
得奏為令錄一准長興四年八月節文應諸道藩鎭防<lb/>
禦團練使舊奏薦并前項州縣官等准勅許奏薦見在<lb/>
幕中攝職及見攝管内州縣官據合奏人數皆正所攝<lb/>
不許横薦及不得薦外管前資州縣官一准天福四年<lb/>
七月七日節文應諸州防禦團練刺史奏薦攝試官充<lb/>
<pb n="KR3k0013_WYG_634-8a"/>
判官及推官廵官者自今後所奏薦攝試官充判官及<lb/>
推官廵官宜令精加選擇或未曾任官職及無出身稱<lb/>
攝試衘者不在奏舉之限一准天福十一年六月五日<lb/>
節文今後諸道藩鎭防禦團練刺史如本處幕中有闕<lb/>
准元勅合奏薦者即得奏薦當與除授不得横薦前資<lb/>
責從州縣官及諸色職員布於在朝及外管安排不得<lb/>
有違奏勅設官分職朝廷自有規程薦士延才州郡合<lb/>
存體式應諸道節度防禦團練刺史奏薦判官書記支<lb/>
<pb n="KR3k0013_WYG_634-8b"/>
使推官令錄簿尉等親人之官不易入幕之客尤難必<lb/>
取當仁庶聞幹事守臣奏薦朝廷選除素有明文咸拘<lb/>
定制近年以来除人或虧允當薦士多昧選求體制既<lb/>
踰紊亂滋始遐邇将期於致理奏除宜在乎擇才况有<lb/>
舊章足為常式其諸道行軍副使兩使判官竝不得奏<lb/>
薦委中書門下選除帶使相節度使許奏節度掌書記<lb/>
觀察支使節度推官不帶使相節度使只許奏節度掌<lb/>
書記節度推官其防禦團練判官刺史判官等聽奏仍<lb/>
<pb n="KR3k0013_WYG_634-9a"/>
湏精選才能其唐朝晉朝前項條貫竝可舉行永為規<lb/>
制所奏薦州縣官自有銓行不可侵越以勅内舊人數<lb/>
許奏使相三人不帶使相二人防禦團練刺史一人為<lb/>
定仍付所司<lb/>
隠帝乾祐元年七月吏部員外郎常准上言臣以國家<lb/>
選擇令佐或從銓注或是勅除立考課以挍政能驗貪<lb/>
亷而行黜陟如斯條貫尚有闕遺近者諸道州府多署<lb/>
攝官以代正授既不拘於考績唯掊歛於資財致使户<lb/>
<pb n="KR3k0013_WYG_634-9b"/>
民轉為蠧耗臣請示諸道州府長吏如令佐正官月限<lb/>
已滿除替未到不限時月切不得以攝官衝替湏待正<lb/>
授替官即令對面交割縣務然後本州使出給解由批<lb/>
書厯子如此則承眞命者守文畏法求攝任者退亦悛<lb/>
心<lb/>
二年正月勅睿陵及祔廟諸司職掌行事人等竝減二<lb/>
年勞如欠一選及已合格者南曹磨勘送名中書其州<lb/>
縣前資官判成人及幕職京官等並减兩選仍令南曹<lb/>
<pb n="KR3k0013_WYG_634-10a"/>
㸃簡若别無違碍欠三選已上者給與減選公慿若欠<lb/>
兩選一選及已合今格限者所司具名申送中書門下<lb/>
其判成選人銓司越一資注擬<lb/>
四月中書門下奏准吏部南曹鏁宿内選人中有契丹<lb/>
㑹同年號厯子解由考牒未審各令改就天福年號為<lb/>
復别有指揮奏勅應是偽命文書不在施行之限者今<lb/>
縁有晉州受官契丹年給解由厯子若執格勅文慮有<lb/>
廢身名欲議酌中不至沉棄者凡州縣官幕府官曾受<lb/>
<pb n="KR3k0013_WYG_634-10b"/>
契丹偽命者追文書毁廢者取唐朝晉朝出身文書叅<lb/>
選本選外仍殿五選降三資注擬凡唐朝晉朝諸科及<lb/>
第人於契丹年號内出給冬集許追毁換給仍據新給<lb/>
年月日數理選從之<lb/>
八月右拾遺高守瓊上言有國通規無先擢士論選既<lb/>
當綱紀必陳而縣令字人最親理道若宰大邑難用小<lb/>
才一同皆繫於惨舒百姓咸關於利病實賴勤恪以恤<lb/>
孤惸吏若不臧人當受弊近年銓司注擬藩府薦論只<lb/>
<pb n="KR3k0013_WYG_634-11a"/>
循資歴而行不以年顔為念且少年宰邑鮮有亷勤不<lb/>
執公方惟貪娛樂以臣愚見凡朝廷選親人之官年未<lb/>
三十請不授縣令少年授任必慮因循勅令錄之任責<lb/>
辦非輕用舎之間尤宜適中少小者未曾履歴則為政<lb/>
必疎衰晩者已及耄昏則臨民多廢湏期愼選以擢吏<lb/>
能起今後諸色選人年及七十者並宜注優散官年少<lb/>
未歴資考者不得任縣令<lb/>
十二月勅中書奏前資朝官近日併於中書陳状稱准<lb/>
<pb n="KR3k0013_WYG_634-11b"/>
宣命指揮自外地發遣相次到京正當冬寒未有員闕<lb/>
既難淹泊湏議指揮其前資文武兩班朝官等只宜於<lb/>
西京及闕下任便安居候闕除授宜令御史臺曉示又<lb/>
中書條奏准天福八年四月一日勅條舉前後勅文内<lb/>
一件准天福五年十月二十七日勅應州縣官書得十<lb/>
六考敘階至朝散大夫者并歴任内曾昇朝及兩使判<lb/>
官者准元勅一選集選期既近理减尤難不得援常選<lb/>
人例妄乞減選每一任無遺闕者候再除官别與加恩<lb/>
<pb n="KR3k0013_WYG_634-12a"/>
其曾任節度觀察推官廵官防禦團練軍事判官并諸<lb/>
出選門官等如却授令錄者並依見任官選數赴集若<lb/>
在任有考課准格合減選者並與理减除此外今任合<lb/>
七選集者特與減一選八選已上與減兩選仍並合格<lb/>
日取解赴所司磨勘無違碍者即錄名送中書勅審官<lb/>
之要必擇才能與理同歸迭處中外約以選限固有條<lb/>
格邇来或自朝行或從賓職願為州縣自就便宜當求<lb/>
事之時冀得而不論卑位及既替之後敘資而却理前<lb/>
<pb n="KR3k0013_WYG_634-12b"/>
官湏立規程以絶僥倖<hi>是冬近臣奏前資朝官判官在外藩居止其間輕薄求利者能</hi>
<hi>以詞説揺動藩臣乃下宣命但是前資朝官從事並来京中居止其求事者利其宣命遂雲集都下相與朋結</hi>
<hi>三五為羣於宰臣樞宻使馬前遮訴初楊邠甚怒出此釐革然而遮訴不已</hi>
周太祖廣順元年二月勅朕祗膺景命淹有中區每思<lb/>
順物之情從衆之欲将使照臨之下咸遂寛舒仕宦之<lb/>
流自安進退往者時有拘忌人或滯留所在前資並遣<lb/>
赴闕輦轂之下多寄食僦舎之人歳月之間動懷土念<lb/>
家之志宜循大體用革前規應諸道州府有前資朝官<lb/>
<pb n="KR3k0013_WYG_634-13a"/>
居住如未赴京不得發遣其行軍副使已下幕職州縣<lb/>
等官得替求官自有月限年月未滿一聽外居如非時<lb/>
詔徵不在此限但闕員有數入官者多茍無定規必生<lb/>
躁競凡爾進取知朕意焉<hi>漢隠帝時楊邠以前資官在外地慮有游説藩方易萌姦</hi>
<hi>妄故宣諭外州凡前資朝臣使府幕職不得外地居止湏求京師尋宣諭只令兩京居止太祖知其不便故下</hi>
<hi>此勅</hi>
是月勅自前朝廷除官銓司選授當其用闕皆棄舊規<lb/>
近聞所得官人或佗事所留或染疾淹駐始赴任者既<lb/>
<pb n="KR3k0013_WYG_634-13b"/>
過月限後之官者遂失期程以至相㳂漸成非次是致<lb/>
新官叅謝欲上舊官考秩未終待滿替移動逾時月凋<lb/>
殘一處新舊二官在迎送以為勞必公私之失緒今後<lb/>
應諸道州府錄事叅軍判司縣令主簿等宜令本州府<lb/>
以到任月日旋具申奏及報吏部此後中書及銓司以<lb/>
到任月日用闕永為定制其見任州縣官限勅到仰便<lb/>
具先到任月日一齊分析申奏及報吏部其有諸色事<lb/>
故及丁憂并請假十旬滿日亦仰旋具申奏兼報吏部<lb/>
<pb n="KR3k0013_WYG_634-14a"/>
其新受官准令式給程限外如不到本任叅上致本處<lb/>
無慿申奏到任月日便仰吏部同違程不上收闕使用<lb/>
其諸見闕亦不得差官攝權輙便隠留如違勅條罪在<lb/>
本判官錄事叅軍孔目官已下<lb/>
是月吏部三銓奏去年冬南曹判成選人三百八十一<lb/>
人經十一月二十二日兵火散失磨勘了歴任文書或<lb/>
有送納文書未鈔及取到南曹失墜公慿銓司若依格<lb/>
磨勘恐選人訴論今欲只據南曹給到失墜公慿便與<lb/>
<pb n="KR3k0013_WYG_634-14b"/>
施行從之<lb/>
五月勅朕祇荷上𤣥恭臨大寳慮一夫之不獲期四海<lb/>
之攸歸近知銓選人多州縣闕少或經年而空掩桂玉<lb/>
未授一官或欲歸而暗想鄉閭又遥千里以斯去任虛<lb/>
歴歳時其間或妄乞官者多是踰違自稱淹滯或未合<lb/>
格者不遵條制顯紊公方宜行釐革之文以絶倖求之<lb/>
路宜令自今月十一日已前州縣前資官及諸色選人<lb/>
等曾經中書陳状者竝送吏部南曹磨勘如今年冬合<lb/>
<pb n="KR3k0013_WYG_634-15a"/>
格無殿犯違碍者即送中書除官未合格并諸色違礙<lb/>
格勅及曾殿黜得洗雪者并仰各守格勅敘理赴集其<lb/>
漢朝州縣為徵科不了及擅用破迯户停官人數並令<lb/>
赴吏部南曹投状磨勘實是無過停替者本朝解由公<lb/>
慿及牒三司灼然過准格減一考前停官者可送名中<lb/>
書除官一考後兩考前停官者减一選兩考已上者上<lb/>
理本官選數竝取解赴集起今後應有前資州縣官并<lb/>
諸色選人等及曾經黜該恩得雪者竝仰各守勅格赴<lb/>
<pb n="KR3k0013_WYG_634-15b"/>
選不得妄有乞官如敢故違宜殿兩選将来降一資注<lb/>
擬如或本司不依格勅妄有滯留罪在所司當行典憲<lb/>
一則俾守規程之道一則稍除躁競之門免恣踰濫貴<lb/>
尊條制如是特恩不拘是例<lb/>
是月勅朝廷設爵命官求賢取士或以資敘進或以科<lb/>
級昇至有白首窮經方階一第半生守選始遂一官是<lb/>
以國無幸民士無濫進近年州郡奏薦多無出身前官<lb/>
或因權勢書題或是裏私請託既難阻意便授眞恩遂<lb/>
<pb n="KR3k0013_WYG_634-16a"/>
使躁求徼倖之徒爭逰㨗徑辛苦孤寒之士盡泣窮途<lb/>
将期激濁揚清所宜循名責實凡百有位當體朕懷今<lb/>
後州府不得奏薦無前官及無出身人如有竒才異行<lb/>
越衆超羣亦許具名以聞便可隨表赴闕當令有司考<lb/>
試朕亦自更披詳斷其否臧俾之是黜庶使人不謬舉<lb/>
野無遺才冀廣得人以資從政<lb/>
六月中書門下奏得司勲郎中許遜申權主判吏部格<lb/>
式選人皆稱値去年十一月内失墜告牒雖尋舊式有<lb/>
<pb n="KR3k0013_WYG_634-16b"/>
例簡行竊縁官員上任之日只慿告勅籖符罷秩之後<lb/>
即藉解繇歴子既失官牒得以簡其勅甲若無解繇難<lb/>
知眞偽欲請今後若無解繇歴子考牒者候牒本道州<lb/>
縣勘尋有何殿最候廻文與陳状官員事理同即依牒<lb/>
申銓取保再給慿繇貴無踰濫之人免有徼求之倖從<lb/>
之<lb/>
是月勅追尊四廟諸司寺監合差行事官宜令差補漢<lb/>
末七州停替州縣官充候行事了各與除官如行事官<lb/>
<pb n="KR3k0013_WYG_634-17a"/>
人數未足以前資州縣官已合格并過選者充仍歴勘<lb/>
官牒委無違碍方得差補又勅今年正月五日恩赦前<lb/>
應諸色官員有過犯合追毁出身歴任官牒至今尚未<lb/>
追毁其本官敘理仍各依格勅處分<lb/>
八月吏部南曹磨勘勸進官㸃簡内有室長相次呈納<lb/>
到出身已來補牒優牒多奏補不依年限當曹先為去<lb/>
年冬集選人年滿室長李溥張宗又為奏補不依年限<lb/>
駁放後便値兵火失墜補牒優牒申中書門下取裁欲<lb/>
<pb n="KR3k0013_WYG_634-17b"/>
依判成選人失墜文書例出給公慿奏勅宜令所司各<lb/>
出給失墜文書公慿候叅選日磨勘理本官選限外仍<lb/>
各殿兩選應乾祐六年已來及自今後如有齋郎奏補<lb/>
後年限滿令定冬集及推補室長時有違格勅不依年<lb/>
限者違一年殿兩選二年殿三選違二年已上者不在<lb/>
施行之限仍勅下後殿選餘竝准前後勅施行<lb/>
九月勅朝廷命官分治州縣至於招安户口增益税租<lb/>
明立賞科以勸勤吏近朝釐革雖有勅文俱未適中難<lb/>
<pb n="KR3k0013_WYG_634-18a"/>
仍舊貫晉代則傷於容易啓僥倖之門漢朝則過於艱<lb/>
難妨進趨之路既非允當湏議改更宜令應州縣官所<lb/>
招添到户口課績自今日已前罷任者並准天福八年<lb/>
三月十一日勅施行其漢乾祐三年七月二十五日勅<lb/>
不行起今後應罷縣令主簿招添到户口其一千户已<lb/>
下縣每增添滿二百户者减一選三千户已下縣每三<lb/>
百户咸一選五千户已下縣每四百户减一選萬户已<lb/>
下縣每五百户減一選并所有增添户及租税並湏分<lb/>
<pb n="KR3k0013_WYG_634-18b"/>
明於歴子解由内錄都數若是減及三選已上更有增<lb/>
添及户數者縣令與改服色已賜緋者與轉官其主簿<lb/>
與加階轉官<lb/>
十月勅選部公事比置三銓所有員闕選人分在三處<lb/>
每至注擬之際資敘難得相當况又今年選人不多宜<lb/>
令三銓公事併為一處委本司長官通判同商量可否<lb/>
施行所冀掄選得中銓綜有序其吏部尚書銓見闕宜<lb/>
差禮部尚書王易權判<lb/>
<pb n="KR3k0013_WYG_634-19a"/>
二年三月勅應京諸司職掌赴西京册廟行事八十有<lb/>
六人宜令吏部南曹别驗出身歴任行事無遺闕歴子<lb/>
委無違碍與各减一選如有今年冬初合格又已過選<lb/>
者銓司注官日與加一階其不該選數已經補奏者減<lb/>
一年勞<lb/>
十一月詔曰古者立封樹之制定䘮葬之期著在典經<lb/>
是為名教洎乎世俗衰薄風化陵遲親殁而多闕送終<lb/>
身後而便為無主或覊束於仕宦或拘忌於隂陽旅櫬<lb/>
<pb n="KR3k0013_WYG_634-19b"/>
不歸遺骸何託但以先王垂訓孝子因心非以厚葬為<lb/>
賢只以稱家為禮掃地而祭尚可以告䖍負土成墳所<lb/>
貴乎盡力宜頒條令用警因循庶使九原絶抱恨之魂<lb/>
千古無不歸之骨應内外職官及選人等今後有父母<lb/>
祖父母亡沒未經遷葬其主家之長不得輙求仕進所<lb/>
由司亦不得申舉解送如是卑㓜在下者不在此限其<lb/>
合赴舉選者或是葬事禮畢或是卑㓜在下勒於所納<lb/>
家状内具言不得罔冐宜令御史臺及逐處長吏本司<lb/>
<pb n="KR3k0013_WYG_634-20a"/>
長官所由司覺察申舉其中有兵戈阻滯或是朝廷特<lb/>
恩除拜起復追徵及内外管軍職員皆以金革從事竝<lb/>
不拘此例<lb/>
三年五月勅近日多有諸色出選門州縣官累經中書<lb/>
陳状援引從前勅文乞除官事由中書據乾祐二年二<lb/>
月十日勅文以此難議施行今将已前勅文詳酌可否<lb/>
特與條貫庶無淹滯應前後出選門州縣官内有十六<lb/>
考敘朝散大夫階次赤令并歴任中曾昇朝及兩使判<lb/>
<pb n="KR3k0013_WYG_634-20b"/>
官五府少尹罷任後一周年除官曾任兩藩營田判官<lb/>
書記支使防禦團練判官罷任後二周年與除官竝許<lb/>
經中書陳状㸃簡不欠年限當與施行選期既定不得<lb/>
依常選人例更理減選仍湏分明批書歴子請給解由<lb/>
若是迯夫户口降書考第其顯有過犯必行殿降應諸<lb/>
色選人過犯三選已上及未成資考丁憂課績官無選<lb/>
可減者宜令自於吏部南曹投状准格勅磨勘無違碍<lb/>
申送中書門下竝與除官其州縣官自恐虧損年限資<lb/>
<pb n="KR3k0013_WYG_634-21a"/>
序歸選門者亦聽自便如或曾任推廵軍事判官等竝<lb/>
諸色出選門官竝據見任官選數敘理取解赴集依格<lb/>
勅磨勘送名中書門下於銓司注擬前先次除官所有<lb/>
諸色常選人皆自有選限合赴常調今後不得妄有陳<lb/>
乞及不依格勅論理功課如違當行舉勘若是特恩除<lb/>
授及擢才委任不拘此例<lb/>
十一月勅郊禮行事官竝差在京永任者充各據出身<lb/>
歴任仔細磨勘委無違碍方得差補如曾有殿犯除名<lb/>
<pb n="KR3k0013_WYG_634-21b"/>
免官勒停等人未經恩洗雪者不在收補之限若已取<lb/>
解及免取解赴選在外未來者不得著人承替如收補<lb/>
行事後将來赴選南曹磨勘别有違碍所補官司與本<lb/>
人竝當勘斷<lb/>
是月勅天下縣邑素有等差歴年月以既深或增損之<lb/>
不一其中有户口雖衆地望則卑地里雖高而户口至<lb/>
少每至調集不便銓衡及有久歴官途却授隘狹之縣<lb/>
纔昇仕進便臨繁庶之民宜立成規庶叶公共應天下<lb/>
<pb n="KR3k0013_WYG_634-22a"/>
縣除赤縣畿縣次赤次畿外其餘三千户已上為望縣<lb/>
二千户已上為𦂳縣一千户已上為上縣五百户已上<lb/>
為中縣不滿五百户為中下縣選人資敘合入下縣者<lb/>
今許入中下縣宜令所司據今年天下縣户口數定望<lb/>
𦂳上中下次第聞奏吏部格式據户部今年諸州府所<lb/>
管縣分列户口數目定合為望縣者六十四𦂳縣七十<lb/>
二上縣一百二十四中縣六十五中下縣九十七欲依<lb/>
所移銓曹從之<lb/>
<pb n="KR3k0013_WYG_634-22b"/>
顯德元年正月赦文應祗奉郊廟職掌人直竝與恩澤<lb/>
其行事官已勘無違礙者候銓司移省後各與除官合<lb/>
來一年集者候将來授任仍竝加一階欠三選至五選<lb/>
者減一選欠六選已上減兩選幕職並與减一年如欠<lb/>
月限不及一年者便與除官仍轉官資其諸色選人駁<lb/>
放皆依格勅其間小小違礙若可以情恕者竝條奏以<lb/>
聞<lb/>
世宗顯德二年正月詔在朝文資官曾歴藩郡賓職州<lb/>
<pb n="KR3k0013_WYG_634-23a"/>
縣官者宜令各舉堪為令録者一人除官之日仍署舉<lb/>
主姓名若在官貪濁不公懦弱不理或職務廢闕或處<lb/>
斷乖違竝量事重輕連坐舉主<lb/>
三年十月詔曰諸司職員皆係奏補當執役之際悉藉<lb/>
公勤及任事之時尤資幹敏茍非愼擇漸至因循應諸<lb/>
司寺監今後收補職役人等並湏人材俊利身言可採<lb/>
書札堪中自前行止委無訛濫勒本司關送吏部引驗<lb/>
人材較考筆札其中者更具引驗可否連所試書跡竝<lb/>
<pb n="KR3k0013_WYG_634-23b"/>
本州府不係色役廻文及正身引送中書後吏部具夾<lb/>
名聞奏候勅下勒本司補收餘從前後格勅處分每年<lb/>
只得一度奏補其諸司寺監舊額定人數仍令所司量<lb/>
公事繁省於未奏補人數内酌詳添減别為定額<hi>先是百司</hi>
<hi>奏補官吏於事言筆札之間多不選擇以至有不能舉其條目者勅出之後物議以為允當</hi>
五年正月詔曰職官攸設數易則弊生政理所施久行<lb/>
則民信前典有三載考績之義昔賢垂三年報政之規<lb/>
将欲化民莫如師古諸道幕職州縣官依舊制以三十<lb/>
<pb n="KR3k0013_WYG_634-24a"/>
箇月為滿起今年正月一日後所授官竝以三周年為<lb/>
月限閏月不在其内每年常調選人及諸色求任人取<lb/>
十月一日已前到京下納文解及陳乞文状委所司依<lb/>
舊例磨勘注授至十二月上旬終竝湏了畢便令赴官<lb/>
限二月終以前到任若違程仰本處不得放上且令舊<lb/>
官在任如是無故違程依格殿選其有故違程者湏分<lb/>
明出給得所在慿由許至前冬赴集今年赴任者不在<lb/>
此例其特勅除授及隨幕判官赴任不拘時月之限應<lb/>
<pb n="KR3k0013_WYG_634-24b"/>
授官人至滿日替人未到間宜令且守本官主當公事<lb/>
依舊請俸州府亦不得差署攝官替下如是遭䘮停任<lb/>
身故假滿非時闕官之時只可差前資正官及有出身<lb/>
人承攝如逐處無正官及有出身人即選清強人承攝<lb/>
仍依正官例支與俸錢具名奏聞<lb/>
閏七月吏部流内銓状申見行條件公事銓司先准格<lb/>
例南曹十一月未開宿判成選人後先具都數申銓銓<lb/>
司據状便牓示選人引納京諸司職官使家状及試判<lb/>
<pb n="KR3k0013_WYG_634-25a"/>
紙三度牓引得齊足方至十二月上旬内定日鏁銓者<lb/>
銓司若候南曹十月内開宿引納家状慮恐遲滯今後<lb/>
纔南曹鏁宿後先牓示選人預納家状其合保文状使<lb/>
職官司使印限開曹後兩日内赴銓送納湏得齊足如<lb/>
限内不納到家状保状試紙名便具姓名落下不在續<lb/>
納之限據納到文状至十月二十二日已前鏁銓先准<lb/>
格例鏁銓後便牓示引驗正身告勅文書三引都九日<lb/>
如三度引不到者便落下銓司自今後鏁銓日便牓示<lb/>
<pb n="KR3k0013_WYG_634-25b"/>
選人次至日引驗正身及告勅文書限三日内三引畢<lb/>
如不到者便落下每年南曹判成選人中多有託故不<lb/>
赴選司准格例伺候湏及三引計九日不到者方始落<lb/>
下銓司今後有此色人逐引不到便據姓名落下先准<lb/>
格諸色選人三引畢後賫使印保状赴銓并合保後縣<lb/>
令錄事叅軍重引驗合保審其才術銓司欲三引後次<lb/>
日内重引驗令錄審其才術及合保如限内不到者便<lb/>
據姓名落下銓司引驗後本行准格勅及将銓状歴任<lb/>
<pb n="KR3k0013_WYG_634-26a"/>
告勅文書限三日内㸃簡無違礙具名衘關報試判注<lb/>
擬所有選人歴任省司於未注官已前相次修冩帖送<lb/>
過院選人所合注使員闕鏁銓後便具状申中書門下<lb/>
乞降指揮應選人試判今欲鏁銓内預准勅於中書省<lb/>
請印到逐人試紙候㸃簡畢關報名衘齊足次日便定<lb/>
日試判三塲逐塲次日申奏後限兩日内供納宣黄後<lb/>
次日乞降可否勅命銓司自前注擬諸色選人准格三<lb/>
注每一注内有不伏官者限三日内具状通退三注都<lb/>
<pb n="KR3k0013_WYG_634-26b"/>
九日者銓司自今後第一第二注牓出後各限次日内<lb/>
具通官伏官文状便具姓名落下第三注畢日開銓不<lb/>
在通官之限三注都五日准格銓司送省逐年二月二<lb/>
十五日送門下省畢三月十五日過官畢三月三十日<lb/>
進黄移省畢銓司三擬畢後省甲案便於格式司逐注<lb/>
旋覆闕入官過院條冩省歴至十一月十四日已前牒<lb/>
送門下省畢銓司門下省但押定牒到取兩日祗候取<lb/>
判過堂次日乞降可否堂帖其黄甲限四月内修冩勾<lb/>
<pb n="KR3k0013_WYG_634-27a"/>
勘印署至十二月六日牒送門下省至十二月十九日<lb/>
進黄畢所有衙謝對敭元在格限外應行内諸司公事<lb/>
或有忤繫申銓取裁銓司便准勅格指揮如銓司難議<lb/>
裁酌即申堂取裁<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_634-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百三十四<lb/>
</p>
<p>
</p>
  </div>
</body>
</text>
</TEI>
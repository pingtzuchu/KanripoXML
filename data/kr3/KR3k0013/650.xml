<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百五十</head>
    <p>
<pb n="KR3k0013_WYG_650-1a"/>
欽定四庫全書<lb/>
　册府元龜卷六百五十　　宋　王欽若等　撰<lb/>
　　貢舉部<lb/>
　　　應舉<lb/>
觀國之光著乎大易之象有道則見垂諸素王之說故<lb/>
策名筮仕起家從政乃士子之常道也粤自漢氏勃興<lb/>
儒術大盛懸科以取士下詔以徴賢暨魏晉而下至五<lb/>
代風流靡絶條目非一繇是丘園特起之秀巖石髙臥<lb/>
<pb n="KR3k0013_WYG_650-1b"/>
之伍或文足以經國或學足以待問或力穡自給或篤<lb/>
行無改或究隂陽之變或窮政教之弊莫不褎然克賦<lb/>
卓爾在庭第之甲科靡之好爵者已<lb/>
漢董仲舒少治春秋孝景時為愽士武帝即位仲舒以<lb/>
賢良對策對畢天子以仲舒為江都相<lb/>
公孫𢎞菑川薛人也年四十餘乃學春秋雜說武帝初<lb/>
即位年六十以賢良徴為博士<lb/>
倪寛千乘人也治尚書以射策為掌故<lb/>
<pb n="KR3k0013_WYG_650-2a"/>
嚴助㑹稽呉人嚴夫子子也<hi>夫子嚴忌也</hi>或言族家子也<hi>亦云</hi>
<hi>夫子之族子也</hi>郡舉賢良對策百餘人武帝善助對繇是獨擢<lb/>
為中大夫<lb/>
王吉少好學明經以郡吏舉孝亷為郎後遷雲陽令舉<lb/>
賢良為昌邑中尉<lb/>
駿吉子也以孝亷為郎<lb/>
貢禹以明經潔行著聞徴為博士凉州刺史病去官復<lb/>
舉賢良為河南令<lb/>
<pb n="KR3k0013_WYG_650-2b"/>
龔勝楚人好學明經為郡吏三舉為孝亷以楚王國人<lb/>
不得宿衞補吏再為尉壹為丞勝輙至官廼去州舉茂<lb/>
才為重泉令<lb/>
鮑宣好學明經為縣鄉嗇夫守束州丞後為都尉太守<lb/>
功曹舉孝亷為郎<lb/>
翟方進經學明習以射策甲科為郎<lb/>
杜鄴少孤其母張敞女鄴壯從敞子吉學問得其家書<lb/>
以孝亷為郎<lb/>
<pb n="KR3k0013_WYG_650-3a"/>
何武蜀郡郫縣人也詣博士受業治易以射策甲科為<lb/>
郎又光禄勲舉四行遷為鄠令<lb/>
王嘉以明經射策甲科為郎坐戸殿門失闌免<hi>戸止也嘉掌守</hi>
<hi>殿門止不當入者而失闌入之故坐免也</hi>光禄勲于永除為掾察亷為南陵<lb/>
丞復察亷為長陵尉鴻嘉中舉敦樸能直言召見宣室<lb/>
對政事得失超遷大中大夫<lb/>
師丹治詩事匡衡舉孝亷為郎元帝末為博士免建始<lb/>
中州舉茂才復補博士<lb/>
<pb n="KR3k0013_WYG_650-3b"/>
召信臣九江壽春人也以明經甲科為郎<lb/>
後漢王方中牟名士也魯恭為中牟令㑹詔百官舉賢<lb/>
良方正恭薦方章帝即徴方詣公車禮之與公卿所舉<lb/>
同方致位侍中<lb/>
魯丕恭弟也章帝建初元年詔舉賢良方正大司農劉<lb/>
寛舉丕時對策者百有餘人惟丕在高第除為議郎<lb/>
魏覇濟隂句陽人也<hi>句音鈎</hi>建初中舉孝亷<lb/>
韋彪好學洽聞雅稱儒宗建武末舉孝亷除郎中<lb/>
<pb n="KR3k0013_WYG_650-4a"/>
譙𤣥巴郡閬中人也少好學能說易春秋成帝永始二<lb/>
年有日蝕之災乃詔舉敦樸遜譲有行義者各一人州<lb/>
舉𤣥詣公車對策髙第拜議郎<lb/>
李業習魯詩師博士許晃平帝元始中舉明經除為郎<lb/>
袁安祖父良習孟氏易平帝時舉明經為太子舍人安<lb/>
少傳良學為人嚴重後舉孝亷為隂平長<lb/>
蔡茂哀平間以儒學顯徴試博士對策陳災異以髙等<lb/>
擢拜議郎遷侍中<lb/>
<pb n="KR3k0013_WYG_650-4b"/>
景丹馮翊櫟陽人也少學長安王莽時舉四科丹以言<lb/>
語為固德侯相<lb/>
馮豹好儒學以詩春秋教麗山下<hi>麗音力之切</hi>舉孝亷拜尚<lb/>
書郎<lb/>
申屠剛質性方直舉賢良方正時王莽專朝罷歸田里<lb/>
郅夀善文章以亷能稱舉孝亷稍遷冀州刺史<lb/>
王堂廣漢郪人也初舉光祿茂才遷穀城令<lb/>
蘇章少博學能屬文安帝時舉賢良方正對策髙第為<lb/>
<pb n="KR3k0013_WYG_650-5a"/>
議郎<lb/>
陸康少仕郡以義烈稱刺史臧旻舉為茂才除髙成令<lb/>
鄭𤣥㑹稽山隂人也少為鄉嗇夫太守第五倫行春見<lb/>
而深竒之召署督郵舉孝廉<lb/>
桓彬字彦林少與蔡邕齊名初舉孝亷拜尚書郎<lb/>
徐防祖父宣為講學大夫父憲亦傳宣業防少習父祖<lb/>
學永平中舉孝亷除為郎<lb/>
張敏河間鄚人也建初二年舉孝亷四遷<lb/>
<pb n="KR3k0013_WYG_650-5b"/>
胡廣字伯始舉孝亷既到京師試以章奏安帝以廣為<lb/>
天下第一<lb/>
劉焉江夏竟陵人也以宗室拜郎中去官居陽城山精<lb/>
學教授舉賢良方正稍遷南陽太守<lb/>
袁術司空逄之子也少以俠氣聞後頗折節舉孝亷累<lb/>
遷至河南尹<lb/>
王渙廣漢郪人也初為太守陳寵功曹舉茂才除温令<lb/>
第五訪京兆長陵人也仕郡為功曹察孝亷補新都令<lb/>
<pb n="KR3k0013_WYG_650-6a"/>
劉矩沛國蕭人也少有髙節舉孝亷稍遷雍丘令<lb/>
劉寵東萊牟平人也以明經舉孝亷除東平陵令<lb/>
陽球漁陽泉州人也性嚴厲好申韓之學初舉孝亷補<lb/>
尚書郎<lb/>
張興潁川鄢陵人也習梁丘易以教授舉孝亷為郎<lb/>
戴慿汝南平輿人也習京氏易郡舉明經試徴博士拜<lb/>
郎中<lb/>
周防汝南汝陽人也師事徐州刺史蓋豫受古文尚書<lb/>
<pb n="KR3k0013_WYG_650-6b"/>
經明舉孝亷拜郎中<lb/>
杜根潁川定陵人也性方實好絞直<hi>絞急也</hi>永初元年舉<lb/>
孝亷為郎中<lb/>
劉陶潁川潁隂人也陶為人居簡不修小節舉孝亷除<lb/>
順陽長<lb/>
李雲甘陵人也性好學善隂陽初舉孝亷再遷白馬令<lb/>
謝弼中直方正為鄉邑所宗師建寧二年詔舉有道之<lb/>
士弼與東海陳敦𤣥莬公孫度俱對䇿皆除郎中<lb/>
<pb n="KR3k0013_WYG_650-7a"/>
蓋勲燉煌廣至人也家世二千石初舉孝亷為漢陽太<lb/>
守<lb/>
臧洪廣陵射陽人也體貌魁梧有異姿舉孝亷補即丘<lb/>
長<lb/>
左雄南郡湼陽人也安帝時舉孝亷稍遷兾州刺史<lb/>
周舉汝南汝陽人也博學洽聞為儒者所宗舉茂才為<lb/>
平丘令<lb/>
陳龜上黨泫氏人也少有志氣永建中舉孝亷五遷五<lb/>
<pb n="KR3k0013_WYG_650-7b"/>
原太守<lb/>
崔瑗早孤銳志好學初辟車騎將軍閻顯府被斥後舉<lb/>
茂才遷汲令<lb/>
崔實瑗子也少沈静好典籍桓帝初詔公卿郡國舉至<lb/>
孝獨行之士實以郡舉徴詣公車除為郎中<lb/>
王龔山陽髙平人也初舉孝亷稍遷青州刺史<lb/>
龔子暢少以清實為稱大將軍梁商特辟茂才四遷尚<lb/>
書令<lb/>
<pb n="KR3k0013_WYG_650-8a"/>
陳球淮浦人也少渉儒學善律令陽嘉中舉孝亷稍遷<lb/>
繁陽令<lb/>
包咸㑹稽曲阿人也習魯詩論語舉孝亷為郎中<lb/>
楊仁巴郡閬中人也習韓詩静居教授仕郡為功曹舉<lb/>
孝亷除郎中<lb/>
董鈞犍為資中人也習慶氏禮舉明經遷廪犧令病去<lb/>
官建武中舉孝亷辟司徒府<lb/>
張𤣥河内河陽人也少習春秋初舉明經補𢎞農文學<lb/>
<pb n="KR3k0013_WYG_650-8b"/>
遷陳倉縣丞後去官舉孝亷除為郎<lb/>
許愼汝南召陵人也少博學經籍為郡功曹舉孝亷再<lb/>
遷除洨長<lb/>
李業廣漢梓潼人也少有志操介特習魯詩舉明經除<lb/>
為郎<lb/>
劉茂太原晉陽人也能習禮經哀帝時察孝亷遷五原<lb/>
属國侯建武中拜議郎後拜侍中<lb/>
周嘉汝南安城人也仕郡為主簿後太守宼恂舉孝亷<lb/>
<pb n="KR3k0013_WYG_650-9a"/>
拜尚書侍郎<lb/>
范式山陽金鄉人也舉州茂才四遷荆州刺史<lb/>
尹勲河南鞏人也宗族多居貴位者而勲獨持清操不<lb/>
以地勢尚人州郡連辟察孝亷三遷邯鄲令<lb/>
蔡衍汝南項人也少明經講授以禮讓化鄉里舉孝亷<lb/>
稍遷冀州刺史<lb/>
羊陟太山梁甫人也少清直有學行舉孝亷辟太尉李<lb/>
固府<lb/>
<pb n="KR3k0013_WYG_650-9b"/>
陳翔汝南邵陵人也少知名善交結察孝亷太尉周景<lb/>
辟舉髙第拜侍御史<lb/>
范康勃海重合人也少受業太學與郭林宗親善舉孝<lb/>
亷再遷潁隂令<lb/>
劉儒東郡陽平人也郭林宗常謂儒口訥心辯有珪璋<lb/>
之質察孝亷舉髙第三遷侍中<lb/>
賈彪潁川定陵人也志節慷慨與同郡荀爽齊名初仕<lb/>
州郡舉孝亷補新息長<lb/>
<pb n="KR3k0013_WYG_650-10a"/>
荀淑潁川潁隂人也少有高行安帝時徴拜郎中後再<lb/>
遷當途長<lb/>
荀爽淑子也㓜而好學年十二能通春秋論語延熹九<lb/>
年太常趙典舉爽至孝拜郎中<lb/>
荀彧朗陵令淑之孫也少有才名中平六年舉孝亷再<lb/>
遷亢父令<lb/>
杜喬河内林慮人也少為書生舉孝亷辟司徒楊震府<lb/>
呉祐陳畱長垣人也常牧豕於長垣澤中行唫經書後<lb/>
<pb n="KR3k0013_WYG_650-10b"/>
舉孝亷<lb/>
延篤南陽犨人也博通經傳及百家之言能著文章舉<lb/>
孝亷為平陽侯相<lb/>
張奐敦煌酒泉人也辟大將軍梁冀府以疾去官復舉<lb/>
賢良對策第一擢拜議郎<lb/>
叚熲武威姑臧人也少便習弓馬尚遊俠輕財賄長<lb/>
乃折節好古學初舉孝亷為憲陵園丞<lb/>
陳蕃汝南平輿人也初仕郡舉孝亷除郎中<lb/>
<pb n="KR3k0013_WYG_650-11a"/>
劉淑河間樂成人也少好學明五經司徒种暠舉淑賢<lb/>
良方正辭以疾桓帝聞淑髙明切責州郡使輿病詣京<lb/>
師淑不得已而赴雒陽對策為天下第一<lb/>
李膺潁川襄城人也性簡亢無所交接初舉孝亷為司<lb/>
徒胡廣所辟舉髙第再遷青州刺史<lb/>
范滂汝南征羌人也少厲清節為州里所服舉孝亷光<lb/>
祿四行<lb/>
李法博通羣書和帝永元九年應賢良方正對策除博<lb/>
<pb n="KR3k0013_WYG_650-11b"/>
士<lb/>
應劭少篤學博覽多聞靈帝時舉孝亷辟車騎將軍何<lb/>
苗掾<lb/>
王逸元初中舉上計吏為校書郎<lb/>
馬融以陽嘉二年詔舉敦樸城門校尉岑起舉融徴詣<lb/>
公車對策拜議郎<hi>續漢書曰融對策於北宮端門</hi>
戴封為光祿主事遭伯父䘮去官詔書求賢良方正直<lb/>
言之士有志行能消灾伏異者公卿郡守各舉一人郡<lb/>
<pb n="KR3k0013_WYG_650-12a"/>
及大司農俱舉封公車徴陛見對策第一<lb/>
髙彪郡舉孝亷試經第一除郎中<lb/>
孔昱太尉舉方正對䇿不合乃辭病去後遭黨錮禁<lb/>
檀敷太尉黄瓊舉方正對策合宜再遷議郎<lb/>
皇甫嵩安定朝那人好讀詩書習弓馬初舉孝亷茂才<lb/>
陳重豫章宜春人也少與同郡雷義為友太守張雲舉<lb/>
重孝亷重以讓義前後十餘通計不聽義明年舉孝亷<lb/>
重與俱在郎署<lb/>
<pb n="KR3k0013_WYG_650-12b"/>
趙苞甘陵東武城人初仕州郡舉孝亷再遷廣陵令<lb/>
謝夷吾㑹稽山隂人也少為郡吏舉孝亷為夀張令<lb/>
李郃漢中南鄭人也通五經善河雒風星初為戸曹吏<lb/>
舉孝亷五遷尚書令<lb/>
公沙穆北海膠東人也習韓詩公羊春秋舉孝亷以髙<lb/>
第為主事遷繒令<lb/>
單颺山陽湖陸人也善明天官筭術舉孝亷稍遷長史<lb/>
令<lb/>
<pb n="KR3k0013_WYG_650-13a"/>
韓說㑹稽山隂人也博通五經舉孝亷<lb/>
魏公孫瓚遼西令支人也以孝亷為郎<lb/>
陶謙字恭祖少好學為諸生仕州郡舉茂才除盧令<lb/>
公孫度遼東襄平人也舉有道除尚書令<lb/>
賈詡武威姑臧人也察孝亷為郎<lb/>
張承河内修武人也以方正徴拜議郎<lb/>
鍾繇潁川長社人也舉孝亷除尚書郎<lb/>
華歆平原髙唐人也舉孝亷除郎中<lb/>
<pb n="KR3k0013_WYG_650-13b"/>
張既馮翊髙陵人也年十六為郡小吏後歴右職舉茂<lb/>
才除新豐令<lb/>
温恢太原祁人也舉孝亷為廪丘長<lb/>
賈逵河東襄陵人也初為郡吏後舉茂才除澠池令<lb/>
桓階長臨湘人也仕郡功曹太守孫堅舉階孝亷除尚<lb/>
書郎<lb/>
楊阜天水冀人也初為安定長史刺史韋康辟阜為别<lb/>
駕察孝亷辟丞相府州表留參軍事<lb/>
<pb n="KR3k0013_WYG_650-14a"/>
管輅平原人也正始九年舉秀才<lb/>
蜀許靖汝南平輿人也太守劉翊舉靖計吏察孝亷除<lb/>
尚書郎典選舉<lb/>
張裔蜀郡成都人也治公羊春秋博渉史漢劉章時舉<lb/>
孝亷為魚復長<lb/>
蔣琬零陵湘鄉人也為丞相府東曹掾舉茂才遷為參<lb/>
軍<lb/>
張翼犍為武陽人也先主領益州牧翼為書佐建安末<lb/>
<pb n="KR3k0013_WYG_650-14b"/>
舉孝亷為江陽長<lb/>
王嗣犍為資中人也舉孝亷稍遷西安圍督<lb/>
吳劉繇東萊牟平人也舉孝亷為郎<lb/>
士爕蒼梧廣信人也少游學京師治左氏春秋察孝亷<lb/>
補尚書郎公事免官父死䘮闋後舉茂才除巫令<lb/>
孫翊權弟也驍悍果烈有兄策風太守朱治舉孝亷司<lb/>
空辟<lb/>
黄蓋零陵泉陵人也初為郡吏察孝亷辟公府<lb/>
<pb n="KR3k0013_WYG_650-15a"/>
闞澤㑹稽山隂人也究覽羣籍通厯數察孝亷除錢塘<lb/>
長<lb/>
賀齊會稽山隂人也建安元年孫策臨郡察齊孝亷為<lb/>
永寧長<lb/>
晉王祥琅邪臨沂人初徐州刺史呂䖍檄為别駕後舉<lb/>
秀才除温令<lb/>
唐彬魯國鄒人也初為郡功曹舉孝亷辟主簿<lb/>
山濤河内懷人也始為郡主簿功曹上計掾舉孝亷州<lb/>
<pb n="KR3k0013_WYG_650-15b"/>
辟部河南從事<lb/>
劉毅東萊掖人也初僑居平陽太守杜恕請為功曹魏<lb/>
末本郡察孝亷辟司𨽻都官從事<lb/>
侯史光東萊掖人也幼有才悟舉孝亷州辟别駕<lb/>
傅𤣥北地泥陽人也博學善属文州舉秀才除郎中<lb/>
王接河東猗氏人也初為都官從事永寧初舉秀才除<lb/>
郎中<lb/>
郤詵濟隂單父人也㤗始中詔天下舉賢良直言之士<lb/>
<pb n="KR3k0013_WYG_650-16a"/>
太守文立舉詵應選以對策上第拜議郎<lb/>
夏侯湛譙國譙人也少為太尉掾㤗始中舉賢良對策<lb/>
中第拜郎中<lb/>
潘岳榮陽中牟人也早辟司空太尉府舉秀才<lb/>
江虨陳留圉人也本州辟舉秀才平南將軍温嶠以為<lb/>
參軍<lb/>
周玘義興陽羡人也累薦名宰府舉秀才除議郎<lb/>
周札玘弟也少以豪右自處察孝亷除郎中<lb/>
<pb n="KR3k0013_WYG_650-16b"/>
周訪汝南安城人也察孝亷除郎中<lb/>
孫旂樂安人也少自修立察孝亷遷黄門侍郎<lb/>
李含隴西狄道人也僑居始平兩郡竝舉孝亷為州别<lb/>
駕舉秀才薦之公府<lb/>
索靖燉煌人也州辟别駕郡舉賢良方正對策髙第<lb/>
索綝靖子也少有逸羣之量舉秀才除郎中<lb/>
温嶠初為都官從事後舉秀才灼然二品司徒辟東閣祭酒<lb/>
紀瞻丹陽秣陵人也舉秀才州又舉寒素大司馬辟東<lb/>
<pb n="KR3k0013_WYG_650-17a"/>
閣祭酒<lb/>
賀循㑹稽山隂人也刺史稽喜舉循秀才除陽羡令<lb/>
薛兼丹陽人也察河南孝亷辟公府除比陽相<lb/>
戴若思廣陵人也舉孝亷入雒辟趙王倫府<lb/>
戴邈若思弟也邈少好學尤精史漢弱冠舉秀才遷太<lb/>
子洗馬<lb/>
丼卓丹陽人也初為郡功曹察孝亷舉秀才為呉王常<lb/>
侍<lb/>
<pb n="KR3k0013_WYG_650-17b"/>
鍾雅潁川長社人也好學有才志舉四行除汝陽令<lb/>
熊遠豫章南昌人也初為州别駕舉秀才除監軍華軼<lb/>
司馬<lb/>
張慿有志氣為鄉閭所稱舉孝亷官至御史中丞<lb/>
虞潭㑹稽餘姚人也清身有簡操州辟從事主簿舉秀<lb/>
才大司馬齊王冏請為祭酒<lb/>
顧衆吳郡吳人也初州辟主簿舉秀才後元帝為鎭東<lb/>
將軍命為參軍<lb/>
<pb n="KR3k0013_WYG_650-18a"/>
陸曄吳郡吳人也察孝亷後元帝鎭江左辟為祭酒<lb/>
陸納少有清操貞厲絶俗初辟鎭軍大將軍武陵王掾<lb/>
州舉秀才太原王述引為建威長史<lb/>
丁潭㑹稽山隂人也初為郡功曹察孝亷除郎中<lb/>
陳夀巴西安漢人也舉孝亷除著作郎<lb/>
虞溥髙平昌邑人也郡察孝亷除郎中<lb/>
江灌少知名州辟主簿舉秀才為治中<lb/>
稽含好學能屬文初為楚王瑋掾瑋坐誅免舉秀才除<lb/>
<pb n="KR3k0013_WYG_650-18b"/>
郎中<lb/>
魯芝扶風郿人也初州辟别駕舉孝亷除郎中<lb/>
杜軫蜀郡成都人也察孝亷除建寧令<lb/>
竇允始平人也初為郡主簿察孝亷除浩亹長<lb/>
潘京武陵漢夀人也弱冠郡辟主簿後舉秀才歴巴丘<lb/>
邵陵泉陵三令<lb/>
范平呉郡錢塘人也吳特舉茂才累遷臨海太守<lb/>
文立巴郡臨江人也初仕蜀至尚書蜀平舉秀才除郎<lb/>
<pb n="KR3k0013_WYG_650-19a"/>
中<lb/>
崔遊上黨人也魏末察孝亷除相府舍人<lb/>
曹毗譙國人也善屬詞賦郡察孝亷除郎中<lb/>
汜騰燉煌人也舉孝亷除郎中<lb/>
任旭臨海章安人也初舉郡功曹尋察孝亷除郎中<lb/>
張實字安遜學尚明察敬賢愛士以秀才除郎中<lb/>
宋顧愿字子恭好學有文詞於世大明中舉秀才對策<lb/>
稱㫖擢為著作佐郎太子舍人<lb/>
<pb n="KR3k0013_WYG_650-19b"/>
孔靖㑹稽山隂人也始察郡孝亷為功曹史<lb/>
何偃廬江灊人也州辟議曹從事舉秀才除中軍參軍<lb/>
孔覬㑹稽山隂人也好讀書早知名初舉揚州秀才補<lb/>
主簿<lb/>
齊王延之琅琊臨沂人也少而静黙不交人事舉秀才<lb/>
除郎中法曹參軍<lb/>
張緒吳郡吳人也州辟議曹從事舉秀才建平王䕶軍<lb/>
主簿<lb/>
<pb n="KR3k0013_WYG_650-20a"/>
沈冲吳興武康人也為西陽王撫軍法曹參軍尋舉秀<lb/>
才還為撫軍正佐<lb/>
劉瓛沛國相人也初州辟祭酒主簿舉秀才後為秘書<lb/>
郎<lb/>
劉璡瓛弟也舉秀才建平王景素辟征北主簿<lb/>
陸慧曉呉郡人也舉秀才除衞尉史<lb/>
王融博渉有文才舉秀才除晉安王南中郎<lb/>
袁彖陳郡夏陽人也舉秀才後除安成王征虜參軍主<lb/>
<pb n="KR3k0013_WYG_650-20b"/>
簿<lb/>
丘靈鞠吳興烏程人也舉秀才為主簿<lb/>
檀超髙平金鄉人也舉秀才除宣武府參軍<lb/>
丘巨源蘭陵人也少舉丹陽郡孝亷為宋孝武所知大<lb/>
明五年勅助徐源撰國史<lb/>
陸厥吳郡人州舉秀才除晏傅主簿<lb/>
劉善明平原人也舉秀才宋孝武見其對策强直甚異<lb/>
之<lb/>
<pb n="KR3k0013_WYG_650-21a"/>
梁王琳份子也舉南徐州秀才釋褐征虜建安王法曹<lb/>
蕭琛蘭陵人也初王儉為丹陽尹辟為主簿舉為南徐<lb/>
州秀才累遷司徒記室<lb/>
丘遲吳興烏程人也初州辟從事舉秀才除太學博士<lb/>
蕭洽字宏稱幼敏悟能属文齊永明中為國子生舉明<lb/>
經起家著作佐郎<lb/>
任昉舉兖州秀才拜太常博士<lb/>
宗夬少勤學有局幹弱冠舉郢州秀才<lb/>
<pb n="KR3k0013_WYG_650-21b"/>
江淹起家南徐州從事尋舉南徐州秀才對策上第轉<lb/>
巴陵王國左常侍<lb/>
王褒弱冠舉秀才除秘書郎<lb/>
劉濳字孝儀舉秀才起家鎭右始興王法曹行參軍<lb/>
王䂓好學有口辨州舉秀才郡迎主簿起家秘書郎<lb/>
何照年十九解褐揚州主簿舉秀才累遷王府行參軍<lb/>
賀瑒為國子生舉明經揚州祭酒<lb/>
王承字安期僕射暕子七嵗通周易選補國子生年十<lb/>
<pb n="KR3k0013_WYG_650-22a"/>
五射策髙第<lb/>
劉穀字仲寳自國子禮生射策髙第<lb/>
鍾嶸潁川長社人也舉本州秀才起家王國侍郎<lb/>
周興嗣陳郡項人也本州舉秀才除桂陽郡丞<lb/>
陸雲公呉郡人也州舉秀才累遷湘東王行參軍<lb/>
顧憲之吳郡吳人也未弱冠辟議曹從事舉秀才累遷<lb/>
太子舍人<lb/>
庾華新野人也弱冠為州迎主簿舉秀才累遷安西主<lb/>
<pb n="KR3k0013_WYG_650-22b"/>
簿<lb/>
陸倕吳郡吳人也舉秀才竟陵王子良辟議曹從事<lb/>
裴䆳河東聞喜人也舉秀才對策髙第奉朝請<lb/>
顧恊吳郡吳人也為太學博士秀才沈約覽其策而歎<lb/>
曰江左以來未有此作遷安成王國左常侍<lb/>
伏挺齊末州舉秀才對策為當時第一<lb/>
陳孔奐舉秀才射策髙第起家揚州主簿<lb/>
褚翔初為國子生舉髙第<lb/>
<pb n="KR3k0013_WYG_650-23a"/>
後魏李同軌年二十二舉秀才射策除奉朝請<lb/>
酈宣秀才射策髙第為奉朝請<lb/>
李祥字元吉世祖詔州郡舉賢良祥應貢對策合㫖除<lb/>
中書博士<lb/>
鄭羲字幼驎文學頗優弱冠舉秀才<lb/>
鄭伯猷博學有文才早知名舉司州秀才以射策髙第<lb/>
崔士元舉茂才平州錄事參軍<lb/>
崔挺舉秀才射策髙第拜中書博士<lb/>
<pb n="KR3k0013_WYG_650-23b"/>
韓顯宗有才學秀才對策甲科除著作佐郎<lb/>
米世昌少自修立尤精經義舉秀才對策上第拜國子<lb/>
助教<lb/>
盧觀字伯舉范陽涿人也少好學有雋才舉秀才射策<lb/>
甲科除太學博士著作佐郎<lb/>
邢臧字子良河間人光禄少卿虬長孫也幼孤早立操<lb/>
尚博學有藻思年二十一神龜中舉秀才問策五條考<lb/>
上第為太學博士<lb/>
<pb n="KR3k0013_WYG_650-24a"/>
裴敬憲少有志行學博才清司州牧髙陽王雍舉秀才<lb/>
射策髙第除太學博士<lb/>
郭祚以文章尺牘見稱於世舉秀才對策上第拜中書<lb/>
博士<lb/>
徐紇字武伯樂安博昌人也家世寒微紇少好學有名<lb/>
理頗以文詞見稱察孝亷對策上第髙祖㧞為主書<lb/>
裴延雋渉獵墳史頗有才華舉秀才射策髙第<lb/>
裴景融字孔明篤學好属文舉秀才射策髙第除太學<lb/>
<pb n="KR3k0013_WYG_650-24b"/>
博士<lb/>
崔勵大將軍光之長子也噐業才行最有父風舉秀才<lb/>
授中軍彭城王參軍<lb/>
陽藻字景德少孤有雅志渉獵經史舉秀才射策髙第<lb/>
裴他少治春秋杜氏毛詩周易竝舉其宗致舉秀才以<lb/>
髙第除中書博士<lb/>
馮元興年二十三教授常數百人初舉秀才對策髙第<lb/>
又舉孝亷<lb/>
<pb n="KR3k0013_WYG_650-25a"/>
劉桃符中山盧奴人性恭謹好學舉孝亷射策甲科<lb/>
北齊裴讓之少好學有文俊辯早得聲譽舉秀才對策<lb/>
髙第累遷屯田主客郎<lb/>
劉叔宗字樂陵平昌人和謹頗有學業舉秀才稍遷滄<lb/>
州治中<lb/>
盧文偉有志尚頗渉經史州辟主簿年二十八始舉秀<lb/>
才除本州平北府長流參軍<lb/>
後周辛仲景年十八舉文學對策髙第拜司空府主簿<lb/>
<pb n="KR3k0013_WYG_650-25b"/>
辛慶之少以文學徴詣雒陽對策第一除秘書郎<lb/>
唐杜正倫相州洹水人也隋仁夀中與兄正𤣥正藏俱<lb/>
以秀才擢第隋代舉秀才總十人正倫一家有三秀才<lb/>
甚為當時稱羙<lb/>
李義琰魏州昌樂人常州刺史元道族孫少舉進士累<lb/>
補太原尉<lb/>
張柬之則天永昌元年以賢良徴試同時射策者千餘<lb/>
人柬之獨為天下第一擢拜監察御史<lb/>
<pb n="KR3k0013_WYG_650-26a"/>
姚崇為孝敬皇帝挽郎應制下筆成章舉授濮州司倉<lb/>
馬懐素應文學優贍科舉及第拜郿尉<lb/>
鄭愔常以言行聞轉桃林丞又舉賢良𤣥宗時在春宮<lb/>
親問國政愔對策第一擢授左補闕尋判主爵員外郎<lb/>
張鷟應下筆成章及才髙位下詞標文苑等科鷟凡應<lb/>
八舉皆登甲科<lb/>
崔圓少孤貧志尚閎博好讀兵書有經濟宇宙之心開<lb/>
元中詔捜訪遺逸圓以鈐謀射策甲科授執㦸<lb/>
<pb n="KR3k0013_WYG_650-26b"/>
蕭昕河南人少補崇文進士開元十九年首舉博學宏<lb/>
詞授陽武主簿天寳初舉宏詞授夀安尉<lb/>
崔明允天寳元年應文詞秀逸舉明允等二十人儒學<lb/>
博通劉毖等八人軍謀越衆令狐潮等七人竝登科名<lb/>
依資授官<lb/>
元載自幼嗜學好属文性敏慧博覽子史尤學道書家<lb/>
貧徒歩隨鄉賦累上不升第天寳初𤣥宗奉道教下詔<lb/>
捜求明老莊文列四經學者載策入髙科授邠州新平<lb/>
<pb n="KR3k0013_WYG_650-27a"/>
縣尉<lb/>
韓休蚤有詞學應制舉授虞鄉尉<lb/>
楊綰舉進士調補太學正字𤣥宗朝徴賢良有司以綰<lb/>
赴召策中甲科超授右拾遺<lb/>
歸崇敬為四門博士天寳末對策髙第授右拾遺<lb/>
于邵天寳中舉進士一嵗中以書制超絶流軰授崇文館<lb/>
校書<lb/>
李季鄉肅宗朝工部侍郎適之子也弱冠舉明經頗工<lb/>
<pb n="KR3k0013_WYG_650-27b"/>
文詞應博學宏詞科升第再遷京兆府鄠縣尉<lb/>
裴佶字𢎞正侍中右僕射耀卿之孫吏部郎中綜之子<lb/>
幼能属文弱冠舉進士補校書郎<lb/>
姚南仲華州下邽人也乾元中應制登科授太子校書<lb/>
穆質強直應制策入第三等其所條對至今人傳之位<lb/>
給事中<lb/>
陸贄年十八進士及第又以博學宏詞授鄭縣尉<lb/>
馮伉少有經學代宗大歴初登五經秀才科授秘書郎<lb/>
<pb n="KR3k0013_WYG_650-28a"/>
建中四年又登博學三史科<lb/>
韋夏卿字雲客少習文學大歴中與弟正卿應制舉同<lb/>
時策入髙第授髙陵主簿<lb/>
崔元翰初舉進士博學宏詞賢良方正皆中甲科<lb/>
郭子儀以武舉補左衞長史累以武藝登科為諸軍使<lb/>
吳通𤣥徳宗建中初舉以文詞清麗授同州司户<lb/>
奚陟少好讀書舉進士昇第建中元年制舉文詞清麗<lb/>
授𢎞文館校書<lb/>
<pb n="KR3k0013_WYG_650-28b"/>
路泌字安期陽平人博渉經史傳工為五言詩性端亮<lb/>
寡言以孝悌聞於宗族建中末以長安尉從召與李益<lb/>
韋綬等書判同舉髙第<lb/>
裴垍字𢎞中河東聞喜人也宰相裴居道七代孫垍弱<lb/>
冠舉進士貞元中詔選賢良極諫士垍對策第一授美<lb/>
原縣尉<lb/>
桺公綽年十八應制舉登賢良方正直言極諫科授秘<lb/>
書省校書郎貞元元年也貞元四年復應制舉再登賢<lb/>
<pb n="KR3k0013_WYG_650-29a"/>
良方正科時年二十一制出授渭南尉<lb/>
衞次公字從周河東人噐韻𢎞雅弱冠舉進士禮部侍<lb/>
郎潘淡目為國噐擢居上第<lb/>
羅讓字景宣父珦官至京兆尹讓少以文學知名舉進<lb/>
士應詔對策髙第為咸陽尉<lb/>
辛毗隴西人少嗜學累登五經開元禮科<lb/>
鄭亞祖父三世竝登進士第亞字子佐憲宗元和十五<lb/>
年擢進士第又應賢良方正直言極諫制科吏部調選<lb/>
<pb n="KR3k0013_WYG_650-29b"/>
又以書判㧞萃數歲之外連中三科<lb/>
龎嚴起寒微舉進士穆宗長慶初元稹李紳為翰林學<lb/>
士嚴應判考策入第三等仍為之首<lb/>
鄭畋亞子也年十八登進士第釋褐汴州節度推官得<lb/>
秘書省校書郎二十二吏部調選又以書判㧞萃授渭<lb/>
南尉直館事<lb/>
令狐滈綯子也綯為河中尹宣宗大中十三年綯以其<lb/>
子滈求應進士舉表曰臣有男滈爰自孩提便從訓教<lb/>
<pb n="KR3k0013_WYG_650-30a"/>
至於詞藝頗及輩流㑹昌二年臣任戸部員外郎日即<lb/>
應舉大中二年猶未成名臣自湖州刺史䝉先帝擢授<lb/>
考功郎知制誥尋充翰林學士累叨寵澤遂忝樞衡事<lb/>
體有妨因令罷舉自當廢絶十九年每遣退藏更令勤<lb/>
勵竊以祿位逾分齒髪已衰男滈年過長成未霑一第<lb/>
犬馬私愛實切憫傷臣二三年來頻乞罷免每年與男取<lb/>
得文解意望纔離中書郎却令赴舉昨蒙恩詔許寵近<lb/>
藩伏緣已逼禮部試期便令就試至於臨時與奪出自<lb/>
<pb n="KR3k0013_WYG_650-30b"/>
主司固不敢輙有干撓但以初離機務合具上聞臣近<lb/>
于延英奉辭輙擬面對伏以戀主方切陳誠至難伏兾<lb/>
睿慈察臣丹懇勅曰令狐滈多時舉人極有文學流輩<lb/>
所許合得科名比以父綯職在樞衡避嫌不赴今因出<lb/>
鎭却就舉塲况諧通䂓合試之藝宜令主司准大中六<lb/>
年勅考試只在至公如渉狥情自有刑典從今已後但<lb/>
依常例放榜本司取士貴在得人去畱之間惟理所在<lb/>
張衍字𤣥用河南尹魏王宗奭之猶子也其父死於兵<lb/>
<pb n="KR3k0013_WYG_650-31a"/>
間衍讀書為儒始以經學就舉不中選時諫議大夫鄭<lb/>
徽退居雒陽以女妻之令應詞科不數上登第<lb/>
後唐李愚初唐末避難東歸洛陽時衞公李德裕孫道<lb/>
古在平泉舊墅愚徃從焉子弟親採梠負薪以給朝夕<lb/>
未嘗干人故少師薛廷珪掌貢籍之歲登進士第又登<lb/>
宏詞科授河南府參軍<lb/>
馬縞少嗜學以明經及第登㧞萃科<lb/>
李琪天復初應博學宏詞居第四等授武功縣尉辟轉<lb/>
<pb n="KR3k0013_WYG_650-31b"/>
運廵官<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百五十<lb/>
</p>
<p>
</p>
  </div>
</body>
</text>
</TEI>
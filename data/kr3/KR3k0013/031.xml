<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷三十一</head>
    <p>
<pb n="KR3k0013_WYG_031-1a"/>
欽定四庫全書<lb/>
　冊府元龜卷三十一　　　宋　王欽若等　撰<lb/>
　　帝王部<lb/>
　　　奉先第四<lb/>
唐武宗以開成五年正月即位上元聖昭獻皇帝尊諡<lb/>
廟號文宗𦵏章陵<lb/>
二月制穆宗妃韋氏追諡宣懿皇太后帝之母也<lb/>
三月勑復國忌行香以文宗開成三年十月曽廢故也<lb/>
<pb n="KR3k0013_WYG_031-1b"/>
㑹昌元年五月祔宣懿皇太后于太廟六日制曰朕近<lb/>
因載誕之日展承顔之慶皇太后謂朕曰天子之孝莫<lb/>
大於丕承人倫之義莫重於嗣續穆宗睿聖文惠孝皇<lb/>
帝厭代已乆星霜屡遷禰宫曠合食之禮惟帝深濡露<lb/>
之感宣懿皇太后長慶之際徳冠後宫夙表沙麓之祥<lb/>
實茂河洲之範先朝恩禮之厚中壼莫偕况誕我聖君<lb/>
纉承昌運已恊華於先帝方延祚於後昆思廣貽謀庶<lb/>
𢎞博愛爰遵舊典以慰孝思當以宣懿皇太后祔太廟<lb/>
<pb n="KR3k0013_WYG_031-2a"/>
穆宗睿聖文惠孝皇帝之室率是彝訓其敬承之朕祇奉<lb/>
慈㫖載深感咽宜令宣示中外咸使聞知<lb/>
五年十月中書奏云汜水武牢闗是太宗擒王世充竇<lb/>
建徳之地闗城東峯有二聖塑像在一堂之内伏以山<lb/>
河如舊城壘猶存威靈昔著于軒䑓風雲還凝于豐沛<lb/>
誠宜百代嚴奉萬邦所瞻西漢故事祖宗嘗所行幸皆<lb/>
令郡國立廟今緣定覺寺例合毁拆望取寺中大殿材<lb/>
木於東峯改造一殿四面兼置宫監伏望號為昭武廟<lb/>
<pb n="KR3k0013_WYG_031-2b"/>
以昭聖祖武功之盛望委孟懐節度使差幹事判官一<lb/>
人勾當修建然聖像頗已故暗望令李石于東都揀絶<lb/>
好畫手就加嚴餙初興功日望令東都差分司郎官一<lb/>
人薦告畢日别差官展敬從之<lb/>
六年二月太常禮院奏准勑東都太廟諸室神主共二<lb/>
十六都待修廟畢日具禮迎致于西夾室所遷神主月<lb/>
日及儀注等宜令所司詳定聞奏者擇用四月九日告<lb/>
制可<lb/>
<pb n="KR3k0013_WYG_031-3a"/>
宣宗以㑹昌六年三月即位上至道昭肅孝皇帝尊諡<lb/>
廟號武宗𦵏端陵<lb/>
四月東都留守李石奉脩奏太廟畢所司迎奉太微宫<lb/>
神主祔廟訖東都太廟者夲武太后家廟神龍中中宗<lb/>
反正廢武氏廟主立太祖已下神主祔之安祿山䧟雒<lb/>
陽以廟為馬廐棄其神主而恊律郎嚴郢收而藏之史<lb/>
思明再䧟雒陽尋又散失賊平東京留守盧正已又募<lb/>
得之時廟已焚毁乃寄主於太微宫大歴十四年留守<lb/>
<pb n="KR3k0013_WYG_031-3b"/>
路嗣恭奏重修太廟以迎神主詔百官叅議紛然不定<lb/>
禮儀使顔真卿堅請歸祔不從㑹昌五年留守李石因<lb/>
太㣲宫正殿圯多請以廢𢎞敬寺為太廟神主祔之又<lb/>
下百寮商量皆言准故事無兩都俱置宗廟之禮唯禮<lb/>
部侍郎陳商議云周之文武有鎬雒二廟今兩都異廟<lb/>
可也然不宜置主于廟主宜依禮瘞于廟之北墉下事<lb/>
未行而帝即位因詔有司迎太微宫寓主祔廢寺之新<lb/>
廟而知禮者非之<lb/>
<pb n="KR3k0013_WYG_031-4a"/>
懿宗以大中十三年八月即位上聖武獻文孝皇帝尊<lb/>
謚廟號宣宗𦵏真陵<lb/>
九月追尊母晁氏為太后諡曰元昭<lb/>
咸通元年十一月丁未有事于郊廟<lb/>
十三年十二月制追諡宣宗為元聖至明成武獻文睿<lb/>
智章仁神聰懿道大孝皇帝<lb/>
僖宗以咸通十四年七月即位上睿文昭聖恭惠孝皇<lb/>
帝廟號懿宗葬簡陵<lb/>
<pb n="KR3k0013_WYG_031-4b"/>
乾符元年十一月庚寅有事于郊廟<lb/>
中和元年四月帝在成都府有司請享太祖已下十一<lb/>
室詔公卿議其儀太常卿崔厚議立行廟以𤣥宗幸蜀<lb/>
時道宫𤣥元殿之前架帷幕為十一室又無神主題神<lb/>
主版位<hi>逹禮者非之明年乃特造神主以祔行廟</hi>
光啟三年二月自興元還京以宫室未偹權駐鳳翔禮<lb/>
院奏皇帝還宫先謁太廟今宗廟焚毁神主失墜請准<lb/>
禮例修奉制曰朕以凉徳祗膺寳圖不能上承天休下<lb/>
<pb n="KR3k0013_WYG_031-5a"/>
正人紀兵革競興於㝢縣車輿再越於藩垣宗廟震驚<lb/>
烝嘗廢缺敬承典禮倍切哀摧宜付所司時奉脩太廟<lb/>
使宰臣鄭延昌奏京城除充大内及正衙外别無殿宇<lb/>
伏聞先有詔㫖欲以少府監大㕔權充太廟從之<lb/>
昭宗以文徳元年三月即位上惠聖恭定孝皇帝尊謚<lb/>
廟號僖宗葬定陵<lb/>
四月庚午追諡聖母惠安太后王氏曰恭獻<lb/>
十一月甲寅有事於郊廟<lb/>
<pb n="KR3k0013_WYG_031-5b"/>
哀帝以天祐元年八月即位上聖穆景文孝皇帝尊諡<lb/>
廟號昭宗𦵏和陵<lb/>
二年二月己未昭宗皇帝神主祔太廟禮院奏昭宗廟<lb/>
樂曰咸寕之舞時左僕射裴贄等議遷廟合遷順宗一<lb/>
室從之<lb/>
四月勑河南府緱氏縣令宜兼充和陵臺令仍升為赤<lb/>
縣<lb/>
十月丁未改題襄宗神主廟號是日輟朝百官奉慰<hi>臣欽</hi>
<pb n="KR3k0013_WYG_031-6a"/>
<hi>若等曰時起居郎蘇楷駁昭宗諡號太常卿張廷範改諡曰荘靈恭閔孝皇帝廟號襄宗</hi>
後唐荘宗同光元年四月即位閏月追尊曽祖蔚州太<lb/>
保為昭烈皇帝廟號懿祖夫人崔氏曰昭烈皇后陵曰<lb/>
永興追尊皇祖代州太保為文皇帝夫人秦氏曰文景<lb/>
皇后陵曰長寕追尊皇考河東軍節度使守太師中書<lb/>
令晋王為武皇帝詔於晋陽創中興宗廟以髙祖神堯<lb/>
皇帝太宗文皇帝懿宗昭聖皇帝昭宗聖穆皇帝洎懿<lb/>
祖已下三室為七廟<lb/>
<pb n="KR3k0013_WYG_031-6b"/>
十一月甲辰勑雒京太廟先為朱溫毁廢将幸雒陽宫<lb/>
告廟下尚書省㑹議重修本朝宗廟<lb/>
二年正月丁巳所司奏懿祖昭烈皇帝八月十四日忌<lb/>
昭烈皇后十一月八日忌獻祖文皇帝十月十三日忌<lb/>
文景皇后九月六日忌太祖武皇帝正月二十日忌勑<lb/>
敬依典禮甲子西都留守張筠奏重修髙祖太宗十聖<lb/>
宫殿戊辰饗太廟以皇子繼岌為亞獻皇弟存紀為終<lb/>
獻<lb/>
<pb n="KR3k0013_WYG_031-7a"/>
二月丁亥遣宗正李紓朝拜和陵丁酉吏部奏十道圖<lb/>
内州縣名共三十七處犯獻祖廟諱勑改易之<lb/>
三月中書門下奏北京三陵所宜尊奉竊尋故事宜建<lb/>
嘉名昭烈皇帝陵請以永興為名文皇帝陵請以長寕<lb/>
為名武皇帝陵請以建極為名從之<lb/>
八月以宗正少卿李瓊往曹州撿行哀帝陵寢三年正<lb/>
月丙申勑曰朕顧惟寡徳獲嗣丕圖奉先之道嘗勤送<lb/>
往之誠靡怠爰自重興廟社載展郊禋旋蕩滌于瑕疵<lb/>
<pb n="KR3k0013_WYG_031-7b"/>
復涵濡于慶澤盖憂勞静國曠墜承祧御朽若驚渉川<lb/>
為懼繇是推移嵗月鬱滯情懐恭念昭宗晏駕之辰少<lb/>
帝登遐之日咸罹虺毒遽殞龍髯委冠劔于仇讎託山<lb/>
陵于梟獍静惟規制豈叶度程存愴結以彌深固寝興<lb/>
而増惕䖍思改卜式慰允懐宜令所司别選園陵偹禮<lb/>
遷葬貴雪幽明之恨以申追慕之心凡百臣寮體朕哀<lb/>
感雖有是命以年饑財不足而止己亥太常禮院奏三<lb/>
月合差官朝拜諸陵宜以十八日辛巳從之癸亥湖南<lb/>
<pb n="KR3k0013_WYG_031-8a"/>
馬殷奏管内州縣名有犯獻祖廟諱處道州延昌縣復<lb/>
舊名延唐縣彬州義昌縣改為義彰縣岳州昌江縣改<lb/>
為平江縣所司鑄換新印賜之<lb/>
三月丙申寒食節車駕在鄴都帝與皇后出近郊遥享<lb/>
代州親廟<lb/>
十月上皇太后諡曰貞簡皇太后陵名曰坤陵<lb/>
十一月庚寅朔幸夀安號慟於坤陵<lb/>
明宗天成元年四月即位七月上荘宗尊諡曰光聖神<lb/>
<pb n="KR3k0013_WYG_031-8b"/>
閔孝皇帝<lb/>
八月甲牛廢朝以荘宗神主祔太廟禮也<lb/>
十一月庚寅宗正少卿李蕘奏恭陵所其山園之内被<lb/>
民户起舍屋居止臺觀皆被侵耕柏城松逕樵採殆盡<lb/>
乞下本縣與寺司重定完本園林地畝從之<lb/>
二年二月庚戌勑河南府新安縣宜升為次赤以雍陵<lb/>
在焉<lb/>
十二月丙午追尊四代祖麟州僕射諱聿諡曰孝恭皇<lb/>
<pb n="KR3k0013_WYG_031-9a"/>
帝廟號惠祖衛國夫人博陵崔氏諡曰孝恭昭皇后三<lb/>
代祖朔州司空諱敖諡曰孝質皇帝廟號毅祖趙國夫<lb/>
人張氏諡曰孝質順皇后皇祖蔚州司徒琰諡曰孝靖<lb/>
皇帝廟號烈祖皇祖妣秦國夫人何氏諡曰孝靖穆皇<lb/>
后皇考汾州太師諱霓諡曰孝成皇帝廟號徳祖皇妣<lb/>
宋國夫人劉氏諡曰孝成懿皇后以應州舊宅為廟<hi>先是</hi>
<hi>中書門下又奏伏以兩漢以諸侯王入繼帝統則必易名上諡廣孝稱皇載於諸王故事孝徳皇孝仁皇孝元</hi>
<hi>皇是也伏乞聖慈俯從人願許取皇而薦號兼上諡以尊名改置園陵仍増兵衛遂詔太常禮院定其儀制太</hi>
<pb n="KR3k0013_WYG_031-9b"/>
<hi>常博士王丕等引漢桓帝入嗣尊其祖河間孝王曰孝穆皇帝蠡吾侯曰孝崇皇帝為例請付太常卿定諡刑</hi>
<hi>部侍郎權判太常卿馬縞復議曰伏准兩漢故事以諸侯王宗室入承帝統亦必追尊父祖修樹園陵西漢宣</hi>
<hi>帝東漢光武孝享之道故事具存自安帝入嗣遂有皇太后令别崇諡法追曰某皇所謂孝徳孝穆之類是也</hi>
<hi>前代惟孫皓自烏程侯繼嗣追父和為文皇帝事出非常不堪垂訓今據禮院状漢安帝已下若據本紀又不</hi>
<hi>見有帝字伏以諡法徳象天地曰帝伏縁禮院以曽奏聞准将兩漢故事便述尊名請詔百官集議時右僕射</hi>
<hi>李琪議曰伏覩歴代已來宗廟成制繼襲無異㳂革或殊馬縞所奏禮有案據乞下制命令馬縞䖍依典冊以</hi>
<hi>述尊名時明宗意欲兼加帝字乃下詔曰朕聞開國承家得以制禮作樂故三皇不相襲五帝不相沿隨代創</hi>
<hi>規于理無爽矧或情闗祖禰事係烝嘗且追諡追尊稱皇與帝既有减増之字合陳褒貶之辭大約二名俱為</hi>
<pb n="KR3k0013_WYG_031-10a"/>
<hi>尊稱若三皇之代固不可加帝五帝之代亦不可言皇爰自秦朝始兼其號至若𤣥元皇帝事隔千祀宗追一</hi>
<hi>原猶顯冊于鴻名豈湏尊于漢典况朕居九五之位為億兆之尊不可總二名于𦕈躬惜一字于先代苟隨所</hi>
<hi>議何表孝誠可委宰臣與百官詳定集兩班于中書逐班各陳所見准李琪等請于祖禰二室先加帝宰臣合</hi>
<hi>衆議奏曰恭以朝廷之重宗廟為先事係承祧義符致羙且聖朝追尊之日即引漢氏舊儀在漢氏封崇之時</hi>
<hi>復依何代故事理闗凝滯仰惟聖謨道合變通方為民則且王者功成治定制禮作樂正朔服色尚有改更尊</hi>
<hi>祖奉先何妨沿革若應州必立别廟即地逺上都今據開元中追尊臯陶為徳明皇帝凉武昭皇為興聖皇帝</hi>
<hi>皆立廟於京都臣等商量所議追尊四聖望依御札竝加皇帝之號兼請于各京立廟勑宣依應州舊宅立廟</hi>
<hi>餘依所奏</hi>
<pb n="KR3k0013_WYG_031-10b"/>
三年八月祠部舉新廟諱有與人姓同者請改之勑凡<lb/>
有姓犯廟諱者以本望為姓<lb/>
閏八月辛亥勑准兵部郎中蕭愿奏大忌齋僧道各一<lb/>
百人列聖忌辰齋僧道五十人<lb/>
十月戊申帝服衮冕御崇元殿臨軒命禮部尚書韓彦<lb/>
惲工部侍郎住贊徃應州奉冊四廟陵樂奏仗衛如式<lb/>
四年正月太常奏應州四廟陵號惠祖曰遂陵毅祖曰<lb/>
衍陵烈祖曰奕陵徳祖曰慶陵忌日行香如太廟諸室<lb/>
<pb n="KR3k0013_WYG_031-11a"/>
八月戊申帝服衮御文明殿追冊昭宣光烈孝皇帝禮<lb/>
畢使兵部尚書盧質押冊出應天門登車鹵簿鼔吹前<lb/>
道入都亭驛翌日登赴曹州甲子曹州祔饗昭宣光烈<lb/>
孝皇帝禮畢文武百官詣西上閣門進名奉慰<lb/>
十月癸酉勑昭宣光烈孝皇帝曽居寳位乆抱幽寃近<lb/>
始追崇方安寝廟宜昇縣邑以奉園陵遂升曹州濟隂<lb/>
縣為次赤以本縣令兼陵令<lb/>
長興二年四月禘饗于太廟<lb/>
<pb n="KR3k0013_WYG_031-11b"/>
三年七月宗正寺奏今年經大雨太廟正殿疎漏門楼<lb/>
墊陥宫墻及神門外仗舎竝皆缺漏請下所司修補司<lb/>
天以墓年不宜興造請隨缺壊處量事増修從之<lb/>
閔帝應順元年二月山陵使上言太行山陵四月二十<lb/>
七日掩𤣥宫奉御札皇帝親奉靈駕至園陵有司量事<lb/>
供備臣等伏見累朝故事人君無親送葬之儀盖承繼<lb/>
事大非薄於送終累奏不從<lb/>
末帝清泰元年四月即位上明宗尊諡曰聖徳和武欽<lb/>
<pb n="KR3k0013_WYG_031-12a"/>
孝皇帝<lb/>
十一月戊戌中書門下奏太常撰定冬至朝㑹儀詔曰<lb/>
初成園陵彌軫孝思遽履節辰尤増顧復所奏各仗宜<lb/>
停是月中書門下奏二十六日明宗忌羣臣奉慰行香<lb/>
固有常禮恭以陛下初遇忌辰合存降殺仰惟追感難<lb/>
抑孝思固于兹時不同常嵗臣等商量請于忌辰前後<lb/>
各一日不坐從之<lb/>
二年正月戊申宗正寺言北京永興長寕建極三陵應<lb/>
<pb n="KR3k0013_WYG_031-12b"/>
州遂衍奕三陵曹州溫陵例下本州府長官朝拜雍坤<lb/>
和徽四陵朝廷從之乙丑遣太常少卿蕭愿宗正卿李<lb/>
郁朝拜徽陵右庶子韋華雍陵宗正少卿李知新殿中<lb/>
丞李延昭和陵太子中允劉賀太子中舍李均坤陵<lb/>
二月己丑宰臣盧文紀等上章曰臣聞聖列九皇必禀<lb/>
嚴慈之訓貴為萬乘彌懐顧復之思所謂生我劬勞昊<lb/>
天罔極故漢昭帝承祧御歴奉尊諡于雲陽魏文帝繼<lb/>
體守文思外家于甄館則知追崇母后祔享廟陵愛親之<lb/>
<pb n="KR3k0013_WYG_031-13a"/>
道克隆敬本之文斯洽臣等嘗覽國史見𤣥宗大聖孝<lb/>
明皇帝母昭成皇太后竇氏作嬪初奉于相王歴位纔<lb/>
終于藩孺及至上皇傳國聖子臨朝追尊配享於閟<lb/>
宫儷極攸先于冡后臣又見代宗睿文孝武皇帝母章<lb/>
敬太后吳氏入宫纔侍于忠王短世難登于命婦及寳<lb/>
祚爰歸于聖嗣追尊将祔于陵園以故羣臣厯懇于封函<lb/>
嚴配請崇于徽號舊章斯在闕禮未伸臣等叨備鼎司<lb/>
合伸茂典伏惟聖母魯國太夫人夢梓興周望雲佐漢<lb/>
<pb n="KR3k0013_WYG_031-13b"/>
亶河洲之懿範契沙麓之休祥三母俱賢周武最承于<lb/>
天統四妃有子唐侯光啟于帝圖仰惟當宁之懐彌軫<lb/>
寒泉之思伏望配陵祔廟法地則天君親實殺于義方<lb/>
恩禮宜歸于聖善母以子貴乃春秋之格言孝以尊親<lb/>
固禮經之明義乆虗時薦慮損皇猷俾秦官載顯于玉<lb/>
符魏寝永光于金冊斯華夷大願臣子遑寕臣等謹案<lb/>
諡法聖善周聞曰宣施而不私曰宣博聞多能曰憲聖<lb/>
善周逹曰憲謹上尊諡曰宣憲皇太后請依昭成章敬<lb/>
<pb n="KR3k0013_WYG_031-14a"/>
二太后故事禮合配陵祔廟擇日備禮册命臣等<lb/>
再詳儀注備有典彛伏恐朝廷且務于便安司局責期<lb/>
于辦集謹酌故事更司簡詳臣等伏聞先太后舊陵未<lb/>
祔于先朝則都下難崇于别廟既追尊諡合創閟宫臣<lb/>
等謹案漢故事園寝不在王畿者或在陵所便立寝祠<lb/>
禮文雖異于國朝事理可循于權道臣等商量太后上<lb/>
尊諡後權立祠廟以伸告獻配祔之禮請俟他年詔曰<lb/>
朕猥以眇質獲嗣丕圖暑徃寒來知昊天之罔極憂深<lb/>
<pb n="KR3k0013_WYG_031-14b"/>
思逺唯觸地以無容卿等學究源流文苞體要以致財<lb/>
成之羙復陳孝理之規援引古今鋪陳茂實導朕以愛<lb/>
親之禮勉朕以追逺之文取則昭成明徵章敬仍加羙<lb/>
諡益見忠誠至於權立閟宫頗亦叶於時變劬勞莫報<lb/>
長懸陟屺之心聖善斯崇且慰循陔之念謹依典禮哀<lb/>
慕増深<lb/>
六月乙丑太常卿李懌定宣憲太后陵號請以順為名<lb/>
三年五月太常奏于河南府東權立宣憲皇后寝宫從<lb/>
<pb n="KR3k0013_WYG_031-15a"/>
之<lb/>
六月御敷政殿遣工部尚書崔居儉奉宣憲皇太后寳<lb/>
冊于寝宫時陵園在河東適㑹兵興故權于京城修奉<lb/>
寝宫上諡焉<lb/>
九月戊申帝親行太原太常博士叚顒白宰臣曰帝未<lb/>
嘗謁陵今河陽路當徽陵前安得經繇不行禮乎是日<lb/>
午時至陵園于仗舍前陳謁陵禮<lb/>
晋髙祖天福二年正月壬戌中書奏皇帝到京未立宗<lb/>
<pb n="KR3k0013_WYG_031-15b"/>
廟者夫以受命握圖既啟無疆之祚宗文祖武宜遵有<lb/>
國之規伏惟皇帝陛下歴数在躬艱難創業拯黔黎之<lb/>
塗炭廓宇宙之氛霾寰區既定于一戎基構方開於萬<lb/>
祀恭惟宇廟湏切追崇将示肅恭豈宜稽緩臣等商量<lb/>
望令所司速具制度典禮以聞尊始敬先既光于太后<lb/>
徽章茂典永顯于洪猷從之<lb/>
五月太常卿梁文矩奏奉勑㫖定四廟諡號廟號陵號<lb/>
者伏以四代祖朔州使君府君自天所祐應時而生肇<lb/>
<pb n="KR3k0013_WYG_031-16a"/>
啟靈源始基鴻業謹案謚法寛容平和曰安臨事屢㫁<lb/>
撫俗多方有明逹之能無屈撓之事豈不謂之寛容平<lb/>
和乎又靖者柔德教衆之義義者行已不失者也<lb/>
請備神主追尊諡曰孝安皇帝廟號靖祖陵號義陵三<lb/>
代祖右省常侍府君動静有常夙夜匪懈憂人若已視<lb/>
民如傷謹案諡法一徳不懈曰簡富且不驕貴而好禮<lb/>
有典有則無怠無荒豈不謂一徳不懈乎又肅者剛徳<lb/>
克就之義惠者寛裕不苛者也請備神主追尊諡曰孝<lb/>
<pb n="KR3k0013_WYG_031-16b"/>
簡皇帝廟號肅祖陵號惠陵皇祖振武僕射府君淳徳<lb/>
不雜素風自髙得安邉静塞之機有阜俗濟民之術謹<lb/>
案諡法執事有制曰平積善積徳允武允文動不為身<lb/>
行唯濟物豈不謂執事有制乎又翼者思慮深逺之義<lb/>
康者安樂撫民者也請備神主追尊諡曰孝平皇帝<lb/>
廟號翼祖陵號康陵皇考洺州太傅府君天資睿徳神<lb/>
贊沈機臨戎則有敵必摧撫恤則無民不悦謹案諡法<lb/>
主善行徳曰元盡善盡羙乃神乃聖功煥龍圖慶流鳳<lb/>
<pb n="KR3k0013_WYG_031-17a"/>
扆豈不謂主善行徳乎又憲者博聞多能之義昭者明<lb/>
徳有功者也請備神主追尊諡曰孝元皇帝廟號憲祖<lb/>
陵號昭陵勑所定翼祖宜改為睿祖昭陵改為昌陵餘<lb/>
竝敬依又太常少卿裴坦奏奉勑定四廟皇后追尊諡<lb/>
議者伏惟四代祖妣秦氏積行芝蘭含貞閨壼徽猷令<lb/>
問厥彰内則之賢懿静柔明綽有禮閑之節諒非餘慶<lb/>
何啓昌期謹案諡法宣慈惠和曰元請追尊諡曰孝安<lb/>
元皇后伏惟三代祖妣安定太君安氏門稱盛族代謂<lb/>
<pb n="KR3k0013_WYG_031-17b"/>
良家修徳行而義冠稽天蘊柔明而風昭齊體若非淑<lb/>
惠寕恊休徵謹案諡法曰貴賢尚義曰恭請追尊諡曰<lb/>
孝簡恭皇后伏惟皇祖妣髙平縣太君米氏令惠生知<lb/>
賢才天禀四徳早聞於親戚一齊仍著于閨庭淑問常<lb/>
彰貞柔自固謹案諡法嚮惠徳義曰獻請追尊諡曰孝<lb/>
平獻皇后皇妣南陽郡太夫人何氏族惟華貴徳乃寛<lb/>
冲禮諧義聽之文詩協和鳴之詠履大跡而鍾慶祔神<lb/>
龍而克祥固有靈符來𢎞景祚謹案諡法溫柔聖善曰<lb/>
<pb n="KR3k0013_WYG_031-18a"/>
懿請追尊諡曰孝元懿皇后勑敬典禮<lb/>
七月壬申帝御崇元殿備禮命使冊四廟于雒京以四<lb/>
代祖朔州府君為孝安皇帝廟號靖祖以髙祖妣秦氏<lb/>
為孝安元皇后以曽祖右省常侍府君為孝簡皇帝廟<lb/>
號肅祖以曾祖妣安定郡太君安氏為孝簡恭皇后以<lb/>
太王父振武僕射府君為孝平皇帝廟號睿祖以皇祖<lb/>
妣髙平縣太君米氏為孝平獻皇后以皇考雒州太傅<lb/>
府君為孝元皇帝廟號憲祖皇妣南陽郡太夫人何氏<lb/>
<pb n="KR3k0013_WYG_031-18b"/>
為孝元懿皇后<lb/>
三年二月辛丑中書奏禮經云禮不諱嫌名二名不偏<lb/>
諱注云嫌名謂音相近若禹與雨丘與蓲也二名不偏<lb/>
諱謂孔子之母名徵在言在不稱徵言徵不稱在此古<lb/>
禮也唐太宗二名竝諱𤣥宗二名亦同人姓與國諱音<lb/>
聲相近是嫌名者亦改姓氏與古禮有異廟諱平聲字<lb/>
即不諱餘三聲諱側聲不諱平聲字所諱字玉文及偏<lb/>
旁闕㸃畫望依令式施行勑朝廷之制今古相沿道在<lb/>
<pb n="KR3k0013_WYG_031-19a"/>
人𢎞禮非天降况以方開歴数䖍奉祖宗雖喻孔子之<lb/>
文未爽周公之訓冀崇孝行永載簡編取為二名及嫌<lb/>
名事宜依唐禮施行乃付所司五月丁巳勑應諸州縣<lb/>
名犯廟諱等相南管内資興縣本州名犯肅祖孝簡皇<lb/>
帝廟諱宜改為敦州州管縣名與州名同改為敦化縣<lb/>
義縣上一字亦與本州名同改為敦和縣武岡縣本州<lb/>
名與憲祖孝元皇帝廟諱上一字音同宜改為敏州州<lb/>
管陽縣上一字與州名同改為敏政縣嶺南晋興縣夲<lb/>
<pb n="KR3k0013_WYG_031-19b"/>
州名與孝元皇帝廟諱下一字音同改為鍼州建州管<lb/>
武縣上一字亦與憲祖孝皇帝廟諱上一字音同改為<lb/>
昭武縣其已前州府縣上中下仍准舊制為定<lb/>
五年二月乙巳御史中丞竇貞固奏國忌日宰臣跪爐<lb/>
焚香僧人表讚孝思述祖先違世之事而文武百辟儼<lb/>
然列坐竊惟禮非天降酌在人情今古通規君親至敬<lb/>
對佛像行香之日實帝王不樂之辰豈有聽烈祖之舊<lb/>
勲悉安所坐聞明君之至徳曽不暫興考經雖謂其相<lb/>
<pb n="KR3k0013_WYG_031-20a"/>
承度禮深疑其有失欲請跪爐仍舊餘依常位立班詔<lb/>
可其言仍令行香之後飯僧百人永為定制<lb/>
少帝以天福七年六月即位上髙祖尊諡曰聖文章武<lb/>
孝皇帝十月中書奏太常禮院状申髙祖十二月二十<lb/>
日祔饗于太廟禮畢合定逐年四季郊壇配坐准禮例<lb/>
逐年勘造祠祭期日及編附令式伏請奏聞宣下者靖<lb/>
祖孝安皇帝配冬至祀昊天上帝夏至祭皇地祗肅祖<lb/>
孝簡皇帝配上辛祀昊天上帝孟冬祭神州地祗睿祖<lb/>
<pb n="KR3k0013_WYG_031-20b"/>
孝平皇帝配孟夏雩祀昊天上帝憲祖孝元皇帝配季<lb/>
秋大饗祀昊天上帝以前天福二年七月勑配座伏緣<lb/>
髙祖祔廟請憲祖配孟冬祭神州地祗髙祖配季秋大<lb/>
饗祀昊天上帝從之<lb/>
八年二月以寒食節帝幸南荘遥奠顯陵焚御衣衣著<lb/>
紙錢至暮還宫<lb/>
開運二年正月宗正卿石光贊上言園陵宗廟請依古<lb/>
義時節薦新從之<lb/>
<pb n="KR3k0013_WYG_031-21a"/>
漢髙祖初即位追尊太祖髙皇帝世祖光武皇帝為不<lb/>
祧廟以親廟髙祖司徒府君諱上諡曰明元皇帝廟號<lb/>
文祖髙祖母隴西郡夫人李氏諡曰明貞皇后曽祖太<lb/>
保府君諱上諡曰恭僖皇帝廟號徳祖曽祖母虢國太<lb/>
夫人楊氏諡曰恭惠皇后烈祖太傅府君諱上諡曰昭<lb/>
獻皇帝廟號翼祖烈祖母曽國太夫人李氏諡曰昭穆<lb/>
皇后烈考太師府君諱上諡曰章聖皇帝廟號顯祖烈<lb/>
妣吳國太夫人安氏諡曰章懿皇后<lb/>
<pb n="KR3k0013_WYG_031-21b"/>
乾祐元年正月吏部奏鄧州臨湍縣下一字犯文祖明<lb/>
元皇帝廟諱勑改為臨瀨縣仍付所司<lb/>
隐帝以乾祐元年二月即位上髙祖尊諡曰睿文聖武<lb/>
昭肅孝皇帝<lb/>
十二月奉六廟神主于雒陽命宰臣蘇禹珪使副太府<lb/>
卿劉皥冊焉<lb/>
二年兵部員外郎盧瓊上言恭以髙祖皇帝驅除戎虜<lb/>
救觧倒懸徳被生民功髙邃古請依西漢祖宗故事于<lb/>
<pb n="KR3k0013_WYG_031-22a"/>
三京陜府許宋等州舊邸立别廟塑像以時禋祀以表<lb/>
遺愛從之<lb/>
周太祖廣順元年二月癸丑寒食節帝出𤣥化門至蒲<lb/>
池設御幄遥拜諸陵用家人之禮也<lb/>
五月辛未太常卿邉蔚上追尊四廟諡議皇髙祖諱璟<lb/>
請上尊諡曰睿和皇帝廟號信祖陵曰溫陵皇髙祖妣<lb/>
夫人張氏請上尊諡曰睿恭皇后皇曽祖太保諱諶請<lb/>
上尊諡曰明憲皇帝廟號僖祖陵曰齊陵皇曽祖妣鄭<lb/>
<pb n="KR3k0013_WYG_031-22b"/>
國夫人申氏請上尊諡曰明孝皇后皇祖太傅諱蘊請<lb/>
上尊諡曰翼順皇帝廟號義祖陵曰節陵皇祖妣陳國<lb/>
夫人韓氏請上尊諡曰翼敬皇后聖考太師諱簡請上<lb/>
尊諡曰章肅皇帝廟號慶祖陵曰欽陵聖妣燕國夫人<lb/>
王氏請上尊諡曰章徳皇后又内出忌辰信祖四月七<lb/>
日睿恭皇后十月二十七日僖祖十二月七日明孝皇<lb/>
后正月十二日義祖五月元日翼敬皇后十一月十四<lb/>
日其三祖忌辰皇帝不視事宰臣百官赴佛寺行香慶<lb/>
<pb n="KR3k0013_WYG_031-23a"/>
祖九月十四日章徳皇后三月十八日忌辰皇帝不視<lb/>
事一日宰臣百官西上閣門進名奉慰後赴佛寺行香<lb/>
勑敬依典禮<lb/>
七月癸酉太廟冊禮使馮道等至西京廟毎室讀寳冊<lb/>
行祔饗之禮從西第一室信祖睿和皇帝睿恭皇后張<lb/>
氏祔饗第二僖祖明憲皇帝明孝皇后申氏祔饗第三<lb/>
義祖翼順皇帝翼敬皇后韓氏祔饗第四慶祖章肅皇<lb/>
帝章徳皇后王氏祔饗宰臣百官進名奉慰辛酉帝被<lb/>
<pb n="KR3k0013_WYG_031-23b"/>
衮冕御崇元殿授四廟四室寳册於册禮使中書令馮<lb/>
道等是日侍中進册中書令進寳太祖降階受之凄然<lb/>
感慟<lb/>
八月庚子賜冊太廟使及行事官綵帛銀器有差<lb/>
二年三月丁巳寒食節太祖幸城南園申遥奠之敬用<lb/>
家人之禮也<lb/>
十二月南郊大禮使中書令馮道自西京奉太廟神主<lb/>
至羣臣班于西御園之東帝郊迎望輿再拜有司相禮<lb/>
<pb n="KR3k0013_WYG_031-24a"/>
廟主就行廟幄親行奠饗禮畢帝移蹕太廟門俟神輿<lb/>
至再拜百官陪位皆再拜宫闈令奉神主于四室帝設<lb/>
奠行祔饗禮畢還宫<lb/>
三年七月太常上言祭禮宗廟之祀三年一祫以孟冬<lb/>
五年一禘以孟夏恭惟追尊四廟經今三年准禮合改<lb/>
十月孟冬薦享為祫從之是月命兵部侍郎邉歸讜朝<lb/>
拜漢睿陵頴陵<lb/>
世宗顯徳元年正月即位三月上太祖尊諡曰聖神恭<lb/>
<pb n="KR3k0013_WYG_031-24b"/>
肅文武孝皇帝<lb/>
六月親征河東廻至新鄭縣丙寅親拜嵩陵望陵號慟<lb/>
至陵俯伏悲泣哀感左右拜跪祭奠而退賜奉陵将吏<lb/>
及近郊人户帛有差<lb/>
五年四月遷五廟神主入于新廟先是以舊太廟在天<lb/>
街之側患為囂塵所及故改創今廟制度宏壮不日而<lb/>
成時帝征淮南車駕在行權東京留守王朴率留司百<lb/>
官奉迎神主以安于室<lb/>
<pb n="KR3k0013_WYG_031-25a"/>
六月禘於太廟<lb/>
恭帝以顯徳六年六月即位八月上世宗尊諡曰睿武<lb/>
孝文皇帝<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_031-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷三十一<lb/>
</p>
<p>
</p>
  </div>
</body>
</text>
</TEI>
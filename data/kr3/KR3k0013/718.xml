<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百十八</head>
    <p>
<pb n="KR3k0013_WYG_718-1a"/>
欽定四庫全書<lb/>
　册府元龜卷七百十八　宋　王欽若等　撰<lb/>
　　幕府部<lb/>
　　　才學<lb/>
兩漢而下公府將幕咸得以辟署賓佐咨其䇿畫焉故<lb/>
士之懷才者莫不願伸於知己而效其所長者矣乃有<lb/>
藻翰英發學術淵奥洽聞強識稽古博逹擅筆牘之敏<lb/>
馳文雅之譽辭令尚乎體要書檄暢於事情銘記極於<lb/>
<pb n="KR3k0013_WYG_718-1b"/>
溫潤賦詠臻於典麗用能飛騰光價抑揚望實聳和門<lb/>
之風采為士林之矜式固可以隆賓禮之異數為道義<lb/>
之益友又豈特曵長𥚑託後乗已哉<lb/>
後漢傅毅章帝時為郎中以文雅顯於朝廷車騎將軍<lb/>
馬防外戚尊重請毅為軍司馬及馬氏敗免官歸永元<lb/>
元年車騎將軍竇憲復請毅為記室崔駰為主簿及憲<lb/>
遷大將軍復以毅為司馬班固為中䕶軍憲府文章之<lb/>
盛冠於當世<lb/>
<pb n="KR3k0013_WYG_718-2a"/>
班固永元初為大將軍竇憲中䕶軍與叅議從憲平匈<lb/>
奴固與傅毅之徒皆置幕府以典文章憲登燕然山去<lb/>
塞三千餘里刻石勒功紀漢盛徳令固作銘<lb/>
魏陳琳廣陵人漢末為大將軍何進主簿其後避難冀<lb/>
州袁紹使典文章袁氏敗琳歸太祖太祖謂曰卿昔為<lb/>
本初移書但可罪狀孤而已惡惡止其身何乃上及父<lb/>
祖邪琳謝罪太祖愛其才而不咎以為司空軍謀祭酒<lb/>
管記室宣琳作諸書及檄草成呈太祖太祖先苦頭風<lb/>
<pb n="KR3k0013_WYG_718-2b"/>
是日疾發卧讀琳所作翕然而起曰此愈我病數加厚<lb/>
賜<lb/>
阮瑀陳留人漢末都䕶曹洪欲使掌書記瑀終不為屈<lb/>
太祖以瑀及陳琳為司空軍謀祭酒管記室軍國檄書<lb/>
多琳瑀所作也太祖嘗使瑀作書與韓遂時太祖適近<lb/>
出瑀隨從因於馬上具草書成呈之太祖覽畢欲有所<lb/>
定而竟不能增損<lb/>
繁欽為太祖丞相主簿欽既長於書記又善為詩賦其<lb/>
<pb n="KR3k0013_WYG_718-3a"/>
所與太子書記發喉轉意率皆巧麗<lb/>
徐幹為太祖司空軍謀祭酒掾屬幹聰識洽聞操翰成<lb/>
章太祖特加旌命後為五官將文學<lb/>
董昭為袁紹叅軍事既歸太祖為太祖作書與長安諸<lb/>
將李傕郭汜等各隨輕重致殷勤<lb/>
傅嘏字蘭石司空陳羣辟為掾時散騎常侍劉劭作考<lb/>
課法事下三府嘏著論難劭正始初除尚書郎<lb/>
蜀李朝為先主益州牧别駕從事羣下上先主為漢中<lb/>
<pb n="KR3k0013_WYG_718-3b"/>
王其文朝所造也<lb/>
劉巴字子初為先主左將軍西曹掾先主稱尊號昭告<lb/>
於皇天上帝后土神祗凡諸文誥䇿命皆巴所作<lb/>
呉滕胄善屬文大帝為呉侯時待以賓禮軍國書疏嘗<lb/>
令損益潤色之<lb/>
胡綜字偉則大帝為討虜將軍時以綜為金曹從事累<lb/>
遷書部領右都督自帝統事諸文誥䇿命鄰國書符略<lb/>
皆綜之所造也<lb/>
<pb n="KR3k0013_WYG_718-4a"/>
晉荀勗初為文帝從事中郎記室㑹平蜀還雒與裴秀<lb/>
羊祜共管機密時將發使聘呉並遣當時文士作書與<lb/>
孫皓帝用朂所作皓既報命和親帝謂朂曰君前作書<lb/>
使呉思順勝十萬之衆也<lb/>
劉輿為東海王越左長史越既總錄以輿為上佐賓客<lb/>
滿筵文案盈几遠近書記日有數千終日不倦或以夜<lb/>
繼之皆人人歡暢莫不悅附命議如流酬對欵備時人<lb/>
服其能比之陳遵時稱越府有三才潘滔大才劉輿長<lb/>
<pb n="KR3k0013_WYG_718-4b"/>
才裴邈清才<lb/>
孫惠為東海王越記室專掌文疏越遷太傅以惠為軍<lb/>
諮祭酒數諮訪得失毎造書檄越或驛馬傕之應命立<lb/>
成皆有文采<lb/>
諸葛恢為元帝鎮東叅軍與卞壺並以時譽遷從事中<lb/>
郎兼統記室時四方多務牋疏殷積恢斟酌酬答咸稱<lb/>
折中於時王氏為將軍而恢兄弟及顧含並居顯要劉<lb/>
超以忠謹掌書令時人以帝善任一國之才<lb/>
<pb n="KR3k0013_WYG_718-5a"/>
孔衍避地江東元帝引為安東叅軍專掌記室書令殷<lb/>
積而衍每以稱職見知<lb/>
袁宏為大司馬桓溫府記室溫重其文筆專摠書記後<lb/>
為東征賦賦末列稱過江諸名徳而獨不載桓彞時伏<lb/>
滔先在溫府又與宏善苦諌之宏笑而不答溫知之甚<lb/>
忿而憚宏一時文宗不欲令人顯問後遊青山飲歸命<lb/>
宏同載衆為之懼行數里問宏云聞君作東征賦多稱<lb/>
先賢何故不及家君宏答曰尊公稱謂非下官敢專既<lb/>
<pb n="KR3k0013_WYG_718-5b"/>
未遑啓不敢顯之耳溫疑不實乃曰君欲為何辭宏即<lb/>
答曰風鍳散朗或搜或引身雖可亡道不可殞宣城之<lb/>
節信義為允溫泫然而止後從溫北征作北征賦皆其<lb/>
文之高者<lb/>
伏滔為桓溫叅軍從溫伐袁真至夀陽以淮南屢叛著<lb/>
論二篇名曰正淮<lb/>
羅含為征西將軍桓溫叅軍溫嘗與寮屬讌㑹含後至<lb/>
溫問衆坐曰此何如人或曰可謂荆楚之材溫曰此真<lb/>
<pb n="KR3k0013_WYG_718-6a"/>
江左之秀豈惟荆楚而已徴為尚書郎溫雅重其才又<lb/>
表轉征西户曹叅軍<lb/>
習鑿齒為桓溫别駕善尺牘論議溫甚器遇之時與清<lb/>
談文章之士韓伯伏滔等並相友善<lb/>
宋劉穆之為高祖車騎府記室穆之與叅軍朱齡石並<lb/>
便尺牘嘗於高祖坐與齡石答書自旦至日中穆之得<lb/>
百函齡石得八十函而穆之應對無廢也<lb/>
傅亮愽涉經史尤善文辭為高祖太尉從事中郎掌記<lb/>
<pb n="KR3k0013_WYG_718-6b"/>
室自登庸之始文筆皆是叅軍滕演北征廣固悉委長<lb/>
史王誕及宋國建以至受命表䇿文誥皆亮辭也<lb/>
謝晦為高祖太尉主簿涉獵文義朗贍多通高祖深加<lb/>
愛賞羣僚莫及<lb/>
沈懷文文帝時為揚州治中從事史時議省錄尚書懷<lb/>
文以為非宜上議曰昔天官正紀六典序職載師掌均<lb/>
七府成務所以翼平辰衡經賛邦極故總屬之原著夫<lb/>
官典和統之要昭於國言夏因虞禮有深冢司之則用<lb/>
<pb n="KR3k0013_WYG_718-7a"/>
承殷法無損掌邦之儀用乃調佐王均緝亮帝度而式<lb/>
憲之軌宏正漢庭述章之範崇明魏室雖條錄之名立<lb/>
稱於中代總釐之實不愆於自古比代相沿歴朝罔貳<lb/>
及乎爵以事變級以時改皆興替之道無害國章八統<lb/>
元任靡或省革按台輔之職三曰禮典以和邦國以統<lb/>
百官四曰政典以平邦國以正百官鄭康成云冢宰之<lb/>
於庶寮無所不總也考於兹義備於典文詳古凖今不<lb/>
冝虚廢帝從之<lb/>
<pb n="KR3k0013_WYG_718-7b"/>
南齊孔稚珪任宋為尚書殿中郎太祖為驃騎以稚珪<lb/>
有文翰取為記室叅軍與江淹對掌辭筆<lb/>
劉繪為豫章王嶷驃騎主簿繪聰警有文義善𨽻書數<lb/>
被賞召進對華敏僚吏之中見遇莫及瑯邪王詡為功<lb/>
曹以吏能自進嶷謂僚佐曰吾雖不能得應嗣陳蕃然<lb/>
閣下自有二驥也<lb/>
謝朓為隨王子隆鎮西功曹轉文學子隆在荆州好辭<lb/>
賦數集僚友朓以文才尤被賞愛流連晤語不捨日夕<lb/>
<pb n="KR3k0013_WYG_718-8a"/>
長史王秀之以朓年少密啓武帝遷新安王中軍記室<lb/>
朓牋辭子隆曰朓聞潢汙之水思朝宗而每竭駑蹇之<lb/>
乗希沃若而中疲何則臯壤揺落對之惆悵岐路西東<lb/>
或以嗚邑而乃服義徒擁歸志莫從邈若墜雨飄似秋<lb/>
蔕朓實庸流行能無算屬天地休明山川受納褒採一<lb/>
介搜揚小善捨耒塲圃奉筆兔園東汎三江西浮七澤<lb/>
契闊戎旃從容讌語長裾日曵後乗載脂榮立府庭恩<lb/>
加顔色沐髪晞陽未測涯涘撫臆論報早誓肌骨不寤<lb/>
<pb n="KR3k0013_WYG_718-8b"/>
滄溟末運波臣自蕩渤澥方春旅翮先謝清切藩房寂<lb/>
寞舊蓽輕舟反泝弔影獨留白雲在天龍門不見去徳<lb/>
滋永思徳滋深唯待清江可望俟歸艎於春渚朱邸方<lb/>
開效蓬心於秋實如其簪履或存衽席無改雖復身填<lb/>
溝壑猶望妻子知歸攬涕告辭悲來横集及為尚書殿<lb/>
中郎明帝輔政以朓為驃騎諮議領記室掌霸府文筆<lb/>
王秀之為豫章王驃騎長史王於荆州立學以秀之領<lb/>
儒林祭酒<lb/>
<pb n="KR3k0013_WYG_718-9a"/>
梁王僧孺仕齊為太學愽士尚書僕射王晏深相賞好<lb/>
晏為丹陽尹召補郡功曹使僧孺撰東宫新記<lb/>
范雲為齊竟陵王子良㑹稽主簿子良尅日登秦望山<lb/>
及命雲雲以山上有秦始皇刻石此文三句一韻人多<lb/>
作兩句讀之並不得韻又皆大篆人多不識乃夜取史<lb/>
記讀之令上口明日登山子良令賓僚讀之皆茫然不<lb/>
識末問雲雲曰下官嘗讀史記見此刻石文乃進讀之<lb/>
如流子良大悅因以為上賓自是寵冠府朝<lb/>
<pb n="KR3k0013_WYG_718-9b"/>
江淹字文通齊高帝輔政聞其才召為驃騎叅軍及荆<lb/>
州刺史沈攸之作亂是時軍書表記皆使淹具草相國<lb/>
建補記室叅軍事<lb/>
任昉齊永明初衛將軍王儉領丹陽尹引為主簿儉每<lb/>
見其文必三復殷勤以為當時無軰曰自傳季友已來<lb/>
始復見於任子若孔門是用入其室升其堂於是令昉<lb/>
作一文及見曰正得吾腹中之欲乃出自作文令昉㸃<lb/>
正昉因定數字儉拊几嘆曰後世誰知子定吾文其見<lb/>
<pb n="KR3k0013_WYG_718-10a"/>
知如此後為司徒竟陵王記室叅軍時瑯邪王融有雋<lb/>
才自謂無對當時見昉之文怳然自失<lb/>
裴邃河東聞喜人齊建武初刺史蕭遥昌引為府主簿<lb/>
壽陽有八公山廟遥昌為立碑使邃為文甚見稱賞<lb/>
丘遲字希範齊末為殿中郎高祖平建業引為驃騎主<lb/>
簿甚被禮遇時勸進梁王及殊禮皆遲文也天監四年<lb/>
中軍將軍臨川王宏北伐遲為諮議叅軍領記室時陳<lb/>
伯之在北與魏軍來拒遲以書喻之伯之遂降<lb/>
<pb n="KR3k0013_WYG_718-10b"/>
鍾嶸字仲偉天監中衡陽王元簡出守㑹稽引為寜朔<lb/>
記室專掌文翰時居士何裔築室若邪山山發洪水漂<lb/>
拔樹石而裔室獨存元簡命嶸作瑞室頌以旌表之辭<lb/>
甚典麗<lb/>
顏恊為元帝湘東王荆州記室時呉郡顧恊亦在藩邸<lb/>
與恊同名才學相亞府中稱為二恊<lb/>
劉緩字含度少知名歴安西湘東王記室時西府盛集<lb/>
文學緩居其首<lb/>
<pb n="KR3k0013_WYG_718-11a"/>
周宏直㓜而聰敏為元帝外兵記室叅軍與東海鮑泉<lb/>
南陽宗懍平原劉緩沛郡劉㲄同掌書記<lb/>
劉㲄為元帝中記室大清中侯景亂帝承制上流書檄<lb/>
多委㲄焉<lb/>
蕭子範為大司馬南平王户曹屬從事中郎王愛文學<lb/>
士子範偏被恩遇帝曰此宗室竒才也使製千字文其<lb/>
辭甚美王命記室蔡遠注釋之由是府中文筆皆使具<lb/>
草<lb/>
<pb n="KR3k0013_WYG_718-11b"/>
後梁蔡大寶初為岳陽王詧諮議叅軍元帝與河東王<lb/>
譽結隙詧令大寶使江陵以觀之元帝素知大寶見之<lb/>
甚悅乃示所製𤣥覽賦令注解焉三日而畢元帝大嗟<lb/>
賞之贈遺甚厚<lb/>
陳王勱仕梁為南滁州别駕從事史大同末武帝謁園<lb/>
陵道出朱方勱隨例迎候勅勱令從輦側所經山川莫<lb/>
不顧問勱隨事應對咸有故實又從登北顧樓賦詩辭<lb/>
義清典帝甚嘉之<lb/>
<pb n="KR3k0013_WYG_718-12a"/>
孔奐梁時為揚州刺史王僧辨治中從事史時侯景新<lb/>
平每事草創憲章故事無復存者奐博物强識甄明故<lb/>
實問無不識儀注體式牋表書翰皆出於奐<lb/>
趙知禮字齊旦天水人高祖之討元景仲或薦之引為<lb/>
記室知禮為文贍速毎占授軍書下筆便就率皆稱㫖<lb/>
及征侯景軍至白茅灣上表於梁元帝及與王僧辯論<lb/>
軍事其文並知禮所製<lb/>
蔡景歴為高祖記室高祖將討王僧辨獨與侯安都等<lb/>
<pb n="KR3k0013_WYG_718-12b"/>
數人謀之景歴弗之知也部分既畢召令草檄景歴援<lb/>
筆立成辭義感激事皆稱㫖僧辨誅高祖輔政除從事<lb/>
中郎掌記室如故<lb/>
徐伯陽初為司空侯安都府記室叅軍事安都素聞其<lb/>
名見之降席為禮時甘露降樂遊苑詔賜安都令伯陽<lb/>
為謝表文帝覽而奇之<lb/>
毛喜天嘉中為宣帝驃騎將軍府諮議叅軍領中記室<lb/>
府朝文翰皆喜詞也文帝謂宣帝曰我諸子皆以伯為<lb/>
<pb n="KR3k0013_WYG_718-13a"/>
名汝諸兒宜用叔為稱宣帝以訪於喜喜即條牒自古<lb/>
名賢杜叔英虞叔卿等二十餘人以啟帝稱善<lb/>
後魏胡方回初為赫連屈丐中書侍郎大武破赫連昌<lb/>
方回入國雖雅有才尚未為時所知也後為北鎮司馬<lb/>
為鎮脩表有所稱慶大武覽而嗟歎問誰所作既知方<lb/>
回召為中書博士賜爵臨涇子<lb/>
張普惠為任城王澄司空倉曹叅軍澄之表議書記多<lb/>
出普惠<lb/>
<pb n="KR3k0013_WYG_718-13b"/>
溫子升字鵬舉為廣陽王深東北道行臺郎中時黄門<lb/>
郎徐訖受四方表啓答之敏速於深獨沉思曰彼有溫<lb/>
郎中才藻可畏<lb/>
袁躍為太傅清河王懌文學雅為懌所愛賞懌之文表<lb/>
多出於躍<lb/>
王偉為侯景行臺郎中武定中景據河南齊文襄令韓<lb/>
軌討之不克議者咸云侯景猶有北望之心乃遺景書<lb/>
景復答文襄覽之問誰為作或曰其行臺郎王偉王曰<lb/>
<pb n="KR3k0013_WYG_718-14a"/>
偉才如此何因不使我知<lb/>
北齊楊愔為神武行臺郎時神武攻鄴未下命愔作祭<lb/>
文燎畢而城陷由是轉大行臺右丞於是霸圖草創軍<lb/>
國務廣文檄敎令皆自愔出<lb/>
後周盧柔為太祖行臺郎中除從事中郎時沙苑之役<lb/>
大軍屢㨗汝潁之間多舉義來附書翰往反日百餘牒<lb/>
柔隨機報答皆合事宜<lb/>
田徽為太祖夏州記室叅軍時軍國草創幕府務殷四<lb/>
<pb n="KR3k0013_WYG_718-14b"/>
方書檄皆徽之辭也<lb/>
裴俠字嵩和河東解人時王思政鎮玉壁歸於太祖乃<lb/>
以俠為長史齊神武以書招思政思政令俠草報書甚<lb/>
壯烈太祖善之曰雖魯仲連無以加也<lb/>
元偉字猷道少好學有文性尉遲迥伐蜀以偉為司錄<lb/>
書檄文記皆偉之所為<lb/>
裴漢初仕魏為大丞相府屬曹叅軍漢善尺牘尤便簿<lb/>
領理識明贍决斷如流相府為之語曰日下燦爛有裴<lb/>
<pb n="KR3k0013_WYG_718-15a"/>
漢<lb/>
劉璠初為梁雍州刺史蕭循司馬循在漢中與蕭紀牋<lb/>
及答國家書移襄陽文皆璠之辭也<lb/>
隋劉臻字宣摯周末為冢宰宇文䕶中外府記室軍書<lb/>
羽檄多成其手<lb/>
李徳林為高祖大丞相府屬未㡬而三方亂軍書羽檄<lb/>
朝夕填委一日之中動逾百數或機速競發口授數人<lb/>
文意百端不加治㸃進授丞相府從事内中郎禪代之<lb/>
<pb n="KR3k0013_WYG_718-15b"/>
際其相國摠百揆九錫殊禮詔䇿牋表璽書皆徳林之<lb/>
詞也<lb/>
祖君彦大業中位至東平郡書佐郡陷翟讓因為李密<lb/>
所得密甚禮之署為記室軍書羽檄皆成其手<lb/>
唐魏徴字𤣥成隋末武陽郡丞元寶藏舉兵以應李密<lb/>
召徴使典書記密每見寶藏文疏未嘗不稱善既聞徵<lb/>
所為遽使召之徴進十䇿以干密密雖奇之而不能用<lb/>
陳叔達高祖建議為丞相主簿禪代文誥多叔逹所為<lb/>
<pb n="KR3k0013_WYG_718-16a"/>
尋拜黄門侍郎<lb/>
房𤣥齡為秦府記室叅軍時戎軒歲警羽檄交馳出入<lb/>
十年嘗典管記每軍書表奏駐馬立成文約理贍初無<lb/>
藳草<lb/>
薛收為天䇿府記室叅軍太宗初授天䇿上將尚書令<lb/>
命收與虞世南並作第一讓表竟用收者太宗曾侍高<lb/>
祖遊後園池中獲一白魚命收為獻表收授筆立疏不<lb/>
復停思時人推其二表贍而速<lb/>
<pb n="KR3k0013_WYG_718-16b"/>
薛元敬有文學為從父收之亞武徳初為天䇿府叅軍<lb/>
事署學士與許敬宗俱以本官直記室<lb/>
張昌齡為崑山道行軍記室破盧明月平龜兹軍書露<lb/>
布皆昌齡之文也<lb/>
韋承慶為雍王府叅軍府中文翰皆出於承慶詞藻之<lb/>
美擅於一時又嘗扈從九成宫為山詩十首文理清暢<lb/>
屬和者數百<lb/>
令狐楚為太原掌書記時節度使鄭儋在鎮暴卒不及<lb/>
<pb n="KR3k0013_WYG_718-17a"/>
指撝後事軍中諠譁將欲有變中夜忽數十騎持刃廹<lb/>
楚至軍門諸將逼之令草遺表楚在白刃之中搦管立<lb/>
成讀示三軍無不感泣由是名聲益重<lb/>
李商隱為令狐楚天平宣武廵官商隱能為古文不喜<lb/>
偶對楚能章奏遂以其道授商隱自是始為今體章奏<lb/>
傅學強記下筆不能自休善為誄奠之詞與太原溫庭<lb/>
筠南郡段成式齊名時號三才商隱後為河陽王茂元<lb/>
掌書記<lb/>
<pb n="KR3k0013_WYG_718-17b"/>
桂州鄭亞東蜀柳仲郢判官有表狀集四十卷<lb/>
劉三復長於章奏李徳裕始鎮浙西迄於淮甸皆叅佐<lb/>
賓筵軍政之餘與之吟咏終日<lb/>
李巨川為王重榮河中掌書記時僖宗在蜀賊據京師<lb/>
重榮糾合諸藩恊力殄冦軍書奏請堆案盈几巨川文<lb/>
思敏速翰動如飛傳之藩鄰無不聳動後為韓建華州<lb/>
掌書記時昭宗駐蹕於華建以一州之力供億萬乗慮<lb/>
其不濟遣巨川傳檄天下請助轉餉同輔王室四方書<lb/>
<pb n="KR3k0013_WYG_718-18a"/>
檄醻報輻輳巨川灑翰陳叙文理俱愜昭宗深重之<lb/>
梁李珽為太祖掌書記滄州節度使劉守文拒命太祖<lb/>
引兵十餘萬圍之久而未下乃召珽草檄班師即就外<lb/>
次筆不停輟登時而成大為太祖嗟賞<lb/>
後唐李襲吉為武皇河東節度副使好學有筆述雖軍<lb/>
前馬上手不釋卷凡太原自中和末所發牋奏軍書皆<lb/>
襲吉所為也昭宗重其文章因入奏授諫議大夫使上<lb/>
事北省以榮之上事竟遣歸太原復其戎職<lb/>
<pb n="KR3k0013_WYG_718-18b"/>
馬郁幽州人少警悟有俊才多智數言辨縱横下筆成<lb/>
文乾寜末為幽州府刀筆小吏時節帥李威為王鎔所<lb/>
殺鎔書報其弟儔云威謀危軍府衷甲竊發與三軍接<lb/>
戰而死儔遣使於鎔問謀亂本末幕客為書多不知㫖<lb/>
郁時直記室即起草為之條列事狀云可疑者十詞理<lb/>
俊贍以此知名因得署幕職後在莊宗幕府自李襲吉<lb/>
卒後每有四方會盟書檄多命郁為之答呉蜀書與王<lb/>
檀檄皆郁文也<lb/>
<pb n="KR3k0013_WYG_718-19a"/>
盧汝弼初仕唐為祠部郎中知制誥天佑三年歸於武<lb/>
皇代李襲吉為副使軍國政務委其叅决汝弼美書翰<lb/>
文彩綺麗人士稱之<lb/>
司空頲初為羅紹威魏州掌書記後為楊師厚招討判<lb/>
官師厚卒賀徳倫初至三軍亂張彦召徳倫判官王正<lb/>
言令草奏正言本非文士又為亂兵所廹汗流浹背秉<lb/>
筆不能措一詞張彦怒排之榻下曰鈍漢辱我叱書吏<lb/>
曰誰能為吾草奏者吏曰司空郎中羅令公幕客有俊<lb/>
<pb n="KR3k0013_WYG_718-19b"/>
才即馳騎召之頲已被剽奪敝衣而至長揖彦即操筆<lb/>
於白刃間神氣自若筆不停輟連草數奏張彦讀至軍<lb/>
府無非甚切朝廷却以為閒必若四向取謀但恐六州<lb/>
俱失彦甚怪其意即日與之僕馬乃令徳倫請為判官<lb/>
李愚同光末自翰林學士為魏王繼岌伐蜀都統判官<lb/>
是時幕府軍書羽檄皆出其手蜀平就拜中書舍人<lb/>
周張沆後唐明宗朝擢進士第秦王從榮為河南尹表<lb/>
沆為廵官王童年疎率動不由禮每賔僚大集手自出<lb/>
<pb n="KR3k0013_WYG_718-20a"/>
題令面賦詩小不如意則壞裂抵棄沆初通刺屬合座<lb/>
客各為南湖㕔記謂沆曰聞生名請為此文沆不獲已<lb/>
措翰及羣士記成獨取沆所為勒之於石繇是署職<lb/>
王仁裕初仕後唐為王思同西京留守判官及思同敗<lb/>
績廢帝素聞其名召令隨駕入雒沿路書詔皆出仁裕<lb/>
之手<lb/>
　<lb/>
　<lb/>
<pb n="KR3k0013_WYG_718-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百十八<lb/>
</p>
<p>
</p>
  </div>
</body>
</text>
</TEI>
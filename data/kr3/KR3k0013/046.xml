<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四十六</head>
    <p>
<pb n="KR3k0013_WYG_046-1a"/>
欽定四庫全書<lb/>
　册府元龜卷四十六　　　宋　王欽若等　撰<lb/>
　　帝王部<lb/>
　　　智識<lb/>
易曰知周乎萬物而道濟天下故不過若乃知幾其神<lb/>
惟睿作聖既明且哲顯仁藏用非聖人孰能與於此哉<lb/>
三王之前尚矣自漢而下膺運厯而履尊極者乃有挺<lb/>
非常之姿藴維新之識表章乎文理究逹乎情僞慮於<lb/>
<pb n="KR3k0013_WYG_046-1b"/>
未兆見於未萌明治體之要通時用之變防微杜漸以<lb/>
息乎厲階探賾索隱以參乎繫表用能總御羣品嘉靖<lb/>
多方窒姦慝之源塞妖妄之逕克貞王度以熙衆志其<lb/>
或位處明兩事彰先見淵識獨運嘉言罔伏垂之綈緗<lb/>
良可述也<lb/>
後漢光武初起義兵見李軼謟事更始貴将<hi>謂朱鮪等</hi>帝深<lb/>
疑之常以戒兄伯升曰此人不可復信後更始收劉稷<lb/>
将誅之伯升固爭李軼朱鮪因勸更始并執伯升即日<lb/>
<pb n="KR3k0013_WYG_046-2a"/>
害之光武鍳前事之違存矯枉之志不以功臣任職雖<lb/>
冦鄧之髙勲耿賈之鴻烈分土不過大縣數四所加特<lb/>
進朝請而已帝知天下疲耗思樂息肩自隴蜀平後非<lb/>
儆急未嘗復言軍旅皇太子嘗問攻戰之事帝曰昔衞<lb/>
靈公問陳孔子不對此非爾所及<lb/>
明帝十歳能通春秋光武竒之十二為東海公天下墾<lb/>
田多不以實又戸口年紀互有増减詔下州郡檢復其<lb/>
事而刺史太守多不均平或優饒豪右侵刻羸弱百姓<lb/>
<pb n="KR3k0013_WYG_046-2b"/>
嗟怨遮道號呼時諸部各遣使奏事光武見陳留吏牘上<lb/>
有書視之云潁川𢎞農可問河南南陽不可問因詰吏繇<lb/>
趣吏不肯服抵言於長夀街上得之<hi>抵欺也</hi>光武怒帝在幄<lb/>
後言曰吏受郡勅當欲以墾田相方耳光武曰即如此何<lb/>
故言河南南陽不可問對曰河南帝城多近臣南陽帝鄉<lb/>
多近親田宅踰制不可為凖光武令虎賁将詰問吏吏乃<lb/>
實首服如帝對於是遣謁者考實具知姦状建武二十七<lb/>
年北單于遣使詣武威求和親光武召公卿廷議不决時<lb/>
<pb n="KR3k0013_WYG_046-3a"/>
帝爲太子言曰南單于親附北人懼于見伐故傾耳而<lb/>
聽爭欲歸義耳今未能出兵而反交通北塞臣恐南單<lb/>
于将有二心北人降者且不復來矣光武然之告武威<lb/>
太守勿受其使<lb/>
魏太祖以安定太守毌丘興将之官戒之曰羌胡欲與<lb/>
中國通自當遣人來慎勿遣人往善人難得必将教羌<lb/>
胡妄有所請求因欲以自利不從便爲失異俗意從之<lb/>
則無益事興至遣校尉范陵至羌中陵果教羌使自請<lb/>
<pb n="KR3k0013_WYG_046-3b"/>
爲屬國都尉帝曰吾預知當爾非聖也但更事多耳<lb/>
文帝初爲太子任城王彰之討烏丸力戰而勝北方悉<lb/>
平及軍還時太祖在長安召彰詣行在所彰自代過鄴<lb/>
太子謂彰曰卿新有功今西上宜無自伐應對嘗若不<lb/>
足者彰到如太子言歸功諸将太祖喜持彰鬚曰黄鬚<lb/>
兒大竒也<lb/>
明帝好學多識特留意於法理自即位之後褒禮大臣<lb/>
料簡功能真偽不得相貿務絶浮華譖毁之端行師動<lb/>
<pb n="KR3k0013_WYG_046-4a"/>
衆論决大事謀臣将相咸服帝之大畧性又强識雖左<lb/>
右小臣官簿性行名跡所履及其父兄子弟一經耳目<lb/>
終不遺忘<lb/>
晉宣帝爲魏太傅輔政尚書鄧颺李勝等欲令曹爽建<lb/>
立功名勸使伐蜀帝止不可爽果無功而還<lb/>
文帝爲魏相國欲遣鍾會伐蜀西曹屬邵悌求見曰今<lb/>
遣鍾會率十餘萬衆伐蜀愚謂會單身無重任不若使<lb/>
餘人行帝笑曰我寧當復不知此耶蜀爲天下作患使<lb/>
<pb n="KR3k0013_WYG_046-4b"/>
民不得安息我今伐之如指掌耳而衆人皆言蜀不可<lb/>
伐夫人心豫怯則智勇竝竭而強使之適爲敵禽耳惟<lb/>
鍾會與人意同今遣會伐蜀必可滅蜀滅蜀之後就如<lb/>
卿所慮當何所能一辨耶凡敗軍之将不可以語勇亡<lb/>
國之大夫不可與圖存心膽已破故也若蜀破遺民震<lb/>
恐不足與圗事中國将士各自思歸不肯與同也若作<lb/>
惡秪自滅族耳卿不須憂此慎莫使人聞也及會白鄧<lb/>
艾不軌帝将西悌復曰鍾會所統五六倍於鄧艾但可<lb/>
<pb n="KR3k0013_WYG_046-5a"/>
勅會取艾不足自行帝曰卿忘前時所言邪而更云可<lb/>
不須行乎雖爾此言不可宣也我要自當以信意待人<lb/>
但人不當負我我豈可先人生心哉近日賈䕶軍問我<lb/>
言頗疑鍾會不我答言如今遣卿行寧可復疑卿邪賈<lb/>
亦無以易我語也我到長安則自了矣軍至長安會果<lb/>
已死咸如所䇿<lb/>
明帝㓜而聰哲爲元帝所寵異年數歲嘗坐置膝前屬<lb/>
長安使來因問帝曰汝謂日與長安孰逺對曰長安近<lb/>
<pb n="KR3k0013_WYG_046-5b"/>
不聞人從日邉來居然可知也元帝異之明日宴羣僚<lb/>
又問之對曰日近元帝失色曰何以異間者之言乎對<lb/>
曰舉目則見日不見長安繇是益竒之<lb/>
後魏太武時羣臣白帝更峻京邑城隍以從周易設險<lb/>
之義又陳蕭何壮麗之説帝曰古人有言在德不在險<lb/>
屈丐蒸土築城而朕滅之豈在城也今天下未安平方<lb/>
須人力土功之事朕所未暇蕭何之對非雅言也<lb/>
孝文南伐以李冲兼左僕射留守雒陽車駕還都引見<lb/>
<pb n="KR3k0013_WYG_046-6a"/>
冲等謂之曰本所以多置官者慮有令僕闇弱百事稽<lb/>
壅若明則聽斷獨專聦則權勢大并今朕雖不得爲聦<lb/>
明又不爲劣闇卿等不爲大賢亦不爲大惡且可一兩<lb/>
年許少置官司又嘗謂太子太傅穆亮曰徐州表給歸<lb/>
化人稟王者民之父母誠宜許之但今荆揚不賔書軌<lb/>
未一方欲親御六師問罪江介計萬户投化歲食百萬<lb/>
若聽其給也則蓄儲虗竭雖得户千萬猶未成一同且<lb/>
欲隨貧賑恤卿意何如亮對曰所存逺大實如聖㫖<lb/>
<pb n="KR3k0013_WYG_046-6b"/>
隋高祖潛龍時嘗與宇文慶言謂曰天元實無積德其<lb/>
相貌夀亦不長加以法令繁苛耽恣聲色以吾觀之殆<lb/>
将不乆又諸藩微弱各令就國曽無深根固本之計羽<lb/>
翮既翦何能及逺尉遲迥貴戚早著聲望國家有釁必<lb/>
爲亂階然智量庸淺子弟輕佻貪而不慧終致亡滅司<lb/>
馬消難反覆之虜亦非池内之物變在俄頃但輕薄無<lb/>
謀未能爲害不過自竄江南耳庸蜀險隘易生難阻王<lb/>
謙愚蠢素無籌略但爲人所誤不足爲虞未幾帝言皆<lb/>
<pb n="KR3k0013_WYG_046-7a"/>
驗<lb/>
開皇初益州緫管梁睿上平陳之策帝善之下詔曰公<lb/>
英風震動妙筭縱横消蕩江南宛然可見循環三復俱<lb/>
以欣然公既上才若緫戎律一舉大定固在不疑但朕<lb/>
初臨天下政道未洽恐先窮武事未爲盡善昔公孫述<lb/>
隗囂漢之賊也光武與其通和稱爲皇帝尉佗之於高<lb/>
祖初猶不臣孫皓之答晉文書尚云白或尋欵服或即<lb/>
滅亡王者體大義存遵養雖陳國來朝未盡藩節如公<lb/>
<pb n="KR3k0013_WYG_046-7b"/>
大畧誠須責罪尚欲且緩其誅宜知此意淮海未滅必<lb/>
興師旅若命水龍終當相屈想以身許國無足致辭睿<lb/>
乃止焉<lb/>
唐太宗貞觀元年謂侍臣曰周武王平紂之亂以有天<lb/>
下秦始皇乗周之衰遂吞六國何祚運長短若此之懸<lb/>
也左僕射蕭瑀進曰紂爲無道天下苦之故八百諸侯<lb/>
不期而㑹周室雖微六國無罪秦氏專任智力蠶食諸<lb/>
侯平定雖同人情則異帝曰不終周既尅殷務𢎞仁義<lb/>
<pb n="KR3k0013_WYG_046-8a"/>
秦既得志專任詐力非但取之有異抑亦守之不同取<lb/>
或可以逆守不可以不順祚之修短意在兹乎瑀拜手<lb/>
曰實如聖㫖非愚臣之所及也又嘗謂侍臣曰神仙事<lb/>
夲虗妄空有其名秦始皇非分愛好遂爲方士所詐乃<lb/>
遣童男女數千人隨其入海求仙藥方士避秦苛虐因<lb/>
留不歸始皇猶反側踟蹰以待之還至沙丘而死漢武<lb/>
帝爲求仙乃将女嫁道術人事既無騐便行誅戮據此<lb/>
二事神仙不須妄求也<lb/>
<pb n="KR3k0013_WYG_046-8b"/>
二年太常少卿祖孝孫奏新樂太宗曰禮樂之作盖聖<lb/>
人縁物設教以爲樽節治之隆替豈繇於此御史大夫<lb/>
杜淹對曰前代興亡實繇於樂陳将亡也爲玉樹後庭<lb/>
花齊将亡也而爲伴侣之曲行路聞之莫不悲泣所謂<lb/>
亡國之音以是觀之盖樂之繇也帝曰不然夫音聲能<lb/>
感人自然之道也故懽者聞之則悦憂者聽之則悲悲<lb/>
悦之情在於人心非繇樂也将亡之政其民必苦然心<lb/>
之所感故聞之則悲耳何有樂聲哀怨能使悦者悲乎<lb/>
<pb n="KR3k0013_WYG_046-9a"/>
今玉樹伴侣之曲其聲俱存朕當爲公奏之知公必不<lb/>
悲矣尚書右丞相魏徵進曰古人稱禮云禮云玉帛云<lb/>
乎哉樂云樂云鐘鼓云乎哉樂在人和不繇音調帝然<lb/>
之<lb/>
四年帝臨朝問房𤣥齡蕭瑀曰隋文帝何如主也對曰<lb/>
克己復禮勤勞思政每一坐朝或至日側五品以上引<lb/>
坐論事宿衞之人傳餐而食雖非性體仁明亦是勵精<lb/>
之主也帝曰公得其一未知其二此人性至察而心不<lb/>
<pb n="KR3k0013_WYG_046-9b"/>
明夫心暗則照有不通至察則多疑於物又欺孤兒寡<lb/>
婦以得天下嘗疑羣臣内懷不服不肻信任百司毎事<lb/>
皆自决斷雖則勞神苦形未能盡合於理朝臣既知上<lb/>
意亦復不敢直言宰臣以下承受而已朕意則不然以<lb/>
天下之廣海内之重千端萬緒須合變通皆委百司爲<lb/>
國思審闗繇宰輔安穏奏聞豈得以百司萬㡬獨斷一<lb/>
人之慮也因令諸司曰若詔勅頒下有未穏者必須執<lb/>
奏不得順㫖即便施行務盡臣下之心也<lb/>
<pb n="KR3k0013_WYG_046-10a"/>
十年謂羣臣曰自古帝王上合天心以致太平者皆股<lb/>
肱之力也朕比開不諱之門直言之路者庶知寃屈欲<lb/>
聞規諫比來以奏封事者盈於篋笥多訐人細事殊無<lb/>
可採朕厯選前王但有君疑於臣則下情不能上逹欲<lb/>
求盡忠極慮何可得哉而無識之人務行讒毁交亂君<lb/>
臣殊非益國自今以後宜棄私爲公小事不須聞奏有<lb/>
上封者朕當以䜛人罪之<lb/>
十七年太常丞鄧素使高麗還請於懷逺鎮加戍兵以<lb/>
<pb n="KR3k0013_WYG_046-10b"/>
逼高麗帝謂之曰逺方不至則修文德以來之未聞一<lb/>
二百戍卒能威絶域者也仁義忠信不理於内兵甲士<lb/>
卒逺勞於外有國之深忌朕所不取也是歲林邑王遣<lb/>
使云爲扶南所攻乞師救援帝曰山有猛獸藜藿爲之<lb/>
不採爾爲隣國扶南安敢侵逼此是爾懼自來将無事<lb/>
矣後有使至果如帝言<lb/>
十八年九月帝謂侍臣曰夫人心與貌不相副者多矣<lb/>
或有發言方正而心行邪曲或辭色柔和而志存忠鯁<lb/>
<pb n="KR3k0013_WYG_046-11a"/>
或貌類尫懦而勇堪制敵或果復私讎而怯於公戰或<lb/>
外若至公而内多姦詭或跡雜埃滓而實懷清白或質<lb/>
性劣弱而妄言入死或口未及言而身能踐難心跡暌<lb/>
謬安可勝紀夫𤣥天高逺四時有常即日月運行筭之<lb/>
不踰度此所謂天逺而必信人近而難知也<lb/>
十二月李思摩部落衆十萬勝兵者四萬人叛思摩渡<lb/>
河請居内地詔許之處於勝夏二州之間羣臣或以帝<lb/>
方東征河南去京不逺今近處强胡非計之得請帝鎮<lb/>
<pb n="KR3k0013_WYG_046-11b"/>
雒陽無東征帝曰夫爲人君者當從德義而無猜疑比<lb/>
屋可封化堯之德也比屋可誅化紂之惡也昔成湯周<lb/>
武化桀紂之遺氓各從其化無不遷善孔子云有教無<lb/>
類豈徒言哉昔隋煬帝無道百姓嗟怨𤣥感作亂非夷<lb/>
狄者也但君無疑貳夷狄可以効忠君多猜嫌股肱必<lb/>
至搆禍朕雖不敏頗識機宜昔隋氏伐遼徵發百姓人<lb/>
皆斷手壞足亡命山野朕今征行取其情愿募十得百<lb/>
募百得千不預從軍者懽聲盈路所謂創事而不違朕<lb/>
<pb n="KR3k0013_WYG_046-12a"/>
但憂念蒼生心常不懈雖居河南濟貧贍弱想其懷恩<lb/>
入於骨髓又延陁嗜欲且同今不近走延陁而逺來歸<lb/>
朕其情易見因謂黄門侍郎褚遂良曰爾知起居宜記<lb/>
之我保十五年中突厥無事矣<lb/>
高宗初爲晉王受孝經於著作郎蕭德言太宗問曰此<lb/>
書中何言爲善對曰夫孝始於事親中於事君終於立<lb/>
身君子之事上進思盡忠退思補過将順其美匡救其<lb/>
惡太宗大悦曰行此足以事父兄爲臣子矣及爲皇太<lb/>
<pb n="KR3k0013_WYG_046-12b"/>
子時有告遂州都督彭王元則之罪太宗召元則功曹<lb/>
而問之功曹爲之隱太宗怒而杖之於前退朝問太子<lb/>
曰人君大柄賞罰是也今箠功曹何如太子對曰草野<lb/>
之人天子召問惶恐失度即箠之臣以爲太急又問然<lb/>
則彭王若何對曰陛下之弟情所友愛願付所司詳鞫<lb/>
斷之未晩也太宗稱善自是太宗坐朝嘗令太子侍立<lb/>
百司奏事畢留中書門下三品平章事太宗因爲太子<lb/>
陳説孝道論及政事或時有决罰令太子評其可否商<lb/>
<pb n="KR3k0013_WYG_046-13a"/>
𣙜辯論深逹政要羣臣莫不歎服<lb/>
顯慶二年道王友王𤣥䇿奏言臣從西域使迴将長年<lb/>
婆羅門至此問其合藥之法報臣必成恩㫖今若放還<lb/>
恐失方術之士𤣥䇿退帝謂侍臣曰𤣥䇿昨進對言古<lb/>
人欲招天下賢哲先市駿骨固請留此婆羅門朕觀其<lb/>
狼戻狷急恐竟無益口云合藥成欲服時須斷食三日<lb/>
服藥令吐後還斷食服藥遣三利令人極痩困然後與<lb/>
藥即換肌肉始得長生遍觀史藉定無長生之理昔者<lb/>
<pb n="KR3k0013_WYG_046-13b"/>
秦皇漢武慕神仙求採藥物勞役天下秦皇五十之餘<lb/>
即死漢武末年乃至國用糜費功力不足賴其早覺昔<lb/>
非下制責躬息兵止役始得安靜年踰七十僅免滅亡<lb/>
審念此等必知無成若有其實長生之人即今何在司<lb/>
空李勣對曰此婆羅門未曾經試來或容不可諳悉前<lb/>
已騐其無成所以放去今復更來頭鬚自白衰老漸及<lb/>
豈得仙之状耶𤣥䇿詭誑何處即有所解昨見其重來<lb/>
羣情已甚驚恠陛下知無所用令更放去臣等不勝喜<lb/>
<pb n="KR3k0013_WYG_046-14a"/>
躍<lb/>
睿宗為皇太子有進三足烏者天后以為周室嘉應太<lb/>
子曰烏前足偽也天后不悦須臾而一足<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>地果如其<lb/>
言<lb/>
𤣥宗初封楚王天授二年開府置官屬始年七歲因朔<lb/>
望朝見車騎嚴整金吾将軍武懿宗見而忌之遂擠排<lb/>
騎從帝呵之曰吾家朝堂於汝何事敢迫吾騎從則天<lb/>
聞而特加嘆異<lb/>
<pb n="KR3k0013_WYG_046-14b"/>
肅宗為皇太子時天寳十三載安禄山自范陽入朝太<lb/>
子觀其兇姿有悖逆之状言之於𤣥宗𤣥宗易之不納<lb/>
徳宗即位有司言宣政内廊壊請修繕太卜云孟冬為<lb/>
魁罡不利穿築請卜他月帝曰春秋之義啟塞從時何<lb/>
魁罡之有卒命修之<lb/>
憲宗六七歲時為皇孫徳宗抱置膝上戲曰汝是何人<lb/>
乃在我懷中皇孫對曰此祗是第三天子徳宗驚喜繇<lb/>
是重之及為皇太子宰臣韋執誼幸順宗寝疾與王叔<lb/>
<pb n="KR3k0013_WYG_046-15a"/>
文等竊弄權柄懼太子怒已用事乃以台州刺史陸質<lb/>
為給事中皇太子侍讀令質入侍而濳伺太子意因用<lb/>
解之及質發言太子果怒曰陛下令先生與寡人講學<lb/>
何得言他質惶懼而出<lb/>
元和十二年光禄少卿楊元卿初聞得蔡州請見帝曰<lb/>
淮西甚有寳貨及犀帶臣知往取必得帝曰朕本討賊<lb/>
為人除害今賊平人安則我求得矣寳貨犀帶非所求<lb/>
也命勿言<lb/>
<pb n="KR3k0013_WYG_046-15b"/>
文宗太和九年十二月庚辰御紫宸殿宰臣李石奏曰<lb/>
請准令月三日詔命起居舍人執筆記言記事帝問宰<lb/>
臣曰坊市人得漸安未石對曰亦已漸安然近日苦寒<lb/>
沍盖縁刑殺致此隂沴又罪人索聯枝黨未巳伏乞聖<lb/>
恩特賜寛宥鄭覃曰所坐周親已有處分訖若不寛解<lb/>
即恐連累至多石又奏曰昨聞鄭注到鳳翔招召兵士<lb/>
至多所投募者皆被殺戮竊恐邊上乗此生事伏乞降<lb/>
詔書安諭帝曰政貴寛恕固宜如此覃石等曰遏惡揚<lb/>
<pb n="KR3k0013_WYG_046-16a"/>
善古聖所重帝曰朱叔夜人言有贓須早令御史鞫問<lb/>
如無過即與洗雪無令虗受贓汚之名又曰宰相之務<lb/>
在選賢任用石奏曰臣與鄭覃俱為輔弼罄竭肝膽豈<lb/>
敢不盡但以人各有求苟遂所欲則美譽至稍不如意<lb/>
則謗議生覃曰事有百司請各有委任帝曰各須求才<lb/>
仍委百司宰相豈可一一自領慎不得懼百司有權覃<lb/>
曰臣常聞李林甫忌前好權帝曰林甫姦臣也豈足論<lb/>
石曰比者選才先試以吏事文武兼才者或主邉兵或<lb/>
<pb n="KR3k0013_WYG_046-16b"/>
營錢糓苟有能事然後入用近日皆以資序繇是進用<lb/>
乏人帝曰國朝近來取士與向頗異覃曰臣聞南朝多<lb/>
用文華所以不理今請以才堪即用不必文詞借如中<lb/>
書舍人草制詔每人只要三數句語粗説其人豈必全<lb/>
序官資歴任帝曰凡進士及第有方鎮奏請判官者第<lb/>
一任未經作州縣官莫依但第一任曽作州縣官即第<lb/>
二任依奏覃曰此科多輕薄不必盡用帝曰輕薄敦重<lb/>
色色皆有亦未必全在此科况此科已二百年亦不可<lb/>
<pb n="KR3k0013_WYG_046-17a"/>
遽改覃曰亦乞不崇樹石曰人家兄弟十數人或三五<lb/>
人但稍有知慧者即業文學若州縣有一文學人在其<lb/>
中雖地至偏逺必少差事陛下若盡命選授州縣官即<lb/>
請减選帝曰令加至四十人三年即選與州縣官得資<lb/>
即任諸處奏充判官卿便處置奏來帝曰朕十年孜孜<lb/>
求理迄今竟未見太平如何覃曰究其根源盖以黎人<lb/>
困弊臣聞百姓富則國富國富在藏之於野欲天下理<lb/>
莫若恤蒼生石曰鄭覃志在恤蒼生若得術亦應不難<lb/>
<pb n="KR3k0013_WYG_046-17b"/>
根本事在朝廷事事節用務去冗食祗如司農寺木炭<lb/>
價每年約支八萬貫有司無以堤防奸吏因縁所支不<lb/>
啻一倍以臣所見且去簿書奸盜然後百司理百司理<lb/>
即天下理若網在綱則百事整帝曰我每思貞觀開元<lb/>
之時覩今日之事即往往憤氣填膺覃曰陛下頻言及<lb/>
此臣等不勝慶忭臣與石等漸期條理以副聖心石曰<lb/>
求理之道在乎自上而下至於禁中衣服装飾外皆倣<lb/>
傚以為時尚陛下躬儉節用風俗已移長裾大袂日漸<lb/>
<pb n="KR3k0013_WYG_046-18a"/>
减少若更令戚屬絶其侈靡不慮下不從教帝曰但左<lb/>
街副使張元昌便用金唾盂何奢侈之甚昨因李訓事<lb/>
已漸緝矣覃對曰如張元昌事宜付有司戒約此軰則<lb/>
人自惕懼帝曰此事亦難家至户曉戒勅但要自以儉<lb/>
約化之朕嘗聞前時内庫有兩領錦褑子其上飾以金<lb/>
鳥一領𤣥宗皇帝幸温湯時着一領與楊貴妃着當時<lb/>
貴重如此如今奢靡豈復貴之料今富家亦應往往而<lb/>
有石曰毛玠為吏部尚書性本清儉時人尚不敢鮮衣<lb/>
<pb n="KR3k0013_WYG_046-18b"/>
美食况萬乗之留情故可便為一時之法帝曰周孔文<lb/>
武之業後猶陵遲亦可歎也石又言曲江亭比奉詔令<lb/>
百司修造今将興功更俟進止帝曰且止石曰開元之<lb/>
時亭臺至盛今将倣之未知可否帝曰在開元之際天<lb/>
下太平過有興役已是當時末事况今無當時之太平<lb/>
而倣當時之末事豈為宜哉石又曰請於舊亭子兩邉<lb/>
令京兆府量造小屋餘停罷囘充修館驛并昨所被誅<lb/>
戮數家家具噐用竝請勒度支送館驛充用宰臣退帝<lb/>
<pb n="KR3k0013_WYG_046-19a"/>
命起居郎鄭朗等適所紀録者将來一觀鄭朗對曰臣<lb/>
執筆所紀便目為史臣聞自古帝王不合觀史帝曰故<lb/>
事何在朗曰臣不敢逺徵故實嘗聞太宗皇帝欲親覧<lb/>
國史用知得失諫議大夫朱子奢上表曰史官所述義<lb/>
歸盡善若至曽𤣥已後或非上智中主庸君餙非護短<lb/>
見極陳善惡恐致史官何地逃刑又聞褚遂良對曰今<lb/>
之起居古之左右史以記人君言行善惡必書庻幾不<lb/>
為非法不聞帝王躬自觀史帝又謂朗曰適來所紀且<lb/>
<pb n="KR3k0013_WYG_046-19b"/>
是直書未有否臧一見無爽朗乃進所紀帝畧覧曰卿<lb/>
宜門外重寫録進來其日晩内出詔宣示羣臣曰適來<lb/>
鄭朗等奏朝來所紀之事擬不進本人君良史善惡必<lb/>
書或有平生之閒話不關理道之體要垂諸将來實為<lb/>
取愧異日臨朝庻㡬稍改何妨一見得戒醜言<lb/>
開成二年嘗謂宰臣鄭覃李固言李石等曰濟濟多士<lb/>
文王以寧徳宗皇帝時班行多闕豈乏才乎石曰十室<lb/>
之邑必有忠信安有大國無人盖貞元中進士路塞所<lb/>
<pb n="KR3k0013_WYG_046-20a"/>
以有才之人或託迹非所此乃不進人才之故也固言<lb/>
曰求才之道有人保任便宜奨用後不稱職即罷黜帝<lb/>
曰宰相薦人莫計踈宻朕聞竇易直作相未嘗論用親<lb/>
情若已非相才自須引退若是公舉何避親嫌人鮮全<lb/>
才但用所長耳<lb/>
三年七月甲子以衞尉卿王彦威為忠武節度右金吾<lb/>
大将軍史孝章為邠寧節度丁卯帝於紫宸殿問宰臣<lb/>
曰昨除兩鎮如何夷行曰但出自聖心即好楊嗣復曰<lb/>
<pb n="KR3k0013_WYG_046-20b"/>
若出自聖心即人心皆愜如不當不可但自聖心帝曰<lb/>
誠如此吾固無私夷行曰自三數奸臣竊權陛下不可<lb/>
倒持太阿權假何人帝曰夷行言倒持太阿亦不可但<lb/>
當與不當不在倒持太阿嗣復曰齊桓用管仲豈謂倒<lb/>
持太阿帝曰然<lb/>
四年閏正月謂宰臣曰明經會義否宰臣曰明經只念<lb/>
經䟽不會經義帝曰只念經䟽何異鸚鵡能言<lb/>
四月帝於紫宸殿謂宰臣曰杜悰判度支邊上更無欠<lb/>
<pb n="KR3k0013_WYG_046-21a"/>
闕足見長才嗣復李珏因稱其美請除户部尚書以酧<lb/>
之夷行曰臣謂一切恩權合歸君上陛下自看可否李<lb/>
珏曰太宗任宰臣天下事皆得平章謂之平章政事代<lb/>
天理物上下不相疑阻以此能致太平若除一官皆須<lb/>
决於君上即焉用彼相昔隋文帝一切自用心力臣下<lb/>
發言即疑凡臣下用之即是宰相不用即是庶寮豈可<lb/>
自保夷行曰小官即可大官須陛下自處置帝曰卿言<lb/>
總似未當夷行曰自古敗亂未嘗不因恩權在下嗣復<lb/>
<pb n="KR3k0013_WYG_046-21b"/>
曰夷行必以臣等未合膺委任不然何自為宰相不知<lb/>
宰相之職珏曰陛下嘗語臣云竇易直勸我每宰相進<lb/>
擬五人留三人兩人勾一人渠只合勸我擇宰相不合<lb/>
勸我疑宰相帝曰易直此言甚鄙帝曰韋處厚作相三<lb/>
日薦六節度使亦可大怪珏曰處厚身為宰相信佛求<lb/>
功徳殊昧本<lb/>
後唐荘宗初從太祖起義雲中部下皆北邊勁卒及破<lb/>
賊迎鑾功居第一繇是稍優寵士卒因多不法或陵侮<lb/>
<pb n="KR3k0013_WYG_046-22a"/>
官吏豪奪士民白晝剽攘酒博喧競太祖緩於禁制獨<lb/>
帝不平之從容白曰隄防所以止水禮法所以禁人未<lb/>
有壊隄防而止横流廢禮法而禁兇暴雖堯舜禹湯之<lb/>
明聖捨此則無繇致理竊見将吏驕縱軍士兇豪不唯<lb/>
蠧耗於生靈終慮為國之後患古人防㣲杜漸何况事<lb/>
已顯然不可不禁太祖依違之及安塞不利之後時事<lb/>
多難兇焰日熾氐叔琮屢傾郡邑康懷貞頻犯郊圻隣<lb/>
援携離土疆侵削城門之外鞠為戰塲太祖憂形於色<lb/>
<pb n="KR3k0013_WYG_046-22b"/>
寝膳不怡嘗宴居帝侍側因啟曰夫盛衰有常理禍福<lb/>
繫神道家世二代盡忠王室勢窮力屈無所愧心物不<lb/>
極則不返惡不極則不亡今朱氏攻逼乗輿窺伺神器<lb/>
陷害良善誣誑神祗以臣觀之殆其極矣大人當遵養<lb/>
時晦以待其衰何事輕為沮䘮太祖釋然因奉觴作樂<lb/>
而罷<lb/>
晉高祖初為鎮州節度使九門縣有人鬻地與異居兄<lb/>
議價不定乃移於他人他人須兄立劵兄抑之因訴於<lb/>
<pb n="KR3k0013_WYG_046-23a"/>
令令以兄弟俱不義送帝帝曰人之不義繇牧長新至<lb/>
教化所未能及吾甚愧焉若以至理言之兄利良田弟<lb/>
求善價順之為是阻之則非其兄不義之甚也宜重笞<lb/>
焉市田則以髙價者取之上下服其明<lb/>
漢髙祖晉天福八年鎮太原奏以太原往例每年差人<lb/>
押送葡萄往北朝今年伏候勅㫖晉少帝有詔罷之髙<lb/>
祖曰此圡産常物廢而不行必啟戎心以生怨也又十<lb/>
一年八月朝廷以前遣李守貞皇甫遇張彦澤再援粮<lb/>
<pb n="KR3k0013_WYG_046-23b"/>
入易定彦澤與契丹騎衆相逢逐行四十里獲酋領諧里<lb/>
相公首級帝有表入賀因謂寮佐曰兵者兇器戰者危事<lb/>
朝勝夕負何常之有今常定内地也朝廷不能分置屯田<lb/>
課民種植俟秋早穫清野以待何須多備兵幕招㓂引敵<lb/>
馳鬭是戎人所長堅守乃為我之利伺隙待變平之非晩<lb/>
今半歳之中命将兩出翻為敵騎所誘自取其困何謀之<lb/>
不審耶吾恐得其小㨗而有後衂諸君其志之<lb/>
天福十一年十一月朝廷遣杜重威與諸将攻瀛莫二<lb/>
<pb n="KR3k0013_WYG_046-24a"/>
州以詔諭帝帝謂幕客及左右曰主上富有春秋左右<lb/>
乏正人重威以國親方擅兵柄輕為表請有此無名之<lb/>
役契丹自陽城不利畜謀俟便踰一期矣今國家邊上<lb/>
深溝高壘守猶不足得有侵越乎且瀛莫獲之無以保<lb/>
殘之是為冦立敵招怨在此行也朝廷以我先帝舊臣<lb/>
特都統虗名而已曽不以大事利害一相謀之社稷至<lb/>
重良有憂也始少帝八年在澶淵為契丹所迫命帝為<lb/>
北面招討使第一詔會兵鎮州第二詔會兵邢臺時以<lb/>
<pb n="KR3k0013_WYG_046-24b"/>
雁門有虜黨南下張脅牽之勢故帝親率兵拒焉由是<lb/>
兩路将行皆後期不能赴朝廷以為持疑逗留稽勤王<lb/>
之意少帝曽謂近侍曰太原全不為朕必貯異志有處<lb/>
分便可速為之識者以為言之非祥故後雖有委託之<lb/>
命而無臨制之權帝亦知少帝不為我用嘗鎮靜自守<lb/>
無復敢進一言以箴朝廷之闕十一月杜重威入瀛州<lb/>
界下東城而西以契丹大至故也十二月十日重威以<lb/>
王師降契丹真定東垣渡耶律氏率雜虜漢軍而南先<lb/>
<pb n="KR3k0013_WYG_046-25a"/>
遣我降将張彦澤以二千騎馳渡白馬津入汴據之帝<lb/>
聞而大駭分兵守境以備侵軼之患<lb/>
十二年十二月即位初殿直韓訓進呈造到攻城木鳳<lb/>
斧钁帝聞之謂左右曰衆心成城衆散則城無所保矣<lb/>
斯何用焉<lb/>
周世宗嘗謂侍臣曰近代君臣多不能保其終始何也<lb/>
侍臣奏曰盖為臣者不得事君之道或恃寵以矜功或<lb/>
縱欲以敗度故雖得其位旋失其身帝曰此繇其君也<lb/>
<pb n="KR3k0013_WYG_046-25b"/>
儻君能駕御保惜不寘於顛危之地則臣下必能保守<lb/>
其冨貴自然君臣保其終始也羣臣大稱美之<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四十六<lb/>
</p>
<p>
</p>
  </div>
</body>
</text>
</TEI>
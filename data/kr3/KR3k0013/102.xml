<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百二</head>
    <p>
<pb n="KR3k0013_WYG_102-1a"/>
欽定四庫全書<lb/>
　册府元龜卷一百二　　　宋　王欽若等　撰<lb/>
　　帝王部<lb/>
　　　招諫<lb/>
尚書述帝舜之言曰予違汝弼汝無面從退有後言成<lb/>
王稽首周公以求教誨穆王申命伯冏責其正己斯皆<lb/>
古先哲王勞謙寅畏詢謀補察之美也若夫弁冕端委<lb/>
蔽旒塞纊中堂有千里之阻神龍有逆鱗之威苟非屈<lb/>
<pb n="KR3k0013_WYG_102-1b"/>
己以詳延虛懐以聽納即下之壅遏不聞而上之滿假<lb/>
自用矣是以二帝三王之世莫不樹誹謗之木設敢諫<lb/>
之皷植進善之旌立記過之史乃至公卿列士皆獻詩<lb/>
以諷瞽史瞍矇有書箴賦誦之職百工執藝庶人傳語<lb/>
使下情盡逹衆志咸竭然後斟酌而取舍焉故朝政無<lb/>
闕王度以貞德音享於人神欽明格於上下矣而歴代<lb/>
以還或因三光之謫見水旱之作沴憂勞戒懼諮求讜<lb/>
議斯亦聖哲之常道也若乃訪采惟勤聽受斯鬱命令<lb/>
<pb n="KR3k0013_WYG_102-2a"/>
徒粲於方䇿骨鯁蔑聞於登進先民有言曰應天以實<lb/>
不以文動人以行不以言亦奚益於治體矣<lb/>
夏禹以五音聽治<hi>五音宫商角徵羽</hi>懸鐘皷磬鐸置鞀以待四<lb/>
方之士爲號曰教寡人以道者擊皷<hi>道和隂陽皷一聲以節五音故擊之</hi>
喻寡人以義者擊鐘<hi>鐘金也義取斷喻故擊鐘</hi>告寡人以事者振鐸<lb/>
<hi>鐸鈴金口木舌合爲音聲告事非一品故振之也</hi>語寡人以憂者擊磬<hi>磬石也聲急憂</hi>
<hi>亦急務故擊磬也</hi>有獄訟者揺鞀<hi>獄訟一辨於事故取小鞀搖之</hi>
漢文帝二年十一月晦日有食之詔曰天下治亂在予<lb/>
<pb n="KR3k0013_WYG_102-2b"/>
一人惟二三執政猶吾股肱也朕下不能治育羣生上<lb/>
以累三光之明其不德大矣令至其悉思朕之過失及<lb/>
知見之所不及匄以啟告朕<hi>匃音蓋乞也言以過失開告朕躬是則於朕爲恩惠</hi>
<hi>也</hi>及舉賢良方正能直言極諫者以匡朕之不逮<lb/>
五月詔曰古之治天下朝有進善之旌<hi>旌幡也堯設之五逹之道民欲</hi>
<hi>有進善者立於旌下言之</hi>誹謗之木<hi>堯作之橋梁邊板所以書政治之愆失也至秦去之</hi>所以<lb/>
通治道而來諫者也今法有誹謗訞言之罪<hi>訞與妖同</hi>是使<lb/>
衆臣不敢盡情而上無繇聞過失也將何以來遠方之<lb/>
<pb n="KR3k0013_WYG_102-3a"/>
賢良其除之其後賈山上書言除鑄錢令非是又訟淮<lb/>
南王無大罪等事其言多激切善指事意然終不加罸<lb/>
所以廣諫諍之路也<lb/>
後元年三月詔曰間者數年比不登<hi>比猶頻也</hi>又有水旱疾<lb/>
疫之災朕甚憂之愚而不明未逹其咎意者朕之政有<lb/>
所失而行有過與<hi>與讀曰歟下同</hi>乃天道有不順地利或不得<lb/>
人事多失和鬼神廢不享與何以致此將百官之奉養<lb/>
或費無用之事或多與何其民食之寡乏也夫度田非<lb/>
<pb n="KR3k0013_WYG_102-3b"/>
益寡而計民未加益<hi>度謂量計之音徒各反</hi>以口量地其於古猶<lb/>
有餘而食之甚不足者其咎安在無乃百姓之從事於<lb/>
末以害農者蕃<hi>末謂工商之業也蕃亦多也音扶元切</hi>為酒醪以靡榖者<lb/>
多<hi>醪汁酒滓也靡音縻散也</hi>六畜之食焉者衆與細大之義吾未能<lb/>
得其中<hi>中音竹仲切</hi>其與丞相列侯吏二千石博士議之有<lb/>
可以佐百姓者率意遠思無有所隠<lb/>
宣帝地節三年十月詔曰廼者九月壬申地震朕甚恐<lb/>
焉有能箴朕過失及賢良方正能直言極諫之士以匡<lb/>
<pb n="KR3k0013_WYG_102-4a"/>
朕之不逮毋諱有司<hi>諱避也雖有司在顯職皆言其過勿避之</hi>
元帝初元二年二月戊午地震於隴西郡毁落太上皇<lb/>
殿廟壁木餙壊敗䝠道縣城郭官寺及民室壓殺人衆<lb/>
<hi>䝠音植属天水凢府庭所在皆謂之寺</hi>山崩地裂水泉涌出詔丞相御史<lb/>
中二千石舉茂才異等直言極諫之士<lb/>
六月闗東饑齊地人相食七月詔曰歲比灾害民有菜色<lb/>
<hi>五榖不收人但食菜其顔色變惡</hi>慘怛於心已詔吏虗倉廪開府庫賑<lb/>
救賜寒者衣今秋禾麥頗傷一年中地再動北海水溢<lb/>
<pb n="KR3k0013_WYG_102-4b"/>
流殺人民隂陽不和其咎安在公卿將何以憂之其悉<lb/>
意陳朕過靡有所諱<lb/>
三年六月詔曰蓋聞安民之道本繇陰陽<hi>繇與由同</hi>間者陰<lb/>
陽錯謬風雨不時朕之不德庶㡬羣公有敢言朕之過<lb/>
失今則不然媮合苟從未肯極言<hi>媮與偷同</hi>朕甚憫焉惟烝<lb/>
庶之饑寒遠離父母妻子勞於非業之作衛於不居之<lb/>
宫<hi>不急之事古云非業也</hi>恐非所以佐隂陽之道也其罷甘泉建<lb/>
章宫衛令就農百官各省費條奏毋有所諱有司勉之<lb/>
<pb n="KR3k0013_WYG_102-5a"/>
毋犯四時之禁丞相御史舉天下明陰陽災異者各三<lb/>
人於是言事者衆或進擢召見人人自以得帝意<lb/>
永光三年十一月詔曰廼者己丑地動中冬雨水大霧<lb/>
<hi>中讀曰仲</hi>盗賊竝起吏何不以時禁各悉意對<lb/>
四年六月甲戌孝宣園東闕災戊寅晦日有蝕之詔自<lb/>
今以來公卿大夫其勉思天戒慎身修永以輔朕之不<lb/>
逮直言盡意無有所諱<lb/>
成帝建始三年十二月戊申朔日有食之夜地震未央<lb/>
<pb n="KR3k0013_WYG_102-5b"/>
宫殿中詔公卿其各思朕之過失明白陳之<lb/>
河平元年四月己亥晦日有食之既詔百寮陳朕過失<lb/>
無有所諱<lb/>
鴻嘉二年三月詔曰古之選賢傅納以言明試以功<hi>傅讀</hi>
<hi>曰敷陳也令陳言而省納之乃試以事也</hi>故官無廢事下無逸民<hi>逸逋也</hi>教化<lb/>
流行風雨和時百榖用成衆庶咸以康寧朕承鴻業十<lb/>
有餘年數遭水旱疾疫之災黎民屢困於饑寒而望禮<lb/>
義之興豈不難哉朕既無率道<hi>道讀曰導</hi>帝王之道日以陵<lb/>
<pb n="KR3k0013_WYG_102-6a"/>
夷<hi>陵丘陵也夷平也言其頽替若丘陵之漸平也</hi>意乃招賢選士之路鬱滯而<lb/>
不通與將舉者未得其人也其舉敦厚有行義能直言<lb/>
者兾聞切言嘉謀以輔朕之不逮<lb/>
永始四年六月詔曰廼者地震京師火災屢降朕甚懼<lb/>
之有司其各悉心明對厥咎朕將親覽焉<lb/>
元延元年七月有星孛於東井詔公卿大夫博士議郎<lb/>
其各悉心惟思變意明以經對無有所諱<lb/>
哀帝元壽元年正月辛丑朔日有食之詔公卿大夫陳<lb/>
<pb n="KR3k0013_WYG_102-6b"/>
朕之過失無有所諱<lb/>
平帝元始元年五月朔日有食之大赦天下公卿將軍<lb/>
中二千石舉敦厚能直言者各一人<lb/>
後漢光武建武六年九月丙寅晦日有食之十月丁丑<lb/>
詔曰吾德薄不明冦賊為害强弱相陵元元失所毛詩<lb/>
云日月告㐫不用其行永念厥咎内疚於心其勑公卿<lb/>
舉賢良方正各一人百寮竝上封事無有隱諱有司修<lb/>
職務遵法度<lb/>
<pb n="KR3k0013_WYG_102-7a"/>
七年三月癸亥晦日有食之帝避正殿寢兵不聽事五<lb/>
日詔百寮各上封事無有所諱其上書者不得言聖<lb/>
明帝永平三年八月壬申晦日有食之詔言事者靡有<lb/>
所諱<lb/>
八年十月壬寅晦日有食之既詔羣臣勉脩職事極言<lb/>
無諱於是在位者皆上封事各言得失帝覽章深自引<lb/>
咎<lb/>
章帝以永平十八年八月即位十一月甲辰晦日有食<lb/>
<pb n="KR3k0013_WYG_102-7b"/>
之於是避正殿寢兵不聽事五日詔有司各上封事<lb/>
建初五年二月庚辰朔日有食之詔公卿以下舉直言<lb/>
極諫能指朕過失者各一人遣詣公車朕將親覽問焉<lb/>
和帝永元七年四月辛亥日有食之帝引公卿問得失<lb/>
令將軍大夫御史謁者博士議郎郎官㑹庭中各言封<lb/>
事<lb/>
安帝永初二年七月詔曰昔在帝王承天理民莫不據<lb/>
璿璣玉衡以齊七政朕以不德遵奉大業而隂陽差越<lb/>
<pb n="KR3k0013_WYG_102-8a"/>
變異竝見萬民饑流羌貊叛戾夙夜克己憂心㷀㷀間<lb/>
令公卿郡國舉賢良方正遠求博選開不諱之路兾得<lb/>
至謀以鑒不逮而所對皆循尚浮言無卓爾異聞其百寮<lb/>
及郡國吏人有道術明習灾異隂陽之度璇璣之數者<lb/>
各使指變以聞二千石長吏明以詔書博衍幽隠朕將<lb/>
親覽待以不次兾獲嘉謀以承天誡<lb/>
建光元年十一月郡國三十五地震或坼裂詔三公已<lb/>
下各上封事陳得失<lb/>
<pb n="KR3k0013_WYG_102-8b"/>
順帝陽嘉二年四月己亥京師地震五月詔羣公卿士<lb/>
各悉心直言厥咎靡有所諱<lb/>
三年河南三府大旱詔書以尚書周舉才學優深特下<lb/>
䇿問曰朕以不德仰承三綂夙興夜寢思協大中頃年<lb/>
已來旱災屢應稼穡焦枯民食困乏五品不訓王澤未<lb/>
流羣司素飱據非其位審所貶黜變復之徵厥効何繇<lb/>
分别具對勿有所諱<lb/>
永和元年正月乙卯詔曰朕秉政不明灾眚屢臻典籍<lb/>
<pb n="KR3k0013_WYG_102-9a"/>
所忌震食為重今日變方逺地揺京師咎徵不虗必有<lb/>
所應羣公百僚其各上封事指陳得失靡有所諱<lb/>
冲帝以建康元年八月即位九月京師及太原鴈門地<lb/>
震三郡水涌土裂詔三公特進侯卿校尉舉賢良方正<lb/>
幽逸修道之士各一人百僚皆上封事<lb/>
桓帝建和元年正月辛亥日有食之詔三公九卿校尉<lb/>
各言得失<lb/>
四月庚寅京師地震命列侯將大夫御史謁者千石六<lb/>
<pb n="KR3k0013_WYG_102-9b"/>
百石博士議郎郎官各上封事指陳得失<lb/>
延熹五年五月乙亥京師地震詔公卿各上封事<lb/>
靈帝建寧元年五月丁未朔日有食之詔公卿已下各<lb/>
上封事<lb/>
二年四月大風雨雹詔公卿已下各上封事<lb/>
四年二月詔公卿至六百石各上封事<lb/>
光和六年夏旱七月制書引咎詔羣臣各陳政要所當<lb/>
施行<lb/>
<pb n="KR3k0013_WYG_102-10a"/>
魏太祖爲漢司空建安十一年令曰夫治世御衆建立<lb/>
輔弼誡在面從詩稱聽用我謀庶無大悔斯實君臣懇<lb/>
懇之求也吾充重任每懼失中頻年以來不聞嘉謀豈<lb/>
吾開延不勤之咎邪自今以後諸掾屬治中别駕常以<lb/>
月旦各言其失吾將覽焉<lb/>
文帝初爲魏王延康元年七月下令曰軒轅有明臺之<lb/>
議放勲有衢室之問皆所以廣詢於下也百官有司其<lb/>
務以職盡規諫將率陳軍法朝士明制度牧守申政事<lb/>
<pb n="KR3k0013_WYG_102-10b"/>
搢紳考六藝吾將兼覽焉<hi>率與帥同</hi>
齊王正始元年三月以嵗旱詔令獄官亟平寃枉理出<lb/>
輕㣲羣公卿士讜言嘉謀各悉乃心<lb/>
晉武帝泰始二年九月散騎常侍皇甫陶傅𤣥共掌諫<lb/>
職上䟽言事詔曰二常侍懇懇於所論可謂乃心欲佐<lb/>
益時事者也而主者率以常制裁之豈得不使發憤邪<lb/>
二常侍所論或舉其大較而未備其條目亦可便令作<lb/>
之然後主者八座廣共研精凡關言於人主人臣之所<lb/>
<pb n="KR3k0013_WYG_102-11a"/>
至難而人主苦不能虗心聽納自古忠臣直士之所慷<lb/>
慨至使杜口結舌每念於此未嘗不嘆息也故前詔敢<lb/>
有直言勿有所拒庶㡬得以發䝉補過獲保髙位苟言<lb/>
有偏善情在忠益雖文詞有謬誤言語有得失皆當曠<lb/>
然恕之古人有不拒誹謗况皆善意在可采錄乎近者<lb/>
孔鼂綦毋和皆按以輕慢之罪所以皆原欲使四海知<lb/>
區區之朝而無諱言之忌也<lb/>
四年九月詔曰雖詔有所欲及奏得可而於事不便者<lb/>
<pb n="KR3k0013_WYG_102-11b"/>
皆不可隠情<lb/>
五年七月延羣公詢讜言<lb/>
八年二月帝與右將軍皇甫陶論事陶與帝爭言散騎<lb/>
常侍鄭徽表請罪之帝曰讜言謇諤所望於左右也人<lb/>
主常以阿媚爲患豈以爭臣爲損哉徽越職妄奏豈朕<lb/>
之意遂免徽官<lb/>
太康七年正月甲寅朔日有食之乙卯詔曰比年災異<lb/>
屢發日蝕三朝地震山崩邦之不臧寔在朕躬公卿大<lb/>
<pb n="KR3k0013_WYG_102-12a"/>
臣各上封事具言其故勿有所諱<lb/>
元帝太興元年六月初置諫皷謗木<lb/>
十一月雷震暴雨詔羣公卿士其各上封事具陳得失<lb/>
無有所諱將親覽焉<lb/>
二年五月三吴大饑詔百官各上封事<lb/>
十二月大赦詔百官各上封事<lb/>
明帝太寧三年四月詔曰飡直言引亮正想羣賢逹吾<lb/>
此懐矣予違汝弼堯舜之相君臣也吾雖虛闇庶不拒<lb/>
<pb n="KR3k0013_WYG_102-12b"/>
逆耳之談稷契之任君居之矣望共朂之<lb/>
後魏明元永興四年四月宴羣臣於西宫使各獻直言<lb/>
孝文延興元年九月詔在位及庶民直言極諫有利民<lb/>
益治損政傷化悉心以聞<lb/>
承明元年八月詔曰朕猥承前緒纂成洪烈思隆先志<lb/>
緝熈政道羣公卿士其各勉厥心輔朕不逮諸有便民<lb/>
利國者具狀以聞<lb/>
十月詔曰朕纂承皇極炤臨萬方思闡遐風光被兆庶<lb/>
<pb n="KR3k0013_WYG_102-13a"/>
使朝有不諱之音野無自蔽之響疇咨帝載詢及芻蕘<lb/>
自今已後羣公卿士下及吏民各聽上書直言極諫勿<lb/>
有所隠諸有便宜益治利民可以正風俗者有司以聞<lb/>
朕將親覽三事大夫論其可否裁而用之<lb/>
太和三年八月詔羣臣直言盡規靡有所諱<lb/>
七年九月詔曰朕承祖宗夙夜惟懼然聴政之際猶慮<lb/>
未周至於按文審獄思聞已過自今羣臣奏事當獻可<lb/>
替否無或面從使朕之過彰於逺近<lb/>
<pb n="KR3k0013_WYG_102-13b"/>
八年八月詔曰帝業至重非廣詢無以致治王務至繁<lb/>
非博採無以興政先王知其如此故虗己以求過明恕<lb/>
以思咎是以諫皷置於堯世謗木立於舜庭用能耳目<lb/>
四逹庶績咸熈朕承累聖之洪基屬千載之昌運每希<lb/>
遐風㬌行前式承明之初班下内外聽人各盡規以補<lb/>
其闕中㫖雖宣允稱者少故變時法遵古典裁制俸祿<lb/>
改更刑書寛猛未允人或異議思言者莫由申情求見<lb/>
者無因自逹故令上明不周下情壅塞今制百辟卿士<lb/>
<pb n="KR3k0013_WYG_102-14a"/>
工商吏民各上便宜利民益治損化傷政直言極諫勿<lb/>
有所隠務令辭無煩華理從簡實朕親覽以知世事之<lb/>
要使言之者無罪聞之者足以為戒<lb/>
九年二月詔曰昔之哲王莫不博採下情勤求箴諌建<lb/>
設旌皷詢納芻蕘朕班禄刪刑慮不周允虗懐讜直志<lb/>
獻洪猷百辟卿士及工商吏民其各上書極諫靡有所<lb/>
隠<lb/>
十一年六月詔曰春旱至今野無青草上天致譴實由<lb/>
<pb n="KR3k0013_WYG_102-14b"/>
匪徳百姓無辜將罹饑饉寤寐思求罔知所益公卿内<lb/>
外股肱之臣謀猷所寄其極言無隠以救民瘼<lb/>
宣武正始三年二月詔曰昔虞戒面從昌言屢進周任<lb/>
諫輔王闕必箴朕仰贊鴻基伏膺寳歴思康庶績一日<lb/>
萬幾側望忠言虗求讜直而良䇿弗進規畫無聞豈所<lb/>
謂弼諧元首救其不逮者乎可詔王公已下其有嘉謀<lb/>
深圗直言忠諫利國便民矯時厲俗者咸令指事陳奏<lb/>
無或依違<lb/>
<pb n="KR3k0013_WYG_102-15a"/>
孝明神龜二年二月詔求直言諸有上書者聽宻封通<lb/>
奏<lb/>
孝昌二年六月詔曰自運屬艱棘歴載於茲烽驛交馳<lb/>
旌皷不息祖宗盛業危若綴旒社稷洪基殆將淪墜朕<lb/>
威徳不能遐被經畧無以逺及俾令蒼生罹此塗炭何<lb/>
以苟安黄屋無愧黔黎今便避居正殿𬞞飱素服當親<lb/>
自招募收集忠勇其有直言正諫之士敢決狥義之夫<lb/>
二十五日悉集華林東門人别引見共論得失班告内<lb/>
<pb n="KR3k0013_WYG_102-15b"/>
外咸使聞知<lb/>
孝莊建義元年六月以寇難未夷避正殿責躬撤膳又<lb/>
班募格收集忠勇其有直言極諫之士敢決狥義之夫<lb/>
陳國家利害之謀赴君親臨難之節者集華林園面論<lb/>
事<lb/>
西魏文帝大綂五年十月於陽武門外置懸皷紙筆以<lb/>
求得失<lb/>
十年正月詔公卿已下每月上封事三條極言得失刺<lb/>
<pb n="KR3k0013_WYG_102-16a"/>
史二千石銅墨以上有讜言嘉謀勿有所諱<lb/>
後周明帝武成元年六月戊子大霖雨詔曰昔唐咨四<lb/>
嶽殷告六眚覩災興懼咸致時雍朕撫運膺圗作民父<lb/>
母弗敢怠荒以求民瘼而霖雨作沴害麥傷苗隤屋漂<lb/>
垣洎於昏墊諒朕不徳蒼生何咎刑政所失罔識厥由<lb/>
公卿大夫士爰及牧守黎庶等宜各上封事讜言極諫<lb/>
罔有所諱朕將覽察以答天譴<lb/>
武帝保定三年四月詔百官及民上封事極言得失<lb/>
<pb n="KR3k0013_WYG_102-16b"/>
建徳元年四月詔百官軍民上封事極言得失<lb/>
隋文帝開皇九年詔曰朕君臨區宇於斯九載開直言<lb/>
之路披不諱之心形於顔色勞於興寢自頃逞藝論功<lb/>
昌言乃衆推誠切諫其事甚疎公卿士庶非所望也各<lb/>
啓至誠補兹不逮見善必進有才必舉無或噤嘿退有<lb/>
後言布告天下咸悉此意<lb/>
十一年五月癸卯詔百官悉詣朝堂上封事<lb/>
唐髙祖武徳二年閏二月甲辰考羣臣以李綱孫伏伽<lb/>
<pb n="KR3k0013_WYG_102-17a"/>
為上第帝置酒髙㑹奏九部樂於庭高祖謂裴寂曰隋<lb/>
末無道上下相蒙主則驕矜臣唯謟佞上不聞過下不<lb/>
盡忠至使社稷傾危死於匹夫之手朕撥亂反正念在<lb/>
安民平亂任武臣官方委文吏庶得各展噐能以輔不<lb/>
逮比每虛心接待兾聞讜言然唯李綱苦盡忠欵孫伏<lb/>
伽可謂誠直餘人猶踵敝風俛首而已豈朕所望哉當<lb/>
以身為嬰兒方朕於慈父有懐必盡有意必申也<lb/>
太宗貞觀元年正月謂侍臣曰正主任邪臣不能致治<lb/>
<pb n="KR3k0013_WYG_102-17b"/>
正臣事邪主不能致治唯君臣相遇有同魚水則可得<lb/>
安天下也昔漢髙祖田舎翁耳提三尺劍而定天下既<lb/>
而規模𢎞逺流慶子孫此蓋任賢得人之所致也後世<lb/>
稱美不容於口朕雖不明闕於學問至夫大好大惡容<lb/>
或知之幸諸公數相諫正諫議大夫王珪對曰臣聞木從<lb/>
繩則正后從諫則聖古者天子必有諫臣七人言不用<lb/>
則相繼以死陛下開聖慮納芻蕘愚臣處不諱之朝實<lb/>
願罄其狂瞽太宗稱善自是中書門下及三品以上入<lb/>
<pb n="KR3k0013_WYG_102-18a"/>
内平章軍國必使諫官随之欲其預聞政事有所開說<lb/>
太宗虗己以納之<lb/>
十一月壬戌太宗謂侍臣曰隋帝性多猜忌上下情不<lb/>
相逹斯豈致治之理乎朕今推赤心以相付亦望公軰<lb/>
以直心相向縱有指斥深切無憂逆忤<lb/>
三年五月徐州蝗且旱六月詔曰豈賞罰不中任用失<lb/>
所將奢侈未革苞苴尚行者乎文武百辟宜各上封事<lb/>
極言朕過勿有所隠<lb/>
<pb n="KR3k0013_WYG_102-18b"/>
四年二月以嵗旱詔公卿極言得失勿有所隠<lb/>
十一年七月以水灾詔文武百寮各上封事極言朕過<lb/>
勿有所隠諸州官民有能明識治道方正直諫者並宜<lb/>
薦逹朕將親見其人問以得失<lb/>
九月帝謂侍臣曰朕居九重之内藉左右為耳目但舉<lb/>
事出入虧政害人必須矯正朕將思改之<lb/>
十七年正月帝謂侍臣曰朕觀古先帝王何嘗不受正<lb/>
諫以興化拒忠言而亡滅有諫朕安國者授以髙官矯<lb/>
<pb n="KR3k0013_WYG_102-19a"/>
朕為非者加以顯戮虛心佇待終無所應然喜得三事<lb/>
思有終始一則克平禍亂四夷順軌二則灾異不生百<lb/>
姓殷實三則年在盛壯君臨天下既喜所得當懼所失<lb/>
三思而動庶無愆尤必不渭橋乗船覇陵縱轡慎夫人<lb/>
同坐夏太康乆獵如此等事當不煩諫諍耳倘嗜慾遷<lb/>
性喜怒變情但聞一言而正豈候三諫之勞朕於公等<lb/>
乞言幸無所隠<lb/>
四月帝謂侍臣曰前王之取天下必藉衆力英才輔助<lb/>
<pb n="KR3k0013_WYG_102-19b"/>
仰成師主朕昔仗義而起䇿發諸心寇平於手即位以<lb/>
後誠念蒼生有人上封事獻直言能益於時以裨政要<lb/>
者朕傾耳而聽拭目而覽合於務者不以輿皂而廢其<lb/>
言也<lb/>
二十年十二月帝手詔曰朕聞堯舜之君自愚而益智<lb/>
桀紂之主由智以添愚故異順逆於忠言則殊榮辱於<lb/>
帝道朕登躡宇宙字育黔黎恐大徳之或虧懼小瑕之<lb/>
有累候忠良之獻替想英傑之謀猷而諫皷空懸逆耳<lb/>
<pb n="KR3k0013_WYG_102-20a"/>
之言罕進謗木徒設悔心之論全無唯昔魏徴每顯余<lb/>
過自其逝也雖有莫彰豈可獨有非於往時而皆是於<lb/>
兹日故亦庶僚苟順不觸龍鱗所以虛己外求披衷内<lb/>
省言而不用朕所甘心用而不言誰之責也自斯已後<lb/>
各悉乃誠若有是非直言無隠<lb/>
髙宗永徽五年正月以時旱手詔京文武九品以上及<lb/>
朝集使各進封事極言厥咎<lb/>
九月帝謂五品已上曰往日不離膝下旦夕侍奉當時<lb/>
<pb n="KR3k0013_WYG_102-20b"/>
見五品已上論事或有仗下而奏或有進狀而論者終<lb/>
日不絶豈今時無事公等何不言也自今已後宜數論<lb/>
事若不能面奏任各進狀<lb/>
龍朔三年八月戊申詔凢百在位宜極言得失悉心無<lb/>
隠以救不逮<lb/>
咸亨元年十月命文武五品已上上封事<lb/>
中宗神龍元年二月詔京官職事九品已上及朝集使<lb/>
極言朝政得失<lb/>
<pb n="KR3k0013_WYG_102-21a"/>
五月又制京官九品已上極言時政得失<lb/>
睿宗景雲元年十一月詔曰朕聞彰善癉惡有國之常<lb/>
典糾寛濟猛為政之通規朕以薄徳濫膺明命瞻言賞<lb/>
罰未適時宜至使忠良未進小人未退貪吏未懲流亡<lb/>
未安賢良者未歸懐寃者未理在予之責有愧良深不<lb/>
能致君於堯舜者亦羣公羣士之所耻也卿等將何規<lb/>
補使致咸亨各以狀聞朕當親覽其才望兼優公清特<lb/>
著可以宣風道俗者具以名聞但百司承寛共為苟且<lb/>
<pb n="KR3k0013_WYG_102-21b"/>
事多愆咎無復紀綱令各本司長官審善惡才識限十<lb/>
日進狀<lb/>
𤣥宗開元三年五月以旱故下詔令諸司長官各言時<lb/>
政得失以輔朕之不逮<lb/>
十月詔曰朕以薄徳祗膺睿圗曾不能虗己淳源勵精<lb/>
至道將致俗於仁夀思納人於軌訓幸乾坤交泰風雨<lb/>
咸若中外百僚盡知戒懼華夏萬姓頗亦歡康猶恐人<lb/>
或未安政有不愜令外司置匭側門進狀封章論事靡<lb/>
<pb n="KR3k0013_WYG_102-22a"/>
所不逹軒階進規于何不盡曾無忤㫖之罰實有推心<lb/>
之期豈朕之不誠何人則未諭如聞朝廷之内噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>紛<lb/>
然進不昌言退不訕議懸書以謗國僑之患鄧析偽言<lb/>
而辨孔子之誅少正自昔為蠧罔不在兹求於治政固<lb/>
宜懲絶自今已後制勑有不便於時及除授有不稱於<lb/>
職或内懐奸忒外損公私並聽進狀具陳得失五品已<lb/>
上官乃許其廷爭若輕肆口語潛行誹讟委御史大夫<lb/>
已下嚴加察訪狀渉疑似推勘奏聞<lb/>
<pb n="KR3k0013_WYG_102-22b"/>
十四年六月以旱及風灾命百官及州縣長官上封事<lb/>
極言時政得失無有所隠<lb/>
肅宗乾元元年四月詔京官九品以上許上封事極言<lb/>
時政得失朕將親覽用佇嘉謀才有可觀别當甄録<lb/>
二年三月詔昔公卿面諫載在簡册令僕陛奏亦惟舊<lb/>
章所以下竭其忠上聞其過君臣同徳豈不盛歟公卿<lb/>
已下有能論時政之非箴朕躬之闕有益於國有利於<lb/>
人宜盡昌言以救時敝朕必當行終無諱者朝廷用一<lb/>
<pb n="KR3k0013_WYG_102-23a"/>
人擢一職或有不當亦任奏論京文武五品已上正員<lb/>
清資官各舉賢良方正直言極諫一人任自封進兩省<lb/>
官十日一上封事直論得失無假文言冀成殿最用存<lb/>
沮勸<lb/>
上元二年九月制曰所設諫曹欲聞諷議允副從繩之<lb/>
望須成削藁之書其諫官令每月一上封事指陳時政<lb/>
得失若不舉職事當别有處分<lb/>
代宗廣徳元年七月制諫官每月一上封事無所迴避<lb/>
<pb n="KR3k0013_WYG_102-23b"/>
二年二月制百官有論時政得失並任指陳事實具狀<lb/>
進封必宜切直無諱有司白身人亦宜准此任詣匭使<lb/>
進表朕將親覽必加擇用<lb/>
三月詔曰為政者宣之使言作事者稽之於衆切於求<lb/>
道務以從人將明目而逹聰亦理煩而去惑經國之體<lb/>
庶無闕言文武百官及諸色人等有論時政得失上封<lb/>
事者狀出後宜令左右僕射尚書及左右丞諸司侍郎<lb/>
御史大夫中丞等於尚書省詳議可否具狀聞奏其所<lb/>
<pb n="KR3k0013_WYG_102-24a"/>
上封事除常𠫭官外有時辭理可觀或幹能堪用者亦<lb/>
宜具言詳議官中或見不同者即任别狀奏聞<lb/>
十二月乙酉令諫官每日奏事<lb/>
大歴七年十一月制曰淮南數州夏秋無雨朕精誠奉<lb/>
天誡懼臨下唯恐明有所不炤聽有所不逹百辟卿士<lb/>
咸弼予違宣示百姓令知朕意<lb/>
八年八月詔京五品已上及兩省供奉官郎官御史各<lb/>
上封事論國之利害時大有年帝慮税重害農弊延百<lb/>
<pb n="KR3k0013_WYG_102-24b"/>
姓乃下是詔旬日内抗䟽者百餘人損益各異悉親覽<lb/>
留中不出<lb/>
十二年四月詔曰昔予太祖太宗之御天下也功格二<lb/>
儀不私於已化覃萬宇猶問於人外與公卿大夫討論<lb/>
政典内與鴻生碩老演暢儒風日旰忘勞特稱至理猶<lb/>
復旁求諫諍俯察謳謡廣延不諱之書載建登聞之皷<lb/>
于時中朝無闕政四海無疲人歴代是遵列聖相軌朕<lb/>
承天序祗奉睿圗戰戰兢兢日甚一日于兹十六年矣<lb/>
<pb n="KR3k0013_WYG_102-25a"/>
何嘗不勵精理道欲得忠賢虛己清心日有所待直詞<lb/>
讜議或時空聞五諫七臣人其安在眷懐於此耿歎良<lb/>
深頃以任非其人凢事壅蔽今則已懲厥罪正乃惟心<lb/>
式佇嘉猷庶裨不徳自今已後諫官所獻封事不限早<lb/>
晚任進狀來所由門司不得輙有停滯如須側門論事<lb/>
亦任随狀面奏即便令引對如有除拜不稱於職詔令<lb/>
不便於時法禁乖宜刑賞未當征求無節寃濫在人並<lb/>
宜極論得失無所迴避以稱朕意其常朝官六品已上<lb/>
<pb n="KR3k0013_WYG_102-25b"/>
亦宜准此其擊登聞皷者金吾將軍收狀為進不得輙<lb/>
有損傷亦不須令人遮擁禁止其理匭使但任投匭人<lb/>
投表狀於匭中依常進不須勒留副本并接時妄有盤<lb/>
問方便止遏欲使萬邦之事無隔於九重獻替之謨不<lb/>
遺於聽覽<lb/>
　<lb/>
　<lb/>
　册府元龜卷一百二<lb/>
</p>
<p>
</p>
  </div>
</body>
</text>
</TEI>
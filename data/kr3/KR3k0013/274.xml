<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百七十四</head>
    <p>
<pb n="KR3k0013_WYG_274-1a"/>
欽定四庫全書<lb/>
　册府元龜卷二百七十四　宋　王欽若等　撰<lb/>
　　宗室部<lb/>
　　　　友愛　　辨惠　　畏慎　　悔過<lb/>
　　　友愛<lb/>
夫因心則友詩所美也教人以悌禮之經也若乃鍾天<lb/>
倫之愛厚同氣之親人無間言家敦輯睦故曰友于兄<lb/>
弟施於有政矧夫肺腑之親本枝之重而能恊比式好<lb/>
<pb n="KR3k0013_WYG_274-1b"/>
敦叙著稱以貴介之英修布衣之行長恵㓜順發於天<lb/>
性字孤撫弱篤於人倫棠棣繇是騰芳葛藟無所興刺<lb/>
也<lb/>
漢陽城侯德爲宗正家産過百萬則以振昆弟<hi>振舉救也與賑</hi>
<hi>同</hi>
楚王紓尤慈篤早失母同廬弟原鄉侯平尚㓜紓親自<lb/>
鞠養常與共卧起飲食及成人未嘗離左右病卒紓哭<lb/>
泣歐血數月亦殁<lb/>
<pb n="KR3k0013_WYG_274-2a"/>
舂陵侯敞謙儉好義盡推父時金寳財産與昆弟荆州<lb/>
刺史上其義行拜廬江都尉<hi>南陽郡是荆州所管故刺史上其行義也侯等助祭</hi>
<hi>明堂以例益户二百敞以有行義拜為廬江都尉</hi>
後漢趙孝王良字次伯光武之叔父也平帝時舉孝亷<lb/>
為蕭令光武兄弟少孤良撫循甚篤<lb/>
北海王睦靖王興子既嗣王爵悉推財産與諸弟雖王<lb/>
車服珍寳非列侯制皆以為分然後隨以金帛贖之<lb/>
濟南王香篤行好經書初叔父篤有罪不得封西平昌<lb/>
<pb n="KR3k0013_WYG_274-2b"/>
侯昱坐法失侯香乃上書分爵土封篤子丸昱子嵩皆<lb/>
為列侯<lb/>
東海王臻性敦厚有恩常分租秩賑給諸父昆弟國相<lb/>
籍褒具以狀聞順帝美之詔曰東海王臻和睦兄弟恤<lb/>
養孤弱至孝純備仁義兼宏朕甚嘉焉今加臻封五千<lb/>
户<lb/>
魏陳王植黄初四年封雍丘王其年朝京師是時待遇<lb/>
諸國法峻任城王彰暴薨諸王既懐友于之痛植及白<lb/>
<pb n="KR3k0013_WYG_274-3a"/>
馬王彪還國欲同路東歸以叙隔闊之思而監國使者<lb/>
不聼<lb/>
晉臨川獻王郁孝武世其兄㑹稽王世子道生初以無<lb/>
禮失㫖郁數勸以敬慎之道道生不納郁為之涕泣簡<lb/>
文帝深器異之<lb/>
宋晋熙王㫤文帝之子孝武孝建三年㫤兄竟陵王誕<lb/>
反伏誅前廢帝即位㫤為征北將軍徐州刺史道經廣<lb/>
陵上表曰竊聞淮南中霣眷求遺緒楚英流殛愛存丘<lb/>
<pb n="KR3k0013_WYG_274-3b"/>
墓並難結兩臣義開二主法雖事斷禮或情申伏見故賊<lb/>
劉誕稱戈犯節自貽逆命膏斧嬰戮在憲已彰但尋屬<lb/>
忝皇枝位叨列辟而一以罪終魂骸莫赦生均宗籍死<lb/>
同匹䜿族窆委雜封樹不修今嵗月逾邁愆流釁徃踐<lb/>
境興懐感事傷目陛下繼明升運咸與維新大徳方臨<lb/>
哀矜未及夫欒布哭市義犯雷霆田叔鉗赭志於夷戮<lb/>
况在天倫何獨無感伏願稽若前凖降申丹志乞薄改<lb/>
楄拊㣲表窀穸則朽骨知榮窮泉識荷臨紙哽慟辭不<lb/>
<pb n="KR3k0013_WYG_274-4a"/>
自宣詔曰征北表如此省之慨然誕及妻女並可以庻<lb/>
人禮葬并置守衛<lb/>
南齊豫章王嶷以弟長沙王晃蓄私仗武帝將糺以法<lb/>
嶷于御前稽首流涕曰晃罪誠不足宥陛下當憶先朝<lb/>
念白象白象晃小字也帝亦垂泣又武陵王曄亦嶷弟也<lb/>
曄數以言語忤武帝武帝幸嶷東田宴諸王獨不召曄<lb/>
嶷曰風景殊美今日甚憶武陵帝乃呼之曄善射屢發<lb/>
命中顧謂四座曰手何如帝神色甚恠嶷曰阿五<hi>曄髙帝第</hi>
<pb n="KR3k0013_WYG_274-4b"/>
<hi>五子也</hi>常日不爾今可謂仰藉天威帝意乃釋<lb/>
竟陵王子良初送文恵太子𦵏夾石先是豫章王葬金<lb/>
牛山子良臨送望祖硎山悲嘆曰北瞻吾叔前望吾兄死<lb/>
而有知請葬兹地既薨遂葬焉<lb/>
曲江公遥欣子幾字徳𤣥年十嵗能屬文早孤有弟九<lb/>
人並皆穉小幾恩愛篤睦聞於朝野<lb/>
梁始興王憺為荆州刺史同母兄安成康王秀偏孤憺<lb/>
尤篤愛自天監中嘗以所得俸中分與秀秀稱心受之<lb/>
<pb n="KR3k0013_WYG_274-5a"/>
亦不辭多也昆弟之睦當世歸之憺天監十四年為都<lb/>
督荆湘雍寜梁南北秦七州諸軍事鎮右將軍荆州刺<lb/>
史秀將之雍州薨於道憺聞哀自投于地席藁哭泣不<lb/>
飲食者數日傾財産賻送部伍大小皆取足焉天下稱<lb/>
其悌<lb/>
後魏中山王英子熙少有文才而輕躁英深慮非保家<lb/>
主欲廢之而立第四子畧為世子宗議不聼畧又固請<lb/>
乃止<lb/>
<pb n="KR3k0013_WYG_274-5b"/>
臨淮王昌弟孚為冀州刺史後為葛榮所陷為榮所執兄<lb/>
祐為防城都督兄子子禮為錄事參軍榮欲先害子禮<lb/>
孚請先死以贖子禮叩頭流血乃捨之又大集將士議<lb/>
其死事孚兄弟各誣已引過争相為死又州人張孟都<lb/>
潘紹等數百人皆叩頭就法請活使君榮曰此魏之誠<lb/>
臣義士也凢同禁五百人皆得免<lb/>
北齊安德王延宗兄蘭陵王死妃鄭氏以頸珠施佛廣寧王<lb/>
使贖之延宗手書以諫而淚滿紙河間王死延宗哭之淚赤<lb/>
<pb n="KR3k0013_WYG_274-6a"/>
河間王孝琬兄河南王之死諸王在宫内莫敢舉聲唯<lb/>
孝琬大哭而出<lb/>
後周安化公深性仁愛從弟神舉神慶㓜孤深撫訓之<lb/>
義均同氣世以此稱焉<lb/>
隋觀徳王雄周時為䢴國公髙祖受禪封廣平王以䢴<lb/>
公别封一子雄請封弟士貴朝廷許之<lb/>
唐襄邑王神符淮安王通弟也㓜孤事兄以友悌聞<lb/>
韓王元嘉與其弟靈夔甚相友愛兄弟集見如布衣之禮<lb/>
<pb n="KR3k0013_WYG_274-6b"/>
信安郡王禕少有志尚撫繼母所生弟祗等以友愛稱<lb/>
褒信郡王璆許王素節子為宗正卿友弟聰敏宗子中<lb/>
有一善無不薦㧞故宗枝居省闥者多璆之所舉<lb/>
　　　辨惠<lb/>
傳曰生而知之詩云克岐克嶷皆幼惠早成之謂也乃<lb/>
有席天宗之貴出帝者之胄流光慿厚藴靈毓徳肇自<lb/>
童丱逈彰聰悟强記黙識經目而不忘知幾㑹理發言<lb/>
而可述藻翰遒發知畧超邁挺老成之美有先見之明<lb/>
<pb n="KR3k0013_WYG_274-7a"/>
孝心夙著政術懸解嗜好絶俗才辯超世用能馳徽名<lb/>
于宗屏聳偉望於王室隆肺腑之懿增本支之睦者也<lb/>
周王孫滿魯僖公三十三年春秦師過周北門左右免<lb/>
胄而下<hi>王城之北門胄兠鍪兵車非大將御者在中故左右下御不下</hi>超乗者三百乗<lb/>
王孫滿尚幼觀之言于王曰秦師輕而無禮必敗<hi>謂過天子</hi>
<hi>門不卷甲束兵超乗示勇</hi>輕則寡謀無禮則脫入險而脫又不能謀<lb/>
能無敗乎<hi>後秦師果為晉師敗于殽</hi>
漢陽城侯徳楚元王交之後有智畧少時數言事召見<lb/>
<pb n="KR3k0013_WYG_274-7b"/>
甘泉宫武帝謂之千里駒<hi>言若駿馬可致千里也年齒㓜少故謂之駒</hi>
魏陳思王植字子建年十嵗餘誦讀詩論及辭賦數十<lb/>
萬言善屬文<lb/>
鄧哀王冲字倉舒少聰察岐嶷生五六嵗智意所及有<lb/>
若成人之智時吳曽致巨象太祖欲知其斤重訪之羣<lb/>
下咸莫能出其理冲曰置象大船之上而刻其水痕所<lb/>
至稱物以載之則較可知矣太祖大悅即施行焉<lb/>
晋扶風武王駿字子臧宣帝子㓜聰慧年五六歳能<lb/>
<pb n="KR3k0013_WYG_274-8a"/>
書疏諷誦經籍見者竒之齊王立駿年八嵗爲散騎常<lb/>
侍侍講焉<lb/>
武陵王澹宣帝孫有罪徙遼東其子禧年五嵗不肯隨<lb/>
去曰要當為父求還無為俱徙陳訴厯年然後得還<lb/>
武陵王遵年十二右將軍桓伊嘗詣遵遵曰門何為通<lb/>
桓氏左右曰伊與桓温踈宗相見無嫌遵曰我聞人姓<lb/>
木邊便欲殺之况諸桓乎繇是少稱聰恵<lb/>
齊獻王攸字大猷文帝子少而岐嶷<lb/>
<pb n="KR3k0013_WYG_274-8b"/>
臨川獻王郁字深仁簡文帝子幼而敏恵其兄道生初<lb/>
以無禮失旨郁數勸以敬慎之道道生不納郁為之涕<lb/>
泣帝深器重之<hi>年十七而薨</hi>
宋南譙王義宣子恢字景度既嫡長少而辯恵義宣甚<lb/>
愛重之年十一拜南譙王世子<lb/>
南齊臨川王映少而警悟美言笑喜容止<lb/>
江夏王鋒十嵗便能屬文<lb/>
宜都王鏗年十嵗時與吉景曜商畧先言徃行左右誤<lb/>
<pb n="KR3k0013_WYG_274-9a"/>
排柟瘤屏風倒壓其背顔色不異言談無輟亦不顧視<lb/>
巴陵王昭胄初為竟陵世子舅袁彖監吳興郡事坐過<lb/>
用禄錢免官付東冶昭胄時年八嵗見武帝而形容慘<lb/>
悴帝問其故昭胄流涕曰臣舅負罪今在尚方臣母悲<lb/>
泣不食已積日臣所以不寜帝曰特為兒赦之既而帝<lb/>
遊孫陵望東冶曰中有一好貴囚數日與朝臣幸冶<lb/>
履行庫藏因宴飲賜囚徒酒肉勅見彖與語明日釋之<lb/>
曲江公遥欣年七嵗出齋時有一左右小兒善弹飛鳥<lb/>
<pb n="KR3k0013_WYG_274-9b"/>
無不應弦墜落遥欣曰樂事多端何急彈此鳥自空中<lb/>
翔飛何闗人事無趣殺此生亦復不急左右感其言遂<lb/>
不復彈鳥時少年通好此事所在遂止<lb/>
竟陵王子良幼聰敏武帝為贛縣時與裴后不諧遣船<lb/>
送后還都已登路子良時年少在庭前不悦帝謂曰汝<lb/>
何不讀書子良曰孃今何處何用讀書帝異之即召后<lb/>
還縣<lb/>
南康縣侯子恪豫章王嶷第二子年十二和從兄司徒<lb/>
<pb n="KR3k0013_WYG_274-10a"/>
竟陵王髙松賦衛將軍王儉見而竒之<lb/>
子恪弟寜都侯子顯幼聰恵嶷異之愛過諸子<lb/>
梁鄱陽忠烈王恢字宏達太祖子幼聰頴年七嵗能通<lb/>
孝經論語義發擿無所遺<lb/>
吳平侯景字子炤髙祖從父弟八嵗居䘮以毁聞既長<lb/>
好學才辯能斷<lb/>
定襄侯祗美風儀幼有令譽<lb/>
南康簡王績髙祖子為南徐州刺史時年七嵗主者有<lb/>
<pb n="KR3k0013_WYG_274-10b"/>
受貨洗改解書長史王僧孺弗之覺績見而輙詰之便<lb/>
即時首服衆咸歎其聰警<lb/>
績子㑹理字長才少聰恵好文史年十一而孤特為髙<lb/>
祖所愛<lb/>
尋陽王大心簡文子年十三出為郢州刺史雖不親州<lb/>
務發言每合于理衆皆驚服<lb/>
建平王大球簡文子性明恵夙成初侯景圍京城髙祖<lb/>
素歸心釋教每發誓願嘗云若有衆生應受諸苦悉請<lb/>
<pb n="KR3k0013_WYG_274-11a"/>
身代當時大球年甫七嵗聞而驚謂母曰官家尚爾兒<lb/>
安敢辭乃六時禮佛亦云凢有衆生應受諸苦報悉大<lb/>
球代受其早慧如此<lb/>
西陽王大均簡文子年七嵗髙祖嘗問讀何書對曰學<lb/>
詩因命諷誦音韻清雅髙祖因賜王羲之書一卷<lb/>
陳衡陽獻王昌髙祖子為吴興太守時年十六昌雅性<lb/>
聰辨眀習政事髙祖遣陳郡謝哲濟陽蔡景歴輔昌為<lb/>
郡又遣吴郡杜之偉授昌以經書一覧便誦眀於義理<lb/>
<pb n="KR3k0013_WYG_274-11b"/>
剖析如流<lb/>
晋安王伯恭字肅之宣帝子初為平東將軍吳郡大守<lb/>
置佐史時伯恭年十餘嵗留心政事官曹治理<lb/>
南平王嶷字承嶽後主第二子方正有器局年數嵗風<lb/>
采舉動有若成人<lb/>
後魏任城王澄子順字子和九嵗師事樂安陳豐書王<lb/>
羲之小學篇數千言晝夜誦之旬有五日一皆通徹豐奇之<lb/>
白澄曰豐十五從師迄白首耳目所經未見此比江夏<lb/>
<pb n="KR3k0013_WYG_274-12a"/>
黄童不得無䨇也澄笑曰藍田生玉何容不爾<lb/>
彭城王勰字彦和獻文帝子少而岐嶷姿性不羣<lb/>
江陽王繼子爽字景喆少而機警尤為父寵愛<lb/>
清河王懌字宣文幼而敏恵孝文愛之<lb/>
元文遥昭成皇帝六世孫也敏恵夙成濟隂王暉業每<lb/>
云此子王佐才也暉業嘗大㑹賓客有人將何遜集初<lb/>
入雒諸賢皆贊賞之河間邢邵試命文遥誦之幾遍可<lb/>
得文遥一覽便誦時年十嵗濟隂王曰我家千里馬今<lb/>
<pb n="KR3k0013_WYG_274-12b"/>
定如何邢云此殆古未有<lb/>
北齊永安王浚字定樂神武第三子八嵗時問於博士<lb/>
盧景裕曰祭神如神在為有神耶無神耶對曰有神浚<lb/>
曰當云祭神神在何煩如字景裕不能答<lb/>
彭城王浟字子深神武第五子元象二年拜通直散騎<lb/>
常侍封長樂郡公博士韓毅教浟書見浟筆迹未工戲<lb/>
浟曰五郎書畫如此忽為常侍開國今日後宜更用心<lb/>
浟正色答曰昔甘羅幼為秦相未聞能書凡人惟論才<lb/>
<pb n="KR3k0013_WYG_274-13a"/>
具何如豈必動誇筆迹愽士當今能者何爲不作三公<lb/>
時年盖八嵗矣毅甚慙<lb/>
清河王岳子勱字敬徳幼聰敏美風儀以仁孝聞為髙<lb/>
祖所愛年七嵗襲爵<lb/>
後周齊煬王憲字毗賀突太祖第五子性通敏有度量<lb/>
雖在童齔而神彩嶷然世宗初除益州總管益寜巴瀘<lb/>
等二十四州諸軍事益州刺史進封齊國公邑萬户初<lb/>
平蜀之後太祖以其形勝之地不欲使宿將居之諸子<lb/>
<pb n="KR3k0013_WYG_274-13b"/>
之中欲有推擇遍問髙祖已下誰能此行並未及對而<lb/>
憲先請太祖曰刺史當撫衆治人非爾所及以年授者<lb/>
當歸爾兄憲曰才用有殊不闗大小試而無効甘受面<lb/>
欺太祖悅之以憲年㓜未之遣也世宗追遵先㫖故有<lb/>
此授時年十六<lb/>
憲子貴字乾福少聰敏渉獵經史尤便騎射始讀孝經<lb/>
便謂人曰讀此一經足為立身之本天和四年始十嵗<lb/>
封安定郡公邑一千五百户<lb/>
<pb n="KR3k0013_WYG_274-14a"/>
東平公神舉太祖族子早嵗而孤有夙成之量族兄安<lb/>
化公深器異之<lb/>
宇文深字奴干太祖族子性鯁直有器局年數嵗便累<lb/>
石為營伍併折草作旗旌布置行列皆有軍陣之勢父<lb/>
永遇見之乃大喜曰汝自然知此於後必為名將<lb/>
宋獻公震字彌俄突㓜而敏達年十嵗誦孝經論語毛<lb/>
詩尚書<lb/>
隋趙王杲煬帝子年七嵗聰令帝有所製詞賦杲多能<lb/>
<pb n="KR3k0013_WYG_274-14b"/>
誦之<lb/>
唐衛王𤣥覇髙祖第三子也幼而聰敏言詞辯恵有異<lb/>
常兒<lb/>
許王素節髙宗子六嵗封雍王能日誦古詩賦五百餘<lb/>
言受學於學士徐齊𣆀精勤不倦帝甚愛之<lb/>
永王璘𤣥宗子少聰敏好學<lb/>
夀王瑁𤣥宗子開元十五年封永王以年㓜小不於殿<lb/>
前引謝瑁纔八嵗請從諸兄行𤣥宗異而許之殿庭拜<lb/>
<pb n="KR3k0013_WYG_274-15a"/>
伏蹈舞深合禮法<lb/>
晋髙祖幼子重睿少帝嗣位初拜開封尹以年幼未出<lb/>
閣命左散騎常侍邊蔚知府事時少帝戯謂重睿曰已<lb/>
降銜命使臣有何例物待之重睿曰例物出於内庫臣<lb/>
何憂焉少帝許之<lb/>
　　　畏慎<lb/>
中庸曰戒慎乎其所不覩恐懼乎其所不聞盖耳目之<lb/>
未能思言動之未必中是故夕惕若厲君子所以無咎日<lb/>
<pb n="KR3k0013_WYG_274-15b"/>
嚴祗肅大夫所以有家若乃聯輝本支席寵天族表頴<lb/>
悟於異禀挺淑哲於令器爵禄之重冠絶於等倫車服<lb/>
之崇輝映於表著復有權叅機要職分内外紀律斯在<lb/>
休戚攸繫而能處貴思降居安慮危裁損儀衛之容罔<lb/>
專賞罰之柄凡所興事必遵旨意至有罷去娱玩謝絶<lb/>
還徃特避盛勢靡求虚稱語黙兢慄出處端莊協克己<lb/>
之方得率性之理兹所謂淑人君子歟<lb/>
後漢清河孝王慶章帝子母曰宋貴人慶初立為皇太<lb/>
<pb n="KR3k0013_WYG_274-16a"/>
子後被譖廢慶時雖幼而知避嫌畏禍言不及宋氏帝<lb/>
更憐之勅皇后令衣服與太子齊等太子特親愛慶入<lb/>
則同室出則同輿慶小心孝恭自以廢黜尤畏事慎法<lb/>
每朝謁陵廟常夜分嚴装衣冠待明約勅官屬不得與<lb/>
諸王車騎競驅<lb/>
北海敬王睦性謙恭好士千里結交自名儒宿徳莫不<lb/>
造門繇是聲價益廣永平中法憲頗峻睦乃謝絶賓客<lb/>
放心音樂然性好讀書常為愛翫嵗終遣中大夫奉璧朝<lb/>
<pb n="KR3k0013_WYG_274-16b"/>
賀召而謂之曰朝廷設問寡人大夫將何辭以對使者<lb/>
曰大王忠孝慈仁敬賢樂士臣雖螻蟻敢不以實睦曰<lb/>
吁子危我哉此乃孤㓜時進趣之行也<hi>一云是吾㓜時狂憃之行也</hi>
大夫其對以孤襲爵以來志意衰惰聲色是娛犬馬是<lb/>
好使者受命而行<lb/>
魏中山恭王衮少好學每兄弟游娛衮獨覃思經史文<lb/>
學防輔相與言曰受詔察公舉錯有過當奏及有善亦<lb/>
宜以聞不可匿其美也遂共表稱陳衮美衮聞之大驚<lb/>
<pb n="KR3k0013_WYG_274-17a"/>
懼責譲文學曰修身自守常人之行耳而諸君乃以上<lb/>
聞是適所以增其負累也且如有善何患不聞而遽如<lb/>
是是非益我者其戒慎如此<lb/>
晉安平獻王孚武帝時為太宰父子位極人臣子孫咸<lb/>
居大官出則旌旗節鉞入則貂蟬衮冕公族之寵未始<lb/>
有也享年九十然而夙夜謙恭常有履氷之懼元㑹詔<lb/>
孚輿車上殿帝親奉觴上夀如家人禮又給以雲母輦<lb/>
青盖車孚雖見尊寵不以為榮常有憂色<lb/>
<pb n="KR3k0013_WYG_274-17b"/>
宋臨川王義慶少善騎乘及長以世路艱難不復跨馬<lb/>
南齊豫章王嶷武帝時為侍中先是宋元嘉世諸王入<lb/>
齋閣得白服帬帽見人主自比以來此事一斷帝與嶷<lb/>
同生相友睦宫内曲宴許依元嘉嶷固辭啓自陳曰臣<lb/>
自還朝便省儀刀捉刀左右十餘亦省唯郊外逺行或<lb/>
復暫有入殿亦省服身今所牽仗二俠轂二白直共七八<lb/>
十人事無大小臣必欲上啓伏度聖心脫未委曲或有言<lb/>
其多少不附事實仰希即賜垂勅又啓揚州刺史舊有六<lb/>
<pb n="KR3k0013_WYG_274-18a"/>
白領合扇二白拂臣脫以為疑不審此當云何行園苑<lb/>
中乗轝出籬門外乗轝鳴角皆相仍如此非止於帯神<lb/>
州者未審此當云何方有行來不可失衷帝答曰儀刀<lb/>
捉刀不應省也俠轂白直乃可共百四五十以還正是<lb/>
耳亦不曽聞人道此吾自不使諸王無仗况復汝耶在<lb/>
私園苑中乗此非疑郊外鳴角及合扇并拂先乃有不復<lb/>
施用此來甚乆凡在鎮自異還京師先廣州乃立皷吹<lb/>
交部遂有輦事隨時而改亦復有可得依舊者汝若有<lb/>
<pb n="KR3k0013_WYG_274-18b"/>
疑可與王儉諸人量衷但令人臣之儀無失便行也又<lb/>
啓曰臣拙知自處闇於疑訪常見素姓扶詔或著布屫<lb/>
不意為異臣在西朝拜王儀飾悉依宋武陵事例有二<lb/>
鄣扇仍此下都脫不為疑小兒奴子並青布袴衫臣<lb/>
齋中亦有一人意謂外庶所服不疑與羊車相類曲荷<lb/>
慈㫖今悉改易臣昔在邊鎮不無羽衛自歸朝以來便<lb/>
相分遣俠轂白直格置三百許人臣頃所引不過一百<lb/>
常謂京師諸王不煩牽仗若郊外逺行此所不論有仗<lb/>
<pb n="KR3k0013_WYG_274-19a"/>
者非臣一人所以不容方幅啓省又因王儉備宣下情<lb/>
臣出入榮顯禮容優㤗第宇華曠事乖素約雖宋之遺<lb/>
製恩處有在猶深非服之慙威衛之請仰希曲炤帝答<lb/>
曰傳詔臺家人耳不足渉嫌鄣扇吾識及以來未見故<lb/>
有勅耳小兒奴子本非嫌也吾有所聞豈容不勅汝知<lb/>
令致物議耶吾已有勅汝一人不省俠轂但牽之吾昨<lb/>
不通仗事儉已道吾即令答不煩有此啓須閒言自更<lb/>
一二又啓曰違逺侍宴將踰一紀憂苦間之始得開顔<lb/>
<pb n="KR3k0013_WYG_274-19b"/>
近頻侍座不勝悲喜沾飲過量實欲仰示恩狎令自下<lb/>
知見以杜逰塵陛下留恩子弟此情何異外物政自强<lb/>
生間節聲其厚薄伏度或未上簡臣前在東田承恩過<lb/>
醉實思歎徃秋之謗故言啓至切亦令羣物聞之伏願<lb/>
已炤此心前侍幸順之宅臣依常乘車至仗後監伺不<lb/>
能示臣可否便互競啓間云臣逼突黄屋麾旄如欲相中<lb/>
推此用意亦何容易仰頼慈明即賜垂勅不爾臣終不<lb/>
知闇貽此累比日禁斷整宻此自常理外聲乃云起臣<lb/>
<pb n="KR3k0013_WYG_274-20a"/>
在華林輙捉御刀因此更嚴度情推理必不容爾為復<lb/>
上啓知耳但風塵易至和㑹實難伏願猶憶臣石頭所啓無<lb/>
生間縫此閒侍無次畧附茹亮口宣臣由來華素已具上<lb/>
簡每欲存衷意慮不周或有乖常且臣五十之年為翫<lb/>
幾時為此亦復不能以理内自剥北第舊邸本自甚華<lb/>
臣改修正而已小小製置已自抑簡往嵗収合得少雜材<lb/>
並蒙賜故板啓榮内許作小眠齋始欲成就皆補接<lb/>
為辦無乖格製要是檉柏之華一時新淨東府又<lb/>
<pb n="KR3k0013_WYG_274-20b"/>
有齋亦為華屋而臣頓有二處住止下情竊所未安訊<lb/>
訪東宫𤣥囿乃有柏屋製甚古拙内中無此齋臣乃欲<lb/>
壊取以奉太子非但失之於前且補接既多不可見移<lb/>
亦恐外物或為異論不審可有垂許送東府齋理否臣<lb/>
公家住止率爾可安臣之今啟實無意識亦無言者太子<lb/>
亦不知臣有此屋政以東宫無而臣自處之體不宜爾<lb/>
爾所啓蒙允臣便當敢成第屋安之不疑陛下若不炤<lb/>
體臣心便當永廢不修臣自謂今啓非但是自處宜然<lb/>
<pb n="KR3k0013_WYG_274-21a"/>
實為微臣徃事伏願必垂降許伏見以諸王舉貨屢降<lb/>
嚴㫖少拙營生已應上簡府州郡邸舍非臣私有今巨<lb/>
細所資皆是公潤臣私累不少未知將來罷州之後或<lb/>
當不能不試學營覔以自贍連年惡疾餘顧影單回無<lb/>
事畜聚唯逐手為樂耳帝荅曰茹亮今啓汝所懐及見<lb/>
别紙汝勞疾亦復那得不動何意為作煩長啓事凢諸<lb/>
普勅此意可尋當不闗汝一人也宜有勅事吾亦必道<lb/>
頃見汝自更委悉書不欲多及屋事慎勿强厝此意白<lb/>
<pb n="KR3k0013_WYG_274-21b"/>
澤亦當不解何意爾<lb/>
江夏王鋒明帝輔政時籓邸危懼江祏嘗謂王晏曰江<lb/>
夏王有才行亦善能匿迹以琴道授羊景之著名而江<lb/>
夏掩能於世非七絃而已百氏亦復如之鋒聞嘆曰江<lb/>
祏遂復為混沌畵眉欲益弊耳寡人聲酒是耽狗馬是<lb/>
好豈復有一毫於平生哉當時以為話言常忽忽不樂<lb/>
著脩柏賦以見志<lb/>
河東王鉉建武初為散騎常侍鎮軍將軍置兵佐建武<lb/>
<pb n="KR3k0013_WYG_274-22a"/>
之世髙武子孫憂危鉉朝見常鞠躬俯僂不敢平行直<lb/>
視<lb/>
梁南平王偉子靜何敬容欲以女妻之静忌其太盛拒<lb/>
而不納時論服焉<lb/>
南郡王大連與兄大臨並從髙祖征朱方髙祖問曰汝<lb/>
等習騎否對曰臣等未奉詔不敢輙習勅各給馬試之<lb/>
後梁宜都郡王大圜簡文帝子侯景之亂歸江陵時元<lb/>
帝多忌大圜恐䜛愬生焉乃屏絶人事門客左右不過<lb/>
<pb n="KR3k0013_WYG_274-22b"/>
三兩人不妄逰狎兄娣之間上牋而已嘗以讀詩禮書<lb/>
易為事<lb/>
後魏廣平文貞王匡景穆帝孫為洺州刺史嘗忤茹皓<lb/>
懼為所害亷慎自修甚有聲績<lb/>
北齊蘭陵王長恭在定陽其屬尉相願謂曰王既受朝<lb/>
寄何得如此貪殘長恭未答相願曰豈不繇芒山大㨗<lb/>
恐以威武見忌欲自穢乎長恭曰然相願曰朝廷若忌<lb/>
於此犯便當行罰求福反以速禍長恭泣下前膝請以<lb/>
<pb n="KR3k0013_WYG_274-23a"/>
安身術相願曰王前既有勲今復告㨗威聲大重宜屬疾<lb/>
在家勿預事長恭然其言未能退及江淮宼擾恐復為<lb/>
將嘆曰我昔面腫今何不發自是有疾不療<lb/>
後周代<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>王達為荆州刺史所管澧州刺史蔡澤黷貨<lb/>
被訟贓狀分明達以其世著勲庸不可加戮若曲法貸<lb/>
之又非奉上之體乃令所司精加按劾宻表奏之事竟<lb/>
得釋終亦不言其處事周慎如此<lb/>
隋蔡王智積父景王昔髙祖龍濳時景王與髙祖不睦<lb/>
<pb n="KR3k0013_WYG_274-23b"/>
其太妃尉氏又與獨孤皇后不相諧以是智積常懐危<lb/>
懼每自貶損髙祖知其若是亦哀憐之人或勸智積治<lb/>
産業者智積曰昔平原露朽財帛苦其多也幸無可露<lb/>
何更營乎有五男止教讀論語孝經而已亦不令交通<lb/>
賓客或問其故智積答曰卿非知我者其意恐兒子有<lb/>
才能以致禍也開皇二十年徴還京第無他職任闔門<lb/>
自守非朝覲不出煬帝即位滕王綸以䜛搆得罪髙陽<lb/>
公智明亦以交逰奪爵智積愈懼大業七年授𢎞農太<lb/>
<pb n="KR3k0013_WYG_274-24a"/>
守委政寮佐清净自居<lb/>
　　　悔過<lb/>
盖崇髙莫大於富貴而晏安斯為之酖毒若夫貴而思<lb/>
降冨而無驕乃良士之吉徳也其或慿藉威寵熏灼勢<lb/>
望未嘗知其憂懼寜復畏於盛滿溺於因習狥乎耳目<lb/>
自非大雅明哲上智不羣者又孰能無過哉乃有克己<lb/>
引咎悼心追悔折節改行銜媿沒齒春秋傳曰人孰無<lb/>
過過而能改善莫大焉易所謂不逺而復斯可尚也矣<lb/>
<pb n="KR3k0013_WYG_274-24b"/>
漢梁孝王文帝子也時鄒陽為上客羊勝公孫詭欲使<lb/>
王求為漢嗣王又嘗上書願賜容車之地徑至長樂宫<lb/>
自使梁國士衆築作甬道朝太后爰盎等皆建以為不<lb/>
可<hi>建謂立議</hi>天子不許梁王怒令人刺殺盎帝疑梁殺之使<lb/>
者冠盖相望責梁王梁王始與勝詭有謀陽爭以為不<lb/>
可故見䜛枚先生嚴夫子皆不敢諫<hi>先生枚乗夫子嚴忌</hi>及梁事<lb/>
敗勝詭死孝王恐誅廼思陽言深辭謝之初孝王怒下<lb/>
陽吏將殺之陽客㳺以䜛見禽恐死而負絫廼從獄中<lb/>
<pb n="KR3k0013_WYG_274-25a"/>
上書書奏孝王孝王立出之卒為上客<lb/>
膠東康王寄以孝景中二年立淮南王謀反時寄微聞<lb/>
其事私作兵車鏃矢<hi>樓車也所以看敵國營壘之虚實也又一說兵車止謂戰車耳鏃矢</hi>
<hi>大鏃之矢今所謂兵箭者也</hi>戰守備備淮南之起及吏治淮南事辭出之<lb/>
<hi>辭語所連出其事</hi>寄於帝最親<hi>寄母王夫人即王后之妹於上為從母故寄於兄弟之中又更</hi>
<hi>親也此下有恒山王云天子為最親其義亦同</hi>意自傷發疾而死不敢置後<lb/>
東平王宇事太后内不相得元帝遣使奉璽書勅諭之<lb/>
宇慙懼因使者頓首謝死罪願洒心自改後又殺姬胊<lb/>
<pb n="KR3k0013_WYG_274-25b"/>
臑有司奏請逮捕有詔削樊亢父二縣後三年天子乃<lb/>
詔有司曰盖聞仁以親親古之道也前東平王有闕<hi>闕謂</hi>
<hi>過失也</hi>有司請廢朕不忍又請削朕不敢專惟王之至親<lb/>
未嘗忘於心今聞王改行自新尊脩經術親近仁人非法<lb/>
之求不以奸吏朕甚嘉焉傳不云乎朝過夕改君子與<lb/>
之其復前所削縣如故<lb/>
後漢梁節王暢少貴驕頗不遵法度又聽從官卞忌乳<lb/>
母王禮等謟媚言王當為天子暢心喜與相應答永元<lb/>
<pb n="KR3k0013_WYG_274-26a"/>
五年豫州刺史梁相舉奏不道考訊不服有司請徴詣<lb/>
廷尉詔獄和帝不許有司重奏除暢國徙九真帝不忍<lb/>
但削成武單父二縣暢慙懼上疏辭謝曰臣天性狂愚<lb/>
生在深宫長養傅母之手信惑左右之言及至歸國不<lb/>
知防禁從官侍史利臣財物熒惑臣暢無所昭見心悸自<lb/>
悔無所復及自謂當即時伏顯誅魂魄去身分歸黄泉不意<lb/>
陛下聖徳枉法曲平不聼有司<hi>曲平曲法申恩平處其罪</hi>横貸赦臣<lb/>
戰慄連月未敢自安上念以負先帝而令陛下為臣收<lb/>
<pb n="KR3k0013_WYG_274-26b"/>
汙天下<hi>汙惡也天下以帝赦王為惡故言收惡天下也</hi>誠無氣以息筋骨不相<lb/>
連臣暢知大貸不可再得自誓束身約妻子不敢復出<lb/>
入失繩墨不敢復有所横費租入有餘乞裁食睢陽糓孰<lb/>
虞蒙寜陵五縣還餘所食四縣臣暢小妻三十七人其<lb/>
無子者願還本家自選擇謹勅奴婢二百人其餘所受<lb/>
虎賁官騎及諸工技鼔吹蒼頭奴婢兵弩廐馬皆上還<lb/>
本署臣暢以骨肉近親亂聖化汙清流既得生活誠無<lb/>
心面目以㐫惡復居大宫食大國張官屬藏什物願陛<lb/>
<pb n="KR3k0013_WYG_274-27a"/>
下加大恩開臣自悔之門假臣小善之路令天下知臣<lb/>
蒙恩得去死就生頗能自悔臣以公卿所奏臣罪惡詔<lb/>
書常置於前晝夜讀誦臣小人貪見明時不能即時自<lb/>
引惟陛下哀臣令得喘息漏刻若不聽許臣實無顔以<lb/>
乆生下入黃泉無以見先帝此誠臣至心臣欲多還所<lb/>
受恐天恩不聼許節量所留於臣暢饒足詔報曰朕惟<lb/>
王至親之屬淳淑之美傅相不良不能防邪至令有司<lb/>
紛紜有言今王深思悔過端自克責朕惻然傷之志匪<lb/>
<pb n="KR3k0013_WYG_274-27b"/>
繇于咎在彼小人一日克己復禮天下歸仁王其安心<lb/>
静意茂率休徳易不云乎一謙而四益小有言終吉彊<lb/>
食自愛暢固譲章數上卒不許<lb/>
魏陳思王植任性而行不自彫勵飲酒不節嘗乗車行<lb/>
馳道中開司馬門出太祖大怒植内不自安及曹仁為<lb/>
闗侯所圍太祖以植為南中郎將行征虜將軍欲遣救<lb/>
仁呼有所勅戒植醉不能受命文帝即位植與諸侯並<lb/>
就國黃初二年監國謁者灌均希指奏植醉酒悖慢刼<lb/>
<pb n="KR3k0013_WYG_274-28a"/>
脅使者有司請治罪帝以太后故貶爵安鄉侯其年改<lb/>
封鄄城侯三年立為鄄城王四年徙封雍丘王其年朝<lb/>
京都上疏曰臣自抱釁歸藩刻肌刻骨追思罪戾晝分而食<lb/>
夜分而寢誠以天網不可重離聖恩難可再恃竊感相<lb/>
䑕之篇無禮遄死之義形影相弔五情愧赧以罪棄生<lb/>
則為古賢夕改之勸忍活茍全則犯詩人胡顔之譏伏<lb/>
惟陛下徳象天地恩隆父母施暢春風澤如時雨是以<lb/>
不别荆棘者慶雲之恵也七子均養者尸鳩之仁也舍<lb/>
<pb n="KR3k0013_WYG_274-28b"/>
罪責功者明君之舉也矜愚愛能者慈父之恩也是以<lb/>
愚臣徘徊於恩澤而不能自棄者也前奉詔書臣等絶<lb/>
朝心離志絶自分黄耉無復執圭之望不圖聖詔猥垂<lb/>
齒召至止之日馳心輦轂僻處西館未奉闕庭踊躍之<lb/>
懐瞻望反仄謹拜表獻詩二篇文帝嘉其辭義優詔荅<lb/>
勉之<lb/>
中山恭王衮明帝青龍中來朝犯京師禁為有司所奏<lb/>
削縣衮畏懼戒勅官屬愈謹帝嘉其意二年復所削縣<lb/>
<pb n="KR3k0013_WYG_274-29a"/>
樂陵王茂性傲狠無寵於太祖文帝太和元年徙封聊<lb/>
城公其年為王詔曰聊城公茂少不閑禮教長不務善<lb/>
道先帝以為古之立諸侯也皆命賢者故姬姓有未為<lb/>
侯者是以獨不王茂太皇太后數以為言如聞茂頃來<lb/>
少知悔昔之非合封茂為聊城王<lb/>
晉司馬彪字紹統髙陽王睦之長子也出後宣帝弟敏<lb/>
少篤學不倦然好色薄行為睦所責故不得為嗣雖名<lb/>
出繼實廢之也彪繇此不交人事而専精學習故得博<lb/>
<pb n="KR3k0013_WYG_274-29b"/>
覽羣籍終其綴集之務<lb/>
宋彭城王義康輔政十餘年素無學術闇于大體長史<lb/>
劉斌等以朋黨伏誅義康出鎮豫章帝遣沙門釋恵琳<lb/>
視之義康曰弟子有還理不恵琳曰恨公不讀數百卷<lb/>
書後以范曄謀反事免為庶人徙安城因讀書見淮南<lb/>
厲王長事廢書嘆曰前代乃有此我得罪為宜<lb/>
南齊豫章王嶷後房千餘人潁川荀丕獻書於嶷極言<lb/>
其失嶷咨嗟良乆為書荅之為之减遣<lb/>
<pb n="KR3k0013_WYG_274-30a"/>
梁蕭昱字子真髙祖從父弟也少而狂狷不拘禮度異<lb/>
服危冠交逰冗雜尤善屠牛業以為常於宅内沽酒好<lb/>
騎射位中書侍郎毎求試邊州帝以其輕脫無威望抑<lb/>
而不試遷給事黄門侍郎上表請自解帝手詔責之坐<lb/>
免官因此杜門絶朝覲普通五年坐於宅鑄錢為有司<lb/>
所奏下廷尉得免死徙臨海郡行至上虞有勅追還令<lb/>
受菩薩戒既至恂恂盡禮改意蹈道持戒尤精潔帝甚<lb/>
嘉之以為晉陽太守<lb/>
<pb n="KR3k0013_WYG_274-30b"/>
南平王恪位雍州刺史年少未閑庶務委之羣下百姓<lb/>
每通一辭數處輸錢方得聞徹賔客有江仲舉蔡逺王<lb/>
臺卿庾仲容四人俱被接遇並有蓄積故人間歌曰江<lb/>
千萬蔡五百正王新車庾大宅遂達武帝接之曰主人<lb/>
憒憒不如客尋以盧陵王代為刺史恪還奉見武帝以<lb/>
人間歌語之恪大慙不敢一言後折節學問所厯以善政<lb/>
稱<lb/>
後魏秦明王翰孫纂太武踐阼為定州刺史封中山王<lb/>
<pb n="KR3k0013_WYG_274-31a"/>
纂好酒愛佞政以賄成太武殺其親嬖人後悔過修謹<lb/>
拜内大將軍居官清約簡慎更稱亷平<lb/>
濟隂王欝孫暉業少險薄多與寇盗交通長乃變節渉<lb/>
子史亦頗屬文而慷慨有志節厯位司空太尉<lb/>
北齊永安簡平王浚及長嬉戯不節曾以屬請受納大<lb/>
見杖罰拘禁府獄既而見原後稍折節頗以讀書為務<lb/>
安徳王延宗為定州刺史驕縱多不法武成使撻之殺<lb/>
其昵近九人從是深自改悔<lb/>
<pb n="KR3k0013_WYG_274-31b"/>
唐彭王元則髙祖第十二子初為遂州都督坐事免及<lb/>
遷澧州折節自修甚著聲績<lb/>
後唐太祖母弟克柔養子嗣昭沈毅不羣初喜嗜酒太<lb/>
祖微申戒約自是終身不飲<lb/>
　<lb/>
　<lb/>
　<lb/>
　册府元龜卷二百七十四<lb/>
</p>
<p>
</p>
  </div>
</body>
</text>
</TEI>
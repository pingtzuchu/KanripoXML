<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百十七</head>
    <p>
<pb n="KR3k0013_WYG_817-1a"/>
欽定四庫全書<lb/>
　册府元龜卷八百十七　　宋　王欽若等　撰<lb/>
　　摠錄部<lb/>
　　　訓子第二<lb/>
南齊劉懷民平原人仕宋為齊北海二郡太守子善明<lb/>
年四十刺史劉道隆辟為治中從事懷民謂善明曰我<lb/>
已知汝立身復欲見汝立官也<lb/>
王僧䖍為侍中兄子儉為朝宰起長梁齋制度小過僧䖍<lb/>
<pb n="KR3k0013_WYG_817-1b"/>
視之不悦竟不入户儉即毁之僧䖍嘗有書誡子曰知<lb/>
汝恨吾不許汝學欲自悔厲或以闔棺自欺或更擇美<lb/>
業且得有慨亦慰窮生但亟聞斯唱未覩其實請從先<lb/>
師聽言觀行冀此不復虗身吾未信汝非徒然也徃年<lb/>
有意於史取三國志聚置床頭百日許復徙業就𤣥𤣥<lb/>
自當小差於史猶未近彷彿曼倩有云談何容易見諸<lb/>
𤣥志為之逸腸為之抽專一書轉通數十家注自㓜至<lb/>
老手不釋卷尚未敢輕言汝開老子卷頭五尺許未知<lb/>
<pb n="KR3k0013_WYG_817-2a"/>
輔嗣何所道平叔何所説馬鄭何所異指例何所明而<lb/>
便盛旋麈尾自呼談士此最險事設令袁令命汝言易<lb/>
謝中書挑汝言莊張吳興叩汝言老端可復言未嘗看邪<lb/>
談故如射前人得破後人應解不解即輸賭矣且論注<lb/>
百氏荆州八<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>又才性四本聲無哀樂皆言家口實如<lb/>
客至之有設也汝皆未經拂耳瞥目豈有庖厨不修而<lb/>
欲延大賔者哉就如張衡思侔造化郭象言類懸河不<lb/>
自勞苦何繇至此汝曽未窺其題目未辨其指歸六十<lb/>
<pb n="KR3k0013_WYG_817-2b"/>
四卦未知何名莊子衆篇何者内外八<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>所載凡有幾<lb/>
家四本之稱以何為長而終日欺人人亦不受汝<lb/>
欺也繇吾不學無以為訓然重華無嚴父放勲無<lb/>
令子亦各繇已耳汝輩竊議亦當云阿越不學在天地<lb/>
間可嬉戱何忽自課讁幸及盛時逐嵗暮何必有所減<lb/>
汝見其一耳不全爾也設令吾學如馬鄭亦必甚勝復<lb/>
倍不如今亦必大減致之有繇從身上來也汝今壯年<lb/>
自勤數倍許勝劣及吾耳世中比例舉眼皆是汝足知<lb/>
<pb n="KR3k0013_WYG_817-3a"/>
此不復具言吾在世雖乏德業要復推排人間數十許<lb/>
年故是一舊物人或以比數汝等耳即化之後若自無<lb/>
調度誰復知汝事者舎中亦有少負令譽弱冠超越清<lb/>
級者於時王家門中優者則龍鳳劣者猶虎豹失䕃之<lb/>
後豈龍虎之議况吾不能為汝䕃正應各自努力耳或<lb/>
有身經三公蔑爾無聞布衣寒素卿相屈體或父子貴<lb/>
賤殊兄弟聲名異何也體盡讀數百卷書耳吾今悔無<lb/>
所及欲以前車誡爾後乗也汝年入立境方應從官兼<lb/>
<pb n="KR3k0013_WYG_817-3b"/>
有室累牽役中情何處復得下帷如王郞時邪為可作<lb/>
世中學取過一生耳試復三思勿諱吾言猶捶撻志輩<lb/>
<hi>志輩為僧䖍子志及彬寂等</hi>冀脱萬一未死之間望有成就者不知<lb/>
當有益否各在爾身已切身豈復闗吾邪愧唯知愛深松<lb/>
茂栢寜知子弟毁譽事因汝有感故略叙胸懐耳<lb/>
王志侍中特進僧䖍子其弟寂建武初欲獻中興頌志<lb/>
謂之曰汝膏梁年少何患不逹不鎮之以静將恐貽譏<lb/>
寂乃止寂卒為秘書郞<lb/>
<pb n="KR3k0013_WYG_817-4a"/>
吕安國為湘州刺史有疾徴為光祿大夫加𣪚騎常侍<lb/>
安國欣有文授謂其子曰汝後勿作袴褶驅使單衣猶<lb/>
恨不稱當為朱衣官也<lb/>
陳顯達為侍中鎮軍將軍有子十餘人誡之曰我本志<lb/>
不及此汝等勿以富貴凌人復謂其子曰麈尾扇是王<lb/>
謝家物汝不須捉此自隨<lb/>
張融為司徒左長史永明中遇疾為門律自序曰吾文<lb/>
章之體多為世人所驚汝可師耳以心不可使耳為心<lb/>
<pb n="KR3k0013_WYG_817-4b"/>
師也夫文豈有常體但以有體為常正當使常有其體<lb/>
丈夫當刪詩書制禮樂何至因循寄人籬下且中代之<lb/>
文其體闕變尺寸相資彌縫舊物吾之文章體亦何異何<lb/>
常顛温涼而錯寒暑綜哀樂而横歌哭哉正以屬辭多<lb/>
出比事不羇不阡不陌非途非路耳然其傳音振逸鳴<lb/>
節竦異或當未極亦已極其所矣汝若復别得體者吾<lb/>
不拘也吾義亦如文造次乗我顛沛非物吾無師無友<lb/>
不文不句頗有孤神獨逸耳義之為用將使性入清波<lb/>
<pb n="KR3k0013_WYG_817-5a"/>
塵洗猶沐無得釣聲同利舉價如髙俾是道塲險成軍<lb/>
路吾昔嗜僧言多肆法辨此盡遊乎言笑而汝等無幸<lb/>
又云人生之口正可論道説義唯飲與食此外如樹網<lb/>
焉吾每以不爾為恨爾曹當振綱也臨卒又誡其子曰<lb/>
手澤存焉父書不讀沉父音情婉在其韻吾意不然别<lb/>
遺爾旨吾文體英絶變而屢竒豈吾天挺盖不隤家聲<lb/>
汝可號哭而看之<lb/>
周顒為中書侍郎有名於時子捨㓜聰頴顒異之臨卒<lb/>
<pb n="KR3k0013_WYG_817-5b"/>
謂曰汝不患不富貴但當將之以道德<lb/>
王騫太尉儉之子為黄門郞司徒右長史性凝簡不狎<lb/>
當世嘗從容謂諸子曰吾家門户本素族自然隨流可<lb/>
進不須茍求也<lb/>
梁韋叡為䕶軍將軍𣪚騎常侍雖老暇日猶課諸兒以<lb/>
學第三子稜尤明經史世稱其洽聞叡每坐稜便説書<lb/>
其所發摘稜猶弗之逮也<lb/>
徐勉為中書令嘗為書誡其子崧曰吾家世清廉故常<lb/>
<pb n="KR3k0013_WYG_817-6a"/>
居貧素至於產業之事所未嘗言非直不經營而已薄<lb/>
躬遭逢遂至今日尊官厚祿可謂備之每念叨竊若斯<lb/>
豈繇才致幸藉先代風範及以福慶故臻此耳古人所<lb/>
謂以清白遺子孫不亦厚乎又云遺子黄金滿籯不如<lb/>
一經詳求此言信非徒語吾雖不敏實有本志庻得遵<lb/>
奉斯義不敢墜失所以顯貴以來將三十載門人故舊<lb/>
亟薦便宜或使創闢田園或勸興立邸店又欲舳艫運致<lb/>
亦令貨殖聚斂若此衆事皆距而不納非謂㧞葵去織<lb/>
<pb n="KR3k0013_WYG_817-6b"/>
且欲省其紛紜中年聊於東田閒營小園者非存播藝<lb/>
以要利正欲穿池種樹少寄情賞又以郊際閑曠終可<lb/>
為宅儻獲懸車致事實欲歌哭於斯慧日十住等既應<lb/>
營婚又須住止吾清明門宅無相容處所以爾者亦復<lb/>
有以前割西邉施宣武寺既失西廂不復方幅意亦謂<lb/>
此逆旅舍耳何事須華嘗恨時人謂是我宅古往今來<lb/>
豪富繼踵高門甲第連闥洞房宛其死矣定是誰室但<lb/>
不能為培塿之山聚石移菓雜以花卉以娱休沐用託<lb/>
<pb n="KR3k0013_WYG_817-7a"/>
性靈隨便架立不在廣大惟功德處小以為好所以内<lb/>
中逼仄無復房宇近營東邉兒孫二宅乃藉十住南還<lb/>
之資其中所須猶為不少既牽挽不至又不可中塗而<lb/>
輟郊間之園遂不辦保貨與韋黯乃獲百金成就兩宅<lb/>
已消其半尋園價所得何以至此繇吾經始歴年粗已<lb/>
成立桃李茂宻桐竹成隂塍陌交通渠畎相屬華樓逈<lb/>
榭頗有臨眺之美孤峯叢薄不無糾紛之興瀆中並饒<lb/>
菰蔣湖裏殊富芰蓮雖云人外城闕宻邇韋生欲之亦<lb/>
<pb n="KR3k0013_WYG_817-7b"/>
雅有情趣追述此事非有希心盖是筆勢所至耳憶謝靈運<lb/>
山家詩云中為天地物今成鄙夫有吾此園有之二十載矣<lb/>
今為天地物物之與我相校幾何哉此吾所餘今以分汝營<lb/>
小田舍親累既理亦須此且釋氏之教以財物謂之外命儒<lb/>
典亦稱何以聚人曰財况汝曹常情安得忘此聞汝所買姑<lb/>
熟田地甚為舄鹵彌復可安所以如此非物競故也雖事異<lb/>
寢丘聊可髣髴孔子曰居家治理可移於官既已營之宜使<lb/>
成立進退兩亡便貽恥笑若有所收穫汝可自分贍内外大小<lb/>
<pb n="KR3k0013_WYG_817-8a"/>
宜令得所非吾所知又復應沾之諸女耳汝既居長故<lb/>
有此及凡為人長殊復不易當使中外諧緝人無間言<lb/>
先物後己然後可貴老子云後其身而身先若能爾者<lb/>
更招巨利汝當自朂見賢思齊不宜忽略以棄日也棄<lb/>
日乃是棄身身名美惡豈不大哉可不慎歟今之所勅<lb/>
略言此意正謂為家已來不成資產既立墅舍以乖舊業陳<lb/>
其始末無愧懐抱兼吾年時朽暮心力稍殫牽課奉公<lb/>
略不克舉其中餘暇聊可自休或復冬日之陽夏日之<lb/>
<pb n="KR3k0013_WYG_817-8b"/>
隂良辰美景文案間隙負杖躡屫逍遙陋舘臨池觀魚<lb/>
披林聽鳥濁酒一杯彈琴一曲求數刻之暫樂庶居常<lb/>
以待終不宜復勞家間細務汝交闗既定此書又行凡<lb/>
所資須付給如别自兹以後吾不復言及田事汝亦勿<lb/>
復與吾言之假使堯湯水旱吾豈知如何若其溢庾盈<lb/>
箱爾之幸遇如斯之事並無俟令吾知也記云夫孝者<lb/>
善繼人之志善述人之事今且望汝述吾志則無所恨矣<lb/>
王筠為秘書監光禄大夫與諸兒書論家世集云史傳<lb/>
<pb n="KR3k0013_WYG_817-9a"/>
稱安平崔氏及汝南應氏並累世有文才所以范蔚宗<lb/>
世擅雕龍然不過父子兩三世耳非有七葉之中名德<lb/>
重光爵位相繼人人有集如吾門世者也<lb/>
沈少傅約語家人云吾少好百家之言身為四代之史<lb/>
自開闢以來未有爵位蟬聨文才相繼如王氏之盛者<lb/>
也汝等仰觀堂構思各努力<lb/>
謝幾卿為威戎將軍南平王長史兄才卿早卒其子藻<lb/>
㓜孤幾卿撫飬甚至及藻成立歴官清慎皆幾卿奬訓<lb/>
<pb n="KR3k0013_WYG_817-9b"/>
之力也世以此稱之藻歴官祭酒主簿<lb/>
王褒著㓜訓以誡諸子其一章云陶士行曰昔大禹不<lb/>
吝尺璧而重寸隂文士何不誦書武士何不馬射若乃<lb/>
立冬修夜朱明長日肅其居處崇其牆仭門無揉雜坐<lb/>
無號呶以之求學則仲尼之門人也以之為文則賈生<lb/>
之外堂也古者盤盂有銘几杖有誡進退修焉俯仰觀<lb/>
焉文王之詩曰靡不有初鮮克有終立身行道終始若<lb/>
一造次必於是君子之言歟儒家則尊卑差等吉凶隆<lb/>
<pb n="KR3k0013_WYG_817-10a"/>
殺君南靣而臣北靣天地之義也鼎俎竒而籩豆偶隂<lb/>
陽之義也道家則墮肢體黜聰明棄義絶仁離形去智<lb/>
釋氏之義也義見苦斷集證滅修道明因辨果俾凡成<lb/>
聖斯雖為教差等而義歸汲引吾始乎㓜學及於知命<lb/>
既崇周孔之教兼修老釋之談江左以來斯業不墜汝<lb/>
能修之吾之志也<lb/>
何昌㝢為侍中驍騎將軍從子烱嘗慕恬退不樂進仕<lb/>
昌㝢謂曰求㸃皆已高蹈汝無宜復爾且君子出處亦<lb/>
<pb n="KR3k0013_WYG_817-10b"/>
各一途求㸃皆何氏諸從也<lb/>
後魏源賀為太尉遺令勅諸子曰吾頃以老患辭事不<lb/>
悟天慈降恩爵逮於汝汝其毋傲吝毋荒怠毋奢佚毋<lb/>
嫉妬疑思問言思審行思恭服思度遏惡揚善親賢逺<lb/>
佞目觀必真耳屬必正誠勤以事君清約以行已吾終<lb/>
之後所𦵏時服單櫝足申孝心芻靈明器一無用也<lb/>
刁雍為特進征南大將軍汎施愛士恬静寡欲篤信佛<lb/>
道著教誡二十餘篇以訓𨗳子孫<lb/>
<pb n="KR3k0013_WYG_817-11a"/>
陸崇教訓六子雅有法度<lb/>
楊椿為太保侍中致政椿臨行誡子孫曰我家入魏之<lb/>
始即為上客給田宅賜奴婢馬牛羊遂成富室自爾至<lb/>
今二十年二千石方伯不絶禄恤甚多至於親姻知故<lb/>
吉凶之際必厚加贈襚來往賔僚必以酒肉飲食是故<lb/>
親姻朋友無憾焉國家初士夫好服綵色吾雖不記上<lb/>
谷翁時事然記清河翁時服餙見翁著布衣韋帶常約<lb/>
勅諸子曰汝等後世脱若富貴於今日者慎勿積金一<lb/>
<pb n="KR3k0013_WYG_817-11b"/>
斤綵帛百疋已上用為富也又不聽治生求利又不聽<lb/>
與世家作婚姻至吾兄弟不能遵奉今汝等服乗以漸<lb/>
華好吾是以知恭儉之德漸不如上世也又吾兄弟若<lb/>
在家必同盤而食若有近行不至必待其還亦有過中<lb/>
不食忍飢相待吾兄弟八人今存者有三是故不忍别<lb/>
食者也又願畢吾兄弟世不異居異財汝等眼見非為<lb/>
虛假如聞汝等兄弟時有别齋獨食此又是不如吾等<lb/>
一世也吾今日不為貧賤然居住舍宅不作壯麗華餙<lb/>
<pb n="KR3k0013_WYG_817-12a"/>
者正慮汝等後世不賢不能保守之方為勢家所奪北<lb/>
都時朝法嚴急太和初吾兄弟三人並居内職兄在高<lb/>
祖左右吾與津在文明太后左右於時口勅責諸内官<lb/>
十日仰宻得一事不列便大瞋嫌諸人多有依勅宻列<lb/>
者亦有太后高祖中間傳言搆間者吾兄弟自相誡曰<lb/>
今忝二聖近臣居母子間甚難宜深慎之又列人事亦<lb/>
何容易縱被瞋責慎勿輕言十餘年中不嘗言一人罪<lb/>
過當時大被嫌責答曰臣等非不聞人語正恐不審仰<lb/>
<pb n="KR3k0013_WYG_817-12b"/>
誤聖聽是以不敢言於後終以不言蒙賞及二聖間言<lb/>
語終不敢輙爾傳通太和二十一年吾從濟州來朝在<lb/>
清徽堂豫讌高祖謂諸王諸貴曰北京之日太后嚴明吾<lb/>
每得杖左右因此有是非言語和朕母子者惟楊椿兄<lb/>
弟遂舉爵賜兄及我酒汝等脱若萬一蒙時主知遇宜<lb/>
深慎言語不可輕論人惡也吾自惟文武才藝門望姻<lb/>
援不勝他人一旦登位侍中尚書四歴九卿十為刺史<lb/>
光禄大夫儀同開府司徒太保津今復為司空者正繇<lb/>
<pb n="KR3k0013_WYG_817-13a"/>
忠貞小心謹慎口不嘗論人過無貴無賤待之以禮以<lb/>
是故至此耳聞汝等學時俗人乃有坐而待客者有驅<lb/>
馳勢門者有輕論人惡者及見貴勝則敬重之見貧賤<lb/>
則慢易之此人行之大失立身之大病也汝家仕皇魏<lb/>
以來高祖以下乃有七郡太守三十二刺史内外顯職<lb/>
時流少比汝等若能存禮節不為奢淫驕慢假不勝人<lb/>
足免尤誚足成名家吾今年始七十五自惟氣力尚堪<lb/>
朝覲天子所以孜孜求退者正欲使汝等知天下滿足<lb/>
<pb n="KR3k0013_WYG_817-13b"/>
之義為一門法耳非是茍求千載之名也汝等能記<lb/>
吾言吾百年之後終無恨矣<lb/>
崔光韶為廷尉卿永安末擾亂之際遂還鄉里誡子孫<lb/>
曰吾自謂立身無慙古烈但以禄命有限無容希進在<lb/>
官以來不冐一級官雖不逹經為九卿且吾平生素業<lb/>
足以遺汝官閥亦何足言也吾既運薄便經三娶而汝<lb/>
之兄弟各不同生合𦵏非古吾百年之後不須合也然<lb/>
贈謚之及出自君恩豈容子孫自求之也勿須求贈若<lb/>
<pb n="KR3k0013_WYG_817-14a"/>
違吾志如有神靈不享汝祀吾兄弟自㓜及老衣服飲<lb/>
食未嘗一片不同至於兒女冠婚榮利之事未嘗不先<lb/>
以推弟弟頃罹横禍權作松襯亦可為吾作松棺使吾<lb/>
見之卒七十一孝静初侍中賈思同申啓稱述光韶贈<lb/>
散騎常侍驃騎將軍青州刺史<lb/>
甄琛為黄門侍郞時李謐博通諸經不就徴辟琛謂其<lb/>
子曰昔鄭𤣥盧植不逺數千里詣扶風馬融今汝明師<lb/>
甚邇何不就業也<lb/>
<pb n="KR3k0013_WYG_817-14b"/>
北齊魏収為左光祿大夫行齊州刺史以子姪少年申<lb/>
以戒勵著枕中篇其詞曰吾曽覽管子之書其言曰任<lb/>
之重者莫如身途之畏者莫如口期之逺者莫如年以<lb/>
重任行畏途至逺期惟君子為能及矣追而味之喟然<lb/>
長息若夫嶽立為重有潛載而不傾山藏稱固亦趨負<lb/>
而弗停吕梁獨浚能行歌而匪惕焦原作險或削踵而<lb/>
不驚九陔方集故眇然而迅舉五紀當定想窅乎而上<lb/>
征茍任重也有度則任之而愈固乗危也有術盖乗之<lb/>
<pb n="KR3k0013_WYG_817-15a"/>
而靡恤彼期逺而能通果應之而可必豈神理之獨爾<lb/>
亦人事其如一嗚呼處天壤之間勞死生之地攻之以<lb/>
嗜欲牽之以名利梁肉不期而共臻珠玉無足而俱致<lb/>
於是乎驕奢仍作危亡旋至然則上知大賢唯幾唯哲<lb/>
或出或處不常其莭其舒也濟世成務其卷也聲銷迹<lb/>
滅玉帛子女椒蘭律吕謟䛕無所先稱肉度骨膏脣挑<lb/>
怨惡莫生勲名共山河同久志業與金石比堅斯盖厚<lb/>
棟不撓遊刄砉然逮於厥德不常䘮其金璞馳騖人世<lb/>
<pb n="KR3k0013_WYG_817-15b"/>
皷動流俗挾陽日而謂寒包溪壑而未足源不清而流<lb/>
濁表不端而影曲嗟乎膠漆詎堅寒暑甚促反利而成<lb/>
害化榮而就辱欣戚更來得䘮仍續至有身禦魑魅魂<lb/>
沉狴獄詎非足力不强迷在當局孰可謂車戒前傾人<lb/>
師先覺聞諸君子雅道之士遊遨經術厭飫文史筆有<lb/>
竒鋒談有勝理孝悌之至神明通矣審蹈而行量路而<lb/>
止自我及物先人後己情無繫於榮悴心靡滯於愠喜<lb/>
不養望於丘壑不待價於城市言行相顧慎終猶始有<lb/>
<pb n="KR3k0013_WYG_817-16a"/>
一於斯鬱為羽儀恪居䘮事知無不為或左或右則髦<lb/>
士攸宜無悔無吝故高而不危異乎勇進忘退茍得患<lb/>
失射千金之產徼萬鍾之秩投烈風之門起炎火之室<lb/>
載蹶而墜其貽宴或蹲乃䘮其貞吉可不畏歟門有倚<lb/>
禍事不可不宻牆有伏㓂言不可而失宜諦其言端其<lb/>
行言之不善行之不正鬼執强梁人囚逕廷幽奪其魄<lb/>
明夭其命不服非法不行非道公鼎為己信私玉非身<lb/>
寳過淄為紺踰藍作青持繩視直置水觀平時然後取<lb/>
<pb n="KR3k0013_WYG_817-16b"/>
未若無欲知止知足庻免於辱是以為必察其幾舉必<lb/>
慎於㣲知幾慮㣲斯亡則稀既察且慎福禄攸歸昔蘧<lb/>
瑗識四十九年非顔子仁幾三月不違跬步無已至於<lb/>
千里覆一簣進及於萬仭故云行逺自邇登髙自卑可<lb/>
大可久與世推移月滿如規後夜則虧槿榮於枝望暮<lb/>
而萎夫奚益而不損孰有損而不害益不欲多利不欲<lb/>
大唯居德者畏其甚體真者懼其大道尊則羣謗集任<lb/>
重而衆怨㑹其逹也則尼父栖遑其忠也而周公狼狽<lb/>
<pb n="KR3k0013_WYG_817-17a"/>
無曰人之我狹在我不可而覆無曰人之我厚在我不<lb/>
可而咎如山之大無不有也如谷之虛無不受也能剛<lb/>
能柔重可負也能信能順險可走也能智能愚期可久<lb/>
也周廟之人三緘其口漏巵在前欹器留後俾諸來裔<lb/>
傳之座右<lb/>
宋遊道為御史中尉兼太府卿剛直使氣每戒其子曰<lb/>
吾數遭屯蹇性自如此子孫不足以師之諸子奉父言<lb/>
柔和謙遜<lb/>
<pb n="KR3k0013_WYG_817-17b"/>
顔之推字介為黄門侍郎撰家訓二十篇行於世<lb/>
後周于謹為太傅大宗伯參議朝政每教訓諸子務存<lb/>
静退子孫繁衍皆至顯逹當時莫比焉<lb/>
賀若敦為忠州刺史鎮函谷為晉公䕶所怒徴還逼令<lb/>
自殺臨刑呼子弼語曰吾必欲平江南然心不果汝當<lb/>
成吾志吾以舌死汝不可不思因引錐刺弼舌出血誡<lb/>
以慎口<lb/>
隋牛𢎞為右光祿大夫𢎞常謂其諸子曰吾受非常之<lb/>
<pb n="KR3k0013_WYG_817-18a"/>
遇荷恩深重汝等子孫宜以誠敬自立以答恩遇之隆<lb/>
也<lb/>
趙軌為齊州别駕其東鄰有桑椹落其家軌遣人悉拾<lb/>
還其主誡其諸子曰吾非以此求名意者非機杼之物<lb/>
不願侵人汝等宜以為誡<lb/>
房彦謙居家每子姪定省嘗為講説督勉之亹亹不倦<lb/>
終於涇陽令<lb/>
裴矩字𢎞大襁褓而孤及長好學頗愛文藻有智數世<lb/>
<pb n="KR3k0013_WYG_817-18b"/>
父讓之謂矩曰觀汝神識足成才士欲求宦逹當資幹<lb/>
世之務矩始留情世事後入唐朝官至民部尚書<lb/>
唐李襲譽為太府卿每謂子孫曰吾性不好貨財遂至<lb/>
貧乏然吾近京城有賜田十頃耕之可以充食河内有<lb/>
賜桑千樹事之可以充衣江東所冩書讀之可以得官<lb/>
吾殁之後爾曹但能勤此一事亦何羡於人<lb/>
房𤣥齡嘗誡諸子以驕奢沉溺必不可以地望陵人故<lb/>
集古今聖賢誡子書於屏風令各取其一因曰若能留<lb/>
<pb n="KR3k0013_WYG_817-19a"/>
意足以保身成名又云我家累葉忠莭是吾所尚汝宜<lb/>
師遵<lb/>
王友貞琅琊人素好學於九經讀皆百遍訓誨子弟如<lb/>
嚴君焉<lb/>
劉晏善訓諸子咸有學藝<lb/>
李叔明建中初為東川節度及駕幸奉天其子昇翊從<lb/>
有功叔明每私疏誡勵見危臨難當誓以死昇奉父嚴<lb/>
訓果著勲效識者嘉之<lb/>
<pb n="KR3k0013_WYG_817-19b"/>
穆寜通逹體命不嘗服藥每誡諸子曰吾聞君子之事<lb/>
親養志為大直道而已慎無為謟吾之志也<lb/>
張茂昭為武寜節度使自祿山之亂兩河繼為阻命之<lb/>
地茂昭表請舉族歸闕遣其妻李氏及男克讓克恭等<lb/>
先焉將行戒之曰爾曹將侍親出易定後之子孫勿為<lb/>
風俗所染吾無恨矣<lb/>
田融魏博節度興之兄興㓜孤融睦友而教𨗳之㑹軍<lb/>
中分曹習射以角勝負興發矢連中融退抶而責曰爾<lb/>
<pb n="KR3k0013_WYG_817-20a"/>
不能自晦取禍之道也故興於暴亂之時能全其身而<lb/>
致其位<hi>及興之節制六州請融為屬郡守朝廷察興誠不忍離其兄故特授焉</hi>
令狐彰為義成軍節度使臨行誡子以忠孝守節<lb/>
柳玭為御史大夫玭嘗著書誡其子弟曰夫門第髙者<lb/>
可畏不可恃可畏者立身行已一事有墜先訓則罪大<lb/>
於他人雖生可以苟取名位死何以見祖先於地下不<lb/>
可恃者門髙則自驕族盛則人之所嫉實藝懿行人未<lb/>
必信纎瑕㣲累十手爭指矣所以脩已不得不懇為學<lb/>
<pb n="KR3k0013_WYG_817-20b"/>
不得不堅夫人生世以己無能而望他人用以己無善<lb/>
而望他人愛無狀則曰我不遇時時不急賢亦猶農夫<lb/>
鹵莽種之而怨天澤之不潤雖欲弗餒其可得乎予㓜<lb/>
聞先訓講論家法立身以孝悌為基以恭黙為本以畏<lb/>
怯為務以勤儉為法以交結為末事以氣義為凶人肥<lb/>
家以忍順保友以簡敬百行備疑身之未周三緘宻慮<lb/>
言之或失廣記如不及求名如儻來去奢與驕庻幾減<lb/>
過蒞官則潔己省事而後可以言守法守法而後言養<lb/>
<pb n="KR3k0013_WYG_817-21a"/>
人直不近禍廉不沽名廩祿雖㣲不可易黎甿之膏血<lb/>
榎楚雖用不可忽褊狹之胸襟憂與福不偕潔與富不<lb/>
並比見家門子孫其先正直當官耿介特立不畏强禦<lb/>
及其衰也唯好犯上更無他能如其先遜順處已和柔<lb/>
保身以逺悔尤及其衰也但有暗劣莫知所宗此際幾<lb/>
微非賢不逹夫壞名菑己辱先䘮家其失尤大者五宜<lb/>
深志之其一自求安逸靡甘淡泊茍利於己不恤人言<lb/>
其二不知儒術不悦古道懵前經而不恥論當世而解<lb/>
<pb n="KR3k0013_WYG_817-21b"/>
頤身既寡知惡人有學其三勝己者厭之佞已者悦之<lb/>
唯樂戱譚莫思古道聞人之惡揚之浸漬頗僻銷刓德<lb/>
義簪裾徒在厮飬何殊其四崇尚慢遊躭嗜麴糵以銜<lb/>
盃為髙致以勤事為俗流習之易荒覺已難悔其五急<lb/>
於名宦匿近權要一資半級雖或得之衆怒羣猜鮮有<lb/>
存者兹五不韙甚於痤疽痤疽則砭石可瘳五失則巫<lb/>
醫莫及前賢明誡方册具存近代覆車聞見相接夫中<lb/>
人以下修辭力學者躁進患失思展其用審命知退者<lb/>
<pb n="KR3k0013_WYG_817-22a"/>
則業荒文蕪一不足採唯上智則研其慮博其聞堅其<lb/>
習精其業用之則行舍之則藏苟異於斯豈為君子<lb/>
韓叔豐華州節度使建之父乾寜末建逼昭宗殺中山<lb/>
都將李筠教近衛諸軍害其八王册德王為皇太子及<lb/>
李塘奔入鳳翔兼領同州乃修南莊起樓觀欲為南内<lb/>
行廢立之事叔豐見其䟦扈謂建曰汝陳許一白丁乗<lb/>
時危亂位至方牧不能感君父之恩欲以同華兩州百<lb/>
里之地行其廢位覆族在旦暮矣吾不如先自裁免為<lb/>
<pb n="KR3k0013_WYG_817-22b"/>
爾所累繇是建稍稍而沮其志<lb/>
後唐符存審為幽州盧龍節度使檢校太師中書令嘗<lb/>
戒諸子曰予本寒家少小擕一劒而違郷里四十年間<lb/>
位極將相其間屯危患難履鋒冐刄入萬死而無一生<lb/>
身方及此前後中矢至百餘乃出鏃以示諸子因以奢<lb/>
侈為戒<lb/>
劉玭魏州人為縣令子贊㓜有文性玭誨以詩書志學<lb/>
之年夏月青布襦單衫玭每食肉食别於牀下置蔬食<lb/>
<pb n="KR3k0013_WYG_817-23a"/>
以飯贊謂之曰肉食君之祿也爾欲食肉則苦心文藝<lb/>
自可致之吾祿不可分也繇是贊既及冠有文辭三十<lb/>
餘舉進士<lb/>
錢寛為杭越節度使鏐之父鏐嘗於臨安故里興造第<lb/>
舍窮極壯麗嵗時遊於里中車從雄盛萬夫羅列寛每<lb/>
聞鏐至竄避之鏐即徒步訪寛請言其故寛曰吾家世<lb/>
田漁為事未嘗有貴逹如此爾為十三州上將三靣受<lb/>
敵與人争利吾所以不忍見汝矣鏐即泣謝之<lb/>
<pb n="KR3k0013_WYG_817-23b"/>
晉髙漢筠在常山嘗戒其子曰吾遊歴多矣觀風俗淳<lb/>
厚以經術相尚罕得如此地者教子訓孫可為終焉之<lb/>
計因負郭鑿荒為田種樹成圃凡議婚嫁必接士人竟<lb/>
𦵏於常山從其欲也漢筠官至左驍衛大將軍内客省<lb/>
使<lb/>
漢張瓘同州車渡村人故太原監軍使承業之猶子也<lb/>
承業佐後唐武皇莊宗有功甚見委遇瓘聞之與昆仲<lb/>
五人自故里奔於太原莊宗皆任用之瓘天祐十三年<lb/>
<pb n="KR3k0013_WYG_817-24a"/>
補麟州刺史承業治家嚴毅小過無所容恕一姪為磁<lb/>
州副使以其殺河西賣羊客承業立捕斬之常誡瓘等曰爾<lb/>
等係車渡村百姓豈如劉開道等賊慣作非為今須改行若<lb/>
故態不除死無日矣故瓘所至不敢誅求<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_817-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百十七<lb/>
</p>
<p>
</p>
  </div>
</body>
</text>
</TEI>
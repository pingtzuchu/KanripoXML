<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百十七</head>
    <p>
<pb n="KR3k0013_WYG_617-1a"/>
欽定四庫全書<lb/>
　册府元龜卷六百十七　　宋　王欽若等　撰<lb/>
　刑法部<lb/>
　　　　守法　　正直<lb/>
　　　守法<lb/>
刑不可變天下之平也守之勿失有司之職也自非探<lb/>
情而閲寔舉要以蔽罪又何以致刑無頗類而人皆厭<lb/>
伏哉若乃時主之意有所輕重不循三尺之制將紊一<lb/>
<pb n="KR3k0013_WYG_617-1b"/>
代之訓而能辯析是非究論曲直確然固守毅然無撓<lb/>
南面之貴為霽於嚴威金科之文克遵於中典法當其<lb/>
罪下以不寃兹所謂能守其官不觧於位者矣至有知<lb/>
過而引咎縱父以受刑斯又積忠恕於心術著明慎於<lb/>
官次舍生取義守死無茍者焉<lb/>
李離晋人文公時為理過聼殺人自拘當死文公曰官<lb/>
有貴賤罰有輕重下吏有過非子之罪也李離曰臣居<lb/>
官為長不與吏讓位受禄為多不與下分利今過聼殺<lb/>
<pb n="KR3k0013_WYG_617-2a"/>
人傳其罪下吏非所聞也辭不受令文公曰子則自以<lb/>
為有罪寡人亦有罪耶李離曰理有法失刑則刑失死<lb/>
則死公以臣能聼㣲决疑故使為理今過聼殺人罪當<lb/>
死遂不受令伏劒而死<lb/>
石奢楚人為人公正好直昭王使為理於是廷有殺人<lb/>
者石奢追之則其父也還反於廷曰殺人者臣之父也<lb/>
以父成政非孝也不行君法非忠也施罪廢法而伏其<lb/>
辜臣之所守也遂伏鈇鑕曰命在君君曰追而不及庸<lb/>
<pb n="KR3k0013_WYG_617-2b"/>
有罪乎子其治事矣石奢曰不然不私其父非孝也不<lb/>
行君法不忠也以死罪生不亷也君赦之上之恵也臣<lb/>
不敢失法下之義也遂不去鈇鑕刎頸而死於廷中<lb/>
漢張釋之文帝時為廷尉帝行出中渭橋<hi>在渭橋中路</hi>有一<lb/>
人從橋下走乗輿馬驚於是使騎捕之屬廷尉<hi>屬委也</hi>釋<lb/>
之治問曰縣人來<hi>長安縣人也</hi>聞蹕匿橋下乆以為行過<hi>言天</hi>
<hi>子過</hi>既出見車騎即走耳釋之奏當此人犯蹕<hi>凢令蹕先至而犯者</hi>
<hi>罰金四両當謂處其罪也</hi>當罰金帝怒曰此人親驚吾馬馬頼和柔<lb/>
<pb n="KR3k0013_WYG_617-3a"/>
令佗馬固不敗傷我乎而廷尉乃當之罰金釋之曰法<lb/>
者天子所與天下共公也<hi>公謂不私也</hi>今法如是更重之是<lb/>
法不信於民也且方其時上使使誅之則已<hi>言初執獲此人天子</hi>
<hi>即令誅之其事即畢</hi>今已下廷尉廷尉天下之平也一傾天下用<lb/>
法皆為之輕重民安所錯其手足<hi>安焉也錯置也</hi>惟陛下察之<lb/>
帝良乆曰廷尉當是也其後人有盗高廟座前玉環得<lb/>
<hi>得者盗環之人為吏所捕得也</hi>帝怒下廷尉治案盗宗廟服御物者為<lb/>
奏當弃市帝大怒曰人亡道廼盗先帝器吾屬廷尉者<lb/>
<pb n="KR3k0013_WYG_617-3b"/>
欲致之族而君以法奏之<hi>法謂常法</hi>非吾所以共承宗廟意<lb/>
也釋之免冠頓首謝曰法如是足也且罪等<hi>俱死罪也盗玉環不</hi>
<hi>若盗長陵土之逆</hi>然以逆順為基今盗宗廟器而族之有如萬<lb/>
分一假令愚民取長陵一抔土<hi>不欲指言故以取土喻也抔謂手掬之也不忍</hi>
<hi>言毁徹故止云取土耳</hi>陛下其何以加其法乎文帝與太后言之<lb/>
乃許廷尉<lb/>
張湯武帝時為廷尉伍被與淮南王謀反後詣吏自告<lb/>
蹤跡如此天子以伍被雅辭多引漢美欲勿誅湯進曰<lb/>
<pb n="KR3k0013_WYG_617-4a"/>
被首為王畫反計罪無赦遂誅被又嚴助與淮南王相<lb/>
結後淮南王來朝厚賂遺助交私論議及淮南王反事<lb/>
與助相連帝薄其罪欲勿誅<hi>以其過為輕小</hi>湯争以為助出入<lb/>
禁闥腹心之臣而外與諸侯交私如此不誅後不可治<lb/>
助因弃市<lb/>
後漢郭躬明帝時辟公府以明法律召入議法有兄弟<lb/>
共殺人者而罪未有所歸帝以兄不訓弟故報兄重而<lb/>
减弟死中常侍孫章宣詔誤言兩報重尚書奏章矯制<lb/>
<pb n="KR3k0013_WYG_617-4b"/>
罪當腰斬帝復召躬問之躬對章應罰金帝曰章矯詔<lb/>
殺人何謂罰金躬曰法令有故誤章傳命之謬於事為<lb/>
誤誤者其文則輕帝曰章與囚同縣疑其故也躬曰周<lb/>
道如砥其直如矢君子不逆詐君王法天刑不可以委<lb/>
曲生意帝曰善遷躬廷尉正<lb/>
魏高柔文帝時為廷尉時帝以宿嫌欲枉法誅治書執<lb/>
法鮑勛而柔固執不從詔命帝怒甚遂召柔詣臺遣使<lb/>
者承指至廷尉考掠勛勛死乃遣柔還寺又時獵法甚<lb/>
<pb n="KR3k0013_WYG_617-5a"/>
峻宜陽典農劉龜竊於禁内射兎其功曹張京詣校事<lb/>
言之帝匿京名收龜付獄柔上請告者名帝大怒曰劉<lb/>
龜當死乃敢獵吾禁地送龜廷尉便當考掠何復請吿<lb/>
者主名吾豈妄收龜耶柔曰廷尉天下之平也安得以<lb/>
至尊喜怒毁法乎重復為奏辭指深切帝意寤乃下京<lb/>
名即還訊各當其罪又公孫淵兄晃為叔父恭任内侍<lb/>
先淵未反數陳其變及淵謀逆帝不忍市斬欲就獄殺<lb/>
之柔上䟽曰書稱用罪伐厥死用德彰厥善此王制之<lb/>
<pb n="KR3k0013_WYG_617-5b"/>
眀典也晃及妻子叛逆之類誠應梟縣勿使遺育而臣<lb/>
竊聞晃先數自歸陳淵禍萌雖為㓙族原心可恕夫仲<lb/>
尼寛司馬牛之憂祁奚眀叔向之過在昔之美義也臣<lb/>
以為晃信有言宜貸其死茍自無言便當市斬今進不<lb/>
赦其命退不彰其罪閉著囹圄使自引分四方觀國或<lb/>
疑此舉也帝不聼因遣使齎金屑飲晃及其妻不坐賜<lb/>
以棺衣殯殮於宅<lb/>
王觀明帝時為治書侍御史帝幸許昌觀典行臺獄時<lb/>
<pb n="KR3k0013_WYG_617-6a"/>
多有倉卒喜怒而觀不阿意順㫖<lb/>
晉杜友為廷尉時趙王倫坐使散騎將劉緝買工所將<lb/>
盗御裘友正緝弃市倫當與緝同罪有司奏倫爵重屬<lb/>
親不可坐諫議大夫劉毅駁曰王法賞罰不阿貴賤然<lb/>
後可以齊禮制而眀典刑也倫知裘非常蔽不語吏與<lb/>
緝同罪當以親貴議减不得闕而不論宜自於一時法<lb/>
中如友所正帝是毅駁然以論親故下詔赦之<lb/>
王彪之為廷尉時永嘉太守謝毅赦後殺郡人周矯矯<lb/>
<pb n="KR3k0013_WYG_617-6b"/>
從兄球詣州訢寃揚州刺史殷浩遣從事收毅付廷尉<lb/>
彪之以球為獄主身無王爵非廷尉所科不肯受與州<lb/>
相反覆穆帝發詔令受之彪之又上疏執據時人比<lb/>
之張釋之<lb/>
後魏㳺肇為廷尉宣武嘗私勅肇有所降恕肇執而不<lb/>
從曰陛下自能恕之豈足令臣曲筆也執其意如此<lb/>
袁翻為廷尉少卿時侯剛為左衛將軍尚衣典御坐掠<lb/>
殺試射羽林為御史中尉元正所彈廷尉處剛大辟尚<lb/>
<pb n="KR3k0013_WYG_617-7a"/>
書令任城王澄為之言於靈太后侯剛厯仕前朝事有<lb/>
可取纎芥之疵未宜便致於法靈太后乃引見廷尉卿<lb/>
裴延雋及翻於宣光殿問曰剛因公事掠人邂逅致死<lb/>
律文不坐卿處其大辟竟何所依翻對曰按律邂逅不<lb/>
坐者謂情理已露而隱避不引必須箠撻取其欵言謂<lb/>
撾撻以理之類至於此人問則具首正宜依犯結案不<lb/>
應横加箠撲兼剛口唱打殺撾築非理本有殺心事非<lb/>
邂逅處之大辟未乖憲典太后曰卿等且還當别有判<lb/>
<pb n="KR3k0013_WYG_617-7b"/>
於是令曰廷尉執處侯剛於法加猛剛既意在為公未<lb/>
宜便依所執但輕勦人命無理全捨可削封三百户觧<lb/>
尚衣典御<lb/>
隋劉行本開皇中為黄門侍郎領治書侍御史雍州别<lb/>
駕元肇言於高祖曰有一州吏受人饋錢二百文依律<lb/>
合杖一百然臣下車之始與為約此吏故違請加徒一<lb/>
年行本駁之曰律令之行並發眀詔與民約束今肇乃<lb/>
敢重其教命輕忽憲章欲申巳言之必行忘朝廷之大<lb/>
<pb n="KR3k0013_WYG_617-8a"/>
信虧法取信非人臣之禮帝嘉之賜絹百疋<lb/>
趙綽為大理少卿故陳將蕭摩訶其子世略在江南作<lb/>
亂摩訶當從坐帝曰世略年未二十亦何能為以其名<lb/>
將之子為人所逼耳因赦摩訶綽固諌不可帝不能奪<lb/>
欲綽去而赦因命綽退食綽曰臣奏獄未决不敢退朝<lb/>
帝曰大理其為朕特放摩訶也因命左右釋之刑部侍<lb/>
郎辛亶嘗衣緋褌俗云利於官帝以為厭蠱將斬之綽<lb/>
曰㨿法不當死臣不敢奉詔帝怒甚謂綽曰卿惜辛亶<lb/>
<pb n="KR3k0013_WYG_617-8b"/>
而不自惜也命左僕射髙潁將綽斬之綽曰陛下寧可<lb/>
殺臣不得殺辛亶至朝堂觧衣當斬帝使人謂綽曰竟<lb/>
何如對曰執法一心不敢惜死帝拂衣而入良乆乃釋<lb/>
之明日綽謝勞勉之賜物三百叚時帝禁行惡錢有二<lb/>
人在市以惡錢易好者武侯執以聞帝令悉斬之綽進<lb/>
諌曰此人坐當杖殺之非法帝曰不關卿事綽曰陛下<lb/>
不以臣愚暗置在法司欲妄殺人豈得不闗臣事帝曰<lb/>
撼大木不動者當退對曰臣望感天心何論動木帝復<lb/>
<pb n="KR3k0013_WYG_617-9a"/>
曰啜羮者熱則置之天子之威欲相挫耶綽拜而益前<lb/>
訶之不肯退帝遂入治書侍御史栁彧復上奏切諫帝<lb/>
乃止<lb/>
陳孝意焬帝大業初為魯郡司法書佐郡内號為亷平<lb/>
太守蘇威嘗欲殺一囚孝意固諫至於再三威不許孝<lb/>
意因觧衣請先受死良久威意乃觧謝而遣之<lb/>
源師為大理少卿焬帝在顯仁宫勅宫外衛士不得輙<lb/>
離所守有一主帥私令衛士出外帝付大理繩之師㨿<lb/>
<pb n="KR3k0013_WYG_617-9b"/>
律奏徒帝令斬之師奏曰此人罪誠難恕若陛下初便<lb/>
殺之自可不闗文墨既付有司義歸常典脱宿衛近侍<lb/>
者更有此犯將何以加之帝乃止<lb/>
唐李素立武德初為監察御史時有犯法不至死高祖<lb/>
特令殺之素立諫曰三尺之法與天下共之一法動揺<lb/>
則人無所措手足陛下甫創洪業遐荒尚阻奈何輦轂<lb/>
之下便弃刑書臣忝法司不敢奉㫖高帝從之<lb/>
蕭鈞為諌議大夫時太常樂工宋四通等為宫人通傳<lb/>
<pb n="KR3k0013_WYG_617-10a"/>
信物高祖特令處盡仍遣附律鈞上䟽言四通等犯在<lb/>
未附律前不合至死手詔曰朕聞防祸未萌先賢所重<lb/>
宫闈之禁豈可漸歟昔如姬竊符朕用為永鍳不欲今<lb/>
茲自彰其過所搦憲章想非濫也但朕翹心紫禁思覿<lb/>
引裾側席朱楹兾旌折檻今乃喜得其言特免四通等<lb/>
死逺處配流<lb/>
戴胄太宗貞觀初為大理少卿時吏部尚書長孫無忌<lb/>
不觧佩刀入於東上閣尚書左僕射封德彛議以監門<lb/>
<pb n="KR3k0013_WYG_617-10b"/>
校尉不覺罪當死無忌為誤罰銅二十斤胄駁之曰挍<lb/>
尉不覺與無忌帶入同為誤耳准律云供御湯藥飲食<lb/>
舟舩誤不如法者皆死良以尊極之所不容有誤陛下<lb/>
若録其功非憲司所决若當㨿法罰銅未為得中帝曰<lb/>
法者非朕一人之法乃天下之法也何得以無忌國之<lb/>
親戚便欲阿之更令定議德彛執議如初帝初從德彛<lb/>
之議胄又曰校尉緣無忌以致罪於法當輕若論其過<lb/>
誤則為情一也而生死頓懸敢以固請帝嘉之因免校<lb/>
<pb n="KR3k0013_WYG_617-11a"/>
尉之罪時朝廷盛開選舉或有詐偽者事洩胄㨿法斷<lb/>
流以奏之帝曰朕下勅不首者死今從流是示天下以<lb/>
不信矣胄曰陛下當即殺之非臣所及也既付所司臣<lb/>
不敢虧法帝曰卿欲守法而令朕失信胄固争曰法者<lb/>
國家所以布大信於天下也言者當喜怒之所發陛下<lb/>
發一朝之忿而許殺之既知不可而寘之於法此乃忍<lb/>
小忿而存大信也帝悦而言曰法有不可公能正之朕<lb/>
何憂也<lb/>
<pb n="KR3k0013_WYG_617-11b"/>
李乾祐為殿中侍御史時有鄃令裴仁軌私役門夫太<lb/>
宗欲斬之乾祐奏曰法令者陛下判之於上率土遵之<lb/>
於下與天下共之仁軌犯輕罪而致極刑便乖畫一之<lb/>
理刑罰不中則人無所措手足臣忝憲司不敢奉制帝<lb/>
意觧仁軌竟免罪<lb/>
韋挺為太常卿攝刑部尚書時茂州童子張仲文忽自<lb/>
稱天子口署其流軰數人為官司大理以為指斥乗輿<lb/>
雖㑹赦猶斬挺奏稱仲文所犯正當妖言今既會赦准<lb/>
<pb n="KR3k0013_WYG_617-12a"/>
法免死大宗怒挺曰去十五年懐州吳法良亦浪入先<lb/>
置鉤陳口稱天子大理刑部皆言指斥乗輿咸斷處斬<lb/>
今仲文稱妖乃同罪異罰卿作福於下歸虐於上邪挺<lb/>
拜謝趨退自是憲司不敢以聞數日刑部尚書張亮復<lb/>
奏仲文請依前以妖言論太宗謂亮曰日者韋挺不識<lb/>
刑典以重為輕朕時恠其所執不為處斷卿今日復為<lb/>
執奏不過欲自取剛正之名耳曲法要名朕所不尚亮<lb/>
黙然再拜就列太宗目之曰爾無恨色我無猜心夫人<lb/>
<pb n="KR3k0013_WYG_617-12b"/>
君含容屈在於我可申君所請屈我所見其仲文宜處<lb/>
以妖言<lb/>
崔敦禮為兵部侍郎高宗永徽四年二月司徒荆王元<lb/>
景司徒吳王恪房州刺史駙馬都尉房遺愛寧州刺史<lb/>
駙馬都尉柴令武等坐謀反遺愛萬徹令武並斬元景<lb/>
及恪遺愛妻高陽公主令武妻巴陵公主並賜死上引<lb/>
遺愛謂曰與卿親故何恨遂欲謀反遺愛奏曰臣包藏<lb/>
姦匿誠合誅夷但臣告吳王恪冀以贖罪竊見貞觀中<lb/>
<pb n="KR3k0013_WYG_617-13a"/>
紇干承基㳺文芝並與侯君集劉蘭同謀不軌於後承<lb/>
基告君集文芝吿劉蘭並全首領更加官爵帝曰卿承<lb/>
藉緒餘身尚公主豈比承基等且吿吳王反事無乃晚<lb/>
乎遺愛遂伏罪帝因泣謂侍臣曰朕兄弟不多荆王是<lb/>
朕長叔吳王是朕兄雖犯國經欲就公等乞叔及兄姊<lb/>
等命敦禮進曰昔周公誅管蔡漢景夷七國至於孝昭<lb/>
之時燕王盖主謀逆皆正刑典此乃前事不遠陛下豈<lb/>
可屈法申恩乃從之<lb/>
<pb n="KR3k0013_WYG_617-13b"/>
叚寳元為大理卿永徽四年十二月代州都督劉文器<lb/>
坐妄説圖䜟情有窺窬特免死流配峯州高宗手詔示<lb/>
百僚曰窺窬圖䜟必以亾身㓕族斯皆先賢設教歴代<lb/>
舊章今文器乃與妖人徃還虗占祸福矯託天命包藏<lb/>
逆心非意自彰以歸嚴憲今屈法免死者由朕寡德所<lb/>
致故也去春遺愛等逆起於前今冬文器禍彰於後一<lb/>
歲之内再有此釁朕宵興自思非無深愧御史大夫長<lb/>
孫祥與寳元奏言劉文器包藏禍心罪合極法天恩寛<lb/>
<pb n="KR3k0013_WYG_617-14a"/>
貸特免其罪臣聞君親無將將而必誅此法厯代常行<lb/>
文器不可縱捨臣等忝是法司敢以死請帝曰卿等執<lb/>
奏誠知守法朕恕其性命不敢二三竟赦之<lb/>
狄仁傑為大理丞上元二年九月左威衛大將軍權善<lb/>
才右監門中郎將范懐義並為斫昭陵栢木大理奏官<lb/>
减死外並除名帝特令殺之仁傑執奏稱罪不當死帝<lb/>
引入謂曰善才斫陵上栢是我不孝必須殺之仁傑又<lb/>
執奏帝作色令出仁傑進曰臣聞逆龍鱗忤人主自古<lb/>
<pb n="KR3k0013_WYG_617-14b"/>
以為難臣愚以為不然居桀紂之時則難堯舜之時則<lb/>
易臣今幸逄堯舜不懼比干之誅昔漢文時有盗高廟<lb/>
玉環張釋之廷諍罪止弃市魏文將徙其人辛毗引裾<lb/>
而諌亦見納用且眀主可以理奪忠臣不可以威懼今<lb/>
陛下不納臣言臣恐瞑目之後羞見釋之辛毗於地下<lb/>
陛下作法懸之象魏徒流死罪且有等差豈有犯非極<lb/>
刑即令賜死法既無常則萬姓何所措其手足陛下必<lb/>
欲變法請從今日為始古人云假使盗長陵一抔土陛<lb/>
<pb n="KR3k0013_WYG_617-15a"/>
下何以加之今陛下以昭陵一株栢殺二將軍千載之<lb/>
後謂陛下為何主此臣所以不敢奉詔殺善才恐䧟陛<lb/>
下於不道帝意稍觧皇太子又抗䟽善才等嘗預藩僚<lb/>
先經驅策期於矜貸帝從之善才竟免死除名懐義配<lb/>
流桂州昭陵令孔禎以不能檢察免官經數日擢仁傑<lb/>
為侍御史<lb/>
徐宏敏字有功延載初為司刑寺丞時魏州人馮敬同<lb/>
告貴郷縣尉徐餘慶與慱州刺史虺冲同反餘慶愽州<lb/>
<pb n="KR3k0013_WYG_617-15b"/>
人冲先放粟債於貴鄉百姓遣鄉人歛索訖餘慶為徴<lb/>
所徴得錢冲家人自買弓箭餘慶兼修唘䟽於冲直叙<lb/>
寒溫并言債負不可徴得敬同遂以此状論告武太后<lb/>
令殿中侍御史來俊臣就推俊臣所推徴債是寔其弓<lb/>
箭非餘慶為市遂奏慶共冲同謀反曹斷縁㑹永昌赦<lb/>
稱其與虺貞同惡魁首並以伏誅其支黨未發者特從<lb/>
原放遂准律改斷流三千里侍御史魏文忠奏徐餘慶<lb/>
為冲徴債叶契兇謀又通書啓即非支黨請處斬家口<lb/>
<pb n="KR3k0013_WYG_617-16a"/>
籍沒奉勅依有功執奏曰謀反大逆罪極誅夷殄其族<lb/>
未足以謝愆汚其宫寧可以塞責今據餘慶罪狀頗共<lb/>
虺冲交渉為冲理債違勑是情於冲致書在反為驗既<lb/>
屬永昌恩赦在慶罪即合原狀據永昌元年赦曰其與<lb/>
虺貞等同惡徒黨魁首既並伏誅其支黨事未發者特<lb/>
從赦原謹詳魁首兩文在制非無所屬尚書曰殱厥渠<lb/>
魁名例律曰造意為魁首即其帥首乃元謀魁帥首謀<lb/>
己露者既並伏法支𣲖黨與未發者特從原宥伏誅既<lb/>
<pb n="KR3k0013_WYG_617-16b"/>
標並字足明魁首無遺餘慶赦後被言發覺即為支黨<lb/>
必其慶是魁首當時尋已伏誅若從魁首逃亡亦應登<lb/>
時追捕進則不入伏誅之例退則又異追捕之流將同<lb/>
魁首結刑何人更為支黨况非常之恩千載罕遇莫大<lb/>
之罪萬死蒙生豈令支黨之人翻同魁首應坐之伍更<lb/>
入死條嫉惡雖臣子之心好生乃聖人之德今赦而復<lb/>
罪即不如無赦生而又殺則不如無生竊惟聖朝伏當<lb/>
不爾餘慶請依後斷為支黨處流有功具奏太后大怒<lb/>
<pb n="KR3k0013_WYG_617-17a"/>
按聲謂有功曰若為與作魁首有功對曰魁是大帥首<lb/>
是元謀太后又曰餘慶可不是魁首有功又對曰若是<lb/>
魁首虺冲敗日並合伏誅今赦後事彰只是支黨太后<lb/>
又謂曰違勑徴債與虺冲買弓買箭何為不是魁首有<lb/>
功又對曰違勑徴債誠如聖㫖所買弓箭慶不相闗太<lb/>
后又謂曰二月内與徴債八月又通書此豈不是同謀<lb/>
有功又對曰所通之書據狀是寒溫其書搜簡不獲餘<lb/>
慶先經奏訖通書徴債只是支黨太后怒少觧乃謂曰<lb/>
<pb n="KR3k0013_WYG_617-17b"/>
卿更子細勘問是支黨不是支黨奏來當時百寮供奉<lb/>
及仗衛有二三百人莫不股慄而有功神色不動奏對<lb/>
無差人皆伏其膽力之不撓時酷吏周興來俊臣邱神<lb/>
勣王宏等搆䧟無辜皆抵極法公卿震恐莫敢正言有<lb/>
功獨存平恕詔下大理者有功皆議出之前後濟活數<lb/>
十百家嘗於殿庭論奏曲直武后厲色詰之左右莫不<lb/>
悚慄有功神色不撓争之彌切後為侍御史潤州刺史<lb/>
竇孝諶妻龎氏為奴誣告云夜觧髪祈福武后令給事<lb/>
<pb n="KR3k0013_WYG_617-18a"/>
中薛季昶鞫之斷成其罪龎氏坐斬有功執論龎氏坐<lb/>
不至死季昶又劾有功黨惡逆法同結刑有功當弃市<lb/>
方視事令史垂泣以告有功曰豈吾獨死諸人長不死<lb/>
耶乃徐起而歸<lb/>
李朝隠元宗開元中為大理卿冀州武強縣令裴景仙<lb/>
犯乞取贓積五千疋事發帝大怒令集衆殺之朝隠奏曰<lb/>
景仙縁是乞贓罪不至死又景仙曽祖故司空寂徃屬<lb/>
締搆首叅元勲載初中家䧟非罪凡其兄弟皆被誅夷<lb/>
<pb n="KR3k0013_WYG_617-18b"/>
惟景仙獨存今見承嫡據贓未當死坐准犯猶入請條十<lb/>
代宥賢功實宜錄一門絶祀情或可哀願寛暴市之刑<lb/>
俾就投荒之役則舊勲不棄平典斯允手詔不許朝隠<lb/>
又奏曰輕重有條臣下當守枉法者枉理而取十五疋<lb/>
便抵死刑乞取者因乞為贓數千疋止當流坐今若乞<lb/>
取得罪便處斬刑後有枉法當科欲加何辟所以為國<lb/>
惜法期守律文非敢以法隨人曲矜仙命射兎魏苑驚<lb/>
馬漢橋初震皇赫竟從廷議豈威不能制而法貴有常<lb/>
<pb n="KR3k0013_WYG_617-19a"/>
又景仙曾祖寂寔為元勲恩倍常數若寂勲都棄仙罪<lb/>
特加則叔向之賢何足稱者若敖之鬼不其餒而捨罪<lb/>
念功乞垂天聼遂决一百配流<lb/>
竇參代宗時為大理司直時婺州刺史鄧侹坐贓八十<lb/>
貫侹與執政有舊以㑹赦欲免徴贓詔百寮於尚書省<lb/>
雜議議者多希執政意參獨堅執正之於法竟徴贓<lb/>
牛僧孺為御史中丞穆宗長慶中宿州刺史李直臣坐<lb/>
贓當死直臣賂中貴人為之申理僧孺堅執不囬帝面<lb/>
<pb n="KR3k0013_WYG_617-19b"/>
喻之曰直臣事雖愆失然此人有經度才可委之邊任<lb/>
朕欲貸其法僧孺對曰凡人不才止於持祿取容耳帝<lb/>
王立法束縛姦雄正為才多者禄山朱泚以才過人濁<lb/>
亂天下况直臣小才又何屈法哉上嘉其守法面賜金<lb/>
章紫綬<lb/>
晋張仁愿開運初再為大理卿嘗以開州刺史王澈犯<lb/>
贓朝廷以澈功臣之子欲宥之仁愿累執奏不移竟遣<lb/>
伏法議者賞之<lb/>
<pb n="KR3k0013_WYG_617-20a"/>
　　　正直<lb/>
詩曰靖㳟爾位好是正直况夫簡孚庶獄審克九刑成<lb/>
震曜之威當明慎之職固宜謹奉彛憲舉正爰書絶去<lb/>
兩端循用三尺靡放於寵㒺私於親犯逆鱗而不囘蹈<lb/>
危機而弗顧使丹筆絶誤書之罪棘木無夜哭之寃傳<lb/>
曰舉直錯諸枉能使枉者直其是之謂乎<lb/>
晋叔向邢侯與雍子争鄐田<hi>邢侯楚申公巫臣之子也雍子亦故楚人</hi>乆而<lb/>
無成士景伯如楚<hi>士景伯晋理官</hi>叔魚攝理<hi>攝代景伯</hi>韓宣子命斷<lb/>
<pb n="KR3k0013_WYG_617-20b"/>
舊獄罪在雍子雍子納其女於叔魚叔魚蔽罪邢侯<hi>蔽斷</hi>
<hi>也</hi>邢侯怒殺叔魚與雍子於朝宣子問其罪於叔向叔<lb/>
向曰三人同罪施生戮死可也<hi>施行罪也</hi>雍子自知其罪而<lb/>
賂以買直鲋也鬻獄邢侯專殺其罪一也已惡而掠美<lb/>
為昏<hi>掠取也昏亂也</hi>貪以敗官為墨<hi>墨不潔/之稱也</hi>殺人不忌為賊<hi>忌畏</hi>
<hi>也</hi>夏書曰昏墨賊殺<hi>逸書三者皆死刑</hi>臯陶之刑也請從之乃<lb/>
施邢侯而尸雍子與叔魚於市<lb/>
後漢傅賢為廷尉素亷正自掌法官門無賔客公卿宴<lb/>
<pb n="KR3k0013_WYG_617-21a"/>
㑹要請不徃<lb/>
魏滿寵山陽人太祖辟署西曹屬為許令故太尉楊彪<lb/>
收赴縣獄尚書令荀彧少府孔融等並屬寵但當受辭<lb/>
勿加考掠寵一無所報<lb/>
司馬岐為廷尉時大將軍曹爽專權尚書何晏鄧颺等<lb/>
為之輔翼南陽圭㤗嘗以言迕㫖考繫廷尉颺訊獄將<lb/>
致㤗重刑岐數颺曰夫樞機大臣王室之佐既不能輔<lb/>
化成德齊美古人而乃肆其私忿枉論無辜使百姓危<lb/>
<pb n="KR3k0013_WYG_617-21b"/>
心非此焉在颺於是慚怒而退岐終恐乆獲罪以疾去<lb/>
官居家未朞而卒<lb/>
晋顧榮字彦先遷廷尉平時趙王倫誅淮南王允允官<lb/>
屬下廷尉議罪榮具眀刑理不宜廣濫倫意觧頼榮濟<lb/>
者甚衆<lb/>
後魏崔振為廷尉少卿河内太守陸琇與咸陽王禧同<lb/>
謀為逆禧敗事發振窮治之時琇内外親黨及當朝貴<lb/>
要咸為之言振研覆切至終無縱緩遂斃之於獄其奉<lb/>
<pb n="KR3k0013_WYG_617-22a"/>
法如此<lb/>
崔光韶為廷尉卿時秘書監祖瑩以贓罪被劾光韶必<lb/>
欲致之重法太尉城陽王徽尚書令臨濮王彧吏部尚<lb/>
書李神擕侍中李彧並勢望當時為瑩求寛光韶正色<lb/>
曰朝賢執事於舜之功未聞有一如何反為罪人言乎其<lb/>
執意不囬如此<lb/>
張蒲為内都大官參决庶獄私謁不行號為公正<lb/>
隋薛胄為刑部尚書時左僕射高頴稍被踈忌及王世<lb/>
<pb n="KR3k0013_WYG_617-22b"/>
勣之誅也穎事與相連文帝因此欲成頴罪胄眀雪之<lb/>
正議其獄由是忤㫖械繫之乆而得免<lb/>
唐戴胄為大理少卿前後犯顔執法者數矣劉德威授<lb/>
大理卿太宗嘗問之曰近來刑網稍宻其故安在徳威<lb/>
奏言誠在主上不由臣下人主好寛則寛好急則急律<lb/>
文失入减三等失出减五等今則反是失入則無辜失<lb/>
出獲大罪所以吏各自愛競執深文非有教使之然畏<lb/>
罪之所致耳陛下但捨所急則寧失不經復行於今日<lb/>
<pb n="KR3k0013_WYG_617-23a"/>
矣太宗深然之<lb/>
桓彦範為司刑少卿凢所奏議若逄人主詰責則辭色<lb/>
無渝争之逾厲又嘗謂所親曰今既躬為大理人命所<lb/>
懸必不能順㫖詭辭以求茍免<lb/>
崔日昇元暐之弟元暐為鸞臺侍郎平章事日昇為司<lb/>
刑少卿則天季年宋景劾奏張昌宗謀為不軌元暐亦<lb/>
屢有讜言則天乃令法司正斷其罪日昇元暐請寘以<lb/>
大辟其兄弟守正如此<lb/>
<pb n="KR3k0013_WYG_617-23b"/>
李日知天授中為司刑丞時用法嚴急日知獨寛平無<lb/>
寃濫嘗免一死囚少卿胡元禮斷請殺之與日知徃復<lb/>
至於數四元禮怒曰元禮不離刑曹此囚終無生路日<lb/>
知答曰日知不離刑曹此囚終無死法竟以兩状列上<lb/>
日知果直<lb/>
徐有功為司刑丞嘗於殿庭論奏曲直則天厲色詰之<lb/>
左右莫不悚慄有功神色不撓争之彌切後為司刑少<lb/>
卿嘗謂所親曰今既躬為大理人命所懸必不能順㫖<lb/>
<pb n="KR3k0013_WYG_617-24a"/>
詭辭以求茍免故前後為獄官以諌奏枉誅者三經斷<lb/>
死而堅志不渝以殺身成仁不以夷險易操故天下聞<lb/>
之者欣欣然談之不容於口或曰若獄官皆然刑措何<lb/>
遠<lb/>
王正雅文宗時為大理卿㑹宋申賜事起獄自内出無<lb/>
支證可驗當是時王守澄之威權鄭注之勢在庭雖宰<lb/>
相已下無能以顯言辨其事者惟正雅與京兆尹崔琯<lb/>
上䟽言宜得告事者考驗其辭状以聞由是獄稍辯以<lb/>
<pb n="KR3k0013_WYG_617-24b"/>
琯與正雅挺然申理也中外翕然推重及卒時論惜之<lb/>
後唐李愚仕梁為左拾遺晉州莭度使華温琪在任違<lb/>
法籍民家財入已其家訟於朝制使劾之伏罪梁主以<lb/>
先朝草昧之臣不忍加法愚按其罪<lb/>
晉吕琦為駕部員外郎兼侍御史知雜事㑹河陽帑吏<lb/>
竊財事發詔軍廵院鞫之時軍廵使尹訓怙勢納賂枉<lb/>
直相反俄有訴寃於闕下者詔琦按之既驗其姦乃上<lb/>
言請送尹訓之臺時權臣庇訓阻而不行琦連奏不已<lb/>
<pb n="KR3k0013_WYG_617-25a"/>
訓知其不免自殺於家其獄遂眀蒙活者甚衆自是朝<lb/>
廷多琦之公直<lb/>
李象遷文昌外郎詳刑定罪毎不畏豪强人甚重之<lb/>
周李濤初仕晋為刑部郎中少帝開運中抗表請理涇<lb/>
師張彦澤殺掌書記張式事忤㫖左遷雒陽令<lb/>
劉延為刑部郎中廣順三年九月同州莭度使薛懐譲<lb/>
并子有光受夏陽縣民張廷徽獻送廹促判官劉震斷<lb/>
殺里人康重等其親屬訴寃臺司奏薛懐讓并子有光<lb/>
<pb n="KR3k0013_WYG_617-25b"/>
及隨幕判官軍將等並合追攝勘問太祖以懐讓武臣<lb/>
位兼使相不欲責辱只令臺司據見勘到欵占結案獄<lb/>
成上付大理寺詳斷劉震王廷誨並處死延祥覆稱節<lb/>
度使薛懐讓已下未曾勘對劉震等各是偏詞伏候勅<lb/>
裁太祖覧之謂侍臣曰劉延所奏甚是公正懐讓既然<lb/>
不問劉震等宜與减等故劉震王廷誨得以不死但决<lb/>
配焉<lb/>
　册府元龜卷六百十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四十三</head>
    <p>
<pb n="KR3k0013_WYG_043-1a"/>
欽定四庫全書<lb/>
　册府元龜卷四十三　　宋　王欽若等　撰<lb/>
　　帝王部<lb/>
　　　　度量　多能<lb/>
　　　度量<lb/>
髙明博載天地之所以為大也寛仁豁逹帝王之所以<lb/>
為量也中古已還典䇿斯畧暨炎漢而下肇起濳晦天<lb/>
資大度靡事生業倜儻無撓放蕩不覊蓄非常之謀淵<lb/>
<pb n="KR3k0013_WYG_043-1b"/>
乎叵測奮撥亂之志慨然興歎駕馭豪傑恢廓靈府不<lb/>
凝滯於居處不耽恱於玩好開視向背之際鎮寧危懼<lb/>
之時故令反側者自安觀聽者效順巍乎英槩諒非矯<lb/>
飾及夫仗義撫運正位域中然猶罔念舊惡洞絶猜忌<lb/>
優容狂瞽弗形喜愠至於屈法恕物推信柔逺拱黙致<lb/>
治心逸日休斯聖人範圍之理得矣<lb/>
漢髙祖寛仁愛人意豁如也常有大度不事家人生産<lb/>
作業常繇咸陽縱觀秦皇帝喟然太息曰嗟乎大丈夫<lb/>
<pb n="KR3k0013_WYG_043-2a"/>
當如此矣帝初為泗水亭長沛令有重客吕公蕭何為<lb/>
主吏<hi>主吏功曹</hi>主進<hi>進者㑹禮之財</hi>令諸大夫曰進不滿千錢坐之<lb/>
堂下<hi>令號令也</hi>帝素易諸吏<hi>易言/輕也</hi>乃紿為謁曰賀錢萬<hi>紿欺也</hi>
實不持一錢謁入吕公大驚起迎之門引入坐上坐<hi>上坐</hi>
<hi>尊處也</hi>蕭何曰劉季固多大言少成事帝因狎侮諸客遂<lb/>
坐上坐無所詘<hi>詘懾也</hi>及為沛公項羽願與髙祖西入闗<lb/>
懐王諸老將皆曰項羽為人慓悍禍賊<hi>慓疾也悍勇也禍賊者好為禍</hi>
<hi>害而殘賊也</hi>不可遣獨沛公素寛大長者卒不許羽而遣沛<lb/>
<pb n="KR3k0013_WYG_043-2b"/>
公<lb/>
十二年十二月帝擊黥布為流矢所中行道疾甚吕后<lb/>
迎良醫醫入見帝問醫曰疾可治於是帝嫚罵之曰吾<lb/>
以布衣提三尺劒取天下此非天命乎命在天雖扁鵲<lb/>
何益遂不使治疾賜黄金五十斤罷之<lb/>
文帝時呉王詐病不朝賜以几杖羣臣袁盎等諫說雖<lb/>
切常假借納用焉張武等受賂金錢覺更加賞賜以媿<lb/>
其心<lb/>
<pb n="KR3k0013_WYG_043-3a"/>
後漢光武初為蕭王圍邯鄲攻其城誅王郎收文書得<lb/>
吏人與郎交闗謗毁者數千章帝不省㑹諸將軍燒之<lb/>
曰令反側子自安<lb/>
漢冦恂為潁川太守執金吾賈復在汝南部將殺人於<lb/>
潁川恂捕殺之復以為耻後過潁川欲殺恂恂以狀聞<lb/>
帝乃徴恂恂至引見時復先在坐欲起相避帝曰天下<lb/>
未定兩虎安得私鬭今日朕分之<hi>分猶觧也</hi>於是並坐極歡<lb/>
遂共車同出結友而去<lb/>
<pb n="KR3k0013_WYG_043-3b"/>
馬援為隗囂奉書至雒陽引見於宣徳殿帝迎笑謂援<lb/>
曰卿遨逰二帝間今見卿使人大慙援頓首辭謝因曰<lb/>
當今之世非獨君擇臣也臣亦擇君矣臣與公孫述同<lb/>
縣少相善臣前至蜀述陛㦸而後進臣臣今逺來陛下<lb/>
何知非刺客姦人簡易若是帝復笑曰卿非刺客顧說<lb/>
客耳援曰天下反覆盗名字者不可勝數今見陛下恢<lb/>
廓大度同符髙祖乃知帝王自有真也帝甚壯之援從<lb/>
南幸黎丘轉至東海及還以為待詔使大中大夫來歙<lb/>
<pb n="KR3k0013_WYG_043-4a"/>
持節送援西歸隴右<lb/>
魏太祖少機警有權數而任俠放蕩不治行業初為兖<lb/>
州牧以東平畢諶為别駕張邈之叛也邈刼諶母弟妻<lb/>
子太祖謝遣之曰卿老母在彼或去諶頓首無二心太<lb/>
祖為之流涕既出遂亡歸及吕布破諶生得衆為諶懼<lb/>
太祖曰夫人孝於其親矣豈不忠於君乎吾所求也以<lb/>
為魯相又吕布襲劉備取下邳備來奔程昱說太祖曰<lb/>
觀備有雄才而甚得衆心終不為人下不如早圗之太<lb/>
<pb n="KR3k0013_WYG_043-4b"/>
祖曰方今收英雄時也殺一人而失天下之心不可又<lb/>
蜀闗侯為太祖所擒太祖察其無久留之意使張遼問<lb/>
之答曰吾受劉將軍厚恩誓以共死不可背之吾終不<lb/>
留遼欲白太祖恐太祖或殺之不白非事君之道乃嘆<lb/>
曰公君父也關兄弟耳遂白之太祖曰事君不忘其夲<lb/>
天下義士也度何時能去遼曰彼受公恩必立報公而<lb/>
後去也及關殺顔良太祖知其必去重加賞賜關盡封<lb/>
其所賜拜書告辭而奔先主於袁紹軍左右欲追之太<lb/>
<pb n="KR3k0013_WYG_043-5a"/>
祖曰彼各為其主勿追也<lb/>
明帝口吃少言而沉毅好斷優禮大臣開容善直雖犯<lb/>
顔諫無所摧戮其人君之量如此之偉也<lb/>
晉景帝沉毅多大畧宣帝之誅曹爽深謀秘䇿與帝潜<lb/>
畫文帝弗之知也將發夕乃告之既而使人覘之帝寢<lb/>
如常而文帝不能安席晨會兵司馬門鎮靜内外置陣<lb/>
甚整宣帝曰此子竟可也<lb/>
武帝寛恵仁厚沉深有度量初髙陽許允既為文帝所<lb/>
<pb n="KR3k0013_WYG_043-5b"/>
殺允子竒為太常丞帝將有事於太廟朝議以竒受害<lb/>
之門不欲接近左右請出為長吏帝乃追述允夙望稱<lb/>
竒之才擢為祠部郎時論稱其夷曠因南郊禮畢喟然<lb/>
問司𨽻校尉劉毅曰卿以朕方漢何帝也對曰桓靈帝<lb/>
曰吾雖徳不及古人猶克己為政又平呉㑹混一天下<lb/>
方之桓靈其已甚乎對曰桓靈賣官錢入官庫陛下賣<lb/>
官錢入私門以此言之殆不如也帝大笑曰桓靈之世<lb/>
不聞此言今有直臣故不同也<lb/>
<pb n="KR3k0013_WYG_043-6a"/>
簡文帝少有風儀善容止留心典籍不以居處為意凝<lb/>
塵滿席湛如也嘗與桓温及武陵王晞同載逰板橋温<lb/>
處令鳴鼔吹角車馳卒奔欲觀其所為晞大恐求下車<lb/>
帝安然無懼色温由此憚服<lb/>
後魏宣武幼有大度喜怒不形於色雅性儉素孝文欲<lb/>
觀諸子志向乃大陳寳物任其所取京兆王愉等皆競<lb/>
取珍玩帝唯取骨如意而已孝文大竒之及庶人恂失<lb/>
徳孝文謂彭城王勰曰吾固知此兒有非常志相今果<lb/>
<pb n="KR3k0013_WYG_043-6b"/>
然矣<lb/>
後周太祖少有大度不事家人生業輕財好施以交結<lb/>
賢士大夫為務及為魏丞相能駕馭英豪一見之者咸<lb/>
思用命<lb/>
隋髙祖性嚴重有大畧初仕後周宣帝時以后父為大<lb/>
前疑宣帝有四姬并皇后諸家爭寵數相毁譛宣帝每<lb/>
忿怒謂楊后曰必族滅爾家因召髙祖命左右曰若色<lb/>
動即殺之髙祖既至容色自若乃止<lb/>
<pb n="KR3k0013_WYG_043-7a"/>
開皇中寧州刺史元諧以潛龍之舊嘗豫大宴於百寮<lb/>
諧進曰陛下威徳逺被臣請以突厥可汗為候正陳叔<lb/>
寳為令史帝曰朕平陳國以伐罪弔民非欲誇誕以威<lb/>
天下公之所奏殊非朕心突厥不知山川何能警候叔<lb/>
寳昏醉寧堪驅使諧黙然而退<lb/>
唐髙祖倜儻不羈豁逹大度率性剛直無所矯飾志畧<lb/>
宏逺寛仁容衆凡所與遊集無貴賤皆得其歡心及義<lb/>
兵起羣盗大俠爭來歸附焉<lb/>
<pb n="KR3k0013_WYG_043-7b"/>
太宗自髫齓多大志臨機果斷不拘小節舉動非常故<lb/>
非時人所能測也初為唐國公子見隋政日亂即有四<lb/>
海之志武徳末息隱海陵之黨同謀帝者數百人事寧<lb/>
之後帝抽居爪牙近侍心術豁然不有疑阻及即位㑹<lb/>
州督王長諧坐納賂為憲司所劾帝不之罪因賜所賂<lb/>
之物以愧其心<lb/>
貞觀三年帝親録繫囚有劉恭者項有腠文自云當王<lb/>
天下坐是被拘帝見之曰項有腠文何預於物若天將<lb/>
<pb n="KR3k0013_WYG_043-8a"/>
興之非朕能害若無天命縱腠何為乃釋之<lb/>
十九年帝征遼候騎獲莫離支覘使髙竹離反接以至<lb/>
軍門帝召見解縳謂曰何顔色痩沮若斯之甚耶對曰<lb/>
偷路間行不食數日矣帝命飯之謂曰爾主使爾為諜<lb/>
宜速反命寄語莫離支須中軍消息可遣人徑至吾所<lb/>
間行辛苦亦何以為帝哀竹離徒跣賜屩以遣之<lb/>
髙宗咸亨二年七月東州道總管髙侃破髙麗餘衆於<lb/>
安市城侃奏稱有髙麗僧言中外災異請誅之帝謂郝<lb/>
<pb n="KR3k0013_WYG_043-8b"/>
處俊曰朕聞為君上者以天下之目而視以天下之耳<lb/>
而聽葢欲廣聞見也且天降災異所以警悟人君其變<lb/>
苟實言之者何罪其事若虛聞之者足以自戒舜立謗<lb/>
木良有以也欲箝天下之口其可得乎此不足以加罪<lb/>
特令赦之<lb/>
後唐髙祖初為大同軍節度使以罪奔達靼居數日會<lb/>
黄巢自江淮北度椎牛釃酒宴其酋首酒酣喻之曰予<lb/>
父子為賊臣䜛間報國無由今聞黄巢北犯江淮必為<lb/>
<pb n="KR3k0013_WYG_043-9a"/>
中原之患一日天子赦宥詔徴兵僕與公等南向而定<lb/>
天下是子心也人生世間光景㡬何曷能終老沙堆中<lb/>
哉公等勉之逹靼知無留意皆釋然無間哉<lb/>
荘宗膽畧絶人其心豁如也初與梁對壘于河上梁將<lb/>
陸思鐸以善射日預其戰嘗於箭笴之上自鏤其姓名<lb/>
一日射中帝之馬鞍帝㧞箭視之覩思鐸姓名因而記<lb/>
之及帝平梁思鐸以例來降帝出箭以視之思鐸伏地<lb/>
待罪慰而釋之尋授武龍右廂都指揮使加檢校太保<lb/>
<pb n="KR3k0013_WYG_043-9b"/>
明宗初在太祖左右居常唯治兵仗不喜専事生産家<lb/>
財屢空處之晏如也太祖知其亷欲試其誠召於泉府<lb/>
命恣意取之然所取不過束帛數緡而已<lb/>
末帝嘗與房知温失意於杯盤間以白刄相恐及即位<lb/>
知温憂甚帝乃封列土以寧之知温徑赴雒陽申其宿<lb/>
過且感新恩帝開懐以厚禮慰而遣之<lb/>
　　　多能<lb/>
夫王者秉淳粹之氣挺明哲之資究造化之端為生民<lb/>
<pb n="KR3k0013_WYG_043-10a"/>
之表宜乎習尚臻於𤣥妙動作究於精微也至若聽覽<lb/>
之餘穆清之際必務遊息以暢襟靈故有寓情於筆札<lb/>
屬意於管絃取樂於棊奕適意於射御以至翫和扁之<lb/>
書披京管之術或羣臣宴衎下表乎同歡或便坐清閒<lb/>
内資乎𤣥覽足以彰攸縱之智見狥齊之才垂之方冊<lb/>
是為能事故可以戒逸豫而節嗜好刑風俗而滌心志<lb/>
者焉<lb/>
漢元帝多才藝善史書<hi>周宣王太史史籕所作大篆</hi>鼓琴瑟吹洞簫<lb/>
<pb n="KR3k0013_WYG_043-10b"/>
<hi>簫之無底也</hi>自度曲被歌聲<hi>自隱度作新曲因持新曲以為歌詩聲也被聲能播樂也</hi>分<lb/>
<graphic n="KR1951" url="https://raw.githubusercontent.com/kanripo/KR-Gaiji/master/images/KR1951.png" mimeType="image/png"/>節度<hi>
                        <graphic n="KR1951" url="https://raw.githubusercontent.com/kanripo/KR-Gaiji/master/images/KR1951.png" mimeType="image/png"/>切也謂能分切句絶為之節制也</hi>窮極㓜妙<hi>讀曰要妙</hi>帝又好音樂<lb/>
善琴笙嘗置鼙鼔殿下<hi>鼔本騎士之鼔</hi>天子自臨軒檻隤銅丸<lb/>
以擿鼔聲中嚴鼔之節<hi>荘嚴之鼔節也</hi>後宫及左右習知音者<lb/>
莫能焉<lb/>
魏太祖才力絶人及造作宫室繕治器械無不為之法<lb/>
則皆盡其意漢世安平崔瑗瑗子實𢎞農張芝芝弟昶<lb/>
並善草書而太祖亞之桓譚蔡邕善音樂馮翊山子道<lb/>
<pb n="KR3k0013_WYG_043-11a"/>
王九真郭凱等善圍棊太祖皆與埒能又好養性法又<lb/>
觧方藥招引方術之士盧江左慈譙郡華陀甘陵甘始<lb/>
陽城郗儉無不畢至<lb/>
文帝善騎射好擊劍才藝兼該嘗自叙曰余年五歳上<lb/>
以世方擾亂教余學射六歳而知射又教余騎馬八歳<lb/>
而能騎射矣以時之多故每征余常從建安初上南征<lb/>
荆州至宛張繡降旬日而反亡兄孝㢘子脩從兄安民<lb/>
遇害時余年十歳乗焉得脫夫文武之道各随時而用<lb/>
<pb n="KR3k0013_WYG_043-11b"/>
生於中平之季長於戎旅之間是以少好弓馬於今不<lb/>
衰逐禽輙十里馳射百歩日多體健心每不厭建安十<lb/>
年始定冀州濊貊貢良弓燕代獻名馬時歳之暮春勾<lb/>
芒司節和風扇物弓燥手柔草淺獸肥與族弟子丹獵<lb/>
於鄴西終日手獲麞鹿九雉兎三十後軍南征次曲蠡<lb/>
尚書令荀彧奉使犒軍見余談論之末彧言聞君善左<lb/>
右射此實難能余言執事未覩夫項發口從俯馬蹄而<lb/>
仰月支也彧喜笑曰乃爾余曰埓有常徑的有常所雖<lb/>
<pb n="KR3k0013_WYG_043-12a"/>
每發輙中非至妙也若馳平原赴豐草要狡獸截輕禽<lb/>
使弓不虛彎所中必洞斯則妙矣時軍祭酒張京在坐<lb/>
顧彧拊手曰善余又學擊劍閱師多矣四方之法各異<lb/>
惟京師為善桓靈之間有虎賁王越善斯術稱於京師<lb/>
河南史阿言昔與越游俱得其法余從阿學之精熟嘗<lb/>
與平虜將軍劉勲奮威將軍鄧展等共飲宿聞展善有<lb/>
手臂曉五兵又稱其能空手入白刃余與論劍良久謂<lb/>
言將軍法非也余顧好之又得善術因求與余對時酒<lb/>
<pb n="KR3k0013_WYG_043-12b"/>
酣耳熱方食芋蔗便以為杖下殿數交三中其臂左右<lb/>
大笑展意不平更為之余言吾法急屬難偽相中面故<lb/>
齊臂耳展言願復一交余知其欲突以取交中也因偽<lb/>
深進展果尋前余却脚鄛正截其顙坐中驚視余還坐<lb/>
笑曰昔陽慶使淳于意去其故方更授以秘術今余亦<lb/>
願鄧將軍捐棄故伎更受要道也一坐盡歡夫事不可<lb/>
自謂已長余少曉持複自謂無對俗名䨥㦸為坐鐵室<lb/>
鑲楯為閉木户後從陳國袁敏學以單攻複毎為若神<lb/>
<pb n="KR3k0013_WYG_043-13a"/>
對家不知所出先日若逢敏於狹路直决耳余於他戱<lb/>
弄之事少所喜唯彈棊略盡其巧少為之賦昔京師先<lb/>
工有馬令鄉侯東方安世張公子常恨不得與彼數子<lb/>
者對上雅好詩書文集雖在軍旅手不釋卷每每定省<lb/>
從容嘗言人少好學則思専長則善忘長大而能勤學<lb/>
者唯吾與袁伯業耳余是以少誦詩論及長而備歴五<lb/>
經四部史漢諸子百家之言靡不畢覽<hi>一云帝善彈棊能用手巾角時</hi>
<hi>有一書生又能低頭以所冠著葛巾撇棊角</hi>
<pb n="KR3k0013_WYG_043-13b"/>
隋髙祖潜龍時頗好音樂嘗倚琵琶作歌二首名曰地<lb/>
厚天髙託言夫妻之義因即取之為房内曲命婦人並<lb/>
登歌上夀並用之<lb/>
唐太宗負觀十四年四月自為草書屏風以示羣臣筆<lb/>
力遒勁為一時之絶先是人間有王羲之書悉購之書<lb/>
府凡真行二百九十紙裝為七十卷草書二千紙裝成<lb/>
八十卷每聽覽餘閒時取臨翫焉嘗問朝臣曰書學小<lb/>
道初非急務時或留心猶勝棄日凡謂藝業未有學而<lb/>
<pb n="KR3k0013_WYG_043-14a"/>
不得者也病在心力懈怠不能専精耳朕少時為公子<lb/>
未遭陣敵義旗之始及平冦亂每執金鼓必自指揮習<lb/>
觀其陣即知强弱嘗取吾弱對其强取吾強對其弱敵<lb/>
犯吾弱追奔不過數百十歩吾擊其弱必突過其陣自<lb/>
背而反擊之無不大潰多用此而制勝思得其理深也<lb/>
今吾臨古人之書殊不學其形勢唯在求其骨力而形<lb/>
勢自生耳然吾之所為皆先作意是以果能成也帝性<lb/>
愛書初置𢎞文館選貴臣子有性識者以為學生内出<lb/>
<pb n="KR3k0013_WYG_043-14b"/>
法書命之令學又令人間善書者亦徴入館内是十數<lb/>
年間海内從風而靡工書者甚衆焉<lb/>
十八年二月詔三品以上賜宴於𤣥武門帝既工𨽻書<lb/>
又好飛白於王衞之間别更立意遂觸類増長精好絶<lb/>
倫每有新竒羣臣無不下拜啓請是日太宗操筆作飛<lb/>
白書羣臣乗酒就太宗手中相競散騎常侍劉洎登床<lb/>
引手然後得之其不得者咸稱洎登床罪當死請引付<lb/>
法帝笑而言曰昔日媫妤辭輦今見常侍登床五月帝<lb/>
<pb n="KR3k0013_WYG_043-15a"/>
為飛白書鸞鳯螭龍等字筆勢驚絶謂司徒長孫無忌<lb/>
吏部尚書楊師道曰明旦五日舊俗必用衣服翫物相<lb/>
賀朕今各賀君飛白扇二枚庶動清風以増徳義<lb/>
𤣥宗好學善騎射洞曉音律及隂陽象緯推歩<lb/>
徳宗貞元四年八月御書章敬寺額備鼓吹并神䇿馬<lb/>
騎以迎帝御通化門觀之<lb/>
順宗聰睿善𨽻書在東宫時徳宗為詩及他文賜大臣<lb/>
者率皆令帝書之<lb/>
<pb n="KR3k0013_WYG_043-15b"/>
敬宗性聰睿有斷凡百工之藝皆不習而自能<lb/>
後唐荘宗洞曉音律武皇帝令歌舞於前十三習春秋<lb/>
手自繕冩畧通大義<lb/>
　<lb/>
　<lb/>
　<lb/>
　<lb/>
　册府元龜卷四十三<lb/>
</p>
<p>
</p>
  </div>
</body>
</text>
</TEI>
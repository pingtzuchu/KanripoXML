<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五十四</head>
    <p>
<pb n="KR3k0013_WYG_054-1a"/>
欽定四庫全書<lb/>
　册府元龜卷五十四　　宋　王欽若等　撰<lb/>
　　帝王部<lb/>
　　　尚黄老第二<lb/>
唐𤣥宗天寳元年正月甲寅陳王府參軍田文秀上言<lb/>
曰𤣥元皇帝降見於丹鳳門之通衢告錫靈符在尹喜<lb/>
故宅帝遣使旁求於函谷故關令尹喜臺西一百三十<lb/>
歩發之而得時文武百官及宗子僧道咸上表以符瑞<lb/>
<pb n="KR3k0013_WYG_054-1b"/>
感通韞匱真寳潛應年號先天不違願崇徽號光昭典<lb/>
禮累表入帝固辭不受壬申乃下制曰神之降休禮無<lb/>
不荅永言禋祀必在躬親朕粤自君臨載𢎞道教崇清<lb/>
淨之化暢𤣥元之風庶乎澤及蒼生時臻夀域積以歲<lb/>
月未嘗懈怠豈謂㣲誠感通烈祖降見乃昭靈命是襲<lb/>
寳符因而求之應言而獲亦旣至止果表殊徴諒惟祕<lb/>
詞不可詳説然邦國大慶何以過焉是知神仙所緘造<lb/>
化同固爰初有待經韞匱而多時潛應改元若符契之<lb/>
<pb n="KR3k0013_WYG_054-2a"/>
相合景福攸介祗畏良深而羣官宗室抗疏於外元良<lb/>
諸子屢請於中逮夫緇黄兼彼耆老以至懇誠不已前<lb/>
後相仍願加天寳之名用易開元之號顧惟菲薄曷以<lb/>
當之然則𤣥元在乎欽承人心難以推拒順天從衆義<lb/>
恊至公敬依所請實用多愧斯盖上𤣥厚載爰及百神<lb/>
孚佑効靈恊於睿祖幽賛惟新之厯克彰永代之祥宜<lb/>
遵記典式陳昭報以來月十五日祔𤣥元皇帝廟<lb/>
二月乙酉置𤣥元皇帝廟辛卯親享𤣥元皇帝於新廟<lb/>
<pb n="KR3k0013_WYG_054-2b"/>
京城斷屠宰是月詔史記古今人表𤣥元皇帝升入上<lb/>
聖<lb/>
三月丙申追號莊子為南華真人所著書為南華真經<lb/>
庚子帝曰莊子號曰南華真人其文列庚桑冝令中書<lb/>
門下更討論聞奏宰臣李林甫等奏曰莊子旣號南華<lb/>
真人文子請號通𤣥真人列子號冲虛真人庚桑號洞<lb/>
虛真人其數子并望隨號稱經從之門下侍郎陳希烈<lb/>
奏曰臣伏見今年二十日恩制以莊子號南華真人書<lb/>
<pb n="KR3k0013_WYG_054-3a"/>
曰南華真經然真經所説皆理身之要發明奥義有十<lb/>
萬𤣥言祖述道經含五千㣲旨昔常侍講跪演經文至<lb/>
於七篇陛下顧謂臣曰其篇有養生主已悟長年之術<lb/>
其次有德充符豈無非常之應臣稽首對曰陛下徳充<lb/>
於内符應於外發言之後必有大慶以應之後篇之中<lb/>
所謂應帝王之篇是也今𤣥元皇帝果降靈符彰寳祚<lb/>
無疆之福含真人知來之㫖尊以稱謂陳其象設希代<lb/>
之禮曠古未聞臣於此經宿願深重受持讀誦三十餘<lb/>
<pb n="KR3k0013_WYG_054-3b"/>
年作禮焚香庶俾神化獲逢殊慶倍百常情特望宣付<lb/>
史官以昭靈應許之<lb/>
四月戊寅詔曰化之原者曰道道之用者為德其義至<lb/>
大非聖人孰能章之昔有周季年代與道喪我烈祖𤣥<lb/>
元皇帝乃發明妙本汲引生靈遂著𤣥經五千言用救<lb/>
時弊義髙象繫理貫希夷非百代之能儔豈六經之所<lb/>
擬承前習業人等以其卷數非多列在小經之目㣲言<lb/>
奥㫖稱謂殊乖自今已後天下應舉除崇𤣥學士外自<lb/>
<pb n="KR3k0013_WYG_054-4a"/>
餘所試道德經宜並停仍令所司更詳擇一小經代之<lb/>
其道經為上經徳為下經庶乎道尊徳貴是崇是奉凡<lb/>
在遐邇知朕意焉戊子命有司定𤣥元廟告享所奏樂<lb/>
太常奏降神用混成之樂從之<lb/>
六月制曰大道先於兩儀天地生於萬物是以聖哲之<lb/>
後咸竭其誠今後應縁國家致命表疏簿書及所試制<lb/>
䇿文章一事已上語指道教之詞及天地乾坤之字者<lb/>
並一切半闕宜宣示中外<lb/>
<pb n="KR3k0013_WYG_054-4b"/>
九月詔兩京𤣥元廟改為太上𤣥元廟天下准此<lb/>
十月詔曰善利萬物莫先乎大道孚祐兆庶實賴於尊<lb/>
經朕每念黎庶無忘恵養常冀盡登冨夀之域永無凍<lb/>
餒之虞所以去年具有處分令天下諸觀轉本際仙經<lb/>
逮至今秋果聞有歲自非大聖昭應孰臻於此宜令天<lb/>
下道士及女道士等待至今歲轉經訖各於當觀設齋<lb/>
慶讃仍取来年正月一日至年終已來依前轉本際經<lb/>
兼令講説其所設齋度慶亦冝准此庶使逺近䝉福如<lb/>
<pb n="KR3k0013_WYG_054-5a"/>
朕意焉<lb/>
二年正月追尊𤣥元皇帝為大聖祖𤣥元皇帝兩京崇<lb/>
𤣥學改為崇𤣥館博士為學士助教為直學士更置大<lb/>
學士貟又義陽郡築𤣥元皇帝宫獲玉石真人獻之<lb/>
三月親祠𤣥元皇帝廟追尊逺祖制曰庇生人者必崇<lb/>
於大道受成命者實賴於前烈恭惟大聖祖𤣥元皇帝<lb/>
道光太極首出混元𢎞敷妙門廣運真化雖乘時御氣旣<lb/>
超昇於上清而儲祉發祥每孚祐於来裔祚我寳運格<lb/>
<pb n="KR3k0013_WYG_054-5b"/>
於皇天爰自創業迨於兹歲頻彰嘉貺屢覩真容使夫<lb/>
天清地寧物阜人庶六氣時若四夷来王皆聖祖之感<lb/>
也至道之應也成功不宰豈假於强名降福無疆敢忘<lb/>
於昭報是用薦徽號増禮册蠲潔以盡敬躬親以致誠<lb/>
意旣昭格良深感慶宜因展事更廣揚名夫聖人之生<lb/>
乃先天地應變無體其德猶龍雖㝠㝠之中初不知誰<lb/>
之子而誕靈之後亦必有先聖祖父母著在圗諜母益<lb/>
夀氏已崇徽號曰先天太后父周正御大夫敬追尊為<lb/>
<pb n="KR3k0013_WYG_054-6a"/>
先天太皇仍於譙郡置廟自餘事已上准先天太后廟<lb/>
例且聖祖所理本在諸天将欲降靈固宜取象况惟帝<lb/>
號豈可名宫其𤣥元宫宜為太清宫西京改為太清宫<lb/>
東京改為太㣲宫天下諸郡改為紫極宫兩京宫内道<lb/>
士取先抽有道行者一七人自餘於新度人中簡擇取<lb/>
添滿三七人為定額仍各賜近城荘園各一所並量賜<lb/>
奴婢等其道士女道士先令司封檢校不須更𨽻宗正<lb/>
寺所置崇𤣥署冝停古人制禮祭用質明義旣取於尚<lb/>
<pb n="KR3k0013_WYG_054-6b"/>
幽情實縁於旣殁我聖祖湛然常在為道之宗旣殊有<lb/>
盡之期須展事生之禮自今已後毎聖祖宫有昭告冝<lb/>
改用卯時已前行禮朕深惟復樸将致無為常恐至理<lb/>
難明𤣥風未暢不有時習焉能化成自今已後毎至三<lb/>
元日宜令崇𤣥館學士講道徳南華等諸經羣公百辟<lb/>
咸就觀禮庶使軒冕之士盡𢎞南郭之風寰海之内咸<lb/>
為大庭之俗其崇𤣥館大學士宜賜物一百疋學士賜<lb/>
六十疋直學士四十疋宫内先配住道士各二十疋宣<lb/>
<pb n="KR3k0013_WYG_054-7a"/>
布中外令識朕懐<hi>初太清宫咸命工人於太白山采白石為𤣥元聖容與𤣥宗聖容侍立於</hi>
<hi>𤣥元右皆依王者衮冕之服繪綵珠玉為之</hi>
五月蘇州刺史鄭長裕奏新作𤣥元皇帝宫有九井自<lb/>
然羅列在宫院内差池階宇洞徹常盈汲用不竭宛合<lb/>
譙宫九井之數望宣付史館頒示天下從之<lb/>
九月譙郡紫極宫冝准西京為太清宫先天太皇及太<lb/>
后廟亦並改為宫<lb/>
三載三月兩京及天下諸郡於開元觀開元寺以金銅<lb/>
<pb n="KR3k0013_WYG_054-7b"/>
鑄帝等身天尊及佛各一<lb/>
四載正月甲子帝於内道塲為兆庶祈福親撰黄素文<lb/>
登壇其文騰空自飛上天空中有言曰聖夀延長丁卯<lb/>
皇太子諸王上表賀曰今月六日伏見陛下昭告上帝<lb/>
隂隲下民勤恤蒼生克成黄素况靈丹神合祕藥天成<lb/>
聿修増壇奉以行事肅恭展禮飛章騰踊而入雲虛空<lb/>
有言聖夀靈長而象岳休祐靈感曠古未聞伏望宣示<lb/>
朝廷録付史館手詔報曰頃以獻歲親祠百靈豈精至<lb/>
<pb n="KR3k0013_WYG_054-8a"/>
之上昭而禎祥之屢應神言報休徴之慶黄素飛雲漢<lb/>
之間皆宗社降靈福流寰宇豈予㣲感獨能致之所請<lb/>
宣示朝廷光於史册者依<lb/>
二月辛未中書門下奏曰臣等昨十二日因奏事親奉<lb/>
徳音朕以正月甲子日為萬姓祈福初登壇時疾風甚<lb/>
勁及行事之際則恬然清謐又朕親撰黄素文置壇所<lb/>
案上竭誠陳請須臾騰空飛上空中忽聞有言報朕休<lb/>
徴論蒼生福慶及行禮事畢又風起如初朕近於嵩山<lb/>
<pb n="KR3k0013_WYG_054-8b"/>
所鍊藥成其時亦置於壇側及夜左右方欲收藥又空<lb/>
中聞語諸靈官雖已赴大同殿其藥且未須収此自監<lb/>
守言聲甚厲其左右祗承及道士等聞者莫不驚悚以<lb/>
逹曙之後乃收其藥朕為蒼生祈福有此殊應與卿等<lb/>
同慶者臣聞上天之載雖曰無聲聖人所感必将有應<lb/>
陛下精誠契道深仁被物親祈介福用濟羣生法事旣<lb/>
陳疾風旋止聖詞上告祕録騰飛遂降神言屢呈昭應<lb/>
始則孚祐下土報黔庶之和平終乃垂䕶靈丹表皇期<lb/>
<pb n="KR3k0013_WYG_054-9a"/>
於萬億人聽所接神休莫踰希㣲之地屢有昌言感應<lb/>
之功不惟幽賛殊祥特異振古未聞諒天意之合符豈<lb/>
山聲之足比無疆之慶萬國同歡况在㣲臣實倍常品<lb/>
伏望編諸簡策宣示中外帝手詔報曰朕精修道源為<lb/>
人祈福雖則每多昭應若此之殊祥豈聖祖揆予之無<lb/>
私靈真貺我之誠感遂得休徴之應出自神言勤請之<lb/>
詞上飛空境永惟虛薄何以當兹然福逮蒼生深為慰<lb/>
也所請者依<lb/>
<pb n="KR3k0013_WYG_054-9b"/>
甲午崇𤣥館學士門下侍郎陳希烈奏曰伏見太清宫<lb/>
道士蕭從一云今日五更欲於殿上焚香行至三清門<lb/>
忽有一片紫雲從空下兼有異常音樂忽然如夢身心<lb/>
驚駭見空中有異人兼仙童玉女謂從者曰我是𤣥元<lb/>
皇帝可報吾孫汝是上界真人令侍吾左右吾𠖇使天<lb/>
匠就助成就訖長衞䕶汝受命無疆災害自除天下安<lb/>
樂言訖隨雲氣便入殿門謹案諸道士學生皆稱今日<lb/>
凌晨於三清門外見道士蕭從一鞠恭唱喏三四聲有<lb/>
<pb n="KR3k0013_WYG_054-10a"/>
紫雲及音樂移時不㪚伏惟陛下䖍誠奉道福祐所歸<lb/>
置玊石真容侍聖祖左右仙藥下慶天将助成紫雲徘<lb/>
徊移時不散空中有語所報非常言聖夀之延長億萬<lb/>
載之無極伏望宣付史官帝手詔報曰纉承丕業遵修<lb/>
𤣥訓精誠之至冀在希夷寡昧之德寧期昭應恭惟聖<lb/>
祖屢降真容仙衞接於雲間郯駕迴於天路又賜以無<lb/>
疆之夀且欣以助成之言嚴奉神休良深祗慶所請者<lb/>
依<lb/>
<pb n="KR3k0013_WYG_054-10b"/>
四月癸巳詔曰尊祖奉先必在於崇敬辨儀正禮所貴<lb/>
於縁情伏以大聖祖𤣥元皇帝御氣升天長生乆視體<lb/>
重𤣥而不測與元化以無窮真容屢見寳符仍集恭惟<lb/>
孚祐實表常存比太清宫行事官皆具冕服爰及奏樂<lb/>
未易舊名并告獻之時人陳筴祝旣非事生之禮皆是<lb/>
降生之儀且真俗殊倫幽明異數理有非便亦在從宜<lb/>
自今後毎於太清宫行禮官冝改用朝服兼停祝版其<lb/>
告獻辭及所奏樂章朕當别自修撰仍令所司具儀注<lb/>
<pb n="KR3k0013_WYG_054-11a"/>
文奏<lb/>
七月丁巳蜀郡上言道士鄧紫虛投龍設醮於江潭有<lb/>
大虵長一丈自潭遊出文采五色有異常虵其上又有<lb/>
慶雲紛郁望編諸史册從之乙卯詔曰王者天其祖學<lb/>
者父其師義有尊崇情歸孝敬况我𤣥宗道要無名象<lb/>
先猶龍莫測昔常問禮烹鮮有論歴代攸尊永惟重𤣥<lb/>
衆教之父者也朕纉承聖緒祗服𤣥言乙夜觀書将求<lb/>
於道雖理歸絶學信無取於筌蹄然垂代作程義必存<lb/>
<pb n="KR3k0013_WYG_054-11b"/>
乎文字俾之大順亦合禮經其墳籍中有載𤣥元皇帝<lb/>
南華等真人猶稱舊號者並冝改正其餘編録經義等<lb/>
書亦宜以道徳經列諸經之首其南華經等不須編在<lb/>
子書仍即令集賢院審詳改定應舊號并科目訖具宣<lb/>
付所司仍頒示中外<lb/>
五載正月太清宫使門下侍郎陳希烈奏昨二日縁告<lb/>
獻大聖祖宿齋時日抱戴又今日告限後有紫雲從殿<lb/>
上起向東南飛光昭清宫色盖仙宇乆而不散<lb/>
<pb n="KR3k0013_WYG_054-12a"/>
二月太清宫使門下侍郎陳希烈奏曰謹案髙上本紀<lb/>
大聖祖𤣥元皇帝以二月十五日降生旣是吉辰即大<lb/>
齋之日請同四月八日佛生日准令休假一日從之<lb/>
十二月巴東郡興山縣之巴東公山有石自開其中有<lb/>
石堂及天尊儀像幢盖侍童皆自然具足<lb/>
六載正月詔曰崇我祖訓其惟道門将以福助生靈𢎞<lb/>
拯天下諸觀道士等如聞人數全少修行多闕其欠少<lb/>
人處度滿七人並取三十以上灼然有道行經業者充<lb/>
<pb n="KR3k0013_WYG_054-12b"/>
仍令所繇長官精加試練採訪重覆勿使踰濫度訖挟<lb/>
名奏聞其諸觀有絶無人處亦度三兩人准此簡試<lb/>
七載三月詔曰朕刻意真經䖍誠至道旣慿𤣥祐永錫<lb/>
黔黎毎朝禮三清則宵衣忘寢或齋戒一室則蔬食精<lb/>
專不以勤躬為儉務以徇物為心况於宰殺尤加惻隠<lb/>
自今已後毎月十齋日不得輙有宰殺又聞閭閻之間<lb/>
例有私社皆殺生命以資宴集仁者之心有所不忍亦<lb/>
宜禁斷又詔曰朕每以道原有屬思竭精誠經教所在<lb/>
<pb n="KR3k0013_WYG_054-13a"/>
豈忘崇奉且宗其道者師其人行其教者尊其禮晉瑯<lb/>
琊王公府舎人楊真人䕶軍長史許真人丹陽上計掾<lb/>
許真人皆道著妙門感通𤣥闕降髙真之跡為上清之<lb/>
宗後漢張天師教逹元和德宗太上正一之道幽賛生<lb/>
靈梁中㪚大夫貞白陶先生髙尚塵表博逹𤣥㣲綜緝<lb/>
真經俾𫝊後學並令有司審定子孫将有封植以嗣真<lb/>
也天師册為太師貞白册贈太保其天下有洞宫山各<lb/>
置壇祠宇毎處度道士五人并取近山三十戸蠲免租<lb/>
<pb n="KR3k0013_WYG_054-13b"/>
税差科永供洒掃諸郡有自古得道升仙之處雖先令<lb/>
醮祭猶慮未周毎處度道士二人其靈跡殊尤功應逺<lb/>
大者度三人永修香火其茅山紫陽觀取側近百户太<lb/>
平崇元二觀各一百户並蠲免租税差科長充修葺洒<lb/>
掃應天下靈山仙迹並宜禁斷樵採弋獵如聞山林學<lb/>
道之士每被搜括且法之防邪本有所以至於宿處妖<lb/>
訛亡命聚衆誘陷愚人故令禁斷郡縣遂一槩廹逐使<lb/>
至道之士不得安居自今已後審之清潔更不得恐動<lb/>
<pb n="KR3k0013_WYG_054-14a"/>
以廢修行<lb/>
十二月戊戌聖神𤣥元皇帝降見於華清宫之朝元閣<lb/>
乃改為降聖閣改㑹昌縣為昭應縣㑹昌山為昭應山<lb/>
封山神為𤣥徳公仍立祠宇以時祭享<lb/>
八載六月玉芝産於大同殿先是太白山人李渾稱於<lb/>
金星洞仙人見語老君云有玉板石記符聖上長生乆<lb/>
視令御史中丞王鉷入山洞求而得之制曰握乾圗者<lb/>
必禀於元命宗道本者允屬於強名是知順物承天諒<lb/>
<pb n="KR3k0013_WYG_054-14b"/>
通昭感之徳報功尊祖貴叶崇髙之義朕祗荷丕業恭<lb/>
臨大寶何嘗不宵衣滌慮菲食齋心奉𤣥聖之垂範為<lb/>
蒼生以祈福自頃昊穹眷命至道降休玉芝再産真容<lb/>
屢見嘉應薦来罔知攸荅豈謂𤣥記隂隲秘牒混成懸<lb/>
徵造化之源宻紀靈仙之洞慶崇㝠籙昭錫朕躬初驗<lb/>
神𫝊竟彰天授幽深異吐旣殊於人代樸略其象固絶<lb/>
於名言緬覿皇圗欽承道寳㣲㫖有屬寅畏増深思申<lb/>
嚴敬之誠以崇乆大之業謹上𤣥元皇帝號曰聖祖大<lb/>
<pb n="KR3k0013_WYG_054-15a"/>
道𤣥元皇帝仍以来月五日朕親奉册禮<lb/>
閠六月丙寅帝親謁太清宫上聖祖𤣥元皇帝尊號為<lb/>
聖祖大道𤣥元皇帝丙辰詔𤣥宗妙本實備㣲言垂範<lb/>
𫝊學将𢎞治化朕所以發求道之使逺令搜訪因聽政<lb/>
之餘親加尋閱旣刋訛謬爰正簡編必在闡揚以敦勸<lb/>
道今内出一切道經宜令崇𤣥館即繕寫分道送諸道<lb/>
採訪使令管内諸郡轉寫其官本便留採訪郡一大觀<lb/>
持誦聖人垂訓盖先於道學者宗本必有其師文宣王<lb/>
<pb n="KR3k0013_WYG_054-15b"/>
與聖祖同時俱為教首雖考言比徳理在難名而問禮<lb/>
叙經迹彰親授恩廣在三之義用崇得一之尊冝於太<lb/>
㣲宫聖祖前更立文宣王儀象與四真人列侍左右且<lb/>
道降真符天有成命藏之於宻則取固名山彰之以類<lb/>
則發祥星洞况靈仙所集冝表殊休太白山可封為神<lb/>
應山所繇四時祭祀其金星洞改為嘉祥洞所管華陽<lb/>
縣仍一洞置一祠宇仙人臺下置一觀兩京并十道於<lb/>
一大郡亦冝置一觀並以真符玉芝為名毎觀度道士<lb/>
<pb n="KR3k0013_WYG_054-16a"/>
七人修持香火户部侍郎兼御史中丞王鉷以才受委<lb/>
以忠奉上頃命精求石記克恊神心宜旌乃誠俾正章<lb/>
綬特與三品其李渾等三人旣親𫝊真誥因獲元符當<lb/>
有甄命用旌福應宜令中書門下量其所能具状奏聞<lb/>
是日大赦制曰禘祫之禮以存序位質文之變蓋取隨<lb/>
時國家系本仙宗業承聖祖重熈累盛旣錫無疆之休<lb/>
合享登神思𢎞不易之典自今已後每禘祫並於太清<lb/>
宫聖祖前設位序正上以明陟配之禮欽若𤣥宗下以<lb/>
<pb n="KR3k0013_WYG_054-16b"/>
盡䖍恭之誠無違至道比來每縁禘祫時享則停事雖<lb/>
適於從冝禮或虧於必備已後毎縁禘祫其常享以素<lb/>
饌三㷊香以代三獻<lb/>
十二月啓聖宫琢玉造聖祖大道𤣥元皇帝真容及帝<lb/>
真容<lb/>
九載正月東京留守上言清河郡人崔以清今載元日<lb/>
平明於天津橋上忽見紫雲為盖五色雲中前有音樂<lb/>
後有響梵其中有一人着黄衣乗青牛口云我是太上<lb/>
<pb n="KR3k0013_WYG_054-17a"/>
李老君有天應云三𤣥在汝本望白馬河南紫㣲山上<lb/>
得鼎處南一百五十歩火急𤼵取汝帝得之有同三光<lb/>
有四句異言莫𫝊於人汝自見帝乃可得<lb/>
二月甲戌吴郡太守林祥上言所部造真符玉芝觀於<lb/>
李樹下發得聖祖尊容不勝大慶請宣付史館許之壬<lb/>
寅華隂郡奏白鶴見於西岳五福峯甘露降大羅峯之<lb/>
醮壇白鹿見於大羅東南峯駕鶴嶺衞叔卿之得仙處<lb/>
請付史官從之<lb/>
<pb n="KR3k0013_WYG_054-17b"/>
三月丁未詔曰宜於丹陽郡江寧縣簡擇形勝處創置<lb/>
一觀度道士七人委太守精擇灼然有行道者具名録<lb/>
奏<lb/>
十月太白山人王𤣥翼上言𤣥元皇帝降見言寳仙洞<lb/>
中有妙寳真符詔刑部尚書王倕等獲之<lb/>
十一月制曰自今已後毎親告獻太㣲宫改為朝獻有<lb/>
司行事為薦獻<lb/>
十載正月有事於南郊於壇所大赦自今已後攝祭南<lb/>
<pb n="KR3k0013_WYG_054-18a"/>
郊薦獻太清宫薦享太廟其太尉行事前一日於致齋<lb/>
具羽儀鹵簿公卿引入親受祝板乃還清齋所<lb/>
四月帝於内道塲親教諸道士歩虛聲韻道士𤣥辨等<lb/>
謝曰臣自凡愚生逢大聖服膺真教庇影𤣥門謬得侍<lb/>
奉禁闈恭承侍問夙夜兢惕将何克堪伏見陛下親教<lb/>
歩虛及諸聲讃以至明之獨覽斷歴代之𫝊疑定驎驥<lb/>
於海陛分景鏡於真偽平上去入則備體於正聲吟諷<lb/>
抑揚則宛仍於舊韻使詠之者審分明之㫖聞之者無<lb/>
<pb n="KR3k0013_WYG_054-18b"/>
譌舛之嫌妙恊鈞天克諧仙唱伏以靈章本趣理固如<lb/>
然但為流傳人間訛謬滋乆非應道之主孰能正之是<lb/>
可以振暢𤣥風發揮聖作臣忝趨仙禁預聽正聲欣戴<lb/>
之誠倍萬常品特賜編諸史册宣示中外帝曰一時之<lb/>
事何足言焉所請者依<lb/>
六月戊辰中書門下奏曰臣等昨於勤政樓下叙立恭<lb/>
聞徳音今日又道門威儀王虗真奉宣聖意伏承陛下<lb/>
奉為五聖寫一切道德經五本於太清宫興唐東明龍<lb/>
<pb n="KR3k0013_WYG_054-19a"/>
興觀各置一本仍各賜絹五百疋以申慶齋臣等伏以<lb/>
至理本乎無為乃隠言以演教孝思存乎追逺必精意<lb/>
以報親陛下欽崇道元䖍奉先聖更抒睿思刋定真經<lb/>
玊軸瓊輪旣懸之於日月𤣥宗奥旨方下濟於雲霄罔<lb/>
極之情因心知至無疆之福有感必通式眀孝經之誠<lb/>
更闡上皇之化即知北極之字期悟俗於羣迷南薰之<lb/>
風思躋人於夀域凡在士庶孰不歡欣臣等謬列台司<lb/>
幸叨宫使感恱之極實萬常情無任忭躍之至望宣示<lb/>
<pb n="KR3k0013_WYG_054-19b"/>
朝廷編諸史册手詔報曰朕躬承丕業禀訓𤣥宗霜露<lb/>
永懐感思罔極伏以三清設教五聖在天克奉先靈同<lb/>
心薦福今玊版瓊章傳之洞府雲嚢縹帙列在仙宗庶<lb/>
以展永慕之心兼以播淳風之化編於簡册實用愧焉<lb/>
乙亥中書門下奏曰臣等今日因奏事伏承昨日辰時<lb/>
大同殿前鐘樓上忽聞鐘聲其殿院常扄閉内更無人<lb/>
即令撿覆其鐘樓門及殿院門皆閉須臾其鐘又鳴如<lb/>
此者三度聞鐘聲響六十下其聲清徹特異人間左右<lb/>
<pb n="KR3k0013_WYG_054-20a"/>
侍臣及女道士等皆聞伏以至順通㣲藴虛無以為用<lb/>
䖍誠上逹應精感以交符陛下端拱清穆欽崇道寳尊<lb/>
玉皇之像未明而朝謁冩羣經之字乙夜而𤣥覽雖髙<lb/>
居於紫極常屬念於羣生故得契恊希夷跡多靈異雖<lb/>
仙樓未啓而神鐘自鳴不俟鯨魚之擊徹響於雲漢宛<lb/>
同鸞鳳之音諧韻於金石實表羣仙效祉𤣥祖呈祥遍<lb/>
圗牒而罕𫝊貫古今而未有臣等幸參近侍竊聼休徴<lb/>
欣躍之誠實萬常品無任慶忭之至謹奉状陳賀以聞<lb/>
<pb n="KR3k0013_WYG_054-20b"/>
仍請宣示中外編諸史册帝手詔曰朕齋心大同緬覿<lb/>
真蹟豈精誠逺感而休應薦臻今九華之鐘三清徹響<lb/>
聲聞金石氣含虛無是知紫宸之宫雲駢降集清童之<lb/>
府烟<graphic n="KR1402" url="https://raw.githubusercontent.com/kanripo/KR-Gaiji/master/images/KR1402.png" mimeType="image/png"/>来遊将合律於雲璈表同和於隂則靈仙坐接<lb/>
福夀昭然永惟嘉祥良深慶慰所請依<lb/>
八月黔中郡上言紫極宫慶雲見蘄春郡上言天長觀<lb/>
聖容玊石蓮座上産紫芝一本七莖<lb/>
十三載二月親獻太清宫上聖祖𤣥元皇帝尊號曰大<lb/>
<pb n="KR3k0013_WYG_054-21a"/>
聖祖髙上大道金闕𤣥元天皇大帝又詔太清宫闕聖<lb/>
祖仙居頻告休徴屢貽啓廸不有優異豈表殊常其本<lb/>
宫道士宜各賜物三十段道門威儀王虛真賜物五十<lb/>
段陪位大德各賜物二十段<lb/>
十四載四月道士王虛真卒贈洞㣲先生虛真東明觀<lb/>
道士以籙得見帝方崇𤣥言頗重之俾為道門威儀翰<lb/>
林供奉賜紫帔監領諸道士及卒帝甚悼之<lb/>
十月御注道徳經並義疏分示十道各令廵内𫝊寫以<lb/>
<pb n="KR3k0013_WYG_054-21b"/>
付宫觀<lb/>
十五載九月帝在蜀令道士於丈人廟修醮壇有虵見<lb/>
於廟前頭有兩角山上明燈自然明照<lb/>
肅宗至徳二年庚午通化郡上言𤣥元皇帝真容見<lb/>
十二月詔天柱山老君廟改為啓聖宫<lb/>
乾元元年二月旱於曲江池投龍祈雨又令道士何智<lb/>
通於尚書省都堂醮土神用特牲設五十餘座右僕射<lb/>
裴冕及尚書侍郎官並就位如朝儀<lb/>
<pb n="KR3k0013_WYG_054-22a"/>
四月丁未内出皇帝冩真圗自光順門送太清宫諸觀<lb/>
道士都人皆以棚車幡花皷樂迎送<lb/>
二年十一月殿中監成國公李輔國奏大明宫三殿前<lb/>
設河圗羅天大醮其夜及晨有龍見於御座褥宛轉鱗<lb/>
甲脚迹遍於褥上以其褥示朝臣<lb/>
上元二年七月癸巳於景龍觀設髙座講論道釋二教<lb/>
丁酉遣公卿百寮悉就觀設醮講論自宰臣以下賜錢<lb/>
有差<lb/>
<pb n="KR3k0013_WYG_054-22b"/>
九月詔曰國之大事郊祀為先貴其至誠不美名品黍<lb/>
稷雖設猶或非馨牲牢空多未為能享今以𤣥元孚祐<lb/>
至道為心将臻太和不欲多殺禮樂殊制孝敬同歸圎<lb/>
丘方澤任依常享薦宗廟祭祀但臨時獻熟用懐明徳<lb/>
之馨庶合西隣之祭<lb/>
代宗寳應二年七月壬寅羣臣上尊號壬子大赦改元<lb/>
制河南河北偽度僧尼道士女冠並與正度<lb/>
大厯三年七月増置崇𤣥生員滿百貟<lb/>
<pb n="KR3k0013_WYG_054-23a"/>
七年二月光天觀道士檢校殿中監冲虛先生申甫上<lb/>
言請下制誡天下道士増修道法許之四月申甫又上<lb/>
言𤣥真觀開元觀望天觀並載先帝聖諡請至諱日各<lb/>
于其觀行香從之<lb/>
八年正月乙未勅天下寺觀僧尼道士不滿七人者冝<lb/>
度滿七人三十以上者更度一七人二七以下者更度<lb/>
三人<lb/>
九年四月丙戌肅宗忌日度尼僧道士凡二百餘人<lb/>
<pb n="KR3k0013_WYG_054-23b"/>
十一月潤州上元縣石頭城新置大厯太乙之觀選道<lb/>
士七人住持<lb/>
十二年十二月詔天下仙洞靈跡之處禁樵蘇<lb/>
十三年乙巳新作乾元觀置道士四十九人以追逺祈<lb/>
福上資肅宗也其地在皇城南長興里本涇原節度使<lb/>
馬璘之宅璘初創建是宅重價募天下巧工營繕屋宇<lb/>
宏麗冠絶當時璘将卒抗表獻之帝方軫懐罔極欽崇<lb/>
道福以其當皇城形勝之地墻宇新㓗遂命為觀加乾<lb/>
<pb n="KR3k0013_WYG_054-24a"/>
元名焉先皇尊號也仍遣道門威儀申甫司其事<lb/>
德宗貞元五年三月詔曰釋道二教福利羣生館宇經<lb/>
行必資嚴㓗自今州府寺觀不得俗客居住屋宇破壊<lb/>
各隨事修葺<lb/>
憲宗元和二年正月己酉朔親薦獻于太清宫<lb/>
八年七月命中尉彭忠獻帥徒三百人修興唐觀賜錢<lb/>
十萬使壯其舊制其觀北距禁城因是開複道為行幸<lb/>
之所又以内庫絹千疋茶千斤為興唐觀城複道夫役<lb/>
<pb n="KR3k0013_WYG_054-24b"/>
之賜又以莊宅錢五十萬雜榖千石充修道教之費<lb/>
九年二月内出道教神仙圖像經法九轝以賜興唐觀<lb/>
穆宗長慶三年十二月以内庫錢一百貫賜太清宫道<lb/>
士人一千<lb/>
敬宗寳厯元年七月命左僕射平章事李逢吉攝太尉<lb/>
充孟秋薦獻大聖祖于太清宫<lb/>
八月癸丑幸蓬萊殿㑹沙門道士共四百人賜食兼給<lb/>
茶絹有差己巳以道士劉從政為檢校光禄少卿賜紫<lb/>
<pb n="KR3k0013_WYG_054-25a"/>
并號昇𤣥先生<lb/>
十月命中書侍郎平章事李程攝太尉充孟冬薦獻大<lb/>
聖祖于太清宫<lb/>
十二月命中書侍郎平章事竇易直攝太尉充季冬奏<lb/>
祥瑞于太清宫<lb/>
二年三月戊辰命興唐觀道士孫凖入翰林<lb/>
五月賜浙江送到絶粒女道士施子㣲紫衣一襲絹六<lb/>
百疋銀器二百事命中使却送歸本州帝前後累訪貞<lb/>
<pb n="KR3k0013_WYG_054-25b"/>
隠唯子㣲粗有修養之術故其去也獲厚賜焉癸未命<lb/>
内宫張士清押領光順門進狀山人杜景先赴淮南浙<lb/>
西江東湖南嶺南等道訪求藥術之士仍送景先衣一<lb/>
襲絹三十疋甲午賜興唐觀錢二萬貫充道士劉從政<lb/>
脩院<lb/>
九月庚午命兩街供奉道士趙嘗盈等四十人於三清<lb/>
殿修羅天大醮道塲<lb/>
十月丙寅以太清宫道士趙歸真充兩街道門都教授<lb/>
<pb n="KR3k0013_WYG_054-26a"/>
博士<lb/>
文宗太和七年八月戊子詔曰聖人立極教本奉先王<lb/>
者配天義惟尊祖我太祖𤣥元皇帝肇開寳運垂祚有<lb/>
唐致六合於大同躋羣生於夀域保兹鴻業實賴貽謀<lb/>
如聞亳州太清宫頻經水潦頗以摧毁永惟誕聖之地<lb/>
敢忘崇本之誠宜令宣武軍節度使李程兼充亳州太<lb/>
清宫使仍委漸加修葺以時致敬稱朕意焉<lb/>
開成二年正月召麻姑山女道士龎徳祖自録臺門留<lb/>
<pb n="KR3k0013_WYG_054-26b"/>
止玉晨觀<lb/>
武宗以開成五年正月即位二月勅三月十五日𤣥元<lb/>
皇帝降生日宜為降聖節休假三日<lb/>
㑹昌六年中書門下奏東都太㣲宫初成𤣥元皇帝玉<lb/>
聖容𤣥宗肅宗皇帝玊真容已令移就位請差右㪚騎<lb/>
常侍裴泰章充使陳薦維新之意<lb/>
哀帝天祐二年四月太清宫使栁璨奏修上清宫畢請<lb/>
改為太清宫從之詔曰𤣥元皇帝肇基聖緒敷祐神孫<lb/>
<pb n="KR3k0013_WYG_054-27a"/>
璿𣲖靈長共乾坤而莫極瑶圖貞固與日月而無窮是<lb/>
以我朝追崇奕葉昭祀禮因尊祖爰陳恭敬之文事匪<lb/>
求真且異虛無之旨比者嘗如九廟别置一宫東遷以<lb/>
來欲修奉而未暇北觀之内遂薦享以從宜每備粢盛<lb/>
靡稽故實祝史正辭而追逺雖屬猶龍宰臣肅拜于當<lb/>
陽如求罔象徒陳玊斚莫對瓊儀璨練逹舊章振舉重<lb/>
職爰思改作頗謂恊宜庶不愆而不忘致來格而来享<lb/>
又尋𤣥圃如得瀨鄉古殿宻清喬木䕃翳可以仰規紫<lb/>
<pb n="KR3k0013_WYG_054-27b"/>
府便號清宫捨短從長斯為智士尋源正始實賴賢臣<lb/>
合議允俞殊可嘉奨<lb/>
十月司天臺奏星文變見請於太清宫建黄籙道塲從<lb/>
之<lb/>
三年六月辛卯太㣲宫使栁璨奏前使裴樞充宫使日<lb/>
權奏請𤣥元觀改為太清觀又别奏在京𢎞道觀改為<lb/>
太清宫至今未有制置伏以今年十月九日陛下親事<lb/>
郊禮先謁聖祖廟𢎞道觀既未修葺𤣥元觀又在北山<lb/>
<pb n="KR3k0013_WYG_054-28a"/>
若車駕出城禮非便穏今欲只留北邙山老君廟一所<lb/>
其𤣥元觀請折入都城於清化坊内建置太㣲宫則車<lb/>
駕行事得禮從之<lb/>
後唐莊宗同光三年五月帝出師北門請雨於聖祖𤣥<lb/>
元廟<lb/>
明宗天成二年八月左補闕趙明吉上言曰竊見天下<lb/>
宫觀乆失崇修盖自朱温篡逆以来例多毁廢請下諸<lb/>
道應本朝舊置宫觀近經毁折者皆勒修増以奉祖宗<lb/>
<pb n="KR3k0013_WYG_054-28b"/>
以𢎞孝治光陛下中興之業顯國家大道之源復我真<lb/>
宗貞兹永世其兩京宫觀有公田乞免科索俾充齋糧<lb/>
以給正名道士庶懇志㷊修香火期上𤣥之福祐<lb/>
九月宗政卿李寳上言四方凡有𤣥元皇帝宫殿處請<lb/>
依修餙從之<lb/>
三年正月中書奏假寧令二月十五日𤣥元皇帝降聖<lb/>
節休假三日凖㑹昌元年二月勅休假一日伏請准近<lb/>
勅從之<lb/>
<pb n="KR3k0013_WYG_054-29a"/>
四年十二月壬子勅尊崇聖祖修<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>道宫旣復其名固<lb/>
難無額宜令所司依舊造上清宫牌額懸掛兼京城内<lb/>
金真觀仍改名崇道觀亦准上給換牌額以老君廟乆<lb/>
無牌額故也<lb/>
長興四年七月帝違和小康召道士二十人於中興殿<lb/>
為金籙醮七日而罷<lb/>
末帝清泰元年七月詔河中修五老觀<lb/>
晉髙祖天福四年五月庚辰廢華清觀為靈泉觀<lb/>
<pb n="KR3k0013_WYG_054-29b"/>
九月辛卯召道士崇真大師張薦明錫以繒帛薦明燕<lb/>
人也少為儒遊學河朔漁獵莊老故性與道俱其後雲<lb/>
衣星冠奉自然之教帝素尚𤣥元御極之初數數召見<lb/>
帝問曰道可以治世乎薦明對曰道也者妙萬物而為<lb/>
言搃兩儀而稱德得之上者為道得之中者為仁義得<lb/>
之外者為禮智信外而失之非人也得其極者尸居衽<lb/>
席之間以治天下豈止乎世者也帝遂延入内殿講老<lb/>
氏道徳經召宰臣馮道授卷而聽道曰道士講老子僧<lb/>
<pb n="KR3k0013_WYG_054-30a"/>
人受戒令文有之不可輕也帝遂禮之為師益加崇重<lb/>
嘗聞宫中奏時皷乃曰陛下聞皷聲乎守一而已夫絃<lb/>
匏金石其聲十二其黄鍾也唯合於黄鍾其不應者五<lb/>
十有九出乎多門也皷之為音也奚其間然無宫商無<lb/>
角徴無羽無變和而契之其一故也人能混成於心則<lb/>
天地俱矣何患世之不淳哉帝繇是虛心致靜尊道貴<lb/>
德故每一召見多所頒賜<lb/>
五年十一月賜張薦明號通𤣥先生令以道德二經雕<lb/>
<pb n="KR3k0013_WYG_054-30b"/>
上印板命學士和凝别撰新序冠于卷首俾頒行天下<lb/>
漢隠帝乾祐三年右補闕蘇徳濳上言臣聞道以至真<lb/>
為本自然為宗若不離嗜慾之源則安奏虛無之理况<lb/>
兩京道宫是國家崇福之地竊見道塲所設齋醮無非<lb/>
蠲潔淨筵盖表其精䖍也訪聞道士皆有妻孥㩦在道<lb/>
宫居止不獨傷於教法其實汙於清虛望特行禁止勅<lb/>
宜令御史臺嚴加告諭不得更然<lb/>
周世宗顯徳三年十一月命送華州道士陳摶復歸本<lb/>
<pb n="KR3k0013_WYG_054-31a"/>
州帝好黄白術有人以摶名奏者命華州送至闕下館<lb/>
于内庭居月餘凡所咨詢靡聞於外内放還所止仍令<lb/>
本州以時存省<lb/>
五年六月内出御衣六百餘事錢四十萬羅縠百疋分<lb/>
賜兩街僧道令増修寺觀<lb/>
六年二月幸太清觀觀所賜鐘焉先是於乾明門外新<lb/>
修太清觀旣成帝聞濮州有一鐘其聲甚摦每擊之聞<lb/>
數十里乃命徙之以賜是觀至是故徃觀焉<lb/>
<pb n="KR3k0013_WYG_054-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五十四<lb/>
</p>
<p>
</p>
  </div>
</body>
</text>
</TEI>
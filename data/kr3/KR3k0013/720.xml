<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百二十</head>
    <p>
<pb n="KR3k0013_WYG_720-1a"/>
欽定四庫全書<lb/>
　册府元龜卷七百二十　　宋　王欽若等　撰<lb/>
　　幕府部<lb/>
　　　謀畫<lb/>
仲尼曰可與立未可與權盖夫揣摩成敗之理裁量用<lb/>
捨之要終以寡過而有成功者為難矣漢氏而下公卿<lb/>
牧伯多所聘署故其從事掾佐頗有卓犖竒偉之士至<lb/>
或叅議正典經綸戎務决機制勝料敵應變慮必周物<lb/>
<pb n="KR3k0013_WYG_720-1b"/>
舉無遺策斯固心術明悟出於中智之上識理深粹預<lb/>
乎天下之精者已乃有失於聼納終貽悔吝事機既徃<lb/>
追咎奚及盖俊哲之忠謀賢逹之嘉論不可以不察也<lb/>
漢杜欽字子夏大將軍王鳯輔政奏欽為其軍武庫令<lb/>
㑹西南夷夜郎王等相攻漢遣大中大夫張康解和不<lb/>
從命欽説鳯曰大中大夫康使和解蠻夷王侯王侯受<lb/>
詔已復相攻輕易漢使不憚國威其效可見恐議者選<lb/>
耎復守和解<hi>選耎怯不前之意也</hi>太守察動靜有變廼以聞如此<lb/>
<pb n="KR3k0013_WYG_720-2a"/>
則復曠一時<hi>一時三月也言空廢一時不早發兵</hi>王侯得收獵其衆申固<lb/>
其謀黨助衆多各不勝忿必相殄滅自知罪成狂犯守<lb/>
尉逺藏温暑毒草之地雖有孫吴將賁育士若入水火<lb/>
徃必焦没知勇亡所施屯田攻守之費不可勝量冝因<lb/>
其罪惡未成未疑漢家加誅隂勅旁郡守尉練士馬大<lb/>
司農豫調榖積要害處選任職太守徃以秋凉時入誅<lb/>
其王侯尤不軌者即以為不毛之地亡用之民聖主不<lb/>
以勞中國<hi>不毛言不生草木</hi>冝罷郡放棄其民絶其王侯勿復<lb/>
<pb n="KR3k0013_WYG_720-2b"/>
通如以先帝所立累世之功不可墮壊<hi>墮毁也</hi>亦冝因其<lb/>
萌芽早斷絶之及已成形然後戰師則萬姓被害鳯納<lb/>
其説後為議郎以病免徵詣大將軍幕府欽見鳯專政<lb/>
㤗重戒之曰昔周公身有至聖之德屬有叔父之親而<lb/>
成王有獨見之明無信䜛之聼然管蔡流言而周公懼<lb/>
穰侯昭王之舅也權重於秦威震鄰敵有旦暮偃伏之<lb/>
愛<hi>言昭王㓜少旦夕偃伏戲弄於舅之旁側也</hi>心不介然有間然范睢起徒<lb/>
步繇異國無雅信<hi>雅信謂素相任信</hi>開一朝之説而穰侯就封<lb/>
<pb n="KR3k0013_WYG_720-3a"/>
<hi>范睢為丞相穰侯就國</hi>及近者武安侯之見退<hi>武安侯謂田蚡也退謂請考工地益</hi>
<hi>宅帝怒乃退也</hi>三事之跡相去各數百嵗若合符節甚不可不<lb/>
察願將軍由周公之謙懼損穰侯之威放武安之欲毋<lb/>
使范雎之徒得間其説頃之復日蝕京兆尹王章上封<lb/>
事求見果言鳯專權蔽主之過冝廢勿用以應天變於<lb/>
是天子感寤召見章與議欲退鳯鳯甚憂懼欽令鳯上<lb/>
疏謝罪乞骸骨文指甚哀太后涕泣為不食帝少而親<lb/>
倚鳯亦不忍廢復起鳯就位鳯心慙稱病篤欲遂退欽<lb/>
<pb n="KR3k0013_WYG_720-3b"/>
復説之曰將軍深悼輔政十年變異不已故乞骸骨歸<lb/>
咎於身刻已自責至誠動衆愚知莫不感傷雖然是無<lb/>
屬之臣執進退之分潔其去就之節者耳<hi>無屬無親屬於上也分等</hi>
<hi>或作介介隔其義兩通</hi>非主上所以待將軍非將軍所以報主上<lb/>
也昔周公雖老猶在京師明不離成周示不忘王室也<lb/>
仲山父異姓之臣無親於宣就封于齊<hi>詩言仲山甫徂齊者言銜命徃</hi>
<hi>治齊城郭也而韓詩以為封於齊故欽引之</hi>猶嘆息永懐宿夜徘徊不忍逺<lb/>
去况將軍之於主上主上之與將軍哉夫欲天下治安<lb/>
<pb n="KR3k0013_WYG_720-4a"/>
變異之意莫若將軍<hi>言衆人之意皆不如也</hi>主上昭然知之故攀<lb/>
援不遣<hi>援引也</hi>書稱公毋困我<hi>此周書洛誥成王告周公詞也言公必湏留此毋得</hi>
<hi>遂去而令我困盖成帝與鳯詔書引此言之</hi>唯將軍不為四國流言自疑於<lb/>
成王以固至忠鳯復起視事上令尚書劾奏京兆尹章<lb/>
章死詔獄章既死衆庶寃之以譏朝廷欽欲救其過復<lb/>
説鳯曰京兆尹章所坐事宻吏民見章素好言事以為<lb/>
不坐官職疑其以日蝕見對有所言也假令章内有所<lb/>
犯雖䧟正法事不暴揚自京師不曉况於逺方恐天下<lb/>
<pb n="KR3k0013_WYG_720-4b"/>
不知章實有罪而以為坐言事也如是塞争引之原損<lb/>
寛明之德<hi>争引謂引事類以諌争也一曰下有諌争之言上引而納之也</hi>欽愚以為冝<lb/>
因章事舉直言極諌竝見郎從官展盡其意加於徃前<lb/>
以明示四方使天下咸知主上聖明不以言罪下也若<lb/>
此則流言消釋疑惑著明鳯白行其策欽之補過將美<lb/>
皆此類也<lb/>
後漢馮衍初為王莽更始將軍亷丹掾丹討伐山東與<lb/>
衍俱至定陶莽追詔丹曰倉廪盡矣府庫空矣可以戰<lb/>
<pb n="KR3k0013_WYG_720-5a"/>
矣將軍受國重任不捐身於中野無以報恩塞責丹惶<lb/>
恐夜召衍以書示之衍因説丹曰衍聞順而成者道之<lb/>
所大也逆而功者權之所貴也是故期於有功不問所<lb/>
由論於大體不守小節昔逄丑父伏軾而使其君取飲<lb/>
稱於諸侯鄭祭仲立突而出忽終得復位見美春秋盖<lb/>
以死易生以存易亡君子之通也詭於衆意寜國存身<lb/>
賢智之慮也故易曰窮則變變則通通則久是以自天<lb/>
祐之吉無不利若夫知其不可而必行之破軍殘衆無<lb/>
<pb n="KR3k0013_WYG_720-5b"/>
補於主身死之日負義於時智者不為勇者不行且衍<lb/>
聞之得時無怠張良以五世相韓椎秦始皇博浪之中<lb/>
勇冠乎賁育名高乎㤗山將軍之先為漢信臣新室之<lb/>
興英俊不附今海内潰亂人懐漢德甚於詩人思召公<lb/>
也愛其甘棠而况子孫乎人所歌舞天必從之方今為<lb/>
將軍計莫若屯據大郡鎭撫吏士砥厲其節百里之内<lb/>
牛酒日賜納雄傑之士詢忠智之謀要將士之心待從<lb/>
横之變興社稷之利除萬人之害則福禄流於無窮功<lb/>
<pb n="KR3k0013_WYG_720-6a"/>
烈著於不滅何與軍覆於中原身膏於草野功敗名䘮<lb/>
耻及先祖哉聖人轉禍而為福智士因敗而為功願明<lb/>
公深計而無與俗同丹不能從進及睢陽復説丹曰盖<lb/>
聞明者見於無形智者慮於未萌况其昭晳者乎凡患<lb/>
生於所忽禍發於細微敗不可悔時不可失公孫鞅曰<lb/>
有高人之行負非於世有獨見之慮見贅於人故信庸<lb/>
庸之論破金石之策襲當世之操失高明之德夫决者<lb/>
智之君也疑者事之役也時不重至公勿再計丹不聼<lb/>
<pb n="KR3k0013_WYG_720-6b"/>
遂進及無鹽與赤眉戰死衍乃亡命河東<lb/>
衛羽為兖州刺史第五種從事是時太山賊叔孫無忌<lb/>
等暴横一境州郡不能討羽説種曰中國安寜忘戰日<lb/>
久而太山險阻冦猾不制今雖有精兵難以赴敵羽請<lb/>
徃譬降之種敬諾羽乃徃傋説禍福無忌即帥其黨與<lb/>
三千餘人降<lb/>
韓嵩為劉表從事中郎劉先為别駕時曹操與袁紹方<lb/>
相持於官渡紹遣人求助於表表許之而不至亦不佐<lb/>
<pb n="KR3k0013_WYG_720-7a"/>
操欲保江漢間觀天下變嵩先説表曰豪傑竝争兩雄<lb/>
相持天下之重在於將軍將軍若欲有為起乘其弊可<lb/>
也若不然固將擇所從將軍擁十萬之衆安坐而觀望<lb/>
夫求援而不能助見賢而不肯歸此兩怨必集於將軍將<lb/>
軍不得中立矣夫以曹公之明哲天下賢俊皆歸之其<lb/>
勢必舉袁紹然後稱兵以向江漢恐將軍不能禦也故<lb/>
為將軍計者不若舉州以附曹公曹公必重德將軍長<lb/>
享福祚垂之後嗣此萬全之䇿也表大將蒯越亦勸表<lb/>
<pb n="KR3k0013_WYG_720-7b"/>
表狐疑乃遣嵩詣曹操以觀虛實嵩還深陳操威德説<lb/>
表遣子入質表疑嵩反為太祖説大怒欲殺嵩考䆒隨<lb/>
嵩行者知嵩無他意乃止<lb/>
魏荀彧為太祖奮武將軍司馬太祖領兖州牧任彧留<lb/>
事㑹張邈陳宮以兖州潜迎呂布彧召東郡太守夏侯<lb/>
惇至誅叛者乃定時豫州刺史郭貢帥衆數萬來至城<lb/>
下或言與呂布同謀衆甚懼貢求見彧彧將徃惇等曰<lb/>
何知貢不與呂布同謀而輕欲見之君一州鎭也徃必<lb/>
<pb n="KR3k0013_WYG_720-8a"/>
危不可彧曰貢與邈等分非素結也今來速計必未定<lb/>
及其未定説之縱不為用可使中立若先疑之彼將怒<lb/>
而成計貢見彧無懼意謂鄄城未易攻遂引兵去又與<lb/>
程昱計使説范東阿卒全三城以待太祖太祖自徐州<lb/>
還擊布濮陽布東走二年夏太祖軍乘民大饑人相食<lb/>
陶謙死太祖欲遂取徐州還乃定布彧曰昔高祖保闗<lb/>
中光武據河内皆深根固本以制天下進足以勝敵退<lb/>
足以堅守故雖有困敗而終濟大業將軍本以兖州首<lb/>
<pb n="KR3k0013_WYG_720-8b"/>
事平山東之難百姓無不歸心悦服且河濟天下之要<lb/>
地也今雖殘壊猶易以自保是亦將軍之闗中河内也<lb/>
不可以不先定今以破李封薛蘭若分兵東擊陳宫宫<lb/>
必不敢西顧以其間勒兵收熟麥約食畜榖一舉而布<lb/>
可破也破布然後南結揚州共討袁術以臨淮泗若舍<lb/>
布而東多留兵則不足用少留兵則民皆保城不得樵<lb/>
採布乘虛冦暴民心益危唯鄄城范衛可全其餘非已<lb/>
之有是無兖州也若徐州不定將軍當安所歸乎且陶<lb/>
<pb n="KR3k0013_WYG_720-9a"/>
謙雖死徐州未易亡也彼懲往年之敗將懼而結親相<lb/>
為表裏今東方皆以收麥必堅壁清野以待將軍攻之<lb/>
不㧞略之無獲不出十日則十萬之衆未戰而自困耳<lb/>
前討徐州威罰實行其子弟念父兄之恥必人自為守<lb/>
無降心就能破之尚不可有也夫事固有棄此取彼者<lb/>
以大易小可也以安易危可也權一時之勢不患本之<lb/>
不固可也今三者莫利願將軍熟慮之太祖乃止大收<lb/>
麥復與布戰分兵平諸縣布敗走兖州遂平建安元年<lb/>
<pb n="KR3k0013_WYG_720-9b"/>
太祖擊破黄巾漢獻帝自河東還雒陽太祖議奉迎都<lb/>
許或以山東未平韓暹楊奉新將天子到雒陽北連張<lb/>
楊未可卒制彧勸太祖曰昔晉文公納周襄王而諸侯<lb/>
景從高祖東伐為義帝縞素而天下歸心天子播越將<lb/>
軍首唱義兵徒以山東擾亂未能逺赴闗右然猶分遣<lb/>
將帥蒙險通使雖禦難於外乃心無不在王室是將軍<lb/>
匡天下之素志也今車駕旋軫東京榛蕪義士有存本<lb/>
之思百姓感舊而増哀誠因此時奉主上以從民望大<lb/>
<pb n="KR3k0013_WYG_720-10a"/>
順也秉至公以服雄傑大略也扶宏義以致英俊大德<lb/>
也天下雖有逆節必不能為累明矣韓暹楊奉其敢為<lb/>
害若不時定四方生心後雖慮之無及太祖遂至雒陽<lb/>
奉迎天子都許<lb/>
毛玠為太祖治中從事語太祖曰今天下分壊國主遷<lb/>
移生民廢業饑饉流亡公家無經嵗之儲百姓無安固<lb/>
之志難以持久今袁紹劉表雖士民衆强皆無經逺之<lb/>
慮未有樹基建本者也夫兵義者勝守位以財冝奉天<lb/>
<pb n="KR3k0013_WYG_720-10b"/>
子以令不臣修耕植畜軍資如此則霸王之業可成也<lb/>
太祖敬納其言轉幕府功曹<lb/>
劉曄為太祖司空主簿從征張魯既至漢中山峻難登<lb/>
軍食頗乏太祖曰此妖妄之國耳何能為有無吾軍少<lb/>
食不如速還便自引歸令曄督後諸軍使以次出曄䇿<lb/>
魯可克加糧道不繼雖出軍猶不能皆全馳白太祖不<lb/>
如致攻遂進兵多出弩以射其營魯奔走漢中遂平曄<lb/>
進曰明公以步卒五千將誅董卓北破袁紹南征劉表<lb/>
<pb n="KR3k0013_WYG_720-11a"/>
九州百郡十并其八威震天下勢慴海外今舉漢中蜀<lb/>
人望風破膽失守推此而前蜀可傳檄而定劉備人傑<lb/>
也有度而遲得蜀日淺蜀人未恃也今破漢中蜀人震恐<lb/>
其勢自傾以公之神明因其傾而壓之無不克也若小緩<lb/>
之諸葛亮明於治而為相雲長翼徳勇冠三軍而為將蜀<lb/>
民既定據險守要則不可犯矣今不取必為後憂太祖不<lb/>
從大軍遂還後蜀降人言蜀中一日數十驚雖斬之不能<lb/>
安也太祖延問曰今尚可擊否曄曰今已小定未可擊也<lb/>
<pb n="KR3k0013_WYG_720-11b"/>
賈詡參太祖司空軍事太祖破荆州欲順江東下詡諫<lb/>
曰明公昔破袁紹今収漢南威名逺著軍勢既大若乘<lb/>
舊楚之饒以饗吏士撫安百姓使安土樂業則可不勞<lb/>
衆而江東稽服矣太祖不從軍遂無利<lb/>
司馬朗為太祖丞相主簿朗以為天下分崩之勢由秦<lb/>
滅五等之制而郡國無蒐狩習戰之備故也今雖五等<lb/>
未可復行可令州郡竝置兵外備四夷内威不軌於策<lb/>
為長又以為宜復井田徃者以民各有累世之業難中<lb/>
<pb n="KR3k0013_WYG_720-12a"/>
奪之是以至今今承大亂之後民人分散土業無主皆<lb/>
為公田宜及此時復之議雖未施行然州郡領兵朗本<lb/>
意也<lb/>
高柔為太祖倉曹屬時太祖欲遣鍾繇等討張魯柔諫<lb/>
以為今猥遣大兵西有韓遂馬超謂為已而舉將相扇<lb/>
動作逆宜先招集三輔三輔茍平漢中可傳檄而定也<lb/>
繇入闗遂超等果仄<lb/>
曹純以議郎參太祖軍事督虎豹騎從圍南皮袁譚出<lb/>
<pb n="KR3k0013_WYG_720-12b"/>
戰士卒多死太祖欲緩之純曰今千里蹈敵進不能克<lb/>
退必䘮威且懸師深入難以持久彼勝而驕我敗而懼<lb/>
以懼敵驕必可克也太祖善其言遂急攻之譚敗純麾<lb/>
下騎斬譚首<lb/>
陳羣頴川人蜀先主臨豫州辟為别駕時陶謙病死徐<lb/>
州迎先主先主欲徃羣説先主曰袁術尚强今東必與<lb/>
之争呂布若襲將軍之後將軍雖得徐州事必無成先<lb/>
主遂東與袁戰布果襲下邳遣兵助術大破豫州軍先<lb/>
<pb n="KR3k0013_WYG_720-13a"/>
主恨不用羣言<lb/>
趙浮為韓馥冀州都督從事浮與程奐將强弩萬張屯<lb/>
河陽浮等聞馥欲以冀州與袁紹自孟津馳東下時紹<lb/>
常在朝歌清水口浮等從後來船數百艘衆萬餘人整<lb/>
兵皷夜過紹營紹甚惡之浮等到謂馥曰袁本初軍無<lb/>
斗糧各已離散雖有張楊於扶羅新附未肯為用不足<lb/>
敵也小從事等請自以見兵拒之旬日之間土分瓦解<lb/>
明將軍但當開閤高枕何憂何懼馥不從乃避位出居<lb/>
<pb n="KR3k0013_WYG_720-13b"/>
趙忠故舍遣子齎冀州印綬於黎陽與紹<lb/>
董昭字公仁為袁紹叅軍事紹逆公孫瓉於界橋鉅鹿<lb/>
太守李邵及郡冠盖以瓉兵强皆欲屬瓉紹聞之使昭<lb/>
領鉅鹿問禦以何術對曰一人之微不能消衆謀欲誘<lb/>
致其心唱與同義及得其情乃當權以制之耳計在臨<lb/>
時未可得言時郡右姓孫伉等數十人專為謀主驚動<lb/>
吏民昭至郡偽作紹檄告郡云得賦羅候安平張吉辭<lb/>
當攻鉅鹿賊故孝亷孫伉等為應檄到收行軍法惡止<lb/>
<pb n="KR3k0013_WYG_720-14a"/>
其身妻子弗坐昭案檄告令皆即斬之一郡惶恐乃以<lb/>
次安慰遂皆平集事訖白紹紹善之<lb/>
程昱東郡人太祖辟昱表為東平相太祖與呂布戰於<lb/>
濮陽數不利蝗蟲起乃各引去於是袁紹使人説太祖<lb/>
連和太祖亦欲遣家居鄴太祖新失兖州軍食盡將許<lb/>
之時程昱使適還引見因言曰竊聞將軍欲遣家與袁<lb/>
紹連和誠有之乎太祖曰然昱曰昔田横齊之世族兄<lb/>
弟三人更王據千里之齊擁百萬之衆與諸侯竝南面<lb/>
<pb n="KR3k0013_WYG_720-14b"/>
稱孤既而高祖得天下而横顧為降虜當此之時横豈<lb/>
可為心哉太祖曰然此誠丈夫之至辱也昱曰昱愚不<lb/>
識大㫖以為將軍之志不如田横田横齊一壯士耳猶<lb/>
羞為高祖臣今聞將軍欲遣家徃鄴將北面事袁紹夫<lb/>
以將軍之聰明神武而反不羞為袁紹之下竊為將軍<lb/>
恥之意者將軍殆臨事而懼不然何慮之不深也夫袁<lb/>
紹據燕趙之地有并天下之心而知不能濟也將軍自<lb/>
度能為之下乎將軍以龍虎之威可為韓彭之事邪今<lb/>
<pb n="KR3k0013_WYG_720-15a"/>
兖州雖殘尚有三城能戰之士不下萬人以將軍之神<lb/>
武與文若昱等收而用之霸王之業可成也願將軍更<lb/>
慮之太祖乃止<lb/>
郭嘉為太祖司空軍祭酒太祖將討袁紹嘉曰紹方北<lb/>
擊公孫瓉可因其逺征東取呂布不先取布若紹為冦<lb/>
布為之援此深害也太祖曰然太祖討呂布欲引軍還<lb/>
嘉曰昔項籍七十餘戰未嘗敗北一朝失勢而身死國<lb/>
亡者恃勇無謀故也今布每戰輒破氣衰力盡内外失<lb/>
<pb n="KR3k0013_WYG_720-15b"/>
守布之威力不及項籍而困敗過之若乗勝攻之此成<lb/>
禽也太祖曰善急攻之遂禽布太祖欲速征劉備議者<lb/>
懼軍出袁紹襲其後進不得戰而退失所據太祖疑以<lb/>
問嘉嘉勸太祖曰紹性遲而多疑來必不速備新起衆<lb/>
心未附急擊之必敗此存亡之機不可失也太祖曰善<lb/>
遂東征備備敗奔紹紹果不出後嘉從討袁譚袁尚於<lb/>
黎陽連戰數克諸將欲乘勝遂攻之嘉曰袁紹愛此二<lb/>
子莫適立也有郭圖逄紀為之謀臣必交鬬其間還相<lb/>
<pb n="KR3k0013_WYG_720-16a"/>
離也急之則相持緩之而後争心生不如南向荆州若<lb/>
征劉表者以待其變變成而後擊之可一舉定也太祖<lb/>
曰善乃南征軍至西平譚尚果争冀州譚為尚軍所敗<lb/>
走保平原遣辛毗乞降太祖還救之遂從定鄴又從攻<lb/>
譚於南皮冀州平封嘉洧陽亭侯<hi>河北既平太祖多辟召青冀幽并知名之</hi>
<hi>士漸臣事之以為省事掾屬皆嘉之謀也</hi>太祖將征袁尚及三郡烏丸諸下<lb/>
多懼劉表使劉備襲許以討太祖嘉曰公雖威震天下<lb/>
胡恃其逺必不設備因其無備卒然擊之可破滅也且<lb/>
<pb n="KR3k0013_WYG_720-16b"/>
袁紹有㤙於民夷而尚兄弟生存今四州之民徒以威<lb/>
附德施未加舍而南征尚因烏丸之資招其死主之臣<lb/>
胡人一動民夷俱應以生蹋頓之心成覬覦之計恐青<lb/>
冀非已之有也表坐談客耳自知才不足以御備重任<lb/>
之則恐不能制輕任之則備不為用雖虛國逺征公無<lb/>
憂矣太祖遂行至易嘉言曰兵貴神速今千里襲人輜<lb/>
重多難以趨利且彼聞之必為備不如留輜重輕兵兼<lb/>
道以出掩其不意太祖乃宻出盧龍塞直指單于庭虜<lb/>
<pb n="KR3k0013_WYG_720-17a"/>
卒聞太祖至惶怖合戰大破之斬蹋頓及名王已下尚<lb/>
及兄熈走遼東<lb/>
沮授為袁紹從事太祖征紹還官渡紹進保陽武授曰<lb/>
北兵數衆而果勁不及南南榖虛少而貨財不及北南<lb/>
利在於急戰北利在於緩摶冝持久曠以日月紹不從<lb/>
李孚為袁尚冀州主簿後尚與其兄譚爭鬬尚出軍詣<lb/>
平原留别駕審配守鄴城孚隨尚行㑹太祖圍鄴尚還<lb/>
欲救鄴行未到尚疑鄴中守備少復欲令配知外動止<lb/>
<pb n="KR3k0013_WYG_720-17b"/>
與孚議所遣孚答尚言今使小人徃恐不足以知外内<lb/>
且恐不能自逹孚請自徃尚問孚當何所得孚曰聞鄴<lb/>
圍甚堅多人則覺以為直當將三騎足矣尚從其計孚<lb/>
自選温信者三人不語所之皆勅使具脯糧不得持兵<lb/>
仗各給快馬遂辭尚來南所在止亭傳及到梁淇使從<lb/>
者研問事杖三十枚繫著馬邉自著平上幘將三騎投<lb/>
暮詣鄴下是時大將軍雖有禁令而芻牧者多故孚因<lb/>
此夜到以一鼓中自稱都督歴北圍循表而東從東圍<lb/>
<pb n="KR3k0013_WYG_720-18a"/>
表又循圍而南步步呵責守圍將士隨輕重行其罰遂<lb/>
歴太祖營前徑南過從南圍角西折當章門復責怒守<lb/>
圍者收縳之因開其圍馳到城下呼城上人城上人以<lb/>
䋲引孚得入配等見孚悲喜鼓譟稱萬嵗守圍者以狀<lb/>
聞太祖笑曰此非徒得入也方且復得出孚事訖欲得<lb/>
還而顧外圍必急不可復冐謂已使命當速反乃隂心<lb/>
計請配曰今城中榖少無用老弱為也不如驅出之以<lb/>
省穀也配從其計乃復夜簡别數千人皆使持白幡從<lb/>
<pb n="KR3k0013_WYG_720-18b"/>
三門竝出降又使人持火孚乃無何將本所從作降人<lb/>
服隨輩夜去時守圍將士聞城中悉降火光炤曜但共<lb/>
觀火不復視圍孚出北門遂從西角突圍得去其明太<lb/>
祖聞孚已得出抵掌笑曰果如吾言也孚北見尚尚甚<lb/>
歡喜㑹尚不能救鄴破走至中山而袁譚又追撃尚尚<lb/>
走孚與尚相失遂詣譚復為譚主簿<lb/>
郭淮為征西將軍夏侯淵司馬淵與蜀戰淮時有疾不<lb/>
出淵遇害軍中擾擾淮收散卒推盪冦將軍張郃為軍<lb/>
<pb n="KR3k0013_WYG_720-19a"/>
主諸營乃定其明日蜀先主欲渡漢水來攻諸將議衆<lb/>
寡不敵備便乗勝欲依水為陣以拒之淮曰此示弱而<lb/>
不足挫敵非算也不如逺水為陣引而致之半濟而復<lb/>
擊備可破也既陣蜀先主疑不渡淮遂堅守示無還心<lb/>
以狀聞太祖善之假郃節復以淮為司馬<lb/>
趙儼為扶風太守時蜀將闗雲長圍征南將軍曹仁於樊<lb/>
儼以議郎叅仁軍事南行與平冦將軍徐晃俱前既到<lb/>
關圍仁遂堅餘救兵未到晃所督不足解圍而諸將呵<lb/>
<pb n="KR3k0013_WYG_720-19b"/>
責晃促救儼謂諸將曰今敵圍素固水潦猶盛我徒卒<lb/>
單少而仁隔絶不得同力此舉適所以弊内外耳當今<lb/>
不若前軍偪圍遣諜通仁使知外救以勵將士計北軍<lb/>
不過十日尚足堅守然後表裏俱發破敵必矣如有緩<lb/>
救之戮余為諸軍當之諸將皆喜便作地道箭飛書與<lb/>
仁消息數通北軍亦至并勢大戰蜀軍既退舟船猶據<lb/>
沔水襄陽隔絶不通而孫權襲取關輜重關聞之即走<lb/>
南還仁㑹諸將議咸曰今因關危懼必可追禽也儼曰<lb/>
<pb n="KR3k0013_WYG_720-20a"/>
權邀關連兵之難欲掩制其後顧關還救恐我承其兩<lb/>
疲故順辭求救乗釁因變以觀利鈍耳今關已孤迸更<lb/>
冝存之以為權害若深入追北權則改慮於彼將生患<lb/>
於我矣王必以此為深慮仁乃解嚴太祖聞關走恐諸<lb/>
將追之果疾勅仁如儼所䇿<lb/>
蔣濟字子通楚國平阿人為州别駕建安中吴大帝率<lb/>
衆圍合肥時大軍征荆州遇疾疫唯遣將軍張喜單將<lb/>
千騎過領汝南兵以觧圍頗復疾疫濟乃宻白刺史為<lb/>
<pb n="KR3k0013_WYG_720-20b"/>
偽得喜書云步騎四萬已到雩婁遣主簿迎喜三部使<lb/>
齎書語城中守將一部得入城二部為賊所得大帝信<lb/>
之遽燒圍走城用得全後為太祖丞相主簿時闗侯圍<lb/>
樊襄陽太祖以漢帝在許近賊欲徙都司馬宣王及濟<lb/>
説太祖曰于禁等為水所没非戰攻之失於國家大計<lb/>
未足有損劉備孫權外親内疎闗若得志權必不願也<lb/>
可遣人勸躡其後許割江南以封權則樊圍自解太祖<lb/>
如其言權聞之即引兵西襲公安江陵關遂見擒<lb/>
<pb n="KR3k0013_WYG_720-21a"/>
常林為文帝五官功曹時太祖西征田銀蘇伯反幽<lb/>
冀扇動文帝欲親討之林曰昔忝博陵又在幽州賊之<lb/>
形勢可度料也北方吏民樂安厭亂服化已久守善者<lb/>
多銀伯犬羊相聚智小謀大不能為害方今大軍在逺<lb/>
外彊敵將軍為天下之鎮也輕動逺舉雖克不武文帝<lb/>
從之遣將往伐應時克滅<lb/>
蜀殷觀為先主荆州主簿吴大帝遣使云欲共取蜀或<lb/>
以為宜報聼許吴終不能越荆有蜀蜀地可為已有觀<lb/>
<pb n="KR3k0013_WYG_720-21b"/>
進曰若為吴先驅進未能克蜀退為吴所乘即事去矣<lb/>
今但可然賛其伐蜀而自説新據諸郡未可以動吴必<lb/>
不敢越我而獨取蜀如此進退之計可以収吴蜀之利<lb/>
先主從之吴果輟計遷觀為别駕從事<lb/>
龎統為先主軍師中郎將説先主曰荆州荒殘人物殫盡<lb/>
東有吴孫北有曹氏鼎足之計難以得志今益州國富民<lb/>
彊戸口百萬四部兵馬所出必俱寳貨無求於外今可權<lb/>
借以定大事備曰今指與吾為水火者曹操也操以急吾<lb/>
<pb n="KR3k0013_WYG_720-22a"/>
以寛操以暴吾以仁操以譎吾以忠毎與操反事乃可成<lb/>
耳今以小故而失信義於天下者吾所不取也統曰權變<lb/>
之時固非一道所能定也兼弱攻昧五伯之事逆取順<lb/>
守報之以義事定之後封以大國何負於信今日不取<lb/>
終為人利耳備遂行統隨從入蜀益州牧劉璋與先主<lb/>
㑹涪統進策曰今因此㑹便可執之則將軍無用兵之<lb/>
勞而坐定一州也先主曰初入他國恩信未著此不可<lb/>
也璋既還成都先主嘗為璋北征漢中統復説曰陰選<lb/>
<pb n="KR3k0013_WYG_720-22b"/>
精兵晝夜兼道徑襲成都璋既不武又素無預備大軍<lb/>
卒至一舉便定此上計也楊懷髙沛璋之名將各杖彊<lb/>
兵據守闗頭聞數有牋諫璋使發遣將軍還荆州將軍<lb/>
未至遣與相聞説荆州有急欲還救之竝使裝束外作<lb/>
歸形此二子既服將軍英名又喜將軍之去計必乘輕<lb/>
騎來見將軍因此執之進取其兵乃向成都此中計也<lb/>
退還白帝連引荆州徐還圖之此下計也若沉吟不去<lb/>
將致大困不可久矣先主然其中計即斬懷沛還向成<lb/>
<pb n="KR3k0013_WYG_720-23a"/>
都所過輙克<lb/>
楊洪字季休為益州治中從事時先主征吴不克還住<lb/>
永安漢嘉太守黄元素為丞相諸葛亮所不善聞先主<lb/>
疾病懼有後患舉郡反燒臨卭城時亮東行省疾成都<lb/>
單虛是以元益無所憚洪即啓太子遣其親兵使將軍<lb/>
陳曶鄭綽討元衆議以為元若不能困成都當繇越嶲<lb/>
據南中洪曰元素性凶暴無他恩信何能辦此不過乗<lb/>
水東下兾主上平安面縳歸死如其有異奔吴求活耳<lb/>
<pb n="KR3k0013_WYG_720-23b"/>
勅<graphic n="KR1865" url="https://raw.githubusercontent.com/kanripo/KR-Gaiji/master/images/KR1865.png" mimeType="image/png"/>綽但於南安峽口遮即便得矣曶綽承洪言果生<lb/>
獲元<lb/>
馬謖為諸葛亮丞相叅軍建興三年亮征南中謖送之<lb/>
數十里亮曰雖共謀之歴年今可更惠良規謖對曰南<lb/>
中恃其險逺不服久矣雖今日破之明日復反耳今公<lb/>
方傾國北伐以事强賊彼知官勢内虛其叛亦速若殄<lb/>
盡遺類以除後患既非仁者之情又且不可倉卒也夫<lb/>
用兵之道攻心為上攻城為下心戰為上兵戰為下願<lb/>
<pb n="KR3k0013_WYG_720-24a"/>
公服其心而已亮納其策赦孟獲以服南方故終亮之<lb/>
世南方不敢反<lb/>
吴張紘初為大帝長史從征合肥城久不㧞紘進計曰<lb/>
古之圍城開一面以疑衆心今圍之甚宻攻之又急誠<lb/>
懼并命戮力死戰之㓂固難卒㧞及救未至可小寛之<lb/>
以觀其變議者不同㑹救騎至數至圍下馳騁挑戰<lb/>
晉何惲為揚州别駕刺史周浚隨王渾伐吴與中軍大<lb/>
戰俘馘萬計進軍屯于横江時聞龍驤將軍王濬既破<lb/>
<pb n="KR3k0013_WYG_720-24b"/>
上方惲説浚曰張悌率精鋭之卒悉吴國之衆殄滅於<lb/>
此吴之朝野莫不震懾今王龍驤既破武昌兵威甚盛<lb/>
順流而下所向輒尅土分之勢見矣竊謂冝速渡江直<lb/>
指建業大軍卒至奪其膽氣可不戰而擒浚善其謀便<lb/>
使白渾惲曰渾闇於事機而欲愼已免咎必不我從浚<lb/>
固使白之渾果曰受詔但令江北抗衡吴軍不使輕動<lb/>
貴州雖武豈能獨平江東今者違命勝不足多若其不<lb/>
勝為罪已重且詔令龍驤受我節度但當具君舟檝一<lb/>
<pb n="KR3k0013_WYG_720-25a"/>
時俱濟耳惲曰龍驤尅萬里之冦以既濟之功來受節<lb/>
度未之聞也且握兵之要可則奪之所謂受命不受辭<lb/>
也今渡江必全尅獲將有何慮若疑於不濟不可謂智<lb/>
知而不行不可謂忠實鄙州上下所以恨恨也渾執不<lb/>
聼居無何而濬至渾召之不來乃直指三山孫皓遂降<lb/>
於濬渾深恨之<lb/>
任明為益州刺史羅尚從事時流人李特冦成都尚據<lb/>
大城自守李流進屯江西尚懼遣使求和是時蜀人懼<lb/>
<pb n="KR3k0013_WYG_720-25b"/>
竝結村堡請命于特特遣人安撫之明説尚曰特既凶<lb/>
逆侵暴百姓又分人散衆在諸村堡驕怠無備是天亡<lb/>
之也可告諸村宻尅期日内外擊之破之必矣尚從之<lb/>
明先偽降特特問城中虛實明曰米榖已欲盡但有貨<lb/>
帛耳因求省家特許之明潜説諸村悉聼命還報尚尚<lb/>
許如期出軍諸村亦許一時赴㑹二年惠帝遣州刺史<lb/>
宋岱建平太守孫阜救尚阜已次德陽特遣蕩督李璜<lb/>
助任臧阜尚遣大衆奄襲特營連戰三日衆少不敵特<lb/>
<pb n="KR3k0013_WYG_720-26a"/>
軍大敗收合餘卒引趣新繁尚軍引還特復追之轉戰<lb/>
三十餘里尚出大軍逆戰特軍敗績斬特及李輔李逺<lb/>
皆焚尸傳首雒陽<lb/>
陳珍為凉州牧張荗叅軍劉曜遣將攻韓璞於冀城荗<lb/>
出次石頭謂珍曰劉曜以乗勝之聲握三秦之鋭繕兵<lb/>
積年士卒習戰若以精騎奄尅南安席卷河外長驅而<lb/>
至者計將何出珍曰曜雖乗威怙衆恩德未結於下又<lb/>
其闗東離貳内患未除精卒寡少多是氐羗烏合之衆<lb/>
<pb n="KR3k0013_WYG_720-26b"/>
終不能近舍闗東之難増隴上之戍曠日持久與我争<lb/>
衡也若一旬不退者珍請為明公率弊卒數千以擒之<lb/>
荗大悦以珍為平虜䕶軍率卒騎一千八百救韓璞曜<lb/>
隂欲引歸聲言要先取隴西然後廻滅桑壁珎暮發氐<lb/>
羗之衆擊矅走之克復南安茂深嘉之拜折衝將軍<lb/>
趙誘字元孫州辟主簿値刺史郗隆被齊王冏檄使起<lb/>
兵討趙王倫隆欲承檄舉義而諸子姪竝在雒陽欲坐<lb/>
觀成敗恐為冏所討進退有疑㑹羣吏計議誘説隆曰<lb/>
<pb n="KR3k0013_WYG_720-27a"/>
趙王簒逆海内所病今義兵飈起其敗必矣今為明使<lb/>
君計莫若自將精兵徑赴許昌上䇿也不然且可留後<lb/>
遣猛將將兵㑹盟亦中策也若遣小軍隨形助勝下䇿<lb/>
也隆不從遂被攻死<lb/>
盧志字子道自尚書郎出為鄴令成都王頴之鎭鄴也<lb/>
愛其才量委以心膂遂為謀王齊王問起義遣使告頴<lb/>
頴召志計事志曰趙王無道肆行簒逆四海人神莫不<lb/>
憤怒今殿下㧾率三軍應期電發子來之衆不召自至<lb/>
<pb n="KR3k0013_WYG_720-27b"/>
掃夷凶逆必有征無戰然兵事至重聖人所愼冝旌賢<lb/>
任才以收時望頴深然之改選上佐高辟掾屬以志為<lb/>
諮議叅軍仍補左長史専掌文翰頴前鋒都督趙驤為<lb/>
倫所敗士衆震駭議者多欲還保朝歌志曰今我軍失<lb/>
利敵新得勝必有輕易凌轢之情若頓兵不進三軍畏<lb/>
衂懼不可用且戰何能無勝負冝更選精兵星行倍道<lb/>
出賊不意此用兵之竒也頴從之及倫敗志勸頴曰齊<lb/>
王號衆百萬與張泓等相持不能决大王逕得濟河北<lb/>
<pb n="KR3k0013_WYG_720-28a"/>
之大勲莫之與比而齊王當今與大王共輔朝政志聞<lb/>
兩雄不俱處功名不竝立今冝因太妃微疾求還定省<lb/>
推崇齊王徐結四海之心此計之上也頴納之遂以母<lb/>
疾還藩委重於冏由是頴獲四海之譽天下歸心朝廷<lb/>
封志為武彊侯加散騎常侍<lb/>
淳于定為南陽王模謀臣模為征西大將軍鎭闗中東<lb/>
海王越表徴模為司空遣中書監傅抵代之定説模曰<lb/>
闗中天府之國霸王之地今以不能綏撫而還既於聲<lb/>
<pb n="KR3k0013_WYG_720-28b"/>
望有虧义公兄弟唱起大事而竝在朝廷若自彊則有<lb/>
専權之罪弱則受制於人非公之利也模納其言不就<lb/>
徴<lb/>
潘滔為東海王越司馬時茍晞為撫軍將軍都督青兖<lb/>
有威名滔説越曰兖州要衝魏武以之輔相漢室茍晞<lb/>
有大志非純臣久令處之則患生心腹矣若遷于青州<lb/>
厚其名號晞必悦公自牧兖州經緯諸夏藩衛本朝此<lb/>
所謂謀之于未有為之於未亂也越以為然乃遷晞征<lb/>
<pb n="KR3k0013_WYG_720-29a"/>
東大將軍開府儀同三司加侍中假節都督青州諸軍<lb/>
事領青州刺史<lb/>
孔坦為尚書左丞相時蘇峻挾天子幸石頭坦奔陶侃<lb/>
侃引為長史時侃等夜築白石壘至曉而成聞峻軍嚴<lb/>
聲咸懼來攻坦曰不然若峻攻壘必須東北風急令我<lb/>
水軍不得往救今天氣清净賊必不動决遣軍出江乗<lb/>
掠京口以東矣果如所籌時郗鍳鎭京口侃等各以兵<lb/>
㑹既至坦議以為本不應湏召郗公遂使東門無限今<lb/>
<pb n="KR3k0013_WYG_720-29b"/>
宜遣還雖晩猶勝不也侃等猶疑坦固爭甚切始令鍳<lb/>
還據京口遣郭黙屯大業又令驍將李閎曹統周光與<lb/>
黙并力賊遂勢分率如坦計<lb/>
高崧為簡文帝撫軍司馬時桓温擅威率衆北伐軍次<lb/>
武昌簡文患之崧曰冝致書諭以禍福自當反斾如其<lb/>
不爾便六軍整駕逆順於兹判矣若有異計請先釁鼓<lb/>
便於坐為簡文書草曰冦難冝平時㑹冝接此實為國<lb/>
逺圖經略大算能宏斯㑹非足下而誰但以此興師動<lb/>
<pb n="KR3k0013_WYG_720-30a"/>
衆要當以資實為本運轉之艱古人之所難不可易之<lb/>
於始而不熟慮須所以深用為疑在乎此耳然異常之<lb/>
舉衆之所駭遊聲噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>想足下亦少聞之茍患失之無<lb/>
所不至或能望風振擾一時分散如其不然者則望實<lb/>
竝䘮社稷之事去矣皆吾闇弱德信不著不能鎭静羣<lb/>
庶保固維城所以内愧于心外慙良友吾與足下雖職<lb/>
有内外安社稷保國家其致一也天下安危繫之明徳<lb/>
先存寜國而後圖其外使王基克隆大義𢎞著所望於<lb/>
<pb n="KR3k0013_WYG_720-30b"/>
足下區區誠懐豈可復顧嫌而不盡哉温得書還鎭<lb/>
郄超為桓温叅軍太和中温將伐慕容氏於臨潼超諌<lb/>
以道逺汴水又淺運道不通温不從遂引軍自濟入河<lb/>
超又進䇿於温曰清水入河無通運理若冦不戰運道<lb/>
又難因資無所實為深慮也今盛夏悉力徑造鄴城<lb/>
彼伏公威畧必望陣而走退還幽朔矣若能决戰呼吸<lb/>
可定設欲城鄴難為功力百姓布野盡為官有易水以<lb/>
南必交臂請命但恐此計輕次公必務其持重耳若此<lb/>
<pb n="KR3k0013_WYG_720-31a"/>
計不從便當頓兵河濟控引粮運令資儲充備足及來<lb/>
夏雖如賖遲終亦濟尅若舍此二䇿而連軍西進進不<lb/>
逺决退必愆乏賊因此勢日月相引僶俛秋冬船道澁<lb/>
滯且北地早寒三軍裘褐者少恐不可以涉來此大限<lb/>
閡非惟無食而已温不從果有枋頭之敗温深慙之<lb/>
鄧潜之為何無忌大將軍府長史無忌將率衆以距<lb/>
盧循潜之諌曰今以神武之師抗彼逆衆廻山壓卵未<lb/>
足為譬然國家之計在此一舉聞其舟艦大盛勢居上<lb/>
<pb n="KR3k0013_WYG_720-31b"/>
流蜂蠆之毒邾魯成鍳冝决破南塘守二城以待之其<lb/>
必不敢捨我逺下蓄力候其疲老然後擊之若棄萬全<lb/>
之長䇿而决成敗於一戰如其失利悔無及矣無忌不<lb/>
從果敗<lb/>
宋劉敬宣晉末為㑹稽王世子元顯征虜叅軍事隆安<lb/>
二年王恭起兵於京口以誅司馬尚之兄弟為名敬宣<lb/>
父牢之時為恭前軍司馬輔國將軍晉陵太守置佐領<lb/>
兵而恭以豪戚自居甚相陵忽牢之心不能平及恭此<lb/>
<pb n="KR3k0013_WYG_720-32a"/>
舉使牢之為前鋒太𫝊㑹稽王道子與牢之書備言禍<lb/>
福使以兵反恭牢之呼敬宣謂曰王恭昔蒙先帝殊恩<lb/>
今居伯舅之重義心未彰唯兵是縱吾不能審恭事㨗<lb/>
之日必能奉戴天子緝穆宰相與不今欲奉國威靈以<lb/>
明逆順汝以為何如敬宣曰朝廷雖無成康之隆未有<lb/>
桓靈之亂而恭怙亂阻兵志陵京邑大人與恭親無骨<lb/>
肉分非君臣雖共事少時意好不恊今日討之於情何<lb/>
有牢之至竹里斬恭大將顔延遣敬宣率高雅之等還<lb/>
<pb n="KR3k0013_WYG_720-32b"/>
京襲恭恭方出城耀軍馳騎横擊之一時散潰元顯進<lb/>
號後將軍以敬宣為諮議叅軍加寜朔將軍<lb/>
胡藩為高祖鎭軍叅軍事從征鮮卑賊屯聚臨朐藩言<lb/>
於高祖曰賊屯軍城外守者必寡今徃取其城而斬其<lb/>
旗幟此韓信所以克趙也高祖乃遣檀韶與藩等潜徃<lb/>
既至即克其城賊見城䧟一時奔走還保廣固<lb/>
王誕為高祖太尉長史盧循自察洲南走毅固求追討<lb/>
高祖持疑未决誕宻白曰公既平廣固復滅盧循則功<lb/>
<pb n="KR3k0013_WYG_720-33a"/>
盖終古勲無與二如此大威豈可餘人分之毅與公同<lb/>
起布衣一時相推耳今既已䘮敗不冝復使立功高祖<lb/>
從其説<lb/>
顔竣為孝武安北鎭軍北中郎府主簿魏軍自彭城北<lb/>
歸復求互市竣議曰愚以為與虜和親無益已然之明<lb/>
效何以言其然夷狄之欲侵暴正苦力之不足耳未嘗<lb/>
拘制信義用輟其謀昔年江上之役乃是和親之所招<lb/>
歴稔交聘遂求國婚朝廷覊縻之義依違不絶既積嵗<lb/>
<pb n="KR3k0013_WYG_720-33b"/>
月漸不可誣獸心無厭重以忿怒故至於深入今幸因<lb/>
兵交之後華戎隔判若言互市則復開曩弊之萌議者<lb/>
不過言互市之利在得馬今棄此所重得彼下駟四千<lb/>
匹尚不足言况所得之數裁不十百耶一相交闗卒難<lb/>
閉絶㓂負力玩陵驕黠已甚雖云互市實覘國情多贍<lb/>
其求則桀敖罔已通而為節則必生邉虞不如塞其端<lb/>
漸杜其觖望内修德化外經邉事保境以觀其釁於事<lb/>
為長<lb/>
<pb n="KR3k0013_WYG_720-34a"/>
沈慶之年三十未知名往襄陽省兄倫之見而賞之倫<lb/>
之子伯符時為竟陵太守倫之命伯符㧞為寜逺中兵<lb/>
叅軍竟陵蠻屢為冦慶之為設規略毎擊破之伯符由<lb/>
此致將帥之稱<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_720-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷七百二十<lb/>
</p>
<p>
</p>
  </div>
</body>
</text>
</TEI>
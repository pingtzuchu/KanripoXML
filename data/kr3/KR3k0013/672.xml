<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百七十二</head>
    <p>
<pb n="KR3k0013_WYG_672-1a"/>
欽定四庫全書<lb/>
　册府元龜卷六百七十二　宋　王欽若等　撰<lb/>
　　牧守部<lb/>
　　　褒寵<lb/>
夫懋功賞善有國之令典也蓋夫長人之寄共治為重<lb/>
實勸能之所先非庻尹之可擬中葉而下循吏繼踵乃<lb/>
有勤脩厥職克揚善政彈擊豪横完補凋瘵捍患屏冦<lb/>
務穯敦本式遏夷貊詳明獄犴清白以自守傾竭而奉<lb/>
<pb n="KR3k0013_WYG_672-1b"/>
上苛慝不作繕治以時遺愛在民藹然垂裕而君人者<lb/>
莫不優異其爵秩便蕃其賜予或明詔申奬或延見勞<lb/>
問乃至崇進禮命嚴設圖像周旋宴喜臨視歎息抑情<lb/>
從事起家延賞恩流闔境昭示溥率逮乎既沒尚增追<lb/>
悼賵贈之禮名數有加躬臨以發哀節惠以著美方牘<lb/>
所載咸可徵焉<lb/>
漢王訢守右扶風武帝數出幸安定北地過扶風宮館<lb/>
馳道脩治供張辦帝嘉之駐車拜訢為真視事十餘年<lb/>
<pb n="KR3k0013_WYG_672-2a"/>
王成為膠東相治甚有聲宣帝最先褒之地節三年下<lb/>
詔曰蓋聞有功不賞有罪不誅雖唐虞不能以化天下<lb/>
今膠東相成勞來不怠<hi>謂勸勉招懷百姓也</hi>治有異等之効<hi>異於常等</hi>
其賜成爵關内侯秩中二千石<lb/>
黄霸為揚州刺史三歲宣帝下詔曰制詔御史其以賢<lb/>
良高第揚州刺史霸為潁川太守秩比二千石居官霸<lb/>
在潁川前後八年郡中愈治是時鳳凰神雀數集郡國<lb/>
潁川尤多天子以霸治行終長者下詔稱揚曰潁川太<lb/>
<pb n="KR3k0013_WYG_672-2b"/>
守霸宣布詔令百姓鄉化孝子悌弟貞婦順孫日以衆<lb/>
多田者讓畔道不拾遺養視鰥寡贍助貧窮獄或八年<lb/>
亡重罪囚吏民鄉於教化興於行誼可謂賢人君子矣<lb/>
書不云乎股肱良哉其賜爵關内侯黄金百斤秩中二<lb/>
千石<lb/>
杜延年為北地太守治郡不進宣帝以璽書讓延年延<lb/>
年乃選用良吏捕擊豪强郡中清静居歲餘帝使謁者<lb/>
賜延年璽書黄金二十斤徙為西河太守治甚有名<lb/>
<pb n="KR3k0013_WYG_672-3a"/>
王尊任東郡太守河水盛溢尊請以身填金堤水稍却<lb/>
吏民嘉壯尊之勇節白馬三老朱英等奏其狀下有司<lb/>
考皆如言於是制詔御史東郡河水盛長毁壞金堤未<lb/>
決三尺百姓惶恐奔走太守身當水衝履咫尺之難不<lb/>
避危殆以安衆心吏民復還就作水不為災朕甚嘉之<lb/>
秩尊中二千石加賜黄金二十斤<lb/>
蕭育為右扶風太守會南郡江中多盜賊拜育為南郡<lb/>
太守哀帝以育耆舊名臣乃以三公使車載育入殿中<lb/>
<pb n="KR3k0013_WYG_672-3b"/>
受策<hi>使車三公奉使之車若安車也</hi>曰南郡盜賊羣輩為害朕甚憂之<lb/>
以太守威信素著故委南郡太守之官期於為民除害<lb/>
安元元而已亡拘於小文加賜黄金二十斤<lb/>
雋不疑為青州刺史齊孝王孫劉澤交結郡國豪傑謀<lb/>
反欲先殺青州刺史不疑發覺收捕皆伏其辜擢為京<lb/>
兆尹賜錢百萬<lb/>
陳立為牂牁太守平定西夷徵詣京師會巴郡有盜賊<lb/>
復以立為巴郡太守秩中二千石居賜爵左庻長<hi>第十爵也</hi>
<pb n="KR3k0013_WYG_672-4a"/>
徙為天水太守勸民農桑為天下最賜金四十斤<lb/>
後漢任延為會稽郡尉建武初延上書願乞骸骨歸拜<lb/>
王庭詔徵為九貞太守光武引見賜馬雜繒令妻子留<lb/>
雒陽<lb/>
郭伋為并州牧過京師謝恩光武引見并召皇太子諸<lb/>
王宴語終日賞賜車馬衣服什物<lb/>
鄧晨為汝南太守光武行幸章陵徵晨行廷尉事從至<lb/>
新野置酒酣讌賞賜數百千萬復遣歸郡<lb/>
<pb n="KR3k0013_WYG_672-4b"/>
衛颯為桂陽太守視事十年郡内清理建武二十五年<lb/>
徵還光武欲以為少府會颯被疾不能拜起勑以桂陽<lb/>
太守歸家須後詔書居二歲載病詣闕自陳困篤乃收<lb/>
印綬賜錢十萬後卒于家<lb/>
杜詩為南陽太守視事七年政化大行會病卒司隸校<lb/>
尉鮑永上書言詩貧困無田宅䘮無所歸詔使治䘮郡<lb/>
邸賻絹千疋<lb/>
宣秉字巨公為司隸校尉秉性節約嘗服布被蔬食瓦<lb/>
<pb n="KR3k0013_WYG_672-5a"/>
器光武嘗幸其府舎見而歎曰楚國二龔不如云陽宣<lb/>
巨公即賜布帛帳幃什物<lb/>
羊續為南陽太守徵為太常未及行會病卒時年四十<lb/>
八遺言薄殮不受賵遺舊典二千石卒官賻百萬府丞<lb/>
焦儉遵續先意一無所受詔書褒美勑太守以府賻錢<lb/>
賜續家<lb/>
樊曄為天水太守卒官永平中明帝追思曄在天水時<lb/>
政能以為後人莫之及詔賜家錢百萬<lb/>
<pb n="KR3k0013_WYG_672-5b"/>
祭肜為遼東太守徵為太僕肜在遼東㡬三十年衣無<lb/>
兼副明帝既嘉其功又美肜清約拜日賜錢百萬馬三<lb/>
匹衣被刀劒下至居室什物大小無不悉備<lb/>
郭賀字喬卿拜荆州刺史引見賞賜恩寵隆異及到官<lb/>
有殊政明帝廵狩到南陽特見嗟嘆賜以三公之服黼<lb/>
黻冕旒勑行部去襜帷使百姓見其容服以章有德每<lb/>
所經過吏人指以相示莫不榮之遷河南尹在官三年<lb/>
卒詔慜惜賜車一乘錢四十萬<lb/>
<pb n="KR3k0013_WYG_672-6a"/>
秦彭為潁川太守章帝廵行再幸潁川輙賞賜錢榖恩<lb/>
寵甚異<lb/>
宋均為河内太守以疾上書乞免詔除子條為太子舎<lb/>
人均自扶輿詣闕謝恩章帝使中黄門慰問因留養疾<lb/>
司徒缺帝以均才任宰相召入視其疾令兩騶扶之均<lb/>
拜謝曰天罰有罪所苦浸篤不復奉望帷幄因流涕而<lb/>
辭帝甚傷之召條扶持均出賜錢三十萬<lb/>
張酺以尚書授皇太子及章帝即位擢酺為侍中虎賁<lb/>
<pb n="KR3k0013_WYG_672-6b"/>
中郎將數月出為東郡太守酺自以嘗經親近未悟見<lb/>
出意不自得上疏辭曰臣愚以經術給事左右少不更<lb/>
職不曉文法猥當剖符典郡班政千里必有負恩辱位<lb/>
之咎臣竊私自分殊不慮出城闕冀蒙留恩託備冗官<lb/>
郡僚所不安耳目所聞見不敢避好醜詔報曰經云身<lb/>
雖在外乃心不離王室典城臨民益所以報効也好醜<lb/>
必上不在逺近今賜裝錢三十萬其亟之官<lb/>
陳球為零陵太守會州兵朱蓋等反與桂陽賊胡蘭數<lb/>
<pb n="KR3k0013_WYG_672-7a"/>
萬人轉攻零陵球率衆城守遂斬朱蓋等賜錢五十萬<lb/>
拜子一人為郎遷魏郡太守<lb/>
李進為武陵太守漊中澧中蠻舉種反叛進討破之進<lb/>
乃簡選良吏得其情和在郡九年梁太后臨朝下詔增<lb/>
進秩二千石賜錢二十萬<lb/>
鄭純為永昌郡西部都尉為政清潔化行夷貊君長感<lb/>
慕皆獻上珍頌德美功天子嘉之即以為永昌太守<lb/>
陸康為廬江太守獻帝即位天下大亂康蒙險遣孝廉<lb/>
<pb n="KR3k0013_WYG_672-7b"/>
計吏奉貢朝廷詔書䇿勞加忠義將軍秩中二千石<lb/>
魏呂䖍漢末領泰山太守時濟南黄巾徐和尊所在刼<lb/>
長吏攻城邑䖍引兵與夏侯淵會擊之前後數十戰斬<lb/>
首獲生數千人太祖使督青州諸郡兵以討東萊羣賊<lb/>
李條等有功太祖令曰夫有志必成其事蓋烈士之所<lb/>
狥也卿在郡以來擒姦討暴百姓獲安躬蹈矢石所征<lb/>
輙克昔冦恂立名於汝潁耿弇建策於青兗古今一也<lb/>
舉茂才加騎都尉典郡如故<lb/>
<pb n="KR3k0013_WYG_672-8a"/>
杜畿為河東太守平虜將軍劉<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>為太祖所親貴震朝<lb/>
廷嘗從畿求大棗畿拒以他故後<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>伏法太祖得其書<lb/>
歎曰杜畿可謂不媚於竈者也稱畿功美以下州郡曰<lb/>
仲尼之於顔子每言不能不歎既情愛發中又宜率馬<lb/>
以驥今吾亦冀衆人仰高山慕景行也太祖西征至蒲<lb/>
陂與賊夾渭為軍軍食一仰河東及賊破餘畜二十餘<lb/>
萬斛太祖下令曰河東太守杜畿孔子所謂禹吾無間<lb/>
然矣增秩中二千石又令曰昔蕭何定關中冦恂平河<lb/>
<pb n="KR3k0013_WYG_672-8b"/>
内卿有其功間將授卿以納言之職顧念河東吾股肱<lb/>
郡充實之所足以制天下故且煩卿卧鎮之畿在河東<lb/>
十六年常為天下最文帝即王位賜爵關内侯徵為尚<lb/>
書及踐阼進封豐樂亭侯邑百户<lb/>
賈逵為議郎叅司隸軍事太祖征馬超至𢎞農曰此西<lb/>
道之要以逵領𢎞農太守召見計事大悦之謂左右曰<lb/>
使天下二千石悉如賈逵吾何憂逵後為豫州刺史兵<lb/>
曹從事受前刺史賈逵到官數月乃還考竟其二千石<lb/>
<pb n="KR3k0013_WYG_672-9a"/>
以下阿從不如法者皆舉免之帝曰逵真刺史矣布告<lb/>
天下當以豫州為法賜爵關内侯<lb/>
梁習以别部司馬為并州刺史單于恭順名王稽顙部<lb/>
曲服事供職同於編户邊境肅清百姓布野勤勸農桑<lb/>
令行禁止貢達名士咸顯於世太祖嘉之賜爵關内侯<lb/>
文帝踐阼復為并州刺史進封申門亭侯邑百户<lb/>
蘇則試守金城太守文帝令問雍州刺史張既曰試守<lb/>
金城太守蘇則既有綏民平夷之功聞又出軍西定湟<lb/>
<pb n="KR3k0013_WYG_672-9b"/>
中為河西作聲勢吾嘉之則之功效為可加爵邑未邪<lb/>
封爵重事故以問卿密白意且勿宣露也既答曰金城<lb/>
郡昔為韓遂所見屠剝死䘮流亡或竄戎狄或陷冦亂<lb/>
户不滿五百則到官内撫凋殘外鳩離散今見户千餘<lb/>
又梁燒雜種𦍑昔與遂同惡遂斃之後越出障塞則前<lb/>
後招懷歸就郡者三千餘落皆䘏以威恩為官效用西<lb/>
平麴演等唱造邪謀則尋出軍臨其項領演則歸命送<lb/>
質破絶賊糧則既有䘏民之效又能和戎狄盡忠效節<lb/>
<pb n="KR3k0013_WYG_672-10a"/>
遭遇聖明有功必錄若則加爵邑誠足以勸忠臣勵風<lb/>
俗也帝以其功加則䕶𦍑校尉賜爵關内侯<lb/>
王思領豫州刺史思與薛悌郤嘉俱從微起官位畧等<lb/>
三人中悌差挾儒術所在名為閑省嘉與思事行相似<lb/>
文帝詔曰薛悌駁吏王思郤嘉純吏也各賜關内侯以<lb/>
報其勤<lb/>
游楚為隴西太守太和中諸葛亮出隴右楚堅守亮退<lb/>
以功封列侯明帝嘉其治詔特聽朝引上殿楚為人短<lb/>
<pb n="KR3k0013_WYG_672-10b"/>
小而大聲自為吏初不朝覲被詔登階不知儀式帝令<lb/>
侍中贊引呼隴西太守前楚當言唯而大應稱諾帝顧<lb/>
之而笑遂勞勉之罷㑹自表乞留宿衛拜駙馬都尉<lb/>
鄭渾為魏郡太守以郡下百姓苦乏材木乃課樹榆為<lb/>
籬并益樹五果榆皆成籓五果豐實入魏郡界村落齊<lb/>
整如一民得財足用饒明帝聞之下詔稱述布告天下<lb/>
遷將作大匠<lb/>
晉魯芝初仕魏為天水太守郡鄰于蜀數被侵掠户口<lb/>
<pb n="KR3k0013_WYG_672-11a"/>
減削冦盜充斥芝傾心鎮衛更造城市數年間舊境悉<lb/>
復遷廣平太守天水夷夏慕德老幼赴闕獻書乞留芝<lb/>
明帝許焉仍策書嘉歎勉以黄霸之美加討冦將軍<lb/>
羅憲初仕蜀為巴東太守劉禪歸順加陵江將軍領武<lb/>
陵太守泰始初入朝詔曰憲忠烈果毅有才策器幹可<lb/>
給鼓吹又賜山𤣥玉佩劒<lb/>
向雄泰始中為秦州刺史假赤幢曲蓋鼔吹賜錢二十<lb/>
萬<lb/>
<pb n="KR3k0013_WYG_672-11b"/>
王宏為汲郡太守泰始五年十月詔以司隸校尉石鑒<lb/>
所上宏勤恤百姓導化有方督勸開荒五千餘頃遇年<lb/>
普饑而郡界獨無匱乏可謂能以勸教時同功異者矣<lb/>
其賜穀千斛布告天下<lb/>
傅詢為平州刺史咸寧二年與前廣平太守孟桓以清<lb/>
白有聞詢賜帛二百疋桓百疋<lb/>
劉霄為京兆太守梁柳為陽平太守大康十年以有政<lb/>
績各賜穀千斛<lb/>
<pb n="KR3k0013_WYG_672-12a"/>
鄭黙為東郡太守值歲荒人饑黙輙開倉賑給乃舎都<lb/>
亭自表待罪朝廷嘉黙憂國詔書褒歎比之汲黯班告<lb/>
天下若郡縣有此比者皆聽出給<lb/>
諸葛恢為會稽内史太興初以政績第一詔曰自頃多<lb/>
難官長數易益有諸弊雖聖人猶久於其道然後化成<lb/>
况其餘乎漢宣帝稱與我共安天下者其惟良二千石<lb/>
斯言信矣是以黄霸等或十年或二十年而不徙所以<lb/>
能濟其中興之<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>也賞罰黜陟所以明政道也㑹稽内<lb/>
<pb n="KR3k0013_WYG_672-12b"/>
史諸葛恢蒞官三年政清人和為諸郡首宜進其位班<lb/>
以勸風教令增恢秩中二千石<lb/>
吳隐之為廣州刺史清操逾厲元興初詔曰夫家行篤<lb/>
於閨門清節厲乎風霜實立人之所難而君子之美致<lb/>
也龍驤將軍廣州刺史吳隐之孝友過人祿均九族菲<lb/>
已潔素儉愈魚飱處可欲之地而常能不改其操饗惟<lb/>
錯之需而家人不易其服革奢務嗇南域改觀朕有嘉<lb/>
焉可進號前將軍賜錢五十萬穀千斛<lb/>
<pb n="KR3k0013_WYG_672-13a"/>
宋毛脩之為河南河内二郡太守行四州事戍雒陽脩<lb/>
治城壘高祖既至案行善之賜衣服玩好當時評直二<lb/>
十萬<lb/>
徐豁為始興太守元嘉三年遣大使廵行四方并使郡<lb/>
縣各言損益豁因表陳三事文帝嘉之下詔曰始興太<lb/>
守豁潔已退食恪居在官政事脩理惠澤沾被近嶺南<lb/>
荒弊郡境尤甚拯䘏有方濟厥饑饉雖古之良守蔑以<lb/>
尚焉宜蒙褒賞以旌清績可賜絹三百疋穀千斛後以<lb/>
<pb n="KR3k0013_WYG_672-13b"/>
為廣州刺史未拜卒帝又下詔豁廉清勤恪著稱所司<lb/>
故擢授南服申其才志不幸䘮殞朕甚悼之可賜錢十<lb/>
萬布百疋以營葬事<lb/>
王歆之為晉史序王珣貨殖珣子𢎞貴顯歆之懼為所<lb/>
陷出為吳興太守王𢎞入為相領揚州刺史𢎞雖與歆<lb/>
之不絶諸弟未相識者皆不復往來歆之在郡嘗慮為<lb/>
𢎞所繩夙夜勤勵政績甚美𢎞亦抑其私憾文帝兩嘉<lb/>
之在任積年稱為良守加秩中二千石<lb/>
<pb n="KR3k0013_WYG_672-14a"/>
沈懷文父宣為新安太守及丁父憂新安郡送故豐厚<lb/>
奉終禮畢餘悉頒之親戚一無所留文帝聞而嘉之賜<lb/>
奴婢六人<lb/>
陸徽為益州刺史亡之日家無餘財文帝甚痛惜之詔<lb/>
曰徽勵志廉潔歷任恪勤奉公盡誠克己無倦褒榮未<lb/>
申不幸夙殞言念在懷以為傷恨可贈輔國將軍本官<lb/>
如故賜錢十萬米二百斛諡曰簡子<lb/>
劉秀為雍州刺史卒孝武以其蒞官清潔家無餘財賜<lb/>
<pb n="KR3k0013_WYG_672-14b"/>
錢三十萬布三百疋<lb/>
南齊張岱吳郡人建元元年出為左將軍吳郡太守太<lb/>
祖知岱歷任清直至郡未㡬手勑岱曰大邦任重乃未<lb/>
欲廻換但總戎務殷宜須望實今用卿為䕶軍加給事<lb/>
中岱拜竟詔以家為府<lb/>
劉懷慰為齊郡太守不受請謁民有餉其新米一斛者<lb/>
懷慰出所食麥飯示之曰旦食有餘幸不煩此著廉吏<lb/>
論以達其意太祖聞之手勑褒賞進督泰沛二部妻子<lb/>
<pb n="KR3k0013_WYG_672-15a"/>
在郡賜米三百斛兖州刺史柳世隆與懷慰書曰膠東<lb/>
潤化潁川致美以今方古曾何足云<lb/>
傅琰再為山隂令縣内稱為神明武帝永明三年徙廬<lb/>
陵王安西長史南郡内史行荆州軍事五年卒琰䘮西<lb/>
還有詔出臨<lb/>
蕭子顯為呉興太守至郡未㡬卒詔曰仁威將軍吳興<lb/>
太守子顯神韻峻舉宗中佳器分竹未久奄至䘮殞惻<lb/>
愴于懷可贈侍中中書令今便舉安<lb/>
<pb n="KR3k0013_WYG_672-15b"/>
丘仲孚為豫章内史頃之卒詔曰豫章内史丘仲孚重<lb/>
試大邦責以後効非直悔吝云亡實亦政績克舉不幸<lb/>
殞䘮良以傷惻可贈給事黄門侍郎<lb/>
何逺為武康令高祖聞其能擢為宣城太守遷新興内<lb/>
史天監十六年詔曰何逺前在武康已著廉平復蒞二<lb/>
邦彌盡清白政先治道惠留民愛雖古之良二千石無<lb/>
以過也宜升内榮以顯外績可給事黄門侍郎逺即還<lb/>
仍為仁威長史<lb/>
<pb n="KR3k0013_WYG_672-16a"/>
陳劉師知祖奚之仕齊為淮南太守有能政武帝手詔<lb/>
頻褒賞之<lb/>
袁樞為丹陽尹以葬父拜表自解詔賜絹布五十疋錢<lb/>
十萬令葬訖停宅視郡事葬服闋復本職<lb/>
蕭濟為揚州長史嘗勑取揚州曹事躬自覽見濟條理<lb/>
詳悉文無滯害乃顧謂左右曰我本期蕭長史於經傳<lb/>
不言精練繁劇乃至於此遷祠部尚書加給事中<lb/>
後魏司馬凖晉汝南王亮之後也明元時歸魏為廣寧<lb/>
<pb n="KR3k0013_WYG_672-16b"/>
太守悦近來逺清儉有稱太武嘉之賜布六百疋<lb/>
陸馛為相州刺史徵為散騎常侍民乞留馛者千餘人<lb/>
獻文不許謂羣臣曰馛之善政雖復古人何以加之賜<lb/>
絹五百疋奴婢十口<lb/>
源賀為冀州刺史賀鞫獄以情徭役簡省時考殿最賀<lb/>
治為第一賜衣馬器物班宣天下<lb/>
鹿生為濟南太守有治稱獻文嘉其能特徵赴季秋馬<lb/>
射賜以驄馬加以青服彰其廉潔<lb/>
<pb n="KR3k0013_WYG_672-17a"/>
薛㧞為冠軍將軍豫州刺史延興三年㧞與南兖州刺<lb/>
史游明根南平陽太守許含等以治民著稱徵詣京師<lb/>
獻文親自勞勉復令還州<lb/>
任城王雲為徐州刺史性善撫綏得徐方人心以蓋太<lb/>
妃憂去官為百姓所追戀餘錢貨一無所受獻文聞而<lb/>
嘉之復拜侍中中都大官賜帛千疋羊千口出為冀州<lb/>
刺史乃心政事甚得下情於是合州請户輸絹五尺粟<lb/>
五升以報雲恩孝文嘉之遷使持節都督陜西諸軍事<lb/>
<pb n="KR3k0013_WYG_672-17b"/>
征南大將軍良安鎮都大將軍雍州刺史雲廉謹自脩<lb/>
留心庻獄挫豪强盜息止州民頌之者千有餘人文明<lb/>
太后嘉之賜帛千疋<lb/>
武昌王鑒為齊州刺史時革變之始百度惟新鑒上書<lb/>
遵孝文之旨不采齊之舊風軌制粲然皆合規矩孝文<lb/>
覽其所上嗟美者久之顧謂侍臣曰諸州刺史皆能如<lb/>
此變風易俗更有何難下詔褒美頒之天下一如鑒所<lb/>
上齊人愛詠咸曰耳目更新<lb/>
<pb n="KR3k0013_WYG_672-18a"/>
韋珍孝文時為顯武將軍郢州刺史在州有聲績朝廷<lb/>
嘉之遷龍驤將軍賜驊騮二匹帛五十疋穀三百石珍<lb/>
乃召集州内孤貧者謂曰天子以我能撫綏卿等故賜<lb/>
以穀帛吾何敢獨當遂以所賜悉分與之<lb/>
裴仲規為咸陽王禧司州主簿行建興郡事車駕自代<lb/>
還雒次於郡境仲規備供帳朝於路側孝文詔仲規曰<lb/>
朕開置神畿畿郡望重卿既首應司隸美舉復督我名<lb/>
邦何能自致也仲規對曰陛下窮神盡聖應天順民棄<lb/>
<pb n="KR3k0013_WYG_672-18b"/>
彼𤣥壤來宅紫縣臣方罄心力躍馬吳㑹冀功銘帝籍<lb/>
<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>書王府豈一郡而已孝文笑曰裴卿必副此言<lb/>
韋崇為南潁川太守郡中大治孝文聞而嘉賞賜帛二<lb/>
百疋<lb/>
呂羅漢為秦益二州刺史孝文詔羅漢曰赤水𦍑民逺<lb/>
居邊土非卿善政何以招輯卿所得口馬表求奉貢朕<lb/>
嘉乃誠便勑領納其馬付都牧口以賜卿<lb/>
楊椿出為安逺將軍豫州刺史孝文自雒向豫幸其州<lb/>
<pb n="KR3k0013_WYG_672-19a"/>
舘信宿賜馬十匹縑千疋遷冠軍將軍濟州刺史孝文<lb/>
自鍾離趣鄴至磝碻幸其州舘又賜馬二匹縑千五百<lb/>
疋<lb/>
楊懿為廣平太守有稱績孝文南廵吏人頌之加寧逺<lb/>
將軍賜帛三百疋<lb/>
李祥為淮陽太守勸課農桑百姓安業宣武嘉之賜以<lb/>
衣馬<lb/>
李平為司徒左長史行相州事宣武至鄴親幸平第見<lb/>
<pb n="KR3k0013_WYG_672-19b"/>
其諸子尋正刺史加征虜將軍<lb/>
路邕陽平清淵人宣武時積功勞除齊州東魏郡太守<lb/>
有惠政靈太后詔曰邕蒞政清勤善綏民俗比經年儉<lb/>
郡内饑饉羣庶嗷嗷將就溝壑而邕自出家粟賑賜貧<lb/>
窘民以獲濟雖古之良守何以尚兹宜見霑錫以垂奬<lb/>
勸可賜飛龍廐馬一匹衣一襲被褥一具頒宣州鎮咸<lb/>
使知聞邕以善治民稍遷至南青州刺史<lb/>
于雒㧞為營州刺史以治有能名進號安東將軍<lb/>
<pb n="KR3k0013_WYG_672-20a"/>
公孫䆳為青州刺史以邃在公遺跡可紀下詔褒述加<lb/>
鎮東將軍領東夷校尉<lb/>
崔振字延根為高陽内史兼領尚書左丞後改定職令<lb/>
振本資准擬五品詔曰振在郡著績宜有褒昇除太子<lb/>
庻子<lb/>
李恩穆為京兆内史在郡八年頗有政績徵拜光祿大<lb/>
夫孝明初除平北將軍中山太守未拜遷安北將軍營<lb/>
州刺史卒於位贈安西將軍華州刺史<lb/>
<pb n="KR3k0013_WYG_672-20b"/>
李韶為冀州刺史清簡愛民甚收名譽政績之美聲冠<lb/>
當時孝明嘉之就加散騎常侍遷車騎大將軍賜劒珮<lb/>
貂蟬各一具驊騮馬一匹并衣服寢具後為定州刺史<lb/>
正光末卒於官賻帛七百疋贈侍中持節散騎常侍車<lb/>
騎大將軍司空公雍州刺史諡曰文恭<lb/>
崔光伯除北海太守有司以其更滿依例奏代孝明詔<lb/>
曰光伯自蒞海沂清風逺著兼其兄光韶復能辭榮侍<lb/>
養兄弟忠孝宜用甄錄可更申一年以勵風化<lb/>
<pb n="KR3k0013_WYG_672-21a"/>
崔亮為雍州刺史亮性公清敏于斷决所在並號稱職<lb/>
三輔服其德政孝明嘉之詔賜衣馬被褥<lb/>
楊藻為建德太守以清貧賜帛六十疋<lb/>
裴他為荆州刺史有異政加撫軍將軍又遷中軍將軍<lb/>
羊敦為廣平太守雅性清儉朝廷以其清白賜穀一千<lb/>
斛絹一百疋<lb/>
北齊李密為襄州刺史在州十餘年甚得安邊之術威<lb/>
信聞於境神武頻降手書勞問并賜口馬<lb/>
<pb n="KR3k0013_WYG_672-21b"/>
李㑹為高陽内史神武東廵郡國瀛州城西駐馬久立<lb/>
使使慰之曰孤在晉陽知山東守唯卿一人用意及入<lb/>
境觀風信如所聞但善始令終將位至不已<lb/>
李稚廉為濟州長史神武行經冀州令總河北六州文<lb/>
籍商較户口增損神武親自部分多在馬上徵責文簿<lb/>
指引取備事緒非一稚廉每應立成常先期㑹莫不雅<lb/>
合深旨為諸州凖的神武顧謂司馬子如曰觀稚廉處<lb/>
分快人意也因集文武數萬人令郎中杜弼宣旨慰勞<lb/>
<pb n="KR3k0013_WYG_672-22a"/>
仍詰諸州長史守令等諸人並謝罪稚廉獨前拜恩觀<lb/>
者咸歎美之其日賜以牛酒高祖還并以其事告文襄<lb/>
喜而語人曰吾足知人矣<lb/>
唐邕出為趙州刺史武成謂邕曰朝臣未有帶侍中䕶<lb/>
軍中正作州者以卿故有此舉放卿百餘日休息至秋<lb/>
間當即追卿<lb/>
許惇為陽平太守治為天下第一特加賞異圖形於闕<lb/>
詔頒天下<lb/>
<pb n="KR3k0013_WYG_672-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百七十二<lb/>
</p>
<p>
</p>
  </div>
</body>
</text>
</TEI>
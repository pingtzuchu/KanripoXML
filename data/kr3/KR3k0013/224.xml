<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百二十四</head>
    <p>
<pb n="KR3k0013_WYG_224-1a"/>
欽定四庫全書<lb/>
　册府元龜卷三百二十四　宋　王欽若等　撰<lb/>
　　僣偽部<lb/>
　　　　奉先　　孝友　　宗族<lb/>
　　　奉先<lb/>
夫有國家者必尊尊親親以敦厚風教雖盗有皇器竊<lb/>
據神鄉亦考尋古昔稽合禮文以為崇薦之事不可忘<lb/>
歸尊之義不可廢所以表孝饗而慰神靈也乃至追宗<lb/>
<pb n="KR3k0013_WYG_224-1b"/>
廟之號上園寢之名升陽位以配皇天居明堂以侑上<lb/>
帝陳其樂舞豐其粢盛奉顯相之容竭祗肅之意誠追<lb/>
逺而斯在顧假名而焉如<lb/>
前凉張茂嗣兄實為凉州牧私諡實曰昭公<lb/>
張駿嗣季父茂為凉州牧私諡茂曰成公<lb/>
張重華嗣父駿為凉州牧私諡駿曰文公<lb/>
張耀靈嗣父重華為西平公私諡重華曰昭公後改桓<lb/>
公<lb/>
<pb n="KR3k0013_WYG_224-2a"/>
張祚僣稱帝追崇曽祖軌為武王祖實為昭王從祖茂<lb/>
為成王父駿為文王弟重華為明王<lb/>
前趙劉元海初僣漢王位追尊蜀後主為孝徳皇帝立<lb/>
漢高祖以下三祖五宗神主而祭之<lb/>
劉和嗣父元海僣帝位偽謚元海為光文皇帝廟號高<lb/>
祖墓號永光陵<lb/>
劉聦僣即帝位新作太廟<lb/>
劉粲嗣父聦即偽位諡聦曰昭武皇帝廟號烮宗<lb/>
<pb n="KR3k0013_WYG_224-2b"/>
劉曜既即偽位使劉雅迎母胡氏䘮于平陽還𦵏粟邑<lb/>
墓號陽陵偽諡宣明皇太后僣尊高祖父亮為景皇帝<lb/>
曽祖父廣為獻皇帝祖防為懿皇帝考曰宣成皇帝都<lb/>
長安繕宗廟以冐頓配天元海配上帝<lb/>
後趙石勒初為侍中征東大將軍母王氏死潜窆山谷<lb/>
莫詳其所既而備九命之禮虗𦵏于襄國城南後僣稱<lb/>
趙王始立宗廟及僣號趙天王行皇帝事尊其祖邪<lb/>
曰宣王父周曰元王勒僣即皇帝位追尊其髙祖曰順<lb/>
<pb n="KR3k0013_WYG_224-3a"/>
皇曾祖曰威皇祖曰宣皇父曰世宗元皇帝妣曰元昭皇<lb/>
太后<lb/>
石𢎞嗣父勒偽位號勒墓為髙平陵偽諡明皇帝廟號<lb/>
髙祖<lb/>
石季龍僣稱大趙天王追尊祖㔨邪武皇帝父冦覓太<lb/>
宗孝皇帝其後籍田畢遂如襄國謁勒墓<lb/>
石遵即偽位號季龍墓為顯原陵偽謚武帝廟號太祖<lb/>
石閔僣即偽位國號大魏復姓冉氏追尊其祖隆元皇<lb/>
<pb n="KR3k0013_WYG_224-3b"/>
帝考贍烈祖髙皇帝<lb/>
前燕慕容雋既即偽位追尊祖廆為髙祖武宣皇帝父<lb/>
皝為太祖文明皇帝使昌黎遼東二郡營起廆廟范陽燕<lb/>
郡構皝廟以其䕶軍平熈領將作大匠監造二廟焉<lb/>
慕容暐嗣父雋偽位諡雋為景昭皇帝廟號烈祖墓號<lb/>
龍陵<lb/>
前秦苻徤僣帝偽位諡父洪為恵武帝<lb/>
苻生嗣父徤偽位諡徤明皇帝廟號世宗後改曰髙祖<lb/>
<pb n="KR3k0013_WYG_224-4a"/>
苻堅僣稱大秦天王追諡父雄為文桓皇帝起明堂繕<lb/>
南北郊郊祀其祖洪以配天宗祀其伯徤於明堂以配<lb/>
上帝<lb/>
苻丕僣即帝位追諡父堅曰世祖宣昭皇帝<lb/>
苻登僣即帝位偽諡族父丕為哀平皇帝<lb/>
苻崇僣稱尊號偽諡父登曰髙皇帝廟號太宗<lb/>
後秦姚萇僣即帝位追諡父弋仲曰景元皇帝廟號始<lb/>
祖墓曰髙陵置園邑五百家又諡兄襄魏武王<lb/>
<pb n="KR3k0013_WYG_224-4b"/>
姚興嗣父萇偽位諡萇為武昭皇帝廟號太祖墓稱原<lb/>
陵<lb/>
姚泓嗣父興偽位諡興為文桓皇帝廟號髙祖墓曰偶<lb/>
陵<lb/>
後蜀李雄僣稱成都王追尊其曽祖武曰巴郡桓公祖<lb/>
慕隴西襄王父特成都景王及僣號追尊特曰景皇帝<lb/>
廟號始祖又追諡弟流秦文王<lb/>
李班嗣叔父雄偽位諡雄武帝廟曰太宗墓號安都陵<lb/>
<pb n="KR3k0013_WYG_224-5a"/>
李夀僣即帝位追尊父驤為獻帝後改立宗廟以驤為<lb/>
漢始祖廟<hi>以初封漢王欲改國號</hi>特雄為大成廟<lb/>
李勢嗣父夀位偽諡夀為昭文皇帝廟曰中宗墓曰安<lb/>
昌陵<lb/>
後凉吕光既僣即三河王位以太廟新成追尊其髙祖<lb/>
為敬公曽祖為恭公祖為桓公父婆樓為景昭王母曰<lb/>
昭烈妃其中書侍郎楊頴上䟽請依三代故事追尊吕<lb/>
望為始祖永為不遷之廟從之<lb/>
<pb n="KR3k0013_WYG_224-5b"/>
吕紹嗣父光位偽諡光為懿武皇帝廟號太祖墓曰髙<lb/>
陵<lb/>
吕隆嗣兄纂僣即天王位偽諡纂靈皇帝墓曰石陵<lb/>
後燕慕容垂僣即皇帝位繕宗廟追尊母蘭氏為文昭<lb/>
皇后<lb/>
慕容寳嗣父垂位偽諡垂武成皇帝廟號世祖墓曰宣<lb/>
平陵<lb/>
慕容盛嗣父寳位偽諡寳恵愍皇帝廟號烈宗追尊伯<lb/>
<pb n="KR3k0013_WYG_224-6a"/>
考獻莊太子全為獻莊皇帝<lb/>
慕容熈僣即帝位偽諡慕容盛昭武皇帝墓號興平陵<lb/>
廟號中宗<lb/>
西秦乞伏乾歸嗣兄國仁位自稱河南王偽諡國仁宣烈<lb/>
王廟號烈祖<lb/>
乞伏熾盤嗣父乾歸位偽諡乾歸武元王<lb/>
北燕馮䟦僣稱天王追尊祖和為元皇帝父安為宣皇<lb/>
帝遣其太常丞劉軒徙北部人五百户于長谷為祖父<lb/>
<pb n="KR3k0013_WYG_224-6b"/>
園邑<lb/>
南凉秃髪利鹿孤嗣兄烏孤位偽諡烏孤曰武王廟號<lb/>
烈祖<lb/>
禿髪傉檀嗣兄利鹿孤位偽諡利鹿孤曰康王<lb/>
南燕慕容徳僣即帝位于廣固設行廟於宫南遣使奉<lb/>
䇿告成<lb/>
慕容超嗣叔父徳位偽諡徳獻武皇帝<lb/>
夏赫連勃勃僣即帝位追尊其髙祖訓兒曰元皇帝曽<lb/>
<pb n="KR3k0013_WYG_224-7a"/>
祖武曰景皇帝祖豹子曰宣皇帝父衞辰曰桓皇帝廟<lb/>
號太祖母苻氏曰桓文皇后<lb/>
吳楊渭僣即帝位追尊父行宻為太祖武皇帝兄渥為<lb/>
景帝<lb/>
楊浦嗣兄渭位偽諡渭宣帝<lb/>
閩王延鈞僣即帝位追尊父審知為武皇帝<lb/>
王昶嗣父延鈞位偽諡延鈞為恵帝<lb/>
前蜀王衍嗣父建位偽諡建為神武聖文孝徳明恵皇<lb/>
<pb n="KR3k0013_WYG_224-7b"/>
帝廟號髙祖墓曰永陵<lb/>
後蜀孟昶嗣父知祥位偽諡知祥為文武聖徳英烈明<lb/>
孝皇帝廟號髙祖陵曰和陵<lb/>
前漢劉玢襲父陟位偽諡陟為太皇大帝廟號髙祖陵<lb/>
曰康陵<lb/>
劉鋹嗣父晟位偽諡晟文武光聖明孝皇帝廟號中宗<lb/>
陵曰昭陵<lb/>
　　孝友<lb/>
<pb n="KR3k0013_WYG_224-8a"/>
四星東聚五馬南浮獯醜阻兵姦渠盗土昬迷自恣忿<lb/>
驁嘗生亦有懐孝愛之情知友于之分居䘮過禮臨難<lb/>
相先雖非仁義之所成固亦染習而斯至<lb/>
前趙劉元海齠齔英恵七歳遭母憂擗踴號呌哀感旁<lb/>
鄰宗族部落咸共歎賞司空大原王昶等聞而嘉之並<lb/>
遣弔賻<lb/>
前秦苻堅率衆向鄴至安陽過舊閭引諸耆老語及祖<lb/>
父之事泫然流涕乃停信宿<lb/>
<pb n="KR3k0013_WYG_224-8b"/>
後秦姚萇襄之弟也嘗從襄征伐襄之敗于麻田也馬<lb/>
中流矢死萇下馬以授襄襄曰汝何以自免萇曰但令<lb/>
兄濟竪子安敢害萇㑹救至俱免<lb/>
姚興母虵氏死興哀毁過禮不親庶政羣臣議請依漢<lb/>
魏故事既𦵏即吉尚書郎李嵩上䟽曰三王異制五帝<lb/>
殊禮孝治天下先王之髙事也宜遵聖性以光遺訓既<lb/>
𦵏之後應素服臨朝率先天下仁孝之舉也尹緯駮曰<lb/>
帝王䘮制漢魏為凖嵩矯常越禮愆于軌度請付有司<lb/>
<pb n="KR3k0013_WYG_224-9a"/>
以専擅論既𦵏即吉乞依前議興曰嵩忠臣孝子有何<lb/>
咎乎尹僕射棄先王之典而欲尊漢魏之權制豈所望<lb/>
於朝賢哉其一依嵩議興班告境内及在朝文武立名<lb/>
不得犯叔父緒及碩徳之名以彰殊禮興謙恭孝友每<lb/>
見緒及碩徳如家人之禮<hi>緒碩徳皆興之叔父也</hi>
後蜀李雄母羅氏死雄欲申三年之禮羣臣固諌雄弗<lb/>
許李驤謂司空上官惇曰今方難未弭吾欲固請不聼<lb/>
主上終諒闇君以為何如惇曰三年之䘮自天子逹故<lb/>
<pb n="KR3k0013_WYG_224-9b"/>
孔子曰何必髙宗古之人皆然但漢魏以來天下多難<lb/>
宗廟至重不可乆曠故釋縗絰至哀而已驤曰任回方<lb/>
至此人决於行事且上嘗難違其言待其至當與俱<lb/>
請及回至驤與回俱見雄驤免冠流涕固請公除<lb/>
雄號泣不許回跪而進曰今王業初建凡百草創一日<lb/>
無主天下惶惶昔武王素甲觀兵晉襄墨絰從戎豈所<lb/>
願哉為天下屈己故也願陛下割情從權永隆天保遂<lb/>
強扶雄起釋服親政<lb/>
<pb n="KR3k0013_WYG_224-10a"/>
南燕慕容徳僣立於廣固徳母兄先在長安遣平原人<lb/>
杜𢎞如長安問存否𢎞曰臣至長安若不奉太后動止<lb/>
便即西如張掖以死為効臣父雄年踰六十未沾榮貴<lb/>
乞本縣之祿以申烏鳥之情張華進曰杜𢎞未行而求<lb/>
祿要利情深不可使也徳曰吾方散所輕之財招所重<lb/>
之死况為親尊而可吝乎且𢎞為君迎親為父求祿雖<lb/>
外如要利内實忠孝乃以雄為平原令𢎞至張掖為盗<lb/>
所殺徳聞而悲之厚撫其妻子及故吏趙融自長安來<lb/>
<pb n="KR3k0013_WYG_224-10b"/>
始知母兄凶問徳號慟吐血因而寢疾<lb/>
　　宗族<lb/>
典午失馭羣雄構亂茫茫九土一倡千和於是跨州連<lb/>
郡鴟張蟻聚盗王者之位擬乘輿之制以樹立子弟列<lb/>
為藩輔式是古訓以隆邦翰展親之義靡或闕如彊幹<lb/>
之術於是乎在乃有采夫公望隆其寵數靡容濟濟之<lb/>
讓克厚尊尊之權惇睦無間情禮兼至者焉<lb/>
前凉張祚僣帝位以弟天錫為長樂王子庭堅為建康<lb/>
<pb n="KR3k0013_WYG_224-11a"/>
王弟子靚為凉武侯<lb/>
張天錫自稱西平公以從弟慮為從事中郎<lb/>
西凉李嵩僣稱凉公以其子讓為敦煌太守<lb/>
李歆嗣偽位既為沮渠所敗諸弟酒泉太守翻新城太<lb/>
守預領羽林右監宻左將軍朓右將軍亮等西奔敦煌<lb/>
太守恂與諸子棄敦煌奔于北山歆子重耳奔于江左<lb/>
仕于宋復歸魏為𢎞農太守蒙遜徙翻子寳等于姑臧<lb/>
前趙劉元海僣即帝位以子和為大司馬封梁王又以<lb/>
<pb n="KR3k0013_WYG_224-11b"/>
劉歡樂為大司徒封陳留王宗室以親踈為等悉封郡<lb/>
縣王又封子裕為齊王隆為魯王又為北海王後以子<lb/>
聦為大司徒劉歡樂為太傅劉延年為大司空劉洋為<lb/>
大司馬及元海寢疾將為顧託之計以歡樂為太宰洋<lb/>
為太傅延年為太保聦為大司馬大單于並錄尚書事<lb/>
置單于臺于平陽西以其子裕為大司徒<hi>臣欽若等曰自歡樂已下</hi>
<hi>載記不書於元海何親故并姓言之後皆放此</hi>又有衞尉西昌王劉鋭領軍劉<lb/>
盛侍中劉乘武衞劉歆劉濬及劉安國劉宣宣字士則<lb/>
<pb n="KR3k0013_WYG_224-12a"/>
初為左賢王元海即王位宣之謀也故特荷尊重勲戚<lb/>
莫二軍國内外靡不専之劉聦僣即帝位封其子粲為<lb/>
河内王署使持節撫軍大將軍都督中外諸軍事易河間王<lb/>
翼彭城王悝髙平王後以劉易為太尉遷太宰<lb/>
劉曜僣即帝位封子襲為長樂王闡太原王冲淮南王<lb/>
敞齊王髙魯王徽楚王徵諸宗室皆封郡王又封子𦙍<lb/>
為永安王署侍中衞大將軍都督二宫禁衞諸軍事開<lb/>
府儀同三司錄尚書事領太子太傅後為大司馬進封<lb/>
<pb n="KR3k0013_WYG_224-12b"/>
南陽王以漢陽諸郡十三為國又有太宰劉雅鎮軍劉<lb/>
錫右軍劉幹侍中中山王劉岳太尉汝南王劉咸大司<lb/>
徒劉緩<lb/>
後趙石勒偽稱天王行皇帝事署其子宏為持節散騎<lb/>
常侍都督中外諸軍事驃騎大將軍大單于封秦王左<lb/>
衞將軍斌太原王少子恢為輔國將軍南陽王又封石<lb/>
生河東王石琪彭城王又以中山王石季龍子䆳為冀<lb/>
州刺史封齊王加散騎常侍武衞將軍宣為左將軍挺<lb/>
<pb n="KR3k0013_WYG_224-13a"/>
為侍中梁王<lb/>
石季龍僣稱大趙天王親王皆貶封郡公以子宣為河<lb/>
間公韜為樂安公斌為燕公遵為彭城公鑒為義陽公<lb/>
宣後為皇太子韜為司徒又加太尉與太子宣迭日省<lb/>
可尚書奏事斌為使持節侍中大司馬錄尚書事又命<lb/>
宣韜生殺拜除皆迭日省决不復啟也其後季龍僣即<lb/>
帝位諸子進爵郡王及疾甚以遵為大將軍鎮闗右斌<lb/>
為丞相錄尚書事<lb/>
<pb n="KR3k0013_WYG_224-13b"/>
前燕慕容雋初僣稱王以弟恪為輔國將軍評為輔弼<lb/>
將軍及僣帝位以恪為侍中封太原王評為都督秦雍<lb/>
益梁江揚荆徐兗豫十州河南諸軍事封子臧為樂安<lb/>
王泓為濟北王冲為中山王<lb/>
慕容暐僣即帝位以慕容恪為太宰錄尚書行周公事<lb/>
慕容評為太傅副賛朝政初慕容皝將終謂子雋曰今<lb/>
中原未一方建大事恪智勇俱濟汝其委之及雋嗣位<lb/>
彌加親任累戰有大功雋寢疾引恪與慕容評屬以後<lb/>
<pb n="KR3k0013_WYG_224-14a"/>
事雋死羣臣欲立恪恪辭曰國有儲君非吾節也及暐<lb/>
之世㧾攝朝權恪虗襟待物諮詢善道量才處任使人<lb/>
不踰位朝廷謹肅進止有常度雖執權政毎事必諮之<lb/>
於評罷朝歸第則盡心色養手不釋卷其百僚有過未<lb/>
常顯之自是庶僚化徳稀有犯者其後暐境内多水旱<lb/>
恪評並稽首歸政請遜位還第暐斷其讓表恪評等乃<lb/>
止恪臨終暐親臨問以後事恪曰臣聞報恩莫大薦士<lb/>
板築猶可而况國之懿藩吳王文武兼才管蕭之亞陛<lb/>
<pb n="KR3k0013_WYG_224-14b"/>
下若任之以政國其少安不然臣恐二冦必有闚𨵦之<lb/>
計言終而死<lb/>
前秦苻徤僣稱天王大單于以弟雄為丞相都督中外<lb/>
諸軍事車騎大將軍領雍州刺史及僣即帝位雄為佐<lb/>
命元勲權侔人主而謙㳟奉法徤嘗曰元才吾姬旦也<lb/>
及卒徤哭之嘔血曰天不欲吾定四海邪何奪元才之<lb/>
速也<lb/>
苻生僣即帝位以符安領太尉符栁為征東大將軍并<lb/>
<pb n="KR3k0013_WYG_224-15a"/>
州牧鎮蒲坂苻謏為征東大將軍豫州牧鎮陜城<lb/>
苻堅僣稱天王以兄法為使持節侍中都督中外諸軍事<lb/>
丞相録尚書從祖侯為太尉從兄栁為車騎大將軍尚書令<lb/>
封弟融為陽平公雙河南公子丕長樂公子暉平原公熈廣<lb/>
平公叡鉅鹿公楊東海公敷清河公融字博休苻徤之世<lb/>
封安樂王融上䟽固辭徤深竒之曰且成吾兒箕山之操<lb/>
乃止苻生愛其器貎嘗侍左右未弱冠便有台輔之望<lb/>
長而令譽彌髙為朝野所屬後拜侍中中書監都督中<lb/>
<pb n="KR3k0013_WYG_224-15b"/>
外諸軍事車騎大將軍司𨽻校尉太子太傅領宗正錄<lb/>
尚書事俄轉司徒融苦讓不受後為鎮東大將軍冀州<lb/>
牧融將發堅祖於覇東奏樂賦詩初為侍中中軍將軍<lb/>
銓綜内外刑政脩理進才理滯王景畧之流也尤善斷<lb/>
獄姦無所容故為堅所委任雖鎮闗東朝之大事靡不<lb/>
馳驛與融議之始議伐晉融曰吳不可伐堅不納及淝<lb/>
水之戰融馳騎略陣馬倒被殺軍遂大敗堅還次于長<lb/>
安東之行宫哭融而後入贈融大司馬謚曰襄公<lb/>
<pb n="KR3k0013_WYG_224-16a"/>
苻丕僣即帝位封子懿為勃海王昶為濟北王又以苻<lb/>
冲為左光祿大夫尚書左僕射封西平王苻纂為大尉<lb/>
東海王纂為苻堅尚書令封魏昌公堅敗自闗中來奔<lb/>
故有是拜又以阜城侯苻定為征東將軍冀州牧髙城<lb/>
侯苻紹為鎮東將軍督冀州諸軍事重合侯苻謨為征<lb/>
西將軍幽州牧髙邑侯苻亮為鎮北大將軍督幽平二<lb/>
州諸軍事並進爵郡公定紹據信都謨亮先據常山慕<lb/>
容垂之圍鄴城也並降于垂聞丕稱尊號遣使謝罪故<lb/>
<pb n="KR3k0013_WYG_224-16b"/>
有是命其後又以苻纂為大司馬苻冲為車騎大將軍<lb/>
尚書令儀同三司及丕敗纂及弟師奴率丕餘衆數萬<lb/>
奔據杏城<lb/>
苻登僣即帝位遣使拜苻纂為使持節侍中都督中外<lb/>
諸軍事太師領大司馬進封魯王纂弟師奴為撫軍大<lb/>
將軍并州牧朔方公纂怒謂使者曰渤海王世祖之孫<lb/>
先帝之子南安王何繇不立而自尊乎纂長史王旅諌<lb/>
曰南安已立理無中改賊虜未平不可宗室之中自為<lb/>
<pb n="KR3k0013_WYG_224-17a"/>
仇敵願大王逺蹤光武推聖公之義梟二虜之後徐更<lb/>
圖之纂乃受命登又封子弁為南安王尚為北海王<lb/>
後秦姚萇僣即帝位以弟緒為司𨽻校尉鎮長安碩徳<lb/>
為征西將軍秦州刺史都督隴右諸軍事領䕶東𦍑校尉<lb/>
鎮上邽後以安定地狹且逼苻登使碩徳鎮安定徙安<lb/>
定千餘家于陰宻遣弟征南靖鎮之<lb/>
姚興僣即帝位封叔父征虜緒為晉王征西碩徳為隴<lb/>
西王征南靖為公<hi>不書國名</hi>又以碩徳為秦州牧領䕶東羗<lb/>
<pb n="KR3k0013_WYG_224-17b"/>
校尉鎮上邽興班告境内及在朝文武立名不得犯叔<lb/>
父緒及碩徳之名以彰殊禮興謙恭孝友每見緒及碩<lb/>
徳如家人之禮整服傾悚言則稱字車馬服玩必先二<lb/>
叔然後服其次者朝之大政必諮之而後行後興以日<lb/>
月薄蝕災𤯝屢見降號稱王緒與碩徳同讓王爵興弗<lb/>
許緒等又固讓許之又子懿弼洸宣諶愔璞質逹裕國<lb/>
兒皆為公<lb/>
姚泓僣即帝位以姚紹為太宰大將軍大都督都督中<lb/>
<pb n="KR3k0013_WYG_224-18a"/>
外諸軍事假黄鉞改封魯公侍中司𨽻宗正節錄並如<lb/>
故朝之大政皆往决焉紹固辭弗許紹泓之叔父也泓<lb/>
聞姚懿將襲長安召紹等宻謀於朝堂紹曰懿情識鄙<lb/>
近從物推移造成此事惟當孫暢耳但馳使徵暢遣撫<lb/>
軍讃據陜城臣向潼闗為諸軍節度若暢奉詔而至者<lb/>
臣當遣懿率河東見兵共平吳冦如其逆釁已成違距<lb/>
勑㫖當明其罪於天下聲鼓以擊之泓曰叔父之言社<lb/>
稷之計後果執懿囚之誅孫暢等及泓之敗其子佛念<lb/>
<pb n="KR3k0013_WYG_224-18b"/>
年十一兵至泓欲降佛念謂泓曰晉人將逞其欲終必<lb/>
不全願自裁决泓憮然不答佛念遂登宫墻自投而死<lb/>
蜀李特自稱大都督以兄輔為驃騎將軍弟驤為驍騎<lb/>
將軍長子始為武威將軍次子蕩為鎮軍將軍<lb/>
李雄僣稱成都王以其叔父驤為太傅兄始為太保折<lb/>
衝李離為太尉建威李雲為司徒翊軍李璜為司空材<lb/>
官李國為太宰<lb/>
李期僣即帝位封兄越建寧王拜相國大將軍錄尚書<lb/>
<pb n="KR3k0013_WYG_224-19a"/>
事<lb/>
李勢僣即帝位其弟大將軍漢王廣以勢無子求為太<lb/>
弟勢弗許<lb/>
後凉吕光僣即三河王位以其子左將軍他武賁中郎<lb/>
將纂討北虜及僣即帝位諸子弟為公侯者二十人時<lb/>
羣議以髙昌雖在西垂地居形勝外接胡虜易生翻覆<lb/>
宜遣子弟鎮之光以子覆為使持節鎮西將軍都督玉<lb/>
門已西諸軍事西域大都䕶鎮髙昌命大臣子弟隨之<lb/>
<pb n="KR3k0013_WYG_224-19b"/>
其後光疾甚立其太子紹為天王以吕纂為太尉吕𢎞<lb/>
為司徒謂紹曰吾疾病唯増恐將不濟三冦闚𨵦迭伺<lb/>
國隙吾終之後使纂統六軍𢎞管朝政汝恭已無為委<lb/>
重二兄庶可以濟若内相猜貳釁起蕭墻則晉趙之變<lb/>
旦夕至矣又謂纂𢎞曰永業<hi>紹字</hi>才非撥亂直以正嫡<lb/>
有常猥居元首今外有強冦人心未寧汝兄弟緝穆則<lb/>
貽厥萬世若内自相圖則禍不旋踵纂𢎞泣曰不敢有<lb/>
二心<lb/>
<pb n="KR3k0013_WYG_224-20a"/>
吕纂既僣立以弟𢎞為使持節侍中大都督都督中外<lb/>
諸軍事大司馬車騎大將軍司𨽻校尉錄尚書事改封<lb/>
畨禾郡公<lb/>
吕隆僣稱天王以弟超有佐命之勲拜使持節侍中都<lb/>
督中外諸軍事輔國大將軍司𨽻校尉錄尚書事封安<lb/>
定公<lb/>
後燕慕容垂自稱燕王以弟徳為車騎大將軍封范陽<lb/>
王兄子楷為征西大將軍封太原王其後有左將軍慕<lb/>
<pb n="KR3k0013_WYG_224-20b"/>
容固平北慕容佐衛軍慕容麟鎮南慕容紹樂浪王宙<lb/>
髙陽王隆丹陽王瓉開封公詳及慕容鍾慕容永慕容<lb/>
農<hi>不書何親</hi>
慕容寳嗣偽位庶子清河公㑹長樂公盛並進王爵<lb/>
西秦乞伏乾歸僣稱河南王有弟益州為前將軍秦州<lb/>
牧軻殫為凉州牧軻殫與益州不平奔于吕光又有弟<lb/>
廣武智逹揚武木奕于乾歸長子熾磐次子中軍審䖍<lb/>
熾磐襲偽位署弟延祚為禁中録事<lb/>
<pb n="KR3k0013_WYG_224-21a"/>
北燕馮䟦僣稱天王署弟素弗為侍中車騎大將軍錄<lb/>
尚書事𢎞為侍中征東大將軍尚書右僕射汲郡公從<lb/>
兄萬泥為驃騎大將軍幽平二州牧素弗後為大司馬<lb/>
改封遼西公𢎞為驃騎大將軍改封中山公䟦之偽業<lb/>
素弗所建也䟦之七年素弗死䟦哭之哀慟比𦵏七臨<lb/>
之䟦弟丕先是因亂投於髙句麗䟦迎致之至龍城以<lb/>
為右僕射常山公䟦從兄買從弟睹自長樂率五千餘<lb/>
户來奔署買為衛尉封城陽伯<hi>者</hi>為太常髙城伯<lb/>
<pb n="KR3k0013_WYG_224-21b"/>
南凉禿髪烏孤僣稱武威王署弟利鹿孤為驃騎大將<lb/>
軍西平公鎮安夷傉檀為車騎大將軍廣武公鎮西平<lb/>
後以利鹿孤為凉州牧鎮西平傉檀入錄府國事<lb/>
秃髪傉檀僣稱凉王為乞伏熾磐所降其少子保周臘<lb/>
于破羗俱延子覆龍鹿孤孫副周烏孤承鉢皆奔沮渠<lb/>
蒙遜乆之歸魏魏以保周為張掖王覆龍酒泉公破羗<lb/>
西平公副周永平公承鉢昌松公<lb/>
南燕慕容徳僣稱燕王以慕容麟為司空領尚書令慕<lb/>
<pb n="KR3k0013_WYG_224-22a"/>
容法為中軍將軍及僣即帝位以慕容鍾為司徒鍾字<lb/>
道明徳從弟也臨難對敵智勇兼濟累進竒䇿徳用之<lb/>
頗中繇是政無大小皆以委之遂為佐命元勲<lb/>
慕容超嗣偽位以慕容鍾為都督中外諸軍務錄尚書<lb/>
事加青州牧又以慕容法為征南都督徐兖楊南兖四<lb/>
州諸軍事慕容鍾加開府儀同三司又有侍中慕容統<lb/>
右衛慕容根及慕容昱慕容凝<lb/>
北凉沮渠蒙遜為沙州刺史以其弟拏為䕶羗校尉秦<lb/>
<pb n="KR3k0013_WYG_224-22b"/>
州刺史封安平侯鎮姑臧旬餘而拏死又以從祖益子<lb/>
為鎮京將軍䕶羗校尉秦州刺史鎮姑臧及僣即河西<lb/>
王位西祀金山遣沮渠廣宗率騎一萬襲烏啼虜大捷<lb/>
而還又遣前將軍沮渠成都將騎五千襲卑和虜降之<lb/>
夏赫連勃勃僣稱天王以其長兄右地代為丞相代公<lb/>
次兄力候提為大將軍魏公叱干阿利為御史大夫梁<lb/>
公弟阿利羅引為征南將軍司𨽻校尉若門為尚書令<lb/>
叱以鞬為征西將軍尚書左僕射乙斗為征北將軍尚<lb/>
<pb n="KR3k0013_WYG_224-23a"/>
書右僕射兄子羅提為左將軍其後以叱干阿利領將<lb/>
作大匠封子延陽平公昌太原公倫酒泉公定平原公<lb/>
滿河南公安中山公又以其子璝都督前鋒諸軍事領<lb/>
撫軍大將軍率騎二萬南伐長安及尅長安僣即帝位<lb/>
以侯提為并州刺史鎮蒲坂于長安置南臺以璝領大<lb/>
將軍雍州牧錄南臺尚書事<lb/>
閩王延均初封閩王表兄延禀為建州節度使累官至<lb/>
中書令頃之延禀以軍州委長子繼雄退居别第<lb/>
<pb n="KR3k0013_WYG_224-23b"/>
王昶僣號以其子繼㳟為福州節度使<lb/>
王延正僣號其子繼勲為泉州刺史<lb/>
唐李景僣號以仲弟遂為皇太弟季弟達為齊王<lb/>
前蜀王衍襲父建偽位封建子宗夀為嘉王宗弼為六<lb/>
軍使又有宗勲宗儼宗昱<hi>不書王爵</hi>
後漢劉崇僣號於河東署其子承鈞為侍衛親軍都指<lb/>
揮使太原尹<lb/>
　冊府元龜卷二百二十四<lb/>
</p>
<p>
</p>
  </div>
</body>
</text>
</TEI>
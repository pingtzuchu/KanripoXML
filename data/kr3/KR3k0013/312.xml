<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百十二</head>
    <p>
<pb n="KR3k0013_WYG_312-1a"/>
欽定四庫全書<lb/>
　册府元龜卷三百十二　　宋　王欽若等　撰<lb/>
　　宰輔部<lb/>
　　　謀猷第二<lb/>
漢衛綰為丞相武帝建元元年十月詔丞相御史列侯<lb/>
中二千石二千石諸侯相舉賢良方正直言極諌之士<lb/>
綰奏所舉賢良或治申商韓非蘇秦張儀之言亂國政<lb/>
請皆罷奏可<lb/>
<pb n="KR3k0013_WYG_312-1b"/>
卜式為御史大夫式既在位言郡國不便鹽鐡而舩有<lb/>
筭可罷<lb/>
魏相為丞相條漢興以來國家便宜行事奏請施行曰<lb/>
臣聞明主在上賢輔在下則君安虞而民和睦<hi>虞與娱同</hi>臣<lb/>
相幸得備位不能奉明法廣教化理四方以宣聖徳民<lb/>
多背本趍末或有饑寒之色為陛下之憂臣相罪當萬<lb/>
死臣相知能淺薄不明國家大體時用之宜惟民終始<lb/>
未得所繇竊伏觀先帝聖徳仁恩之厚勤勞天下垂意<lb/>
<pb n="KR3k0013_WYG_312-2a"/>
黎庶憂水旱之災為民貧窮發倉廩賑乏餒遣諌議大<lb/>
夫博士廵行天下察風俗舉賢良平寃獄冠蓋交通省<lb/>
諸用寛租賦弛山澤陂池禁秣馬酤酒貯積<hi>秣馬以粟米飯馬也</hi>
<hi>貯積滯米粟也</hi>所以周急繼困慰安元元便利百姓之道甚備<lb/>
臣相不能悉陳昧死奏故事詔書凡二十三事臣謹按<lb/>
王法必本於農而務積聚量入制用以備凶災亡六年<lb/>
之畜尚謂之急元鼎二年平原渤海太山東郡溥被災害<lb/>
<hi>溥與並同</hi>民餓於道路二千石不豫慮其難使至于此頼明<lb/>
<pb n="KR3k0013_WYG_312-2b"/>
詔賑捄乃得蒙更生<hi>捄古救字</hi>今嵗不登榖暴騰踊臨秋收<lb/>
斂猶有乏者至春恐甚亡以相恤西𦍑未平師旅在外<lb/>
兵革相乗臣竊寒心宜蚤圖其備惟陛下留神元元率<lb/>
繇先帝盛徳以撫海内宣帝施行其策相又數表采易<lb/>
陰陽及明堂月令奏之<hi>表謂標明之采撮取也</hi>曰臣相幸得備員<lb/>
奉職不修不能宣廣教化陰陽未和災害未息咎在臣<lb/>
等臣聞易曰天地以順動故日月不過四時不忒聖人<lb/>
以順動故刑罰清而民服天地變化必由隂陽隂陽之分以<lb/>
<pb n="KR3k0013_WYG_312-3a"/>
日為紀日冬夏至則八風之序立萬物之性成各有常<lb/>
職不得相干東方之神太昊乗震執規司春<hi>木為仁仁者生生者</hi>
<hi>圜故為規</hi>南方之神炎帝乗離執衡司夏<hi>火為禮禮者齊齊者平故為衡</hi>西<lb/>
方之神少昊乗兊執矩司秋<hi>金為義義者成成者方故為矩</hi>北方之神<lb/>
顓頊乗坎執權司冬<hi>水為智智者謀謀者重故為權</hi>中央之神黄帝乘<lb/>
坤艮執繩司下土<hi>土為信信者誠誠者直故為繩</hi>兹五帝所司各有時<lb/>
也東方之卦不可以治西方南方之卦不可以治北方<lb/>
春興兊治則饑秋興震治則華冬興離治則泄<hi>天地之氣不閉</hi>
<pb n="KR3k0013_WYG_312-3b"/>
<hi>宻也</hi>夏興坎治則雹明王謹于尊天慎于養人故立羲和<lb/>
之官以乘四時<hi>乘治也</hi>節授民事<hi>各依其節而授以事</hi>君動静以道<lb/>
奉順隂陽則日月光明風雨時節寒暑調和三者得叙<lb/>
則災害不生五榖熟絲麻遂艸木茂鳥獸蕃<hi>艸古草字蕃多也</hi>
民不夭疾衣食有餘若是則君尊民恱上下亡怨政教<lb/>
不違禮讓可興夫風雨不時則傷農桑農桑傷則民饑<lb/>
寒饑寒在身則亡亷恥寇賊姦宄所由生也臣愚以為<lb/>
隂陽者王事之本羣生之命自古聖賢未有不繇者也<lb/>
<pb n="KR3k0013_WYG_312-4a"/>
天子之義必純取法天地而觀於先聖髙皇帝所述書<lb/>
天子所服第八<hi>第八天子衣服之制也于施行詔書第八</hi>曰大謁者臣章受<lb/>
詔長樂宫曰令羣臣議天子所服以安治天下相國臣<lb/>
何御史大夫臣昌<hi>蕭何周昌也</hi>謹與將軍臣陵太子太傅臣<lb/>
通等議<hi>陵王陵通叔孫通</hi>春夏秋冬天子所服當法天地之數<lb/>
中得人和故自天子王侯有土之君下及兆民能法天<lb/>
地順四時以治國家身無禍殃年夀永究是奉宗廟安<lb/>
天下之大禮也臣請法之中謁者趙堯舉春<hi>主一時衣服禮物朝</hi>
<pb n="KR3k0013_WYG_312-4b"/>
<hi>祭百事也</hi>李舜舉夏倪湯舉秋貢禹舉冬<hi>髙帝時自有一貢禹也</hi>四人<lb/>
各職一時大謁者襄章奏制曰可孝文皇帝時以二月<lb/>
施恩惠於天下賜孝弟力田及罷軍卒祠死事者頗非<lb/>
時節<hi>罷軍卒新從軍而休罷者也</hi>御史大夫鼂錯時為太子家令奏<lb/>
言其狀臣相伏念陛下恩澤甚厚然而災氣未息竊恐<lb/>
詔令有未合當時者也願陛下選明經通知隂陽者四<lb/>
人各主一時時至明言所職以和隂陽天下幸甚數陳<lb/>
便宜帝納用焉<lb/>
<pb n="KR3k0013_WYG_312-5a"/>
貢禹為御史大夫列于三公在位數言得失書數十上<lb/>
又上言諸離宫及長樂宫衛可減其大半以寛繇役又<lb/>
諸宫奴婢十萬餘人戲遊亡事稅良民以給之歳費五<lb/>
六鉅萬宜免為庶人廪食<hi>給其食也</hi>令代關東戍卒乘北邊<lb/>
亭塞候望又欲令近臣自諸曹侍中以上家亡得私販<lb/>
賣與民爭利犯者輙免官削爵不得仕宦又言孝文皇<lb/>
帝時貴㢘潔賤貪汚賈人贅婿及吏坐贓者皆禁錮不<lb/>
得為吏賞善罰惡不阿親戚罪白者伏其誅<hi>白明也</hi>疑者<lb/>
<pb n="KR3k0013_WYG_312-5b"/>
以與民<hi>罪疑從輕也</hi>亡贖罪之法故令行禁止海内大化天<lb/>
下斷獄四百與刑措亡異武帝始臨天下尊賢用士闢<lb/>
地廣境數千里自見功大威行遂從耆欲<hi>從讀曰縱耆讀曰嗜</hi>用<lb/>
度不足乃行一切之變使犯法者贖罪入榖者補吏是<lb/>
以天下奢侈官亂民貧盜賊並起亡命者衆郡國恐伏<lb/>
其誅則擇便巧史書習於計簿能欺上府者以為右職<lb/>
<hi>上府謂所屬之府右職髙職也</hi>姦宄不勝則取勇猛能操切百姓者以<lb/>
苛暴威服下者使居大位故亡義而有財者顯于世欺<lb/>
<pb n="KR3k0013_WYG_312-6a"/>
慢而善書者尊於朝誖逆而勇猛者貴於官故俗皆曰<lb/>
何以孝弟為財多而光榮何以禮義為史書而仕宦何<lb/>
以謹慎為勇猛而臨官故黥劓而髠鉗者猶復攘臂為<lb/>
政於世行雖犬彘家富勢足目指氣使是為賢耳<hi>動目以指</hi>
<hi>物出氣以使人</hi>故謂居官而置富者為雄桀處姦而得利者為<lb/>
壯士兄勸其弟父勉其子俗之壞敗乃至於是察其所<lb/>
以然者皆以犯法得贖罪求士不得真賢相守崇財利<lb/>
<hi>相諸侯相也守郡守也</hi>誅不行之所致也今欲興至治致太平宜<lb/>
<pb n="KR3k0013_WYG_312-6b"/>
除贖罪之法相守選舉不以實及有贜者輙行其誅亡<lb/>
但免官<hi>不止免官而已</hi>則爭盡力為善貴孝弟賤賈人進真賢<lb/>
舉實㢘而天下治矣孔子匹夫之人耳以樂道正身不<lb/>
解之故<hi>解讀曰懈</hi>四海之内天下之君微孔子之言亡所折<lb/>
中况乎以漢地之廣陛下之徳處南靣之尊萬乗之權<lb/>
因天地之助其於變世易俗調和隂陽陶冶萬物正天<lb/>
下易於決流抑隊<hi>決欲流之水抑將隊之物言其便宜</hi>自成康以來幾且<lb/>
千嵗欲為治者甚衆然而太平不復興者何也以其舍<lb/>
<pb n="KR3k0013_WYG_312-7a"/>
法度而任私意奢侈行而仁義廢也陛下誠深念髙祖<lb/>
之苦<hi>言髙祖取天下之難</hi>醇法太宗之治正己以先下選賢以自<lb/>
輔開進忠正致誅姦臣逺放讇佞<hi>讇古謟字</hi>赦出園陵之女<lb/>
罷倡樂絶鄭聲去甲乙之帳退偽薄之物修節儉之化<lb/>
驅天下之民皆歸于農如此不解<hi>解讀曰懈</hi>則三王可侔五<lb/>
帝可及唯陛下留意省察天下幸甚元帝下其議令民<lb/>
産子七嵗乃出口錢自此始又罷上林宫館希幸御者<lb/>
及省建章甘泉宫衛卒減諸侯王廟衛卒省其半餘雖<lb/>
<pb n="KR3k0013_WYG_312-7b"/>
未盡從然嘉其質直之意<lb/>
後漢耿國為大司馬上言宜置度遼將軍左右校尉屯<lb/>
五原以防逃亡卒後明帝追思國言後遂置度遼將軍<lb/>
左右校尉如其議焉<lb/>
第五倫為司空倫雖峭直然嘗疾俗吏苛刻及為三公<lb/>
值章帝長者屢有善政乃上疏褒稱盛美因以勸成風<lb/>
徳曰陛下即位躬天然之徳體晏安之姿以寛𢎞臨下<lb/>
出入四年前嵗誅刺史二千石貪殘者六人斯皆明聖<lb/>
<pb n="KR3k0013_WYG_312-8a"/>
所鑒非羣下所及然詔書每下寛和而政急不解務存<lb/>
節儉而奢侈不止者咎在俗弊羣下不稱故也光武承<lb/>
王莽之餘頗以嚴猛為政後代因之遂成風化郡國所<lb/>
舉類多辨職俗吏殊未有寛博之選以應上求者也陳<lb/>
留令劉豫冠軍令駟協並以刻薄之姿臨人宰邑専念<lb/>
掠殺務為嚴苦吏民愁怨莫不疾之而今之議者反以<lb/>
為能違天心失經義誠不可不慎也非徒應坐豫協亦<lb/>
當宜譴舉者務進仁賢以任時政不過數人則風俗自<lb/>
<pb n="KR3k0013_WYG_312-8b"/>
化矣臣嘗讀書記知秦以酷急亡國又目見王莽亦以<lb/>
苛法自滅故勤勤懇懇實在于此又聞諸王主貴戚驕<lb/>
奢踰制京師尚然何以示逺故曰其身不正雖令不從<lb/>
以身教者從以言教者訟夫隂陽和嵗乃豐君臣同心<lb/>
化乃成也其刺史太守以下拜除京師及道出雒陽者<lb/>
宜皆召見可因博問四方兼以觀察其人諸上書言事<lb/>
有不合者可但報歸田里不宜過加喜怒以明在寛<lb/>
鮑昱為司徒建初元年大旱榖貴章帝詔昱問曰旱既<lb/>
<pb n="KR3k0013_WYG_312-9a"/>
太甚將何以修復災眚對曰臣聞聖人理國三年有成<lb/>
今陛下始踐天位刑政未著如有失徳何能致異但臣<lb/>
前在汝南典理楚事<hi>臣欽若等曰謂楚王英事</hi>繫者千餘人恐未能<lb/>
盡當其罪先帝詔言大獄一起寃者過半又諸徙者骨<lb/>
肉離分孤魂不祀一人呼嗟王政為虧宜一切還諸徙<lb/>
家屬蠲除禁錮興滅繼絶死生獲所如此和氣可致帝<lb/>
納其言<lb/>
張奮為司空值嵗災旱祈雨不應乃上表曰比年不登<lb/>
<pb n="KR3k0013_WYG_312-9b"/>
人用饑匱今復久旱秋稼未立陽氣垂盡嵗月廹促夫<lb/>
國以民為本民以榖為命政之急務憂之重者也臣蒙<lb/>
恩尤深受職過任夙夜憂懼章奏不能叙心願對中常<lb/>
侍疏奏即時引見復口陳時政之宜明日和帝召太尉<lb/>
司徒幸雒陽獄録囚徒收雒陽令陳歆即大雨三日<lb/>
桓焉順帝即位拜太傅與太尉朱寵並録尚書事焉復<lb/>
入授經禁中因讌見建言宜引三公尚書入省事帝從<lb/>
之<lb/>
<pb n="KR3k0013_WYG_312-10a"/>
李固為太尉質帝初將北卜山陵固乃議曰今處處㓂<lb/>
賊軍興用費加倍新創憲陵賊發非一帝尚㓜少可起<lb/>
陵於憲陵塋内依康陵制度其於役費三分減一乃從<lb/>
固議<lb/>
楊賜為司徒靈帝初黄巾帥張角等執左道稱大賢以<lb/>
誑燿百姓天下襁負歸之賜召掾劉陶告曰張角等遭<lb/>
赦不悔而稍益滋蔓今若下州郡捕討恐更騷擾速成<lb/>
其患且欲切勅刺史二千石簡别流人各䕶歸本郡以<lb/>
<pb n="KR3k0013_WYG_312-10b"/>
孤弱其黨然後誅其渠帥可不勞而定何如陶對曰此<lb/>
孫子所謂不戰而屈人之兵廟勝之術也賜遂上書言<lb/>
之㑹去位事留中<lb/>
魏王朗文帝時為司空孫權遣使稱藩而與劉備交兵<lb/>
詔議當興師與吳并取蜀不朗議曰天子之軍重於華<lb/>
岱誠宜坐曜天威不動若山假使權親與蜀賊相持摶<lb/>
戰曠日智均力敵兵不速決當須軍興以成其勢者然<lb/>
後宜選持重之將承冦賊之要相時而後動擇地而後<lb/>
<pb n="KR3k0013_WYG_312-11a"/>
行一舉可無餘事今權之師未動則助吴之軍無為先<lb/>
征且雨水方盛非行軍動衆之時帝納其計又奏曰詔<lb/>
問所宜損益必謂東京之事也若夫西京雲陽汾隂之<lb/>
大祭千有五百之羣祀通天之䑓入阿房之宫齊必<lb/>
百日養犧五載牛則三千其重玉則七千其器文綺以<lb/>
飭重席童女以蹈舞綴釀酎必貫三時而後成樂人必<lb/>
三千四百而後備内宫美人數至近千學官博士七千<lb/>
餘人中廐則騑騄駙馬六萬餘匹外牧則扈養二萬而<lb/>
<pb n="KR3k0013_WYG_312-11b"/>
馬十之執金吾從騎六百走卒倍焉太常行陵幸車千<lb/>
乘太官賜官奴婢六千長安城内治民為政者三千中<lb/>
二千石蔽罪斷刑者二十有五獄政充事猥威儀繁富<lb/>
隆於三代近過禮中夫所以極奢者大抵多受之於秦<lb/>
餘既違繭栗慤誠之本掃地簡易之指又失替質而損<lb/>
文避泰而從約之趣豈夫當今隆興盛明之時祖述堯<lb/>
舜之際割奢務儉之政除繁崇省之令詳刑慎罰之教<lb/>
所宜希慕哉及夫寢廟日一太牢之祀郡國並立宗廟<lb/>
<pb n="KR3k0013_WYG_312-12a"/>
之法丞相御史大夫官屬吏從之數若此之軰既已屢<lb/>
改於哀平之前不行光武之後矣謹按圖牒所改奏在<lb/>
天地及五帝六宗宗廟社稷既已因前代之兆域矣夫<lb/>
天地則掃地而祭其餘則皆壇而埒之矣明堂所以祀<lb/>
上帝靈䑓所以觀天文辟雍所以修禮樂太學所以集<lb/>
儒林髙禖所以祈休祥又所以察時務揚教化稽古先<lb/>
民開誕慶祚舊時皆在國之陽並髙棟夏屋足以肆饗<lb/>
射望雲物七郊雖尊祀尚質猶皆有門宇便坐足以避<lb/>
<pb n="KR3k0013_WYG_312-12b"/>
風雨可須軍罷年豐以漸修治舊時虎賁羽林五營兵<lb/>
及衛士并合雖且萬人或商賈惰㳺子弟或農野謹鈍<lb/>
之人雖有乗制之處不講戎陣既不簡練又希更冦雖<lb/>
名實不副難以備急有警而後募兵軍行而後運糧或<lb/>
乃兵既久屯而不務營佃不修器械無有貯聚一隅馳<lb/>
羽檄則三靣並荒擾此亦漢代近世之失而不可式者也<lb/>
當今諸夏已安而巴蜀在畫外雖未得偃武而弢甲放<lb/>
馬而戢兵宜因年之大豐遂寄軍政於農事吏士小大<lb/>
<pb n="KR3k0013_WYG_312-13a"/>
並勤稼穡止則成井里於廣野動則成校隊於六軍省<lb/>
其暴繇贍其衣食易稱恱以使民民忘其勞恱以犯難<lb/>
民忘其死今之謂矣糧畜於食勇畜於勢雖坐曜烈威<lb/>
而衆未動畫外之蠻必復稽顙以求改往而効用矣若<lb/>
畏威効用不戰而定則賢於交兵而後威立接刃而後<lb/>
功成逺矣若姦凶不革遂迷不反猶欲以其所虐用之<lb/>
民待大魏投命報養之士然後徐以前歌後舞樂征之<lb/>
衆臨彼倒㦸折矢樂服之羣伐腐摧枯未足以為喻<lb/>
<pb n="KR3k0013_WYG_312-13b"/>
賈詡為太尉文帝謂詡曰吾欲伐不從命以一天下吳<lb/>
蜀何先對曰攻取者先兵權建本者尚德化陛下應期<lb/>
受禪撫臨率土若綏之以文德而俟其變則平之不難<lb/>
矣吴蜀雖蕞爾小國依阻山水劉備有雄才諸葛亮善<lb/>
治國孫權識虛實陸遜見兵勢據險守要汎舟江湖皆<lb/>
難卒謀也用兵之道先勝後戰量敵論將故舉無遺䇿<lb/>
臣料羣臣無備權對雖以天威臨之未見萬全之勢也<lb/>
昔舜舞干戚而有苖服臣以為當今宜先文後武文帝<lb/>
<pb n="KR3k0013_WYG_312-14a"/>
不納後興江陵之役士卒多死<lb/>
陳羣為司空太和中中軍大將軍曹真表欲數道伐蜀<lb/>
從斜谷入羣以為太祖昔到陽平攻張魯多收豆麥以<lb/>
益軍糧魯未下而食猶乏今既無所因且斜谷阻險難<lb/>
以進退轉運必見鈔截多留兵守要則損戰士不可不<lb/>
熟慮也帝從羣議真復表從子午道羣又陳其不便並<lb/>
言軍事用度之計詔以羣議下真真據之遂行㑹霖雨積<lb/>
日羣又以為宜詔還帝從之<lb/>
<pb n="KR3k0013_WYG_312-14b"/>
蜀諸葛亮為丞相聞孫權破曹休魏兵東下關中虛弱<lb/>
上言曰先帝慮漢賊不兩立王業不偏安故託臣以討<lb/>
賊也以先帝之明量臣之才故知臣伐賊才弱敵强也<lb/>
然不伐賊王業亦亡惟坐待亡孰與伐之是故託臣而<lb/>
弗疑也臣受命之日寢不安席食不甘味思惟北征宜<lb/>
先入南故五月渡瀘深入不毛并日而食臣非不自惜<lb/>
也顧王業不得偏全於蜀都故冐危難以奉先帝之遺<lb/>
意也而議者謂為非計今賊適疲於西又務於東兵法<lb/>
<pb n="KR3k0013_WYG_312-15a"/>
乗勞此進趍之時也謹陳其事如左髙帝明並日月謀<lb/>
臣淵深然渉險被創危然後安今陛下未及髙帝謀臣<lb/>
不如良平而欲以長計取勝坐定天下此臣之未解一<lb/>
也劉繇王朗各據州郡論安言計動引聖人羣疑滿腹<lb/>
衆難塞胷今嵗不戰明年不征使孫䇿坐大遂并江東<lb/>
此臣之未解二也曹操智計殊絶於人其用兵也髣髴<lb/>
孫吴然困於南陽險於烏巢危於祁連偪於黎陽幾敗<lb/>
伯山殆死潼關然後偽定一時耳况臣才弱而欲以不<lb/>
<pb n="KR3k0013_WYG_312-15b"/>
危而定之此臣之未解三也曹操五攻昌霸不下四越<lb/>
巢湖不成任用李服而李服圖已委之夏侯而夏侯敗<lb/>
亡先帝每稱操為能猶有此失况臣駑下何能必勝此<lb/>
臣之未解四也自臣到漢中中間朞年耳然䘮趙雲陽<lb/>
羣馬玉閻芝丁立白夀劉郃鄧銅等及曲長屯將七十<lb/>
餘人突將無前賨叟青羗散騎武騎一千餘人此皆數<lb/>
十年之内所糾合四方之精銳非一州之所有若復數<lb/>
年則損三分之二也當何以圖敵此臣之未解五也今<lb/>
<pb n="KR3k0013_WYG_312-16a"/>
民窮兵疲而事不可息事不可息則住與行勞費正等<lb/>
而不及今圖之欲以一州之地與賊持久此臣之未解<lb/>
六也夫難平者事也昔先帝敗軍於楚當此時曹操拊<lb/>
手謂天下已定然後先帝東連吴越西取巴蜀舉兵北<lb/>
征夏侯授首此操之失計而漢事將成也然後吴更違<lb/>
盟關帥毁敗秭歸蹉跌曹丕稱帝凡事如是難可逆見<lb/>
臣鞠躬盡力死而後已至於成敗利鈍非臣之明所能<lb/>
逆覩也於是有散關之役<lb/>
<pb n="KR3k0013_WYG_312-16b"/>
吴顧雍為丞相時江邊諸將各欲立功自効多陳便宜<lb/>
有所掩襲權以訪雍雍曰臣聞兵法戒於小利此等所<lb/>
陳欲邀功名而為其身非為國也陛下宜禁制茍不足<lb/>
以曜威損敵所不宜聼也權從之<lb/>
晉王渾為司空武帝嘗訪渾元㑹問郡國計吏方俗之<lb/>
宜渾奏曰陛下欽明聖哲光于逺近明詔沖虚詢及芻<lb/>
蕘斯乃周文疇咨之求仲尼不恥下問也舊三朝元㑹<lb/>
前計吏詣軒下侍中讀詔計吏跪受臣以詔文相承已<lb/>
<pb n="KR3k0013_WYG_312-17a"/>
久無他新聲非陛下留心方國之意也可命中書指宣<lb/>
明詔問方士異同賢才秀異風俗好尚農桑本務刑獄<lb/>
得無寃濫守長得無侵虐其勤心政化興利除害者授<lb/>
以紙筆意盡陳聞以明聖指垂心四逺不復因循常辭<lb/>
且察其答對六義以觀計吏人才之實又先帝時正㑹<lb/>
後東堂見征鎮長史司馬諸王國卿諸州别駕今若不<lb/>
能别見可前詣軒下使侍中宣問以審察方國於事為<lb/>
便帝然之<lb/>
<pb n="KR3k0013_WYG_312-17b"/>
裴秀為司空秀以尚書三十六曹統事準例不明宜使<lb/>
諸卿任職未奏而薨<lb/>
桓温加侍中大司馬都督中外諸軍使假黄鉞温上疏<lb/>
陳便宜七事其一朋黨雷同私議沸騰宜抑杜浮競莫<lb/>
使能植其二戸口凋寡不當漢之一郡宜并官省職令<lb/>
久於其事其三機務不可停廢常行文案宜為限日其<lb/>
四宜明長㓜之禮奬忠公之吏其五裦貶賞罰宜允其<lb/>
實其六宜述遵前典敦明學業其七宜選建史官以成<lb/>
<pb n="KR3k0013_WYG_312-18a"/>
晉書有司皆奏行之<lb/>
謝安為中書監録尚書事輔政于時懸象失度亢旱彌<lb/>
年安奏興滅繼絶求晉初佐命功臣後而封之謝𤣥已<lb/>
破符堅安奏宜乗釁分㑹以𤣥為前鋒都督率冠軍將<lb/>
軍桓石䖍徑造渦頴經略舊都𤣥復率衆次于彭城<lb/>
南齊褚淵髙帝時為司徒後魏來侵帝欲發王公以下<lb/>
無官者為軍淵諌以為無益實用空致擾動帝乃止<lb/>
後魏咸陽王禧為長兼太尉上表曰國朝偃武崇文偏<lb/>
<pb n="KR3k0013_WYG_312-18b"/>
捨來久州鎮兵人或有雄勇不閑武藝今取嵗暮之暇<lb/>
畨上之日訓其兵法弓矢干矟三分並教使人閑其能<lb/>
臨事無闕詔曰雖云教武未練其方既逼北行卒聞教<lb/>
武脱生羣惑且可停之<lb/>
崔浩為司徒時方士祁纎奏立四王以日東西南北為<lb/>
名欲以致禎吉除災異詔浩與學士議之浩對曰先王<lb/>
建國以作蕃屏不應假名以為其福夫日月運轉周歴<lb/>
四方京都所居在於其内四王之穪實奄邦畿名之則<lb/>
<pb n="KR3k0013_WYG_312-19a"/>
逆不可承用先是纎奏改代為萬年浩曰昔太祖道武<lb/>
皇帝應天受命開拓洪業諸所制置無不循古以始封<lb/>
代土後稱為魏故代魏兼用猶彼殷商國家積徳著在<lb/>
圖史當享萬億不宜假名以為益也纎之所聞皆非正<lb/>
義太武從之是時河西王沮渠牧犍内有貳意太武將<lb/>
討焉先問於浩浩對曰牧犍惡心已露不可不誅官軍<lb/>
徃年北伐雖不克獲實無所損于時行者内外軍馬三<lb/>
十萬匹計在道死傷不滿八千嵗常羸死恒不減萬乃<lb/>
<pb n="KR3k0013_WYG_312-19b"/>
不少於此而逺方乗虚便謂大損不能復振今出其不意不<lb/>
圗大軍卒至必驚駭騷擾不知所出擒之必矣且牧犍劣<lb/>
弱諸弟交恣爭權從横民心離解加比年以來天災地<lb/>
變都在秦梁成滅之國帝曰善吾意亦以為然命公卿<lb/>
議之𢎞農王奚斤等三十餘人皆曰牧犍西陲下國雖<lb/>
心不純臣然繼父職貢朝廷接以蕃禮义王姬釐降罪<lb/>
未甚彰謂且覊縻而已今士馬勞乏宜可小息又其地<lb/>
鹵斥畧無水草大軍既到不得久停彼聞軍來必完聚<lb/>
<pb n="KR3k0013_WYG_312-20a"/>
城守攻則難拔野無所掠於是尚書古弼李順之徒皆<lb/>
曰自溫圉河以西至於姑臧城南天梯山上冬有積雪<lb/>
深一丈餘至春夏消液下流成川引以溉灌彼聞軍至<lb/>
決此渠口水不通流則致渴乏去城百里之内赤地無<lb/>
草又不任久停軍馬斤等議是也帝乃命浩以其前言<lb/>
與斤共相難抑諸人不復餘言唯曰彼無水草浩曰漢<lb/>
書地里志稱涼州之畜為天下饒無水草何以畜牧又<lb/>
漢人為居終不於無水草之地築城郭立郡縣也又雪<lb/>
<pb n="KR3k0013_WYG_312-20b"/>
之消液裁不斂塵何得通渠引漕溉灌數百萬頃乎此<lb/>
言大詆誣於人矣李順等復曰耳聞不如目見吾曹目<lb/>
見何可共辯浩曰汝曹受人金錢欲為之辭謂目不見<lb/>
便可欺也帝隱聽聞之乃出親見斤等辭㫖嚴厲形于<lb/>
神色羣臣乃不敢言唯唯而已於是遂討涼州而平之<lb/>
多饒水草如浩所言及帝至東雍親臨汾曲觀叛賊薛<lb/>
永宗疊進軍圍之永宗出兵欲戰帝問浩曰今日可擊<lb/>
否浩曰永宗未知陛下自來人心安閑北風迅疾宜急<lb/>
<pb n="KR3k0013_WYG_312-21a"/>
擊之湏臾必碎若待明日恐其見官軍盛大必夜遁走<lb/>
帝從之永宗潰滅車駕濟河前驅告賊在渭北帝至雒<lb/>
水橋賊已夜遁詔問浩曰蓋吴在長安北九十里渭北<lb/>
地空榖草不備欲渡渭南西行何如浩對曰蓋吴營去<lb/>
此六十里賊魁所在擊蛇之法當先破頭頭破則尾豈<lb/>
能復動宜乗勢先擊吴今軍往一日便到平吴之後廽<lb/>
向長安亦一日而至一日之内未便損傷愚謂宜從北<lb/>
道若從南道則葢吴徐入北山卒未可平帝不從乃渡<lb/>
<pb n="KR3k0013_WYG_312-21b"/>
渭南吴聞太武至盡散入北山果如浩言軍無所尅帝<lb/>
悔之<lb/>
尉眷為侍中太尉與太宰常英等評尚書事文成北廵<lb/>
狩以寒雪方降議還眷曰今動大衆以威北敵去都不<lb/>
逺而便旋駕虜必疑我有内難方寒雪兵人勞苦以經<lb/>
畧大體宜便前進帝從之遂渡漢而還<lb/>
北海王詳領司徒侍中録尚書事詳與八座奏曰竊惟<lb/>
姦刼難除為蠧日久羣盗作患有國攸病故五刑為用<lb/>
<pb n="KR3k0013_WYG_312-22a"/>
猶䧟觸網之誅道幾勝殘寧息狗竊之響是以班制垂<lb/>
式名為治本整綱提目政之大要謹尋奪禄事條班已<lb/>
周嵗然京邑尹令善惡易聞邊州逺守或難聽審皆上<lb/>
下同情迭相掩没設有賊發隠而不言或以刼為偷或<lb/>
遏掠成盜更令賊發難知攘竊惟甚臣等参議若依制<lb/>
削奪則縣無朞月之宰附條貶黜郡縻嵗稔之守此制<lb/>
必行所謂法令滋章盜賊多有昔黄龔變風不繇削禄<lb/>
張趙稱美豈憚貶退綏導之體得失在人乃可重選慎<lb/>
<pb n="KR3k0013_WYG_312-22b"/>
官依律劾禁不宜輕改法令削黜羣司今請改制條還<lb/>
附律處其勵己公清賞有常典風謡黷賄案為考第宣<lb/>
武從之<lb/>
高陽王雍為太傅侍中領太尉表請王公以下賤妾悉<lb/>
不聽用織成錦繡金玉珠璣違者以違㫖論奴婢悉不<lb/>
得衣綾綺纈止於縵繒而已奴婢布服並不得以金銀<lb/>
為釵帶犯者鞭一百太后從之而不能久行也<lb/>
任城王澄為司空孝明初靈太后臨朝澄表上皇誥宗<lb/>
<pb n="KR3k0013_WYG_312-23a"/>
制并訓詁各一卷意欲太后覽之思勸誡之益又奏利<lb/>
國濟民所宜振舉者十條一曰律度量衡公私不同所<lb/>
宜正之二曰宜興學校以明黜陟之法三曰宜興滅繼<lb/>
絶各舉所知四曰五調之外一不煩民任民之力不過<lb/>
三日五曰臨民之官皆須黜陟以旌賞罰六曰逃亡代<lb/>
輸去來年久者若非伎作任聽即住七曰邊兵逃走或<lb/>
實䧟没皆須精檢三長及近親若實隠之徵其代輸不<lb/>
隠勿論八曰工商世業之戸復徵租調無以堪濟今請<lb/>
<pb n="KR3k0013_WYG_312-23b"/>
免之使專其業九曰三長禁奸不得隔越相領戸不滿<lb/>
者隨近并合十曰羽林虎賁邊方有事暫可赴戰常戍宜<lb/>
遣畨兵代之靈太后下其奏百寮議之事有同否時四中<lb/>
郎將兵數寡弱不足以襟帶京師澄奏宜以東中帶滎陽<lb/>
郡南中帶魯陽郡西中帶恒農郡北中帶河内郡選二品<lb/>
三品親賢兼備者居之省非急之作配以强兵如此則深<lb/>
根固本彊榦弱枝之義也靈太后初將從之後議者不同<lb/>
乃止之澄又重奏曰固本宜彊防微在豫故雖有文事<lb/>
<pb n="KR3k0013_WYG_312-24a"/>
不忘武功况今重以南蠻仍獷北妖頻結來事難圖勢<lb/>
同往變脱暴勃忽起振動關畿四府羸卒何以防擬平<lb/>
康之世可以寄安遺之久長恐非善䇿如臣愚見郎將<lb/>
領兵兼總民職省官食禄於此乎在求還依前増兵益<lb/>
號將位既重則念報亦深軍郡相依則表裏俱濟朝廷<lb/>
無四顧之憂奸宄絶窺覦之望矣卒不納又以流人初<lb/>
至逺鎮衣食無資多有死者奏并其妻子給糧一嵗從<lb/>
之<lb/>
<pb n="KR3k0013_WYG_312-24b"/>
唐魏徵為祕書監參朝政時髙昌王麴文泰將入朝西<lb/>
域諸國咸欲因文泰遣使貢獻太宗令文泰使人厭怛<lb/>
紇干往迎接之徵諌曰中國始平瘡痍未復若微有勞<lb/>
役則不自安往年文泰入朝所經州縣猶不能供况加<lb/>
以此軰若任其商賈來往邊人則獲其利若為賔客中<lb/>
國則受其弊矣漢建武二十二年天下已寧西域請置<lb/>
都䕶送侍子光武不許蓋不以蠻夷勞弊中國也今若<lb/>
許十國入貢其使不下千人欲使縁邊諸州何以取濟<lb/>
<pb n="KR3k0013_WYG_312-25a"/>
人心萬端後雖悔之終無所及帝善其議時厭怛紇干<lb/>
已發遽追止之又帝從容謂近臣曰朕披覽史籍見前<lb/>
王之善事皆力行而不逮其所任用公軰數人而已比<lb/>
於文景之世而不逮之逺也徵進曰今者四夷賔服天<lb/>
下無事曠古所未有何文景之足論然自古帝王誰不<lb/>
欲比迹於堯舜及其安樂也莫能終其善人臣誰不欲<lb/>
追蹤於稷契及其富貴也莫能竭其心若使君臣各保<lb/>
其終則天下無憂不理矣帝甚嘉其言<lb/>
<pb n="KR3k0013_WYG_312-25b"/>
狄仁傑則天聖歴元年為納言安撫河北諸州遭賊之<lb/>
處是時河朔間為突厥所迫脇者賊平後多懼逃散仁<lb/>
傑上疏曰臣聞朝廷議者以為契丹作梗始明人之逆<lb/>
順或因迫脅或有願從或受偽官或為招慰或兼外賊<lb/>
或是土人跡雖不同心即無别誠以山東雄猛繇來重<lb/>
氣一顧之勢至死不回近縁軍機調發傷重家戸悉破<lb/>
或至逃亡剔屋賣田人不為售内顧生計四壁皆空重<lb/>
以官典侵欺因事而起取其髓腦曽無悔心修築城池<lb/>
<pb n="KR3k0013_WYG_312-26a"/>
繕造兵甲州縣役使十倍軍機官私不矜期之必取枷<lb/>
棒之下痛切肌膚事迫情危不循禮義愁苦之地不樂<lb/>
其生有利則歸且圖賖死此乃君子之媿辱小人之常<lb/>
行人猶水也壅之則為泉疏之則為川通塞隨流豈有<lb/>
常性借以唐朝為喻殷監不遥河北河南時有恭陵之<lb/>
役主司逼迫操切不准程一瓦石亂投一時逃散豈不以<lb/>
力窮則怨不畏刑書民之至愚皆如此類幸蒙唐朝見捨<lb/>
今為大周淳人向無矜恕之恩安有自新之路昔董卓<lb/>
<pb n="KR3k0013_WYG_312-26b"/>
之亂神器播遷及卓被誅部曲無赦事窮變起毒害生<lb/>
人京室丘墟化為禾黍此繇恩不普洽失在機先臣一<lb/>
讀此書未嘗不廢卷嘆息今以負罪之伍必不在家露<lb/>
宿草行濳竄山澤赦之則出不赦則狂山東羣盗縁兹<lb/>
聚結臣以邊塵蹔起不足為憂中夏不安以此為事臣<lb/>
聞持大國者不可以小道理事廣者不可以細分人主<lb/>
恢𢎞不拘常法罪之則衆情恐懼恕之則反側自安伏<lb/>
願曲赦河北諸州一無所問自然人神通暢率土歡心<lb/>
<pb n="KR3k0013_WYG_312-27a"/>
諸軍凱旋得以無擾從之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_312-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三百十二<lb/>
</p>
<p>
</p>
  </div>
</body>
</text>
</TEI>
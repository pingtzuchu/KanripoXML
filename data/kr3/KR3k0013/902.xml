<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百二</head>
    <p>
<pb n="KR3k0013_WYG_902-1a"/>
欽定四庫全書<lb/>
　册府元龜卷九百二　　宋　王欽若等　撰<lb/>
　　總録部<lb/>
　　　　貧　　安貧<lb/>
　　　貧<lb/>
洪範六極其四曰貧困於財之謂也仲尼亦曰貧與賤<lb/>
是人之所惡此言其難處也又曰貧而無怨難此言其<lb/>
多有也在昔先民亦有徳充而道富言忠而行篤或乃<lb/>
<pb n="KR3k0013_WYG_902-1b"/>
家無擔石室如環堵樵蘇不給藜藿苦饑席户以蔽風<lb/>
雨緼袍以禦寒沍耕而為業僕賃以取資以至假貸無<lb/>
獲宦游益困屈志於鄙事盡瘁於力作并日而食徒行<lb/>
以出士之窮也乃至於是其或命運亨㑹勲名崇建出<lb/>
幽遷喬先約後泰者盖不乏焉至有棲遲末路終然淪<lb/>
没者斯子夏所謂富貴在天良有數存乎其中爾<lb/>
叔孫敖為楚相死其子窮困負薪<lb/>
寗戚衛人欲仕齊家貧無以自資乃賃為人推車飲牛<lb/>
<pb n="KR3k0013_WYG_902-2a"/>
扣牛角而歌後為齊大夫<lb/>
晏嬰字平仲齊大夫方食景公使使者至分食食之使<lb/>
不飽晏子亦不飽使者反之公曰晏子如此貧乎使致<lb/>
千金以奉賔客<lb/>
顔無繇字路路子顔囘顔囘死顔路貧請孔子車以葬<lb/>
<hi>賣以作椁</hi>孔子曰才不才亦各言其子也鯉也死有棺而無<lb/>
椁<hi>鯉孔子子也字伯魚</hi>吾不徒行以為之椁以吾從大夫之後不<lb/>
可徒行也<lb/>
<pb n="KR3k0013_WYG_902-2b"/>
卜商字子夏魏人衣若懸鶉後為魏文侯師<lb/>
孔伋字子思夫子之孫也居於衛緼袍無裏三旬九食<lb/>
馮煖齊人貧乏不能自存使人屬齊相孟嘗君願寄食<lb/>
門下孟嘗君曰客何能也對曰無能孟嘗君笑而受之<lb/>
漢酈食其陳留髙陽人好讀書家貧落魄無衣食業為<lb/>
里監門吏後號廣野君<lb/>
周勃其先卷人也<hi>卷縣名也地理志屬河南音丘權切</hi>徙沛勃以織薄曲<lb/>
為生<hi>葦薄為曲也</hi>常為人吹簫給䘮事後為右丞相<lb/>
<pb n="KR3k0013_WYG_902-3a"/>
陳平少時家貧有田三十畝與兄伯居伯嘗耕田縱平<lb/>
使游學平為人長大美色人或謂平曰貧何食而肥若<lb/>
是其嫂疾平之不視家産曰亦食糠覈爾<hi>覈麥糧中不破者也覈音</hi>
<hi>紇京師人謂麄屑為紇頭</hi>有叔如此不如無有伯聞之逐其婦而棄<lb/>
之平家貧負郭窮巷<hi>負謂借也</hi>以敝席為門然門多長者車<lb/>
轍位至丞相<lb/>
韓信家貧無行不得推擇為吏<hi>無善行可推舉選擇也</hi>又不能治<lb/>
生為商賈<hi>行賣曰商坐販曰賈</hi>嘗從人寄食後為淮隂侯<lb/>
<pb n="KR3k0013_WYG_902-3b"/>
魏勃少時欲求見齊相曹參家貧無以自通乃嘗獨早<lb/>
夜掃齊相舍人門外後為齊王内史<lb/>
東郭先生拜為都尉先生久待詔公車貧困饑寒衣敝<lb/>
履不完行雪中履有上無下足盡踐地道中人笑之<lb/>
司馬相如字長卿為武騎常侍因病免客游梁梁孝王<lb/>
薨相如歸而家貧無以自業素與臨卭令王吉相善吉<lb/>
曰長卿久宦游不遂而困<hi>遂達也</hi>来過我於是相如往舍<lb/>
都亭<hi>臨卭所治都下之亭</hi>臨卭富人卓王孫有女文君新寡夜亡<lb/>
<pb n="KR3k0013_WYG_902-4a"/>
奔相如相如乃與馳歸成都家徒四壁立<hi>徒空也但有四壁更無資</hi>
<hi>産</hi>文君久之不樂謂長卿曰苐俱如臨卭<hi>苐但也</hi>從昆弟<lb/>
假貸猶足以為生何至自苦如此相如與俱之臨卭盡<lb/>
賣其車騎買一酒舍乃令文君當壚<hi>賣酒之家累土為壚以居酒瓮四面</hi>
<hi>隆起其一面髙形如鍜壚也</hi>相如身著犢鼻褌<hi>即今之松形似犢鼻松音之容切</hi>與<lb/>
保庸雜作滌器於市中<hi>滌洒也器食器也食已則洒之賤人之役也</hi>
倪寛治尚書受業孔安國貧無資用嘗為弟子都養時<lb/>
行賃作帯經而鋤後為御史大夫<lb/>
<pb n="KR3k0013_WYG_902-4b"/>
主父偃遊齊諸子間相與排擯不容於齊家貧假貸無<lb/>
所得北遊燕趙中山皆莫能厚客後為齊相<lb/>
公孫𢎞菑川薛人少時為獄吏有罪免家貧牧豕海上<lb/>
位至丞相<lb/>
胡逮守軍正丞貧無車馬嘗歩與走卒起居<lb/>
蔡義河内温人以眀經給事大將軍幕府家貧嘗歩行<lb/>
資禮不逮衆門下好事者相合為義買犢車令乗之後<lb/>
位至丞相<lb/>
<pb n="KR3k0013_WYG_902-5a"/>
王章字仲卿為諸生學長安獨與妻居章疾病無被卧<lb/>
牛衣中<hi>牛衣編亂麻為之</hi>與妻决涕泣<hi>自謂將死故决涕泣</hi>其妻呵怒之<lb/>
曰仲卿亰師尊貴在朝廷人誰踰仲卿者今疾病困戹<lb/>
不自激昻乃反涕泣何鄙也終為京兆尹<lb/>
貢禹字少翁遷光禄大夫上書曰臣禹年老貧窮家貲<lb/>
不滿萬錢妻子糠豆不贍裋褐不完<hi>裋者謂僮豎所著布長襦也褐毛布</hi>
<hi>之衣也裋音豎</hi>有田百三十畝陛下過意徴臣<hi>過猶誤也</hi>臣賣田百<lb/>
畝以供車馬<lb/>
<pb n="KR3k0013_WYG_902-5b"/>
陳湯少時家貧匄貸無節不為州里所稱西至長安求<lb/>
官得太官獻食丞<lb/>
匡衡字稚圭東海丞人<hi>丞音證</hi>父世農夫至衡好學家貧<lb/>
傭作以供資用<hi>傭作言賣功傭為人作役而受僱也</hi>位至丞相<lb/>
揚雄以病免復召為大夫家資貧嗜酒人希至其門時<lb/>
有好事者載酒以從遊學<lb/>
張竦居貧無賔客時有好事者從之質疑問事論道經<lb/>
書而已及王莽時為郡守封侯<lb/>
<pb n="KR3k0013_WYG_902-6a"/>
後漢許荆字少張家貧無有船車休假嘗單歩荷擔上<lb/>
下後徴諫議大夫卒<lb/>
劉梁宗室子孫而少孤貧賣書於市以自資卒為野王<lb/>
令<lb/>
班超與母至雒陽家貧嘗傭書以供養後位至射聲校<lb/>
尉<lb/>
侯瑾少孤貧依宗人居性篤學常傭作為資暮還輙㸐<lb/>
柴以讀書累召公車有道徴並稱疾不起<lb/>
<pb n="KR3k0013_WYG_902-6b"/>
申屠蟠字子龍家貧傭為漆工郭林宗見而竒之累徴<lb/>
不起卒於家<lb/>
張楷字公超家貧無以為業嘗乗驢車至縣賣藥足給<lb/>
食者輙還鄉里後徴長陵令不至官遂隠居𢎞農山中<lb/>
桓榮字春卿少學長安貧窶無資嘗傭以自給精力不<lb/>
倦官至太常<lb/>
周紆為渤海太守免歸家貧無以自賑贍身築壍以給<lb/>
食章帝知憐之復以為郎<lb/>
<pb n="KR3k0013_WYG_902-7a"/>
檀敷補蒙令以郡守非其人棄官去家無産業子孫同<lb/>
衣而出并日而食<lb/>
馬騰字夀成馬援孫也桓帝時其父字子碩嘗為天水<lb/>
蘭干尉後失官因留隴西與羌錯居家貧無妻遂娶羌<lb/>
女生騰騰少貧無産業嘗從障山中斫材木販詣市以<lb/>
自供給<lb/>
范丹為萊蕪長不到官後辟太尉府嘗徒行敝服賣卜<lb/>
於市遭黨人禁錮遂推鹿車載妻子捃拾自資或寓息<lb/>
<pb n="KR3k0013_WYG_902-7b"/>
客廬或依宿樹䕃如此十餘年乃結草室而居焉<lb/>
孫期少為諸生家貧事母至孝牧豕於大澤中以奉養<lb/>
後司徒黄琬特辟不行卒於家<lb/>
李充家貧兄弟六人同衣遞食以髙行聞後為左中郎<lb/>
將<lb/>
施延字君子家貧母老嘗鬻力供養種𤓰自給位至太<lb/>
尉<lb/>
符融妻亡貧無殯斂鄉人欲為具棺服融不肯受後州<lb/>
<pb n="KR3k0013_WYG_902-8a"/>
郡禮請公府連辟皆不應<lb/>
閔仲叔安居安邑老病家貧不能得肉日買猪肝一片<lb/>
屠者或不肯與安邑令聞勑市吏常給焉後買輙得仲<lb/>
叔聞知其狀乃歎曰閔仲叔豈以口腹累安邑耶遂去<lb/>
客沛<lb/>
魏常林少單貧自非手力不取之於人卒為光禄大夫<lb/>
程堅居貧無資磨鏡自給不受人施<lb/>
裴潛每之官不將妻子妻子貧乏織蔾茈以自供羣弟<lb/>
<pb n="KR3k0013_WYG_902-8b"/>
之田廬嘗歩行家人小大或并日而食後為光禄大夫<lb/>
崔林除鄔長貧無車馬單歩之官<lb/>
楊沛前後宰歴城守不以私計介意又不肯以事貴人<lb/>
故身退之後家無餘積治疾於家借舍從兒無他奴婢<lb/>
後占河南夕陽亭部荒田二頃起蝸牛廬居止其中其<lb/>
妻子凍餓沛病亡鄉人親友故吏民為殯葬也<lb/>
吳闞澤字徳潤好學居貧無資嘗為人傭書以供紙筆<lb/>
位至太子太傅中書令<lb/>
<pb n="KR3k0013_WYG_902-9a"/>
潘璋性嗜酒居貧性好賖貸輙言後豪富相還後為右<lb/>
將軍<lb/>
晉祖納有操行少孤貧嘗自炊㸑以供母後官至光禄<lb/>
大夫<lb/>
葛洪字稚川少好學家貧窮自伐薪以買紙筆夜輙寫<lb/>
書誦習以儒學知名元帝為丞相辟為掾<lb/>
吳隠之為奉朝請謝石請為衛軍主簿隠之將嫁女石<lb/>
知其貧素遣女必當率薄乃令移厨帳助其經營使者<lb/>
<pb n="KR3k0013_WYG_902-9b"/>
至方見婢牽犬賣之此外蕭然無辦官至度支尚書中<lb/>
領軍<lb/>
魏詠之字長道任城人家世貧素而躬耕為事好學不<lb/>
倦後為荆州刺史南蠻校尉<lb/>
李充字宏度為征北將軍褚裒參軍充以家貧苦求外<lb/>
出裒將許之為縣試問之充曰窮猨投林豈暇擇木乃<lb/>
除剡縣令<lb/>
阮脩字宣子王敦時為鴻臚卿謂脩曰卿嘗無食鴻臚<lb/>
<pb n="KR3k0013_WYG_902-10a"/>
丞差有禄能作不脩曰亦復可爾耳遂為之<lb/>
王猛字景畧家于魏郡少貧賤以鬻畚為業嘗貨畚於<lb/>
雒陽後事符堅為丞相中書監<lb/>
宋劉伯龍少而貧薄及長歴位尚書左丞少厯武陵太<lb/>
守貧窶尤甚嘗在家慨然召左右將營什一之方忽見<lb/>
一鬼立傍撫掌大笑伯龍歎曰貧窮固有命乃復為鬼<lb/>
所笑也遂止<lb/>
戴法興㑹稽山隂人家貧父碩子以販紵為業法興少<lb/>
<pb n="KR3k0013_WYG_902-10b"/>
賣葛於山隂市後為越騎校尉<lb/>
顔延之瑯琊臨沂人少孤貧屏居里巷不預人間者十<lb/>
載中書令王球名公子延之居嘗罄匱球輙分財贍之<lb/>
後為金紫光禄大夫湘東王師<lb/>
南齊崔懐慎清河東武城人父耶利魯郡太守宋元嘉<lb/>
中没虜至泰始初因淮北陷没遂入北至桑乾尋父父<lb/>
已卒䘮畢又以弟在南齊建元初又逃歸而弟亦已亡<lb/>
懐慎孤貧獨立宗黨哀之日斂給其升米永眀中卒<lb/>
<pb n="KR3k0013_WYG_902-11a"/>
張緒為國子祭酒死之日無宅以殯<lb/>
王智深為竟陵王司徒叅軍坐事免家貧無人事嘗餓<lb/>
五日不得食掘莞根食之司空王僧䖍及子志分與衣<lb/>
食卒於家<lb/>
張融為宋新安王子鸞行叅軍孝武起新寺僚佐多襯<lb/>
錢帛融獨襯百錢帝曰融殊貧當序以佳禄出為封溪<lb/>
令<lb/>
王延之為司空左長史清貧居宇穿漏禇淵往候之見<lb/>
<pb n="KR3k0013_WYG_902-11b"/>
其如此具啟眀帝即勑材官為起三間齋屋<lb/>
周山圖字季寂少貧㣲傭書自業後為黄門郎領羽林<lb/>
監<lb/>
梁沈崇傃字思整吳興武康人六嵗丁父憂傭書以養<lb/>
母及母卒家貧無以遷厝乃行乞經年始獲葬焉太守<lb/>
栁惲初辟為主簿<lb/>
蕭眎素早孤貧為叔父恵休所收䘏後起家司徒法曹<lb/>
行叅軍<lb/>
<pb n="KR3k0013_WYG_902-12a"/>
劉訏平原人家甚貧苦併日而食隆冬之月或無氊絮<lb/>
訏處之晏然人不覺其饑寒也後刺史張稷辟為主簿<lb/>
訏聞而逃匿事息乃還於家<lb/>
阮孝緒家貧無以㸑僮妾竊隣人樵以繼火孝緒知之<lb/>
乃不食更令撤屋而炊所居室惟有一鹿牀以樹環繞<lb/>
天監十二年詔徴不起<lb/>
陳張種初仕梁為中軍宣城王府主簿種時年已四十<lb/>
餘家貧求為始豐令<lb/>
<pb n="KR3k0013_WYG_902-12b"/>
謝僑素貴嘗一朝無食其子啟欲以班史質錢答曰寧<lb/>
餓死豈可以此充食乎<lb/>
後魏張蒲為南中郎將太武以蒲清貧妻子衣食不給<lb/>
乃出為相州刺史<lb/>
闞駰燉煌人博通經傳聰敏過人為沮渠牧犍姑臧太<lb/>
守入亰師家甚貧不免饑寒性能多食一飯至三升乃<lb/>
飽<lb/>
傅永自東陽禁防為崔道固城局叅軍與道固俱降入<lb/>
<pb n="KR3k0013_WYG_902-13a"/>
為齊民父母並老饑寒十數年賴其强於人事戮力傭<lb/>
丐得以存立<lb/>
北齊杜弼㓜聰敏家貧無書年十二寄郡學受業後為<lb/>
膠州刺史<lb/>
隋虞世基仕陳為尚書左丞及陳滅歸國為通直郎直<lb/>
内史省貧無産業每傭書養親怏怏不平嘗為五言詩<lb/>
以見意情理悽切世以為工作者莫不吟咏<lb/>
唐韓思復初為汴州司户叅軍丁憂家貧鬻薪以終䘮<lb/>
<pb n="KR3k0013_WYG_902-13b"/>
制<lb/>
吕諲蒲州河東人少孤貧不能自振里人程震重其才<lb/>
厚與資給遂游亰師後位至黄門侍郎同中書門下<lb/>
髙適好學以詩知名濩落不事家産僑居梁宋間薄遊<lb/>
州縣求丐取給後為左散騎常侍<lb/>
許康佐擢進士第以家貧母老求為知院官人或恠之<lb/>
笑而不答盖不擇禄而養親也後為禮部尚書<lb/>
李建字杓直家素清貧無餘業與兄造遜於荆南躬耕<lb/>
<pb n="KR3k0013_WYG_902-14a"/>
致養後官至刑部侍郎<lb/>
周楊凝式晉末以禮部尚書致仕開運中宰相桑維翰<lb/>
知其絶俸艱於家食奏拜太子少保尋分司於雒<lb/>
　　　安貧<lb/>
夫貧者士之常孔子曰士志於道而恥惡衣惡食者未<lb/>
足與議也是故賢者樂道君子不憂安徳而忘貧好禮<lb/>
而不懾雖曲肱飲水其樂只且在甕牖繩樞何賤之有<lb/>
至乃韜光處晦研精篤學居四壁之陋無卒嵗之儲誦<lb/>
<pb n="KR3k0013_WYG_902-14b"/>
墳典以自得秉耒耜而忘倦甘於煩辱曽不屑慮非夫<lb/>
造聖哲之域藴道徳之富則何以在窮能固立志不囘<lb/>
無隕穫之累而成名於世者哉傳所謂一畝之宫而無<lb/>
諂仕詩之述衡門之下可以棲遲斯可尚矣<lb/>
顔囘字子淵魯人一簞食一瓢飲<hi>簞笥也</hi>在陋巷人不堪<lb/>
其憂囘也不改其樂<lb/>
原憲字子思魯人居環堵之室茨以生草蓬户甕牖桑<lb/>
以為樞上漏下濕匡坐而絃歌子貢聞之乗肥馬衣輕<lb/>
<pb n="KR3k0013_WYG_902-15a"/>
裘中紺而表素巷不容軒往見原憲憲楮冠藜杖而應<lb/>
門正冠則纓絶捉襟則肘見納履則踵决子貢曰嘻先<lb/>
生何病也原憲仰而應之曰憲聞之無財之謂貧學而<lb/>
不能行之謂病憲貧也非病也夫希世而行比周而友<lb/>
學以為人教以為已仁義之慝車馬之飾衣裘之麗憲<lb/>
不忍為也子貢逡巡面有慙色不辭而去原憲乃徐歩<lb/>
曳杖歌商頌而反聲淪於天地如出金石天子不得而<lb/>
臣也諸侯不得而友也<lb/>
<pb n="KR3k0013_WYG_902-15b"/>
仲由字子路孔子弟子孔子曰衣敝緼袍與衣狐貉者<lb/>
立而不恥者其由也與<lb/>
漢朱買臣字翁子吳人也家貧好讀書不治産業嘗艾<lb/>
薪樵賣以給食<hi>艾讀曰刈給供也</hi>擔束薪行且讀書其妻亦負<lb/>
戴相隨數止買臣毋歌嘔道中<hi>嘔讀曰謳</hi>買臣愈益疾歌妻<lb/>
羞之求去買臣笑曰我年五十當富貴今已四十餘矣<lb/>
女苦日久待我富貴報女功<hi>女皆讀曰汝</hi>妻恚怒曰如公等<lb/>
終餓死溝中耳何能富貴買臣不能留即聽去後買臣<lb/>
<pb n="KR3k0013_WYG_902-16a"/>
獨行歌道中負薪墓間故妻與夫家俱上塚見買臣饑<lb/>
寒呼飯飲之後拜中大夫侍中出為㑹稽太守<lb/>
揚雄字子雲蜀郡成都人也清靜亡為少耆欲<hi>耆讀曰嗜</hi>不<lb/>
汲汲於富貴不戚戚於貧賤<hi>汲汲欲速之義如井汲汲為也</hi>不脩㢘隅<lb/>
以徼名當世<hi>徼要也徼字或作激激法也</hi>家産不過十金乏無擔石<lb/>
之儲晏如也自有大度非聖哲之書不好也非其意雖<lb/>
富貴不事也䧺後為郎給事黄門轉為大夫<lb/>
後漢袁安字邵公汝南汝陽人也時大雪積地丈餘洛<lb/>
<pb n="KR3k0013_WYG_902-16b"/>
陽令自出案行見人家皆除雪出有乞食者至袁安門<lb/>
無有行路謂安已死令人除雪入户見安僵卧問何以<lb/>
不出安曰大雪人皆餓不宜干人令以為賢舉為孝㢘<lb/>
劉陶字子竒潁川人建武中徙六郡大族陶曽祖自齊<lb/>
来世以儒學安貧樂道故仕不過孝㢘宰府<lb/>
孔嵩字仲山南陽人家貧親老乃變姓名傭為新野阿<lb/>
里街卒友人范式為荆州刺史行部到新野而縣選嵩<lb/>
為導騶迎式式見而識之呼嵩把臂謂曰子非孔仲山<lb/>
<pb n="KR3k0013_WYG_902-17a"/>
耶對之歎息語及平生曰昔與子俱曳長裾遊息帝學<lb/>
吾蒙國恩致位牧伯而子懐道隠身處於卒伍不亦惜<lb/>
乎嵩曰昔侯嬴長守於賤業晨門肆志於抱闗子欲居<lb/>
九夷不患其陋貧者士之宜豈為鄙哉式勑縣代嵩嵩<lb/>
以為先傭未竟不肯去<lb/>
吳祐陳留長垣人年二十䘮父居無擔石而不受贍遺<lb/>
嘗牧豕於長垣澤中行吟經書遇父故人謂之曰卿二<lb/>
千石子而自業賤事縱子無恥奈先君何祐辭謝而已<lb/>
<pb n="KR3k0013_WYG_902-17b"/>
守志如初後舉孝㢘<lb/>
崔寔瑗之子也父卒剽賣田宅起塜塋立碑頌葬訖資<lb/>
産竭盡因窮困以酤釀販鬻為業時人多以此譏之寔<lb/>
終不改亦取足而已不致盈餘及仕宦歴位邊郡而愈<lb/>
貧薄<lb/>
韋彪扶風平陵人舉孝㢘除郎中以病免復歸教授安<lb/>
貧樂道恬於進退<lb/>
竇章字伯向少好學有文章安帝永初中三輔遭羗寇<lb/>
<pb n="KR3k0013_WYG_902-18a"/>
避難東國家於外黄<hi>外黄縣屬陳留郡城在今汴州雍丘縣東</hi>居貧蓬户蔬<lb/>
食躬勤孝養然講讀不輟<lb/>
李恂為武威太守後坐事免歩歸鄉里潛居山澤結草<lb/>
為廬獨與諸生織席自給<lb/>
向長隠居不仕性尚中和好通老易貧無資食好事者<lb/>
更饋焉受之取足而反其餘<lb/>
范冉<hi>冉或作丹</hi>字史雲除莱蕪長不到官所止單陋有時絶<lb/>
粒窮居自若言貌無改閭里歌之曰甑中生塵范子雲<lb/>
<pb n="KR3k0013_WYG_902-18b"/>
釜中生魚范莱蕪<lb/>
蜀譙周字允南㓜孤與母兄同居既長躭古篤學家貧<lb/>
未嘗問産業誦讀典籍欣然獨笑以忘寢食後封陽城<lb/>
亭侯<lb/>
吳謝淵字休徳少脩徳操躬秉耒耜既無戚容又不易<lb/>
慮繇是知名舉孝㢘<lb/>
晉嵇康性絶巧而好鍜宅中有一栁樹甚茂乃激水圜<lb/>
之每夏月居其下以鍜康居貧嘗與向秀共鍜於大樹<lb/>
<pb n="KR3k0013_WYG_902-19a"/>
之下以自贍給官至中散大夫<lb/>
劉惔少清逺有標竒與母任氏寓居亰口家貧織芒屩<lb/>
以為養雖蓽門陋巷晏如也後為丹陽尹<lb/>
成公綏字子安東郡白馬人性寡欲不營資産家貧嵗<lb/>
饑常晏如也<lb/>
桓彛字茂倫譙國龍亢人漢五更榮之世孫也彛少孤<lb/>
貧雖簞瓢處之晏如也後以功封萬寧縣丹陽尹<lb/>
王述字懐祖安貧守約不求聞達位至征虜將軍散騎<lb/>
<pb n="KR3k0013_WYG_902-19b"/>
常侍尚書令<lb/>
吳隠之為廣州刺史有清操及歸京師數畝小宅籬垣<lb/>
仄陋内外茅屋六間不容妻子宋髙祖時為太傅賜車<lb/>
牛更為起宅固辭<lb/>
前趙陳元達少而孤貧嘗躬耕兼讀書樂道行詠忻忻<lb/>
如也至年四十不與人交通劉元海徴為黄門郎<lb/>
宋陶潛字淵眀柴桑人性嗜酒而家貧不能恒得親舊<lb/>
知其如此或置酒招之造飲輙盡期在必醉既醉而退<lb/>
<pb n="KR3k0013_WYG_902-20a"/>
曽不吝情去留環堵蕭然不蔽風日裋褐穿結簞瓢屢<lb/>
空晏如也嘗為彭澤令解印綬去<lb/>
張興世竟陵人少家貧南郡宗珍之為竟陵郡與世依<lb/>
之為客竟陵舊置軍府以補叅軍督䕶不就<lb/>
沈道䖍吳興武康人郡州府凡十二命皆不就年老莱<lb/>
食恒無經日之資而琴書為樂孜孜不倦文帝𠡠郡縣<lb/>
使隨時資給<lb/>
沈慶之吳興武康人荒擾之後鄉邑流散慶之躬耕隴<lb/>
<pb n="KR3k0013_WYG_902-20b"/>
畝勤苦自立位至侍中太尉<lb/>
後魏劉芳字伯支彭城人也年十六時南部尚書李敷<lb/>
妻司徒崔浩之弟女芳祖母浩之姑也芳至亰師詣敷<lb/>
門崔恥芳流播拒不見之芳雖處窮窘之中而業尚貞<lb/>
固至有易衣并日之弊而澹然自守不急急於榮利不<lb/>
戚戚於貧賤乃著窮通論以自慰焉位至太常卿<lb/>
後周黎景熈字季眀河間鄴人少以字行西魏大綂末<lb/>
為著作佐郎於時倫軰皆位兼常伯車服華盛唯季眀<lb/>
<pb n="KR3k0013_WYG_902-21a"/>
獨以貧素居之而無愧色<lb/>
隋李文博博陵人性貞介好學不倦為薛道衡所知後<lb/>
直秘書内省典校墳籍守道居貧晏如也雖衣食乏絶<lb/>
而清操逾厲不妄通賔客恒以禮法自處儕軰莫不敬<lb/>
焉道衡知其貧毎延于家給以資費<lb/>
房彦謙居官所得俸禄以周恤親友家無餘財車服器<lb/>
用務存素儉自少及長一言一行未嘗渉私雖致屢空<lb/>
怡然自得常從容獨笑顧謂其子𤣥齡曰人皆因禄富<lb/>
<pb n="KR3k0013_WYG_902-21b"/>
我獨以官貧所遺子孫在於清白卒為涇陽令<lb/>
唐崔從字子乂與次兄能同隠太原山居勵志學業窮<lb/>
困至於絶食不以告人<lb/>
李藩年四十餘未仕讀書揚州困於自給妻子怨尤之<lb/>
晏如也後至相位<lb/>
李遜㓜孤寓居江陵與其弟建皆安貧苦易衣併食講<lb/>
習不倦官至刑部尚書<lb/>
後漢李愚隨計之長安唐昭宗天復初駕在鳯翔汴軍<lb/>
<pb n="KR3k0013_WYG_902-22a"/>
攻蒲華入闗愚避難東歸雒陽時衛公李徳裕孫道古<lb/>
在平泉舊墅愚往依焉子弟親採薪以給朝夕未嘗千<lb/>
人後至相位<lb/>
周翟光鄴太祖時位至宣徽使兼樞密副使食禄日久<lb/>
家無餘財任金吾日假官屋數間以蔽風雨親屬累重<lb/>
糲食纔給人不堪其憂光鄴處之晏如也<lb/>
　<lb/>
　<lb/>
<pb n="KR3k0013_WYG_902-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百二<lb/>
</p>
<p>
</p>
  </div>
</body>
</text>
</TEI>
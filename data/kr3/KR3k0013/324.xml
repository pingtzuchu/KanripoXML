<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百二十四</head>
    <p>
<pb n="KR3k0013_WYG_324-1a"/>
欽定四庫全書<lb/>
　册府元龜卷三百二十四　宋　王欽若等　撰<lb/>
　　宰輔部<lb/>
　　　薦賢<lb/>
夫稱善舉類春秋之格訓推賢援能儒者之篤行矧夫<lb/>
居衡石之任當燮諧之重掌邦國之政贊后王之治總<lb/>
領衆職平章百姓必在乎登良擢俊振淹出滯俾風人<lb/>
絶薖軸之嘆士子適輪轅之用不遺賢於中谷不藉才<lb/>
<pb n="KR3k0013_WYG_324-1b"/>
於異代此所以成舜湯選衆舉仁之美茂尹旦格天光<lb/>
海之業者也三代而上其詳靡記繇漢以下未嘗乏焉<lb/>
莫不隆體國之志竭知人之鑒或以樹巍巍之績或以<lb/>
成彬彬之盛蓋夫寅亮之功將眀之烈曷以加於是乎<lb/>
漢蕭何初為漢王丞相韓信數與何語何竒之至南鄭<lb/>
諸將道亡者數十人信度何等已數言<hi>度計量也</hi>上不我用<lb/>
即亡何聞信亡不及以聞自追之人有言上曰丞相何<lb/>
亡帝怒如失左右手居一二日何來謁帝且怒且喜罵<lb/>
<pb n="KR3k0013_WYG_324-2a"/>
何曰若亡何也<hi>若汝也</hi>何曰臣非敢亡追亡者耳帝曰所<lb/>
追者誰也曰韓信帝復罵曰諸將亡者以十數公無所<lb/>
追追信詐也何曰諸將易得至如信國士無䨇<hi>為國家之竒士</hi>
王必欲長王漢中無所事信<hi>無事用信</hi>必欲争天下非信無<lb/>
可與計事者顧王策安决<hi>顧思念也</hi>王曰吾亦欲東耳安能<lb/>
鬱鬰久居此乎何曰王計必東能用信信即留不能用<lb/>
信信終亡耳王曰吾為公以為將何曰雖為將信不留<lb/>
王曰以為大將何曰幸甚於是召信拜之<lb/>
<pb n="KR3k0013_WYG_324-2b"/>
田蚡為丞相徵茂陵尉張湯為吏薦補侍御史<lb/>
張湯為御史大夫薦其掾兒寛於天子天子見問說之<lb/>
初寛以試第次補廷尉史是時湯方鄉學以為奏讞掾<lb/>
以古法議决疑大獄而愛幸寛寛為人温良有廉智自<lb/>
將而善著書書奏敏於文口不能發明也湯以為長者<lb/>
數稱譽之及是以寛為掾復薦之<lb/>
霍光昭帝初為大將軍秉政以光禄大夫張安世篤行<lb/>
<hi>篤厚也</hi>光親重之㑹左將軍上官桀父子及御史大夫桑<lb/>
<pb n="KR3k0013_WYG_324-3a"/>
𢎞羊皆與燕王蓋主謀反誅光以朝無舊臣白用安世<lb/>
為右將軍光禄勲以自副焉<lb/>
魏相為御史大夫霍光薨後數月相上封事曰聖王褒<lb/>
有徳以懐萬方<hi>懐來也</hi>顯有功以勸百寮是以朝廷尊榮<lb/>
天下鄉風國家承祖宗之業制諸侯之重新失大將軍<lb/>
宜宣章盛徳以示天下顯眀功臣以填藩國毋空大位<lb/>
以塞争權<hi>大臣位空則起争奪之權也</hi>所以安社稷絶未萌也<hi>未萌謂變</hi>
<hi>故未生者也</hi>車騎將軍安世事孝武皇帝三十餘年忠信謹<lb/>
<pb n="KR3k0013_WYG_324-3b"/>
厚勤勞政事夙夜不怠與大將軍定策天下受其福國<lb/>
家重臣也宜尊其位以為大將軍毋令領光禄勲事使<lb/>
專精神憂念天下思惟得失後數日拜安世大司馬車<lb/>
騎將軍録尚書事<lb/>
丙吉為相病篤宣帝自臨問吉曰君即有不諱誰可以<lb/>
自代者<hi>不諱言死不可復言也</hi>吉辭謝曰羣臣行能眀主所知愚<lb/>
臣無所識帝固問吉頓首曰西河太守杜延年眀於法<lb/>
度曉國家故事前為九卿十餘年今在郡治有能名廷<lb/>
<pb n="KR3k0013_WYG_324-4a"/>
尉于定國執憲詳平天下自以不寃太僕陳萬年事後<lb/>
母孝敦厚備於行止此三人能皆在臣右唯上察之帝<lb/>
以吉言皆是許焉<lb/>
蕭望之為御史大夫除薛廣徳為屬數與論議器之<hi>以為</hi>
<hi>大器也</hi>薦廣徳經行宜充本朝<hi>經眀行脩宜於本朝任職也</hi>為博士論<lb/>
石渠<hi>石渠閣名也</hi>
何武為大司空除彭宣為西曹掾甚敬重焉薦宣為諫<lb/>
大夫又龔勝為重泉令去官武與執金吾閻崇薦勝哀<lb/>
<pb n="KR3k0013_WYG_324-4b"/>
帝自為定陶王固已聞其名徵為諫大夫武為人仁厚<lb/>
好進士奬稱人之善為楚内史厚兩龔在沛厚兩唐<hi>兩龔</hi>
<hi>龔勝龔舍也兩唐唐林唐遵也</hi>及為公卿薦之朝廷此人顯於世者何<lb/>
侯之力也世以此多之又與尚書令唐林皆上書言傅<lb/>
喜行義脩潔忠誠憂國内輔之臣也今以寢病一旦遣<lb/>
歸衆庻失望皆云傅氏賢子以論議不合於定陶太后<lb/>
故退百寮莫不為國恨之夫忠臣社稷之衛魯以季友<lb/>
治亂<hi>謂季氏亡則魯不昌</hi>楚以子玉重輕<hi>謂楚誤殺子玉而晉侯喜可知</hi>而魏以<lb/>
<pb n="KR3k0013_WYG_324-5a"/>
無忌折衝<hi>信陵君</hi>項以范增存亡故楚跨有南服帶甲百<lb/>
萬鄰國不以為難子玉為將則文公側席而坐及其死<lb/>
也君臣相慶百萬之衆不如一賢故秦行千金以間廉<lb/>
頗漢散萬金以疏亞父喜立於朝陛下之光輝傅氏之<lb/>
廢興也帝亦自重之眀年正月乃徙師丹為大司空而<lb/>
拜喜為大司馬封髙武侯<lb/>
張忠為御史大夫署潁川孫寶為主簿上書薦寶經眀<lb/>
質直宜備近臣為議郎遷諫大夫<lb/>
<pb n="KR3k0013_WYG_324-5b"/>
王嘉為丞相薦儒者公孫光滿昌及能吏蕭咸薛脩等<lb/>
皆故二千石有名稱天子納而用之<lb/>
張禹為丞相舉彭宣為愽士遷東平太守禹以帝師見<lb/>
尊信薦宣經眀有威重可任政事繇是入為右扶風<lb/>
孔光為御史大夫舉東平王太傅師丹議論深愽廉正<lb/>
守道徵入為光禄大夫丞相司直數月復為光禄大夫<lb/>
給事中繇是為少府光禄勲侍中甚見尊重<lb/>
王根為大司馬驃騎將軍是時多灾異根輔政數虛已<lb/>
<pb n="KR3k0013_WYG_324-6a"/>
問平陵人李尋尋見漢家有中衰阨㑹之象其意以為<lb/>
且有洪水為灾乃說根以物盛必衰自然之理唯有賢<lb/>
友彊輔庻幾可以保身命全子孫安國家根於是薦尋<lb/>
哀帝初即位召尋待詔黄門<lb/>
王音為大司馬車騎將軍時揚雄年四十餘自蜀來至<lb/>
游京師音竒其文雅召以為門下史薦雄為待詔<lb/>
後漢吳漢為大司馬時太山豪傑多擁衆與張歩連兵<lb/>
漢言於帝曰非陳俊不能定此郡於是拜俊太山太守<lb/>
<pb n="KR3k0013_WYG_324-6b"/>
行大將軍事張歩聞之遣其將擊俊戰於嬴下俊大破<lb/>
之追至濟南收得印綬九十餘稍攻下諸縣遂定太山<lb/>
宋𢎞為大司馬推進賢士馮翊桓梁三十餘人或相及<lb/>
為公卿者光武嘗問𢎞通愽之士乃薦沛國桓譚才學<lb/>
洽聞幾能及揚雄劉向父子於是召譚拜議郎給事中<lb/>
又髙詡以信行清操知名王莽篡位父子稱盲逃不仕<lb/>
光武時𢎞薦詡徵為郎<lb/>
趙熹為太傅時魯恭與議白虎觀熹舉恭直言待詔公<lb/>
<pb n="KR3k0013_WYG_324-7a"/>
車拜中牟令<lb/>
范遷為司徒薦豐令牟融忠正公方經行純備宜在本<lb/>
朝并上其理狀<lb/>
第五倫為司徒時擢謝夷吾為鉅鹿太守倫令班固為<lb/>
文薦夷吾曰臣聞堯登稷契政隆太平舜用臯陶政致<lb/>
雍熈殷周雖有髙宗昌發之君猶賴傅說吕望之策故<lb/>
能克崇其業允恊大中竊見鉅鹿太守㑹稽謝夷吾出<lb/>
自東州厥土塗泥而英姿挺特竒偉秀出才兼四科行<lb/>
<pb n="KR3k0013_WYG_324-7b"/>
包九徳仁足濟時智周萬物加以少膺儒雅韜含六籍<lb/>
推考星度綜校圖録探賾聖祕觀變歴徵占天知地與<lb/>
神合契據其道徳以經王務昔為陪𨽻與臣從事奮忠<lb/>
毅之操躬史魚之節董臣嚴綱朂臣懦弱得以免戾寔<lb/>
賴厥勲及其應選作宰惠敷百里降福彌異流化若神<lb/>
爰牧荆州威行邦國奉法作政有周召之風居儉履約<lb/>
紹公儀之操尋功簡能為外臺之表聽聲察實為九伯<lb/>
之冠遷守鉅鹿政合時雍徳量績謀有伊吕管晏之任<lb/>
<pb n="KR3k0013_WYG_324-8a"/>
闡𢎞道奥同史蘇京房之倫雖宻勿在公而身出心隱<lb/>
不殉名以求譽不馳騖以要寵念存遜遁演志箕山方<lb/>
之古賢寔有倫序採之於今超然絶俗誠社稷之元龜<lb/>
大漢之棟甍宜當拔擢使登鼎司上令三辰順軌於歴<lb/>
象下使五品咸訓于嘉時必致休徵克昌之慶非徒循<lb/>
法奉職而已臣以頑駑器非其儔尸禄負乗夕惕若厲<lb/>
願乞骸骨更授夷吾上以光七曜之眀下以厭率土之<lb/>
望庻令微臣塞咎免悔<lb/>
<pb n="KR3k0013_WYG_324-8b"/>
張禹為太尉時周防受古文尚書撰尚書雜記三十二<lb/>
篇禹薦補愽士又薦寒朗為愽士<lb/>
張酺為太尉薦魏郡太守徐防自代帝不許<lb/>
劉愷為司徒時陳忠為廷尉正以才能有聲稱愷舉忠<lb/>
眀習法律宜備機宻於是擢拜尚書使居三公曹<hi>成帝置五</hi>
<hi>尚書三公曹尚書主知斷獄也</hi>
張皓為司空在事多所薦逹天下稱其推士<lb/>
黄瓊為司空先是崔寔為議郎㑹梁冀誅寔以故吏免<lb/>
<pb n="KR3k0013_WYG_324-9a"/>
官禁錮數年時鮮卑數犯邊詔三公舉威武謀畧之士<lb/>
瓊薦寔拜遼東太守瓊為太尉時尚書楊秉以病乞退<lb/>
出為右扶風瓊惜其去朝廷上言秉勸講帷幄不宜外<lb/>
遷留拜光禄大夫<lb/>
李固為太尉時陳蕃公府辟舉方正皆不就固表薦徵<lb/>
拜議郎<lb/>
陳蕃為太尉王暢為漁陽太守免官是時政事多歸尚<lb/>
書桓帝特詔三公令髙選庸能蕃薦暢清方公正有不<lb/>
<pb n="KR3k0013_WYG_324-9b"/>
可犯之色繇是復為尚書後蕃為太傅辟何休與參政<lb/>
事<lb/>
种暠為司徒推逹名臣橋𤣥皇甫規等<lb/>
楊秉為太尉時陳球為侍御史桂楊黠賊李研等羣聚<lb/>
冦鈔陸梁荆部州郡懦弱不能禁秉表球為零陵太守<lb/>
球到設方畧朞月間賊虜消散<lb/>
楊賜為太尉時光禄勲黄琬坐事禁錮被廢棄幾二十<lb/>
年靈帝光和末賜上書薦琬有撥亂之才繇是徵拜議<lb/>
<pb n="KR3k0013_WYG_324-10a"/>
郎擢青州刺史遷侍中<lb/>
魏華歆為司徒黄初四年詔公卿舉獨行君子歆薦管<lb/>
寧詔以寧為大中大夫固辭不受時明帝即位為太尉<lb/>
歆遜位讓寧又以鄭小同有美名歆表曰臣聞勵俗宣<lb/>
化莫先於表善班禄叙爵莫美於顯名是以楚人思子<lb/>
文之治復命其裔漢世嘉江公之徳用顯其世伏見故<lb/>
漢大司農北海鄭𤣥當時之季名冠華夏為世儒宗文<lb/>
皇帝旌録先賢拜𤣥適孫小同以為郎中長假在家小<lb/>
<pb n="KR3k0013_WYG_324-10b"/>
同年踰三十少有令質學綜六經行著郷邑海岱之人<lb/>
莫不嘉其自然美其器重迹其所履有質直不渝之性<lb/>
然而恪恭静黙色養其親不治可見之美不競人間之<lb/>
名斯誠清時所宜式叙前後眀詔所斟酌而求也臣老<lb/>
病委頓無益視聽謹具以聞<lb/>
陳羣為司空薦管寧曰臣聞王者顯善以消惡故湯舉<lb/>
伊尹不仁者逺伏見徵士北海管寧行為世表學任人<lb/>
師清儉足以激濁貞正足以矯時前雖徵命禮未優備<lb/>
<pb n="KR3k0013_WYG_324-11a"/>
昔司空荀爽家拜光禄先儒鄭𤣥即授司農若加備禮<lb/>
庻必可致至延西序坐而論道必能昭眀古今有益大<lb/>
化<lb/>
王朗為司空黄初中鵜鶘集靈芝池詔公卿舉獨行君<lb/>
子朗薦光禄大夫楊彪且稱疾讓位於彪帝乃為彪置<lb/>
吏卒位次三公詔曰朕求賢於君而未得君乃翻然稱<lb/>
疾非徒不得賢更開失賢之路増玉鉉之傾無乃居其<lb/>
室出其言不善見違於君子乎君其勿有後辭朗乃起<lb/>
<pb n="KR3k0013_WYG_324-11b"/>
蜀諸葛亮為丞相時後主嗣位亮將北征住漢中慮後<lb/>
主富於春秋朱紫難别以董允秉心公亮欲任以宫省<lb/>
之事上疏曰侍中侍郎郭攸之費禕董允等先帝簡拔<lb/>
以遺陛下至於斟酌規益進盡忠言則其任也愚以為<lb/>
宫中之事事無大小悉以咨之必能裨補闕漏有所廣<lb/>
益若無興徳之言則戮允等以彰其慢亮尋請禕為㕘<lb/>
軍允遷為侍中領虎賁中郎將統宿衛親兵攸之性素<lb/>
和順備貟而已獻納之任允皆專之矣又蔣琬亮長史<lb/>
<pb n="KR3k0013_WYG_324-12a"/>
亮每言琬託志忠雅宻表後主曰臣若不幸後事宜以<lb/>
付琬<lb/>
晉張華為司空時陳夀遭父䘮有疾使婢丸藥客徃見<lb/>
之鄉黨以為貶議及蜀平坐是沉滯者累年華愛其才<lb/>
以夀雖不逺嫌原情不至貶廢舉為孝廉除著作郎華<lb/>
將舉夀為中書郎荀朂忌華而疾夀遂諷吏部遷夀為<lb/>
長廣太守辭以母老不就杜預將之鎮復薦之於帝宜<lb/>
補黄散繇是授御史治書<lb/>
<pb n="KR3k0013_WYG_324-12b"/>
王渾為司徒時周馥累遷司徒左西屬渾表馥理職清<lb/>
正兼有才幹主定九品簡括精詳臣委任責成褒貶允<lb/>
當請補尚書郎許之<lb/>
王導隨元帝渡江鎮建康導為政清静尤見委仗情好<lb/>
日隆朝野傾心號為仲父帝從容問導曰卿吾之蕭何<lb/>
也對曰昔秦為無道百姓厭亂巨猾陵暴人懐漢徳革<lb/>
命反正易以為功自魏氏以來迄于太康之際公卿世<lb/>
族豪侈相髙政教陵夷不遵法度羣公卿士皆饜於安<lb/>
<pb n="KR3k0013_WYG_324-13a"/>
息遂使姦人乗釁有虧至道然否終斯泰天道之常大<lb/>
王方立命世之勲一匡九合管仲樂毅於是乎在豈區<lb/>
區微臣所可擬議願深𢎞神慮廣擇良能顧榮賀循紀<lb/>
瞻周玘皆南士之秀願盡優禮則天下安矣帝納焉又<lb/>
何充為丹陽尹導與庾亮並言于帝曰何充器局方槩<lb/>
有萬夫之望必能摠録朝端為老臣之副臣死之日願<lb/>
引充内侍則外舉唯緝社稷無虞矣繇是加充吏部尚<lb/>
書進號冠軍將軍<lb/>
<pb n="KR3k0013_WYG_324-13b"/>
温嶠為中書令嶠為棟梁之任帝親而倚之以祖納州<lb/>
里父黨敬而拜之嶠既為時用盛言納有名理除光禄<lb/>
大夫<lb/>
謝安為太傅時東筦人徐邈下帷讀書不游城邑及孝<lb/>
武帝始覽典籍招延儒雅之士邈既東州儒素安舉以<lb/>
應選年四十四始補中書舍人<lb/>
宋王𢎞永平中為江州刺史時徐傅當權出鄭鮮之為<lb/>
豫章太守𢎞竊謂人曰鄭公徳素先朝所禮方之前代<lb/>
<pb n="KR3k0013_WYG_324-14a"/>
鍾元常王景興之流今徐傅出之為郡抑當有以尋有<lb/>
廢立事元嘉三年𢎞入為相舉鮮之為尚書右僕射<lb/>
南齊褚淵為左僕射先是臧榮緒純篤好學隠居京口<lb/>
教授南徐州辟西曹舉秀才不就太祖為揚州徵榮緒<lb/>
為主簿不到淵少時嘗命駕尋之建元中啓太祖曰榮<lb/>
緒朱方隠者昔臧質在宋以國戚出牧彭岱引為行佐<lb/>
非其所好謝疾求免蓬廬守志漏濕是安灌蔬終老與<lb/>
友關康之沉深典素追古著書撰晉史十袠贊論雖無<lb/>
<pb n="KR3k0013_WYG_324-14b"/>
逸才亦足彌綸一代臣嵗時徃京口早與之遇近取其<lb/>
書始方送出庻得備録渠閣採異甄善帝答曰公所道<lb/>
臧榮緒者吾甚志之其有史翰欲令入天禄甚佳<lb/>
王儉為尚書令武帝問儉曰誰可繼卿者儉曰臣東都<lb/>
之日其在徐孝嗣乎及孝嗣出為吳興太守儉贈詩曰<lb/>
方軌叔茂追清彦輔柔亦不茹剛亦不吐時人以比蔡<lb/>
子尼之行狀也在郡有能名㑹王儉亡帝徵孝嗣為五<lb/>
兵尚書<lb/>
<pb n="KR3k0013_WYG_324-15a"/>
梁袁昻為司空以何之元幼好學有才思居喪過禮天<lb/>
監末袁昻薦之因得召見解褐太尉臨川王揚州儀曹<lb/>
從事史<lb/>
後魏廣陽王喜宣武時為尚書令除儀同三司後轉司<lb/>
徒愛敬人物後來才儁未為時知者侍坐之次轉加談<lb/>
引時人以此稱之<lb/>
崔光為太保疾甚表薦都官尚書賈思伯為侍講中書<lb/>
舍人馮元興為侍讀思伯遂入授孝眀杜氏春秋<lb/>
<pb n="KR3k0013_WYG_324-15b"/>
隋髙熲為左僕射兼納言熲進貞良以天下為己任蘇<lb/>
威楊素賀若弼韓擒虎等皆熲所推薦各盡其用為一<lb/>
代名臣其餘立功立事者不可勝數<lb/>
楊素為僕射開皇中以華隂多盗賊妙選良吏素薦殿<lb/>
中局監榮毗為華州長史世號為能素之田宅多在華<lb/>
隂左右放縱毗以法䋲之無所寛貸毗因朝集素謂之<lb/>
曰素之舉卿適以自罰也毗答曰奉法一心者但恐累<lb/>
公所舉素笑曰前者戲耳卿之奉法素之望也又李百<lb/>
<pb n="KR3k0013_WYG_324-16a"/>
藥為太子舍人或有譖百藥者乃託疾免去後追赴仁<lb/>
夀宫素與吏部尚書牛𢎞並重之奏授禮部員外郎又<lb/>
李子雄為大將軍歴郴江二州刺史並有能名仁夀中<lb/>
坐事免漢王諒之作亂也煬帝將發幽州兵以討之時<lb/>
竇抗為幽州摠管帝恐其有貳心問可任於素素進子<lb/>
雄授上大將軍<lb/>
唐陳叔逹武徳中為納言侍中參預朝政江南名士薄<lb/>
游長安者多所薦拔<lb/>
<pb n="KR3k0013_WYG_324-16b"/>
李靖為僕射奏稱秘書郎岑文本之才擢拜中書舍人<lb/>
漸蒙親顧<lb/>
杜如晦為僕射臨終請委戴胄以選舉繇是以本官檢<lb/>
校吏部尚書參預朝政<lb/>
温彦愽太宗貞觀初為中書令帝令祖孝孫増損樂章<lb/>
孝孫乃與眀音律人王良通白明逹遞相長短帝令侍<lb/>
臣更訪能者彦愽奏愽州清平人呂才聰眀多能眼所<lb/>
未見耳所未聞一聞一見皆逹其妙尤長於聲樂請令<lb/>
<pb n="KR3k0013_WYG_324-17a"/>
考之侍中王珪魏徵又咸稱才學術之妙徵曰才能為<lb/>
尺十二枚尺八長短不同各應律管無不諧韻帝即徵才<lb/>
令直𢎞文館<lb/>
朱敬則同鳯閣鸞臺平章事每以用人為先餘細務不<lb/>
之視㑹嶺表蠻帥攻掠郡縣朝廷思得良守以鎮之而<lb/>
甚難其選敬則曰司勲郎中裴懐古有文才將略即其<lb/>
人也遂以為桂州都督懐古既至賊帥果懐其威惠相<lb/>
率來降敬則又引冬官郎中魏知古為鳯閣舍人太子<lb/>
<pb n="KR3k0013_WYG_324-17b"/>
司議郎張思敬為右史後皆以稱職著名<lb/>
狄仁傑為内史嘗以舉賢為意其所引拔桓彦範敬暉<lb/>
竇懐貞姚崇等至公卿者十人初則天嘗問仁傑曰朕<lb/>
要一好漢任使有乎仁傑曰陛下作何任使則天曰朕<lb/>
欲待以將相對曰臣料陛下若求文章資歴則今之宰<lb/>
臣李嶠蘇味道亦足為文吏矣豈非文士齷齪思得竒<lb/>
才用之以成天下之務者乎則天恱曰此朕心也仁傑<lb/>
曰荆州長史張柬之其人雖老真宰相才也且乆不遇<lb/>
<pb n="KR3k0013_WYG_324-18a"/>
若用之必盡節於國家矣則天乃召拜雒州司馬他日<lb/>
又求賢仁傑曰臣前言張柬之猶未用也則天曰已遷<lb/>
之矣對曰臣薦之為相今為雒州司馬非用之也又遷<lb/>
為秋官侍郎後竟召為相柬之果能興復中宗蓋仁傑<lb/>
之推薦也<lb/>
盧懐慎為黄門監開元四年卒臨終遺表曰臣素無才<lb/>
識叨沐恩榮待罪樞宻頗積年序報國之心空知自竭<lb/>
推賢之志終未克申孤負眀恩夙夜惶懼臣染疾已乆<lb/>
<pb n="KR3k0013_WYG_324-18b"/>
形神欲離雖鳬鴈之飛未為乏少而犬馬之志終祈上<lb/>
聞其鳴也哀乞垂聖察宋璟立性公直執心貞固文學<lb/>
足以經務識畧期於佐時動惟直道行不茍合聞諸朝<lb/>
野之說寔為社稷之臣李傑勤苦絶倫貞介獨立公家<lb/>
之事知無不為幹時之才衆議推美李朝隠操履堅貞<lb/>
才識通贍守文奉法頗懐鐵石之心事上竭誠實盡人<lb/>
臣之節盧從愿清貞謹慎理識周宻始終若一朝野共<lb/>
知簡要之才不可多得並眀時重器聖代良臣比經任<lb/>
<pb n="KR3k0013_WYG_324-19a"/>
使微有愆失所坐者小所棄者大所累者輕所貶者逺<lb/>
日月雖近譴責傷深望垂矜録漸加進用臣竊聞黄帝<lb/>
所以垂衣裳而天下理者任風力也帝堯所以光宅天<lb/>
下者任稷卨也且朝廷者天下之本賢良者風化之源<lb/>
得人則庻績其凝失士則彞倫攸斁臣每見陛下憂勞<lb/>
庻政勤求理道慎舉群司必期稱職使鵷鷺成列草澤<lb/>
無遺故得歲稔時和政平訟理此陛下用賢之眀效也<lb/>
臣非木石早識天心瞑目不遥厚恩未報黜殯之義敢<lb/>
<pb n="KR3k0013_WYG_324-19b"/>
不庻幾城郢之言思布愚懇帝深嘉納<lb/>
姚崇為夏官侍郎知政事時韓思復為汴州司户參軍<lb/>
為政寛恕不行杖罰值丁憂家貧鬻薪以終喪制崇深<lb/>
嘉歎之權授司禮愽士<lb/>
張說為相以徐浩少舉眀經工草𨽻以文學尤所器重<lb/>
調授魯山主簿說薦浩為麗正殿校理三遷右拾遺仍<lb/>
為校理<lb/>
宇文融為黄門侍郎平章事薦宋璟為右丞相裴耀卿<lb/>
<pb n="KR3k0013_WYG_324-20a"/>
為户部侍郎許景先為工部侍郎甚允人望<lb/>
張九齡為中書令引韋陟為中書舍人與孫逖梁渉對<lb/>
掌綸誥時人以為美談<lb/>
房琯為相時嚴武為侍御史至徳初肅宗興師靖難大<lb/>
收才傑武仗節赴行在琯以武名臣之子素重之乃首<lb/>
薦才略可稱累遷給事中既收長安以武為京兆少尹<lb/>
兼御史中丞<lb/>
杜鴻漸為相時韋元輔有器局所莅有聲累遷蘇州刺<lb/>
<pb n="KR3k0013_WYG_324-20b"/>
史浙江西都圑練觀察等使鴻漸首薦之徵為尚書右<lb/>
丞相㑹淮南節度使缺鴻漸又薦堪當重寄遂授揚州<lb/>
長史兼御史大夫淮南節度觀察等使在揚州三年政<lb/>
尚不擾事亦粗理以疾終<lb/>
蕭華為相時吏部侍郎裴遵慶恭儉克己持重謹宻頗<lb/>
有時望華素知遵慶每奏見屢稱之遷黄門侍郎同中<lb/>
書門下平章事楊炎入相時常衮為潮州刺史炎與衮善<lb/>
引拜福建觀察使<lb/>
<pb n="KR3k0013_WYG_324-21a"/>
楊綰常衮為相時關播為淮南節度陳少游判官綰衮<lb/>
薦播為都官員外郎建中初遷兵部員外郎張鎰入相<lb/>
播遷給事中<lb/>
常衮為相時劉從一補渭南尉雅為衮所推重遷監察<lb/>
御史居無何丁母憂服除宰相盧杞薦之超遷侍御史<lb/>
蔣沇為刑部郎中元載秉政滯於郎位大歴十二年常<lb/>
衮以羣議稱沇屈擢拜御史中丞<lb/>
崔祐甫為相引薛播為中書舍人播温敏善與人交李<lb/>
<pb n="KR3k0013_WYG_324-21b"/>
栖筠常衮及祐甫皆引擢之至是有此拜<lb/>
李泌初為陜州觀察使時陽城隱於河東中條山下逺近<lb/>
慕其徳行來學者相繼有争者不詣官府詣城决之泌<lb/>
數禮問焉及泌為相舉為諫議大夫<lb/>
賈耽為相以鄭滑節度副使李融為義成軍鄭滑節度<lb/>
觀察使先是耽為鄭滑節度使署奏融為副使居無何<lb/>
耽朝京師召融總留事及耽為相因有是命<lb/>
齊暎為相給事中袁髙以切直忤㫖暎連請為左丞御<lb/>
<pb n="KR3k0013_WYG_324-22a"/>
史大夫皆不行<lb/>
髙郢鄭珣瑜為相時蔣又為起居舍人轉司勲員外郎<lb/>
並脩國史時集賢闕學士求者甚衆㑹詔問神策軍建置<lb/>
之繇相府討求不知所出乃訪於乂乂徵引根源對甚<lb/>
詳悉郢與珣瑜相顧曰集賢有人矣翼日詔兼判集賢<lb/>
院事<lb/>
杜黄裳為相時薛平為右衛將軍在南衙凡一十一年<lb/>
黄裳深器之薦為汝州刺史兼御史中丞治有能名<lb/>
<pb n="KR3k0013_WYG_324-22b"/>
李吉甫自翰林拜相詔將下之夕感恩出涕謂學士裴垍<lb/>
曰吉甫自尚書郎流落逺地十餘年方歸便入禁署今<lb/>
纔滿歲後進彦士罕接識者宰相宜有選㧞今則懵然莫<lb/>
知能否因請垍疏其名得三十餘人數月之内選用畧盡<lb/>
當時翕然有得人之稱後罷相為淮南節度使薦丁公<lb/>
著授太子正字兼集賢殿校理吉甫自淮南入相復薦<lb/>
其行即日授右補闕遷集賢直學士<lb/>
裴垍元和中入相徵韋貫之裴度知制誥擢李夷簡為<lb/>
<pb n="KR3k0013_WYG_324-23a"/>
御史中丞其後繼踵入相咸著名績其餘量材賦職皆<lb/>
叶人望選任之精前後莫及又薛存誠為度支員外郎<lb/>
垍引為起居郎又崔植為夀安尉大理評事秩滿退居<lb/>
雒下潛心經史尤精易象垍知其操行擢拜左拾遺<lb/>
裴度為御史中丞奏崔從為侍御史知雜度作相又奏<lb/>
從自代為御史中丞<lb/>
韋處厚素知韋辭有文學理行辭嘗為殿中侍御史以<lb/>
事累出為朗州刺史再貶道州江州司馬長慶初處厚<lb/>
<pb n="KR3k0013_WYG_324-23b"/>
與路隋以公望居顯要亟稱薦之擢為户部貟外郎累<lb/>
遷吏部郎中文宗即位處厚當政且以澄汰浮薄登用<lb/>
藝實辭與李翺俱拜中書舍人<lb/>
令狐楚為相時李隠進士擢第為秘書省校書郎楚奏<lb/>
為進賢校理<lb/>
盧㩦為相以司空圖為禮部員外郎先是圖寓居雒下<lb/>
㑹㩦與鄭畋左遷太子賔客分司皆厚遇之及㩦再入<lb/>
相因有是命<lb/>
<pb n="KR3k0013_WYG_324-24a"/>
梁趙光裔為相兼集賢殿大學士時楊凝式為禮部員<lb/>
外郎充西京留守巡官光裔素重其才奏為直學士改<lb/>
考功員外郎<lb/>
後唐郭崇韜為樞宻使眀宗拔鄆州得天平軍節度判<lb/>
官趙鳯送之于莊宗崇韜素聞其名及見與語乃薦用<lb/>
為扈鑾學士<lb/>
盧文紀清泰中為相以右諫議大夫李光庭為給事中<lb/>
𢎞文館學士判館事光庭唐故曹王臯之曾孫父龜年<lb/>
<pb n="KR3k0013_WYG_324-24b"/>
光啓中為太卿監光庭從狩蜀舉進士屢遷至兵部郎<lb/>
中昭宗末不仕梁客於北海耕牧以自給莊宗初亦不<lb/>
入朝文紀素知之奏召為諌官及引之判館事<lb/>
李愚為相多振拔沉滯時祕書監劉岳奉使湖南未還<lb/>
愚奏岳為太常卿<lb/>
晉李崧為平章事時髙祖講求輔相崧力薦吕琦於髙<lb/>
祖云可大用髙祖數召琦於便殿言及當世事甚竒之<lb/>
方將倚以為相忽遇疾而逝人皆惜之<lb/>
<pb n="KR3k0013_WYG_324-25a"/>
漢蘇逢吉為相時李濤在翰林逢吉深眷待之㑹四輔<lb/>
闕人髙祖欲擢用吏部尚書竇貞固復問其次逢吉曰<lb/>
頃張彦澤以殺判官張式罷鎮晉祖宥其罪而李濤上<lb/>
疏極言彦澤之罪宥之屈法陛下在太原時論朝士大<lb/>
夫常重濤之為人時髙行周慕容彦超圍杜重威於鄴<lb/>
二師不恊髙祖有親征之意未决㑹濤上疏請駕征鄴<lb/>
大合上㫖遂與貞固同日拜平章事<lb/>
周馮道仕晉髙祖為相時尚書左丞判國子監事田敏<lb/>
<pb n="KR3k0013_WYG_324-25b"/>
長於詩賦道重敏嘗從客白晉祖曰臣所為官合授於<lb/>
敏臣不敢黨蔽也又史圭在後唐眀宗時為右丞權判<lb/>
銓事道在中書嘗以堂判衡銓司所注人圭怒力争之<lb/>
道亦微有不足色及晉髙祖時道再為相圭首為道所<lb/>
舉除刑部侍郎鹽鐵副使圭方愧其度量逺不及也<lb/>
　<lb/>
　<lb/>
　册府元龜卷三百二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百四十七</head>
    <p>
<pb n="KR3k0013_WYG_847-1a"/>
欽定四庫全書<lb/>
　册府元龜卷八百四十七　宋　王欽若等　撰<lb/>
　　總錄部<lb/>
　　　勇<lb/>
夫孔武有力臨難㤀死厲氣决鬪摧堅隕敵桓桓焉﨣<lb/>
﨣焉冠三軍而敵萬夫者可謂勇矣春秋之際以兵戰<lb/>
為務故以強有力聞於時者為多焉漢魏而下壯夫迭<lb/>
作至如英威盖世雄名震俗乘危而靡顧遭患而能奮<lb/>
<pb n="KR3k0013_WYG_847-1b"/>
見義必赴所向無前戮勍冦而致果格鷙獸而服猛至<lb/>
乃樹勲烈齒榮爵氣激於當時聲聾於殊俗者盖有之<lb/>
矣傳曰君子有勇而無義為亂若恃匹夫之力昧經典<lb/>
之訓違乃達徳嗇於致禍斯固暴虎馮河死而無悔之<lb/>
徒歟<lb/>
郤叔虎晉人也晉獻公伐翟柤郤叔虎將乗城<hi>乗升也</hi>其<lb/>
徒曰棄政而役非其任也<hi>政職也侵服戍役</hi>郤叔虎曰既無老<lb/>
謀而又無壯事何以事君<hi>壯事力役也言事君無謀又恥無功</hi>被羽先升<lb/>
<pb n="KR3k0013_WYG_847-2a"/>
遂尅之<hi>羽鳥羽被於背若今軍將負毦</hi>
秦堇父魯人也晉㑹諸侯伐偪陽主人縣布堇父登之<lb/>
及堞而絶之<hi>偪陽人縣布以試外勇者</hi>隊則又縣之蘇而復上者三<lb/>
主人辭焉乃退<hi>主人喜其勇故辭謝不復縣布</hi>帶其斷以狥於軍三日<lb/>
太叔段鄭莊公弟也叔多才而好勇故詩曰太叔於田<lb/>
襢裼暴虎獻於公所<hi>禮裼肉袒也暴虎空手摶之獻於公所進於君也</hi>
熊宜僚楚人也初楚平王太子建之子白公勝將作難<lb/>
謂石乞曰王與二卿士皆以五百人當之則可矣乞曰<lb/>
<pb n="KR3k0013_WYG_847-2b"/>
不可得也市南有熊宜僚者若得之可當五百人也乃<lb/>
從白公而見之與之言悦告之故辭承之以劔不動<hi>㧞劔</hi>
<hi>指其喉</hi>勝曰不為利諂不為威惕不洩人言以求媚者去<lb/>
之<lb/>
曹沫者魯人也以勇力事魯莊公<lb/>
州綽邢蒯晉大夫皆勇士也奔齊齊莊公朝指殖綽郭<lb/>
最曰是寡人之雄也州綽曰君以為雄誰敢不雄然臣<lb/>
不敏平隂之役先二子鳴<hi>前晉伐齊及平隂州綽獲殖綽郭最故自比與雞鬪勝而</hi>
<pb n="KR3k0013_WYG_847-3a"/>
<hi>先鳴</hi>莊公為勇爵<hi>設爵位以/命勇士</hi>殖綽郭最欲與焉<hi>自以為勇</hi>州綽<lb/>
曰東門之役臣左驂廹還於門中識其枚數<hi>識門版數</hi>其可<lb/>
以與於此乎公曰子為晉君也對曰臣為𨽻新<hi>言但為僕𨽻尚</hi>
<hi>新耳</hi>然二子者譬於禽獸臣食其肉而寢其皮矣<hi>言嘗射得之</hi>
斐豹晉人也欒盈率曲沃之甲因魏獻子以晝入絳初<lb/>
斐豹𨽻也著於丹書<hi>蓋犯罪沒為官奴以丹書其罪</hi>欒氏之力臣曰督<lb/>
戎國人懼之斐豹謂宣子曰茍焚丹書我殺督戎宣子<lb/>
喜曰而殺之所不請於君焚丹書者有如日<hi>言不負要盟如日</hi>
<pb n="KR3k0013_WYG_847-3b"/>
乃出豹而閉之<hi>閉着門外</hi>督戎從之踰隠而待之<hi>隠短墻也</hi>督戎<lb/>
踰入豹自後擊而殺之<lb/>
敝無存齊人也齊侯伐晉夷儀<hi>為衛討也</hi>敝無存之父將室<lb/>
之辭以與其弟<hi>室之謂娶婦</hi>曰此役入也不死反必娶於高<lb/>
國<hi>高氏國氏齊貴族也無存欲必有功還娶卿相之女</hi>先登求自門出死於霤下<lb/>
<hi>既入城夷儀人不服故鬪死於門屋霤下也</hi>
渉佗晉人也晉趙鞅圍衛報夷儀也初魏侯伐邯鄲戰<lb/>
午於寒氏<hi>邯鄲廣平縣也午晉邯鄲大夫寒氏即五氏也前年衛人助齊伐五氏</hi>城其西<lb/>
<pb n="KR3k0013_WYG_847-4a"/>
北而守之宵<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>
                    <hi>午聚宵㪚</hi>及晉圍衛午以徒七十人門於衛<lb/>
西門殺人於門中曰請報寒氏之役<hi>衛開門與午鬪</hi>渉佗曰夫<lb/>
子則勇矣然我徃必不敢啓門亦以徒七十人旦門焉<lb/>
歩左右皆至而立如植<hi>至其門下歩行門左右然後立待如立木不動以示整</hi>日<lb/>
中不啓門乃退<lb/>
仲由字子路衛人也性鄙好勇力志伉直冠雄鷄佩猳<lb/>
豚<hi>冠以雄鷄佩猳豚二物皆勇子路好勇故冠帶之</hi>陵暴孔子子路問君子尚<lb/>
勇乎孔子曰義以為上君子好勇而無義則亂<hi>既稱君子不職</hi>
<pb n="KR3k0013_WYG_847-4b"/>
<hi>為亂階也若君親失道國家昏亂其於赴忠致命而不知正顧義者則亦䧟乎為亂而受不義之責也</hi>小<lb/>
人好勇而無義則盗子又曰由也好勇過我無所取材<lb/>
若由也不得其死然<lb/>
公良孺子者孔子弟子孔子去陳過蒲㑹公叔氏以蒲<lb/>
畔蒲人止孔子公良孺以私車五乗從其為人長賢有<lb/>
勇力謂曰吾昔從夫子遇難於長垣今又遇難於此命<lb/>
也已吾與夫子再罹難寜鬪而死鬪甚疾蒲人懼出孔<lb/>
子<lb/>
<pb n="KR3k0013_WYG_847-5a"/>
菑丘訢東海勇之上士也以勇聞於天下過神淵曰飲<lb/>
馬其僕曰飲馬此者馬必死曰以訢之言飲之其馬果<lb/>
沉菑丘訢去朝服㧞劔而入三日三夜殺三蛟一龍而<lb/>
出雷神隨而擊之十日十夜眇其左目要離聞之徃見<lb/>
之曰訢在乎曰送有䘮者徃見訢於墓曰聞雷神擊子<lb/>
十日十夜眇子左目夫天怒不旋目人怨不旋踵至今<lb/>
弗報何也叱而去墓上振憤者不可勝數要離歸謂其<lb/>
人曰菑丘訢天下之勇士也今日我辱之人中是其必<lb/>
<pb n="KR3k0013_WYG_847-5b"/>
來攻我暮無閉門寢無閉戸菑丘訢果夜來㧞劔住要<lb/>
離頸曰子有死罪三辱我以人中死罪一也暮不閉門<lb/>
死罪二也寢不閉戸死罪三也要離曰子待我一言子<lb/>
來不謁不肖一也㧞劍不刺不肖二也刄先辭後不肖<lb/>
三也子能殺我者是毒藥之死耳菑丘訢引劔而去曰<lb/>
嘻所不若天下惟此子耳<lb/>
公孫接田開彊古冶子事齊景公以勇力搏虎聞晏子<lb/>
過而趨三子者不起晏子入見曰臣聞明君之畜勇力<lb/>
<pb n="KR3k0013_WYG_847-6a"/>
之士也上有君臣之義下有長率之倫内可以禁暴外<lb/>
可以威敵上利其功下限其勇故尊其位重其祿今君<lb/>
之畜勇力之士也上無君臣之義下無長率之倫内不<lb/>
可以禁暴外不可以威敵危國之噐也不若去之公曰<lb/>
三子者搏之恐不得刺之恐不中也晏子曰此皆力政<lb/>
勍彊之人也無長㓜禮公使人少餽之二桃三子何不<lb/>
計功而食桃公孫接仰天而歎曰晏子也夫使公計吾<lb/>
功者不受桃是無勇也士衆而桃寡何計而食桃矣接<lb/>
<pb n="KR3k0013_WYG_847-6b"/>
一搏特猏而再搏乳虎若接之功可以食桃而毋與人<lb/>
同矣援桃而起田開彊曰吾杖兵而郤三軍者再若開<lb/>
彊之功亦可食桃而毋與人同矣援桃而起古冶子曰<lb/>
吾嘗從君濟於河黿銜左驂以入砥柱之中流當是時<lb/>
也冶少不能遊濳行逆流百歩順流九里得黿而執之左<lb/>
操馬尾右擊黿頭騰躍而出津人皆曰河伯也若冶之<lb/>
視之則大黿之首也若冶之功者亦可以食桃而母與<lb/>
人同矣二子者何不反桃抽劔而起公孫接田開彊曰<lb/>
<pb n="KR3k0013_WYG_847-7a"/>
吾勇不子若功不子逮取桃不讓是貪也然而不死無<lb/>
勇也皆反桃擊領而死古冶子曰二子死之冶獨生之<lb/>
不仁矣夫耻人以言而夸其聲不義恨於所行而不死<lb/>
無勇雖然二子同桃而節冶專桃而宜亦反其桃挈領<lb/>
而死待者復已死矣斂之以服塟以士禮焉<lb/>
成覸謂齊景公曰彼丈夫也我丈夫也吾何畏彼哉<hi>成覸</hi>
<hi>勇果者也與景公言曰尊貴者與我同丈夫耳我亦能為之我何為畏之者也</hi>
北宫黝之飬勇也不膚撓不目逃思以一毫挫於人若<lb/>
<pb n="KR3k0013_WYG_847-7b"/>
撻之於市朝<hi>黝有人刺其肌膚不為撓郤刺其目目不轉睛避也</hi>
卞莊子欲刺虎館豎子止之曰兩虎方且食牛食甘必<lb/>
爭爭則必鬪鬪則大者傷小者死從傷而刺之一舉必<lb/>
有䨇虎之名卞莊子以為然立須之有頃兩虎果鬪大<lb/>
者傷小者死莊子從傷者而刺之一舉果有䨇虎之功<lb/>
卞莊子好勇母在時三戰而三北交逰非之國君辱之<lb/>
卞莊子受命顔色不變及母死三年魯興師卞莊子請<lb/>
從至見於將軍曰前猶與母處是以戰而北也辱吾身<lb/>
<pb n="KR3k0013_WYG_847-8a"/>
今母歿矣請雪責遂走敵而鬪獲甲首而獻之請以此<lb/>
雪再北將軍止之曰不足上又獲甲首而獻之請以此<lb/>
雪三北將軍止之曰足矣請為兄弟卞莊子曰夫北以<lb/>
飬母也今母歿矣吾責雪矣吾聞之亷人不以辱生遂<lb/>
奔敵殺七十人而死<lb/>
齊之好勇者其一人居東郭其一人居西郭卒然相遇<lb/>
於途曰姑相飲乎觴數行<hi>觴爵也</hi>曰姑求肉乎一人曰子<lb/>
肉也我肉也尚胡革求肉而為<hi>革為也</hi>於是具染而已<hi>染謂</hi>
<pb n="KR3k0013_WYG_847-8b"/>
<hi>醬也</hi>因抽刀而相㗖至死而止勇若此不若無<hi>酒以成禮弗繼以淫</hi>
<hi>義也勇而相㗖無禮之甚故曰不若無</hi>
藺相如趙人也趙惠文王十九年秦王使使者告趙王<lb/>
欲與王為好㑹於河西外渑池趙王畏秦欲毋行亷頗<lb/>
藺相如計曰王不行示趙弱且怯也趙王遂行相如從<lb/>
亷頗送至境與王訣曰王行度道里㑹遇之禮畢還不<lb/>
過三十日三十日不還則請立太子為王以絶秦望王<lb/>
許之遂與秦王㑹渑池秦王飲酒酣曰寡人竊聞趙王<lb/>
<pb n="KR3k0013_WYG_847-9a"/>
好音請奏瑟趙王皷瑟秦御史前書曰某年月日秦王<lb/>
與趙王㑹飲令趙王皷瑟藺相如前曰趙王竊聞秦王<lb/>
善為秦聲請奏盆缻秦王以相娱樂<hi>缻者瓦器所以盛酒漿秦人皷之以</hi>
<hi>節歌也</hi>秦王怒不許於是相如前進缻因跪請秦王秦王<lb/>
不肯擊缻相如曰五歩之内相如請得以頸血濺大王<lb/>
矣左右欲刄相如相如張目叱之左右皆靡於是秦王<lb/>
不懌為一擊缻相如目顧召趙御史書曰某年月日秦<lb/>
王為趙王擊缻秦之羣臣曰請以趙十五城為秦王壽<lb/>
<pb n="KR3k0013_WYG_847-9b"/>
藺相如亦曰請以秦之咸陽為趙王壽秦王竟酒終不<lb/>
能加勝於趙趙亦盛設兵以待秦秦不敢動既罷歸國<lb/>
以相如功大拜為上卿<lb/>
毛遂者趙之平原君客也平原君喜賔客至者數千人<lb/>
秦之圍邯郸趙使平原君求救合從於楚約與食客門<lb/>
下有勇力文武備具者二十人偕平原君曰使文能取<lb/>
勝則善矣文不能取勝則㰱血於華屋之下必得定從<lb/>
而還士不外索取於食客門下足矣得十九人餘無可<lb/>
<pb n="KR3k0013_WYG_847-10a"/>
取者無以滿二十人門下有毛遂者前自贊於平原君<lb/>
曰遂聞君將合從於楚約與食客門下二十人偕不外<lb/>
索今少一人願君即以遂備員而行矣平原君曰先生<lb/>
處勝之門下幾年於此矣毛遂曰三年於此矣平原君<lb/>
曰夫賢士之處世也譬若錐之處嚢中其末立見今先<lb/>
生處勝之門下三年於此矣左右未有所稱誦勝未有<lb/>
所聞是先生無所有能也毛遂曰臣乃今處囊中耳使<lb/>
遂蚤得頴脱而出非惟其末見而已平原君竟與毛遂<lb/>
<pb n="KR3k0013_WYG_847-10b"/>
偕十九人相與目笑之而未發也毛遂比至楚與十九<lb/>
人論議十九人皆服平原君與楚合從言其利害日出<lb/>
而言之日中不决十九人謂毛遂曰先生上毛遂按劔<lb/>
歴階而上謂平原君曰從之利害兩言而决耳今日出<lb/>
而言日中不决何也楚王謂平原君曰客何為者也平<lb/>
原君曰是勝之舍人也楚王叱之胡不下吾乃與而君<lb/>
言汝何為者也毛遂按劔而前曰王之所以叱遂者以<lb/>
楚國之衆也今十歩之内王不得恃楚國之衆也王之<lb/>
<pb n="KR3k0013_WYG_847-11a"/>
命懸於遂手吾君在前叱者何也且遂聞湯以七十里<lb/>
之地王天下文王以百里之壤而臣諸侯豈其士卒衆<lb/>
多哉誠能據其勢而奮其威今楚地方五千里持戈百<lb/>
萬此霸王之資也以楚之彊天下弗能當白起小豎子<lb/>
耳率數萬之衆興師以與楚戰一戰而舉鄢郢再戰而<lb/>
燒夷陵三戰而辱王之先人此百世之怨而趙之所羞<lb/>
而王弗知惡焉合從者為楚非為趙也吾君在前叱者<lb/>
何也楚王曰唯唯誠若先生之言謹奉社稷以從毛遂<lb/>
<pb n="KR3k0013_WYG_847-11b"/>
曰從定乎楚王曰定矣毛遂謂楚王之左右曰取鷄狗<lb/>
馬之血來毛遂奉銅盤而跪進之楚王曰王當㰱血而<lb/>
定從次者吾君次者遂遂定從於殿上毛遂左手持盤<lb/>
血而右手招十九人曰公相與㰱血於堂下公等碌碌<lb/>
<hi>音禄</hi>所謂因人成事者也<lb/>
次非荆人也一作次飛得寳劔於干遂<hi>干遂邑名</hi>還返渉江<lb/>
至於中流有兩蛟夾繞其船次非謂舟人曰汝嘗見兩<lb/>
蛟夾舟而舟中之人有全活者乎舟人曰未之見也次<lb/>
<pb n="KR3k0013_WYG_847-12a"/>
非曰若如是吾固江中之腐朽骨耳棄劔而已余何愛<lb/>
焉遂攘臂袪衣㧞劔赴江刺蛟殺之而復上舟中之人<lb/>
皆獲全荆王聞之仕以執圭<hi>周禮侯執信圭楚以次非為勇武侯</hi>
秦舞陽燕國勇士也年十三殺人人不敢忤視<lb/>
漢項籍字羽長八尺二寸力能扛鼎<hi>扛舉也音江</hi>才氣過人<lb/>
吴中子弟皆憚籍漢軍與羽軍相守廣武羽令壯士出<lb/>
挑戰漢有善騎射曰樓煩<hi>樓煩胡人也後為縣屬鴈門北縣人善騎射謂士為樓煩</hi>
<hi>取其稱耳未得樓煩人也</hi>楚挑戰三合樓煩輙射殺之羽大怒自被<lb/>
<pb n="KR3k0013_WYG_847-12b"/>
甲持㦸挑戰樓煩欲射羽瞋目叱之樓煩目不能視手<lb/>
不能發走還入壁不敢復出漢王使間問之乃羽也後<lb/>
至垓下為漢兵所圍夜直潰圍南出漢軍追之至東城<lb/>
乃有二十八騎追者數千羽自度不得脱謂其騎曰吾<lb/>
起兵至今八歳矣身七十餘戰所當者破所擊者服未<lb/>
嘗敗北遂霸有天下然今卒困於此此天亾我非戰之<lb/>
罪也今日固决死願為諸君决戰必三勝之為諸君潰<lb/>
圍斬將艾旗乃後死<hi>艾音刈</hi>使諸君知吾非用兵罪天亾<lb/>
<pb n="KR3k0013_WYG_847-13a"/>
我也於是引其騎因四隤山<hi>四下陂陁也隤音徒囘反</hi>而為圜陳外<lb/>
嚮漢騎圍之數重羽謂其騎曰吾為公取彼一將令四<lb/>
面騎馳下期山東為三處於是羽大呼馳下漢軍皆披<lb/>
靡遂殺漢一將是時楊喜為郎騎追羽羽還叱之喜人<lb/>
馬俱驚辟易數里與其騎㑹三處漢軍不知羽所居分<lb/>
軍為三復圍之羽乃馳復斬漢一都尉殺數十百人復<lb/>
聚其騎亾兩騎乃謂騎曰何如騎皆服曰如大王言<lb/>
季心布弟也以勇聞闗中後為中司馬<lb/>
<pb n="KR3k0013_WYG_847-13b"/>
朱雲字子游魯人嘗借客報讐以勇力聞官至槐里令<lb/>
李禹敢之子也亦有勇嘗與侍中貴人飲侵陵之莫敢<lb/>
應後愬之武帝帝召禹使刺虎縣下圏中未至地有詔<lb/>
引出之禹從落中以劔斫絶纍欲刺虎<hi>落與絡同謂當繈時絡之而下</hi>
<hi>也纍索也</hi>帝壯之遂救止焉<lb/>
後漢銚期潁川郟人也光武畧地潁川聞期志義召署<lb/>
功曹掾從光武徇薊時王郎檄書到薊薊中起兵應郎<lb/>
光武趨駕出百姓聚觀諠呼滿道遮路不得行期騎馬<lb/>
<pb n="KR3k0013_WYG_847-14a"/>
奮㦸瞋目大呼左右曰䟆衆皆披靡及至城門門已閉<lb/>
攻之得出位至衛尉卒<lb/>
蓋延身長八尺彎弓三百斤邉俗尚勇力而延以氣聞<lb/>
後為虎牙將軍封安平侯復拜左馮翊薨於位<lb/>
朱暉有氣决年十三王莽敗天下亂與外氏家屬從田<lb/>
間奔入宛城道遇羣賊白刄刼諸婦女畧奪衣物昆弟<lb/>
賔客皆惶廹伏地莫敢動暉㧞劔前曰財物皆可取耳<lb/>
諸母衣不可得今日朱暉死日也賊見其小壯其志笑<lb/>
<pb n="KR3k0013_WYG_847-14b"/>
曰童子内刀遂捨之而去後位為尚書令以老病乞身<lb/>
拜騎都尉卒<lb/>
彭脩年十五時父為郡吏得休與脩俱歸道為盗所刼<lb/>
脩困廹乃㧞佩刀前指盗帥曰父辱子死卿不顧死耶<lb/>
盗相謂曰此童子義士也不宜逼之遂辭謝而去鄉黨<lb/>
稱其名<lb/>
楊政字文行京兆人嘗過揚虚侯馬武武稱疾見政去<lb/>
對杌邉牀卧欲令政拜牀下政入戸前排武徑上牀坐<lb/>
<pb n="KR3k0013_WYG_847-15a"/>
武恨語言不懌政把武手責之曰卿䝉國恩備位藩臣<lb/>
不思求賢助國而驕天下英俊今日動者刀入脅左右<lb/>
大驚以為見刼操兵滿側顔色自若㑹信陽侯至責數<lb/>
武令為朋友其剛果勇敢皆此類也官至左中郎將<lb/>
五孚字德瑜汝南吳房人質性剛毅勇壯好義力能兼<lb/>
人<lb/>
孫堪以節介氣勇自許王莽末兵革竝起宗族老弱在<lb/>
營保間堪嘗力戰䧟敵無所囘避數被創刄宗族賴之<lb/>
<pb n="KR3k0013_WYG_847-15b"/>
郡中咸服其義勇位至侍中騎都尉<lb/>
牛邯字孺卿狄道人有勇力才氣雄於邉陲<lb/>
魏臧霸字宣高㤗山人父戒為縣獄掾據法不聼太守<lb/>
所欲殺太守怒收戒詣府送者百餘人霸年十八將客<lb/>
數人於南山中奪之送者莫敢動因與父俱亾命東海<lb/>
繇是以勇壯聞後為執金吾位特進<lb/>
吕布字奉先五原人也董卓為都尉卓每以布自衛布<lb/>
嘗小失於卓㧞㦸擲之布趫㨗得免布繇是隂怨於卓<lb/>
<pb n="KR3k0013_WYG_847-16a"/>
布後應王允於門刺殺卓卓將李催等阻兵布自南陽<lb/>
從袁術自術又投袁紹紹與布擊張燕布嘗御良馬號<lb/>
赤兎能馳城飛壍遂突張燕軍陣一日或至三四皆斬<lb/>
首而出遂破燕軍<lb/>
許禇字仲康長八尺大十圍勇力絶人太祖初見曰此<lb/>
樊噲也即日拜都尉<lb/>
鮑出字文才京兆新豐人也少游俠興平中三輔亂出<lb/>
與老母兄弟五人家居本縣以饑餓留其母守舍相將<lb/>
<pb n="KR3k0013_WYG_847-16b"/>
行採蓬實合得數升使其二兄初雅及其弟成持歸為<lb/>
母作食獨與小弟在後採蓬初等到家而噉人賊數十<lb/>
人已畧其母以繩貫其手掌驅去初等怖恐不敢追逐<lb/>
須叟出從後到知母為賊所畧欲追賊兄弟皆云賊衆<lb/>
當如何出怒曰有母而使賊貫其手將去煮噉之用活<lb/>
何為乃攘臂結袖獨追之行數里及賊賊望見出乃共<lb/>
布列待之出到囘從一頭斫賊殺四五人賊走復相合<lb/>
聚圍出出跳越圍斫之又殺十餘人時賊分布驅出母<lb/>
<pb n="KR3k0013_WYG_847-17a"/>
前去賊連擊出不勝乃走與前輩合出復追擊之還見<lb/>
其母與比舍嫗同貫相連出遂復奮擊賊賊問出曰卿<lb/>
欲何得出責數賊指其母以示之賊乃觧還出母比舍<lb/>
嫗獨不解遥望出求哀出復斫賊賊謂出曰已還卿母<lb/>
何為不止出又指求哀嫗此我嫂也賊復解還之出得<lb/>
母還遂相扶持客南陽<lb/>
劉曄淮南成德人也漢末揚土多輕俠狡桀有鄭寳張<lb/>
多許乾之屬各擁部曲寳最驍果才力過人一方所惮<lb/>
<pb n="KR3k0013_WYG_847-17b"/>
欲驅畧百姓越赴江表以曄髙族名人欲彊逼曄使倡<lb/>
導此謀曄時年二十餘心内憂之而未有緣㑹太祖遣<lb/>
使詣州有所案問曄徃見為論事勢要將與歸駐止數<lb/>
日寳果從數百人賫牛酒來候使者曄令家僮將其衆<lb/>
坐中門外為設酒飯與寳内晏飲宻勒徤兒令因行觴<lb/>
而斫寳性不甘酒視候甚明觴者不敢發曄因自引取<lb/>
佩刀斫殺寳斬其首以令其軍曰曹公有令敢有動者<lb/>
與寳同罪衆皆驚怖走還營營有督將精兵數千懼其<lb/>
<pb n="KR3k0013_WYG_847-18a"/>
為亂曄即乗寳馬將家僮數人詣寳營門呼其渠帥喻<lb/>
以禍福皆叩頭開門内曄曄撫慰安懐咸<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>悦服推曄<lb/>
為主終於大中大夫<lb/>
夏侯稱淵之子也年十六淵與之田見奔虎稱驅馬逐<lb/>
之禁之不可一箭而倒名聞太祖太祖把其手喜曰我<lb/>
得汝矣<lb/>
丁原字建陽本出自寒家為人麄畧有武勇善騎射為<lb/>
南縣吏受使不辭難有警急追冦虜輙在其前<lb/>
<pb n="KR3k0013_WYG_847-18b"/>
文俶小名鴦揚州刺史欽之子也欽之舉兵大將軍司<lb/>
馬景王致兵討之將戰欽引退鴦年尚㓜勇力絶人謂<lb/>
欽曰及其未定擊之可破也於是分為二隊夜夾攻軍<lb/>
俶率壯士先至大呼大將軍軍中震擾欽後期不應㑹<lb/>
明俶退欽亦引還<hi>一云鴦年十八勇冠三軍</hi>
吳劉繇年十九從父韙為賊所刼質繇奪取以歸繇是<lb/>
顯名<lb/>
太史慈字子義與揚州刺史劉繇同郡慈自遼東還未<lb/>
<pb n="KR3k0013_WYG_847-19a"/>
與相見暫渡江到曲阿見繇未去㑹孫䇿至或勸繇可<lb/>
以慈為大將軍繇曰我若用子義許子將不當笑我邪<lb/>
因使慈偵視輕重時獨與一騎卒過䇿䇿從騎十三皆<lb/>
韓當宋謙黄蓋輩也慈便前鬪正與䇿對䇿刺慈馬而<lb/>
掣得慈頂上手㦸慈亦得䇿兠鍪㑹兩家兵騎竝各來<lb/>
赴於是解㪚<lb/>
徐盛字文嚮瑯琊營人遭亂客居吳以勇氣聞孫權統<lb/>
事以為别部司馬後為安東將軍封蕪湖侯<lb/>
<pb n="KR3k0013_WYG_847-19b"/>
晉吾彦初為小將給吳大司馬陸抗抗竒其勇畧將㧞<lb/>
用之患衆情不允乃㑹諸將宻使人陽狂㧞刀跳躍而<lb/>
來坐上諸將皆懼而走唯彦不動舉几禦之衆服其勇<lb/>
乃擢用焉終於大長秋<lb/>
庾東以勇力聞武帝時有西域徤胡趫㨗無敵晉人莫<lb/>
敢與較帝募勇士唯東應選遂撲殺之名震殊俗<lb/>
司馬勲字偉長年十餘嵗愍帝末長安䧟劉曜將令狐<lb/>
泥飬為子及壯便弓馬能左右射咸和六年自闗右還<lb/>
<pb n="KR3k0013_WYG_847-20a"/>
自列云是大長秋恂之𤣥孫冠軍將軍濟南惠王遂之<lb/>
曾孫畧陽太守瓘之子遂拜謁者僕射以勇聞<lb/>
周訪參元帝鎮東軍謀事時有與訪同姓名者罪當死<lb/>
吏誤收訪訪奮擊收者數十人皆散走而自歸於帝帝<lb/>
不之罪<lb/>
段文鴦匹磾弟也在厭次㑹石虎縱騎抄城左右文鴦<lb/>
登城臨見不勝其勇欲出擊胡匹磾疑有伏不聽出民<lb/>
大為胡所殺掠文鴦單將壯士數十騎出擊胡所殺甚<lb/>
<pb n="KR3k0013_WYG_847-20b"/>
多胡騎退文鴦追躡匹磾率歩卒繼文鴦胡伏騎起匹<lb/>
磾文鴦力戰殺胡數十丈鴦還<lb/>
蔡裔有勇氣聲若雷震嘗有二盗入室裔拊牀一呼而<lb/>
二盗俱隕故殷浩委以軍鋒焉<lb/>
杜曾少驍勇絶人能被甲游於水中始為新野王歆鎮<lb/>
南參軍厯華容令至南蠻司馬凡有戰陣勇冠三軍<lb/>
桓石䖍小字鎮惡有才幹趫㨗絶倫從父在荆州於獵<lb/>
圍中見猛獸被數箭而伏諸督將素知其勇戯令㧞箭<lb/>
<pb n="KR3k0013_WYG_847-21a"/>
石䖍因急徃㧞得一箭猛獸跳石䖍亦跳高於猛獸復<lb/>
㧞一箭以歸<lb/>
劉牢之字道堅曾祖羲以善射事武帝歴北地鴈門太<lb/>
守父建有武幹為征虜將軍牢之世以壯勇稱後為冠<lb/>
軍將軍豫州刺史卒<lb/>
趙伯舒誘之弟也誘為王敦叅軍距杜曾弟五猗與子<lb/>
龔俱戰死伯舒龔之弟也王敦使周訪擊杜曾伯舒請<lb/>
從行訪憚曽之強欲先以伯舒餌曽使其既疲而後擊<lb/>
<pb n="KR3k0013_WYG_847-21b"/>
之伯舒多梟首級<lb/>
王機長沙人羙姿儀俶儻有度量陳恢之亂機年十七<lb/>
率衆擊破之<lb/>
楊孜敬為人剽鋭果於行事昔與從兄佺期勸殷仲堪<lb/>
殺殷顗仲堪不從孜敬㧞刄而起欲自出取之仲堪苦<lb/>
禁乃止<lb/>
後蜀李流字互通特第四弟少好學便弓馬東羗校尉<lb/>
何攀稱流有賁育之勇舉為東羗督<lb/>
<pb n="KR3k0013_WYG_847-22a"/>
胡盛之為長沙王儀欣鎮軍叅軍督䕶討刼譙郡縣西<lb/>
刼有馬歩七十逃隐深椿盛之挺身獨進手斬五十八<lb/>
級<lb/>
蒯恩蘭陵人髙祖征孫恩縣使伐馬蒭恩嘗負大束兼<lb/>
倍餘人每捨蒭於地歎曰大丈夫彎弓三石柰何充馬<lb/>
士高祖聞之即給噐仗恩大喜自征妖賊嘗為先登多<lb/>
斬首級既習戰陣膽力過人終於司馬將軍臨淮太守<lb/>
丁旿驍勇有氣力高祖之殺諸葛長民使旿拉殺之時<lb/>
<pb n="KR3k0013_WYG_847-22b"/>
人為之語曰勿䟦扈付丁旿<lb/>
沈慶之少有志力孫恩之亂遣人㓂武康慶之未冠隨<lb/>
鄉族擊之繇是以勇聞後為侍中太尉<lb/>
桞元景少便弓馬數隨父伐蠻以勇稱後位至侍中尚<lb/>
書令驃騎大將軍<lb/>
宗慤兄泌娶妻始入門夜被刼慤年十四挺身拒賊十<lb/>
餘人皆披㪚不得入室位至寜蠻校尉雍州刺史<lb/>
薛安都少以勇聞身長七尺八寸便弓馬後官至東徐<lb/>
<pb n="KR3k0013_WYG_847-23a"/>
州刺史<lb/>
沈攸之為郢州刺史聞虎輒自圍捕徃無不得一日或<lb/>
得兩三若逼暮不獲禽則宿昔圍守湏曉自出<lb/>
焦度為青州刺史顔師伯輔國叅軍師伯啟孝武稱度<lb/>
氣力弓馬竝絶人帝召還充左右見度身形黑壯謂師<lb/>
伯曰真徤物也為晉安王子勛夾轂隊主隨江州子勛<lb/>
起兵以度為龍驤將軍領三千人為前鋒屯赭圻每與<lb/>
臺軍戰嘗自跳突所向無不勝事敗逃宫亭湖中為冦<lb/>
<pb n="KR3k0013_WYG_847-23b"/>
朝廷聞其勇甚憂之使州刺史王景文誘降焉<lb/>
王宜興吳興人形狀短小而果勁有膽力少年時為刼<lb/>
不湏伴郡縣討逐圍繞數十重終莫能擒<lb/>
南齊崔恭祖惠景宗人也驍果便馬矟氣力絶人頻經<lb/>
軍陣<lb/>
戴僧静㑹稽永興人屬魏軍至僧静應募出戰單刀直<lb/>
前魏軍奔退又追斬三級時天寒甚乃脱衣口銜三頭<lb/>
拍浮而還位至征虜將軍廬陵王中軍司馬高平太守<lb/>
<pb n="KR3k0013_WYG_847-24a"/>
卒<lb/>
周奉叔持節軍士盤龍子也建元三年魏人圍角城奉<lb/>
叔單馬率二百餘人結陣虜萬餘騎張左右翼繞之一<lb/>
騎走還報奉叔已沒盤龍方食棄筯馳馬奮矟直奔虜<lb/>
陣自稱曰周公來虜素畏盤龍驍名即時披靡時奉叔<lb/>
已大殺虜得出在外盤龍不知乃衝東擊西奔南突北<lb/>
賊衆莫敢當奉叔見其父乆不出復躍馬入陣父子兩<lb/>
騎縈攪數萬人虜衆大敗盤龍父子繇是名播北國形<lb/>
<pb n="KR3k0013_WYG_847-24b"/>
甚羸訥而臨軍勇果諸將莫逮<lb/>
桓康北蘭陵承人也勇果驍悍初隨武帝起義為郡兵<lb/>
追急皆㪚康裝擔一頭貯穆后一頭貯文恵太子及竟<lb/>
陵王子良自負置山中與門客蕭欣祖四十餘人相結<lb/>
破獄出武帝郡兵追急康死戰破之隨武帝起兵摧堅<lb/>
䧟陣所經村邑恣行暴害江南人畏之以其名怖小兒<lb/>
畫其形狀於寺中病瘧者寫其形帖着床壁無不立愈<lb/>
後為驍騎將軍卒<lb/>
<pb n="KR3k0013_WYG_847-25a"/>
梁羊鴉仁字孝穆大山鉅平人少驍果有膽力率兄弟<lb/>
自魏歸國位至北司州刺史<lb/>
曹景宗字子震新野人父欣之為徐州刺史遣景宗出<lb/>
州以疋馬將數人於道路卒逢蠻賊數百圍之景宗帶<lb/>
百餘箭仍馳騎四射每箭殺一蠻蠻遂敗走因是以膽<lb/>
勇知名<lb/>
馮道根年十六鄉人蔡道班為湖陽戍主攻蠻錫城反<lb/>
為蠻困道根救之疋馬轉戰提雙劔左右奮擊殺傷甚<lb/>
<pb n="KR3k0013_WYG_847-25b"/>
多道班以免繇是知名<lb/>
陳伯之㓜有膂力嘗援靣覘人船船人斫之獲其左耳<lb/>
後隨鄉人車騎將軍王廣之廣之愛其勇每夜卧下榻<lb/>
征討嘗將自隨終於大中大夫<lb/>
桞敬禮與兄仲禮皆少以勇烈知名官至扶風太守<lb/>
杜崱㓜有志氣居鄉里以膽勇稱後為散騎常侍江州<lb/>
刺史<lb/>
杜㓜安性至孝寛厚雄勇過人位至西荆州刺史<lb/>
<pb n="KR3k0013_WYG_847-26a"/>
胡僧祜字願果南陽人少勇决有武幹<lb/>
羊鵾字子鵬都官尚書侃之子侯景敗鵾密圖之乃隨<lb/>
其東走景於松江下海欲向䝉山景寢鵾語海師向京<lb/>
口至湖豆州景覺鵾㧞刀叱海師景透水鵾斫之景入<lb/>
船中以小刀抉船鵾刺殺之世祖以鵾為青州刺史封<lb/>
昌國侯錢五百萬米五千石<lb/>
陳周鐵虎事梁河東王蕭譽以勇敢聞譽為臨蒸令及<lb/>
王僧辨討譽於陣獲鐵虎僧辨命烹之鐵虎呼曰侯景<lb/>
<pb n="KR3k0013_WYG_847-26b"/>
未滅何以殺壯士僧辨竒其言乃宥之後為散騎常侍<lb/>
嚴威將軍太子左衛卒<lb/>
程靈洗新安海寜人少以勇力聞歩行日三百餘里便<lb/>
騎善射梁末又海寜黝歙等縣及鄱陽宣城郡累多盗<lb/>
賊郡縣苦之靈洗素為鄉里所畏服前守長常使召募少<lb/>
年逐捕刼盗位至安西將軍<lb/>
程文季靈洗子也㓜習騎射多幹畧果决有父風弱冠<lb/>
從靈洗征討必前登䧟陣後為安逺將軍譙州刺史<lb/>
<pb n="KR3k0013_WYG_847-27a"/>
杜僧明字宏炤形貌𦕈小而膽氣過人有勇力善騎射<lb/>
位至通直㪚騎常侍平北將軍<lb/>
蕭摩訶父諒梁始興郡丞摩訶隨父之郡年數嵗而父<lb/>
卒其姊夫蔡路飬在南康乃收飬之稍長果毅有勇力<lb/>
侯景之亂高祖赴援京師路飬起兵拒高祖摩訶時年<lb/>
十三單騎出戰軍中莫有當者及路飬敗摩訶歸於侯<lb/>
安都安都遇之甚厚自此常𨽻安都征討及任約徐嗣<lb/>
徽引齊兵為冦高祖遣安都北拒齊軍於鍾山龍尾及<lb/>
<pb n="KR3k0013_WYG_847-27b"/>
北郊壇安都謂摩訶曰卿驍勇有名千聞不如一見摩<lb/>
訶對曰今日令公見矣及戰安都墜馬被圍摩訶獨騎<lb/>
大呼直衝齊軍披靡因稍解去安都乃免後入隋授開<lb/>
府儀同三司<lb/>
周迪少居山谷有膂力能挽強弩以弋獵為事侯景之<lb/>
亂迪宗人周續起兵於臨川梁始興王蕭毅以郡讓續<lb/>
迪召募鄉人從之每戰必勇冠衆軍官至安南將軍<lb/>
後魏長孫觀少以壯勇知名<lb/>
<pb n="KR3k0013_WYG_847-28a"/>
魯秀小字天念爽弟也頗有意畧才力過爽太武以充<lb/>
宿衛甚知待之高梁王阿叔泥為芮芮所圍甚急使秀<lb/>
徃救太武自率大衆繼其後未及至秀已擊破之㧞阿<lb/>
叔泥而反<lb/>
吕羅漢弱冠以武幹知名父温之佐秦州羅漢隨侍隴<lb/>
右楊難當率衆數萬㓂上邽秦人多應之賊衆轉盛羅<lb/>
漢進計於鎮將元意頭曰今不出戰示敵以弱衆情㩦<lb/>
貳大事去矣意頭善之即簡千餘騎令羅漢出戰與諸<lb/>
<pb n="KR3k0013_WYG_847-28b"/>
騎䇿厓大呼直衝難當軍衆皆披靡殺難當左右隊騎<lb/>
八人難當大驚乃引還仇池後拜内都大官卒<lb/>
來大千驍果善騎射遷中㪚至於朝賀之日大千嘗着<lb/>
御鎧盤馬殿庭莫不歎異嘗從太宗獵見虎在高巖上<lb/>
大千持矟直前刺之應手而死<lb/>
崔延伯博陵人也祖壽於彭城䧟入江南延伯有氣力<lb/>
少以勇壯聞後為左衛將軍卒<lb/>
乙瓌代人也便弓馬善騎射手格猛獸膂力過人數從<lb/>
<pb n="KR3k0013_WYG_847-29a"/>
征伐後為侍中征東將軍定州刺史卒<lb/>
爾朱兆字萬仁少驍猛善騎射手格猛獸後為都督十<lb/>
州諸軍事襲并州刺史<lb/>
李洪之志性慷慨多所堪忍疢疾灸療艾炷將二寸首<lb/>
足十餘處一時俱下而言笑自若接賔不輟後為安南<lb/>
將軍秦益二州刺史<lb/>
尉眷太宗時執事左右為太官令時侍臣受斤亡入蠕<lb/>
蠕詔眷追之遂至虜庭大擅問其故眷曰受斤負罪天<lb/>
<pb n="KR3k0013_WYG_847-29b"/>
子逃刑在此不時執送是以來取眷遂擒受斤於大擅<lb/>
前左右救之乃免繇是以驍烈聞遷司衛監<lb/>
江文遥少有大度輕財好士士多歸之夏侯道遷之圖<lb/>
陽虚珍也文遥奮劍請行遂手斬虚珍<lb/>
後周夏莫陳崇武川人少驍勇善馳射隨賀㧞嶽征討<lb/>
以功除建威將軍位至大司徒<lb/>
耿豪少麄獷有武藝好以氣凌人賀㧞嶽西征引為帳<lb/>
内嶽被害歸太祖以武勇見知後為驃騎大將軍開府<lb/>
<pb n="KR3k0013_WYG_847-30a"/>
儀同三司<lb/>
賀若敦東魏潁川長史統之子從其父歸太祖時羣盗<lb/>
蜂起各據山谷太龜山賊張世顯潜來襲統敦挺身赴<lb/>
戰手斬七八人賊乃退走終於忠州刺史<lb/>
泉仲遵雒州都督企之次子少謹實有武藝遭世離亂<lb/>
每從父兄征討以勇决聞高敖曹攻雒州企令仲遵率<lb/>
五百人出戰時以衆寡不敵乃退入城復與企力戰拒<lb/>
守矢盡以棒杖捍之遂為流矢中目不堪復戰及城䧟<lb/>
<pb n="KR3k0013_WYG_847-30b"/>
士卒歎曰若二郎不傷豈至於此<lb/>
隋虞慶則靈武太守祥之子㓜雄毅性俶儻身長八尺<lb/>
有膽氣善鮮卑語身被重鎧帶兩鞬左右馳射本州豪<lb/>
俠皆敬憚之後以右武侯大將軍出為桂州道行軍縂<lb/>
管<lb/>
張奫字文懿自云清河人家於淮隂好讀兵書尤便刀<lb/>
楯周世鄉人郭子異密引陳㓂奫父䨇欲率子弟擊之<lb/>
猶豫未决奫贊成其謀竟以破賊繇是以勇决知名起<lb/>
<pb n="KR3k0013_WYG_847-31a"/>
家州主簿<lb/>
史萬嵗以坐事除名配燉煌為戍卒戍主甚驍武每單<lb/>
騎深入突厥中掠取羊馬輙大尅獲突厥無衆寡莫之<lb/>
敢當其人深自矜負數罵辱萬嵗萬嵗患之自言亦有<lb/>
武用戍主試令馳射甚工戍主笑曰小人安可萬嵗請<lb/>
弓馬復掠突厥中大得六畜而歸戍主始善之每與同<lb/>
行輙入突厥數百里名讋北夷後為河州刺史行軍縂<lb/>
管<lb/>
<pb n="KR3k0013_WYG_847-31b"/>
麥鐵杖陳亾後徙居清流縣遇江東反楊素遣鐵杖頭<lb/>
戴草束夜浮渡江覘賊中消息具知還報後復更徃為<lb/>
賊所擒逆帥李陵遣兵仗三十人衛之縳送髙智惠行<lb/>
至庱亭衛者憇息哀其餒解手以給其餐鐵杖取賊刀<lb/>
亂斬衛者殺之皆盡悉割其鼻懐之以歸素大竒之後<lb/>
位至右屯衛大將軍<lb/>
梁黙者梁士彦之蒼頭驍武絶人士彦每從征伐常與<lb/>
䧟陣<lb/>
<pb n="KR3k0013_WYG_847-32a"/>
唐杜伏威隋末僣稱將軍煬帝遣右禦衛將軍陳稜以<lb/>
精兵八千討之稜不敢戰伏威遣遺稜婦人以激怒之<lb/>
并致書號為陳姥稜大怒悉兵而至伏威逆拒自出陣<lb/>
前挑戰稜部將射中其額伏威怒指之曰不殺汝我終<lb/>
不㧞箭遂馳之稜部將走奔其陣伏威因入稜陣大呼<lb/>
衝擊所向披靡獲所射者使其㧞箭然後斬之㩦其首<lb/>
復入稜軍奮擊殺數十人稜陣大潰僅以身免<lb/>
丘行恭善騎射勇敢絶倫隋大業末與兄師利聚兵於<lb/>
<pb n="KR3k0013_WYG_847-32b"/>
岐雍間有衆一萬保故郿城百姓多附之羣盗不敢入<lb/>
境<lb/>
李藝性桀黠剛愎不仁勇於攻戰<lb/>
薛仁杲舉之長子多力善騎射勇烈過人舉軍中號為<lb/>
萬人敵後為太宗所誅<lb/>
盧祖尚隋大業末召募壯士逐捕郡盗時年甚少而武<lb/>
力過人又御衆嚴整所向有功羣盗畏憚不敢入境<lb/>
錢九隴有膂力趫㨗善騎射隋大業中嘗從高祖以驍<lb/>
<pb n="KR3k0013_WYG_847-33a"/>
勇見稱官至監門大將軍<lb/>
高開道渤海人少而驍㨗隋大業末賊帥格謙擁衆於<lb/>
豆子䴚開道歸之禮遇甚薄㑹謙為隋師所圍左右分<lb/>
㪚無救之者開道獨身决戰殺十餘人隋師披靡謙乃<lb/>
獲免於是始重開道為幽州總管<lb/>
公孫武達少有膂力嘗遇賊盡刼其衣物仍逼武達索<lb/>
靴武達授足與之賊俯就引靴武逹毆之死於手下以<lb/>
其兵仗禦餘冦獲免繇是以壯勇知名官至武衛大將<lb/>
<pb n="KR3k0013_WYG_847-33b"/>
軍<lb/>
蘇定方冀州武邑人父邕大業末率鄉閭數千人為本<lb/>
郡討賊㝎方驍悍多力膽氣絶倫年十五餘隨父討捕<lb/>
先登䧟陣父卒郡守又令定方破賊帥張金秤於郡南<lb/>
手斬金秤又破陽公卿於郡西追奔二十餘里殺獲甚<lb/>
衆公卿僅以身免繇是外盗不敢入界鄉黨頼之官至<lb/>
武衛大将軍<lb/>
李勣隋大業中説韋城人翟讓刼公私船物兵衆大振<lb/>
<pb n="KR3k0013_WYG_847-34a"/>
隋遣齊郡通守張須陁率師二萬討之勣與戰斬張須<lb/>
陁於陣後位至司空<lb/>
薛萬均河東汾隂人善射有武畧拳勇絶人後官至屯<lb/>
衛大將軍<lb/>
薛仁貴絳州龍門人貞觀末太宗親征遼東仁貴謁將<lb/>
軍張士貴應募請從行至安地有郎將劉君昂為賊所<lb/>
圍甚急仁貴往救之躍馬徑前手斬賊將懸其頭於馬<lb/>
鞍賊皆懾伏仁貴遂知名官至右領軍衛大將軍撿校<lb/>
<pb n="KR3k0013_WYG_847-34b"/>
代州都督<lb/>
李敬業者司空英國公勣之孫少嘗從祖征討以驍勇<lb/>
聞後左授栁州司馬以叛逆誅<lb/>
程務挺雒州人右驍衛將軍振之子少嘗隨父征討以<lb/>
勇力聞位至左衛武大將軍單于道安撫大使<lb/>
高子貢和州歴陽人屬徐敬業搆逆侵逼和州子貢率<lb/>
其鄉曲子弟以禦之繇是賊不敢侵<lb/>
姚令言河中人少勇應募起於卒伍𨽻涇原節度馬璘<lb/>
<pb n="KR3k0013_WYG_847-35a"/>
以戰功累授金吾大將軍<lb/>
李祐本蔡將也驍勇過人每行營當陣敵官軍皆深憚<lb/>
之<lb/>
後唐傅彦饒少驍勇能騎射天祐十五年冬莊宗與梁<lb/>
軍大戰於胡桞陂時彦饒與弟彦圖俱從其父血戰有<lb/>
功莊宗壯之因用為騎將<lb/>
高行珪燕人將家子家世勇悍後為安州節度使<lb/>
晉翟璋好勇多力時目為大蟲即癡虎之稱也位至左<lb/>
<pb n="KR3k0013_WYG_847-35b"/>
羽林統軍<lb/>
張郎唐昭宗末徐方亂盗賊蜂起剽劫鄉郡郎聚少年數<lb/>
百人固䕶親族隣里頼其保全者甚衆終於光祿大夫<lb/>
檢校太傅慶州刺史<lb/>
張恊臨黄縣書生也天福九年恊自募召勇敢之士五<lb/>
十餘人詣行宫請為逰兵捉生偵邏帝嘉之賜以戎服<lb/>
遣殿直王巒俱徃時擒索虜致於行在<lb/>
房知温字伯玉兖州瑕丘人也少有勇力籍本軍為赤<lb/>
<pb n="KR3k0013_WYG_847-36a"/>
甲都官徤<lb/>
梁將葛從周鎮其地為爪牙後為檢校太師兼中書令<lb/>
漢馮萬少從軍善水游唐莊宗與梁軍對壘胡栁之役<lb/>
莊宗自濮州至潘張立河南北寨㑹莊宗入至太原梁<lb/>
軍水陸齊進攻南寨於寨北河流聨戰艦以絶援路晝<lb/>
夜攻城者三日寨將失延賞告急莊宗自太宗廻便趨<lb/>
寨隔河望敵無如之何乃召人能水游破賊者馮萬兄<lb/>
弟應募言可通南寨遂潜行入南寨徃來者三又助燒<lb/>
<pb n="KR3k0013_WYG_847-36b"/>
船汴軍斫船走解圍自是收為水軍小校位至上將軍<lb/>
周安懐盛沙陁三部落之種也事太祖以驍勇聞<lb/>
于釗元城人也以強勇稱於河朔間<lb/>
趙暉代家天水近世徙居於魏故今為郡人焉暉生於<lb/>
貧賤弱冠習武以挽強稱唐莊宗之戰河朔也廣募驍<lb/>
雄以備征伐始𨽻於莊宗帳前與大梁兵凡經百餘戰<lb/>
摧堅䧟陣名出行伍間後為太子太師致仕<lb/>
李懐忠初事後唐莊宗赴援夾城之役懐忠率先登城<lb/>
<pb n="KR3k0013_WYG_847-37a"/>
轉鬪其衆大敗後以太子太傅致仕卒<lb/>
史彦超雲州人也性驍獷有膽氣官至華州節度使<lb/>
白延遇太原人也㓜畜於晉高祖之公宫年十三從晉<lb/>
祖伐蜀以趫悍見稱終於同州節度使<lb/>
仇超顯徳中以廂軍從太祖巡按賊壘張彦超設虎落<lb/>
以䕶城宣諭諸州廂軍内果敢之士能㧞去鹿角者超<lb/>
仗一大斧伐鹿角而徑登為賊守陴者傷三指而下太<lb/>
祖奬其勇健解其甲鎧唯衣一犢鼻賜以錦袍超謝之<lb/>
<pb n="KR3k0013_WYG_847-37b"/>
㩦斧又登賊壘芟夷懸幢之類而旋太祖擢之在控鶴<lb/>
官之列間日思其驍果宣問願陳力之所超曰父嘗任<lb/>
倉州捉生都頭茍得之平生之願畢矣於是補是職焉<lb/>
　<lb/>
　<lb/>
　<lb/>
　<lb/>
　册府元龜卷八百四十七<lb/>
</p>
<p>
</p>
  </div>
</body>
</text>
</TEI>
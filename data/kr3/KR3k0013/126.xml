<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百二十六</head>
    <p>
<pb n="KR3k0013_WYG_126-1a"/>
欽定四庫全書<lb/>
　册府元龜卷一百二十六　宋　王欽若等　撰<lb/>
　　帝王部<lb/>
　　　納降<lb/>
王者之師有征無戰三驅之禮來者不射豈不以居司<lb/>
牧之重法天地之量務掞光大之德以叶亭育之義哉<lb/>
乃有經綸開創之始繼統守文之代天下未一四夷未<lb/>
服於是乎蒐軍實厲戎容或建節親征或謀帥授律先<lb/>
<pb n="KR3k0013_WYG_126-1b"/>
之以文告示之以威武而能究變通之理識仁義之師<lb/>
率衆以請命束身而効欵莫不推在宥之惠開自新之<lb/>
路榮之以爵秩安之以田宅義征德勝之道不其盛歟<lb/>
傳曰叛而伐之服而舎之是之謂矣<lb/>
漢髙祖為沛公秦二世三年六月引兵圍宛城<hi>南陽之縣</hi>南<lb/>
陽守欲自剄<hi>以刀割頸為剄</hi>其舎人陳恢曰死未晩也<hi>舍人親近左右</hi>
<hi>之通稱也後遂以為私屬官號</hi>乃踰城見沛公約降七月南陽守齮降<lb/>
引兵西無不下者至丹水髙武侯鰓襄侯王陵降<lb/>
<pb n="KR3k0013_WYG_126-2a"/>
二年十月陳餘怨項羽獨不王已從田榮藉助兵<hi>藉借也</hi>
以擊常山王張耳耳敗走降漢王<lb/>
三月漢王自臨晉渡河<hi>舊縣名其地居河之西濵東臨晉境本列國時秦所名地也即</hi>
<hi>今之同州邑縣界</hi>魏王豹降至脩武陳平亡楚來降<lb/>
五年十二月灌嬰追斬項羽楚地悉定獨魯不下漢王<lb/>
引天下兵欲屠之為其守節禮義之國乃持羽頭示其<lb/>
父兄魯乃降<lb/>
後漢光武初為更始破虜將軍行大司馬事持節鎮慰<lb/>
<pb n="KR3k0013_WYG_126-2b"/>
河北卜者王郎詐稱成帝子輿立為天子據邯郸光武<lb/>
自饒陽過滹沱河馳赴信都太守任光開門出迎光武<lb/>
因發旁縣得四千人先擊堂陽貫縣皆降之<hi>堂陽貫並屬鉅鹿郡</hi>
<hi>堂陽在堂水之陽今冀州縣故城在今冀州鹿城縣西南</hi>王莽和戎卒正邳彤亦舉<lb/>
郡降<hi>王莽分鉅鹿為和戎郡卒正職如太守</hi>又昌城人劉植宋子人耿純<lb/>
<hi>昌城縣屬信都國故城在今冀州西北宋子縣屬鉅鹿郡故城在今趙州平棘縣北</hi>各率宗親子<lb/>
弟據其縣邑以奉光武於是北降下曲陽<hi>縣名屬鉅鹿郡常山郡有</hi>
<hi>上曲陽故此言下</hi>衆稍合樂附者至有數萬人王郎平更始封光<lb/>
<pb n="KR3k0013_WYG_126-3a"/>
武為蕭王是秋光武擊銅馬<hi>諸賊之號</hi>追至舘陶大破之<hi>舘陶</hi>
<hi>縣屬魏郡今魏州縣</hi>受降未盡而髙湖重連從東南來與銅馬餘衆合<lb/>
光武復與大戰於蒲陽悉破之之封其渠帥為列侯降者猶<lb/>
不自安光武知其意勅令各歸營勒兵乃自乘輕騎按行部<lb/>
陣降者更相語曰蕭王推赤心置人腹中安得不投死乎<hi>投死</hi>
<hi>猶言致死</hi>由是皆服悉將降人分配諸將衆遂數十萬故闗<lb/>
西號光武為銅馬帝<hi>又云岑彭更始時遷潁川太守㑹㫪陵劉茂起兵略下潁川彭不得</hi>
<hi>之官乃與麾下數百人從河内太守韓歆會光武徇河内歆議欲城守彭止不聼既而光武至懐歆廹急</hi>
<pb n="KR3k0013_WYG_126-3b"/>
<hi>迎降光武知其謀大怒收歆置皷下將斬之召見彭彭因進説曰今赤眉入闗更始危殆權臣放縱矯稱詔制</hi>
<hi>道路阻塞四方蜂起羣雄競逐百姓無所歸命竊聞大王平河北開王業此誠皇天祐漢士人之福也彭幸䝉</hi>
<hi>司徒公所見全濟未有報德旋被禍難永恨於心今復遭遇願出身自効光武深接納之彭因言韓歆南陽大</hi>
<hi>人可以為用乃貰歆以為鄧禹軍師</hi>
建武元年八月辛亥幸河陽更始廪丘王田立降<hi>廪丘縣屬</hi>
<hi>東郡城在今濮州雷澤縣北</hi>九月辛卯朱鮪舉洛陽城降<hi>先是更始敗於長安</hi>
<hi>其將朱鮪等堅守洛陽詔廷尉行大將軍事岑彭與大司馬吳漢大司空王梁建議大將軍朱祐右將軍萬脩</hi>
<hi>執金吾賈復驍騎將軍劉植揚化將軍堅鍵積射將軍侯進偏將軍馮異祭遵王霸等圍之數月鮪等不肯下</hi>
<pb n="KR3k0013_WYG_126-4a"/>
<hi>帝以彭嘗為鮪校尉令往説之鮪在城上彭在城下相勞苦歡語如平生彭因曰彭往者得執鞭侍從䝉薦舉</hi>
<hi>拔擢常思有以報恩今赤睂已得長安更始為三王所反皇帝受命平定燕趙盡有幽冀之地百姓歸心賢俊</hi>
<hi>雲集親率大兵來攻洛陽天下之事逝其去矣公雖嬰城固守將何待乎鮪曰大司徒被害時鮪與其謀又諫</hi>
<hi>更始無遣蕭王北伐誠自知罪深彭還具言於帝帝曰夫建大事者不忌小怨鮪今若降官爵可保况誅罰言</hi>
<hi>乎河水在此吾不食言彭復往告鮪鮪從城上下索曰必信可乘此上彭趣索欲上鮪見其誠即許降後五日</hi>
<hi>鮪將輕騎詣彭顧勅諸部將曰堅守待我我若不還諸君徑將大兵上轘轅歸報郾王郾王更始將尹尊也鮪</hi>
<hi>面縳與彭俱詣河陽帝即解其縳而釋之復令彭夜送鮪歸城明旦悉其衆出降拜鮪為平狄將軍封扶溝侯</hi>
二年八月帝自將征五校幸内黄<hi>縣名屬魏郡今相州縣</hi>大破五<lb/>
<pb n="KR3k0013_WYG_126-4b"/>
校於茀陽降之<hi>茀陽城名屬魏郡故城在今相州堯城縣東</hi>
三年閏正月乙未征西大將軍馮異與赤睂戰於崤底<lb/>
大破之<hi>崤山名底伋也一名嶔岑山在今洛州永寧縣西北</hi>餘衆南向宜陽<hi>縣名屬𢎞</hi>
<hi>農郡韓國都也故城在今洛州福昌縣東韓城是也</hi>帝自將征之己亥幸宜陽甲<lb/>
辰親勒六軍大陳戎馬大司馬吳漢精卒當前中軍次<lb/>
之驍騎武衛分陳左右赤睂望見震怖遣劉恭乞降曰<lb/>
劉盆子將百萬衆降陛下何以待之帝曰待女以不死<lb/>
耳樊崇乃將盆子及丞相徐宣以下肉袒降上所得傳<lb/>
<pb n="KR3k0013_WYG_126-5a"/>
國璽綬更始七尺寳劍及玉璧各一積兵甲宜陽城西<lb/>
與熊耳山齊<hi>宜陽縣故城韓國城也在今洛州福昌縣東洛水之北有熊耳山雙巒競舉狀同熊</hi>
<hi>耳</hi>帝令縣厨賜食衆積困餒十餘萬人皆得飽飫明旦<lb/>
大陳兵馬臨洛水令盆子君臣列而觀之謂盆子曰自<lb/>
知當死不對曰罪當應死幸上憐赦之耳帝笑曰兒大<lb/>
黠宗室無蚩者又謂崇等曰得無悔降乎朕今遣卿歸<lb/>
營勒兵鳴皷相攻決其勝負不欲彊相服也徐宣等叩<lb/>
頭曰臣等出長安東都門君臣計議歸命聖德百姓可<lb/>
<pb n="KR3k0013_WYG_126-5b"/>
與樂成難與圖終故不告衆耳今日得降猶去虎口歸<lb/>
慈母誠歡誠喜無所恨也帝曰卿所謂鐵中錚錚傭人<lb/>
佼佼者也<hi>錚錚金也鐵之錚錚言微有剛利也佼好也於凡傭之人稍為勝也</hi>又曰諸卿<lb/>
大為無道所過皆夷滅老弱溺社稷汚井竈然猶有三<lb/>
善攻破城邑周徧天下本故妻婦無所改易是一善也<lb/>
立君能用宗室是二善也餘賊立君廹急皆持其首降<lb/>
自以為功諸卿獨完全以付朕是三善也乃令各與妻<lb/>
子居洛陽賜宅人一區田二項七年冬盧芳所置朔方<lb/>
<pb n="KR3k0013_WYG_126-6a"/>
太守田䬃雲中太守喬扈各舉郡降<lb/>
八年閏四月潁川盗賊冦没屬縣九月帝自征潁川盗<lb/>
賊皆降<lb/>
十四年九月平城人賈丹殺盧芳將尹由來降<lb/>
魏太祖漢建安四年十二月廬江太守劉勲率衆來降<lb/>
五年十月袁紹遣車運榖使淳于瓊等五人將兵萬餘<lb/>
人送之太祖留將曹洪守自將破瓊紹初使其將張郃<lb/>
髙覧攻洪聞瓊破遂來降紹衆大潰冀州諸郡多舉城<lb/>
<pb n="KR3k0013_WYG_126-6b"/>
邑降者<lb/>
晉元帝時杜弢叛亂帝命王敦陶侃等討之弢請降遺<lb/>
應詹書曰天歩艱難始自吾州州黨流移在於荆土其<lb/>
所遇值蔑之如遺頓伏死亡者畧復過半備嘗荼毒足<lb/>
下之所鍳也客主難久嫌隙易搆不謂樂鄉起變出於<lb/>
不意時與足下思散疑結求擒其黨帥惟患筭不經遠<lb/>
力不䧟堅耳及在湘中懼死求生遂相結聚欲守善自<lb/>
衛天下小定然後輸誠盟府尋山公鎮夏口即具陳之<lb/>
<pb n="KR3k0013_WYG_126-7a"/>
此公鍳開塞之㑹察窮通之運納吾於衆疑之中非髙<lb/>
識𤣥覩孰能若此西州人士得沐浴於清流豈惟滌蕩<lb/>
瑕穢乃骨肉之施此公薨逝斯事中廢賢愚痛毒竊心<lb/>
自悼欲遣滕永文張休豫詣大府備列起事以來本末<lb/>
但恐貪功狥名之徒將讒間於聖主之聽戮吾使於市<lb/>
朝以彰叛逆之罪故未敢遣之而甘陶卒至水陸十萬<lb/>
旌旗曜於山澤舟艦盈於江湖威則威矣然吾衆竊未<lb/>
以為懼晉文伐原以全信為本故能使諸侯歸之陶侃<lb/>
<pb n="KR3k0013_WYG_126-7b"/>
宣赦書而繼之以進討豈所以崇奉明詔示軌憲於四<lb/>
海哉逼向義之夫以為叛逆之虜踧思善之衆以拯不赦<lb/>
之責非不戰而屈人之筭也驅略烏合欲與必死者求<lb/>
一戰未見爭衡之機權也吾之赤心貫於明神西州人<lb/>
士卿粗悉之耳寧當令抱枉於時不澄於大府邪昔虞<lb/>
卿不榮大國之相與魏齊同其安危司馬遷明言於李<lb/>
陵雖刑殘而無慨足下抗威千里聲播汶衡進宜為國<lb/>
家思靜難之畧退當與舊交明枉直之心不亦綽然有餘裕<lb/>
<pb n="KR3k0013_WYG_126-8a"/>
乎望卿别謄吾箋令時逹盟府遣大使光臨使吾得披露<lb/>
肝膽没身何恨哉伏想盟府必結紐於綱紀為立功於<lb/>
聖世使吾得厠列義徒負弩前驅迎皇輿於閶闔埽長蛇<lb/>
於荒裔雖死之日猶生之年也若欲先清方夏却定中<lb/>
原吾得一年之糧便泝流西征夷李雄之逋冦修禹貢<lb/>
之舊獻展㣲勞以補往愆復州邦以謝隣國亦其志也<lb/>
惟所裁處耳吾遠州衰士與足下出處殊倫誠不足感<lb/>
神交而濟其傾危但顯吾誠則汶嶽荷忠順之恕衡湘<lb/>
<pb n="KR3k0013_WYG_126-8b"/>
無伐叛之虞降足下宏納之徳拯吾徒陥溺之艱焉可<lb/>
金玉其音㢤然顒顒十餘萬口亦勞瘁於警備思放逸<lb/>
於南畝矣衡嶽江湘列吾左右若此言有貳血誠不亮<lb/>
益梁受殃不唯鄙門而已詹甚哀之乃啟呈弢書并上<lb/>
言曰弢益州秀才素有清望文理既優幹事兼美往因<lb/>
使流寓居詹郡界其身心堅白詹所委究李驤為變樂<lb/>
鄉刼畧良善弢時出家財招募忠勇登壇㰱血義誠慷<lb/>
慨㑹驤攻燒南平弢遂東流巴漢與湘中鄉人相遇推<lb/>
<pb n="KR3k0013_WYG_126-9a"/>
其素望遂相馮結論弢本情非首作亂階者也後破湘<lb/>
川實弢之罪亦由兵交其間遂使滋蔓按弢今書血誠<lb/>
亦至矣昔朱鮪自疑於洛陽光武指河水以明心鮪感<lb/>
義歸誠終展力報効受封侯之寵由恕過以録功也詹<lb/>
竊謂今者當厄運之㑹思𢎞遠猷故齊赦射鈎之誅晉<lb/>
貰斬袪之戮用能濟翼戴之髙勲隆一成之美譽况弢<lb/>
等素無斯愆而稽顙投命詹以為可遣大使宣揚聖㫖<lb/>
雲澤沾之於上百姓沐浴於下則上下交㤗江左無風<lb/>
<pb n="KR3k0013_WYG_126-9b"/>
塵之虞矣帝乃遣前南海太守王運受弢降<lb/>
孝武帝太元十年榮陽人鄭燮以郡來降苻堅國亂使<lb/>
使奉表請救<lb/>
後魏明元神瑞元年六月晉冠軍將軍太山太守劉研<lb/>
弟輔國將軍領東平太守陽平趙鸞廣威將軍平昌太<lb/>
守羅卓斗城屠各師張文興等率流民七千餘家内屬<lb/>
二年二月晉瑯琊太守劉朗率二千餘家内屬<lb/>
㤗常二年姚泓尚書東武姚敞弟鎮遠將軍僧光右將<lb/>
<pb n="KR3k0013_WYG_126-10a"/>
軍姚定世自洛來奔是年汝南民胡譁等萬餘家相率<lb/>
内屬<lb/>
九月晉平西將軍荆州刺史司馬休之息譙王文思章<lb/>
武王子司馬國璠司馬道賜輔國將軍温楷竟陵内史<lb/>
魯軌荆州治中韓延之殷約平西參軍桓燧及桓温孫<lb/>
道度子渤海刁雍陳郡袁式等數百人來降姚泓匈奴<lb/>
鎮將姚成都與弟和都舉鎮來降八年正月河東薛定<lb/>
薛輔率五千餘家内屬<lb/>
<pb n="KR3k0013_WYG_126-10b"/>
獻文天安元年九月宋司州刺史嘗珍竒以懸瓠内屬<lb/>
徐州刺史薛安都以彭城内屬宋將張永沈攸之擊安<lb/>
都詔比部尚書尉元為鎮南大將軍都督諸軍事鎮東<lb/>
將軍城陽公孔伯恭為副出東道救彭城殿中尚書鎮<lb/>
西大將軍河西公元石都督荆豫南雍州諸軍事給事<lb/>
中京兆侯張窮竒為副出西道救懸瓠<lb/>
十一月壬子宋兖州刺史畢衆敬遣使内屬<lb/>
皇興元年宋青州刺史沈文秀冀州刺史崔道固並遣<lb/>
<pb n="KR3k0013_WYG_126-11a"/>
使請舉州内屬詔平東將軍長孫陵平南將軍廣陵公<lb/>
侯窮竒赴援之<lb/>
二月詔使持節都督諸軍事征南大將軍慕容白曜督<lb/>
騎五萬次於碻磝為東道後援<lb/>
孝文太和四年八月以齊角城戍主請舉城内屬詔徐<lb/>
州刺史假梁郡王嘉起赴援之<lb/>
九月齊汝南太守常元貞龍驤將軍胡青苟率户内屬<lb/>
八年冬十月齊雙城戍主王繼宗内屬<lb/>
<pb n="KR3k0013_WYG_126-11b"/>
十八年帝南伐沈文秀文秀族子陵攜族孫智度歸降<lb/>
引見於行宫<lb/>
宣武景明二年齊零陵戍主華侯率户内屬<lb/>
三年三月南齊建安王寶寅來降<lb/>
永平四年四月琅琊民王萬壽斬梁輔國將軍琅琊東<lb/>
莞二郡太守劉晰首以昫山來降徐州刺史盧昶遣琅<lb/>
琊戍主傅文驥率衆援之<lb/>
延昌二年二月梁郁州民徐𤣥明等斬送梁鎮北將軍<lb/>
<pb n="KR3k0013_WYG_126-12a"/>
青冀二州刺史張稷首以州内附詔前南兖州刺史樊<lb/>
魯率衆赴之<lb/>
出帝永熈二年正月梁州刺史曹鳳荆州刺史雷能勝<lb/>
等舉城内屬<lb/>
後周武帝天和二年閏六月陳湘州刺史華皎率衆來<lb/>
附遣襄州總管衛國公直率柱國綏德公陸通大將軍<lb/>
田𢎞權景宣元定將兵援之<lb/>
唐髙祖建義隋義寧二年李宻之將王君廓以其衆來<lb/>
<pb n="KR3k0013_WYG_126-12b"/>
降<lb/>
武德元年六月丙申隋信都郡丞麴稜以冀州來降南<lb/>
郡丞吕子臧以郡來降<lb/>
八月隋趙郡通守張志昻以郡來降<lb/>
十月景午薛仁杲所署尚書左僕射鍾俱仇以河州來<lb/>
降<lb/>
十一月隋東郡丞王軌以滑州來降<lb/>
十二月李宻舊將敬德逸魯彈塵以新鄭來降梁師都<lb/>
<pb n="KR3k0013_WYG_126-13a"/>
所署定南王賀遂新平以其地來降<lb/>
二年正月丙寅李宻所署伊州刺史張善相遣使來降<lb/>
是月我行人魏徴説李宻所署魏州總管元寶藏執宇<lb/>
文化及將軍於士澄以魏州來降<lb/>
二月王世充慈澗鎮將裴師亮率其屬來降壬辰王世<lb/>
充將賈六郎率衆數千人來降癸巳隋樂安郡丞張志<lb/>
靖以郡來降是月李宻許州刺史崔樞並遣使來降衛<lb/>
州人趙叔機執王世充所署刺史廉循道以州來降<lb/>
<pb n="KR3k0013_WYG_126-13b"/>
閏三月河内人李厚德殺其殷州長史趙景休以獲嘉<lb/>
來降是月王世充慈澗人執其守將賈仁果以城來降<lb/>
隋漁陽太守田善集以郡來降甲寅隋夷降郡丞許紹<lb/>
率黔安武陵灃陽等諸郡酋帥並遣使來降是月宇文<lb/>
化及偽置蜀王宇文士及并其内史令封德彛自濟北<lb/>
來降又可逹寒賊朱粲遣使請降帝遣前御史大夫段<lb/>
確使於朱粲<lb/>
三月甲戌王公正以安昌丁伯德以濟源背王世充來<lb/>
<pb n="KR3k0013_WYG_126-14a"/>
降庚辰隋北海通守鄭處符文登縣令惠整東海賊帥<lb/>
蔣𢎞度濟郡賊帥王簿鄆州賊帥霍小漢張青將任州<lb/>
賊帥徐師順平陸賊帥張當金壽張賊帥閻漢渉須昌<lb/>
賊帥孫善遇並以其地來降丁亥隋渤海郡丞王孝師<lb/>
以衆來降王世充彊山鎮將羅注率男女六千人以鎮<lb/>
來降丁酉齊州渠帥李義滿率衆三千以章丘來降又<lb/>
淮南一十五州遣使來降<lb/>
四月己亥王世充將宋君德殺其鎮北將軍王文廓率<lb/>
<pb n="KR3k0013_WYG_126-14b"/>
衆數千以硤石鎮來降甲辰王世充將衛須拔率衆以<lb/>
陟州來降丁未王世充將叚德瑗率衆八百來降<lb/>
七月蕭銑辰州刺史田猷以州來降<lb/>
八月王世充趙士逹率其部及圃田縣並來降<lb/>
九月王世充將傅才率所部來降<lb/>
十月王世充將路則率所部來降<lb/>
三年正月黎州總管李世勣於竇建德中自拔來歸世<lb/>
勣本姓徐李宻據洛口以為東海公宇文化及之弑逆<lb/>
<pb n="KR3k0013_WYG_126-15a"/>
也引師北上宻遣世勣守黎陽倉化及攻之不尅數月<lb/>
而去宻解兵還金墉尋為世充所敗世勣以黎陽之衆<lb/>
北連洺相東極海隅南逹淮海盡李宻之境並相率來<lb/>
降遇竇建德䧟我山東之地進軍攻世勣戰不利力屈<lb/>
降之建德收其父葢從軍為質乃令世勣復守黎陽世<lb/>
勣與其官屬郭恪柳得文等謀曰地䧟父質身為賊首<lb/>
欲立功歸國而力不遂如何郭恪曰今新被賊使動即<lb/>
見疑宜擊世充自展誠効情相體信然後可得行其志<lb/>
<pb n="KR3k0013_WYG_126-15b"/>
耳世勣然之乃襲破獲嘉虜世充之衆以獻於建德由<lb/>
是親之因又遣人説建德曰曹戴兩州户口全實賊帥<lb/>
孟海公據有其地聲屬偽鄭内實攜離進兵吞之立便<lb/>
可得既併海公以臨徐兖可不戰而定河南矣建德然<lb/>
之自南略前進其大將曹旦齊善行等領兵渡河世勣<lb/>
以衆㑹之謀至河南而翻破建德冀得其父總取賊地<lb/>
立功以歸朝遇建德妻産久而不至且在河南多所侵<lb/>
擾李商胡等諸部怨之商胡與世勣素結為兄弟升堂<lb/>
<pb n="KR3k0013_WYG_126-16a"/>
拜親商胡之母泣謂世勣曰竇家無道如何事之世勣<lb/>
曰願母勿憂待一月内謹當殺取總歸唐國耳世勣辭<lb/>
去母謂其子曰東海公許我共圖此賊事須早斷何用<lb/>
待來事久變生不如即決於是起兵襲破建德水軍方<lb/>
遣人往報世勣世勣與曹旦並營郭恪勸襲旦世勣未<lb/>
能決而旦己知之營中嚴警不可犯於是與恪等馳數<lb/>
十騎來奔髙祖大喜遣使者迎勞之<lb/>
二月辛亥王世充伊闕縣副王三都殺其鎮將以衆來<lb/>
<pb n="KR3k0013_WYG_126-16b"/>
降<lb/>
三月己卯王世充將趙知遠許恪奴率其所部來降牂<lb/>
州庸州黔州兖州並遣使來降<lb/>
四月丙辰陜州總管于均自宋金剛所來降<lb/>
五月癸未長子縣丞長卿斬劉武周安州刺史宋德壽<lb/>
來降<lb/>
八月庚子鄧州豪執王世充所署刺史子剛來降癸卯<lb/>
梁師都石堡留守張舉率其男女千餘口來降<lb/>
<pb n="KR3k0013_WYG_126-17a"/>
九月庚午梁師都督劉晏來降癸酉王世充顯州總管<lb/>
田瓚以其部二十五州來降丁丑王世充蔚州刺史時<lb/>
德叡以其地來降壬午王世充濮州刺史杜才幹斬其<lb/>
滑州行臺僕射景元貞以濮陽來降<lb/>
十月甲午王世充將張鎮州來降戊戌世充將王舉以<lb/>
廻洺東城來降庚戌世充管州總管楊慶以州來降丙<lb/>
辰王世充榮州刺史魏陸執世充大將軍張志等四將<lb/>
以來降<lb/>
<pb n="KR3k0013_WYG_126-17b"/>
十二月辛卯河南許亮等十有一州背王世充來降辛<lb/>
丑王世充隨州總管徐毅以其地來降<lb/>
四年正月丁卯竇建德行臺尚書令胡大恩以大安鎮<lb/>
來降辛巳王世充梁州總管程嘉㑹以其地來降<lb/>
二月庚戌王世充兄子大棄河陽而遁其所部將以其<lb/>
城來降乙卯王世充懷州刺史陸善宗以城來降是月<lb/>
王世充將劉元氣以青城宫來降<lb/>
四月戊午王世充出兵攻竇軌軌師不利賊入其營太<lb/>
<pb n="KR3k0013_WYG_126-18a"/>
宗率精騎突之所向皆靡獲其大將葛彦璋賊敗績斬<lb/>
首二千餘級降其甲卒萬餘人丙午王世充平州刺史<lb/>
周仲隐以城來降<lb/>
五月甲子王世充之鞏縣偃師並來降乙丑世充將王<lb/>
德仁棄故洛陽城而遁其亞將趙季卿以城來降戊辰<lb/>
世充率其將吏降洛陽平<lb/>
庚午周法㓪以蘄春等四郡來降壬申洺相魏等州來<lb/>
降<lb/>
<pb n="KR3k0013_WYG_126-18b"/>
戊寅王世辨以徐宋等三十八州降世充故地悉定竇<lb/>
建德博州刺史王羡來降<lb/>
壬午竇建德尚書右僕射裴知兵部尚書曹旦等以傳<lb/>
國等八璽來降<lb/>
六月戊戌蔣善人以鄆州孟噉鬼以曹州來降<lb/>
七月庚申王世充兄子偽魏王𢎞烈宋王大行臺右僕<lb/>
射豆盧行褒左僕射蘇世長以襄州來降以其地置襄<lb/>
州道<hi>又云龎玉京兆涇陽人隋監閤李宻之據洛也玉統闗中精鋭以擊之𨽻於王世充與賊連戰者百</hi>
<pb n="KR3k0013_WYG_126-19a"/>
<hi>餘陣及宻敗歸於東都太宗之徇洛陽王率精兵萬餘來降又云田瓚淮安人初為賊帥楊士林長史後為士</hi>
<hi>林所忌懼不自安遂殺士林而叛歸王世充偽署顯州總管尋以地來降復其本土</hi>
十月辛卯蕭銑鄂州刺史雷長頴以魯山來降丁酉蕭<lb/>
銑江州總管葢彦舉以州來降戊申徐圓㓪昌州治中<lb/>
劉善行斬總管夏寶以須昌來降<lb/>
十月己亥隋始安太守李襲志以桂州來降<lb/>
五年正月丙戌同安賊帥殷恭邃以舒州來降己酉嶺<lb/>
南俚首楊世略以循潮二州來降<lb/>
<pb n="KR3k0013_WYG_126-19b"/>
二月戊辰金鄉人楊孝誠率衆三千背徐圓㓪以城來<lb/>
降<lb/>
四月戊寅廣州賊帥鄧文進隨合浦太守寗宣平南太<lb/>
守李晙等並遣使來降<lb/>
五月庚寅𤓰州豪右王幹斬賀拔行威來降𤓰州方始<lb/>
得平<lb/>
六年正月己卯饒陽人葛德威執劉黒闥以城降山東<lb/>
悉平<lb/>
<pb n="KR3k0013_WYG_126-20a"/>
五月癸巳馬邑賊髙滿政所部將張天明請降遣右武<lb/>
衛大將軍李遷以兵援之己亥梁師都將髙成即以所<lb/>
部來降戊午滿政斬突厥二百人以馬邑來降<hi>滿政馬邑人也</hi>
<hi>劉武周僭號以滿政為將及武周之敗范君章復據馬邑滿政懐歸國之計遂舉兵以襲君章覺變方奔突厥</hi>
<hi>滿政斬君章之子以城來降</hi>
七月辛巳沙州髙開道所部𢎞陽統漢二鎮相率來降<lb/>
九月乙未西沙州賊帥竇伏明斬賀拔行威以城來降<lb/>
十月己未逆賊張大智侵洛州刺史田世康益州行臺<lb/>
<pb n="KR3k0013_WYG_126-20b"/>
尚書郎行方開州刺史冉仁德討之大智以衆來降<lb/>
太宗貞觀十九年六月征遼是月丁酉攻白巖城李勣<lb/>
攻其西南帝臨其西北城主孫伐音濳令腹心人請降<lb/>
乃臨堞投刅戲以為信曰奴願降其中有主者言曰以<lb/>
我旗幟示必降逮之城主伐音所遣人得而樹之於城<lb/>
髙麗以為唐兵登也衆悉從之初遼東之䧟也城中懼<lb/>
而請降既而中悔帝怒其反覆許以城中人物分賜將<lb/>
士至是李勣見且受降率甲卒數十人請於帝曰戰士<lb/>
<pb n="KR3k0013_WYG_126-21a"/>
奮厲争先不顧矢石者貪獲虜耳今城垂拔奈何更許<lb/>
其降無乃孤將士之心成黠虜之計帝下馬而謝曰將<lb/>
軍言是也然縱兵殺戮虜其妻孥朕所不忍將軍麾下<lb/>
有功者朕以庫物賞之庶因將軍贖此一城勣乃止遂<lb/>
受降獲士女一萬勝兵一千四百倉廪二萬八千石帝<lb/>
御旌宫於水渚髙麗降衆重列而拜者二千餘人優勞<lb/>
之髙麗舞躍呌呼聲震山谷命太官賜飡解牲體而羅<lb/>
之不置刅髙麗手擘口齧骨肉俱盡城中人年八十以<lb/>
<pb n="KR3k0013_WYG_126-21b"/>
上賜帛各有差及諸城堡人帝悉加慰諭給以糧仗任<lb/>
其所往城中父老僧尼貢夷酪昆布米餅蕪荑䜴等帝<lb/>
悉為少受而賜之以帛髙麗喜甚皆仰天下拜曰聖天<lb/>
子之恩非所望也丙辰次於安市城北丁巳髙麗髙惠<lb/>
真率衆十五萬來援於安市城東南八里而陣帝令李<lb/>
勣率歩卒擊之髙延壽衆退長孫無忌縱兵乘其後太<lb/>
宗又引軍臨之賊大潰斬首二萬餘級己未髙延壽髙<lb/>
惠真率三萬六千餘人請降帝引入轅門延壽膝行而<lb/>
<pb n="KR3k0013_WYG_126-22a"/>
前拜手請命帝謂延壽等曰東夷英少譸張海曲至於<lb/>
摧堅破敵故當不及老人而今而後更敢與天子戰否<lb/>
延壽等咸伏地而不對辭簡耨薩已下及酋首三千五<lb/>
百人授以戎秩遷之内地餘人並釋俘放還平壤其謝<lb/>
恩於天子並雙舉手以顙頓地懽呌之聲聞數十里外<lb/>
收靺鞨三千三百人盡坑殺之獲馬五萬匹牛五萬頭<lb/>
光明甲一萬領他戰器械稱是<lb/>
唐肅宗至德二年十二月安禄山偽御史大夫嚴莊來<lb/>
<pb n="KR3k0013_WYG_126-22b"/>
降元帥廣平王領送西京賊所侵河東河西諸郡皆歸<lb/>
順賊將盡投河北唯熊元皓在北海髙秀巖在大同並<lb/>
相次送欵<lb/>
乾元元年二月丁卯逆賊孫孝節來降詔百官於朝觀<lb/>
之<lb/>
代宗永㤗元年僕固懐恩大將僕固名臣以千餘騎來<lb/>
降<lb/>
大厯十年五月乙未魏州田承嗣部將霍榮國以磁州<lb/>
<pb n="KR3k0013_WYG_126-23a"/>
歸順是年十一月田承嗣所營瀛州刺史希光<hi>史失其姓</hi>以<lb/>
城降有兵萬餘人積榖二十萬斛<lb/>
後唐莊宗初為晉王討幽州劉守光天祐十年二月東<lb/>
北面行營周德威上言蘇州降將成行言陳萬逵羅景<lb/>
温來降<lb/>
三月乙丑幽州劉守光將張方信賈全節挈族二百五<lb/>
十口來降<lb/>
四月甲申劉守光將校李暉王行安王元廸王行周李<lb/>
<pb n="KR3k0013_WYG_126-23b"/>
在殷王文豐延陵位劉行遇楊令暉劉行宇王元福尹<lb/>
謙李暉段文祐李行禮馬令紹賈從暉韓令珪等並攜<lb/>
家屬來降周德威引軍逼幽州南門賊將鄭宗遇王居<lb/>
俸趙行立鄭賽管丙來降<lb/>
七月壬子劉守光將楊師貴等五十人來降<lb/>
八月賊將李進劉建章劉唐珪張在禮劉敬德等來降<lb/>
九月燕將史德讓衛章李彦暉董行立等來降<lb/>
十月燕將王居爽軍使孟在章一百六十人來降<lb/>
<pb n="KR3k0013_WYG_126-24a"/>
十五年八月己酉梁兖州節度使張萬進遣使歸欵<lb/>
同光元年八月帝自鄴御軍至朝城與梁軍相遇戊戌<lb/>
梁將左右先鋒指揮康延孝領騎百人來投<hi>延孝本晉陽人家世</hi>
<hi>部族少𨽻太祖軍負罪奔於梁漸至偏袒性剛烈負氣不居人下知梁朝終敗來奔帝虚懐引見賜御錦袍玉</hi>
<hi>𢃄屏人問之對曰臣竊觀汴人兵衆不少論其君臣將校終見敗亡趙巖趙鵠張漢傑居中專政締結宫掖賄</hi>
<hi>賂公行毎命一統軍必先入金銀千錠不由勲德以賂取人段凝智勇俱無一朝便為大將是由入銀為賂便</hi>
<hi>付兵權霍彦威王彦章皆宿將名臣却出其下切齒側目勢不奈何自將兵已來率歛行伍曲心事賂阿媚取</hi>
<hi>容自彦章獲德勝齒城梁主亦稍獎使此人立性剛暴不奈凌制梁主每一發軍即令近臣監當進止可否悉</hi>
<pb n="KR3k0013_WYG_126-24b"/>
<hi>取監臨處分彦章悒悒形於顔色自通津失利段凝彦章又獻謀策欲數道舉軍令董璋以陜虢澤潞之衆趨</hi>
<hi>石㑹闗以冦太原霍彦威統闗西汝洛之衆自衛相邢洛以冦鎮定段凝杜晏球領大軍以攻鄆州決取十月</hi>
<hi>大舉又自滑州南決破河堤使水東注曹濮之間至於汶陽瀰漫不絶以限北軍臣在南中側聞此議臣亦料</hi>
<hi>其兵力聚則不少分則無餘陛下但待彼分却諸軍領鐵騎五千自鄆州移程直抵宋汴不旬日天下事定斷</hi>
<hi>曰不疑且宻喻藩鎮各令戒嚴餘無憂矣帝懌然壯其陳述然聞汴軍大舉心亦憂之延孝之來其母妻子在</hi>
<hi>滑宻約同奔及延孝至亦自滑浮舟東下至於鄴城</hi>
晉髙祖天福元年閏十一月己卯車駕至河陽北節度<lb/>
使萇從簡來降<lb/>
<pb n="KR3k0013_WYG_126-25a"/>
三年八月魏府軍前澶州刺史馮暉自逓城來降<lb/>
九月己酉宫苑使焦繼勲自軍前押魏博節度使范延<lb/>
光牙將馬諤齎歸命待罪表到闕壬子延光領部下兵<lb/>
士素服於本府門俟命有詔釋罪<lb/>
六年九月十一日以襄州投降賊軍馬軍七百餘人名<lb/>
彰順歩軍一千一百餘人名歸順並令汝州收管<lb/>
開運元年十二月青州楊光遠降光遠子承勲等斬觀<lb/>
察判官丘濤牙將白延祚楊贍杜延壽等首級送於招<lb/>
<pb n="KR3k0013_WYG_126-25b"/>
討使李守貞乃縱火大譟刼其父於私第以城納欵遣<lb/>
即墨縣令王德柔貢表待罪楊光遠亦遣節度判官楊<lb/>
麟奉表請死詔釋之<lb/>
漢髙祖即位稱天福十二年五月車駕離晉陽澤州刺<lb/>
史翟令竒以郡來降至絳州本州刺史李從㓪以郡降<lb/>
初契丹遣偏校成霸卿曹可璠等守其郡帝建義之始<lb/>
不時歸命及車駕至帝耀兵於城下不令攻擊從㓪等<lb/>
遂降<lb/>
<pb n="KR3k0013_WYG_126-26a"/>
周太祖初為漢樞宻使以乾佑元年奉命討李守貞五<lb/>
月九日賊河西水砦主周光遜以砦及將校兵士一千<lb/>
一百三十二人來降賊南面都監王仁岳之下十六人指<lb/>
揮使石公進草賊都頭惡長官聶知遇王三鐵之下十<lb/>
六人副兵馬使軍頭十將長行共一千四十七人賊火<lb/>
城内乘船投來都頭劉瓊安建武之下三十七人並來<lb/>
奔十日太祖率騎部領降將周光遜等兵士三千人入<lb/>
長連城以徇尋有賊職員八人來奔其夜又賊將胡進<lb/>
<pb n="KR3k0013_WYG_126-26b"/>
超已下三百餘人歸<lb/>
世宗顯德元年三月親征河東四月乙卯河中節度使<lb/>
王彦超上言偽汾州防禦使董希顔以城歸順丙辰偽<lb/>
遼州刺史張漢超以城歸順先帝遣萊州防禦使康延<lb/>
紹率師討遼州又遣宻州防禦使田瓊率師攻沁州先<lb/>
以宣㫖招諭如不受命即進軍伐之二州皆拒命延紹<lb/>
及瓊請益兵及治攻具以廹之帝可其奏各益之以歩<lb/>
卒三千仍詔主將期以三日克之是日田瓊遣潞州行<lb/>
<pb n="KR3k0013_WYG_126-27a"/>
軍司馬安友規上言沁之禦備甚堅賊皆死戰攻取未<lb/>
下帝暴怒疑其逗撓亟命延駕欲親至其所羣臣以偏<lb/>
郡孤危請車駕不行㑹中使自遼州至言賊城已歸順<lb/>
乃止五月丙子偽代州防禦使鄭處謙上表歸順時契<lb/>
丹大將楊衮自髙平之敗奔至代州及聞王師至太原<lb/>
意處謙等有變謀奪其州一日立召處謙計事處謙懼<lb/>
不敢赴衮使虜騎數十守其城門處謙與軍民共擊殺<lb/>
之因閉壁以拒蕃戎遣使歸命且乞援兵時劉崇所署<lb/>
<pb n="KR3k0013_WYG_126-27b"/>
偽樞宻直學士王得中自虜中使廽至代州遇變亦上<lb/>
表歸命<lb/>
二年王師伐蜀九月癸丑西南面都監向訓上言秦州<lb/>
以城降<hi>初鳯州重圍既合日已危蹙蜀人乃遣偽秦州節度使髙處儔領兵自秦州出將解鳯州之圍</hi>
<hi>處儔聞堂倉之敗且懼追兵將至因潰歸秦州偽觀察判官趙玭閉城拒之處儔遂西遁玭澶州人也初補集</hi>
<hi>賢院書吏後調選出官因從知於階成間開運末戎虜盗國節度使何建以城入蜀後受偽命為秦州觀察判</hi>
<hi>官及聞處儔敗走盡召秦州官屬諭之曰今大朝兵甲無敵於天下自用師西征戰無不勝蜀中所遣將校皆</hi>
<hi>武勇者所發兵士皆驍鋭者然殺戮逃遁之外㡬無孑遺我軰安坐受其禍去危就安當在今日聞者皆俯伏</hi>
<pb n="KR3k0013_WYG_126-28a"/>
<hi>聽命玭遂以城降</hi>
四年再征淮西三月辛卯夜偽監軍使朱元賊將朱仁<lb/>
裕孫璘等相次各舉其砦來降其卒萬餘衆帝慮其餘<lb/>
黨沿流東潰遽令歩將趙晁率舟師數千沿淮而下逐<lb/>
之<lb/>
十二月帝幸淮上乙卯泗州守將范再遇以其城降獲<lb/>
降卒三千餘人庚申招討使李重進上言偽濠州團練<lb/>
使郭延謂已下以其城降濠州平降其卒萬餘衆獲軍<lb/>
<pb n="KR3k0013_WYG_126-28b"/>
糧數萬石乙丑漣水縣偽雄武軍使知縣事崔萬廸以<lb/>
其縣來降<lb/>
六年幸滄州四月辛丑次益津闗偽守將終廷輝以其<lb/>
城來降<lb/>
癸卯至瓦橋闗偽守將姚内斌率其部衆五百餘人以<lb/>
城來降入於瓦橋闗駐蹕於行宫甲辰偽鄭州刺史劉<lb/>
信上表歸順<lb/>
　册府元龜卷一百二十六<lb/>
</p>
<p>
</p>
  </div>
</body>
</text>
</TEI>
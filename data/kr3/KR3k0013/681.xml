<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百八十一</head>
    <p>
<pb n="KR3k0013_WYG_681-1a"/>
欽定四庫全書<lb/>
　册府元龜卷六百八十一　宋　王欽若等　撰<lb/>
　　牧守部<lb/>
　　　　謡頌　　感瑞<lb/>
　　　謡頌<lb/>
虞書曰勸之以九歌卜商有言曰嗟歎之不足故咏歌<lb/>
之盖謡頌之作其來尚矣若乃牧守之寄風教所出而<lb/>
能敦清静之治流愷悌之政愛養萌庶蠲除苛刻厚生<lb/>
<pb n="KR3k0013_WYG_681-1b"/>
以興利遏彊而去惡孤弱以之成立閭里繇其富庶乃<lb/>
有斑白之詠齠齓之謡發於委巷布於行路自非仁厚<lb/>
淪於骨髄誠心激於肺腑又豈能抑揚蹈厲周旋詠歎<lb/>
言有章而聲成文者哉傳曰入其國其教可知是之謂<lb/>
也<lb/>
漢趙廣漢張敞王尊王章王駿為京兆尹皆有能名京<lb/>
師稱曰前有趙張後有三王<lb/>
馮立任太原太守徙西河上郡居職公亷治行畧與野<lb/>
<pb n="KR3k0013_WYG_681-2a"/>
王相似野王立相代為太守歌之曰大馮君小馮君兄<lb/>
弟繼踵相因循聰明賢智惠吏民政如魯衛德化鈞周<lb/>
公康叔猶二君<lb/>
後漢岑熈為魏郡太守招聘隠逸與叅政事無為而化<lb/>
視事二年輿人歌之曰我有枳棘岑君伐之我有蟊賊<lb/>
岑君遏之狗吠不驚足下生氂含哺鼓腹焉知凶災我<lb/>
喜我生獨丁斯時美矣岑君於戲休兹<lb/>
亷范為蜀郡太守成都民物豐盛邑宇逼側舊制禁民<lb/>
<pb n="KR3k0013_WYG_681-2b"/>
夜作以防火災而更相隠蔽燒者日屬范乃毁削前令<lb/>
但嚴使儲水而已百姓為便乃歌之曰亷叔度來何暮<lb/>
不禁火民安作平生無𥜗今五袴<lb/>
郭賀字喬卿為荆州刺史到官有殊政百姓便之歌曰<lb/>
厥德仁明郭喬卿忠正朝廷上下平<lb/>
張堪為漁陽太守乃於狐奴開稻田八千餘頃勸民耕<lb/>
種以致殷富百姓歌曰桑無附枝麥穗兩岐張君為政<lb/>
樂不可支<lb/>
<pb n="KR3k0013_WYG_681-3a"/>
杜詩為南陽太守脩治陂池時人方於召信臣故南陽<lb/>
為之語曰前有召父後有杜母<lb/>
賈琮為交趾刺史先是屯兵反執刺史有司舉琮為刺<lb/>
史琮即移書告示各使安其資業招撫荒散蠲復徭役<lb/>
誅斬渠帥為大害者簡選良吏試守諸縣歲間蕩定百<lb/>
姓以安巷路為之歌曰賈父來晩使我先反今見清平<lb/>
吏不敢飯<lb/>
朱暉為臨淮太守其諸報怨以義犯率皆為求其理多<lb/>
<pb n="KR3k0013_WYG_681-3b"/>
得生濟其不義之囚即時僵仆吏人畏愛為之歌曰彊<lb/>
直自遂南陽朱李<hi>暉字</hi>吏畏其威人懷其惠<lb/>
延篤為左馮翊又徙京兆尹其政用寛仁憂恤民黎擢<lb/>
用長者與叅政事郡中歡愛三輔咨嗟焉先是陳留邊<lb/>
鳯為京兆尹亦有能名郡人為之語曰前有趙張三王<lb/>
後有邊延二君<lb/>
張霸為會稽太守越賊束手歸附童謠曰棄我㦸捐我<lb/>
矛盗賊盡吏皆休<lb/>
<pb n="KR3k0013_WYG_681-4a"/>
陳臨為蒼梧太守有遺腹子報父怨捕得繫獄傷其無<lb/>
子令其妻入獄遂産得男人歌曰蒼梧陳君恩廣大令<lb/>
死罪囚有後代德叅古賢天報施<lb/>
李燮拜京兆尹詔發西園錢燮上封事遂止不發吏民<lb/>
愛仰乃歌曰我府君道教舉恩如春威如虎弱不茹剛<lb/>
不吐愛如母訓如父<lb/>
皇甫嵩為冀州牧奏請一年租以賑饑民民歌曰天下<lb/>
亂兮市為墟毋不保子兮妻失夫賴得皇甫兮復安居<lb/>
<pb n="KR3k0013_WYG_681-4b"/>
宗資為汝南太守任功曹范滂南陽太守成瑨亦委功<lb/>
曹岑晊二郡為謠曰汝南太守范孟博南陽宗資主畫<lb/>
諾南陽太守岑公孝𢎞農成瑨但坐嘯<hi>范滂字孟博岑晊字公孝</hi>
晉王祥初為徐州刺史辟吕䖍為别駕時冦盗充斥祥<lb/>
率勵兵士頻討破之州界清静政化大行時人歌之曰<lb/>
海沂之康實賴王祥邦國不空别駕之功<lb/>
杜預為荆州刺史都督荆州諸軍事南土美之而歌曰<lb/>
後世無叛由杜公孰識智名與勇功<lb/>
<pb n="KR3k0013_WYG_681-5a"/>
祖逖為豫州刺史百姓感悦嘗置酒大會耆老中坐流<lb/>
涕曰吾等老矣更得父母死将何恨乃歌曰幸哉遺黎<lb/>
免俘虜三辰既朗遇慈父元酒忘勞甘瓠脯何以詠恩<lb/>
歌且舞其得人心如此<lb/>
應詹為南平太守督南平天門武陵軍事天門武陵谿<lb/>
蠻並反詹討降之時政令不一諸蠻怨望並謀背叛詹<lb/>
召蠻酋破銅劵與盟由是懷詹數郡無虞其後天下大<lb/>
亂詹境獨全百姓歌之曰亂離既普殆為灰朽僥倖之<lb/>
<pb n="KR3k0013_WYG_681-5b"/>
運賴兹應后歲寒不凋孤境獨守拯我塗炭惠隆邱阜<lb/>
潤同江海恩猶父母<lb/>
鄧攸為吳郡太守稱疾去郡嘗有送迎錢數百萬攸去<lb/>
不受一錢百姓數千人留牽攸船不得進攸乃止停中<lb/>
夜發去吳人歌之曰紞如打五鼓鷄鳴天欲曙鄧侯挽<lb/>
不留謝令推不去<lb/>
梁始興王憺為安西将軍荆州刺史以慈母喪詔徴本<lb/>
號還朝民為之歌曰始興王民父母赴人急如水火何<lb/>
<pb n="KR3k0013_WYG_681-6a"/>
時復來哺乳我<lb/>
夏侯䕫為豫州刺史䕫兄亶先經此任至是䕫居焉兄<lb/>
弟並有恩惠於鄉里百姓歌之曰我之有州頻仍夏侯<lb/>
前兄後弟布政優優<lb/>
陸襄為鄱陽内史平妖賊鮮于琛時隣郡豫章安城守<lb/>
宰案治黨與因求貨賄皆不得其實或有善人盡室罹<lb/>
禍惟襄郡枉直無濫民作歌曰鮮于抄後善惡分人無<lb/>
横死賴陸君<lb/>
<pb n="KR3k0013_WYG_681-6b"/>
後魏呂顯為鉅鹿太守清身奉公務存贍䘏妻子不免<lb/>
饑寒民頌之曰時惟府君克清克明緝我荒土民胥樂<lb/>
生願夀無疆以享長齡<lb/>
李曾為趙郡太守并州丁零數為山東之害知曾能得<lb/>
百姓死力憚不入境賊於常山東得一死鹿謂趙郡地<lb/>
也賊長責之還令送鹿故處隣郡為之謡曰乍作趙郡<lb/>
鹿猶勝常山粟其見憚如此<lb/>
北齊鄭述祖道昭之子也道昭先為兖州刺史述祖天<lb/>
<pb n="KR3k0013_WYG_681-7a"/>
保初又為之有人入市盗布其父怒曰何忍欺君執之<lb/>
以歸首述祖特原之自是之後境内無盗人歌之曰大<lb/>
鄭公小鄭公相去五十載風教猶尚同<lb/>
張晏之行北徐州事尋即真為吏人所愛御史崔子武<lb/>
智察州郡至北徐無所案劾唯得百姓所製清德頌數<lb/>
篇乃歎曰本求罪狀遂聞頌聲遷兖州刺史<lb/>
宋世良為清河太守先是郡東南有曲堤成公一姓居<lb/>
之群盗多萃於此人為之語曰寧渡東吳㑹稽不厯成<lb/>
<pb n="KR3k0013_WYG_681-7b"/>
公曲堤世良至郡施條制盗奔他境人又謠曰曲堤雖<lb/>
險賊何益但有宋公自屏跡<lb/>
後周崔謙齊天保初為濟北太守恩信大行富者禁其<lb/>
奢侈貧者勸課周給縣公田多沃壌謙咸易之以給人<lb/>
又改鞭用熟皮為之不忍見血示恥而已朝貴行過郡<lb/>
境問人太守為政何如對曰府君恩化古者所無輿人<lb/>
為歌曰崔府君能臨政給沃田易皮鞭布威德人無争<lb/>
客曰既稱恩化何因復威對曰長吏憚其威嚴人庶蒙<lb/>
<pb n="KR3k0013_WYG_681-8a"/>
其恩惠故兼言之<lb/>
裴俠為河北郡守躬履儉素愛人如子所食唯菽麥鹽<lb/>
菜而已吏人莫不懷之此郡舊制有漁獵夫三十人以<lb/>
供郡守俠曰以口腹役人吾所不為也乃悉罷之又有<lb/>
丁三十人供郡守役使亦不以私並收庸為市官馬歲<lb/>
時既積馬遂成羣去職之日一無所取人歌曰肥鮮不<lb/>
食丁庸不取裴公貞惠為世規矩<lb/>
隋豆盧勣初仕後周為渭州刺史甚有惠政華夷悦服<lb/>
<pb n="KR3k0013_WYG_681-8b"/>
鳥䑕山俗呼為髙武隴其下渭水所出其山絶壁千尋<lb/>
繇來乏水諸羌苦之勣馬足所踐忽飛泉湧出有白烏<lb/>
翔止㕔前乳子而後去民為之謡曰我有丹陽山出玉<lb/>
漿濟我民夷神烏來翔<lb/>
于仲文字次武仕周為安固太守始州刺史屈突尚宇<lb/>
文䕶之黨也先坐事下獄無敢繩者仲文至郡窮治遂<lb/>
竟其獄蜀中為之語曰明斷無雙有于公不避強禦有<lb/>
次武<lb/>
<pb n="KR3k0013_WYG_681-9a"/>
樊叔畧累封清鄉安定公開皇中為相州刺史百姓為<lb/>
之語曰智無窮清鄉公上下正樊安定<lb/>
唐顔遊秦武德初為亷州刺史封臨沂縣男時劉黑闥<lb/>
初平人多以强暴寡風俗未安遊秦撫恤境内敬讓大<lb/>
行邑里歌之曰亷州顔有道性行同莊老愛人如赤子<lb/>
不殺非時草髙祖璽書勞勉之<lb/>
薛大鼎為滄州刺史州界有無棣河隋末填廢大鼎奏<lb/>
開之引魚鹽於海百姓歌之曰新河得通舟檝利直逹<lb/>
<pb n="KR3k0013_WYG_681-9b"/>
滄海魚鹽至昔日徒行今騁駟美哉薛公德滂被<lb/>
田仁會永徽初為郢州刺史以善政聞時屬亢旱仁會<lb/>
自曝祈禱竟獲甘澤其嵗大熟百姓歌之曰父母育我<lb/>
田使君精誠為人上天聞中田致雨山出雲倉廪既實<lb/>
禮義伸但願常在不患貧<lb/>
張仁愿為并州都督府長史逺近震懾無敢犯者初髙<lb/>
宗時賈敦實為雒州長史亦有政績與仁愿皆為一時<lb/>
之最故時人為之語曰雒州有前賈後張可敵京兆三<lb/>
<pb n="KR3k0013_WYG_681-10a"/>
王其見稱如此<lb/>
李峴為京兆尹楊國忠惡其不附已以雨災出為長沙<lb/>
郡太守時京師米麥踴貴百姓謡言曰欲得米粟賤無<lb/>
過追李峴其為政得人心如此<lb/>
　　　感瑞<lb/>
夫政平訟理民無愁怨至和浹洽瑞物來格斯盖肇自<lb/>
人心契於神道者矣自漢室而下重牧守之任循良間<lb/>
作德讓宣洽恊氣斯兆嘉瑞薦降至於服猛鷙之性不<lb/>
<pb n="KR3k0013_WYG_681-10b"/>
為物害弭螟蠈之災無入郡境膏雨隨應夭癘自消枯<lb/>
木發榮靈泉沸涌美利浹於萌庶休徴表於圖牒著之<lb/>
曩紀形於謡頌自非仁化之淵塞誠心之脗合亦何以<lb/>
通至誠之感臻無方之應者焉<lb/>
漢黄霸為潁川太守治為天下第一徴守京兆尹坐事<lb/>
貶秩有詔歸潁川太守官以八百石居治如前前後八<lb/>
年郡中愈治是時鳯凰神爵數集郡國潁川尤多<lb/>
後漢冦恂建武初為潁川太守郡中大生穭豆收得十<lb/>
<pb n="KR3k0013_WYG_681-11a"/>
萬餘斛以應給諸營<lb/>
秦彭為潁川太守有鳯凰麒麟嘉禾甘露之瑞集於郡<lb/>
境<lb/>
劉昆建武中為𢎞農太守先是崤澠驛道多虎災行旅<lb/>
不通昆為政三年仁化大行虎皆負子渡河光武聞而<lb/>
異之<lb/>
朱暉為臨淮太守建武十六年四方牛大疫臨淮獨不<lb/>
鄰郡人多牽牛入界<lb/>
<pb n="KR3k0013_WYG_681-11b"/>
鄭𢎞為淮隂太守消息繇賦政不煩苛行春天旱隨車<lb/>
致雨白鹿方道挾轂而行𢎞怪問主簿黄國曰鹿為吉<lb/>
為凶國拜賀曰聞三公車轓畫作鹿明府必為宰相<lb/>
宋均為九江太守郡多虎暴數為民患嘗募設檻穽而<lb/>
猶多傷害均到下記屬縣曰夫虎豹在山黿鼉在水各<lb/>
有所託且江淮之有猛獸猶北土之有鷄豚也今為民<lb/>
害咎在殘吏而勞勤張捕非憂恤之本也其務退姦貪<lb/>
思進忠善可一去檻穽除削課制其後傳言虎相與東<lb/>
<pb n="KR3k0013_WYG_681-12a"/>
游渡江中元元年山陽楚沛多蝗其飛至九江界者輙<lb/>
東西散去由是名稱逺近<lb/>
王况為陳留太守性聰敏善行德教明帝永平末蝗蟲<lb/>
起㤗山彌衍兖豫過陳留界飛逝不集五榖獨豐<lb/>
周暢性仁慈為河南尹安帝永初二年夏旱乆禱無應<lb/>
暢因收葬雒城傍客死骸骨凡萬餘人應時㴻雨嵗乃<lb/>
豐稔<lb/>
法雄為南郡太守斷獄省少户口益增郡濱𢃄江沔又<lb/>
<pb n="KR3k0013_WYG_681-12b"/>
有雲夢藪澤永初中多虎狼之暴前太守賞募張捕反<lb/>
為所害者甚衆雄乃移書屬縣曰凡虎狼之在山林猶<lb/>
人之居城市古者至化之世猛獸不擾皆由恩信寛澤<lb/>
仁及飛走太守雖不德敢忘斯義記到其毁壞檻穽不<lb/>
得妄捕山林是後虎害稍息人以獲安在郡數嵗嵗常<lb/>
豐稔<lb/>
鮑德為南陽太守時嵗多荒災唯南陽豐穰吏人愛悅<lb/>
號為神父<lb/>
<pb n="KR3k0013_WYG_681-13a"/>
魯丕為趙相在職六年嘉瑞屢降吏人重之<lb/>
趙憙為平原太守青州大蝗侵入平原界輙死嵗累有<lb/>
年百姓歌之<lb/>
馬稜為廣陵太守蝗蟲入江海化為魚蝦遷為益州郡<lb/>
太守政化尤異有神馬四匹出鎮河中甘露降白烏見<lb/>
始興起學校漸遷其俗<lb/>
王阜為益州郡太守政教清静百姓安業甘露降白烏<lb/>
見連有瑞應世謂其持法平正寛慈所致<lb/>
<pb n="KR3k0013_WYG_681-13b"/>
沈豐為零陵太守到官一年甘露降芝草生<lb/>
曹褒為河内太守時春夏大旱糧榖踴貴褒到乃省吏<lb/>
併職退去姦貪㴻雨數降其秋大熟百姓給足流寓皆<lb/>
還<lb/>
百里嵩自景山為徐州刺史州境遭旱嵩出巡遂甘雨<lb/>
輙㴻東海祝其合鄉等二縣父老訴曰人等是公百姓<lb/>
獨不逺降嵩迴赴之雨随車而下<lb/>
孟嘗為合浦太守郡不産榖實而海出珠寶與交趾比<lb/>
<pb n="KR3k0013_WYG_681-14a"/>
境常通商販買糴糧食先時宰守並多貪穢詭人採求<lb/>
不知紀極珠遂漸徙於交趾郡界於是行旅不至人物<lb/>
無資貧者死饑於道嘗到官革易前弊求民利病曾未<lb/>
踰嵗去珠復還百姓皆反其業商貨流通稱為神明<lb/>
晉虞溥為鄱陽内史為政嚴而不猛風化大行有白烏<lb/>
集於郡庭<lb/>
南齊虞愿為晉平太守初海邊有越王石嘗隐雲霧相<lb/>
傳云清亷太守乃得見愿往觀視清徹無隐蔽<lb/>
<pb n="KR3k0013_WYG_681-14b"/>
梁始興王憺為荆州刺史大水江溢堤壞憺親率将吏<lb/>
冐雨賦丈尺築治之雨甚水壯衆皆恐或請憺避焉憺<lb/>
曰王尊尚欲身塞河堤我獨何心茍免乃刑白馬祭神俄<lb/>
而水退又嘉禾一莖六穗生於州界甘露降於黄閣後荆州大<lb/>
旱憺使祠于天井有巨虵長二丈出遶祠壇俄而注雨<lb/>
歲大豐<lb/>
安成王秀牧荆州嘗苦旱咸欲徙市開渠秀乃責躬親<lb/>
祈楚望俄而甘雨即降遂獲有年<lb/>
<pb n="KR3k0013_WYG_681-15a"/>
蕭曄為晉陵太守至郡屬旱躬自祈禱果獲甘潤郡雀<lb/>
林村舊多猛虎為害曄在政六年此暴遂息<lb/>
蕭暎為吳興太守累郡不稔中大通三年野穀生武康<lb/>
凡二十二處自此豐穰暎製嘉穀頌以聞中詔稱美<lb/>
蕭脩為梁秦二州刺史長史范洪胄有田一頃将秋遇<lb/>
蝗脩躬至田所深自咎責功曹史琅琊王亷勸脩捕蝗<lb/>
脩曰此由刺史無德所致捕之何補言卒忽有飛鳥千<lb/>
羣蔽日而至瞬息之間食蟲遂盡而去莫知何鳥適有<lb/>
<pb n="KR3k0013_WYG_681-15b"/>
臺使見之具言於帝璽書勞問詔曰犬牙不入無以過<lb/>
也州人表請立碑頌德<lb/>
長沙王子業為湘州刺史尤著善政零陵舊有二猛虎<lb/>
為暴無故相枕而死郡人唐睿見猛虎傍一人曰刺史<lb/>
德感神明所以兩猛虎自斃言訖不見衆竝異之<lb/>
吳平侯勵為宣城内史郡多猛虎嘗為人患及勵在任<lb/>
獸暴為息<lb/>
傅昭為安城内史郡多猛虎為害嘗設檻穽昭曰人不<lb/>
<pb n="KR3k0013_WYG_681-16a"/>
害猛虎猛虎亦不害人乃命去檻穽猛虎竟不為害<lb/>
殷鈞為臨川内史郡舊多山瘧更暑必動自鈞在任郡<lb/>
境無復疾<lb/>
張纘為湘州刺史有善政益陽縣人作田二頃皆異畆<lb/>
同穎<lb/>
褚翔為義興太守翔在政潔已省繁苛去游費百姓安<lb/>
之郡之西亭有古樹積年枯死翔至郡忽更生枝葉百<lb/>
姓咸以為善政所感及秩滿吏民詣闕請之勑許之<lb/>
<pb n="KR3k0013_WYG_681-16b"/>
桂陽王象為湘州刺史湘州舊多猛虎為暴及象任州<lb/>
日四猛虎死于郭外自此静息故老咸稱德政所感<lb/>
孫謙為零陵太守年已衰老獨强力為政吏民安之先<lb/>
是郡多虎暴謙至絶迹及去官之夜虎即害居民<lb/>
後魏李繪字敬文為髙陽内史郡境舊有三虎人常患<lb/>
之繪欲修檻遂因鬭俱死於郡西咸以為化感所致皆<lb/>
勸申上繪曰猛虎因鬭而斃自是偶然貪此為功人将<lb/>
窺我竟不聽<lb/>
<pb n="KR3k0013_WYG_681-17a"/>
崔挺為光州刺史州治舊掖城西北數里有斧山峯嶺<lb/>
髙峻北臨滄海南望岱岳一邦遊觀之地挺於頂上欲<lb/>
營觀宇故老曰此嶺秋夏之際嘗有暴雨迅風巖石盡<lb/>
落相傳云是龍道此觀不可乆立挺曰人神相去何逺<lb/>
之有虬龍倐忽豈一路乎遂營之數年間果無風雨之<lb/>
異挺既代即為風雹所毁於後復作尋壞遂莫能立時<lb/>
以為善化所感<lb/>
北齊平鍳東魏懐州刺史奏請於州西故軹闗道築城以<lb/>
<pb n="KR3k0013_WYG_681-17b"/>
防遏西冦朝廷從之尋而西魏來攻是時新築之城糧<lb/>
仗未集又素乏水惟南門内有大井隨汲即竭覽乃具<lb/>
冠俯井而祝至旦而井泉湧溢合城取之<lb/>
李渾天保中為海州刺史亡人反攻州城中多石無井<lb/>
常食海水賊絶其路城内先有一池時旱乆涸一朝大<lb/>
雨泉流通溢賊以為神應時駭散渾督厲将士捕斬渠<lb/>
帥<lb/>
趙郡王叡天保中為北朔州刺史有無水之處禱而掘<lb/>
<pb n="KR3k0013_WYG_681-18a"/>
井鍫鍤纔下泉源湧出至今號曰趙郡王泉<lb/>
羊烈為平陽太守治有能名是時頻有災蝗犬牙不入<lb/>
平陽境勑書褒美焉<lb/>
張華原為兖州刺史先是州境數有猛虎為暴自華原<lb/>
臨州忽有六駮食之咸以為化感所致<lb/>
魏蘭根為岐州刺史部内麥多五穗隣州田䑕為災犬<lb/>
牙不入岐州界<lb/>
宋世良為清河太守醴泉出於界内<lb/>
<pb n="KR3k0013_WYG_681-18b"/>
孟業為東都太守以寛惠著名五官張凝因出使得麥<lb/>
一莖五穗其餘或三穗四穗共一莖合郡人以政化所<lb/>
感至秋有東燕縣人班暎祖送嘉禾一莖九穗<lb/>
房豹為樂陵太守鎭以凝重哀矜貧弱堦庭簡静囹圄<lb/>
空虚郡治瀕海水味多鹹苦豹命鑿一井遂得甘泉遐<lb/>
邇以為政化所致豹罷歸後井味復鹹<lb/>
後周陸逞為京兆尹郡界有豕生數子經旬而死其家<lb/>
又有豶遂乳養之諸豚賴之以活時論以逞仁政所致<lb/>
<pb n="KR3k0013_WYG_681-19a"/>
賀蘭祥為荆州刺史時盛夏亢陽祥乃親巡境内觀政<lb/>
得失見有發掘古冡暴露骸骨者乃謂守令曰此豈仁<lb/>
者之政邪於是命所在收葬之即日㴻雨是嵗大有年<lb/>
州境先多古墓其俗好行發掘至是遂息<lb/>
逹奚武為同州刺史時屬大旱武帝勑武祀華岳而岳<lb/>
廟舊在山下常所祈禱武謂寮屬曰吾備位三公不能<lb/>
燮理隂陽遂使盛夏之月乆絶甘雨天子勞心百姓惶<lb/>
懼忝寄既重憂責實深不可同於衆人在常祀之所必<lb/>
<pb n="KR3k0013_WYG_681-19b"/>
須登峯展誠須其靈奥岳既髙峻千仞壁立武年逾六<lb/>
十唯将數人攀藤援枝然後得上於是稽首祈請陳百<lb/>
姓懇誠晚不得還即於岳上藉草而宿夢見白衣人來<lb/>
執武手曰辛苦甚相嘉尚武遂驚覺益用祗肅至旦雲<lb/>
霧四起俄而㴻雨逺近沾浹帝聞之璽書慰勞<lb/>
于翼為安州總管時屬大旱涓水絶流舊俗每逢亢陽<lb/>
禱白兆山祈雨武帝先禁郡祀山廟已除翼遣主簿祭<lb/>
之即日㴻雨霑洽歲遂有年民庶感之聚會歌舞頌翼<lb/>
<pb n="KR3k0013_WYG_681-20a"/>
之德<lb/>
隋韋公義開皇中為牟州刺史山出黄銀獲之以獻詔<lb/>
水部郎婁崱就公義禱焉乃聞空中有金石絲竹之音<lb/>
梁彦光為岐州刺史甚有惠政嘉禾連理出於州境<lb/>
令狐熈為滄州刺史風教大洽在州獲白烏白麞嘉麥<lb/>
甘露降於庭前柳樹<lb/>
豆盧勣為渭州刺史德澤流行多至祥瑞鳥䑕山俗呼<lb/>
為髙武隴其下渭水所出其山絶壁千尋由來乏水諸<lb/>
<pb n="KR3k0013_WYG_681-20b"/>
羌苦之勣馬足所踐忽飛泉湧出有白烏翔止㕔前乳<lb/>
子而後去又白狼見於襄武民為之謡曰我有丹陽山<lb/>
出玉漿濟我民夷神烏來翔百姓因號其泉為玉漿泉<lb/>
唐武士彠貞觀中為荆州都督初届任時有白狼嘉禾<lb/>
出於境内至是太宗手勑曰公比潔冬冰方思春日姦<lb/>
吏豪右畏威懷惠善政所暨祥祉屢臻白狼見於郊坰<lb/>
嘉禾生於壠畆其感應如此<lb/>
尹思貞為青州刺史境内有蠶一年四熟者黜陟使衛<lb/>
<pb n="KR3k0013_WYG_681-21a"/>
州司馬路敬濳八月至州見繭歎曰非善政所致孰能<lb/>
至於此乎特表薦之<lb/>
馬燧為懷州刺史乗兵亂之後其夏大旱人失耕稼燧<lb/>
乃務脩教化將吏有父母者輙造之施敬収瘞暴骨去<lb/>
其煩苛其秋界中生穭榖人頗頼之<lb/>
韓愈為潮州刺史既視事詢吏民疾苦皆曰郡西湫水<lb/>
有鱷魚卵而化其長數丈食民畜産将盡以是民貧居<lb/>
數日愈往視令判官秦濟炮一豚一羊投之湫水呪之<lb/>
<pb n="KR3k0013_WYG_681-21b"/>
曰前代德薄之君棄楚越之地則鱷魚㴠泳於此可也<lb/>
今天子神聖四海之外撫而有之况揚州之境刺史縣<lb/>
令之所治出貢賦以共天地宗廟之祀鱷魚豈可與刺<lb/>
史雜處此土哉刺史受天子命令守此土而鱷魚悍然<lb/>
安谿潭食民畜熊麞鹿豕以肥其身以繁其卵與刺史<lb/>
爭為長刺史雖駑弱安肯為鱷魚低首而下哉今潮<lb/>
州大海在其南鯨鵬之大蝦蟹之細無不容鱷魚朝發<lb/>
而夕至今與鱷魚約三日乃至七日如頑而不徙須為<lb/>
<pb n="KR3k0013_WYG_681-22a"/>
物害則刺史選材伎壯夫操勁弓毒矢與鱷魚從事矣<lb/>
咒之夕有暴風雷起於湫中數日湫水盡涸徙於舊湫<lb/>
西六十里自是潮人無鱷魚患<lb/>
孔戢為京兆尹時累月亢旱戢遽請祈禱於曲池是夕<lb/>
大雨<lb/>
李紳為汴州節度使蝗蟲入界不食田苗文宗賜詔書<lb/>
褒之紳刻石寘於相國佛寺以自矜功<lb/>
後唐袁象先唐末為陳州刺史州大水民饑有物生於<lb/>
<pb n="KR3k0013_WYG_681-22b"/>
野形類葡萄其實可食貧民賴焉<lb/>
朱漢賓在曹州日飛蝗去境父老歌之臨平陽遇旱齋<lb/>
潔禱龍子祠踰日雨足四封大稔咸以為善政之所致<lb/>
也<lb/>
漢侯益乾祐初為開封尹時楊武雍邱襄邑蝗益遣人<lb/>
以酒餚致祭二縣蝗為鸜鵒聚食勑禁羅弋鸜鵒以其<lb/>
有吞噬之異也<lb/>
　册府元龜卷六百八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百四十九</head>
    <p>
<pb n="KR3k0013_WYG_649-1a"/>
欽定四庫全書<lb/>
　册府元龜卷六百四十九　宋　王欽若等　撰<lb/>
　　貢舉部<lb/>
　　　對策第四<lb/>
唐員半千晉州臨汾人上元初應入科舉授武陟尉又<lb/>
應嶽牧舉髙宗御武成殿召諸州舉人親問曰兵書所<lb/>
云天陣地陣人陣各何謂也半千越次而進曰臣觀載<lb/>
籍此事多矣或謂天陣星宿孤虚地陣山河向背人陣<lb/>
<pb n="KR3k0013_WYG_649-1b"/>
偏伍彌縫以臣愚見謂不然矣夫師出以義有若時雨<lb/>
得天之時此天陣也兵在足食且耕且戰得地之利此<lb/>
地陣也善用兵者使三軍之士如父子兄弟得人之和<lb/>
此人陣也三者去矣其何以戰髙宗深嗟賞之及對策<lb/>
擢為上第<lb/>
白居易貞元中擢進士第書判㧞萃為秘書省校書郎<lb/>
元和元年應才識兼茂明於體用科制曰朕觀古之王<lb/>
者受命君人兢兢業業承天順地靡不思賢能以濟其<lb/>
<pb n="KR3k0013_WYG_649-2a"/>
理求讜直以聞其過故禹拜昌言而嘉猷罔伏漢徴極<lb/>
諫而文學稍進經時濟俗率繇於兹厥後相循有名無<lb/>
實而又設以科條増求茂異捨斥己之至言角無用之<lb/>
虚文指切著明罕稱於代朕所以歎息欝悼思索其眞<lb/>
是用發懇惻之誠咨體用之要庶乎言之可行行之不<lb/>
倦上獲其益下輸其情君臣之間懽然相與子大夫得<lb/>
不勉思朕言而茂明之我國家光宅四海年將二百十<lb/>
聖𢎞化萬邦懷仁三王之禮靡不講六代之樂罔不舉<lb/>
<pb n="KR3k0013_WYG_649-2b"/>
浸澤于下升中於天周漢以還莫斯為盛自禍階漏壌<lb/>
兵宿中原生人困竭耗其大半農戰非古衣食罕儲念<lb/>
兹疲甿遂乖富庶督耕植之業而人無戀本之心峻𣙜<lb/>
酤之科而下有重歛之困舉何方而可以復其盛用何<lb/>
道而可以濟其艱既往之失何者宜愆將來之虞何者<lb/>
當戒昔主父懲患於晁錯而用推恩夷吾致霸於齊桓<lb/>
而行寓令精求古人之意啓廸來哲之懐眷兹洽聞固<lb/>
所詳究又執契之道埀衣不言委之於下則人用其私<lb/>
<pb n="KR3k0013_WYG_649-3a"/>
專之於上則下無其效漢元優游於儒學盛業竟衰光<lb/>
武責課於公卿峻政非美兩途取舎未獲所從余心浩<lb/>
然益所疑惑子大夫熟究其㫖屬之于篇興自朕躬無<lb/>
悼後害居易對曰臣聞漢文帝時賈誼上疏云可為痛<lb/>
哭者一可為流涕者二可為長太息者三是時漢興四<lb/>
十載萬人大理四海太和而賈誼非不見之所以過言<lb/>
者以為詞不切志不激則不能囘君聽感君心而發憤<lb/>
於至理也是以雖盛時也賈誼過言而無愧雖過言也<lb/>
<pb n="KR3k0013_WYG_649-3b"/>
文帝容之而不非故臣不失忠君不失聖書之史冊以<lb/>
為美譚然臣觀自茲已來天下之理未曽有髣髴於文<lb/>
帝時者激切之言又未有髣髴於賈誼疏者豈非君之<lb/>
聖明不侔於文帝乎臣之忠讜不逮于賈誼乎不然何<lb/>
謂衰亂之時愈多而切直之言愈少也今陛下思禹之<lb/>
昌言而拜之而念漢之極諫而徴之病虚文之無用者<lb/>
奬至言之斥己者詢臣以可行之策諭臣以不倦之意<lb/>
懇惻欝悼發於重誠此眞聖王思至理求過言之明㫖<lb/>
<pb n="KR3k0013_WYG_649-4a"/>
也斯則陛下之道已𢎞於前代臣之才誠劣於古人輙<lb/>
欲過言以禆陛下明德萬分之一也禆之者非謂言之<lb/>
必可行也體用之必可明也且欲使後代知陛下踐祚<lb/>
之後有樸直敢言之臣出焉無俾文帝賈誼專美於漢<lb/>
代然後退而俯伏以待罪戻焉臣誠所甘心也謹以過<lb/>
言昧死上對伏蒙陛下賜臣之策有思興禮樂之道念<lb/>
救疲甿之方辨懲往戒來之宜審推恩寓令之要至矣<lb/>
哉陛下之念此實萬葉之福也豈唯一代之人受其賜<lb/>
<pb n="KR3k0013_WYG_649-4b"/>
而已哉臣聞疲病之作有因縁焉救療之方有次第焉<lb/>
臣請為陛下究因縁陳次第而言之臣聞太宗以神武<lb/>
之姿揆天下之亂𤣥宗以聖文之德致天下之肥當二<lb/>
宗之時利無不興弊無不革逺無不服近無不和貞觀<lb/>
之功既成而太樂作焉雖六代之盡美無不舉也開元<lb/>
之理既定而盛禮興焉雖三代之明備無不講也禮行<lb/>
故上下輯睦樂達故内外和平所以兵偃而萬邦懐仁<lb/>
刑清而兆人自化動植之類咸煦嫗而自遂焉雖成康<lb/>
<pb n="KR3k0013_WYG_649-5a"/>
文景之理無以出於此矣洎天寳已降政教寖微宼既<lb/>
荐興兵亦繼起兵以遏宼寇生於兵兵宼相仍迨五十<lb/>
載征徭繇是而重人力繇是而罷下無安心雖日督農<lb/>
桑之課而生業不固上無定費雖日峻管𣙜之法而嵗<lb/>
計不充日削月脧以至於耗竭其半矣此臣所謂疲病<lb/>
之因縁者也豈不然乎繇是觀之蓋人疲繇乎税重税<lb/>
重繇乎軍興軍興繇乎宼生宼生繇乎政缺然則未修<lb/>
政教而望宼戎之銷未銷宼戎而望兵革之息雖太宗<lb/>
<pb n="KR3k0013_WYG_649-5b"/>
不能也未息兵革而望征徭之省未省征徭而望黎庶<lb/>
之安雖𤣥宗不能也雖然事有所必然雖常人足可致<lb/>
勢有所不可雖聖哲不能為伏惟陛下將欲安黎庶先<lb/>
念省征徭將欲省征徭先念息兵革將欲息兵革先念<lb/>
銷宼戎將欲銷寇戎先念修政教何者若政教修則下<lb/>
無詐偽暴悖之心而宼戎所繇銷矣宼戎銷則境無興<lb/>
發攻守之役而兵革所繇息矣兵革息則國無餽運飛<lb/>
輓之費而征徭所繇省矣征徭省則人無流亡轉徙之<lb/>
<pb n="KR3k0013_WYG_649-6a"/>
憂而黎庶所繇安矣臣切觀今天下之宼雖已盡銷伏<lb/>
願陛下不以易銷而自怠今天下之兵雖未盡散伏願<lb/>
陛下不以難散而自疑無自怠之心則政教日肅無自<lb/>
疑之意則誠信日明政教肅則暴亂革心誠信明則獷<lb/>
鷔歸命革心則天下將萌之宼不遏而自銷歸命則天<lb/>
下已聚之兵不散而自息然後重歛可日减疲甿可日<lb/>
安富庶可日滋困竭可日補日安則和悦之氣積日富<lb/>
則亷譲之風形因其亷譲而示之以禮則禮易行矣乘<lb/>
<pb n="KR3k0013_WYG_649-6b"/>
其和悦而鼓之以樂則樂易達矣舉斯方而可以復其<lb/>
盛用斯道而可以濟其難懲既往之失莫先於誠不明<lb/>
而政不修戒將來之虞莫大於宼不銷而兵不息此臣<lb/>
所謂救療之次第者也豈不然乎至若齊行寓令之法<lb/>
以覇諸侯漢用推恩之謀以懲七國施之今日臣恐非<lb/>
宜何者且今萬人一綂四海一家無鄰國可傾非夷吾<lb/>
用權之秋也雖欲寓令令將何所寓邪今除國建郡置<lb/>
守罷侯無爵土可䟽非主父矯弊之日也雖欲推恩將<lb/>
<pb n="KR3k0013_WYG_649-7a"/>
何所推邪但陛下嗣貞觀之初𢎞開元之理必將光二<lb/>
宗而福萬葉矣何區區齊漢之法而足為陛下所慕哉<lb/>
精究之端實在於此矣又蒙陛下賜臣之問有執契垂<lb/>
衣之治委下專上之宜敦儒學而業衰責課實而政失<lb/>
者此皆政化之所急古今之所疑陛下幸念之臣有以<lb/>
見天下之理興矣夫執契之道垂衣不言者蓋言已成<lb/>
之化非謀始之謂也委之於下者言王者之理庀其司<lb/>
分其務而已非謂政無大小悉委之於下也專之於上<lb/>
<pb n="KR3k0013_WYG_649-7b"/>
者言王者之道秉其樞執其要而已非謂事無巨細悉<lb/>
專之於上也漢元優游於儒學而盛業竟衰者非儒學<lb/>
之過學之不得其道也光武責課於公卿而峻政非美<lb/>
者非攷課之累也責之不得其要也臣請重為陛下别<lb/>
啓而明之夫垂衣不言者豈不謂無為之道哉臣聞無<lb/>
為而理者其舜也歟舜之理道臣粗知之矣始則懋於<lb/>
修己勞於求賢明察其刑明慎其賞外序百揆内勤萬<lb/>
樞昃食宵衣念其不息之道夫如是非大有為者乎終<lb/>
<pb n="KR3k0013_WYG_649-8a"/>
則安於恭已逸於得賢明刑至於無刑明賞至於無賞<lb/>
百職不戒而舉萬事不勞而成端拱凝旒立於無過之<lb/>
地夫如是豈非眞無為者乎故臣以為無為者非無所<lb/>
為也必先有為而後至於無為也老子曰無為而無不<lb/>
為蓋是之謂矣夫委下而用私專上而無效者此繇非<lb/>
所宜委而委之也非所宜專而專之也臣請以君臣之<lb/>
道明之臣聞上下異宜君臣殊道蓋大者簡者君道也<lb/>
小者繁者臣道也臣道者百職小而衆萬事細而繁誠<lb/>
<pb n="KR3k0013_WYG_649-8b"/>
非人君一聰所能徧察一明所能周覽也故人君之道<lb/>
但擇其人而任之舉其要而執之而已矣昔九臣各掌<lb/>
其事而唐堯乘其功以帝天下十亂各效其能而周武<lb/>
總其理以王天下三傑各宜其功而漢髙兼其用而取<lb/>
天下三君者不能為一焉但執要任人而已亦猶心之<lb/>
於四支九竅百骸也不能為一焉然而寢食起居言語<lb/>
視聽皆以心為主也故臣以為君得君之道雖專之於<lb/>
上而下自有以展其效焉臣得臣之道雖委之於下而<lb/>
<pb n="KR3k0013_WYG_649-9a"/>
人亦無所用其私矣繇此而言光武考責而政未盡美<lb/>
者非他昧君臣之道於小大繁簡之際也元帝優游而<lb/>
業以寖衰者非他昧無為之道於始終勞逸之間也二<lb/>
途俱失較然可知陛下但舉中而行則無所惑矣伏以<lb/>
聖策首曰思賢能以濟其理求讜直以聞其過又曰上<lb/>
獲其益下輸其情其末章則曰興自朕躬無悼後害此<lb/>
誠陛下思酌下言樂聞上失勤勤懇懇慮臣軰有所隐<lb/>
情者也敢不再竭狂直以副天心之萬一焉臣聞古先<lb/>
<pb n="KR3k0013_WYG_649-9b"/>
聖主之理也制敬於未萌除害於未兆故静無敗事動<lb/>
有成功自非聖王則異於是莫不以欲逞於始悔追於<lb/>
終政失於前功補於後利害之效可畧而言且如軍暴<lb/>
而後戢之兵亂而後遏之善則善矣不若防其微杜其<lb/>
漸使不至於暴亂也官邪而後責之吏姦而後誅之懲<lb/>
則懲矣不若審其才得其人使不至於姦邪也人餒而<lb/>
後食之人凍而後衣之惠則惠矣不若輕其徭薄其税<lb/>
使不至於凍餒也舉一知十不其然乎今陛下初嗣祖<lb/>
<pb n="KR3k0013_WYG_649-10a"/>
宗新臨蒸庶承多虞之運當鼎盛之年此誠制欲於未<lb/>
兆之時也伏惟陛下欲惜其時重慎於事既往者且追<lb/>
救於弊後將來者宜蚤防於事先夫然則保邦當在於<lb/>
未危恭已當居於無過三五之道夫豈逺哉臣生也幸<lb/>
得為唐人當陛下臨御之時覩陛下升平之始斯則臣<lb/>
朝聞而夕死足矣而况充才識之貢承體用之問乎今<lb/>
所以極千慮昧萬死當盛時獻過言者此誠微臣喜朝<lb/>
聞甘夕死之志也不然何輕肆狂瞽不避斧鑕若此容<lb/>
<pb n="KR3k0013_WYG_649-10b"/>
易焉伏惟少垂意而覽之則臣生死幸甚策入第四等<lb/>
授盩厔縣尉集賢校理<lb/>
劉蕡寳厯二年進士擢第博學善屬文尤精左氏春秋<lb/>
與朋友交好譚王覇大畧耿介嫉惡言及世務慨然有<lb/>
澄清之志自元和末閽寺權盛握兵宮闈横制天下天<lb/>
子廢立繇其可否干撓庶政當時因為南北司愛惡相<lb/>
攻有同水火蕡草澤中居常憤惋文宗即位恭儉求理<lb/>
太和二年策試賢良曰朕聞古先哲王之理也𤣥黙無<lb/>
<pb n="KR3k0013_WYG_649-11a"/>
為端拱思道陶民心以居簡凝日用而不宰厚下以立<lb/>
本推誠而建中繇是天人通隂陽和俗躋仁壽物無疵<lb/>
癘噫盛德之所臻巋乎莫可及已三代令王質文迭究<lb/>
百為滋熾風流寖微自漢而降足徴蓋寡朕顧惟昧道<lb/>
祗荷丕搆奉若謨訓不敢怠荒任賢惕厲宵衣旰食詎<lb/>
追三五之遐軌庶紹祖宗之鴻緒而心有所未達行有<lb/>
所未孚繇中及外厥政斯廣是以人不率化氣或湮厄<lb/>
災旱竟嵗播植愆時國廪罕蓄乏九年之儲吏道多端<lb/>
<pb n="KR3k0013_WYG_649-11b"/>
微三載之績京師諸夏之本也將以觀理而豪猾時踰<lb/>
檢太學明教之源也期於變風而生徒多惰業列郡在<lb/>
乎頒條而干禁或未絶百工在乎按度而淫巧或未衰<lb/>
俗怪風靡積訛成蠧其擇官濟理也聽人以言則枝葉<lb/>
難辨御下以法則恥格不形其阜財發號也生之寡而<lb/>
食之衆煩於令而鮮於理思所以救此繆盭致之治平<lb/>
兹心浩然若渉泉水故前詔有司博延羣彦佇啓宿懵<lb/>
冀致治平子大夫識達古今明於康濟造廷待問副朕<lb/>
<pb n="KR3k0013_WYG_649-12a"/>
虚懐必當箴主之闕辨政之疵明綱條之致紊稽冨庶<lb/>
之所急何施斯革於前弊何澤斯惠乎下土何施而理<lb/>
古可近何道而和氣克充推之本源著於條對至於夷<lb/>
吾輕重之權孰輔於理嚴尤底定之策孰叶於時元凱<lb/>
之考課何先叔子之克平何務推此龜鑑擇乎中庸期<lb/>
在洽聞朕將親覧是時對策者百餘人所對只循常務<lb/>
惟蕡切論黄門大横將危宗社對曰臣誠不佞有經國<lb/>
致君之術無位而不得行有犯顔敢諌之心無路而不<lb/>
<pb n="KR3k0013_WYG_649-12b"/>
得進但懷憤欝思有時而一發耳常欲與庶人議於道<lb/>
商旅謗於市得通上聽一悟主心雖被詆言之罪無所<lb/>
悔焉况逄陛下以至德嗣興以大明垂炤詢求過闕恣<lb/>
訪謨猷制詔中外舉能直言極諌者臣既辱斯舉專承<lb/>
大問敢不悉意以言至於上之所忌時之所禁權幸之<lb/>
所諱惡有司之所與奪臣愚不識伏惟陛下少加優容<lb/>
不使聖朝有讜直而受戮者乃天下之幸也謹昧死對<lb/>
伏以聖策有思古先之理念𤣥黙之化將通天人以濟<lb/>
<pb n="KR3k0013_WYG_649-13a"/>
俗和隂陽以治物見陛下慕道之深也臣以為格王之<lb/>
理其則不逺惟陛下致之之道何如耳伏以聖策有荷<lb/>
丕搆而不敢荒寕奉謨訓而罔有怠忽見陛下憂勞之<lb/>
至也若夫任賢惕厲宵衣旴食宜黜左右之纎佞進股<lb/>
肱之大臣若夫追蹤三五紹復祖宗宜鑒前古之興亡<lb/>
明當時之成敗心有所未達以下情塞而不得上通行<lb/>
有所未孚以上澤壅而不得下浹欲人之化也在修己<lb/>
以先之欲氣之和也在遂性以道之救災患在致乎精<lb/>
<pb n="KR3k0013_WYG_649-13b"/>
神廣播植在示乎食力國廪罕蓄本乎冗食尚繁吏道<lb/>
多端本乎選用失當豪猾踰檢繇中外之法殊生徒墮<lb/>
業繇學校之官廢列郡干禁繇授任非人百工淫巧繇<lb/>
制度不立伏以聖策有擇官濟理之心阜財發號之嘆<lb/>
見陛下教化之本也且進人以行則枝葉安有難别乎<lb/>
防下以禮則恥格安有不形乎念生寡而食衆可罷斥<lb/>
惰游念令煩而理鮮要察其行否博延羣彦願陛下必<lb/>
納其言造廷待問則小臣安敢愛死伏以聖策有求賢<lb/>
<pb n="KR3k0013_WYG_649-14a"/>
箴闕之言審能辨疵之令見陛下咨訪之勤也遂小臣<lb/>
屛姦豪之志則弊革於前守陛下念俗之心則惠敷於<lb/>
下邪正之道分則理古可近禮樂之方著而和氣克充<lb/>
至若夷吾之法非皇王之權嚴尤所陳無最上之策元<lb/>
凱之所先不若唐虞之考績叔子之所務不若重華之<lb/>
舞干且俱非大德之中庸未為上聖之龜鏡何足以為<lb/>
陛下道之哉或有以繋安危之機兆存亡之變臣請披<lb/>
瀝肝膽為陛下别白而重言之臣前所謂格王之理其<lb/>
<pb n="KR3k0013_WYG_649-14b"/>
則不逺者在陛下愼思之力行之始終不懈而已臣謹<lb/>
按春秋元者氣之始也春者嵗之始也春秋以元加於<lb/>
嵗以春加於王明王者當奉若天道以謹其始也又舉<lb/>
時以終嵗舉月以終時春秋雖無事必書首月以存時<lb/>
明王者當奉若天道以謹其終也王者動作始終必法<lb/>
於天以其運行不息也陛下既能謹其始又謹其終懋<lb/>
而修之勤而行之則可以執契而居簡無為而不宰廣<lb/>
立本之大業崇建中之盛德矣又安有三代循環之弊<lb/>
<pb n="KR3k0013_WYG_649-15a"/>
百偽兹熾之漸乎臣故曰惟陛下致之之道何如耳臣<lb/>
前所謂任賢愓厲宵衣旰食宜出左右之纎佞進股肱<lb/>
之大臣若實以陛下憂勞之至也臣聞不宜憂而憂者<lb/>
國必衰宜憂而不憂者國必危今陛下不以國家存亡<lb/>
之事社稷安危之策而降於清問臣未知陛下以布衣<lb/>
之臣不足以定大計邪或萬機之勤聖慮有所未至邪<lb/>
不然何宜憂而不憂者也臣以為陛下宜先憂者宮闈<lb/>
將變社稷將危天下將傾四海將亂此四者國家已然<lb/>
<pb n="KR3k0013_WYG_649-15b"/>
之兆故臣謂聖慮宜先及之夫帝業既艱難而成之固<lb/>
不可容易而守之太祖兆其機髙祖勤其績太宗定其<lb/>
業𤣥宗繼其明至於陛下二百有餘載其間明主相因<lb/>
擾亂繼作未有不委賢士親近正人而能紹興其徽烈<lb/>
者也或一日不念則顚覆大器宗廟之恥萬古為恨臣<lb/>
謹按春秋人君之道在體元以居正昔董仲舒為漢武<lb/>
帝言之畧矣其所未盡者臣得為陛下備而論之夫繼<lb/>
故不書即位所以正其始也終必書所終之地所以正<lb/>
<pb n="KR3k0013_WYG_649-16a"/>
其終也故為君所發必正言所履必正道所居必正位<lb/>
所近必正人臣又按春秋閽殺吳子餘祭譏其疎逺賢<lb/>
士昵近刑人有不君之道矣伏惟陛下思祖宗開國之<lb/>
勤念春秋繼故之誡將明法度之端則發正言而履正<lb/>
道將杜簒弑之漸則居正位而近正人逺刀鋸之賤親<lb/>
骨鯁之直輔相得以居其任庶職得以守其官奈何以<lb/>
䙝近五六人總天下大政外專陛下之命内竊陛下之<lb/>
權威懾朝廷勢傾海内羣臣莫敢指其狀天子不得制<lb/>
<pb n="KR3k0013_WYG_649-16b"/>
其心禍稔蕭牆姦生帷幄臣恐曹節侯覽復生於今日<lb/>
此宮闈將變也臣謹按春秋魯定公元年春王不言正<lb/>
月者春秋以為先君不得正其終則後君不得正其始<lb/>
故曰定無正也今忠賢無腹心之寄閽寺專廢立之權<lb/>
䧟先帝不得正其終致陛下不得正其始况皇儲未建<lb/>
郊祀未修將相之職不歸名分之宜不定此社稷將危<lb/>
也臣謹按春秋王禮子殺邵伯毛伯春秋之義兩相殺<lb/>
不書而此書者重其專王命也且夫天之所授者在君<lb/>
<pb n="KR3k0013_WYG_649-17a"/>
君之所授者在命操其命而失之者是不君也侵其命<lb/>
而專之者是不臣也君不君臣不臣此天下所以將傾<lb/>
也臣謹按春秋晉趙鞅以晉陽之兵叛入于晉書其師<lb/>
者以其能逐君側之惡人以安其君故春秋善之今威<lb/>
柄凌夷籓臣䟦扈或有不達人臣之節首亂者以安君<lb/>
為名不究春秋之微稱兵者以逐惡為義則政刑不繇<lb/>
于天子征伐必自於諸侯此海内之所以將亂也又樊<lb/>
噲排闥而雪涕袁盎當車以抗詞京房發憤以殞身竇<lb/>
<pb n="KR3k0013_WYG_649-17b"/>
武不顧而畢命此皆陛下明知之矣臣謹按春秋晉狐<lb/>
射姑殺陽處父書㐮公殺者以其漏言言㐮公不能顧<lb/>
險重之戒處父所以及戕賊之禍春秋非之夫上漏其<lb/>
情則下不敢盡意上泄其事則下不敢盡言傳有造膝<lb/>
詭辭之文易有殺身害成之戒今公卿大臣亦不敢為<lb/>
陛下言之慮陛下必不能用之陛下既忽之而不用必<lb/>
洩其言臣下既言之而必不行必嬰其禍適足以鉗直<lb/>
臣之口以重姦臣之威是以欲盡其言則有失身之懼<lb/>
<pb n="KR3k0013_WYG_649-18a"/>
欲盡其意則有害成之憂故徘徊欝塞以候陛下感悟<lb/>
然後盡其啓沃耳陛下何不以聽朝之餘時御便殿召<lb/>
當時賢相舊德老臣訪持變扶危之謀求定傾救亂之<lb/>
術塞隂邪之路屏䙝狎之臣制侵凌迫脅之心復門户<lb/>
掃除之役戒其所宜戒憂其所宜憂既不能治於前當<lb/>
治於後既不能正其始當正其終則可以䖍奉典謨克<lb/>
承丕搆終任賢之效無旰食之憂矣臣前所謂若夫追<lb/>
蹤三五紹復祖宗鑒前古之興亡明當時之成敗臣聞<lb/>
<pb n="KR3k0013_WYG_649-18b"/>
堯禹之為君而天下之人理者以其能任九官四嶽十<lb/>
二牧不失其舉不二其業不侵其職居官惟其能左右<lb/>
惟其賢元凱在下雖微必舉四兇在朝雖彊必誅考其<lb/>
安危明其取捨至秦之二代漢之元成咸欲措國如唐<lb/>
虞致身如堯禹而終敗亡者以其不見安危之機不知<lb/>
取捨之道不任大臣不辨姦人不親忠良不逺䜛佞伏<lb/>
惟陛下察唐虞之所以興而景行於前鑒秦漢之所以<lb/>
亡而戒懼於後陛下無謂廟堂無賢相庶官無賢士今<lb/>
<pb n="KR3k0013_WYG_649-19a"/>
紀綱未絶典刑猶在人誰不欲自致為王臣致時為太<lb/>
平陛下何忽而不用之邪人有居官非其能左右非其<lb/>
賢其惡如四兇其讐如趙髙其毒如恭顯陛下又何為<lb/>
而不去之邪神器固有歸天命固有心陛下其念之哉<lb/>
昔秦之亡也失於强暴漢之亡也失於微弱强暴則賊<lb/>
臣畏死而害上微弱則姦臣竊權而震主伏見敬宗皇<lb/>
帝不虞亡秦之禍不翦其萌伏惟陛下深軫亡漢之憂<lb/>
以杜其漸則祖宗之洪業可紹三五之遐軌可追矣臣<lb/>
<pb n="KR3k0013_WYG_649-19b"/>
前所謂陛下心有所未孚以上澤壅而不得下浹者乃<lb/>
百姓有塗炭之苦陛下無繇而知則陛下有子惠之心<lb/>
百姓無繇而信臣謹按春秋書梁亡者梁自亡也以其<lb/>
思慮昏而耳目塞下出惡政人為宼盜皆不知其所以<lb/>
然自取其滅亡也臣聞國君之所以尊者重其社稷也<lb/>
社稷之所以重者存其百姓也茍百姓之不存則雖社<lb/>
稷不得固其重茍社稷之不重則雖國君不得保其身<lb/>
故治天下不可不知百姓之情夫百姓者陛下之赤子<lb/>
<pb n="KR3k0013_WYG_649-20a"/>
也陛下宜命仁慈者親之視之如母傳焉如乳哺焉如<lb/>
師之教導焉故人之於上也敬之如神明愛之如父母<lb/>
今或不然陛下親其貴倖分曹連署補除卒吏召致賓<lb/>
客因其貨賄氣勢大者統籓方小者為牧守居上無濟<lb/>
惠之政而有饕餮之害居下無忠誠之節而有姦欺之<lb/>
罪故人之於上也畏之如豺狼惡之如讐敵今海内困<lb/>
窮處處流散饑者不得養加以國之權柄專在左右貪<lb/>
臣聚歛以固寵姦吏因縁而弄法寃痛之聲上達九天<lb/>
<pb n="KR3k0013_WYG_649-20b"/>
入于九泉鬼神發怒隂陽為之愆錯君門萬里而不得<lb/>
告訴士人無所歸化百姓無所歸命官亂人貧盜賊竝<lb/>
起瓦觧之勢憂在旦夕即不幸因之以師旅繼之以凶<lb/>
荒臣恐陳勝吳廣不獨起于秦赤眉黄巾不獨起於漢<lb/>
故臣所以為陛下發憤扼腕痛心泣血耳如此則百姓<lb/>
有塗炭之苦陛下何繇而知之陛下有子惠之心百姓<lb/>
安得而信之乎致使陛下行有所未孚心有所未達固<lb/>
然也臣聞昔漢元帝即位之初更制七十餘事其心甚<lb/>
<pb n="KR3k0013_WYG_649-21a"/>
誠其指甚美然而綱紀日紊國祚日衰姦宄日彊黎元<lb/>
日困者以其不能擇賢明而任之失其操柄也自陛下<lb/>
御宇憂勤兆庶屢降徳音四海之内莫不抗首而長息<lb/>
自喜復生於死亡之中也伏帷陛下愼終如始以塞萬<lb/>
方之望誠能揭國權以歸其相持兵柄以歸其將去貪<lb/>
臣聚歛之政除姦吏因縁之害惟忠賢是近惟正直是<lb/>
用内寵便佞無所聽焉選清慎之官擇仁惠之長動之<lb/>
以利煦之以和教之以孝慈導之以德義去耳目之塞<lb/>
<pb n="KR3k0013_WYG_649-21b"/>
通上下之情俾萬國歡康兆人蘇息則心無不達而行<lb/>
無不孚矣臣前所謂欲人之化也在修己以先之者臣<lb/>
聞德以修己教以導人修己則人不勸而自至導人則<lb/>
人敦行而率從是以君子欲政之必行也故以身先之<lb/>
欲人之從化也故以道御之今陛下先之以身而政未<lb/>
必行御之以道而人未從化豈不以立教之㫖未盡其<lb/>
方邪夫立教之方在乎君以明制之臣以忠行之君以<lb/>
知人為明臣以佐時為忠知人則任賢而去邪佐時則<lb/>
<pb n="KR3k0013_WYG_649-22a"/>
固本而守法賢不任則重賞不足以勸善邪不去則嚴<lb/>
刑不足以禁非本不固則民流法不守則政散而欲教<lb/>
之必至化之必行不可得也陛下能斥姦邪不私其左<lb/>
右舉賢正不遺其疎逺則化浹於朝廷矣愛人以敦本<lb/>
分職而奉法修其身以及其人始於中而成於外則化<lb/>
行天下矣臣前所謂欲氣之和也在遂性以導之者當<lb/>
納人於仁壽也夫欲人之夀在乎立制度修教化夫制<lb/>
度立則財用省財用省則賦歛輕賦歛輕則人富矣教<lb/>
<pb n="KR3k0013_WYG_649-22b"/>
化修則争競息争競息則刑罰清刑罰清則人安矣既<lb/>
富矣則仁義興焉既安矣則夀考至焉仁夀之心感於<lb/>
下和平之氣應於上故灾害不作休祥薦臻四方底寕<lb/>
萬物咸遂矣臣前所謂救災旱在致乎精誠者臣謹按<lb/>
春秋魯僖公一年之中二書不雨者以其君有䘏人之<lb/>
志也魯文公三年之中一書不雨者以其君無憫人之<lb/>
心也故僖致精誠而旱不害物文無卹憫而旱則成灾<lb/>
陛下誠能有卹人之心則無成災之變矣臣前所謂廣<lb/>
<pb n="KR3k0013_WYG_649-23a"/>
播植在視乎食力者臣謹按春秋君人者必時視人之<lb/>
所勤人勤於力則功築罕人勤於財則貢賦少人勤於<lb/>
食則百事廢今財食與力人皆勤矣願陛下廢百事之<lb/>
用廣三時之務則播植不愆矣臣前所謂國廪罕蓄本<lb/>
乎宂食尚繁者臣謹按春秋臧孫辰告糴于齊春秋譏<lb/>
無九年之蓄一年不登而百姓飢臣願斥游惰之人篤<lb/>
其耕植省不急之費以贍黎元則廪蓄不乏矣臣前所<lb/>
謂吏道多端本乎選用失當者繇國家取人不盡其才<lb/>
<pb n="KR3k0013_WYG_649-23b"/>
任人不明其要故也今陛下之用人也求其聲而不得<lb/>
其實故人之不進也務其末而不務其本臣願覈考課<lb/>
之實定遷序之制則多端之吏息矣臣前所謂豪猾踰<lb/>
檢繇中外之法殊者以其官禁不一也臣謹按春秋齊<lb/>
桓公盟諸侯不日而葵丘之盟特以日者美其能一明<lb/>
天子之禁奉王官之法故春秋備而書之夫官者五帝<lb/>
三王之所建也法者髙祖太宗之所制也法宜畫一官<lb/>
宜正名今又分外官中官之員立南司北司之局或犯<lb/>
<pb n="KR3k0013_WYG_649-24a"/>
禁於南則亡命於北或正刑於外則破律于中法出多<lb/>
門人無所措實繇兵農勢異而中外法殊也臣聞古者<lb/>
因井田而制軍賦間農事以收武備提封約率乘之數<lb/>
命將在公卿之列故兵農一致而文武同方可以保乂<lb/>
邦家式遏禍亂暨太宗皇帝肇建邦典亦置府兵省䑓<lb/>
軍衛文武參掌居閑歲則櫜弓力穡將有事則釋耒荷<lb/>
戈所以修復古制不廢舊物今則不然夏官不知兵籍<lb/>
止於奉朝六軍不知兵事止於飬勲階軍容合中官之<lb/>
<pb n="KR3k0013_WYG_649-24b"/>
政戎律附内臣之職首一戴武弁嫉文吏如仇讐足一<lb/>
䧟軍門視農夫如草芥謀不足以翦除兇逆而詐足以<lb/>
抑揚威福勇不足以鎮衛社稷而暴足以侵暴里閭覊<lb/>
絏藩臣干陵宰輔隳裂王度汨亂朝經張武夫之威上<lb/>
以制君父假天子之命下以御英豪有藏姦觀釁之心<lb/>
無仗節死難之義豈先王經文緯武之㫖邪臣願陛下<lb/>
貫文武之道均兵農之功正貴賤之名一中外之法還<lb/>
軍衛之職修省署之官近崇貞觀之䂓逺復成周之制<lb/>
<pb n="KR3k0013_WYG_649-25a"/>
自邦畿以刑于下國始天子以達於諸侯則可以制豪<lb/>
猾之彊無踰檢之患矣臣前所謂生徒墮業繇學校之<lb/>
官廢者蓋以國家貴其禄而賤其能先其身而後其行<lb/>
故庶官無通經之學諸生無修業之心矣臣前所謂列<lb/>
郡干禁繇授任非其人者臣以刺史之任理亂之根本<lb/>
繋焉朝廷之法制在焉權可以抑豪猾恩可以惠孤寡<lb/>
彊可以禦姦寇政可以移風俗其將校有曽經戰陣及<lb/>
功臣子弟各請隨宜酬賞如無治人之術者不當授任<lb/>
<pb n="KR3k0013_WYG_649-25b"/>
此官則絶干禁之患矣臣前所謂百工淫巧繇制度不<lb/>
立者臣請以官位禄秩制其器用車服禁人金銀珠玉<lb/>
錦繡雕鏤不蓄於私室則無蕩心之巧矣臣前所謂辨<lb/>
枝葉者考言以詢行也臣前所謂恥格行者導德而齊<lb/>
禮也臣前所謂念生寡而食衆可罷斥隋遊者已備之<lb/>
於前矣臣前所謂命令煩而理鮮要察其行否臣聞號<lb/>
令者乃理國之具也君審而出之臣奉而行之或虧止<lb/>
畱罪在不赦今陛下令煩而理鮮得非持之者有所蔽<lb/>
<pb n="KR3k0013_WYG_649-26a"/>
欺乎臣前所謂博延羣彦願陛下必納其言造廷待問<lb/>
則小臣不敢愛死者臣聞晁錯為漢畫削諸侯之策非<lb/>
不知禍之將至也有忠臣之心壯夫之節者茍知社稷之<lb/>
危哀生人之困豈忍姑息時忌竊陛下一命之寵哉昔<lb/>
龍逢死而啓殷比干死而啓周韓非死而啓漢陳蕃死<lb/>
而啓魏今臣之來也有司或不敢薦臣之言陛下又無<lb/>
以察臣之心退必受誅於權臣之手臣幸得從四子於<lb/>
地下固臣之願也所不知殺臣者臣死之後將孰為啓<lb/>
<pb n="KR3k0013_WYG_649-26b"/>
之哉至於人主之闕政教之疵前日之弊臣既言之矣<lb/>
若乃流下土之惠修近古之理而致其和平者在陛下<lb/>
行之而已然上之所陳者實以臣親奉聖問敢不條對<lb/>
雖臣之愚以為未極教化之大端皇王之要道伏惟陛<lb/>
下事天地以教人敬奉宗廟以教人孝飬髙年以教人<lb/>
悌長字百姓以教人慈幼調元氣以煦育扇太和於仁<lb/>
夀可以逍遥無為端拱成化至若念陶鈞之道在擇宰<lb/>
相而任之使權造物之柄念保定之功在擇將相而任<lb/>
<pb n="KR3k0013_WYG_649-27a"/>
之使修分閫之寄念百度之未貞在擇庶官而任之使<lb/>
專職業之守念百姓之愁痛在擢長吏而任之使深養<lb/>
惠之術自然言足為天下教行足為天下法仁足以勸<lb/>
善義足以禁非又何宵衣旰食勞神竭慮然後以致其<lb/>
理哉是歲左散騎常侍馮宿太常少卿賈餗庫部郎中<lb/>
龎嚴為考策官三人者時之文士也覩蕡條對歎服嗟<lb/>
挹以為漢之晁錯無以過之言論激切士林感動時登<lb/>
科者二十二人而中官當途考官不敢畱蕡在籍中物<lb/>
<pb n="KR3k0013_WYG_649-27b"/>
論喧然不平守道正人傳讀其文至有相對垂泣者<lb/>
諫官御史扼腕憤發而執政之臣從而彌之以避黄門<lb/>
之怨惟登科人李郃謂人曰劉蕡下第我軰登科實厚<lb/>
顔矣請以所授官讓蕡事雖不行人士多之<lb/>
　<lb/>
　<lb/>
　<lb/>
　册府元龜卷六百四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百九十二</head>
    <p>
<pb n="KR3k0013_WYG_792-1a"/>
欽定四庫全書<lb/>
　册府元龜卷七百九十二　宋　王欽若等　撰<lb/>
　　總録部<lb/>
　　　　慕賢　　思賢<lb/>
　　　慕賢<lb/>
詩云我思古人實獲我心語曰見賢思齊焉葢夫立志<lb/>
之士抗心希古緬慕前哲踵武時彦所以勵自訟之操<lb/>
申樂與之願見於行事跂而及之知其為人進吾徃也<lb/>
<pb n="KR3k0013_WYG_792-1b"/>
斯皆崇徳廣業修身踐言瞻之在前猶恐不及者也至<lb/>
其降心屈體從游請益冐渉危難樂聞道義形於詠歌<lb/>
著之繪素不憚行役期揖符采逺摭風尚以自倫儗詩<lb/>
曰髙山仰止景行行止其斯之謂歟<lb/>
趙文子晉大夫與叔譽觀乎九原<hi>叔譽叔向也晉羊舌大夫之孫名肸</hi>文<lb/>
子曰死者如可作也吾誰與歸<hi>作起也</hi>叔譽曰其陽處父<lb/>
乎<hi>陽處父㐮公之太𫝊</hi>文子曰行并植於晉國不沒其身其智不<lb/>
足稱也<hi>并猶專也謂剛而專已為狐射姑所殺沒終也植或為恃</hi>其舅犯乎文子曰<lb/>
<pb n="KR3k0013_WYG_792-2a"/>
見利不顧其君其仁不足稱也<hi>謂久與文公辟難至將反國無君君之心及河</hi>
<hi>授璧詐請亡要君以利是</hi>我則隨武子乎利其君不忘其身謀其身<lb/>
不遺其友<hi>武子士㑹也食邑於隨范字季</hi>晉人謂文子知人<hi>見其所善於前則知</hi>
<hi>其來所舉</hi>
孔子之所嚴事於周則老子於衛蘧伯玉<hi>外寛而内直自娯於隠括</hi>
<hi>之中直而不沒人之善存亡汲汲盖蘧伯玉之行</hi>於齊晏平仲於楚老萊子於<lb/>
鄭子産<hi>君擇臣而使之臣擇君而亊之有道順命無道衡命盖晏平仲之行</hi>於魯孟公綽<lb/>
數稱臧文仲柳下惠<hi>孝恭慈仁允徳圖義約貨去怨盖栁下恵之行</hi>銅鞮伯華介<lb/>
<pb n="KR3k0013_WYG_792-2b"/>
山子然孔子皆後之不竝世子曰述而不作信而好古<lb/>
竊比於我老彭<hi>老彭商賢大夫好述古事我若老彭但述之耳</hi>
淳于髠者齊之贅婿也事齊威王髠博聞强記學無所<lb/>
主其諫説慕晏嬰之為人也<lb/>
漢袁盎景帝時為太常與大將軍竇嬰素相善是時諸<lb/>
陵長安中賢大夫争附兩人車騎隨者日數百乘<lb/>
汲黯為主爵都尉好游俠任氣節行修絜其諌犯主之<lb/>
顔色嘗慕𫝊伯袁盎之為人<lb/>
<pb n="KR3k0013_WYG_792-3a"/>
鄭當時為世子舍人其慕長者如恐不稱<hi>恐不稱其意</hi>自見<lb/>
年少官薄然其知友皆大父行天下有名之士<lb/>
司馬相如字長卿蜀郡成都人少時名犬子既學慕藺<lb/>
相如之為人也更名相如<hi>藺相如義而有勇故追慕之</hi>終文園令<lb/>
司馬遷為太史令嘗曰晏子諌説犯君之顔此所謂進<lb/>
思盡忠退思補過者哉假令晏子而在余雖為之執鞭<lb/>
所忻慕焉又曰詩有之髙山仰止景行行止雖不能至<lb/>
然心鄉徃之余讀孔氏書想見其為人適魯觀仲尼廟<lb/>
<pb n="KR3k0013_WYG_792-3b"/>
堂車服禮器諸生以時習禮其家余低徊留之不能去<lb/>
後漢張純為大司空在位慕曹參之跡務於無為<lb/>
申屠剛扶風茂陵人也質性剛直嘗慕史鰌汲黯之為<lb/>
人為大中大夫病去官卒於家<lb/>
侯覇字君房為大司徒時京兆王丹隠居養志質性方<lb/>
潔建武中徵丹為太子少傅覇欲與交友及被徴覇遣<lb/>
子昱候於道昱迎拜車下丹下答之昱曰家公欲與君<lb/>
結交何為見拜丹曰君房有是言丹未之許也<lb/>
<pb n="KR3k0013_WYG_792-4a"/>
梁鴻字伯鸞扶風平陵人也漢末入覇陵山中以耕織<lb/>
為業詠詩書彈琴以自娯仰慕前世髙士而為四皓以<lb/>
來二十四人作頌<lb/>
鄧隲為虎賁中郎將當朝貴盛聞侍中張覇名行欲與<lb/>
為交霸逡廵不答<lb/>
馮胄字世威奉世之後為司徒李郃門人嘗慕周伯況<lb/>
閔仲叔之為人後隠處山澤不應徴辟<lb/>
荀爽字慈明少時嘗就謁李膺因為其御既還喜曰今<lb/>
<pb n="KR3k0013_WYG_792-4b"/>
日乃得御李君矣其見慕如此爽後位至司空<lb/>
張楷字公超蜀郡成都人侍中覇之子也通嚴氏春秋<lb/>
古文尚書門徒嘗百人賓客慕之自父黨夙儒皆造門<lb/>
焉車馬塡街徒從無所止黄門及貴戚之家皆起舍巷<lb/>
次以候過客徃來之利楷疾其如此輒徙避之建和三<lb/>
年下詔安車備禮聘之辭以篤疾不行<lb/>
崔瑗為濟北相李固為太山太守美瑗文雅奉書禮叙<lb/>
殷勤<lb/>
<pb n="KR3k0013_WYG_792-5a"/>
范丹字史雲陳留外黄人好違時絶俗為激詭之行嘗<lb/>
慕梁伯鸞閔仲叔之為人為萊蕪令不到官後辟太傅<lb/>
司空府<lb/>
馬實字伯騫所欲友接負笈荷擔不逺萬里王暢未仕<lb/>
時實慕其髙名徃薦之<lb/>
郭泰字林宗太原介休人也林宗有母憂徐穉徃弔之<lb/>
置生芻一束於廬前而去衆怪不知其故林宗曰此必<lb/>
南州髙士徐孺子也詩不云乎生芻一束其人如玉又<lb/>
<pb n="KR3k0013_WYG_792-5b"/>
嘗於陳梁間行役雨巾一角折時人乃故折巾一角以<lb/>
為林宗巾其見慕皆如此<hi>泰别傳曰泰名顯士争歸之載刺嘗盈車</hi>林宗卒<lb/>
四方之士千餘人皆來㑹葬同志者乃共刻石立碑蔡<lb/>
邕為其文既而謂涿郡盧植曰吾為碑銘多矣皆有慙<lb/>
徳惟郭有道無愧色耳<lb/>
黄憲字叔度汝南慎陽人也同郡戴良才髙倨傲而見<lb/>
憲未嘗不正容及歸惘然若有失也其母問曰汝復從<lb/>
牛醫兒來邪對曰良久不見叔度自以為不及既覩其<lb/>
<pb n="KR3k0013_WYG_792-6a"/>
人則瞻之在前忽然在後固難得而測矣同郡陳蕃周<lb/>
舉嘗相謂曰時月之間不見黄生則鄙吝之萌復存乎<lb/>
心憲初舉孝亷又辟公府竟無所就天下號曰徴君<lb/>
陳實為太丘長遭黨錮隠居荆山逺近宗師之何進輔<lb/>
政引用天下名士徴實欲以為參軍以老病遂不屈節<lb/>
實之亡也司空荀爽太僕令韓融竝制緦麻執子孫禮<lb/>
四方至者車數千乘自太原郭泰等無不造門<hi>實亡天下致弔</hi>
<hi>㑹其葬者三萬人制縗麻者以百數</hi>
<pb n="KR3k0013_WYG_792-6b"/>
鍾皓字季明潁川長社人也少以篤行稱皓及荀淑竝<lb/>
為士大夫所歸慕九辟公府徴為廷尉正博士林慮長<lb/>
皆不就及終於家諸儒頌之曰林慮懿徳非禮不處悦<lb/>
此詩書絃琴樂古五就州招膺台輔逡廵王命卒嵗容與<lb/>
袁紹字太初汝南汝陽人時何顒與陳蕃李膺善蕃膺<lb/>
之敗遂為宦官所䧟顒乃改名姓亡匿汝南間所至皆<lb/>
親豪傑有聲荆豫之域紹慕之私與徃來及黨錮觧辟<lb/>
顒司空府<lb/>
<pb n="KR3k0013_WYG_792-7a"/>
魏邴原北海人黄巾起將家屬至遼東原在遼東一年<lb/>
中徃歸原居者數百家游學之士授教之聲不絶後得<lb/>
歸太祖辟為司空掾原至謁訖而出軍中士大夫詣原<lb/>
者數百人<lb/>
蘇則字文師扶風武功人也性剛直疾惡嘗慕汲黯之<lb/>
為人卒於東平相<lb/>
管寜字幼安北海朱虛人累以安車蒲輪束帛加璧聘<lb/>
不起卒初寜妻先卒故知勸更娶寜曰每省曽子王駿<lb/>
<pb n="KR3k0013_WYG_792-7b"/>
之言意嘗嘉之豈自遭之而違本心哉<lb/>
田豫漁陽人為衛尉遜位拜大中大夫罷官歸居魏縣<lb/>
病亡戒其妻子曰葬我必於西門豹墓邉妻子難之言<lb/>
西門豹古之神人那可葬於其邊乎豫言豹所履行與<lb/>
我敵等耳使死而有靈必與我善妻子從之<lb/>
呉曹暠燉煌人為滎陽令東海相趙咨之官道經滎陽<lb/>
暠慕咨之故孝㢘也路迎謁候咨不為留暠送至亭次<lb/>
望塵不及謂主簿曰趙君名重今過界不見必為天下<lb/>
<pb n="KR3k0013_WYG_792-8a"/>
笑即棄印綬追至東海謁咨畢辭歸家<lb/>
晉傅咸字長虞剛簡有大節推賢樂善嘗慕季文子仲<lb/>
山甫之為人至元庸中為司𨽻校尉卒<lb/>
和嶠字長輿汝南西平人也少有風格以雅重稱嘗慕<lb/>
其舅夏侯𤣥之為人厚自崇重有盛名於世起家為太<lb/>
子舍人<lb/>
劉疇字王喬位至司徒左長史尋為閻鼎所殺司空蔡<lb/>
謨每歎曰若使劉王喬得南渡司徒公之美選也又王<lb/>
<pb n="KR3k0013_WYG_792-8b"/>
導初拜司徒謂人曰劉王喬若過江我不獨拜公也其<lb/>
為名流之所推服如此<lb/>
王尼字孝孫本兵家子寓居雒陽卓犖不覊初為䕶軍<lb/>
府軍士胡母輔之與琅邪王澄北地𫝊暢中山劉輿潁<lb/>
川荀䆳河東裴遐迭屬河南功曹甄述及雒陽令曹攄<lb/>
請解之攄等以制㫖所及不敢輔之等齎羊酒詣䕶軍<lb/>
門門吏疏名呈䕶軍歎曰諸名士持羊酒來將有以也<lb/>
尼時以給府養馬輔之等入遂坐馬廐下與尼炙羊飲<lb/>
<pb n="KR3k0013_WYG_792-9a"/>
酒醉飽而去竟不見䕶軍䕶軍大驚即與長假因免為<lb/>
兵<lb/>
嵇紹為侍中及遇害門人故吏思慕遺愛行服墓次畢<lb/>
三年者三十餘人<lb/>
王機字令明長沙人也嘗慕王澄為人澄亦雅知之以<lb/>
為已亞遂為友善内總心膂外為爪牙尋用為成都内<lb/>
史<lb/>
王導為司徒以帑藏空竭庫中惟有練布數千端鬻之<lb/>
<pb n="KR3k0013_WYG_792-9b"/>
不售而國用不給導患之乃與朝賢俱制練布單衣於<lb/>
是士人翕然競服之練遂踊貴乃令主者出賣端至一<lb/>
金其為時所慕如此<lb/>
阮修字宣子嘗居貧年四十餘未有室王敦等歛錢為<lb/>
婚皆名士也時慕之者求入錢而不得後為太傅行參<lb/>
軍太子洗馬<lb/>
謝安字安石少有盛名時多愛慕過江為太保專朝政<lb/>
鄉人有罷中宿縣者還詣安問其歸資答曰只有蒲葵<lb/>
<pb n="KR3k0013_WYG_792-10a"/>
扇五萬安乃取其中者捉之京師士庶競市價増數倍<lb/>
安本能為雒下書生詠有鼻疾故其音濁名流愛其詠<lb/>
而弗能及或手掩鼻以斆之<lb/>
孫晷字文度呉國富春人恭孝清約學識有理義濟陽<lb/>
江惇少有髙操聞晷學行過人自東陽徃候之始靣便<lb/>
終日譚宴結歡而别司空何充為揚州辟晷為主簿<lb/>
郄超為司徒左長史死之日貴賤操筆而為誄者四十<lb/>
餘人其為衆所宗貴如此<lb/>
<pb n="KR3k0013_WYG_792-10b"/>
尹緯字景亮天水人也仕後秦姚萇為左僕射緯性剛<lb/>
簡清亮慕張子布之為人<lb/>
宋王𢎞為太保凡動止施為及書翰義體後人皆依放<lb/>
之謂為王太保家法<lb/>
劉湛字𢎞仁南陽平陽人也少負其志氣嘗慕汲黯崔<lb/>
琰為人故名長子曰黯字長孺第二子曰琰字季珪湛<lb/>
後為丹陽尹光禄大夫<lb/>
謝靈運為琅邪王大司馬行參軍襲封康樂公性奢豪<lb/>
<pb n="KR3k0013_WYG_792-11a"/>
車服鮮麗衣裳器物多改舊制世共宗之咸稱謝康樂<lb/>
也<lb/>
劉凝之字志安南郡支江人少慕老萊嚴子陵為人立<lb/>
屋野外州里重其徳三禮辟不就<lb/>
王宏之字方平琅邪臨沂人也有髙尚之操謝靈運顔<lb/>
延之竝相欽重宏之初為衛軍參軍後解職家㑹稽上<lb/>
虞及卒顔延之欲為作誄書與宏之子暠生曰家君髙<lb/>
世之節有識歸重豫染毫翰所應載述況僕託慕末風<lb/>
<pb n="KR3k0013_WYG_792-11b"/>
竊以叙徳為事但恨短筆不足書美誄竟不就<lb/>
袁粲陳郡夏陽人為司徒中書監初名愍孫㓜慕荀奉<lb/>
倩之為人白孝武求改名為粲不許至後言於明帝乃<lb/>
改為粲字景倩<lb/>
南齊何戢字慧景廬江灊人美容儀動止與禇淵相慕<lb/>
時人呼為小禇公為左將軍呉興太守卒<lb/>
栁世隆河東觧人少有風器當時名士張緒王延之沈<lb/>
淡之徒雅相欽慕以為君子之交為左光禄大夫侍中<lb/>
<pb n="KR3k0013_WYG_792-12a"/>
卒<lb/>
徐伯珍東陽太末人也於䝉山立精舍講授宋明帝除<lb/>
奉朝請固乞不受早喪妻晚不復重娶自比曽參<lb/>
王寂僧䖍子也性迅動好文章讀范滂傳未嘗不歎挹<lb/>
為秘書郎卒<lb/>
周顒字彦倫汝南安成人每賓友㑹同虛席晤語辭韻<lb/>
如流轉國子博士故太學諸生慕其風争事華辨<lb/>
宗測隐居廬山侍中王秀之彌所欽慕乃令陸探微畵<lb/>
<pb n="KR3k0013_WYG_792-12b"/>
其形與己相對又貽書曰昔人有圖畵僑札輕以自方<lb/>
耳王儉亦雅重之贈以蒲褥筍席頃之測送弟喪還西<lb/>
仍留舊宅永業寺絶賔友惟與同志庾易劉虬宗人尚<lb/>
之等徃來講説荆州刺史隨王子隆至遣别駕宗沂口<lb/>
致勞問測咲曰貴賤理隔何以及此竟不答<lb/>
劉璡為武陵王畢叅軍行至呉璡謂人曰吾聞張融與<lb/>
陸慧曉竝宅其間有水此水必有異味遂徃酌而飲之<lb/>
曰飲此水則鄙恡之萌盡矣<lb/>
<pb n="KR3k0013_WYG_792-13a"/>
梁韋叡為䕶軍居家無事慕萬石陸賈之為人因書之<lb/>
於壁以自況<lb/>
王騫字思寂性凝簡慕樂廣為人未嘗言人之短不事<lb/>
産業有田墅在鍾山八十餘頃與諸宅及故舊共佃之<lb/>
嘗為人曰我不如鄭公業有田四百頃而食嘗不周以<lb/>
此為愧後為度支尚書卒<lb/>
王筠初除尚書殿中郎王氏過江以來未有居郎署者<lb/>
或勸之逡巡不就筠曰陸平原東南之秀<hi>陸機曽為殿中郎後為平</hi>
<pb n="KR3k0013_WYG_792-13b"/>
<hi>原内史</hi>王文度<hi>王坦之字文度</hi>獨歩江東吾得比蹤昔人何所多<lb/>
恨乃欣然就職<lb/>
陶𢎞景字通明丹陽秣陵人在齊為諸王侍讀奉朝請<lb/>
後辭禄止於句容之句曲山深慕張良之為人云古賢<lb/>
莫比<lb/>
沈顗字處黙呉興武康人也顗幼清静有志行慕黄叔<lb/>
度徐孺子之為人屢徴南陽王左常侍太子舍人皆不<lb/>
起<lb/>
<pb n="KR3k0013_WYG_792-14a"/>
馮道根字臣基湘陽人也㣲時不學既貴初讀書自謂<lb/>
少文嘗慕周勃之器量累遷左右上將軍<lb/>
後魏傅永為平東將軍嘗登北邙於平坦處奮矟躍馬<lb/>
盤旋瞻望有終焉之志逺慕杜預近好李沖王肅欲葬<lb/>
附其墓遂買左右地數頃遺勑子叔偉曰此吾之永宅<lb/>
也<lb/>
崔承宗齊州人其父仕漢中母䘮因殯彼後青徐歸國<lb/>
遂為隔絶承宗性至孝萬里投險偷路負喪還京師黄<lb/>
<pb n="KR3k0013_WYG_792-14b"/>
門侍郎孫惠尉聞之曰吾於斯人見廉范之情矣於是<lb/>
弔贈盡禮如舊相識<lb/>
北齊司馬膺之字仲慶好讀太𤣥經注揚雄蜀都賦每<lb/>
云我欲與揚子雲周旋河清末為光禄大夫<lb/>
盧叔武范陽涿人也少機悟豪率輕俠好竒策慕諸葛<lb/>
亮之為人徴太子中庶子不起<lb/>
後周裴寛字長寛河東聞喜人也銀青光禄大夫静慮<lb/>
子也親沒撫諸弟以篤孝聞滎陽鄭穆嘗謂其從弟文<lb/>
<pb n="KR3k0013_WYG_792-15a"/>
直曰裴長寛兄弟天倫篤睦人之師表吾愛之重之汝<lb/>
可與之遊處寛後官至渉州刺史<lb/>
于謹封燕公時驃騎大將軍開府儀同三司唐璞賜姓<lb/>
宇文氏謹勲髙望重朝野所屬白文帝言璞學行兼修<lb/>
願與之同姓結為兄弟庶子孫承其餘論有益義方文<lb/>
帝歎異者久之更賜謹姓萬紐于氏謹乃深相結納敦<lb/>
長幼之序璞亦庭羅子孫行弟姪之敬謹為朝望所宗<lb/>
如此<lb/>
<pb n="KR3k0013_WYG_792-15b"/>
楊敷字文衍華山公寛之子也少有志操重然諾每覽<lb/>
書傳見忠臣烈士之事嘗慨然思慕之官至汾州刺史<lb/>
韋夐髙尚不仕陳遣其尚書周𢎞正來聘素聞夐名請<lb/>
與相見朝廷許之𢎞正乃造夐談謔盡日恨相遇之晚<lb/>
後請夐至賓館夐不時赴𢎞正仍贈詩曰徳星猶未動<lb/>
真車詎肯來其為時所欽挹如此<lb/>
隋虞慶則京兆櫟陽人初以弋獵為事中便折節讀書<lb/>
嘗慕傅介子班仲叔為人大業中桂州道行軍總管<lb/>
<pb n="KR3k0013_WYG_792-16a"/>
唐崔敦禮雍州咸陽人少渉文史重節義嘗慕蘇子卿<lb/>
之為人顯慶初為太子少師同中書門下三品<lb/>
李綱觀州蓚人也初名瑗字子玉讀後漢書張綱傳慕<lb/>
而改之字文紀卒為太子少師<lb/>
楊師道為侍中性周慎謹宻未嘗漏洩内事嘗曰吾少<lb/>
窺漢史至孔光不言温室之樹毎欽餘風<lb/>
潘好禮初為鹿城縣主簿則天朝徐有功為地官員外<lb/>
郎好禮深慕其為人因著論焉<lb/>
<pb n="KR3k0013_WYG_792-16b"/>
陸象先為工部尚書象先即禮部侍郎集賢院學士充<lb/>
皇太子侍讀賀知章族姑子也知章性放曠善諧謔當<lb/>
時賢達皆仰慕之象先與知章特相友善象先嘗謂人<lb/>
曰賀兄言論情態真可謂風流之士吾與子弟離濶都<lb/>
不思之一日不見賀兄則鄙恡生矣<lb/>
李進太僕少卿暈子樂善愛才慕當時名士與之交結<lb/>
裴冕為左僕射自創巾子其狀新竒市肆因竊其貨謂<lb/>
曰僕射様也<lb/>
<pb n="KR3k0013_WYG_792-17a"/>
後唐宰相李愚少慕晏嬰之為人故初名晏平<lb/>
　　　思賢<lb/>
詩有彼留之嗟語有則亡之感故知賢者既徃遺思是<lb/>
深乃有服其嘉言念其婉畫失師律以追悼不聞過而<lb/>
増歎以至經舊遊而慟哭瞻髙壠而盡哀乃知擅其風<lb/>
流必加欽慕雖年祀寢逺而聲猷益彰故曰髙山仰止<lb/>
景行行止<lb/>
趙簡子晉大夫劉文公㑹諸侯大夫伐楚反自召陵鄭<lb/>
<pb n="KR3k0013_WYG_792-17b"/>
子太叔未至而卒簡子為之臨喪甚哀曰黄父之㑹<hi>在魯</hi>
<hi>昭二十五年</hi>夫子語我九言曰無始亂無怙富無恃寵無違<lb/>
同無傲禮無驕能<hi>以能驕人</hi>無複怒<hi>復/也</hi>無謀非徳<hi>非所謀也</hi>無犯<lb/>
非義<hi>傳曰簡子能用善言所以遂興</hi>又簡子有臣曰周舍立於門下三<lb/>
日三夜簡子使問之曰子欲見寡人何事周舍對曰願<lb/>
為愕愕之臣墨筆操牘從君之過而日有記也月有成<lb/>
也嵗有効也簡子居則與之居出則與之出居無幾何<lb/>
而周舍死簡子復與諸大夫飲於洪陂之臺酒酣簡子<lb/>
<pb n="KR3k0013_WYG_792-18a"/>
涕泣諸大夫皆出曰臣有罪而不自知巳簡子曰大夫<lb/>
無罪昔者吾友周舍有言曰千羊之皮不如一狐之腋<lb/>
衆人唯諾不如一士之愕愕昔者紂王黙黙而亡武王<lb/>
愕愕而昌今自周舍之死吾未嘗聞過吾亡無日矣是<lb/>
以寡人泣也<lb/>
孔子哭顔淵慟<hi>慟哀過也</hi>從者曰子慟矣曰有慟乎<hi>不自知己之悲</hi>
<hi>哀過</hi>非夫人之為慟而誰為又曰噫<hi>噫痛傷之聲</hi>天䘮予天䘮<lb/>
予<hi>天䘮予者若䘮已也重言之者痛惜之甚</hi>
<pb n="KR3k0013_WYG_792-18b"/>
叔向晉大夫也見司馬侯之子撫而泣之曰自此其父<lb/>
之死吾蔑之與比而事君矣昔者其父始之我終之我<lb/>
始之夫子終之無不可<hi>無不可言皆從</hi>
後漢梁鴻友人髙恢字伯達少好老子隱華隂及鴻東<lb/>
遊思恢作詩<lb/>
田豐字元皓為袁紹别駕天姿瓌傑權畧多竒紹軍之<lb/>
敗也土崩奔北徒衆畧盡軍將皆撫膺而泣曰向使田<lb/>
豐在此不至於是<lb/>
<pb n="KR3k0013_WYG_792-19a"/>
蜀諸葛亮為丞相先主將東征呉以復闗羽之恥羣臣<lb/>
多諌一切不從章武二年大軍敗績還住白帝亮歎曰<lb/>
法孝直<hi>法正字孝直</hi>若在則能制主上令不東行就復東行<lb/>
必不傾危矣<lb/>
頼尤荆州人為丞相西曹令史隨諸葛亮於漢中早夭<lb/>
亮甚惜之與留府長史參軍張允蔣琬書曰令史失頼<lb/>
尤掾屬䘮楊顒為朝中損益多矣<hi>楊顒為諸葛亮東普屬典選舉顒死亮垂</hi>
<hi>泣三日</hi>
<pb n="KR3k0013_WYG_792-19b"/>
蔣琬為大將軍問張休曰漢嘉前輩有王元㤗今誰繼<lb/>
者休對曰至於元㤗州里無繼况鄙郡乎其見重如此<lb/>
<hi>王謀字元㤗漢嘉人也有容止操行先主以謀為少府</hi>
晉羊曇太山人知名士也為謝安所愛重安薨後輟樂<lb/>
彌年行不繇西州路嘗因石頭大醉扶路唱作樂不覺<lb/>
至州門左右白曰此西州門曇悲不己以馬策扣扉誦<lb/>
曹子建詩曰生存華屋處零落歸山丘因慟哭而去<lb/>
孫惠為大將軍參軍陸機及弟雲雲弟耽為成都王所<lb/>
<pb n="KR3k0013_WYG_792-20a"/>
害惠與淮南内史朱誕書曰不意三陸相攜闇朝一旦<lb/>
湮滅道業淪䘮痛酷之深荼毒難言國䘮雋望悲豈一<lb/>
人<lb/>
謝鯤為王敦長史時衛玠卒葬於南昌鯤哭之慟人問<lb/>
曰子有何恤而致斯哀答曰棟梁折矣不覺哀耳<lb/>
王衍為領軍阮柯為長史性純篤閑雅好禮無違存心<lb/>
經誥博學浩聞及卒衍哭之甚慟<lb/>
何充為吏部尚書咸康六年司空庾亮薨及葬充㑹之<lb/>
<pb n="KR3k0013_WYG_792-20b"/>
歎曰埋玉樹於土中使人情何能已<lb/>
劉惔為丹陽尹雅善言理簡文初作相與王濛竝為談<lb/>
客濛卒臨殯惔以犀把麈尾置棺中因慟久之<lb/>
孫綽字興公善屬文有高尚之志丹陽尹劉惔卒<hi>惔字真長</hi>
綽為之誄云居官無官之事處事無事之心時人以為<lb/>
名言後綽嘗詣禇裒言及惔流涕曰可謂人之云亡邦<lb/>
國殄瘁裒大怒曰真長生平何嘗相比數而卿今日作<lb/>
此靣向人邪其為名流所敬重如此<lb/>
<pb n="KR3k0013_WYG_792-21a"/>
桓𤣥聞王珣卒與㑹稽王道子書曰珣神情爽悟經史<lb/>
明徹同流之美公私所寄雖逼嫌謗用才不盡然君子<lb/>
在朝𢎞益自多時事艱難忽爾䘮失歎懼之深但風流<lb/>
相悼而已其﨑嶇之九折風霜備經雖頼明公神鑒亦<lb/>
識居之故也棄以夀終殆無所哀但情發去來寘之未<lb/>
易耳<lb/>
宋顔竣為湘東王師時㑹稽太守張暢卒於官顔竣表<lb/>
世祖曰張暢遂不救疾東南之秀早樹風範聞之悽愴<lb/>
<pb n="KR3k0013_WYG_792-21b"/>
深切常懐<lb/>
梁殷芸陳郡人也累遷秘書監任昉好奬進士友延譽<lb/>
者率多外擢時人慕之號曰任君言如漢之三君也及<lb/>
卒芸與建安太守到溉書曰哲人云亡儀表長謝元龜<lb/>
何寄指南誰託其為士友所推如此<lb/>
劉之遴為南郡太守劉顯為郡陵王長史及卒之遴啓<lb/>
皇太子曰嘗聞夷叔栁下惠不逢仲尼一言則西山餓<lb/>
夫東國黜士不朽之事寄之題目懐珠抱玉殁世而名<lb/>
<pb n="KR3k0013_WYG_792-22a"/>
不稱者可謂長太息孰過於斯竊痛沛國劉顯耽讀藝<lb/>
文聰明特逹合棺郢都魂歸上國下宅有日須鐫墓板<lb/>
畧撰其事今輒上呈伏願鴻慈降兹眷藻其枯胔以慰<lb/>
幽魂乃命誌銘<lb/>
後魏蘇湛中書侍郎姜儉從母兄也儉為蕭寶夤雍州<lb/>
從事寶夤反敗儉為城人所殺湛每謂人曰以姜儉才<lb/>
志堪致富貴惜其不遇命也如何<lb/>
李神雋為儀同路法嘗㓜而修立為郡功曹早卒神雋<lb/>
<pb n="KR3k0013_WYG_792-22b"/>
與之有舊每云諸路前輩中有路法嘗足為名士謂必<lb/>
逺至而竟無年天下事誠難知也<lb/>
隋楊素字處道髙祖時為御史大夫時御史大夫栁𢎞<lb/>
卒於官廨楊素誄之曰山陽王弼風流長逝潁川荀粲<lb/>
零落無時修竹夾池永絶梁園之賦長楊映沼無復雒<lb/>
川之文其為士友所痛惜如此<lb/>
唐房𤣥齡魏徴俱為相竝美戴胄才用俱與之親善及<lb/>
胄卒後嘗見其遊處之地數為之流涕<lb/>
<pb n="KR3k0013_WYG_792-23a"/>
宋璟為相魏知古為工部尚書卒璟聞而歎曰叔向古<lb/>
之遺直子産古之遺愛能兼者其在魏公乎<lb/>
周馮道為相初漢劉審交為汝州刺史卒道聞之曰予<lb/>
嘗為劉汝州僚佐知其為人亷平慈善無害之長也判<lb/>
遼磁治陳襄青皆稱平允不顯殊尤理汝也又安有異<lb/>
哉民之租賦不能减也餒役不能息也寒者不能衣也<lb/>
餒者不能食也百姓自汲汲然而使君何有於我哉然<lb/>
身死之日致黎民懐感如此者誠以不行鞭撲不行刻<lb/>
<pb n="KR3k0013_WYG_792-23b"/>
剥不因公以狥私不害物以利己確然行長利之事薄<lb/>
罰宥過謹身節用安俸禄守禮分而已凡從事於斯者<lb/>
孰不能乎但前之守土者不能如是是以汝民咨嗟愛<lb/>
慕之今天下戎馬之後四方凶盜之餘杼軸空而賦歛<lb/>
繁人民稀而倉廩匱謂之康恭未易輕言侯伯牧宰若<lb/>
能哀矜之不至聚歛不殺無辜知民是邦本政為民命<lb/>
和平寛易即劉君之政安足稱耶復何患不至於令名<lb/>
哉道仍為著哭詞六章鐫於墓碑之隂焉<lb/>
<pb n="KR3k0013_WYG_792-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_792-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百九十二<lb/>
</p>
<p>
</p>
  </div>
</body>
</text>
</TEI>
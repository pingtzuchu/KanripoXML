<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三十七</head>
    <p>
<pb n="KR3k0013_WYG_037-1a"/>
欽定四庫全書<lb/>
　册府元龜卷三十七　　宋　王欽若等　撰<lb/>
　　帝王部<lb/>
　　　頌德<lb/>
詩有六義其一曰頌所以議盛德之形容以其成功告<lb/>
於神明者也若乃駿命允集聖政光被武功震耀逺夷<lb/>
率服孝德昭著風俗歸厚乃至典禮修舉珍符沓委王<lb/>
澤漸漬時文載郁繇是羣臣歸美頌聲並作或端委穆<lb/>
<pb n="KR3k0013_WYG_037-1b"/>
清壽觴斯薦或奏御公車英詞煥發摛華奮藻引商流<lb/>
羽是光帝德以播國風粲然可觀於斯為盛至有述上<lb/>
世之懿烈揚無窮之休問固足以播之筦籥昭示來裔<lb/>
皆所以揄揚褒贊極臣子竭忠稱君之分也<lb/>
舜作歌曰勑天之命惟時惟幾<hi>因庶尹允諧之政故作歌以戒安不忘危勅正</hi>
<hi>也奉正天命以臨民惟在順時惟在慎㣲</hi>乃歌曰股肱喜哉元首起哉百工<lb/>
熈哉<hi>元首君也股肱之臣嘉樂盡忠君之治功乃起百官之事業乃廣</hi>臯陶拜手稽首<lb/>
颺言曰念哉<hi>大言曰颺承歌以戒帝</hi>率作興事慎乃憲欽哉<hi>憲法也天</hi>
<pb n="KR3k0013_WYG_037-2a"/>
<hi>子率臣下為起治之事當愼汝法度敬其職</hi>屢省乃成欽哉<hi>屢數也當數顧省汝成功敬終</hi>
<hi>以善無懈怠</hi>乃賡載歌曰元首明哉股肱良哉庶事康哉<hi>賡續</hi>
<hi>載成也帝歌歸美股肱義未足故續歌先君後臣衆事乃安以成其義</hi>
成湯放桀于南巢惟有慙德<hi>湯放桀武功成故以為號南巢地名有慙德慙德不</hi>
<hi>及古</hi>曰予恐來世以台為口實<hi>恐來世論道我放天子嘗不去口</hi>仲虺曰<lb/>
惟王不邇聲色不殖貨利<hi>邇近也不近聲樂言清簡不近女色言貞固殖生也不生</hi>
<hi>資貨財利言不貪也既有聖德兼有此行</hi>德懋懋官功懋懋賞用人惟已改<lb/>
過不吝<hi>勉於德者則勉之以官勉於功者則勉之以賞用人之言若自己出有過即改無所吝惜所以</hi>
<pb n="KR3k0013_WYG_037-2b"/>
<hi>能成王業</hi>克寛克仁彰信兆民<hi>言湯寛仁之德明信于天下</hi>乃葛伯仇餉<lb/>
初征自葛東征西夷怨南征北狄怨<hi>葛伯逰行見農民之餉于田者殺其</hi>
<hi>人奪其餉故謂之仇餉仇怨也湯為是以不祀之罪伐之從此遂征無道西夷北狄舉逺以言則近者著矣</hi>
曰奚獨後予<hi>怨者辭也</hi>攸徂之民室家相慶曰徯予后后來<lb/>
其蘇<hi>湯所往之民皆喜曰待我后來其可蘇息</hi>民之戴商厥惟舊哉<hi>史謂初征自葛</hi>
<hi>始</hi>佑賢輔德顯忠遂良<hi>賢則助之德則輔之忠則顯之良則進之明王之道</hi>兼弱<lb/>
攻昧取亂侮亡<hi>弱則兼之闇則攻之亂則取之有亡形則侮之言正義</hi>推亡固存<lb/>
邦乃其昌<hi>有亡道則推而亡之有存道則輔而固之王者如此國乃昌盛</hi>德日新萬邦<lb/>
<pb n="KR3k0013_WYG_037-3a"/>
惟懐志自滿九族乃離<hi>日新不懈怠自滿志盈溢</hi>王懋昭大德建中<lb/>
于民以義制事以禮制心垂裕後昆<hi>欲王自勉明大德建大中之道于民</hi>
<hi>率義奉禮垂優足之道于後世</hi>予聞曰能自得師者王<hi>求賢聖而事之</hi>謂人莫<lb/>
己若者亡<hi>自多足人莫之益亡之道</hi>好問則裕自用則小<hi>問則有得所以足不</hi>
<hi>問專固所以小</hi>嗚呼愼厥終惟其始<hi>靡不有初鮮克有終故戒愼終如其始</hi>殖有<lb/>
禮覆昏暴<hi>有禮者封殖之昏暴者覆亡之</hi>欽崇天道永保天命<hi>王者如此行事</hi>
<hi>則敬天安命之道</hi>
周公居攝五年之末以文王受命不卒而終時天下太<lb/>
<pb n="KR3k0013_WYG_037-3b"/>
平故承其意而告之作維天之命之詩成王時唐叔得<lb/>
禾異畝同穎獻諸天子王命唐叔歸周公于東作歸禾<lb/>
周公既得命禾旅天子之命<hi>已得唐叔之禾遂陳成王歸禾之命而推美成王善</hi>
<hi>則稱君</hi>作嘉禾<hi>天下和同政之善者故周公作書以嘉禾名篇告天下</hi>
宣王時仍叔為大夫作雲漢之詩以美宣王宣王承厲<lb/>
王之烈内有撥亂之志遇烖而懼側身脩行欲銷去之<lb/>
天下喜於王化復行百姓見憂故作是詩<lb/>
尹吉甫為王卿士作崧髙美宣王也天下復平能建國<lb/>
<pb n="KR3k0013_WYG_037-4a"/>
親諸侯褒賞申伯焉<hi>尹官氏申國名申伯宣王舅也以賢人為王之卿士佐王有功王以</hi>
<hi>正禮遣申伯之國有車馬之賜餞于郿也</hi>又作烝民美宣王任賢使能周室<lb/>
中興焉<hi>賢能謂樊侯仲山甫也其詩曰王命仲山甫式是百辟纘戎祖考王躬是保</hi>又作韓<lb/>
奕美宣王能錫命諸侯<hi>梁山于韓國之山最髙大為國之鎮所望祀焉故美大其貌奕</hi>
<hi>然謂之韓奕也梁山今在馮翊夏陽西北韓姬姓之國也後為晉所滅故大夫韓氏以為邑名焉其詩曰王錫</hi>
<hi>韓侯其追其貊奄受北國因以其伯</hi>又作江漢美宣王能興衰撥亂命召<lb/>
公平淮夷也<hi>召穆公虎也淮夷東國在淮浦而夷行召公受命伐而服之</hi>
召穆公為王卿士作常武之詩美宣王有常德以立武<lb/>
<pb n="KR3k0013_WYG_037-4b"/>
事因以為戒<lb/>
漢武東封泰山還登明堂御史大夫倪寛上夀曰臣聞<lb/>
三代改制屬象相因<hi>政教之法象相因屬屬連也</hi>間者聖統廢絶<hi>聖統</hi>
<hi>聖人之道業謂禮文也</hi>陛下發憤合指天地祖立明堂辟雍<hi>祖始也</hi>
宗祀泰一<hi>宗尊也</hi>六律五聲<hi>六律謂黄鍾大蔟姑洗㽔賓夷則無射也五聲宮商角徵</hi>
<hi>羽也</hi>幽贊聖意<hi>幽深也/贊明也</hi>神樂四合各有方象<hi>四方色及五神祭祀聲樂</hi>
<hi>各有等</hi>以承嘉祀為萬世則<hi>則法也</hi>天下幸甚將建太元本<lb/>
瑞登告岱宗發祉闓門以候景至癸亥宗祀日宣重光<lb/>
<pb n="KR3k0013_WYG_037-5a"/>
上元甲子肅邕永享<hi>太平之世日抱重光謂日有重日也将者甫始之辭也太元太初厯</hi>
<hi>也本瑞謂白麟寶鼎之屬也以候景冬至之景也上元甲子太初元年甲子朔旦冬至也宗尊也肅敬也邕和</hi>
<hi>也既敬且和則長為天所享也</hi>光輝充塞天文粲然<hi>塞滿也燦然明貌</hi>見象日<lb/>
昭報降符應<hi>言天顯示景象日月昭明也降下符應以報徳化</hi>臣寛奉觴再拜<lb/>
上千萬歲夀制曰敬舉君之觴<lb/>
終軍為給事中從武帝幸雍祠五畤獲白麟一角而五<lb/>
蹄<hi>毎一足有五蹄也</hi>時又得奇木其枝傍出輙復合於本上帝<lb/>
異此二物慱謀羣臣<hi>訪其徵應也</hi>軍對曰臣聞詩頌君德樂<lb/>
<pb n="KR3k0013_WYG_037-5b"/>
舞后功異經而同指明盛德之所隆也南越竄屏葭葦<lb/>
與鳥魚羣<hi>葭蘆也成長則曰葦</hi>正朔不及其俗有司臨境而東甌<lb/>
内附閩王伏辜南越賴救北胡随畜薦居<hi>薦屢也随畜牧屢易故居</hi>
<hi>不安住也左傳戎狄薦居</hi>禽獸行虎狼心上古未能攝大將軍秉鉞<lb/>
單于犇幕驃騎抗旌昆邪右衽<hi>抗舉也右衽從中國化也</hi>是澤南洽<lb/>
而威北暢也<hi>洽溥也暢達也</hi>若罰不阿近舉不遺逺設官俟賢<lb/>
縣賞待功能者進以保禄罷者退而勞力<hi>謂不堪職任者也勞力歸</hi>
<hi>農畆也</hi>刑於宇内矣<hi>刑法也言威法於宇内也一曰刑見也</hi>履衆美而不足<lb/>
<pb n="KR3k0013_WYG_037-6a"/>
懐聖明而不專<hi>言自謙也</hi>建三宫之文質章厥職之所宜<hi>三宫</hi>
<hi>明堂辟雍靈臺也言於三宫班政教有文質也</hi>封禪之君無聞焉<hi>前世封禪之君不聞若斯</hi>
<hi>之美也</hi>夫天命初定萬事草創<hi>謂創始受命之君也</hi>及臻六合同風<lb/>
九州共貫必待明聖潤色祖業傳於無窮<hi>潤色謂光飾也</hi>故周<lb/>
至成王然後制定休徴之應見<hi>休美也徵証也</hi>陛下盛日月之<lb/>
光垂聖思於勒成專神明之敬奉燔瘞於郊宫<hi>燔祭天也瘞祭</hi>
<hi>地也祭天則燒之祭地則薶之郊宫謂泰畤及后土也</hi>獻享之精交神積和之氣<lb/>
塞明<hi>塞合也明者明靈亦謂神也</hi>而異獸來獲宜矣昔武王中流未<lb/>
<pb n="KR3k0013_WYG_037-6b"/>
濟白魚入舟俯取以燎羣公咸曰休哉<hi>謂伐紂時</hi>今郊祀未<lb/>
見於神祇而獲獸以饋<hi>以饋謂充祭爼也</hi>此天之所以示饗而<lb/>
上通之符合也宜因昭時令日改定告元<hi>改元年以告神祇也昭明</hi>
<hi>也令善也</hi>苴白茅於江淮發嘉號於營丘以應緝熈<hi>苴作席也江淮</hi>
<hi>職貢三脊茅為藉也非苞苴之苴也嘉號封禪也太山在齊分野故曰營丘也或曰登封太山以明姓號</hi>使<lb/>
著事者有紀焉<hi>謂史官紀記也</hi>葢六鶂退飛逆也<hi>六鶂退飛象諸侯畔逆宋</hi>
<hi>襄公伯道退也</hi>白魚登舟順也<hi>謂武王伐紂而魚入王舟象征而必獲故曰順也</hi>夫明<lb/>
闇之徴上亂飛鳥下動淵魚<hi>亂變也</hi>各以類推今野獸并<lb/>
<pb n="KR3k0013_WYG_037-7a"/>
角明同本也<hi>并合也獸皆兩角今此獨一故云并也</hi>衆枝内附示無外也<lb/>
若此之應殆將有觧編髪削左衽襲冠帶要衣裳而蒙<lb/>
化者焉<hi>要衣裳謂著中國之衣裳也</hi>斯拱而竢之耳對奏上甚異之<lb/>
由是改元為元狩後數月越地及匈奴名王有率衆來<lb/>
降者時皆以軍言為中<lb/>
吾丘夀王為光禄大夫汾陰得寳鼎武帝嘉之薦宗廟<lb/>
藏於丼泉宫羣臣皆上夀賀曰陛下得周鼎夀王獨曰<lb/>
非周鼎帝聞之召而問之曰今朕得周鼎羣臣皆以為<lb/>
<pb n="KR3k0013_WYG_037-7b"/>
然夀王獨以為非何也有説則可無説則死夀王對曰<lb/>
臣安敢無説臣聞周德始乎后稷長於公劉大於太王<lb/>
<hi>公劉后稷曾孫也太王文王之祖則古公亶父也</hi>成於文武顯於周公德澤上<lb/>
昭天下漏泉<hi>昭明也漏言潤澤下沾如屋之漏</hi>無所不通上天報應鼎<lb/>
為周出故名曰周鼎今漢自髙祖繼周亦昭顯德行施<lb/>
恩布惠六合和同至於陛下恢廓祖業功德愈盛天瑞<lb/>
並至禎祥畢見昔秦始皇親出鼎於彭城而不能得天<lb/>
祚有德而寳鼎自出此天之所以與漢廼漢寳非周寳<lb/>
<pb n="KR3k0013_WYG_037-8a"/>
也上曰善羣臣皆稱萬歲賜夀王金十斤<lb/>
宣帝時天下和平四夷賔服神爵五鳳之間屢蒙瑞應<lb/>
而益州刺史王襄欲宣風化於衆庶聞王褒有俊才請<lb/>
與相見使褒作中和樂職宣布詩<hi>中和者言政治和平也樂職者言百官各</hi>
<hi>得其職也宣布者風化所洽無所不被</hi>選好事者令依鹿鳴之聲習而歌<lb/>
之時汜鄉侯何武為童子選在歌中久之武等學長安<lb/>
歌太學下轉而上聞宣帝召見武等觀之皆賜帛謂曰<lb/>
此盛德之事吾何足以當之褒既為刺史作頌<hi>即上中和樂職</hi>
<pb n="KR3k0013_WYG_037-8b"/>
<hi>宣布詩也以美盛德故謂之頌</hi>又作其傳<hi>解釋頌歌之義及作者之意</hi>益州刺史因<lb/>
奏褒有軼材廼徴褒既至詔為聖主得賢臣頌<lb/>
後漢明帝永平十七年公卿百官以帝威德懐逺神物<lb/>
顯應乃並集朝堂奉觴上夀制曰天生神物以應王者<lb/>
逺人慕化實繇有德朕以虛薄何以享斯唯髙祖光武<lb/>
聖德所被不敢有辭其敬舉觴太常擇吉日策告宗廟<lb/>
章帝建初三年正月己酉宗祀明堂時郎中傅毅追美<lb/>
孝明皇帝功德最盛而廟頌未立乃依清廟作顯宗頌<lb/>
<pb n="KR3k0013_WYG_037-9a"/>
十篇奏之元和中始脩古禮廵狩方岳崔駰上四廵頌<lb/>
以稱漢德辭甚典美時丁鴻以少府從上奏曰臣聞古<lb/>
之帝王統治天下五載廵狩至于岱宗柴祭於天望秩<lb/>
山川恊時月正日角斗斛權衡使人不爭陛下尊履蒸<lb/>
蒸奉承𢎞業祀五帝於明堂配以光武二祖四宗咸有<lb/>
告祀瞻望泰山嘉澤降㴻柴祭之日白雲上升與燎煙<lb/>
合黄鵠羣翔所謂神人以和答饗之休符也帝善焉<lb/>
魏太祖以孫權稱臣遺諮大理王朗朗答曰孫權前牋<lb/>
<pb n="KR3k0013_WYG_037-9b"/>
自詭躬討虜以補前愆後疏稱臣以明無二牙獸屈膝<lb/>
言鳥告歡明珠南金遠珍必至情見乎辭効著乎功三<lb/>
江五湖為沼于魏西吳東越化為國民鄢郢既㧞荆門<lb/>
自開席卷巴蜀形勢已成重休累慶雜沓相隨承㫖之<lb/>
日撫掌擊節情之畜者辭不能宣<lb/>
晉武帝時摯虞為聞喜令時天子留心正道又吳冦新<lb/>
平天下乂安虞上太康頌以美晉德潘岳辟太尉府舉<lb/>
文章秀才武帝躬耕藉田岳作賦以美其事<lb/>
<pb n="KR3k0013_WYG_037-10a"/>
元帝初王廙為琅琊王司馬王敦啟為荆州刺史及帝<lb/>
即位廙奏中興賦上疏曰臣託備肺腑幼䝉洪潤受自<lb/>
齠齓至於弱冠陛下之所撫育恩侔於兄弟義同於交<lb/>
友思欲攀龍鱗附鳳翼者有年矣是以昔忝濮陽棄官<lb/>
逺跡扶侍老母攜將細弱越長江歸陛下者誠以道之<lb/>
所存願託餘䕃故也天誘其願遇陛下中興當大明之<lb/>
盛而守局遐外不得奉瞻大禮聞問之日悲喜交集昔<lb/>
司馬相如不得觀封禪之事慷慨發憤况臣情則骨肉<lb/>
<pb n="KR3k0013_WYG_037-10b"/>
服膺聖化哉又臣昔嘗侍坐於先后說陛下誕育之日<lb/>
光明映室白毫生於額之左相者謂王當有四海又臣<lb/>
以壬申歲見用為鄱陽内史七月四星聚於牽牛又臣<lb/>
郡有枯樟更生及臣後還京都陛下見白兔命臣作賦<lb/>
時琅琊又獻丼露陛下命臣嘗之又驃騎將軍道向臣<lb/>
說晉陵有金鐸之瑞郭璞云必致中興璞之爻筮雖京<lb/>
房管輅不過也明天之厯數在陛下矣臣少好文學志<lb/>
在史籍而飄放遐外嘗與桀冦為對臣犬馬之年四十<lb/>
<pb n="KR3k0013_WYG_037-11a"/>
三矣未能上報天地而諐負屢彰恐先朝露塡溝壑今<lb/>
微情不得上達謹竭其頑獻中興賦一篇雖未足以宣<lb/>
揚盛美亦是詩人嗟歎詠歌之義也<lb/>
成帝咸康八年九月廬江春榖縣留珪夜見門内有光<lb/>
取得玊鼎一枚圍四寸豫州刺史路永以縣著作郎曹<lb/>
毗上玊鼎頌<lb/>
孝武帝時袁宏為東陽太守以漢時傅毅作顯宗頌辭<lb/>
甚典雅乃作頌九章頌簡文之德上於帝<lb/>
<pb n="KR3k0013_WYG_037-11b"/>
後魏道武既破賀訥遂命羣臣登勿居山逰宴終日從<lb/>
官及諸部大人請聚石為峯以紀功德命張襄為文<lb/>
獻文時高允為中書令從帝北伐大㨗而還至武川鎮<lb/>
上北伐頌帝覽而善之<lb/>
髙閭為昭武將軍時獻文傳位從御崇光宫閭上表頌<lb/>
孝文時閭為中書監太和三年冬至帝及文明太后大<lb/>
饗羣官帝親舞於太后前羣臣皆舞帝乃歌仍率羣臣<lb/>
再拜上夀閭進曰臣聞大夫行孝義合一家諸侯行孝<lb/>
<pb n="KR3k0013_WYG_037-12a"/>
聲著一國天子行孝德被四海今陛下聖性自天敦行<lb/>
孝道稱願上夀靈應無差臣等不勝慶踊謹上千萬歲<lb/>
夀帝大恱賜羣臣帛人三十疋<lb/>
宣武永平中甄楷上孝文頌十三篇優詔報之<lb/>
髙聦為散騎常侍黄門侍郎宣武幸鄴還於河内懐界<lb/>
帝親射矢一里五十餘步侍中髙顯等奏伏見親御弧<lb/>
矢臨髙設弋鳴弦動羽馳鏃所逮三百五十餘步臣等<lb/>
伏惟陛下聖武自天神藝夙茂巧㑹騶虞之節妙盡矍<lb/>
<pb n="KR3k0013_WYG_037-12b"/>
圃之義威稜攸疊<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>光攝氣才猛所振勍憝彌心足以<lb/>
肅截九區赫服八宇矣盛事奇迹必宜表述請勒銘射<lb/>
宫永彰聖意詔曰此乃弓弧小藝何足以示後葉喉唇<lb/>
近侍苟以為然亦豈容有異便可如請遂勒銘於射所<lb/>
聦為之詞<lb/>
隋髙祖時突厥葉護可汗以帝所賜旗鼓西征娿婆遂<lb/>
生擒娿婆既而上書請娿婆既生之命上下其議左僕<lb/>
射髙熲進曰骨肉相殘敎之蠧也存養以示寛大帝曰<lb/>
<pb n="KR3k0013_WYG_037-13a"/>
善熲因奉觴進曰自軒轅以來獯鬻多為邊患今逺窮<lb/>
北海皆為臣妾此之盛事振古未聞臣敢再拜上夀<lb/>
唐髙祖武德八年四月赤雀巢於殿門宴五品已上上<lb/>
頌者十餘人極歡而罷<lb/>
七月髙祖從容謂侍中陳叔達曰自古帝王統一四海<lb/>
者凡有幾人對曰五帝三王已前年代浸逺近古已來<lb/>
有秦始皇之與兩漢下洎晉武耳高祖曰朕幸得繼前<lb/>
哲於朕良多叔達又對曰隋末亂離蒼生塗地若不逢<lb/>
<pb n="KR3k0013_WYG_037-13b"/>
陛下救其淪溺黎庶殆為魚矣此盖天授非人力所致<lb/>
帝大恱<lb/>
九年四月給事中歐陽詢奏上帝德論帝覽之稱善<lb/>
太宗貞觀三年正月親祭先農躬御耒耜藉于千畝之<lb/>
甸初晉氏南遷後魏來自雲朔中原分裂又雜以獯戎<lb/>
代歴周隋此禮久廢而今始行之觀者莫不躍駭於是<lb/>
秘書郎岑文本獻藉田頌以美之<hi>臣欽若等曰按後魏後周竝耕籍田與此</hi>
<hi>所載有異</hi>
<pb n="KR3k0013_WYG_037-14a"/>
六年閏八月秘書少監虞世南上聖德論帝手詔答曰<lb/>
卿所論太美但朕德甚寡恐有識者窺卿為後人所笑<lb/>
卿引古昔無為而治朕未敢擬倫比之近代乍踰之耳<lb/>
卿覩朕之始未見朕之終宜付秘書若朕能慎終如初<lb/>
則可為也如違此道不用後代笑卿焉<lb/>
十四年二月陜州言河水變清司空長孫無忌等詣闕<lb/>
上表曰臣聞崑崙戴極道𤣥液以周天積石疏源委滄<lb/>
波而括地俯作神州之紀仰膺上帝之宫水徳靈長斯<lb/>
<pb n="KR3k0013_WYG_037-14b"/>
其謂矣故能道符千載位長百川瑞馬開圖發榮光於<lb/>
遠代應龍闢壤致宅土於遐年自此不追寂寥難俟天<lb/>
之祚聖復在於兹伏惟皇帝陛下則哲承基窮神闡化<lb/>
功綿㝢外德耀瀛表文敎蔚乎三五至道格乎天地是<lb/>
以禎凝藪澤慶溢風煙丹井輝奇青丘表異嘉苗合穎<lb/>
入豐膳以鳴鐘天駟瀰雲播頌聲於綴兆西鶼南雉之<lb/>
賮日至月書連珠湧醴之徵雲霏霧集宜其展事嬴里<lb/>
仰告成功出豫介丘方騰茂實猶且宵衣旰食若有追<lb/>
<pb n="KR3k0013_WYG_037-15a"/>
而不逮對越嘉祉乃固辭而弗居遂使萬玊韜華三神<lb/>
缺望西星佇炤申以德水之祥東岳希封朂以清河之<lb/>
貺陜州刺史房仁裕狀稱所界内二百餘里正月元日<lb/>
黄河載清謹按易乾鑿度曰聖人受命河水清京房飛<lb/>
候曰河水清天下太平繇是納渭合涇混流同潔凌門<lb/>
㓜澤别𣲖俱清馬頰馳波詳觀若鏡龍門激箭迴眺飛<lb/>
空滔天之曲煥然氷夷之都可見千尋朗澈俯映𤣥珠<lb/>
一曲澄鮮遙觀紫貝盡河宗之奥秘洞水府之仙靈豈<lb/>
<pb n="KR3k0013_WYG_037-15b"/>
非天鑒詳明不愛其道神心昭著在感斯通何幽顯合<lb/>
符人祗交際理均形契若斯之效歟臣等沐道醉心觀<lb/>
祥駭目按圖逖聽曠古無聞實慶生涯親承旦暮詔答<lb/>
曰嘉瑞爰降必資至德大河効祉是為希世顧惟寡昧<lb/>
但増慙惕乃天地表祥宗社垂祐欲使四海隆平八荒<lb/>
禔福王公卿士内外庶僚宜勉脩正道以副靈貺焉是<lb/>
月帝幸國學觀釋奠命祭酒孔穎達講孝經既畢穎達<lb/>
上釋奠頌帝手詔褒美<lb/>
<pb n="KR3k0013_WYG_037-16a"/>
十五年十月太宗問特進魏徵曰朕為人主仰止前烈<lb/>
至于積德累仁豐功厚利此四者帝王以為稱首朕皆<lb/>
庶幾自勉人苦不能自見不知於朕之身何等為優徵<lb/>
曰德仁功利陛下兼而有之然則内平禍亂外除戎狄<lb/>
是陛下之功安堵黎元各有生業是陛下之利繇此言<lb/>
之功利居多<lb/>
十六年七月太宗謂侍臣曰朕數召公等欲問愆闕庶<lb/>
幾善道以救不逮耳今嘗達夜不寢思為政術非惟憂<lb/>
<pb n="KR3k0013_WYG_037-16b"/>
勤萬姓亦欲貽法後昆司空長孫無忌奏稱古來撥亂<lb/>
人主載籍斯存天造草昧之辰爰始經綸之日何嘗不<lb/>
思聞帝道祇奉王度及即位之後漸染驕盈詩云鮮克<lb/>
有終此非空説陛下君臨四海將二十載視事之後每<lb/>
留羣臣陛下為解威嚴貸以顔色唯欲其論國家善惡<lb/>
用康政化哀愍黎元聖情專切豈臣等獨蒙恩澤四海<lb/>
蒼生誰不幸甚<lb/>
二十一年二月詔皇太子之國學釋奠賜學官胃子帛<lb/>
<pb n="KR3k0013_WYG_037-17a"/>
各有差仍擢其髙業右庶子許敬宗上四言詩以美其<lb/>
事<lb/>
二十二年四月磧外蕃人爭牧馬土界帝親臨斷決然<lb/>
後咸服黄門侍郎褚遂良進曰昔虞芮爭田去此三百<lb/>
里陛下聖德廣運無逺不臻磧外諸夷來㫁境域振古<lb/>
以來所未聞也<lb/>
𤣥宗開元二年六月左拾遺蔡孚獻龍池集王公卿十<lb/>
以上凡百三十篇請付太常寺其詞合音律者為龍池<lb/>
<pb n="KR3k0013_WYG_037-17b"/>
樂章以歌聖徳從之初帝在藩與宋王等居于興慶里<lb/>
時人謂為五王子宅及景龍末宅内神池涌出汎灧清<lb/>
瑩流之不竭中有龜龍遊焉故羣臣歌之<lb/>
八年城門郎獨孤晏奏曰伏見聖上於别殿安置太宗髙<lb/>
宗睿宗聖容每日侵早具服朝謁昔者周公宗祀文王於<lb/>
明堂以配上帝葢有國之常祀聖上朝夕肅恭是過周公<lb/>
逺矣又聞禁中寧王憲申王撝内朝宴㑹聖上宫中自拜<lb/>
跪如家人之禮岐王範薛王業恩錫特殊友愛邕睦海内<lb/>
<pb n="KR3k0013_WYG_037-18a"/>
稱之昔堯九族既睦平章百姓是過帝堯逺矣聖上近<lb/>
造一小院東西南北各三十餘步寢殿卑狹階髙尺三<lb/>
寸房廊階不過四五寸無青墀所坐氊褥非破不易是<lb/>
過於夏禹逺矣聖上嘗得絹四十餘萬疋謂侍臣等曰<lb/>
此物擬充男女嫁娶左藏庫物是百官諸邊將士物豈<lb/>
得漫用節約且過漢文逺矣聖上至德光厚躬勞庶政<lb/>
憂人飢寒昔齊君雨雪御裘憂勞凍餒但恤寒耳今聖<lb/>
上憂冬寒夏熱是過之逺矣請宣付史官從之<lb/>
<pb n="KR3k0013_WYG_037-18b"/>
十三年十一月封東嶽禮畢於是中書令張說撰封祝<lb/>
壇頌侍中源乾曜撰社首壇頌禮部尚書蘇頲撰朝覲<lb/>
壇頌以紀聖德<lb/>
十九年八月幽州執叛奚夀斤來獻宰臣裴光庭等奏<lb/>
曰伏以深仁燭幽逺被無外至德感物矧兹有苗頃者<lb/>
奚夀斤放命不恭執訊來獻而陛下設誠不疑推致赤<lb/>
心歸于陬落襁負而至置之左右射御不違自非睿聖<lb/>
至誠被物何以驟改驕節卒為忠臣變鴟梟於鸞鳳登<lb/>
<pb n="KR3k0013_WYG_037-19a"/>
反側於仁夀求諸前古竹帛所不載稽諸近事耳目所<lb/>
未聞臣等豫覩休異輙敢書于史册帝曰奚夀斤往因<lb/>
脅從遂同逆命俘虜而至罪則難容收其悔過之心免<lb/>
其殊死之責推誠待物果獲忠臣此皆卿等輔翊之所<lb/>
致豈朕薄德之能感書之簡册以示將來當斯美名良<lb/>
用慙惕<lb/>
二十三年二月己亥以奚契丹既平宰臣裴耀卿張九<lb/>
齡李林甫等奏賀曰奚及契丹尤近邊鄙侵軼是慮式<lb/>
<pb n="KR3k0013_WYG_037-19b"/>
遏成勞臣庶常情欲其防禦所謂長䇿無出此者陛下<lb/>
獨斷宸襟髙奪羣議以為頓兵塞下轉粟邊軍曠日持<lb/>
乆役無寧歲不若因利乗便一舉遂平使遷善者自新<lb/>
為惡者就戮其勞不乆永息我人且命大兵臨之凶徒<lb/>
必潰不出此歲當並成擒臣等初奉聖謀髙深未測及<lb/>
聞凱㨗晷候不差逺蕃遺類莫不稽顙縁邊戍卒咸返<lb/>
耕稼卧鼓熄烽誠自此始斯皆陛下睿謀先定神筭非<lb/>
常觀變早於未萌必取豫於無象臣伏以成功不宰君<lb/>
<pb n="KR3k0013_WYG_037-20a"/>
人所以為重有美不宣臣子所以成罪臣雖蒙瞽安敢<lb/>
無言既豫聞始謀又幸見成事豈可使天功虛往日用<lb/>
不知竹帛相傳復紀何事請宣付史館垂示將來仍許<lb/>
將吏等刋石立頌以紀功德帝手詔報曰事有難易因<lb/>
圖可卜小蕃背誕惡貫已盈人神棄之指期可滅今之<lb/>
尅定偶㑹夙心記以史官銘之樂石頗矜功伐不願為<lb/>
之卿等苦論載用多愧使桓山之頌復在茲乎<lb/>
八月癸巳千秋節命諸學士及僧道講論三教同異中<lb/>
<pb n="KR3k0013_WYG_037-20b"/>
書令張九齡上言曰臣聞好尚之論事躓於偏方至極<lb/>
之宗理歸於一貫非夫上聖孰採要㫖伏惟陛下道契<lb/>
無為思談𤣥妙考六經之同異筌二教之幽賾將以降<lb/>
炤羣疑敷化率土屏浮詞於玉殿緝精義於金門一變<lb/>
儒風再揚道要凡百士庶㒺不知歸臣等幸侍軒墀親<lb/>
承至訓抃躍之極實倍常情望宣付史館帝手詔報曰<lb/>
畧舉三教求之精義㑹三歸一初分漸頓理皆共貫使<lb/>
自求之卿等論議廟堂化源何逺事關風教任付史官<lb/>
<pb n="KR3k0013_WYG_037-21a"/>
天寳元載五月濮陽郡王璬及嗣王宗子等奏曰臣等<lb/>
伏以龍池肇慶寳祚攸章聖德動天貞符薦至臣等情<lb/>
深家國志願光揚去開元二十二年於東京朝堂上表<lb/>
請建龍池聖德頌曲蒙天睠俯遂㣲誠其時脩營已就<lb/>
刻勒所為頌文未備叙事多遺述聖談天萬不舉一既<lb/>
乖士庶之望莫展宗臣之心尋請改脩冀昭聖德斐然<lb/>
雖竭於愚思翰墨未絶於琬琰今屬靈符降祉景命維<lb/>
新天寳之號再加郊廟之儀式展誠合書其寳録光闡<lb/>
<pb n="KR3k0013_WYG_037-21b"/>
徽猷綴集前文以存不朽特望天恩更許編録則聖德<lb/>
鴻業紀而無遺聖美形容於茲允備無任勤懇之至謹<lb/>
奉表陳請以聞帝手詔報曰夫頌者美盛德之形容毎<lb/>
省朕躬曷稱奇紀嵗月斯積符瑞屢臻欲備叙之復茲<lb/>
誠請實賴人事不遺神明允來意也<lb/>
八月突厥阿布惠與其黨屬來降中書門下奏曰臣等<lb/>
伏以匈奴患邊其來日久頃雖朝廷示信約為父子之<lb/>
國然而好殺喜兵常懐輕掠之志陛下聖謀廣運睿略<lb/>
<pb n="KR3k0013_WYG_037-22a"/>
𤣥通至道昭感神明叶贊不勞一卒不煩一兵使其種<lb/>
落自相攜貳今葉䕶敗亡殞身漠北妻子縲繫為俘闕<lb/>
下巢傾席卷瓦解雲散萬里無事三邊遂空曠古不賔<lb/>
盡為臣僕普天所履皆入封疆諒繇負德背恩自速夭<lb/>
亡之禍固亦休兵偃革用彰海晏之期實有無方之神<lb/>
寧惟不戰之勝求諸載籍所未嘗聞臣等幸遇昌期欣<lb/>
逢大慶望宣付史官從之<lb/>
十二月西河大破吐蕃中書門下表賀曰臣等自今月<lb/>
<pb n="KR3k0013_WYG_037-22b"/>
以來累見隴右奏大破吐蕃大嶺青海等軍捷書前至<lb/>
日因奏事陛下謂臣等曰吐蕃背恩神人共棄豈惟隴<lb/>
右頻勝三數日間河西當有大捷今日王倕果奏大破<lb/>
吐蕃魚海及逰奕等軍擒生斬級并虜獲羊馬不可勝<lb/>
計竊觀前後克捷皆是特稟聖謀密練驍雄深討兇寇<lb/>
以寡擊衆所向無前天心與睿德合符士卒與神兵叶<lb/>
契九重制勝動必有成萬里知來見於未兆一月三捷<lb/>
千古未聞品物同歡何況臣等伏望宣示朝野編于史<lb/>
<pb n="KR3k0013_WYG_037-23a"/>
册詔曰坐運奇謀誠難與戰河西捷書相繼謂之伐叛<lb/>
可豫圖之所請者依<lb/>
九載靈州都督兼御史中丞張齊丘上言請於新築北<lb/>
大都䕶府建聖德碑頌許之<lb/>
十載九月中書門下奏曰臣等今日因奏事承德音聞<lb/>
江南為橘江北為枳盖以地氣有殊物性因變朕近宫<lb/>
内種柑子樹數株今秋以來結實一百五顆乃與江南<lb/>
及蜀道所進無别亦可謂稍異者伏以自天所育者不<lb/>
<pb n="KR3k0013_WYG_037-23b"/>
能改有常之性曠古所無者乃可為非常之感是知聖<lb/>
人御物以元氣布和大道乗時則殊方叶致且橘柚所<lb/>
植南北異名實造化之有功匪陰陽之所革陛下𤣥風<lb/>
真紀六合一家雨露所均混天區而齊被草木有性憑<lb/>
地氣而濳通故茲江外之珍果為禁中之花實緑蒂含<lb/>
霜芳流綺殿金衣爛日色麗彤庭豈比夫搖木移根俟<lb/>
風而實若榴傳種因石為名理匪自於人謀事寔關於<lb/>
神化圖牒未有耳目攸新臣等忝侍軒墀恭聞殊應喜<lb/>
<pb n="KR3k0013_WYG_037-24a"/>
慶交集倍萬常情仍望宣示朝廷光諸史册帝手詔報<lb/>
曰枳橘之性惟任土不遷隂陽之和實在能感致且寒<lb/>
谷吹律猶氣變燕郊則中樞化源故物<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>京邑今黄柑<lb/>
數株丹實盈條裛露迎風香逾江劒金光珠澤秀溢林<lb/>
庭豈斯果之足珍喜元和之必應故合天道信何逺焉<lb/>
所賀已知仍依來請<lb/>
十二月庚申勅安國寺以所撰先皇聖德頌刻石<hi>其石背上</hi>
<hi>宜題親王嗣郡王及中書門下兩品五品以上供奉官御史中丞左右丞侍郎諸司文武官員三品以上兼節</hi>
<pb n="KR3k0013_WYG_037-24b"/>
<hi>度使及蕃酋大首領等名品准諸頌碑制名記</hi>
肅宗至德二載十二月𤣥宗自蜀至帝奉迎於望賢宫<lb/>
左相苖晉卿中書侍郎同平章事崔圎表言伏見工部<lb/>
侍郎李遵及殿中監李輔國言皇帝於望賢宫奉迎上<lb/>
皇望樓趨馳捧足嗚咽問安既退侍膳皆親及出宫之<lb/>
時親選龍媒侍從歸闕孝敬之至傍感人神四海歸心<lb/>
恩深錫類羣臣何幸得覩盛美陛下武功冠於千古孝<lb/>
德踰於百王昔夏之有窮少康復其業漢之新莽光武<lb/>
<pb n="KR3k0013_WYG_037-25a"/>
纘其緒雖復崇名茂績輝映當時而皆曠日持久動十<lb/>
數載致使宗社郡邑盪復無遺未有如陛下神武奮發<lb/>
睿謀獨㫁曽不再稔掃清羣兇奉迎聖皇不失舊物蒸<lb/>
蒸翼翼榮輝區宇考之傳記振古未聞天地人神孰不<lb/>
慶幸臣請編諸史册傳之不朽詔曰荷社稷之靈賴上<lb/>
皇之感翦除冦盜克復京都浹辰之間大勲允集掃清<lb/>
宫闕奉迎鑾輿昨自望賢宫得申拜慶重歡侍省深戴<lb/>
君父之恩承順尊嚴固宜臣子之禮卿等訏謨致理翼<lb/>
<pb n="KR3k0013_WYG_037-25b"/>
贊成功方告史臣有慙薄德乙卯殿中監李輔國奉表<lb/>
上曰臣聞古今大寳皇王受命成功創業皆始艱難繇<lb/>
是足高光武之功漢圖斯永滅澆豷之患夏嗣以興豈<lb/>
比孝以感通德以成化光膺聖厯協契天時開闢已來<lb/>
未有如陛下者也頃巨猾開釁中夏不康陛下赫然發<lb/>
憤奉命專征曾不踰旬兩京尅復掃清宫闕奉迎鑾輿<lb/>
警蹕鳴笳舊儀逾盛行軍便幕故事無闕陛下整法駕<lb/>
擁羣臣逺自望賢拜迎路次引旌斾而祥風不散拂鑾<lb/>
<pb n="KR3k0013_WYG_037-26a"/>
輿而瑞雪時飄承順天顔無違就養君父之禮億兆同<lb/>
歡猶乃不自為功至崇謙德過周文侍膳之典邁漢髙<lb/>
獻夀之儀䖍奉至尊敬恭受命伏惟陛下以孝理天下<lb/>
也如彼以德化天下也又如此盛德大業其至矣哉臣<lb/>
幸叅締搆職在禁戎得覩盛明無任抃躍伏請編諸史<lb/>
册以示將來詔曰朕恭承明命親總兵戎掃攙搶之妖<lb/>
拯生靈之患宗社所祐何往不尅雖兆自於艱難而終<lb/>
盛於丕業昨日星順動鑾輿迴京仰戴君父之恩重歡<lb/>
<pb n="KR3k0013_WYG_037-26b"/>
侍省之慶拜迎之日得展孝誠特荷恩慈多慙薄德遂<lb/>
得祥風引斾瑞雪灑途宫闕生光感應昭著卿為朕心<lb/>
膂夙夜忠勤所請宣付史館宜依<lb/>
代宗大厯三年夏四月戊申乾陵上仙觀天尊殿有雙<lb/>
鵲銜柴及泥補葺殿之隙壊凡一十五處宰臣等上表<lb/>
賀曰臣聞孝至於天則祥發陵邑德被於物則化及鳥<lb/>
獸伏惟陛下因心廣教𢎞道極和時因霜露之恩流行<lb/>
雲雨之澤故前聖垂裕歆於明誠皇天報貺賜以嘉應<lb/>
<pb n="KR3k0013_WYG_037-27a"/>
異鵲來感翔集可窺跡比人謀事歸神化伏望宣示中<lb/>
外編諸史册帝手詔答曰聖祖仙都髙宗園寢希夷清<lb/>
凈之所肅穆哀敬之地二鵲翔集以月繫時常銜塈茨<lb/>
用補缺壊顧政禮之多闕而先靈之幽助祗奉貺祐感<lb/>
切良深卿等道備梓材任當構厦覩茲符應庶洽康寧<lb/>
寔賴嘉謨弼予不逮所請編諸史册者依<lb/>
七年十月帝畋于禁苑一發連二兔遣使出示宰臣仍<lb/>
賜之宰臣等拜舞稱慶抗表請付史官以紀鴻猷手詔<lb/>
<pb n="KR3k0013_WYG_037-27b"/>
不許癸丑宰臣等又上言曰聞王者有日官動而必書<lb/>
事無虛美用成善終之義觀乎召舉之明體合忠直輔<lb/>
宣法教斯良史之任也帝者盛美紀于一時闕登雅頌<lb/>
彰示家國斯君子之罪也昔漢武有獲蛟之歌魏祖有<lb/>
南皮之事皆盛其殊能叙列前載𤣥宗開元中蒐於岐<lb/>
陽親御弧矢陳九軍之禮有百中之㨗煥耀圖史布昭<lb/>
詠歌今陛下以豐嵗皆秋農郊始隙因依時令習用戎<lb/>
事逰涉靈囿經于上蘭以一發之神連三窟之狡弦匪<lb/>
<pb n="KR3k0013_WYG_037-28a"/>
再控騎無角逐進異前禽之失舉明不合之圍事過舊<lb/>
聞妙歸天縦足以重威四夷髙視千古恩賜之後榮慶<lb/>
中朝公卿庶尹動色相賀垂於簡牘允叶禮經若聖情<lb/>
沖深過於謙讓則史臣曠職後代無稱凡在庶位㒺知<lb/>
所出伏愿特迴聖慈俯遂誠情手詔答曰帝王之制禮<lb/>
有三驅弧矢之威財成理道朕方欲清靜流化無為軌<lb/>
俗射御之藝闕而不書卿等爰㨿禮經博求良典舉聖<lb/>
祖岐陽之狩徵漢皇郊廟之歌再陳表章頻志簡册式<lb/>
<pb n="KR3k0013_WYG_037-28b"/>
遵彝訓宜依所請<lb/>
敬宗寳厯元年九月成德軍節度使王廷凑上言請於<lb/>
管内立皇帝聖德碑二年四月丙寅内出皇帝聖德碑<lb/>
本以賜廷凑<lb/>
武宗㑹昌中幽州節度使張仲武討殺迴鶻烏介可汗<lb/>
至㑹昌末表請薊北立紀聖功銘帝詔遣宰臣李德裕<lb/>
為之<lb/>
後唐明宗天成二年十二月延宰臣於𤣥德殿馮道奏<lb/>
<pb n="KR3k0013_WYG_037-29a"/>
曰先皇帝末年不撫軍民惑於聲樂遂致人怨幾墜丕<lb/>
構陛下自膺人望軍民惠愛藩后入覲情同魚水時嵗<lb/>
頻稔亦淳化所致也更愿居安思危保守今日帝然之<lb/>
四年九月戊寅上御中興殿顧謂宰臣曰時事近日如<lb/>
何馮道奏曰臣省事以來無嵗不聞戰伐盖政令不一<lb/>
王綱弛紊伏自陛下纂隆五載服之以武威懐之以文<lb/>
德任賢不二去邪不疑天下歸心人知恥格近嵗以來<lb/>
可謂無事<lb/>
<pb n="KR3k0013_WYG_037-29b"/>
長興元年正月癸未上御中興殿謂宰臣曰近雖降春<lb/>
澤如何馮道奏曰今歳春初已見三白相次又降雨澤<lb/>
人情大洽葢陛下聖德感通之應也臣聞天子事天臣<lb/>
下事君臣下若不供其職則刑法及之天子不守其道<lb/>
則災沴降之今陛下敬天事地憂勞百姓則歳有豐登<lb/>
二年十二月己卯帝御中興殿宰臣馮道奏曰臘日陛<lb/>
下方憂雪是夜便降立春日又降雨澤皆得其節也自<lb/>
陛下臨御于今六載家給人足而又放鷹鸇之類咸令<lb/>
<pb n="KR3k0013_WYG_037-30a"/>
遂性所謂仁及鳥獸也苟非聖德其孰能臻此<lb/>
三年三月癸巳帝御中興殿顧謂馮道曰春雨太多乎<lb/>
道對曰春澤稍多是豐年之兆契丹孔熾自近朝以來<lb/>
中國多事未暇制服向者王都背叛連結邉戎陛下命<lb/>
將得人俾匹馬不囘使其畏懼而修朝貢則知皇威所<lb/>
振邁于前古也<lb/>
周世宗顯德四年五月癸卯翰林學士兵部侍郎知詔<lb/>
誥陶榖進紫芝白兎頌曰陛下嗣位之元年歲次甲寅<lb/>
<pb n="KR3k0013_WYG_037-30b"/>
薄伐太原興六月之師定王業也虎賁振旅兵度孟津<lb/>
汜水獻紫芝三莖曄曄分化惹度關之氣越三載歲在<lb/>
丙辰親征淮夷破十萬之衆宣武功也戎輅旋軫途次<lb/>
商唐潁州獻白兎一頭皎皎効質凝炤社之光謹案瑞<lb/>
應圖曰王者恩霑行葦則紫芝秀五行傳曰國君德及<lb/>
昆蟲則白兎馴上宴息之暇有時臨翫覩禎祥而修德善<lb/>
馴擾之遂性三者昭萬物肇生之數白者叶太素返朴<lb/>
之義芝為瑞也左盤右屈而自然成形兎之異也或白<lb/>
<pb n="KR3k0013_WYG_037-31a"/>
或蒼亦不常其色豈可使曠代嘉瑞來者無聞今聖君<lb/>
儉德罷露臺至仁祝踈羅重林衡不時之禁則草木茂<lb/>
矣崇宗廟礿祭之禮則禽魚樂矣若然則朱草蓂莢將<lb/>
擢秀於庭際丹鳳麒麟豈空逰於郊藪下臣不佞再拜<lb/>
作頌頌曰美哉靈草邈矣明視慶上帝之所臨昭王者<lb/>
之嘉瑞考其祥稽其事芝為草也豈奪朱而効靈兎乃<lb/>
獸焉取守黒而為異徴其薦瑞之日俱在廻鸞之次酌<lb/>
物情順天意吾君當垂衣而治<lb/>
<pb n="KR3k0013_WYG_037-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三十七<lb/>
</p>
<p>
</p>
  </div>
</body>
</text>
</TEI>
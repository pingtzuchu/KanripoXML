<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八百十一</head>
    <p>
<pb n="KR3k0013_WYG_811-1a"/>
欽定四庫全書<lb/>
　冊府元龜卷八百十一　　宋　王欽若等　撰<lb/>
　　總録部<lb/>
　　　　游學　　賜書　　聚書　　晩學<lb/>
　　　游學<lb/>
傳曰玉不琢不成器人不學不知道又曰不學將落故<lb/>
士之立誠志道自強不息潛心大業思齊古人曷嘗不<lb/>
主善以為師多聞而求友遵來學之訓聳游方之操裂<lb/>
<pb n="KR3k0013_WYG_811-1b"/>
裳褁足不逺千里造太學抵名都修庠序之儀徇切磋<lb/>
之益因之而交勝已講前言游道日廣知類通逹總經<lb/>
術之奥傑然名家膺推擇之命躋彼高位強識而讓為<lb/>
世所宗稽古之力與時偕盛自非多聞為冨廣業以勤<lb/>
方來時習脫乎匏瓜之繫親仁約禮霑乎霧露之潤亦<lb/>
曷能有所立哉<lb/>
孔子為魯司㓂已而去魯困於陳蔡之間於是反魯南<lb/>
宮敬叔言於魯君曰請與孔子適周魯君與之一乗車<lb/>
<pb n="KR3k0013_WYG_811-2a"/>
兩馬一豎子俱適周問禮見老子<lb/>
陳良楚人悅周公仲尼之道北學於中國北方之學者<lb/>
未能或之先也<lb/>
蘇秦洛陽人與魏人張儀同師事鬼谷先生<hi>穎陽陽城有鬼谷蓋</hi>
<hi>是其人所居因號為鬼谷先生六國時從横家也</hi>秦後并相六國<lb/>
甘茂者楚下蔡人也為秦左丞相初事下蔡史舉先生<lb/>
學百家之說<lb/>
李斯為秦相始從荀卿學帝王之術學已成乃西入秦<lb/>
<pb n="KR3k0013_WYG_811-2b"/>
漢鼂錯潁川人也<hi>錯音措</hi>景帝時為御史大夫初學申商<lb/>
刑名於軹張惔生所<hi>軹縣之儒生姓張名惔錯從之受申商法也</hi>與洛陽宋<lb/>
孟及劉帶同師<lb/>
司馬談學天官於唐都<hi>即律歴志所云方士唐都者</hi>受易於楊何<hi>何字</hi>
<hi>叔元菑川人見儒林傳</hi>習道論於黄子<hi>景帝時人也儒林傳謂之黄生與轅固爭論於上前</hi>
<hi>謂湯武非受命乃殺之</hi>官至太史令子遷生於龍門年十嵗則誦<lb/>
古文二十而南游江淮上㑹稽探禹穴窺九疑浮沅湘<lb/>
北涉汶泗講業齊魯之都觀夫子遺風鄉射鄒嶧<hi>鄒縣名嶧</hi>
<pb n="KR3k0013_WYG_811-3a"/>
<hi>山名於此行鄉射之禮</hi>過梁楚以歸亦為太史令<lb/>
夏侯勝字長公始昌之族子少孤好學從始昌受尚書<lb/>
及洪範五行傳說災異後事簡卿<hi>姓簡名卿簡音奸</hi>又從歐陽<lb/>
氏問為學精熟所問非一師也善說禮服<hi>禮之喪服也</hi>徴為<lb/>
博士<lb/>
蕭望之字長倩東海蘭陵人也徙杜陵以田為業至望<lb/>
之好學治齊詩事同縣后蒼且十年以令詣太常受業<lb/>
<hi>令郡國官有好文學敬長肅政教者二千石奏上與計偕詣太常受業如弟子</hi>復事同學博士<lb/>
<pb n="KR3k0013_WYG_811-3b"/>
白竒<hi>甞同於后蒼受業而竒後為博士</hi>又從夏侯勝問論語禮服<hi>禮之䘮服</hi>
京師諸儒稱述焉官至前將軍<lb/>
樓䕶字君卿齊人父世醫也元始中封息鄉侯列於九<lb/>
卿䕶少隨父為醫出入長安貴戚家誦本草方術十數<lb/>
萬言長者咸愛重之共謂曰以君卿之材何不宦學乎<lb/>
由是辭其父學經傳官至廣漢太守<lb/>
杜鄴字子夏本魏郡繁陽人也祖父武帝時徙茂陵鄴<lb/>
少孤其母張敞女鄴壯從敞子吉學問得其家書以孝<lb/>
<pb n="KR3k0013_WYG_811-4a"/>
亷為郎哀帝時遷凉州刺史<lb/>
班彪字叔皮幼與從兄嗣共遊學家有賜書内足於財<lb/>
好古之士自逺方至父黨揚子雲以下莫不造門嗣雖<lb/>
修儒學然貴老莊之術叔皮唯聖人之道然後盡心焉<lb/>
<hi>謂班嗣貴老莊之術</hi>彪後為徐令以病去官<lb/>
後漢丁鴻字孝公潁川定陵人鴻年十三從桓榮受歐<lb/>
陽尚書三十而明章句善論難為都講遂篤志精銳布<lb/>
衣荷擔不逺千里永元中為司徒<lb/>
<pb n="KR3k0013_WYG_811-4b"/>
馬嚴字威卿援兄子也章帝時為御史中丞嚴少孤而<lb/>
好撃劍習騎射後乃白援從平原楊太伯講學專心墳<lb/>
典能通春秋左氏因覽百家羣言遂交結英賢京師大<lb/>
夫咸器異之<lb/>
周磐字堅伯汝南安成人和帝初為謁者父業建武初<lb/>
為天水太守磐少遊京師學古文尚書洪範五行左氏<lb/>
傳好禮有行非典謨不言諸儒宗之官至重合令<lb/>
張衡南陽西鄂人少善屬文遊於三輔因入京師觀太<lb/>
<pb n="KR3k0013_WYG_811-5a"/>
學遂通經貫六藝永元中為侍中<lb/>
景鸞字漢伯廣徳梓潼人也少隨師學經涉七州之地<lb/>
能理齊詩施氏易兼受河洛圗緯之書州郡辟命不就<lb/>
崔瑗字子玉涿郡安平人早孤銳志好學十八至京師<lb/>
從侍中賈逵質正大義逵善待之瑗因留游學遂明天<lb/>
官歴數京房易傳六日七分諸儒宗之漢安初為濟北<lb/>
相<lb/>
崔琦瑗之弟也少游學京師以文章博通稱後為臨濟<lb/>
<pb n="KR3k0013_WYG_811-5b"/>
長<lb/>
李固字子堅司徒郃之子也少好學嘗改易姓名杖䇿<lb/>
驅驢負笈追師三輔學五經積十餘年博覽古今明於<lb/>
風角星算河圖䜟緯仰察俯占窮神知變每到太學宻<lb/>
入公府定省父母不令同業諸生知是郃子冲帝時為<lb/>
太尉<lb/>
杜喬字叔榮河南林慮縣人少好學雖二千石子嘗步<lb/>
擔求師建和初為太尉<lb/>
<pb n="KR3k0013_WYG_811-6a"/>
黄昌字聖真會稽餘姚人也本出孤㣲居近學宮數見<lb/>
諸生修庠序之禮因好之遂就經學漢安初為大司農<lb/>
王奐明五經負笈追業嘗賃灌園恥交勢利後為議郎<lb/>
范丹字史雲陳留外黄人少為縣吏遁去到南陽受業<lb/>
於樊英又遊三輔就馬融通經歴年乃還嘗為萊蕪長<lb/>
後去官辟太尉府以疾不行<lb/>
何顒字伯永南陽襄鄉人少從郭㤗賈彪等遊學洛陽<lb/>
㤗等與同風好顒顯名太學於是中朝名臣太傅陳蕃<lb/>
<pb n="KR3k0013_WYG_811-6b"/>
司𨽻李膺等皆深接之辟司空府<lb/>
戴封字平仲濟北剛人年十五詣太學師事鄮令東海<lb/>
申君為西華令<lb/>
仲長統字公理山陽高平人少好學博涉書記贍於文<lb/>
辭年二十餘遊學青徐并冀之間與交者多異之後為<lb/>
尚書郎<lb/>
承宮瑯邪姑幕人也時鄉里徐子盛者以春秋經授諸<lb/>
生宮過息廬下樂其業因就聽經遂請留門下為諸生<lb/>
<pb n="KR3k0013_WYG_811-7a"/>
拾薪執苦數年勤學不倦後為侍中祭酒<lb/>
郭泰字林宗太原介休人也家世貧賤母欲使給事縣<lb/>
廷林宗不從遂辭就成臯屈伯彦學三年業畢博通墳<lb/>
典善談論羙音制乃游於洛陽司徒黄瓊辟太常趙典<lb/>
舉有道並不就<lb/>
魏王基字伯輿東萊曲城人也少孤與叔翁居年十七<lb/>
郡召為吏非其好也遂去入瑯琊界游學後為征南將<lb/>
軍<lb/>
<pb n="KR3k0013_WYG_811-7b"/>
樂詳河東人少好學聞謝該善左氏傳乃與南陽步陟<lb/>
詣許從該問難諸要今左氏問七十二事詳所撰太和<lb/>
中為騎都尉<lb/>
邴原字根矩北海朱虚人年十一而喪父家貧早孤鄰<lb/>
有書舎原過其傍而泣師問曰童子何悲原曰孤者易<lb/>
傷貧者易感夫讀書者必皆具有父兄者一則羡其不<lb/>
孤二則羡其得學心中惻然而為涕零也師亦哀原之<lb/>
言而為之泣曰欲書可耳答曰無錢資師曰童子茍有<lb/>
<pb n="KR3k0013_WYG_811-8a"/>
志我徒相教不求資也於是遂就書一冬之間誦孝經<lb/>
論語自在童齓之中嶷然有異及長金玉其行欲逺遊<lb/>
學詣安丘孫崧崧辭曰君鄉里鄭君君知之乎原答曰<lb/>
然崧曰鄭君學覽古今博聞強識鈎深致逺誠學者之<lb/>
師模也君乃舎之躡足千里所謂以鄭君為東家丘者<lb/>
也君似不知而曰然者何原曰先生之說誠可為苦藥<lb/>
良鍼矣然猶未逹僕之㣲趣也人各有志所規不同故<lb/>
乃有登山而採玉者有入海而採珠者豈謂登山者不<lb/>
<pb n="KR3k0013_WYG_811-8b"/>
知海之深入海者不知山之高哉君謂僕以鄭君為東<lb/>
家丘君以僕為西家愚夫耶崧辭謝焉又曰兗豫之士<lb/>
吾多所識未有若君者當以書相介原重其意難辭之<lb/>
持書而别原心以為求師啓學志高者通非若交游待<lb/>
介而成也書何為哉乃藏書於家而行原舊能飲酒自<lb/>
行之後八九年間酒不向口單步負笈苦身持行至陳<lb/>
留則師韓子助潁川則宗陳仲弓汝南則交范孟博涿<lb/>
郡則親盧子幹臨别師友以原不飲酒㑹米肉送原原<lb/>
<pb n="KR3k0013_WYG_811-9a"/>
曰本能飲酒但以荒思廢業故斷之耳今當逺别因見<lb/>
貺饑可以一飲燕於是共坐飲酒終日不醉歸以書還<lb/>
孫崧觧以不致書之意後為郡所召署功曹主簿<lb/>
華佗一名旉<hi>音敷</hi>字元化沛國譙人游學徐土兼通數經<lb/>
沛相陳珪舉孝亷太尉黄琬辟皆不就<lb/>
蜀尹黙字思潛梓潼涪人益部多貴今文而不崇章句<lb/>
黙知其不博乃逺游荆州從司馬徳操宋仲子等受古<lb/>
學皆通諸經史又專精左氏春秋為大中大夫卒<lb/>
<pb n="KR3k0013_WYG_811-9b"/>
李仁字徳賢與同縣尹黙俱游荆州從司馬徽宋忠等<lb/>
學<lb/>
吳士燮字威秀蒼梧廣信人也少游學京師事潁川劉<lb/>
子竒治左氏春秋察孝亷補尚書郎<lb/>
晉范晷字彦長南陽順陽人也少游學清河遂徙家僑<lb/>
居郡命為五官掾<lb/>
葛洪字稚川丹陽句容人也少好學時或尋書問義不<lb/>
逺數千里﨑嶇冒涉期於必得遂䆒覽典籍後選大著<lb/>
<pb n="KR3k0013_WYG_811-10a"/>
作固辭不就<lb/>
趙至字景真代郡人寓居洛陽緱氏年十四詣洛陽游<lb/>
太學遇嵇康於學冩石經徘徊視之不能去而請問姓<lb/>
名康曰年少何以問邪曰觀君風器非常所以問耳康<lb/>
異而告之後乃亡到山陽求康不得而還又將逺學母<lb/>
禁之至遂陽狂走三五里輒追得之年十六游鄴復與<lb/>
康相遇隨康還山陽後至遼西幽州三辟部從事<lb/>
梁周興嗣字思纂世居姑熟年十三游學京師積十餘<lb/>
<pb n="KR3k0013_WYG_811-10b"/>
載遂博通記傳善屬文後為給事中直西省<lb/>
沈峻字士嵩吳興武康人世為農夫至峻好學初事宗<lb/>
人沈麟士麟士卒後乃出郡遍遊講肆遂博通五經尤<lb/>
長三禮官至國子五經博士<lb/>
陳戚衮字公文吳郡鹽官人衮少聰慧游學京都受三<lb/>
禮於國子助教劉文紹三年中大義畧備對䇿高第除<lb/>
揚州祭酒從事<lb/>
陳賀徳基字承業祖父事梁俱為祠部有名當世徳基<lb/>
<pb n="KR3k0013_WYG_811-11a"/>
少游學於京邑積年不歸衣資罄乏又恥服故敝盛冬<lb/>
止衣裌襦袴累遷尚書祠部郎<lb/>
後魏公孫表字𤣥元燕郡廣陽人也游學為諸生慕容<lb/>
冲以為尚書郎<lb/>
邢巒字洪賓河間鄭人也少而好學負笈尋師家貧勵<lb/>
節遂博覽史傳有文才幹畧州郡表貢拜中書博士<lb/>
高允渤海人性好文學擔笈負書千里就業博通經史<lb/>
郡召補功曹<lb/>
<pb n="KR3k0013_WYG_811-11b"/>
馮元興字子盛東魏郡肥鄉人也少有操尚世父僧襲<lb/>
為平原太守隨僧襲在平原因就中山張吾貴常山房<lb/>
虬學通禮傳頗有文才<lb/>
徐遵明華隂人也幼孤好學年十七隨鄉人毛靈和等<lb/>
詣山東求學至上黨乃師屯留王聰受毛詩尚書禮記<lb/>
一年便辭聰詣燕趙師事張吾貴貴門徒甚盛遵明服<lb/>
膺數月乃私謂其友人曰張生名高而義無檢格凢所<lb/>
講說不愜吾心請更從師遂與平原田猛畧就范陽孫<lb/>
<pb n="KR3k0013_WYG_811-12a"/>
買徳受業一年復欲去之猛畧謂遵明曰君年少從師<lb/>
每不終業千里負帙何去就之甚如此用意終恐無成<lb/>
遵明曰然吾今始知真師所在猛畧曰何在遵明乃指<lb/>
心曰正在於此乃詣平原唐遷納之居於蠶舎讀孝經<lb/>
論語毛詩尚書三禮不出門院凡經六年時彈筝吹笛<lb/>
以自娛慰又知陽平館陶趙世業家有服氏春秋是晉<lb/>
世永嘉舊本遵明乃徃讀之復經數年是後教授門徒<lb/>
蓋寡乆之乃盛後廣平王懐聞而徵焉至而尋退<lb/>
<pb n="KR3k0013_WYG_811-12b"/>
孫惠蔚武邑人年十五粗通詩書及孝經論語十八師<lb/>
董道季講易十九師程𤣥讀禮經及春秋三傳周流儒<lb/>
肆有名於冀方歴中書博士侍讀東宮<lb/>
董徵頓丘人年十七師清河監伯陽受論語毛詩春秋<lb/>
周易就河内高望崇受周官後於博陵劉獻之遍受諸<lb/>
經數年中大義精練太和末為四門小學博士<lb/>
北齊李鉉字寳鼎年十六從李周仁受毛詩尚書章武<lb/>
劉子猛受禮記常山房虬受周官儀禮漁陽鮮于靈馥<lb/>
<pb n="KR3k0013_WYG_811-13a"/>
受左氏春秋天保初詔鉉與殿中尚書郎邢邵中書令<lb/>
魏收等參議禮律<lb/>
劉畫字孔昭河間鄚人少負笈從師服膺無倦恨下里<lb/>
少墳籍便杖䇿入都知太府少卿宗世良多書乃造焉<lb/>
世良納之恣意披覽河清初還冀州舉秀才入京考䇿<lb/>
不第<lb/>
邢峙字士峻河間鄚人少翫典墳游學燕趙之間後為<lb/>
清河太守<lb/>
<pb n="KR3k0013_WYG_811-13b"/>
馬敬徳河間人少好儒術負笈從大儒徐遵明學詩禮<lb/>
後為國子祭酒<lb/>
張雕家世貧賤而慷慨有志節雅好古學精力絶人負<lb/>
篋從師不逺千里起家殄冦將軍<hi>北史作張雕武</hi>
後周熊安生字植之長樂阜城人也少好學勵精不倦<lb/>
初從陳逹受三傳又從房虬受周禮並通大義後事徐<lb/>
遵明服膺歴年東魏天平中受禮於李寳鼎遂博通五<lb/>
經河清中楊休之等特奏為博士<lb/>
<pb n="KR3k0013_WYG_811-14a"/>
盧損范陽人世任嶺表父頴遊宦京師損少學文隨父<lb/>
客汴洛間<lb/>
沈重字徳厚吳興武康人專心儒學從師不逺千里遂<lb/>
博覽羣書尤明詩禮及左氏春秋梁大通三年起家王<lb/>
國常侍初在梁為散騎常侍高祖徴為露門學士<lb/>
樊深字文深河東猗氏人弱冠好學負書從師於三河<lb/>
講習五經晝夜不倦永安中隨軍征討以功除盪冦將<lb/>
軍<lb/>
<pb n="KR3k0013_WYG_811-14b"/>
隋薛濬字道賾幼好學有志行尋師於長安時初平江<lb/>
陵何妥歸國見而異之授以經業天和中襲爵虞城侯<lb/>
公孫景茂字元蔚河間阜城人少好學博涉經史初仕<lb/>
後魏察孝亷射策甲科為襄城王長史兼行參軍<lb/>
劉焯字士元信都昌亭人也少與河間劉炫為友同受<lb/>
詩於同郡劉軌思受左傳於廣平郭懋嘗問禮阜城熊<lb/>
安生皆不卒業而去武強交津橋劉智海家素多墳籍<lb/>
焯就之讀書向經十載雖衣食不繼晏如也遂以儒學<lb/>
<pb n="KR3k0013_WYG_811-15a"/>
知名官至員外將軍<lb/>
盧思道年十六遇中山劉松為人作碑以示思道讀之<lb/>
多不解於是感激讀書師事河間邢子才又就魏收借<lb/>
異書數年之間才學兼著解褐司空參軍長史<lb/>
唐張士衡瀛州樂夀人父友國子博士劉軌思授以毛<lb/>
詩周禮又從熊安生及劉焯受禮記皆精究大義初仕<lb/>
隋為餘杭令太宗貞觀中為崇賢館學士<lb/>
高子貢和州歴陽人弱冠游太學遍涉六經尤精史記<lb/>
<pb n="KR3k0013_WYG_811-15b"/>
舉明經歴祕書正字宏文館直學士<lb/>
　　　賜書<lb/>
中祕之書藏諸私室西漢而下殆踰千禩而得之者甚<lb/>
鮮豈非君恩之賜特出非常儒者之榮舉無倫比者乎<lb/>
其有名動搢紳譽高宗室或在公成績或為政有方由<lb/>
是濬發徳音曲推眷奨幽經祕記咸所寵賜垂之編簡<lb/>
足為羙談者也<lb/>
漢班斿為右曹中郎將與劉向校祕書每奏事<hi>斿每奏校書之</hi>
<pb n="KR3k0013_WYG_811-16a"/>
<hi>事</hi>斿以選受詔進讀羣書<hi>於天子前讀書</hi>帝器其能賜以祕書<lb/>
之副<hi>斿孫彪幼與從兄嗣共游太學家有賜書内足於財好古之士自逺方至</hi>時東平王求<lb/>
書不得而斿獲賜祕書明見寵異<lb/>
後漢王景明帝時辟司空伏恭府永平十二年議修汴<lb/>
渠乃引見景問以理水形便景陳其利害應對敏給帝<lb/>
善之又以嘗修浚儀渠功業有成乃賜景山海經河渠<lb/>
書<lb/>
東平王蒼光武子章帝建武七年遣諸王歸國帝時留<lb/>
<pb n="KR3k0013_WYG_811-16b"/>
蒼賜以祕書列仙圖道術方<lb/>
黄香字文強章帝賜香淮南子孟子各一本位至尚書<lb/>
令<lb/>
蔡邕陳留人有賜書四千許卷位至左中郎將<lb/>
晉皇甫謐自表就武帝借書帝送一車書與之謐雖羸<lb/>
疾而披閱不怠守學好古不應徵命<lb/>
南齊晉安王子懋啟求所好書武帝曰知汝嘗以書讀<lb/>
在心足為深欣也賜子懋杜預手所定左傳及古今善<lb/>
<pb n="KR3k0013_WYG_811-17a"/>
言<lb/>
王儉為左僕射領太子少傅國子祭酒高帝建元三年<lb/>
省總明觀悉以四部書充儉家<lb/>
蕭晉蘭陵人家有賜書志學不倦<lb/>
梁西陽王大鈞年七嵗高祖嘗問讀何書對曰學詩因<lb/>
命諷誦音韻清雅高祖因賜王羲之書一卷<lb/>
陳江總篤學有辭采家有賜書數十卷總晝夜尋讀未<lb/>
嘗輟手位至尚書令<lb/>
<pb n="KR3k0013_WYG_811-17b"/>
唐李大亮為凉州都督以惠政聞太宗嘗賜荀悅漢紀<lb/>
一部下書曰卿立志方直竭節至公處職當官每副所<lb/>
委方大任使以申重寄公事之閒宜尋典籍然此書叙致<lb/>
既明論議深博極為政之體盡君臣之義今以賜卿宜<lb/>
加尋閲也<lb/>
　　　聚書<lb/>
士大夫以詩禮立身儒素為業廣聚墳典以遺子孫若<lb/>
良農之儲耒耜百工之利刀尺也繕其簡編飾諸緗帙<lb/>
<pb n="KR3k0013_WYG_811-18a"/>
手自刋校心無倦怠至於義畜百家室盈千卷觀乎油<lb/>
素逹聖哲之心遺之子孫有清白之業異夫金玉滿堂<lb/>
貲幣潤屋多藏為累厚亡可俟者也<lb/>
後漢杜林扶風人家多書王莽末客河西於河西得漆<lb/>
書古文尚書經一卷每遭困厄握抱此經位至大司空<lb/>
魏王修家不滿斗斛有書數百卷太祖嘆曰士不妄有<lb/>
名也官至奉常<lb/>
蜀向朗潛心典籍積聚篇卷於時最多年八十手自校<lb/>
<pb n="KR3k0013_WYG_811-18b"/>
書刋定謬誤位至特進<lb/>
晉張華為司空領著作嘗徙居載書三十乗祕書監摯<lb/>
虞撰定官書皆資華之本以取正焉天下奇祕世所希<lb/>
有者悉在華所由是博物洽聞世無與比身死之日家<lb/>
無餘財惟有文史溢于几篋<lb/>
葛洪博聞深洽抄五經史漢百家之言方伎雜事三百<lb/>
一十卷金匱藥方一百卷肘後要急方四卷洪後為諮<lb/>
議叅軍<lb/>
<pb n="KR3k0013_WYG_811-19a"/>
裴憲為尚書與荀綽家俱有書百帙<lb/>
宋王曇首太保宏之弟也幼有素尚兄弟分財曇首唯<lb/>
取圖書而已<lb/>
南齊崔慰祖清河東武城人也好學聚書至萬卷隣里年<lb/>
少好事者來從假借日數十帙慰祖親自取與未嘗為<lb/>
辭<lb/>
范蔚家世好學有書七千餘卷逺近來讀書者常有百<lb/>
餘人蔚為辦衣食<lb/>
<pb n="KR3k0013_WYG_811-19b"/>
沈麟士吳興武康人累徵不就火燒書數千卷麟士年<lb/>
過八十耳目猶聰明乃手寫細書復成二三千卷滿數<lb/>
十篋<lb/>
梁陸少𤣥光禄大夫澄之子家有父書萬餘卷張率與<lb/>
少𤣥善遂通書籍盡讀其書<lb/>
沈約聰明過人好墳籍聚書至二萬卷京師莫比位至<lb/>
特進侍中<lb/>
任昉為祕書監墳籍無所不見家雖貧聚書至萬餘卷<lb/>
<pb n="KR3k0013_WYG_811-20a"/>
率多異本昉卒後高祖使學士賀縱共沈約勘其書目<lb/>
官所無者就昉家取之<lb/>
袁峻字孝高篤志好學家貧無書從人假借必皆抄冩<lb/>
自課日課十紙紙數不登則不止仕至貟外散騎侍郎<lb/>
王僧孺為南康王諮議參軍好墳籍聚書至萬餘卷率<lb/>
多異本與沈約任昉家書相埓<lb/>
張緬性愛墳籍聚書至萬餘卷抄後漢書衆家異同為<lb/>
後漢紀四十卷晉抄三十卷又抄江左集未及成文集<lb/>
<pb n="KR3k0013_WYG_811-20b"/>
五卷位至御史中丞<lb/>
孔休源為光禄大夫聚書盈七千卷手自校理<lb/>
陳姚察年十二能屬文父上開府僧坦知名梁代二宫<lb/>
禮遇優厚每得供賜皆回給察為游學之資察並用聚<lb/>
書圗畫由是聞見日博仕至吏部尚書求天下書逢即<lb/>
冩録<hi>所得萬餘卷無所不覽</hi>
北齊郎基字世業中山人為鄭州長史潁川郡守基泛<lb/>
涉墳籍清慎無所營求嘗語人云任官之所木枕亦不<lb/>
<pb n="KR3k0013_WYG_811-21a"/>
須作况重於此乎唯頗令人冩書潘子義曽遺之書曰<lb/>
在官冩書亦是風流罪過基答曰觀過知人斯亦可矣<lb/>
辛術為東南道行臺尚書及定淮南凡諸貲物一毫無<lb/>
犯唯大收典籍多是宋齊梁時佳本鳩集萬餘卷并顧<lb/>
陸之徒名畫二王已下書法數亦不少<lb/>
後周裴漢借人異書必躬自録本至于疾疹彌年亦未<lb/>
嘗釋書仕至車騎大將軍儀同三司<lb/>
隋陸爽字開明初仕北齊為中書侍郎齊㓕周武帝聞<lb/>
<pb n="KR3k0013_WYG_811-21b"/>
其名與陽休之袁叔徳等十餘人俱徵入關諸人多將<lb/>
輜重爽獨載書數千卷至長安授宣納上士<lb/>
唐王方慶聚書甚多不减祕閣至於圗畫亦多異本諸<lb/>
子莫能守其業卒後尋併散亡仕至太子左庻子<lb/>
李襲譽居家清儉凢禄俸必散之宗親其餘但冩書而<lb/>
已及從揚州罷職經史遂盈數車仕至凉州都督<lb/>
吳兢家聚書頗多嘗自録其卷第號吳氏西齋書目仕<lb/>
至左庶子<lb/>
<pb n="KR3k0013_WYG_811-22a"/>
蘇弁聚書至三萬卷皆手自刋校至今言蘇氏書次於<lb/>
集賢芸閣焉官至户部侍郎<lb/>
韋處厚聚書萬卷手自刋校官至相位<lb/>
王涯字廣津太原人也以詞藝登科踐揚清峻家書數<lb/>
萬卷侔於書府名畫人所保惜者必以厚貲致之函奩<lb/>
皆飾之金寳為垣竅而藏之複壁後為相<lb/>
梁孫隲開平初歴諫議常侍隲雅好聚書有六經史漢百<lb/>
家之言凢數千卷洎李善所注文選皆簡幹精至校勘<lb/>
<pb n="KR3k0013_WYG_811-22b"/>
詳審<lb/>
趙凝鎮襄州凝好聚書至數千卷<lb/>
後唐王都為定州節度好聚圗書自恒山始破汴州初<lb/>
平令人廣將金帛收市以得為務不責貴賤書至三萬<lb/>
卷名畫樂器各數百皆四方之精妙者萃於其府<lb/>
張憲沉靜寡慾喜聚圗書家書五千卷視事之餘手自<lb/>
刋校仕至太原尹<lb/>
賈馥故鎮州節度使王鎔判官家聚書三千卷馥手自<lb/>
<pb n="KR3k0013_WYG_811-23a"/>
刋校<lb/>
　　　晩學<lb/>
夫學者所以博綜古今而發明道義者也故仲尼曰生<lb/>
而知之者上也學而知之者次也困而學之者又其次<lb/>
也若夫習童䝉之性負剛毅之氣或栖身丘壑躬樵牧<lb/>
之後或結黨豪俠為奔走之事爰動子衿之刺聿興墻<lb/>
面之誚則有逮遲暮之嵗厭泥塗之辱改節不恡服勤<lb/>
自修覃研六藝之文砥礪五常之行致位卿相垂名簡<lb/>
<pb n="KR3k0013_WYG_811-23b"/>
冊者比比而有以至既居顯赫之任方從來學之業斯<lb/>
乃朝聞夕死老而彌篤者之謂也<lb/>
晉平公問師曠曰吾年七十欲學恐晚如何對曰少年<lb/>
而學如日出之光二十而學如日中之光老學如秉<lb/>
燭之明孰與眯行平公曰善哉<lb/>
仲由字子路卞人也少孔子九嵗子路性鄙好勇力直伉<lb/>
陵暴孔子孔子設禮稍誘子路後儒服委質因門人請<lb/>
為弟子<lb/>
<pb n="KR3k0013_WYG_811-24a"/>
谷永少為長安小吏後博學經書位太中大夫<lb/>
魏崔琰字季珪性少樸訥好撃劒尚武事年二十三鄉<lb/>
舉為正始感激讀論語韓詩至年二十九乃結公孫方<lb/>
等就鄭𤣥受學太祖時為中尉<lb/>
孟康以郭后外屬轉散騎侍郎于時皆共輕之號為阿<lb/>
九康既無才敏因在冗官博讀書傳後遂有所彈駮其<lb/>
文義雅而切要衆人乃更加意<lb/>
蜀向朗字巨逹領丞相長史初朗少時雖涉獵文學然<lb/>
<pb n="KR3k0013_WYG_811-24b"/>
不治素簡以吏能見稱自去長吏優游無事垂三十年<lb/>
乃更潛心典籍孜孜不倦年踰八十猶手自校書刋定<lb/>
謬誤積聚篇卷於時最多誘納後進講論古義時上自<lb/>
執政下及童冠皆敬重焉<lb/>
晉唐彬字儒宗魯國鄒人也彬有經國大度而不拘行<lb/>
檢少便弓馬好遊獵長八尺走及奔鹿強力兼人晚乃<lb/>
敦悅經史尤明易經隨師受業還家教授常數百人初<lb/>
為郡門下掾<lb/>
<pb n="KR3k0013_WYG_811-25a"/>
胡奮家世將門晩乃好學有刀筆之用所在有聲績居<lb/>
邊特有威惠武帝時位至大僕射<lb/>
周處字子隱義興陽羡人也少好馳騁田獵不修細行<lb/>
州曲患之處自知為人所患慨然有改勵之志入吳尋<lb/>
二陸時機不在見雲具以情告曰欲自修而年已蹉跎<lb/>
恐將無及雲曰古人貴朝聞夕改君前塗尚可但患志<lb/>
之不立何憂名之不彰處遂勵志好學有文思志存義<lb/>
烈言必忠信克己朞年州府交辟仕吳為東觀左丞<lb/>
<pb n="KR3k0013_WYG_811-25b"/>
宋沈攸之順帝時為車騎大將軍晩學讀書手不釋卷<lb/>
史漢事多所諳憶嘗嘆曰早知窮逹有命恨不十年讀<lb/>
書<lb/>
梁張充字延符少好逸遊父緒嘗告歸至吳始入西郭<lb/>
逢充獵右臂鷹左牽狗遇船至便放紲脫韝拜於水次<lb/>
父緒曰一身兩役無乃勞乎跪曰充聞三十而立今二<lb/>
十九矣請至來年緒曰過而能改顔氏子焉及明年便<lb/>
修身改節學不盈載多所該通起家撫軍叅軍<lb/>
<pb n="KR3k0013_WYG_811-26a"/>
劉峻字孝標平原人自以少時未開悟晚更厲精明慧<lb/>
過人苦所見不博聞有異書必徃祈借清河崔慰祖謂<lb/>
之書滛於是博極羣書文藻秀出故其自序云黌中濟<lb/>
濟皆升堂亦有愚者觧衣裳言其少年魯鈍也峻後游<lb/>
東陽紫嵓山築室居焉<lb/>
後魏谷渾父衮膂力兼人彎弓三百斤渾少有父風任<lb/>
俠好氣以父母在常自退抑晩乃折節受經業遂覽羣<lb/>
書被服類儒者後為儀曹尚書<lb/>
<pb n="KR3k0013_WYG_811-26b"/>
劉蘭武邑人年二十餘始入小學書急就篇家人覺敏<lb/>
遂令從師受春秋詩禮於中山王保安家貧無以自資<lb/>
且耕且學三年之後便白其兄蘭欲講書其兄笑而聼<lb/>
之為立黌舍聚徒二百後為國子助教<lb/>
後周楊汪少凶躁好與人羣鬬拳所毆撃無不顛踣長<lb/>
更折節勤學專精左氏通三禮觧褐冀王侍讀<lb/>
隋豆盧勣周明帝時為左武伯中大夫勣自以經業未<lb/>
通請觧職遊露門學帝嘉之勑以本官就學<lb/>
<pb n="KR3k0013_WYG_811-27a"/>
王頗字景文齊州刺史頒之弟年數嵗値江陵䧟隨諸<lb/>
兄入闗少好遊俠年二十尚不知書為其兄顒所責怒<lb/>
於是感激始讀左傳禮易詩書乃嘆曰書無不可讀者<lb/>
勤學累載遂遍通五經䆒其㫖趣大為儒者所稱<lb/>
唐李安逺少時好飛鷹走狗遊蕩無度家代為將甚富<lb/>
於財然數從博徒遊至於破業晩始折節讀書敬慕名<lb/>
士但逢勝已皆傾心而與遊焉後為懐州刺史終<lb/>
侯君集拜吏部尚書進位光禄大夫君集出自行伍素<lb/>
<pb n="KR3k0013_WYG_811-27b"/>
無學術及被任遇方始讀書<lb/>
姚元崇少居廣成澤不知書唯以射獵為事年四十張<lb/>
憬藏謂元崇曰當以文學備用將相無自棄爾遂折節<lb/>
讀書後為相<lb/>
梁韓建為華州刺史比不知書治郡之暇日課學習遣<lb/>
人於器皿牀榻之上各題其名建視之既熟乃漸通文<lb/>
字<lb/>
　冊府元龜卷八百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷三十三</head>
    <p>
<pb n="KR3k0013_WYG_033-1a"/>
欽定四庫全書<lb/>
　冊府元龜卷三十三　　　宋　王欽若等　撰<lb/>
　　帝王部<lb/>
　　　崇祭祀第二<lb/>
後周閔帝元年正月辛丑即天王位柴燎告天壬寅祠<lb/>
圜丘詔曰予本自神農其於二丘宜作厥主始祖獻侯<lb/>
啓土遼海肇有中國其配南北郊文考德符五運受天明<lb/>
命祖於明堂以配上帝廟為太祖癸卯祠方丘甲辰祠<lb/>
<pb n="KR3k0013_WYG_033-1b"/>
太社辛亥祠南郊二月癸酉朝日于東郊戊寅祠太社<lb/>
八月戊辰祠太社<lb/>
明帝元年十月乙酉祠圜丘丙辰祠方丘甲午祠太社<lb/>
十一月丁未祠圜丘<lb/>
武帝保定元年正月庚戌祠圜丘壬子祠方丘甲寅祠<lb/>
感帝於南郊乙夘祠太社<lb/>
二月甲午朝日於東郊<lb/>
太和元年三月丙午祠南郊<lb/>
<pb n="KR3k0013_WYG_033-2a"/>
二年三月初立郊丘壇壝制度<lb/>
三年正月辛丑祠南郊<lb/>
建徳二年正月辛丑祠南郊<lb/>
六年五月己丑祠方丘<lb/>
宣帝宣政元年六月即位七月丙午祠圜丘戊申祠方<lb/>
丘<lb/>
八月丙寅夕月于西郊<lb/>
隋髙祖開皇元年二月甲子即位設壇於南郊天使柴<lb/>
<pb n="KR3k0013_WYG_033-2b"/>
燎告天丙寅詔修社廟<lb/>
三年四月癸巳親雩<lb/>
五月辛酉有事於方澤<lb/>
八月戊子有事於大社<lb/>
四年正月辛未有事於南郊<lb/>
七年二月丁巳朝日於東郊<lb/>
十年十一月辛丑有事於南郊<lb/>
十二年十一月辛亥有事於南郊<lb/>
<pb n="KR3k0013_WYG_033-3a"/>
十四年閏十月詔東鎮沂山南鎮㑹稽山北鎮醫無閭<lb/>
山冀州鎮霍山竝就山立祠東海於㑹稽縣界南海於<lb/>
南海鎮南竝近海立祠及四瀆吳山竝取側近巫一人<lb/>
主知灑掃竝命多蒔松柏其霍山雩祠日遣使就焉<hi>甲戌</hi>
<hi>年正月詔北鎮於冀州龍山立祠東鎮晋州霍山鎮若修造竝准西鎮吳山造神像</hi>
十五年正月東廵狩次齊州丙寅旅玊符山<lb/>
三月己未至自東廵狩望祭五嶽海瀆<lb/>
六月辛丑詔名山大川未在祀典者悉祭之<lb/>
<pb n="KR3k0013_WYG_033-3b"/>
十八年十一月癸未有事於南郊<lb/>
仁夀元年十一月己丑有事於南郊<lb/>
煬帝大業元年孟春祀感帝孟冬祀神州改以髙祖文<lb/>
帝配其餘竝用舊禮<lb/>
四年八月辛酉親祀恒嶽河北道郡守畢集<lb/>
十一年十一月乙巳有事於南郊<lb/>
唐髙祖武徳元年五月甲子即位遣兼太尉禮部尚書<lb/>
蕭造告於南郊<lb/>
<pb n="KR3k0013_WYG_033-4a"/>
二年十月幸華隂甲子親祀華山<lb/>
三年四月親祠華山<lb/>
四年十一月甲子有事於南郊<lb/>
七年六月幸仁智宫以少牢祭宫所山川<lb/>
九年正月丙子詔曰厚地載物社主其祭嘉糓飬民稷<lb/>
惟元祀列聖垂範昔王通訓建邦正位莫此為先爰暨<lb/>
都邑建于州里率土之濵咸極荘敬所以勸農務夲修<lb/>
始報功敦序教義整宻風俗末代澆浮祀典虧替時逢<lb/>
<pb n="KR3k0013_WYG_033-4b"/>
䘮亂仁惠弛薄壇壝闕昭備之禮鄉閭無紀合之訓朕<lb/>
握圖受歴菲食卑宫奉珪璧以尊嚴潔粢盛而禋燎尚<lb/>
想躬稼厲精治本永言享祀宜存億紀是以吉日惟戊<lb/>
親祀大社率從百僚以祈九糓今既南畝俶載東作方<lb/>
興州縣致祀宜盡祗肅四方之民咸勤殖藝隨其性類<lb/>
命為宗社京邑庶士臺省羣官里閈相從共尊社法以<lb/>
時供祀各申祈報兼存宴醑之義用洽鄉黨之歡且立<lb/>
節文明為典制進退俯仰登降折旋明加誨厲逓相勸<lb/>
<pb n="KR3k0013_WYG_033-5a"/>
奨齊之以禮有恥且格布告天下即宜遵用戊寅親祀<lb/>
稷<lb/>
太宗以武徳九年八月甲子即位遣兼太尉司空裴寂<lb/>
柴燎告天於南郊<lb/>
貞觀五年十一月丙子帝有事於南郊<lb/>
十四年十一月甲子朔旦冬至親祠南郊<lb/>
十七年十月甲寅詔曰朕聞上靈之應疾於影響茂祉<lb/>
之興積於年代朕嗣膺寳歴君臨區宇憑宗社之介福<lb/>
<pb n="KR3k0013_WYG_033-5b"/>
賴文武之同心時無風塵之警野有京坻之積厚地降<lb/>
祉貞石表祥營翠色而流光發素質而成字前紀厥初<lb/>
之徳次陳卜年之永後述儲貳之羙竝名字昭然楷則<lb/>
相次曠代之所未聞故老之所未覩猥以寡徳處奉成<lb/>
命緬惟徃載良増兢惕自天之佑豈惟一人無疆之福<lb/>
方覃九土自非大報泰壇稽首上帝則靡申奉天之志<lb/>
寕副臨下之心今年冬至有事南郊所司率繇舊典十<lb/>
一月己卯有事於南郊太宗升壇皇太子從奠於時累<lb/>
<pb n="KR3k0013_WYG_033-6a"/>
日隂雪是旦猶雲霧晦冥及太宗升壇煙氛四散風景<lb/>
清朗文物昭映禮畢祝官讀謝天瑞文曰嗣天子臣諱<lb/>
敢昭告于昊天上帝諱纂承鴻基君臨宇縣夙興旰食<lb/>
無忘於政道導徳齊禮良愧于前聖爰有成命表瑞貞<lb/>
石文字昭然歴数惟永既旌髙廟之業又錫眇身之祚<lb/>
逮于皇太子某亦降禎符竝具紀姓氏兼列名字仰瞻<lb/>
雲漢寔銘大造俯惟寡薄彌増寅懼敢因大禮重薦玉<lb/>
帛上謝明靈之貺以申祗慄之誠皇太子某亦恭至泰<lb/>
<pb n="KR3k0013_WYG_033-6b"/>
壇䖍拜於蒼昊庶憑眷祐之徳永膺無疆之休<hi>初十六年太宗</hi>
<hi>遣刻受命𤣥玉璽白玉為螭首其文云皇天景命有徳者昌竝神筆𨽻書然後鎸勒是日侍中負之以從</hi>
十九年征遼三月丁丑幸定州經北嶽帝自為文祭之<lb/>
髙宗永徽三年三月甲子詔升先蠶為中祀<lb/>
乾封二年十二月甲午詔曰夫受命承天崇至敬於明<lb/>
祀膺圖纂籙昭大教於嚴配是以薦鮪鱨於清廟集振<lb/>
鷺於西雍宣雅頌於太師明肅恭於祖考用能紀配天<lb/>
之盛業嗣積徳之鴻基永播英聲長為稱首自周京道<lb/>
<pb n="KR3k0013_WYG_033-7a"/>
䘮秦室政乖禮樂淪亡典經殘滅遂使漢朝博士空説<lb/>
六宗之文晋代鴻儒争陳七祀之議或同昊天于五帝<lb/>
或分感帝于五行自此以降逓相祖述異論紛紛是非<lb/>
莫定朕以寡薄嗣膺丕緖肅承禋祀明發載懐䖍奉宗<lb/>
祧寤寐興感每惟宗廟之重尊配之儀思革舊章以申<lb/>
誠敬禮曰化人之道莫急於禮禮有五經莫重於祭祭<lb/>
者非物自外至也自内生於心也是以惟賢者乃能盡<lb/>
祭之義况祖功宗徳道冠百王盡聖窮神義髙千古自<lb/>
<pb n="KR3k0013_WYG_033-7b"/>
今已後祭圜丘方丘明堂感帝神州等祖髙祖太武皇<lb/>
帝太宗文皇帝崇配仍縂祭昊天上帝及五天帝於明<lb/>
堂庶因心致敬獲展䖍誠宗祀配天永光鴻烈<lb/>
上元三年二月詔以今冬有事於嵩嶽命所司修撰儀<lb/>
注務從典故閏三月詔以吐蕃犯塞停嵩嶽封禪之禮<lb/>
永淳二年春正月甲午朔車駕發東都庚子至奉天宫<lb/>
遣使祭嵩嶽及少室箕山具茨等山西王母啓母廟<lb/>
中宗神龍元年五月改先農為帝社壇西帝稷壇禮同大<lb/>
<pb n="KR3k0013_WYG_033-8a"/>
社大稷壇不備方色所以異於大社也<lb/>
九月壬午親祀昊天上帝皇地祗于明堂髙祖天皇大<lb/>
帝配<lb/>
景龍三年十一月乙丑親祀南郊<lb/>
十二月甲午幸新豐溫湯境内有自古帝王陵致祭<lb/>
睿宗太極元年正月辛巳有事於南郊<lb/>
五月戊寅有事於北郊<lb/>
𤣥宗先天二年八月癸丑封華嶽神為金天王<lb/>
<pb n="KR3k0013_WYG_033-8b"/>
開元四年二月甲子命有司以少牢致祭驪山仍禁樵<lb/>
採時大旱應禱而雨報之也<lb/>
五年正月命右散騎常侍禇無量攝黄門監致祭于帝<lb/>
堯祠吏部尚書兼黄門監宋璟致祭于帝舜祠紫微侍<lb/>
郎同紫微黄門平章事蘇頲致祭于夏禹祠各令當州<lb/>
刺史上佐為亞獻終獻<lb/>
十二月戊寅詔曰國之大事在祀神之所歆惟敬潔誠<lb/>
而齊精意以享則可臻介福致休祥深慮有司未副厥<lb/>
<pb n="KR3k0013_WYG_033-9a"/>
㫖所緣宗廟社稷嶽瀆等祭宜令禮官博士斟酌古今<lb/>
務加䖍肅合於典禮即詳定奏聞<lb/>
八年三月勑頃嵗未登水旱不節今春事方起農桑是<lb/>
憂祈於上𤣥福兹下土式展郊禋之禮以申誠請之心<lb/>
宜令左常侍元行冲攝侍中祠南郊太常長官分祭華<lb/>
嶽溫湯<lb/>
十年十二月壬寅将北廵詔曰王者承事天地以為主<lb/>
郊享泰尊以通神盖燔柴太壇定天位也瘞埋太折就<lb/>
<pb n="KR3k0013_WYG_033-9b"/>
隂位也将以昭報靈祗克崇嚴配爰迨秦漢稽諸祀典<lb/>
立甘泉於雍畤祠后土於汾隂遺廟巋然靈光可燭朕<lb/>
觀風唐晋秩望山川肅恭明神思致禋敬為人求福以<lb/>
輔升平今此神符應於嘉徳宜以來年正月北廵狩行<lb/>
幸至汾隂以二月祠后土所司准式<hi>先是脽上有后土祠嘗為婦人塑像</hi>
<hi>則天時移河西梁山神塑像就祠中配焉至是有司送梁山神像於祠外之别室内出錦繡衣服以上后土之神</hi>
<hi>乃更加装飾焉又於祠堂院外設壇如皇地祗之制及所司起作獲寳鼎三枚以獻</hi>
十一年正月行幸北都二月壬子祠后土於汾隂之脽<lb/>
<pb n="KR3k0013_WYG_033-10a"/>
上<lb/>
四月庚申勑曰河東冀方其鎮惟霍神為天吏山有嶽<lb/>
靈在昔皇業初興肇蒙嘉祉今者省方旋軫重獲休徵<lb/>
同受三神之貺獨忘百邑之禮其霍山宜崇飭祠廟秩<lb/>
視諸侯蠲山下十戸以為灑掃晋州刺史春秋致祠<lb/>
九月癸未制曰帝王承天必崇告類之典文武尊祖是<lb/>
遵嚴訓之義所以克荷成命昭升前烈盖王者之子道<lb/>
乃聖人之神教朕以寡昧猥承丕緒獲主祭祀一紀于<lb/>
<pb n="KR3k0013_WYG_033-10b"/>
兹輔相之宜下不足以被物馨香之徳上不足以動天<lb/>
故嵗咸不登刑且未恤内省為媿大禮猶鬱星晷驟遷<lb/>
夙夜祗懼今四夷内附諸侯率職羣生和洽百物阜蕃<lb/>
猶恐教或未孚求之皇極誠有不逹觀於國風故親廵<lb/>
河東祈糓脽上神歆有答嵗物以冀此皆先聖無疆之<lb/>
休上𤣥啟祐之貺冀因報謁式展誠敬宜以迎日之至<lb/>
允備郊天之禮所司詳擇舊典以聞十一月戊寅親祠<lb/>
南郊<lb/>
<pb n="KR3k0013_WYG_033-11a"/>
十二年十一月庚午幸東都勑有司所經名山大川自<lb/>
古帝王陵忠臣烈士墓精意致祭以酒脯時菓用代牲<lb/>
牢丙寅至華隂上制岳廟文命刺史徐知仁與信安王<lb/>
禕勒石於華嶽祠南之通衢<lb/>
十三年十一月壬辰詔封太山神為齊天王禮秩加三<lb/>
公一等宜令所管崇飾祠廟近山十里禁樵採<lb/>
十六年六月丁亥詔曰爰自首春有愆時雨朕憂勤黎<lb/>
獻精禱靈祗遂蒙九𤣥垂福百神效祉膏澤頻降嘉生<lb/>
<pb n="KR3k0013_WYG_033-11b"/>
繁育睠彼山川能興雲雨報功享徳祀典存焉諸州所<lb/>
管名山大川宜令當處長官設祭務盡誠敬以昭典禮<lb/>
庚寅詔曰宗社垂祐隂陽順成甘澤應時庶物繁育祗<lb/>
奉靈慶寅畏載深宜令中書門下肅事昭報仍令所司<lb/>
擇日奏聞<lb/>
十八年正月丁巳親迎氣於東郊禮畢詔其海内五嶽<lb/>
四瀆及諸鎮名山大川及靈跡各令郡縣逐處設祭<lb/>
八月丁酉詔曰祭主於敬神歆惟徳黍稷非馨蘋藻可<lb/>
<pb n="KR3k0013_WYG_033-12a"/>
薦宣尼闡訓以仁爱為先句龍業官以生植為夲普天<lb/>
率土崇徳報功饗祀惟殷封割滋廣非所以全惠飬之<lb/>
道叶靈祗之心其春秋二祀及釋奠天下諸州府縣等<lb/>
竝停牲牢唯用酒脯務在修潔足展誠敬自今已後以<lb/>
為常式<lb/>
十九年四月壬辰兩京及天下諸州各置太公廟一所<lb/>
制曰乾坤冲用隂陽所以運行帝王大業文武所以垂<lb/>
範故四序在乎平分五材資於竝用式稽乾坤之意載<lb/>
<pb n="KR3k0013_WYG_033-12b"/>
明文武之道永言舊章斯典未洽自我而始爰偹闕文<lb/>
昔羲皇立弧矢之象黄帝有甲兵之事将以定祸亂濟<lb/>
生靈分二柄而齊設配兩儀而共乆至若用之以仁義<lb/>
行之以禮樂龍豹卷舒而莫測星辰應變而無方誰其<lb/>
尸之則齊太公之道也故宣尼大聖立文以化成尚父<lb/>
惟師仗武而𢎞訓齊魯之道列親賢之教興鬱為政源<lb/>
崇我王業遂使金石之奏永播於蹲龍之庭烝嘗之享<lb/>
不行於非熊之室文武竝設斯不然矣豈王風云季禮<lb/>
<pb n="KR3k0013_WYG_033-13a"/>
没於前修将帥是尊慶彰於今日式崇大典垂裕後昆<lb/>
宜令兩京及天下諸州各置太公尚父廟一所以張良<lb/>
配享春秋二時取仲月上戊日祭諸州賓貢武舉人准<lb/>
明經進士行鄕飲酒禮每出師命将辭訖發日便就廟<lb/>
引辭仍簡取自古為将功業顯著康濟生人者十人准<lb/>
十哲例預享<lb/>
甲辰命有司祭五嶽四瀆以尚書省諸曹郎分徃諸州<lb/>
祭焉<lb/>
<pb n="KR3k0013_WYG_033-13b"/>
二十年四月戊申命有司擇日就祭五嶽四瀆<lb/>
十一月庚午祀后土於脽上命有司陳禮帝質明而享<lb/>
是日大赦制五嶽四瀆名山大川各令致祭務盡誠潔<lb/>
二十二年四月詔曰春秋祈報郡縣常禮比不用牲豈<lb/>
云血祭隂祀貴臭神何以歆自今已後州縣祭社特牢<lb/>
宜依常式<lb/>
六月詔曰春來多雨嵗事有妨朕自誠祈靈祗降福以<lb/>
時開霽迄用登成永惟休徵敢忘昭報宜令所司擇日<lb/>
<pb n="KR3k0013_WYG_033-14a"/>
享九廟仍令髙品官祭五嶽四瀆其天下名山大川各<lb/>
令所在長官致祭務盡誠潔用申精意<lb/>
二十三年正月乙亥藉田祀先農禮畢詔五嶽四瀆名<lb/>
山大川竝令所在長官以禮致祭己夘勑曰自今已後<lb/>
有大祭宜令丞相特進少保少傅尚書賓客御史大夫<lb/>
攝行事<lb/>
二十四年七月庚子有上封事者言月令云八月日月<lb/>
㑹于夀星居列宿之長五者土之数以生為大臣竊以<lb/>
<pb n="KR3k0013_WYG_033-14b"/>
夀者聖人之長也土者皇家之徳也陛下首出夀星之<lb/>
次旅于土徳之数示五運開元之期萬夀無疆之應伏<lb/>
請兩京各改一殿以萬夀為名至千秋節㑹百僚於此<lb/>
殿如受元之禮每至八月社日配夀星祠至於大社壇<lb/>
享之詔曰徳莫大於生成福莫先於夀考苟有所主得<lb/>
無祀之今有上事者言仲秋日月㑹於夀星以為朕生<lb/>
於是月欲以配社而祭於義不倫且夀星角亢也既為<lb/>
列宿之長復有福夀之名豈惟朕躬獨享其應天下萬<lb/>
<pb n="KR3k0013_WYG_033-15a"/>
姓寕不是懐盖秦時已有夀星祠亦云舊矣宜令所司<lb/>
特置夀星壇常以千秋節日修其祀典申勑夀星壇宜<lb/>
祭老人星及角亢七宿著之常式<lb/>
二十五年十月戊申勑曰時和年豐神所福也精意備<lb/>
物祭之義也朕每為蒼生嘗祈稔嵗微誠有感丕應乃<lb/>
彰今宗社降靈神祗効祉三時不害百糓用成遂使京<lb/>
坻遍于天下和平之氣既無逺而不通禋祀之典亦有<lb/>
期而必報宜令兵部尚書兼中書令晋國公李林甫工<lb/>
<pb n="KR3k0013_WYG_033-15b"/>
部尚書同中書門下三品豳國公牛仙客即分祭郊廟<lb/>
社稷尚書左丞相裴耀卿祭中嶽禮部尚書杜暹祭東<lb/>
嶽御史大夫李適之祭西嶽太子賓客王丘祭北嶽國<lb/>
子祭酒張説祭南嶽其四瀆四海四鎮及諸名山靈跡<lb/>
等各委所繇州長官祭仍令所司即擇日聞奏務修蠲<lb/>
潔之禮以致精明之徳冀申誠懇如朕意焉<lb/>
二十六年正月丁丑親迎氣於東郊祀青帝<lb/>
天寳元年正月丁未改元制曰前王重典在乎祭祀况<lb/>
<pb n="KR3k0013_WYG_033-16a"/>
屬惟新事宜昭告五嶽四瀆名山大川諸靈跡及自古<lb/>
帝王忠臣義士竝令所繇州縣致祭<lb/>
是月甲寅得靈符于尹喜䑓西百官請崇徽號壬申詔<lb/>
曰神仙所緘造化同固爰初有待經韞櫝而多時濳應<lb/>
改元若符契之相合景福修介祗畏良深而羣官宗室<lb/>
抗疏於外元良諸子屢請於中逮夫緇黄兼彼耆老以<lb/>
至懇誠不已前後相仍願加天寳之名用益開元之號<lb/>
顧惟菲薄曷以當之然則𤣥貺在乎欽承人心難以固<lb/>
<pb n="KR3k0013_WYG_033-16b"/>
拒順天從衆義叶至公敬依所請實用多愧斯盖上𤣥<lb/>
厚載爰自百神孚佑效靈通於睿祖幽賛惟新之歴克<lb/>
彰永代之祥宜遵祀典式陳昭報可以來月十五日祔<lb/>
𤣥元皇帝廟十八日享太廟二十日有事於南郊宜令<lb/>
中書門下與禮官等即詳定禮儀具錄聞奏應緣行事<lb/>
及檢校官等各委有司不湏别差人執當其北郊宜差<lb/>
公卿擇日祭五嶽四瀆及名山大川各令所在長官備<lb/>
禮陳祭務申誠敬副朕意焉<lb/>
<pb n="KR3k0013_WYG_033-17a"/>
二月丙戌詔曰凡所祭享必在躬親朕不親祭禮将有<lb/>
闕其皇地祗宜就南郊乾坤合祭<lb/>
三月丙申合祭天地於南郊<lb/>
十月戊寅詔曰社為九土之尊稷乃五糓之長春祈秋<lb/>
報祀典是尊而天下郡邑所置社稷等如聞祭事或不<lb/>
備禮苟崇敬有虧豈靈祗所降欲望和氣豐年焉可致<lb/>
也朕永惟典故務在潔誠俾官吏盡心庶蒼生蒙福自<lb/>
今已後應祭官等庶事宜倍加精潔以副朕意其社壇<lb/>
<pb n="KR3k0013_WYG_033-17b"/>
側近仍禁樵牧至如百姓私社宜與官社同日致祭<lb/>
十二月乙亥詔曰嵗之豐儉雖繋於常數天之感應實<lb/>
在於精誠頃者按以隂陽求諸推歩至於今嵗不合有<lb/>
年朕所以齋心妙門懇其𤣥徳靈徵不逺丕應乃彰果<lb/>
獲西成頗為善熟盖至道儲祉惠於蒸人亦羣神叶賛<lb/>
錫以昭報詩不云乎無徳不報宜令光禄卿嗣鄭王希<lb/>
言祭東嶽太子詹事嗣許王瓘祭中嶽太常卿韋縚祭<lb/>
北嶽所司即擇日錄奏其四瀆及諸名山大川或逺近<lb/>
<pb n="KR3k0013_WYG_033-18a"/>
不同各委所繇郡長官便擇吉日致祭務崇豐潔以稱<lb/>
朕懐<lb/>
三載三月戊寅并社稷五星為大祀詔曰祭之為典以<lb/>
陳至敬名或不正是相奪倫况社稷孚祐百代蒙其福<lb/>
日月炤臨五星叶其紀兆庶允殖下土式瞻既超言象<lb/>
之外湏極尊嚴之禮列為中祀頗紊大猷自今已後社<lb/>
稷及日月五星竝升為大祀仍以四時致祭諸星升為<lb/>
中祀庶昭報之誠格于上下欽崇之稱合于典則<lb/>
<pb n="KR3k0013_WYG_033-18b"/>
四月丙辰遣使分祀嶽瀆詔曰務農勸穡雖用天道人<lb/>
和嵗稔實賴休徵頃者春夏之交稍愆時雨收穫之際<lb/>
復屬秋霖慮害農功每祈孚佑遂得百神降福羣望效<lb/>
靈既不為災仍多善熟幽賛之徳普洽於生人昭報之<lb/>
儀式遵於祀典宜令太子詹事嗣許王瓘祭東嶽光祿<lb/>
卿嗣鄭王希言祭中嶽宗正卿濮陽郡王徹祭西嶽少<lb/>
府監李知柔祭南嶽衛尉卿嗣吳王祗祭淮瀆光祿少<lb/>
卿彭果祭河瀆所司擇日錄奏其名山大川有路近處<lb/>
<pb n="KR3k0013_WYG_033-19a"/>
亦合便祭僻逺處委所繇長官備禮致祭務陳蠲潔以<lb/>
逹精誠<lb/>
十一月癸亥勑曰王者父事天母事地所以昭孝敬之<lb/>
道通神祗之徳朕䖍奉明命備稽大猷實在緣情不惟<lb/>
相襲伏以昊天上帝義在尊嚴恭惟祀典每用冬至既<lb/>
於是日有事於圜丘更受朝賀實深兢惕自今已後冬<lb/>
至宜取以次日受朝仍永為常式壬申勑曰敬惟明神<lb/>
普存於祀典咸秩羣望式重於邦畿頃者分命使臣致<lb/>
<pb n="KR3k0013_WYG_033-19b"/>
誠嶽瀆山川便近亦已有處分其闗輔之内屢有陳祈<lb/>
王者所都禮亦異數應闗内名山大川各委所繇郡長<lb/>
官稍優於常禮致祭於京兆府界宜委蕭炤同與少尹<lb/>
分祭倍崇精潔以副誠祈<lb/>
十二月癸巳制曰惟神之主必恭禋祀率先之訓義在<lb/>
躬親朕欽若昊穹子育黎庶思通明靈之徳以洽和平<lb/>
之理是修闕典咸秩無文如在之誠乆陳於郊廟懐柔<lb/>
之至亦徧於山川况九宫所主百神之貴上分天極下<lb/>
<pb n="KR3k0013_WYG_033-20a"/>
統坤維隂隲生靈功深亭育故式昭新典肇建明祠将<lb/>
以為人載祈孚佑宜叶元辰之吉用申大祭之禮可以<lb/>
今月立春朕親祀九宫壇仍令中書門下與禮官等即<lb/>
詳定儀注奏聞癸丑親祠九宫貴神於東郊<hi>時有術士蘇嘉慶上</hi>
<hi>言請於京城東朝日壇東置九宫貴神壇三成成三尺四階其上依位置九壇壇尺五寸東南曰招揺正東曰</hi>
<hi>軒轅東北曰太隂正南曰天一中央曰天符正北曰太一西南曰攝提正西曰咸池西北曰青龍五為中戴九</hi>
<hi>履一左三右七二四為上六八為下符於遁甲四孟月祭尊為九宫貴神禮次昊天上帝而在太清宫太廟之</hi>
<hi>上用牲牢璧幣類於天地神祗帝親祀之如有司行事即宰相為之</hi>
<pb n="KR3k0013_WYG_033-20b"/>
四載勑風伯雨師竝依升入中祀乃令諸郡各置一壇<lb/>
因春秋祭社之日同申享祀至九月勑諸郡風伯壇置<lb/>
在社壇之東雨師壇之西各稍北三十歩其壇卑小於<lb/>
社壇其祭官准祭社例取太守以下充<lb/>
五載正月乙亥詔曰五方定位嶽鎮總其靈萬物阜成<lb/>
雲雨施其潤上帝攸叙寰區是仰且岱宗西華先已封<lb/>
崇其中嶽等三方典禮所尊未齊名秩永言光被用叶<lb/>
靈心其中嶽神宜封為中天王南嶽神為司天王北嶽<lb/>
<pb n="KR3k0013_WYG_033-21a"/>
神為安天王應湏告祭仍令所司擇日聞奏<lb/>
四月乙亥詔曰皇天之典聿循於百代郊祭之儀允屬<lb/>
於三靈聖人既因時以制宜王者亦緣情以革禮朕丕<lb/>
承寳運肅遵明禋曷嘗不克已齋心䖍恭夙夜猶慮舊<lb/>
章或闕誠敬未孚有一於此良深祗畏且尊莫大於天<lb/>
地祭莫大於祖宗嚴配昭升豈宜異類今烝嘗之獻既<lb/>
著於常式南北之郊未展於時享粢盛且略對越何申<lb/>
自今已後每在四時孟月先擇吉日祭上帝其以皇地<lb/>
<pb n="KR3k0013_WYG_033-21b"/>
祗合祭以次日祭九宫壇皆令宰臣行禮奠祭務從蠲<lb/>
潔稱朕意焉祭神如在傳諸古訓以多為貴著自禮經<lb/>
膟膋之儀盖昔賢之尚質甘㫖之品亦孝子之盡誠既<lb/>
切因心方資變禮其已後享太廟宜料外每室加嘗食<lb/>
一牙盤仍令所司務盡豐潔發生振蟄雷為其始畫卦<lb/>
陳象威物效靈氣實夲於隂陽功乃施於動植今雨師<lb/>
風伯乆列常祠唯此震雷未登羣望其已後每祀雨師<lb/>
宜以雷神同祭朕承宗廟之福為人神之主事有未暢<lb/>
<pb n="KR3k0013_WYG_033-22a"/>
義在得中庶寅畏之誠上逹於郊廟祈禳之典載收于<lb/>
闕遺凡在有司各揚所職倍宜恭肅以叶靈心<lb/>
十二月辛酉詔曰孝享宗廟所以逹思誠也格於神祗<lb/>
所以崇嚴敬也則祈糓上帝春祀先王永惟因心敢忘<lb/>
如在朕承累聖之丕業應上𤣥之福佑聿脩柴瘞䖍奉<lb/>
烝嘗常慮備物未豐馨香莫逹頃已詳諸舊典創以新<lb/>
儀清廟陳牲特加於常餼昊天冬祭重増以時享庶乎<lb/>
罄齊敬之勤叶殷薦之義况履兹霜露載感惟深瞻彼<lb/>
<pb n="KR3k0013_WYG_033-22b"/>
郊壇有懐昭事念禮歸通變諒期乎逹誠教在率先必<lb/>
貴乎親奠宜以來載正月朕親謁太廟便於南郊合祭<lb/>
仍令中書門下即與禮官詳定儀注擇日奏聞興言拜<lb/>
獻先深祗感凡百有司各供爾職<lb/>
六載正月戊子親祀南郊遂祀皇地祗詔曰四瀆五嶽<lb/>
雖差秩序興雲播潤盖同利物崇號所及錫命宜均其<lb/>
五嶽既已封王四瀆當升公位逓從加等以答靈心其<lb/>
河瀆宜封靈源公濟瀆封清源公江瀆封廣源公淮瀆<lb/>
<pb n="KR3k0013_WYG_033-23a"/>
封長源公仍令所司擇日差使告祭并五嶽及名山大<lb/>
川竝令所在長官致祭又諸州武舉人上省先謁太公<lb/>
廟拜将帥及行師尅㨗亦宜告獻<lb/>
七載五月壬午帝加尊號詔五嶽四瀆名山大川各令<lb/>
夲郡長官致祭<lb/>
八載六月詔曰九州之鎮實著禮經三代之典必崇望<lb/>
秩事既屬於報功義有符於錫命其九州鎮山除入諸<lb/>
嶽外宜竝封公仍各置祠守者量更増修儲慶發祥當<lb/>
<pb n="KR3k0013_WYG_033-23b"/>
申昭報宜令所在長官各陳祭禮名山大川亦量事致<lb/>
祭<lb/>
九月命宗正卿褒郡信王璆祭西嶽太僕少卿兼單于<lb/>
安北副大都䕶張齊丘祭北海蜀郡長史鮮于仲通祭<lb/>
江瀆太子詹事李旭祭北嶽尚書右丞李通遷祭河瀆<lb/>
詔曰朕肅恭明祀祈福上𤣥冀敷佑於黎蒸将昭報於<lb/>
靈應頃蠻夷欵附萬里廓清稼穡豐穣羣方樂業豈惟<lb/>
菲徳以致元和實賴神休永綏景貺思崇望秩用展䖍<lb/>
<pb n="KR3k0013_WYG_033-24a"/>
誠宜令宗正卿褒信郡王璆等即分徃五嶽四瀆及四<lb/>
海致祭所經道次者名山大川亦便致祭務令精意以<lb/>
稱朕懐<lb/>
九載四月詔曰五材竝用時表上靈八水分流實稱善<lb/>
利京師奥壌秦甸王畿灞滻通於涇渭澇潏滙於灃滈<lb/>
蓄洩雷雨滋育稼穡雖惠澤已及於蒸民而䖍誠猶闕<lb/>
於祀典聿崇精享庶逹明神其涇渭灞滻等分水宜令<lb/>
禮儀使左庶子韋述取今月二十九日一時備禮致祭<lb/>
<pb n="KR3k0013_WYG_033-24b"/>
務陳蠲潔稱朕意焉<lb/>
十載正月甲子有事於南郊合祭天地大赦天下制曰<lb/>
禮者所以訓導人俗昭事明祗有因増修以㑹其本况<lb/>
國之大典在於精禋必資備禮以章遵奉自今已後攝<lb/>
祭南郊薦獻太清宫薦享太廟其太尉行事前一日於<lb/>
致齊所具羽儀鹵簿公服引入朕親受祝板乃赴清齋<lb/>
以展誠敬夫子孝奉親極敬惟爱殁有思戚霜露之感<lb/>
逾深祭以吉蠲烝嘗之敬如在且廟者貌也取象存焉<lb/>
<pb n="KR3k0013_WYG_033-25a"/>
是禮繇於情因心則感太廟宜置内官以備嚴奉仍於<lb/>
廟外造一院安置庶申罔極之思無忘事生之禮嶽瀆<lb/>
山川蘊靈毓粹雲雨之澤利及生人春秋之義存乎祀<lb/>
典况正其運序式遵咸秩其五嶽四瀆及諸鎮山宜令<lb/>
專使分徃致祭其名山大川及諸靈跡先有祠廟者各<lb/>
令郡長官逐便致祭<lb/>
是月丁未封東海為廣徳王南海為廣利王西海為廣<lb/>
潤王北海為廣澤王<lb/>
<pb n="KR3k0013_WYG_033-25b"/>
二月己亥分遣嗣吳王祗祭東嶽齊天王嗣魯王宇祭<lb/>
南嶽司天王秘書監崔秀祭中嶽中天王國子祭酒班<lb/>
景倩祭西嶽金天王宗正少卿李成裕祭北嶽安天王<lb/>
衛尉少卿李澣祭江瀆廣源公京兆少尹章恒祭河瀆<lb/>
靈源公太子左諭徳栁偡祭淮瀆長源公河南少尹豆<lb/>
盧回祭濟瀆清源公嗣道王鍊祭沂山東安公江東道<lb/>
採訪使吳郡太守趙居貞祭㑹稽山永興公大理少卿<lb/>
李禎祭吳嶽山成徳公頴王府長史甘守黙祭霍山應<lb/>
<pb n="KR3k0013_WYG_033-26a"/>
靈公范陽郡司馬畢炕祭醫無閭山廣寕公竝取三月<lb/>
十七日庚子一時致祭申命太子中允李隨祭東海儀<lb/>
王府長史張九章祭南海太子中允栁奕祭西海太子<lb/>
洗馬李齊榮祭北海加王位且行冊禮也<lb/>
四月辛巳制曰王者臨馭萬國莫不尊奉五嶽至於迎<lb/>
氣致祭必在辨方正位朕丕承眷命肅事嚴禮庶有合<lb/>
於乾坤用永垂於典實加以厚徳載物莫先於土推誠<lb/>
導氣必叶於時在歴数之有徵諒國家之所感含𢎞廣<lb/>
<pb n="KR3k0013_WYG_033-26b"/>
大利用豐功隨王雖布於四方歸本且闕於中位朕式<lb/>
明統緒用答元符爰創新儀再修墜典頃者每祝黄帝<lb/>
乃就南郊義實有乖禮亦非便稽諸體式理固不然宜<lb/>
於皇城内西南就坤地改置黄帝壇朕當親祠以昭誠<lb/>
敬仍令中書門下與禮官更審叅詳奏聞<lb/>
十一月壬午詔曰禮神以玉者盖取其精潔表心温潤<lb/>
合徳為噐有象正辭孚尹以逹馨香其在珪璧頃來禮<lb/>
神六噐及宗廟奠玉自馮紹正奏後有司竝用珉禮所<lb/>
<pb n="KR3k0013_WYG_033-27a"/>
謂君子貴玉而賤珉不可用也朕精禋郊壇嚴敬宗廟<lb/>
奉惟新之祚庇太平之人則人力普存備物以享安可<lb/>
以珉代玉惜費事神况國家之祈福有萬方之助祭闕<lb/>
典必修無文咸秩豈於天地宗廟奠玉有虧自今已後<lb/>
乾坤六噐宗廟奠玉竝用真玉諸祀用珉如以玉難得<lb/>
大者寕小其制度以取其真<lb/>
十二載二月制五嶽四瀆及名山大川并靈迹之處各<lb/>
委郡縣長官致祭其祠宇頽毁者量事修葺<lb/>
<pb n="KR3k0013_WYG_033-27b"/>
十四載八月辛卯制曰書云咸秩羣望詩曰懐柔百神<lb/>
永惟明徵豈忘昭報今秋稼穡頗勝常年實賴靈祗福<lb/>
臻稔嵗其五嶽四瀆所在山川及得道昇仙靈跡之處<lb/>
宜委郡縣長官至秋後各令醮祭務崇嚴潔式展誠享<lb/>
是月癸未詔曰朕永念蒸人祈糓上帝而隂陽式序風<lb/>
雨不愆今獲稼穡阜成允賴神明幽賛也頃者䖍心精<lb/>
享己申昭告其五嶽四瀆及天下諸郡山川近令秋後<lb/>
展祭收穫既就農畝事隙報功咸秩抑惟其時宜令所<lb/>
<pb n="KR3k0013_WYG_033-28a"/>
在郡縣長官即擇良辰以崇明祀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_033-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷三十三<lb/>
</p>
<p>
</p>
  </div>
</body>
</text>
</TEI>
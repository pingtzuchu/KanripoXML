<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百九十一</head>
    <p>
<pb n="KR3k0013_WYG_791-1a"/>
欽定四庫全書<lb/>
　册府元龜卷七百九十一　宋　王欽若等　撰<lb/>
　　總録部<lb/>
　　　知賢<lb/>
傳曰觀其所由察其所安人焉廋哉若夫禀融朗之識<lb/>
洞幾神之表懐擬倫之鑒逹語黙之要固亦言必有中<lb/>
而物無遁形惟夫賢人之為徳也居正而處厚安仁而<lb/>
守約直而不激和而不流進退之得宜言色之無失純<lb/>
<pb n="KR3k0013_WYG_791-1b"/>
粹中積而誠以待人洵美外彰而謙以行已秉彛而居<lb/>
簡敦信而繇禮固其舉錯之際淺深可覿品藻所及淑<lb/>
慝以分至或識其名才知未逺至終有所立見稱於時<lb/>
傳諸美談皆可以徴也已<lb/>
臧孫紇魯大夫也襄公二十三年秋八月孟孫卒初孟<lb/>
孫惡臧孫<hi>不相善</hi>季孫愛之及孟孫卒臧孫入哭甚哀多<lb/>
涕出其御曰孟孫之惡子也而哀如是季孫若死其若<lb/>
之何臧孫曰季孫之愛我疾疢也<hi>甞志相順從身之害</hi>孟孫之惡<lb/>
<pb n="KR3k0013_WYG_791-2a"/>
我藥石也<hi>嘗志相違戻猶藥石之療疾</hi>美疢不如惡石夫石猶生我<lb/>
<hi>愈已疾也</hi>疢之美其毒滋多孟孫死吾亡無日矣<lb/>
趙孟晉大夫也魯襄公二十七年宋向戍請弭諸侯之<lb/>
兵為㑹於宋楚子木問於趙孟曰范武子之德何如<hi>士㑹</hi>
<hi>賢聞於諸侯故問之</hi>對曰夫子之家事治言於晉國無隠情祝史<lb/>
陳信於鬼神無愧辭<hi>祝陳馨香徳足副之故不愧</hi>子木歸以語王王<lb/>
曰尚矣<hi>上也</hi>上能歆神人<hi>歆享也使神享其祭人享其徳</hi>宜其光輔五君<lb/>
以為盟主也<hi>五君謂文㐮靈成景也</hi>
<pb n="KR3k0013_WYG_791-2b"/>
子木楚令尹魯襄公二十七年宋公享晉楚之大夫子<lb/>
木歸語王曰宜晉之伯也有叔向以佐其卿楚無以當<lb/>
之不可與爭<lb/>
鄭罕虎字子皮魯襄公三十年十月授子産政<hi>伯有死子皮知</hi>
<hi>政以子産賢故譲之</hi>辭曰國小而偪族大寵多不可為也<hi>為猶治也</hi>子<lb/>
皮曰虎帥以聽誰敢犯子子善相之國無小<hi>言在治政</hi>小能<lb/>
事大國乃寛<hi>為大所恤故也</hi>子産為政及魯昭公十三年晉㑹<lb/>
諸侯於平丘子産子太叔相鄭伯以㑹子産歸未至聞<lb/>
<pb n="KR3k0013_WYG_791-3a"/>
子皮卒哭且曰吾已<hi>已猶竟也</hi>無為為善矣惟夫子知我<lb/>
晏嬰字平仲齊大夫也魯昭公五年鄭罕虎如齊娶於<lb/>
子尾氏<hi>自為逆也</hi>晏子驟見之陳桓子問其故對曰能用善<lb/>
人民之主也<hi>謂授子産政</hi>又越石父賢在縲絏之中晏子出<lb/>
遭之塗解左驂贖之載歸弗謝入閨久之越石父請絶<lb/>
晏子瞿然攝衣冠謝曰嬰雖不仁免子於厄何子求絶<lb/>
之速也石父曰不然吾聞君子詘於不知己而信於知<lb/>
己者方吾在縲絏中彼不知我也夫子既以感悟而贖<lb/>
<pb n="KR3k0013_WYG_791-3b"/>
我是知己知己而無禮固不如在縲絏之中晏子於是<lb/>
延入為上客<lb/>
孔子遭齊程木子於郯之間傾葢而語終日有間顧子<lb/>
路曰束帛十疋以贈先生子路不對間又顧曰由束帛<lb/>
十疋以贈先生子路率爾而對曰昔者由也聞之於夫<lb/>
子士不中道相見女無媒而嫁者君子不行也孔子曰<lb/>
夫詩不云乎野有蔓草零露溥兮有美一人清揚婉兮<lb/>
邂逅相遇適我願兮且夫齊程木子天下之賢士也吾<lb/>
<pb n="KR3k0013_WYG_791-4a"/>
於是而不贈終身不之見也大徳不踰閑小徳出入可<lb/>
也又曰吾與回言終日不違如愚退而省其私亦足以<lb/>
發回也不愚又曰語之而不惰者其回也與子謂顔淵<lb/>
曰惜乎吾見其進也未見其止也又子游為武城宰子<lb/>
曰女得人焉爾乎曰有澹臺滅明者行不由徑非公事<lb/>
未嘗至於偃之室也<lb/>
儀封人請見曰君子之至於斯也吾未嘗不得見也從<lb/>
者見之出曰二三子何患於喪乎天下之無道也久矣<lb/>
<pb n="KR3k0013_WYG_791-4b"/>
天將以夫子為木鐸<lb/>
南宫适問於孔子曰羿善射奡盪舟俱不得其死然禹<lb/>
稷躬稼而有天下夫子不答南宫适出子曰君子哉若<lb/>
人尚徳哉若人<lb/>
孟軻字子輿鄒人也魯欲使樂正子為政孟子曰吾聞<lb/>
之喜而不寐公孫丑曰樂正子彊乎曰否有知慮乎曰<lb/>
否多聞識乎曰否然則奚為喜而不寐曰其為人也好<lb/>
善又浩生不害問曰樂正子何人也孟子曰善人也信<lb/>
<pb n="KR3k0013_WYG_791-5a"/>
人也何謂善何謂信曰可欲之謂善有諸己之謂信充<lb/>
實之謂美充實而有光輝之謂大大而化之之謂聖聖<lb/>
而不可知之之謂神樂正子二之中四之下也<lb/>
侯嬴魏隠士也年七十家貧為大梁夷門監者公子聞<lb/>
之徃請欲厚遺之不肯受曰臣修身潔行數十年終不<lb/>
以監門困故而受公子財公子於是乃置酒大㑹賔客<lb/>
坐定公子從車騎虛左自迎夷門侯生侯生攝敝衣冠<lb/>
直上載公子上坐不譲欲以觀公子公子執轡愈恭侯<lb/>
<pb n="KR3k0013_WYG_791-5b"/>
生又謂公子曰臣有客在市屠中願枉車騎過之公子<lb/>
引車入市侯生下見其客朱亥睥睨故久立與其客談<lb/>
微察公子公子顔色愈和當是時魏將相宗室賔客滿<lb/>
堂待公子舉酒市人皆觀公子執轡從騎皆竊罵侯生<lb/>
侯生視公子色終不變乃謝客就車至家公子引侯生<lb/>
坐上坐徧贊賓客皆驚酒酣公子起為夀侯生前侯生<lb/>
因謂公子曰今日嬴之為公子亦足矣<hi>為一作羞</hi>嬴乃夷門<lb/>
抱闗者也而公子親枉車騎自迎嬴於衆人廣坐之中<lb/>
<pb n="KR3k0013_WYG_791-6a"/>
不宜有所過令公子故過之然嬴欲就公子之名故久<lb/>
立公子車騎市中過客以觀公子公子愈恭市人皆以<lb/>
嬴為小人而以公子為長者能下士也於是罷酒遂以<lb/>
侯生為上客<lb/>
魏齊亡間行念諸侯莫可以急抵者乃復之梁欲因信<lb/>
陵君以走楚信陵君聞之畏齊猶豫未肯見曰虞卿何<lb/>
如人也時嬴在旁曰人固未易知知人亦未易也夫虞<lb/>
卿躡屩擔簦一見趙王賜白璧一雙黄金百鎰再見拜<lb/>
<pb n="KR3k0013_WYG_791-6b"/>
為上卿三見卒受相印封萬户侯當此之時天下爭知<lb/>
之夫魏齊窮困過虞卿虞卿不敢重爵禄之尊解相印<lb/>
捐萬户侯而間行急士之窮而歸公子公子曰何如人<lb/>
人固不易知知人亦未易也信陵君大慙命駕迎之<lb/>
魏公子無忌留趙公子聞趙有處士毛公藏於博徒薛<lb/>
公藏於賣漿家<hi>漿或作醪</hi>公子欲見兩人兩人自匿不肯見<lb/>
公子公子聞所在乃間歩徃從此兩人游甚歡平原君<lb/>
聞之謂其夫人曰始吾聞夫人弟公子天下無雙今吾<lb/>
<pb n="KR3k0013_WYG_791-7a"/>
聞之乃妄從博徒賣漿者游公子妄人耳夫人以告公<lb/>
子公子乃謝夫人去曰始吾聞平原君賢故負魏王而<lb/>
救趙以稱平原君平原君之游徒豪舉耳不求士也無<lb/>
忌自在大梁時嘗聞此兩人賢至趙恐不得見以無忌<lb/>
從之游尚恐其不我欲也今平原君乃以為羞其不足<lb/>
從游矣乃裝為去夫人具以語平原君乃免冠謝固留<lb/>
公子平原君門下聞之去半平原君歸公子天下士復<lb/>
徃歸公子公子傾平原君客公子留趙十年不歸<lb/>
<pb n="KR3k0013_WYG_791-7b"/>
後漢馬援扶風人為伏波將軍初劉龔字孟公長安人<lb/>
善論議援與班彪並器重之<hi>彪與京師丞郭季通書曰劉孟公藏器於身用心篤</hi>
<hi>實瑚璉之器宗廟之噐也</hi>
陳蕃汝南人位至三公時有黄憲字叔度同郡人也蕃<lb/>
臨朝歎曰叔度若在吾不敢先佩印綬矣<lb/>
皇甫規為度遼將軍解官歸安定鄉人有以貨得雁門<lb/>
太守者亦去職還家書刺谒規規卧不迎既入而問卿<lb/>
前在郡食雁美乎有頃又白王符在門規素聞符名乃<lb/>
<pb n="KR3k0013_WYG_791-8a"/>
驚遽而起衣不及帶屣履出迎援符手而還與坐極歡<lb/>
時人為之語曰徒見二千石不如一縫掖言書生道義<lb/>
之為貴也<lb/>
蔡邕字伯喈為中郎將桓彬卒邕等共論序其志僉以<lb/>
為彬有過人者四夙智早成岐嶷也學優文麗至通也<lb/>
仕不茍禄絶髙也辭隆從窊潔操也乃共樹碑而頌焉<lb/>
又郭林宗卒四方之士千餘人皆來㑹葬同志者乃共<lb/>
刻石碑邕為其文既而謂涿郡盧植曰吾為碑銘多矣<lb/>
<pb n="KR3k0013_WYG_791-8b"/>
皆有慙徳惟郭有道無愧色耳<hi>林宗舉有道不應</hi>喈又見王粲<lb/>
竒之曰吾家書籍文章盡當與之<hi>博物志曰蔡邕有書萬卷末年載數車與</hi>
<hi>王粲亡後所與粲書悉入粲族子業</hi>
郭泰字林宗太原人舉有道不應行見茅容耕於野時<lb/>
與等輩避雨樹下衆皆夷踞相對容獨危坐愈恭林宗<lb/>
竒其異遂與共語因請寓宿旦容殺雞為饌林宗謂為<lb/>
已設既而以供其母自己草蔬與客同飯林宗起拜之<lb/>
曰卿賢乎哉因勸令學卒以成徳<lb/>
<pb n="KR3k0013_WYG_791-9a"/>
楊賜為太尉大將軍竇武辟陳實為掾屬賜及司徒陳<lb/>
耽每拜公卿羣僚畢賀賜等歎實大位未登愧於先之<lb/>
魏杜恕位至建威將軍張閣字子臺官至永寜太僕以<lb/>
簡質聞恕著家戒稱閣曰張子臺視之似鄙樸人然其<lb/>
心中不知天地間何者為美何者為好敦然似與隂陽<lb/>
合徳者作人如此自可不富貴然而禍患當何從來世<lb/>
有髙亮如子臺者皆當力慕體之不如也<lb/>
陳羣為尚書僕射劉巴入蜀為尚書令卒羣與丞相諸<lb/>
<pb n="KR3k0013_WYG_791-9b"/>
葛亮書問巴消息稱曰劉君子初甚敬重焉<lb/>
管輅字公明平原人官至少府丞劉智為潁川太守輅<lb/>
嘗謂人曰吾與劉潁川兄弟語使人神思清發昏不假<lb/>
寐自此之外殆白日欲寢矣<lb/>
王粲字仲宣山陽人為侍中潘濬為人聽察對問有機<lb/>
理粲見而貴異之由是知名<lb/>
蜀秦宓字子勅官至大司農時任安與董扶俱以學行<lb/>
齊名後丞相諸葛亮問宓以安所長宓曰記人之善㤀<lb/>
<pb n="KR3k0013_WYG_791-10a"/>
人之過<lb/>
袁徽陳國人寄寓交州時許靖避難至交州太守士燮<lb/>
厚加敬待徽與尚書令荀彧書曰許文林<hi>靖字</hi>英才偉士<lb/>
智畧足以計事自流宕以來與羣士相隨每有援急嘗<lb/>
先人後已與九族中外同其饑寒其紀綱同類仁恕惻<lb/>
隐皆有效事不能復三陳之耳<lb/>
諸葛亮為丞相初先主領荆州牧辟武陵人廖立為從<lb/>
事年未三十擢為長沙太守先主入蜀亮鎮荆州孫權<lb/>
<pb n="KR3k0013_WYG_791-10b"/>
遣使通好於亮因問士人皆誰相經緯者亮答曰龎統<lb/>
廖立楚之良材當贊興世業者也<lb/>
呉羊衜為始興太守鍾離牧字子幹為南海太守有異<lb/>
政衜與太常滕裔書曰鍾離子幹吾昔知之不熟定見<lb/>
其在南海感恩部伍智勇分明加操行清純有古人之<lb/>
風其見貴如此<lb/>
張紘為㑹稽東部都尉與孔融書曰虞仲翔<hi>虞翻字也</hi>前頗<lb/>
為論者所稱美寳為質雕摩益光不足以損<lb/>
<pb n="KR3k0013_WYG_791-11a"/>
虞翻字仲翔為騎都尉初山隂丁覽太守徐陵翻一見<lb/>
之便與友善終成顯名覽子固字子賤翻與同僚書曰<lb/>
丁子賤塞淵好徳堂構克舉野無遺薪斯之為懿其美<lb/>
優矣令徳之後惟此君嘉耳<lb/>
晉呉奮為河内太守郡人孫鑠少樂為縣吏奮以為主<lb/>
簿鑠自微賤登綱紀時僚大姓猶不與鑠同坐奮大怒<lb/>
遂薦鑠於司𨽻校尉劉訥甚知賞之時奮又薦鑠於大<lb/>
司馬石苞苞辟為掾鑠將應命行達許昌㑹臺已宻遣<lb/>
<pb n="KR3k0013_WYG_791-11b"/>
輕軍襲苞於時汝隂王鎮許鑠過謁之王先識鑠以鄉<lb/>
里之情私告鑠曰無與禍鑠既出即馳詣夀春為苞畫<lb/>
計苞頼而獲免遷尚書郎在職駁議十有餘事為當時<lb/>
所稱<lb/>
張華為太常時陸機與弟雲俱入雒造華華重其名如<lb/>
舊相識曰伐呉之役利獲二俊<lb/>
周浚為揚州刺史時陸雲初入雒浚召為從事謂人曰<lb/>
陸士龍當今之顔子也<lb/>
<pb n="KR3k0013_WYG_791-12a"/>
周弼為御史中丞時裴頠宏雅有逺識博學稽古自少<lb/>
知名弼見而歎曰頠若武庫五兵縱横一時之傑也<lb/>
嵇康為中㪚大夫時阮种弱冠有殊操為康所重康著<lb/>
飬生論所稱阮生即种也<lb/>
山濤河内人官至僕射郭奕少有重名濤稱其髙簡有<lb/>
雅量<lb/>
王綏司徒戎之子也裴瓚字國寳楷子也特為綏所重<lb/>
每從其游戎謂綏曰國寳初不來汝數徃何也對曰國<lb/>
<pb n="KR3k0013_WYG_791-12b"/>
寳雖不知綏綏自知國寳綏官至荆州刺史<lb/>
衛瓘為尚書令見樂廣而竒之曰自昔諸賢既殁嘗恐<lb/>
微言將絶而今乃復聞斯言於君矣命諸子造焉曰此<lb/>
人之冰鏡見之瑩然若披雲霧而覩青天也<lb/>
傅𤣥位至侍中初燉煌人索靖該博經史兼通内緯州<lb/>
辟别駕郡舉賢良方正對策髙第𤣥及張華與靖一靣<lb/>
皆厚與之相結<lb/>
郭奕太原人官至尚書阮咸與叔父籍為竹林之游奕<lb/>
<pb n="KR3k0013_WYG_791-13a"/>
髙爽有識量知名於時少所推先見咸心醉不覺歎焉<lb/>
奕初為野王令羊祜嘗過之奕歎曰羊叔子何必減郭<lb/>
大業少選復徃又歎曰羊叔子去人逺矣遂送祜出界<lb/>
數百里坐此免官<lb/>
王述太原人官至尚書令陸訥字祖言少有清操貞厲<lb/>
絶俗述雅敬重之<lb/>
庾敳為東海王軍諮祭酒有重名為縉紳所推而聚歛<lb/>
積實談者譏之都官從事温嶠奏之敳更器嶠目嶠森<lb/>
<pb n="KR3k0013_WYG_791-13b"/>
森如千丈松雖礧砢多節目施之大厦有棟梁之用<lb/>
劉頌廣陵人為廷尉同郡華譚素以才學為東土所推<lb/>
頌見之歎息曰不悟鄉里乃有如此才也<lb/>
張宣子新興人逹識之士也同郡劉殷郡命主簿州辟<lb/>
從事皆以供飬無主辭不赴命司空齊王攸辟為掾征<lb/>
南將軍羊祜召叅軍事皆以疾辭宣子勸殷就徴殷曰<lb/>
當今二公有晉之棟楹也吾方希達如榱椽耳不慿之<lb/>
豈能立乎吾今王母在堂既應他命無容不竭盡臣禮<lb/>
<pb n="KR3k0013_WYG_791-14a"/>
便不得養子輿所以辭齊大夫良以色養無主故耳宣<lb/>
子曰如子所言豈庸人所識哉而今而後吾子當為吾<lb/>
師矣遂以女妻之宣子者并州豪族也家富於財其妻<lb/>
怒曰我女年始十四姿識如此何慮不得為公侯妃而<lb/>
遽以妻劉殷乎宣子曰非爾所及也誡其女曰劉殷至<lb/>
孝㝠感兼才識超世此人終當表表為世名公汝其謹<lb/>
事之張氏性亦惋順事王母以孝聞奉殷如君父焉<lb/>
劉岱廣陽人也同郡霍原年十八觀太學行禮因留習<lb/>
<pb n="KR3k0013_WYG_791-14b"/>
之貴游子弟聞而重之欲與相見以其名微不欲晝徃<lb/>
乃夜共造焉岱原之父友也將舉之未果而病篤臨終<lb/>
勅其子沈曰霍原慕道清虚方成竒器汝後必薦之及<lb/>
沈為國大中正惠帝元康中進原為二品司徒不過沈<lb/>
乃上表理之詔下司徒叅論中書監張華令陳準奏為<lb/>
上品詔可元康末原與王褒等俱以賢良徵累下州郡<lb/>
以禮發遣皆不到<lb/>
李裔為司徒華表以苦節垂名李及司𨽻王宏等並歎<lb/>
<pb n="KR3k0013_WYG_791-15a"/>
美表清澹退静以為不可得貴賤而親疎也<lb/>
王曠為侍中裴郃有器望元帝為安東將軍郃為長史<lb/>
曠與司馬越書曰裴郃在此雖不治事然識量宏逺此<lb/>
下人士大敬附之<lb/>
賁嵩為司徒掾時同郡周顗少有重名嵩見顗歎曰汝<lb/>
潁固多竒士自頃雅道陵遲今復見周伯仁將振起舊<lb/>
風清我邦族矣<hi>伯仁顗字也</hi>
桓彛為㪚騎常侍初過江時晉國初建以王導為丞相<lb/>
<pb n="KR3k0013_WYG_791-15b"/>
軍諮祭酒彛見朝廷微弱謂周顗曰我以中州多故來<lb/>
此欲求全活而寡弱如此將何以濟憂懼不樂徃見導<lb/>
極談世事還謂顗曰向見管夷吾無復憂矣又禇裒字<lb/>
季野名冠中興彛見而目之曰季野有皮裏陽秋言其<lb/>
外無臧否而内有所褒貶也<lb/>
謝安為太保雅重禇裒嘗云裒雖不言而四時之氣亦<lb/>
備矣<lb/>
温嶠為驃騎將軍嶠初至江左王𨗳周顗謝琨庾亮桓<lb/>
<pb n="KR3k0013_WYG_791-16a"/>
彛等並與親善於時江左草創綱紀未舉嶠殊以為憂<lb/>
及見王𨗳共談歡然曰江左自有管夷吾吾復何慮嶠<lb/>
嘗謂謝琨子尚曰尊大君豈惟識量宏逺至於神鑒沈<lb/>
深雖諸葛瑾之喻孫權不是過也<lb/>
王敦為荆州牧庾亮為㪚騎常侍時敦在蕪湖元帝使<lb/>
亮詣敦籌事敦與亮談論不覺改席而前退而歎曰庾<lb/>
元規賢於裴頠逺矣<hi>元規亮字也</hi>
諸葛恢為内史時楊方好學有異才為郡鈴威儀公事<lb/>
<pb n="KR3k0013_WYG_791-16b"/>
之暇輒讀五經鄉邑未之知恢見而竒之待以門人之<lb/>
禮由是始得周旋貴人間時虞喜兄弟以儒學立名雅<lb/>
愛方為之延譽恢嘗遣方為文薦郡功曹主簿虞預稱<lb/>
美之以示賀循循報書曰此子開㧞有志意只言異於<lb/>
凡猥耳不圖偉才如此其文甚有竒分若出其胸臆乃<lb/>
是一國所推豈但牧竪中逸羣耶聞處舊黨之中好有<lb/>
謙沖之行此亦立身之一隅然世衰道喪人物凋弊每<lb/>
聞一介之徒有向道之志冀之願之如方者乃荒菜之<lb/>
<pb n="KR3k0013_WYG_791-17a"/>
將苗鹵田之善秀姿質已良但沾染未足耳移植豐壤<lb/>
必成嘉穀足下才為世英位為朝右道隆化立然後為<lb/>
貴昔許子將㧞樊仲昭於賈竪郭林宗成魏徳公於畎<lb/>
畆足下志隆此業二賢之功不為難及也循遂稱方於<lb/>
京師司徒王導辟為掾轉東安太守遷司徒參軍事方<lb/>
任都邑縉紳之士咸厚遇之<lb/>
周顗字伯仁安東將軍浚之子也王羲之㓜訥於言人<lb/>
未之竒年十三嘗謁顗顗察而異之時重牛心炙坐客<lb/>
<pb n="KR3k0013_WYG_791-17b"/>
未噉顗先割啗之羲之於是始知名及長辯贍以骨鯁<lb/>
稱又桓彛與茂倫為顗所重顗嘗歎曰茂倫嶔嵜厯落<lb/>
可笑人也顗官至䕶軍將軍<lb/>
禇裒為征北將軍以義興太守荀羡為長史既到裒謂<lb/>
佐吏曰荀生負逸羣之氣將軍有冲天之舉諸君宜善<lb/>
事之<lb/>
盧諶為司空劉琨從事中郎楊裕字士倫為慕容皝大<lb/>
將軍左司馬諶每稱之曰吾及晉之清平厯觀朝士多<lb/>
<pb n="KR3k0013_WYG_791-18a"/>
矣忠清簡毅篤信義烈如楊士倫者實亦未幾及死皝<lb/>
甚悼之<lb/>
萬寵為臨安令郭文曠達不仕既病甚寵迎置縣中及<lb/>
其卒寵葬之於所居之處而祭哭之葛洪庾闡並為作<lb/>
傳贊頌其羙云<lb/>
王澄字平子為軍諮祭酒謝鯤為王敦大將軍長史澄<lb/>
在敦坐見鯤談話無倦惟歎謝長史可與言都不眄敦<lb/>
其為人所慕如此<lb/>
<pb n="KR3k0013_WYG_791-18b"/>
桓温為大司馬録尚書事王猛字景畧隱於華隂懐佐<lb/>
時之志温入闗猛披褐而詣之一靣談當時之事捫虱<lb/>
而言旁若無人温察而異之<lb/>
宋沈懐文為隋王誕府主簿謝莊為諮議參軍時江智<lb/>
淵為佐在襄陽誕待之甚厚懐文及莊並與智淵友善<lb/>
懐文每稱之曰人所應有盡有人所應無盡無者其江<lb/>
智淵乎<lb/>
南齊殷沖初仕宋為呉興令時張岱為水部郎出補東<lb/>
<pb n="KR3k0013_WYG_791-19a"/>
遷令冲謂人曰張東遷親貧須飬所以栖遲下邑然名<lb/>
器方顯終當大至<lb/>
周顒為中書郎呉郡錢塘杜栖少為同郡張融所知栖<lb/>
出京師從儒士劉瓛受學善清言能弹琴飲酒名儒貴<lb/>
游多敬待之顒與栖父京産書曰賢子學業清標後來<lb/>
之秀嗟愛之懐豈知云已所謂人之英彦若已有之也<lb/>
梁范述曽仕齊為永嘉太守時蕭景為永寜令述曽居<lb/>
郡號稱廉平雅服景為政乃牓郡門曰諸縣有疑滯者<lb/>
<pb n="KR3k0013_WYG_791-19b"/>
可就永寜令决<lb/>
任昉字彦昇位至新安太守劉孝綽為著作佐郎歸沐<lb/>
以詩贈昉昉報章曰彼美咨陽子投我懐秋作詎慰耋<lb/>
嗟人徒深老夫託其為名流所重如此<hi>謝舉傳云此詩昉贈舉</hi>
劉瓛為㑹稽府丞賀瑒祖道力善三禮瑒少𫝊家學瓛<lb/>
見㻛深器異之嘗與瓛造呉郡張融指㻛謂融曰此生<lb/>
神明聰敏將來當為儒者宗<lb/>
范雲為侍中時孔休源初到京寓於宗人少府卿孔登<lb/>
<pb n="KR3k0013_WYG_791-20a"/>
以祠事入廟雲一與相遇深加褒賞曰不期忽覯清顔<lb/>
頓祛鄙恡觀天披霧騐之今日後雲命駕到少府門豋<lb/>
便拂筵整𢃄謂當詣已既而獨造休源髙談盡日同載<lb/>
還家<lb/>
沈約為尚書令當朝貴顯軒蓋盈門時孔休源初到京<lb/>
或時後來必虛襟引接處之坐右商畧文義其為達人<lb/>
所推如此又王筠自元禮為殿中郎約每見筠文咨嗟<lb/>
吟咏以為不逮也嘗謂筠曰昔蔡伯喈見王仲宣稱曰<lb/>
<pb n="KR3k0013_WYG_791-20b"/>
王公之孫也吾家書籍悉當相與僕雖不敏請附斯言<lb/>
自謝眺諸賢零落已後平生意好殆將都絶不謂疲暮<lb/>
復逢於君<lb/>
後魏郭祚字季祐官至雍州刺史嘗謂子景尚曰封軌<lb/>
髙綽二人並幹國之才必應逺至吾平生不妄進舉而<lb/>
每薦此二公非直為國進賢亦為汝等將來之津梁也<lb/>
賈禎為雒陽令陸暐字道暉與弟恭之並有時譽禎見<lb/>
其兄弟歎曰僕以年老更覩雙璧<lb/>
<pb n="KR3k0013_WYG_791-21a"/>
孫蕙蔚為黄門郎陸暐與弟恭之共候蕙蔚蕙蔚謂諸<lb/>
賓曰不意二陸復在坐隅吾得謝張公無以延譽<lb/>
汜潛燉煌人胡叟少孤言及父母則涙下春秋當祭之<lb/>
前先求㫖酒美饍盡孝思之敬潛家善醸酒每節送一<lb/>
壺與叟河東裴定等謂潛曰再三之恵以為過厚矣子<lb/>
恵於叟何其常也潛曰我常給祭者以其常於孝思論<lb/>
者以潛為君子<lb/>
隋祖孝徴為侍中初李徳林器量深沉時人未能測惟<lb/>
<pb n="KR3k0013_WYG_791-21b"/>
任城王楷趙彦深魏収陸印大相欽重延譽之言無所<lb/>
不及北齊武王初為中書舍人加通直㪚騎侍郎三年<lb/>
孝徴入為侍中尚書左僕射趙彦深出為兖州刺史朝<lb/>
士有先為孝徴所待遇者問徳林云是彦深黨不可仍<lb/>
掌機宻孝徴曰徳林久滯縫衣我嘗憾彦深待賢未足<lb/>
内省文翰方以委之尋當有佳處不宜妄説<lb/>
楊素字處道位至太子太師楊達為上開府達為人宏<lb/>
厚有局度楊素每言曰有君子之貌兼君子之心者惟<lb/>
<pb n="KR3k0013_WYG_791-22a"/>
楊達耳<lb/>
薛道衡為吏部侍郎時李文博為羽騎尉特為道衡所<lb/>
知嘗令在㕔事帷中披簡書史并察已行事若遇治政<lb/>
善事即抄撰記録如選用疎謬即委之臧否道衡每得<lb/>
其語莫不欣然從之<lb/>
　<lb/>
　<lb/>
　<lb/>
<pb n="KR3k0013_WYG_791-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百九十一<lb/>
</p>
<p>
</p>
  </div>
</body>
</text>
</TEI>
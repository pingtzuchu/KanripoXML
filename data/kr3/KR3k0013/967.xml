<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百六十七</head>
    <p>
<pb n="KR3k0013_WYG_967-1a"/>
欽定四庫全書<lb/>
　册府元龜卷九百六十七　宋　王欽若等　撰<lb/>
　　外臣部<lb/>
　　　繼襲第二<lb/>
西北吐谷渾本鮮卑徒河渉歸之子渉歸晉時封昌黎<lb/>
公死子若落廆化統部落而庶長吐谷渾西附隂山吐<lb/>
谷渾死長子吐延嗣吐延性酷刻暴為昻城羌酋姜聰<lb/>
所刺劍猶在體呼子葉延語其大將絶㧞渥曰吾氣絶<lb/>
<pb n="KR3k0013_WYG_967-1b"/>
棺歛訖便速去保白蘭白蘭地既險逺又土俗懦弱易<lb/>
控禦葉延小付汝汝竭股肱之力以輔之傳子得立吾<lb/>
無恨矣抽劔而死葉延立乃以王父字為氏亦以為國<lb/>
號葉延死子碎奚立性淳謹三弟専權碎奚不能制諸<lb/>
大將共誅之碎奚憂哀不復攝事遂立子視連為世子<lb/>
委之事號曰莫賀郎華言父也視連立十五年死弟視<lb/>
羆立視羆死子樹雒千並㓜弟烏紇提立烏紇提死樹<lb/>
雒千立自號車騎將軍是嵗晉義熈初也樹雒千死弟<lb/>
<pb n="KR3k0013_WYG_967-2a"/>
阿豺立自號驃騎將軍沙州刺史宋少帝封為澆河公<lb/>
阿豺臨死召諸子弟告之曰先公車騎捨其子䖍以大<lb/>
業屬吾吾豈敢忘先公之舉而私於緯代其以慕璝繼<lb/>
事阿豺有子二十人又謂之曰汝等各奉吾一隻箭將<lb/>
玩之地下俄而命母弟慕利延曰汝取一隻箭折之慕<lb/>
延折之又曰汝取十九隻箭折之慕延不能折阿豺曰<lb/>
汝曹知乎单者易折衆則難摧戮力一心然後社稷可<lb/>
固言終而死宋文帝又授慕璝為隴西公後魏大武遣<lb/>
<pb n="KR3k0013_WYG_967-2b"/>
使冊拜慕璝為大將軍西秦王大延二年慕璝死弟慕<lb/>
利延立改封西平王慕利延死樹雒子拾寅立始邑於<lb/>
伏羅川後拜為西平王太和五年拾寅死子易侯立易<lb/>
侯死子伏連籌立封為吐谷渾王伏連籌死子夸吕立<lb/>
始自號為可汗居伏俟城夸吕在位百年餘卒子世伏<lb/>
嗣世伏為國人所殺立其弟伏允為主為隋所撃客于<lb/>
党項大業末天下亂伏允復其故地唐貞觀九年詔特<lb/>
進李靖討破之伏允自縊而死國人乃立其嫡子大寜<lb/>
<pb n="KR3k0013_WYG_967-3a"/>
王順為可汗稱臣内附太宗封順為西平郡王仍授趉<lb/>
胡吕烏甘豆可汗順立未㡬為臣下所殺其子燕王諾<lb/>
曷鉢嗣立封為河源郡王仍授烏地也拔勒豆可汗其<lb/>
後吐谷渾為吐蕃所得諾曷鉢徙其部衆于靈州之地<lb/>
置安樂州以諾曷鉢為刺史垂拱四年卒子忠嗣忠卒<lb/>
子宣趙嗣聖歴三年襲父烏地也拔勒豆可汗宣趙卒<lb/>
子曦晧嗣曦晧卒子兆嗣及吐蕃陷安樂州其部衆又<lb/>
東徙散在朔方河東之境貞元十四年以朔方軍節度<lb/>
<pb n="KR3k0013_WYG_967-3b"/>
副使慕容復為襲長樂州都督青海國王烏地也拔勒<lb/>
豆可汗未㡬卒其封遂絶唐末有首領赫連鐸拓拔思<lb/>
泰後唐有白承福念公山薛糞堆各有部族<lb/>
北狄匃奴秦始皇時單于曰頭曼有太子名曰冐頓代<lb/>
為單于漢文帝時冐頓死子稽粥立號曰老上單于後<lb/>
四年老上單于死子軍臣單于立元朔中軍臣單于死<lb/>
其地左谷蠡王伊犀斜自立為單于攻敗軍臣單于大<lb/>
子於單於單亡降漢漢封於單為陟安侯伊犀斜單于<lb/>
<pb n="KR3k0013_WYG_967-4a"/>
立十三年死子烏維立為單于是嵗元鼎三年也烏維<lb/>
單于立十嵗死子詹師廬立年少號為兒單于是嵗元<lb/>
封六年也兒單于立三嵗而死子少匃奴乃立其季父<lb/>
烏維單于弟右賢王句黎湖為單于是嵗太初三年也<lb/>
其冬病死其弟左大將都督且鞮侯立為單于且鞮侯<lb/>
單于立五年死長子左賢王立為狐鹿姑單于是嵗太<lb/>
始元年也初且鞮侯兩子長為右賢王次為左大將病<lb/>
且死言立右賢王右賢王未至貴人以為有病更立左<lb/>
<pb n="KR3k0013_WYG_967-4b"/>
大將為單于右賢王聞之不敢進左大將使人召右賢<lb/>
王而讓位焉右賢王辭以病左大將不聼謂曰即不幸<lb/>
死傳之與我右賢王許之遂立為狐鹿姑單于狐鹿姑<lb/>
單于立以左大將為右賢王數年病死其子先賢禪不<lb/>
得代更以為日逐王日逐王者賤于右賢王單于自以<lb/>
其子為右賢王狐鹿姑單于有異母弟為左大都督賢<lb/>
國人鄉之母閼氏恐單于不立子而立左大都尉也乃<lb/>
私使殺之左大都尉同母兄怨遂不肯復㑹單于庭又<lb/>
<pb n="KR3k0013_WYG_967-5a"/>
單于病且死謂諸貴人我子少不能治國立弟左谷蠡<lb/>
王及單于死衛律等與顓渠閼氏謀匿單于死詐矯單<lb/>
于令與貴人㰱盟更立子左谷蠡王為壼衍鞮單于是<lb/>
嵗始元二年也壼衍鞮單于立十七年死弟左賢王立<lb/>
為虚問權渠單于是嵗地節三年也虗問權渠單于立<lb/>
九年死顓渠閼氏與其弟右大且渠都隆竒謀立右賢<lb/>
王屠耆堂為握衍朐鞮單于握衍朐鞮立二嵗暴虐殺<lb/>
伐國中不附其明年姑夕劬王與烏禪幕及左地貴人<lb/>
<pb n="KR3k0013_WYG_967-5b"/>
共立稽侯㹪為呼韓邪單于發左地兵四五萬人西擊<lb/>
握衍朐鞮單于兵敗自殺呼韓邪立二十八年建始二<lb/>
年死呼韓邪嬖左伊秩訾兄呼衍王女二人長女顓生<lb/>
二子曰且莫車次曰囊知牙斯少女為大閼氏生四子<lb/>
長曰雕陶莫臯次曰且糜胥皆長於且莫車二人皆小<lb/>
於囊知牙斯顓渠閼氏貴且莫車愛呼韓邪病且死欲<lb/>
立且莫車其母顓渠閼氏曰匃奴亂十餘年不絶如髮<lb/>
頼蒙漢力故得復安今平定未乆人民創艾戰闘且莫<lb/>
<pb n="KR3k0013_WYG_967-6a"/>
車年少百姓未附恐復危國我與大閼氏一家共子不<lb/>
如立雕陶莫臯大閼氏曰且莫車雖少大臣共持國事<lb/>
今舍貴立賤後世必亂單于卒從顓渠閼氏計立雕陶<lb/>
莫臯約令傳國與弟呼韓邪死雕陶莫臯立為復絫株<lb/>
若鞮單于復絫株立十嵗鴻嘉元年死弟且縻胥立為<lb/>
捜諧若鞮單于以且莫車為左賢王捜諧立八年元延<lb/>
二年死弟且莫車立為車牙若鞮單于車牙立四嵗綏<lb/>
和元年死弟囊知牙斯立為烏珠留若鞮單于烏珠留<lb/>
<pb n="KR3k0013_WYG_967-6b"/>
立二十一嵗王莾建國五年死匃奴用事大臣右骨都<lb/>
侯湏卜當即王昭君女伊墨居次云之婿也云嘗欲與<lb/>
中國和親又素與粟置支侯咸厚善見咸前後為莾所<lb/>
拜故遂越輿而立咸為烏累若鞮單于烏累單于咸立<lb/>
以弟輿為左谷蠡王烏累若鞮單于立五嵗天鳳五年<lb/>
死弟左賢王輿立為呼都而尸道臯若鞮單于後漢建<lb/>
武二十二年單于輿死子左賢王烏達鞮侯立為單于<lb/>
後死弟左賢王蒲奴立為單于<lb/>
<pb n="KR3k0013_WYG_967-7a"/>
南匃奴醯落尸逐鞮單于比者呼韓邪單于之孫烏珠<lb/>
留若鞮單于之子自呼韓邪後諸子以次立至比季父<lb/>
單于輿時比為右薁鞮日逐王部領南邉及烏桓後漢<lb/>
建武二十二年單于輿死比密遣人郭衡奉匃奴地二<lb/>
十三年詣西河太守求内附二十四年春八部大人共<lb/>
議立比為呼韓邪單于以其大父嘗依漢得安故欲襲<lb/>
其號單于比立九年薨弟左賢王莫立是為丘浮尤鞮<lb/>
單于莫中元元年立一年薨弟汗立是為伊伐於慮鞮<lb/>
<pb n="KR3k0013_WYG_967-7b"/>
單于汗中元二年立二年薨單于比之子適立是為醯<lb/>
僮尸逐侯鞮單于適永平二年立四年薨單于莫子蘇<lb/>
立是為丘除車林鞮單于數日薨單于適之弟長立為<lb/>
湖邪尸逐侯鞮單于長永平六年立二十二年薨單于<lb/>
汗之子宣立是為伊屠於閭鞮單于宣元和二年薨單<lb/>
于長之弟屯屠何立是為休蘭尸逐侯鞮單于屯屠何<lb/>
章和二年立六年薨單于宣弟安國立安國初為左賢<lb/>
王無稱譽是以中國盡敬左谷蠡王師子而不附安國<lb/>
<pb n="KR3k0013_WYG_967-8a"/>
立二年為舅骨都侯喜為等所殺立單于適之子師子<lb/>
是為亭獨尸逐侯鞮單于師子永元六年立四年薨單<lb/>
于長之子擅立是為萬民尸逐鞮單于擅永元十年立<lb/>
二十七年薨弟牧立是為烏稽侯尸逐鞮單于抜延光<lb/>
三年立四年薨弟休利立是為去特若尸逐就單于休<lb/>
利永建三年立十三年為中郎將陳龜逼迫之自殺時<lb/>
呼蘭若尸逐就單于兠樓儲先在京師漢安二年立之<lb/>
遣行中郎將持節䕶送單于歸南庭兠樓儲立五年薨<lb/>
<pb n="KR3k0013_WYG_967-8b"/>
伊陵尸逐就單于居車兒建和元年立二十五年薨子<lb/>
某立是為屠特若尸逐就單于某熹平元年立六年薨<lb/>
子呼徵立呼徵光和元年立二年中郎將張脩與單于<lb/>
不相能脩擅斬之更立右賢王羌渠為單于羌渠光和<lb/>
元年立十年為國人所殺子右賢王於扶羅立是為持<lb/>
至尸逐侯單于於扶羅中平五年立七年死弟呼厨泉<lb/>
立建安二十一年來朝魏太祖因留於鄴遣右賢王去<lb/>
卑歸監其國<lb/>
<pb n="KR3k0013_WYG_967-9a"/>
烏桓後漢靈帝初遼西有邱力居者衆五千餘落自稱<lb/>
王獻帝初平中丘力居死子樓班年小從子蹋頓有武<lb/>
畧代立總攝三王部衆皆從其號令其後上谷王難樓<lb/>
遼東峭王蘇僕延率其部衆奉樓班為單于鮮卑後漢<lb/>
建武末封大人於仇賁為玉蒲頭為侯永初中賜大人<lb/>
燕荔陽王印綬不詳其子孫繼襲至桓帝時有檀石槐<lb/>
者勇健有智畧部落推為大人東西部大人皆歸焉光<lb/>
和中檀石槐死子和連代立靈帝末年數為冦鈔攻北<lb/>
<pb n="KR3k0013_WYG_967-9b"/>
地北地庶人善弩射中和連和連即死其子騫曼年小<lb/>
兄子魁頭既立後騫曼長大與魁頭爭國衆遂離散魁<lb/>
頭死弟歩度根代立後為大人軻比能所殺魏文帝封<lb/>
軻比能為附義王比能死立其弟素利彌加為歸義王<lb/>
大和二年素利死子小以弟成律歸為王代攝其衆北<lb/>
突厥者匃奴之别種後魏時號土門部落魏末有伊利<lb/>
可汗伊利卒弟阿逸可汗立阿逸病且卒捨其子攝圖<lb/>
立其弟俟斤是為木杆可汗在位二十年卒復捨其子<lb/>
<pb n="KR3k0013_WYG_967-10a"/>
事邏便而立其弟是為他鉢可汗他鉢以攝圖為爾伏<lb/>
可汗統其東靣又以其弟褥但可汗子為歩難可汗居<lb/>
西方他鉢在位十年病且卒謂其子菴羅曰吾聞親莫<lb/>
過父子吾兄不親其子委位與我我死汝當避大邏便<lb/>
也及他鉢卒國中將立大邏便以其母賤衆不服菴邏<lb/>
母貴突厥素重之攝圖最後至謂國中曰若立菴邏者<lb/>
我當率兄弟以事之如立大邏便我必守境利刃長矛<lb/>
以相待矣攝圖長而且雄國人皆憚莫敢拒者竟立菴<lb/>
<pb n="KR3k0013_WYG_967-10b"/>
邏為嗣大邏便不得立心不服菴邏每遣人詈辱之菴<lb/>
邏不能制因以國讓攝圖國中相與議曰四可汗之子<lb/>
攝圖最賢因迎立之號伊利俱盧設始波莫荷可汗一<lb/>
號沙鉢畧治都斤山菴邏降居獨雒水稱第二可汗隋<lb/>
開皇中卒攝圖以其子雍虞閭性愞遣令立其弟葉䕶<lb/>
處羅侯雍虞閭遣使迎處羅侯將立之處羅侯曰我突<lb/>
厥自木杆可汗以來多以弟代兄以庶奪嫡失先祖之<lb/>
法不相敬畏汝當嗣位我不憚拜汝也雍虞閭又遣使<lb/>
<pb n="KR3k0013_WYG_967-11a"/>
謂處羅侯曰叔與我父共根連體我是枝葉寜有我作<lb/>
王令根本反同枝葉令叔父之尊下我卑稚又亡父之<lb/>
命其可廢乎願叔勿疑相讓者五六處羅侯竟立是為<lb/>
葉䕶可汗以雍虞閭為葉䕶遣使上表言狀隋髙祖賜<lb/>
之皷吹幡旗後處羅侯西征阿波中流矢而卒其衆奉<lb/>
雍虞閭為主是為頡伽施多那都藍可汗都藍開皇末<lb/>
為麾下所殺是時沙鉢畧子染千號突利可汗尚義成<lb/>
公主拜染千為意利珎豆啟民可汗華言意智健也於<lb/>
<pb n="KR3k0013_WYG_967-11b"/>
朔方築大利城以居之大業十年啟民朝於東都是嵗<lb/>
疾終煬帝為之廢朝三日立其子咄吉世是為始畢可<lb/>
汗唐武徳二年卒其子什鉢苾以年㓜不堪嗣位立為<lb/>
泥步設使居東偏直幽州之北立其弟俟利勿設是為<lb/>
處羅可汗尚義成公主三年處羅死義成公主以其子<lb/>
奥射設醜弱廢不立之遂立處羅之弟咄苾是為頡利<lb/>
可汗頡利以始畢之子什鉢苾為突利可汗頡利貞觀<lb/>
四年冦邉為行軍副總管張寳相所擒送於京師突利<lb/>
<pb n="KR3k0013_WYG_967-12a"/>
來奔乃封為北平王拜順州都督遣帥部衆還蕃五年<lb/>
徴入朝至并州道病卒子賀邏鶻嗣<lb/>
西突厥者木杆可汗之子大邏便也與沙鉢畧有隙因<lb/>
分為二大邏便為處羅侯所執其國立鞅素特勒之子<lb/>
是為泥利可汗泥利卒子達漫立號泥撅處羅可汗隋<lb/>
大業中從煬帝征髙麗賜號為曷薩那可汗唐武徳中<lb/>
來奔為北突厥使人所殺初薩那之朝隋也國人立薩<lb/>
那之叔父曰射匱可汗射匱卒弟統葉䕶可汗代立統<lb/>
<pb n="KR3k0013_WYG_967-12b"/>
葉䕶為其伯父所殺而自立是為莫賀咄侯突屈利俟<lb/>
毘可汗俟毘先分統突厥種䫫為小可汗及此自稱大<lb/>
可汗國人不附弩失畢部共推泥孰莫賀設為可汗泥<lb/>
孰不從時統葉䕶之子咥力特勒亡在康居遂迎立之<lb/>
是為乙毘沙鉢邏肆葉䕶可汗泥孰遂適焉耆肆葉䕶<lb/>
卒國人迎泥孰於焉耆而立之是為咄陸可汗泥孰卒<lb/>
其弟同娥設立是為沙鉢羅咥利失可汗咥利失為其<lb/>
統吐屯所襲國人欲立谷設為乙毘咄陸可汗咥利失<lb/>
<pb n="KR3k0013_WYG_967-13a"/>
奔鏺汗而死弩失畢部落酋帥迎其弟伽那之子薄布<lb/>
特勒立之是為乙毘沙鉢邏葉䕶可汗唐貞觀十五年<lb/>
咄陸可汗為部下所廢遣使詣闕請立可汗太宗遣使<lb/>
齎壐書立莫賀乙毘可汗之子是為乙毘射匱可汗尋<lb/>
為葉䕶阿史那賀魯所併顯慶二年既平賀魯三年詔<lb/>
置崑陵濛池二都督府乃冊阿史那彌射為興昔可汗<lb/>
兼崑陵都䕶阿史那步真為繼往絶可汗兼濛池都䕶<lb/>
乾封二年二可汗既死餘衆附于吐蕃調露元年以碎<lb/>
<pb n="KR3k0013_WYG_967-13b"/>
葉龜茲于闐䟽勒為四鎮埀拱元年以步真子左玉鈐<lb/>
衛將軍阿史元慶襲其父興昔亡可汗二年以彌射子<lb/>
右玉鈐衛將軍阿史那斛瑟羅襲父繼往絶可汗聖歴中<lb/>
突騎施首領嗢禄州都督烏質勒移衙於碎葉則天授<lb/>
以瑶池都督神龍中烏質勒死子婆葛代立仍封金河<lb/>
郡王俄為黙啜所殺其部將蘇禄鳩聚衆至二十萬自<lb/>
立為可汗開元十三年詔冊蘇祿為忠順可汗二十六<lb/>
年為莫賀咄達于所殺其别部都摩友立蘇禄之子吐<lb/>
<pb n="KR3k0013_WYG_967-14a"/>
火仙為可汗二十九年以斛瑟羅之孫懷道之子昕為<lb/>
可汗遣之天寶元年昕至碎葉西南俱蘭城為莫賀咄<lb/>
所殺詔立其酋長為伊地米里骨咄禄毘伽可汗十三<lb/>
年又别冊黒姓種伊羅宻施為骨咄禄毘伽突騎施可<lb/>
汗自至徳年後部落衰弱分為二部各立可汗旋又簒<lb/>
奪因而分散鐵勒木匃奴别種隋初屬西突厥大業中<lb/>
部人共推契苾哥楞為易胡貞莫賀可汗又以薛延陁<lb/>
乙失鉢為也咥小可汗其後西突厥射匱可汗强盛延陁<lb/>
<pb n="KR3k0013_WYG_967-14b"/>
契苾二部並去可汗之號以臣之唐貞觀二年乙失鉢<lb/>
之孫夷男帥其屬攻頡利可汗大破之頡利北諸姓多<lb/>
叛頡利歸于夷男共推為主太宗拜夷男為貞珠毘伽<lb/>
可汗夷男卒少子肆葉䕶襲位是為頡利俱利薛婆多<lb/>
彌可汗其下不附太宗使江夏王道宗討平之列為州<lb/>
縣其後薛延陁西道之衆共推夷男子咄摩支為伊特<lb/>
勿失可汗二十二年契苾廻紇等十餘部落歸國太宗<lb/>
因其土地置為州府拜其酋長為都督刺史<lb/>
<pb n="KR3k0013_WYG_967-15a"/>
回紇本匃奴之裔唐初有時健候斤死子菩薩部落以<lb/>
為賢而立之貞觀二十年太宗以其部為瀚海府拜其<lb/>
俟利發吐迷度為都督時吐迷度已自稱可汗二十二<lb/>
年吐迷度為其姪烏紇所殺其子婆閏立顯慶中累加<lb/>
左衛大將軍兼瀚海都督龍朔中婆閏死姪比粟毒主<lb/>
領廻紇永隆中獨解支證聖中伏帝匐開元中承宗伏<lb/>
帝難皆繼為酋長皆受都督號以統蕃州天寳初其酋<lb/>
長葉䕶頡利吐發遣使入朝封奉義王三載擊破抜悉<lb/>
<pb n="KR3k0013_WYG_967-15b"/>
密自稱骨咄禄毘伽闕可汗五載又遣使入朝因冊為<lb/>
懷仁可汗六載卒子磨延啜立國人號為葛勒可汗乾<lb/>
元三年葛勒卒長子葉䕶先被殺乃立其少子移地健<lb/>
是為登里可汗寳應二年冊為登里頡咄登密施舍俱<lb/>
錄英義建功毘伽可汗大厯十四年為其相頓莫賀所<lb/>
殺頓莫賀自立號為合骨咄祿毘伽可汗貞元四年冊<lb/>
為天親可汗五年改紇為鶻從其請也是年天親可汗<lb/>
卒子多邏斯立國人謂之判官持勒詔冊為登里邏波<lb/>
<pb n="KR3k0013_WYG_967-16a"/>
密施俱錄忠貞毘伽可汗六年四月忠貞可汗為其次<lb/>
相所殺立其子阿啜為可汗七年詔冊為奉誠可汗十<lb/>
年奉誠可汗卒無子國人立其相骨咄祿將軍詔冊為<lb/>
滕里邏羽祿没密施合胡祿骨咄毘伽懐信可汗骨咄<lb/>
祿將軍本姓<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌少孤為廻鶻大首領所養奉誠既無<lb/>
嗣國人因奉為主永貞元年懐信可汗卒詔冊其王為<lb/>
愛登里邏泊徳没施俱錄毘伽可汗六年卒七年詔冊<lb/>
其王為君登里邏骨徳密施合毘伽可汗十一年卒詔<lb/>
<pb n="KR3k0013_WYG_967-16b"/>
冊其王為愛登里邏泪没密施合毘伽保義可汗長慶<lb/>
元年卒詔冊其王為君登里邏羽錄密施合勾主祿毘<lb/>
伽可汗三年卒其從父弟曷薩可汗立詔冊為君登里<lb/>
邏汨没密施合毘伽可汗太和六年為其下所殺其從<lb/>
子胡特勒立詔冊為可汗開成四年自殺國人立勿篤<lb/>
公為罯颯可汗㑹昌初其國為黠戞斯所侵餘衆奔<lb/>
吐蕃處丼州之地後唐同光二年其國權知可汗仁美<lb/>
遣使貢方物莊宗冊仁美為英義可汗其年仁美卒其<lb/>
<pb n="KR3k0013_WYG_967-17a"/>
弟狄銀立同光四年狄銀卒阿咄欲立並遣使朝貢天<lb/>
成三年其國權知可汗仁裕遣使入貢明宗冊仁裕為<lb/>
順化可汗晉天福四年冊為奉化可汗<lb/>
契丹其君長姓大賀氏唐貞觀二十二年蕃長窟哥内<lb/>
屬授松漠都督封無極縣男賜姓李氏其曽孫楛莫離<lb/>
則天時封歸順郡王萬嵗通天中窟哥之裔李盡忠為<lb/>
松漠都督盡忠死開元三年封其從父弟失活為松漠<lb/>
郡王六年失活死從父弟娑固代統其衆遣使冊立仍<lb/>
<pb n="KR3k0013_WYG_967-17b"/>
令襲其兄官爵娑固為其下所殺立其從父弟欝于為<lb/>
主𤣥宗乃令冊立欝于令襲娑固官爵十一年欝于死<lb/>
弟吐于代統其衆襲兄官爵吐于與大臣可突于相猜<lb/>
来奔可突于立盡忠弟卲固為王改封廣徳郡王十八<lb/>
年可突于殺卲固降于突厥二十三年契丹衙官李過<lb/>
折殺可突于傳首東都詔封過折為北平郡王其年過<lb/>
折為可突于餘黨泥禮所殺㑹昌二年新立王名屈戍<lb/>
咸通末其王曰習爾之光啟中其王曰欽徳有别部酋<lb/>
<pb n="KR3k0013_WYG_967-18a"/>
長阿保機自稱國王後唐天祐末僭稱皇帝天成元年<lb/>
阿保機卒偽諡曰大聖皇帝保機凡三子長曰人皇王<lb/>
突欲即東丹王也次曰元帥太子即徳光也㓜曰安端<lb/>
少君其母述律氏令徳光權王牙帳令安端少君往渤<lb/>
海國代突欲將立為嗣而徳光素為部族所伏又其母<lb/>
亦嘗鍾愛故因而立之漢髙祖即位初徳光卒東丹王<lb/>
突欲子兀欲立為天授皇帝周太祖廣順元年九月偉<lb/>
王子太寜王與燕王耶律述軋殺兀欲并其妻於帳下<lb/>
<pb n="KR3k0013_WYG_967-18b"/>
時徳光子述律王子討太寜之亂諸部首領共推為國<lb/>
主偽號天順皇帝<lb/>
奚本匃奴之别種唐貞觀末酋長可度者内屬太宗置<lb/>
饒樂府以可度者為都督封樓煩縣公賜姓李氏開元<lb/>
三年封其首領李大酺為饒樂郡王八年大酺率兵救<lb/>
契丹戰死其弟魯蘇嗣立十年詔令襲其兄官爵十四<lb/>
年改封奉誠王十八年為契丹衙官可突于所脅走投<lb/>
榆闗二十年酋長李詩以其部落五千帳來降封詩為<lb/>
<pb n="KR3k0013_WYG_967-19a"/>
歸義王充歸義州都督天寳五載又封其王娑固為昭<lb/>
信王仍授饒樂府都督元和元年其王梅落来朝二年<lb/>
以奚首領索低為檀薊兩州㳺奕兵馬使天祐初首領<lb/>
曰去諸去諸卒子掃刺代立後唐莊宗破幽州賜掃刺<lb/>
姓名李紹威天成四年卒子素姑代立清泰三年其首<lb/>
領達刺干遣通事介老奏其王素姑謀叛欲附契丹已<lb/>
處置訖見權知部落<lb/>
黒水鞨漢武帝三年其部酋長突地稽遣使朝貢以其<lb/>
<pb n="KR3k0013_WYG_967-19b"/>
部置燕州拜突地稽為總管貞觀初有功賜姓李氏封<lb/>
耆國公突地稽卒子謹行嗣封燕國公<lb/>
渤海靺鞨唐聖歴中髙麗别種大祚榮自立為振國王<lb/>
先天二年冊拜渤海郡王仍以其所統為忽汗州加授<lb/>
忽汗州都督開元七年祚榮卒𤣥宗遣使冊立其嫡子<lb/>
桂婁郡王大武藝襲父為左驍衛大將軍渤海王忽汗<lb/>
州都督九姓燕然都督二十五年武藝病死其子欽茂<lb/>
嗣立詔襲其父官爵寳應元年進封國王欽茂卒其子<lb/>
<pb n="KR3k0013_WYG_967-20a"/>
嵩璘嗣貞元十一年二月令内常侍殷志瞻將冊書冊<lb/>
為渤海王忽汗州都督元和四年嵩璘卒子元瑜嗣元<lb/>
瑜卒弟言義權知國務八年正月封言義為國王十三<lb/>
年遣使告哀詔以知國務大仁秀為國王太和五年仁<lb/>
秀卒以權知國務大彛震為國王梁開平元年其王曰<lb/>
大諲譔<lb/>
　<lb/>
　<lb/>
<pb n="KR3k0013_WYG_967-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百六十七<lb/>
</p>
<p>
</p>
  </div>
</body>
</text>
</TEI>
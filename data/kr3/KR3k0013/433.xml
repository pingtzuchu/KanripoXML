<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百三十三</head>
    <p>
<pb n="KR3k0013_WYG_433-1a"/>
欽定四庫全書<lb/>
　册府元龜卷四百三十三　宋　王欽若等　撰<lb/>
　　將帥部<lb/>
　　　　輕財　　示弱<lb/>
　　　輕財<lb/>
夫戰之所尚其惟得衆師所以和繇乎布惠是以古之<lb/>
良將受命忘家視卒如子饑寒先恤甘苦皆分饗必盡<lb/>
於食租身不專其君賜豈有他哉葢所以奉腹心之寄<lb/>
<pb n="KR3k0013_WYG_433-1b"/>
宣爪牙之用極士之歡心致人之死力而已故能奉辭<lb/>
將罰治兵鞠旅撫士御衆多多而益辦料敵制勝堂堂<lb/>
之必擊然後式遏冦虐掃清疆埸揚威邊野令行百萬<lb/>
圖芳鼎彛功齊四七語有之曰天時不如地利地利不<lb/>
如人和非徳施何以能之哉<lb/>
趙趙奢為將王及宗室所賞賜盡以予軍吏士大夫<lb/>
漢竇嬰為大將軍嬰言袁盎欒布諸名將賢士在家者<lb/>
進之所賜金陳廊廡下<hi>廊堂下周屋也廡門屋也音侮</hi>軍吏過輒令財取<lb/>
<pb n="KR3k0013_WYG_433-2a"/>
為用<hi>財與裁同謂裁量而用之也</hi>金無入家者<lb/>
李廣累遷輕車將軍歴七郡太守前後四十餘年得賞<lb/>
賜輒分其戲下<hi>戲讀日麾</hi>飲食與士卒共之家無餘財終不<lb/>
言生産事<lb/>
後漢吳漢為大司馬甞出征妻子在後買田業漢還讓<lb/>
之曰軍帥在外吏士不足何多買田宅乎遂盡以分與<lb/>
昆弟外家<lb/>
冦恂為執金吾所得秩奉厚施朋友故人及從吏士嘗<lb/>
<pb n="KR3k0013_WYG_433-2b"/>
曰吾因士大夫以致此其可獨享之乎<lb/>
馬援字文淵拜隴西太守監揚武將軍馬成破先零羗<lb/>
光武以璽書勞之賜牛羊數頭援盡頒諸賔客<lb/>
祭遵字弟孫為人㢘約小心克己奉公光武以為刺姦<lb/>
將軍賞賜輒盡與士卒家無私財<lb/>
滕撫為九江都尉討平妖賊所得賞賜盡分與麾下<lb/>
董卓桓帝末以六郡良家子為羽林郎從中郎將張奐<lb/>
為軍司馬共擊漢陽叛羗破之拜郎中賜縑九千匹卓<lb/>
<pb n="KR3k0013_WYG_433-3a"/>
曰為者則已有者則士<hi>為功者雖已共有者乃士</hi>乃悉分與吏兵無<lb/>
所留<lb/>
魏曹眞累遷大司馬每征行與將士同勞苦軍賞不足<lb/>
輒以家財頒賜士卒皆願為用<lb/>
夏侯惇為大將軍性清儉有餘財輒以分施不足資之<lb/>
於官不治産業<lb/>
于禁為虎威將軍持軍嚴整得賊財物無所私入<lb/>
徐邈為凉州刺史建威將軍破叛羗有功賞賜皆散與<lb/>
<pb n="KR3k0013_WYG_433-3b"/>
將士無入家者妻子衣食不充眀帝聞而嘉之隨時供<lb/>
給其家<lb/>
胡質為東莞太守每軍功賞賜皆散之於衆無入家者<lb/>
在郡九年吏民便安將士用命遷荆州刺史加振威將<lb/>
軍<lb/>
田豫為䕶烏丸鮮卑校尉後為䕶匈奴中郎將并州刺<lb/>
史豫清約儉素賞賜皆散之將士每胡狄私遺悉簿藏<lb/>
官不入家家常貧匱雖殊類咸髙豫節<lb/>
<pb n="KR3k0013_WYG_433-4a"/>
吳孫皎字叔朗遷都䕶征虜將軍代程普督夏口輕財<lb/>
能施<lb/>
程普為盪冦將軍於諸將最年長時人皆呼程公性好<lb/>
施與喜士大夫<lb/>
朱據為左將軍輕財好施禄賜雖豐而不足用<lb/>
朱桓累遷前將軍輕財貴義愛飬吏士贍䕶六親俸禄<lb/>
産業皆與共分<lb/>
晉羅憲初仕蜀為宣信校尉輕財好施不營産業<lb/>
<pb n="KR3k0013_WYG_433-4b"/>
羊祜為征南大將軍立身清儉被服率素禄俸所資皆<lb/>
以贍給九族賞賜軍士家無餘財<lb/>
祖逖為奮威將軍豫州刺史逖獲駿馬蓬陂塢主陳川<lb/>
將李頭甚欲之而不敢言逖知其意遂與之逖克己務<lb/>
施不畜資産<lb/>
紀瞻為領軍將軍兼散騎常侍及王敦之逆明帝使謂<lb/>
瞻曰卿雖病但為朕卧䕶六軍所益多矣乃賜布千疋<lb/>
瞻不以歸家分賞將士<lb/>
<pb n="KR3k0013_WYG_433-5a"/>
王敦為廣武將軍初尚武帝女襄城公主後天下大亂<lb/>
敦悉以公主時侍婢百餘人配給將士金銀寳物散之<lb/>
於衆單車還雒<lb/>
宋朱脩之為寧蠻校尉雍州刺史脩之治身清約凡所<lb/>
贈貺一無所受有餉或受之而旋賞驍雄陳宣帝深嘆<lb/>
美之<lb/>
唐尉遲敬徳太宗貞觀中歴靈鄜夏三州都督敬徳輕<lb/>
於貨財所得遺賜多散之於士卒及故舊親族<lb/>
<pb n="KR3k0013_WYG_433-5b"/>
李勣累為行軍總管前後戰勝所得金帛皆散之將士<lb/>
裴行儉為洮州道左二軍總管詔賜都友等資産金銀<lb/>
噐皿三千餘事駝馬稱是并分給親故副使已下數日<lb/>
便盡<lb/>
李叔明為太子太傅閬州人本姓鮮于代宗大歴中賜<lb/>
姓李氏叔明總戎年深家代為豪族兄仲通天寳末為<lb/>
京兆尹劔南節度使兄弟並渉學輕財好施<lb/>
馬燧為河東節度討田悦悦兵大敗先戰燧誓於軍中<lb/>
<pb n="KR3k0013_WYG_433-6a"/>
戰勝請以家財行賞既戰勝盡其私積以頒將士徳宗<lb/>
聞而嘉之乃詔度支出錢伍萬貫行賞還其家財<lb/>
石雄為豐州刺史天徳防禦使雄臨財甚㢘每破賊立<lb/>
功朝廷時有賜與皆不入私室置於軍門首取一分餘<lb/>
並分給以此軍士感義皆思奮發<lb/>
後唐王晏球為宋州節度使充招討使攻圍定州晏球<lb/>
能與將士同甘苦所得禄賜私財盡以饗士<lb/>
趙鳳為邢州節度使在鎮所請俸禄之餘分給將校賔<lb/>
<pb n="KR3k0013_WYG_433-6b"/>
佐故雖危難之中軍民帖然<lb/>
王思同明宗在軍時素知之即位後用為同州節度使<lb/>
未㡬移鎮隴右思同好文士無賢不肖必館接賄遺嵗<lb/>
費數十萬<lb/>
　　　示弱<lb/>
夫兵唯㓙噐戰實詭道譎而不正雖或見譏道而後權<lb/>
葢有明訓矧殺敵致果唯利是圖後實先聲以竒制勝<lb/>
是知晉侯退舍得臣遂驕楚子羸師季良乃黜信翕張<lb/>
<pb n="KR3k0013_WYG_433-7a"/>
之良術成敗之要樞也然仁者之師無敵於天下聖人<lb/>
之守逺在於四夷好謀而成雖兵家之常道不爭而勝<lb/>
乃用武之茂功較而論之固有間矣<lb/>
趙將李牧嘗居代鴈門備匈奴約曰匈奴即入盗急入<lb/>
收保有敢捕虜者斬匈奴謂牧為怯趙王讓牧牧如舊<lb/>
王怒使他人代將嵗餘匈奴每來出戰數不利復遣牧<lb/>
牧至如故約匈奴終嵗無所得終以為怯邊士皆願一<lb/>
戰於是乃具選兵車得千三百乗騎萬三千匹百金之<lb/>
<pb n="KR3k0013_WYG_433-7b"/>
士五萬人彀弓弩者十萬人悉勒習戰大縱畜牧人民<lb/>
滿野匈奴小入佯北不勝以數千人委之單于聞之大<lb/>
喜率衆來冦牧多為竒陣張左右翼擊之大破殺匈奴<lb/>
十餘萬騎單于奔走十餘嵗不敢近邊<lb/>
田忌為齊將韓魏相攻忌率兵伐魏魏將龎涓聞之去<lb/>
韓而歸孫臏謂田忌曰彼三晉之兵素皆悍勇而輕齊<lb/>
齊號為怯善戰者因其勢而利導之兵法百里而趨利<lb/>
者蹶上將軍<hi>蹶猶挫也蹶紀劣切</hi>五十里走者半至使齊軍入魏<lb/>
<pb n="KR3k0013_WYG_433-8a"/>
地為十萬竈明日為伍萬竈又明日為二萬竈涓行三<lb/>
日大喜曰我固知齊軍怯入吾地三日士卒亡者過半<lb/>
矣乃棄其歩兵與其輕銳倍日併行逐之<hi>併畢正切</hi>孫子度<lb/>
其期當至馬陵道狹而旁多阻隘可伏兵乃大斫樹白<lb/>
而書之曰龎涓死此下於是令萬弩夾道而伏期日暮<lb/>
見火舉而俱發龎涓夜至斫木下見白書乃鑚火燭之<lb/>
讀書未畢齊軍萬弩俱發軍大亂龎涓乃自剄<lb/>
田单齊將也燕軍大破齊國田单守即墨知士卒可用<lb/>
<pb n="KR3k0013_WYG_433-8b"/>
乃身操版挿與士卒分功妻妾編於行伍之間盡散飲<lb/>
食饗士令甲卒皆伏使老弱女子乗城遣使約降於燕<lb/>
燕軍皆呼萬嵗田单又収城中金得千鎰令即墨富豪遺<lb/>
燕將書曰即墨即降願無掠擄吾族家妻妾令安堵燕<lb/>
將大喜許之燕軍繇此益懈田单出軍擊大敗之<lb/>
漢韓信為相國擊齊楚使龍且將號稱二十萬救齊且<lb/>
與信夾濰水陳信乃夜令人為萬餘囊盛沙以壅水上<lb/>
流引兵半渡擊龍且佯不勝還走龍且果喜曰固知信<lb/>
<pb n="KR3k0013_WYG_433-9a"/>
怯遂追渡水信使人決壅囊水大至龍且軍大半不得<lb/>
渡急擊破之<lb/>
後漢吳漢為大司馬伐公孫述時漢軍餘七日粮隂具<lb/>
舩欲遁去蜀郡太守張堪聞之馳往見漢説述必敗不<lb/>
宜退師之策漢從之乃示弱挑敵述果自出戰死城下<lb/>
耿弇為建威大將軍討張歩弇攻歩臨淄㧞之入據其<lb/>
城歩與其三弟藍𢎞夀及故大槍渠師重異等兵<hi>重姓異名</hi>
<hi>也</hi>號二十萬至臨淄大城東將攻弇弇先出淄水上與<lb/>
<pb n="KR3k0013_WYG_433-9b"/>
重異遇突騎欲縱弇恐挫其鋒令歩不敢進欲示弱以<lb/>
盛其氣乃引歸小城陳兵於内歩氣盛直攻弇營與弇<lb/>
裨將劉歆等合戰弇升王宫環臺望之<hi>臨淄本齊國所都即齊王宫中</hi>
<hi>環臺也</hi>視歆等鋒交乃自引精兵以横突步陣於東城下<lb/>
大破之<lb/>
魏陳登字元龍為伏波將軍孫策遣軍攻登於匡琦城<lb/>
登閉門自守示弱不與戰將士銜聲寂若無人登乗城<lb/>
望形勢知其可擊乃申令將士宿整兵噐昧爽開南門<lb/>
<pb n="KR3k0013_WYG_433-10a"/>
擊破之<lb/>
晉李矩字世廻太尉荀藩承制建行臺假矩滎陽太守<lb/>
元帝加矩冠軍將軍後劉聰遣從弟暢歩騎三萬討矩<lb/>
屯于韓王故壘相去七里遣使招矩時暢卒至矩未暇<lb/>
為備遣使奉牛酒詐降于暢潜匿精勇見其老弱暢不<lb/>
以為虞大饗渠帥人皆醉飽矩謀夜襲之暢僅以身免<lb/>
梁韋濬為左將軍南郡太守時㑹司州刺史馬仙琕北<lb/>
伐還軍為魏人所躡三闗擾動詔濬督衆軍援焉濬至<lb/>
<pb n="KR3k0013_WYG_433-10b"/>
安陸増築城二丈餘更開大塹起髙樓衆頗譏其示弱<lb/>
濬曰不然為將當有怯時不可專勇是時元英復追仙<lb/>
琕將復邵陽之耻聞濬至乃退髙祖亦詔罷軍<lb/>
王僧辯為征東大將軍時侯景䧟京師僧辯赴援次于<lb/>
南洲賊帥侯子鑒自率歩騎萬餘人於岸挑戰又以鵃<lb/>
䑠千艘竝載戰士兩邊悉八十棹棹手皆越人去來趣<lb/>
襲㨗過風電僧辯乃麾細船皆令退縮悉使大艦夾泊<lb/>
兩岸賊謂水軍欲退爭出趍之衆軍乃棹大艦截其歸<lb/>
<pb n="KR3k0013_WYG_433-11a"/>
路皷譟大呼合戰中江賊悉赴水<lb/>
陳侯安都為南徐州刺史髙祖東討杜龕安都留臺居<lb/>
守徐嗣徽任約等引齊冦入據石頭游騎至于闕下安<lb/>
都閉門偃旗幟示之以弱令城中曰登陴㸔賊者斬及<lb/>
夕賊收軍還石頭安都夜令士卒宻營禦敵之具將旦<lb/>
賊騎又至安都率甲士千三百人開東西門與戰大敗<lb/>
之賊乃還石頭不敢進逼臺城<lb/>
陸子隆為明威將軍廬陵太守時周廸據臨川及東昌<lb/>
<pb n="KR3k0013_WYG_433-11b"/>
縣人修行師應之率兵以攻子隆其鋒甚盛子隆設伏<lb/>
於外仍閉門偃甲示之以弱及行師至腹背擊之行師<lb/>
大敗因乞降許之送京師<lb/>
後魏費穆孝明時蠕蠕入冦涼州以穆為輔國將軍假<lb/>
征虜將軍兼尚書左丞西北道行臺仍為别將徃討之<lb/>
穆至涼州蠕蠕遁走穆與所部曰夷狄獸心惟利是視<lb/>
見敵便走乗虛復出今王師來討雖畏威遁跡然軍還<lb/>
之後必來侵暴今欲羸師誘致兾獲一戰若不令其破<lb/>
<pb n="KR3k0013_WYG_433-12a"/>
膽終恐疲於奔命衆咸然之穆乃簡練精騎伏於山谷<lb/>
使羸歩之衆為外營以誘之賊騎覘見謂為信弱俄而<lb/>
競至穆伏兵奔擊大敗之斬其帥郁厥烏爾俟斥十代<lb/>
等獲生口雜畜甚衆<lb/>
南齊周山圖為龍驤將軍時豫章賊張鳳聚衆康樂山<lb/>
斷江刼抄臺軍主李䨇蔡保數遣軍攻之連年不擒至<lb/>
是軍主毛寄生與鳳戰於豫章江大敗明帝復遣山圖<lb/>
討之山圖至先羸兵偃衆遣軍主龎嗣厚遺鳳要出㑹<lb/>
<pb n="KR3k0013_WYG_433-12b"/>
聚聽以兵自衛鳳信之行至望蔡山圖設伏兵於水側<lb/>
擊斬鳳首衆百餘人來降<lb/>
隋于仲文髙祖時為大將軍尉遲迥之亂遣仲文詣雒陽<lb/>
發兵討之仲文軍至汴州之東次蓼隄去梁郡七里迥<lb/>
將檀讓擁衆數萬仲文以羸師挑戰讓悉衆來拒仲文<lb/>
偽北讓軍頗驕於是遣精兵左右翼擊之大敗讓軍生<lb/>
獲五千餘人斬首七百級進攻梁郡迥守將劉子寛棄<lb/>
城遁走仲文追擊擒斬數千人子寛僅以身免及煬帝<lb/>
<pb n="KR3k0013_WYG_433-13a"/>
大業中為光禄大夫遼東之役仲文率軍指樂浪道軍<lb/>
次烏骨城仲文簡羸馬驢數千置於軍後既而率衆東<lb/>
過髙麗出兵掩襲輜重仲文廻擊大破之<lb/>
董純為右衛將軍彭城留守大業中彭城賊張大彪宗<lb/>
世模等衆至數萬保懸薄山冦掠徐兖純將兵討之純<lb/>
初閉營不與戰賊屢挑之不出賊以純為怯不設備縱<lb/>
兵大掠純選精鋭擊賊合戰於昌慮大破之斬首萬餘<lb/>
級築為京觀<lb/>
<pb n="KR3k0013_WYG_433-13b"/>
王世充為江都郡丞領江都宫監齊郡賊帥孟讓自長<lb/>
白山冦掠諸郡至盱眙有衆十餘萬世充以兵拒之而<lb/>
羸師示弱保都梁山為五柵相持不戰後因其懈弛出<lb/>
兵奮擊大破之<lb/>
唐薛萬均為上柱國永安郡公與燕王羅藝守幽州竇<lb/>
建徳率衆十萬來至范陽萬均謂藝曰衆寡不敵今若<lb/>
出鬭百戰百敗當以計取可令羸兵弱馬阻之精騎百<lb/>
人伏於城側待其半渡而擊之破之必矣從之建徳果<lb/>
<pb n="KR3k0013_WYG_433-14a"/>
引兵渡萬均邀擊大破之<lb/>
執失思力有戰功封安國公及討遼東留思力統領突<lb/>
厥於夏州之北捍禦延陁其冬延陁率兵十餘萬來冦<lb/>
河南思力示羸弱縱賊深入漸引南行至夏州之境思<lb/>
力整陣擊敗之迢奔六百餘里擒延陁耀威磧北而還<lb/>
　<lb/>
　<lb/>
　<lb/>
<pb n="KR3k0013_WYG_433-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百四十五</head>
    <p>
<pb n="KR3k0013_WYG_545-1a"/>
欽定四庫全書<lb/>
　冊府元龜卷五百四十五　宋　王欽若等　撰<lb/>
　　諌諍部<lb/>
　　　直諌第十二<lb/>
唐蕭至忠為中書侍郎神龍二年上䟽曰臣聞王者列<lb/>
職分司為人求理求理之道必在用賢得其人則公務<lb/>
克修非其才則厥官如曠官曠則事廢事廢則人殘漸<lb/>
至陵遲率由於此頃者選曺授職致事官人或異才昇<lb/>
<pb n="KR3k0013_WYG_545-1b"/>
多非徳進皆因依貴要互為粉飾茍得是務曽無逺啚<lb/>
上下相蒙誰肯言及臣聞官爵者公噐也恩倖者私恵<lb/>
也只可金帛冨之粱肉食之以存私澤也若以公噐而<lb/>
為私用則公義不行而勞人解體以小私而妨至公則<lb/>
私謁門開而正言路塞纎人逓進君子道消日削月脧<lb/>
卒見凋弊昔館陶公主為子求郎明帝曰郎官上應列<lb/>
宿出宰百里茍非其人則民受其殃賜錢十萬而已此<lb/>
即至公之道不虧恩私之情無替良史直筆将為美談<lb/>
<pb n="KR3k0013_WYG_545-2a"/>
于今稱之不輟于口者也臣又聞唐虞之時建官惟百<lb/>
秦漢之後命爵逾多故官衆則事繁人撓則偽起當今<lb/>
列位已廣冗員倍多希求未厭日月增數陛下降不訾<lb/>
之澤近戚有無涯之請賣官利己鬻法狥私臺寺之内<lb/>
朱紫盈滿官秩益輕朝綱日壊纎利之輩冒進而莫識<lb/>
亷隅方雅之流知難而歛分邱壟則才者莫用用者不<lb/>
才二者相形之十有其五故人不効力而官為匪人欲<lb/>
求其理實亦難遂臣竊見宰臣貴戚及近侍要官子弟<lb/>
<pb n="KR3k0013_WYG_545-2b"/>
親眷多居美爵忽事則不存職務恃勢則公違憲章徒<lb/>
忝官曺無益時政陛下若因循往轍不革前非為弊已<lb/>
成返改難及惟陛下詳察之詩云東人之子職勞不来<lb/>
西人之子粲粲衣服私人之子百僚是試或以其酒不<lb/>
以其漿鞙鞙佩璲不以其長此言王政不平衆官廢職<lb/>
私家之子列試於榮班非其才徒長其餙佩無徳而禄<lb/>
有類素飱而詩人之言多存諷刺因國風之有暢冀王<lb/>
道之不偏前人之所譏後王之所戒願陛下想居安慮<lb/>
<pb n="KR3k0013_WYG_545-3a"/>
危之義行改弦易張之道貴惜爵賞審量材職官無<lb/>
虚授人必為官進大徳於樞近退小人於閒僻法令惟<lb/>
一威恩以信私不害公情無撓法則天下幸甚臣伏見<lb/>
貞觀永徽故事宰相子弟多居外職此盖為勢要親戚<lb/>
罕有才藝逓相囑託虚踐官榮伏願陛下遠稽古典近<lb/>
遵先聖特降明勑令宰相已下及諸司長官各通内外<lb/>
緦麻已上見任京官九品已上精加簡擇每家量勒一<lb/>
人在兩京餘並改授外官庶望分職四方共寜百姓表<lb/>
<pb n="KR3k0013_WYG_545-3b"/>
裏相統遐邇乂安非直抑強宗分大族亦以退不肖進<lb/>
賢才雖言之稍難而行之甚易其外官有行能久著淪<lb/>
滯未申者望令廵使察名以聞即加進用冀四海之内<lb/>
無復遺才八埏之中同歌聖徳帝雖嘉其意竟不能行<lb/>
焉<lb/>
唐紹為左御史臺侍御史神龍二年順天翊聖皇后上<lb/>
言自妃主及五品已上母妻并不因夫子封者請自今<lb/>
遷葬之日特給鼔吹宫官亦准此制許之紹上䟽曰竊<lb/>
<pb n="KR3k0013_WYG_545-4a"/>
聞鼔吹之樂本屬軍容昔黄帝涿鹿有功以為警衛故<lb/>
揺鼔曲有靈䕫吼鵰鶚争石墜崖壮士怒之類自昔功<lb/>
臣備禮適得用之夫有四方之功所以恩加寵錫假如<lb/>
郊天祀地誠是重儀唯有宫懸本無案架故知軍樂所<lb/>
備尚不洽於神祇鉦鼔之音豈得接於閨閫准式公主<lb/>
妃以下𦵏禮惟有團扇方扇綵緯錦障之色加以鼔<lb/>
吹歴代未聞又准令五品官婚𦵏元無鼔吹惟京官五<lb/>
品得借四品鼔吹為儀今特給五品已上母妻五品官<lb/>
<pb n="KR3k0013_WYG_545-4b"/>
則不當給限便是班秩本因夫子儀餙乃復過之事非<lb/>
倫次難為定制㕘詳其理不可常行請停前勑各依常<lb/>
典帝不納<lb/>
辛替否為左拾遺景龍中安樂公主府所補官屬多非<lb/>
其才中宗為公主廣第宅侈麗過甚并興佛寺百姓勞<lb/>
敝帑蔵為之空竭替否上䟽諌曰臣聞聖人廣視聼於<lb/>
四方納謳謡扵九有盖欲以上通下逹逺聞邇信元首<lb/>
惟聖股肱惟良若此則國可長久時罔災害者也臣聞<lb/>
<pb n="KR3k0013_WYG_545-5a"/>
王者牧黎庶建百官莫不慎噐與名畏怨重禍不徼詭<lb/>
以求進不貸賄以要榮公侯伯子男五等各以功為後<lb/>
先卿大夫士九品各以徳為次第劉毅無賣官之誚仲<lb/>
經無寃爵之謡則格於皇天光於后土何風雨不順隂<lb/>
陽不和之有哉臣聞古之建官貟不必備九卿以下皆<lb/>
有其位而闕其選賞一人謀乎三事職一人訪乎羣司<lb/>
負寵者畏權門而不入故稱賞不僣官不濫士皆完行<lb/>
家有亷節朝廷有餘俸百姓有餘食下忠於上上禮於<lb/>
<pb n="KR3k0013_WYG_545-5b"/>
下委裘而無倉卒之危垂拱而無顛沛之患夫事有惕耳<lb/>
目動心慮作不師古以行於今者盖有之矣伏惟陛下<lb/>
百倍行賞十倍増官金銀不供其印束帛不充於錫何<lb/>
愧於無用之臣何慚於無力之士至於公府補授罕存<lb/>
推擇遂使冨商豪賈盡居纓冕之流鬻伎行巫或陟<lb/>
膏腴之地一則羊頭入興狗尾生謡将恐巍巍盛唐取<lb/>
譏於後臣聞於古人曰禍生有胎福生有基伏惟公主<lb/>
陛下之愛女選賢良以嫁之設官職以輔之傾府庫以<lb/>
<pb n="KR3k0013_WYG_545-6a"/>
賜之壮第觀以居之廣池臺以嬉之可謂至憐也然而<lb/>
用不合於古義行不根於人心将恐變愛成憎翻福成<lb/>
禍何者竭人之力人怨也費人之財人怨也奪人之家<lb/>
人怨也愛一女而取三怨於天下使疆塲之士不盡力<lb/>
朝廷之士不盡忠人之散矣獨持所愛何所恃乎向者<lb/>
魯王賞同諸壻禮等朝臣則亦有今日之福無曩時之<lb/>
禍人徒見其禍不知禍之所来所以禍者寵過於臣子<lb/>
也去年七月五日徵之矣今猶事無更改理尚因循而<lb/>
<pb n="KR3k0013_WYG_545-6b"/>
已㢤棄一宅而造一宅忘前禍而忽後禍臣竊謂陛下<lb/>
憎之矣非愛之也何利於公主臣聞君以人為本本固<lb/>
則邦寜邦寜則陛下之夫婦母子長相保也伏惟外謀<lb/>
宰臣為久安久愛以存之不使姦臣賊子以伺之臣聞<lb/>
㣲不可不防逺不可不慮當今疆塲危駭倉廩空虗揭<lb/>
干守禦之士賞不及肝腦塗地之卒輸不充野多食草<lb/>
人不職穀而方大起寺舎廣營地宅伐木屯山不足充<lb/>
梁棟運土塞路不足充墻壁誇古輝今踰章越制百僚<lb/>
<pb n="KR3k0013_WYG_545-7a"/>
鉗口四海傷心臣聞釋教者以清净為基慈悲為主故<lb/>
常體道以濟物不為利欲以損人故常忘己以全真不<lb/>
為榮身以害教三時之月掘山穿地損命也殫府虗帑<lb/>
損人也廣殿長廊榮身也損命則不慈悲損人則不濟<lb/>
物榮身則不清净豈大聖大神之心乎臣以為非真教<lb/>
非佛意違時行違人欲自象王西下佛教東傳青螺不<lb/>
入於周前白馬方行於漢後風流雨散千帝百王餙彌<lb/>
盛而國彌空保彌重而禍彌大覆車繼軌曽不改途晉<lb/>
<pb n="KR3k0013_WYG_545-7b"/>
臣以佞佛取譏梁主以捨身搆隙若以造寺必其為集<lb/>
休養人不足為經邦則殷周已往皆暗亂漢魏已降皆<lb/>
聖明殷周已往為不長漢魏已降為不短臣聞夏為天<lb/>
子三十餘代而周受之周為天子三十餘代而漢受之<lb/>
自漢已後歴代可知也何者有道之長無道之短豈因<lb/>
其窮金玉修塔廟方得久長福祚乎臣聞於經曰若菩<lb/>
薩心住於法而行布施如人入暗則無所見又曰一切<lb/>
有為法如夢幻泡影如露亦如電臣以為减琱琢之費<lb/>
<pb n="KR3k0013_WYG_545-8a"/>
以賑貧人是有如来之徳息穿掘之苦以全昆蟲是有<lb/>
如来之仁罷營搆之直以給邉陲是有殷湯之功廻不<lb/>
急之禄以購亷清是有唐虞之理陛下緩其所急急其<lb/>
所緩親未来而䟱見在失真寔而冀虗無重俗人之為<lb/>
而輕天子之業臣竊痛之矣當今出財依勢者避役姦<lb/>
訛者盡度為沙彌其所未度者惟貧人與善人将何以<lb/>
作範乎将何以租賦乎将何以役力乎臣以為出家者<lb/>
捨塵俗離朋黨無私愛今殖貨營生非捨塵俗仗親樹<lb/>
<pb n="KR3k0013_WYG_545-8b"/>
知非離朋黨畜妻養子非無私愛是致人以毁道非崇<lb/>
道以救人伏見今之宫觀臺榭唯京師之與雒陽不曽<lb/>
修餙猶恐奢麗陛下尚欲填池塹捐苑囿以賑貧人無<lb/>
産業者今天下之寺盖無其數一寺當陛下一宫壮麗<lb/>
甚之矣用度過之矣是十分之天下寺有七八陛下何<lb/>
有之矣百姓何食之矣雖以隂陽為炭萬物為銅役不<lb/>
食之人使不役之士猶尚不給况資於天生地養風動<lb/>
雨潤而後得之乎<lb/>
<pb n="KR3k0013_WYG_545-9a"/>
睿宗景雲元年替否為左補闕上䟽陳時政曰臣聞嘗<lb/>
以為古之用度不時爵賞不當破家亡國者口說不如<lb/>
身逢耳聞不如眼見臣請以有唐以来理國之得失陛<lb/>
下之所眼見者以言之惟陛下審之聽之擇而從之則<lb/>
萬嵗之業自可致矣何憂乎黎庶之不康福祚之不永<lb/>
伏以太宗文武聖皇帝陛下之祖撥亂反正開階立極<lb/>
得至治之體設簡要之方省其官清其吏舉天下職司<lb/>
無一虗授用天下財帛無一枉費賞必俟功官必得俊<lb/>
<pb n="KR3k0013_WYG_545-9b"/>
所為無不成所征無不服不多造寺觀而福禄自至不<lb/>
多度僧尼而殃咎自滅道合乎天地徳通乎神明故天<lb/>
地憐之神明祐之使隂陽不愆風雨合度四人樂其業<lb/>
五穀遂其成腐粟爛帛填街委巷千里萬里貢賦于郊<lb/>
九夷百蠻歸欵于闕自古有帝皇已来未有若斯之神<lb/>
聖也故得享國長久多歴年所陛下何不效而則之中<lb/>
宗孝和皇帝陛下之兄嗣先人之業總先人之化不取<lb/>
賢良之言而恣女子之意官爵非擇虚食禄者數千<lb/>
<pb n="KR3k0013_WYG_545-10a"/>
人封建無功妄食土者百餘户造寺不止枉費財者數<lb/>
百億度人不休免租庸者數十萬是使國家所出加數<lb/>
倍所入減數倍倉不停卒嵗之儲庫不停一時之帛所<lb/>
惡者逐逐多忠良所愛者賞賞多䜛慝朋佞喋喋交<lb/>
相傾動容身不為於朝廷保位皆由於黨附奪百姓口<lb/>
中之食以養貪殘剥萬人體上之衣以塗土木於是人<lb/>
怨神怒親忿朋離水旱不調疾疫屢起逺邇殊論公私<lb/>
罄然五六年間再三禍亂享國不永終於兇婦寺舎不<lb/>
<pb n="KR3k0013_WYG_545-10b"/>
能保其身僧尼不能䕶妻子取譏萬代見笑四夷此陛<lb/>
下之所眼見也何不除而改之依太宗文武皇帝之理<lb/>
國則百官以理百姓無憂故太山之安立可致矣依中<lb/>
宗孝和皇帝之理國則萬人以怨百事不寜故累卵之<lb/>
危立可致矣頃自夏以来霖霪不觧穀荒于壟麥爛<lb/>
於塲入秋已来亢旱成災苖而不實霜損蟲傷草莱汚<lb/>
潢下人咨嗟未知賙賑營寺造觀日繫于時簡校試官<lb/>
充臺溢署伏惟陛下愛兩女為造兩觀焼瓦運木載土<lb/>
<pb n="KR3k0013_WYG_545-11a"/>
填坑道路流言皆云用錢百餘萬貫惟陛下明君也無<lb/>
所不見既知且見知倉有㡬年之儲庫有㡬年之帛知<lb/>
百姓之間可存活乎三邉之士可薄輸乎當今彂一卒<lb/>
以禦邉陲遣一兵以衛社稷多無衣食悉皆饑寒賞賜<lb/>
之間逈無所出軍旅驟敗莫不由斯而反以百萬貫錢<lb/>
造無用之觀以賈六合之怨乎以違萬人之心乎伏惟<lb/>
陛下考阿韋之家宗而不可阿韋之亂政忍棄太宗文<lb/>
武皇帝長久之謀不忍棄中宗孝和皇帝短促之計陛<lb/>
<pb n="KR3k0013_WYG_545-11b"/>
下又何以繼祖宗而觀萬國昔陛下與皇太子在阿韋<lb/>
之時危亡是懼嘗切齒於羣兇今貴為天子冨有四<lb/>
海而不改羣兇之事臣恐復有切齒於陛下者也陛下<lb/>
又何以非羣兇而誅之臣往見明勑自今已後一依貞<lb/>
觀故事且貞觀之時豈有今日之造寺觀加僧尼道士<lb/>
益無用之官行不急之務而亂政者也臣以為棄其言<lb/>
而不行其事慕其善而不遷其惡陛下又何以刑於四<lb/>
海往者孝和皇帝之憐悖逆也為姦人之所誤宗晉卿<lb/>
<pb n="KR3k0013_WYG_545-12a"/>
勸為第宅趙履温勸為園亭損數百家之居侵數百家<lb/>
之地工徒斵而未息義兵紛以交馳卒使亭不得逰宅<lb/>
不得坐信邪佞之說成骨肉之刑此陛下之所眼見也<lb/>
今之造觀臣必知非陛下公主之本意得無有趙履温<lb/>
之徒将勸為之冀誤其骨肉不可不察也臣聞出家修<lb/>
道者不預其時事専清其身心以虚薄為髙以無為為<lb/>
妙依兩卷老子視一區天尊無欲無營不損不害何必<lb/>
璇臺玉榭寳像珍龕使國困人窮然後為道哉伏惟陛<lb/>
<pb n="KR3k0013_WYG_545-12b"/>
下行非常之恵權停兩觀以俟豐年以兩觀之財為公<lb/>
主施貧窮填府庫則公主福應無窮矣不然臣恐下人<lb/>
怨望不減於前朝又先朝之時愚智知敗人雖有口而<lb/>
不可言言者未發聲禍将及矣韋月将受誅於丹徼燕<lb/>
欽融見殺於紫庭此人皆不惜其身而納忠於主身既<lb/>
死矣主亦危焉故先朝誅之陛下賞之是陛下知直言<lb/>
之士有禆於國臣今直言亦先代之直惟陛下察之䟽<lb/>
奏帝嘉其切直稍遷為右臺殿中侍御史<lb/>
<pb n="KR3k0013_WYG_545-13a"/>
吕元泰為并州清源尉景龍二年以縁邉鎮守稍多不<lb/>
可廣修佛寺上䟽諌曰臣聞天地不私於動植所以稱<lb/>
其大日月不偏於燭耀所以稱其明陛下六合為家萬<lb/>
邦作主布慈悲於沙界樹功業於𤣥刼蜺旌寳盖接影<lb/>
都畿鳯刹龍宫相望都邑雖寳塔湧出真容再見不足<lb/>
以論其相好不足以並此荘嚴為萬國之福田作群生<lb/>
之因果然釋氏真教平等為宗本之以慈悲加之以布<lb/>
施臣頃因行役渉歴塞垣人之艱危盡知之矣縁邉鎮<lb/>
<pb n="KR3k0013_WYG_545-13b"/>
守數十萬衆或野戍孤烽逈臨沙漠或褁糧帶甲逺伺<lb/>
煙塵嵗月既深衣服久弊形容枯槁無扞禦之用朝夕<lb/>
殷憂有饑寒之色及邉荒小醜㣲有風塵暫交矢石已<lb/>
聞喪敗豈沉謀祕畧有謝於種虜乃天恩佛法未覆扵<lb/>
士卒之所致也乃令胡馬窺於塞下羽檄傳於上京調<lb/>
發師旅憂勞聖慮府蔵虚竭百姓疲勞臣每思之痛心<lb/>
疾首伏惟陛下以平施之徳成育養之恩廻營造之資<lb/>
充疆塲之費則如来布施之法也賜之穀帛恵及饑凍<lb/>
<pb n="KR3k0013_WYG_545-14a"/>
則如来慈悲之化也絲綸既行中外胥恱則如来平等<lb/>
之教也功徳既樹賞罰斯明将士知恩則三軍賈勇犬<lb/>
羊懾息萬里無塵自然烽燧罷燃干戈不用天下士女<lb/>
並修耕織徭戍減少府蔵充盈則陛下之深恩社稷之<lb/>
大計如来之教不偏於京雒大乗之法遂遍於長沙今<lb/>
廣費錢力空修棟宇中下士女直覩荘嚴邉疆戍卒不<lb/>
免饑弊同沐太平之化勞逸以殊俱承雨露之恩榮枯<lb/>
遂隔恐非如来平等之意又異陛下亭育之恩臣謹按<lb/>
<pb n="KR3k0013_WYG_545-14b"/>
金剛般若經云若以色見我以音聲求我是人行邪道<lb/>
不能見如来是知大乗之宗聲色不見豈釋迦之意雕<lb/>
琢為功今之作者臣所未喻臣又聞黄帝堯舜文王<lb/>
盛徳充於宇宙餘芳流于絲竹者乃盡善盡美茅茨土<lb/>
階叶和萬邦親睦九族之致也盖非勞搆之功佛法之<lb/>
助晉魏越競梁宋澆漓釋教行於中國伽藍徧于天下<lb/>
然喪亂不絶邦國未安者豈佛教之使然乎盖好尚非<lb/>
所聚歛過度人不堪命之所致也漢文惜露臺之産化<lb/>
<pb n="KR3k0013_WYG_545-15a"/>
比成康秦皇起阿房之宫禍成傾覆伏願陛下祖述堯<lb/>
舜憲章文武覽帝王之成敗驗黎庶之安危則天下幸<lb/>
甚自神功之後百姓薦饑臣之所見此之為甚重以林<lb/>
胡叛換六軍齊沒匈奴侵擾趙定為疆勁卒壮夫死於<lb/>
鋒刃少妻弱子遭於驅掠衰老童㓜街號巷哭者悲感<lb/>
行路伏惟陛下為之父母可不念之昔者匹婦稱孝匹<lb/>
夫稱賢哀怨所及尚致霜旱况忠臣孝子傷心泣血者<lb/>
動以萬計感於隂陽成其水旱不足怪也方修寺造塔<lb/>
<pb n="KR3k0013_WYG_545-15b"/>
塑盡尊容峻宇雕墻丹楹刻桷驅役貧賤歛賦鰥寡以<lb/>
求其福臣用為疑臣又聞匈奴之俗以騎射為業以攻<lb/>
擊為務教卒練兵以日繫月國之所好經行設齋持戒<lb/>
忍辱捧鉢振錫剔髮染衣至於練習弓矢者十室之中<lb/>
未聞其一以此衆戰臣竊惑焉伏願陛下以邉疆為慮<lb/>
以百姓為心防之於未萌理之於未亂休力役罷修造<lb/>
恤窮乏勸耕桑愛養戰士慎擇邉将妙選牧宰招攜亡<lb/>
𣪚則成康文景之風可翹足而致彼氊裘獯醜之虜何<lb/>
<pb n="KR3k0013_WYG_545-16a"/>
足為憂臣聞主聖臣直有犯無隱誠則愚淺敢不庶㡬<lb/>
惟陛下萬㡬之暇少垂聼覽䟽奏不納<lb/>
吴兢為右補闕景龍三年安樂公主及宗楚客侍御史<lb/>
冉祖雍李<graphic n="KR1957" url="https://raw.githubusercontent.com/kanripo/KR-Gaiji/master/images/KR1957.png" mimeType="image/png"/>共誣安國相王太平公主與飾愍太子連<lb/>
謀兢上䟽奏曰今聞道路云云皆言賊臣等竊議以安<lb/>
國相王連謀於重俊共加羅織将欲寘扵法臣既忝職<lb/>
諌曺安敢不奏臣聞庶物不可以自生隂陽以之亭育<lb/>
大寳不可以獨守子弟成其藩翰昔武王聖主也成王<lb/>
<pb n="KR3k0013_WYG_545-16b"/>
賢嗣也然封建魯衛以扶社稷所以龜鼎相傳七百餘<lb/>
載始皇絶昭㐮之業承戰争之弊忽先王之典制比宗<lb/>
親於黔首孤立無輔二代而亡及諸吕用權将傾劉氏<lb/>
朱虗為其心腹絳侯作其𤓰牙劉氏復安豈非宗子之<lb/>
力歟國之安危在扵藩屏故設官分職先親後踈詩云<lb/>
宗子維城書云九族既睦自文明之後皇運中衰國之<lb/>
祚裔不絶如綫洎陛下龍興恩被骨肉捜謫竄於炎障<lb/>
復衣冠於庭闕萬國歡心孰不慶幸且安國相王實陛<lb/>
<pb n="KR3k0013_WYG_545-17a"/>
下之同氣六合至廣親莫加焉但賊臣等日夜同謀必<lb/>
欲寘於極法此則禍亂之漸不可不察夫相王之仁孝<lb/>
幽明共知頃遭荼苦哀毁過制以陛下為性命亦陛下<lb/>
之手足夫孝於父母而惡於兄弟者未之有也若信任<lb/>
邪佞委之於法必傷陛下之恩失天下之望所謂芟刈<lb/>
股肱獨任胸臆方渉江漢棄其舟檝可為寒心可為慟<lb/>
哭自昔剪伐枝幹委權異族者未有不喪其宗社也何<lb/>
以明之秦任趙髙卒致傾敗漢委王莾遂成簒逆晉家<lb/>
<pb n="KR3k0013_WYG_545-17b"/>
以自相魚肉寰瀛鼎沸隋皇以猜忌子弟海縣塵飛驗<lb/>
之覆車安可重跡是以任之以權雖䟱必重奪之以勢<lb/>
雖親必輕臣又聞之根朽則木枯源涸則流竭子弟者<lb/>
國之根源豈可使其朽竭哉先王所以廣封樹存親親<lb/>
使謀孫翼子柯葉碩茂况皇家枝幹零落無㡬方之先<lb/>
朝十不存一自陛下登極於今四稔一子以弄兵被誅<lb/>
一子以愆失逺任唯此一弟朝夕左右斗粟尺布之刺<lb/>
可不慎焉蒼蠅之詩誠可畏也昔者謗書盈箧難明扵<lb/>
<pb n="KR3k0013_WYG_545-18a"/>
主君䜛言三至見疑於慈母伏願陛下降明制暁羣邪<lb/>
使忠臣孝子知友于之愛姦佞庸囬執䜛慝之口下全<lb/>
棠棣之美上慰罔極之心徳教加於兆人風化流於千<lb/>
載則羣生幸甚臣本布衣匪求官達聖明過聽㧞齒<lb/>
諍臣不勝受恩之甚謹昧死讜言輕凟天威伏増戰汗<lb/>
栁澤前為右率府鎧曺叅軍景雲初姚元之宋璟所請<lb/>
停孝和朝斜封官數千員及元之等出為刺史太平公<lb/>
主又時為之言於是總令復舊職澤上䟽諌曰臣聞藥<lb/>
<pb n="KR3k0013_WYG_545-18b"/>
不毒不可以蠲疾詞不切不可以補過是以習其甘㫖<lb/>
者非攝養之方邇其謟佞者積危殆之本臣實愚朴志<lb/>
懐剛厲或聞政之不當事之不直常慷慨關心夢寐懐<lb/>
憤每願殉身以諌伏死而争但利於社稷有便於君上<lb/>
雖䝉禍被難殺身不悔伏惟皇帝陛下聦明齊聖孝悌<lb/>
通神樂善好諌除繁去惑不邇聲色不殖貨利仁明睿<lb/>
哲有過於堯舜然而刑政徳教或乖於典則若不革弊<lb/>
易轍塞源㧞本愚竊料未臻於泰平伏願收之於未多<lb/>
<pb n="KR3k0013_WYG_545-19a"/>
復之於未甚則宗廟有福生靈甚幸子孫帝王萬代<lb/>
之業也竊見神龍已来羣邪作孽法綱不振綱維大<lb/>
紊實由内寵専命外嬖擅權側媚姦回亂常綱紀因貴<lb/>
憑寵賣官鬻爵朱紫之榮出扵僕妾之口賞罰之命乖<lb/>
於章程之典妃主之門有同商賈舉選之署實均闤闠<lb/>
屠販之子<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>由邪而謬官黜斥之臣咸因姦而冐進天<lb/>
下思亂社稷㡬危頼陛下聰明神武拯之将墜此陛下<lb/>
耳目之所親撃固可永為鍳戒者也豈不為寵授謬誤<lb/>
<pb n="KR3k0013_WYG_545-19b"/>
親習請謁之所致焉可不哀哉臣聞作法於治猶恐其<lb/>
亂作法於亂誰能救之伏見近来政令不一朝出暮易<lb/>
前奪後與諠譁之論請謁頗行只在斜封投官皆是僕<lb/>
妾汲引悉誤先帝眯目前朝豈是孝和情之所憐心之<lb/>
所愛陛下初即位時納姚元之宋璟之計所以咸令出<lb/>
之頃日已来又令叙之将為斜封之人不忍棄也以為<lb/>
先帝之意不可違也若斜封之人不忍棄也是韋月将<lb/>
燕欽融之流亦不可以褒贈也李多祚鄭克乂之徒亦<lb/>
<pb n="KR3k0013_WYG_545-20a"/>
不可清雪也陛下何不能忍於此而獨能忍於彼使善<lb/>
惡不一也又斜封之官不承殊澤得免罪戾已沐恩私<lb/>
旬月之中頻繁降㫖前勑則令至冬䖏分後勑又令替<lb/>
人却停使君子道消小人道長為邪者獲利為正者鍾<lb/>
寃奈何導人以為非勸人以為僻将何以懲風俗将何<lb/>
以正姦邪今海内咸稱太平公主令胡僧範曲引此軰<lb/>
将有誤於陛下矣談議盈耳咨嗟滿衢故語曰姚宋為<lb/>
相邪不如正太平用事正不如邪是年十二月制令選<lb/>
<pb n="KR3k0013_WYG_545-20b"/>
人中被放者各上書陳事許加收擢時有獻書者千餘<lb/>
人唯澤上書詞有可採大畧曰頃者韋氏隂謀姦臣同<lb/>
惡賞罰紊弛紀綱紛綸政以賄成官因寵進言正者獲<lb/>
戾行殊者見疑海内寒心實将莫救頼神明祐徳宗社<lb/>
降靈天討有罪人用丕保陛下叡謀神聖勇智聰明安<lb/>
社稷於已危拯黎庶於既溺令龎眉鮐背歡欣踴躍望<lb/>
聖朝之撫輯聼聖朝之徳音令陛下蠲煩省徭法明事<lb/>
舉萬邦愷樂家室胥慶又聞危者安其位也亡者保其<lb/>
<pb n="KR3k0013_WYG_545-21a"/>
存也亂者得其理也伏惟陛下安不忘危理不忘亂存<lb/>
不忘亡則克享天心國家長保矣詩云罔不有初鮮克<lb/>
有終伏惟陛下慎厥終惟其初非禮勿動非禮勿聽書<lb/>
曰惟徳罔小萬邦惟慶惟不徳罔大墜厥宗甚可畏也<lb/>
甚可懼也伏惟陛下禁之於親貴則天下随風矣制之<lb/>
於寵幸則天下法明矣詩云刑于寡妻至于兄弟以御<lb/>
于家邦若親貴為之而不禁寵倖撓之而見從是政之<lb/>
不常令之不一則姦詐斯亂暴慢生焉雖嚴刑峻制朝<lb/>
<pb n="KR3k0013_WYG_545-21b"/>
戮暮誅而法不行矣縱陛下親之愛之莫若安之福之<lb/>
也寵禄之過罪之漸也非安之也驕奢之滛危之本也<lb/>
非福之也前事之不忘後事之師也懲惡勸善令之宜<lb/>
也臣恐陛下席安逸而忘危亂願陛下精求俊哲朝夕<lb/>
納誨縦有逆于耳謬于心者無速之以罰姑籌之以道<lb/>
省于厥躬雖木樸忌忤願恕其直用開諫諍之路也或<lb/>
有順于耳便於身者無稽之事求諸非道稽之典訓其<lb/>
不附於徳必寘之以法用杜側媚之行也有羞滛巧於<lb/>
<pb n="KR3k0013_WYG_545-22a"/>
陛下者遽黜之則滛巧息矣有忠讜於陛下者遽賞之<lb/>
則忠讜進矣臣又聞生於冨者驕生於貴者傲石碏曰<lb/>
臣聞愛子教之以義方不納於邪驕奢滛逸所自邪也<lb/>
書曰罔逰于逸罔滛于樂穆王有命曰實前後左右有<lb/>
位之士䋲愆糾謬革其非心今諸宫肇建王府初啓至<lb/>
於僚友必惟妙擇若因親舊率情奏請恐非其人懼累<lb/>
於徳今驕奢之後流遺未變慢遊之樂餘風或存小人<lb/>
弄臣易合於意竒伎滛巧多適於心臣恐洽於非徳厥<lb/>
<pb n="KR3k0013_WYG_545-22b"/>
兹愈怠書曰慎簡乃僚無以巧言令色其惟吉士僕臣<lb/>
正厥后克正僕臣䛕厥后自聖伏願採温良博聞之士<lb/>
恭儉忠鯁之人任以東宫諸王府官仍請東宫量署拾<lb/>
遺補闕之職令朝夕講論出入逰䖏授以訓誥交修不<lb/>
逮臣又聞馳騁畋獵令人心發狂名教之中自有樂地<lb/>
承前貴戚鮮克由禮或打毬撃鼔比周技術或飛鷹奔<lb/>
犬盤逰藪澤此其為不道非進徳修業之本書曰内作<lb/>
色荒外作禽荒又曰無若丹朱傲慢逰是好朋滛于家<lb/>
<pb n="KR3k0013_WYG_545-23a"/>
用殄厥代伏惟陛下誕降謨訓敦勸學業示之以好惡<lb/>
陳之以成敗以義制心圗之於未萌慮之扵未有福禄<lb/>
長享與國並休矣臣又聞冨不與驕期而驕自至驕不<lb/>
與罪期而罪自至罪不與死期而死自至信矣哉明試<lb/>
自誡頃者韋庶人安樂公主武延秀等可謂寵矣權傾<lb/>
人主威震天下然怙侈滅徳神怒人棄豈不謂愛之太<lb/>
極富之太多不節之以禮不防之以法終轉吉為㓙變<lb/>
福為禍千人所指無病而死不其然歟書曰殷鑒不逺<lb/>
<pb n="KR3k0013_WYG_545-23b"/>
在彼夏王今陛下何勸豈非皇祖貽訓之則也今陛下<lb/>
何懲豈非孝和寵愛之甚也夫寵愛之心人則不免去<lb/>
其太甚閑以禮節適則可矣今諸王公主駙馬亦陛下<lb/>
之為親愛也矯枉之道在於厥初鑒誡之義其取不逺<lb/>
使觀過務善居寵思危庶夙夜惟寅聿修厥徳經曰在<lb/>
上不驕髙而不危所以長守貴也制節謹度滿而不溢<lb/>
所以長守富也富貴不離其身然後能保其社稷書曰<lb/>
制官惟刑警于有位敢有恒舞于宫酣歌于室時謂巫<lb/>
<pb n="KR3k0013_WYG_545-24a"/>
風敢有狥于貨色恒于逰畋時謂滛風敢有侮聖言逆<lb/>
忠直逺耆徳比頑童時謂亂風惟兹三風十愆卿士有<lb/>
一于身家必䘮邦君有一于身國必亡甚可畏也甚可<lb/>
懼也伏惟陛下必察而明之必信而觀之有奢僣驕怠<lb/>
者削其禄封樸素修業者賜以車服以朂其心使奉其<lb/>
命臣聞非知之艱行之惟艱又曰常厥徳保厥位厥徳<lb/>
匪常九有以亡伏惟陛下慎之哉前車之覆實為明證<lb/>
先王之誡可以終吉若陛下奉伊尹之訓崇傳說之命<lb/>
<pb n="KR3k0013_WYG_545-24b"/>
不作無益以啓私門刑不差賞不濫則惟徳是輔惟仁<lb/>
之懐天禄永終景福是集倘陛下忽精一之徳開恩倖<lb/>
之門爵賞有差刑法無當則忠臣正士不復談矣帝善<lb/>
之命中書省重加詳試久之擢拜監察御史<lb/>
魏知古為右𣪚騎常侍景雲二年睿宗女金仙玉真二<lb/>
公主入道有制各造一觀雖屬季夏盛暑尚營作不止<lb/>
知古上䟽諌不納頃之又進諌曰臣聞人以君為天君<lb/>
以人為本人安則正理本固則邦寜自陛下剪除兇逆<lb/>
<pb n="KR3k0013_WYG_545-25a"/>
君臨寳位蒼生顒顒以為朝有新政今風教頽替日甚<lb/>
一日府庫空虚人力凋弊造作不息官員日増今諸司<lb/>
試及員外簡校等官僅至二千餘人太府之布帛已殫<lb/>
太倉之米粟難給又金仙玉真等觀造作咸非急務臣<lb/>
先奏請停竟仍未止今嵗前水後旱五穀不熟至若来<lb/>
春必甚饑饉陛下為人父母欲行何道以賑恤之療饑<lb/>
拯溺湏及其時又突厥為患其来日久本無禮義焉有<lb/>
誠信今雖遣使来請結婚豺狼之心首䑕何定弱則卑<lb/>
<pb n="KR3k0013_WYG_545-25b"/>
順彊則驕逆屬草衰月滿弓勁馬肥乗中國饑虚在和<lb/>
親際㑹倘或窺犯亭鄣國家何以防之臣所論者事甚<lb/>
急切伏願特垂詳察<lb/>
韓朝宗為左拾遺睿宗景雲中令諸惡少作乞寒胡戲<lb/>
朝宗上䟽諌曰臣聞之傳曰辛有過伊川見被髮於野<lb/>
者曰不及百年此其為戎乎其禮先亡矣後秦晉遷陸<lb/>
渾之戎于伊川以其中國之人習夷狄之事一言以貫<lb/>
百代可知竊惟王公貴人國之藩翰凡所舉措湏合典<lb/>
<pb n="KR3k0013_WYG_545-26a"/>
彛今之乞寒濫觴胡俗臣近来聽於物議咸言非古作<lb/>
事不法無乃為戎伏願陛下三思籌其所以又道路籍<lb/>
籍咸云皇太子㣲服親觀此戯且元良國本蒼生是頼<lb/>
輕此馳驟無能蹔蹶况匈奴在邸寔繁有徒刺客宻發<lb/>
亦何可限或憂卒然奔波掩襲無備邂逅驚擾則憂在<lb/>
不測白龍魚服取困豫且深可畏也伏惟陛下愛人治<lb/>
國憂勤庶政令所施為豈徒然耳豈不以𤣥象變見疾<lb/>
厲相仍厭甲兵之災助太隂之氣臣誠愚瞽以為無益<lb/>
<pb n="KR3k0013_WYG_545-26b"/>
臣聞皇天無親惟徳是輔未聞兆亂庶求多福太戊修<lb/>
政桑穀自枯景公善言熒惑退舎彰善伐惡天之道也<lb/>
伏惟去邪勿疑昭懐以待豈區區末法而能定其休咎<lb/>
哉帝覽而稱善特賜以中上考<lb/>
韋湊為太府少卿太極初睿宗為則天皇后於東都建<lb/>
荷澤寺西京建荷恩寺及金仙玉真公主出家造觀湊<lb/>
上䟽曰臣聞諸易曰何以守位曰仁何以聚人曰財然<lb/>
則非財無以建國國之府庫非自殖財還資於人賦歛<lb/>
<pb n="KR3k0013_WYG_545-27a"/>
而制也人之貲産非自然生勞筋苦骨竭力而致也人<lb/>
所以甘於征賦者知用之不為私也資以散人人有何<lb/>
怨若乃用之或不節𣪚之以非公既盡而厚歛則人不<lb/>
堪命鮮不怨叛矣歴觀古先有天下者未嘗不以薄賦<lb/>
歛省徭役而興焉征稅重人力殫而滅焉並詳諸載籍<lb/>
列為龜鏡然曩以邉烽驟驚戎幕薦興每應機湏頗傾<lb/>
帑蔵臣竊計即時庫物如此常用畧支一嵗殊恐不足<lb/>
而觀寺興工土木所料動至巨萬更空竭之必不支年<lb/>
<pb n="KR3k0013_WYG_545-27b"/>
矣頃年天下災損流行乏絶稍多申奏相繼每延聖念<lb/>
總令賑恤更加賦稅則人交不堪衣食靡供調歛安出<lb/>
儻邉烽尚警戎虜南牧軍資糧用将何以濟乎此臣<lb/>
所以深憂也今營觀寺者盖謂修徳以禳災也以臣寡<lb/>
聞稽諸史冊人君修徳有異於是昔殷大戊時桑穀生<lb/>
朝七日大拱大戊問伊陟陟曰臣聞妖不勝徳帝其修<lb/>
徳大戊懼早朝晏退務撫百姓三年逺方重譯而至者<lb/>
六十國桑穀日枯殷道中興此豈造寺觀哉宋景公時<lb/>
<pb n="KR3k0013_WYG_545-28a"/>
熒惑守心公召子韋而問焉子韋曰其禍當君雖然可<lb/>
移於相公曰相所與理國家也曰可移於人公曰人死<lb/>
寡人将誰為君乎曰可移於嵗公曰嵗饑人餓必死為<lb/>
人君而殺其人誰以我為君乎子韋曰君有至徳之言<lb/>
三天必三賞君今夕星必徙舎君延二十一嵗公曰子<lb/>
何知之對曰君有三善故有三賞星必三舎舎行七星<lb/>
星當一年君延年二十一矣果如子韋之言此由仁發<lb/>
于𠂻亦非造寺觀也且修徳者謂躋萬姓於仁夀不狥<lb/>
<pb n="KR3k0013_WYG_545-28b"/>
私於一己任忠直退謟䛕省賦役也自陛下御極修之<lb/>
久矣何災不禳何祥不至而欲忽生靈之重命崇棟宇<lb/>
於空祠適足為憂何益聖徳此臣竊為陛下不取也况<lb/>
道徳之宗興乎𤣥元皇帝其經曰聖人後其身而身先<lb/>
外其身而身存以其無私故能成其私此乃抱素守真<lb/>
薄已厚物轉稅節用清净無為之㫖也今欲困人弊國<lb/>
峻宇雕墻思竭輸飾窮壮麗以希至道其可得乎近古<lb/>
以来修黄老術者漢之文景豈造寺觀乎惟寡欲清心<lb/>
<pb n="KR3k0013_WYG_545-29a"/>
愛人省費而時康俗阜海内晏然此得之矣秦始皇規<lb/>
一身之樂忘神噐之危銳意神仙将圗羽化此失之矣<lb/>
伏願陛下究道家之㫖備不虞之機緩非急之作務實<lb/>
府庫以育黎甿則寳祚愈隆寰瀛永久矣臣伏見勑<lb/>
停金仙玉真兩觀以救農時可謂為得矣今承使司市<lb/>
木仍舊又大修觀内所費不停國用将空何以克濟支<lb/>
度一失天下不安帝覽而善之<lb/>
嚴挺之為左拾遺太極二年二月睿宗詔三日三夜御<lb/>
<pb n="KR3k0013_WYG_545-29b"/>
安福門以觀酺樂挺之上䟽諌曰㣲臣竊惟陛下應天<lb/>
順人發號施令躬親大禮昭布鴻澤孜孜庶政業業萬<lb/>
㡬盖以天下心為心深戒安危之理以成堯舜禹湯之<lb/>
徳教也奈何親御城門以觀大酺累日兼夜臣愚竊所<lb/>
未喻夫酺者因人所利合醵為歡無相奪倫不致靡弊<lb/>
且臣卜其晝史冊攸傳君舉必書帝王重慎今乃暴衣<lb/>
冠於上路置妓樂於中宵雜鄭衛之音縱娼優之樂陛<lb/>
下還淳復古宵衣旰食不矜細行恐非聖徳所宜臣以<lb/>
<pb n="KR3k0013_WYG_545-30a"/>
為一不可雖則警夜伐皷通晨以備非常古之善教陛<lb/>
下不深惟戒慎輕違動息重門弛禁雜合多徒儻有<lb/>
躍馬奔車流言駭呌一塵聽覽有累宸𠂻臣以為二不<lb/>
可且一人向隅滿堂不樂一物失所納隍増慮陛下以<lb/>
北宫多暇西墉蹔臨青春日長已積埃塵之弊紫㣲漏<lb/>
永重窮歌舞之樂儻令有司跛倚下人㡬倦以陛下近<lb/>
猶不恤而况於逺乎聖情攸聞豈不凛然祇畏臣以為<lb/>
三不可且元正首祚大禮頻光百姓顒顒咸謂業盛配<lb/>
<pb n="KR3k0013_WYG_545-30b"/>
天功垂曠代今陛下恩似薄於衆望酺則過於往年王<lb/>
公貴人各承㣲㫖州縣坊曲競為課稅吁嗟道路貿易<lb/>
家産損萬人之力營百戯之資適欲同其歡而乃遺其<lb/>
患復令兼夜人何以堪臣以為四不可書曰罔咈百姓<lb/>
以從已之欲况自去夏霖滯經冬亢旱農不收成市有<lb/>
騰沸損其實崇其虗馳不急之務擾方春之業前代聖<lb/>
主明王忽於㣲細而成過患者多矣陛下豈可效之哉<lb/>
伏望晝則歡娱暮令休息要期兼夜恐無益聖明惟陛<lb/>
<pb n="KR3k0013_WYG_545-31a"/>
下裁擇帝納其言而止<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_545-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五百四十五<lb/>
</p>
<p>
</p>
  </div>
</body>
</text>
</TEI>
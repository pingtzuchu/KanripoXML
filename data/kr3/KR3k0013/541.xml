<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百四十一</head>
    <p>
<pb n="KR3k0013_WYG_541-1a"/>
欽定四庫全書<lb/>
　冊府元龜卷五百四十一　宋　王欽若等　撰<lb/>
　　諌諍部<lb/>
　　　直諌第八<lb/>
宋鄭鮮之初為宋國奉常赫連佛佛<hi>南朝以㪍㪍為佛佛</hi>兵䧟關<lb/>
中高祖復欲北討行意甚盛鮮之上表諌曰伏思聖略<lb/>
深遠臣之愚管無所厝其意然臣愚竊有所懐敵之㓙<lb/>
狡情狀可見自關中再敗皆是師徒違律非是内有事<lb/>
<pb n="KR3k0013_WYG_541-1b"/>
故致外有敗傷虜聞殿下親御六軍必謂見伐當重兵<lb/>
潼關其勢然也若凌威長驅臣實見其未易若輿駕頓<lb/>
雒則不足上勞聖躬如此則進退之機冝在熟慮賊不<lb/>
敢乘勝過陜遠懾天威故也今盡用兵之笇事從屈伸<lb/>
遣師撲討而南夏清宴賊方懼將來永不敢動若輿駕<lb/>
造雒而反㓙醜更生揣量之心必啓邊戎之患此既必<lb/>
然江南顒顒注輿駕忽聞遠伐不測之淺深必以殿下<lb/>
太申威靈未還人情恐懼事又可推往年西征劉鍾危<lb/>
<pb n="KR3k0013_WYG_541-2a"/>
殆前年刼盗破廣州人士都盡三吳心腹之内諸縣屡<lb/>
敗皆由勞役所致又聞處處大水加遠師民弊至於敗<lb/>
散自然之理殿下在彭城刼盗破諸縣事非偶爾皆是<lb/>
無頼凶慝凡順而撫之則百姓思安違其所願必為亂<lb/>
矣古人所以救其煩穢正在於斯漢高身困平城吕后<lb/>
受匈奴之辱魏武軍敗赤壁宣武䘮師枋頭神武十功<lb/>
無所一損况偏師失律無虧於廟堂之上者耶即之事<lb/>
實非敗之謂唯齡石等可念耳若行也或速其禍反覆<lb/>
<pb n="KR3k0013_WYG_541-2b"/>
思惟愚謂不煩殿下親征小刼西虜或為河雒之患今<lb/>
正冝通好北邊則河南安河南安則濟泗静伏願聖鍳<lb/>
察臣愚懷<lb/>
范㤗為散騎常侍景平初致仕少帝在位多諸愆失㤗<lb/>
上封事極諫曰伏聞陛下時在後園頗習武備鼔鼙在<lb/>
宫聲聞於外黷武掖庭之内諠譁省闥之間不聞將帥<lb/>
之臣統御之主非徒不足以威四夷秪生逺近之恠近<lb/>
者東冦紛擾皆欲伺國瑕隙今之吳㑹軍過二漢關河<lb/>
<pb n="KR3k0013_WYG_541-3a"/>
根本既揺于何不有如水旱成災役夫不息無冦而戒<lb/>
為費漸多河南非復國有羯衆難以理期此臣所用忘<lb/>
寢食而干非其位者也陛下踐祚委政宰臣實同高宗<lb/>
諒闇之美而更親狎小人不免近習懼非社稷至計經<lb/>
世之道王言如絲其出如綸下觀而化疾於影響伏願<lb/>
陛下思𢎞古道式遵遺訓從理無滯任賢無疑如此則<lb/>
天下歸徳宗社惟永書云一人有慶兆民頼之天高聽<lb/>
卑無幽不察興衰在人成敗易暁未有治政在於上而<lb/>
<pb n="KR3k0013_WYG_541-3b"/>
人亂於下者也臣蒙先朝過遇陛下殊私實欲盡心竭<lb/>
誠少報萬分而惛耄已及百疾互生便為永違聖顔無<lb/>
復自盡之路貪及視息陳其狂瞽陛下若能哀其所請<lb/>
留心覽察則臣夕隕於地無恨九泉少帝雖不能納亦<lb/>
不加譴元嘉二年遂輕舟逰東陽時太祖雖當陽親覧<lb/>
而徐羡之等猶秉重權㤗復上表曰伏承廬陵王已復<lb/>
封爵猶未加贈陛下孝慈天至友于過隆伏揆聖心已<lb/>
自有在但司契以不唱為高冕旒以因寄成用臣雖言<lb/>
<pb n="KR3k0013_WYG_541-4a"/>
不足採誠不亮時但猥蒙先朝忘醜之眷復沾廬陵矜<lb/>
顧之末息晏委質有兼常欵契濶戎陣顛狽艱危厚徳<lb/>
無報授令路絶此老臣兼不能自已者也朽謝越局無<lb/>
所逃刑㤗諸子禁之表竟不奏<lb/>
張約之堂邑人前為吉陽令廬陵王義真既為徐羡之<lb/>
等所廢約之上䟽諌曰臣聞仁義之在天下若中原之<lb/>
有菽理之感被萬物固不繫於貴賤是以考叔反悔誓<lb/>
於及泉壺關復寃䰟於湖邑也當斯之時豈無尊卿賢<lb/>
<pb n="KR3k0013_WYG_541-4b"/>
輔哉或以事廹心違或以道壅謀屈何甞不願聞善於<lb/>
輿𨽻兾藥石於阿氏哉臣雖草芥備充黔首少不量力<lb/>
頗高殉義之風謂蹈善於朝聞愈徒生於白首用敢干<lb/>
禁忘戮披叙丹愚伏惟高祖武皇帝誕兹神武撫運龍<lb/>
興仰清天歩則齊徳有虞俯廓九州則侔功大夏故䖍<lb/>
順天人享有萬國雖靈祚修長聖躬弗永陛下繼明紹<lb/>
統遐邇一心藩王哲茂四維寧謐傾耳康哉之詠企踵<lb/>
升平之風竊念廬陵王少蒙先皇優慈之遇長受陛下<lb/>
<pb n="KR3k0013_WYG_541-5a"/>
穆愛之恩故在心必言所懷必亮容犯臣子之道致招<lb/>
驕恣之愆至於天資夙成寔有卓然之美冝在容養録<lb/>
善掩瑕訓盡義方進退以漸今猥加剥辱幽徙逺郡上<lb/>
傷陛下棠棣之篤下令遠近恇然失圖士庶杜口人為<lb/>
身計臣伏思大宋之興雖協應符緯而開基造次根條<lb/>
未繁冝廣樹藩戚敦睦以道使兄弟之美比輝魯衞龜<lb/>
策告同祚均七百豈不善哉陛下富於春秋慮未重復<lb/>
忽安危之逺算肆不忍於一朝特願留神九思重加詢<lb/>
<pb n="KR3k0013_WYG_541-5b"/>
採上考前代興亡之由中存武皇締構之業下顧蒼生<lb/>
顒顒之望特開曲宥反王都邑選保傅於舊老求四友<lb/>
於髦俊引誘情性導逹聰明凡人在苦皆能自厲况王<lb/>
質朝心聰易加訓範且中賢之人未能無過過貴自改<lb/>
罪願自新以武皇之愛子陛下之懿弟豈可以其一𤯝<lb/>
長致淪棄哉謹昧死詣闕伏地以聞惟願丹誠一經天<lb/>
聽退就斧鑊無愧地下矣書奏以約之為梁州府叅軍<lb/>
尋又見殺<lb/>
<pb n="KR3k0013_WYG_541-6a"/>
何尚之為尚書右僕射時文帝行幸還多侵夕尚之表<lb/>
諌曰萬乘冝尊重不可輕此聖心所鑒豈假臣啓輿駕<lb/>
比出還多冒夜群情傾懼寔有未寧清道而動帝王成<lb/>
則古今深戒安不忘危若值汲黯辛毗必將犯顔切諫<lb/>
但臣等碌碌毎存順黙耳伏望少採愚誠思垂省察以<lb/>
慰四海之望優詔納之<lb/>
扶令育為龍驤叅軍時彭城王義康出鎮豫章令育詣<lb/>
闕上表曰盖聞哲王不逆切㫖之諫以博聞為道人臣<lb/>
<pb n="KR3k0013_WYG_541-6b"/>
不忌殱夷之罸以盡言為忠是故周昌極諌馮唐面折<lb/>
孝惠所以克固諸嗣魏尚所以復任雲中彼二臣豈好<lb/>
逆主干時犯顔違色者哉又袁盎之諌孝文曰淮南王<lb/>
若道遇疾死則陛下有殺弟之名奈何文帝不用追悔<lb/>
無及臣草莾微臣竊不自揆敢抱葵藿傾陽之心仰慕<lb/>
周易匪躬之志故不遠千里願言命侣謹貢丹愚希垂<lb/>
察納伏惟陛下躬執大象首岀萬物王化咸通三才必<lb/>
理闢天人之路開大道之門搜殊逸於巖穴招竒英於<lb/>
<pb n="KR3k0013_WYG_541-7a"/>
側陋窮谷無白駒之唱喬岳無遺賢之嗟羅飛翮於垂<lb/>
天網沉鱗於溟海况於彭城王義康先朝之愛子陛下<lb/>
之次弟哉一旦出削逺送南垂恩絶於内形隔於逺取<lb/>
離明主身放聖朝草萊黔首皆為陛下痛之臣惟景平<lb/>
元嘉之釁幾於危殆三公託以興廢之冝宻懐不臣之<lb/>
計台輔伺隙於京甸強楚闚𨵦於上流或苞惡而窺國<lb/>
或顯逆而凌主有生之所惴恐神祗之所忿忌也頼宗<lb/>
社靈長廟筭流逺灑滌塵埃殄馘醜類氛霧時靖四門<lb/>
<pb n="KR3k0013_WYG_541-7b"/>
載清肅之時義康豈不願叅皇謀均比休咎哉且陛下<lb/>
舊楚形勝非親勿居遂以驃騎之號任以藩夏之重撫<lb/>
政南郢綏民遏冦播皇宋之澤以治幽荒陛下之潤被<lb/>
之九有豈有南荆之民沾渥而已焉遂召之以宰輔又<lb/>
宰之以和味既居三事又牧徐揚所以幽顯齊歎人神<lb/>
同忭莫不言陛下授之為得義康受之為是也今如何<lb/>
信疑貌之似闕兄弟之恩乎若有迷謬之愆可責之罪<lb/>
正可𢾗之以善惡導之以義方且廬陵王往事足以知<lb/>
<pb n="KR3k0013_WYG_541-8a"/>
今此乃陛下前車之殷鑒後乘之靈龜也夫曽子之不<lb/>
殺人雖二告而猶織仁主之令範也故詩云無信人之<lb/>
言人實不信又云兄弟雖䦧不廢親也尚書曰克明峻<lb/>
徳以親九族九族既睦可以親兄弟安可棄乎臣伏願<lb/>
陛下上尋往代黜廢之禍下惟近者䜛言之釁廬陵王<lb/>
既申寃魂於后土彭城王亦弭疑愆於宋京此非徒皇<lb/>
代當今之計乃盖良史萬世之美也且謟諛難辨是非<lb/>
易黷福始禍先古人之所畏故愛身之士身為己計莫<lb/>
<pb n="KR3k0013_WYG_541-8b"/>
不結舌杜口孰肯冒忌干主哉臣以頑昧獨獻微管所<lb/>
以勤勤懇懇必訴丹誠者寔恐義康年窮命盡奄忽於<lb/>
南遂令陛下有棄弟之責臣雖微賤竊為陛下羞之况<lb/>
書言記事之史豈能屈典謨而諱哉脫於臣慮陛下恨<lb/>
之何益揚子雲云獲福之大莫先於和穆遘禍之深莫<lb/>
過於内難毎服斯言以為警戒矧今覩王室大事豈得<lb/>
韜筆黙爾而已哉臣將恐天下風靡離間是懼遂令宇<lb/>
内遷觀民庶革心欲致康哉實為難也陛下徒云惡枝<lb/>
<pb n="KR3k0013_WYG_541-9a"/>
之冝伐豈悟伐柯之傷樹乃往古之所悲當今所冝改<lb/>
也陛下若蕩以平聽屏此猜情垂訊蒭蕘之謀曲察狂<lb/>
瞽之計一發非意之詔逮訪慱古之士速召義康返於<lb/>
京甸兄弟協和君臣輯穆息宇内之機絶多言之路如<lb/>
是則四海之望塞䜛說之道消矣何必司徒公揚州牧<lb/>
然後可以安彭城王哉若臣所啓違憲於國為非請即<lb/>
伏誅以謝陛下雖復分形赴鑊煑體烹屍始願所甘豈<lb/>
不幸甚表奏即收付建康獄賜死<lb/>
<pb n="KR3k0013_WYG_541-9b"/>
蔡興宗為侍中時孝武新年拜陵興宗負璽陪乘及還<lb/>
帝欲因以射雉興宗正色曰今致䖍國陵情敬兼重從<lb/>
禽猶有餘日請待他辰帝大怒遣令下車用是失㫖<lb/>
張邵為世子中軍叅軍十四年武帝以世子鎮荆州邵<lb/>
諌曰儲貳之重四海所繫不冝處外敢以死請從之<lb/>
梁郭祖深為後軍叅軍時武帝溺情内教朝政縱弛祖<lb/>
深輿櫬詣闕上封事其略曰大梁應運功高百王慈悲<lb/>
既引憲律如替愚輩㒺識悖慢斯作各競奢侈貪穢遂<lb/>
<pb n="KR3k0013_WYG_541-10a"/>
生頗繇陛下寵勲太過馭下太寛故亷㓗者自進無途<lb/>
貪苛者取入多徑直弦者淪溺溝壑曲鈎者升進重沓<lb/>
餙口利辭競相推廌訥直守信坐見埋沒勞深勲厚福<lb/>
賞未均無功側入反加寵擢昔宋人賣酒惡犬致酸陛<lb/>
下之犬其甚矣哉臣聞人為國本食為人命故禮曰國<lb/>
無六年之儲謂非其國也推此而言農為急務而郡縣<lb/>
苛暴不加勸奬今年豊歳稔人猶有饑色設遇水旱何<lb/>
以救之陛下昔歳尚學置立五舘行吟坐詠誦聲溢於<lb/>
<pb n="KR3k0013_WYG_541-10b"/>
境比來慕法普天信向家家齋戒人人懴禮不務農桑<lb/>
空談彼岸夫農桑者今日濟育功徳者將來勝因豈可<lb/>
墮本勤末置交効賖也今商旅轉繁遊食轉衆耕夫日<lb/>
少杼軸日空陛下若廣興屯田賤金貴粟勤農桑者擢<lb/>
以階級惰耕織者告以明刑如此數年家給人足亷譲<lb/>
則可生君子小人智計不同君子志於道小人謀於利<lb/>
志於道者安國濟人志於利者損物圖己逆惡者害國<lb/>
小人也忠良者捍國君子也臣見疾者詣道士則勸奏<lb/>
<pb n="KR3k0013_WYG_541-11a"/>
章僧尼則令齋講俗師則鬼禍湏解醫診則湯熨散丸<lb/>
皆先自為也臣謂為國之本與療病相類療病當去巫<lb/>
鬼尋華扁為國當黜佞邪用管晏今之所任腹背之毛<lb/>
耳論外則有勉捨<hi>徐勉周捨也</hi>說内則有雲旻<hi>范雲也旻失其姓</hi>雲<lb/>
旻所議則傷俗盛法勉捨之志唯願安枕江東主慈<lb/>
臣怯息謀外甸使南中士女南望懐寃若賈誼重生豈<lb/>
不慟哭臣今直言犯顔罪或容宥而乖忤貴臣則禍在<lb/>
不測所以不憚鼎鑊區區必聞者正以社稷計重而蝼<lb/>
<pb n="KR3k0013_WYG_541-11b"/>
蟻命輕使言入身滅臣何所恨夫謀臣良將何代無之<lb/>
貴在見知要在用耳陛下皇基兆運二十餘載臣子之<lb/>
節諫諍是誰執事皆同而不和荅問唯唯而已入對則<lb/>
言聖㫖宸𠂻出論則云誰敢逆耳過實在下而讁見於<lb/>
上遂使聖皇降誡躬自引咎宰輔晏然曽無謙退且百<lb/>
僚卿士渺有奉公尸禄競利不尚亷㓗累金積鏹侍列<lb/>
如仙不田不商何因而爾法者人之父母惠者人之仇<lb/>
讎法嚴則人思善徳多則物生惡惡不可長欲不可縱<lb/>
<pb n="KR3k0013_WYG_541-12a"/>
伏願去貪濁進亷平明法令嚴刑罸禁奢侈薄賦歛則<lb/>
天下幸甚謹上封事二十九條伏願抑獨㫁之明少察<lb/>
愚瞽時帝大引釋典將以易俗故祖深尤言其事條以<lb/>
為都下佛寺五百餘所窮極寵麗僧尼十餘萬貫資産<lb/>
沃壌所在郡縣不可勝言道人又有白從尼則畜飬女<lb/>
皆不貫人籍天下户口幾亡其半而僧尼多畜飬女皆<lb/>
服羅紈其蠧俗傷法抑由於此請精加簡括若無道行<lb/>
四十已下皆使還俗附農罷白從養女聽畜奴婢唯著<lb/>
<pb n="KR3k0013_WYG_541-12b"/>
青布衣僧尼皆命蔬食如此則法與俗盛國富人殷不<lb/>
然恐方來處處成寺家家剃落尺土一人非復國有朝<lb/>
廷擢用勲舊為三郵州郡不顧御人之道唯以貪殘為<lb/>
務廹脅良善害甚豺狼江湘人庶尤受其弊自三關以<lb/>
外是處遭毒而此勲人投化之始但有一身被及任用<lb/>
皆募部曲而揚徐之人逼以衆役多投其募利其貨財<lb/>
皆虚名上簿送出三津名在逺役身歸鄉里又懼本属<lb/>
簡問於是逃亡他境僑户之興良由此故又梁興已來<lb/>
<pb n="KR3k0013_WYG_541-13a"/>
發人征役號為五三及投募將營主將無恩在䘏失理<lb/>
多有物故輙利叛亡或有身殞戰塲而名在叛目符下<lb/>
討捕稱為逋叛録質家丁合家又叛則取同籍同籍又<lb/>
叛則取比伍比伍又叛則望村而取一人有犯則合村<lb/>
皆空雖肆𤯝時降蕩滌惟始而監符猶下舊日限以嚴<lb/>
程上任信下轉相督促䑓使到州州又遣押使至郡州<lb/>
郡競急切同趣下城令宰多庸才望風畏伏於是歛户<lb/>
課薦其箱使人納重貨許立空文有百里㣲欲矯俗則<lb/>
<pb n="KR3k0013_WYG_541-13b"/>
嚴科立至自是所在恣意貪利以事上官又請斷界首<lb/>
將生口入比及闗津廢替湏加紏擿又言廬陵年少不<lb/>
冝鎮襄陽左僕射上<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>在䘮被起為吳郡曽無辭譲其<lb/>
言深刻又請復郊四星帝雖不能悉用然嘉其直擢為<lb/>
豫章鍾陵令員外散騎常侍<lb/>
蕭介為光禄大夫太清中侯景於渦陽敗走入夀陽高<lb/>
祖勅韋防黙納之介聞而上表諌曰臣抱患私門竊聞<lb/>
侯景以渦陽敗績隻馬歸命陛下不悔前禍復勅容納<lb/>
<pb n="KR3k0013_WYG_541-14a"/>
臣聞凶人性不移天下之惡一也昔吕布殺丁原以事<lb/>
董卓終誅董而為賊劉牢之反王㳟以歸晋還背晋以<lb/>
搆妖何者狼子野心終無馴狎之性養獸之喻必見饑<lb/>
噬之禍侯景獸心之種鳴鏑之類以㓙狡之才荷高歡<lb/>
翼長之遇位忝台司任居方伯然而高歡墳土未乾即<lb/>
還反噬逆力不逮乃復逃死闗西宇文不容故復投身<lb/>
於我陛下前者所以不違細流正欲以属國降人以討<lb/>
匈奴兾獲一獸之効耳今既亡師失地眞是境上之匹<lb/>
<pb n="KR3k0013_WYG_541-14b"/>
夫陛下愛匹夫而棄與國之好臣竊不取也若國家猶<lb/>
望其高鳴之晨歳暮之効臣竊惟侯景必非歳暮之臣<lb/>
棄鄉國如脫屣背君親如遺芥豈知逺慕聖徳為江淮<lb/>
之淳臣事跡顯然無可致惑一隅尚且如此觸類何可<lb/>
具陳臣朽老疾侵不應輙干朝政但楚㐮將死有城郢<lb/>
之患衞魚臨亡亦有屍諌之節臣忝為宗室遺老敢㤀<lb/>
劉向之心伏願天慈少思苦口之語高祖省表歎息卒<lb/>
不能用<lb/>
<pb n="KR3k0013_WYG_541-15a"/>
陳章華禎明初上書極諌其大略曰昔高祖南平百越<lb/>
展拓疆宇世祖東定吳㑹西破王琳高宗克復淮南辟<lb/>
地千里三祖之功亦至勤矣陛下即位於今五年不思<lb/>
先帝之艱難不知天命之可畏溺於嬖寵惑於酒色祠<lb/>
七廟而不出拜妃嬪而臨軒老臣宿將棄之草莾謟佞<lb/>
䜛邪昇之朝廷今疆塲日蹙隋軍壓境陛下如不改弦<lb/>
易轍臣見麋鹿復逰於姑蘇矣書奏後主大怒即日命<lb/>
斬之<lb/>
<pb n="KR3k0013_WYG_541-15b"/>
後魏崔浩為祭酒神瑞二年秋穀不登太史令王亮蘇<lb/>
垣因華隂公等言䜟書國家當治鄴應大樂五十年勸<lb/>
明元遷都浩與時進周澹言於明元日今國家遷都於<lb/>
鄴可救今年之饑非長乆之策也東州之人嘗謂國家<lb/>
居廣漠之地民畜無崖號稱牛毛之衆今留守舊都分<lb/>
家南徙恐不滿諸州之地叅居郡縣處榛林之間不便<lb/>
水土疾疫死傷情見事露則百姓意沮四方聞之有輕<lb/>
侮之意屈丐蠕蠕必提挈而來雲中平城則有危殆之<lb/>
<pb n="KR3k0013_WYG_541-16a"/>
慮阻隔常有千里之險雖欲救援赴之甚難如此則聲<lb/>
實俱損矣今居北方假令山東有變輕騎南出燿威桑<lb/>
梓之中誰知多少百姓見之望塵震服此是國家威制<lb/>
諸夏之長策也至春草生乳酪將出兼有菜菓足接來<lb/>
秋若得一熟事則濟矣帝深然之曰唯此二人與朕意<lb/>
同復使中貴人問浩澹曰今既餬口無以至來秋或復<lb/>
不熟將如之何浩等對曰可簡下窮乏户諸州就穀若<lb/>
來秋無年願更圖也但不可遷都帝從之於是分民詣<lb/>
<pb n="KR3k0013_WYG_541-16b"/>
山東三州就食出倉穀以廪之來年遂大熟賜浩澹妾<lb/>
各一人御衣一襲絹五十疋綿五十斤<lb/>
髙允為中書侍郎給事中熟善明性多機巧欲逞其能<lb/>
勸文成大起宫室允諌曰臣聞太祖道武皇帝既定天<lb/>
下始建都邑其所營立必因農隙不有所興今建國已<lb/>
乆宫室已備永安前殿足以朝㑹萬國西堂温室足以<lb/>
安御聖躬紫楼臨望可以觀望遠近若廣修壯麗為異<lb/>
觀者冝漸致之不可倉卒計斫材運土及諸雜役湏二<lb/>
<pb n="KR3k0013_WYG_541-17a"/>
萬人丁夫充作老小供餉合四萬人半年可訖古人有<lb/>
言一夫不耕或受其饑一婦不織或受其寒况数萬之<lb/>
衆其損廢亦以多矣推之於古騐之於今必然之効也<lb/>
此誠聖心所冝思量帝納之<lb/>
張白澤為壅州刺史時獻文詔諸監臨之官所監治受<lb/>
羊一口酒一斛者罪至大辟與者以坐論紏告得尚書<lb/>
以下罪狀者各隨所紏官輕重而授之白澤上表諌之<lb/>
曰伏見詔書禁尚書已下受禮者刑身紏之者代職伏<lb/>
<pb n="KR3k0013_WYG_541-17b"/>
惟三載考績黜陟幽明斯乃不易之令軌百王之通式<lb/>
今之都曹古之公卿也皆挾美萬機讃徽百揆風化藉<lb/>
此而平治道由兹而穆且周之下士尚有代耕况皇朝<lb/>
貴任而服勤無報豈所謂祖述堯舜憲章文武者乎羊<lb/>
酒之罸若行不已臣恐姦人闚望忠臣懈節而欲使事<lb/>
静民安治清務簡至於委任責成不亦難辦如臣愚量<lb/>
謂依律令舊法稽同前典班禄酬亷羊去亂羣常刑無<lb/>
赦茍能如此則升平之軌朞月可望刑措之風三年必<lb/>
<pb n="KR3k0013_WYG_541-18a"/>
致矣獻文納之後為雍州刺史大和初懐州民依祁茍<lb/>
初三十餘人謀反將殺刺史文明皇后欲盡誅一城之<lb/>
民白澤諌曰臣聞上天愛物之生明王重民之命故殺<lb/>
一人而取天下仁者不為且書云父子兄弟罪不相及<lb/>
今群㓙肆虐轅裂誅盡合城無辜奈何極辟不誣十室<lb/>
而况一州或有忠焉或有仁者若滛刑濫及殺忠與仁<lb/>
斯乃西伯所以歎息於九侯孔子所以廽輪於河上伏<lb/>
惟聖徳昭明殷鑒永諳前禮止迅烈之怒抑雷霆之威<lb/>
<pb n="KR3k0013_WYG_541-18b"/>
則溥天知幸矣昔厲防民口卒㓕宗姬文聽輿頌終摧<lb/>
強楚願不以人廢言留神省察太后從之<lb/>
陵馥為選部尚書獻文將禪位於京兆王子推任城王<lb/>
雲隴西王原賀等並皆固諌馥抗言曰皇大子聖徳承<lb/>
基四海属望不可横議干國之紀臣請刎頸殿庭有死<lb/>
無貳乆之帝意乃解詔曰馥直臣也其能保吾子乎遂<lb/>
以馥為太保與太尉源賀持節奉皇帝璽綬傳位於<lb/>
孝文<lb/>
<pb n="KR3k0013_WYG_541-19a"/>
李冲為侍中孝文南伐加冲輔國大將軍統衆翼從自<lb/>
發大都至於雒陽霖雨不霽仍詔六軍發軫孝文戎服<lb/>
執鞭御馬而出群臣稽顙於馬首之前帝曰長驅之謀<lb/>
廟筭已定今大將軍運公等更欲何云冲進曰臣等不<lb/>
能折衝帷幄坐制四海而令南有竊號之渠寔臣等之<lb/>
咎陛下以文軌未一親勞聖駕臣等誠思亡軀盡命効<lb/>
死戎行然自京都滛雨士馬困弊前路尚遥水潦方甚<lb/>
且伊雒境内水小猶尚致難况長江浩汗越在南境若<lb/>
<pb n="KR3k0013_WYG_541-19b"/>
營舟檝必湏停滯師老糧乏進退為難矜䘮反斾於義<lb/>
為允帝曰一同之意前已具論卿等正以水雨為難然<lb/>
天時頗亦可知何者夏既炎旱秋固雨多去冬之初必<lb/>
當開爽比後十月間若雨猶不已此乃天也脫於此而<lb/>
晴行則無害古不伐䘮謂諸侯同軌之國非王者統一<lb/>
之文已至於此何容停駕冲又進曰今者之舉天下所<lb/>
不願唯陛下欲之漢文言吾獨乘千里馬竟何至也臣<lb/>
有意而無其辭敢以死請帝大怒曰方欲經營宇宙一<lb/>
<pb n="KR3k0013_WYG_541-20a"/>
同區域而卿等儒生屡疑大計斧鉞有常卿勿復言策<lb/>
馬將出於是大司馬安定王休兼左僕射任城王澄等<lb/>
並殷勤泣諌帝乃喻以遷都洛陽之意遂南伐<lb/>
崔挺為光州刺史時以犯罪配邊者多有逃越遂立重<lb/>
制一人犯罪逋亡合門充役挺上書以為周書父子罪<lb/>
不相及天下善人少惡人多以一人犯罪延及合門司<lb/>
馬牛受桓魋之罸栁下惠嬰盗跖之誅豈不哀哉辭甚<lb/>
雅切孝文納之<lb/>
<pb n="KR3k0013_WYG_541-20b"/>
成淹為謁者僕射以遷都與家累至雒陽行次靈丘属<lb/>
南齊遣使勅驛馬徵淹車駕濟淮淹於路左請見孝文<lb/>
竚駕而進之淹曰蕭鸞悖逆幽明同棄陛下俯應人神<lb/>
按見江涘然敵不可小蜂蠆有毒而况國乎深願聖明<lb/>
保萬全之策詔曰前車之轍得不慎乎淹曰伏聞發雒<lb/>
已來諸有諌者解官奪職恐非聖明納下之義帝曰此<lb/>
是我命耳卿不得干於斧鉞淹曰昔文王詢於蒭蕘晋<lb/>
文聽輿人之誦臣雖卑賤敢同匹夫帝優而容之詔賜<lb/>
<pb n="KR3k0013_WYG_541-21a"/>
絹百疋<lb/>
高道悦為諌議大夫兼御史中尉留守雒京時宫極初<lb/>
基廟庫未搆孝文將水路幸鄴已詔都水廻營搆之才<lb/>
已造舟楫道悦表諌曰臣聞博納輿言君上之崇務箴<lb/>
規輔正臣下之誠節是以置皷設榜爰自曩日虚襟博<lb/>
聽義属今辰臣既䟱魯濫蒙榮貴司兼獻弼職當然否<lb/>
佩遇恩華願陳聞見竊以都作營構之材部别科擬素<lb/>
有定所工治已訖廽付都水用造舟艫闕永固居宇之<lb/>
<pb n="KR3k0013_WYG_541-21b"/>
功作暫時遊嬉之用損耗殊倍終為棄物且子來之誠<lb/>
本期營起今不修繕舟檝更為非務公私徊惶僉深怪<lb/>
愕又欲御泛龍舟經由右齊其沿河攙道乆以荒蕪舟<lb/>
楫之人素不便習若欲委棹正流深薄之危古今共慎<lb/>
若欲挽牽取進授衣之月祼形水陸恐乖視人若子之<lb/>
義且鄴雒相望陸路平直時乘沃若往來匪難更乃捨<lb/>
周道之安即渉川之殆此乃愚智等慮朝野俱惑進退<lb/>
伏思不見其可又從駕群僚聽將妻累舟楫之間更無<lb/>
<pb n="KR3k0013_WYG_541-22a"/>
限隔士女雜亂内外不分當今景御休明惟新式度又<lb/>
氐羗犯順玉帛未恭西戎内侵介胄仍襲南冦紛擾對<lb/>
接近畿蠻民踈戾毎造不軌闚𨵦間隙或生慮外愚謂<lb/>
應妙選懿親撫寧後事令姦回息覬覦之望邊冦絶闚<lb/>
疆之心臣禀性愚直知而無隐區區丹𠂻冒昧以聞詔<lb/>
曰省所上事深見乃心但卿之立言半非矣當湏陳非<lb/>
以示謬稱是以彰徳然後明所以而不用有由而為之<lb/>
不爾則未相體耳廻材都水暫營嬉遊終為棄物修繕<lb/>
<pb n="KR3k0013_WYG_541-22b"/>
非務舟檝無限士女雜亂此則卿之失辭矣深薄之危<lb/>
撫後之重斯則卿之得言也於是孝文遂從陸路<lb/>
盧淵為散騎常侍孝文議伐齊淵表曰臣誠識不周覽<lb/>
頗尋篇籍自晋以前承平之世未有皇輿親御六軍决<lb/>
勝行陣之間者勝不足為武弗勝有虧威徳明千鈞之<lb/>
弩不為鼷鼬發機故也昔魏武以弊卒一萬而袁紹土<lb/>
分胡銳以歩兵三千而苻軍瓦觧勝負不由衆寡成敗<lb/>
在於湏臾若用田豐之謀則坐制益徳矣<hi>益徳張飛字</hi>魏既<lb/>
<pb n="KR3k0013_WYG_541-23a"/>
并蜀迄於晋世分有江水居其上流大小勢殊徳政理<lb/>
絶然猶君臣協謀垂𢾗十載孫皓暴戾上下雋爽水陸<lb/>
俱進一舉始克今蕭氏以簒弑之燼政虐役繁又支属<lb/>
相屠人神同棄吳㑹之民延踵皇澤正是齊軌之期一<lb/>
同之㑹若大駕南廵必左袵革面閩越倒戈其猶運山<lb/>
壓卵有征無戰然愚謂萬乘親戎轉漕難繼千里饋糧<lb/>
士有饑色大軍之後必有㓙年不若命將簡銳盪滌江<lb/>
右然後鳴鑾廵省告成東岳則天下幸甚率土戴頼臣<lb/>
<pb n="KR3k0013_WYG_541-23b"/>
又聞流言闗右之民自比年以來競設齋㑹假稱豪貴<lb/>
以相扇惑顯然於衆坐之中以謗朝廷無上之心莫此<lb/>
之甚愚謂宜速懲絶其魁帥不爾懼成黄巾赤眉之禍<lb/>
育其微萌而不詔之毫末斧斤一加恐蹈害者衆臣世<lb/>
奉皇家義均休戚誠知干忤之愆寔深然不忠之罪莫<lb/>
大詔曰至徳雖一樹功多途三聖殊文五帝異律或張<lb/>
或弛豈必相因逺惟承平之主所以不親斾五戎者盖<lb/>
有由矣英明之主或以同軌無征守庸之君或志在侵<lb/>
<pb n="KR3k0013_WYG_541-24a"/>
伐今若喻之英皇時非昔類比之庸后意有恧焉脫元<lb/>
極之尊本不冝駕二公之徙革輅之義寧非焉且曹操<lb/>
勝袁盖由徳義内舉苻堅瓦觧當縁立政未至定非弊<lb/>
卒之力強一萬之衆寡也今則驅先天之駕用仁義之<lb/>
師當審觀成敗庻免斯咎長江之阻未足可憚踰紀之<lb/>
略亦復何尚洞庭彭蠡竟殷固奮臂一呼或成漢業經<lb/>
略之義當付之臨機足食之籌望寄之蕭相將希混一<lb/>
豈好輕動利見之事何得委人也又水旱之運未必由<lb/>
<pb n="KR3k0013_WYG_541-24b"/>
兵堯湯之難詎因興旅頗豐之後雖静有之闗左小紛<lb/>
已勑禁勒流言之細曷足以紆大功深録誠心勿恨不<lb/>
相遂耳<lb/>
陸叡為尚書令太和十九年叡表曰臣聞先天有弗違<lb/>
之略後天有順時之規今蕭鸞盗有名目竊㨿江左惡<lb/>
盈罪稔天人棄之取亂攻昧誠在兹日愚以長江浩蕩<lb/>
彼之巨防可以徳招難以力屈南土昏霧暑氣鬰蒸師<lb/>
人經夏必多疾病而鼎遷草剏庶事甫爾䑓省無論政<lb/>
<pb n="KR3k0013_WYG_541-25a"/>
之館府寺靡聽治之所百寮居上事等行路沉雨炎陽<lb/>
自成癘疫且兵徭並舉聖王所難今介胄之士外攻讎<lb/>
冦羸弱之夫内勤土木運給之費日損千金驅罷軟之<lb/>
兵討堅城之虜將何以取勝乎陛下往冬之舉正欲耀<lb/>
武江漢示威衡湘自春㡬夏理冝釋甲願櫜旌卷斾為<lb/>
持乆之方崇成帝居深重本之固聖懐無内念之虞兆<lb/>
庶休斤板之役循理華區觀風雒浦然後簡英略之將<lb/>
任猛毅之雄南取荆㐮㨿其要府則梁秦以西覩機自<lb/>
<pb n="KR3k0013_WYG_541-25b"/>
服撫附振威白麾東指則義陽以左囬聲可制然後布<lb/>
仁化以綏近播恩施以懐逺凡在有情孰不思奮還遣<lb/>
慕徳之人效其餘力乘流而赴勢勝萬倍蕞爾閩區敢<lb/>
不稽顙豈必兹年競斯寸尺惟願固存近勑納降而馳<lb/>
不紆鑾輿乆臨炎暑帝從之旋<lb/>
崔光為太常卿宣武正始元年夏有典事史元顯獻四<lb/>
足四翼雞詔散騎侍郎趙邕以問光光表答曰臣謹按<lb/>
漢書五行志宣帝黄龍元年未央殿路軨中雌雞化為<lb/>
<pb n="KR3k0013_WYG_541-26a"/>
雄毛變化而不鳴不將<hi>將謂率領其群也</hi>無距元帝初元中<lb/>
丞相府史家雌雞伏子漸化為雄冠距鳴將永光中有<lb/>
獻雄雞生角劉向以為雞者小畜主司時𧺫居<hi>至時而鳴</hi>
<hi>以為人起居之節</hi>小臣執事為政之象也言小臣將乘君威以<lb/>
害政事猶若顯也竟寧元年石顯伏辜此其效也靈帝<lb/>
光和元年南宫寺雌雞化為雄一身毛皆似雄但頭冠<lb/>
尚未變詔以問議郎蔡邕對曰貌之不恭則有雞祸<lb/>
臣竊推之頭為元首人君之象也今雞一身已變未至<lb/>
<pb n="KR3k0013_WYG_541-26b"/>
於頭而上知之是將有其事而不遂成之象也若應之<lb/>
不精政無所改頭冠或成為患滋大是後張角作亂稱<lb/>
黄巾賊遂破壤四方疲於賦役民多叛者上不改遂至<lb/>
天下大亂今之雞狀雖與漢不同而其應頗相類矣向<lb/>
邕並博逹之士考物驗事信而有證誠可畏也臣以邕<lb/>
言推之翅足衆多亦群下相扇助之象雛而未大脚羽<lb/>
差小亦其勢尚微易制御也臣聞災異之見皆所以示<lb/>
吉㓙明君覩之而懼乃能招福闇主視之彌慢所用致<lb/>
<pb n="KR3k0013_WYG_541-27a"/>
禍詩書春秋秦漢之事多矣此陛下所觀者也今或有<lb/>
自賤而貴闗預政事殆亦前代君房之匹比者南境死<lb/>
亡千計白骨横野存有酷恨之痛殁為怨傷之魂義陽<lb/>
屯師盛夏未反荆蠻狡猾征人奄次東州轉輸往多無<lb/>
還百姓困窮絞縊以殞北方霜降蠶婦輟事羣生憔悴<lb/>
莫甚於今此亦賈誼哭歎谷永刼諌之時司冦行戮君<lb/>
為之不舉陛下為民父母所冝矜䘏國重戎戰用兵猶<lb/>
火内外恐怨而易以亂離陛下縱欲忽天下豈不仰念<lb/>
<pb n="KR3k0013_WYG_541-27b"/>
太祖取之艱難先帝經營劬勞也誠願陛下留聰明之<lb/>
鍳警天地之意禮處左右節其貴越往者鄧通董賢之<lb/>
盛愛之正所以害之又躬饗加罕晏宗或闕時應親肅<lb/>
郊廟延敬諸父簡訪四方務加休息爰發慈㫖撫鎮貧<lb/>
瘼簡費山池减徹聲妓晝存政道夜以安身博採芻蕘<lb/>
進賢出佞則兆庶幸甚妖弭慶集矣宣武見之大悅後<lb/>
𢾗日而茹皓等並以罪失伏法於是光愈重正始二年<lb/>
八月光表曰二十八日有物出於太極之西序勑以示<lb/>
<pb n="KR3k0013_WYG_541-28a"/>
臣臣按其形即莊子謂蒸成菌者也又云朝菌不知晦<lb/>
朔雍門周所稱磨蕭斧而伐朝菌皆指言蒸氣鬰長非<lb/>
有根種柔脆之質彫殞速易不言旬月無擬斧斤又多<lb/>
生墟落穢濕之地罕起殿堂高華之所今棟宇崇麗墻<lb/>
築工宻糞杇弗加沾濡不及而兹菌歘搆厥状扶䟱誠<lb/>
足異也夫野木生朝野鳥入廟古人以為敗亡之象然<lb/>
懼災修徳者咸致休慶所謂家利而怪先國興而妖豫<lb/>
是故桑穀拱庭太戊以昌雊雉集鼎武丁用熙自比鴟<lb/>
<pb n="KR3k0013_WYG_541-28b"/>
鵲巢於廟殿梟服鳴於宫寢菌生賔階軒坐之正准諸<lb/>
往記信可為誡且東南未静兵革不息郊甸之内大旱<lb/>
跨時民勞物悴莫此之甚承天子育者所冝矜恤伏願<lb/>
陛下追殷二宗感變之意側躬聳誠惟新聖道節夜飲<lb/>
之忻強朝御之膳養方富之年保金玉之性則魏祚可<lb/>
以永隆皇夀等於山岳為中書令永平元年秋將刑元<lb/>
愉妾李氏群官無敢言者勑光為詔光逡廵不作奏曰<lb/>
伏聞當刑元愉妾李加之屠割妖惑扇亂誠合此罪但<lb/>
<pb n="KR3k0013_WYG_541-29a"/>
外人竊云李今懷妊例待分産且臣尋諸舊典兼推近<lb/>
事戮至刳胎謂之虐刑桀紂之主乃行斯事君舉必書<lb/>
義無隐昧酷而乖法何以示後陛下春秋已長未有儲<lb/>
體皇子襁褓至有夭失臣之愚識知無不言乞停李獄<lb/>
以俟育孕宣武納之<lb/>
李平為河南尹宣武將幸鄴平上表諌曰伏見己丑詔<lb/>
書雲軒鑾輅行幸有期鳯服龍驂鹽梅相濟祁奚云<lb/>
叔向之賢可及世而康不免其身寔可嗟惜未幾康除<lb/>
<pb n="KR3k0013_WYG_541-29b"/>
龍驤將軍平州刺史高謙之為河隂令舊制二縣令得<lb/>
面陳得失時佞幸之軰惡其有發聞遂共罷奏謙之乃<lb/>
上䟽曰臣以無庸謬宰神邑實思奉法不撓稱是官方<lb/>
酬朝廷無貲之恩盡人臣守器之節但豪家支屬戚里<lb/>
親媾縲紲所及舉目多是皆有盗憎之色咸起怨上之<lb/>
心縣令輕弱何能克濟先帝昔發明詔得使靣陳所懐<lb/>
臣亡父先帝臣崇之為雒陽令常得入奏是非所以朝<lb/>
貴歛手無敢干政近日以來此制遂寢致使神宰威輕<lb/>
<pb n="KR3k0013_WYG_541-30a"/>
下情不逹今二聖逺遵堯舜憲章髙祖愚臣亦望策其<lb/>
駑蹇少立功名乞親舊典更明往制庻姦豪知禁頗自<lb/>
屛心詔曰此啓深會朕意付外量聞謙之又上䟽曰臣<lb/>
聞夏徳中微少康成克復之主周道將廢宣王立中興<lb/>
之功則知國無常安世無常弊唯在明主所以變之有<lb/>
萬化之道耳自正光已來邊城屡擾命將出師相繼於<lb/>
路軍費戎資委輸不絶至如弓格賞募咸有出身槊刺<lb/>
斬首又蒙階級故四方壯士願征者多各各為己公私<lb/>
<pb n="KR3k0013_WYG_541-30b"/>
兩利若使軍柄付得其人賞勲不失其實則何賊不平<lb/>
何征不㨗也諸守帥或非其才多遣親者妄稱入募别<lb/>
倩他人引弓格鬭虚受征官身不赴陣唯遣奴客充数<lb/>
而已對冦臨敵曾不彎弓則是正爵虚加征夫多闕賊<lb/>
虜何可殄除忠良何以勸誠也冝近習侍臣歳屬朝士<lb/>
請託官曹擅作威福如有清身奉法不為回者咸共譛<lb/>
毁横受罪罸在朝顧望誰肯申聞蔽上壅下虧風敗政<lb/>
使䜛謟甘心忠讜息議况且頻年以來多有徵發民不<lb/>
<pb n="KR3k0013_WYG_541-31a"/>
堪命動致流離茍保妻子競逃王役不復顧其桑井憚<lb/>
此刑書正由還有必困之理歸無自安之路若聽歸其<lb/>
本業徭役微甄則還者必衆墾田増闢數年之後大獲<lb/>
課民今不務以理還之但欲嚴符切勒臣恐數年之後<lb/>
走者更多安業無㡬故有國有家者不患民心不歸唯<lb/>
患政之不立不恃敵不我攻唯恃吾不可侮此乃千載<lb/>
共遵百王一致且琴瑟不韻知音改弦更張騑驂未調<lb/>
善御執轡成組諺云迷而知反得道不逺此言雖小可<lb/>
<pb n="KR3k0013_WYG_541-31b"/>
以喻大陛下一日萬㡬事難周攬元凱結舌莫肯明言<lb/>
臣雖庸短世受榮禄竊慕前賢匪躬之義不避斧鉞之<lb/>
誅以希一言之益伏垂覽察略加推採使朝章重舉軍<lb/>
威更振海内起惟新之歌天下見復禹之績則臣奏之<lb/>
後笑入下泉靈太后得其䟽以責左右近侍寵要者由<lb/>
是疾之乃啓太后云謙之有學藝冝在國學以訓胄子<lb/>
詔從之除國子監博士<lb/>
孫紹為右軍將軍乆之為徐兖和糴使還朝大陳軍國<lb/>
<pb n="KR3k0013_WYG_541-32a"/>
利害不報紹表曰臣聞文質相用治道以之緝熙汗隆<lb/>
得時人物以之通濟故能事恢三靈仁治九服伏惟陛<lb/>
下應靈踐祚中明炤物宰輔忠純伊霍均美既致昇平<lb/>
之基應成無為之業而漠北叛命隴右冦逆中州驚擾<lb/>
民庶竊議其故何哉皆由上法不通下情怨塞故也臣<lb/>
雖愚短具鍳始末往在代都武質而治安中京以來文<lb/>
濟而政亂故臣昔於大和極陳得失具論四方華夷心<lb/>
動高祖垂納又應可尋延昌正光奏䟽頻上主者收録<lb/>
<pb n="KR3k0013_WYG_541-32b"/>
不蒙報問即日事勢乃至於此盡微臣豫陳之驗今東<lb/>
南有僭號之𥪡西北有逆命之冦豈得怨天實尤人矣<lb/>
臣今不憂荒外正慮中畿急須改張以寧其意若仍持<lb/>
疑變亂尋作肘腋一乖大事去矣然臣奉國四世欣慼<lb/>
是同但職在冗散不闗樞宻寧濟之計欲陳無所可謂<lb/>
經緯甚多無機可織夫天下者大噐也一正難傾一傾<lb/>
難正當今之危躡足之急臣備肉食痛心無已泣血上<lb/>
陳願垂採察若得言叅執事獻可替否冦逆獲除社稷<lb/>
<pb n="KR3k0013_WYG_541-33a"/>
稱慶雖死如生犬馬情畢紹性抗直毎上封事常至懇<lb/>
切不憚犯忤但天性䟱脱言乍高下時人輕之不見採<lb/>
納<lb/>
張普惠為諌議大夫表論時政得失一曰審法度平斗<lb/>
尺調租務輕賦役務省二曰聽輿言察怨訟先皇舊事<lb/>
有不便於政者請悉追改三曰進忠謇退不肖任賢勿<lb/>
貳去邪勿疑四曰興滅國繼絶世勲親之裔所冝收叙<lb/>
書奏孝明靈太后引普惠於宣光殿隨事難詰延對移<lb/>
<pb n="KR3k0013_WYG_541-33b"/>
時令曰寧有先皇之詔一時翻改普惠僶俛不言令曰<lb/>
卿似欲致諌故以左右有人不肯苦言朕為卿屛左右<lb/>
卿其盡陳之對曰聖人之養庶物愛之如傷况今二聖<lb/>
纂承洪緒妻承夫子承父夫父之不可安然仍行豈先<lb/>
帝傳委之本意仰惟先帝作事或有司之謬或權時所<lb/>
行在後以為不可者皆追而正之聖上㤀先帝之自新<lb/>
不問理之伸屈一皆抑之豈蒼生黎庶所仰望於聖徳<lb/>
太后曰小小細務一一翻動更成煩擾普惠曰聖上之<lb/>
<pb n="KR3k0013_WYG_541-34a"/>
養庶物若慈母之養赤子㡬臨危壑將赴水火以煩勞<lb/>
而不救豈赤子所望於慈母太后曰天下蒼生寧有如<lb/>
此苦事普惠對曰天下之親懿莫重於太師彭城王然<lb/>
遂不免枉死微細之苦何可得無太后曰彭城之苦吾<lb/>
已封其三子何足復言普惠曰聖后封彭城之三子天<lb/>
下莫不欣然至徳知慈徳之在上臣所以重陳者凡如<lb/>
此枉乞垂聖察太后曰卿云興㓕國繼絶世㓕國絶世<lb/>
竟復誰是普惠對曰昔淮南逆終漢文封其四子盖骨<lb/>
<pb n="KR3k0013_WYG_541-34b"/>
肉之不可棄親親故也竊見故太尉咸陽王冀州刺史<lb/>
京兆王乃皇子皇孫一徳之虧自貽悔戾沉淪幽壌緬<lb/>
焉弗收豈是興滅繼絶之意乞收𦵏二王封其子孫愚<lb/>
臣之願太后曰卿言有理朕深識之當命公卿博議此<lb/>
事又靈太后父司徒胡國珍薨贈相國太上秦公普惠<lb/>
以前世后父無太上之號詣闕上䟽陳其不可左右畏<lb/>
懼莫敢為通㑹聞胡家穿壙下聞有磐石乃宻表曰臣<lb/>
聞優名寳位王者之所光錫尊君愛親臣子所以慎終<lb/>
<pb n="KR3k0013_WYG_541-35a"/>
必使勲績相侔號秩相可然後能顯揚當時傳徽萬代<lb/>
者矣竊見故侍中司徒胡公懐道含靈實誕聖后載育<lb/>
至尊母儀四海近樞克唯允之寄居槐體論道之明故<lb/>
以功餘九錫褒假鑾纛深聖上之加隆極慈后之至愛<lb/>
憲章天下不亦可乎而太上之號竊謂未𠂻何者易稱<lb/>
天尊地卑乾坤定矣故曰大哉乾元又曰至哉坤元明<lb/>
乾坤不可並大禮記曰天無二日民無二王嘗禘郊社<lb/>
尊無二上明君臣不可並上伏見詔書以司徒為太上秦<lb/>
<pb n="KR3k0013_WYG_541-35b"/>
公夫人為太上秦君夫人蒙號於前司徒繫之於後尊<lb/>
光之美盛矣竊惟高祖受禪於獻文皇帝故仰尊為太<lb/>
上皇皆因上上而生名也皇太后稱令以繫勑下盖取<lb/>
三從之道逺同文母列於十亂則司徒之為太上恐乖<lb/>
繫勑之意春秋傳曰葬稱公臣子辭明不可復加上也<lb/>
書曰兹予大饗於先王爾祖其從與饗之司徒位尊属<lb/>
重必當配饗先朝稱太上以為臣以事太上皇恐非司<lb/>
徒翼翼之心漢祖創有天下尊父曰太上皇母曰昭靈<lb/>
<pb n="KR3k0013_WYG_541-36a"/>
后乃帝者之事晋有小子侯尚曰僭之於天子司徒三<lb/>
公也其可同號於帝乎孔子曰必也正名乎名不正則<lb/>
言不順言不順則事不成事不成則禮樂不興禮樂不<lb/>
興則刑罸不中刑罸不中則民無所措手足易曰有大<lb/>
者不可以盈故受之以謙謙尊而光卑而不可踰天道<lb/>
虧盈而益謙地道變盈而流謙鬼神害盈而福謙人道<lb/>
惡盈而好謙又困於上者必反於下故受之以井比尅<lb/>
吉定兆而以淺改卜羣心悲惋亦或天地神靈所以垂<lb/>
<pb n="KR3k0013_WYG_541-36b"/>
至戒啓聖情伏願聖后廻日月之明察微臣之請停司<lb/>
徒逼同之號從卑下不踰之稱畏困上之監邀謙光之<lb/>
福則天下幸甚臣聞見災修徳災變成善此太戊所以<lb/>
興殷桑穀以之自滅况今卜遷方始當修革之㑹愚以<lb/>
為無上之名不可假之脫譏於千載恐貽不言之咎且<lb/>
君之於臣比葬三臨之禮也司徒誠為后父實人臣也<lb/>
雖子尊不加於父乃天下母以義斷恩不可遂在室之<lb/>
意故曰女子有行遠父母兄弟况乃應坤之載承天之<lb/>
<pb n="KR3k0013_WYG_541-37a"/>
重而朔望於司徒之殯晨昏於郊墓之間雖聖思蒸蒸<lb/>
其不虞冝戒離宸極之嚴居疲雲蹕於道路此於億兆<lb/>
蒼生瞻仰失圖伏願尋載馳之不歸存静方之光大則<lb/>
草木可繁人靈斯穆臣職忝諌司敢獻狂瞽謹冒死上<lb/>
聞不敢宣露乞垂省覽昭臣微欵脫得奉謁聖顔曲盡<lb/>
愚𠂻者死且不朽太后覽表親至國珍宅召集王公八<lb/>
座卿尹及五品以上愽議其事遣使召普惠與相問答<lb/>
又令侍中阮乂中常侍賈燦監觀得失任城王澄問普<lb/>
<pb n="KR3k0013_WYG_541-37b"/>
惠曰漢高祖作帝尊父為太上皇今聖母臨朝贈父太<lb/>
上公求之故實非為無㨿且君舉作則何必維舊對曰<lb/>
天子稱詔太后稱令故周臣十亂文母預焉仰思所難<lb/>
竊謂非疋澄曰前代太后亦有稱詔聖母自欲存謙光<lb/>
之義故不稱耳何得以詔命之别而廢嚴父之孝對曰<lb/>
后父太上自昔未有前代母后豈不欲尊崇其親王何<lb/>
以不遠謨古義而近順今㫖未審太后何故謙於稱詔<lb/>
而不謙於太上竊願聖后終其謙光太傅清河王懌曰<lb/>
<pb n="KR3k0013_WYG_541-38a"/>
昔在僭晋禇氏臨朝殷浩遺禇褒書曰足下今之太上<lb/>
皇也况太上公而致疑對曰禇褒以女輔政辭不入朝<lb/>
淵源譏其不恭<hi>淵源殷浩字</hi>故有太上之刺本稱其非不記<lb/>
其是不謂殿下以此賜難侍中崔光曰張生表中引晋<lb/>
有小子侯出自鄭注非為正經對曰雖非正經之文然<lb/>
述正經之㫖公好古習禮復同斯難御史中丞尉元康<lb/>
因謂崔光曰張表云晋之小子侯以號同稱僭今者太<lb/>
上公名同太上皇比晋小子義似相類但不學不敢辨<lb/>
<pb n="KR3k0013_WYG_541-38b"/>
其是非普惠對曰中丞既疑其是不正其非豈所望於<lb/>
三獨尚書崔亮曰諌議所見正以太上之號不應施於<lb/>
人臣然周有太公尚父亦兼二名人臣尊重之稱固知<lb/>
非始今日普惠對曰尚父者有徳可尚太上者上中之<lb/>
上名同義異此亦非並亮又曰古有文王武王亦有文<lb/>
子武子然則太上皇太上公亦何嫌其同也普惠對曰<lb/>
文武者徳行之迹故迹同則謚同太上公者尊極之位<lb/>
豈得通施於臣下廷尉少卿袁飜曰周官上公九命上<lb/>
<pb n="KR3k0013_WYG_541-39a"/>
大夫四命命數雖殊同為上何必上者皆是極尊普惠<lb/>
厲聲訶飜曰禮有上卿上士何止大夫與公但今所行<lb/>
以太加上二名䨇舉不得非極雕蟲小藝微或相許至<lb/>
於此處豈卿所及飜甚有慚色黙不復言任城王澄曰<lb/>
諌諍之體各言所見至於用捨固在應時卿向答袁氏<lb/>
聲何太厲普惠對曰所言若是冝見採用所言若非懼<lb/>
有罪及是非湏辨非為茍競澄曰朝廷開不諱之門以<lb/>
廣忠言之路卿今意在向義何云乃虞罪罸議者咸以<lb/>
<pb n="KR3k0013_WYG_541-39b"/>
太后當朝志相黨順遂奏曰張普惠辭雖不屈然非臣<lb/>
等所同渙汗已流請依前詔太后復遣阮乂賈燦宣令<lb/>
謂普惠曰朕向召卿與群官對議往復既終皆不同卿<lb/>
表朕之所行孝子之志卿之所陳忠臣之道群公已有<lb/>
成議卿不得苦奪朕懐後有所見勿得難言普惠於是<lb/>
拜令辭還初普惠被召傳詔馳驊騮馬來甚迅速佇立<lb/>
催去普惠諸子憂怖流涕普惠謂曰我當休明之朝掌<lb/>
諌議之職若不言所難言諌所難諌便是唯唯曠官尸<lb/>
<pb n="KR3k0013_WYG_541-40a"/>
禄人生有死死得其所夫復何恨然朝廷有道汝軰勿<lb/>
憂及議罷㫖勞還宅親故賀其幸甚<lb/>
元昭業為諌議大夫孝莊將畋雒南昭業叩馬諌止帝<lb/>
避之而過<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_541-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五百四十一<lb/>
</p>
<p>
</p>
  </div>
</body>
</text>
</TEI>
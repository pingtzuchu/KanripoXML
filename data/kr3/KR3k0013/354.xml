<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百五十四</head>
    <p>
<pb n="KR3k0013_WYG_354-1a"/>
欽定四庫全書<lb/>
　册府元龜卷三百五十四　宋　王欽若等　撰<lb/>
　　將帥部<lb/>
　　　立功第七<lb/>
後魏崔亮孝明初為撫軍將軍定州刺史梁左游擊將<lb/>
軍趙祖悦率衆偷據硤石詔亮假鎮南將軍齊王蕭寳<lb/>
夤鎮東將軍章武王融安南將軍並使持節都督諸軍<lb/>
事以討之靈太后勞遣亮等賜戎服雜物亮至硤石祖<lb/>
<pb n="KR3k0013_WYG_354-1b"/>
悦出城逆戰大破之賊復於城外置二柵欲拒官軍亮<lb/>
焚擊破之殺三千餘人亮與李崇為水陸之期日日進<lb/>
攻而崇不至及李平至乃進軍共平硤石<lb/>
崔孝芬為龍驤將軍時荆州刺史李神儁為梁遣將攻<lb/>
圍詔加孝芬通直散騎常侍以將軍為荆州刺史兼尚<lb/>
書南道行臺領軍司率諸將以援神儁因代焉於時州<lb/>
郡内戍悉已陷没且路繇三鵶賊已先據孝芬所統既<lb/>
少不得徑進遂從𢎞農堰渠山道南入遣弟孝直輕兵<lb/>
<pb n="KR3k0013_WYG_354-2a"/>
在前出賊不意賊便奔散人還安堵孝明嘉勞之并賚<lb/>
馬及綿絹等物孝昌三年梁將成景雋率衆逼彭城除<lb/>
孝芬寧朔將軍率大都督李叔仁柴集等赴戰景雋等<lb/>
力屈退走永安二年莊帝聞元顥有内侵之計勅孝芬<lb/>
南赴徐州顥遂潛師向考城擒大都督濟陽王暉業乘<lb/>
勝徑進遣其後軍都督侯暄守梁國城以為後援孝芬<lb/>
勒諸將馳徃圍暄恐顥遣援乃急攻之晝夜不息五日<lb/>
暄遂突出擒斬之俘其卒三千餘人<lb/>
<pb n="KR3k0013_WYG_354-2b"/>
源子雍為夏州刺史㑹破落汗㧞陵首為反亂北海王<lb/>
顥為大行臺子雍具陳賊可滅之狀顥給子雍兵馬令<lb/>
其先行時東夏合境反叛所在屯結子雍轉鬭而前九<lb/>
旬之中凡數十戰乃平東夏徵稅租粟運於統萬城於是<lb/>
二夏漸寧及蕭寳寅等為賊所敗賊帥宿勤明達遣息<lb/>
阿非率衆邀路華州白水被圍逼關右騷擾咫尺不通<lb/>
時子雍新平黑城遂率士馬并夏州慕義之民攜家席<lb/>
卷鼓行南出賊帥康維摩擁率羌胡守鋸谷斷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>棠橋<lb/>
<pb n="KR3k0013_WYG_354-3a"/>
子雍與交戰大破之生擒維摩又攻賊帥契官斤於楊<lb/>
氏堡破之子雍出自西夏漸至於東轉戰千里至是朝<lb/>
廷始得其委問加散騎常侍使持節假撫軍將軍都督<lb/>
兼行臺尚書復破賊帥紇單步胡提於曲沃堡孝明璽<lb/>
書勞勉之子雍在白水郡復破阿非軍斬獲詔遣侍中<lb/>
尚書令城陽王徽於潼關宣㫖慰勞<lb/>
李苗為西北道行臺與大都督宗正珍孫討汾絳蜀賊<lb/>
平之還除司徒司馬<lb/>
<pb n="KR3k0013_WYG_354-3b"/>
崔延伯為征西將軍時莫折念生兄天生下隴東冦征<lb/>
西將軍元志為天生所擒賊衆甚盛進屯黑水詔延伯<lb/>
為使持節征西將軍西道都督與行臺蕭寳夤討之寳<lb/>
夤與延伯結壘馬嵬南北相去百餘歩寳夤日集督將論討<lb/>
賊方畧延伯每云賊新制勝難與争鋒寳夤正色責之<lb/>
曰君荷國寵靈總戎出討便是安危所繫每云賊不可<lb/>
討以示怯懦損威挫氣乃君之罪延伯明晨詣寳夤自<lb/>
謝仍云今當仰為明公參賊勇怯延伯選精兵數千下<lb/>
<pb n="KR3k0013_WYG_354-4a"/>
渡黑水列陣西進以向賊營寳寅率衆於水東尋原西<lb/>
北以示後繼於時賊衆大盛水西一里營營連接延伯徑<lb/>
至賊壘揚威脇之徐而還退賊以延伯衆少開營競追<lb/>
衆過十倍臨水逼蹙寳夤親觀之懼有虧損延伯不與<lb/>
戰身自殿後抽衆東渡轉運如神須臾濟盡徐乃自渡<lb/>
賊徒奪氣相率還營寳夤大悦謂官屬曰崔公古之闗<lb/>
張也今年何患不制賊延伯馳見寳夤曰此賊非老奴<lb/>
敵公但坐看後日延伯勒衆而出寳夤為後拒天生悉<lb/>
<pb n="KR3k0013_WYG_354-4b"/>
衆來戰延伯申令將士身先士卒陷其前鋒於是勇鋭<lb/>
競進大破之俘斬十萬餘追奔及於小隴秦賊勁强諸<lb/>
將所憚朝廷初議遣將咸云非延伯無以定之果能尅<lb/>
敵授右衞將軍<lb/>
常景為左將軍徐州刺史杜洛周反於燕州乃以景兼<lb/>
尚書為行臺與幽州都督平北將軍元譚以禦之景表<lb/>
求勒幽州諸縣悉入古城山路有通賊之處權發兵夫<lb/>
隨宜置戍以為防遏又以頃來差兵不盡强壯今之三<lb/>
<pb n="KR3k0013_WYG_354-5a"/>
長皆是豪門多丁為之今求權發為兵帝皆從之進號<lb/>
平北將軍别勅譚西至軍都關北從盧龍塞據此二嶮<lb/>
以杜賊出入之路又詔景山中險路之處悉令捍塞景<lb/>
遣府録事參軍裴智成發范陽三長之兵以守白<lb/>
㠈都督元譚據居庸下口俄而安州石離冗城斛鹽三<lb/>
戍兵反結洛周有衆二萬餘自松岍赴賊譚勒别將崔<lb/>
仲哲等截軍都關以待之仲哲戰没洛周又自外應之<lb/>
腹背受敵譚遂大敗諸軍夜散詔以景所部别將李琚<lb/>
<pb n="KR3k0013_WYG_354-5b"/>
為都督代譚征下口降景為後將軍解州任仍詔景為<lb/>
幽安𤣥等州行臺賊既南出鈔掠薊城景命統軍梁仲<lb/>
禮率兵士邀擊破之獲賊將禦夷鎮軍主孫念恒都督<lb/>
李琚為賊所攻薊城之北軍敗而死率屬城人禦之賊<lb/>
不敢逼洛周還據上谷授景平北將軍光祿大夫行臺<lb/>
如故洛周遣其都督王曹紇真馬叱斤等率衆薊南以<lb/>
掠人穀乃遇連雨賊衆疲勞景與都督于榮刺史王延<lb/>
年置兵粟國邀其走路大敗之斬曹紇真洛周率衆南<lb/>
<pb n="KR3k0013_WYG_354-6a"/>
趣范陽景與延年及榮復破之又遣别將重破之於州<lb/>
西虎眼泉禽斬及溺死者甚衆<hi>一云景破杜洛周斬其武川王賀㧞文興</hi>
<hi>别帥侯莫陳升生擒男女四百口牛馬五千餘頭</hi>
楊昱為東南道都督時泰山太守羊侃據郡南叛梁遣<lb/>
將軍王辯率衆侵冦徐州畨郡人續靈珍受梁平北將<lb/>
軍畨郡刺史擁衆一萬攻逼畨城昱遣别將劉馘擊破<lb/>
之臨陣斬靈珍首王辯退走<lb/>
李曄為中散大夫正光二年南荆州刺史桓叔興驅掠<lb/>
<pb n="KR3k0013_WYG_354-6b"/>
城民叛入于梁梁資以兵糧令築谷陂城以立洛州逼<lb/>
土山戍詔曄持節兼尚書左丞為行臺督諸軍討叔興<lb/>
大破之乗勝抜谷陂叔興退走軍還除尚書左丞<lb/>
源子恭為冠軍將軍正光中秦益氐反詔子恭持節為<lb/>
都督河間王琛軍司以討之事平仍行南秦州事後加<lb/>
後將軍平絳蜀反丹谷清亷二路險澀不通以子恭為<lb/>
當郡别將俄而建興蜀復反相與連勢進子恭為持節<lb/>
散騎常侍假平北將軍征建興都督仍兼尚書行臺與<lb/>
<pb n="KR3k0013_WYG_354-7a"/>
正平都督長孫稚合勢進討大破之正平賊帥范明逺<lb/>
與賊帥劉牙奴並面縳請降武泰初郢州刺史元願逹<lb/>
以城降梁詔徵都督尉慶賔還京師回衆𨽻子恭以討<lb/>
之梁將夏侯䕫率衆數萬来冦逺近不安䕫乗勢分兵<lb/>
遂逼新蔡自攻毛城子恭隨方應援賊並破走梁豫州<lb/>
刺史夏侯亶復遣四將率衆三萬入圍南頓北攻陳項<lb/>
子恭遣軍禦之賊復奔退梁直閣將軍軍主胡智逹等<lb/>
八將與其監軍閻次洪入冦屯於州城東北四十餘里<lb/>
<pb n="KR3k0013_WYG_354-7b"/>
子恭擊破之斬智逹生擒次洪板橋蠻文石活石忌麤<lb/>
受梁印節扇誘黨類據險冦竊子恭躬率將士徑襲<lb/>
其柵數日之中殱殪畧盡後叛蠻雷亂清受梁兖<lb/>
州刺史章綬入為冦掠諸蠻從之置立郡縣子恭討平<lb/>
之<lb/>
蕭寳夤為鎮東將軍都督東南揚徐兖三州諸軍事賊<lb/>
將姜慶真内侵圍逼夀春遂據外郭寳夤躬貫甲胄率<lb/>
衆力戰破走之後為車騎大將軍都督徐州東道諸軍<lb/>
<pb n="KR3k0013_WYG_354-8a"/>
事正光末梁遣其將裴邃虞鴻等率衆冦揚州詔寳夤<lb/>
率諸將討之既而揚州刺史長孫稚大破邃軍斬鴻賊<lb/>
遂奔退初秦州城人薛珍劉慶杜遷等反執刺史李彦<lb/>
推莫折大提為首自稱秦王大提尋死其第四子念生<lb/>
竊號改年置　官寮遣其弟天生率衆出隴東攻没汧<lb/>
城陷岐州執元志裴芬之等遂冦雍州屯於黑水朝廷<lb/>
甚憂之乃除寳夤開府西道行臺所部西征寳夤與大<lb/>
都督崔延伯擊天生大破之斬獲十餘萬仍進討高平<lb/>
<pb n="KR3k0013_WYG_354-8b"/>
賊帥万俟醜奴於安定更有負捷時有天水人吕伯度<lb/>
兄弟始共念生同逆後與兄衆保于顯親聚衆討念生<lb/>
戰敗降於胡琛琛以伯度為大都督秦王資其士馬還<lb/>
征秦州大敗念生將杜粲於成紀又破其金城王莫折<lb/>
普賢於永洛城遂至顯親念生率衆身自拒戰又大奔<lb/>
敗伯度乃背胡琛襲琛將劉抜破走之遣其兄子忻和<lb/>
率騎東引國軍念生事迫乃詐降於寳夤朝廷喜伯度<lb/>
立義之功授撫軍將軍涇州刺史平秦郡開國公食邑<lb/>
<pb n="KR3k0013_WYG_354-9a"/>
三千户孝昌二年除寶夤侍中驃騎大將軍寶夤初自黒水<lb/>
終至平凉與賊相對數年攻擊賊亦憚之關中保全寳<lb/>
夤之力矣<lb/>
裴衍為征虜將軍孝昌初梁將曹景宗冦荆州山蠻應<lb/>
之大路斷絶都督崔暹率數萬之衆盤桓魯陽不能前<lb/>
討荆州危急朝廷憂之詔衍為别將假前將軍與𢎞農<lb/>
太守王羆率軍一萬出武關以救荆州賊逆戰於折楊<lb/>
衍大破之賊遂退走荆州圍解<lb/>
<pb n="KR3k0013_WYG_354-9b"/>
費穆為平南將軍孝昌中妖賊李洪於陽城起逆連結<lb/>
蠻左詔穆兼武衞將軍率衆討擊破於闗口之南遷金<lb/>
紫光祿大夫武衞將軍<lb/>
李神軌為武衞將軍相州刺史安樂王鑒據州反詔神<lb/>
軌與都督源子邕等討平之武泰初蠻帥李洪扇動諸<lb/>
落伊闕已東于鞏縣多被燒刼詔神軌為都督與寧朔<lb/>
將軍崔孝暐持節討平之<lb/>
爾朱榮為游擊將軍蠕蠕主阿那瓌冦掠北鄙詔假榮<lb/>
<pb n="KR3k0013_WYG_354-10a"/>
節冠軍將軍别將𨽻都督李崇北征榮率其所部四千<lb/>
人追擊度磧不及而還秀容内附胡民乞扶莫于破郡<lb/>
殺太守南秀容牧子萬子乞真反叛殺太僕卿陸延并<lb/>
州牧子素和婆崘嶮作逆榮並前後討平之遷直閤將<lb/>
軍冠軍將軍仍别將内附叛胡乞步落堅胡劉阿如等<lb/>
作亂𤓰肆勅勒北列步若反於沃陽榮並滅之以功封<lb/>
安平縣開國侯食邑一千戸尋加通直散騎常侍勅勒<lb/>
斛律洛陽作逆桑乾西與費也頭牧子迭相犄角榮率<lb/>
<pb n="KR3k0013_WYG_354-10b"/>
騎破雒陽於深井逐牧子於河西孝莊建義初北海王<lb/>
顥南奔于梁時邢杲冦亂三齊與顥應接顥都督宗正<lb/>
珍孫河内太守元襲固守不降榮攻而尅之斬珍孫元<lb/>
襲以徇帝幸河内城榮與顥相持於河上顥令都督安<lb/>
豐王延明緣河據守榮既未有舟舩不得即渡議欲還<lb/>
北更圖後舉黄門郎楊侃高道穆等並謂大軍若還失<lb/>
天下之望固執以為不可屬會馬渚諸楊云有小船數<lb/>
艘求為鄉導榮乃令都督爾朱兆等率精騎夜濟登岸<lb/>
<pb n="KR3k0013_WYG_354-11a"/>
奮擊顥子領軍將軍冠受率馬歩五千拒戰兆大破之<lb/>
臨陣擒冠受延明聞冠受見擒遂自逃散顥便率麾下<lb/>
南奔後遷天柱大將軍還晉陽先是葛榮枝黨韓婁仍<lb/>
據幽平二州榮遣都督侯淵討斬之時賊帥万俟醜奴<lb/>
蕭寳夤擁衆豳涇兇勢日盛榮遣其從子天光為雍州<lb/>
刺史率都督賀抜岳侯莫陳悦等總衆入關討之天光<lb/>
既至雍州以衆少不敵逡巡未進榮大怒遣其騎兵參<lb/>
軍劉貴馳驛詣軍加天光杖罰天光等大懼乃進討連<lb/>
<pb n="KR3k0013_WYG_354-11b"/>
破之擒醜奴寳夤並檻車送闕門天光又擒王慶雲万<lb/>
俟道樂關西悉平於是天下大難便以盡矣<lb/>
賈顯度孝莊時為統軍將軍從上黨王天穆破邢杲元<lb/>
顥入洛仍與天穆渡河赴行宫於河内顥平以本將軍<lb/>
除廣州刺史<lb/>
樊子鵠為平北將軍元顥入洛薛修義及降蜀陳雙熾<lb/>
等受顥處分率衆攻晉州子鵠出與戰大破之又破修<lb/>
義於土門以功拜撫軍將軍後兼右僕射為行臺督賈<lb/>
<pb n="KR3k0013_WYG_354-12a"/>
智等討吕文欣於東徐州平之出帝太昌初兼尚書左<lb/>
僕射東南道大行臺總大都督杜徳等追討爾朱仲逺<lb/>
仲逺奔梁收其兵馬甲仗時梁遣元樹入冦陷據譙城<lb/>
詔子鵠與德討之樹屯兵梁國欲來逆戰見子鵠軍盛夜<lb/>
退還譙子鵠引兵追躡樹又背城為陣子鵠勒兵直趣<lb/>
城下縱騎衝突樹衆大敗奔入城門城閉隘塞多自殺<lb/>
害於是斬千餘級獲馬數百匹大收鎧仗遂圍城<lb/>
鹿悆為給事黄門郎及東徐城民吕文欣殺刺史元大<lb/>
<pb n="KR3k0013_WYG_354-12b"/>
賓南引賊衆屯柵曲術詔悆使持節散騎嘗侍安東將<lb/>
軍為六州大使與行臺樊子鵠討破文欣之黨重以購<lb/>
之文欣同逆人韓端正斬文欣送首魁帥同死者十二<lb/>
人詔書褒慰<lb/>
侯淵為驃騎將軍前廢帝立幽州刺史劉靈助舉義兵<lb/>
屯於安國城淵與叱列延慶等破擒之<lb/>
崔孝直後廢帝時為寧逺將軍汝南王開府掾領直寢<lb/>
兄孝芬除荆州詔孝直假征虜將軍别將總羽林二千<lb/>
<pb n="KR3k0013_WYG_354-13a"/>
騎與孝芬俱行孝直潛師徑進賊遂破走孝芬入城後<lb/>
梁將曹義宗仍在馬圏鼔動順陽蠻夷緣邉冦竊孝直<lb/>
率衆禦之賊皆退散<lb/>
東魏鄭模為安東將軍万俟醜奴遣將郝虎南侵模攻<lb/>
破其營擒虎以功封槐里縣開國伯邑五百戸<lb/>
鄭尚為統軍東西征討以軍功賜爵汝陽男<lb/>
高元盛為衞將軍天平四年滎陽人張儉等聚衆反於<lb/>
大魏山通西魏元盛討破之<lb/>
<pb n="KR3k0013_WYG_354-13b"/>
賀抜仁為大都督天平四年十二月河間人邢磨納范<lb/>
陽人盧仲禮等各聚衆反元象元年九月抜仁擊破平<lb/>
之<lb/>
北齊慕容儼初仕魏正光中為河間王元琛左廂軍主<lb/>
率衆救夀春以戰功賞帛五十匹軍次西硤石因解渦<lb/>
陽之圍平倉陵城荆山戍梁遣將鄭僧等要戰儼擊之<lb/>
斬其將蕭喬梁人奔遁又襲破王神念等軍擒二百餘<lb/>
人神念僅以身免三年梁遣將攻東豫州詔遣大都督<lb/>
<pb n="KR3k0013_WYG_354-14a"/>
元寳掌討之儼督别將鄭海珍與戰斬其軍主朱僧珍軍<lb/>
副秦太又擊賊王茍於陽夏平之孝昌中爾朱榮入洛<lb/>
授儼京畿南面都督永安中又破梁將馬元逹蔡天起<lb/>
栁伯嘉等累有功除强弩將軍與梁將王𤣥真董當門<lb/>
等戰並破之解穣城圍尅復南陽新鄉轉積射將軍持<lb/>
節豫州防城大都督高祖時為鎮南將軍鎮河橋五城<lb/>
侯景叛儼擊陳郡賊獲景麾下厙狄曷賴及偽署太守<lb/>
鄭道合兖州刺史王彦夏行臺狄暢等擒斬百餘級旋<lb/>
<pb n="KR3k0013_WYG_354-14b"/>
軍項城又擒景偽署刺史辛光及蔡遵并其部下二<lb/>
千人除譙州刺史屢有戰功多所降下<lb/>
高市貴初仕後魏孝昌初恒州内部勅勒劉胡崘等聚<lb/>
衆反市貴為都督率衆討崘一戰破之累遷撫軍將軍<lb/>
諫議大夫及爾朱榮立莊帝市貴預翼戴之勲遷衞將<lb/>
軍光祿大夫秀容大都督第一領民酋長賜爵上雒縣<lb/>
伯爾朱榮擊葛榮於滏口以市貴為前鋒都督葛榮平<lb/>
除使持節汾州刺史後遷驃騎大將軍高祖起義市貴<lb/>
<pb n="KR3k0013_WYG_354-15a"/>
預其謀及樊子鵠據州反隨大都督婁昭討之子鵠平<lb/>
除西兖州刺史高祖以洪峒要險遣市貴鎮之高祖沙<lb/>
苑失利晉州行事封祖業棄城而遁州民柴覽聚衆作<lb/>
逆高祖命市貴討之覽奔柴壁市貴破斬之是時東雍<lb/>
南汾二州境多羣聚為盜因市貴平覽皆散歸復業後<lb/>
秀容人五千户叛應山胡復以市貴為行臺統諸軍討<lb/>
平之<lb/>
叱列平代郡西部人世襲第一領軍酋長魏孝昌末抜<lb/>
<pb n="KR3k0013_WYG_354-15b"/>
陵反叛茹茹餘衆入冦馬邑平以統軍屬有戰功補别<lb/>
將後牧子作亂劉胡崘斛律可那律俱時搆逆以平為<lb/>
都督討定胡崘等魏孝莊初除武衞將軍隨爾朱榮破<lb/>
葛榮平元顥遷中軍都督右衞將軍封癭陶縣伯邑七<lb/>
百户榮死平與榮妻及爾朱世隆等北走長廣王曄立<lb/>
授右衞將軍加京畿大都督<lb/>
李渾仕後魏為散騎常侍普泰中崔社客反於海岱攻<lb/>
圍青州詔渾為征東將軍都官尚書行臺赴援而社客<lb/>
<pb n="KR3k0013_WYG_354-16a"/>
宿將多謀諸城各自保固堅壁清野議有異同渾曰社<lb/>
客賊之根本圍城復踰晦朔烏合之衆易可分離若簡練<lb/>
驍勇銜枚夜襲徑趣營下出其不意咄嗟之間便可擒<lb/>
殄如社客就擒則諸郡可傳檄而定何意冐熱攻城疲<lb/>
損軍士諸將遲疑渾乃決行未明逹城下賊徒驚散生<lb/>
擒社客斬首送洛海隅清定<lb/>
斛律羌舉仕魏為大都督潁川人張儉聚衆反叛西逼<lb/>
闗右羌舉隨都督侯景髙昻等討平之<lb/>
<pb n="KR3k0013_WYG_354-16b"/>
薛修義仕魏為關右行臺樊子鵠之據兖州修義從大<lb/>
司馬婁昭破平之後為衞尉卿山胡侵亂晉州遣修義<lb/>
追討破之<lb/>
王琳初仕梁為建寧縣侯侯景遣將宋子仙據郢州琳<lb/>
攻尅之擒子仙又隨王僧辯破景後拜湘州刺史平景<lb/>
之勲與杜龕俱為第一以罪下吏復除湘州刺史陳霸先<lb/>
既殺王僧辯推立敬帝以侍中司空徵琳不從命乃大營<lb/>
樓艦將圖義舉琳將帥各乘一艦每行戰艦以千數以野<lb/>
<pb n="KR3k0013_WYG_354-17a"/>
猪為名陳武帝遣將侯安都周文育等誅琳乃受梁禪<lb/>
安都嘆曰我其敗乎師無名矣逆戰於沌口琳乘平肩<lb/>
輿執鉞而麾之擒安都文育其餘無所漏唯以周鐵虎<lb/>
一人背恩斬之鏁安都文育寘琳所坐艦中令一閹豎<lb/>
監守之<lb/>
堯雄初仕魏為宣威將軍從叱列延討劉靈助平之拜<lb/>
鎮東將軍燕州刺史及高祖義旗初建以為車騎大將<lb/>
軍瀛州刺史武帝入關雄為大都督隨高昂破賀拔勝<lb/>
<pb n="KR3k0013_WYG_354-17b"/>
於穣城周旋征討三荆仍除二豫揚郢四州都督豫州<lb/>
刺史及梁以元慶和為魏王侵擾南境雄率衆討之大<lb/>
破慶和於南頓尋與行臺侯景破梁楚二州民上書更<lb/>
乞雄為刺史復行豫州事隨行臺任延敬討賀若徽于<lb/>
潁川延敬等失利雄收集散卒保大梁州文帝因延敬<lb/>
之敗遣右丞韋孝寛等攻豫州雄都督郭丞伯程多寳<lb/>
等舉豫州降敵雄外兵參軍王恒伽等從大梁邀斬多<lb/>
寳西魏以丞伯為潁川太守雄仍與行臺侯景討之雄<lb/>
<pb n="KR3k0013_WYG_354-18a"/>
别攻破樂口擒丞伯進討懸瓠逐西魏刺史趙繼宗韋<lb/>
孝寛等復以雄行豫州事<lb/>
任延敬初仕西魏為徐州刺史潁川長史賀若徽執刺<lb/>
史田迅據城降魏復令延敬率豫州刺史堯雄等討之<lb/>
魏遣其將怡峯率衆來援延敬等與戰失利收還北豫<lb/>
仍與行臺侯景司徒高昂等相㑹共攻潁川拔之<lb/>
斛律金初仕東魏為汾州大都督從高祖破紇豆陵於<lb/>
河西元象中與行臺薛修義共圍喬山之冦俄而高祖<lb/>
<pb n="KR3k0013_WYG_354-18b"/>
至仍共討平之因從高祖攻下南絳邵郡等數城武定<lb/>
初北豫州刺史高仲密據城西叛周文帝入冦洛陽高<lb/>
祖使金統劉豐步大汗薩等歩騎數萬守河陽城以拒<lb/>
之高祖到仍從破宻軍還除大司馬改封石城郡公邑<lb/>
一千戸轉第一領民酋長三年高祖出軍襲山胡分為<lb/>
二道以金為南道軍司繇黄櫨嶺出高祖自出北道度<lb/>
赤谼嶺㑹金於烏突戍合擊破之軍還出為冀州刺史<lb/>
四年詔金率衆從烏蘇道㑹高祖於晉州仍從攻玉壁<lb/>
<pb n="KR3k0013_WYG_354-19a"/>
軍還高祖使金總督大衆從歸晉陽後為肆州刺史高<lb/>
祖詔金率衆㑹攻潁川事平復使金率軍從崿坂送米<lb/>
宜陽西魏九曲戍將馬紹隆據險要鬭金破之以功别<lb/>
封安平縣男後遷太師文宣天保中茹茹為突厥所破<lb/>
種落分散慮其犯塞驚擾邉民乃詔金率騎三萬屯白<lb/>
道以備之而虜帥豆婆吐久備將三千餘戸密欲西過<lb/>
候騎還吿金勒所部追擊盡俘其衆茹茹但鉢將舉國<lb/>
西徙金獲其候騎送之并表陳虜可擊取之勢顯祖於<lb/>
<pb n="KR3k0013_WYG_354-19b"/>
是率衆與金共討之於吐賴獲二萬餘戸而還進位右<lb/>
丞相<lb/>
李愍東魏時為南荆州大都督時梁遣南司州刺史任<lb/>
思祖隨郡太守桓和等率馬步三萬兼發邉蠻圍逼下<lb/>
㳾戍愍躬自討擊之詔加車騎將軍<lb/>
慕容紹宗魏末從爾朱榮以軍功封索盧縣侯後從髙祖<lb/>
破羊侃又與元天穆平邢杲累遷并州刺史後為豫州<lb/>
刺史西魏將獨孤如願據洛州梁潁之間冦盜蜂起高<lb/>
<pb n="KR3k0013_WYG_354-20a"/>
祖命紹宗率兵赴武牢與行臺劉貴等平之進爵為公<lb/>
還朝遷御史中尉屬梁人劉烏黑入冦徐方令紹宗率<lb/>
兵討擊之大破因除徐州刺史烏黑收其散衆復為侵<lb/>
竊紹宗密誘其徒黨數月間遂執烏黑殺之侯景反叛<lb/>
命紹宗為東南道行臺加開府轉封燕郡公與韓軌等<lb/>
詣瑕邱以圖進取梁武帝遣其兄子貞陽侯淵明等率<lb/>
衆十萬頓軍寒山與侯景犄角壅泗水灌彭城仍詔紹<lb/>
宗為行臺節度三徐二兖州軍事與大都督髙岳等出討<lb/>
<pb n="KR3k0013_WYG_354-20b"/>
大破之擒淵明及其將帥等俘獲甚衆乃囘軍討侯景于<lb/>
渦陽于時景軍甚衆前後諸將徃者莫不為其所輕及<lb/>
聞紹宗與岳將至深有懼色謂其屬曰岳所部兵精紹<lb/>
宗舊將宜共慎之於是與景接戰諸將持疑無肯先者<lb/>
紹宗麾兵徑進諸將從之因而大捷景遂奔遁軍還别<lb/>
封永樂縣子<lb/>
范舍樂初從爾朱兆為都督髙祖義舉棄兆歸信都從高<lb/>
祖破兆於廣阿韓陵並有功賜爵平舒男每從征役多<lb/>
<pb n="KR3k0013_WYG_354-21a"/>
有克捷除相府左廂大都督<lb/>
敬顯儁初為高祖别駕及義舉以儁為行臺倉部郎中<lb/>
從攻鄴令顯儁督造土山城拔又從平西胡轉都官<lb/>
尚書與諸將征討累有功又從高祖平冦難破周文帝<lb/>
敗侯景平夀春定淮南又畧地三江口多築城戍累除兖<lb/>
州刺史<lb/>
段韶為高祖親信都督從帝出晉陽追爾朱兆於赤谼<lb/>
嶺平之以軍功封下洛縣男後遷武衞將軍周宇文䕶<lb/>
<pb n="KR3k0013_WYG_354-21b"/>
母閻氏先配中山宫䕶聞閻尚存乃因邉境移書請還<lb/>
其母并通隣好文襄許之䕶得其母乃遣將尉遲迥等<lb/>
襲雒陽韶與蘭陵王長恭大將軍斛律光率衆擊之韶<lb/>
旦將帳下二百騎與諸軍共登邙阪聊觀周軍形勢至<lb/>
太和谷便值周軍即遣馳吿諸營追集兵馬仍與諸軍<lb/>
結陣以待韶為左軍蘭陵王為中軍斛律光為右軍與周人<lb/>
相對韶遥謂周人曰汝宇文䕶幸得其母不能懐恩報<lb/>
徳今日之來竟何意也周人曰天遣我來有何可問韶<lb/>
<pb n="KR3k0013_WYG_354-22a"/>
曰天道賞善罰惡當遣汝送死來耳周軍乃以歩人在<lb/>
前上山逆戰韶以彼徒我騎且却且引待其力敝乃下<lb/>
馬擊之短兵始交周人大潰其中軍所當者亦一時瓦<lb/>
解投墜溪谷而死者甚衆雒城之圍亦即奔遁盡棄營<lb/>
幕從邙山至榖水三十里中軍資器物彌滿川澤車駕<lb/>
幸雒陽親勞將士於河陰置酒高㑹䇿勲命賞除太宰<lb/>
封靈武縣公天保中梁將東方白額潜至宿豫招誘邉<lb/>
民殺害長吏淮泗擾動詔徵韶討之既至㑹梁將嚴超<lb/>
<pb n="KR3k0013_WYG_354-22b"/>
逹等軍逼涇州又陳武帝率衆將攻廣陵刺史王敬寳<lb/>
遣使告急復有尹令思率衆萬餘人謀襲盱眙三軍咸懼<lb/>
韶謂諸將曰自梁氏喪亂國無定主人懐去就强者從<lb/>
之霸先等智小謀大政令未一外託同徳而内有離心<lb/>
諸君不足憂吾揣之熟矣乃留儀同敬顯儁堯雄等<lb/>
圍守宿豫自將步騎數千人倍道赴涇州塗出盱眙令<lb/>
思不虞大軍卒至望旗奔北進與超逹合戰大破之盡<lb/>
獲其舟艦器械謂諸軍士曰呉人輕躁本無大謀今破<lb/>
<pb n="KR3k0013_WYG_354-23a"/>
超逹霸先必走即回赴廣陵陳武帝果遁去追至揚子<lb/>
柵望揚州城乃還大獲其軍資器物旋師宿豫六月韶<lb/>
遣辯士喻白額禍福白額於是開門請盟韶與行臺辛<lb/>
術等議且為受盟盟訖度白額終不為用因執而斬之<lb/>
并其諸弟等並傳首京師江淮帖然民皆安輯顯祖嘉<lb/>
其功詔賞呉口七十人封平原郡王<lb/>
蔡儁初仕魏從高祖為都督隨領軍婁昭攻樊子鵠於<lb/>
兖州又與行臺元子思討元慶和俱平之侯深反復以<lb/>
<pb n="KR3k0013_WYG_354-23b"/>
儁為大都督率衆討之深敗走<lb/>
厙狄回雒為高祖右廂都督從征山胡先鋒斬級除朔<lb/>
州刺史破周文於河陽轉授夏州刺史邙山之役力戰<lb/>
有功増邑通前七百戸<lb/>
王則為征南將軍從行臺侯景周旋征討屢有功績<lb/>
暴顯東魏時為征南將軍廣州刺史武定二年侯景反<lb/>
於河南為景所攻顯率左右百餘騎突出賊營拔河南<lb/>
歸國時高岳慕容紹宗等即配顯士馬隨岳等破景於<lb/>
<pb n="KR3k0013_WYG_354-24a"/>
渦陽三年與清河王高岳襲歴陽取之為贓貨解鄭州<lb/>
大理禁止處斷未訖為合肥被圍遣與步汗薩慕容儼<lb/>
等同攻梁北徐州擒刺史王疆與梁秦州刺史嚴超達戰<lb/>
於涇城破之五年授儀同三司又與髙岳臨漢水攻下梁<lb/>
西楚州獲刺史許法光<lb/>
薛震為廣州刺史從慕容紹宗討侯景以功别封膚施<lb/>
縣男文宣天保四年從討山胡破茹茹並有功績累遷<lb/>
譙州刺史<lb/>
<pb n="KR3k0013_WYG_354-24b"/>
杜弼文襄時為中軍大將軍破蕭明於塞山别與領軍<lb/>
潘樂攻拔梁潼州仍與樂等撫軍恤民合境傾賴<lb/>
斛律平為肆州刺史周太祖遣其右將軍李小光據梁<lb/>
州平以偏師討擒之出為燕州刺史入兼左衞將軍領<lb/>
衆一萬討北徐賊破之<lb/>
綦連猛文宣天保元年為都督東秦州刺史隨斛律敦<lb/>
北征茹茹敦令猛輕將百騎深入覘候還至白道與軍<lb/>
相㑹因此追躡遂大破之賚帛三百段皇建初為左右<lb/>
<pb n="KR3k0013_WYG_354-25a"/>
大將軍從孝昭討奚賊大捷獲馬二千疋牛羊三萬頭<lb/>
盧潜天保中為南討經畧陳秦譙二州刺史王奉國合<lb/>
州刺史周令珍前後入冦潜輙破平之以功加散騎常<lb/>
侍<lb/>
斛律光為左衛將軍天保中從征出塞光先驅破敵多<lb/>
斬首虜并獲雜畜還除晉州刺史後遷衞將軍河清三<lb/>
年周將逹奚成興等來冦平陽詔光率步騎三萬禦之<lb/>
興等聞而退走光逐北遂入其境獲三千餘口而還遷<lb/>
<pb n="KR3k0013_WYG_354-25b"/>
司徒左衞將軍其年周遣柱國大司馬尉遲迥齊國公<lb/>
宇文憲柱國庸國公可叱雄等衆稱十萬冦雒陽光率<lb/>
騎五萬馳徃赴擊戰於邙山迥等大敗光親射雄殺之<lb/>
斬捕首虜三千餘級迥憲僅而獲免盡收其甲兵輜重<lb/>
仍以死者積為京觀世祖幸雒陽䇿勲班賞遷太尉又<lb/>
封冠軍縣公後主天統三年十二月周遣將圍雒陽壅<lb/>
絶粮道武平元年正月詔光率步騎三萬討之軍次定<lb/>
隴周將張掖公宇文桀中州刺史梁士彦開府司水大<lb/>
<pb n="KR3k0013_WYG_354-26a"/>
夫梁景興等又屯鹿盧交道光擐甲執鋭身先士卒鋒<lb/>
刃纔交桀衆大潰斬首三千餘級直到宜陽與周齊國<lb/>
公宇文憲申國公㩉跋顯敬相對十旬光置築統闗豐<lb/>
化二城以通宜陽之路軍還行次安鄴憲等衆號五萬<lb/>
乃躡軍後光縱騎擊之憲衆大潰虜其開府宇文英都<lb/>
督越勤世良韓延等又斬首三百餘級憲仍令桀及其<lb/>
大將軍中部公梁雒都與景興士彦等步騎三萬於鹿<lb/>
盧交塞斷要路光與韓貴孫呼延族王顯等合擊大破<lb/>
<pb n="KR3k0013_WYG_354-26b"/>
之斬景興獲馬千疋詔加右丞相并州刺史<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三百五十四<lb/>
</p>
<p>
</p>
  </div>
</body>
</text>
</TEI>
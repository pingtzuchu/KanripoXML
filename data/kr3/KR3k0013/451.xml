<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百五十一</head>
    <p>
<pb n="KR3k0013_WYG_451-1a"/>
欽定四庫全書<lb/>
　册府元龜卷四百五十一　宋　王欽若等　撰<lb/>
　　將帥部<lb/>
　　　　爭功　　矜伐<lb/>
　　　爭功<lb/>
書曰汝惟不矜天下莫與汝爭能蓋夫狠而求勝競不<lb/>
以心斯事之末而徳之醜也肇自三季世事軍旅後已<lb/>
之義靡篤奪人之心紛起其有受鈇鉞之寄忘禮讓之<lb/>
<pb n="KR3k0013_WYG_451-1b"/>
訓當受脤齊出握兵分道搴旗斬將攻畧城池競圖勲<lb/>
伐相尚謀詐或逗遛期㑹以沮彼衆或增益首級以大<lb/>
己功或倍道以先至或抽戈以相逐書勞之際求質實<lb/>
於俘獲行封之始請辨正於先後廷爭以發憤歎耦語<lb/>
以圖叛戾至有奪珪爵伏斧鑕而不悔者矣兹所謂矜<lb/>
其能而喪厥功者焉<lb/>
穿封戍為楚大夫楚子侵鄭至于城麇鄭皇頡戍之出<lb/>
與楚師戰敗穿封戍囚皇頡公子圍與之爭之正於伯<lb/>
<pb n="KR3k0013_WYG_451-2a"/>
州犂<hi>正曲直也</hi>伯州犂曰請問於囚乃立囚伯州犂曰所争<lb/>
君子也其何不知上其手曰夫子為王子圍寡君之貴<lb/>
介弟也下其手曰此子為穿封戍方城外之縣尹也誰<lb/>
獲子<hi>上下手以道囚意也</hi>囚曰頡遇王子弱焉<hi>弱敗也言為王子所得</hi>戍怒<lb/>
抽戈逐王子圍弗及楚人以皇頡歸<lb/>
趙鞅為晉大夫<hi>簡子也</hi>帥師納衞太子蒯聵于戚齊人輸<lb/>
范氏粟鄭子姚子般送之趙鞅禦之遇於齊將戰郵無<lb/>
恤御簡子衞太子為右鄭人擊簡子中肩斃于車中<hi>斃踣</hi>
<pb n="KR3k0013_WYG_451-2b"/>
<hi>也</hi>太子救之以戈鄭師北既戰簡子曰吾伏弢嘔血<hi>弢弓</hi>
<hi>衣嘔吐也</hi>鼓音不衰今日我上也<hi>功為上</hi>太子曰吾救主於車<lb/>
退敵於下我右之上也郵良曰我兩靷將絶吾能止之<lb/>
<hi>止使不絶</hi>我御之上也駕而乗材兩靷皆絶<hi>材横木明細小也傳言簡子不</hi>
<hi>讓下自伐</hi>
漢蕭何為丞相髙帝五年先封酇侯<hi>酇音贊屬南陽</hi>食邑八千<lb/>
戸功臣皆曰臣等身被堅執兵多者百餘戰少者數十<lb/>
合攻城略地大小各有差今蕭何未有汗馬之勞徒持<lb/>
<pb n="KR3k0013_WYG_451-3a"/>
文墨議論不戰顧居臣等上何也<hi>顧猶反也</hi>帝曰諸君知獵<lb/>
乎曰知之知獵狗乎曰知之帝曰夫獵追殺獸者狗也<lb/>
而發縱指示獸者人也<hi>縱音子用切發縱謂解抽而放之指示者以手指示之</hi>今<lb/>
諸君徒能得走獸耳功狗也至如蕭何發縱指示功人<lb/>
也且諸君徒以身從我多者三兩人蕭何舉宗數十人<lb/>
皆隨我功不可忘也羣臣後皆莫敢言是時帝已大封<lb/>
功臣三十餘人其餘爭功未得行封帝居南宫從復道<lb/>
上<hi>復音複上下有道故謂之復</hi>見諸將耦語以問張良良曰陛下與<lb/>
<pb n="KR3k0013_WYG_451-3b"/>
此屬共取天下今已為天子而所封皆故人所愛所誅<lb/>
皆平生仇怨今軍吏計功以天下為不足用徧封<hi>言有功者</hi>
<hi>多而土地少</hi>而恐以過失及誅故相聚謀反耳帝曰為之奈<lb/>
何良曰取上素所不快<hi>言有舊嫌者</hi>計羣臣所共知最甚者<lb/>
一人先封以示羣臣三月上置酒封雍齒因趣丞相急<lb/>
定功行封<hi>趣讀曰促</hi>
荀彘為左將軍武帝元封二年遣與樓船將軍楊僕擊<lb/>
朝鮮右渠左將軍破浿水上軍乃前至城下圍其西北<lb/>
<pb n="KR3k0013_WYG_451-4a"/>
樓船亦往㑹居城南右渠遂堅城守數月未能下左將<lb/>
軍急擊之朝鮮大臣廼隂間使人私約降樓船往來言<lb/>
尚未肯决左將軍數與樓船期戰樓船欲就其約不㑹<lb/>
左將軍亦使人求間隙降下朝鮮不肯心附樓船以故<lb/>
兩將不相得左將軍心意樓船前有失軍罪<hi>意疑也</hi>今與<lb/>
朝鮮和善而又不降疑其有反計未敢發言天子曰將<lb/>
率不能前乃使衞山諭降右渠不能顓决與左將軍相<lb/>
誤卒沮約<hi>顓與専同卒終也沮壊也</hi>今兩將圍城又乖異以故久不<lb/>
<pb n="KR3k0013_WYG_451-4b"/>
决使故濟南太守公孫遂往正之有便宜得以從事遂<lb/>
至左將軍曰朝鮮當下久矣不下者樓船數期不㑹具<lb/>
以素所意告遂曰今如此不取恐為大害非獨樓船又<lb/>
且與朝鮮共滅吾軍遂亦以為然而以節召樓船將軍<lb/>
入左將軍軍計事即令左將軍戲下執縳樓船將軍<hi>戲讀</hi>
<hi>與麾同</hi>并其軍以報天子許左將軍已并兩軍即急擊朝<lb/>
鮮朝鮮相路人相韓陶尼谿相參將軍王唊<hi>戎狄不知官紀故皆</hi>
<hi>稱相相路人一也相韓陶二也尼谿相參三也將軍王唊四也唊音作頰也</hi>相與謀曰始欲<lb/>
<pb n="KR3k0013_WYG_451-5a"/>
降樓船樓船今執獨左將軍并將戰益急恐不能與<lb/>
<hi>不能與猶言不如也</hi>王又不肯降陶唊路人皆亡降漢路人道死<lb/>
元封三年夏尼谿相參乃使人殺朝鮮王右渠來降王<lb/>
險城未下故右渠之大臣成已又反復攻吏左將軍使<lb/>
右渠子長<hi>右渠之子名長</hi>降相路人子最<hi>相路人前已降漢而死於道故謂之降相</hi>
<hi>最者其子名</hi>告諭其民誅成已故遂定朝鮮左將軍徴至坐<lb/>
爭功相嫉乖計棄市樓船將軍已坐兵至列口當待左<lb/>
將軍<hi>列口縣名也度海先得之</hi>擅先縱失亡多當誅贖為庶人<lb/>
<pb n="KR3k0013_WYG_451-5b"/>
後漢任尚為中郎將元初五年與度遼將軍鄧遵擊西<lb/>
羌有功遵以太后從弟故爵封優大尚與遵爭功又詐<lb/>
增首級受財枉法贓千萬以上檻車徴棄市<lb/>
晉王渾為安東將軍都督揚州諸軍事鎭壽春及伐吳<lb/>
吳遣司徒何植建威將軍孫晏送印節詣渾降既而王<lb/>
濬破石頭降吳威名益振明日渾始濟江登建業宫釃<lb/>
酒髙㑹自以先據江上破吳中軍按兵不進致在王濬<lb/>
之後意甚愧恨有不平之色頻奏濬罪狀時人譏之<lb/>
<pb n="KR3k0013_WYG_451-6a"/>
宋張僧産龍驤將軍興世弟也時鄧琬輔晉安王僭逆<lb/>
興世擊敗之琬死别將劉胡走入沔衆稍散比至石城<lb/>
裁餘數騎竟陵郡丞陳懐眞聞胡經過率數十人斷道<lb/>
邀之胡人馬既疲自度不免因隨懐眞入城告渴與之<lb/>
酒胡飲酒畢引佩刀自刺不死斬首送京邑僧産追胡<lb/>
未至石城數十里逢送胡首信將還竟陵殺懐眞竊有<lb/>
其功<lb/>
南齊崔恭祖為平南將軍崔慧景司馬恭祖驍勇便<lb/>
<pb n="KR3k0013_WYG_451-6b"/>
馬矟氣力絶人頻經軍戰討王敬則與左興盛軍容袁<lb/>
文曠爭敬則首訴明帝曰恭祖秃馬絳衫手刺倒賊故<lb/>
文曠得斬其首以死易勲而見枉奪若失此勲要當刺<lb/>
殺左興盛帝以其勇使謂興盛曰何容令恭祖與文曠<lb/>
爭功遂封三百戸<lb/>
後魏崔亮為鎭南將軍與李平等討梁將趙祖悅於硤<lb/>
石李平部分諸軍將水陸兼進以討堰賊亮違平節度<lb/>
以疾請還隨表而發平表亮肆其専恣輕輙還歸此而<lb/>
<pb n="KR3k0013_WYG_451-7a"/>
不糾法將焉寄及平至亮與爭功於禁中形於聲色<lb/>
陽固為前將軍典科揚州勲賞初硤石之役固有先登<lb/>
之功而朝賞未及至是與尚書令李崇訟勲更相表崇<lb/>
雖貴盛固據理不撓談者稱焉<lb/>
隋賀若弼為吳郡總管韓擒虎為廬州總管開皇九年<lb/>
伐陳擒虎為先鋒弼為行軍總管及平陳至京弼與韓<lb/>
擒虎爭功於帝前弼曰臣在蔣山死戰破其銳卒擒其<lb/>
驍將震揚威武遂平陳國韓擒虎畧不交戰豈臣之比<lb/>
<pb n="KR3k0013_WYG_451-7b"/>
擒虎曰本奉明㫖令臣與弼同時合勢以取偽都弼乃<lb/>
敢先期逢賊遂戰致令將士傷死甚多臣以輕騎五百<lb/>
兵不血刃直取金陵降任蠻奴執叔寶據其府庫傾其<lb/>
巢穴弼至夕方扣北掖門臣啟關而納之斯乃救罪不<lb/>
暇安得與臣相比上曰二將俱合上勲於是進位柱國<lb/>
賜物八千段<lb/>
李徳林為内使令自隋有天下每贊平陳之計開皇八<lb/>
年車駕幸同州從駕還在塗中髙祖以馬鞭南指云待<lb/>
<pb n="KR3k0013_WYG_451-8a"/>
平陳訖㑹以七寶莊嚴公使自山東無及之者及平陳<lb/>
受柱國郡公實封八百戸賞物三千段晉王已宣勑訖<lb/>
有人說髙熲曰天子畫策晉王及諸將戮力之所致也<lb/>
今乃歸功於李徳林諸將必當憤惋且後世觀公有若<lb/>
虚行熲入言之髙祖乃止<lb/>
唐淮安王神通為左武衞大將軍貞觀元年拜開府儀<lb/>
同三司賜實封五百戸時太宗謂諸功臣曰朕敘公等<lb/>
勲效量定封邑恐不能盡當各自言神通曰義旗初起<lb/>
<pb n="KR3k0013_WYG_451-8b"/>
臣率兵先至今房𤣥齡杜如晦等刀筆之人功居第一<lb/>
臣且不服帝曰義旗初起人皆有心叔父雖率兵先至<lb/>
未嘗身履行陣山東未定受委専征建徳南侵全軍䧟<lb/>
没及劉黑闥翻動叔父望風而破今論勲行賞𤣥齡等<lb/>
有籌謀帷幄定社稷功所以漢之蕭何雖無汗馬指縱<lb/>
推轂故功居第一叔父與國至親誠無所愛必不可縁<lb/>
私濫與勲臣同賞耳<lb/>
尉遲敬徳貞觀中為右武侯大將軍好訐直又負其功<lb/>
<pb n="KR3k0013_WYG_451-9a"/>
嘗侍宴慶善宫時有班在其上者敬徳怒曰汝有何功<lb/>
合坐我上任城王道宗次其下因解喻之敬徳勃然拳<lb/>
毆道宗目幾至眇太宗不懌而罷<lb/>
伊愼為江西節度使曹嗣王臯都知兵馬使臯攻李希<lb/>
烈安州使慎盛兵圍之賊懼臯使至城中以約降臯使<lb/>
都虞候王鍔懸而入既成約殺不從者以出明日城開<lb/>
臯以其衆入愼以賊之恟懼繇其圍也色不下鍔鍔稱<lb/>
疾避之<lb/>
<pb n="KR3k0013_WYG_451-9b"/>
宋威乾符中為招討使與賊王仙芝戰不利詔以監軍<lb/>
楊復光總其兵初仙芝衆號三十萬既䧟江陵獲舉于<lb/>
温廷浩遣修表請節朝議不允及復光為招討監軍遣<lb/>
判官吳彦宏諭以朝㫖釋罪别加官爵仙芝乃令其將<lb/>
尚君長蔡温王楚彦䓁相次詣闕請罪且求恩命時威<lb/>
欲害其功並擒之以送京師朝廷不詢其本悉斬之繇<lb/>
是賊怒悉銳擊官軍威大敗復光収其衆以統之<lb/>
後唐李存信唐末為武皇馬歩軍都校與李存孝擊張<lb/>
<pb n="KR3k0013_WYG_451-10a"/>
濬軍於平陽時存孝驍勇冠絶軍中皆下之唯存信與<lb/>
爭功由是相惡有同水火<lb/>
　　　矜伐<lb/>
書曰汝惟不矜天下莫與汝爭能汝惟不伐天下莫與<lb/>
汝爭功仲尼曰如有周公之才之美使驕且吝其餘不<lb/>
足觀也已然則卑以自牧為而不有俛之而莫測仰之<lb/>
而彌髙斯乃㧞乎其萃髙世作程者之所為也乃有荷<lb/>
登壇之寄居分閫之重或破敵平亂自恃其勲業或露<lb/>
<pb n="KR3k0013_WYG_451-10b"/>
才揚已願從其驅策或形謇驁之迹或張誇大之言以<lb/>
致使氣陵上席寵驕物踐危機而不悟犯清議而莫逃<lb/>
垂之編簡良可痛惜老子所謂富貴而驕自招其咎者<lb/>
其是之謂矣<lb/>
髙固齊大夫也魯成公二年髙固入晉師桀石以投人<lb/>
<hi>桀擔也</hi>禽之而乗其車<hi>既獲其人因釋已車而載所獲者車</hi>繫桑本焉以徇<lb/>
齊壘<hi>將至齊壘以桑繫車而走欲自異</hi>曰欲勇者賈余餘勇<hi>賈買也言己勇有餘</hi>
<hi>故賣之</hi>
<pb n="KR3k0013_WYG_451-11a"/>
漢樊噲封舞陽侯髙后怒匈奴召丞相及噲季布等議<lb/>
斬其使者發兵而擊之樊噲曰臣願得十萬衆横行匈<lb/>
奴中問季布季布曰噲可斬也前陳豨反於代漢兵三<lb/>
十二萬噲為上將軍時匈奴圍髙帝於平城噲不能解<lb/>
圍天下歌之曰平城之下亦誠苦七日不食不能彀弩<lb/>
<hi>彀張也音工豆反</hi>今歌唫之聲未絶傷痍者甫起<hi>唫古吟字痍創也甫始也</hi>
<hi>痍音夷</hi>而噲欲揺動天下妄言以十萬衆横行是面謾<hi>謾欺</hi>
<hi>誑也音曼又音莫連反</hi>且匈奴與漢殊俗得其善言不足喜惡言<lb/>
<pb n="KR3k0013_WYG_451-11b"/>
不足怒也髙后曰善<lb/>
魏鄧艾為鎭西將軍既破蜀於緜竹築臺以為京觀用<lb/>
彰戰功士卒死事者皆與蜀兵同共埋葬艾深自矜伐<lb/>
謂蜀士大夫曰諸君賴遭某故得有今日耳如遇吳漢<lb/>
之徒已殄滅矣又曰姜維自一時健兒也與某相隨故<lb/>
窮耳有識者笑之<lb/>
蜀魏延為征西大將軍延每隨諸葛亮出輙欲請兵萬<lb/>
人與亮異道㑹於潼關如韓信故事亮制而不許延常<lb/>
<pb n="KR3k0013_WYG_451-12a"/>
以亮為怯歎恨已才用之不盡<lb/>
晉郭黙明帝時為右將軍黙樂為邊將不願宿衞及赴<lb/>
召謂平南將軍劉𦙍曰我能禦胡而不見用右軍主禁兵<lb/>
若疆塲有虞被使出征方始配給軍卒無素恩信不著<lb/>
以此臨敵少有不敗矣時當為官擇才若人臣自擇官<lb/>
安得不亂乎𦙍曰所論事雖然非小人所及也<lb/>
劉毅為衞將軍荆州刺史毅性剛猛沉斷而専肆狠愎<lb/>
與劉裕協成大業而功居其次深自矜伐不相推伏及<lb/>
<pb n="KR3k0013_WYG_451-12b"/>
居方嶽嘗怏怏不得志裕每柔而順之毅驕縱滋甚每<lb/>
覽史籍至藺相如降屈於亷頗輙絶歎以為不可能也<lb/>
宋謝晦為撫軍將軍荆州刺史甚有自矜之色將之鎭<lb/>
詣從叔光禄大夫曕瞻問晦年答之曰三十五瞻笑曰<lb/>
昔荀郎中二十七為北府都督卿比之已為老矣晦有<lb/>
愧色<lb/>
南齊垣崇祖為胊山戍主崇祖啟明帝曰淮北士民力<lb/>
屈胡圍南向之心日夜以冀崇祖父伯並為淮北州郡<lb/>
<pb n="KR3k0013_WYG_451-13a"/>
門族布在北邊百姓所信一朝嘯咤事功可立名位尚<lb/>
輕不足威衆乞假名號以示逺近帝以為輔國將軍北<lb/>
琅邪蘭陵二郡太守崇祖在淮隂見帝便相比韓信白<lb/>
起咸不信唯帝獨許之崇祖再拜奉㫖及破虜明帝謂<lb/>
朝臣曰崇祖許為我制虜果如其言其嘗自擬韓白今<lb/>
眞其人也<lb/>
梁韋叡為平北將軍寧蠻校尉雍州刺史初髙祖義兵<lb/>
檄至叡起兵赴之鄉中客隂雙光泣止叡叡還為州雙<lb/>
<pb n="KR3k0013_WYG_451-13b"/>
光道候叡笑謂之曰若從公言乞食於路矣餉耕牛十<lb/>
頭<lb/>
王僧辯為征東大將軍僧辯破侯景入石頭城據之收<lb/>
賊黨王偉等二十餘人送於江陵偽行臺趙伯超自吳<lb/>
松江降於侯瑱瑱時送至僧辯僧辯謂伯超曰趙公卿<lb/>
荷國重恩遂復同逆今日之事將欲何之因命送江陵<lb/>
伯超既出僧辯顧坐客曰朝廷首望唯知有趙伯超耳<lb/>
豈識王僧辯社稷既傾為我所復人之興廢亦復何常<lb/>
<pb n="KR3k0013_WYG_451-14a"/>
賔客皆前稱歎功徳僧辯瞿然乃謬答曰此乃聖上之<lb/>
威徳羣帥之用命老夫唯濫居戎首何力之有焉<lb/>
陳侯安都為司空加侍中征北大將軍自王琳平後安<lb/>
都勲庸轉大又自以功安社稷漸用驕矜<lb/>
後魏韓顯宗孝文時為征武將軍以赭陽破賊功為鎭<lb/>
南廣陽王嘉諮議參軍顯宗後上表頗自矜伐訴前征<lb/>
勲詔曰顯宗斐然成章甚可恠責進退無檢虧我清風<lb/>
此而不糾或長敝俗可付尚書推列以聞兼尚書張彞<lb/>
<pb n="KR3k0013_WYG_451-14b"/>
奏免顯宗官詔曰顯宗雖浮矯致愆才猶可用豈得永<lb/>
棄之也可以白衣守諮議展其後効<lb/>
王肅為鎭南將軍清身好施家無餘財然性惟輕佻頗<lb/>
以功名自許䕶庇稱伐少所推下孝文每以此為言<lb/>
于忠孝明時為車騎大將軍自謂有社稷之功諷動百<lb/>
僚令加已賞於是太尉雍清河王懌廣平王懐難違其<lb/>
意議封忠常山郡開國公食邑一千户<lb/>
楊大眼少有膽氣跳走如飛孝武南伐為軍主大眼顧<lb/>
<pb n="KR3k0013_WYG_451-15a"/>
謂同僚曰吾之今日所謂蛟龍得水之秋自此一舉終<lb/>
不復與諸軍齊列矣累遷平東將軍王肅弟子乗之初<lb/>
歸國謂大眼曰在南聞君之名以為眼如車輪及見乃<lb/>
不異人大眼曰旗鼔相望瞋眸奮發足使君目不能視<lb/>
何必大如車輪<lb/>
北齊侯景為南道大行臺位司徒言於神武曰恨不得<lb/>
兵三萬横行天下要須濟江縳取蕭衍老翁以作太平<lb/>
寺主神武壯其言使擁兵十萬専制河南仗任若已之<lb/>
<pb n="KR3k0013_WYG_451-15b"/>
半體景右足短弓馬非其所長唯以智謀時髙昂彭樂<lb/>
皆雄勇冠時景嘗輕之<lb/>
後周王勇為大將軍性雄猛為當時驍將然矜功伐善<lb/>
好揚人之惡時論亦以此鄙之<lb/>
隋賀若弼為武候大將軍煬帝之在東宫嘗謂弼曰楊<lb/>
素韓擒虎史萬歳三人俱稱良將其間優劣何如弼曰<lb/>
楊素是猛將非謀將韓擒虎是鬭將非領兵史萬歳是<lb/>
騎將非大將帝曰然則大將誰也弼拜曰唯殿下所擇<lb/>
<pb n="KR3k0013_WYG_451-16a"/>
弼意自許為大將<lb/>
唐闞稜為越州都督稜與輔公祏將陳正通接戰稜脫<lb/>
兜鍪謂賊衆曰汝不識我耶何敢來戰其衆多稜舊之<lb/>
所部由是各無鬭志或有遥拜者賊師遂潰稜頗有矜<lb/>
功之色<lb/>
王忠嗣為河西隴右節度使忠嗣初在朔方頗得士卒<lb/>
心及至隴西以富貴自處聲望稍減<lb/>
劉擁為隴右經畧使嘗謂所知曰儻朝廷假擁兵力則<lb/>
<pb n="KR3k0013_WYG_451-16b"/>
必復河湟一勞永逸聞者壯之先是王師討劉闢議者<lb/>
謂擁才任統帥朝廷將用之㑹髙崇文立功而止<lb/>
張仲武自雄武軍使為兵馬留後改幽州都督府長史<lb/>
東面招討回鶻使經其舊地歳旱因召其代己者未詳<lb/>
姓名疏之云吾昔鎭彼年年豐熟子何久旱如此得非<lb/>
為政之不至而天意所譴耶軍吏曰蓋聞鳳去巢空豈<lb/>
凡禽所能繼仲武喜其對而不責之<lb/>
梁楊師厚為魏博節度末帝將圖友珪遣使謀於師厚<lb/>
<pb n="KR3k0013_WYG_451-17a"/>
師厚深陳欵効末帝即位首封師厚為鄴王加檢校太<lb/>
師中書令每下詔不名以官呼之事無巨細必先謀於<lb/>
師厚師厚頗亦驕誕<lb/>
後唐朱守殷為振威節度使不之任仍兼蕃漢馬歩使<lb/>
京城初定内外警廵恃憑主恩蔑視勲舊與景進互相<lb/>
表裏又强作宿徳之態言語遲緩自謂沉厚<lb/>
安元信為横海軍節度使時契丹犯邊元信與霍彦威<lb/>
從明宗屯常山元信恃功每對明宗以成敗勇怯戲侮<lb/>
<pb n="KR3k0013_WYG_451-17b"/>
彦威彦威不敢答明宗曰成敗天也不繇於人當時叔<lb/>
琮圍太原公有何勇念國家運興致汝等富貴勿以小<lb/>
勝小捷挂於口吻取笑於長者彦威起謝元信不復以<lb/>
彦威為戲<lb/>
周王峻為樞密使峻以慕容彦超叛於兖州已遣歩軍<lb/>
都指揮使曹英定省使尚訓率兵攻之峻意欲自將兵<lb/>
討賊累言於太祖曰慕容劇賊曹英不易與之敵耳太<lb/>
祖黙然未幾親征命峻為隨駕一行都部署破賊之日<lb/>
<pb n="KR3k0013_WYG_451-18a"/>
峻軍在城南其衆先登頗有徳色<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_451-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百五十一<lb/>
</p>
<p>
</p>
  </div>
</body>
</text>
</TEI>
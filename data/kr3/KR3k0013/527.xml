<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜巻五百二十七</head>
    <p>
<pb n="KR3k0013_WYG_527-1a"/>
欽定四庫全書<lb/>
　册府元龜巻五百二十七　宋　王欽若等　撰<lb/>
　　諌諍部<lb/>
　　　規諌第四<lb/>
晉傅𤣥為散騎常侍武帝初即位廣納直言開不諱之<lb/>
路𤣥上䟽曰臣聞先王之臨天下也明其大教長其義<lb/>
節道化隆於上清議行於下上下相奉人懐義心秦蕩<lb/>
滅先王之制以法術相御而義心亡矣近者魏武好法<lb/>
<pb n="KR3k0013_WYG_527-1b"/>
術而天下貴刑名魏文慕通逺而天下賤守節其後綱<lb/>
維不攝而虛無放逸之論盈於朝野使天下無復清議<lb/>
而亡秦之病復發於今陛下聖德龍興受禪𢎞堯舜之<lb/>
化開正直之路體夏禹之至儉宗殷周之典文臣詠歎<lb/>
而已將又奚言惟未舉清逺有體之臣以敦風節未退<lb/>
虛鄙以懲不恪臣是以猶敢有言詔報曰舉清逺有體<lb/>
之臣者此尤今之要也乃使𤣥草詔進之又𤣥為御史<lb/>
中丞時頗有水旱之災𤣥上䟽曰臣聞聖帝明王受命<lb/>
<pb n="KR3k0013_WYG_527-2a"/>
天時未必無災是以堯有九年之水湯有七年之旱惟<lb/>
能濟之以人事耳故洪水淊天而免沉溺野無生草而<lb/>
不困匱伏惟陛下聖德欽明時小水旱人未大饑下祗<lb/>
畏之詔求極意之言同禹湯之罪已侔周文之夕惕臣<lb/>
伏歡喜上便宜五事其一曰耕夫務多種而耕暵不熟<lb/>
徒喪功力而無收又舊兵持官牛者官得六分士得四<lb/>
分自持私牛者與官中分施行來乆衆心安之今一朝<lb/>
減持官牛者官得八分士得二分持私牛及無牛者官<lb/>
<pb n="KR3k0013_WYG_527-2b"/>
得七分士得三分人失其所必不歡樂臣愚以為宜佃<lb/>
兵持官牛者與四分持私牛與官中分則天下兵作歡<lb/>
然悦樂愛惜成穀無有損棄之憂其二曰以二千石雖<lb/>
奉務農之詔猶不勤心以盡地利昔漢氏以墾田不實<lb/>
徵殺二千石以十數臣愚以為宜申漢氏舊法以警戒<lb/>
天下郡縣皆以死刑督之其三曰以魏初未留意於水<lb/>
事先帝綂百揆分河堤為四部并本凢五謁者以水功<lb/>
至大與農事並興非一人所周故也今謁者一人之力<lb/>
<pb n="KR3k0013_WYG_527-3a"/>
行天下諸水無時得徧伏見河堤謁者車誼不知水勢<lb/>
轉為他職更選知水者代之可分為五部使各精其方<lb/>
宜其四曰古以百歩為畝今以二百四十歩為一畝所<lb/>
覺過倍近魏初課田不務多其頃畝但務修其功力故<lb/>
白田收至十餘斛水田收數十斛自頃以來日増田頃<lb/>
畝之課而田兵益甚功不能修理至畝數斛已還或不<lb/>
足以償種非與曩時異天地横遇災害也其病正在于<lb/>
務多頃畝而功不修耳竊見河堤謁者石恢甚精練水<lb/>
<pb n="KR3k0013_WYG_527-3b"/>
事及田事知其利害乞中書召恢委曲問其得失必有<lb/>
所補益其五曰臣以為凡屬逺夷不與華同鮮卑最甚<lb/>
本鄧艾茍欲取一時之利不慮後患使鮮卑數萬散居<lb/>
人間此必為害之勢也秦州刺史胡烈素有恩信於西<lb/>
方今令烈往邊方雖已無惡必且消弭然事變難保不必<lb/>
其可乆安也若後有動釁烈計能制之惟恐邊騎適困<lb/>
于討擊便能東入安定西赴武威外名為䧏可動復動<lb/>
此二郡非烈所制彼東西有窟穴浮游之地故復為患<lb/>
<pb n="KR3k0013_WYG_527-4a"/>
無以禁之也宜更置一郡於高平川因安定西州都尉<lb/>
募<hi>音慕</hi>樂徙民重其復除以充之以通北道漸以實邊詳<lb/>
議此二郡及新置郡縣皆使并屬秦州令烈得專御邊<lb/>
之宜詔曰此誠為國之大本當今急務也<lb/>
傅咸咸寧初襲父爵拜太子洗馬累遷尚書右丞出為<lb/>
冀州刺史三旬之間遷司徒左長史時帝留心政事詔<lb/>
訪朝臣政之損益咸上言曰陛下處至尊之位而修布<lb/>
衣之事親覽萬機勞心日昃在昔帝王躬自菲<hi>如毛反</hi>薄<lb/>
<pb n="KR3k0013_WYG_527-4b"/>
以利天下未有踰陛下也然泰始開元以暨于今十有<lb/>
五年矣而軍國未豐百姓不贍一歲不登便有菜色者<lb/>
由官衆事殷復除猥濫蠶食者多而親農者少也臣以<lb/>
頑踈謬忝近職每見聖詔以百姓饑饉為慮無能云補<lb/>
伏用慙恧<hi>女六反</hi>敢不自竭以對天問舊都督有四今并<lb/>
監軍乃盈于十夏禹敷土分為九州今之刺史幾向一<lb/>
倍户口比漢十分之一而置郡縣更多空校牙門無益<lb/>
宿衛而虛立軍府動有百數五等諸侯復坐置官屬諸<lb/>
<pb n="KR3k0013_WYG_527-5a"/>
所寵給皆生於百姓一夫不農有受其饑今之不農不<lb/>
可勝計縱使五稼普收僅足相接暫有災患便不繼贍<lb/>
以為當今之急先并官省吏靜事息役上下用心惟農<lb/>
是務也咸為車騎司馬以世俗奢侈上書曰臣以為穀<lb/>
帛難生而用之不節無緣不匱故先王之化天下食肉<lb/>
衣帛皆有其制竊謂奢侈之費甚于天災古者堯有茅<lb/>
茨今之百姓競豐其屋古者臣無玉食今之賈豎皆厭<lb/>
粱肉古者后妃乃有殊飾今之婢妾被服綾羅古者大<lb/>
<pb n="KR3k0013_WYG_527-5b"/>
夫乃不徒行今之賤隸乘輕驅肥人稠地狹而有儲蓄<lb/>
由於節也今土廣人稀而患不足由於奢也欲時之儉<lb/>
當詰其奢奢不見詰轉相高尚昔毛玠為吏部尚書時<lb/>
無敢好衣美食者魏武帝歎曰孤之法不如毛尚書今<lb/>
使諸部用心各如毛玠風俗之移在不難矣咸惠帝初<lb/>
即位遷御史中丞㑹有詔羣僚舉郡縣之職以補内官<lb/>
咸上書曰興化之要在於官人才非一流職有不同譬<lb/>
諸林木洪纎枉直各有攸施故明揚逮于側陋疇咨無<lb/>
<pb n="KR3k0013_WYG_527-6a"/>
拘内外之任出處隨宜中間選用惟内是隆外舉既頺<lb/>
復多節目競内薄外遂成風俗此敝誠宜亟革之當内<lb/>
外通塞無所偏耳既使通塞無偏若選用不平有以深<lb/>
責責之茍深無憂不平也且膠柱不可以調瑟况乎官<lb/>
人而可以限乎以選防不能出入不能出入當隨事而制<lb/>
無須限法法之有限其於致逺無乃泥乎或謂不制其法<lb/>
以何為貴臣聞刑懲小人義責君子君子之責在心不<lb/>
在限也正始中任何晏以選舉内外之衆職各得其才<lb/>
<pb n="KR3k0013_WYG_527-6b"/>
粲然之美於斯可觀如此非徒御之以限法之所致乃<lb/>
委任之由也委任之懼甚于限法是法之失非己之尤<lb/>
尤不在己責之無懼所謂齊之以刑人免無恥者也茍<lb/>
委任之一則慮罪之及二則懼致怨謗已快則朝野稱<lb/>
詠不善則衆惡見歸此之戰戰孰與倚限法以茍免乎<lb/>
孫楚為衛將軍司馬時龍見武庫井中羣臣將上賀楚<lb/>
上言曰頃聞武庫井中有二龍羣臣或有謂之禎祥而<lb/>
稱賀者或有謂之非祥無賀者可謂楚既失之而齊亦<lb/>
<pb n="KR3k0013_WYG_527-7a"/>
未為得也夫龍或俯鱗潜于重泉或仰攀雲漢游平蒼<lb/>
昊而今蟠于坎井同于蛙蝦者豈獨管庫之士或有隠<lb/>
伏厮役之賢沒于行伍故龍見光景有所感悟陛下赦<lb/>
小過舉賢才垂夢于傅巖望想于渭濵修學官起淹滯<lb/>
申命公卿舉獨行君子可惇風厲俗者又舉亮采秀異<lb/>
之才可以撥煩理難矯世抗言者無繫世族必先賤役<lb/>
夫戰勝攻取之勢并兼混一之威五霸之事韓白之功<lb/>
耳至于制禮作樂闡揚道化甫是士人出筋力之秋也<lb/>
<pb n="KR3k0013_WYG_527-7b"/>
伏願陛下擇狂夫之言<lb/>
華嶠太康末為侍中時武帝頗親宴樂又多疾病屬瘳<lb/>
嶠與侍臣表賀因微諌曰伏惟聖體漸就平和上下同<lb/>
慶不覺抃舞臣等愚戇竊有微懐以為收功于所忽事<lb/>
乃無悔慮禍于垂成祚乃日新惟願陛下深垂聖明逺<lb/>
思所忽之悔以成日新之福冲靜和氣嗇養精神頥身<lb/>
于清簡之宇留心于虛曠之域無厭世俗嘗戒以忽羣<lb/>
下之言則豐慶日延天下幸甚帝手詔報曰輙自消息<lb/>
<pb n="KR3k0013_WYG_527-8a"/>
無所為慮<lb/>
李重為始平王文學上䟽陳九品曰先王議制以時因<lb/>
革因革之理唯變所適九品始于喪亂軍中之政誠非<lb/>
經國不刋之法也且其檢防轉碎微刑失實故朝野之<lb/>
論僉謂驅動風俗為弊已甚而至於議改又以為疑臣<lb/>
以革法創制當先盡開塞利害之理舉而措之使體例<lb/>
大通而無所否滯亦未易故也古者諸侯之治分土有<lb/>
常國有定主人無異望卿大夫世禄仕無出位之思臣<lb/>
<pb n="KR3k0013_WYG_527-8b"/>
無越境之交上下體固人德歸厚秦反斯道罷侯置守<lb/>
風俗淺薄自此來矣漢革其弊斟酌周秦並建侯守亦<lb/>
使分土有定而牧司必各舉賢貢士任之卿議事合聖<lb/>
典比蹤三代方今聖德之隆光被四表兆庻顒顒欣覩<lb/>
太平然承魏氏彫弊之跡人物播越仕無常朝人無定<lb/>
處郎吏蓄於軍府豪右聚于都邑事體駁錯與古不同<lb/>
謂九品既除宜先開移徙聴相并就且明貢舉之法不<lb/>
濫于境外則冠帶之倫將不分而自均均則土㫁之實<lb/>
<pb n="KR3k0013_WYG_527-9a"/>
行矣又建樹官司功在簡乆階級少則人心定乆其事<lb/>
則政化成而賢否著此三代所以直道而行也以為選<lb/>
例九等當今之要所宜施用也聖王知天下之難嘗從<lb/>
事于其易故寄櫽括于閭伍則邑屋皆為有司若任非<lb/>
所由是非所覈則雖竭聖智猶不足以贍其事由此而<lb/>
觀誠令二者既行即人思反本修之於鄉華競自息而<lb/>
禮讓日隆矣<lb/>
劉頌為淮南相在郡上䟽曰臣昔忝河内臨辭受詔卿<lb/>
<pb n="KR3k0013_WYG_527-9b"/>
所言悉要事宜大小數以聞嘗苦多事或不能悉有報<lb/>
勿以為疑臣受詔之日喜懼交集益思自竭用忘其鄙<lb/>
願以螢燭増暉重光到郡草具所陳如左未及書上㑹<lb/>
臣嬰丁天罰頓寢累年今謹封上前事臣雖才不經國<lb/>
言淺多違猶願陛下垂省使臣微誠得經聖鑒不忽棄<lb/>
于常案如有足採兾補萬一伏見詔書開啓土宇以支<lb/>
百世封建戚屬咸出之藩夫豈不懷公理然也樹國全<lb/>
制始成於今超秦漢魏氏之局節紹五帝三代之絶跡<lb/>
<pb n="KR3k0013_WYG_527-10a"/>
功被無外光流後裔巍巍盛美三五之君殆有慙德何<lb/>
則彼因自然而就之異乎絶跡之後經更創之雖然封<lb/>
幼穉皇子於呉蜀臣之愚慮謂未盡善夫吳越剽輕庸<lb/>
蜀險絶此故變釁之所出易生風塵之地且自吳平以<lb/>
來東南六州將士更守江表此時之至患也又内兵外<lb/>
守吳人有不自信之心宜得壯王以撫鎭之使内外各<lb/>
安其舊又孫氏為國文武衆職數擬天朝一旦堙替同<lb/>
於編戸不識所蒙更生之恩而災困逼身自謂失地用<lb/>
<pb n="KR3k0013_WYG_527-10b"/>
懷不靖今得長王以臨其國隨才受任文武並敘士卒<lb/>
百役各獲其所於事為宜宜取同姓諸王年二十以上<lb/>
才高者分王吳蜀以其去近就逺割裂土宇令倍於舊<lb/>
以徙封故地用王幼穉須皇子長乃遣君之於事未晩<lb/>
也急所須地交得長王此事宜也臣所陳封建今大義<lb/>
已舉然餘衆事倘有足採以參成制故皆並列本事臣<lb/>
聞不憚危悔之患而願獻所見者盡忠之臣也垂聴逆<lb/>
耳丼納苦言者濟世之君也臣幸遇無諱之朝雖嘗抗<lb/>
<pb n="KR3k0013_WYG_527-11a"/>
疏陳辭汜論政體猶未悉所見指言得失徒荷恩寵不<lb/>
異凢流臣竊自愧不於漢魏之先三祖崛起易朝之為<lb/>
未可一旦直繩御下誠時宜也然至於為政矯世衆務<lb/>
自宜漸出公塗法正威斷日遷就肅譬猶行舟雖不横<lb/>
截迅流然漸靡而往終得其濟積微稍著以至於今可<lb/>
以言政自泰始來政功美績未稱聖㫖凢諸事業不茂<lb/>
既往以陛下明聖猶未及叔世之弊以成始初之隆傳<lb/>
之後世不無慮乎意者臣言豈不少槩聖心夫顧惟萬<lb/>
<pb n="KR3k0013_WYG_527-11b"/>
載之事理在二端天下大器一安難傾一傾難正故慮<lb/>
經後世者必精目下之政政安遺業使數世頼之若乃<lb/>
建諸侯樹藩屏深根固蔕則祚延無窮可以比跡三代<lb/>
如或當身之政遺風餘烈不及後嗣雖樹親戚而成國<lb/>
之制不建使夫後世獨任智力以安大業若未盡其理<lb/>
雖經異時憂責猶追在陛下將如之何願陛下善當今<lb/>
之政樹不拔之勢則天下無遺憂矣夫聖明不世及後<lb/>
嗣不必賢此天理之常也故善為天下者任勢而不任<lb/>
<pb n="KR3k0013_WYG_527-12a"/>
人任勢者諸侯是也任人者郡縣是也郡縣之察小政<lb/>
理而大勢危諸侯為邦近多違而逺慮固聖王惟終始<lb/>
之弊權輕重之理包彼小違以據大安然後足以藩固<lb/>
内外綏鎭九服夫武王聖主也成王賢嗣也然武王不<lb/>
恃成王之賢而廣封建者慮經無窮也且善言今者必<lb/>
有騐之於古唐虞以前書文殘缺其事難詳至于三代<lb/>
則並建明德及興王之顯親列爵五等開國承家以藩<lb/>
屏帝室延祚乆長近者五六百歲逺者將千載逮至秦<lb/>
<pb n="KR3k0013_WYG_527-12b"/>
氏罷侯置守子弟不分尺土孤立無輔二世而亡漢承<lb/>
周秦之後雜而用之前後二代各二百餘年揆其封建<lb/>
不用雖强弱不敵制度舛錯不盡事中然跡其喪亡嘗<lb/>
在同姓失職諸侯微時不在强盛昔呂氏作亂幸頼齊<lb/>
代之援以寧社稷亡國叛逆梁王捍之卒弭其難自是<lb/>
之後威權削奪諸侯止食租奉甚者至乘牛車是以王<lb/>
莽得擅本朝遂其奸謀傾蕩天下毒流生靈光武紹起<lb/>
雖封樹子弟而不建成國之制祚亦不延魏氏承之圏<lb/>
<pb n="KR3k0013_WYG_527-13a"/>
閉親戚幽囚子弟是以神器速傾天命移在陛下長短<lb/>
之應禍福之微可見於此魏氏雖正位居體南面稱帝<lb/>
然三方未賔正朔有所不加實有戰國相持之勢大晉<lb/>
之興宣帝定燕太祖平蜀陛下滅吳可謂功格天地土<lb/>
廣三王舟車所至人力所及皆為臣妾四海大同始于<lb/>
今日宜承大勲之籍及陛下明盛之時開啓土宇使同<lb/>
姓必王建乆安于萬載垂長世于無窮臣又聞國有任<lb/>
臣則安有重臣則亂而王制人君立子以適不以長立<lb/>
<pb n="KR3k0013_WYG_527-13b"/>
適以長不以賢此事情之不可易者也而賢明至少不<lb/>
肖至衆此固天理之常也物類相求感應而至又自然<lb/>
也是以闇君在位則重臣盈朝明君臨政則任臣列職<lb/>
夫任臣之與重臣俱執國綂而立斷者也然成敗相反<lb/>
邪正相背其故何也重臣假所資以樹私任臣因所藉<lb/>
以盡公盡公者政之本也樹私者亂之源也推斯言之<lb/>
則泰日少亂日多政教漸頺欲國之無危不可得也又<lb/>
非徒唯然而已借令愚劣之嗣蒙先哲之餘緒得中賢<lb/>
<pb n="KR3k0013_WYG_527-14a"/>
之佐而樹國本根不深無幹輔之固則所謂任臣者化<lb/>
而為重臣矣何則國有可傾之勢則執權者見疑衆疑<lb/>
難以自信而甘受死亡者非人情故也若乃建基既厚<lb/>
藩屏彊禦雖置幼君赤子而天下懼曩之所謂重臣者<lb/>
今悉反忠而為任臣矣何則理無危勢懐不自猜忠誠<lb/>
得著不惕于邪故也聖王知賢哲之不世及故立相持<lb/>
之勢以御其臣是以五等既列臣無忠慢同於竭節以<lb/>
徇其上羣后既建繼體賢鄙亦均一契等於無慮且樹<lb/>
<pb n="KR3k0013_WYG_527-14b"/>
國茍固則所任之臣得賢益理次委中智亦足以安何<lb/>
則勢固易持故也然則建邦茍盡其理則無向不可是<lb/>
以周室自成康以下逮至宣王宣王之後至于赧王其<lb/>
間歴載朝無名臣而宗廟不隕者諸侯維持之也故曰<lb/>
為社稷計莫若建國夫邪正逆順者人心之所繫服也<lb/>
今之建置宜審量事勢使諸侯率義而動同忿俱奮令<lb/>
其力足以維帶京邑若包藏禍心惕於邪而起孤立無<lb/>
黨所蒙之籍不足獨以有為然齊此甚難陛下宜與達<lb/>
<pb n="KR3k0013_WYG_527-15a"/>
古今善識事勢之士深共籌之建諸侯之理使君樂其<lb/>
國臣榮其朝各流福祚傳之無窮上下一心愛國如家<lb/>
視百姓如子然後能保荷天祿兼翼王室今諸王裂土<lb/>
皆兼于古之諸侯而君賤其爵臣恥其位莫有安志其<lb/>
故何也法同郡縣無成國之制故也今之建置宜使率<lb/>
由舊章一如故典然人心繫常不累十年好惡未改情<lb/>
願未移臣之愚慮以為宜早創大制遲回衆望猶在十<lb/>
年之外然後能令君臣各安其位榮其所蒙上下相持<lb/>
<pb n="KR3k0013_WYG_527-15b"/>
用成藩輔如今之為適足以虧天府之藏徒棄穀帛之<lb/>
資無補鎮國衞上之勢也古者封建既定各有其國後<lb/>
雖王之子孫無復尺土此今事之必不行者也若推親<lb/>
疎轉有所廢以有所樹則是郡縣之職非建國之制今<lb/>
宜豫開此地令十世之内使親者得轉處近十世之逺<lb/>
近郊地盡然後親踈相維不得復如十世之内然猶樹<lb/>
親有所遲天下都滿已彌數百千年矣今方始封而親<lb/>
踈倒施甚非所宜更大量天下土田方里之數都更裂<lb/>
<pb n="KR3k0013_WYG_527-16a"/>
土分人以王同姓使親踈逺近不錯其宜然後可以永<lb/>
安古者封國大者不過土方百里然後人數殷衆境内<lb/>
必盈其力足以備充制度今雖一國周環近將千里然<lb/>
力實寡不足以奉國典所遇不同故當因時制宜以盡<lb/>
事適今宜令諸王國容少而軍容多然於古典所應有<lb/>
者悉立其制然非急所須漸而備之不得頓設也須車<lb/>
田器械既具羣臣乃服綵章倉廪已實乃營宫室百姓<lb/>
已足乃備官司境内充實乃作禮樂惟宗廟社稷則先<lb/>
<pb n="KR3k0013_WYG_527-16b"/>
建之至于境内之政官人用才自非内史國相命於天<lb/>
子其餘衆職及死生之斷穀帛資實慶賞刑威非封爵<lb/>
者悉得專之今臣所舉二端盖事之大較其所不載應<lb/>
在二端之屬者以此為率今諸國本一郡之政耳若備<lb/>
舊典則官司以數事所不須而以虛制損實力至于慶<lb/>
賞刑斷所以衞下之權不重則無以威衆人而衞上故<lb/>
臣之愚慮欲令諸侯權具國容少而軍容多然亦終于<lb/>
必備今事為宜周之建諸侯長享其國與王者並逺者<lb/>
<pb n="KR3k0013_WYG_527-17a"/>
僅將千載近者猶數百年漢之諸王傳祚暨至曽𤣥人<lb/>
性不甚相逺古今一揆而短長甚違其故何邪立意本<lb/>
殊而制不同故也周之封建使國重于君公侯之身輕<lb/>
于社稷故無道之君不免誅放敦興滅繼絶之義故國<lb/>
祚不冺不免誅放則羣后思懼裔嗣必繼是無亡國也<lb/>
諸侯思懼然後軌道下無亡國天子乘之理勢自安此<lb/>
周室所以長在也漢之樹置君國輕重不殊故諸王失<lb/>
度陷于罪戮國隨以亡不崇興滅繼絶之序故下無固<lb/>
<pb n="KR3k0013_WYG_527-17b"/>
國下無固國天子居上勢孤無輔故姦臣擅朝易傾大<lb/>
業今宜反漢之弊修周舊跡國君雖或失道陷于誅絶<lb/>
又無子應除茍有始封支裔不問逺近必紹其祚若無遺<lb/>
類則虛建之須皇子生以繼其綂然後建國無滅又班<lb/>
固稱諸侯失國亦由網宻今又宜都寛其檢且建侯之<lb/>
理本經盛衰大制都定班之羣后著誓丹青書之玉版<lb/>
藏之金匱置諸宗廟副在有司寡弱小國猶不可危豈<lb/>
况萬乘之主承難傾之邦而加其上則自然永乆居重<lb/>
<pb n="KR3k0013_WYG_527-18a"/>
固之安可謂根深華嶽而四維之也惟臣之愚願陛下<lb/>
置天下於自安之地寄大業於固成之勢則可以無遺<lb/>
憂矣今閭閻少名士官司無高能其故何也清議不肅<lb/>
人不立德行在取容故無名士下不專局又無考課吏<lb/>
不竭節故無高能無高能則有疾世事少名士則後進<lb/>
無凖故臣思立吏課而肅清議夫欲富貴而惡貧賤人<lb/>
理然也聖王大諳物情知不可去故直同公私之利而<lb/>
詭其求道使夫知富者必先由貧欲貴者必先安賤安<lb/>
<pb n="KR3k0013_WYG_527-18b"/>
賤則不矜不矜然後廉恥厲守貧者必節欲節欲然後<lb/>
操全以此處務乃得盡公盡公者富貴之徒也為無私<lb/>
者終得其私故公私之利同也今欲富者不由貧自得<lb/>
富欲貴者不安賤自得貴公私之塗既乖而人情不能<lb/>
無私私利不可以公得則常背公而横務是以風節日<lb/>
頺公理漸替人以富貴非軌道之所得以此為政小大<lb/>
難期然教頺來既乆難反一朝又世故都靡營欲比肩<lb/>
羣士渾然庸行相似不可頓肅甚殊黜陟也且教不求<lb/>
<pb n="KR3k0013_WYG_527-19a"/>
盡善盡善在仰尤多侈之中猶有甚泰使夫昧適情之<lb/>
樂者損其顯榮之貴俄在不鮮之地約已潔素者蒙儉<lb/>
德之報列于清官之上二業分流令各有蒙然俗都放<lb/>
奢不可頓肅故臣思慮願先從事於漸也天下至大萬<lb/>
事至衆人君至少同于天日故非垂聴所得周覽是以<lb/>
聖王之化執要而已委務于下而不以是自嬰也分職<lb/>
既定無所與焉非憚日昃之勤而牽于逸豫之虞誠以<lb/>
政體宜然事勢致之也何則夫造創謀始逆闇是非以<lb/>
<pb n="KR3k0013_WYG_527-19b"/>
别能否甚難察也既以施行因其成敗以分功罪甚易<lb/>
識也易識在考終難察在造始故人君嘗居其易則安<lb/>
人臣不處其難則亂今陛下每精事始而畧于考終故<lb/>
羣吏慮事懐成敗之懼輕飾文采以避目下之譴重此<lb/>
政功所以未善也今人主能常居易執要以御其下然<lb/>
後人臣功罪形于成敗之徵無逃其誅賞故罪不可蔽<lb/>
功不可誣功不可誣則能者勸罪不可蔽則違慢日肅<lb/>
此為國之大畧也臣切隱陛下聖心意在盡善懼政有<lb/>
<pb n="KR3k0013_WYG_527-20a"/>
違故精事以求無失又以衆官勝任者少故不委務寧<lb/>
居日昃也臣之愚慮竊以為今欲盡善故宜考終何則<lb/>
精始難校故也又羣官多不勝任亦宜委務使能者得<lb/>
以成功不能者得以著敗敗著可得而廢功成可得遂<lb/>
任然後賢能常居位以善事闇劣不得尸祿害政如此<lb/>
不已則勝任者漸多經年少乆即羣司徧得其人矣此<lb/>
較才考實政之至務也今人主不委事仰成而與諸下<lb/>
其造事始則功罪難分下不專事居官不乆故能否不<lb/>
<pb n="KR3k0013_WYG_527-20b"/>
别何以騐之今世士人决不悉良能也又决不悉疲軟也<lb/>
然今欲舉一忠賢不知所賞求一負敗不知所罰及其<lb/>
免退自以犯法耳非不能也登進者又自以累資及人<lb/>
間之譽耳非功實也若謂不然則當今之政未稱聖㫖<lb/>
此其徵也陛下御今法為政將三十年而功未日新其<lb/>
咎安在古人有言琴瑟不調甚者必改而更張凡臣所<lb/>
言誠政體之常然古今異宜所遇不同陛下縱未得其<lb/>
仰成之理都委務于下至于今事應奏御者蠲除不急<lb/>
<pb n="KR3k0013_WYG_527-21a"/>
使要事得精可三分之二古者六卿分職冡宰為師秦<lb/>
漢以來九列職事丞相都總今尚書制斷諸卿奉成于<lb/>
古制為重事所不須有然今未能省并可出衆事付外<lb/>
寺使得專之尚書為其都綂若丞相之為惟立法創制<lb/>
死生之斷除名流徙退免大事及連度支之事臺乃奏<lb/>
處其餘外官皆專斷之歲終臺閣課功較簿而已此為<lb/>
九卿造創事始斷而行之尚書主賞罰繩之其勢必愈<lb/>
考成司非而已於今親掌者動受成于上上之所失不<lb/>
<pb n="KR3k0013_WYG_527-21b"/>
得以罪下歲終事功不建不知所責也夫監司以法舉<lb/>
罪獄官案劾盡實法吏據辭守文大較雖同然至于施<lb/>
用監司與夫法獄體宜小異獄官惟實法吏惟文監司<lb/>
則欲舉大而畧小何則夫細過微闕謬妄之失此人情<lb/>
之所必有而悉紏以法則朝野無仁人此所謂欲理而<lb/>
反亂者也故善為政者綱舉而網䟽綱舉則所羅者廣<lb/>
網䟽則小必漏所羅者廣則為政不苛此為政之要也<lb/>
而自近世以來為監司者類大綱不振而微過必舉微<lb/>
<pb n="KR3k0013_WYG_527-22a"/>
過不足以害政舉之則微而益亂大綱不振則豪强横<lb/>
肆豪强横肆則百姓失矣此錯所急而倒所務之由也<lb/>
今宜令有司反所常之政使天下可善化及此非所難<lb/>
也人主不善碎密之案必擇犯彊舉尤之奏當責以盡<lb/>
公則害政之姦自然禽矣夫大姦犯政而亂兆庻之罪<lb/>
者類出富强而豪富者其力足憚其貨足欲是以官長<lb/>
顧勢而頓筆下吏縱姦懼所司之不舉則謹密網以羅<lb/>
微罪使奏劾相接狀似盡公而撓法不亮固已在其中<lb/>
<pb n="KR3k0013_WYG_527-22b"/>
矣非徒無益政體清議乃由此而益傷古人有言曰君<lb/>
子之過如日之蝕焉又曰過而能改又曰不貳過凡此<lb/>
數者皆是賢人君子不能無過之言也茍不至于害政<lb/>
則皆天網之所漏所犯在甚泰然後王誅所必加此舉<lb/>
罪淺深之大例者也故君子得全美以善事不善者必<lb/>
夷戮以警衆此為政誅赦之率式也何則所謂賢人君<lb/>
子茍不能無過小疵不可以廢其身而輒繩以法則愧<lb/>
于明時何則雖有所犯輕重甚殊於士君子之心受責<lb/>
<pb n="KR3k0013_WYG_527-23a"/>
不同而名不異者故不軌之徒得引名自方以惑衆聴<lb/>
因名可亂假力助直故清議益傷也凡舉過彈違將以<lb/>
肅風論而整世教今舉小過清議益頺是以聖王深識<lb/>
人情而達政體故其稱曰不以一𤯝掩大德又曰赦小<lb/>
過舉賢才又曰無求備於一人故古冕而前旒充纊塞<lb/>
耳意在善惡之報必取其尤然後簡而不漏大罪必誅<lb/>
法禁易全也何則害法在犯尤而謹捜微過何異放兕<lb/>
豹於公路而禁䑕盗於隅隙古人有言鈇鉞不用而刀<lb/>
<pb n="KR3k0013_WYG_527-23b"/>
鋸日弊不可以為政此言大事緩而小事急也時政所<lb/>
失少有此類陛下宜反而求之乃得所務也夫權制不<lb/>
可以經常政乖不可以守安此言政守之術異也百姓<lb/>
雖愚望不虛生必因時而發有因而發則望不可奪事<lb/>
變異常則時不可違明聖達政應赴之速不及下車故<lb/>
能動合事機大得人情昔魏武帝分離天下使人役居<lb/>
户各在一方既事勢所須且意有曲為權假一時以赴<lb/>
所務非正典也然逡廵至今積年未改百姓雖身丁其<lb/>
<pb n="KR3k0013_WYG_527-24a"/>
困而私怨不生誠以三方未悉蕩并知時未可以求安<lb/>
息故也是以甘役如歸視險若夷至于呉平之日天下<lb/>
懐靜而東南二方六州郡兵將士武吏戍守江表或給<lb/>
京城運漕父南子北室家分離咸更不寧又不習水土<lb/>
運役勤瘁並有死亡之患勢不可乆此宜大見處分以<lb/>
副人望魏氏錯役亦應改舊此二者各盡其理黔首感<lb/>
恩懐德謳吟樂生必十倍于今也自董卓作亂以至今<lb/>
近出百年四海勤瘁丁難極矣六合渾并始于今日兆<lb/>
<pb n="KR3k0013_WYG_527-24b"/>
庻思寧非虛望也然古今異宜所遇不同誠亦未可以<lb/>
希遵在昔放息馬牛然使受百役者不出其國兵備待<lb/>
事其鄉實在可為縱復不得悉然為之茍盡然其理<lb/>
可靜三分之二吏役可不出千里之内但如斯而已天<lb/>
下所蒙已不訾矣政務多端世事之未盡理者難徧以<lb/>
䟽舉振領總綱要在三條凢政欲靜靜在息役息役在<lb/>
無為倉廪欲實實在利農利農在平糴為政為政在著<lb/>
信著信在簡賢簡賢在官乆官乆非難也連其班級自<lb/>
<pb n="KR3k0013_WYG_527-25a"/>
非才宜不得傍轉以終其課則事善矣平糴已有成制<lb/>
其未備者可就周足則穀積矣無為匪他却功作之勤<lb/>
抑以益而損之利如斯而已則天下靜矣此三者既舉<lb/>
雖未足以厚化然可以為安有餘矣夫王者之利在生<lb/>
天地自然之財農是也所為指于此事誠有功益茍或<lb/>
妨農皆務所息此悉似益而損之謂也然今天下自有<lb/>
事所必須不得止已或用功甚少而所濟至重目下為<lb/>
之雖少有廢而終計已大益農官有十百之利及有妨<lb/>
<pb n="KR3k0013_WYG_527-25b"/>
害在始似如未急終作大患宜逆加功以塞其漸如河<lb/>
汴將合沉萊茍善則役不可息諸如此類亦不得已已<lb/>
然事患緩急權計輕重自非近如此類凖以為率乃可<lb/>
興為其餘皆務在靜息然能善筭輕重權審其宜知可興<lb/>
可廢甚難了也自非上智逺才不幹此任夫創業之美<lb/>
動在垂綂使夫後世蒙頼以安其為安也雖昬猶明雖<lb/>
愚若智濟不以著實在善化之為要在靜國至夫修飾<lb/>
官署凡諸作役務為常傷過泰不患不舉此將來所不<lb/>
<pb n="KR3k0013_WYG_527-26a"/>
須于陛下而自能者也至于仰蒙前緒所慿日月者實<lb/>
在遺風繫人心餘烈輔幼弱而今勤所不須以傷所<lb/>
慿均此二者何務孰急陛下垂恩廻慮詳擇所安則大<lb/>
理盡矣世之私議竊比陛下於孝文臣以為聖德隆殺<lb/>
將在乎後不在當今何則陛下龍飛鳯翔應期踐阼有<lb/>
創業之勲矣掃滅强吳奄征南海又有之矣以天子之<lb/>
貴而躬行布衣之所難孝儉之德冠于百王又有之矣<lb/>
履宜無細動成軌度又有之矣善當身之政建藩屏之<lb/>
<pb n="KR3k0013_WYG_527-26b"/>
固使晉代乆長後世仰瞻遺跡校功考事實與湯武比<lb/>
隆何孝文足云臣之此言非臣下褒上虛美常辭其事<lb/>
實然若所以資為安之理或未盡善則恐良史書勲不<lb/>
得逺盡𢎞美甚可惜也然不可使夫知政之士得參聖<lb/>
慮經年少乆終必有成願陛下少察臣言詔答曰得表<lb/>
陳封國之制宜如古典任刑齊法宜復肉刑及六州將<lb/>
士之役居職之宜諸所陳聞具足知卿乃心為國也動<lb/>
靜數以聞<lb/>
<pb n="KR3k0013_WYG_527-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_527-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五百二十七<lb/>
</p>
<p>
</p>
  </div>
</body>
</text>
</TEI>
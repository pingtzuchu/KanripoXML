<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百七十五</head>
    <p>
<pb n="KR3k0013_WYG_775-1a"/>
欽定四庫全書<lb/>
　册府元龜卷七百七十五　宋　王欽若等　撰<lb/>
　　總錄部<lb/>
　　　幼敏第三<lb/>
後魏賈彛字彦倫父爲苻堅鉅鹿太守坐訕謗繫彛年<lb/>
十歲詣長安訟父獲申逺近歎之僉曰此子英俊賈誼<lb/>
之後莫之與京後太祖即位拜尚書左丞加給事<lb/>
崔元伯少有俊才號曰冀州神童苻融牧冀州虛心禮<lb/>
<pb n="KR3k0013_WYG_775-1b"/>
敬拜陽平公侍郎領冀州從事後位至天部大人進爵<lb/>
爲公<lb/>
李丞字伯業寳之子也少有竒畧太武時寳欲謀歸欵<lb/>
民僚多有異議丞時年十三勸寳速定大計於是遂決<lb/>
仍令丞隨表入質太武深相器異禮遇甚優賜爵姑臧<lb/>
侯<lb/>
陸琇字伯琳□第五子□有以爵傳琇之意琇年九歲<lb/>
□謂之曰汝祖東平王有十二子我爲適長承襲家業<lb/>
<pb n="KR3k0013_WYG_775-2a"/>
今巳年老屬汝幼冲詎堪爲陸氏宗首乎琇對曰茍非<lb/>
鬬力何患童稚□竒之遂立琇爲世子<lb/>
韋纘荆州刺史彌之子年十三補中書學生聰敏明辯<lb/>
爲博士李彪所稱除祕書中散<lb/>
裴安祖少而聰慧年八九歲就師講詩至鹿鳴篇語諸<lb/>
兄云鹿雖禽獸得食相呼而况人也自此之後未曽獨<lb/>
食<lb/>
裴駿字神駒幼而聰慧親表異之稱爲神駒因以爲字<lb/>
<pb n="KR3k0013_WYG_775-2b"/>
位至中書侍郎<lb/>
胡叟字倫許少聰慧年十三辯疑釋理知名鄉國其意<lb/>
之所悟與成人交論尠有屈焉叟以姚氏將衰遂入長<lb/>
安觀風化隱匿名行懼人見知時京兆韋祖思少閲典<lb/>
墳多蔑時彦知叟至召而見之祖思習嘗待叟不足聊<lb/>
與温良叟拂衣而出祖思固留之曰當與君論天人之<lb/>
際何遽而反乎叟對曰論天人者其亡乆矣與君相知<lb/>
何夸言若是也遂不坐而去至主人家賦杜韋二族一<lb/>
<pb n="KR3k0013_WYG_775-3a"/>
宿而成時年十有八歲具述前載無違舊羙敘中世有<lb/>
協時事而未及鄙凟人皆竒其才畏其筆世有傳誦之<lb/>
以爲笑狎叟後拜武威將軍賜爵始復男卒<lb/>
李志字鴻道博學有幹才年十餘歲便能屬文父彪甚<lb/>
竒之<lb/>
李安世太尉祥之子幼而聰悟興安二年文成引見侍<lb/>
郎博士之子簡其秀雋者欲爲中書學生安世年十一<lb/>
帝見其尚小引問之安世陳説父祖甚有次第即以爲<lb/>
<pb n="KR3k0013_WYG_775-3b"/>
生帝每幸國學嘗獨被引問詔曰汝但守此至大不慮<lb/>
不富貴<lb/>
祖瑩范陽人八歲能誦詩書十二爲中書學生内外親<lb/>
屬呼爲聖小兒後厯秘書監遷車騎將軍<lb/>
李琰之字景珍司空詔之族弟早有盛名時人號曰神<lb/>
童位至兼侍中車騎大將軍左光祿大夫<lb/>
袁翻子聿修九歲州辟主簿性深沉有鑒識清靜寡欲<lb/>
與物無競姨夫尚書崔林深知所賞<lb/>
<pb n="KR3k0013_WYG_775-4a"/>
李謐涿郡人年十三通孝經論語毛詩尚書厯數之術<lb/>
尤盡其長州閭鄉黨有神童之號後徵拜著作郎辟以<lb/>
授第郁公府二辟皆不就及卒命謚曰貞靜處士表其<lb/>
門曰文德里曰孝義<lb/>
北齊邢邵十歲便能屬文雅有才思聰明强記日誦萬<lb/>
餘言族兄彎有文鑒謂子弟曰宗室中有此兒非常人<lb/>
後爲太常卿中書監攝國子祭酒復授特進卒<lb/>
杜弼㓜聰敏家貧無書年十二寄郡學受業教授之際<lb/>
<pb n="KR3k0013_WYG_775-4b"/>
師每竒之位至膠州刺史<lb/>
王紘性機敏應對辯㨗年十三見揚州刺史太原郭元<lb/>
貞元貞撫其背曰汝讀何書對曰誦孝經曰孝經云何<lb/>
曰在上不驕爲下不亂元貞曰吾作刺史豈其驕乎紘<lb/>
曰公雖不驕君子防未萌亦願留意元貞稱善年十五<lb/>
隨父在北豫州行臺侯景與人論掩衣法爲當左爲當<lb/>
右尚書敬顯雋曰孔子云微管仲吾其被髮左袵矣以<lb/>
此言之左袵爲是紘進曰國家龍飛朔野雄歩中原五<lb/>
<pb n="KR3k0013_WYG_775-5a"/>
帝異儀三王殊制掩衣左右何足是非景竒其早慧賜<lb/>
以名馬後官至散騎常侍兼侍中<lb/>
李繪字敬文年六歲便自願入學家人以偶年俗忌約<lb/>
而弗許遂伺其伯妺筆牘之閒而輒竊用未幾遂通急<lb/>
就章内外異之以爲非常兒也天保初爲司徒右長史<lb/>
卒<lb/>
徐之才幼而儁發五歲誦孝經八歲畧通義㫖曽與從<lb/>
兄康造梁太子詹事汝南周捨宅聽老子捨爲設食乃<lb/>
<pb n="KR3k0013_WYG_775-5b"/>
戲之曰徐郎不用心思義而但事食乎之才答曰葢聞<lb/>
聖人虚其心而實其腹捨嗟賞之年十三召爲大學生<lb/>
粗通禮易彭城劉孝綽河東裴子野吳郡張□等每共<lb/>
論周易及䘮之服儀酬答應之如響咸共歎曰此神童<lb/>
也位至僕射卒<lb/>
楊愔字遵彦小名秦王宏農華隂人父津魏時累爲司<lb/>
空侍中愔兒童時口若不能言而風度深敏出入門閭<lb/>
未嘗戲弄六歲學史書十一受易好左氏春秋幼䘮母<lb/>
<pb n="KR3k0013_WYG_775-6a"/>
曽詣舅源子恭子恭與之飲問讀何書曰誦詩子恭曰<lb/>
誦至渭陽未邪愔便號泣感噎子恭亦對之歔欷遂爲<lb/>
之罷酒子恭後謂津曰嘗謂秦王不其察慧從今已後<lb/>
更欲刮目視之愔一門四世同居家甚隆盛昆季就學<lb/>
者三十餘人學庭前有李樹實落地羣兒咸争之愔頽<lb/>
然坐其季父暐適入學舘見之因大嗟異顧謂賓客曰<lb/>
此兒恬裕有我風宅内有茂竹遂爲愔於林邊别葺一<lb/>
室命獨處其中嘗銅盤具盛饌以飯之因以督厲諸子<lb/>
<pb n="KR3k0013_WYG_775-6b"/>
曰汝輩但如遵彦謹愼自得竹林别室銅盤重肉之食<lb/>
愔從父兄黄門侍郎昱特相器重曽謂人曰此兒駒齒<lb/>
未落已是我家龍文更十歲後當求之千里外後拜尚<lb/>
書令又拜特進驃騎大將軍<lb/>
李稚廉趙高邑人齊州刺史義深之弟少而寡欲爲兒<lb/>
童時初不從家人有所求請嘗故以金寳授之終不取<lb/>
强付輒擲之於地州牧以其蒙稚而廉故名曰稚廉聰<lb/>
敏好學年十五頗尋覽五經章句嘗爲青州刺史未幾<lb/>
<pb n="KR3k0013_WYG_775-7a"/>
徵爲并省都官尚書卒<lb/>
孫靈暉深州武强人魏大儒祕書監惠蔚靈暉之族曽<lb/>
王父也靈暉少明敏有器度惠蔚一子早卒其家書籍<lb/>
多在焉靈暉年七歲便好學日誦數千言惟尋討惠蔚<lb/>
手錄章疏不求師友三禮及三傳皆通宗㫖然始就鮑<lb/>
季詳熊安生質問疑滯其所發明熊鮑無以異也後爲<lb/>
大將軍司馬<lb/>
蘇瓊字珍之幼時隨父在邊嘗謁東荆州刺史曹芝芝<lb/>
<pb n="KR3k0013_WYG_775-7b"/>
戲問曰卿欲官否對曰設官求人非人求官芝異其對<lb/>
署爲府長流參軍後爲博陵太守<lb/>
和士開幼而聰慧選爲國子學生解悟㨗疾爲同業所<lb/>
尚武平元年封淮王除尚書令錄尚書事<lb/>
後周檀翥字鳯翔高平金鄉人六世祖毓晉歩兵校尉<lb/>
父江始還北任至太常少卿翥十歲䘮父還京師宅與<lb/>
營人雜居幼孤寒不與鄰人來往好讀書解屬文能鼓<lb/>
琴早爲瑯琊王誦所知<lb/>
<pb n="KR3k0013_WYG_775-8a"/>
宗慄少聰敏好讀書晝夜不倦語輒引古事鄉里呼爲<lb/>
小兒學士後拜車騎大將軍卒<lb/>
韋瑱字世珍聰敏有夙成之量閭里咸敬異之後位至<lb/>
侍中驃騎大將軍<lb/>
柳慶年十三時父僧習爲潁川郡地接都畿民多豪右<lb/>
將選鄉官皆依倚貴勢競來請託選用未定僧習謂諸<lb/>
子曰權貴請託吾并不用其使欲還皆須有答汝等各<lb/>
以意爲吾作書也慶乃具書草云下官受委大邦選吏<lb/>
<pb n="KR3k0013_WYG_775-8b"/>
之日有能者進不肖者退此乃朝廷常典僧習讀書歎<lb/>
曰此兒有意氣大丈夫理當如是即依慶所草以報後<lb/>
爲宜州刺史入爲司會卒<lb/>
李旭頓邱臨黄人小名那祖彪名重魏朝爲御史中尉<lb/>
父游亦有才行爲當世所稱游兄志爲荆州刺史游從<lb/>
至州屬爾朱之亂與志俱奔江左旭性峻急不雜交游<lb/>
幼年已解屬文有聲雒下時雒陽創置明堂旭年十數<lb/>
歲爲明堂賦雖優洽未足才制可稱觀者咸曰有家風<lb/>
<pb n="KR3k0013_WYG_775-9a"/>
矣<lb/>
長孫澄字士亮魏太師稚之子年十歲司徒李琰之見<lb/>
而竒之遂以女妻焉十四從征討有䇿謀勇冠諸將後<lb/>
拜大將軍封義門公爲玉璧總管卒<lb/>
李賢字賢和九歲從師受業畧觀大㫖而已不尋章句<lb/>
或謂之曰學不精勤不如不學賢曰夫人各有志賢豈<lb/>
能强學待問領徒受業耶惟當粗聞教義補已不足至<lb/>
如忠孝之道實銘之於心問者慚服位至大將軍<lb/>
<pb n="KR3k0013_WYG_775-9b"/>
賢子崇文字永隆以父賢勲封迴雒縣侯時年少拜爵<lb/>
親族相賀崇獨泣下賢問之對曰無勲於國幼少封侯<lb/>
當報主恩不得終於孝養是以悲耳賢由此大竒之位<lb/>
至大府中丞大夫<lb/>
斛斯徵字士亮太傅尚書令椿之子幼聰頴五歲誦孝<lb/>
經周易識者異之及長渉羣書尤精三禮後爲太子太<lb/>
保<lb/>
柳霞幼而爽邁神采嶷然髫歲便有成人之量篤好文<lb/>
<pb n="KR3k0013_WYG_775-10a"/>
學動合規矩其世父慶逺特器異之後爲驃騎大將軍<lb/>
霍州刺史卒<lb/>
劉祥幼而聰慧占對俊辯賓客見者號爲神童年十歲<lb/>
能屬文十二通五經<lb/>
顔之儀幼頴悟三歲能讀孝經位至集州刺史<lb/>
蕭大圜幼而聰敏神情俊悟年四歲能誦三都賦及孝<lb/>
經論語七歲居母䘮便有成人之性後爲内史侍郎西<lb/>
河郡守卒<lb/>
<pb n="KR3k0013_WYG_775-10b"/>
蕭□字智遐梁武帝弟安成王秀之子也性温裕有儀<lb/>
表年十二入國學博觀經史雅好屬文在梁封永豐縣<lb/>
侯<lb/>
沈重字德厚吳興武康人性聰悟有異常童七歲而孤<lb/>
居䘮合禮位至散騎常侍太常卿<lb/>
張元字孝始年六歲祖父成以夏中熱欲將元就井浴<lb/>
元固不肯從謂其貪戲乃以杖擊其脛曰汝何爲不肯<lb/>
洗浴元對曰衣以蓋形爲覆其䙝不能露其體於白日<lb/>
<pb n="KR3k0013_WYG_775-11a"/>
之下祖異而捨之南鄰有二杏樹杏熟多落元園中有<lb/>
諸小兒競取而食之元所得者送還其主<lb/>
鄭譚年十餘歲嘗詣相府司錄李長宗長宗於衆中戲<lb/>
之譚從容謂長宗曰明公位望不輕瞻仰斯屬輒相翫<lb/>
狎無乃䘮德長宗甚異之<lb/>
隋王述字長述後周驃騎大將軍罷之孫少聰敏有識<lb/>
度年八歲周太祖見而竒之曰王公有此孫足爲不朽<lb/>
後位至大將軍復授行軍總管<lb/>
<pb n="KR3k0013_WYG_775-11b"/>
于仲文後周大佐輒實之子九歲嘗於雲陽宫見周太<lb/>
祖問曰聞兒好讀書書有何事仲文對曰資父事君忠<lb/>
孝而已太祖甚嗟歎之後爲右翊衞大將軍進位光祿<lb/>
大夫卒<lb/>
裴政字德表㓜學明敏博聞强記達於時政爲當世所<lb/>
稱年十五辟邵陵王府法曹㕘軍事終於襄州總管<lb/>
于宣敏字仲達少沉密有才思年十一詣周趙王命之<lb/>
賦詩宣敏爲詩甚有幽貞之志王大竒之坐客莫不嗟<lb/>
<pb n="KR3k0013_WYG_775-12a"/>
賞位至奉車都尉<lb/>
史萬歲京兆杜陵人父靜周滄州刺史萬歲少英武善<lb/>
騎射驍㨗若飛好讀兵書兼精占候年十五値周齊戰<lb/>
於邙山萬歲時從父入軍旗鼔相望萬歲令左右趣治<lb/>
裝急去俄而周師大敗其父由是竒之後爲河州刺史<lb/>
行軍總管<lb/>
蘇䕫八歲誦詩兼解騎射年十三從父威至尚書省與<lb/>
安德王雄馳射賭得駿馬而歸十四詣學與諸儒議論<lb/>
<pb n="KR3k0013_WYG_775-12b"/>
詞致可觀見者皆稱善位至通議大夫<lb/>
李德林幼聰敏年數歲誦左思蜀都賦十餘日便畢高<lb/>
隆之見而嗟嘆遍告朝士云若假其年必爲天下偉器<lb/>
鄴京人士多就宅觀之月餘日中車馬不絶年十五誦<lb/>
五經及古今文集日數千言後終於懐州刺史<lb/>
宇文欣字仲樂幼而敏慧爲兒童時與羣輩戲輒爲部<lb/>
伍進止行列無不用命者位至右領軍大將軍<lb/>
韋師字公頴少沉謹有至性初就學始讀孝經捨書而<lb/>
<pb n="KR3k0013_WYG_775-13a"/>
歎曰名教之極其在兹乎終於汴州刺史<lb/>
楊异字文殊羙風儀沉深有器局齠齓就學日誦千言<lb/>
見者竒之後爲刑部尚書除吳州總管卒<lb/>
栁肅少聰敏閑於占對起家周齊王文學武帝見而異<lb/>
之召拜宣納上士位至工部侍郎<lb/>
韋世康幼而沉敏有器度年十歲州辟主簿後拜荆州<lb/>
總管卒於家<lb/>
劉顯字嗣芳幼而聰敏當時號曰神童<lb/>
<pb n="KR3k0013_WYG_775-13b"/>
辛德源字孝基沉靜好學年十四解屬文及長博覽書<lb/>
記後爲諮議㕘軍<lb/>
陸爽字開明少聰敏年九歲就學日誦二千餘言齊尚<lb/>
書僕射楊遵彦見而異之曰陸氏代有人焉官至太子<lb/>
洗馬<lb/>
胡克讓年十四釋褐梁湘東王法曹㕘軍時舍人朱异<lb/>
在儀賢堂講老子克讓與焉堂邊有修竹异令克讓詠<lb/>
之克讓攬筆輒成其卒章曰非君多愛賞誰貴此貞心<lb/>
<pb n="KR3k0013_WYG_775-14a"/>
异甚竒之後爲通直散騎常侍卒<lb/>
游元字楚客少聰敏年十六齊司徒徐顯秀以爲㕘軍<lb/>
事後位至朝請大夫兼侍御史<lb/>
何妥字棲鳯西域人少機警八歲游國子學助教顧良<lb/>
戲之曰汝既姓何是荷葉之荷爲是河水之河應聲答<lb/>
曰先生姓顧是眷顧之顧是新故之故衆咸異之終於<lb/>
國子祭酒<lb/>
庾質字行修少而明敏早有志向八歲誦梁世祖元覽<lb/>
<pb n="KR3k0013_WYG_775-14b"/>
言志等十賦拜童子郎位至太史<lb/>
袁充少警悟年十餘歲其父黨至門時冬初充尚衣葛<lb/>
衫客戲充曰袁郎子絺兮綌兮凄其以風充應聲答曰<lb/>
惟絺與綌服之無斁以是大見嗟賞後位至祕書令<lb/>
盧大翼字協昭河間人本姓章仇氏七歲詣學誦數十<lb/>
言州里號曰神童及長閒居味道不求榮利卒於雒陽<lb/>
庾季才幼頴悟八歲誦尚書十二通周易好古元象後<lb/>
爲通直散騎常侍<lb/>
<pb n="KR3k0013_WYG_775-15a"/>
崔頥字祖濬七歲能屬文容貎短小有口才開皇初秦<lb/>
孝皇薦之射䇿高第後爲越王長史<lb/>
薛道衡字元卿河東汾隂人祖聰衛齊州刺史父季通<lb/>
常山太守道衡六歲而孤專精好學年十三講左氏傳<lb/>
見子産相鄭之功作國僑贊頗有詞致見者竒之後才<lb/>
名益著位至司𨽻大夫<lb/>
許善心字務本九歲而孤爲母范氏所鞠養幼聰明有<lb/>
思理所聞輙能誦記多聞黙識爲當世所稱家有舊書<lb/>
<pb n="KR3k0013_WYG_775-15b"/>
萬餘卷皆遍通渉十五解屬文牋上父友徐陵大竒之<lb/>
謂人曰才調極高此神童也後爲給事中<lb/>
薛世雄爲兒童時與羣輩游戲輒畫地爲城郭令諸兒<lb/>
爲攻守之勢有不從令者世雄輒撻之諸兒畏憚莫不<lb/>
齊整其父見而竒之謂人曰此兒當興吾家矣位至左<lb/>
禦衞大將軍<lb/>
房彦謙字孝沖早孤不識父爲母兄之所鞠養長兄詢<lb/>
雅有清鑒以彦謙天性頴悟每竒之親教之讀書年七<lb/>
<pb n="KR3k0013_WYG_775-16a"/>
歲誦數萬言爲宗黨所異終於涇陽令<lb/>
郎茂少敏慧七歲誦騷雅日千餘言後爲尚書左丞<lb/>
鮑宏字潤身父機仕梁爲治書侍御史宏七歲而孤爲<lb/>
兄泉之所愛育年十二能屬文嘗和湘東王繹詩嗟賞<lb/>
不已引爲中記室位至均州刺史<lb/>
唐陳叔達初在陳年十餘歲嘗侍宴賦十韻援筆便就<lb/>
僕射徐陵甚竒之貞觀中位至吏部尚書<lb/>
蘇世長父振仕周爲岩州刺史武帝時世長十餘歲上<lb/>
<pb n="KR3k0013_WYG_775-16b"/>
書言事帝以其年少召問讀何書對曰讀孝經論語武<lb/>
帝曰孝經論語何所言對曰孝經云治國者不敢侮於<lb/>
鰥寡論語云爲政以德帝善其對令於獸門舘讀書武<lb/>
德中爲天䇿府軍諮秦府開引爲學士<lb/>
高士廉幼而精爽絶倫占對敏慧位至開府儀同三司<lb/>
李百藥字重規博陵安平人父德林仕隋内史令百藥<lb/>
幼而聰敏年數歲德林於燈下教以四聲一聞便解七<lb/>
歲頗能屬文齊中書舍人陸乂嘗過德林宴齋有誦徐<lb/>
<pb n="KR3k0013_WYG_775-17a"/>
陵文者云將刈琅琊之稻坐客並不識其事百藥進曰<lb/>
傳稱鄅人籍稻杜預注云鄅國在琅琊開陽縣乂等驚<lb/>
喜云此兒神童也官至宗正卿<lb/>
百藥子安期幼聰辯七歲解屬文終於荆州大督都府<lb/>
長史<lb/>
孔頴達年八歲就學日讀千餘言至暮更誦未嘗嬉戲<lb/>
有異凡童三禮義宗盡能闇記官至國子祭酒<lb/>
房元齡幼而聰敏五歲能誦毛詩及乎志學尤工草𨽻<lb/>
<pb n="KR3k0013_WYG_775-17b"/>
博覽墳史位至司空<lb/>
呂方毅才之子年七歲能誦周易毛詩太宗聞其㓜敏<lb/>
召見甚竒之賜以縑帛<lb/>
王勃字子安太常博士福畤子也六歲善屬文與兄勔<lb/>
勮俱稱少俊父友杜易簡嘗稱曰此王氏三珠樹也<lb/>
楊炤幼聰敏博學善屬文應神童舉拜校書郎爲崇文<lb/>
舘學士<lb/>
孫思邈京兆華原人也七歲就學日誦千餘言顯慶中<lb/>
<pb n="KR3k0013_WYG_775-18a"/>
高宗召拜諫議大夫不受<lb/>
狄仁傑字懷英爲兒童時門人有被害者縣吏就詰之<lb/>
衆皆接對惟仁傑堅坐讀書吏責之仁傑曰黄卷之中<lb/>
聖賢備在尤不能接對何暇偶俗吏而見責耶位至内<lb/>
史<lb/>
元萬頃河南人德州總管白澤之孫也幼解屬文起家<lb/>
爲通事舍人<lb/>
孫述幼而英俊文思敏速始年十五謁雍州長史崔日<lb/>
<pb n="KR3k0013_WYG_775-18b"/>
用日用小之令爲士大爐賦握翰即成辭理典贍日用<lb/>
覽之駭然遂爲忘年之交以是價譽益重開元初應哲<lb/>
人竒士舉<lb/>
韋陟字殷卿尚書左僕射安石之子少聰頴頗異常童<lb/>
自㓜風標整峻獨立不羣安石尤愛之位至吏部尚書<lb/>
東京留守<lb/>
蘇震京兆武功人少以門䕃補千牛聰敏好學博渉經<lb/>
史年未志學有老成人風伯頊異之嘗謂所親曰吾家<lb/>
<pb n="KR3k0013_WYG_775-19a"/>
有子矣<lb/>
嚴武中書侍郎挺之之子神氣俊爽敏於聞見幼有成<lb/>
人之風讀書不究精義渉獵而已弱冠以門䕃䇿名隴<lb/>
右節度使哥舒翰奏充判官後爲城都尹改檢校吏部<lb/>
尚書封鄭國公<lb/>
楊綰生而聰慧年四歲處羣從之中敏識過人嘗夜宴<lb/>
親賓客舉坐中物以四聲呼之諸賓未言綰應聲指鐵<lb/>
燈樹曰燈盞柄曲衆咸異之位至中書侍郎同中書門<lb/>
<pb n="KR3k0013_WYG_775-19b"/>
下平章事<lb/>
劉晏字士安曹州南華人年七歲舉神童授秘書省正<lb/>
字終於忠州刺史<lb/>
高郢字公楚其先渤海蓚人九歲通春秋能屬文郢子<lb/>
定幼聰警絶倫年七歲時讀尚書湯誓問郢曰奈何以<lb/>
臣伐君郢曰應天順人不爲非道又問曰用命賞於祖<lb/>
不用命戮於社是順人乎父不能對定仕至京兆㕘軍<lb/>
房孺復太尉綰之子少慧黠年七八歲即解綴文親黨<lb/>
<pb n="KR3k0013_WYG_775-20a"/>
竒之位至容州刺史本管經畧使<lb/>
權德輿生四歲能諷詩十五爲文數百篇編爲董蒙集<lb/>
十卷名聲日大後爲檢校吏部尚書出鎭回元卒<lb/>
蔣義字德源其先常州義興人後徙家於河南國子司<lb/>
業集賢學士蔣明之子史官吳競之外孫代以儒學稱<lb/>
年七歲讀庾信哀江南賦數遍而能暗記始以聰敏精<lb/>
强聞於親黨弱冠該博羣籍時論以史職許之位至秘<lb/>
書監<lb/>
<pb n="KR3k0013_WYG_775-20b"/>
令狐楚字殻士世以儒雅著稱楚少强記年十五善屬<lb/>
文位至檢校左僕射興元尹充山南西道節度使<lb/>
李聰西平王太尉晟之第十三子七歲以䕃授太常寺<lb/>
協律嘗入公署胥吏小之不敬聰鞭之見血西平因大<lb/>
竒之<lb/>
元禎九歲能屬文十五明兩經擢第太和中終於檢校<lb/>
户部尚書兼鄂州刺史<lb/>
李德裕宰相吉甫之子幼而壯志苦心力學吉甫每以<lb/>
<pb n="KR3k0013_WYG_775-21a"/>
敏辯誇於同列武元衡曽召之謂曰吾子在家所嗜何<lb/>
書意欲探其志也德裕不應翊日元衡具以告吉甫因<lb/>
戲曰公誠渉大癡耳吉甫歸以責之德裕曰武公身爲<lb/>
帝弼不問理國調隂陽而問所讀書書者成均禮部之<lb/>
職也其言不當所以不應吉甫復告元衡大慚由是振<lb/>
名德裕會昌中爲太尉宣宗時爲東都留守後累貶崔<lb/>
州司馬卒<lb/>
郭承嘏字復卿汾陽王子儀曽孫生而異乳保之間即<lb/>
<pb n="KR3k0013_WYG_775-21b"/>
好筆硯比及成童能誦五經<lb/>
楊收七歲䘮父居䘮有如成人而母長孫夫人知書親<lb/>
<hi>自</hi>教授十三畧通諸經義善於文詠吳人稱爲神童兄<lb/>
發戲令詠蛙即曰澗邊分玉樹龍底耀銅儀會當同鼓<lb/>
吹不復問官私又令詠筆仍賦鑽字即曰雖非嚢中物<lb/>
何堅不可鑽一朝操政柄定使冠三端每良辰羙景吳<lb/>
人造門觀神童請爲詩什觀者壓敗其藩後自宣歙觀<lb/>
察使貶端州司馬尋削官封<lb/>
<pb n="KR3k0013_WYG_775-22a"/>
梁羅周敬年七八歲學賦詩往往傳於人口<lb/>
後唐馬希範湖南節度使殷之第三子少而温雅稍渉<lb/>
文史開平中授著作佐郎國子博士俄解金紫光祿大<lb/>
夫檢校右僕射典湖南親軍同光中殷遣希範入貢莊<lb/>
宗問洞庭廣狹希範對曰洞庭至狹若車駕南巡止可<lb/>
飲馬莊宗拊背嘉之超授檢校太保永州刺史<lb/>
李琪年十三詞賦詩頌大爲王鐸所知然亦疑其假手<lb/>
一日鐸召父縠讌於公署密遣人以漢高祖得三傑賦<lb/>
<pb n="KR3k0013_WYG_775-22b"/>
題就其第試之琪援筆立成賦尾云得士則昌非賢罔<lb/>
共龍頭之友斯貴鼎足之臣可重宜哉項氏之所以亡<lb/>
一范増而不能用鐸覽而駭之曰此兒大器也將擅文<lb/>
價<lb/>
趙美幽州節度使德鈞之孫天成四年德鈞奏美年五<lb/>
歲黙念何論孝經令於汴州取解就試勅封尉之孫能<lb/>
念儒書備彰家訓不勞就試特與成名宜賜别勅及第<lb/>
仍附今年春榜<lb/>
<pb n="KR3k0013_WYG_775-23a"/>
晉盧質幼聰慧善屬文年十六陜帥王重盈奏授芮城<lb/>
令<lb/>
安元信幼爲兒童時嘗與里中同輩戲爲營陣獨申明<lb/>
進退交擊之勢宛成部分邑之耆老有尚懷古者謂元<lb/>
信父萬金曰此子成人必逹軍旅之事若賦以壽則爲<lb/>
將爲侯爾其志之後至耀州團練使<lb/>
漢李崧深州饒陽人父舜卿本州錄事㕘軍崧幼而聰<lb/>
敏十餘歲爲文家人竒之弱冠本府署爲㕘軍其父嘗<lb/>
<pb n="KR3k0013_WYG_775-23b"/>
謂宗人李璘曰大醜坐處竒形氣異前途應不居徒勞<lb/>
之地頼吾兄誨激之<hi>大醜即崧之小字也</hi>後至宰相<lb/>
周皮台符字光信深州武强人幼善屬文唐同光中擢<lb/>
進士第釋褐爲鎭定從事位至翰林學士<lb/>
和凝幼而聰敏姿狀秀㧞神彩射人少好學書一覽者<lb/>
咸逹其大義後至相位<lb/>
王朴幼警慧好學善屬文位至樞密使<lb/>
　册府元龜卷七百七十五<lb/>
</p>
<p>
</p>
  </div>
</body>
</text>
</TEI>
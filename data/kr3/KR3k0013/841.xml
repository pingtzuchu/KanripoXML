<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百四十一</head>
    <p>
<pb n="KR3k0013_WYG_841-1a"/>
欽定四庫全書<lb/>
　册府元龜卷八百四十一　宋　王欽若等　撰<lb/>
　　總録部<lb/>
　　　文章第五<lb/>
唐李揆少聰敏好學善屬文開元末舉進士補陳留尉<lb/>
獻書闕下詔中書試文章擢拜右拾遺改右補闕起居<lb/>
郎並知宗正表奏<lb/>
髙適好學以詩知名濩落不事家産僑居梁宋間薄逰<lb/>
<pb n="KR3k0013_WYG_841-1b"/>
州縣求丐取給天寶中海内無事干進者注意文詞適<lb/>
賦詩以氣質自髙時得佳句每詩朝出夕遍人口李林<lb/>
甫奏授汴州封丘尉<lb/>
元德秀為魯山令秩滿居陸渾山琴觴之餘間以文詠<lb/>
牽情而書語無雕刻著季子聴樂論蹇士賦為髙人所<lb/>
稱<lb/>
李泌字長源聰敏好學博涉經史善屬文尤長於詩肅<lb/>
宗時為銀青光禄大夫掌樞務<lb/>
<pb n="KR3k0013_WYG_841-2a"/>
于休烈好學善屬文位至工部尚書有集十卷行於世<lb/>
李端登進士第工詩代宗大厯中與韓翃錢起盧綸等<lb/>
文詠唱和馳名都下號大厯十才子時郭尚父少子曖<lb/>
尚代宗女昇平公主賢明有才思尤喜詩而端等多在<lb/>
曖之門下每宴集詩賦公主坐視簾中詩之美者賞百<lb/>
縑曖因拜官㑹十子曰詩先成者賞時端先獻警句云<lb/>
薰香荀令偏憐小傅粉何郎不解愁主即以百縑賞之<lb/>
錢起曰李校書誠竒才此篇宿搆也願賦韻正之請以<lb/>
<pb n="KR3k0013_WYG_841-2b"/>
起姓為韻端即襞牋而獻曰方塘似鏡草芊芊初月如<lb/>
鈎未上弦新開金埒教調馬舊賜銅山許鑄錢曖曰此<lb/>
愈工也端自校書郎授杭州司馬卒<lb/>
吴通元為中書舍人翰林學士詞藻婉麗帝尤憐之貞<lb/>
元初李紓為昭徳皇后諡册文張延賞栁渾為廟樂章<lb/>
及進皆不稱㫖並詔通元重撰凡中㫖撰述非通元之<lb/>
筆無不慊然重之如此<lb/>
劉太眞渉學善為文少時師事詞人蕭穎士位至吏部<lb/>
<pb n="KR3k0013_WYG_841-3a"/>
侍郎<lb/>
李紓字仲舒少好學善屬文為吏部侍郎奉詔為興元<lb/>
紀功述及郊廟樂章諸所論著甚衆<lb/>
李益宰相揆之族子登進士第長於歌詩徳宗貞元末<lb/>
與宗人李賀齊名每作一篇必為教坊樂人以賂求取<lb/>
唱為供奉歌詞其征人歌早行篇好事者畫為屏障如<lb/>
迴樂峰前沙似雪受降城外月如霜之句天下以為歌<lb/>
詞位至禮部尚書<lb/>
<pb n="KR3k0013_WYG_841-3b"/>
盧景亮為中書舍人上西戎利害疏皆指切正要當時<lb/>
服其才有文集十卷<lb/>
張宏靖為東都留守從事獻賦美二京之制徳宗嘉其<lb/>
文擢授監察御史<lb/>
崔元翰性介直少交逰惟秉一操專業於文章其對策<lb/>
及奏記碑誌師法班固蔡邕致思精宻貞元中為職方<lb/>
員外郎知制誥<lb/>
于邵以博通宏詞昇甲科位至中書侍郎有文集四十<lb/>
<pb n="KR3k0013_WYG_841-4a"/>
卷行於時<lb/>
武元衡工於五言詩好事者傳之往往被於管絃元衡<lb/>
位至宰相<lb/>
竇叔向羣之父也以工詩稱官至拾遺<lb/>
栁渾志學有文集十卷位至宰輔渾之兄識篤意文章<lb/>
有重名於開元天寶間與蕭穎士元徳秀劉迅相亞其<lb/>
練理創端往往詣極當時作者咸服其簡拔而趣尚辯<lb/>
博渾亦善為文然趨時向功非沉思之所及<lb/>
<pb n="KR3k0013_WYG_841-4b"/>
韓愈幼孤刻苦學儒不俟奨勵大歴貞元之間文士多<lb/>
尚古學效揚雄董仲舒之述作而獨孤及梁肅最稱淵<lb/>
奧儒林推重愈從其徒逰鋭意鑚仰欲自振於一代嘗<lb/>
以為自魏晉已還為文者多拘偶對而經誥之指歸遷<lb/>
雄之氣格不復振起矣故愈所為文務反近體抒意立<lb/>
言自成一家新語後學之士取為師法當時作者甚衆<lb/>
無以過之故世稱韓文焉然時有才肆意亦有盭孔孟<lb/>
之㫖若南人妄以栁宗元為羅池神而愈譔碑以實之<lb/>
<pb n="KR3k0013_WYG_841-5a"/>
李賀父名晉不應進士而愈為賀作諱辯令舉進士又<lb/>
為毛穎傳譏戲不近人情此文章之甚謬者愈官至吏<lb/>
部侍郎<lb/>
薛盛河東人存誠之父也工為拔河賦當時稱之<lb/>
崔咸長於歌詩或風景晴明花朝月夕朗吟意惬必悽<lb/>
愴霑襟㫖趣髙竒名流嗟悒有文集一十卷<lb/>
權徳輿述作特盛六經百氏㳺泳漸漬其文雅正而宏<lb/>
博王侯將相洎當時名士薨殁以銘紀而請者十八九<lb/>
<pb n="KR3k0013_WYG_841-5b"/>
文士推為宗匠焉終禮部尚書有文集五十卷行于代<lb/>
袁滋字徳深嘗讀劉惲悲甘陵賦歎其褒善懲惡雖失<lb/>
春秋之㫖然其文不可廢因著甘陵賦後序滋位終湖<lb/>
南觀察使<lb/>
郄髙卿少以詞學見推有文集六十卷位至太子詹事<lb/>
致仕<lb/>
孟簡幼為五言詩有名於江淮終太子賓客<lb/>
元稹聰警絶人年少有才名與太原白居易友善工詩<lb/>
<pb n="KR3k0013_WYG_841-6a"/>
善狀詠風態物色當時言詩者稱元白焉自衣冠士子<lb/>
至閭閻下俚悉傳諷之號為元和體既以俊爽不容於<lb/>
朝流放荆蠻者僅十年俄而白居易亦貶江州司馬稹<lb/>
量移通州司馬雖通江懸邈而二人来往贈答凡所為<lb/>
詩句有三十五十韻乃至百韻者江南人士傳道諷誦<lb/>
流聞闕下里巷相傳為之紙貴觀其流離放逐之意靡<lb/>
不悽惋十四年自虢州長史徵還為膳部員外郎宰相<lb/>
令狐楚一代文宗雅知稹之詞學謂稹曰嘗覽足下製<lb/>
<pb n="KR3k0013_WYG_841-6b"/>
作所憾不多遲之久矣請出其所有以豁予懐稹因獻<lb/>
其文自叙曰稹初不好文徒以仕無他岐彊繇科試及<lb/>
有罪譴棄之後自以為廢滯潦倒不復為文字有聞於<lb/>
人矣曾不知好事者抉摘芻蕪塵瀆尊重竊承相公特<lb/>
於廊廟間道稹詩句昨又面奉教約令獻舊文戰汗悚<lb/>
踊慙忝無地稹自御史府謫官於今十餘年矣閒誕無<lb/>
事遂專力於詩章日益月滋有詩句千餘首其間感物<lb/>
寓意可備矇瞽之諷者有之詞直氣麄罪邱是懼固不<lb/>
<pb n="KR3k0013_WYG_841-7a"/>
敢陳露於人惟盃酒光景間屡為小碎篇章以自吟暢<lb/>
然以為律骨卑庳格力不揚茍無姿態則陷流俗嘗欲<lb/>
得思深語近韻律調新屬對無差而風情宛然而病未<lb/>
能也江湖間多新進小生不知天下文有宗主妄相倣<lb/>
效而又從而失之遂至於支離褊淺之詞皆目為元和<lb/>
詩體稹與同門生白居易友善居易雅能為詩就中愛<lb/>
驅駕文字窮極聲韻或為千言或為五百言律詩以相<lb/>
投寄小生自審不能過之往往戲排舊韻别創新詞名<lb/>
<pb n="KR3k0013_WYG_841-7b"/>
為次韻相酬蓋欲以難相排耳江湖間為詩者復相倣<lb/>
效力或不足則至於顛倒語言重複首尾韻同意等不<lb/>
異前篇亦目為元和詩體而司文者考變雅之由往往<lb/>
歸咎於稹甞以為雕蟲小事不足以自明始聞相公記<lb/>
憶累旬以来實慮糞土之牆庇之以大厦便不復破壊<lb/>
永為版築者之娛輒冩古體歌詩一百首百韻至兩韻<lb/>
律詩一百首合為五巻奉啟跪陳或希構厦之餘一賜<lb/>
觀覽知小生於章句中欒盧榱桷之材盡曾量度則十<lb/>
<pb n="KR3k0013_WYG_841-8a"/>
餘年之邅迴不為無用矣楚深稱賞以為今代之鮑謝<lb/>
也穆宗皇帝在東宫有妃嬪左右嘗誦稹歌詩以為樂<lb/>
曲者知稹所為嘗稱其善宫中呼為元才子荆南監軍<lb/>
崔潭峻甚禮接稹不以掾吏遇之嘗徵其詩什諷誦之<lb/>
長慶初潭峻居朝出稹連昌宫辭等百餘篇奏御穆宗<lb/>
大喜問稹安在對曰今為南宫散郎即日轉祠部郎中<lb/>
知制誥朝廷以書命不繇相府甚鄙之然詞誥所出夐<lb/>
然與古為侔遂盛傳於世繇是極承恩顧稹嘗為長慶<lb/>
<pb n="KR3k0013_WYG_841-8b"/>
宫詞数十百篇京師競相傳唱所著詩賦詔册銘誄論<lb/>
議等雜文一百卷號曰元氏長慶集又著古今刑政書<lb/>
三百卷號類集並行於世<lb/>
李紳六歳而孤母盧氏教以經義紳形眇小而精悍能<lb/>
為歌詩鄉賦之年諷誦多在人口位至宰相<lb/>
馮定字介夫累遷太子詹事定有文學長慶中源寂使<lb/>
新羅國見其國人傳冩諷念定所為黑水碑畫鶴記韋<lb/>
休符之使西蕃也見其國人冩定商山記以代屏障其<lb/>
<pb n="KR3k0013_WYG_841-9a"/>
文名馳於戎夷如此<lb/>
李徳裕於東都伊闕南置平泉别墅清流翠篠樹石幽<lb/>
竒初未仕時講學其中及從官藩服出將入相三十年<lb/>
不復重逰而題寄歌詩皆銘之於石今有花木記歌篇<lb/>
録二石存焉有文集二十卷記述舊事則有次栁氏舊<lb/>
聞御臣要略伐叛志獻替録行於世<lb/>
李商隠能為古文不喜偶對嘗為令狐楚從事慕楚章<lb/>
奏始為今體章奏博學彊記下筆不能自休尤善為誄<lb/>
<pb n="KR3k0013_WYG_841-9b"/>
奠之詞累為賓佐有表狀集四十卷<lb/>
溫庭筠苦心硯席尤長於詩賦初舉進士至京師人士<lb/>
翕然推重然士行塵雜不修邊幅能逐絃吹之音為側<lb/>
艷之詞公卿家無頼子弟相與酬飲繇是累年不第後<lb/>
為襄陽巡官失意歸江東庭筠著述頗多而詩賦韻格<lb/>
清拔文士稱之<lb/>
司空圗僖宗時為中書舍人未㡬以疾辭晚年為文尤<lb/>
事曠達嘗擬白居易醉吟傳為休休亭記有文集三十<lb/>
<pb n="KR3k0013_WYG_841-10a"/>
卷<lb/>
唐彦謙歴閬壁二郡刺史有詩数百篇吏部侍郎薛廷<lb/>
珪為之序號鹿門先生集<lb/>
梁杜荀鶴池州人善為詩詞句切理為時所許既擢第<lb/>
後還舊山時田頵在宣州甚重之頵將起兵乃陰令以<lb/>
牋辭至太祖遇之頗厚及頵遇禍太祖以其才表之尋<lb/>
授翰林學士主客員外郎<lb/>
羅隠有詩名於天下尤長於詠史然多譏諷以故不中<lb/>
<pb n="KR3k0013_WYG_841-10b"/>
第開平初太祖以右諫議大夫徵不至魏博節度使羅<lb/>
紹威宻表慰薦乃授給事中終於錢塘有文集十卷行<lb/>
於世<lb/>
後唐李愚初仕梁為右拾遺崇政殿學士忤㫖罷職歴<lb/>
許鄧觀察判官初在内職磁州舉子張礪依焉末帝貞<lb/>
明中礪自河陽北歸荘宗版授太原府掾出入崇達之<lb/>
門揄揚愚之節槩及愚所為文仲尼遇顔回夀夷齊非<lb/>
餓等篇北人望風稱之愚為文尚氣格效韓栁諸公之<lb/>
<pb n="KR3k0013_WYG_841-11a"/>
立意<lb/>
李琪字台秀唐昭宗時李谿父子以文學知名於時琪<lb/>
年十八九袖賦一軸謁谿谿覽賦驚異倒屣迎門因出<lb/>
琪啞鐘捧日等賦指示謂琪曰予嘗患近年文士詞賦<lb/>
皆数句之後未見賦題吾子八句見題偶屬典麗吁可<lb/>
畏也琪繇是益知名自琪為諫官憲職凡時政有所不<lb/>
便必封章論列文章秀麗覽之者忘倦琪在内署時所<lb/>
為制誥編為十卷目曰金門集大行於世<lb/>
<pb n="KR3k0013_WYG_841-11b"/>
竇夢徵少苦心為文隨計之秋文稱甚髙位終翰林學<lb/>
士尤長於牋啟編為十卷目曰東堂集行於世<lb/>
薛廷珪為中書舍人所著鳳閣書詞十卷克家志五卷<lb/>
並行於世初廷珪父逢著鑿混沌眞珠簾等賦大為時<lb/>
人所稱廷珪既壯亦著賦数十篇同為一集故目曰克<lb/>
家志<lb/>
晉李象為刑部員外郎髙祖天福末象上二舞賦帝覽<lb/>
而嘉之命編諸史册<lb/>
<pb n="KR3k0013_WYG_841-12a"/>
崔棁少好學博涉經史屬詞頗工流輩罕能及之閒居<lb/>
於滑二十餘年專以著述為事不逰里巷郡人罕識其<lb/>
面梁貞明中舉進士後為翰林學士<lb/>
苻蒙幼聰慧好學父習為常山偏校嘗遣與文士共處<lb/>
年十二逰佛寺見壁畫有盃渡道人因題其腹曰都緣<lb/>
心似水故以鉢為舟人稍推之繇是篤意吟詠經亭榭<lb/>
祠廟之間皆削秭<hi>音拂</hi>染翰題詩而去人愛其速成往往<lb/>
傳誦弱年漁獵子史不辨經書為文浮靡惡㣲婉之言<lb/>
<pb n="KR3k0013_WYG_841-12b"/>
好為宫體艷詩及嘲謔之語位終禮部侍郎<lb/>
周張沆記覽文史好徵求僻事公家應用時出一聯以<lb/>
炫竒筆位終刑部尚書<lb/>
王延少學為儒著詞賦欲從科舉㑹鄉里亂客浮陽屬<lb/>
滄帥戴思逺棄鎭歸梁延挈族從之以家人貧逰丐侯<lb/>
門嘗以所為賦謁侍郎李琪琪覽而欣然曰此道近難<lb/>
其人王生升我堂矣繇是人士稱之延後為太子少傅<lb/>
致仕<lb/>
<pb n="KR3k0013_WYG_841-13a"/>
馬裔孫字慶先初仕後唐為宰相以晉祖受命放歸後<lb/>
以賓客致仕又為太子詹事晉漢公卿以裔孫好為文<lb/>
章皆欣然待之太祖即位就加撿校禮部尚書<lb/>
馮道初仕後唐為相百寮上明宗徽號凡三章道自為<lb/>
之其文混然非流俗之體舉朝服焉道尤長於篇詠秉<lb/>
筆則成每成義含古道必為逺近傳冩故人漸畏其髙<lb/>
深繇是班行肅然無澆漓之態<lb/>
王仁裕有詩千餘首勒成一百卷目之曰西江集蓋以<lb/>
<pb n="KR3k0013_WYG_841-13b"/>
嘗夢吞西江文石遂以為名焉位至太子少保<lb/>
賈緯有文集三十卷目之為草堂集終青州行軍司馬<lb/>
扈載少好學善屬文賦頌碑賛尤其所長廣順初隨計<lb/>
於禮部文價為一時之最是嵗昇髙等位至翰林學士<lb/>
　<lb/>
　<lb/>
　<lb/>
　册府元龜卷八百四十一<lb/>
</p>
<p>
</p>
  </div>
</body>
</text>
</TEI>
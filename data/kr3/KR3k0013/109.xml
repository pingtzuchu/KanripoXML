<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百九</head>
    <p>
<pb n="KR3k0013_WYG_109-1a"/>
欽定四庫全書<lb/>
　册府元龜卷一百九　　宋　王欽若等　撰<lb/>
　　帝王部<lb/>
　　　宴享第一<lb/>
傳曰享以訓恭儉宴以示慈恵恭儉以行禮慈恵以布<lb/>
政故享有體薦宴有折爼王室之禮也夏啟鈞臺之㑹<lb/>
周文在鎬之飲皆紀諸册書而形於雅頌矣後世或諸<lb/>
侯歸時事於宰旅四夷奉國琛於外府叙賔以昭徳班<lb/>
<pb n="KR3k0013_WYG_109-1b"/>
勞以䇿勲習射以講禮時廵而展義或弭節故里臨饗<lb/>
父老或周覽都畿飫賜官屬至於五兵銷偃品物茂遂<lb/>
時乃置酒髙㑹合歡成禮奉觴上夀加以贈賄上賜之<lb/>
以景福下報之以盡心此王者之盛典也易著需雲之<lb/>
象書紀崇飲之篇詩曰公尸燕飲福禄來為皆燕衎之<lb/>
謂矣<lb/>
周文王燕羣臣嘉賔既飲食之又實幣帛箱篚以將其<lb/>
厚意故有鹿鳴之詩<lb/>
<pb n="KR3k0013_WYG_109-2a"/>
武王于鎬京樂八音之樂與羣臣飲酒故魚藻之詩曰<lb/>
王在在鎬豈樂飲酒<hi>豈以也</hi>
平王時虢公晉侯朝王王饗禮命之侑<hi>王之覲羣臣始則行饗禮先置</hi>
<hi>醴酒示不忘古飲宴則命以幣物侑助也所以助歡敬之意</hi>皆賜玉五㲄馬三匹<hi>非禮</hi>
<hi>也王命諸侯名位不同禮亦異數不以禮假人</hi>
襄王時晉侯朝王王享禮命之侑<lb/>
定王時晉侯使士㑹平王室王享之原襄公相禮<hi>原襄公周</hi>
<hi>大夫相佐也</hi>殽烝<hi>烝升也升/殽於俎</hi>武子私問其故<hi>享當體薦而殽烝故怪而問之</hi>
<pb n="KR3k0013_WYG_109-2b"/>
<hi>武士㑹諡季其字</hi>王聞之召武子曰季氏而弗聞乎王享有體<lb/>
薦<hi>享則半觧其體而薦之所以示其儉</hi>宴有折爼<hi>體觧節折升之於爼物皆可食所以示宴享也</hi>
公當享卿當宴王室之禮也<hi>公謂諸侯</hi>武子歸而講求典禮<lb/>
以修晉國之法<hi>言典謂禮之廢久也</hi>
景王時晉荀躒如周葬穆后籍談為介既葬除䘮以文<lb/>
伯宴樽以魯壺<hi>文伯荀躒也魯壺魯所獻壺樽也</hi>
漢髙祖四年十一月帝自成臯西入闗至櫟陽存問父<lb/>
老置酒留四日復如軍<lb/>
<pb n="KR3k0013_WYG_109-3a"/>
五年五月兵皆罷歸帝置酒雒陽南宫<lb/>
六年三月帝置酒封雍齒因趣丞相急定功行封<lb/>
七年十月長樂宫成羣臣朝禮畢盡伏置法酒以尊卑<lb/>
次起上夀觴九行謁者言罷酒御史格法舉不如儀輙<lb/>
引去竟朝置酒無敢讙譁失禮者<lb/>
九年十月置酒前殿帝奉玉巵為太上皇夀曰始大人<lb/>
常以某亡賴不能治産業不如仲力今某之業所就孰<lb/>
與仲多殿上羣臣皆稱萬嵗大笑為樂<lb/>
<pb n="KR3k0013_WYG_109-3b"/>
十二年十月帝破黥布軍還過沛留置酒沛宫召故人<lb/>
父老子弟佐酒發沛中兒得百二十人教之歌酒酣帝擊筑<lb/>
自歌曰大風起兮雲飛揚威加海内兮歸故鄉安得猛<lb/>
士兮守四方令兒皆和習之帝乃起舞慷慨傷懐泣數<lb/>
行下謂沛父兄曰游子悲故鄉沛父老諸母故人日樂<lb/>
<hi>言日日樂飲也</hi>極歡道舊故為笑樂十餘日帝欲去沛中空縣<lb/>
皆之邑西獻帝留止張飲三日<lb/>
武帝太始三年正月行幸甘泉宫饗外國客<lb/>
<pb n="KR3k0013_WYG_109-4a"/>
四年五月還幸建章宫大置酒赦天下<lb/>
昭帝元鳳二年四月自建章宫徙未央宫大置酒<lb/>
元帝建昭四年正月以誅郅支單于告祠郊廟赦天下<lb/>
羣臣上夀置酒以圗書示後宫貴人<hi>討郅支之圗書也</hi>
後漢光武建武三年十月幸舂陵因置酒舊宅大㑹故<lb/>
人父老<lb/>
六年二月大司馬吳漢㧞朐獲董憲龎萌山東悉平諸<lb/>
將還京師置酒賞賜<lb/>
<pb n="KR3k0013_WYG_109-4b"/>
十三年四月大司馬吳漢平公孫述自蜀還京師於是<lb/>
大饗將士班勞䇿勲<hi>班布也謂徧布勞來之勞音力到切下同</hi>
十七年十月幸章陵祠舊宅觀田廬置酒作樂賞賜時<lb/>
宗室諸母因酣恱相與語曰文叔少時謹信與人不款<lb/>
曲唯直柔耳帝聞之大笑曰吾理天下亦欲以柔道行<lb/>
之<lb/>
十九年九月南廵狩幸汝南南頓縣舎置酒㑹賜吏人<lb/>
二十五年春四夷朝貢絡繹而至帝命大㑹勞饗賜以<lb/>
<pb n="KR3k0013_WYG_109-5a"/>
珍寳<lb/>
明帝永平二年十月西廵狩幸長安有事於十一陵歴<lb/>
覽舘邑㑹郡縣吏勞賜作樂<lb/>
三年十月從太后幸章陵觀廬置酒㑹隂鄧故人諸家<lb/>
子孫並受賞賜<lb/>
十年閏四月幸南陽祠舊宅禮畢召校官弟子作雅樂<lb/>
奏鹿鳴帝自御塤箎和之以娛嘉賔還幸南頓勞饗三<lb/>
老官屬<lb/>
<pb n="KR3k0013_WYG_109-5b"/>
章帝建初七年九月幸鄴勞饗魏郡守令以下至于三<lb/>
老門䦨走卒賜錢各有差十月西廵狩幸長安進幸槐<lb/>
里又幸長平東至髙陵而還每所到幸輙㑹郡縣吏人<lb/>
勞賜作樂<lb/>
元和二年二月幸泰山辛未柴告岱宗遂覲東后饗賜<lb/>
王侯羣臣<lb/>
和帝永元十四年三月戊辰臨辟雍饗射大赦天下<lb/>
十五年十月戊申幸章陵癸丑㑹宗室于舊廬勞賜作<lb/>
<pb n="KR3k0013_WYG_109-6a"/>
樂<lb/>
安帝延光三年二月辛卯幸泰山柴告岱宗癸巳勞賜<lb/>
郡縣作樂十月行幸長安丁亥㑹三輔守令掾吏于長<lb/>
安作樂<lb/>
順帝陽嘉元年三月庚寅臨辟雍饗射<lb/>
永和二年十月庚子幸未央宫㑹三輔郡守都尉及官<lb/>
屬勞賜作樂<lb/>
漢安二年六月遣行中郎將持節䕶送南單于守義王<lb/>
<pb n="KR3k0013_WYG_109-6b"/>
兠樓儲歸南庭<hi>單于先在京師</hi>詔太常大鴻臚與諸國侍子於<lb/>
廣陽城門外<hi>廣陽雒陽西城面南頭門</hi>祖㑹饗賜作樂角觝百戲<hi>角觝</hi>
<hi>之戲則魚龍爵馬之屬言兩兩相當以角而為抵對古謂之角觝也</hi>帝幸胡桃宫臨觀之<lb/>
桓帝延熹元年五月己酉大㑹公卿以下賞賜各有差<lb/>
魏文帝初為魏王延康元年六月南征七月甲午軍次<lb/>
于譙大饗六軍及譙父老百姓于邑東設伎樂百戲令<lb/>
曰先王皆樂其所生禮不忘其本譙霸王之邦真人本<lb/>
出其復譙租稅二年三老吏民上夀日夕而罷<lb/>
<pb n="KR3k0013_WYG_109-7a"/>
明帝青龍二年八月幸夀春己未大耀兵饗六軍<lb/>
髙貴鄉公甘露元年二月丙辰宴羣臣於太極東堂<lb/>
後魏道武登國七年正月幸木根山遂次黒鹽池饗宴<lb/>
羣臣覲諸國貢使北之美水三月甲子宴羣臣於水濵<lb/>
八年七月車駕臨幸新壇庚寅宴羣臣講武<lb/>
皇始二年正月己亥朔車駕在魯昌城大饗羣臣<lb/>
明元永興四年四月乙未宴羣臣於西宫使各獻直言<lb/>
五年十一月癸酉大饗於西官<lb/>
<pb n="KR3k0013_WYG_109-7b"/>
神瑞二年二月丁亥大饗於西宫<lb/>
泰常五年正月丙戌朔自薛林東還至於屋竇城饗勞<lb/>
將士<lb/>
七年二月丙戌車駕自雲中還大饗於西宫<lb/>
太武始光二年九月丁卯以永安安樂二殿成大饗以<lb/>
落之<lb/>
太平真君五年二月庚辰行幸廬三月戊子大㑹于那<lb/>
南<lb/>
<pb n="KR3k0013_WYG_109-8a"/>
十年正月戊辰朔車駕在漠南<hi>伐蠕蠕</hi>大饗百寮<lb/>
文成太安四年正月庚午於遼西黄山宫游宴數日親<lb/>
對髙年勞問疾苦二月丙子登碣石山觀滄海大饗羣<lb/>
臣於山上班賞進爵各有差九月辛亥太華殿成丙寅<lb/>
饗羣臣大赦天下<lb/>
孝文太和元年十月癸酉宴京邑耆老年七十以上於<lb/>
太華殿賜以衣服<lb/>
九年正月癸未饗羣臣於太華殿<lb/>
<pb n="KR3k0013_WYG_109-8b"/>
十六年正月戊午朔饗羣臣於太華殿帝始為王公興<lb/>
<hi>興起也</hi>懸而不樂以翌日祀獻文於明堂也二月詔罷寒<lb/>
食饗<hi>時壊太華殿經始太極殿</hi>十月庚戌太極殿成大饗羣臣<lb/>
十七年正月壬子朔帝饗百寮於太極殿<lb/>
十八年五月詔罷五月五日七月七日饗<lb/>
十九年正月辛未朔車駕在懸瓠<hi>時帝南伐</hi>朝饗羣臣於方<lb/>
丈竹堂樂作酒酣乃歌曰白日光天兮無不曜江左一<lb/>
隅獨未炤彭城王勰續歌曰願從聖明兮登衡㑹萬國<lb/>
<pb n="KR3k0013_WYG_109-9a"/>
馳誠混日外長兼給事黄門侍郎鄭懿歌曰雲雷大振<lb/>
兮天門闢率土來賔一正歴中書侍郎兼黄門侍郎邢<lb/>
巒歌曰舜舞干羽兮天下歸文徳逺被莫不思秘書丞<lb/>
兼中書侍郎鄭道昭歌曰皇風一鼔兮九地匝戴日依<lb/>
天清六合帝又歌曰遵彼汝墳兮昔化貞未若今日道<lb/>
風明黄門侍郎兼司徒左長史宋弁歌曰文王正教兮<lb/>
暉江沼寧如大化光四表帝謂道昭曰自比遷務雖猥<lb/>
與諸才雋不廢詠歌遂命邢巒摠集叙記八月甲子引<lb/>
<pb n="KR3k0013_WYG_109-9b"/>
羣臣歴宣政堂初帝嘗詔延四廟之子下逮𤣥孫之冑<lb/>
申宗宴於皇信堂不以爵秩為列悉序昭穆為次用家<lb/>
人之禮後又引見王公侍臣於清徽堂謂曰此堂成来<lb/>
未與王公行宴樂之禮後東閣廡堂粗復始就故今與<lb/>
諸賢欲無髙而不昇無小而不入因之流化渠帝曰此<lb/>
曲水者亦有其義取乾道曲成萬物無滯也次之洗煩<lb/>
池帝曰此池中亦有嘉魚任城王澄曰此謂魚在在藻<lb/>
有頒其首帝曰且取王在靈沼於牣魚躍也次之觀徳<lb/>
<pb n="KR3k0013_WYG_109-10a"/>
殿帝曰射以觀徳故遂命之次之凝閒堂帝曰名目要<lb/>
有其義此盖取大子閒居義不可縱奢以忘儉自安以<lb/>
忘危故此堂後作茅茨堂謂僕射李冲曰此東曰歩元<lb/>
廡西曰遊凱廡此堂雖無唐堯之君卿等當無愧於元<lb/>
凱冲對曰臣既遭唐堯之君不敢辭元凱之譽帝曰光<lb/>
景垂落朕同宗則有載考之義卿等將出無逺何得黙<lb/>
爾徳音即命黄門侍郎崔光郭祚通直郎邢巒崔休等賦<lb/>
詩言志燭至公卿辭退李冲再拜上千萬嵗夀帝曰卿<lb/>
<pb n="KR3k0013_WYG_109-10b"/>
何以燭至致辭復獻朕千萬之夀朕報卿以南山之詩<lb/>
帝曰燭至辭退庶姓之禮在夜載考宗族之義卿等且<lb/>
還朕與諸王宗室欲成此夜飲<lb/>
二十三年正月戊寅朔羣臣以帝疾瘳上夀大饗於澄<lb/>
鸞殿<lb/>
宣武景明三年十二月壬寅饗羣臣於太極前殿各賜<lb/>
布帛有差<lb/>
孝莊永安二年七月爾朱兆破元顥帝還京師乙亥宴<lb/>
<pb n="KR3k0013_WYG_109-11a"/>
勞天柱大將軍爾朱榮上黨王天穆及北来督將於都<lb/>
亭出宫人三百繒錦雜綵數萬匹班賜有差<lb/>
前廢帝普泰元年四月癸卯幸華林都亭讌射班賜有<lb/>
差大樂奏伎有倡優為愚癡者帝以非雅戲詔罷之<lb/>
出帝太昌元年五月己巳幸華林都亭宴羣臣班賚有<lb/>
差八月壬戌朔齊文襄王来朝讌射班賚部下各有差<lb/>
九月庚子帝幸華林都亭引見元樹及公卿百寮蕃使<lb/>
督將等射班賚各有差<lb/>
<pb n="KR3k0013_WYG_109-11b"/>
永熙二年正月庚寅朔朝饗羣臣太極殿前八月己丑<lb/>
齊文襄王来朝帝讌於華林都亭班賚部下各有差<lb/>
西魏文帝大統八年十二月狩於華隂大饗將士<lb/>
後周明帝武成二年正月癸丑朔大㑹羣臣於紫極殿<lb/>
始用百戲三月辛酉重陽閣成㑹羣公列將卿大夫及<lb/>
突厥使者於芳林園賜錢帛各有差<lb/>
武帝保定元年正月丙子大射於正武殿賜百官各有<lb/>
差<lb/>
<pb n="KR3k0013_WYG_109-12a"/>
二年十月辛亥御大武殿大射諸卿列將皆㑹<lb/>
天和元年正月辛巳路寢成考之令羣臣賦古詩京邑<lb/>
耆老並預㑹焉頒賜各有差<lb/>
三年三月丁未大㑹百寮及四方賔客於路寢賜衣馬<lb/>
錢帛各有差<lb/>
建徳三年正月丙子停二十四軍督將以下誡以軍旅<lb/>
之法縦酒盡歡<lb/>
六年二月平齊論定諸軍勲置酒於太極殿㑹軍士以<lb/>
<pb n="KR3k0013_WYG_109-12b"/>
上班賜各有差四月大㑹羣臣及諸蕃客於路寢<lb/>
隋髙祖開皇三年二月庚申宴百寮班賜各有差壬申<lb/>
宴北道勲人<lb/>
四年正月甲戌大射於北苑十日而罷四月丁未宴突<lb/>
厥髙麗吐谷渾使者於大興殿<lb/>
七年二月壬申幸醴泉宫詔兵部尚書韋師與左僕射<lb/>
髙熲上柱國韓擒虎等於卧内賜宴令各叙舊事以為<lb/>
笑樂十月癸亥幸蒲州丙寅宴父老帝極歡曰此間人<lb/>
<pb n="KR3k0013_WYG_109-13a"/>
物衣服鮮麗容止閑雅良繇仕宦之鄉陶染成俗也<lb/>
八年九月丁丑宴南征諸將頒賜有差<lb/>
十二年十一月壬午宴百寮頒賜各有差甲子賜百寮<lb/>
大射於武徳殿<lb/>
十三年二月戊子宴考使於嘉賜殿<hi>考使謂充使考較也</hi>
十七年五月庚申宴百寮於玉女泉頒賜各有差<lb/>
十九年正月戊寅大射於武徳殿宴賜百官<lb/>
煬帝大業三年六月北廵狩至榆林郡丁酉啓民可汗<lb/>
<pb n="KR3k0013_WYG_109-13b"/>
來朝甲辰御北樓觀漁於河以宴百寮七月辛亥啓民<lb/>
可汗上表請變服襲冠帶甲寅於郡城東御大帳其下<lb/>
備儀衞建旌旗宴啓民及其部落三千五百人奏百戲<lb/>
之樂賜啓民及其部落各有差八月乙酉幸啓民帳宴<lb/>
賜極厚九月己未次濟源幸御史大夫張衡宅宴享極<lb/>
歡<lb/>
四年正月庚戌百寮大射於允武殿<lb/>
五年二月戊申自東都還京丙辰宴耆舊四百人於武<lb/>
<pb n="KR3k0013_WYG_109-14a"/>
徳殿頒賜各有差三月西廵五月甲申宴羣臣於金山<lb/>
之上六月丙辰御觀風行殿陳文物奏九部樂設魚龍<lb/>
曼延宴髙昌王麴伯雅及伊吾吐屯設於殿上<hi>時二王来朝</hi>
以寵異之其蠻夷陪列者三十餘國<lb/>
六年三月幸江都宫四月丁未宴江淮己酉父老頒賜<lb/>
各有差<lb/>
七年二月己未昇釣臺臨楊子津大宴百寮頒賜各有<lb/>
差<lb/>
<pb n="KR3k0013_WYG_109-14b"/>
十一年正月甲午朔大宴百寮己卯大㑹蠻夷設魚龍<lb/>
曼延之樂頒賜各有差<lb/>
唐髙祖武徳元年五月戊申宴羣臣賜帛各有差八月<lb/>
庚子設宴三品以上賜雜綵各有差十月宴突厥使者<lb/>
奏九部樂於庭引骨咄禄特勤升御坐以寵之十一月<lb/>
己酉秦王降薛仁杲<hi>秦王太宗也</hi>帝聞大恱因置酒髙㑹奏<lb/>
九部樂賜羣臣錢各有差癸亥秦王凱旋獻俘帝置酒<lb/>
宴師及骨咄禄特勤於𤣥武門賜布帛各有差戊辰宴<lb/>
<pb n="KR3k0013_WYG_109-15a"/>
羣臣十二月庚寅宴突厥骨咄禄特勤等於殿内<lb/>
二年二月癸巳宴羣臣臨奏九部樂賜錢各有差極歡<lb/>
而罷閏二月甲辰考羣臣以李綱孫伏伽為上第置酒<lb/>
髙㑹奏九部樂於庭帝謂裴寂曰隋末無道上下相蒙<lb/>
主則驕矜臣唯謟佞上不聞過下不盡忠致使社稷傾<lb/>
危身死匹夫之手朕撥亂反正念在安民平亂任武臣<lb/>
官方委文吏庶得各展器能以救不逮比每虛心接待<lb/>
兾聞讜言唯李綱苦盡忠𣢾孫伏伽可謂誠直餘人猶<lb/>
<pb n="KR3k0013_WYG_109-15b"/>
踵弊風俛首而已豈朕所望哉當以身為嬰兒方朕為<lb/>
慈父有懐必盡有意必伸也因命捨君臣之敬帝頻舉<lb/>
觴以屬公卿君臣迭上夀極歡而罷賜帛有差四月甲<lb/>
辰遣大理卿郎楚之安撫山東夏侯端安撫淮左奏九<lb/>
部樂設宴遣之五月戊辰宴并州從官五品以上於仁<lb/>
夀宫極歡賜帛各有差丙寅奏九部樂於庭宴涼州使<lb/>
人官賞各有差<hi>謂與官及賞物也</hi>
三年正月甲午宴突厥奏九部樂於庭賜綵有差四月<lb/>
<pb n="KR3k0013_WYG_109-16a"/>
壬戌秦王平并州悉復故地帝大恱置酒含章殿宴羣<lb/>
臣極歡遣入御府賜繒綵皆盡重而出五月庚午宴突<lb/>
厥使奏九部樂於庭賜帛有差辛卯秦王平并州凱旋<lb/>
獻㨗于太廟帝置酒髙㑹極歡而罷六月丁酉宴東征<lb/>
官寮奏九部樂帝親舉酒以屬百官極歡而罷己酉大<lb/>
㑹東征將士奏九部樂於庭癸丑幸昆明池宴從官賜<lb/>
錢各有差七月戊辰宴羣臣八月庚戌宴羣臣奏九部<lb/>
樂於庭賜布帛各有差<lb/>
<pb n="KR3k0013_WYG_109-16b"/>
四年三月丁酉宴西突厥之使奏九部樂於庭賜帛各<lb/>
有差五月癸亥宴五品以上奏九部樂於庭丁丑以王<lb/>
世充平宴羣臣賜帛各有差七月戊辰宴羣臣奏九部<lb/>
樂於庭帝舉酒屬百官極歡乃罷賜錢帛各有差九月<lb/>
癸亥賜五品以上射於武徳殿賞金銀綾綺各有差<lb/>
五年正月辛亥賜羣臣大射於𤣥武門賚綵帛各有差<lb/>
壬子幸昆明池宴從官賜帛各有差三月己酉宴羣臣<lb/>
及京城父老賜帛各有差七月己酉秦王平王世充班<lb/>
<pb n="KR3k0013_WYG_109-17a"/>
師丙戌宴旋師賜帛各有差<lb/>
六年三月己丑宴五品以上於昭徳殿賜帛各有差九<lb/>
月丙子宴五品以上於苑内謂公卿曰昔漢髙定天下<lb/>
以蕭曹張陳為良佐任以政事朕應天命尅平區宇仗<lb/>
任卿等自謂不謝古人因舉酒以屬羣臣極歡而罷十<lb/>
月甲辰以有年宴羣臣賜物各有差<lb/>
七年二月宴突厥使者奏九部樂於庭三月己卯幸瑯<lb/>
琊公主第宴從官五品以上賚帛各有差四月癸卯宴<lb/>
<pb n="KR3k0013_WYG_109-17b"/>
羣臣奏九部樂賜帛各有差丙午宴王公親屬於文明<lb/>
殿帝見長平王太妃以屬従家人禮降階再拜酒小闌<lb/>
移坐翠華殿帝賦詩王公逓上夀賜帛各有差六月戊<lb/>
戌右武侯大將軍丘和以交州首領来朝奏九部樂以<lb/>
宴之齎物各有差七月壬子幸東宫宴従官下至胥徒<lb/>
頒賜各有差<lb/>
八年正月甲寅幸秦王第謂羣臣曰朕以秦王有大功<lb/>
故於宫中立第以異之従是宴五品以上設竒技百戲<lb/>
<pb n="KR3k0013_WYG_109-18a"/>
賜帛各有差二月甲午幸齊王元吉第宴五品以上齎<lb/>
賜各有差三月丁酉宴羣臣于𤣥武門陳倡優爛漫之<lb/>
伎四月丁未赤雀巢於殿門宴五品以上上頌者十餘<lb/>
人極歡而罷己丑宴西蕃突厥林邑使者奏九部樂於<lb/>
庭五月乙巳宴五品以上及外戚于内殿賦詩賜綵極<lb/>
歡而罷十二月辛巳車駕狩鳴犢泉迴宴從官賚物綵<lb/>
帛各有差<lb/>
九年三月丙申宴朝集使于百福殿奏九部樂于庭五<lb/>
<pb n="KR3k0013_WYG_109-18b"/>
月乙卯宴羣臣六月癸亥以秦王為太子宴羣臣賜帛<lb/>
各有差八月傳位於太子帝稱太上皇後四年乃徙居<lb/>
大安宫太宗親侍輿輦百寮陪従太上皇甚恱置酒髙<lb/>
㑹極歡而罷賜物各有差太宗後與公卿謁太上皇於<lb/>
戢武殿復置酒為歡謂羣臣曰天下無事四海乂安非<lb/>
吾付囑得所吾兒孝順安能至此乎明日復召貴臣十<lb/>
餘人爰及妃主置酒於凌煙閣酒酣太上皇親彈琵琶<lb/>
太宗起舞公卿上夀乙夜方散賜帛各有差<lb/>
<pb n="KR3k0013_WYG_109-19a"/>
太宗以武徳九年八月甲子即位甲戌宴羣臣於顯徳<lb/>
前殿賜帛各有差<lb/>
貞觀元年十月癸未宴羣臣賜物各有差<lb/>
二年五月丙辰以夏麥大稔宴羣臣奏九部樂於庭賜<lb/>
物各有差九月壬子宴羣臣奏九部樂賜帛各有差賜<lb/>
天下大酺三日慶有年也十一月甲子宴羣臣賜帛各<lb/>
有差<lb/>
三年正月甲子宴羣臣奏九部樂歌太平舞師子于庭<lb/>
<pb n="KR3k0013_WYG_109-19b"/>
賜帛有差三月甲辰賜羣臣大射於𤣥武門十一月戊<lb/>
辰宴五品以上於内殿帝謂羣臣曰李靖奮忠勇長驅<lb/>
深入頡利奔竄天下無事豈不樂哉於是極歡而罷戊<lb/>
子宴突利可汗及羣臣三品以上於中華殿帝賦七言<lb/>
詩極歡而罷賜雜綵各有差<lb/>
四年二月己酉宴三品以上於中華殿三月戊辰宴三<lb/>
品以上於林光殿賜物各有差七月壬辰宴羣臣於芳<lb/>
華殿奏九部樂於庭帝大恱親舉酒以屬羣臣羣臣奉<lb/>
<pb n="KR3k0013_WYG_109-20a"/>
觴稱慶極歡而罷賜帛各有差九月幸龍州丁巳次武<lb/>
功宴従官及武功父老賜帛各有差十月乙未皇子誕<lb/>
育宴三品以上於臨華殿賜帛各有差<lb/>
五年正月癸酉大蒐於昆明池甲戌宴羣臣奏九部樂<lb/>
歌太平舞師子賜従官帛各有差己卯太上皇詔帝與<lb/>
近臣十許人汎舟于後園絲竹逓奏至于大安宫置酒<lb/>
甚歡于夜而罷三月癸亥賜文武五品以上射於武徳<lb/>
殿四月甲申宴羣臣賜帛各有差九月乙丑賜羣臣大<lb/>
<pb n="KR3k0013_WYG_109-20b"/>
射於武徳殿十一月己卯宴羣臣賜帛各有差<lb/>
六年正月甲戌宴蠻夷及三品以上於百福殿賜物各<lb/>
有差二月丙辰賜羣臣大射於武徳殿戊辰幸九成宫<lb/>
戊寅宴三品以上於丹霄殿賜従官帛各有差七月辛<lb/>
未宴三品以上於丹霄殿帝従容曰中夏乂安四夷賔<lb/>
服此公卿盡忠之効也朕實嘉之然煬帝威加中國頡<lb/>
利跨有北荒葉䕶國富兵精雄據西域此三君者可謂<lb/>
盛矣失道怙亂奄致亡滅朕目覩其事何能不戒懼也<lb/>
<pb n="KR3k0013_WYG_109-21a"/>
公等輔導朕躬績已成矣當思長世之䇿以相敦勉於<lb/>
是賜帛各有差閏八月己卯宴近臣於丹霄殿樓帝甚<lb/>
歡夜分乃散各賜錢帛有差九月帝在九成宫丙申以<lb/>
皇太子来朝宴東宫官屬賜帛各有差乙巳宴岐州父<lb/>
老賜帛各有差己酉至慶善宫宴三品以上於渭水之<lb/>
濵帝甚歡賦五言詩庚戌宴従官故老賜帛各有差<lb/>
七年正月癸巳宴三品以上及州牧蠻夷酋長于𤣥武<lb/>
門帝謂侍臣曰四海和平天下同樂自古帝王罕得事<lb/>
<pb n="KR3k0013_WYG_109-21b"/>
父太上皇萬福膝下之歡有倍常慶于是奏七徳九功<lb/>
之舞觀者覩其抑揚蹈厲莫不扼腕踊躍惕然震悚武<lb/>
臣列將咸上夀曰此舞皆是陛下百戰百勝之形容羣<lb/>
臣咸稱萬嵗蠻夷十餘種自請率舞詔許之久而乃罷<lb/>
賜帛各有差<lb/>
八年二月戊申宴羣臣賜帛各有差<lb/>
九年正月甲申皇太子承乾納妃蘇氏宴羣臣賜帛各<lb/>
有差<lb/>
<pb n="KR3k0013_WYG_109-22a"/>
十一年正月壬辰宴五品以上於兩儀殿賜帛各有差<lb/>
戊申帝將幸雒陽宴長安父老於𤣥武門賜以榖帛三<lb/>
月戊子帝在雒陽引五品以上射於儀鸞殿丙申宴従<lb/>
官賜物各有差庚子宴三品以上於西苑帝御龍舟汎<lb/>
于積翠池癸卯宴雒陽父老於乾元殿賜以粟帛十月<lb/>
辛酉幸積翠池宴五品以上帝曰今兹年榖大登水潦<lb/>
不能為害天下既安邉方静息因此農隙與公等舉酒<lb/>
酒既酣各宜賦一事帝賦尚書特進魏徵賦西漢十一<lb/>
<pb n="KR3k0013_WYG_109-22b"/>
月庚戌宴五品以上及蕃夷于貞觀殿奏九部樂賜帛<lb/>
各有差<lb/>
十二年二月壬子宴雒陽父老賜帛有差三月丙子以<lb/>
皇孫誕育宴五品以上於東宫<lb/>
十三年正月庚子㑹羣臣奏功成慶善及破陣之樂<lb/>
十四年正月己酉宴羣臣及吐谷渾王河源王慕容諾<lb/>
曷鈐於𤣥武門奏倡優百戲之樂賜物各有差九月乙<lb/>
巳宴京官五品以上于兩儀殿奏九部之樂<lb/>
<pb n="KR3k0013_WYG_109-23a"/>
十五年二月癸丑宴従官及山東宗姓雒陽髙年於貞<lb/>
觀殿奏九部樂賜帛各有差<lb/>
十六年三月戊午賜百寮大射于觀徳殿十月庚子宴<lb/>
諸蕃使於兩儀殿帝謂沙鉢羅俟斤曰延陁本一部落<lb/>
俟斤本我所立始十餘年自算何如頡利之衆而侵我<lb/>
邊疆我纔發甲騎傾其部落爾欲與我為寃不過欲費<lb/>
我邊境十羊五馬耳今見爾遣使謝罪捨爾前過情好<lb/>
如初宴罷賜帛各有差十一月甲子幸慶善宫召武功<lb/>
<pb n="KR3k0013_WYG_109-23b"/>
之邰城立節三時豐義四鄉士女七十以上及居宫側<lb/>
數百人賜宴帝謂之曰朕㓜遭隋亂櫛風沐雨饑不遑<lb/>
食以救蒼生百姓得無死亡二十餘年矣今重還舊鄉<lb/>
與父老相見此宫先皇所居朕之生處至此傷心觸物<lb/>
増感因泣下霑襟羣臣莫不欷歔又曰今詔父老言宴<lb/>
少自寛割耳又謂従臣曰人或時覧物不能自知朕昔<lb/>
在隋朝五品初不可望公等其時多有未仕朕今君臨<lb/>
四海公等並居髙列君臣相遇千載一時朕與諸公豈<lb/>
<pb n="KR3k0013_WYG_109-24a"/>
各自知也遂縦酒盡歡其父老中或宿經役事或舊媪<lb/>
蒼頭皆蹈舞歡醉争前上夀或因言屈滯者帝咸理之<lb/>
宴畢賜帛各有差其無官者並加泛級乙亥以輿駕還<lb/>
宫宴百寮奏十部樂先是伐髙昌收其樂工付太常増<lb/>
九部樂為十部<lb/>
十七年六月甲午并州父老百餘人詣闕奏稱陛下肇<lb/>
開帝業發跡太原皇太子疏爵晉藩作牧并部臣等不<lb/>
勝慶幸今来奉賀帝賜宴及物以遣之閏六月庚申薛<lb/>
<pb n="KR3k0013_WYG_109-24b"/>
延陀可汗子突利設獻饌帝於相思殿大饗百寮盛陳<lb/>
寳器奏慶善破陣樂并十部之樂及撞毬跳丸舞劍之<lb/>
技突利設再拜上千萬嵗夀賜金帛各有差十一月甲<lb/>
辰誕皇太子太孫宴百寮於𢎞教殿帝幸東宫自殿北<lb/>
門而入太子自投階下舞蹈稱萬嵗帝謂宫臣曰頃来<lb/>
生業稍可非乏酒食而唐突公等宴㑹者朕甲館之慶<lb/>
故就公為樂耳咸稱萬嵗酒酣帝起舞羣臣並舞樂極<lb/>
而罷賜物各有差<lb/>
<pb n="KR3k0013_WYG_109-25a"/>
十八年正月丙戌宴諸蕃使於𤣥武門賜物以遣之二<lb/>
月辛酉詔三品以上賜宴於𤣥武門帝既工𨽻書又好<lb/>
飛白於王衞之間别更立意<hi>王羲之衛夫人</hi>遂觸類増長精妙<lb/>
絶倫每有新竒羣臣無不下拜啓請是日帝操筆作飛<lb/>
白書羣臣乗酒就帝手中相競散騎常侍劉洎登御牀<lb/>
引手然後得之其不得者咸稱洎登御牀罪當死請引<lb/>
付法帝笑而言曰昔有媫妤辭輦今見常侍登牀五月<lb/>
甲戌詔司徒長孫無忌以下十餘人於丹霄殿賜宴各<lb/>
<pb n="KR3k0013_WYG_109-25b"/>
賜膜皮右衞大將軍薛萬徹預焉帝意在萬徹而誤呼<lb/>
其兄萬均愴然不樂曰萬均朕之勲舊不幸早亡朕不<lb/>
覺呼名豈其魂靈欲朕之賜也因令取皮呼萬均以同<lb/>
賜而焚之於前侍坐者無不感嘆十月癸卯宴雍州父<lb/>
老千一百人于上林苑帝謂之曰朕剪除䘮亂海内乂<lb/>
安百姓復業各循其理而遼東數城中國舊地莫離支<lb/>
狼子野心虐殺其主朕欲存其國而弔其人所以將幸<lb/>
雒陽有事經畧安復三韓之地一二年方還故詔父老<lb/>
<pb n="KR3k0013_WYG_109-26a"/>
别耳子孫従行者朕躬自廵撫勿以為慮賜百嵗以上<lb/>
氊被袍各一疋帛十段粟十石九十以上帛五段粟五<lb/>
石八十以上帛三段粟二石十一月壬午宴雒州父老<lb/>
一百九十人於儀鸞殿班賜有差<lb/>
十九年十月征遼還次營州戊申詔本州刺史父老及<lb/>
契丹等蕃長首領宴㑹父老年七十以上契丹奚蕃長<lb/>
以下各班賜繒錦綾數千萬段十一月癸酉帝至幽州<lb/>
幸城南大饗軍士勞之曰朕執賞罰之柄懸諸日月有<lb/>
<pb n="KR3k0013_WYG_109-26b"/>
功於國賞不踰時飲至之禮古今常事朕欲徧置酒餚<lb/>
咸宜樂飲甲戌宴従官三品以上賜物各有差丙戌迴<lb/>
幸定州時太子監國處定州詔定州管内孝行著聞者<lb/>
宜與宗姓老人同賜宴㑹十二月帝不豫歩輦幸并州<lb/>
辛酉文武三品以上及中書門下四品以上以帝疾瘳<lb/>
詣闕上禮詔引文武五品以上賜宴遣皇太子宣㫖曰<lb/>
臣之於君義猶父子朕頃遭腫疾見公等憂惶今者疾<lb/>
除復見公等喜恱此之忠烈簡在朕心不費上禮餚膳<lb/>
<pb n="KR3k0013_WYG_109-27a"/>
豐潔固不可獨進與公等同歡酒舉樂奏司徒長孫無<lb/>
忌以下更上千萬嵗夀帝悉為舉巵奏破陣樂舞狻猊<lb/>
車撞丸劍數百人齊作帝樂飲臣下極歡將夕乃罷賜<lb/>
物各有差<lb/>
二十年正月庚辰引従官及太原父老而宴之賜物各<lb/>
有差七月辛亥帝疾愈宴五品以上於飛霜殿絲竹逓<lb/>
奏羣臣上夀極歡而罷賜綾錦各有差十二月庚辰以<lb/>
鐵勒回紇俟利發等詣闕朝見宴於芳蘭殿恩賜甚渥<lb/>
<pb n="KR3k0013_WYG_109-27b"/>
仍勅所司加禮供給每五日一㑹<lb/>
二十一年正月鐵勒回紇部㧞野古部同羅部思結部<lb/>
渾部斛薛部奚結部阿䟦部契苾羽部白霫部其渠帥<lb/>
各率所部歸附及還帝御天成殿陳十部樂宴而遣之<lb/>
設髙坫於殿前置銀瓶於坫上自左閣内潛流酒泉通<lb/>
於坫脚而涌殿前瓶中又置大銀盆其實百斛傾瓶注<lb/>
於盆中鐵勒數千人不飲其半雜類驚駭私相謂曰天<lb/>
子賜我曹此瓶還部落中傾之豈不嘗是酒也又詔文<lb/>
<pb n="KR3k0013_WYG_109-28a"/>
武五品以上令外厨給酒胾於尚書都堂以餞之<lb/>
二十二年正月乙未奏十部樂㑹四夷君長於天成殿<lb/>
王公稱觴上夀賜帛各有差二月丙寅朔朝集使奏辭<lb/>
引五品以上升殿宴四月乙亥西突厥賀魯以王師問<lb/>
罪龜兹固請前驅願為鄉導仍以數十騎馳謁詔授昆<lb/>
丘道行軍摠管宴之於嘉夀殿及文武三品畢景甚歡<lb/>
錫賀魯綾綵仍觧所服之衣以賜十月己巳隰丘道軍<lb/>
將阿史那社爾擊龜兹破之帝聞之大恱宴五品以上<lb/>
<pb n="KR3k0013_WYG_109-28b"/>
於紫微殿従容謂羣臣曰夫樂有數種至如土城竹馬<lb/>
逰戲阡陌之間此童㓜之樂飾金翠曳羅綺此婦人之<lb/>
樂賤糴貴出貿遷有無此商賈之樂髙官厚禄名位昭<lb/>
顯此仕進之樂受脤出征前無勁敵此將帥之樂四海<lb/>
寧一六合無塵端拱巖廊社稷安固此帝王之樂也頃<lb/>
命將西征今已尅㨗萬里清泰戰士咸得還家此朕為<lb/>
樂之時因賜羣臣傾觶極歡而罷<lb/>
二十三年二月癸巳特進新羅王金春秋還國令三品<lb/>
<pb n="KR3k0013_WYG_109-29a"/>
以上宴餞之優禮甚備<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_109-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百五</head>
    <p>
<pb n="KR3k0013_WYG_805-1a"/>
欽定四庫全書<lb/>
　册府元龜卷八百五　　　宋　王欽若等　撰<lb/>
　　總録部<lb/>
　　　　髙潔　　棄官<lb/>
　　　髙潔<lb/>
夫脩身立操不以窮改節砥名厲號不以利傷行皭然<lb/>
髙舉毅然有守義不茍取志不易常葢夫潔㢘之士篤<lb/>
尚清白者嘗從事於斯矣故曰窮視其所不為貧視其<lb/>
<pb n="KR3k0013_WYG_805-1b"/>
所不取雖有饑寒之憂猶無滋垢之汚故志愈髙而行<lb/>
愈潔身益困而名益彰俾貪者勵其㢘隅懦夫有所立<lb/>
志斯誠至士守道者之所趨也若乃不受其問遺靡干<lb/>
于鄉邑非其粟而不饗非其衣而不服介然自脩終焉<lb/>
彌固克尚貞㓗匪為華行亦何代無其人哉<lb/>
伯夷叔齊處於孤竹<hi>孤竹國在遼西殷諸侯也伯夷叔齊其二子也</hi>周之將興<lb/>
也二人相謂曰吾聞西方有偏伯焉似將有道者也今<lb/>
吾奚為處乎此哉二子西行如周至於岐陽則文王没<lb/>
<pb n="KR3k0013_WYG_805-2a"/>
矣<hi>没終也</hi>武王即位觀周德則王使叔旦就膠鬲於四<lb/>
内<hi>四内地名</hi>而與之盟曰加富三等就官一列為三書同辭<lb/>
血之以牲埋一於四内皆以一歸又使保召公就㣲子<lb/>
開於共頭之下<hi>共頭山名也</hi>而與之盟曰世為長侯守殷常<lb/>
祀相奉桑林且私孟諸<hi>相猶使奉桑林之樂孟諸澤名以為私邑</hi>為三書<lb/>
同辭血之以牲埋一於共頭之下皆以一歸伯夷叔齊<lb/>
聞之相視而笑曰譆異乎哉此非吾所謂道也昔者神<lb/>
農氏之有天下也時祀盡敬而不祈福焉<hi>時四時也祈求也</hi>其<lb/>
<pb n="KR3k0013_WYG_805-2b"/>
於人也忠信盡治而無求焉<hi>無所求於民也</hi>樂正與為正樂治<lb/>
與為治不以人之壊自成也不以人之卑自髙也今周<lb/>
見殷之僻也<hi>僻邪也</hi>而遽為之正與治<hi>遽疾也</hi>上謀而行貨<lb/>
阻兵而葆威也<hi>行貨謂與膠鬲盟加富三等也阻依也葆持也</hi>割牲而盟以為<lb/>
信因四内與共頭以明行揚夢以説衆<hi>揚武王滅殷之夢以喜衆民</hi>
殺伐以要利以此紹殷是亂以易亂暴以易暴也<hi>紹續也</hi>
吾聞古之士遭乎治世不避其任遭乎亂世不為茍存<lb/>
今天下闇周徳衰矣與其並乎周以漫吾身也<hi>漫汙也</hi>不<lb/>
<pb n="KR3k0013_WYG_805-3a"/>
若避之以潔吾行二子北行至首陽山而餓死<lb/>
袁旍<hi>旍一作族</hi>目東方之士也將有所適而饑於道狐父之<lb/>
盜丘見之下壺飱以與之袁旍目三餔而能視仰而問<lb/>
焉子誰也曰我狐父之盜邱也袁旍目曰嘻汝乃盜也<lb/>
何為而食我以吾不食也兩手據地而嘔之不出喀喀<lb/>
然遂伏地而死<lb/>
子列子窮容貌有饑色客有言之於鄭子陽者子列子<lb/>
禦冦葢有道之士也居君之國而窮君無乃為不好士<lb/>
<pb n="KR3k0013_WYG_805-3b"/>
乎子陽令官遺之粟數十乗子列子出見使者再拜而<lb/>
辭使者去子列子入其妻望而拊心曰聞為有道者妻<lb/>
子皆得佚樂今妻子皆有饑色矣君過而遺先生又辭<lb/>
豈非命也哉子列子笑而謂之曰君非自知我也以人<lb/>
之言知我以人之言而遺我粟也至其罪我也又且以<lb/>
人之言此吾所以不受也且受人之養不死其難不義<lb/>
也死其難是死無道之人豈義也哉其後民果作難殺<lb/>
子陽<lb/>
<pb n="KR3k0013_WYG_805-4a"/>
漢田仁魯相田叔之少子叔卒魯以百金祠之仁不受<lb/>
曰義不傷先人名<lb/>
原渉字巨先渉父哀帝時為南陽太守天下殷富大郡<lb/>
二千石死官賦歛送葬皆千萬以上妻子通共受之以<lb/>
定産業渉父死讓還南陽賻送行喪冡廬三年禮畢扶<lb/>
風謁請為議曹<hi>禮畢行喪終服也</hi>衣冠慕之<lb/>
後漢魯恭為司徒初恭父為武陵太守卒時恭年十二<lb/>
郡中賻贈一無所受年十五與母及弟丕俱居大學習<lb/>
<pb n="KR3k0013_WYG_805-4b"/>
魯詩閉户講誦絶人間事兄弟俱為諸儒所稱學士争<lb/>
歸之太尉趙熹慕其志每嵗時遣子問以酒糧皆辭<lb/>
不受<hi>問遺也</hi>
姜詩事毋孝赤眉經詩里弛兵而過曰驚大孝必觸<lb/>
鬼神時嵗荒賊乃遺詩米肉受而埋之後為江陽令卒<lb/>
桓典字公雅大尉焉之孫少立㢘操不取於人門生故<lb/>
吏問遺一無所受仕至光祿勲卒<lb/>
李恂罷武威太守時嵗荒司空張敏司徒魯恭等各遣<lb/>
<pb n="KR3k0013_WYG_805-5a"/>
子饋糧悉無所受徙居新安關下拾橡實以自資<lb/>
吉茂脩行室如懸磬其或饋遺一不肯受雖不以此髙<lb/>
人亦心疾不義而貴且富者<lb/>
公沙穆隱居東萊山學者自逺而至有富人王仲致産<lb/>
千金謂穆曰方今之世以貨自通吾奉百萬與子為資<lb/>
何如對曰來意厚矣夫富貴在天得之有命以貨求位<lb/>
吾不忍也後舉孝㢘以髙第為主事<lb/>
檀敷字文有山陽瑕丘人也少為諸生家貧而志清不<lb/>
<pb n="KR3k0013_WYG_805-5b"/>
受鄉里施惠後補䝉令棄官去卒<lb/>
閔仲叔世稱節士雖周黨之潔清自以弗及也黨見其<lb/>
含菽飲水遺以生蒜受而不食<hi>一云仲叔曰我省煩耳今更作煩邪受而不食</hi>
客居安邑老病家貧不能得肉日買猪肝一片屠者或<lb/>
不肯與安邑令聞勅吏常給焉仲叔怪而問之知乃歎<lb/>
曰閔仲叔豈以口腹累安邑邪遂去客沛以夀終<lb/>
袁閎字夏甫父賀為彭城相卒郡閎兄弟迎喪不受賻<lb/>
贈累徴聘舉召皆不應居處側陋以耕學為業從父逄<lb/>
<pb n="KR3k0013_WYG_805-6a"/>
隗並貴盛數饋之無所受<lb/>
吳祐字季英陳留長垣人也䘮父居無儋石而不受贈<lb/>
遺後終河間相<lb/>
孫𦙍隱居林藪躬耕稼穡倦則誦經貧窶困乏執志彌<lb/>
固不受惠於人也<lb/>
孫堪明經學有志操清白貞正愛士大夫然一毫未嘗<lb/>
取於人以節介氣勇自行後仕至侍中<lb/>
桓礪避地到吴郡揚州刺史劉繇賑給榖食衣服所乏<lb/>
<pb n="KR3k0013_WYG_805-6b"/>
者悉不受後東適㑹稽住止山隂縣故魯相鍾離意舍<lb/>
太守王朗餉給糧食布帛牛羊一無所受當臨去之際<lb/>
屋中尺寸之物悉䟽付主人纎微不漏移居揚州從事<lb/>
屈豫室中中庭橘樹一株遇實熟乃以竹藩樹四靣吹<lb/>
風落兩實以繩繋着樹枝毎危亡之急其志彌固賔客<lb/>
從者皆肅其行<lb/>
魏管寧年十六喪父中表愍其孤貧咸共賻贈悉辭不<lb/>
受漢末避地遼東中國少安客人皆還惟寧晏然若將<lb/>
<pb n="KR3k0013_WYG_805-7a"/>
終焉黄初四年詔公卿舉獨行君子司徒華歆薦寧文<lb/>
帝徴寧遂將家屬浮海還郡公孫恭送之南郊加贈服<lb/>
物自寧之東也公孫度康恭前後所資皆受而藏諸既<lb/>
已西渡盡封還之初太尉華歆遜位讓寧不𧺫後即拜<lb/>
大中大夫卒<lb/>
焦先河東人嘗結草為廬於河之湄獨止其中雖有𦂳<lb/>
急不與人語遺以食物皆不受河東太守杜恕嘗以衣<lb/>
服迎見而不與語<lb/>
<pb n="KR3k0013_WYG_805-7b"/>
汜騰字無忌燉煌人舉孝亷除郎中屬天下兵亂去官<lb/>
還家太守張閔造之閉門不見禮遺一無所受歎曰生<lb/>
於亂世貴而能貧乃可以免<lb/>
吴劉基字敬輿年十四居父繇喪盡禮故吏饋餉皆無<lb/>
所受<lb/>
晉王戎父渾為凉州刺史渾卒凉州故吏贈賻數百萬<lb/>
戎辭而不受由是顯名後終於司徒<lb/>
劉寔為大司農以子夏罪免毎還州里鄉人載酒肉以<lb/>
<pb n="KR3k0013_WYG_805-8a"/>
候之寔難逆其意輙共啖而反其餘<lb/>
韋忠字子節平陽人少慷慨有不可奪之志好學通博<lb/>
性不虚諾閉門脩已不交當世毎至吉凶親表贈遺一<lb/>
無所受後太守陳楚迫爲郡功曹<lb/>
吴隱之弱冠而介立有清操雖日晏歠菽不饗非其粟<lb/>
儋石無儲不取非其道終光祿大夫<lb/>
王裒字偉元城陽營陵人少立操尚隱居教授家貧躬<lb/>
耕計口而田度身而蠶或有助之者不聽諸生密為刈<lb/>
<pb n="KR3k0013_WYG_805-8b"/>
麥裒遂棄之故舊有致遺者皆不受<lb/>
王舒字處明少為從兄敦所知及敦為青州舒往依焉<lb/>
時敦被徴為秘書監以寇難路險輕騎歸雒陽委棄公<lb/>
主時輜重金寳甚多親賔無不競取惟舒一無所盻益<lb/>
為敦所賞位至安南將軍監浙東五郡軍事<lb/>
南齊庾易志性恬隱不交外物建元元年刺史豫章王<lb/>
辟為驃騎叅軍不就臨川王映臨州獨重易上表薦之<lb/>
餉麥百斛易謂使人曰民樵採麋鹿之伍終嵗鮮毛之<lb/>
<pb n="KR3k0013_WYG_805-9a"/>
衣馳騁日月之車得保自耕之祿於大王之恩亦已深<lb/>
矣辭不受<lb/>
梁阮孝緒陳留尉氏人義師圍京城家貧無所㸑僮妾<lb/>
竊鄰人樵以繼之孝緒知之乃不食更令撤屋而炊又<lb/>
鄱陽忠烈王妃孝緒之姊也諸甥歳時饋遺一無所納<lb/>
人或怪之答云非我始願故不受也<lb/>
陳馬樞隱於茅山後鄱陽王卑辭厚意數邀之待以師<lb/>
友門人勸之出仍居竹林中毎王公饋餉辭不獲已者<lb/>
<pb n="KR3k0013_WYG_805-9b"/>
率十分受一<lb/>
後魏胡叟不治産業乗一㹀牛敝韋袴褶而已尚書李<lb/>
敷嘗遺之以財都無所取<lb/>
北齊馮偉節聰敏無所不通趙郡王出鎮定州時舉秀<lb/>
才固辭不就歳餘請還王知其不願拘束以禮發遣贈<lb/>
遺甚厚一無所納惟受時服而已及還終不交人事郡<lb/>
守縣令毎至其門歳時或置羊酒亦辭不納門徒束脩<lb/>
一毫不受耕而飯蠶而衣簞食瓢飲不改其樂竟以壽<lb/>
<pb n="KR3k0013_WYG_805-10a"/>
終<lb/>
宋遊道父季預為渤海太守弱冠隨父在郡父亡吏人<lb/>
贈遺一無所受<lb/>
後周韋<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>髙尚不仕武帝嘗與<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>夜晏大賜之縑帛令<lb/>
侍臣數人負以送出<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>惟取一疋示承恩㫖而已帝以<lb/>
此益重之<lb/>
隋張文詡河東人博覽文籍以灌園為業州郡頻舉皆<lb/>
不應州縣以其貧素將加賑䘏輙辭不受毎閑居從容<lb/>
<pb n="KR3k0013_WYG_805-10b"/>
長歎曰老冉冉而將至恐脩名之不立以如意撃几皆<lb/>
有處所時人方之閔子騫原憲<lb/>
唐郝處俊父為滁州刺史處俊年十餘歳其父卒於滁<lb/>
州父之故吏賻送甚厚滿千餘疋悉辭不受<lb/>
盧伯瑗一名浩然善書畫屬文不婚娶寡慾隱於嵩髙<lb/>
有終焉之志𤣥宗使通事舍人禮徴稱疾不就所賜束<lb/>
帛亦辭不受<lb/>
梁鄭雲叟隱居於華山與梁朝近臣李振善振欲祿之<lb/>
<pb n="KR3k0013_WYG_805-11a"/>
拒而不諾及振南遷千里省之識者髙焉華州連帥劉<lb/>
遂凝嘗以貨貝遺之一無留者<lb/>
　　　棄官<lb/>
孟子曰有官守者不得其職則去葢士君子進退之宜<lb/>
也若夫器用宏博志操貞峻言不茍合動惟秉義居然<lb/>
公輔之量宜為王者之師而屈膝下僚折腰吏職適遭<lb/>
權勢之所迫不為公府之見禮旁聣同列殊非我類可<lb/>
利於國莫能自専由是欝抑不伸慨然興歎或以罪自<lb/>
<pb n="KR3k0013_WYG_805-11b"/>
劾或稱疾而往投板懸綬比諸浮雲者何可勝道哉其<lb/>
或亂離斯瘼玉石將焚履不測之危避無妄之禍掛冠<lb/>
季世免陷匪人明哲保身於是乎在至有天資孝謹篤<lb/>
於養親脱略公卿不交士類遺榮避世髙蹈長騖斯亦<lb/>
各行其志也已然而泰寧之世貧賤為耻其或獨善其<lb/>
身守一介之分索居偏志違通人之㫖斯亦有識之致<lb/>
譏也<lb/>
漢陸賈惠帝時為大中大夫吕太后用事欲王諸吕賈<lb/>
<pb n="KR3k0013_WYG_805-12a"/>
自度不能争之乃病免以好畤田地善往家焉<hi>好畤即今雍州</hi>
<hi>好畤縣</hi>
枚乘字叔淮隂人景帝時召為𢎞農都尉乘久為大國<lb/>
上賔與英俊並遊得其所好不樂郡吏以病去官<lb/>
汲黯為滎陽令恥之稱病歸田里<lb/>
貢禹舉賢良為河南令歳餘以職事為府官所責<hi>太守之府</hi>
免冠謝禹曰冠一免安可復冠也遂去官<lb/>
梅福九江壽春人也少學長安明尚書榖梁春秋為郡<lb/>
<pb n="KR3k0013_WYG_805-12b"/>
文學補南昌尉<hi>豫章之縣</hi>後去官歸壽春<lb/>
龔勝為郡吏三舉孝㢘以王國人不得宿衛補吏再為<lb/>
尉一為丞勝輙至官乃去州舉茂材為重泉令<hi>重泉左馮翊縣</hi>
<hi>也</hi>病去官<lb/>
後漢劉茂為沮陽令㑹王莽簒位茂棄官避世𢎞農山<lb/>
中教授<lb/>
譙𤣥巴郡閬中人也平帝時為中散大夫與太僕任惲<lb/>
等分行天下觀覽風俗未及終而王莽居攝𤣥於是縱<lb/>
<pb n="KR3k0013_WYG_805-13a"/>
使者車變易姓名間竄歸家因以隱遁<lb/>
李業廣漢梓潼人也平帝元始中舉明經為郎㑹王莽<lb/>
居攝業以病去官<lb/>
載遵汝南慎陽人也平帝時為御史王莽簒位稱病歸<lb/>
鄉里<lb/>
江革明帝永平初補楚太僕月餘自劾去楚王英馳遣<lb/>
官屬追之遂不肯還<lb/>
王充上虞人明帝時仕郡為功曹以數諌諍不合去刺<lb/>
<pb n="KR3k0013_WYG_805-13b"/>
史董勤辟為從事轉治中自免還家<lb/>
樂恢辟司空牟融府㑹第五倫代融為司空恢以與倫<lb/>
同郡不肯留薦頴川杜安而退<lb/>
王良為沛郡太守至蘄縣稱病不之府官屬皆隨就之<lb/>
良遂上病篤乞骸骨徴拜大中大夫後為大司徒司直<lb/>
以病歸<lb/>
崔篆為建新大尹行縣治獄平理所出二千餘人掾史<lb/>
叩頭諫曰朝廷初政州牧峻刻宥過申枉誠仁者之心<lb/>
<pb n="KR3k0013_WYG_805-14a"/>
然獨為君子將有悔乎篆曰邾文公不以一人易其身<lb/>
君子謂之知命如殺一大尹贖二千人葢所願也遂稱<lb/>
病去<lb/>
張霸為㑹稽太守視事三年謂掾史曰太守起自孤生<lb/>
致位郡守葢日中則移月滿則虧老氏有言知足不辱<lb/>
遂上病後徵四遷為侍中<lb/>
郎宗善風角為吳令占知京師當有大火果如其言諸<lb/>
公聞而表上以博士徵之宗耻以占驗見知聞徴書到<lb/>
<pb n="KR3k0013_WYG_805-14b"/>
縣夜置印綬於縣庭而遁去遂終身不仕<lb/>
宗慈為脩武令時太守出自權豪多取貨賂慈遂棄官去<lb/>
孔昱為雒陽令以師喪棄官卒於家<lb/>
檀敷為䝉令以郡守非其人棄官去家無産業子孫同<lb/>
衣而出年八十卒於家<hi>一云敷子孫同衣而行并日而食</hi>
崔駰辟大將軍竇憲掾憲擅權驕恣駰數諫之憲不能<lb/>
容稍疎之因察駰髙第出為長岑長駰自以逺去不得<lb/>
意遂不之官而歸<lb/>
<pb n="KR3k0013_WYG_805-15a"/>
周磐和帝初拜謁者除任城長遷陽夏重合令頻歴三<lb/>
城皆有惠政後思母棄官還鄉里<lb/>
橋𤣥補雒陽左尉時梁不疑為河南尹𤣥以公事當詣<lb/>
府受對耻為所辱棄官還鄉里<lb/>
唐羌為臨武長諌南海獻龍眼荔支和帝從之章報羌<lb/>
即棄官還家不應徴召著唐子三十餘篇<lb/>
李固自議郎出為廣漢雒令至白水關解印綬還漢中<lb/>
<hi>白水關今在梁州金牛縣西</hi>杜門不交人事<lb/>
<pb n="KR3k0013_WYG_805-15b"/>
楊章為平原令時國相徐曾中常侍璜之兄也章耻與<lb/>
接事託疾牧豕<lb/>
童翊為須昌長聞將舉兄喪棄官<lb/>
孫堪嘗為縣令<hi>臣欽若等曰史失縣名</hi>謁府趨歩遲緩門亭長譴<lb/>
堪堪便解印綬去不之官<lb/>
巴肅察孝㢘歴慎令貝邱長皆以郡守非其人辭病去<lb/>
楊仁為什邡令行兄喪去官<lb/>
延篤為平陽侯相以師喪棄官奔赴五府並辟不就<lb/>
<pb n="KR3k0013_WYG_805-16a"/>
趙歧為皮氏長會河東太守劉祐去郡而中常侍左悺<lb/>
兄勝代之歧耻疾宦官即日西歸<lb/>
馬融字季長桓帝時為南郡太守忤大將軍梁冀免官<lb/>
後復拜議郎重在東觀著述以病去官<lb/>
吴祐為大將軍梁冀長史冀誣奏太尉李固祐争之不<lb/>
聽遂出為河間相因自免歸家不復仕躬灌園蔬以經<lb/>
書教授<lb/>
荀爽字慈明好學年十二能通春秋論語太尉杜喬見<lb/>
<pb n="KR3k0013_WYG_805-16b"/>
而稱之曰可為人師桓帝延熹九年太常趙典舉爽至<lb/>
孝拜郎中對策陳便宜奏聞即棄官去<lb/>
何休少府豹之子也雅有心思研精六經以列卿子詔<lb/>
拜郎中非其好也辭疾而去<lb/>
陳蕃字仲舉汝南平輿人也刺史周景辟别駕從事以<lb/>
諌争不合投𫝊而去<hi>投棄也𫝊謂符也</hi>
樂已字伯文恢之子為郎中非其好也去官<lb/>
范滂為光祿勲主事時陳蕃為光祿勲滂執公儀詣蕃<lb/>
<pb n="KR3k0013_WYG_805-17a"/>
蕃不止之滂懐恨投板棄官而去後復為太尉黄瓊所<lb/>
辟滂覩時方艱知意不行因投劾去<lb/>
楊倫陳留人為郡文學掾更歴數將志乖於時以不能<lb/>
人間事遂去職<lb/>
皇甫規對策梁冀忿其刺已以為下第拜郎中託疾免<lb/>
歸<lb/>
范冉<hi>冉或作丹</hi>桓帝時辟太尉府議者欲以為侍御史因遁<lb/>
身逃命於梁沛之間<lb/>
<pb n="KR3k0013_WYG_805-17b"/>
應奉為司頴校尉及黨事起乃慨然以疾自退<lb/>
趙咨靈帝初為博士㑹陳蕃竇武為宦者所誅咨乃謝<lb/>
疾去<lb/>
陳實為太邱長<hi>太邱縣屬沛國</hi>沛相賦歛違法乃解印綬去吏<lb/>
人追思之<lb/>
孔融辟司徒楊賜府時河南尹何進當遷為大將軍楊<lb/>
賜遣融奉謁賀進不時通融即奪謁還府投劾而去後<lb/>
為侍御史與中丞趙舍不同託疾歸家<lb/>
<pb n="KR3k0013_WYG_805-18a"/>
荀淑為朗陵侯相頃之棄官歸閑居養志<lb/>
劉焉魯恭王後也少任州郡以宗室拜郎中去官居陽<lb/>
城山精學教授<lb/>
田豐辟大尉府舉茂才遷侍御史時閹宦擅朝英賢被<lb/>
害豐乃棄官歸<lb/>
臧洪舉孝㢘為郎選為即丘長靈帝末棄官還家<lb/>
陳重豫章人少與同郡雷義為友俱拜尚書郎義代同<lb/>
時人受罪以此黜退重見義去亦以病免後為細陽令<lb/>
<pb n="KR3k0013_WYG_805-18b"/>
政有異化舉尤異當遷為㑹稽太守遭姊憂去官<lb/>
杜安為宛令先是宛有報讐者其令不忍致理將與俱<lb/>
亡縣中豪強有告其處者致捕得安深疾惡之到官治<lb/>
戮肆之於市懼有司繩彈遂自免<lb/>
鄭泰字公業靈帝末大將軍何進以泰為尚書侍郎遷<lb/>
侍御史為進陳時務之所急數事進不能用乃棄官去<lb/>
荀彧舉孝㢘再遷亢父令董卓之亂棄官歸鄉里<lb/>
邉讓署大將軍何進府令史後以髙才擢進屢遷出為<lb/>
<pb n="KR3k0013_WYG_805-19a"/>
九江太守不以為能也獻帝初平中王室大亂讓去官<lb/>
還家<lb/>
袁忠為沛相天下大亂忠棄官客㑹稽上虞<lb/>
金柔舉孝㢘補尚書右丞董卓之亂棄官而歸<lb/>
魏陶謙漢末為舒令與郡守張磐有隙磐毎欲搆之而<lb/>
謙在官清白無以糾舉祠靈星有贏錢五百欲以贓之<lb/>
謙委官而去<lb/>
杜畿漢末舉孝㢘除漢中府丞㑹天下亂棄官客荆州<lb/>
<pb n="KR3k0013_WYG_805-19b"/>
建安中乃還<lb/>
鍾繇漢末舉孝㢘除尚書郎陽陵令以疾去<lb/>
趙昱漢末舉孝㢘除莒長宣揚五教政為國表㑹黄巾<lb/>
作亂陸梁五郡郡縣發兵以為先辨徐州刺史巴祗表<lb/>
功第一當受遷賞昱深以為耻委官還家<lb/>
杜恕為趙相以疾去官<hi>一云恕去京師營宜陽一泉塢因其疊塹之固小大家焉明帝</hi>
<hi>晏駕時人多為恕言者</hi>
趙儼領章陵太守歳餘遷河北都督䕶軍復以疾去<lb/>
<pb n="KR3k0013_WYG_805-20a"/>
吴劉繇舉孝㢘為郎中除下邑長時郡守以貴戚託之<lb/>
遂棄官去<lb/>
甘寧本南陽人其先客於巴郡寧為吏舉計掾補蜀郡<lb/>
丞頃之棄官歸家<lb/>
范平為臨海太守政有異能孫皓初謝病還家<lb/>
晉易雄舉孝㢘為州主簿别駕自以門寒不宜久處上<lb/>
綱遂謝職還家<lb/>
阮嗣宗辟大尉蔣濟府謝病歸<lb/>
<pb n="KR3k0013_WYG_805-20b"/>
褚翜為冠軍叅軍于時長沙王冏擅權成都河間阻兵<lb/>
于外翜知内難方作乃棄官避地幽州<lb/>
范粲為武威太守以母老罷官郡既接近冦戎粲以重<lb/>
鎮輙去職朝廷尤之左遷樂涫令頃之轉太宰從事中<lb/>
郎後遭母憂以至孝稱<lb/>
孔坦為尚書郎時典客令萬黙領諸胡胡人相誣朝廷<lb/>
疑黙有所偏助將加大辟坦獨不署由是被譴遂棄官<lb/>
歸㑹稽<lb/>
<pb n="KR3k0013_WYG_805-21a"/>
王羲之少與王述相輕及述顯逹羲之為會稽内史述<lb/>
後簡察㑹稽郡辨其刑政主者疲於簡對羲之深耻之<lb/>
遂稱病去郡<lb/>
李豐字宣國舉孝㢘拜蒲坂令以病去官<lb/>
汜騰燉煌人也舉孝㢘除郎中屬天下兵亂去官還家<lb/>
陶侃為武岡令與太守吕岳有嫌棄官歸<lb/>
楊方為司徒王導叅軍自以地寒不願久留京華求補<lb/>
逺郡欲閑居著述導從之上補髙梁太守在郡積年以<lb/>
<pb n="KR3k0013_WYG_805-21b"/>
年老棄郡歸導將進之臺閣固辭還鄉里終於家<lb/>
阮裕成帝咸和初為尚書郎時事故之後公私弛廢裕<lb/>
遂去官還家後即家拜臨海太守少時去職<lb/>
桓𤣥大司馬温之子孝武太元末出補義興太守欝欝<lb/>
不得志嘗登髙望震澤歎曰父為九州伯兒為五湖長<lb/>
棄官歸國<lb/>
沈警字世明謝安命為叅軍警内足於財無進仕意謝<lb/>
病歸安固留不止<lb/>
<pb n="KR3k0013_WYG_805-22a"/>
謝沖晉末為中書侍郎家在㑹稽謝病歸<lb/>
宋謝靈運為永嘉太守既不得志遂肆意遨遊在郡未<lb/>
周稱疾去職從弟晦曜𢎞㣲等並與書止之不從<lb/>
陶潛字淵明潯陽柴桑人有髙節為時所重以親老家<lb/>
貧起為州祭酒不堪吏職少日自解歸州召主簿不就<lb/>
躬耕自資遂抱羸疾謂親朋曰聊欲絃歌以為三徑之<lb/>
資可乎執事者聞之以為彭澤令公田悉令吏種秫稻<lb/>
妻子更請種粳乃使一頃五十畆種秫五十畆種粳郡<lb/>
<pb n="KR3k0013_WYG_805-22b"/>
遣督郵至縣吏曰應束帶見之潜歎曰我不能為五斗<lb/>
米折腰向鄉里小人即日解印綬去賦歸去來<lb/>
張茂度為義興太守解職還家<lb/>
阮長之為襄垣令督郵無禮鞭之去職<lb/>
南齊到撝為奉車都尉試守延陵令非所樂去官<lb/>
樂頥有孝行湘州刺史王僧䖍引為主簿以同僚非人<lb/>
棄官去<lb/>
卞彬為上虞令有剛氣㑹稽太守孟顗以令長裁之憤<lb/>
<pb n="KR3k0013_WYG_805-23a"/>
不能容脱幘投地曰我所以屈卿者正謂此幘耳今已<lb/>
投之卿以一世勲門而傲天下國士拂衣而去<lb/>
梁劉縚字言明好學通三禮武帝大同中為尚書祠部<lb/>
郎尋去職不復仕<lb/>
蕭眎素自中書侍郎求為諸暨令到縣十餘日掛衣冠<lb/>
而去<lb/>
陳韋載為輕車將軍太子右衛率文帝天嘉元年以疾<lb/>
去官載有田十餘頃在江乗縣之白山至是遂築室而居<lb/>
<pb n="KR3k0013_WYG_805-23b"/>
屏絶人事吉凶慶弔無所往來不入里門者幾十載大<lb/>
建中卒于家<lb/>
徐孝克天嘉中除郯令非其好也尋復去職<lb/>
章華字仲宗家世業農華獨好學善屬文宣帝大建中<lb/>
髙宗使吏部侍郎蕭引喻廣州刺史馬靖令入子為質<lb/>
引奏華與俱行使還而帝晏駕後主即位朝臣以華素<lb/>
非閥閲競排詆之乃除大市令既雅非所好乃辭以疾<lb/>
而去欝欝不得志<lb/>
<pb n="KR3k0013_WYG_805-24a"/>
後魏李曾趙郡人也辟主簿到官月餘乃歎曰梁叔敬<lb/>
有云州郡之職徒勞人耳道之不行身之憂也遂還家<lb/>
講授<lb/>
北齊李公緒性聰敏博通經傳魏末為冀州司馬以疾<lb/>
去官後以侍御史徴不至<lb/>
後周薛端年十七司空髙乾邕辟為叅軍賜爵平隂男<lb/>
端以天下擾亂遂棄官歸里<lb/>
隋劉炫河間人納言楊逹舉博學有文章射策髙第除<lb/>
<pb n="KR3k0013_WYG_805-24b"/>
太學博士嵗餘以品卑去任<lb/>
唐竇軌隋末為資陽郡東曹掾以亷謹聞後去官歸于<lb/>
家<lb/>
竇威沈深有器局博覽羣言隋煬帝時以其皇后姊壻<lb/>
徴為考功郎數侍宴遊非其所好又見隋政日亂稱病<lb/>
去官<lb/>
杜如晦隋末為滏陽縣尉非其好也後乃棄官歸于鄉<lb/>
里<lb/>
<pb n="KR3k0013_WYG_805-25a"/>
于志寧隋末為冠氏縣長時山東羣盜起棄官歸于鄉<lb/>
里<lb/>
王績絳州龍門人隋大業中應孝悌㢘潔舉授揚州六<lb/>
合縣丞非其所好棄官歸鄉里<lb/>
李淳風父播為髙唐尉秩卑不得志棄官而為道士頗<lb/>
有文學自號黄冠子<lb/>
郝處俊為著作佐郎再轉滕王友耻為王官遂棄官歸<lb/>
耕<lb/>
<pb n="KR3k0013_WYG_805-25b"/>
髙智周為蘭䑓大夫髙宗總章中請假歸葬其父母因<lb/>
謂曰知進而不知退患之道也迺稱疾去職<lb/>
武攸緒為右千牛衛將軍登封年扈從封岳便棄位隱<lb/>
居于嵩山陽<lb/>
劉幽求則天聖厯中應制舉拜閬中尉刺史不禮乃棄<lb/>
官而歸<lb/>
髙子貢和州歴陽人學通五經及史記漢書以明經擢<lb/>
第歴祕書省正字𢎞文館直學士欝欝不得志棄官而<lb/>
<pb n="KR3k0013_WYG_805-26a"/>
歸<lb/>
孫處𤣥為左拾遺中宗神龍初功臣桓彦範等用事處<lb/>
𤣥遺彦範書論時事得失彦範終不用其言乃去官<lb/>
白履中陳留浚儀人也睿宗景雲中為校書郎尋棄官<lb/>
而歸<lb/>
韋況代宗大厯中隱居于嵩山守志樂道不屑于榮利<lb/>
孔述睿深器之及述睿徴拜諫議大夫薦況為右拾遺<lb/>
不起未幾又以起居郎追赴闕廷半嵗棄官東歸徙家<lb/>
<pb n="KR3k0013_WYG_805-26b"/>
于龍門别墅<lb/>
楊憑徳宗貞元中累佐使府徴為監察御史不樂簡束<lb/>
遂求免官<lb/>
李鄘為馬燧河東從事尋以言不行歸養雒中<lb/>
武元衡為華原令時畿輔有鎮軍督將恃恩伐功者多<lb/>
撓吏理元衡苦之乃移病去為沈浮讌詠之遊<lb/>
王正雅為汝州刺史充本州防禦使有監軍中人怙權<lb/>
正雅不能堪遂謝病免<lb/>
<pb n="KR3k0013_WYG_805-27a"/>
李渤為庫部員外郎以章疏切直大忤於時謝病東歸<lb/>
後唐嚴譯為亳州譙縣令母病篤陳假告即時去之歸<lb/>
徳軍節度使奏擅去任大理言嚴譯母疾篤有虧奏辭<lb/>
所屬律文不載詔律既無條釋放<lb/>
李保殷為大理卿未滿秩屢為人所制保殷曰人之多<lb/>
辟無自立辟乃謝病以歸卒于雒陽<lb/>
　<lb/>
　<lb/>
<pb n="KR3k0013_WYG_805-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百五<lb/>
</p>
<p>
</p>
  </div>
</body>
</text>
</TEI>
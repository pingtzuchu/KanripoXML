<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百九十三</head>
    <p>
<pb n="KR3k0013_WYG_893-1a"/>
欽定四庫全書<lb/>
　册府元龜卷八百九十三　宋　王欽若等　撰<lb/>
　　總錄部<lb/>
　　　夢徵第二<lb/>
宋劉穆之為瑯邪府主簿嘗夢與高祖俱泛海忽值大<lb/>
風驚懼俯視船下見有二白龍挾舫既而至一山峯㠋<lb/>
聳秀林樹繁密意甚悅之及高祖尅京城問何無忌曰<lb/>
急須一府主簿何繇得之無忌曰無過劉道民高祖曰<lb/>
<pb n="KR3k0013_WYG_893-1b"/>
吾亦識之即馳信召焉後至左僕射<lb/>
何㸃累徵不起少時嘗患渴經嵗不愈後在吳中石佛<lb/>
寺僧建講晝寢夢一道人形貎非常授丸一掬夢中服<lb/>
之而差<lb/>
孔覬行會稽郡事起兵乃夢行宣陽門道上顧望皆邱<lb/>
陵覬寤私告人曰邱陵者弗平建康其殆難尅<lb/>
薛安都征關陜至臼口夢仰頭視天正見天門開謂左<lb/>
右曰汝見天門開不元凶弑逆世祖舉兵安都歎曰昔<lb/>
<pb n="KR3k0013_WYG_893-2a"/>
夢天開乃中興之象邪<lb/>
王元謨為寜朔將軍北征兵敗輔國將軍蕭斌將斬之<lb/>
夢人告之曰誦觀音經千遍則免既覺誦之得千遍明<lb/>
日將刑誦之不輟忽傳呼停刑<lb/>
沈慶之嘗夢引鹵薄入厠中慶之甚惡入厠之鄙時有<lb/>
善占者曰君必大富貴然未在旦夕問其故答云鹵薄<lb/>
故是富貴入厠中所謂後帝也知君不在今主後為侍<lb/>
中太尉年八十夢有人以兩疋絹與之謂曰此絹足度<lb/>
<pb n="KR3k0013_WYG_893-2b"/>
因謂人曰老子今年不免兩疋八十尺也足度無盈餘<lb/>
矣是年果為廢帝所害<lb/>
前廢帝太后疾篤呼帝帝不行及太后崩後數日帝夢<lb/>
太后謂之曰汝不孝不仁本無人君之相子尚愚悖如<lb/>
此亦非運祚所及孝武險虐滅道怨結人神兒子雖多<lb/>
竝無天命大運所歸應還文帝之子其後湘東王紹位<lb/>
果文帝子也<lb/>
袁粲為海陵太守廢帝即位粲在郡夢日墮其胷上因<lb/>
<pb n="KR3k0013_WYG_893-3a"/>
驚覺尋被徵管機密歴吏部尚書侍中驍衛將軍<lb/>
南齊紀僧真自寒官事太祖後為冠軍府㕘軍僧真夢<lb/>
蒿艾生滿江驚而白之太祖曰詩人採蕭蕭即艾也蕭<lb/>
生斷流卿勿廣言其見親如此<lb/>
荀伯玉初為太祖鎮軍中兵叅軍太祖在淮南伯玉假<lb/>
還廣陵夢上廣陵城南樓上有二青衣小兒語伯玉云<lb/>
草中肅九五相追逐伯玉視城下人頭上皆有草㤗始<lb/>
七年伯玉又夢太祖乗船在廣陵北渚見上兩腋下有<lb/>
<pb n="KR3k0013_WYG_893-3b"/>
翅不舒伯玉問何當舒上曰却後三年伯玉夢中自謂<lb/>
是咒師上向唾咒凡六咒有六龍出兩腋下翅皆舒還<lb/>
而復歛元徽二年而太祖破桂陽威名大震五年而廢<lb/>
蒼梧太祖謂伯玉曰卿時乗之夢今且效矣<lb/>
張敬兒為車騎將軍心疑以世祖不勞問及垣崇祖死<lb/>
愈恐懼妻謂敬兒曰昔時夢手熱如火而君得南陽郡<lb/>
元徽中夢半身熱而君得本州今復夢舉體熱矣有閹<lb/>
人聞其説之事逹世祖伏誅<lb/>
<pb n="KR3k0013_WYG_893-4a"/>
徐孝嗣領太子左衛率在率府晝卧齋北壁下夢兩童<lb/>
子遽云移公床孝嗣驚起聞壁有聲行數歩而壁摧壓<lb/>
床<lb/>
禇淵為司徒錄尚書事少時嘗病篤夢人以卜蓍一具<lb/>
與之遂差其一以年四十八嵗初更寢疾表遜位不許<lb/>
曹武為右衛尉將軍卒武雖武士頗有知人鑒梁武及<lb/>
崔慧景之在㐮陽于時崔方貴盛武性儉嗇無所餉遺<lb/>
獨饋梁武謂曰卿必大貴我當不及見今以弱子相託<lb/>
<pb n="KR3k0013_WYG_893-4b"/>
每密送錢物并好馬時帝在戎多乏錢就武換借未嘗<lb/>
不得遂至十七萬及帝即位忘其惠天監二年帝或夢<lb/>
如田塍下行兩邉水深無底夢中甚懼忽見武來負武<lb/>
帝得過曰卿今為天下主乃爾忘我顧託之言耶我兒<lb/>
饑寒無依昔所換十萬可還其市宅帝覺即使主書送<lb/>
錢還之使用市宅子世澄世宗竝蒙抽擢二三年間遷<lb/>
為大郡<lb/>
南康王子夏字雲廣世祖第二十三子帝春秋高子夏<lb/>
<pb n="KR3k0013_WYG_893-5a"/>
最㓜寵愛過諸子初世祖夢金翅鳥下殿庭摶食小龍<lb/>
無數乃飛上天明帝初世祖諸子多誅死其夢乃驗永<lb/>
㤗元年子夏誅年七嵗<lb/>
梁陶宏景字通明初齊高帝作相引為諸王侍讀建武<lb/>
中齊宜都王鏗為明帝所害其夜宏景夢鏗告别因訪<lb/>
其函中多説祕異因著夢記焉宏景母夢青龍無尾自<lb/>
已升天宏景果不妻無子從兄以子松喬嗣<lb/>
沈約夢齊和帝劍斷其舌召巫視之巫言如夢乃呼道<lb/>
<pb n="KR3k0013_WYG_893-5b"/>
士奏赤章於天稱禪代之事不繇已出高祖遣上省醫<lb/>
徐裝視約疾還具以狀聞先是約嘗侍讌值豫州獻栗<lb/>
徑寸半帝竒之問曰栗事多少與約各䟽所億少帝三<lb/>
事出謂人曰此公前譲不譲即羞死帝以其言不遜欲<lb/>
抵其罪徐勉固諌乃止及聞赤章事大怒中使譴責者<lb/>
數焉約懼遂卒<lb/>
江淹為金紫光禄大夫卒少以文章顯晚節才思㣲退<lb/>
云為宣城太守時罷歸始泊禪靈寺渚夜夢一人自稱<lb/>
<pb n="KR3k0013_WYG_893-6a"/>
張景陽謂曰前以一疋錦相寄今可見還淹探懐中得<lb/>
數尺與之此人大恚曰那得割截都盡顧見邱遲謂曰<lb/>
餘此數尺既無所用以遺君自爾淹文章躓矣又嘗宿<lb/>
於治亭夢一丈夫自稱郭朴謂淹曰吾有筆在卿處多<lb/>
年可以見還淹乃探懐中得五色筆一以授之爾後為<lb/>
詩絶無美句時人謂之才盡<lb/>
紀少瑜嘗夢陸倕以一束青鏤管筆授之云我以此筆<lb/>
猶可用卿自擇其善者其文因此遂進後至武陵王記<lb/>
<pb n="KR3k0013_WYG_893-6b"/>
室叅軍<lb/>
王茂初以元勲賜以鐘磬之樂及茂在江州夢鐘磬在<lb/>
格無故自墮心惡之及覺命奏樂既成列鐘磬在格果<lb/>
無故編皆絶墮地茂謂長史江詮曰此樂天子所以惠<lb/>
勞臣也樂既極矣能無憂乎俄而病少日卒<lb/>
沈瑀齊末為選曹郎梁高祖起兵瑀説陳伯之舉衆降<lb/>
瑀從在高祖軍中初瑀在竟陵王家素與范雲善齊末<lb/>
嘗就雲宿夢坐屋梁柱上仰見天中有字曰范氏宅至<lb/>
<pb n="KR3k0013_WYG_893-7a"/>
是瑀謂高祖曰雲得不死此夢可驗及高祖即位雲深<lb/>
薦瑀自暨陽令擢兼尚書右丞<lb/>
吉士瞻夢一積鹿皮從而數之有十一領及覺思之而<lb/>
喜後士瞻任官至九政忽除梁秦二州甚惡之果卒<lb/>
桞慶遠從父兄衛將軍世隆嘗謂慶逺曰吾昔夢太尉<lb/>
以褥席見賜吾遂亞台司適又夢以吾褥席與汝汝必<lb/>
光我公族至是慶逺為雍州刺史卒贈侍中開府儀同<lb/>
三司亦繼世隆焉<lb/>
<pb n="KR3k0013_WYG_893-7b"/>
元帝初在尋陽賀革西上意甚不悦過别御史丞江革<lb/>
以情告之革曰吾嘗夢主上遍見諸子至湘東王手脱<lb/>
㡌授之此人後必當璧卿其行乎革志之及太清之難<lb/>
乃能克復故遐邇樂推遂應寳命矣<lb/>
始興王憺未薨前夢改封中山王䇿授如他日意頗惡<lb/>
之數旬而卒<lb/>
鮑泉之為南討都督友人夢泉之得罪於世祖覺而告<lb/>
之後未旬果見囚執頃之又夢泉之著朱衣行水上又<lb/>
<pb n="KR3k0013_WYG_893-8a"/>
告泉之曰君勿憂尋得免矣因説其夢泉之密記之俄<lb/>
而見復任皆如其夢<lb/>
傅昭為安城内史安城自宋來兵亂郡舍號凶及昭為<lb/>
郡郡内人夜夢見兵馬鎧甲甚盛又聞有人云當避善<lb/>
人軍衆相與騰虚而逝夢者驚起俄而疾風暴雨倐忽<lb/>
便至數間屋俱倒即夢者所見軍馬蹈踐之所也自後<lb/>
郡舍遂安咸以貞正所致<lb/>
劉霽母明氏寢疾霽年已五十衣不解𢃄者七旬誦觀<lb/>
<pb n="KR3k0013_WYG_893-8b"/>
世音經數至萬遍夜因感夢見一僧謂曰夫人筭盡君<lb/>
精誠所至當相為申延後六十餘日乃亡<lb/>
江紑字合㓗㓜有孝性年十三父蒨患眼紑侍疾將朞<lb/>
月衣不解𢃄夜夢一僧云患眼者飲慧眼水必差及覺<lb/>
説之莫能解者紑第三叔禄與草堂寺智者法師善徃<lb/>
訪之智者曰無量壽經云慧服見真能渡彼岸蒨乃因<lb/>
智者啟捨同夏縣界牛屯里舍為寺乞賜嘉名勑答云<lb/>
純臣孝子徃徃感應晉世顔含遂見𡨕中送藥近見智<lb/>
<pb n="KR3k0013_WYG_893-9a"/>
者知卿第二息感夢云飲慧眼水慧眼則是五眼之一<lb/>
號若欲造寺可以慧眼為名及就創造泄故井井水清<lb/>
洌異於嘗泉依夢取水洗眼及煑藥稍覺有瘳因此遂<lb/>
差時人謂之孝感焉<lb/>
劉之遴初在荆府嘗寄居南郡廨忽夢前太子袁彖謂<lb/>
曰卿後當為折臂太守即居此中之遴後損臂遂臨此<lb/>
郡<lb/>
何𦙍不仕疾妻江氏夢神人告之曰汝夫壽盡既有至<lb/>
<pb n="KR3k0013_WYG_893-9b"/>
徳應獲延期爾當代之妻覺説焉俄得患而卒何疾反<lb/>
瘳其後𦙍夢一神女并八十許人並衣祫行列至前俱<lb/>
拜牀下覺又見之便命營凶具既而疾困不復瘳<lb/>
朱躭為太醫令嘗直禁省無何夜夢犬羊各一在御坐<lb/>
覺而思之告人曰犬羊者非佳物也今據御坐將有變<lb/>
乎既而高祖蒙塵侯景登正殿焉<lb/>
侯景反簡文帝乆見幽縶朝士莫得接覲慮禍將及嘗<lb/>
不自安惟舍人殷不害後稍得入太宗指所居殿謂之<lb/>
<pb n="KR3k0013_WYG_893-10a"/>
曰龎涓當死此下又曰吾昨夜夢吞土卿試為思之不<lb/>
害曰昔重耳饋塊卒反晉國陛下所夢將符是乎太宗<lb/>
曰儻幽冥有徵兾斯言之不妄爾至是見弑實以紈盛<lb/>
土加於腹焉<lb/>
沈初明為御史中丞元帝江陵平遷長安元魏太祖授<lb/>
儀同三司甚禮待之初明恐元魏愛其文才乃閉門却<lb/>
掃無所交游時有文章隨即毁棄不令流布嘗獨行經<lb/>
漢武通天臺為表奏之陳已思歸之意奏訖其夜初明<lb/>
<pb n="KR3k0013_WYG_893-10b"/>
夢見有官禁之所兵衛甚嚴初明更以情事陳訴聞有<lb/>
人言甚不惜放卿幾日可至若一月内見關出此恐不<lb/>
復繇我寤而異之當時以為怳忽十餘日便有命放還<lb/>
與王克等竝得東歸<lb/>
隂子春嘗為東莞太守時青州刺史王神念毁壊臨海<lb/>
神廟當神座上有一大蛇入於海水爾夜子春夢見一<lb/>
人詣其府云有人見苦破壊宅舎既無所託欲憩此境<lb/>
子春心宻記之經二日方知神念毁廟因辦牲醑立宇<lb/>
<pb n="KR3k0013_WYG_893-11a"/>
祠之數日夢一朱衣人謝曰得君厚惠當以相報經月<lb/>
餘魏軍欲襲朐山子春預知設伏摧破之梁武以為南<lb/>
青州刺史<lb/>
王僧辯為征討都督討侯景進師潯陽軍人多夢周何<lb/>
二廟神云吾已助天子討賊自稱征討大將軍竝乗朱<lb/>
舫俄而反曰已殺景同夢者數十百焉<lb/>
陳章昭逹以功授鎮軍將軍初世祖嘗夢昭逹升於台<lb/>
鉉及旦以夢告之至是侍醼世祖顧昭逹曰卿憶夢不<lb/>
<pb n="KR3k0013_WYG_893-11b"/>
如何以償昭逹對曰當効犬馬之用以盡臣節自餘無<lb/>
以奉償<lb/>
徐陵母臧氏嘗夢五色雲化而為鳯集左肩上已而誕<lb/>
陵焉陵至太子少傅<lb/>
鄭灼勵志儒學少受業于皇侃灼性精勤尤明三禮少<lb/>
時嘗夢與皇侃遇於途侃謂灼曰鄭郎開口侃因唾灼<lb/>
口中自後義禮愈進<lb/>
後魏秦明王翰曽孫禎為都牧尚書禎子瑞初瑞母尹<lb/>
<pb n="KR3k0013_WYG_893-12a"/>
氏有娠致傷後晝寢夢一老翁具衣冠告之曰吾賜汝<lb/>
一子汝勿憂之寤而私喜又問筮者曰大吉未幾而生<lb/>
瑞禎以為恊夢故名瑞字天賜位大中大夫卒贈太常<lb/>
卿<lb/>
濟隂王鬱長子弼以世嫡應襲為季父所奪初弼嘗夢<lb/>
人謂已曰君身不得傳世封其紹先爵者君長子紹逺<lb/>
也果如其言<lb/>
任城王澄為吏部尚書兼右僕射高祖至北邙遂幸洪<lb/>
<pb n="KR3k0013_WYG_893-12b"/>
池命澄侍昇龍舟因賦詩以述懐高祖曰朕昨夜夢一<lb/>
老翁頭鬚皓白正理冠服拜立路左朕恠而問之自云<lb/>
晉侍中嵇紹故此奉迎神爽卑懼似有求焉澄對曰晉<lb/>
世之亂嵇紹以身衛主殞命御側亦是晉之忠臣比干<lb/>
遭紂兇虐忠諌剖心可謂殷之良士二人俱死於王事<lb/>
墳塋竝在於道周然陛下徙御瀍雒經殷墟而弔比干<lb/>
至洛陽而遺嵇紹當是希恩而感夢高祖曰朕何徳能<lb/>
幽感逹士也然實思追禮先賢樹揚忠懿比干嵇紹皆<lb/>
<pb n="KR3k0013_WYG_893-13a"/>
是古之誠烈朕務濃比干禮畧嵇紹情亦有愧然既<lb/>
有此夢或如任城所言於是求其兆域遣使弔祭焉<lb/>
中山王熙未誅前夢人告之曰任城王當死死後二日<lb/>
外君亦不免若其不信試㸔任城家熙夢中顧瞻任城<lb/>
第舍四靣墻水無遺堵焉熙惡之覺而以告所親及熙<lb/>
之死也果如斯夢<lb/>
李憲為揚州刺史於肅宗孝昌二年十月表云門下督<lb/>
周伏興以去七月患假還家至十一日夜夢渡淝水行<lb/>
<pb n="KR3k0013_WYG_893-13b"/>
至草堂壽南遥見七人一人乗馬著朱衣籠冠六人從<lb/>
後興路左而立至便再拜問興何人興對曰李公門下<lb/>
督蹔使硤石其人語興君可廻我是孝文皇帝中書舍<lb/>
人遣語李憲勿憂賊堰此日破矣興行兩歩録興姓字<lb/>
令興速白興寤曉遂還城具言夢狀七月二十七日堰<lb/>
破<lb/>
元順為左僕射爾朱榮之奉莊帝召百官悉至可隂素<lb/>
聞順數諌諍惜其亮直謂朱端曰可語元僕射但在省<lb/>
<pb n="KR3k0013_WYG_893-14a"/>
不湏來順不逹其言聞害衣冠遂便出走為陵戸鮮于<lb/>
康奴所害家徒四壁無物歛尸止有書數千巻而已門<lb/>
下通事令史王才逹裂裳覆之莊帝還宫遣黄門侍郎<lb/>
山偉廵喻京邑偉臨順䘮悲慟無已既還莊帝恠其聲<lb/>
散偉以狀對莊帝勑侍中元祉曰宗室䘮亡非一不可<lb/>
周贍元僕射清高之節死乃益彰特贈絹百疋餘不得<lb/>
為例贈尚書令司徒公謚曰文烈初莊帝在藩順夢一<lb/>
叚黒雲從西北直來觸東南上日月俱破復目諸星天<lb/>
<pb n="KR3k0013_WYG_893-14b"/>
地盡闇俄而雲消霧解便有日出自西南隅甚明淨云<lb/>
長樂王曰尋見莊帝從閶闔門入登太極殿唱萬嵗者<lb/>
三百官咸加朝服謁帝唯順集書省歩廊西槐樹下脫<lb/>
衣冠卧既寤告元暉業曰吾昨夜夢於我殊自不佳説<lb/>
夢因解之曰黒雲氣惡者是北方之色終當必有北敵<lb/>
以亂京師二宫殘毁百寮何者日君象也月后象也衆<lb/>
星百官象以此言之京邑其當禍乎昔劉曜破晉室以<lb/>
為髑髏臺前途之事得無此乎雖然彭城王勰有文徳<lb/>
<pb n="KR3k0013_WYG_893-15a"/>
於天下今夢其兒為天子積徳必報此必然矣但恨其<lb/>
得之不久所以然者出自西南以時易年不過三載但<lb/>
恨我不見之向者我夢卧槐樹下槐字木傍鬼身與鬼<lb/>
并復解冠冕此寧不死乎然亡後乃得三公贈爾皆如<lb/>
其夢<lb/>
酈範幼為青州刺史加冠軍將軍還為尚書右丞後除<lb/>
平東將軍青州刺史假范陽公範前解州還京口夜夢<lb/>
隂毛拂踝他日説之時齊人有占夢者曰史武進云豪<lb/>
<pb n="KR3k0013_WYG_893-15b"/>
盛於齊下矣使君臨撫東秦道光海岱必當重牧全齊<lb/>
再禄營邱矣範笑而答曰吾將為卿必驗此夢果如其<lb/>
言<lb/>
崔浩為司徒真君十一年被誅浩初搆害李順基萠已<lb/>
成夜夢秉火爇順寢室火作而順死浩與室家羣立而<lb/>
觀之俄而順弟息號哭而出曰此軰吾賊也以戈撃之<lb/>
悉投於河寤而惡之以告館客馮景仁景仁曰此真不<lb/>
善也非復虚事夫以火爇人暴之極也階亂兆禍復之<lb/>
<pb n="KR3k0013_WYG_893-16a"/>
招也商書曰惡之易也如火之燎於原不可嚮爾其猶<lb/>
可撲滅乎且兆始惡者有終殃積不善者無餘慶厲階<lb/>
成矣公其圗之浩曰吾方思之而不能悛至是而已<lb/>
李元忠為侍中領衛尉卒元忠將仕夢手執炬入其父<lb/>
墓中夜驚起甚惡之旦告其受師占大吉此可謂光炤<lb/>
先人也竟如其言<lb/>
馬敬徳天綂初除國丁愽士太武為後主擇師傅趙彦<lb/>
深進之入為侍講其妻夢猛獸將來向之敬徳走超叢<lb/>
<pb n="KR3k0013_WYG_893-16b"/>
棘妻伏地不敢動敬徳占之曰吾當得大官超級過九<lb/>
卿也爾伏地夫人也<lb/>
北齊崔季舒為左光禄大夫妻晝魘寤云見人長一丈<lb/>
遍體黒毛欲來逼已巫曰此是五道將軍入宅者不祥<lb/>
俄被誅<lb/>
張亮字伯徳拜大中大夫薛琡嘗夢於山上掛絲以告<lb/>
亮且占之曰山上絲幽字也君其幽州刺史乎果然<lb/>
竇泰母初夢風雷暴起若有雨狀出庭觀之見電光奪<lb/>
<pb n="KR3k0013_WYG_893-17a"/>
目驟雨霑洒寤而驚汗遂有娠朞而不産大懼有巫曰<lb/>
渡河湔裙産子必易便向水所忽見一人曰當生貴子<lb/>
可從而南泰母從之俄而生泰<lb/>
後主夜夢黒衣貴人迭相驅逐乃向之拜後築西鄙諸<lb/>
城為羌兵鼓譟凌之多作黑衣人共<hi>缺</hi>
内叅臨拒或實彎弓射人自晉陽東廵軍馬馳騖前不<lb/>
得有人解髮散而歸<lb/>
後周高琳母嘗祓禊泗濵遇見一石光彩朗潤遂持以<lb/>
<pb n="KR3k0013_WYG_893-17b"/>
歸是夜夢一人衣冠有若仙者謂其母曰夫人向所將<lb/>
來之石是浮磬之精若能寳持必生令子其母夢寤便<lb/>
舉身流汗已而有娠乃生琳因以名字焉及長有大度<lb/>
知略從文帝累有戰功後位至大將軍開府儀同三司<lb/>
隋衛王爽討突厥明年徵為納言高祖甚重之未幾寤<lb/>
疾上使巫者薛榮宗視之云衆鬼為厲爽令左右驅逐<lb/>
之居數日有鬼物來撃榮宗榮宗走下階而斃其日爽<lb/>
薨<lb/>
<pb n="KR3k0013_WYG_893-18a"/>
元徳太子昭煬帝長子也初文帝以開皇三年四月庚<lb/>
午夢神自天而降云是天將生降寤召納言蘇威以告<lb/>
之及聞蕭妃在并州有娠迎置大興宫之客省明年正<lb/>
月戊辰而生昭養於宫中號大曹王<lb/>
唐裴寂字元真蒲州人初仕隋為左親衛家貧無以自<lb/>
業每徒歩詣京師經華岳廟祭而祝曰窮困至此敢修<lb/>
誠謁神神之有靈鑒其運命若富貴可期當降吉夢再<lb/>
拜而去夜夢白頭翁謂寂曰卿年三十已後方可得志<lb/>
<pb n="KR3k0013_WYG_893-18b"/>
終當位極人臣爾至武徳中為司空<lb/>
徐慶太宗時為征遼判官有一典不得姓名慶在軍忽<lb/>
夢已化為羊為典所殺覺懼流汗至曉典判案慶問曰<lb/>
汝夜有夢否典云夢公為羊某屠之繇是慶不食羊則<lb/>
天時慶至司農少卿雍州司馬時典已任大理獄丞後<lb/>
慶被誣與内史令裴炎通謀慶應接英公徐敬業揚州<lb/>
反被執送大理忽見丞押獄慶流涕謂曰征遼之夢今<lb/>
當應之及被戮竟丞引之<lb/>
<pb n="KR3k0013_WYG_893-19a"/>
李嶠趙州贊皇人為兒童時夢有神人遺之䨇筆自是<lb/>
漸有學業弱冠舉進士後歴中書令兵部尚書同中書<lb/>
門下三品<lb/>
崔湜為中書令景雲中坐事徙嶺外與尚書左丞盧藏<lb/>
用同配流俱行湜謂藏用曰家弟承恩或兾寛宥因遲<lb/>
留不速進行至荆州夢於講堂照鏡自以為鏡者明象<lb/>
吾當為人主所明也以告占夢人張申申退曰講堂者<lb/>
受法之所鏡者於文為立見金此非吉徵其日追使至<lb/>
<pb n="KR3k0013_WYG_893-19b"/>
縊於驛中<lb/>
賀知章絳州翼城人少勤學嘗夢神人以大鑿開其心<lb/>
以藥内之自是日益開朗盡通諸經義未幾而諸師友<lb/>
北靣受業焉後至國子博士<lb/>
張鷟字文成聦警絶倫書無不覧為兒童時夢紫色大<lb/>
鳥五彩成文降于家庭其母謂之曰五色赤文鳳也紫<lb/>
文鸑鸑也為鳳之佐吾兒當以文章瑞於朝廷因以為<lb/>
名字後終於司門員外郎<lb/>
<pb n="KR3k0013_WYG_893-20a"/>
偉温為宣歙觀察使瘍生於首謂愛聓張復魯曰予任<lb/>
挍書郎時夢二黄衣人賫符來追及滻將渡一人續至<lb/>
曰彼墳至大功須萬日遂不渉而窹計今萬日矣與公<lb/>
决矣明日卒<lb/>
史思明叛逆將為其下所殺其夜思明夢而覺據案惆<lb/>
悵思明好伶人寢食嘗置左右以其殘忍皆怨之及此<lb/>
問其故思明曰吾見夢向水中沙上有羣鹿吾逐鹿及<lb/>
渡水而至沙上鹿死水盡言畢如厠伶人相謂曰鹿者<lb/>
<pb n="KR3k0013_WYG_893-20b"/>
禄也水者命也胡禄與命俱盡矣是夕思明為朝義所<lb/>
殺<lb/>
劉沔初為中武小校從李光顏討淮西為捉生將前後<lb/>
遇賊血戰鋒刅所傷幾死者數四嘗傷重卧草中日黒<lb/>
不知歸路昬然而睡夢人授之雙燭曰子方大貴此行<lb/>
無患可持此而還既行朗然有雙光在前後歴振武河<lb/>
東義成鄭滑節度使以太子太保致仕卒<lb/>
杜牧為中書舍人得病嘗夢告曰爾改名畢又夢書片<lb/>
<pb n="KR3k0013_WYG_893-21a"/>
紙曰皎皎白駒在彼空谷寤而歎曰此過隙也其年以<lb/>
疾終<lb/>
劉仁恭為幽州節度使仁恭㣲時曽夢佛幡於七指飛<lb/>
出或占曰君年四十九必有旌幡之貴後如其夢<lb/>
晉李專美字翊商京兆人後唐末帝鎮鳯翔專美為記<lb/>
室在岐下曽夢具裳簡立嵩山之頂及為端明殿學士<lb/>
與李崧同列而班在其上以所夢告崧且曰某非徳非<lb/>
勲安可久在此秩居吾子之首乎因懇求他官尋移宣<lb/>
<pb n="KR3k0013_WYG_893-21b"/>
徽使<lb/>
馬重繢為司天監夢游崑崙山與上仙語其言覺具述<lb/>
其事夜未央無病而卒<lb/>
趙瑩字元暉華隂人解褐為康延孝從事後唐同光中<lb/>
延孝鎮陜州㑹莊宗伐蜀命延孝騎將將行留瑩監修<lb/>
金天神祠功既集忽夢神召於前亭待以優禮乃謂瑩<lb/>
曰公富有前程所宜自愛因遺一劒一笏覺而駭異後<lb/>
為中書令出為晉昌節度移鎮華州入為開府尹復相<lb/>
<pb n="KR3k0013_WYG_893-22a"/>
位加宏文館大學士<lb/>
崔棁為太常卿嘗自語於知友云某少時夢二人前引<lb/>
行路一人計地理曰一舍矣可以止一人曰此君當更<lb/>
進三十有八里復行如所言二人偕止之俄而驚覺梲<lb/>
嘗識是夢以為定命之限故六十有七請退明年果終<lb/>
焉<lb/>
李郁為光禄卿一日晝寢夢食豆棗覺而有疾謂其親<lb/>
友曰嘗聞棗字重來呼䰟之象也余神氣逼抑將不免<lb/>
<pb n="KR3k0013_WYG_893-22b"/>
乎天福五年夏卒<lb/>
李周為權開封五將卒夢焚旌旗與鎧甲繇是歎息有<lb/>
歸休之意三上章不得謝年七十四卒帝聞其忠慎亷<lb/>
㓗無積財歎息久之<lb/>
馬𦙍孫後唐明宗朝為潞王河中從事天成中嘗計事<lb/>
赴闕宿於邏店其地有上邏神祠夜夢神人見召待以<lb/>
優禮手授二筆其筆一大一小覺而異焉及潞王即位<lb/>
以𦙍孫為翰林學士𦙍孫以為契鴻筆之兆旋知貢舉<lb/>
<pb n="KR3k0013_WYG_893-23a"/>
私自謂曰此二筆之畢應也及拜平章事上事中堂吏<lb/>
奉二筆熟視大小如昔時夢中所授者𦙍孫始悟冥數<lb/>
有定分也<lb/>
周和□年十七舉明經至京師忽夢人以五色筆一束<lb/>
與之謂曰子有如此才何不舉進士自是才思敏贍後<lb/>
至宰相罷為太子太傅卒<lb/>
王仁裕字徳輦天水人少孤不從師訓年二十五一夕<lb/>
夢割其腸胃引西江水以浣之又睹水中沙石皆有篆<lb/>
<pb n="KR3k0013_WYG_893-23b"/>
文因取吞之及寤心意豁然自是文性甚高後為兵部<lb/>
尚書太子少保卒<lb/>
徐台符為兵部尚書翰林學士承㫖與太子太傅李崧<lb/>
為執友崧為蘇逄吉史宏肇所搆乾祐三年秋夢崧謂<lb/>
曰予之寃横得請於帝矣及蘇史誅竝梟首於市當崧<lb/>
所誅之地<lb/>
趙上交仕晉為御史中丞天福九年少帝禦契丹於澶<lb/>
淵上交從行忽中夜夢有一女子為人設筮上交問曰<lb/>
<pb n="KR3k0013_WYG_893-24a"/>
此行主上櫛風沐雨百官暴露營野契丹幾時當北去<lb/>
也女子曰十二日五日也俄見女子袒衣身有金甲類<lb/>
將軍之狀上交駭而寤以告同列咸曰此真異夢不可<lb/>
輕為占測當共志之時虜去駕還俱不以是日及十二<lb/>
年正月朔日契丹至浚北郊百官素服序列以朝之虜<lb/>
長被狐裘跨馬駐層阜之上令百官去縞具常服謂曰<lb/>
爾軰無懼吾亦人也因開襟示所擐之甲具云我昨來<lb/>
特製此為南討也葢虜情多忌當欲明其有備爾時上<lb/>
<pb n="KR3k0013_WYG_893-24b"/>
交為御史中丞首引百官見其事具省前夢退謂舊同<lb/>
列曰虜生北方禀隂氣女子象通卜筮者以多筭也此<lb/>
日乃明其應異乎及契丹北還果以十七日也<lb/>
李濤為中書侍郎兼戸尚書平章事漢隠帝乾祐元年<lb/>
三月免歸私第初濤於是月中書閤内晝寢夢㕔事如<lb/>
新嚴餙張陳供具郡吏趍走言迎新宰相𢃄諸司使既<lb/>
寤心異之題記於柱至二十八日罷免尋除楊邠為相<lb/>
𢃄樞宻使<lb/>
<pb n="KR3k0013_WYG_893-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_893-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷八百九十三<lb/>
</p>
<p>
</p>
  </div>
</body>
</text>
</TEI>
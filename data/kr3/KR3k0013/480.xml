<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百八十</head>
    <p>
<pb n="KR3k0013_WYG_480-1a"/>
欽定四庫全書<lb/>
　册府元龜卷四百八十　　宋　王欽若等　撰<lb/>
　　臺省部<lb/>
　　　姧邪第二<lb/>
隋王邵為貟外散騎侍郎高祖夢欲上高山而不能得<lb/>
崔彭捧脚李盛扶肘得上因謂彭曰死生當與爾俱邵<lb/>
曰此夢大吉上高山者明高崇大安永如山也彭猶彭<lb/>
祖李猶李老二人扶持實為長壽之徵帝聞之喜見容<lb/>
<pb n="KR3k0013_WYG_480-1b"/>
色其年高祖厭世未幾崔彭亦卒煬帝嗣位漢王諒作<lb/>
亂帝不忍加誅邵上書曰臣聞黄帝滅炎蓋云母弟周<lb/>
公誅管信亦天倫叔向戮叔魚仲尼謂之遺直石碏殺<lb/>
石厚丘明以為大義此皆經籍明文帝王常法今陛下<lb/>
置此逆賊度越前聖含𢎞廣大未有以謝天下謹按賊<lb/>
諒毒被生民者也古者同徳則同姓異徳則異姓故黄<lb/>
帝有二十五子其得姓者十有四人惟青陽夷鼓與黄<lb/>
帝同為姬姓諒既自絶請改其氏邵以此求媚帝依違<lb/>
<pb n="KR3k0013_WYG_480-2a"/>
不從<lb/>
唐封徳彝高祖時為檢校吏部尚書初徳彝為天策上<lb/>
佐預從征討太宗以是厚遇之徳彝亦數薦策似輸誠<lb/>
節而背同即異情持兩端陰附隠太子齊王然每入朝<lb/>
佯為静黙諸王與語畧無所對又示儉約杜絶交㳺居<lb/>
處服章類皆卑陋乃陰受宮府賂遺家財委積而人莫<lb/>
之知其矯情飾詐咸此類也兼自負才辯常任智數與<lb/>
人主言亦行鈎距探求意㫖而将順之及楊文幹反禍<lb/>
<pb n="KR3k0013_WYG_480-2b"/>
連諸后當行廢立之事高祖猶豫謀及徳彝乃包藏隠<lb/>
匿曾不正言兩僥其利幾危社稷然其所為秘隠時人<lb/>
莫知及遇疾車駕親自臨省卒後徳彝姧計始覺<lb/>
李義府高宗時為中書舎人太尉長孫無忌惡之奏請<lb/>
左遷為璧州司馬詔書未至門下義府宻知之又有中<lb/>
書舎人王徳儉即許敬宗之甥也癭疾多智時人號為<lb/>
智囊義府事廹問計於徳儉徳儉曰武昭儀特承恩顧<lb/>
主上意欲立為皇后猶豫未決者直恐宰臣異議爾公<lb/>
<pb n="KR3k0013_WYG_480-3a"/>
若能建策立之則轉禍為福坐致富貴義府然之其日<lb/>
代徳儉宿直叩閤上表請廢皇后王氏立武昭儀以厭<lb/>
兆庻之心帝乃悦召見與語賜以珍物詔留為舊職昭<lb/>
儀又宻遣勞勉之超遷中書侍郎恃寵用事聞婦人淳<lb/>
于氏有美色坐事繫大理乃囑大理寺丞畢正義枉法<lb/>
出之将納為妾或有宻言其状者帝令給事中劉仁軌<lb/>
侍御史張綸鞫之義府恐洩其謀遂逼正義自縊於獄<lb/>
中<lb/>
<pb n="KR3k0013_WYG_480-3b"/>
許敬宗高宗時為禮部尚書𢎞文舘學士帝将廢皇后<lb/>
王氏而立武昭儀為后韓瑗來濟諫皆不納敬宗宣言<lb/>
於朝曰田舎公䞉種得十斛麥尚欲換却舊婦况天子<lb/>
富有四海立一皇后有何不可闗諸人何事妄生異議<lb/>
昭儀令左右以聞帝意乃定既為賛成立后之策又與<lb/>
李義府希㫖搆成長孫無忌褚遂良韓瑗之罪繇是甚<lb/>
承恩顧<lb/>
傅游藝則天臨朝時為左補闕上書稱武氏瑞合革姓<lb/>
<pb n="KR3k0013_WYG_480-4a"/>
受命則天甚悦擢為給事中數月加同鳯閣鸞臺平章<lb/>
事<lb/>
崔湜中宗初為考功貟外郎是時桓彦範敬暉等秉國<lb/>
政懼武三思讒間引湜為耳目使伺其動静俄而中宗<lb/>
數昵三思於是三思寵漸厚湜乃反以桓敬計議潛告<lb/>
三思尋遷中書舎人及桓敬等流於嶺外湜又説三思<lb/>
宜盡殺之以絶其歸望三思問誰可使者湜薦表兄周<lb/>
利貞利貞為桓敬等所惡自侍御史出為嘉州司馬湜<lb/>
<pb n="KR3k0013_WYG_480-4b"/>
乃舉充此行桓敬等聞利貞至乃自殺中宗於宮掖無<lb/>
禁昭容上官氏屢出外與三思同寝處或累日不歸三<lb/>
思自嫌衰老舉湜自代繇是中宗及後宮眷遇彌厚湜<lb/>
與鄭愔同掌選賣官鬻獄一時巨蠧竝為御史所彈中<lb/>
宗勅所司以理勘問勿加窮廹繇是希㫖無所發明然<lb/>
猶斷愔配流嶺南湜貶江州司馬而更授湜襄州刺史<lb/>
愔江州司馬<lb/>
鄭愔中宗時為中書舎人神龍三年春遣使乾陵祈雨<lb/>
<pb n="KR3k0013_WYG_480-5a"/>
于則天皇后既而降雨帝大悦特制令武氏崇恩廟一<lb/>
依舊禮享祭仍置五品令七品丞其吴陵順陵置令入<lb/>
崇恩廟愔既素為徳静郡王武三思所引進又茍求親<lb/>
媚於三思乃上則天聖感頌頌奏帝大悦加愔朝散大<lb/>
夫<lb/>
張景源中宗時為補闕神龍中武三思用事景源希三<lb/>
思上疏曰陛下以仁孝理國以名敎齊人徽號之聞宜<lb/>
超<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>古理有未便冐觸天慈伏見天下諸州各置一大<lb/>
<pb n="KR3k0013_WYG_480-5b"/>
唐中興寺觀者故以式標昌運光贊洪名聖圗逺著無<lb/>
得而稱焉竊有未廣敢進芻言至如永昌登封創之為<lb/>
縣名者是先聖受圗勒石之所陛下思而奉之不令改<lb/>
易今聖善報慈題之為寺閤者陛下申恩竭力之致故<lb/>
崇而仰之獨昭其號伏惟應天皇帝陛下深仁至孝之<lb/>
徳古先帝代未之前聞也况唐運自隆周親撫政母成<lb/>
子業周賛唐興雖有紹三朝而化牟一統既承顧復非<lb/>
謂中興夫言中興者中有阻間不承統歴既奉成周之<lb/>
<pb n="KR3k0013_WYG_480-6a"/>
業寔揚先聖之資君親臨之厚莫重焉中興立號未益<lb/>
前規以臣愚見所置大唐中興寺觀及圗史并出制誥<lb/>
咸請除中興字直以唐龍興為名庻望前後君親俱承<lb/>
正統周唐寳厯共協神聰帝納之因降勅曰朕承天宰<lb/>
物光宅中區嗣祖宗之丕基承聖善之洪業嚮明負扆<lb/>
實奏成規往自永淳至於天授奸臣稱亂鼎運不安則<lb/>
天大聖皇后思顧託之隆審變通之數忘已濟物從權<lb/>
御宇四海繇其率順萬姓所以咸寜唐周之號暫殊社<lb/>
<pb n="KR3k0013_WYG_480-6b"/>
稷之祚斯永天保定爾實繇於兹朕所以撫璇璣握金<lb/>
鏡事惟繼體義即纉戎其若文叔之起舂陵少康之因<lb/>
陶正中興之號理異於兹宜革前非以歸事實自今已<lb/>
後更不得言中興其天下大唐中興寺觀宜改為龍興<lb/>
寺觀諸如此例竝即令改遂授景源朝散大夫未幾又<lb/>
擢拜起居舎人是時右補闕權若訥見鄭愔等既妄稱<lb/>
天后徳業皆獲榮貴復上疏曰臣聞詩人闡敎深懐罔<lb/>
極之恩孔氏立言式崇無改之道伏惟應天皇帝陛下<lb/>
<pb n="KR3k0013_WYG_480-7a"/>
孝徳純至超越禮經聖感潛通光昭瑞應置應善報慈<lb/>
之閤義貫於中天存合宮永昌之號敬深於如在伏見<lb/>
天地日月君臣國人授載初慶殿等宇皆先朝創制乆<lb/>
已施行陛下纘承丕緒嗣守洪業母子相傳國家仍舊<lb/>
此竝則天能事生人積習何所要切登時削除當為賊<lb/>
臣敬暉等秉政包藏逆節前規務從變易所以多有改<lb/>
張今削之無益於淳化存之有光於孝理又神龍元年<lb/>
三月五日制書一事已上竝依貞觀故事者但則天遺<lb/>
<pb n="KR3k0013_WYG_480-7b"/>
訓誡曰母儀太宗舊章是稱祖徳其於㳂襲應從逺近<lb/>
無容近捨母儀逺尊祖徳昔永徽之始不聞依式武徳<lb/>
舊章今陛下膺期乃欲追貞觀故事如其逺依貞觀實<lb/>
恐未益先朝以臣愚誠請便詳審則望繼明纂聖之業<lb/>
無替始終奉先成志之道增耀竹帛疏奏手制答曰卿<lb/>
資孝踐忠懐才韜義討論今古皆據典章循覧所陳再<lb/>
三嘉尚若訥雖曲蒙恩㫖褒美頗為正直者所譏<lb/>
竇懐貞神龍初為御史大夫兼雍州刺史在御史臺及<lb/>
<pb n="KR3k0013_WYG_480-8a"/>
雍州每理辭訟乍見無鬚者諸以為宦官必曲加承奉<lb/>
監察御史魏傳弓以中常侍輔信義尤縱暴将奏請寘<lb/>
之于法懐貞曰輔常侍深為安樂公主所信任權勢甚<lb/>
高言成禍福何得輙有彈奏傳弓曰今王綱漸壊君子<lb/>
道消正繇此軰擅權耳若得今日殺之明日受誅無所<lb/>
恨懐貞無以答但固止之<lb/>
黎幹代宗末為兵部侍郎性險佞挾左道結中貴以希<lb/>
主恩帝甚信惑之中官劉忠翼寵任方盛幹結之素厚<lb/>
<pb n="KR3k0013_WYG_480-8b"/>
嘗通其奸謀及徳宗即位幹猶以詭道求進宻居輿中<lb/>
詣忠翼事覺配流既出市里兒童數人噪聚懐瓦甓投<lb/>
擊之捕賊尉遮不能止<lb/>
令狐峘建中初為禮部侍郎有杜封者故宰相鴻漸之<lb/>
子求補𢎞文生宰相楊炎嘗出杜氏門下以託峘峘謂<lb/>
使者曰相公誠憐封欲成其名乞署封名下一字峘因<lb/>
得以記焉炎不意峘之賣已乃署名託峘峘明日流言<lb/>
宰相炎廹臣以私臣從之則負陛下不從則炎當害臣<lb/>
<pb n="KR3k0013_WYG_480-9a"/>
徳宗以問炎炎具道所以徳宗怒曰此奸人可奈何欲<lb/>
杖殺之炎救解乃黜為衡州别駕<lb/>
裴延齡徳宗貞元中為户部侍郎判度支事専欲異同<lb/>
宰府張薦為右諫議大夫史舘修撰延齡乃言於徳宗<lb/>
諫議大夫論朝廷得失之官史舘修撰書朝廷得失之<lb/>
事則領史職者不宜為諫官故以薦為秘書少監陸贄<lb/>
為相知天下皆嫉怒延齡而延齡獨幸於天子贄陳其<lb/>
不可用延齡知之謗毁百端天子益信延齡而罷贄相<lb/>
<pb n="KR3k0013_WYG_480-9b"/>
貞元十一年春旱徳宗數獵苑中延齡疏言贄等失權<lb/>
怨望言於衆曰天下旱百姓且亡度支愛惜不肯支給<lb/>
諸軍人馬無所食其可奈何以搖動羣心其意非止於<lb/>
中傷臣而已數日又獵苑中㑹神策軍人跪馬前云度<lb/>
支不給馬草徳宗憶延齡前言即廻馬而歸繇是貶贄<lb/>
為忠州别駕李充張滂等皆斥逐徳宗怒未觧勢不可<lb/>
測頼陽城等救乃止<lb/>
李齊運貞元中為禮部尚書十餘年宰臣内殿侍對後<lb/>
<pb n="KR3k0013_WYG_480-10a"/>
齊運當次進貢其計慮以決羣議齊運無學術不知大<lb/>
體但丼言取信而已<lb/>
韋執誼以對策高等驟遷拾遺年二十餘入翰林巧慧<lb/>
便辟媚幸於徳宗而性貪婪詭賊<lb/>
王叔文順宗即位自翰林待詔除起居舎人翰林學士<lb/>
俄充度支及諸道鹽鐡轉運等副使依前充翰林學士<lb/>
叔文越州人以碁待詔翰林嘗侍碁東宫頗自言讀書<lb/>
知理道乗間嘗言人間疾苦㑹帝将大論宮市事叔文<lb/>
<pb n="KR3k0013_WYG_480-10b"/>
說中帝意遂有寵因為帝言某可為相某可為将幸異<lb/>
日用之宻結韋執誼及有當時名而僥倖欲速者陸質<lb/>
呂溫李景儉韓㤗陳諫柳宗元劉禹錫等十數人定為<lb/>
死交而凌凖程异等又因其黨以進日與游處蹤跡詭<lb/>
秘莫知其端者藩鎮長帥頗有微聞陰進資幣請交者<lb/>
初得志首用韋執誼其嘗所與結交者相次拔擢至一<lb/>
日除數人日夜羣衆圗議狂狡其黨中人偶言曰某可<lb/>
以為官隔一二日輒以得之叔文専内外之政與其黨<lb/>
<pb n="KR3k0013_WYG_480-11a"/>
謀曰判度支則國賦在手可以厚結諸用事人取兵士<lb/>
心固其權又懼驟領衆職人心不服藉杜佑雅有㑹計<lb/>
之才位重而務省年老易可制故先令佑主其名而除<lb/>
已為副以専之又以户部尚書判度支王紹為兵部尚<lb/>
書以吏部郎中李鄘為御史中丞武元衡為左庻子初<lb/>
叔文之黨數人貞元末已為御史在臺元衡薄其為人<lb/>
待之莽鹵皆有所憾而叔文又以元衡在風憲欲使其<lb/>
黨誘以權利元衡不為之動叔文怒遂有此授叔文将<lb/>
<pb n="KR3k0013_WYG_480-11b"/>
援其黨韓泰以兵柄利范希朝老疾易制乃命為左右神<lb/>
策京西諸城鎮行營節度使鎮於奉天而以泰為副欲<lb/>
因代之未幾授叔文户部侍郎依前充度支及諸道鹽<lb/>
鐵轉運等副使初叔文欲依前帶翰林學士内官俱文<lb/>
珍等惡其専擅削去翰林之職叔文見制書大驚謂人<lb/>
曰叔文須時至此商量公事若不帶此院職事則無因<lb/>
而至矣其黨散騎常侍王伾即疏請不從再疏乃許三<lb/>
五日一入翰林竟去學士之名與歸登同日賜紫内出<lb/>
<pb n="KR3k0013_WYG_480-12a"/>
象笏賜登而叔文為文珍等所惡獨不得賜繇此始懼<lb/>
叔文以母死歸第王伾自俛伾自叔文歸第失據日詣<lb/>
中人及杜佑請起叔文為相且總北軍既不得請以為<lb/>
威逺軍使平章事又不得其黨皆憂悸不自保伾至其<lb/>
日坐翰林中疏三上不報知事不濟行且卧至夜忽呌<lb/>
曰伾中風矣明日遂輿歸不出俄以倉部郎中判度支<lb/>
黜陳諫為河中少尹伾叔文之黨也杭州人以侍書幸貌<lb/>
寢陋吴語帝所䙝狎而叔文頗任氣自許微知文義好<lb/>
<pb n="KR3k0013_WYG_480-12b"/>
言事帝以故稍敬之不得如伾出入無阻叔文入止翰<lb/>
林而伾亦至翰林院見李忠言牛昭容等故各有所主<lb/>
伾往來傳授劉禹錫陳諫韓曄韓㤗柳宗元房啓凌凖<lb/>
等主謀議唱和採聽外事求媚藩鎮日加大官除太尉<lb/>
中書令司徒司空平章事尚書僕射者相繼帝疾乆不<lb/>
瘳内外皆欲早定太子位叔文黙不發議已立太子天<lb/>
下喜而叔文獨有憂色常吟杜甫題諸葛亮詩末句云<lb/>
出師未㨗身先死長使英雄淚滿襟因歔欷流涕聞者<lb/>
<pb n="KR3k0013_WYG_480-13a"/>
咸竊笑之雖判兩使未嘗以簿書為事日引其黨屏人<lb/>
竊細語謀奪内官兵柄以制四海之命既令范希朝韓<lb/>
泰總京西諸城鎮行營兵馬矣而中人尚未悟㑹邉上<lb/>
諸将各以狀辭中尉且言方屬希朝中人始悟其兵柄<lb/>
為叔文等所奪乃大怒曰從其謀吾屬必死其手宻令<lb/>
其使歸告諸将曰無以兵屬人希朝至奉天諸将不至韓泰<lb/>
馳歸白之叔文計無所出唯曰奈何無幾而母死執誼<lb/>
益不用其語叔文怒與其黨日夜謀起復必先斬執誼<lb/>
<pb n="KR3k0013_WYG_480-13b"/>
而盡誅不附己者聞者恟懼皇太子既監國逐之明年<lb/>
乃殺之叔文母将死前一日以五十擔酒饌入翰林讌<lb/>
李忠言劉光竒俱文珍及諸學士等大飲叔文執盞言<lb/>
曰叔文母幾病自以身任國家事勞苦朝夕不得歸侍<lb/>
醫藥今方将求假而歸比來盡心力不避好惡難易者<lb/>
皆為朝廷不為叔文私家也今一去此職百謗且至誰<lb/>
肯助叔文一言者望諸公開意見察又曰羊士諤毁叔<lb/>
文叔文将杖殺之而韋執誼懦不敢劉闢以韋臯廹脅<lb/>
<pb n="KR3k0013_WYG_480-14a"/>
叔文求都領三川叔文平生不識闢叔文今日名位何<lb/>
如叔領事輕重而闢乃外使判官排門相干欲前執叔<lb/>
文手豈非㐫人耶叔文時已令歸木場将集衆斬之韋<lb/>
執誼又苦執不可每恨失此兩賊令人不快又自陳判<lb/>
度支已來所為國家興利除害出若干錢以為功能俱<lb/>
文珍隨語折之叔文無以對命滿酌䨇䨇對對飲酒數<lb/>
行而罷方飲時有暫起至㕔側者聞叔文從人相謂曰<lb/>
母死已臰不欲棺歛方與人飲酒不知欲何為所歸之<lb/>
<pb n="KR3k0013_WYG_480-14b"/>
明日而其母死或傳母死數日匿䘮乃發叔文最所賢<lb/>
重者李景儉而最所謂竒才者吕溫叔文用事時景儉<lb/>
持母䘮於東都而吕溫使吐蕃中半年及叔文敗方歸<lb/>
故二人皆不得用叔文敗後數月乃貶執誼為崖州司<lb/>
馬後數年病死海上<lb/>
裴均憲宗時為僕射判度支交結權幸欲求宰相先是<lb/>
上策試直言極諫科其中外有譏刺時事忤犯權幸因<lb/>
此均黨揚言皆執政指敎冀以揺動宰輔李吉甫頼諫<lb/>
<pb n="KR3k0013_WYG_480-15a"/>
官李約獨孤郁李正辭蕭俛宻疏陳奏帝意乃觧<lb/>
張宿為諫議大夫淄青宣慰使至東都暴卒宿隂事<lb/>
中要以圗進取歿於道路正直相賀<lb/>
于敖為給事中敬宗初即位宰相李逢吉内庭連結權<lb/>
傾天下惡李紳曰直與其黨共搆紳自户部侍郎貶端<lb/>
州司馬又貶翰林學士駕部郎中知制誥龎嚴為信州<lb/>
刺史翰林學士司封貟外郎知制誥蒋防為汀州刺史<lb/>
嚴防皆紳之所引敖素與嚴不薄及貶官敕到門下省<lb/>
<pb n="KR3k0013_WYG_480-15b"/>
敖封還之時人凛然皆相謂曰于給事犯宰相怒為蒋<lb/>
龎申屈及駁奏下乃是論貶嚴太輕中外之人無不大<lb/>
笑之<lb/>
張權輿敬宗時為拾遺寳厯初李逢吉在相位不直中<lb/>
外人情咸思裴度入相帝亦微聞其事度時任興元節<lb/>
度使每有中官出使至興元必傳示宻㫖且有徵還之<lb/>
約及獻疏請覲逢吉之徒皆不自安百計隳沮張權輿<lb/>
既為所嗾尤出死力乃上疏云度名應圗䜟宅據崗原<lb/>
<pb n="KR3k0013_WYG_480-16a"/>
不召而來其㫖可見蓋嘗有人偽増讖詞云非衣小兒<lb/>
坦其腹天上有口被驅逐言度曾征討淮西平吴元濟<lb/>
也又帝城東西横亘六崗符易象乾卦之數度平樂里<lb/>
第偶當其第五崗故權輿得以為詞盡欲成事頼帝聰<lb/>
察竟不能動搖<lb/>
蘇楷哀帝天祐末為起居郎楷禮部尚書循之子凡劣<lb/>
無藝乾寜二年應進士登第後物論以為濫昭宗命翰<lb/>
林學士陸扆秘書監馮渥覆試黜落永不許入舉塲楷<lb/>
<pb n="KR3k0013_WYG_480-16b"/>
負愧銜怨至是㑹朱全忠逆君上宰相柳璨䧟害朝臣<lb/>
乃與起居郎羅衮起居舍人鼎連署狀駁昭宗諡號楷<lb/>
目不知書手僅能執筆其文羅衮作也時政出賊臣哀<lb/>
帝不能制太常卿張廷範改諡曰恭靈莊閔孝皇帝廟<lb/>
號襄宗全忠雄猜鍳物自楷駁諡後深鄙之既傳代之<lb/>
後楷循父子皆斥逐不令在朝<lb/>
周許愻太祖時為左司郎中廣順元年正月愻上言乞<lb/>
追贈宰相李崧愻蜀人在漢與宰相蘇逢吉有舊頗親<lb/>
<pb n="KR3k0013_WYG_480-17a"/>
狎愻待之有徳色李崧之遇害也愻嘗與一二牧守交<lb/>
言短崧之為人且言被誅繇已而致牧守信之亦懼而<lb/>
趨其第者至是以太祖受命之初乃有是奏請雪崧寃<lb/>
士人鄙之<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_480-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百八十<lb/>
</p>
<p>
</p>
  </div>
</body>
</text>
</TEI>
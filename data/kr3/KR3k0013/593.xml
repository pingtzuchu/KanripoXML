<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百九十三</head>
    <p>
<pb n="KR3k0013_WYG_593-1a"/>
欽定四庫全書<lb/>
　册府元龜卷五百九十三　宋　王欽若等　撰<lb/>
　　掌禮部<lb/>
　　　奏議第二十一<lb/>
唐楊發為左司郎中大中三年十二月宣宗追尊順宗<lb/>
憲宗諡號禮院奏廟中神主已題舊號請改造及重題<lb/>
詔禮官議發與都官郎中盧摶獻議曰臣等伏尋舊典<lb/>
栗主升祔之後在禮無改造之文亦無重加尊諡改題<lb/>
<pb n="KR3k0013_WYG_593-1b"/>
神主之例求之曠古夐無其文周加太王王季文王之<lb/>
諡但以德合王周遂加王號未聞改諡易主且文物大<lb/>
備禮法可稱最在兩漢並無其事光武中興都雒陽遣<lb/>
大司馬臣鄧禹入闗奉髙祖已下十一帝后神主祔雒<lb/>
陽宗廟葢神主不合新造故也自魏晉迄於周隋雖代<lb/>
有放恣之君亦有知禮講學之士不聞加諡追尊改主<lb/>
重題書之史䇿可以覆視今議者唯引東晉重造鄭太<lb/>
后神主事為證伏以鄭太后本琅邪王妃薨後己祔琅<lb/>
<pb n="KR3k0013_WYG_593-2a"/>
邪邸廟其後母以子貴將升祔太廟賀循請重造新主<lb/>
改題皇后之號備禮告祔當時用之伏以諸侯廟主與<lb/>
天子廟主長短不同若以王妃八寸之主上配至極禮<lb/>
似不同時謟臣貪君之私用此謬禮改造神主比量晋事<lb/>
義絶非宜且宣懿非穆宗之后實武宗之母以子之貴<lb/>
已祔别廟正為得禮饗薦無虧今若從祀至尊題主稱<lb/>
為太后因子正得其宜今若改造新主題去太字即穆<lb/>
宗上僊之後臣下追致作嬪之禮瀆亂正經實驚有識<lb/>
<pb n="KR3k0013_WYG_593-2b"/>
臣當時並列朝行知其謬戾以漢律擅論宗廟者以大<lb/>
不敬論又其時無詔下議遂黙塞不敢出言今又欲重<lb/>
用東晋謬禮穢媟聖朝大典猥䝉下問敢不盡言臣謹<lb/>
按國朝前例甚有明文武德元年五月備法駕於長安通<lb/>
義里舊廟奉迎宣簡公懿王景皇帝神主升祔太廟既<lb/>
言於舊廟奉迎足明必奉舊主其加諡追尊之禮自古<lb/>
本無其事自則天太后攝政之後累累有之自此之後<lb/>
數用其禮歴簡國史並無改造重題之文若故事有之<lb/>
<pb n="KR3k0013_WYG_593-3a"/>
無不書於簡册臣等愚見宜但告新諡於廟止其改造<lb/>
重題之文開元初太常卿韋縚以髙宗廟題武后神<lb/>
主云天后聖帝武氏縚奏請削去天后聖帝之號别題<lb/>
云則天順聖皇帝后武氏詔從之即不知其時削舊題<lb/>
耶重造主耶亦不知用何代典禮禮之疑者决在宸衷<lb/>
以臣所見但以新諡寶冊告陵廟正得其宜改造重題<lb/>
恐乖禮意時宰臣覆奏就神主改題而知禮者非之以<lb/>
發議為是令狐綯為相大中五年十一月奏准太常禮<lb/>
<pb n="KR3k0013_WYG_593-3b"/>
院奏中書侍郎兼吏部尚書平章事崔龜從奏准令<lb/>
式合立私廟祔准㑹昌五年二月一日勅百官並不得<lb/>
京城内置廟如欲於京城内置者但准舊於所居處置<lb/>
廟即不失敬親之禮伏以武宗時縁南郊行事見天門<lb/>
街左右有廟宇許令私第内置若令依舊㑹昌五年勅<lb/>
文盡勒於所居處置廟兼恐十年間私廟漸逼於宮墻<lb/>
齊人必苦於吞併臣具詳本末兾便公私今請夾天門<lb/>
街左右諸坊不得立私廟其餘圍外逺坊任取舊廟及<lb/>
<pb n="KR3k0013_WYG_593-4a"/>
擇空閑地建立廟宇應立廟之初先取禮司詳定兼請<lb/>
准開元禮二品已上祠四廟三品祠三廟三品已上不<lb/>
須兼爵者四廟外有始封祖通祠五廟三品已上不得<lb/>
過九架並厦兩頭其三室廟制合造五間其中三間隔<lb/>
為三室兩頭各厦一間虛之前後亦虚之每室中西壁<lb/>
三分之一近南去地四尺開一塪室以石為之可容兩<lb/>
神主廟垣合開南門東門并有門屋餘並准開元禮及<lb/>
元和曲臺禮為定制其享獻之禮除依舊禮使少牢特<lb/>
<pb n="KR3k0013_WYG_593-4b"/>
牲饋食外有設時新及今時熟饌者並聼仍請永為定<lb/>
式從之<lb/>
李景儉為御史大夫大中十一年右羽林統軍鄭光卒<lb/>
輟朝三日景儉上疏曰鄭光是陛下親舅外族之愛誠<lb/>
軫聖心今以輟朝之數比於親王公主即前例所無縱<lb/>
有亦不可純用何者先王制禮所貴防㣲大凡人情於<lb/>
外族則深於宗屬則薄於先王制禮割愛厚親據開元<lb/>
禮外祖父母親舅䘮止服小功五月若親伯叔弟兄即<lb/>
<pb n="KR3k0013_WYG_593-5a"/>
服齊縗周年所以踈於外而宻於内也有天下者尤不<lb/>
可使外戚强盛今鄭光輟朝日數望速改詔命輟朝一<lb/>
日或兩日示其升降有差恩禮無僭垂之百王永播芳<lb/>
烈䟽奏乃詔罷兩日<lb/>
牛叢為太常卿中和元年四月僖宗在成都府有司請<lb/>
享太祖已下十一室詔公卿議其儀叢與儒者同議其<lb/>
事或曰王者廵狩以遷廟主行如無遷廟之主則祝奉<lb/>
幣帛皮珪告於祖禰遂奉以出<hi>奉幣帛皮珪以出</hi>載于齋車每<lb/>
<pb n="KR3k0013_WYG_593-5b"/>
舍奠焉今非廵狩是失守宗廟夫失守宗廟則當罷宗<lb/>
廟之事叢疑之將作監王儉太子賓客李匡乂虞部員外<lb/>
郎袁皓建議同異及左丞崔厚為太常卿遂議立行廟<lb/>
以𤣥宗幸蜀時道宮𤣥元殿之前架幄幕為十一室義<lb/>
無神主題神版位而行事逹禮者非之以為止之可也<lb/>
殷盈孫為太常博士光啟三年二月僖宗自興元還京<lb/>
以宮室未備權駐鳯翔禮院奏皇帝還宫先謁太廟今<lb/>
宗廟焚毁神主失墜請准禮例修奉者禮院獻議曰案<lb/>
<pb n="KR3k0013_WYG_593-6a"/>
春秋新宫災三日哭傳曰新宫宣公廟也三日哭禮也<lb/>
案國史開元五年正月二日太廟四室摧毁時神主皆存<lb/>
迎奉於太極殿安置𤣥宗素服避正殿寶應元年肅宗<lb/>
還京師以宗廟為賊所焚於光順門外設次向廟哭歴檢<lb/>
故事不見百官奉慰之儀然帝既素服避殿百官奉慰<lb/>
亦合情禮切循故事比附參詳恐須宗正寺具宗廟焚<lb/>
毁及神主失墜事由申奏皇帝素服避殿受慰訖輟朝<lb/>
三日下詔委少府監擇日依禮新造列聖神主如此方<lb/>
<pb n="KR3k0013_WYG_593-6b"/>
似合宜伏縁採栗須十一月漸恐遲晩修奉使宰相鄭<lb/>
延昌具議申中書門下奏曰伏以前年冬再有震驚俄<lb/>
然廵幸主司宗祏廹以蒼黃伏縁移蹕鳯翔未敢陳奏<lb/>
今將廻鑾輅皆舉典章清廟再營孝思咸備伏請降敕<lb/>
命所司參詳典禮修奉勅曰朕以凉徳祗嗣寶圖不能<lb/>
上承天休下正人紀兵革競興於㝢縣車輿再越於藩<lb/>
垣宗廟震驚蒸嘗廢闕敬修典禮倍切哀摧宜付所司<lb/>
又修太廟使宰相鄭延昌奏太廟大殿十一室二十三<lb/>
<pb n="KR3k0013_WYG_593-7a"/>
間十一架功績至大計料支費不少兼宗廟制度有素<lb/>
難為損益今不審依元料修奉為復更有商量請下禮<lb/>
官詳議盈孫奏議言如依元料難以速成况帑藏方虚<lb/>
須資變禮切以至德二年以新修太廟未成其新造神<lb/>
主權於長慶殿安置便行饗告之禮如同宗廟之儀以<lb/>
候廟成方為遷祔今京城除充大内及正衙外别無殿<lb/>
宇伏聞先有詔㫖欲以少府監大㕔權充太廟其㕔五<lb/>
間伏縁十一室於五間之中陳設隘狹請更接續修建<lb/>
<pb n="KR3k0013_WYG_593-7b"/>
成十一間以備十一室薦饗之所其三太后廟即於少<lb/>
府監内取西南屋三間以備三室告饗之所勅㫖從之<lb/>
大順元年將行禘祭有司請以三太后神主祔饗於太<lb/>
廟王后者孝明太皇太后鄭氏宣宗之母恭僖皇太后<lb/>
王氏敬宗之母貞獻皇太后韋氏文宗之母三后皆作<lb/>
神主有故不當入太廟當時禮官建議並置别廟一年<lb/>
五饗及三年一祫五年一禘皆於本廟行事無奉神主<lb/>
入太廟之文至是亂離之後舊章散失禮院凴曲臺禮<lb/>
<pb n="KR3k0013_WYG_593-8a"/>
欲以三太后祔饗盈孫獻議非之曰臣謹按三太后憲<lb/>
宗穆宗之后也二帝已祔太廟三后所以立别廟者不<lb/>
可入廟故也與帝在位皇后别廟不同今有司誤用王<lb/>
彦威曲臺禮禘别廟太后於太廟乖戾之甚臣切究事<lb/>
體有五不可曲臺禮云别廟皇后禘祫於太廟祔於祖<lb/>
姑之下乃皇后先崩已造神主夫在帝位如昭成肅明元獻<lb/>
昭徳之比昭成肅明棄世睿宗在位元獻棄世𤣥宗在<lb/>
位昭徳棄世肅宗在位四后於太廟未有本室故創立<lb/>
<pb n="KR3k0013_WYG_593-8b"/>
别廟當為太廟合食之主故禘祫乃奉以饗其神主但<lb/>
題云某諡皇后明其後太廟有本室即當遷祔帝方在<lb/>
位故皇后暫立别廟耳本是太廟合食之主故禘祫乃<lb/>
升太廟未有位故祔祖姑之下今恭僖貞獻二太后皆<lb/>
穆宗之后恭僖㑹昌四年造神主合祔穆宗廟室時穆<lb/>
宗廟已祔武宗母宣懿皇后神主故為恭僖别立廟其<lb/>
神主直題云皇太后明其終安别廟不入太廟故也貞<lb/>
獻太后大中元年作神主别立廟其神主亦題為太后<lb/>
<pb n="KR3k0013_WYG_593-9a"/>
並與恭僖義同孝明咸通五年作神主合祔憲宗廟室<lb/>
憲宗廟已祔穆宗之母懿安皇后故孝明亦别立廟是<lb/>
懿宗祖母故題為太皇太后與恭僖貞獻亦同帝在位<lb/>
后先作神主之例今以别廟太后神主禘祭升享太廟<lb/>
一不可也曲臺禮别廟皇后禘祫於太廟儀注云内常<lb/>
侍奉别廟皇后神主入置於廟庭赤黃褥位奏云某諡<lb/>
皇后禘祫祔享太廟然後以神主升今即須奏云某諡<lb/>
太皇太后且太廟中皇后神主二十一室今忽以太皇<lb/>
<pb n="KR3k0013_WYG_593-9b"/>
太后入列於昭穆二不可也若但云某諡皇后即與所<lb/>
題都異神何憑依此三不可也古今禮要云舊典周立<lb/>
姜嫄别廟四時祭薦及禘祫與七廟皆祭唯不入太<lb/>
祖廟為别配文思甄后明帝母廟及寢依姜嫄之廟四<lb/>
時及禘皆與諸廟同此舊禮明文得以為證今以别廟<lb/>
太后禘祫於太廟四不可也所以置别廟太后以孝明<lb/>
不可與懿安並祔憲宗之室今禘享乃處懿安於舅姑<lb/>
之上此五不可也且祫合祭也合猶不入太祖之廟而<lb/>
<pb n="KR3k0013_WYG_593-10a"/>
况於禘乎竊以為並皆置於别廟為宜且㳟僖貞獻二<lb/>
廟以在朱陽坊禘祫赴太廟皆須備法駕典禮甚重儀<lb/>
衛至多咸通之時累遇大饗耳目相接歳代未遥人皆<lb/>
見聞事可詢訪非敢以臆斷也或曰三廟故禘祫于别<lb/>
廟或可矣而將來有可疑焉謹按睿宗親盡已祧今昭<lb/>
成肅明二后同在夾室如後代憲宗穆宗親盡而祧三<lb/>
太后神主其得不入夾室乎若遇禘祫則如之何對曰<lb/>
此又誤也三太廟若親盡合祧但當閟而不享安得處<lb/>
<pb n="KR3k0013_WYG_593-10b"/>
于夾室禘祫則就别廟行之歴代已來何嘗有别廟神<lb/>
主復入太廟夾室乎禘祫禮之大者無宜錯失宰相孔<lb/>
緯曰博士之言是也昨禮院所奏儀注今已勑下大祭<lb/>
日近不可遽改且依行之于是遂以三太后祔祫太廟<lb/>
逹禮者譏其大謬<lb/>
薛昭緯為禮部員外郎光啟三年四月將行禘祭有司<lb/>
引舊儀禘徳明興聖二廟及懿祖獻祖神主先祔興聖<lb/>
徳明廟通為四室黃巢之亂廟已焚毁及是將禘俾議<lb/>
<pb n="KR3k0013_WYG_593-11a"/>
其儀博士殷盈孫議曰臣以徳明等四廟功非創業義<lb/>
止追封具於今皇帝年代極遥昭穆甚逺可依晋韋𢎞<lb/>
屋朽乃已之例因而廢之勅下百僚都省㑹議昭緯奏<lb/>
議曰伏以禮貴從宜過猶不及祀有常典理當據經謹<lb/>
按徳明追尊實為遐逺推諸歴代莫有其倫自古典禮<lb/>
該詳無踰周室后稷實始封之祖文王乃建極之君且<lb/>
不聞后稷之前别議立廟以至二漢則可明徵稽彼簡<lb/>
書並無追號迨於興聖本非經據葢以始王於凉遂列<lb/>
<pb n="KR3k0013_WYG_593-11b"/>
為祖類長沙於後漢之代等楚元於宋髙之朝悉無尊<lb/>
祀之名足為憲章之驗重以獻祖懿祖皆非宗有徳而<lb/>
祖有功親盡宜祧理當毁廢遷於二廟亦出一時且武<lb/>
徳之初議宗廟之事神堯聼之太宗参之碩學通儒森<lb/>
然在列而不議立臯陶凉武昭之廟蓋知其非所宜立<lb/>
也尊太祖代祖為帝而以獻祖為宣簡公懿祖為懿王<lb/>
卒不加帝號者謂其親盡則毁明矣春秋左氏傳孔子<lb/>
在陳魯廟災曰其桓僖乎已而果然蓋以親盡不毁宜<lb/>
<pb n="KR3k0013_WYG_593-12a"/>
致天災炳然之徵不可忽也據太常禮院狀所引至徳<lb/>
二年克復後不治𢎞農府君廟神主及晋韋𢎞屋朽乃<lb/>
已之議頗為明據深叶禮經其興聖等四室請依禮院<lb/>
之議奉勑依典禮付所司<lb/>
梁末帝貞明中諸王納妃公主下降皆宫殿門廷行揖<lb/>
讓之禮物議非之太常少卿馬縞上䟽曰臣聞詩羙何<lb/>
穠傳稱築舘將就肅雍之徳必分内外之規故曰主王<lb/>
姬者自公門出舊禮以几筵告於宗廟以候迎者故於<lb/>
<pb n="KR3k0013_WYG_593-12b"/>
廟之外朝門築舘得禮之正也昔漢賈誼上書云古者<lb/>
見君之乘車必下見君之几杖必起入正門必趨又孟<lb/>
子云朝廷不越位而與人言不踰階而相揖孔丘過位<lb/>
色勃蘧瑗望闕趨風近亦有僕射與員外郎共列謝官<lb/>
班次蓋以公器不私尊無二上亦得禮之正也臣竊以<lb/>
入正門必趨不踰階相揖著於前史實有舊文則豈可<lb/>
臣下而於宫殿門庭行賔主揖讓之儀使華夏觀禮之<lb/>
人惑於非據言動必書之史疑爽彛倫臣雖處典司寧<lb/>
<pb n="KR3k0013_WYG_593-13a"/>
分禮道以其所見恐未合宜伏乞宣付中書門下參酌<lb/>
可否施行<lb/>
後唐莊宗同光二年三月太常禮院奏准制尚書令秦<lb/>
王李茂貞備禮册命檢詳舊儀無不帶節度使判册之<lb/>
命宜准故襄州節度使趙凝封楚王例施行秦王受册<lb/>
自備革輅一乘載册特車一乘并本品鹵簿鼓吹如儀<lb/>
從之<lb/>
是月祠部奏本朝舊儀太㣲宫每年五薦獻其南郊壇<lb/>
<pb n="KR3k0013_WYG_593-13b"/>
每年四祠祭吏部申奏請差中書門下攝太尉行事其<lb/>
太廟及諸郊壇並吏部差三品已上攝太尉行事從之<lb/>
四月太常禮院奏准制以次月十三日行皇后册命令<lb/>
撿詳臨軒命使册皇后舊儀皇后廟見如納后之儀受<lb/>
册後合别定廟見日其日皇后乘重翟車鹵簿鼓吹儀<lb/>
仗導從從之又奏議按開元禮臨軒册皇后表謝朝皇<lb/>
太后並如納后之儀不載朝謝皇帝之禮准納后儀則<lb/>
皇帝服衮冕降迎於門恐禮太重今詳酌請其日常服<lb/>
<pb n="KR3k0013_WYG_593-14a"/>
御内殿皇后首餙禕衣尚儀引入至殿廷階間再拜又<lb/>
再拜訖退如常儀從之<lb/>
六月太常禮院奏國家在鄴都興建之時於北京已置<lb/>
宗廟自六龍都雒却復本朝宗祧詳求典禮無二廟之<lb/>
文其北京廟據禮徹去遂下尚書省議其可否禮部尚<lb/>
書王正言等奏議曰伏以宫室之制宗廟為先陛下卜<lb/>
雒居尊開基御宇龍樓鳯輦式當表正之初玉葉金枝<lb/>
悉在股肱之列事當師古神必依人北京先制之宗廟<lb/>
<pb n="KR3k0013_WYG_593-14b"/>
不宜並設竊以每年朝享固有常儀時日既同神何所<lb/>
據嘗聞近例禮有從權如神主已修迎之藏于夾室若<lb/>
廟宇已崇虗之乃為常制昔桓公之廟二主靡有所從<lb/>
由是古者師行亦從遷于廟主昔天后之崇鞏雒悉謂<lb/>
非宜漢皇之變豐滕終無所設而况本廟故事禮院具<lb/>
明且雒邑舊都嵩丘正位當定鼎測圭之地乃居衝處<lb/>
要之方今則皇命承天握圖纂祀九州是務四海為家<lb/>
豈宜逺宮闕之居建祖宗之廟事圖可久理屈從長北<lb/>
<pb n="KR3k0013_WYG_593-15a"/>
京宗廟請停從之<lb/>
七月中書門下奏據太常禮院人每年太㣲宫五薦獻<lb/>
南郊壇四祠祭並宰臣攝太尉行事唯太廟時祭獨遣<lb/>
寮庶雖為舊規慮成闕禮臣等商量自此後太廟祀祭<lb/>
亦望迭差宰臣行事從之<lb/>
是月太常禮院奏按本朝舊儀自一品至三品婚禮得<lb/>
服衮冕劒珮衣九章今皇太子興聖官使繼岌雖未封<lb/>
建官是檢校太尉合准一品婚禮施行其妃准禮婦人<lb/>
<pb n="KR3k0013_WYG_593-15b"/>
從夫之爵亦准一品命婦至行親迎之日太常鹵簿鼓<lb/>
吹前導乘輅車其妃花釵九枝博鬢䄖翟衣九等其日<lb/>
平明皇帝差官告親廟一室宗正卿攝婚主行禮其夕<lb/>
親迎興聖宫使乘輅車鹵簿鼓吹前導至女氏之門以<lb/>
結綵車御輪交車從之<lb/>
十一月禮儀使奏伏准禮䘮三年不祭惟祭天地社稷<lb/>
為越紼行事此古制也爰自漢文益尊神器狥至公絶<lb/>
私之義行以日易月之制事久相㳂禮從順變今園陵<lb/>
<pb n="KR3k0013_WYG_593-16a"/>
已畢祥練既除宗廟不可以乏饗神祗不可以廢祀宜<lb/>
遵禮意式展孝思伏請自貞簡太后升祔禮畢應宗廟<lb/>
使樂及羣祀並准舊施行從之<lb/>
明宗天成元年八月莊宗皇帝神主以此月十日祔太<lb/>
廟七室之内合有祧遷中書門下奏議請祧懿祖皇帝<lb/>
室復下百寮集議於尚書省禮部尚書蕭頃等奏議曰<lb/>
歴代故事㳂革不同蓋就所宜期於合禮事雖稽古理<lb/>
亦從長七廟之致享斯存萬世之承基靡絶禮分逺近<lb/>
<pb n="KR3k0013_WYG_593-16b"/>
事究否臧懿祖既逺於昭宗創業又非於己力儔諸列<lb/>
聖可議祧遷皇帝陛下道繼百王德符三代撥禍亂於<lb/>
艱難之際救蒼生於交䘮之秋方啟洪圖是崇宗祏為<lb/>
四方之准的稱萬國之炤臨中書所定祧遷於議為允<lb/>
請下所司施行從之<lb/>
十月左散騎常侍姚顗奏曰明王御宇哲后垂衣必崇<lb/>
郊薦之儀以表君臨之道伏自陛下興隆寶祚展禮群<lb/>
神每祈福以為人必差官而行事先七日受誓戒於南<lb/>
<pb n="KR3k0013_WYG_593-17a"/>
省后三日各致齋於本司必在精誠以感靈貺臣伏見<lb/>
南郊壝壇之側及諸祠壇並無宿齋之所請下所司量<lb/>
事修建屋宇俾嚴祗事允屬聖朝<lb/>
是年中書舍人馬縞上言曰伏以宗廟立制今古通規<lb/>
損益所宜徵求可見伏惟陛下俯狥羣願入纘丕基率<lb/>
土推誠遐方向化臣是以竊規舊典敢有上聞伏見漢<lb/>
晋以來以諸侯王宗室承襲帝統除七廟之外皆别追<lb/>
尊親廟漢光武皇帝立先四代於南陽其後自安帝已<lb/>
<pb n="KR3k0013_WYG_593-17b"/>
下亦皆遐考前修追崇先代四時禋祀陳豐潔於豆豋<lb/>
多士駿奔認等差於藻梲伏以陛下奄有四海為天下<lb/>
君雖繼統承祧無忘日慎而敦本崇徃尚鬰時思伏乞<lb/>
以兩漢舊事别立宗廟於便路履霜露以陳誠薦馨香<lb/>
而盡敬禮於是在誰曰不然詔下南宫集百寮定議禮<lb/>
部尚書蕭頃等議曰伏見方册所載聖槩斯存將逹蘋<lb/>
藻之誠宜新楶棁之制伏惟陛下以孝敬日躋之徳上<lb/>
合穹旻秉恭儉罔怠之規再康寰宇爰臻至化難抑時<lb/>
<pb n="KR3k0013_WYG_593-18a"/>
思馬縞儒學優深禮法明練所奏果符於睿㫖載詳固<lb/>
叶於典經臣等集議其追尊位號及建廟都邑則乞發<lb/>
自宸𠂻特降制命<lb/>
二年春宰臣鄭珏等上言曰㳟以皇帝陛下特降睿慈<lb/>
俯詢輿議尊歴朝之正典允多士之䖍祈廣溥天孝治<lb/>
之風慰萬國仁親之道臣聞自古英主入紹洪基莫不<lb/>
慎固逺圖凝思徃事敬宗尊祖追養存誠廣殊號於園<lb/>
陵展異儀於璽紱春秋殷薦霜露永懐又聞兩漢以諸<lb/>
<pb n="KR3k0013_WYG_593-18b"/>
侯王入繼帝統則必易名上諡廣孝稱皇載於諸王故<lb/>
事孝徳皇孝仁皇孝元皇是也伏兾聖慈猥從人願許<lb/>
取皇而薦號兼上諡以尊名改置園陵仍増兵衛御札<lb/>
報曰朕猥承基搆實頼祖宗將申報本之義常切奉先<lb/>
之志爰崇祀典思固逺圖兾上答於劬勞度永資于孝<lb/>
理卿等咸堅輔弼共副咨詢徴兩漢之舊規宏三皇之<lb/>
故事乃飛章而定議請薦號以尊名兼廣園陵仍増兵<lb/>
衞載覧矢謨之意備觀順羙之誠感歎良深嘉愧無已<lb/>
<pb n="KR3k0013_WYG_593-19a"/>
宜依上表施行詔禮院定其儀制太常博士王丕等引<lb/>
漢桓帝入嗣尊其祖河間孝王曰孝穆皇帝蠡吾侯曰<lb/>
孝崇皇帝為例請付太常定諡議刑部侍郎權判太常<lb/>
卿馬縞復議曰伏准兩漢舊事以諸侯王宗室入承帝<lb/>
統亦必追尊父祖修樹園陵西漢宣帝東漢光武孝享<lb/>
之徳故事具存自安帝入嗣遂有皇太后令别崇諡法<lb/>
追曰某皇所謂孝徳孝穆之類是也前代惟孫皓自烏<lb/>
程侯繼嗣追父和為文皇帝事出非常不堪垂訓據禮<lb/>
<pb n="KR3k0013_WYG_593-19b"/>
院狀漢安帝已下若據本紀又不見有帝字伏以諡法<lb/>
徳象天地曰帝伏縁禮院已曽奏聞難將兩漢故事便<lb/>
述尊名詔右僕射李琪集百寮議曰伏以别制四廟徴<lb/>
漢室以定儀崇上尊名詳諡法以取證伏覩歴代以來<lb/>
宗廟成制繼襲無異㳂革或殊伏惟陛下應運開祥體<lb/>
乾覆物纘紹之徳咸頌聖於鴻圖孝思之心乃垂光於<lb/>
帝範馬縞所奏禮有按㩀乞下制令馬縞䖍依典册以<lb/>
述尊名帝手詔報曰朕聞開國承家得以制禮作樂故<lb/>
<pb n="KR3k0013_WYG_593-20a"/>
三皇不相襲五帝不相㳂隨代創規於理無爽矧或情<lb/>
闗祖禰事繫蒸嘗將崇追逺之文以示化民之道馬縞<lb/>
秉持古學歴覧羣書援兩漢之舊儀雖明按據考百王<lb/>
之立制未盡變通且議諡追尊稱皇與帝既有増减之<lb/>
字合陳褒貶之辭大約二名俱為尊稱若三皇之代則<lb/>
不可加帝五帝之代亦不可言皇爰自秦朝便兼其號<lb/>
爾後纂業承基之主握乾應用之君洎至我唐不易斯<lb/>
議至若元元皇帝事隔千祀宗追一源猶顯册于鴻名<lb/>
<pb n="KR3k0013_WYG_593-20b"/>
豈須遵于漢典况朕居九五之位為億兆之尊不可總<lb/>
二名于渺躬惜一字于先代茍隨執議何表孝誠又如<lb/>
堯咸舜韶夏松殷柏隨時變禮厥理斯存縞則以徴事<lb/>
上言深觀動静朕則以奉先為切慮致因循須定一塗<lb/>
以安四廟可特委宰臣與百官詳定集兩班于中書逐<lb/>
班各陳所見唯李琪等請于祖禰二室先加帝字宰臣<lb/>
合衆議而奏曰臣聞徳教重于日新禮經不自天降故<lb/>
歴代之有損有益隨時之可止可行且華蟲象衮之規<lb/>
<pb n="KR3k0013_WYG_593-21a"/>
三皇未備雲鳥紀官之制五帝皆殊考其言而既出舊<lb/>
章窮其理而便為故實恭惟朝廷之重宗廟為先事繫<lb/>
承祧義符致羙將以觀盛徳于七代展明祀於十倫一<lb/>
時而儻墜斯文千載而永為闕典且聖朝追尊之日即<lb/>
引漢氏舊儀在漢氏封崇之時復依何代故事是以理<lb/>
関凝滯未曰聖謨道合變通方為民則且王者功成治<lb/>
定制禮作樂正朔服色尚有改更尊祖奉先何妨㳂革<lb/>
若應州必立别廟即地逺上都定虧孝享之儀徒有尊<lb/>
<pb n="KR3k0013_WYG_593-21b"/>
崇之稱伏據開元中追尊臯陶為徳明皇帝凉武昭王<lb/>
為興聖皇帝皆立廟於京都制度斯在况陛下入清内<lb/>
難光闡帝圗徳澤廣浹於華夷廟享猶虧於祖禰若宫<lb/>
廟須成於逺塞則蒸嘗慮闕于孝思今臣等商量所議<lb/>
追尊四廟望依御札並加帝號兼請于雒京選地立廟<lb/>
中㫖令就應州舊宅立廟餘依<lb/>
四月左散騎常侍李光憲上言曰臣聞國之重事惟祀<lb/>
與戎四時薦享之儀合以敬恭備禮每祭三公具列御<lb/>
<pb n="KR3k0013_WYG_593-22a"/>
史監臨行事羣官皆宿壇廟或屋宇不庇風雨或止泊<lb/>
投寄村園無戸牖以防虞無薦席以藉地茍傷棲旅難<lb/>
責精䖍禮或不周福將安望乞令量事添置庶保肅恭<lb/>
䟽下所司竟不行<lb/>
三年十一月中書奏舊制凡降册命至尊臨軒伏自陛<lb/>
下纂襲繼有封崇但申持節之儀尚闕臨軒之禮今後<lb/>
有封册請御正衙雖勞萬乘之尊兾重九天之命如此<lb/>
則行之者禮備受之者感深寧惟轉耀于皇猷實亦永<lb/>
<pb n="KR3k0013_WYG_593-22b"/>
標于青史從之<lb/>
是月太常定唐少帝為昭宣光烈孝皇帝廟號景宗博<lb/>
士吕朋龜奏曰謹按禮臣不誄君稱天以諡之是以本<lb/>
朝故事太尉率百寮奉諡册告天於圓丘廻讀于靈座<lb/>
前並在七月之内諡册入陵若追尊定諡册於太廟藏<lb/>
册於本廟伏以景宗皇帝頃負沉寃歳月深逺園陵已<lb/>
修不祔于廟則景宗皇帝親在七廟之外今聖朝申究<lb/>
追尊定諡重新帝號須撰禮儀又禮云君不逾年不入<lb/>
<pb n="KR3k0013_WYG_593-23a"/>
宗廟且漢之殤冲質君臣已成晋之惠懐愍俱負艱難<lb/>
皆不列廟食止祀于園寢臣等切詳故實欲請立景宗<lb/>
皇帝廟于園所命使奉册書寶綬上諡于廟便奉太牢<lb/>
祀之其四時委守令奉薦請下尚書省集三省官詳議<lb/>
施行右散騎常侍蕭用等議請依禮院所奏奉勅宜令<lb/>
曹州城内選地起廟四年五月中書門下奏先據太常<lb/>
寺定少帝諡昭光烈孝皇帝廟號景宗伏以本朝基搆<lb/>
垂三百年昭宣以中否東遷少帝以沉冤晏駕始封侯<lb/>
<pb n="KR3k0013_WYG_593-23b"/>
於偽室立新廟于聖朝追奕世之尊雪當年之恥先皇<lb/>
帝初定中原之後昭宗少帝尋合一時入廟所司不舉<lb/>
遂成闕禮既暌昭穆難㑹蒸嘗太廟有合食之儀外邑<lb/>
無登歌之奏生曾為帝享乃承祧既號景宗合入太廟如<lb/>
不入廟難以言宗須叶徽章免貽羣議于理而論祧一<lb/>
逺廟安少帝神主于太廟即昭穆序而宗祀正今或且<lb/>
居别廟即欲不言景宗祗云昭宣光烈孝皇帝兼册文<lb/>
内有基字是元宗廟諱尋常從行詔勅皆不廽避少帝<lb/>
<pb n="KR3k0013_WYG_593-24a"/>
是繼世之孫册文内不欲斥列聖之諱今改為宗字勅<lb/>
皆可之議者以毁廟之主恩逺屬絶名不可諱且昭宣<lb/>
上去元宗十四世奏改冊文非典故也<lb/>
六月國子博士田敏上言曰禮有五經祭在其首國之<lb/>
大事祀亦居先則知祭祀者有國是遵百王所重是以<lb/>
肅雍清廟禋祀𤣥天立四時則大駕親臨将置齋則仲<lb/>
尼所慎莫不嚴崇宫室潔滌樽罍陳其肅肅之儀報以<lb/>
穰穰之福臣竊見四郊祠祭並無齋室行事官吏旅寓<lb/>
<pb n="KR3k0013_WYG_593-24b"/>
鄉村有凟至誠恐非清潔伏乞特下有司俾於四郊量<lb/>
起屋宇詔下有司竟不行<lb/>
八月大理正路航奏見春秋釋奠于文宣王廟武成王<lb/>
廟久曠時祭國之二柄文武之宗請復常祀從之九月<lb/>
太常博士叚顒奏臣聞國之大事惟有祀典竊見時祭<lb/>
遇大祠則差宰臣行事中祀則諸寺卿監行事小祀則<lb/>
委太祝奉禮而已並不差官以臣芻愚竊謂不可今小<lb/>
祀請差五品官行事從之<lb/>
<pb n="KR3k0013_WYG_593-25a"/>
十月中書門下奏太㣲宫太廟南郊壇宰臣行事宿齋<lb/>
百官皆入廟伏以奉命行事精䖍宿齋儻偏見於朝官<lb/>
渉不䖍於祠祀今後宰臣行事文武兩班望令並不得<lb/>
到宿齋處者奉勅宜依<lb/>
十二月奏今後宰臣致齋内請不押班知印不赴内殿<lb/>
起居或遇國忌應行事官受誓戒並宜不赴行香並奏<lb/>
覆刑殺公事及大祀致齋内請不開宴從之又奏今後<lb/>
大忌前一日請不坐朝從之<lb/>
<pb n="KR3k0013_WYG_593-25b"/>
長興元年五月丁丑明宗臨軒命使册淑妃曹氏為皇<lb/>
后時禮院上言百官上䟽于皇后曰皇后殿下六宫及<lb/>
率土婦人慶賀祗呼殿下不言皇后中書覆奏若祗呼<lb/>
殿下恐與皇太子無所分别凡上中宫表章呼皇后殿<lb/>
下若不行文字尋常祗呼皇后從之<lb/>
九月太常禮院草定册秦王儀注太常博士田顒奏議<lb/>
據開元禮臨軒册命諸大臣其日受册者服朝服從茅<lb/>
備鹵簿與羣臣俱集朝堂就次受册訖通事舎人引出<lb/>
<pb n="KR3k0013_WYG_593-26a"/>
不載謁廟還茅之儀自開元已後册拜諸王皆正衙命<lb/>
使詣延英閣進册皇帝御内殿髙品引王入詣殿庭立<lb/>
于髙位宣制讀册王受册訖歸王院亦無乘輅及謁廟<lb/>
之禮臣按五禮精義云古者皆因禘嘗而發爵禄所以<lb/>
示無所專禀祖宗也今雖册命不在禘嘗然拜大官封<lb/>
大邑必至廟庭者敬順之道也今册命秦王當司欲准<lb/>
開元禮册命儀注其日秦王服朝服自理所乘輅車備<lb/>
鹵簿與羣臣俱集朝堂就次受册訖出應天門外奉册<lb/>
<pb n="KR3k0013_WYG_593-26b"/>
載於册車王升輅謁太廟訖還理所如來儀從之<lb/>
是月太常禮院奏來年四月孟夏禘饗於太廟謹按禮<lb/>
經三年一祫以孟冬五年一禘以孟夏已毁之主未毁<lb/>
之主並合食於太祖廟功臣配饗于太廟之庭本朝寶<lb/>
應元年定禮奉景皇帝為始封之祖居東向之尊自代<lb/>
祖元皇帝髙祖太宗已下列聖子孫各序昭穆南北相<lb/>
向合祀于前聖朝中興重修宗廟今太廟見饗髙祖太<lb/>
宗懿宗明宗獻祖太祖莊宗七廟太祖景皇帝在祧廟<lb/>
<pb n="KR3k0013_WYG_593-27a"/>
之數不列廟饗將來禘禮若奉髙祖居東向之尊而又<lb/>
禘饗不及於太祖代祖亦已祧廟太祖居東向之位則有<lb/>
違於禮意而㳂革未聞今所司奉修祧廟神主及諸色<lb/>
法物已備合預請參詳事須具狀申奏勅下尚書省集<lb/>
百寮商議戸部尚書韓彦惲署百寮議狀奏曰伏以三<lb/>
年祫而五年禘䆳古通規祖有徳而宗有功前王令範<lb/>
始封為百代之主親盡從羣廟之祧繇是昭穆罔差尊<lb/>
卑式叙標諸前典是謂格言我國家土徳中興瑶圖再<lb/>
<pb n="KR3k0013_WYG_593-27b"/>
造既展郊禋之禮爰崇禘祫之儀典册畢陳孝思無極<lb/>
恭以本朝尊受命之祖景皇帝為始封之君百代不遷<lb/>
累朝頻議自貞觀至於天祐無所改移聖祖神孫左昭<lb/>
右穆洎經兵革久廢蒸嘗蕪沒宮庭陸沉園寢迨夫中<lb/>
興國祚重立宗祊議出一時制行七廟遂致太祖景皇<lb/>
帝在祧廟之數不列祖宗伏惟聖明神武文徳恭孝皇<lb/>
帝陛下紹復鴻圖不失舊物欲尊太祖之位將行東向<lb/>
之儀爰命羣臣畢同集議伏詳本朝列聖之舊典明皇<lb/>
<pb n="KR3k0013_WYG_593-28a"/>
㝎禮之新規開元十年特立九廟子孫遵守歴代無虧<lb/>
今既行七廟之規又以祧太祖之室昔徳宗朝行禘祫<lb/>
之禮顔真卿立議請奉獻祖神主居東向之位景皇帝<lb/>
暫居昭穆之列考之於貞元則以為誤引之說行之於<lb/>
今日雅得其變禮之宜今欲請每遇禘祫之歳暫奉景<lb/>
皇帝居東向之尊自元皇帝已下叙列昭穆羣寮聚議<lb/>
貴在酌中臣等謬列周行咸非博識約其故事庶叶典<lb/>
章勅㫖從之<lb/>
<pb n="KR3k0013_WYG_593-28b"/>
十月國子博士田敏奏請依春秋藏氷頒氷之儀以消<lb/>
隂陽愆伏之沴勅㫖藏氷之制載在前經獻廟之儀廢<lb/>
於近代既朝臣之特舉按典禮以宜行田敏所奏祭司<lb/>
寒獻羔事宜依其桃弧棘矢以下事乆不行理難備創<lb/>
其諸侯亦宜准徃制任藏氷<lb/>
二年五月中書門下覆奏尚書都官員外郎知制誥張<lb/>
昭逺丁母憂伏以大臣枕凷有弔祭之恩羣寮寢苫無<lb/>
慰問之例髙下之位不等君親之義無偏况卿士甚多<lb/>
<pb n="KR3k0013_WYG_593-29a"/>
有父母者極少固於孝道上軫聖懐張昭逺望量與恩<lb/>
賜兼自此朝臣或有丁憂亦依此制<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_593-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百九十三<lb/>
</p>
<p>
</p>
  </div>
</body>
</text>
</TEI>
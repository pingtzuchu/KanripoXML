<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百八十三</head>
    <p>
<pb n="KR3k0013_WYG_583-1a"/>
欽定四庫全書<lb/>
　册府元龜卷五百八十三　宋　王欽若等　撰<lb/>
　　掌禮部<lb/>
　　　奏議第十一<lb/>
後魏張普惠為司空倉曹叅軍孝明熈平二年十一月<lb/>
廣陵王恭北海王顥疑為所生祖母服朞與三年博士<lb/>
執意不同太尉清河王懌表曰臣聞百王所尚莫尚於<lb/>
禮禮之重者喪紀斯極世代㳂革損益不同遺風餘烈<lb/>
<pb n="KR3k0013_WYG_583-1b"/>
景行終在至如前賢往喆商𣙜有異或並證經文而論<lb/>
情别緒或各言所見而討事其端雖憲章祖述人自名<lb/>
家而議論紛綸理歸詳正莫不隨時所宗各為一代之<lb/>
典自上達下罔不遵用是使叔孫之儀專擅於漢朝王<lb/>
肅之禮獨行於晉世所謂其同軌文四海畫一者也至<lb/>
乃折旋俯仰之儀哭泣升降之節去來閫巷之容出入<lb/>
閨門之度尚須疇咨禮官博訪儒士載之翰紙著在通<lb/>
法辯答乖殊證據不明即詆訶疵謬紏劾成罪此乃簡<lb/>
<pb n="KR3k0013_WYG_583-2a"/>
牒成文可具閲而知者也未有皇王垂範國無一定之<lb/>
章英賢贊治家制異同之式而欲流風作則永貽來世<lb/>
比學官雖建庠序未修稽考古今莫專其任暨乎宗室<lb/>
喪禮百寮㐫事冠服製裁日月輕重率令博士一人輕<lb/>
議邇廣陵王恭北海王顥同為庶母服恭則治重居廬<lb/>
顥則齊朞居室論親則恭顥俱是帝孫語貴則二人並<lb/>
為藩國不知兩服之證據何經典俄為舛駁莫有裁正<lb/>
懿王昵戚尚或如斯自兹已降何可紀極歴觀漢魏喪<lb/>
<pb n="KR3k0013_WYG_583-2b"/>
禮諸儀卷盈數百或當時名士往復成規或一代詞宗<lb/>
較然為則况堂堂四海藹藹如林而令喪禮叅差始於<lb/>
帝族非所以儀刑萬國綴旒四海臣忝官臺傅備位喉<lb/>
脣不能秉國之鈞致斯爽缺具瞻所誚無所逃罪謹略<lb/>
舉恭顥二國不同之狀以明喪紀乖異之失乞集公卿<lb/>
樞納内外儒學博議定制班行天下使禮無異凖得失<lb/>
有歸并因事而廣永為條例庶塵嶽沾河微酧萬一靈<lb/>
太后令曰禮者為政之本何得不同如此可依表定議<lb/>
<pb n="KR3k0013_WYG_583-3a"/>
普惠議曰謹按二王祖母皆受命先朝為二國太妃可<lb/>
謂受命於天子為始封之母矣喪服慈母如母在三年<lb/>
章傳曰貴父命也鄭注云大夫之妾父在子為母大功<lb/>
則士之妾子為母朞父卒則皆得申此大夫命其妾子<lb/>
以為母所慈猶曰貴父命為之三年况天子命其子為列國<lb/>
王命其所生之母為國太妃反自同公子為母練冠之<lb/>
與大功乎輕重顛倒之甚也傳曰始封之君不臣諸父<lb/>
昆弟則當服其親服若魯衞列國相為服朞判無疑矣<lb/>
<pb n="KR3k0013_WYG_583-3b"/>
何以明之喪服君為姑姊妹女子嫁於國君者傳曰何<lb/>
以大功尊同也尊同則得服其親服諸侯之子稱公子<lb/>
公子不得禰先君然則兄弟一體位列諸侯自以尊同<lb/>
得相為服不可還凖公子逺壓天王故降有四品君大<lb/>
夫以尊降公子大夫之子以壓降名例不同何可亂也<lb/>
禮大夫之妾子以父命慈己申其三年太妃既受命先<lb/>
帝光昭一國二王胙土茅社顯錫大邦舍尊同之髙據<lb/>
附不禰之公子雖許蔡失位亦不是過服問曰有從輕<lb/>
<pb n="KR3k0013_WYG_583-4a"/>
而重公子之妻為其皇姑公子雖壓妻尚獲申况廣陵<lb/>
北海論君則封君之子語妃則命妃之孫承妃纂重逺<lb/>
别先皇更以先后之正綂壓其所生之祖嫡方之皇<lb/>
姑不亦遥乎今既許其申服而復限之以期比之慈母<lb/>
不亦爽歟經曰為君之祖父母父母妻長孫傳曰何以<lb/>
朞父母長子君服斬妻則小君父卒然後為祖後者服<lb/>
斬今祖乃獻文皇帝諸侯不得祖之母為太妃蓋二王<lb/>
三年之證議者近背正經以附其類差之毫毛所失何<lb/>
<pb n="KR3k0013_WYG_583-4b"/>
逺且天子尊則配天莫非臣妾何為命之為國母而不<lb/>
聼子服其親乎記曰從服者所從亡則已又曰不為君<lb/>
母之黨服則為其母之黨服今所從既已不以親服服其所<lb/>
生則屬從之服於何所施若以諸王入為公卿便同大夫者<lb/>
則當今之議皆不須以國為言也今諸王自同列國雖不之<lb/>
國别置臣寮玉食一方不得以諸侯言之敢據周禮輙<lb/>
同三年當時議者亦有異同國子博士李郁於議罷之<lb/>
後書難普惠普惠據禮還答鄭重三返郁議遂屈<lb/>
<pb n="KR3k0013_WYG_583-5a"/>
任城王澄為侍中司空公領尚書令熈平二年十二月<lb/>
與度支尚書崔亮奏謹按禮記曾子問曰諸侯旅見天<lb/>
子不得成禮者㡬孔子曰四太廟火日蝕后之喪雨沾<lb/>
服失容則廢臣等謂元日萬國賀應是諸侯旅見之義<lb/>
若禘廢朝會孔子應云五而獨言四明不廢朝賀也鄭<lb/>
𤣥禮注云魯禮三年畢喪祫於太祖明年春禘於羣廟<lb/>
又鄭志檢魯禮春秋昭公十一年夏五月夫人歸氏<lb/>
薨十三年夏五月大祥七月釋禫公會劉子及諸侯於<lb/>
<pb n="KR3k0013_WYG_583-5b"/>
平丘八月歸不及於祫冬公如晉明十四年春歸乃祫<lb/>
明十五年春乃禘也經曰二月癸酉有事於武宫傳曰<lb/>
禘於武宫謹按明堂位曰魯王禮也喪畢祫禘似有退<lb/>
理詳考古禮未有以祭事廢元會者禮云吉事先近日<lb/>
脱不吉容改筮三旬㝷攝太史令趙翼等列稱正月二<lb/>
十六日祭亦吉請移禘祀在中旬十四日時祭移二十<lb/>
六日猶曰春禘又非退義祭則無疏怠之譏三元有順<lb/>
軌之美既被成㫖宜即宣行臣等伏度國之大事在祭<lb/>
<pb n="KR3k0013_WYG_583-6a"/>
與戎君舉必書恐貽後誚輙訪引古籍竊有未安臣等<lb/>
學缺通經識不稽古僃位樞納可否必陳冒陳所見伏<lb/>
聼裁𠂻靈太后令曰可如所執<lb/>
源子恭正光中為起部郎時明堂璧雍並未建就子恭<lb/>
上書曰臣聞璧臺望氣軌物之徳既髙方堂布政範世<lb/>
之道斯逺是以書契之重理冠於造化推尊之美事絶<lb/>
於生民至如郊天享帝葢以對越上靈宗祀配天是用<lb/>
酬膺下土大孝莫之能加嚴父以兹為大乃皇王之休<lb/>
<pb n="KR3k0013_WYG_583-6b"/>
業有國之盛典竊惟皇魏居震綂極總宙馭宇革制土<lb/>
中垂式無外自北徂南同卜惟於雒食定鼎遷民均氣<lb/>
候於寒暑髙祖所以始基祖宗於是恢搆按功成作樂<lb/>
治定制禮乃訪遺文修廢典建明堂立學校興一代之<lb/>
茂矩標千載之英規永平之中始剙雉構基址草昧迄<lb/>
無成功故尚書令任城王澄按故司空臣冲所造明堂<lb/>
様并連表誥答兩京模式奏求營起緣期發㫖即加葺<lb/>
繕侍中領軍臣乂總勤作官宣贊授令自兹厥後方配<lb/>
<pb n="KR3k0013_WYG_583-7a"/>
兵人或給一千或與數百進退節縮曾無定凖欲望速<lb/>
了理在難尅若使專役此功長得營造委成責辦容有<lb/>
就期但所給之夫本自寡少諸處競借動即千計雖有<lb/>
繕作之名終無就功之實爽塏荒茫淹積年載結架崇<lb/>
構指就無兆仍令肄胄之禮奄抑而不追養老之儀寂<lb/>
寥而不返搆厦止於尺土為山頓於一簣良可惜歟愚<lb/>
謂兆民經始必有子來之歌興造勿亟將致不日之美<lb/>
况兵本不多兼之牽役廢此興彼循環無極便是輟剙<lb/>
<pb n="KR3k0013_WYG_583-7b"/>
禮之重資不急之費廢經國之功供寺舘之役求之逺<lb/>
圖不亦闕矣今諸寺又作稍以麄舉並可徹减專事經<lb/>
綜嚴勒工匠務令尅成使祖宗有薦配之期蒼生覩禮<lb/>
樂之富書奏從之<lb/>
李崇為驃騎大將軍冀州刺史不行上表曰臣聞世室<lb/>
明堂顯於周夏二黌兩學盛自虞殷所以宗配上帝以<lb/>
著莫大之嚴宣布下土以彰則天之軌養黄髮以詢格<lb/>
言育青襟而敷典式用能享國久長風徽萬祀者也故<lb/>
<pb n="KR3k0013_WYG_583-8a"/>
孔子稱巍巍乎其有成功郁郁乎其有文章此其盛矣<lb/>
爰暨亡秦政失其道坑儒滅學以蔽黔首國無黌序之<lb/>
風野有非時之役故九服分離祚終二世炎漢勃興更<lb/>
修儒術文景以降禮樂復彰化致昇平治幾刑措故西<lb/>
京有六學之美東都有三本之盛莫不紛綸菴藹響流<lb/>
無已逮自魏晉廢亂相因兵革之中學校不絶遺文燦<lb/>
然方軌前代仰惟髙祖孝文皇帝禀聖自天道鏡今古<lb/>
徙馭嵩河光宅函雒模唐虞以革軌儀規周漢以新品<lb/>
<pb n="KR3k0013_WYG_583-8b"/>
制列教序於鄉黨敦詩書於郡國使揖讓之禮横被於<lb/>
崎嶇歌咏之聲洋溢於側陋但經始事殷戎軒屢駕未<lb/>
遑多就弓劍弗追世宗統厯聿遵先緒永平之中大興<lb/>
板築續以水旱戎馬生郊雖逮為山還停一簣竊惟皇<lb/>
遷中縣垂三十祀而明堂禮樂之本乃欎荆棘之林膠<lb/>
序徳義之基空盈牧豎之跡城隍嚴固之重闕塼石之<lb/>
功墉堞顯望之要少樓榭之餙加以風雨稍侵漸致虧<lb/>
墜又府寺初營頗亦壯美然一造至今更不修繕㕔宇<lb/>
<pb n="KR3k0013_WYG_583-9a"/>
凋朽墻垣頺壊皆非所謂追隆堂構儀刑萬國者也伏<lb/>
聞朝議以髙祖大造區夏道侔姬文擬祀明堂式配上<lb/>
帝今若基宇不修仍同丘畎即使髙皇神享闕於國陽<lb/>
宗祀之典有聲無實此臣子所以匪寧億兆所以失望<lb/>
也臣又聞官方授能所以任事事既任矣酬之以祿如<lb/>
此上無曠官之議下絶尸素之謗今國子雖有學官之<lb/>
名而無教授之實何異兎絲燕麥南箕北斗哉昔劉向<lb/>
有言王者冝興辟雍陳禮樂以風化天下夫禮樂所以<lb/>
<pb n="KR3k0013_WYG_583-9b"/>
養人刑法所以殺人而有司勤勤請定刑法至於禮樂<lb/>
則曰未敢是則敢於殺人不敢於養人也臣以為當今<lb/>
四海清平九服寧晏經國要重理應先營脱復稽延則<lb/>
劉向之言徵矣但事不兩興須有進退以臣愚量冝罷<lb/>
上方雕靡之作頗省永寧土木之功并减瑤光材瓦之<lb/>
力兼分石窟鐫琢之勞及諸事役非急者三時農隙修<lb/>
此數條使辟雍之禮蔚爾而復興諷誦之音煥然而更<lb/>
作美榭髙墉嚴壯於外槐宫棘宇顯麗於中更發明令<lb/>
<pb n="KR3k0013_WYG_583-10a"/>
重遵鄉飲敦進郡學精課經業如此則元凱可得之於<lb/>
上序游夏可致之於下國豈不休歟誠知佛理淵妙含<lb/>
識所宗然比之治要容可少緩茍使魏道緝熈元首唯<lb/>
康爾乃經營未為晩也靈太后令曰省表具悉體國之<lb/>
誠配饗大禮為國之本比以戎馬在郊未遑修繕今四<lb/>
表晏寧年和嵗稔當勅有司别議經始<lb/>
賈思伯為衞尉卿于時議建明堂多有同異思伯上議<lb/>
曰按周禮考工記云夏后氏世室殷重屋周明堂皆五<lb/>
<pb n="KR3k0013_WYG_583-10b"/>
室鄭注云此三者或舉宗廟或舉王寢或舉明堂互言<lb/>
之以明其制同也若然則夏殷之世已有明堂矣唐虞<lb/>
以前其事未聞戴徳禮記云明堂凡九室十二堂蔡邕<lb/>
云明堂者天子太廟享功養老教學選士皆於其中九<lb/>
室十二堂按戴徳撰記世所不行且九室十二堂其於<lb/>
規制恐難得厥中周禮營國左祖右社明堂在國之陽<lb/>
則非天子太廟明矣然則禮記月令四堂及太室皆謂<lb/>
之廟者當以天子暫配享五帝故爾又王制云周人養<lb/>
<pb n="KR3k0013_WYG_583-11a"/>
國老於東膠鄭注云東膠即辟雍在王宫之東又詩大<lb/>
雅云雝雝在宫肅肅在廟鄭注云宫謂辟雍宫也所以<lb/>
周之文王養老養老則尚和助祭則尚敬又不在明堂<lb/>
之驗矣孟子云齊宣王謂孟子曰吾欲毁明堂若明堂<lb/>
是廟則不應有毁之問且蔡邕論明堂之制云堂方一<lb/>
百四十四尺象坤之䇿屋圓徑二百一十六尺象乾之<lb/>
䇿方六丈徑九丈象陰陽九六之數九室以象九州屋<lb/>
髙八十一尺象九九之數二十八柱以象宿外廣二十<lb/>
<pb n="KR3k0013_WYG_583-11b"/>
四丈以象氣按此皆以天地陰陽氣數為法而室獨象<lb/>
九州何也若立五室以象五行豈不决也如此蔡氏之<lb/>
論非為通典九室之言或未可從竊尋考工記雖是補<lb/>
缺之書相承已久諸儒注述無言非者方之後作不亦<lb/>
優乎且孝經援神契五經要義舊禮圖皆作五室及徐<lb/>
劉之論同考工記者多矣朝廷若獨絶今古自為一代<lb/>
制作者則所願也若猶祖述舊章規摹前事不應捨殷<lb/>
周成法襲近代妄作且損益之極極於三王後來疑議<lb/>
<pb n="KR3k0013_WYG_583-12a"/>
難可准信鄭𤣥云周人明堂五室是帝各有一室也合<lb/>
於五行之數周禮依數以為之室施行於今雖有不同<lb/>
時説然爾㝷鄭此論理非無當按月令亦無九室之文<lb/>
原其制置不乖五室其青陽右个即明堂左个明堂右<lb/>
个即總章左个總章右个即𤣥堂左个𤣥堂右个即青<lb/>
陽左个如此則室猶是五而布政十二五室之理謂為<lb/>
可按其方圓髙廣自依時量戴氏九室之言蔡子廟學<lb/>
之議子幹靈臺之說逸民一屋之論及諸家紛紜並無<lb/>
<pb n="KR3k0013_WYG_583-12b"/>
取焉學者善其議<lb/>
西魏崔猷為司徒大長史武帝大統中太廟初成四時<lb/>
祭祀猶設俳優角觝之戯其郊廟祭官多有假兼猷上<lb/>
疏諫書奏並納焉<lb/>
東魏崔昂為度支尚書孝静武定六年二月將營齊獻<lb/>
武王廟議定室所形制昻與司農卿盧元明秘書監王<lb/>
元景散騎常侍裴獻伯國子祭酒李渾御史中尉陸操<lb/>
黄門侍郎李騫中書侍郎陽休之前南青州刺史鄭伯<lb/>
<pb n="KR3k0013_WYG_583-13a"/>
猷秘書丞崔劼國子博士邢峙國子博士宗惠振太學<lb/>
博士張毓太學博士髙元夀國子助教王顯季等議按<lb/>
禮諸侯五廟太祖及親廟四今獻武王始封之君便是<lb/>
太祖既通親廟不容立五室且帝王親廟亦不過四今<lb/>
宜四室二間兩頭各一頰室夏頭徘徊鵄尾又按禮圖<lb/>
諸侯止開南門而二王後祔祭儀法云執事列於廟東<lb/>
門之外既有東門明非一門獻武禮數既隆僃物殊等<lb/>
准據今廟宜開四門内院南面開三門餘靣及外院四<lb/>
<pb n="KR3k0013_WYG_583-13b"/>
面皆一門其内院四面皆架為歩廊南出夾門各置一<lb/>
屋以置禮器及祭服内外門牆并用赭堊廟東門道南<lb/>
置齋坊道北置二坊西為典祠廨并厨宰東為廟長廨<lb/>
並置車輅其北為養犧牲之所詔從之<lb/>
北齊魏收為中書令文宣天保元年皇太子監國在西<lb/>
林園冬羣臣會議皆東面二年於北城第内冬會又議<lb/>
東面吏部郎陸卬疑非禮收改為西面邢子才議欲依<lb/>
前曰凡禮有同者不可令異詩說天子至於大夫皆乘<lb/>
<pb n="KR3k0013_WYG_583-14a"/>
四馬况以方面之少何可皆不同乎若太子定西面者<lb/>
王公卿大夫士復何靣邪南靣人君正位今一官之長<lb/>
無不南靣太子聼政亦南靣坐議者言晉舊事太子在<lb/>
東宫西靣為避尊位非為向臺殿也子才以為東晉博<lb/>
議依漢魏之舊太子普臣四海不以為嫌又何疑於東<lb/>
靣禮世子絶旁親世子冠於阼冢子生接以太牢漢元<lb/>
著令太子絶馳道此皆禮同於君又晉王公世子攝命<lb/>
臨國乘七旒安車駕用三馬禮同三公近宋太子乘象<lb/>
<pb n="KR3k0013_WYG_583-14b"/>
輅皆有同處不以為嫌况東靣者君臣通禮獨何為避<lb/>
明為向臺所以然也近皇太子在西林園在於殿猶且<lb/>
東靣於北城非宫殿之處更不得邪諸人以東靣為尊<lb/>
宴會須避按燕禮燕義君位在東賓位則在西君位在<lb/>
阼階故有武王踐阼篇不在西也禮乘君之車不敢曠<lb/>
左君在惡空其位左亦在東不在西也君在阼夫人在<lb/>
房鄭注人君尊東也前代及今皇帝宴會接客亦東堂<lb/>
西靣若以東靣為貴皇太子以儲后之禮監國之重别<lb/>
<pb n="KR3k0013_WYG_583-15a"/>
第宴臣賓自得申其正位禮者皆東宫臣屬公卿接宴<lb/>
觀禮而已若以西面為卑實是君之正位太公不肯北<lb/>
靣説丹書西靣則道之西靣乃尊也君位南靣有東有<lb/>
西何可皆避且事雖少異有可相比者周公臣也太子<lb/>
子也周公為冡宰太子為儲貳明堂尊於别第朝諸侯重<lb/>
於宴臣賓南靣貴於東西臣疎於子冡宰輕於儲貳周<lb/>
公攝政得在明堂南靣朝諸侯今太子監國不得於别<lb/>
第異宫東靣宴客情所未安且君行以太子監國君宴<lb/>
<pb n="KR3k0013_WYG_583-15b"/>
不以公卿為賓明父子無嫌君臣有嫌按儀注親王受<lb/>
詔冠婚皇子皇女皆東靣今不約王公南靣而獨約太<lb/>
子何所取邪議者南尊改就西靣轉君位更非合禮方<lb/>
靣既少難為節文東西二靣君臣通用太子宜然於禮<lb/>
為允收議云去天保初皇太子監國冬會羣官於西園<lb/>
都亭坐從東靣義取於向中宫臺殿故也二年於宫冬<lb/>
會坐乃東靣收竊以為疑前者遂有别議議者同之邢<lb/>
尚書以前定東西之議復申本懐此乃國之大禮無容<lb/>
<pb n="KR3k0013_WYG_583-16a"/>
不盡所見收以為太子東宫位在於震長子之義也按<lb/>
易八卦震位向中皇太子今居北城於宫殿為東北南<lb/>
靣而坐於義為背也前者立議據東宫為本又按東宫<lb/>
舊事太子宴會多以西靣為禮此又誠證非徒言也不<lb/>
言太子常無東南二靣之座但用之有所至如西園東<lb/>
靣所不疑也未知君臣車服有同異之議何謂而發就<lb/>
如所云但知禮有同者不可令異不知禮有異者不可<lb/>
令同茍别君臣同異之禮恐重紙累札書不盡也子才<lb/>
<pb n="KR3k0013_WYG_583-16b"/>
竟執東靣收執西靣援引經據大相往復其後竟從西<lb/>
靣為定皇建中詔議二王三恪收執王肅杜預義以元<lb/>
氏司馬氏為二王通曹氏僃三恪詔諸禮學之官皆執<lb/>
鄭𤣥五代之議孝昭后姓元議恪不欲廣及故議從收<lb/>
邢邵字子才天保初為太常卿中書監時議疑宫吏之<lb/>
姓與太子名同子才謂曰按曲禮大夫士之子不與世<lb/>
子同名鄭注云若先生亦不改漢法天子登位布名於<lb/>
天下四海之内無不咸避按春秋經衞石惡出奔晉在<lb/>
<pb n="KR3k0013_WYG_583-17a"/>
衞侯衎卒之前衎卒其子惡始立明石惡與長子同名<lb/>
諸侯長子在一國之内與皇太子於天下禮亦不異鄭<lb/>
言先生不改蓋以此義衞石惡宋向戌皆與君同名春<lb/>
秋不譏皇太子雖有儲貳之重未為海内所避何容便<lb/>
改人姓然事有消息不得皆同於古宫吏至微而有所<lb/>
犯朝名從事亦是難安宜聼出宫尚書更補佗職制曰<lb/>
可<lb/>
刁柔為國子博士叅議律令時議者以為立五等爵邑<lb/>
<pb n="KR3k0013_WYG_583-17b"/>
承襲者無嫡子立嫡孫無嫡孫立嫡子弟無嫡子弟立嫡子<lb/>
孫弟柔以為無嫡子立嫡孫無嫡孫應立嫡曽孫不應立嫡<lb/>
子弟議曰柔按禮立嫡以長故謂長子為嫡子嫡子死以嫡<lb/>
子之子為嫡孫死則曽𤣥亦然然則嫡子名本為傳重故喪<lb/>
服曰庶子不為長子三年不繼祖與禰也禮記公儀仲子之<lb/>
喪檀弓曰何居我未之前聞仲子舍其孫而立其子何也子<lb/>
服伯子曰仲子亦猶行古之道也昔者文王舍伯邑考而<lb/>
立武王發㣲子舍其孫盾而立弟衍仲子亦猶行古之道<lb/>
<pb n="KR3k0013_WYG_583-18a"/>
也鄭注曰伯子為親者諱爾立子非也文王之立武王<lb/>
權也微子嫡子死立其弟衍殷禮也子游問諸孔子孔<lb/>
子曰否立孫注曰據周禮然則商以嫡子死立嫡子之<lb/>
母弟周以嫡子死立嫡子之子為嫡孫故春秋公羊之<lb/>
義嫡子有孫而死質家親親先立弟文家尊尊先立孫<lb/>
喪服云為父後者為出母無服小記云祖父卒而後為<lb/>
祖母後者三年為出母無服者喪者不祭故也為祖母<lb/>
三年者大宗傳重故也今議以嫡子死子立嫡子母弟<lb/>
<pb n="KR3k0013_WYG_583-18b"/>
嫡子母弟者則為父後矣嫡子母弟本非承嫡以無嫡<lb/>
故得為父後則嫡孫之弟理亦應得為父後則是父卒<lb/>
然後為祖後者服斬既得為祖服斬而不得為傳重者<lb/>
未之聞也若用商家親親之義本不應嫡子死而立嫡<lb/>
孫若從周家尊尊之文豈宜舍其孫而立其弟或文或<lb/>
質愚用惑焉小記復云嫡婦不為舅姑後者則舅姑為<lb/>
之小功注云謂夫有廢疾佗故若死無子不受重者小<lb/>
功庶婦之服凡父母於子舅姑於婦将不傳重於嫡及<lb/>
<pb n="KR3k0013_WYG_583-19a"/>
將所傳重者非嫡服之皆如衆子庶婦也言死無子者<lb/>
謂絶世無子非謂無嫡子如其有子焉得云無後夫雖<lb/>
廢疾無子婦猶以嫡為名嫡名既在而欲廢其子者其<lb/>
如禮何有損有益革代相沿必謂宗嫡可得而變者則<lb/>
為後服斬亦宜有因而改<lb/>
　<lb/>
　<lb/>
　<lb/>
<pb n="KR3k0013_WYG_583-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百八十三<lb/>
</p>
<p>
</p>
  </div>
</body>
</text>
</TEI>
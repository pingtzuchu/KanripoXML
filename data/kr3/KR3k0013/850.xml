<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八百五十</head>
    <p>
<pb n="KR3k0013_WYG_850-1a"/>
欽定四庫全書<lb/>
　冊府元龜卷八百五十　　宋　王欽若等　撰<lb/>
　　　總錄部<lb/>
　　　　　器量　　才敏<lb/>
　　　　器量<lb/>
夫虚明之境葢動作之微機夷曠之懐實性情之懿範<lb/>
誠標準而無暇因陶冶之所成發於天資難以學致觀<lb/>
其夷險無變寵辱不驚酌之無倪隤然處順或蒙乎大<lb/>
<pb n="KR3k0013_WYG_850-1b"/>
難遂濟於成功或扇其髙風用敦於雅俗處澄撓而如<lb/>
一匪鑽仰之攸及則如大雅之度不亦逺哉嗟夫硜硜<lb/>
之徒何不相逮之甚也<lb/>
楚大夫令尹子文三仕為令尹無喜色三已之無慍色<lb/>
漢張安世為光禄勲郎有醉小便殿上主事白行法安<lb/>
世曰何以知其不反水漿邪<hi>反讀曰翻</hi>如何以小過成罪郎<lb/>
淫官婢婢兄自言安世曰奴以恚怒誣汚衣冠告署適<lb/>
奴<hi>適讀曰讁</hi>其隠人過失皆此類也<lb/>
<pb n="KR3k0013_WYG_850-2a"/>
後漢王丹為太子少傅客初有薦士於丹者因選舉之<lb/>
而後所舉者陷罪丹坐以免客慚懼自訟而丹終無所<lb/>
言尋復徴為太子太傅乃呼客曰君之自絶何量丹之<lb/>
薄也不如設食以罰之相待如舊<lb/>
宋則字元矩為鄢陵令有能名則子年十嵗與蒼頭共<lb/>
弩射蒼頭弦斷矢激誤中之即死奴叩頭就誅則察而<lb/>
恕之潁川荀爽深以為美時人亦服焉<lb/>
劉寛字文饒𢎞農華隂人也歴典三郡温仁多恕後為<lb/>
<pb n="KR3k0013_WYG_850-2b"/>
太尉夫人欲試寛令恚伺當朝㑹装嚴已訖使侍婢奉<lb/>
肉羮翻汚朝衣婢遂伏之寛神色不異乃徐言曰羮爛<lb/>
汝手其性度如此海内稱為長者<lb/>
魏華歆漢末為豫章太守孫䇿略有揚州盛兵徇豫章<lb/>
一郡大恐官屬請出郊迎歆曰無然策稍進復白發兵<lb/>
又不聽及䇿至一府皆造閣請出避之乃笑曰今將自<lb/>
来何遽避之有頃門下白曰孫將軍至請見乃前與歆<lb/>
共坐談議良乆夜乃别去義士聞之皆歎息而自服也<lb/>
<pb n="KR3k0013_WYG_850-3a"/>
䇿遂親執子弟之禮禮為上賓<lb/>
許攸漢末為黄門侍郎董卓之亂攸與何顒圗謀殺董<lb/>
卓事垂就而覺為卓所收繫獄顒憂懼自殺攸言談飲<lb/>
食自若會卓死得免<lb/>
張既初為郡小吏功曹徐英嘗自鞭既三十英字伯濟<lb/>
馮翊著姓建安初為蒲阪令英性剛爽自見族氏勝既<lb/>
於鄉里名行在前加以前辱既貴顯不肯求於既既雖<lb/>
得志亦不顧計本原猶欲與英和嘗因醉欲親狎英英<lb/>
<pb n="KR3k0013_WYG_850-3b"/>
故意不納英繇此遂不復進用故時人善既不挾舊怨<lb/>
而壮英之不撓<lb/>
杜畿京兆人漢末為漢中府丞㑹天下大亂棄官客荆<lb/>
州畿少有大志在荆州數嵗繼母亡後以三輔開通負<lb/>
其母喪北歸道為賊所刼略衆人奔走畿獨不去賊射<lb/>
之畿請賊曰卿欲得財耳今我無物用射我何為邪賊<lb/>
乃止<lb/>
蜀費禕字文偉與汝南許叔龍南郡董允齊名時許靖<lb/>
<pb n="KR3k0013_WYG_850-4a"/>
喪子允與禕欲共㑹其𦵏所允白父和請車和遣開後<lb/>
鹿車給之允有難載之色禕便從前先上及至喪所諸<lb/>
葛亮及諸貴人悉集車乘甚鮮允猶神色未泰而禕晏<lb/>
然自若持車人還和問之知其如此乃謂允曰吾嘗疑<lb/>
汝於文偉優劣未别也而今而後吾意了矣先主立太<lb/>
子禕與允俱為舎人後至益州刺史開府<lb/>
吳顧雍自奉常領尚書令封陽遂鄉侯拜侯還寺而家<lb/>
人不知後聞乃驚<lb/>
<pb n="KR3k0013_WYG_850-4b"/>
晉嵇康恬静寡欲含垢匿瑕寛簡有大量王戎自言與<lb/>
康居山陽二十年未嘗見喜愠之色後為中散大夫<lb/>
王戎年六七嵗於宣武塲觀戲猛獸在檻中號吼震地<lb/>
衆皆奔走戎獨立不動神色自若魏明帝於閣上見而<lb/>
竒之後至司徒<lb/>
陳騫少日為夏侯𤣥所侮意色自若𤣥以此異之起家<lb/>
尚書郎後至太尉騫少有度量含垢匿瑕所在有績<lb/>
裴楷性寛厚與物無忤不持儉素每遊榮貴輒取其珍<lb/>
<pb n="KR3k0013_WYG_850-5a"/>
玩雖車馬器服宿昔之間便以施諸窮乏嘗營别宅其<lb/>
從兄衍見而悦之即以宅與衍梁趙二王國之近屬貴<lb/>
重當時楷嵗請二國租錢百萬以散親族人或譏之楷<lb/>
曰損有餘補不足天之道也安於毁譽其行已任率皆<lb/>
此類也後為侍中楷子瓚娶楊駿女然楷素輕駿與之<lb/>
不平駿既執政乃轉為衛尉遷太子少師優游無事黙<lb/>
如也及駿誅楷以婚親收付廷尉將加法是日事起倉<lb/>
卒誅戮縱横衆人為之震恐楷容色不變舉動自若索<lb/>
<pb n="KR3k0013_WYG_850-5b"/>
紙筆與親故書賴侍中傅祗救䕶得免猶坐去官<lb/>
劉昶字公榮為兖州刺史王戎與阮籍飲時公榮在坐<lb/>
籍以酒少酌不及昶昶無恨色戎異之他日問籍曰彼<lb/>
何如人也答曰有公榮不可不與飲若減公榮則不敢<lb/>
不共飲惟公榮可不與飲<lb/>
傅暢字世道年五嵗父友見而戲之解暢衣取其金環<lb/>
與侍者暢不之惜以此賞之年未弱冠甚有重名後為<lb/>
秘書丞<lb/>
<pb n="KR3k0013_WYG_850-6a"/>
庾敳為東海王越軍諮祭酒時劉輿見任於越人士多<lb/>
為所搆惟敳縱心事外無迹可間後以其性儉家富説<lb/>
越令就換錢千萬冀其有吝因此可乘越於衆坐中問<lb/>
敳頺然已醉幘墮機上以頭就穿取徐啟云下官家故<lb/>
有兩千萬隨公所取矣輿於是乃服越甚恱因曰不可<lb/>
以小人之慮度君子之心敳聚斂積實談者譏之都官<lb/>
從事温嶠奏之敳更器目嶠森森如千丈松雖礧砢多<lb/>
節施之大厦有棟梁之用<lb/>
<pb n="KR3k0013_WYG_850-6b"/>
郭奕為雍州刺史鷹揚將軍尋假奕幢曲蓋鼓吹奕有<lb/>
寡姉隨其之官姉下僮僕多有姦犯而為人所糾奕省<lb/>
按畢曰大丈夫豈當以老姉求名遂遣而不問焉<lb/>
劉伶嘗醉與俗人相忤其人攘臂奮拳而徃伶徐曰雞<lb/>
肋不足以安尊拳其人笑而止後為建威將軍<lb/>
王湛沖素簡淡器量隤然有公輔之望兄子濟輕之所<lb/>
食方丈盈前不以及湛湛命取菜蔬對而食之仕至汝<lb/>
南内史<lb/>
<pb n="KR3k0013_WYG_850-7a"/>
王承字安期湛子也為東海太守尋去官東渡江是時<lb/>
道路梗澁人懐危懼承毎遇艱險處之夷然雖家人近<lb/>
習不見其憂喜之色<lb/>
裴遐嘗在平東將軍周馥坐與人圍碁馥司馬行酒遐<lb/>
未即飲司馬醉怒因曵遐墮地遐徐起還坐顔色不變<lb/>
復碁如故其性虚和如此東海王越引為主簿<lb/>
劉疇字王喬少有美譽善談名理曾避亂塢壁賈胡百<lb/>
數欲害之疇無懼色援笳而吹之為出塞入塞之聲以<lb/>
<pb n="KR3k0013_WYG_850-7b"/>
動其游客之思於是羣胡皆垂泣而去之<lb/>
楊軻學業精微居長安中石季龍嗣偽位備𤣥纁束帛<lb/>
安車徵之軻以疾辭迫之乃發既見季龍不拜與語不<lb/>
言命舎之於永昌乙第其有司以軻倨傲請從大不敬<lb/>
論季龍不從下書任軻所尚軻在永昌季龍每有饋餼<lb/>
輒口授弟子使為表謝其文甚美覽者歎有深致季龍<lb/>
欲觀其真趣乃密令美女夜以動之軻肅然不顧又使<lb/>
人將其弟子盡行遣魁壮羯士衣甲持刀臨之以兵并<lb/>
<pb n="KR3k0013_WYG_850-8a"/>
竊其所賜衣服而去軻視而不言了無懼色嘗卧土床<lb/>
覆以布被裸寝其中下無茵褥潁川荀鋪好竒之士也<lb/>
造而談經軻暝目不答鋪發軻被露其形大笑之軻神<lb/>
體頺然無驚恐之状於時咸以為焦先之徒未有能量<lb/>
其深淺也後上疏陳鄉思求還季龍送以安車蒲輪蠲<lb/>
千户供之自歸秦州仍教授不絶<lb/>
郭文曠達不仕王導遣人迎之置於西園嘗賓共集絲<lb/>
竹並奏試使呼之文瞪眸不轉跨躡華堂如行林野於<lb/>
<pb n="KR3k0013_WYG_850-8b"/>
時坐者咸有鈎深味逺之言文嘗稱不達来語天機鏗<lb/>
宏莫有窺其門者<lb/>
庾彬者亮之子年數嵗雅量過人温嶠嘗隠暗怛之彬<lb/>
神色恬如也乃徐跪謂嶠曰君侯何至於此論者謂不<lb/>
減於亮<hi>彬史不載官</hi>
王羲之為右軍將軍初太尉郗鑒使門生求女壻導令<lb/>
就東廂徧觀弟子門生歸謂鑒曰王氏諸少並佳然聞<lb/>
信至咸自矜持惟一人在東牀坦腹食獨若不聞鑒曰<lb/>
<pb n="KR3k0013_WYG_850-9a"/>
正此佳壻邪訪之乃羲之也遂以女妻之<lb/>
劉超為中書通事郎出為義興太守未幾徵拜中書侍<lb/>
郎拜受徃還朝廷莫有知者<lb/>
謝安嘗與孫綽等汎海風起浪湧諸人並懼安吟嘯自<lb/>
若舟人以安為悦猶去不止風轉急安徐曰如此將何<lb/>
歸耶舟人承言即迴衆人咸服其雅量及為吏部尚書<lb/>
中䕶軍簡文帝疾篤桓温上疏薦安宜受顧命帝晏駕<lb/>
温入赴山陵止新亭大陳兵衛將移晉室呼安及王坦<lb/>
<pb n="KR3k0013_WYG_850-9b"/>
之欲於坐害之坦之甚懼問計於安安神色不變曰晉<lb/>
祚存亡在此一行既見溫坦之流汗沾衣倒執手板安<lb/>
從容就席坐定謂温曰安聞諸侯有道守在四鄰明公<lb/>
何須壁後置人耶温笑曰正自不能不爾耳遂笑語移<lb/>
日坦之與安初齊名至是方知坦之之劣<lb/>
謝萬嘗與蔡系送客於征虜亭與系争言系推萬落牀<lb/>
冠帽傾脱萬徐拂衣就席神意自若坐定謂系曰卿幾<lb/>
壊我面系曰本不為卿面計然俱不以介意時亦以此<lb/>
<pb n="KR3k0013_WYG_850-10a"/>
稱之弱冠辟司徒椽後至豫州刺史<lb/>
王獻之嘗與兄徽之共在一室忽然火發徽之遽走不<lb/>
遑取履獻之神色恬然徐呼左右扶出夜卧齋中而有<lb/>
偷人入其室盜物都盡獻之徐曰偷兒青氊我家舊物<lb/>
可特置之羣盜驚走起家州主簿<lb/>
阮孚字遙集初祖約性好財孚性好屐同是累而未判<lb/>
其得失有詣約正見料財物客至屏當不盡餘兩小簏<lb/>
以着背後傾身障之意未能平或有詣阮正見自蠟屐<lb/>
<pb n="KR3k0013_WYG_850-10b"/>
因自歎曰未知一生當著幾量屐神色甚閒暢於是勝<lb/>
負始分孚後為侍中<lb/>
謝鯤字㓜輿惠帝永興中長沙王乂入輔政時有疾鯤<lb/>
者言將出奔乂欲鞭之鯤解衣就罸曾無忤容既捨之<lb/>
又無喜色太傅東海王越聞其名辟為掾任達不拘尋<lb/>
坐家僮取官槖除名於時名士王𤣥阮脩之徒並以鯤<lb/>
初登相府便至黜辱為之歎恨鯤聞之方清歌鼔琴不<lb/>
以屑意莫不服其逺暢而恬於榮辱<lb/>
<pb n="KR3k0013_WYG_850-11a"/>
桓石秀為江州刺史嘗從叔文冲獵登九井山徒旅甚<lb/>
盛觀之者傾坐石秀未嘗屬目止嘯詠而已<lb/>
前秦王猛懐姿雋偉博學好兵書謹重嚴毅器度雄逺<lb/>
細事不干其慮自不參其神契略不與交通是以浮華<lb/>
之士咸輕而笑之猛攸然自得不以屑懐後至丞相司<lb/>
徒<lb/>
宋羊欣起家輔國參軍府解還家晉隆安中朝廷漸亂<lb/>
欣優游私門不復進仕㑹嵇王世子元顯每使欣書扇<lb/>
<pb n="KR3k0013_WYG_850-11b"/>
辭不奉命元顯怒乃以為其後軍府舎人此職本用寒<lb/>
人欣意貌恬然不以髙卑見色論者稱焉<lb/>
王惠為征虜長史㓜而夷簡嘗臨曲水風雨暴至坐者<lb/>
皆馳散惠徐起姿致不異常日<lb/>
謝𢎞微從叔峻無後以𢎞微為嗣安帝義熙初襲峻爵<lb/>
建昌縣侯𢎞微家素貧儉而所係豐泰惟受書數千卷<lb/>
國史數人而已遺財祿秩一不闗預叔父混聞而驚歎<lb/>
謂國郎中令漆凱之曰建昌國祿本應與北舎共之國<lb/>
<pb n="KR3k0013_WYG_850-12a"/>
侯既不屑意今可依常分送𢎞微重違混言乃少有所<lb/>
受後至侍中<lb/>
劉秀之年十歲許與諸兒戯於前渚忽有大蛇来勢甚<lb/>
猛莫不顛沛驚呼秀之獨不動衆並異焉後為安北將<lb/>
軍雍州刺史<lb/>
南齊褚淵父湛之尚宋文帝女南郡公主湛之卒淵悉<lb/>
推與弟澄兩厨寳物在淵所生郭氏間嫡母吳郡王求<lb/>
之郭欲不與淵曰但令淵在何患無物猶不許淵流涕<lb/>
<pb n="KR3k0013_WYG_850-12b"/>
固請乃從之淵和雅有器度不妄舉動宅嘗失火煙焰<lb/>
甚逼左右驚擾淵神色怡然索轝徐去後至司徒<lb/>
蕭惠基為黄門郎善隸書及變棊太祖與之情好相得<lb/>
早相器遇桂陽之役惠基姊為休範妃太祖謂之曰卿<lb/>
家桂陽遂復作賊太祖頓新亭壘以惠基為軍副惠基<lb/>
弟惠郎親為休範攻戰惠基在城内了不自疑出為豫<lb/>
章太守還為吏部郎中袁粲劉秉起兵夕太祖以秉惠<lb/>
基妹夫時直在侍中省遣王敬則觀言指趣見惠基安<lb/>
<pb n="KR3k0013_WYG_850-13a"/>
靜不與秉相知繇是益加恩信<lb/>
張緒清簡寡欲及為尚書倉部郎都令史詳郡縣米事<lb/>
緒蕭然直視都不以經意<lb/>
王敬則為吳興太守出行從市過見屠肉枅歎曰吳興<lb/>
昔無此枅是我少時在此作也<lb/>
張融為封溪令廣越嶂嶮獠賊執融將殺食之融神色<lb/>
不動方作雒生詠賊異之而不害也<lb/>
謝瀹為吏部尚書高宗廢鬱林領兵入殿左右驚走報<lb/>
<pb n="KR3k0013_WYG_850-13b"/>
瀹瀹與客圍碁每下子輒云其當有意竟局乃還齋卧<lb/>
竟不問外事也<lb/>
王騫太尉儉之子為黄門郎司徒右長史性凝簡不狎<lb/>
當世嘗從容謂諸子曰吾家門户所謂素族自可隨流<lb/>
平進不須茍求也<lb/>
宋吕僧珎南兖州人為本州刺史姊適于氏住在市西小<lb/>
屋臨路與列肆雜僧珎嘗導從鹵簿到其宅不以為恥<lb/>
羊侃為都官尚書嘗南還至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>口有客張孺才醉於船林<lb/>
<pb n="KR3k0013_WYG_850-14a"/>
中失火燒七十餘艘金帛不可勝數侃不恚意孺才慚<lb/>
懼逃匿侃慰諭如舊<lb/>
張率仕至新安太守博奕嗜酒事寛度於家務尤忘懷<lb/>
在新安遣家僮載米三千石還吳宅旣至遂耗大半率<lb/>
問其故答曰雀䑕耗也率笑而言曰壯哉雀鼠竟不研<lb/>
問<lb/>
王泰㓜敏悟既長通和温雅淡人罕見其喜愠之色官<lb/>
至吏部尚書<lb/>
<pb n="KR3k0013_WYG_850-14b"/>
劉孺幼聰敏既長美風彩性通和雖家人罕見其喜愠<lb/>
官至吏部尚書<lb/>
後梁宋如周南陽人有才學容止詳雅以府僚隨宣帝<lb/>
厯黄門散騎嘗有訴事於如周謂為經如作州官也乃<lb/>
曰某有屈滯故来訴如州官如周曰爾何小人敢呼我<lb/>
名其人慙謝曰祇言如州官作如周不知如州官名如<lb/>
周早知如州官名如周不敢喚如州官作如周如周乃<lb/>
笑曰令卿自責見侮反深衆咸服其寛雅<lb/>
<pb n="KR3k0013_WYG_850-15a"/>
梁蕭引方正有器局為西昌侯儀同主簿引以侯景之<lb/>
亂奔嶺表時始興人歐陽頠為衡州刺史引徃依焉頠<lb/>
後官為廣州病死子紇領其衆引毎疑紇有異因事規<lb/>
正繇是情禮漸疎及紇舉兵反時京都士人岑之敬公<lb/>
孫挺等並皆惶駭惟引恬然謂之敬等曰管幼安袁曜<lb/>
卿亦但安耳君子正身以明道直己以行義亦復何憂<lb/>
懼乎後至建康令<lb/>
後魏甄琛為陽平王衛軍府長史時母極令崔康為衛<lb/>
<pb n="KR3k0013_WYG_850-15b"/>
軍府錄事參軍因公事言競之間康以拳擊琛墜於牀<lb/>
下琛以本縣長笑而不論<lb/>
髙允為尚書散騎常侍中黄門蘇興夀嘗云共允按事<lb/>
三年未嘗見其怒色<lb/>
崔挺為光州刺史北海王祥為司徒錄尚書事以挺為<lb/>
司馬挺固辭不免世人皆歎其屈而挺處之夷然<lb/>
崔光為侍中少有大度喜怒不見於色有毁惡之者必<lb/>
善言以報之雖見誣謗終不自申曲直<lb/>
<pb n="KR3k0013_WYG_850-16a"/>
溫子昇為正員外郎兼中書舎人荘帝殺爾朱榮也子<lb/>
昇預謀當時赦詔子昇詞也榮入内遇子昇把詔書問<lb/>
是何文書子昇顔色不變曰勅榮不視之<lb/>
北齊王晞為太子太傅時百官嘗賜射晞中的當得絹<lb/>
為不書箭有司不與晞陶陶然曰我今可謂武有餘文<lb/>
不足矣<lb/>
後周趙善性後魏文帝大統三年轉左僕射兼侍中監<lb/>
著作領太子詹事善性溫恭有器局雖位居端右而愈<lb/>
<pb n="KR3k0013_WYG_850-16b"/>
自謙退其職務克舉則曰某官之力若有罪責則曰善<lb/>
性之咎也時人稱其有公輔之量<lb/>
隋栁機初仕周與族人文成公昻俱歴顯要開皇中並<lb/>
為外職楊素時為納言方用事因文帝賜宴素戲曰二<lb/>
栁俱摧孤楊獨聳坐者歡笑機竟無言官至冀州刺史<lb/>
李士謙初為魏廣平開府參軍後厯周隋不復仕官其<lb/>
奴嘗與鄉人董震因醉角力震扼其喉斃於手下震惶<lb/>
懼請罪士謙謂之曰卿本無殺心何為相謝然可逺去<lb/>
<pb n="KR3k0013_WYG_850-17a"/>
無為吏之所拘性寛厚皆此類也又毎以賑施為務至<lb/>
春出糧種分給貧乏趙郡農民徳之撫其子孫曰此乃<lb/>
李參軍遺惠也或謂士謙曰子多隂徳士謙曰所謂隂<lb/>
徳者何猶耳鳴已獨聞之人無知者今吾所作吾子皆<lb/>
知何隂徳之有<lb/>
唐王珪貞觀中厯侍中禮部尚書性寛裕不尚苛察其<lb/>
於官事務舉綱維禁姦枉去甚泰而已於僕妾亦不見<lb/>
喜怒之容<lb/>
<pb n="KR3k0013_WYG_850-17b"/>
戴至徳髙宗朝為僕射與劉仁軌更日受訟詞嘗有老<lb/>
母經省陳詞至徳以收牒省視老母前曰本謂是解事<lb/>
僕射請卻付牒来至徳笑而還議之者尤稱其長者焉<lb/>
蘇良嗣為雒州長史以妻妹犯贓左遷冀州刺史妻妹<lb/>
事釋詣良嗣初無恨色謂之曰牧守遷轉是常不聞所<lb/>
累也<lb/>
裴行儉為尚書聞喜縣公嘗令醫人合藥請犀角麝香<lb/>
送者誤遺失已而惶懼潛竄又有勅賜馬及新安令史<lb/>
<pb n="KR3k0013_WYG_850-18a"/>
輒馳馬驟倒鞍破令史亦逃行儉並委所親招到謂曰<lb/>
爾曹豈相輕耶皆錯誤耳待之如故初平都支遮匐大<lb/>
獲瓌寳番酋將士願觀之行儉因宴設徧出厯示有瑪<lb/>
瑙盤廣二尺餘文彩殊絶軍吏王休烈捧盤厯階趨進<lb/>
誤躡衣足跌便倒盤亦隨碎休烈驚惶叩頭流血行儉<lb/>
笑而謂曰爾非故也何至於是不形顔色<lb/>
魏元忠為雒陽令陷周興獄詣市將刑則天以元忠有<lb/>
討平敬業功特免死配流貴州時承勅者將至市先令<lb/>
<pb n="KR3k0013_WYG_850-18b"/>
傳呼監刑者遽釋元忠令起元忠曰未知勅虚實豈可<lb/>
造次徐待宣勅然後起謝觀者咸歎其臨刑而神色不<lb/>
撓<lb/>
李勉為江西觀察使部人有父病以蠱道為木偶人署<lb/>
勉名位瘞於其壠或發以告曰為父禳災亦可矜也捨<lb/>
之<lb/>
王播為殿中歴侍御史貞元末幸臣李實為京兆尹恃<lb/>
㤙頗横嘗遇播於途不避故事尹避臺官播移文詆之<lb/>
<pb n="KR3k0013_WYG_850-19a"/>
實怒後奏播為三原令欲挫之播受命趣府詣謝盡府<lb/>
縣之儀<lb/>
歸登寛博容物嘗使僮飼馬馬蹄之僮怒擊折馬足登<lb/>
知而不責晚年頗好服食有饋金石之藥者且云嘗之<lb/>
矣登服之不疑藥發毒幾死方訊之云未之嘗也他人<lb/>
為之怒登視之無愠色嘗慕陸象先為人議者亦以為<lb/>
近之後卒於工部尚書<lb/>
劉濟為范陽節度使少異常童居室焚人皆驚救而濟<lb/>
<pb n="KR3k0013_WYG_850-19b"/>
從容出户衆甚異之<lb/>
晉姚顗少惷敦厚靡事容貌任其自然流輩未之重惟<lb/>
中條山司空圖唐季之名士也深器之以女妻焉顗性<lb/>
仁恕多為僕妾所欺心亦察之而不能面折終身無喜<lb/>
怒不知錢百之為陌<hi>音伯</hi>黍百之為銖凡家人市貨百物<lb/>
入増其倍出減其半不詢其繇無擔石之儲心不隕穫<lb/>
顗終户部尚書<lb/>
桑維翰少時所居嘗有魑魅家人常畏之維翰徃往被<lb/>
<pb n="KR3k0013_WYG_850-20a"/>
竊其衣撮其巾櫛而未嘗改容官至中書令<lb/>
翟光鄴有器度愼密敦厚出於天然喜慍不形於色仕<lb/>
至樞密副使<lb/>
鄭仁誨髙祖時為樞密使仁誨幼事唐驍將陳紹光恃<lb/>
勇使酒嘗乘醉抽佩劍將剸刃於仁誨左右無不奔避<lb/>
惟仁誨端立以俟畧無懼色紹光因擲劒於地謂仁誨<lb/>
曰汝有此器度必當享人間富貴及紹光典郡仁誨累<lb/>
為右職<lb/>
<pb n="KR3k0013_WYG_850-20b"/>
周薛仁謙初仕後唐為通事舍人隨荘宗入汴仁謙有<lb/>
舊第為梁朝六宅使李賓所據時賓逺適而仁謙復得<lb/>
其第人且告賓之家屬厚藏金帛在其第内仁謙立命<lb/>
賓親族盡出所藏而後入焉論者美之<lb/>
　　　才敏<lb/>
昔人有言曰人所以尚干將鏌邪者貴於立斷也所以<lb/>
尚騏驥者為其立志也若夫五材鍾秀大雅旁達神幾<lb/>
内照符采外發在心為志出言有章故能為時輩之所<lb/>
<pb n="KR3k0013_WYG_850-21a"/>
推應公家之所用或凴几口占舉筆便就文無加㸃有<lb/>
同宿構固可謂敏則有功者矣其於抒情藻思競竒角<lb/>
勝刻燭為限如流不竭以自衒鬻者亦何代無其人哉<lb/>
漢陳遵為河南太守既至官嘗遣從吏西召善書吏十<lb/>
人於前治私書謝京師故人遵馮几口占書吏且省官<lb/>
事<hi>占隠度也占吏隠其辭以授也</hi>書數百封親屬各有意河南大驚<hi>又云</hi>
<hi>遵略渉傳記贍於文辭<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>善書與人尺牘主皆藏去</hi>
後漢禰衡少有才辯至荆州劉表及荆州士大夫甚賓<lb/>
<pb n="KR3k0013_WYG_850-21b"/>
禮之文章言議非衡不定表嘗與諸文人共草章奏竝<lb/>
極其才思時衡出還見文開省未周因毁以抵地<hi>抵擲也</hi>
表憮然為駭<hi>憮然怪之也</hi>衡乃求筆札須臾立成辭義可觀<lb/>
表大恱益重之黄祖子射大㑹賓客人有獻鸚鵡者射<lb/>
舉巵於衡曰願先生賦之以娛嘉賓衡攬筆而作文無<lb/>
加㸃辭采甚麗<lb/>
魏王粲善屬文舉筆便成無所改定以為宿構然正復<lb/>
精意覃思亦無加也著書賦議論垂六十篇官至侍中<lb/>
<pb n="KR3k0013_WYG_850-22a"/>
徐幹總識洽聞操翰成章為五官將文學<lb/>
蜀費禕使吳大帝嘗饗禕禕停食餅索筆作麥賦諸葛<lb/>
恪亦請筆作磨賦咸稱善焉官至大將軍<lb/>
晉阮籍為步兵校尉初文帝譲九錫公卿將勸進使籍<lb/>
為辭籍沈醉忘作臨詣府使取之見籍方據案醉眠使<lb/>
者以告籍便書案使寫之無所改竄辭甚清壮為時所<lb/>
重<lb/>
孫惠為東海王越記室專掌文疏復補司空從事中郎<lb/>
<pb n="KR3k0013_WYG_850-22b"/>
越誅周穆等夜召參軍王廙造表戰懼壞數紙不成時<lb/>
惠不在越歎曰孫中郎在表久就矣越遷太傅以惠為<lb/>
軍諮祭酒數諮訪得失每造書檄越或驛馬催之應命<lb/>
立成皆有文彩<lb/>
嵇含為郎中𢎞農王粹以貴公子尚主館宇甚盛圗荘<lb/>
周於室廣集朝士使含為之讚含援筆為弔文文不加<lb/>
㸃<lb/>
陶侃為荆州刺史逺近書疏莫不手答筆翰如流<lb/>
<pb n="KR3k0013_WYG_850-23a"/>
袁宏為大司馬桓温府記室温重其文筆専總書記後<lb/>
為東征賦賦末列稱過江諸名徳而獨不載桓彝時伏<lb/>
滔先在溫府又與宏善苦諫之宏笑而不荅溫知之甚<lb/>
忿而憚宏一時文宗不欲令人顯問後游青山飲歸命<lb/>
宏同載衆為之懼行數里問宏云聞君作東征賦多稱<lb/>
先賢何故不及家君宏荅曰尊公稱謂非下官敢專既<lb/>
未遑啟不敢顯之耳温慮不實乃曰君欲為何辭宏即<lb/>
荅云風鑒散朗或援或引身雖可亡道不可殞宜城之<lb/>
<pb n="KR3k0013_WYG_850-23b"/>
節信義為允温泫然而止宏賦又不及陶侃侃子胡奴<lb/>
嘗於曲室抽刄問宏曰家公勲跡如此君賦云何相忽<lb/>
宏窘急荅曰我已盛述尊公何乃言無因曰精金百汰<lb/>
在割能斷功以濟時職思静亂長沙之勲為史所贊胡<lb/>
奴乃止<lb/>
宋劉穆之初為髙祖太尉主簿穆之與朱齡石並便尺<lb/>
牘嘗於髙祖坐與齡石答書自旦至日中穆之得百函<lb/>
齡石得八十函而穆之應對無廢也<lb/>
<pb n="KR3k0013_WYG_850-24a"/>
王曇首為晉瑯琊王大司馬屬從髙祖北征行至彰城<lb/>
髙祖大㑹戲馬臺預坐者皆賦詩曇首文先成髙祖覽<lb/>
讀因問曇首兄𢎞曰卿弟何如卿𢎞答曰若但如下官<lb/>
門户何寄髙祖大竒之<lb/>
南齊張融為封溪令浮海至交州於海中作海賦融文<lb/>
辭詭激獨與衆異後還京師以示鎮軍將軍顧凱之凱<lb/>
之曰卿此賦實超𤣥虚但恨不道鹽耳融即求筆註之<lb/>
曰漉沙搆白熬波出素積雪中春飛霜暑露此四句後<lb/>
<pb n="KR3k0013_WYG_850-24b"/>
所足也<lb/>
謝朓為隋王子隆文學子隆在荆州朓因事求還除新<lb/>
安王中軍記室朓牋辭子隆曰朓聞潢汙之水思朝宗<lb/>
而毎竭駑蹇之乘希沃若而中疲何則臯壤搖落對之<lb/>
惆悵岐路東西或以嗚唈况乃服義徒擁歸志莫從邈<lb/>
若墜雨飄以秋蒂朓實庸流行能無算屬天地休明山<lb/>
川受納褒採一介搜揚小善故得捨耒埸圃奉筆兔園<lb/>
東汎三江西浮七澤契濶戎旃從容燕語長裾日曳後<lb/>
<pb n="KR3k0013_WYG_850-25a"/>
乘載脂榮立府廷恩加顔色沐髪晞陽未測涯涘撫臆<lb/>
論報早誓肌骨不悟滄溟未運波臣自蕩渤澥方春旅<lb/>
翮先謝清切藩房寂寥舊篳輕舟反沂弔影獨留白雲<lb/>
在天龍門不見去徳滋永思徳滋深惟待清江可望候<lb/>
歸艎於春渚朱邸方開效蓬心於秋實如其簪屨或存<lb/>
衽席無改雖復身填溝壑猶望妻子知歸攬涕告辭悲<lb/>
来横集時荆州信去倚待朓執筆成文無㸃易<lb/>
蕭文琰蘭陵人丘令楷吳興人江洪濟陽人竟陵王子<lb/>
<pb n="KR3k0013_WYG_850-25b"/>
良嘗夜集學士刻燭為詩四韻者則刻一寸以此為率<lb/>
文琰曰頓燒一寸燭而成四韻詩何難之有乃與令楷<lb/>
江洪等共打銅鉢立韻響滅則詩成皆可觀<lb/>
梁范雲字彦龍少機警有識具善屬文便尺牘下筆輒<lb/>
成未嘗定藁時人毎疑其宿構後至右僕射<lb/>
劉之遴南陽湼陽人舉茂才為太學博士任昉見而異<lb/>
之張稷新除尚書僕射托昉為讓表昉令之遴代作操<lb/>
筆立成昉曰荆南秀氣果有異才後仕必當過僕<lb/>
<pb n="KR3k0013_WYG_850-26a"/>
庾肩吾善屬文及宋子仙破㑹稽購得肩吾欲殺之先<lb/>
謂曰吾聞汝能作詩今可即作若將貸汝命肩吾操筆<lb/>
便成辭采甚美後至散騎常侍中書令<lb/>
陳顧野王吳郡人為梁臨賀王府記室參軍丁憂歸本<lb/>
郡侯景之亂郡將袁君正舉兵赴援文檄皆以委之口<lb/>
占便就未嘗立草<lb/>
趙知禮天水人髙祖之討元景仲也引為記室知禮為<lb/>
文贍速毎占授下筆便就<lb/>
<pb n="KR3k0013_WYG_850-26b"/>
沈不害為通直散騎兼尚書左丞不害治經術善屬文<lb/>
雖博綜墳典而家無卷軸毎製文操筆立成曾無尋撿<lb/>
僕射周𢎞正嘗稱之曰沈生可謂意合聖人乎<lb/>
蕭景厯初仕隋為海陽令侯景之亂客逰京口侯景平<lb/>
髙祖鎮朱方素聞其名以書要之景厯對使人答書筆<lb/>
不停綴文不重改曰蒙降札書曲垂引逮伏覩循逾載<lb/>
深欣暢竊以世求名駿行地能致千里時愛竒寳炤車<lb/>
遂有徑寸但雲咸斯奏自輟巴渝杞梓方彫豈盻樗櫟<lb/>
<pb n="KR3k0013_WYG_850-27a"/>
仰惟明將軍使君侯節下英才挺茂雄姿秀抜運屬時<lb/>
艱志排多難旅衡嶽而綏五嶺滌湘源而派九流帶甲<lb/>
十萬强弩數千誓勤王之師總義夫之力鯨鯢式翦役<lb/>
不踰時氛霧廓清士無血刄雖漢誅祿産舉朝定賴絳<lb/>
侯晉討約峻中外一資陶牧比事論功彼奚足算加以<lb/>
抗威兖服冠蓋通於北門整斾徐方詠歌溢於東道能<lb/>
使邊亭卧鼓行旅露宿巷不拾遺市無異價洋洋乎功<lb/>
徳政化曠古未儔諒非膚淺所能殫述是以天下之人<lb/>
<pb n="KR3k0013_WYG_850-27b"/>
向風慕義接踵披衿雜遝而至矣或帝室英賢貴游令<lb/>
望齊楚秀異荆吳岐嶷武夫則猛氣紛紜雄心四據陸<lb/>
㧞山嶽水斷虬龍六鈞之弓左右馳射萬人之劍短兵<lb/>
交接攻壘若文鴦焚艦如黄葢百戰百勝貔貅為羣文<lb/>
人則通儒偉器雕麗暉煥摛掞絢藻子雲不能抗其筆<lb/>
元瑜無以髙其記尺翰馳而聊城下清談奮而羸軍却<lb/>
復有三河辯客改哀樂於須臾六竒謀士斷變反於倐<lb/>
忽治民如子賤踐境有成折獄如仲由片辭從理直言<lb/>
<pb n="KR3k0013_WYG_850-28a"/>
如毛遂能挫主威御史若相如不辱君命懐仁抱義感<lb/>
恩徇已誠斷黄金精貫白日海内雄賢牢籠斯備明將<lb/>
軍徹鞍下馬推案上食申爵以榮之築館以安之輕財<lb/>
重器卑躬厚士盛矣哉抑又聞之戰國將相咸推引賓<lb/>
游中代嶽牧不盛延僚友濟濟多士所以成將軍之貴<lb/>
俱量能㧞實稱才任使圎行方止各盡其宜受委責成<lb/>
誰不畢力至如走賤意庸人耳秋冬讀書終慙專學刀<lb/>
筆為吏竟闕異籌衡門衰素無所聞達薄官輕資焉能<lb/>
<pb n="KR3k0013_WYG_850-28b"/>
逺大自陽九遘屯天步難阻同彼貴仕溺於巨冦亟鄰<lb/>
危殆備踐薄冰今王道中興殷憂啟運獲存微命足為<lb/>
幸甚方欣飲啄是謂来蘇然皇鑾未及宛雒蕪曠四壁<lb/>
固三軍之餘長憂無半菽之産遨遊故人聊為借貸屬<lb/>
此樂土洵美忘歸切服髙義慙謁門下明將軍隆以顔<lb/>
色二三士友假其餘論菅蒯不棄折簡賜留欲以鷄鶩<lb/>
厠鴛鴻於池沼将移瓦礫參金碧之聲價昔折脇遊秦<lb/>
忽逢盻採擔登入趙便致留連今雖羈旅方之非逺丘林<lb/>
<pb n="KR3k0013_WYG_850-29a"/>
之賁何用克堪但眇眇纎蘿慿喬松以自聳蠢蠢輕蚋託<lb/>
驂尾而逺鶩切不自涯願備下走且為腹背之毛脱充<lb/>
鳴吠之數増勞改觀為幸已多海不厭深山不讓高敢<lb/>
布心腹惟將軍覽焉高祖得書甚加欽賞即日授記室参<lb/>
軍及武帝將討王僧辯獨與侯安都等數人謀之景歴弗之<lb/>
知部分既畢召令草檄景歴援筆立成辭義感激事皆稱旨<lb/>
後魏高閭字閻士漁陽雍奴人早孤少好學博綜經史<lb/>
文才雋偉下筆成章後至散騎常侍吏部尚書<lb/>
<pb n="KR3k0013_WYG_850-29b"/>
李苗解鼓琴好文詠史牘之敏當世罕及後至通直散<lb/>
騎常侍<lb/>
祖瑩為尚書三公郎尚書令王肅曽於省中詠悲<lb/>
平城詩云悲平城驅馬入雲中隂山嘗晦雪荒松無<lb/>
罷風彭城王勰甚歎其美欲使肅更詠乃失語云王公<lb/>
吟詠情性聲律俱佳可更為誦悲彭城詩肅因戲勰云<lb/>
何意悲平城而悲彭城也勰有慙色瑩在座即云亦有<lb/>
悲彭城王公自未見爾肅云可為誦之瑩應聲云悲彭<lb/>
<pb n="KR3k0013_WYG_850-30a"/>
城四面楚歌起屍積石梁亭血流雎水裏肅甚嗟賞之<lb/>
勰亦大悦退謂瑩曰卿定是神口今日若不得卿幾為<lb/>
吳子所屈<lb/>
邢邵文章典麗既贍且速為著作佐郎深為領軍元乂<lb/>
所禮乂新遷尚書令李神雋與袁翻在席乂令邵作謝<lb/>
表須臾便就以示諸賓神雋曰邢邵此表足使袁公變<lb/>
色<lb/>
北齊孫搴為行臺郎以文才著稱時孫騰以宗情薦之<lb/>
<pb n="KR3k0013_WYG_850-30b"/>
未被知也㑹武帝西討登風陵令中外府司馬李義深<lb/>
相府城局李士畧共作檄文二人皆辭請以搴自代帝<lb/>
引搴入帳自為搴吹火催促之搴援筆立成其文甚美<lb/>
帝大悦即署相府主簿專典文筆<lb/>
陸卭為中書侍郎兼太子洗馬自梁魏通和嵗有交聘<lb/>
卭每兼官讌按在席賦詩援筆先成雖未能盡工以敏<lb/>
速見美<lb/>
後周盧柔初為文帝從事中郎蘇綽掌機密時沙苑之<lb/>
<pb n="KR3k0013_WYG_850-31a"/>
後大軍屢㨗汝穎之間多舉兵来附書翰徃反日百餘<lb/>
牒柔随機報答皆合事宜<lb/>
宗懍初仕梁為元帝荆州記室嘗夕被召宿乃使製襲<lb/>
川廟碑一夜便就詰朝呈上帝歎美之<lb/>
隋李徳林初在北齊任城王湝薦徳林於尚書令楊遵<lb/>
彦遵彦即命徳林製讓尚書令表援筆立成不加治㸃<lb/>
因大相賞異後為髙祖丞相府屬未幾而三方亂軍書<lb/>
羽檄朝夕填委一日之中動逾百數或機速競發口授<lb/>
<pb n="KR3k0013_WYG_850-31b"/>
數人文意百端不加治㸃<lb/>
杜正𤣥開皇末舉秀才尚書試方畧正𤣥應對如響下<lb/>
筆成章僕射楊素負才傲物正𤣥抗詞酧對無所屈撓<lb/>
素甚不悦久之㑹林邑獻白鸚鵡素促召𤣥使者相望<lb/>
及至即令作賦正𤣥倉卒之際援筆成章素見文不加<lb/>
㸃始異之因令更擬諸雜文筆十有餘條又皆立成而<lb/>
辭理華贍素乃歎曰此真秀才吾不及之也<lb/>
唐岑文本性沈敏善屬文其父之象隋邯鄲令坐事不<lb/>
<pb n="KR3k0013_WYG_850-32a"/>
得申文本詣司𨽻稱寃時年十四辭情甚切占對閒雅<lb/>
人皆異之令作蓮花賦下筆便就合臺嗟賞其父竟雪<lb/>
由是知名後為中書令<lb/>
賀知章以秘書監歸晚年尤縦無復規檢自號四明狂<lb/>
客又稱秘書外監遨遊里巷醉後屬詞動成卷軸文不<lb/>
加㸃咸有可觀<lb/>
孫逖幼而英俊文思敏速始年十五謁雍州長史崔日<lb/>
用日用小之令為土火爐賦握翰即成辭理典贍日用<lb/>
<pb n="KR3k0013_WYG_850-32b"/>
覽之駭然遂為㤀年之交後為中書舎人<lb/>
韓臯字仲聞父滉檢校左僕射平章事臯為考功員外郎<lb/>
丁父艱徳宗遣中人就第慰問仍宣令論譔滉之事業<lb/>
臯號泣承命立草數千言徳宗嘉之<lb/>
張涉河中人早以經學為儒官嘗日試萬言故人呼為<lb/>
張萬言後至散騎常侍<lb/>
　<lb/>
　冊府元龜卷八百五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百四十三</head>
    <p>
<pb n="KR3k0013_WYG_943-1a"/>
欽定四庫全書<lb/>
　册府元龜卷九百四十三　宋　王欽若等　撰<lb/>
　　總錄部<lb/>
　　　不誼<lb/>
夫人者最萬物之靈誼者居五行之一故行誼者必克<lb/>
己恕物急病讓夷固其窮不可以利誘守其節不可以<lb/>
兵刼如斯而已矣乃有反道敗徳壞法亂紀傾險其行<lb/>
邪僻其心遺骨肉之親棄故舊之好背乎僚友之惠忘<lb/>
<pb n="KR3k0013_WYG_943-1b"/>
其所事之恩因利乘便竊發搆難或肆其慘毒或寘諸<lb/>
刑辟或縱行離間之術或靡顧翻覆之迹擁已自恣蹈<lb/>
害無悔歴代之下比比而有故古人有言曰不恥不仁<lb/>
不畏不誼其斯人之謂乎<lb/>
子伯季子衞大夫也魯哀公十六年衞侯飲孔悝酒于<lb/>
平陽<hi>東郡燕縣東北有平陽亭</hi>重酬之大夫皆有納焉<hi>納財賄也</hi>醉而送<lb/>
之夜半而遣之<hi>夜遣者慚負孔悝不欲令人見</hi>載伯姬於平陽而行<hi>載其</hi>
<hi>母俱去</hi>及西門<hi>平陽/門</hi>使貳車反祏於西圃<hi>使副車還取廟主西圃孔氏廟</hi>
<pb n="KR3k0013_WYG_943-2a"/>
<hi>所在祏藏主石函</hi>子伯季子初為孔氏臣新登于公<hi>升為大夫</hi>請追<lb/>
之遇載祏者殺而乘其車<hi>子伯殺載祏者</hi>許公為反祏<hi>孔悝怪載祏者</hi>
<hi>久不來使公為反逆之</hi>遇之曰與不仁人争明無不勝<hi>不仁人謂子伯季子</hi>
<hi>也明無不勝言必勝</hi>必使先射射三發皆遠許為許為射之殪<hi>傳言</hi>
<hi>子伯不仁所以死也</hi>或以其車從<hi>從為公</hi>得祏於櫜中孔悝出奔宋<lb/>
吴起者衞人也好用兵嘗學於曾子事魯君齊人攻魯<lb/>
魯欲將吴起吴起娶齊女為妻而魯疑之吴起於是欲<lb/>
就名遂殺其妻以明不與齊也魯卒以為將而攻齊大<lb/>
<pb n="KR3k0013_WYG_943-2b"/>
破之<lb/>
漢韓信既徙為楚王都下邳項王亡將鍾離昧<hi>昧音莫曷反</hi>
家在伊廬<hi>東海朐南有此邑</hi>素與信善項王敗昧亡歸信漢怨<lb/>
昧聞在楚詔楚捕之信初之國行縣邑陳兵出入<hi>行音下更</hi>
<hi>反</hi>有變告信欲反<hi>凡言變告者謂/告非常之事</hi>書聞<hi>聞於天子</hi>帝患之用<lb/>
陳平謀偽游於雲夢者實欲襲信信弗知高祖且至楚<lb/>
信欲發兵自度無罪<hi>度音大各反</hi>欲謁帝恐見禽人或說信<lb/>
曰斬昧謁上上必喜亡患信見昧計事昧曰漢所以不<lb/>
<pb n="KR3k0013_WYG_943-3a"/>
擊取楚以昧在公若欲捕我自媚漢吾今死公隨手亡<lb/>
矣乃罵信曰公非長者卒自剄信持其首謁於陳高祖<lb/>
令武士縛信載後車械信至雒陽赦以為淮隂侯<lb/>
樓䕶為廣漢太守元始中王莾為安漢公專政莾長子<lb/>
宇與妻兄呂寛謀以血塗莾第門欲懼莾令歸政發覺<lb/>
莾大怒殺宇而呂寛亡寛父素與䕶相知寛至廣漢過<lb/>
䕶不以事實語也到數日名捕寛詔書至<hi>舉姓名而捕之也</hi>護<lb/>
執寛莾大喜徴護入為前煇光<hi>莾分三輔置前煇光後承烈以護為之煇音暉</hi>
<pb n="KR3k0013_WYG_943-3b"/>
封息鄉侯列於九卿<lb/>
後漢隗囂字季孟天水成紀人也囂季父崔素豪俠能<lb/>
得衆聞更始立王莾兵連敗遂聚衆數千人乃與兄義<lb/>
及上邽人楊廣等共推囂為上將軍崔為白虎將軍義<lb/>
為左將軍更始二年徴囂與崔及義至長安更始以囂<lb/>
為右將軍崔義皆即舊號其冬崔義謀欲叛歸囂懼并<lb/>
禍即以事告之崔義誅死更始感囂忠以為御史大夫<lb/>
子密者彭寵之蒼頭也彭寵反自立為燕王建武五年<lb/>
<pb n="KR3k0013_WYG_943-4a"/>
春寵齋獨在便室<hi>便坐之室非正室也</hi>子密等三人因寵卧寐共<lb/>
縛著牀告外吏云大王齋禁皆使吏休偽稱寵命敎收<lb/>
縳奴婢各置一處又以寵命呼其妻妻入大驚<hi>東觀記曰妻入</hi>
<hi>驚曰奴反奴乃捽其妻頭擊其頰</hi>寵急呼曰趣為寵寵謂守奴曰若小<lb/>
兒我素所愛也今為子密所廹刼爾解我縳當以女妹<lb/>
妻汝家中財物皆與若小奴意欲觧之視戸外見子密<lb/>
聽其語遂不敢觧於是收金玉衣物至寵所裝之被馬<lb/>
六匹使妻縫兩縑囊昏夜後觧寵手令作記告城門將<lb/>
<pb n="KR3k0013_WYG_943-4b"/>
軍云今遣子密等至子后蘭卿所速開門出勿稽留之<lb/>
<hi>稽停也</hi>書成即斬寵及妻頭置囊中便持記馳出城因以<lb/>
詣闕封為不義侯<lb/>
呂布字奉先五原郡九原人也以驍武給并州刺史丁<lb/>
原為騎都尉屯河内以布為主簿大見親待靈帝晏駕<lb/>
原將兵詣雒陽與何進謀誅諸黄門拜執金吾進敗董<lb/>
卓卓入京都將為亂欲殺原并其兵衆卓以布見信於<lb/>
原誘布令殺原布斬原首詣卓卓以布為騎都尉甚愛<lb/>
<pb n="KR3k0013_WYG_943-5a"/>
信之誓為父子<lb/>
魏令狐愚為兖州刺史與王陵謀立楚王彪時楊康單<lb/>
固皆豫之及愚先卒康乃發其事於司馬宣王兾得封<lb/>
拜後以辭頗參錯亦并斬臨刑俱出獄固罵康曰老奴<lb/>
汝死自分爾若令死者有知汝何面目以行於地下也<lb/>
王陵坐楚王事司馬宣王誅之其子明山走向太原投<lb/>
親家食親家告吏乃就執<lb/>
蜀許邵為郡功曹先是從兄靖與邵俱知名有人倫盛<lb/>
<pb n="KR3k0013_WYG_943-5b"/>
名私情不叶邵排擯靖不得齒叙<lb/>
吴笮融所為徐州牧陶謙督運及曹公攻陶謙徐土騷<lb/>
動融將男女萬口馬三千匹走廣陵廣陵太守趙昱待<lb/>
以賔禮先是彭城相薛禮為陶謙所偪屯秣陵融利廣<lb/>
陵之衆因酒酣殺昱放兵大畧因載而去<lb/>
媯覽戴員皆吴郡太守盛憲孝廉也大帝殺憲覽員亡<lb/>
匿山中孫翊為丹陽皆禮致之覽為大都督督兵員為<lb/>
郡丞及翊為左右邊洪所害孫河<hi>河字伯海本姓俞孫䇿賜姓孫列之屬籍</hi>
<pb n="KR3k0013_WYG_943-6a"/>
馳赴宛陵責怒覽員以不能全權令使奸變得施二人<lb/>
議曰伯海與將軍疎遠而責我乃爾討虜若來吾屬無<lb/>
遺矣遂殺河使人北迎揚州刺史劉馥令住歴陽以丹<lb/>
陽應之會翊帳下徐元孫高傅嬰等殺覽員<hi>吴歴曰媯覽戴員親</hi>
<hi>近邊洪等數為翊所困嘗欲叛逆因吴主出征遂其奸計也</hi>
晉王如京兆人也遇亂流移至宛濳結諸無頼少年衆<lb/>
至四五萬自號大將軍軍既敗歸于王敦敦從弟稜愛<lb/>
如驍武請敦配已麾下敦曰此軰虓險難畜汝性忌急<lb/>
<pb n="KR3k0013_WYG_943-6b"/>
不能容飬更成禍端稜固請與之稜置諸左右甚加寵<lb/>
遇如數與敦諸將角射屢鬬爭為過稜果不容而杖之<lb/>
如甚以為恥初敦有不臣之迹稜每諫之敦嘗怒其異<lb/>
已及敦聞如為稜所辱密使人激怒之勸令殺稜如詣<lb/>
稜因間宴請舞劔為歡稜從之如於是舞刀為戲漸漸<lb/>
來前稜惡而呵之不止叱左右使牽去如直前害稜敦<lb/>
聞而陽驚亦捕如誅之<lb/>
杜曾為竟陵太守先是胡亢聚衆竟陵自號楚公假曾<lb/>
<pb n="KR3k0013_WYG_943-7a"/>
為太守曾既殺亢并其衆自稱南中郎將<lb/>
前秦張猗為王兖功曹兖固守博陵與慕容垂相持垂<lb/>
遣將慕容驎攻兖于博陵兖糧竭矢盡猗踰城聚衆應<lb/>
驎兖臨城數之曰卿秦之人也吾卿之君也起衆應賊<lb/>
號稱義兵何名實相悖之甚卿兄往合鄉宗親逐城主<lb/>
天地不容為世大戮身滅未幾卿復續之卿見為吾吏<lb/>
親尋干戈競為戎首為爾君者不亦難乎今人可取卿<lb/>
一切之功寧能忘卿不忠不孝之事古人有云求忠臣<lb/>
<pb n="KR3k0013_WYG_943-7b"/>
必出孝子之門卿母在城不能顧之何忠義之可望惡<lb/>
不絶世卿之謂也不圖中州禮義之邦而卿門風若斯<lb/>
卿去老母如脱屣吾復何論哉既而城陷兖及固安侯<lb/>
苻鑒竝為驎所殺<lb/>
苻師好者纂之弟也苻登之討姚萇使蘭犢率衆數萬<lb/>
自潁陽人子和寧與苻纂首尾將圖長安師好勸其兄<lb/>
稱尊號纂不從乃殺纂自立為秦公蘭犢絶之皆為姚<lb/>
萇所敗<lb/>
<pb n="KR3k0013_WYG_943-8a"/>
南齊劉祥初為臨川王驃騎從事中郎祥兄勑為廣州<lb/>
卒官祥就勑妻求還資事聞朝廷<lb/>
齊人姓周<hi>史不書名</hi>陸超之門生也超之預晉安王議徐𤣥<lb/>
慶欲囚將還都而超之亦端坐待命周謂殺超之當得<lb/>
賞乃伺超之坐自後斬之頭墮而身不僵𤣥慶嘉其節<lb/>
厚備殯斂周又助舉棺未出戸棺墜正壓其頭折死聞<lb/>
之者莫不以為有天道焉<lb/>
于琳之為晉安王子懋中兵參軍即子懋之母阮同産<lb/>
<pb n="KR3k0013_WYG_943-8b"/>
弟也子懋鎮潯陽聞鄱陽隨郡二王見殺欲起兵赴難<lb/>
母阮在都遣書欲密迎上阮阮報琳之為計琳之弟瑶<lb/>
之馳告高宗高宗遣王廣之裴叔業與瑶之先襲潯陽<lb/>
琳之說子懋重賂叔業子懋使琳之往琳之因說叔業<lb/>
請取子懋叔業遣軍主徐𤣥慶將四百人隨琳之入州<lb/>
城僚佐皆奔散琳之從二百人拔刃入齋子懋罵曰小<lb/>
人何忍行此事琳之以袖鄣面使人害之<lb/>
梁羊鵾為侯景庫真都督景以其妹為小妻及景敗鵾<lb/>
<pb n="KR3k0013_WYG_943-9a"/>
密圖之乃隨其東走景於松江戰敗惟餘三舸下海欲<lb/>
向蒙山會景晝寢鵾語海師此中何處有䝉山汝但聽<lb/>
我處分遂直向京口至湖豆洲景覺大驚聞岸上云郭<lb/>
元建猶在廣陵景大喜將依之鵾拔刀叱海師使向京<lb/>
口鵾與王元禮謝答仁弟葳蕤竝景之昵也三人謂景<lb/>
曰我等為王百戰百勝自謂無敵卒至於此豈非天乎<lb/>
今就王乞頭以取富貴景欲透水鵾抽刀斫之景乃走<lb/>
入船中以小刀抉船鵾以矟入刺殺之<lb/>
<pb n="KR3k0013_WYG_943-9b"/>
後魏崔鍾為金紫光禄大夫兄敞亡後鍾貪其財物誣<lb/>
敞息子積等三人非兄之裔辭訴累歲人士嫉之爾朱<lb/>
世隆為尚書令奏除其官終身不齒<lb/>
崔僧淵原妻房氏生二子伯驎伯驥後薄房氏更納平<lb/>
原杜氏僧淵之徙也與杜俱去生四子伯鳳伯龍伯螭<lb/>
伯虯得還之後棄絶房氏遂與杜氏及四子家于青州<lb/>
伯驥與母房氏居于冀州雖往來父間而心存母氏孝<lb/>
慈之道頓阻一門僧淵卒年七十餘伯驎雖往奔赴不<lb/>
<pb n="KR3k0013_WYG_943-10a"/>
敢入家哭沙門寺伯龍性剛躁父亡後與兄伯驎訟競<lb/>
嫡庶竝以刀劔自衞若怨讎焉<lb/>
崔模初事慕容氏後為宋滎陽太守太武神䴥中滑臺<lb/>
平模歸降始模在南妻張氏有二子仲智季柔模至京<lb/>
師賜妻金氏生子幼度仲智等以父隔遠乃聚貨物間<lb/>
託關境規贖模歸其母張氏每謂之曰汝父性懷本自<lb/>
無決必不能來也行人遂以財賄至都當竊模還模果<lb/>
顧念幼度等指幼度謂行人曰吾何忍捨此軰令坐致<lb/>
<pb n="KR3k0013_WYG_943-10b"/>
刑辱當為爾取一人使名位不減於我乃授以申謨謨<lb/>
宋東郡太守與朱修之守滑臺神䴥中被執入國俱得<lb/>
賜妻生子靈度申謨聞此乃棄妻子走還江外靈度刑<lb/>
為閹人<lb/>
崔攸之者道固之兄也道固父輯為太山太守道固賤<lb/>
出適母生攸之目連等輕侮之輯謂攸之曰此兒姿識<lb/>
如此或能興人門户汝等何以輕之攸之等遇之彌薄<lb/>
畧無兄弟之禮時宋孝武帝為徐兖二州刺史得辟他<lb/>
<pb n="KR3k0013_WYG_943-11a"/>
州民為從事輯乃資給道固令其往南既至彭城帝以<lb/>
為從事會青州刺史新除過彭城帝謂之曰崔道固人<lb/>
身如此豈可為寒士至老乎而世人以其偏庶便相陵<lb/>
侮可為歎息青州刺史至州辟為主簿轉治中後為宋<lb/>
文帝諸子參軍事被遣向青州募人長史已下皆詣道<lb/>
固諸兄等逼道固所生母自致酒炙於客前道固驚起<lb/>
接取謂客曰家無人力老親自執劬勞諸客皆知其兄<lb/>
等所作咸起拜謝其母母謂道固曰我賤不足以報貴<lb/>
<pb n="KR3k0013_WYG_943-11b"/>
賔汝宜答拜諸客皆歎羙固母子賤其諸兄<lb/>
穆壽太武時與崔浩等輔政遇諸父兄弟有如僕𨽻夫<lb/>
妻竝共食而令諸父食餕餘其自矜無禮如此為時人<lb/>
所鄙笑<lb/>
王建為左大夫建兄㢠諸子多不順法建具以狀聞㢠<lb/>
父子伏誅<lb/>
李寳凉王暠孫也太武討沮渠無諱寳奉表歸誠累遷<lb/>
鎮北將軍李氏自初入魏人位兼舉因寳子冲寵遇遂<lb/>
<pb n="KR3k0013_WYG_943-12a"/>
為當世盛門而仁義吉凶情禮淺薄期功之服殆無慘<lb/>
容至於窘乏不加拯濟識者以此貶之<lb/>
陸定國娶河東桞氏生子安保後納范陽盧度世女生<lb/>
昕之二室俱為舊族而嫡妾不分定國亡後兩子爭襲<lb/>
父爵僕射李冲有寵於時與度世子泉婚親相好冲遂<lb/>
左右申助之繇是承爵尚主職位赫奕安保沈廢貧賤<lb/>
不免飢寒<lb/>
宼彌為尚書郎為城陽王徽所親待孝莊永安末徽避<lb/>
<pb n="KR3k0013_WYG_943-12b"/>
爾朱兆脫身南走歸命於彌彌不納遣人加害時論深<lb/>
責之<lb/>
盧度世者散騎常侍𤣥之子也𤣥有五子嫡唯度世餘<lb/>
淵敏昶尚皆别生及度世為中書學生以崔浩之難其<lb/>
庶兄弟嘗欲危害之度世常深忿恨及度世有子每誡<lb/>
約令絶妾孽不得使長後患至淵兄弟婢賤生子雖形<lb/>
貌相類皆不舉接為識者所非<lb/>
張彞為光禄大夫既貴大起第宅微號華侈頗侮其疎<lb/>
<pb n="KR3k0013_WYG_943-13a"/>
宗舊戚不甚存紀時有怨憾焉<lb/>
李靜齊州刺史元護之弟也為前將軍性甚貪忌兄亡<lb/>
未斂便剝脱諸妓服玩及餘財物<lb/>
斛斯椿為車騎將軍恒州刺史及爾朱榮之死椿與爾<lb/>
朱度律仲逺等北拒齊獻武王次陽平會爾朱兆與度<lb/>
律等相疑遁還椿後復與度律等同拒義旗敗於韓陵<lb/>
椿謂都督賈顯智等曰若不先執爾朱我等死無類矣<lb/>
遂與顯智等夜於桑下盟約倍道兼行椿入北中城收<lb/>
<pb n="KR3k0013_WYG_943-13b"/>
爾朱部曲盡殺之令長孫稚賈顯智等率數百騎襲爾<lb/>
朱世隆彥伯兄弟斬於閶闔門外椿入雒懸世隆兄弟<lb/>
首於其門樹椿父出見謂椿曰汝與爾朱約為兄今何<lb/>
忍懸其頭於門樹寧不愧負天地乎椿乃傳世隆等首<lb/>
并囚度律天光於齊獻武王<lb/>
馮穆為員外通直散騎常侍穆與叔輔興不和輔興亡<lb/>
贈相州刺史祖載在庭而穆方高車良馬恭受職命言<lb/>
宴滿堂忻笑自若為御史中丞東平王匡所劾<lb/>
<pb n="KR3k0013_WYG_943-14a"/>
裴茂伯為廣平王文學與兄景融别居景融貧窘茂伯<lb/>
了無賑恤殆同行路世以此貶薄之<lb/>
李洪之為秦益二州刺史洪之微時妻張氏助洪之經<lb/>
營資産自貧至貴多所補益有男女幾十人洪之後得<lb/>
劉氏劉芳從妹也洪之欽重而疎薄張氏為兩宅别居<lb/>
偏厚劉子繇是二妻妬競互相訟詛兩宅母子往來如<lb/>
讎及<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>西州以劉自隨<lb/>
高遵字世禮渤海蓨人父濟隂太守遵賤出其兄矯等<lb/>
<pb n="KR3k0013_WYG_943-14b"/>
嘗欺侮之及父亡不令在䘮位遵為立忠將軍齊州刺<lb/>
史建節歴本州宗鄉改觀而矯等彌妬毁之遵為中書<lb/>
侍郎弟次文雖無官位而貲産巨萬遵每責其失而結<lb/>
憾於遵吉凶不相及時論責之<lb/>
北齊陳元康為高祖相府功曹參軍時魏尚書僕射范<lb/>
陽盧道處女為右衞將軍郭瓊子婦瓊以死罪没官高<lb/>
祖啓以賜元康為妻元康乃棄故婦李氏識者非之<lb/>
薛琡為尚書僕射乆在省闥閑明簿領然天性險忌情<lb/>
<pb n="KR3k0013_WYG_943-15a"/>
義不篤魏東平王元康妾張氏婬逸放恣琡初與姦通<lb/>
後納以為婦咸共謗之逐前妻于氏不認其子怨家内<lb/>
忿競相告列深為世所譏鄙<lb/>
韋子粲字暉茂京兆人佐郡功曹史累遷為大行臺郎<lb/>
中從爾朱天光平關右周武入關以為南汾州刺史神<lb/>
武命將出討城陷子弟俱被獲送晉陽䝉放免以粲為<lb/>
并州長史累遷豫州刺史卒初子粲兄弟十三人子姪<lb/>
親屬闔門百口悉在西魏以子粲陷城不能死難多致<lb/>
<pb n="KR3k0013_WYG_943-15b"/>
誅滅歸國獲存唯與弟道諧二人而已諧與粲俱入國<lb/>
粲富之後遂特棄道諧令其異居所得廪禄畧不相及<lb/>
其不顧恩義如此<lb/>
李訢獻文帝時為湘州刺史以貪黷被告尚書李敷與<lb/>
訢少長相好每左右之及訢就劾有司諷訢告敷隱罪<lb/>
可得自全又趙郡范摽具條列敷兄弟事狀有司以聞<lb/>
敷坐得罪詔列訢貪冒罪應死以糾李敷兄弟故得降<lb/>
免有司百鞭髠刑配為厮役後訢為太倉尚書亦信任<lb/>
<pb n="KR3k0013_WYG_943-16a"/>
摽腹心之事皆以告之摽以無功起家拜盧奴令及明<lb/>
太后臨朝摽知后忿訢又知内外疾之會鎮南人告訢<lb/>
外叛乃徵訢至京師言其叛狀訢曰無之引摽證訢言<lb/>
爾妄云知我吾又何名雖然爾不顧余之厚徳而忍為<lb/>
此不仁甚矣摽曰何若李敷之徳於公公昔忍於敷摽<lb/>
今敢不忍於公乎遂見誅<lb/>
楊寛邯鄲人也楊愔父津為并州刺史北道大行臺愔<lb/>
隨之任寛求義從出藩愔請津納之俄而孝莊幽殁愔<lb/>
<pb n="KR3k0013_WYG_943-16b"/>
時適欲還都行達邯鄲過楊寛家為寛所執至湘州見<lb/>
刺史劉誕以愔名家盛徳甚相嗟念付長史慕容白澤<lb/>
禁止焉<lb/>
元景安永之子也永兄杜襲爵陳留王杜卒子景皓嗣<lb/>
天保時諸元帝室親近者多被誅戮疏宗如景安之徒<lb/>
議欲請姓高氏景皓云豈得棄本宗逐他姓大丈夫寧<lb/>
可玉碎不能瓦全景安遂以此言白顯祖乃收景皓誅<lb/>
之家屬徙彭城繇是景安獨賜姓高氏自外聽從本姓<lb/>
<pb n="KR3k0013_WYG_943-17a"/>
永弟种子豫字景豫美姿儀有器幹為濮陽郡守魏彭<lb/>
城王韶出鎮定州啓為定州司馬及景安告景皓慢言<lb/>
引豫云相應和豫占云爾時以衣袖掩景皓口云兄莫<lb/>
妄言及問景皓與豫所列符同獲免自外同聞語者數<lb/>
人皆流配遠方豫卒於徐州刺史<lb/>
後周司馬消難高祖時為大將軍性貪滛輕於去就故<lb/>
世之言反覆者皆引消難云其妻高氏齊神武之女在<lb/>
鄴敬重之後入關便相棄薄消難之赴䢵州留高及三<lb/>
<pb n="KR3k0013_WYG_943-17b"/>
子在京高言於隋文曰滎陽公性多變詐今以新寵自<lb/>
隨必不顧妻子願防慮之消難入陳而高母子因此獲<lb/>
免<lb/>
隋李安字𤣥德高祖相周引之左右遷職方中大夫復<lb/>
拜安弟哲為儀同安叔父梁州刺史璋時在京師與周<lb/>
趙王謀害高祖誘哲為内應哲謂安曰隨之則不忠言<lb/>
之則不義失忠與義何以立身安曰丞相父也其可背<lb/>
之遂隂白之及王等伏誅將加官賞安頓首而言曰兄<lb/>
<pb n="KR3k0013_WYG_943-18a"/>
弟無汗馬之勞過蒙奬擢合門竭節無以酬謝不意叔<lb/>
父無狀為兇黨之所熒惑覆宗絶嗣其甘若薺蒙全首<lb/>
領為幸實多豈可將叔父之命以求官賞於是俯伏流<lb/>
涕悲不自勝高祖為之改容曰我為汝特存璋子乃命<lb/>
有司罪璋正身高祖亦為安隱其事而不言尋授安開<lb/>
府<lb/>
唐邴元真為李密右長史高祖武徳元年密將入雒口<lb/>
倉城元真已遣人潛引王世充密隂知之不發其事欲<lb/>
<pb n="KR3k0013_WYG_943-18b"/>
待世充兵半渡雒水然後擊之及世充軍至密候騎不<lb/>
時覺比將出戰世充軍已濟矣密自度不能支引騎而<lb/>
遁徑赴武牢元真竟以城降於世充<lb/>
鄧曉武徳初為李軌尚書左丞使長安聞軌敗舞蹈稱<lb/>
慶高祖曰汝委質於人為使來此聞軌淪陷曾無戚容<lb/>
茍悅朕情妄為慶躍既不能留心於李軌何能盡節於<lb/>
朕乎曉無以對<lb/>
丘行恭為左衞將軍貞觀中坐與嫡兄爭𦵏所生母為<lb/>
<pb n="KR3k0013_WYG_943-19a"/>
法司所劾除名<lb/>
趙履温為易州刺史履温即侍中桓彥範妻兄也彥範<lb/>
誅張易之後奏言先與履温謀其事於是召拜司農少<lb/>
卿履温徳之遂以二婢遺彥範及彥範罷知政事履温<lb/>
又脅奪其婢大為時論所譏焉<lb/>
房孺復太尉琯之子為浙西從事初娶鄭氏惡賤其妻<lb/>
多畜婢僕妻之保母亟言之孺復乃先具棺櫬而集家<lb/>
人生斂保母遠近驚異及妻在産蓐未三日遽令上船<lb/>
<pb n="KR3k0013_WYG_943-19b"/>
即路數日妻遇風而卒孺復以宰相子少年有浮名而<lb/>
姦惡未甚露累拜杭州刺史<lb/>
韓曄尚書右丞臯之從弟也臯恃前軰頗以簡倨自處<lb/>
順宗時王叔文黨盛臯嫉之謂人曰吾不能事新貴曄<lb/>
幸於叔文以告之因出為鄂州刺史岳鄂蘄沔等州觀<lb/>
察使<lb/>
梁朱瑾為兖州節度使乾寧二年春太祖令大將朱友<lb/>
恭攻瑾瑾掘塹柵以環之朱瑄遣將賀環及蕃將何懐<lb/>
<pb n="KR3k0013_WYG_943-20a"/>
寳赴援為友恭所擒十一月瑾從兄齊州刺史瓊以州<lb/>
降太祖令執賀環懷寳及瓊狥於城下謂瑾曰卿兄已<lb/>
敗早宜效順瑾偽遣牙將胡規持書幣送降太祖自至<lb/>
延壽門外與瑾交語瑾謂太祖曰欲令大將送符印願<lb/>
得兄瓊來押領所貴骨肉盡布腹心也太祖遣瓊與客<lb/>
將劉捍取符印瑾單馬立于橋上揮手謂捍曰可令兄<lb/>
來余有密欵即令瓊往瑾先令驍果董懐進伏于橋下<lb/>
及瓊至懐進突出擒瓊而入俄而斬瓊首投於城外太<lb/>
<pb n="KR3k0013_WYG_943-20b"/>
祖乃班師<lb/>
王珂河中人父重榮河中節度使唐僖宗光啓三年重<lb/>
榮為部將常行儒所害推重榮弟重盈為蒲帥以珂為<lb/>
行軍司馬及重盈卒軍府推珂為留後時重盈子珙為<lb/>
陜州節度使瑶為絳州刺史繇是爭為蒲帥瑶珙連上<lb/>
章論列又與太祖書云珂非吾兄弟蓋余家之蒼頭也<lb/>
小字忠兒安得繼嗣珂亦上章云亡父有興復之功又<lb/>
遣使求援於太原李克用為保薦於朝昭宗可之既而<lb/>
<pb n="KR3k0013_WYG_943-21a"/>
珙厚結王行瑜李茂貞韓建為援三鎮互相表薦昭宗<lb/>
詔諭之曰吾以太原與重榮有再奏之功已俞其奏矣<lb/>
乾寧二年五月三鎮率兵入覲賊害時政請以河中授<lb/>
珙瑶又連兵以攻河中克用聞之出師以討三鎮瑶珙<lb/>
兵退晉師拔絳州擒瑶斬之及克用駐軍於渭北昭宗<lb/>
以珂為河中節度使正授旄鉞克用因以女妻珂珂至<lb/>
太原謝婚成禮克用令李嗣昭將兵助珂攻珙於陜焉<lb/>
馬希聲湖南節度楚王殷之次子也殷初薨長子希振<lb/>
<pb n="KR3k0013_WYG_943-21b"/>
次當嗣立時希聲以先為副使方握權私遣其大將歐<lb/>
宏練矯父命請立為帥乃自稱留後<lb/>
後唐劉守文為滄州節度唐天祐六年五月守文為其<lb/>
弟守光敗於薊州之雞蘇守文為弟所擒歸幽州初劉<lb/>
仁恭輦幽府積實營大安山以自固會汴人攻其城守<lb/>
光堅守之因自為幽帥囚仁恭于大安别室守文素蓄<lb/>
奸謀志大才短利燕薊之土疆乃令子延祐質於汴自<lb/>
將兵討守光以迎父為名頻年出軍不利至是大舉以<lb/>
<pb n="KR3k0013_WYG_943-22a"/>
重賂誘契丹吐渾之衆合四萬屯薊州運滄景芻粟海<lb/>
船而下以給軍費及大戰守光之兵敗也守文詐慈單<lb/>
馬立于陣場泣諭於衆曰勿殺吾弟為守光將元行欽<lb/>
識之見擒滄州失帥自潰守光復縶兄於别室援以叢<lb/>
棘滄州兵敗守光乃進攻滄州滄州賔佐孫鶴呂兖以<lb/>
推守文之子延祚為滄州帥守光攜守文於城下攻圍<lb/>
累月城中乏食人餓殍軍士食人百姓食墐土驢馬相<lb/>
遇食其鬃士人出入多為强者屠殺呂兖率城中饑羸<lb/>
<pb n="KR3k0013_WYG_943-22b"/>
丁口以麩麫飼之團為宰殺務旋烹以充軍食危酷之<lb/>
狀遠古未聞延祚力窮以城降守光守光以其子繼威<lb/>
為滄帥大將張邁進佐之守光既得志父兄雖結託於<lb/>
我而以狀告梁祖曰臣守光謬叨戎寄向受國恩既有<lb/>
血誠合宜披訴伏自陛下初登寳位纔建皇基四方尚<lb/>
擾於干戈諸道未賔於聲敎唯臣不勞兵刃不俟詔書<lb/>
便貢表章率先歸欵致令河北一面晏然無虞其後又<lb/>
以河東結搆邠岐朋附淮蜀乆稽天討屢軫宸襟臣又<lb/>
<pb n="KR3k0013_WYG_943-23a"/>
密設機謀指揮夏侯敬受已下令翻賊寨遣向朝廷鑾<lb/>
輿纔至於陜郊兵騎悉歸於行在使兇渠北遁致翠輦<lb/>
東歸獲立微勞稍寛聖慮其於向國粗竭丹誠昨者兄<lb/>
守文遽於明時擅興兵革堅貯吞并之志全無友愛之<lb/>
情誑惑宸聰即言迎侍勾牽戎虜元逞他圖兄之行藏<lb/>
臣實所諳悉當於此際備見狡謀必知要當道之土疆<lb/>
為朝廷之患害累曾申奏莫不丁寧今者既破賊軍足<lb/>
以細驗前事昨於陣上所殺契丹兵馬絶多及寨内收<lb/>
<pb n="KR3k0013_WYG_943-23b"/>
得契丹與往來文字不少今又捉得自來與臣兄謀事<lb/>
人道士褚𤣥嗣學院使鄭緖等皆言兄本計謀極大妄<lb/>
動絶深不唯窺取其一方實亦將圖於大事茍非臣親<lb/>
當戰陣手執干戈大掃羣兇生擒戎首則滄州得志蕃<lb/>
衆轉狂合勢連衡為患非細固不是臣自矜小㨗妄有<lb/>
飾詞其褚𤣥嗣等分析文狀謹同封進其褚𤣥嗣文狀<lb/>
多述守文結搆說誘幽州將士及會契丹窺筭幽州城<lb/>
池皆是自相魚肉又言如守文得志必謀亂中原以迎<lb/>
<pb n="KR3k0013_WYG_943-24a"/>
侍為名實欲并吞燕薊又滄州皷角門東有誓衆碑一<lb/>
所其辭願破梁國却興唐朝及見幽州歸向朝廷遂拆<lb/>
却碑樓其碑坑於樓下文字見在又守文所遣男延祜<lb/>
入質不是親兒又守文令褚𤣥嗣將琉璃水精金銀等<lb/>
器錦綵與契丹將領約取幽州後别圖富貴其契丹少<lb/>
君遂差使還書願與守文勑命守文乃言得契丹下大<lb/>
夫所贊也梁祖覽之大噱守光復置書於莊宗言同破<lb/>
偽梁事<lb/>
<pb n="KR3k0013_WYG_943-24b"/>
李小喜幽帥劉守光之愛將雖守光兇滛出於天性然<lb/>
而稔惡侈毒多為小喜贊成燕城將破前一日踰垣請<lb/>
罪莊宗宥之至守光之將伏鑕泣而訴曰臣死無恨敎<lb/>
臣為惡不早歸向者繇小喜熒惑故也罪人不死臣必<lb/>
訴於地下急召小喜至小喜瞋目睨守光曰囚父殺兄<lb/>
烝滛骨肉亦小喜敎耶守光大慙帝怒其失舊君之節<lb/>
即命斬之<lb/>
王緘先事幽州劉仁恭後歸莊宗及從征幽州既獲仁<lb/>
<pb n="KR3k0013_WYG_943-25a"/>
恭父子莊宗命緘為露布觀其㫖趣緘既起草無所辭<lb/>
避義士以此少之<lb/>
張文禮者鎮州之大將大為趙王王鎔倚任文禮見鎔<lb/>
之政荒僻嘗蓄異圖酒酣之後對左右每惡言聞者莫<lb/>
不寒心唯鎔待之如初畧無猜間及獻言者漸為腹心<lb/>
乃以符習代其行營以文禮為防城使自此專其間隙<lb/>
及鎔殺李宏規委政於其子昭祚昭祚性偪戾未識人<lb/>
間情偽素飬名持重坐作貴人既事權在手朝夕欲代<lb/>
<pb n="KR3k0013_WYG_943-25b"/>
其父向來附勢之徒無不族滅初李宏規李藹持權使<lb/>
事樹立兄弟子姪及諸親舊分董要職故奸宄之心不<lb/>
能揺動文禮頗深畏憚及宏規見殺其部下五百人懼<lb/>
罪將欲奔竄聚泣偶語未有所之文禮因其離心密以<lb/>
奸詞激之曰令公命我盡坑爾曹我念爾曹十餘年荷<lb/>
戈隨我為國為家不忍一朝併膏鋒刃我若不即殺汝<lb/>
則得罪於令公我若不言又負爾軰事既如斯其將柰<lb/>
何衆軍感泣是夜作亂殺王鎔父子舉族灰滅唯留王<lb/>
<pb n="KR3k0013_WYG_943-26a"/>
昭祚妻朱氏以通汴人尋間道告曰王氏䘮於亂軍普<lb/>
寧公主無恙文禮狥賊帥張友順所請因為留後於潭<lb/>
城視事以事上聞兼要旄節亦奉牋勸進上含容之可<lb/>
其請文禮比厮役小人偶居重任行歩動息皆不自安<lb/>
出則千餘人露刃相隨賊殺不辜莫可勝載自度罪逆<lb/>
難容尚慮王師問罪奸心百變或陳情梁汴託援契丹<lb/>
多脩絹書藏於蠟彈塞上烽鋪黄河渡口往往擒獲其<lb/>
使莊宗遣人送還繇是愈切慙恐先是腹上患疽醫藥<lb/>
<pb n="KR3k0013_WYG_943-26b"/>
無効聞史建瑭下趙州驚悸而卒其子處瑾秘䘮軍府<lb/>
内外皆不之知每日於寢室前問安如生處瑾與其腹<lb/>
心韓正時參決大事同謀姦惡<lb/>
温韜初事梁為許州節度使累官至檢校太尉平章事<lb/>
韜素善趙巖每依附之莊宗入汴巖恃韜與已素厚遂<lb/>
奔許州韜延之於第斬首傳送闕下<lb/>
李繼儔潞州節度嗣昭之子也初嗣昭死其子繼韜以<lb/>
州叛及繼韜伏誅之後詔其兄繼儔赴闕時繼儔權知<lb/>
<pb n="KR3k0013_WYG_943-27a"/>
軍府繼韜房中所畜婢僕玩好之類悉為已有每日於<lb/>
其房中料選妓妾筭較財物遷延不時上路其弟繼達<lb/>
怒謂人曰吾仲兄被罪父子誅死骨肉之情自然傷痛<lb/>
大兄不仁樂禍畧無慟懐二弟併命言音尚在而便烝<lb/>
滛妻妾詰責貨財慙恥見人生不如死繼達服縗麻引<lb/>
數百騎坐於㦸門呼曰為我反乎即令人斬繼儔首投<lb/>
於㦸門之内繼達弟繼珂聞其亂也募市人千餘攻于<lb/>
城門繼達登城樓知事不濟啟于城東門至其私第盡<lb/>
<pb n="KR3k0013_WYG_943-27b"/>
殺其孥得百餘騎出潞城門將奔契丹行不十里麾下<lb/>
奔潰自剄於路隅其下小校薛萬金率衆歸於闕下<lb/>
李繼忠初為北京皇城使明宗天成三年十月繼忠弟<lb/>
姪三人進馬二百五匹金器八百兩銀萬兩家機錦百<lb/>
疋白羅三百疋綾三千疋絹三千疋繼忠者故昭義帥<lb/>
嗣昭之子少有心疾其母楊夫人自潞州積聚百萬輦<lb/>
於并州私第繼韜之叛没之于官莊宗南郊助大半賞<lb/>
給兄繼韜伏法其母又輦及晉者餘百兩楊氏卒其弟<lb/>
<pb n="KR3k0013_WYG_943-28a"/>
相州刺史繼能潞府司馬繼襲聞哀俱至繼忠等詣官<lb/>
告變繼能繼襲伏法弟姪遂得分其所聚故有獻<lb/>
聶嶼明宗時為起居舍人嶼早依郭崇韜門庭致身朱<lb/>
紫名登兩史浙江使廻生涯巨萬嶼為河東節判時郭<lb/>
氏次子之婦孀居於家嶼䘮偶未乆復忍而納幣人皆<lb/>
罪之明宗在藩邸時素聞其醜聲天成中與温韜等同<lb/>
詔賜死<lb/>
晉秘瓊初仕後唐為董温琪衞内指揮使倚以腹心及<lb/>
<pb n="KR3k0013_WYG_943-28b"/>
温琪為幽州連帥趙徳鈞所奏同赴太原之役軍敗没<lb/>
蕃瓊乃害温琪之家載其屍都以一坎瘞之温琪在任<lb/>
貪暴積鏹巨萬瓊悉輦之以藏其家遂自稱留後<lb/>
李彝殷為夏州節度使天福末奏衞内指揮拓拔崇斌<lb/>
等五人作亂當時收擒處斬訖相次綏州刺史李彝敏<lb/>
擅將兵士直抵城門尋差人掩殺彝敏知事不濟與弟<lb/>
五人將家南走詔李彝敏潛結兇黨顯恣逆謀骨肉之<lb/>
間尚興屠害炤臨之内難以含容送夏州處斬<lb/>
<pb n="KR3k0013_WYG_943-29a"/>
李鏻初入恒山謁要人李宏規以宗姓請兄事之繇是<lb/>
得進趙王王鎔辟為從事鎔卒復為王徳明賔客徳明<lb/>
使鏻聘於唐莊宗鏻密疏徳明之罪且言可圖之狀莊<lb/>
宗嘉之及恒山平以鏻為霸府支使嘗從容請於莊宗<lb/>
曰鏻有四子請誅之莊宗問其故對曰此軰生於恒山<lb/>
稟悖亂之氣不可留也莊宗笑而止<lb/>
漢馬希蕚湖南節度希範弟希廣之庶兄希範卒大將<lb/>
等立其母弟希廣繼位希蕚自桂州為朗帥而怒希廣<lb/>
<pb n="KR3k0013_WYG_943-29b"/>
擅命始搆參啇之隙漢高祖乾祐中希廣希蕚交訴於<lb/>
朝廷累降詔命和解之而濳佑希廣於是希蕚怨望乃<lb/>
依附淮夷未幾率朗人及溪洞羣蠻向長沙為長沙軍<lb/>
所敗三年希蕚大合羣蠻再攻長沙陷希廣及其妻皆<lb/>
杖死於市左右用事者皆臠割而死希蕚自號楚王武<lb/>
安軍節度使<lb/>
周王繼宏在晉為奉國指揮使虜陷中原從虜主至相<lb/>
州遂令以本軍戍守虜主留高唐英為相州節度使唐<lb/>
<pb n="KR3k0013_WYG_943-30a"/>
英善待繼宏每候其第則升堂拜繼宏之母贈遺甚厚<lb/>
倚若戚親又給與兵仗略無猜忌會虜主死漢祖赴雒<lb/>
唐英遣使歸漢漢祖大悅將厚待唐英使未廻繼宏與<lb/>
指揮使樊暉等共殺唐英繼宏自稱留後令判官張易<lb/>
奉表于漢祖人或責以見利忘義繼宏曰吾儕小人也<lb/>
若不因利乘便以求富貴畢世以來未可得志也及漢<lb/>
祖討杜重威至徳清軍繼宏來朝乃授節旄<lb/>
　<lb/>
<pb n="KR3k0013_WYG_943-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百四十三<lb/>
</p>
<p>
</p>
  </div>
</body>
</text>
</TEI>
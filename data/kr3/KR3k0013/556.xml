<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百五十六</head>
    <p>
<pb n="KR3k0013_WYG_556-1a"/>
欽定四庫全書<lb/>
　册府元龜卷五百五十六　宋　王欽若等　撰<lb/>
　　國史部<lb/>
　　　採撰<lb/>
後魏東阿縣公順任城王澄之子撰帝錄二十卷<lb/>
崔逞初為慕容燕著作郎撰燕記<lb/>
封懿仕慕容燕為中書令撰燕書頗行於世<lb/>
崔浩為太常卿初道武詔尚書郎鄧淵注國記十餘卷<lb/>
<pb n="KR3k0013_WYG_556-1b"/>
編年次事體例未成逮子明元不廢著述神䴥二年詔<lb/>
集諸文人撰錄國書浩及弟覽髙讜鄧頴晁繼范亭黃<lb/>
輔等共參著作叙成國書三十卷<lb/>
髙允領著作郎與崔浩述成國記允表曰徃年被勑令<lb/>
臣集天文災異使事類相近約而可觀臣聞箕子陳謨<lb/>
而洪範作宣尼述史而春秋著皆所以章明列辟景測<lb/>
皇天者也故先其善惡而驗以災異隨其得失而効以<lb/>
禍福天人誠遠而報速如響甚可懼也自古帝王莫不<lb/>
<pb n="KR3k0013_WYG_556-2a"/>
尊崇其道而稽其法數以自修勑厥後史官竝載其事<lb/>
以為鑒誡漢成帝時光祿大夫劉向見漢祚將危權歸<lb/>
外戚屢陳妖𤯝而不見納遂因洪範春秋災異報應者<lb/>
而為其傳覬以感悟人主而終不聴察卒以危亡豈不<lb/>
哀哉伏惟陛下神武則天叡鑒自遠欽若稽古率繇舊<lb/>
章前言徃行靡不䆒鑒前皇所不逮也臣學不洽聞見<lb/>
寡薄懼無以禆廣聖聴仰酬明㫖今謹依洪範傳天文<lb/>
志撮其文辭凡為八篇大武覽而善之曰髙允之明災<lb/>
<pb n="KR3k0013_WYG_556-2b"/>
異亦豈减崔浩乎又允為中書令遷中書監雖乆典史<lb/>
事然而專勤属述時與校書郎劉模有所緝綴大較依<lb/>
續崔浩故事准春秋之體而時有刋正允所引劉模者<lb/>
頗渉經籍㣲有注籍之用允為秘書典著作選為校書<lb/>
郎允修撰國記與俱輯著嘗令模持管簽每日同入史<lb/>
閤接膝對筵属述時事允年已九十目手稍衰多遣模<lb/>
執筆而授裁斷之意如此者五六歲允成篇卷考論上<lb/>
下模豫有功焉<lb/>
<pb n="KR3k0013_WYG_556-3a"/>
劉昞為樂平王從事中郎以三史文繁著畧記百三十<lb/>
篇八十四卷凉書十卷燉煌實錄二十卷方言三卷<lb/>
劉芳為員外散騎常侍俄兼通直常侍從駕南巡撰述<lb/>
行事尋而除正<lb/>
韓始均為著作郎改陳壽魏志為編年之體廣益異聞<lb/>
為三十卷又著冠帯錄<lb/>
崔鴻為散騎常侍齊州大中正弱冠便有著述之志見<lb/>
晉魏前史皆成一家無所措意以劉淵石勒慕容雋苻<lb/>
<pb n="KR3k0013_WYG_556-3b"/>
徤慕容垂姚萇慕容徳赫連屈子張軌李權吕光乞伏<lb/>
國仁秃髮烏孤李暠沮渠䝉遜馮䟦等竝因世故跨僭<lb/>
一方各有國書未有綂一鴻乃撰為十六國春秋勒成<lb/>
百卷因其舊記時有增損褒貶焉子子元秘書郎後永<lb/>
安中乃奏其父書曰臣以亡考故散騎常侍給事黄門<lb/>
侍郎前將軍齊州大中正鴻不殞家風式纘世業古學<lb/>
克明在新必鏡多識前載慱極羣書才史冨洽號稱籍<lb/>
甚年止壯立便斐然懷著述之意正始末任属記言撰<lb/>
<pb n="KR3k0013_WYG_556-4a"/>
輯餘暇乃刋著趙燕秦夏凉乞伏西蜀等遺載為之贊<lb/>
序褒貶評論先朝之日草搆悉了唯有李權蜀書捜索<lb/>
未獲闕茲一國遲畱未成去正光三年始購得討論適<lb/>
訖而先臣棄世凡十六國各為春秋一百二卷近代之<lb/>
事最為備悉未曾奏上弗敢宣流今繕冩一本敢以仰<lb/>
呈儻或淺陋不廻睿賞乞藏秘閤以廣異家<lb/>
韓顯宗為著作郎撰馮氏燕志孝友傳各十卷<lb/>
髙謙之為國子慱士以舅氏沮渠蒙遜曾據凉土國書<lb/>
<pb n="KR3k0013_WYG_556-4b"/>
漏闕謙之乃修凉書十卷行於世<lb/>
常景為秘書監撰儒林烈士傳各數十篇<lb/>
梁祚為秘書令撰陳壽三國志名曰國綂<lb/>
裴伯茂為中書郎曾撰晉書竟未能成<lb/>
温子昇為中書郎撰永安記三卷<lb/>
宋繪好撰述中朝士傳十卷<lb/>
李公緒為衛州司馬属疾去官潜居自待雅好著書撰<lb/>
古今異記二十卷趙語十三卷<lb/>
<pb n="KR3k0013_WYG_556-5a"/>
髙閭為侍中撰燕志十卷<hi>記馮䟦事</hi>
姚和都為左人尚書撰奏記十卷<hi>記姚萇事</hi>
楊衒之撰雒陽伽藍記五卷廟記一卷<lb/>
北齊魏收天保元年除中書令兼著作郎二年詔撰史<lb/>
四年除魏尹故優以祿力專在史閤不知郡事初帝令<lb/>
羣臣各言爾志收曰臣願得直筆東觀早成魏書故帝<lb/>
使收專其任又詔平原王高隆之總監之署名而已帝<lb/>
勑收曰好直筆我終不作魏太武誅史官始魏初鄧彦<lb/>
<pb n="KR3k0013_WYG_556-5b"/>
撰代記十餘卷其後崔浩典史㳺允程駿李彪崔光李<lb/>
琰之徒知世修其業浩為編年體彪始分作紀表志傳<lb/>
書猶未出宣武時命邢巒追撰孝文起居注太和十四<lb/>
年又命崔鴻王尊業補續焉下訖孝明事甚委悉濟隂<lb/>
王暉業撰辨宗室錄三十卷收於是部通直常侍房延<lb/>
祜司馬空辛元植國子慱士刁柔裴之尚慱總斟酌以<lb/>
成魏書辨定名稱隨條甄舉又捜採亡遺綴續後事備<lb/>
一代史籍表而上聞之勑成一代大典凡十一紀九十<lb/>
<pb n="KR3k0013_WYG_556-6a"/>
二列傳合一百一十卷五年三月奏上之秋除梁州刺<lb/>
史收以志未成奏請終業許之十一月復奏十志天象<lb/>
四卷地形三卷律厯二卷禮樂四卷食貨一卷刑罸一<lb/>
卷靈徴二卷官氏二卷釋老一卷凡二十卷續於記傳<lb/>
合一百三十卷分為十二帙其史三十五例二十五序<lb/>
九十四論前後二表一啓焉皇建中詔收更加研審收<lb/>
奉詔頗有改正及詔行魏史收以為在秘閤外人無繇<lb/>
得見於是命送一本付外省一本付鄴下任人冩之<lb/>
<pb n="KR3k0013_WYG_556-6b"/>
陽休之為中書監撰幽州人物志行於世<lb/>
劉晝冀州舉秀才不第撰高才不遇傳四卷<lb/>
顔之推為黄門侍郎撰集靈記二十卷寃魄志三卷<lb/>
李槩撰國春秋二十卷左史六卷<lb/>
盧思道為黃門侍郎待詔文林館撰知己傳一卷<lb/>
後周蕭大圜為車騎大將軍儀同三司性好學務於著<lb/>
述人之舊事三十卷寓記三卷<lb/>
榮建緒性寛直兼有學業為載師下大夫儀同三司及<lb/>
<pb n="KR3k0013_WYG_556-7a"/>
平齊之始畱鎮鄴城因著齊記三十卷<lb/>
姚最字士㑹為太子門大夫遷蜀王秀司馬慱通經史<lb/>
尤好著述撰梁後畧十卷行於世<hi>又撰序行記十卷</hi>
劉璠為内史中大夫撰梁典三十卷<lb/>
隋魏澹為著作郎仍為太子學士别成魏史為例一卷<lb/>
其一曰臣聞天子者繼天立極終始絶名故榖梁傳曰<lb/>
太上不名曲禮曰天子不言出諸侯不生名諸侯尚不<lb/>
生名况天子乎若為太子必須書名良繇子孝對父生<lb/>
<pb n="KR3k0013_WYG_556-7b"/>
稱父前子名禮之意也是以桓公六年九月丁卯子同<lb/>
生傳曰舉以太子禮杜預注云桓公子莊公也十二公<lb/>
唯子同是嫡夫人之長子備用太子之禮故史書之於<lb/>
策即位之日尊成君而不名春秋之義聖人之㣲㫖也<lb/>
至如司馬遷周之太子竝皆言名漢之儲兩俱設其諱<lb/>
以尊漢卑周臣子之意也竊謂雖立此志恐非其義何<lb/>
者春秋禮記太子必書名天王不言出此仲尼之褒貶<lb/>
皇王之稱謂非當時與異代遂為優劣班固范曄陳壽<lb/>
<pb n="KR3k0013_WYG_556-8a"/>
王隱沈約參差不同尊卑失序至於魏收諱儲君之名<lb/>
書天子之字過又甚焉今所撰史諱皇帝名書太子字<lb/>
欲以尊君卑臣依春秋之義也其二曰五帝之聖三代<lb/>
之英積德累功乃文乃武聖賢相承莫過周室名噐不<lb/>
及后稷追謚止於三王即前代之茂實後人之龜鏡也<lb/>
魏氏平文以前部落之君長耳太祖遠追二十八帝竝<lb/>
極崇高違堯舜憲章越周公典禮但道武出自結繩未<lb/>
師典誥尚須南董有筆裁而正之反更餙非言是觀過<lb/>
<pb n="KR3k0013_WYG_556-8b"/>
所謂决渤澥之水復去堤防襄陵之災未可免也侯力<lb/>
㣲天女所誕靈異絶世尊為始祖得禮之冝乎文昭武<lb/>
成雄據塞表英風漸盛圖南之業基自此始長孫斤之<lb/>
亂也兵交御座太子受命昭成獲免道武此時后緡方<lb/>
娠宗廟復存社稷有主大功大孝實在獻明此之三世<lb/>
稱謚可也自茲以外未之敢聞其三曰臣以為南巢桀<lb/>
亡牧野紂㓕斬以黃鉞懸首白旗幽王死於驪山厲王<lb/>
出奔於彘未嘗隠諱直筆書之欲以勸善懲惡詔誡將<lb/>
<pb n="KR3k0013_WYG_556-9a"/>
來者也而大武獻文竝皆非命前史立紀不異天年言<lb/>
論之間頗露首尾殺主害君莫知名姓逆臣賊子何所<lb/>
懼哉君子之過如日月之食圓首方足孰不瞻仰况復<lb/>
兵交御座矢及主屋而可隠没者乎今始撰史分明直<lb/>
書不敢廽避且隠桓之死閔昭殺逐邱明據實叙於經<lb/>
下况復懸隔異代而致依違哉其四曰周道陵遲不勝<lb/>
其弊楚子親問九鼎呉人來徴百牢無君之心實彰行<lb/>
路夫子刋經皆書曰卒自晉徳不競宇宙分離或帝或<lb/>
<pb n="KR3k0013_WYG_556-9b"/>
王各自署置當其生日聘使徃來畧如敵國及其終也<lb/>
書之曰死便同庻人存没頓殊能無懷愧今所撰史諸<lb/>
國凡處華夏之地者皆書曰卒同之吴楚其五曰壺遂<lb/>
發問馬遷答之義已盡矣後之述者仍未領悟董仲舒<lb/>
司馬遷之意本云尚書者隆平之典春秋者撥亂之法興<lb/>
衰理異制作亦殊治定則直叙欽明世亂則辭兼顯晦<lb/>
分路命家不相依放故云周道廢春秋作焉堯舜之盛<lb/>
尚書載之是也漢興以來改正朔易服色臣下百官力<lb/>
<pb n="KR3k0013_WYG_556-10a"/>
誦聖徳仍不能盡余所謂述故事而君比之春秋謬矣<lb/>
然則紀傳之體出自尚書不學春秋明矣而范曄云春<lb/>
秋者文既緫畧好失事形今之擬作所為短紀傳者史<lb/>
班之所變也網羅一代事義周悉適之後學此焉為優<lb/>
故繼而述之觀曄此言豈直非聖人之無法又失馬遷<lb/>
之意㫖彼盖自謂贊仰其體而放之魏收云魯史既修<lb/>
逹者貽則子長自拘紀傳不存師表盖泉源所繇地非<lb/>
企及雖復遜辭畏聖亦未思紀傳所繇來也澹又以為<lb/>
<pb n="KR3k0013_WYG_556-10b"/>
司馬遷創立紀傳以來述者非一人無善惡皆為立論<lb/>
計在身行跡具在正書事既無竒不足懲勸再述乍同<lb/>
銘頌重叙唯覺繁文按邱明亞聖之才發揚聖㫖言君<lb/>
子者無非甚㤗其間尋常直書而已今所撰史竊有慕<lb/>
焉可為勸戒者論其得失其無損益者所不論也<lb/>
王邵為著作佐郎以母憂去職在家著齊書時制禁私<lb/>
撰史為内史侍郎李元操所奏帝怒遣使收其書覧而<lb/>
悅之於是起為員外散騎侍郎遷秘書少監卒邵在著<lb/>
<pb n="KR3k0013_WYG_556-11a"/>
作將二十年專典國史撰隋書八十卷初撰齊誌為編<lb/>
年體二十卷復為齊書紀傳一百卷平賊記三卷爾朱<lb/>
氏家傳二卷<lb/>
劉善經博物洽聞尤善詞筆歴著作佐郎太子舎人著<lb/>
酬徳傳三十卷<lb/>
牛宏為吏部尚書撰周史十八卷<lb/>
虞綽字士裕大業初為秘書學士奉詔與秘書郎虞世<lb/>
南著作佐郎庾自直等撰長洲玉鏡等書十餘部綽所<lb/>
<pb n="KR3k0013_WYG_556-11b"/>
筆削煬帝未嘗不稱善而官竟不遷<lb/>
許善心大業四年為給事郎撰六物志奏之九年煬帝<lb/>
嘗言及高祖受命之符因問鬼神之事勑善心與崔祖<lb/>
濬撰靈異記十卷初善心父亨仕陳領大著作撰梁史<lb/>
未就而殁善心述成父志修輯家書葺畧成七十卷<lb/>
宇文愷為左庻子撰東宫典記七十卷<lb/>
明克譲為通直散騎常侍著古今代記一卷續名僧記<lb/>
一卷<lb/>
<pb n="KR3k0013_WYG_556-12a"/>
柳誓為秘書監撰晉王北伐記十五卷<lb/>
侯白為儒林郎著旌異記十五卷行於世<lb/>
崔頥為起居舎人大業中奉詔作東征記<lb/>
唐王通字仲淹勃之祖也絳州龍門人仕隋為蜀郡司<lb/>
户書佐大業末棄官歸以著書講學為業依春秋體例<lb/>
自獲麟後歴秦漢至於後魏著紀年之書謂之元經<lb/>
令狐徳棻為起居舎人髙祖武徳四年十一月徳棻從<lb/>
容言於帝曰近代已來多無正史梁陳及齊猶有文籍<lb/>
<pb n="KR3k0013_WYG_556-12b"/>
至於周隋多有遺闕當今耳目猶接尚有可慿如是十<lb/>
數年後恐事跡湮没無可紀錄至五年十二月二十六<lb/>
日詔曰司典序言史官記事考論得失䆒盡變通所以<lb/>
裁成義類懲惡勸善爰自有魏至於陳隋莫不自命正<lb/>
朔縣歴歲祀各殊徽號刪定禮儀然而簡牘未編紀傳<lb/>
咸闕炎凉已積謡俗遷訛餘烈遺風泯焉將墜朕顧彼<lb/>
湮落深用軫悼有懐撰次實資良直中書舎人蕭瑀給<lb/>
事中王敬業著作殷聞禮可修魏史侍中陳叔逹秘書<lb/>
<pb n="KR3k0013_WYG_556-13a"/>
丞令狐徳棻大史令唐儉可修周史中書令封徳彛中<lb/>
書舎人顔師古可修隋史大理卿崔善與中書舎人孔<lb/>
紹安太子洗馬蕭徳言可修梁史太子詹事裴矩吏部<lb/>
郎中祖孝孫前秘書丞魏徴可修齊史秘書監竇璉給<lb/>
事中歐陽詢秦王文學姚思亷可脩陳史緜歴數載竟<lb/>
不就而罷<hi>修撰之源自徳棻始</hi>至貞觀三年於中書置秘書内省<lb/>
以修五代史十年正月二十日尚書左僕射房𤣥齡侍<lb/>
中魏徴散騎常侍姚思亷太子右庻子李百藥孔頴逹<lb/>
<pb n="KR3k0013_WYG_556-13b"/>
禮部侍郎令狐徳棻中書侍郎岑文本中書舎人許敬<lb/>
宗等撰成周隋梁陳齊五代史上之進階頒賜有差顯<lb/>
慶元年五月四日史官修梁隋齊周陳五代志三十卷<lb/>
太尉長孫無忌表進之<hi>魏徴為侍中初有詔遣令狐徳棻岑文本撰周史孔頴逹許敬</hi>
<hi>宗撰隋史姚思亷撰梁陳史李百藥撰齊史徴受詔總加撰定多所損益務存簡正隋史序論皆徴所作梁齊</hi>
<hi>各為總論時稱良史史成加左光祿大夫進封鄭國公賜物二十叚姚思亷受詔與書監魏徴同撰梁陳二史</hi>
<hi>思亷又採諸家梁史續成父書并推䆒陳事刪益慱綜顧野王所脩舊史撰成梁書五十卷陳書三十卷魏徴</hi>
<hi>惟裁其總論其編次筆削皆思亷之功也</hi>
<pb n="KR3k0013_WYG_556-14a"/>
裴矩為吏部尚書撰開皇平陳記十二卷<lb/>
房𤣥齡為司空貞觀十七年七月𤣥齡及給事中許敬<lb/>
宗著作郎敬播上所撰高祖今上<hi>即太宗也</hi>實錄各二十卷<lb/>
二十年閠三月詔曰朕拯溺師旋省方禮畢四海無事<lb/>
百揆多閑遂因暇日詳觀典府考龜文於羲載辨烏册<lb/>
於軒年不出巖廊神交千祀之外穆然旒纊臨眺九皇<lb/>
之表是知右史序言繇斯不昧左官詮事歴茲緜遠發<lb/>
揮文字之道導達書契之源大矣哉盖史籍之為用也<lb/>
<pb n="KR3k0013_WYG_556-14b"/>
自沮誦攝官之後伯陽載筆之前易代史臣皆有删著<lb/>
仲尼修而採檮杌倚相誦而闡丘墳降自西京班馬騰<lb/>
其茂實逮於東漢范謝振其芳聲蕞爾當塗陳夀敷其<lb/>
國志𦕈哉有宋沈約裁其帝籍至若梁陳高氏朕命勒<lb/>
成惟周及隋亦同甄錄莫不彰善癉惡振一代之清芬<lb/>
褒徳懲凶備百王之令典惟晉氏膺運制有中原上帝<lb/>
啓𤣥石之圖下武代黃星之徳及中朝鼎謝江右嗣興<lb/>
竝宅寰區總垂徽號足以飛英麗筆將羙方書但十有<lb/>
<pb n="KR3k0013_WYG_556-15a"/>
八家雖存記注而才非良史書虧實錄榮緒煩而寡要<lb/>
行思勞而少功叔寧課虗滋味同於畫餅子雲學海㳙<lb/>
滴堙於涸流處叔不預於中興法盛莫通於創業洎乎<lb/>
於陸曹鄧畧紀帝王鸞盛廣松纔編載祀其文既野其<lb/>
事罕傳遂使典午清塵韞遺芳於簡册金行曩誌闕繼<lb/>
羙於驪騵遐想寂寥深為歎息冝令修國史所更撰晋<lb/>
書詮次舊文裁成義類俾夫湮落之誥咸使發明其所<lb/>
須可依修五代史故事若少學士亦量事追取於是司<lb/>
<pb n="KR3k0013_WYG_556-15b"/>
空房𤣥齡中書令禇遂良太子左庻子許敬宗掌其事<lb/>
又詔中書舎人來濟著作郎陸元仕劉子翼守主客郎<lb/>
中盧承基太史李淳風太子舎人李義府薛元超起居<lb/>
郎辛𤣥馭著作佐郎劉裔之光祿主簿楊仁卿御史主<lb/>
簿李延壽校書郎張文恭竝當時属文士分功撰錄莫<lb/>
不博考前文旁求遺逸芟夷蕪蔓舉其精要又令前雅<lb/>
州刺史令狐徳棻太子司儀郎敬播主客員外郎李懐<lb/>
安屯田員外郎李懐儼詳其條例重加考正以臧榮緒晋<lb/>
<pb n="KR3k0013_WYG_556-16a"/>
書為本捃摭諸家傳記而附益之爰及晉代文集罔不<lb/>
畢記為十帝紀十志七十列傳三十載記其太宗所著<lb/>
宣武二帝及陸機王羲之四論稱制㫖焉房𤣥齡以下<lb/>
為論皆稱史臣後數載而書就藏之秘府頒賜皆洽各<lb/>
有差以其書賜皇太子及新羅使者各一部焉<hi>又載李淳風為</hi>
<hi>史丞預撰晉書及五代史書其天文與厯志皆淳風所作</hi>
温大雅為禮部尚書撰今上王業記六卷<lb/>
禇無量為散騎常侍兼國子祭酒撰帝王記錄三卷<lb/>
<pb n="KR3k0013_WYG_556-16b"/>
長孫無忌以髙宗朝太尉同中書門下三品永徽元年<lb/>
閠五月二十三日修貞觀實錄畢上之起貞觀十五年<lb/>
至二十三年五月勒成二十卷顯慶元年七月無忌又<lb/>
與太子太傅尚書左僕射燕國公于志寧中書令兼太<lb/>
子詹事崔敦禮禮官國子祭酒崇文舘學士令狐徳棻<lb/>
中書侍郎兼檢校右庶子𢎞文舘學士李義府著作郎<lb/>
崇賢學士劉裔之著作郎楊仁卿起居郎𢎞文舘直學<lb/>
士張文恭等撰國史史成起義寧盡貞觀末依紀傳之<lb/>
<pb n="KR3k0013_WYG_556-17a"/>
例凡八十一卷成詣闕上之詔無忌已下加爵賜布有<lb/>
差藏其書於内府<lb/>
許敬宗為中書令高宗顯慶四年二月敬宗與中書侍<lb/>
郎許圉師太史令李淳風著作佐郎楊仁卿著作郎顧<lb/>
裔受詔撰貞觀二十三年已後至顯慶三年實錄成二<lb/>
十卷添成一百卷<hi>帝以敬宗所紀多非實錄謂劉仁軌等曰先朝身擐甲胄親履兵鋒戎衣</hi>
<hi>霑馬汗兠鍪生蟣虱削平區宇康濟生靈數年之間四海清晏方始歸功上帝臨馭下人昨觀國史所書多不</hi>
<hi>周悉卿等必須竆微索隱原始要終盛業鴻勲咸使詳備至如先朝作威鳯賦意属阿舅及士亷敬宗乃移向</hi>
<pb n="KR3k0013_WYG_556-17b"/>
<hi>尉遲敬徳傳内又嘗幸温湯教習長圉四合萬隊俱前忽然雲霧晝昏部伍錯亂先聖既覩斯事恐其枉法者</hi>
<hi>多遂潜隱不出待其整理然後臨觀顧謂朕曰振旅訓兵國之大典此之錯失於法不輕我若見之必須行法</hi>
<hi>一方軍政得罪人多我今不出良為於此今乃移向魏徴傳内稱是徴之諌語此既乖於實錄何以垂之後世</hi>
<hi>朕嘗從幸未央宫辟仗已過忽於軍中見一人身帯横刀其人云聞辟仗至怕不敢出仗家捜索不覺遂伏不</hi>
<hi>敢動先聖歛轡即還顧謂朕曰此事若發數人合死汝可於後伺㸔早放出之史家唯此一事差似不失其眞</hi>
<hi>郝處俊奏曰先聖仁恩觸類皆是臣命係徃年宿衛之日被差腰轝供奉見有三衛誤拂御衣此人怕懼五情</hi>
<hi>無主先聖謂之曰此間無御衣我不為汝作罪過不須怕懼上謂處俊曰此亦須入史至三月詔太子左庻子</hi>
<hi>同中書門下三品劉仁軌吏部侍郎同三品李敬𤣥中書侍郎郝處俊黃門侍郎周智等竝修史於是左史李</hi>
<pb n="KR3k0013_WYG_556-18a"/>
<hi>仁實專掌其事將加刋改㑹仁實卒官又止</hi>敬宗又撰文舘詞林文人傳一<lb/>
百卷<lb/>
吕才為太子司更大夫顯慶四年著隋紀二十卷<lb/>
孟利貞撰封禪錄十卷入為著作郎<lb/>
李延壽為符璽郎撮近代諸史南起自宋終於陳北始<lb/>
自魏卒於隋合一百八十篇號為南北史帝自製序<hi>延夀</hi>
<hi>又撰太宗文皇帝政典三十卷</hi>
張昌宗為太子舎人修文舘學士撰古文紀年新傳三<lb/>
<pb n="KR3k0013_WYG_556-18b"/>
十卷<lb/>
唐臨為禮部侍郎貶潮州刺史撰㝠報記二卷<lb/>
李義府為右相流振州著宦逰記二卷<lb/>
武三思為特進梁王則天長安三年正月勑三思及納<lb/>
言李嶠正諫大夫朱敬則司農少卿徐彦伯鳯閣舎人魏<lb/>
知古崔融司封郎中徐堅左史劉知㡬直史舘吴兢修<lb/>
唐史採四方之志成一家之言長懸指則以貽勸誡<lb/>
劉仁軌為文昌左相同鳯閣鸞臺三品著行年紀十卷<lb/>
<pb n="KR3k0013_WYG_556-19a"/>
行於代<lb/>
杜儒童為大州刺史撰隋季革命記十二卷傳於代<lb/>
何彦先為地官侍郎撰三國戰策十二卷行於代<lb/>
劉允濟為著作佐郎嘗採摭魯哀公後十二代至於戰<lb/>
國遺事撰後春秋二十卷表上之盛傳於代遷左史兼<lb/>
直𢎞文舘<lb/>
魏元忠為中書令中宗神龍二年五月與左散騎常侍<lb/>
武三思禮部尚書祝欽明史官太常少卿徐彦伯秘書少<lb/>
<pb n="KR3k0013_WYG_556-19b"/>
監柳冲國子司業崔融中書舎人岑羲徐堅等以則天<lb/>
實錄二十卷上之<lb/>
元行冲為太常少卿景龍三年十二月行冲以本族出<lb/>
於後魏未有編年之史乃撰魏典三十卷事詳文簡為<lb/>
學者所稱<lb/>
宗秦客為内史撰聖母神皇實錄十八卷<lb/>
丘悅為岐王傅撰三國典畧三十卷<lb/>
劉子𤣥為著作郎修史𤣥宗開元四年十一月與吴兢<lb/>
<pb n="KR3k0013_WYG_556-20a"/>
撰修睿宗實錄二十卷則天實錄三十卷中宗實錄二<lb/>
十卷以聞<lb/>
呉兢為太子左庶子開元十四年七月十六日兢上奏<lb/>
曰臣徃者長安景龍之歲以左拾遺起居郎兼修國史<lb/>
時有武三思張易之昌宗紀處納宗楚客韋温等相次<lb/>
監領其職三思等立性邪佞不脩憲章茍餙虗詞殊非<lb/>
直筆臣愚以為國史之作在乎善惡必書遂濳心積思<lb/>
别撰唐書九十八卷唐春秋三十卷用藏於私室雖綿<lb/>
<pb n="KR3k0013_WYG_556-20b"/>
歴二十餘年尚刋削未就但微臣私門㓙釁頃歲以丁<lb/>
憂去官自此便停知史事竊惟帝載王言所書至重儻<lb/>
有廢絶實深憂懼於是彌綸舊紀重加删輯雖文則不<lb/>
工而事皆從實斷自隋大業十三年迄乎開元十四年<lb/>
春三月即皇家一代之典盡在於斯矣既撰將成此書<lb/>
於私家不敢不奏又卷軸稍廣繕冩甚難特望給臣楷<lb/>
書手三數人并紙墨等至絶筆之日當送上史館於是<lb/>
勑就集賢院修成其書俄又令就史館及兢遷荆州司<lb/>
<pb n="KR3k0013_WYG_556-21a"/>
馬其書竟未能就所修草本兢亦自將帝令中使徃荆<lb/>
州取得五十餘卷其記事疎畧不堪行用<hi>兢又撰中宗皇帝實錄二</hi>
<hi>十卷</hi>
裴光庭為侍中開元二十年三月丁卯奏曰臣聞聖人<lb/>
述作先宅天人之心次紀皇王之跡垂謨訓於萬代示<lb/>
褒貶於一方湯武道衰斯文將墜周公補其絶緒仲尼<lb/>
振其頺綱然後樂正雅頌懲惡勸善自獲麟已來代歴<lb/>
千祀班馬以紀傳黜凡例魏晉以簒殺為揖讓旣撓亂<lb/>
<pb n="KR3k0013_WYG_556-21b"/>
前軌又聾瞽後代春秋之義非聖人誰能修之伏惟陛<lb/>
下闢四門修六典高視風雅發揮經術微臣末學待罪<lb/>
阿衡職兼𢎞文懼不勝任昔晉書文詞繁冗穿鑿多門<lb/>
太宗特紆宸𠂻親為刋削兼命儒學以成贊論書稱御<lb/>
製臣等不勝大願上自周敬下至有隋約周公舊規依<lb/>
仲尼新例修續春秋經具有褒貶伏望進御裁定指歸<lb/>
如先朝故事其傳請與舘内直學士張琪李融等如左<lb/>
邱明受經敷暢聖意属詞比事原始要終審逆順之端<lb/>
<pb n="KR3k0013_WYG_556-22a"/>
定君臣之叙繼周孔之絶跡闡文武之鴻休傳之無竆<lb/>
永為程式帝手詔報曰太上立徳其次立言所以稽象<lb/>
緯而垂訓誡也卿慱古知今通才逹識處弼諧之任則<lb/>
忠讜日聞綜墳籍之司則文儒道長今欲正人倫而羙<lb/>
教化因舊史而作春秋斥班馬之紕繆繼經傳之褒貶<lb/>
著述之羙當如斯焉將以先朝取朕裁定雖憲章前烈<lb/>
而事業相懸卿且就功隨了續進<lb/>
韋述開元時為工部侍郎居史職二十年國史自令狐<lb/>
<pb n="KR3k0013_WYG_556-22b"/>
徳棻至於呉兢雖累有脩撰未成一家之言至述始定<lb/>
類例續遺闕勒成國史一百一十三卷并史例一卷事<lb/>
簡而語詳雅有良史之才<lb/>
劉貺為左拾遺依劉向說苑撰續說苑十卷以獻𤣥宗<lb/>
嘉之蘭陵蕭頴士以為譙周陳夀之流<lb/>
于休烈肅宗時為太常少卿兼修國史至徳二年十一<lb/>
月二十七日奏曰國史一百六卷開元實錄四十七卷<lb/>
起居注并餘書三千六百八十二卷竝在興慶宫史館<lb/>
<pb n="KR3k0013_WYG_556-23a"/>
京城䧟賊後皆被焚燒且國史實錄聖朝大典修撰多<lb/>
時今竝無本伏望下御史臺推勘史館所繇令府縣招<lb/>
訪有人别收得國史實錄如送官司重加購賞若是官<lb/>
書仍赦其罪得一部超授官得一卷賞絹十疋數月之<lb/>
内唯得一兩卷前修史官工部侍郎韋述䧟賊入東京<lb/>
至是以其家藏國史一百一十三卷送於官<hi>又撰五代帝論</hi>
元載代宗朝為相廣徳二年四月詔集賢院撰歴代書<lb/>
志從載所請也<lb/>
<pb n="KR3k0013_WYG_556-23b"/>
令狐峘為起居郎舎人兼修國史大厯三年峘修𤣥宗<lb/>
實錄一百卷成峘著述雖精属喪亂之後起居注亡失<lb/>
纂開元天寳間事唯得諸家文集編其詔册名臣傳十<lb/>
無三四後人以漏畧譏之<lb/>
韓潭為夏綏銀節度使徳宗貞元十三年潭進綂載三<lb/>
十卷其書採虞夏以來至於周隋錄其事跡善於始終<lb/>
者六百六十八人為立傳<lb/>
沈既濟為左拾遺史館修撰撰建中實錄十卷<lb/>
<pb n="KR3k0013_WYG_556-24a"/>
令狐丕為太僕寺丞憲宗元和二年七月丕進亡故史<lb/>
官令狐峘所撰代宗實錄四十卷詔付史官初峘為右<lb/>
庻子史舘脩撰坐貶吉州别駕實錄於貶所畢功至是<lb/>
方奏以功贈工部尚書<lb/>
裴垍為中書侍郎平章事監修國史元和五年十月垍<lb/>
與史官蔣武等修成徳宗實錄表奏之曰臣聞格天周<lb/>
物之功繼綂事難之績属當興運則事顯一時貽之後<lb/>
來則名示百代是以舜謂盡善禹稱無間典謨斯在芳<lb/>
<pb n="KR3k0013_WYG_556-24b"/>
烈可徴雖埀訓必資於濬哲顧不朽亦頼之紀述伏以<lb/>
徳宗皇帝臨御天下殆三十年躬勤庻政戡薙羣慝消<lb/>
復厄運大拯橫流貞元之後天下無事亭障寢拆梯航<lb/>
獻珍納蒸人於夀域兼前王之能事加以聖政多暇睿<lb/>
文間作篆諸金石播於管絃扶持翼武之勲死節納忠<lb/>
之士亦猶星拱辰極雲從飛龍君臣恊期事業光大宜<lb/>
當刋錄以埀無窮陛下掃清寰區恢復祖業執契求理<lb/>
思覿前鑒爰詔臣等俾加撰錄臣與修撰官秘書少監<lb/>
<pb n="KR3k0013_WYG_556-25a"/>
蔣武以去年八月論著絶筆勒成徳宗實錄五十卷繕<lb/>
冩整飭今已就功臣等學愧前修職叨東觀雖談天測<lb/>
海未䆒其高深而褒善貶惡靡慚其良直徒極捜採尚<lb/>
懼闕遺臣属有犬馬之疾未任躬自獻上伏以國之大<lb/>
典夙奉徳音編簡既終稽慢為罪其實錄五帙五十卷<lb/>
并目錄一卷謹隨表獻上帝覧而稱善詔答之曰朕獲<lb/>
纘丕緒憲章成式永維皇祖之訓巍乎一代之典爰俾<lb/>
撰錄垂之無窮以卿台輔元臣清直正氣慱貫程制該<lb/>
<pb n="KR3k0013_WYG_556-25b"/>
通古今載筆之司遂命監領果諧朕志克就厥功縑緗<lb/>
永存風烈盡在祗若遺範感慰良深眷乃勤勞增用嘉<lb/>
歎所進知乃賜垍繒錦三百疋及銀噐修史官蔣武林<lb/>
寳韋處厚樊紳等既頒寵賜又皆命進秩蔣武後改名<lb/>
乂再居史職前後二十年著大唐宰臣錄七十卷凌煙<lb/>
閣功臣秦府十八學士史臣傳共四十餘卷宰相記三<lb/>
卷<lb/>
劉竦為右補闕集賢殿學士著傳記三卷<lb/>
<pb n="KR3k0013_WYG_556-26a"/>
張薦為工部侍郎初在史館二十餘年著宰輔傳畧寓<lb/>
居錄令怪集等<lb/>
馬宇為秘書少監史舘脩撰有史學撰鳯池錄五十卷<lb/>
范傳正為宣歙觀察使著西陲要畧三卷<lb/>
路隋為翰林侍講學士諫議大夫穆宗長慶二年十月<lb/>
勑隋及中書舎人韋處厚充史舘修撰修憲宗實錄仍<lb/>
分日入史館修實錄未畢之間且許不入内署仍放朝<lb/>
參其實錄雖未絶筆綂例取捨皆處厚創起文宗朝隋<lb/>
<pb n="KR3k0013_WYG_556-26b"/>
為中書侍郎平章事監修國史太和四年三月隋表上<lb/>
憲宗實錄曰臣聞古者左史記言右史記事事為春秋<lb/>
言為尚書遠自軒皇近惟列聖其間睿哲文明之徳格<lb/>
天濟物之功實頼記述傳諸不朽伏以憲宗皇帝承十<lb/>
一葉之基運盪六十年之妖氛神功燀於無外𤣥化光<lb/>
於有截語儉徳則漸澣濯以垂訓言憂勤則躳日昃而<lb/>
忘倦廣聦明則惟恐其不聞納忠諫則咸許其自逹羣<lb/>
臣荷寛裕之徳黔首飽慈惠之仁今之舉盛烈者貞觀<lb/>
<pb n="KR3k0013_WYG_556-27a"/>
開元元和而已誠冝垂諸簡牒煥被縑緗長慶二年詔<lb/>
監脩宰臣杜元頴命翰林侍講學士臣處厚臣趙暨史<lb/>
官沈傅師鄭澣宇文籍等分年編次實錄属中外多故<lb/>
筆削未遑或職秩遽移刋綴莫就陛下丕承鴻緒思𢎞<lb/>
祖徳前詔處厚繼命臣隋比因奏對促令纂勒臣今採<lb/>
處厚等所錄又與見在史官蘇景允等慱訪遺逸精加<lb/>
研覈以畢其功建茲周歲錯綜方就謹撰憲宗皇帝實<lb/>
錄為四十卷目錄一卷謹隨表奉獻雖刓精極思徒効<lb/>
<pb n="KR3k0013_WYG_556-27b"/>
其勤勞而測海窺天豈知其萬一無任悚惕兢慙之至<lb/>
謹詣光順門奉進以聞詔報曰卿學貫六經䆒春秋之<lb/>
微㫖業精五典得簡册之菁華編年紀述於皇猷記事<lb/>
備陳於王業垂堯言而可法彰禹績而有光極思盡誠<lb/>
宣我祖徳閲覧之際䖍感彌深賜監修國史路隋及見<lb/>
在史官司封郎中蘇景允起居舎人陳夷行屯田員外<lb/>
郎李漢右拾遺蔣係各綿綵銀噐有差隋又進穆宗實<lb/>
錄二十卷文宗時隋為門下侍郎同中書門下平章事<lb/>
<pb n="KR3k0013_WYG_556-28a"/>
監修國史太和五年奏曰伏奉七月十七日勑以順宗<lb/>
實錄頗非詳實委臣等重加刋正畢日聞奏者臣奉宣<lb/>
尋以拜恩亦取史本欲加筆削近伏見衛尉卿周居巢<lb/>
諫議大夫王彦威給事中李固言及史官蘇景允等各<lb/>
上章疏具陳刋改非宜又聞班行以此論議頗衆臣伏<lb/>
以史䇿之作勸誡所存事有當書理宜歸實匹夫美惡<lb/>
尚不可誣人君得失無容虗載聖恩以前實錄記貞元<lb/>
末數事稍非摭實蓋出傳聞審知差舛便使刋正頃因<lb/>
<pb n="KR3k0013_WYG_556-28b"/>
坐日屢形聖言通計前後至於數四臣及宗閔僧孺亦<lb/>
以永貞已來歲月至近禁中行事在外固難詳知陛下<lb/>
所言皆是接於耳目既聞乖謬因述古今引前史之直<lb/>
不疑盗嫂之言及第五倫撾婦公之說固多此比難盡<lb/>
信書所䔬睿鑒詳於聽言深愼於行事特此比類上開<lb/>
聦明特蒙降察稍恕前謬繇是近垂宣命令有改修臣<lb/>
等伏以貞觀已來累朝實錄有經重撰不敢固辭但欲<lb/>
粗删深誤亦固盡存諸說宗閔僧孺相與商量縁此書<lb/>
<pb n="KR3k0013_WYG_556-29a"/>
成於韓愈今史官李漢蔣係皆愈之子婿若遣參撰或<lb/>
致私嫌以臣職既監脩盍令詳正及經奏請事遂施行<lb/>
今者寮庻競言不如本起表章交奏似有他疑臣雖至<lb/>
昧容非自請既迫羣議輙冒上聞縱臣果獲修成必懼<lb/>
終為時累且韓愈所書亦非出已元和之後已是相循<lb/>
縱其宻親豈害公理使歸本職實謂正名其實錄状伏<lb/>
望修示舊紀最錯者宣付史官委之修定則冀聖祖埀<lb/>
休永無慙於傳信下臣非據獲减戾於侵官彰清朝立<lb/>
<pb n="KR3k0013_WYG_556-29b"/>
政之方表公噐不私之義流言自弭時論攸宜詔曰其<lb/>
錄中所書徳宗順宗朝禁中事尋訪根柢蓋起謬傳諒<lb/>
非信史冝令史官詳正刋去其他不要更修其餘依奏<lb/>
李徳裕為中書侍郎平章事太和八年九月己未進柳<lb/>
芳舊聞三卷又撰異域歸忠傳二卷<lb/>
王彦威為户部侍郎判度支開成二年二月進所傳撰<lb/>
唐典七十卷其表曰臣去太和元年伏䝉聖恩擢授諫<lb/>
官又叨史職注記之暇嘗覧國史臣輙畧其繁文舉其<lb/>
<pb n="KR3k0013_WYG_556-30a"/>
機要起自武徳終於永貞撰成唐典一部凡七十卷謹<lb/>
詣右銀臺門奉進文宗頗嘉之賜以錦綵銀噐仍宣付<lb/>
史館集賢院繕冩<lb/>
李紳為宰臣監修國史武宗㑹昌元年四月奉勑憲宗<lb/>
實錄宜令史舘再修撰進入其先撰成本不得注破并<lb/>
與新撰本同進來至三年十月紳與修撰官鄭亞等修<lb/>
畢進至大中二年十一月又降勑曰憲宗實錄冝施行<lb/>
舊本委天下諸州府察訪如有冩得者竝送館不得藏<lb/>
<pb n="KR3k0013_WYG_556-30b"/>
隠<hi>先是李徳裕秉政以其父元和初為宰相前史官或書其不善之事故徳裕先請不遷憲宗廟為議者沮</hi>
<hi>之復請改撰實錄朝野非之</hi>
崔龜從為相大中五年七月上新撰唐厯三十卷<lb/>
李讓夷為中書侍郎平章事監修國史撰敬宗實錄十<lb/>
卷<lb/>
魏謩為相監修國史大中八年三月謩修成文宗實錄<lb/>
四十二卷上之史官給事中盧躭太常少卿蒋偕司勲<lb/>
員外郎王渢右補闕盧告頒賜銀噐錦綵有差<lb/>
<pb n="KR3k0013_WYG_556-31a"/>
崔元暉以著述為業所撰義士傳十五卷友義傳十卷<lb/>
柳玭為吏部侍郎大順二年二月勑玭等修宣宗懿宗<lb/>
僖宗實錄始丞相監修國史杜讓能以三朝實錄未修<lb/>
乃奏吏部侍郎柳玭右補闕裴廷裕左拾遺孫㤗駕部<lb/>
員外郎李裔太常博士鄭光庭等十五人分修之踰年<lb/>
竟不能編錄一字惟廷裕採宣宗朝耳目聞覩撰成三<lb/>
卷目曰東觀奏紀納於史館<lb/>
沙仲穆昭宗龍紀中纂野史十卷起自太和終於龍紀<lb/>
<pb n="KR3k0013_WYG_556-31b"/>
因曰太和野史<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百五十一</head>
    <p>
<pb n="KR3k0013_WYG_251-1a"/>
欽定四庫全書<lb/>
　册府元龜卷二百五十一　宋　王欽若等　撰<lb/>
　　列國君部<lb/>
　　　攻伐第四<lb/>
魯哀公九年春宋皇瑗帥師取鄭師于雍丘<hi>陳留縣</hi>初鄭<lb/>
武子賸之嬖許瑕求邑無以與之<hi>賸罕逹也瑕武子之屬</hi>請外取<lb/>
許之故圍宋雍丘宋皇瑗圍鄭師毎日遷舍壘合鄭師哭<lb/>
子姚救之大敗<hi>子姚武子賸也</hi>
<pb n="KR3k0013_WYG_251-1b"/>
二月甲戌宋取鄭師于雍丘使有能者無死<hi>惜其能也</hi>以郏<lb/>
張與鄭羅歸<hi>鄭之有能者</hi>
夏楚人伐陳陳即吳故也秋宋公伐鄭<hi>報雍丘</hi>
冬吳子使來儆師伐齊<hi>前年齊與吳謀伐魯齊既與魯成而止故吳恨之反與魯謀伐</hi>
<hi>齊</hi>
十年春公㑹吳子邾子郯子伐齊南鄙師于鄎<hi>鄎齊地</hi>齊<lb/>
人弑悼公赴于師<hi>以說吳</hi>吳子三日哭于軍門之外徐承<lb/>
帥舟師將自海入齊齊人敗之吳師乃還<hi>承吳大夫</hi>
<pb n="KR3k0013_WYG_251-2a"/>
夏宋人伐鄭晉趙鞅帥師伐齊<hi>經書侵以侵告</hi>大夫請卜之趙<lb/>
孟曰吾卜於此起兵<hi>謂往歲卜伐宋不吉利以伐姜故今興兵</hi>事不再令<hi>再令</hi>
<hi>瀆也</hi>卜不襲吉<hi>襲重/也</hi>行也於是乎取犂及轅<hi>犂一名隰濟南有隰隂縣</hi>
<hi>祝阿縣西有轅城</hi>毁髙唐之郭侵及頼而還<lb/>
秋吳子使來復儆師<hi>伐齊未得志故</hi>
冬楚子期伐陳<hi>陳即吳故</hi>吳延州來季子救陳謂子期曰二<lb/>
君不務德<hi>二君吳楚</hi>而力爭諸侯民何罪焉我請退以爲子<lb/>
名務德而安民乃還<hi>季子吳王壽夢少子</hi>
<pb n="KR3k0013_WYG_251-2b"/>
十一年春齊爲鄎故<hi>鄎在前年</hi>國書髙無㔻帥師伐我及清<lb/>
<hi>清齊地濟比盧縣東有清亭</hi>師及齊師戰于郊齊師自稷曲<hi>稷曲郊地名</hi>
師不踰溝樊遲謂冉有曰非不能也不信子也請三刻而踰<lb/>
之如之衆從之<hi>如樊遲言乃踰溝</hi>師入齊軍<hi>冉有之師</hi>右師奔齊人從之<lb/>
<hi>逐右師</hi>陳瓘陳莊渉泗<hi>二陳齊/大夫</hi>師獲甲首八十<hi>冉求所得</hi>齊人<lb/>
不能師<hi>不能整其師</hi>冉有用矛於齊師故能入其軍<lb/>
五月公㑹吳子伐齊<hi>爲郊戰欲以報也</hi>克博壬申至於嬴<hi>博嬴齊邑</hi>
<hi>也二縣皆屬泰山</hi>中軍從王<hi>吳中軍</hi>胥門巢將上軍王子姑曹將<lb/>
<pb n="KR3k0013_WYG_251-3a"/>
下軍展如将右軍<hi>三將吳大夫</hi>齊國書將中軍髙無㔻將上<lb/>
軍宗樓將下軍陳僖子謂其弟書爾死我必得志<hi>書子占也</hi>
<hi>欲獲死事之功</hi>宗子陽與閭丘明相厲也<hi>相勸厲致死子陽宗樓也</hi>桑掩胥<lb/>
御國子<hi>國子國書</hi>公孫夏曰二子必死<hi>亦勸勉之</hi>將戰公孫夏命<lb/>
其徒歌虞殯<hi>虞殯送葬歌曲示必死</hi>陳子行命其徙具含玉<hi>子行陳逆</hi>
<hi>也具含玉亦示必死</hi>公孫揮命其徒曰人尋約吳髮短<hi>約䋲也八尺爲尋吳</hi>
<hi>短髮欲以䋲貫其首</hi>東郭書曰三戰必死于此三矣<hi>三戰夷儀五氏與今</hi>使<lb/>
問弦多以琴<hi>弦多齊人也六年奔魯問遺也</hi>曰吾不復見子矣<hi>言將戰死</hi>陳<lb/>
<pb n="KR3k0013_WYG_251-3b"/>
書曰此行也吾聞鼓而已不聞金矣<hi>鼔以進軍金以退軍不聞金言將死</hi>
<hi>也傳言吳師彊齊人皆自知將敗</hi>甲戌戰于艾陵展如敗髙子<hi>齊上軍敗</hi>國<lb/>
子敗胥門巢<hi>吳上軍亦敗</hi>王卒助之大敗齊師獲國書公孫<lb/>
夏閭丘明陳書東郭書革車八百乘甲首三千以獻于<lb/>
公<hi>公以兵從故以勞公</hi>
十二年秋宋向巢帥師伐鄭初宋鄭之間有隙地焉曰<lb/>
彌作頃丘玉暢嵒戈錫<hi>凡六邑</hi>子産與宋人爲成曰勿有<lb/>
是<hi>俱棄之</hi>及宋平元之族自蕭奔鄭<hi>在定十五年</hi>鄭人爲之城<lb/>
<pb n="KR3k0013_WYG_251-4a"/>
嵒戈錫<hi>城以處平元之族</hi>九月宋向巢伐鄭取錫殺元公之孫<lb/>
遂圍嵒十二月鄭罕逹救嵒丙申圍宋師<lb/>
十三年春宋向魋救其師<hi>救前年圍嵒師</hi>鄭子賸使徇曰得桓<lb/>
魋者有賞魋也逃歸遂取宋師于嵒獲成讙郜延<hi>二子宋大</hi>
<hi>夫</hi>以六邑爲虛<hi>空虛之名不有</hi>
夏楚公子申帥師伐陳<lb/>
六月丙子越子伐吳爲二隧<hi>隧道也</hi>疇無餘謳陽自南方<lb/>
<hi>二子越大夫</hi>先及郊吳大子友王子地王孫彌庸壽於姚自<lb/>
<pb n="KR3k0013_WYG_251-4b"/>
泓上觀之<hi>觀越師泓水名</hi>彌庸見姑蔑之旗<hi>姑蔑越地今東陽大宋縣</hi>曰吾<lb/>
父之旗也<hi>彌庸父爲越所獲姑蔑人得其旌旗</hi>不可以見讐而弗殺也太<lb/>
子曰戰而不克將亡國請待之彌庸不可屬徒五千<hi>屬㑹</hi>
<hi>也</hi>王子地助之乙酉戰彌庸獲疇無餘地獲謳陽越子<lb/>
至王子地守丙戌復戰大敗吳師獲大子友王孫彌庸<lb/>
壽於姚<hi>地守故不獲</hi>丁亥入吳<hi>又云夫差殺申胥不稔於歲乃㑹晉公午於黄池於是越</hi>
<hi>王勾踐乃令范蠡后庸率師㳂海泝淮以絶吳路敗子友於姑熊夷勾踐乃率中軍泝江以襲吳入其郛焚其</hi>
<hi>姑蘇徙其大舟</hi>
<pb n="KR3k0013_WYG_251-5a"/>
秋晉魏曼多帥師侵衛<lb/>
十四年秋晉趙鞅帥師伐衛<lb/>
十五年夏鄭伯伐宋楚子西子期伐吳及桐汭<hi>宣城廣德縣西</hi>
<hi>南有桐水出白石山西北入丹陽湖</hi>
秋晉趙鞅帥師伐衛<lb/>
冬晉侯伐鄭<lb/>
十七年三月越子伐吳吳子禦之笠澤夾水而陳越子<lb/>
爲左右句卒<hi>句卒鈎伍相著别爲左右屯</hi>使夜或左或右皷譟而進<lb/>
<pb n="KR3k0013_WYG_251-5b"/>
吳師分以御之越子以三軍潜渉當吳中軍而皷之吳<lb/>
師大亂遂敗之<hi>左右句卒以分吳軍而三軍精卒并力擊其中故得勝也</hi>
六月晉趙鞅圍衛齊國觀陳瓘救衛<hi>國觀國書之子</hi>得晉人之<lb/>
致師者子玉使服而見之<hi>釋囚服服其本服</hi>曰國子實執齊柄<lb/>
而命瓘曰無辟晉師豈敢廢命<hi>欲必敵晉</hi>子又何辱<hi>言不須來致師</hi>
<hi>自將往戰</hi>簡子曰我卜伐衛未卜與齊戰乃還<hi>畏子玉</hi>
七月己卯楚公孫朝帥師滅陳初白公之亂陳人恃其<lb/>
聚而侵楚<hi>聚積聚也</hi>楚旣寧將取陳麥楚子問帥於大師子<lb/>
<pb n="KR3k0013_WYG_251-6a"/>
糓與葉公諸梁子糓曰右領差車與左史老皆相令尹<lb/>
司馬以伐陳其可使也<hi>言此二人皆嘗輔相子西子期伐陳今復可使</hi>子髙曰<lb/>
率賤民慢之懼不用命焉<hi>右領左史皆楚賤官</hi>子糓曰觀丁父鄀<lb/>
俘也武王以爲軍率<hi>楚武王</hi>是以克州蓼服隨唐大啟羣<lb/>
蠻彭仲爽申俘也文王以爲令尹實縣申息<hi>楚文王滅申息以爲</hi>
<hi>縣</hi>朝陳蔡封畛於汝<hi>開封畛北至汝水</hi>唯其任也何賤之有子<lb/>
髙曰天命不謟<hi>謟疑也</hi>令尹有憾於陳<hi>十五年子西伐吳陳使貞子弔吳以</hi>
<hi>此爲恨</hi>天若亡之其必令尹之子是與君盍舍焉<hi>舍右領與左史</hi>臣<lb/>
<pb n="KR3k0013_WYG_251-6b"/>
懼右領與左史有二俘之賤而無其令德也王卜之武<lb/>
城尹吉<hi>武城尹子西子公孫朝</hi>使帥師取陳麥陳人御之敗遂圍<lb/>
陳滅之<lb/>
冬十月晉復伐衛<hi>春伐未得志故</hi>入其郛將入城簡子曰止叔<lb/>
向有言曰怙亂滅國者無後<hi>不欲乘人之衰</hi>衛人出莊公而與<lb/>
晉平晉立襄公之孫般師而還十一月衛侯自鄄入般<lb/>
師出<hi>辟蒯聵也</hi>初公登城以望見戎州<hi>戎州戎邑</hi>問之以告公曰<lb/>
我姬姓也何戎之有焉<hi>言姫姓國何故有戎邑</hi>翦之<hi>削壞其邑聚</hi>公使<lb/>
<pb n="KR3k0013_WYG_251-7a"/>
匠久<hi>乆不休息</hi>公欲逐石圃<hi>石圃衛卿石惡從子</hi>未及而難作辛巳石<lb/>
圃因匠氏攻公公閉門而請弗許踰于北方而隊折股<lb/>
<hi>終如卜言乃自後踰</hi>戎州人攻之太子疾公子青踰從公<hi>青疾弟</hi>戎<lb/>
州人殺之公入于戎州巳氏<hi>巳氏戎人姓</hi>初公自城上見巳<lb/>
氏之妻髮美使髠之以爲呂姜髢<hi>呂姜莊公夫人髢髲也</hi>既入焉<lb/>
而示之璧曰活我吾與女璧巳氏曰殺女璧其焉往遂<lb/>
殺之而取其璧衛人復公孫般師而立之十二月齊人<lb/>
伐衛衛人請平立公子起<hi>起靈公</hi>執般師以歸舎諸潞<hi>潞齊</hi>
<pb n="KR3k0013_WYG_251-7b"/>
<hi>邑</hi>
十八年春巴人伐楚圍鄾<hi>鄾楚邑</hi>初右司馬子國之卜也<lb/>
觀瞻曰如志<hi>子國未爲令尹時卜爲右司馬得吉兆如其志觀瞻楚開卜大夫觀從之後</hi>故<lb/>
命之<hi>命以爲右司馬</hi>及巴師至將卜帥王曰寧如志何卜焉<hi>寧子</hi>
<hi>國也</hi>使帥師而行請承<hi>承/佐</hi>王曰寢尹工尹勤先君者也<hi>柏舉</hi>
<hi>之役寢尹吳由于以背受戈工尹固執燧象奔吳皆爲先君勤勞</hi>三月楚公孫寧吳由<lb/>
于薳固敗巴師于鄾故封子國於析君子曰惠王知志<lb/>
<hi>知用其意</hi>夏書曰官占唯能蔽志昆命于元龜<hi>逸書也官占卜筮之官敝</hi>
<pb n="KR3k0013_WYG_251-8a"/>
<hi>斷也昆後也言當先斷意後用龜也</hi>其是之謂乎志曰聖人不煩卜筮惠<lb/>
王其有焉<hi>不疑故不卜</hi>
十九年春越人侵楚以誤吳也<hi>誤呉使不爲僃</hi>
夏楚公子慶公孫寛追越師至㝠不及乃還<hi>㝠越地</hi>是年<lb/>
吳伐楚<lb/>
二十年十一月越圍吳<lb/>
二十二年十一月丁卯越滅吳請使吳王居甬東辭曰<lb/>
孤老矣焉能事君乃縊越人以歸<hi>以其尸歸又云越王勾踐伐吳吳王帥其</hi>
<pb n="KR3k0013_WYG_251-8b"/>
<hi>賢良與其重祿以上姑蘇使王孫雄行成於越曰昔者上天降禍於吳得罪於㑹稽今君其圖不榖不榖請復</hi>
<hi>㑹稽之和王弗忍許之范蠡進諫曰臣聞之聖人之功時爲之庸得時不成天有還刑天節不逺五年復反小</hi>
<hi>凶則近大凶則逺先人有言曰伐柯者其則不逺今君王不斷其忘㑹稽之事乎王曰諾不許使者往而復來</hi>
<hi>辭愈卑禮愈尊王又欲許之蠡諫曰孰使我蚤朝而晏罷者非吳乎與我爭三江五湖之利者非吳乎夫十年</hi>
<hi>而謀之一朝而棄之其可乎王姑勿許其事將易兾巳王曰吾欲勿許而難對其使者子其對之范蠡乃左提</hi>
<hi>皷右㧞枹以應其使者曰昔者上天降禍於越委制於吳而吳不受今將反此義以報此禍吾王敢無聽天之</hi>
<hi>命乎王孫雄曰子范子先人有言曰無助天爲虐助天爲虐者不祥今吾稻蟹不遺種子將助天爲虐不忌其</hi>
<hi>不祥乎蠡曰王孫子昔吾先君固周室之不成子也故濵於東海之陂黿鼉魚鱉之與處而鼃黽之與同陼余</hi>
<pb n="KR3k0013_WYG_251-9a"/>
<hi>雖靦然而人面哉吾猶禽獸也又安知是諓諓者乎王孫雄請反辭於王蠡曰君王已制於執事之人矣子往矣無使</hi>
<hi>執事之人得罪於子使者辭反蠡不報於王擊皷興師以隨使者至於姑蘇之宮不許吳成遂滅吳</hi>
二十三年夏六月晉荀瑶伐齊<hi>茍瑶荀躒之孫知伯襄子</hi>髙無㔻帥<lb/>
師御之知伯視齊師馬駭遂驅之曰齊人知余旗其謂<lb/>
余畏而反也及壘而還將戰長武子請卜<hi>武子晉大夫</hi>知伯<lb/>
曰君告于天子而卜之以守龜於宗祧吉矣吾又何卜<lb/>
焉且齊人取我英丘君命瑶非敢耀武也治英丘也<hi>治濟</hi>
<hi>齊取英丘</hi>以辭伐罪足矣何必卜壬辰戰于犂丘<hi>犂丘隰也</hi>齊師<lb/>
<pb n="KR3k0013_WYG_251-9b"/>
敗績知伯親禽顔庚<hi>顔庚齊大夫顔涿聚</hi>
二十四年夏四月晉侯將伐齊使來乞師曰昔臧文仲<lb/>
以楚師伐齊取糓<hi>在僖二十六年</hi>宣叔以晉師伐齊取汶陽<hi>在成</hi>
<hi>二年</hi>寡君欲徼福於周公願乞靈於臧氏<hi>以臧氏世勝齊故欲乞其威靈</hi>
臧石帥師㑹之取廪丘<hi>臧石賓如之子</hi>軍吏令繕將進<hi>晉軍吏也繕治</hi>
<hi>戰備</hi>莱章曰君卑政暴<hi>莱章齊/大夫</hi>往歲克敵<hi>禽顔庚</hi>今又勝都<lb/>
<hi>取廩丘</hi>天奉多矣又焉能進是躗言也<hi>躗過也</hi>役將班矣晉<lb/>
師乃還餼臧石牛<hi>生曰餼</hi>太史謝之<hi>晉太史</hi>曰以寡君之在<lb/>
<pb n="KR3k0013_WYG_251-10a"/>
行<hi>在軍行</hi>牢禮不度<hi>不如禮度</hi>敢展謝之<lb/>
二十六年夏五月叔孫舒帥師㑹越臯如后庸宋樂筏<lb/>
納衛侯<hi>舒武叔之子文子也臯如后庸越大夫樂筏宋司城子潞衛侯輒也</hi>文子欲納之<lb/>
懿子曰君愎而虐少待之必毒於民<hi>愎狠也</hi>乃睦於子矣<lb/>
<hi>民睦</hi>師侵外州大獲<hi>越納輒/之師</hi>出禦之大敗<hi>衛師大敗</hi>掘褚師定<lb/>
子之墓焚之於平莊之上<hi>定子褚師比之父也平莊陵名也</hi>文子使王<lb/>
孫齊私於臯如<hi>齊衛大夫王孫賈之子昭子也</hi>曰子将大滅衛乎抑納<lb/>
君而已乎臯如曰寡君之命無他納衛君而已文子致<lb/>
<pb n="KR3k0013_WYG_251-10b"/>
衆而問焉曰君以蠻夷伐國國㡬亡矣請納之衆曰勿<lb/>
納曰彌牟亡而有益請自北門出<hi>欲以觀衆心</hi>衆曰勿出重<lb/>
賂越人申開守陴而納公<hi>申重也開重門而嚴設守僃欲以恐公使不敢入</hi>公<lb/>
不敢入師還立悼公<hi>悼公蒯瞶庻弟公子黚也</hi>南氏相之以城鉏與<lb/>
越人公曰期則爲此<hi>司徒期也</hi>令茍有怨於夫人者報之<hi>夫人</hi>
<hi>期姊也怒期而不得加戮故勅宮女令苦困期姊</hi>司徒期聘於越<hi>爲悼公聘</hi>公攻而<lb/>
奪之幣期告王<hi>越王也</hi>王命取之期以衆取之公怒殺期<lb/>
之甥之爲太子者<hi>忿期而及其姊爲夫人者遂復及夫人之子</hi>遂卒于越<hi>終言</hi>
<pb n="KR3k0013_WYG_251-11a"/>
<hi>之也終效夷言死于夷</hi>
二十七年夏晉荀瑶帥師伐鄭次于桐丘鄭駟𢎞請救<lb/>
于齊<hi>𢎞駟歂于</hi>齊師將興陳成子屬孤子三日朝<hi>屬㑹死事者之子使</hi>
<hi>朝三日以禮之</hi>設乗車兩馬繫五邑焉<hi>乗車兩馬大夫之服又加之五色</hi>召顔<lb/>
涿聚之子晉曰隰之役而父死焉<hi>隰役在二十三年</hi>以國之多<lb/>
難未女恤也今君命女以是邑也服車而朝毋廢前勞<lb/>
乃救鄭及留舒違糓七里糓人不知<hi>言其整也留舒齊地違去也</hi>及<lb/>
濮雨不渉<hi>濮水自陳留酸棗縣傍河東北經濟隂至髙平入濟</hi>子思曰大國在敝<lb/>
<pb n="KR3k0013_WYG_251-11b"/>
邑之宇下是以告急今師不行恐無及也<hi>子思國參</hi>成子衣<lb/>
製仗戈<hi>製雨衣也</hi>立於阪上馬不出者助之鞭之知伯聞之<lb/>
乃還<hi>畏其得衆心</hi>曰我卜伐鄭不卜敵齊<lb/>
周定王二年秦庻長將兵㧞魏城<hi>秦厲共公十年臣欽若等曰是歲魯哀公</hi>
<hi>卒此後依六國年表以周年爲首</hi>
十二年秦厲共公將師與緜諸戰<lb/>
二十二年楚滅蔡<hi>楚惠王二十二年蔡侯齊四年</hi>
二十四年楚滅杞杞夏之後<lb/>
<pb n="KR3k0013_WYG_251-12a"/>
考王十年楚滅莒<hi>楚簡王元年</hi>
威烈王八年秦與魏戰少梁<hi>秦靈公七年晉城少梁秦擊之</hi>
十三年秦與晉戰敗鄭下<hi>秦簡公二年</hi>
是年齊伐晉毁黄城圍陽狐<hi>齊宣公四十三年</hi>
十四年魏公子擊圍繁龎<hi>魏文侯十三年</hi>
是年齊伐魯莒及安陽<hi>一作安陵</hi>
十五年齊伐魯取一城<lb/>
十七年魏伐秦<lb/>
<pb n="KR3k0013_WYG_251-12b"/>
十八年魏擊宋中山伐秦至鄭而還<lb/>
是年韓伐鄭取雍丘<hi>韓景侯元年</hi>齊取魯郕<lb/>
十九年鄭伐韓敗韓於負黍<hi>在陽城</hi>
是年齊伐衛取毌丘<lb/>
安王元年秦伐魏至陽狐<lb/>
二年鄭圍韓之陽翟晉伐楚至桑丘<hi>楚悼王二年</hi>
四年楚敗鄭師<lb/>
七年秦伐諸繇<hi>秦惠公五年</hi>
<pb n="KR3k0013_WYG_251-13a"/>
八年齊伐魯取㝡<hi>齊康公十一年</hi>
九年魏伐鄭<lb/>
十一年秦伐韓宜陽取六邑<hi>韓列侯九年</hi>
十二年秦與晉戰武城<lb/>
是年齊伐魏魏取襄陽魯敗齊于平陸<hi>在東平</hi>
十三年秦侵晉<lb/>
十五年秦伐蜀取南鄭<lb/>
十六年魏襲邯鄲戰敗<hi>魏武侯元年</hi>
<pb n="KR3k0013_WYG_251-13b"/>
十七年韓伐鄭取陽城伐宋到彭城執宋君<hi>韓文侯二年</hi>
是年齊伐魯破之趙敗齊于靈丘<hi>趙敬侯二年</hi>
十八年趙救魏于廩丘大敗齊人<lb/>
十九年魏敗趙兎臺趙築剛平以侵衛<lb/>
二十一年趙借兵於楚伐魏取棘蒲<lb/>
二十二年魏韓趙伐齊至桑丘鄭敗晉<lb/>
是年齊伐燕取桑丘是時秦魏攻韓韓求救於齊齊桓<lb/>
公午召大臣而謀曰蚤救之孰與晩救之騶忌曰不若<lb/>
<pb n="KR3k0013_WYG_251-14a"/>
勿救段干曰不救則韓且折而入于魏不若救之田臣<lb/>
思曰過矣君之謀也秦魏攻韓楚趙必救之是天以燕<lb/>
予齊也桓公曰善乃陰告韓使者而遣之韓自以爲得<lb/>
齊之救因與魏秦戰楚趙聞之果起兵而救之齊因起<lb/>
兵襲燕取桑丘<lb/>
二十三年趙襲衛不克㧞魏黄城<hi>在陳留</hi>
二十四年魏韓趙伐齊至靈丘<hi>齊威王元年因康公䘮來伐</hi>
二十五年蜀伐楚兹方<hi>楚肅王四年</hi>
<pb n="KR3k0013_WYG_251-14b"/>
是年齊伐燕趙救之與中山戰于房子<lb/>
二十六年趙伐中山戰于中人<hi>中山唐縣有中人亭</hi>
烈王元年韓滅鄭因徙都鄭<hi>韓哀侯二年</hi>
三年燕敗齊林狐<hi>一作林營燕釐公三十年</hi>
是年魯伐齊入陽闗<hi>在鉅平</hi>晉伐齊至博陵<lb/>
四年趙伐衛取都鄙<hi>一作鄉邑</hi>七十三<hi>趙成侯三年</hi>
是年衛敗趙于藺魏伐齊取薛陵<lb/>
五年魏伐楚取魯陽道與秦戰髙安敗之<lb/>
<pb n="KR3k0013_WYG_251-15a"/>
六年趙伐齊于甄<lb/>
是年魏敗趙于懷<hi>魏惠王元年</hi>趙攻鄭敗之以與韓<hi>韓與趙長子</hi>
三年魏敗韓于馬陵<hi>韓㦤侯二年</hi>
是年趙敗魏涿澤<hi>一作濁澤</hi>初魏武侯卒子罃<hi>惠王也</hi>與公中<lb/>
緩爭爲太子公孫頎自宋入趙自趙入韓謂韓懿侯曰<lb/>
魏罃與公中緩爭太子君亦聞之乎今魏罃得王錯<hi>魏大</hi>
<hi>夫</hi>挾上黨固半國也因而除之<hi>除一作倍</hi>破魏必矣不可失<lb/>
也懿侯說乃與趙成侯合軍并兵以伐魏戰於涿澤<hi>在長</hi>
<pb n="KR3k0013_WYG_251-15b"/>
<hi>社</hi>魏氏大敗魏君圍趙謂韓曰除魏君立公中緩割地<lb/>
而退我且利韓曰不可殺魏君人必曰暴割地而退人<lb/>
必曰貪不如兩分之魏分爲兩不强於宋衛則我終無<lb/>
魏之患矣趙不聽韓不說以其少卒夜去惠王之所以<lb/>
身不死國不分者二家謀不和也若從一家之謀則魏<lb/>
必分矣故曰君終無適子其國可破也<lb/>
顯王元年齊伐魏取觀津<hi>今之衛縣一説獻觀以和齊</hi>
是年趙侵齊至長城<lb/>
<pb n="KR3k0013_WYG_251-16a"/>
三年秦敗韓魏洛陽<hi>秦獻公十二年一說魏城武堵爲秦所敗</hi>
是年趙與齊戰阿下<lb/>
四年魏伐宋取儀臺<hi>一作義臺</hi>
是年趙伐衛取甄<lb/>
五年秦章蟜<hi>一云車騎</hi>與晉戰于石門斬首六萬<lb/>
是年秦攻魏趙救之石阿<lb/>
六年秦攻魏少梁趙救之<lb/>
七年魏伐韓敗于澮<hi>一作㑹</hi>
<pb n="KR3k0013_WYG_251-16b"/>
是年秦使庻長國伐魏戰少梁虜其太子<hi>一云虜魏將公孫痤</hi>取<lb/>
龎<lb/>
八年魏伐趙取皮牢趙與韓攻秦<lb/>
九年趙助魏<lb/>
十一年秦敗韓西山<hi>秦孝公四年韓昭侯元年</hi>
十二年宋取韓黄池<hi>在平丘</hi>魏取韓朱<lb/>
十四年秦魏侵宋黄池宋復取之<lb/>
十五年秦與魏戰元里斬首七千取魏少梁是年魏圍<lb/>
<pb n="KR3k0013_WYG_251-17a"/>
趙邯鄲<lb/>
十六年魏㧞邯鄲趙求救於齊齊威王召大臣而謀曰<lb/>
救趙孰與勿救騶忌子曰不如勿救叚于朋曰不救則<lb/>
不義且不利威王曰何也對曰夫魏氏并邯鄲其於齊<lb/>
何利哉且夫救趙而軍其郊是趙不伐而魏全也故不<lb/>
如南攻襄陵以弊魏邯鄲㧞而乘魏之弊威王從其計<lb/>
使田忌南攻襄陵十月邯鄲㧞齊因起兵擊魏大敗之<lb/>
桂陵<lb/>
<pb n="KR3k0013_WYG_251-17b"/>
十七年秦衛鞅爲大良造將兵伐魏安邑降之<lb/>
是年諸侯圍魏襄陵<lb/>
十八年秦衛鞅圍固湯降之秦攻趙藺<lb/>
二十二年趙公子范襲邯鄲不勝<lb/>
二十五年趙攻齊㧞髙唐<lb/>
二十七年趙公子刻攻魏<lb/>
二十八年魏伐趙<hi>趙肅侯九年</hi>趙告急齊宣王用孫子計救<lb/>
趙擊魏魏遂大興師使龎㳙將而令太子申爲上將軍<lb/>
<pb n="KR3k0013_WYG_251-18a"/>
過外黄外黄徐子<hi>徐子外黄人也外黄時屬宋</hi>謂太子曰臣有百戰<lb/>
百勝之術太子曰可得聞乎客曰固願効之曰太子自<lb/>
將攻齊大勝并莒則富不過有魏貴不益爲王若戰不<lb/>
勝齊則萬世無魏矣此臣之百戰百勝之術也太子曰<lb/>
諾請必從公之言而還矣客曰太子雖欲還不得矣彼<lb/>
勸太子戰攻欲啜汁者衆太子雖欲還恐不得矣太子<lb/>
因欲還其御曰將出而還與北同太子果與齊人戰敗<lb/>
於馬陵<hi>在元城</hi>齊虜魏太子申殺將軍㳙軍遂大破<lb/>
<pb n="KR3k0013_WYG_251-18b"/>
二十九年秦趙齊共伐魏秦將商君詐魏將軍公子卭<lb/>
而襲奪其軍而破之<lb/>
三十年秦與晉戰岸門<lb/>
三十四年秦㧞韓宜陽<lb/>
三十六年秦敗魏將龍賈軍四萬五千于雕陰<hi>在上郡</hi>
是年楚圍齊於徐州<hi>楚成王七年</hi>趙圍魏黄不克<lb/>
三十七年魏與齊伐趙<hi>魏襄王三年齊宣王十一年</hi>趙決河水灌之<lb/>
兵去<lb/>
<pb n="KR3k0013_WYG_251-19a"/>
是年齊伐燕取十城<hi>燕易王元年齊宣王十一年因燕䘮伐之蘇秦説齊還燕十城</hi>
三十九年秦圍魏焦曲沃<hi>秦惠文王八年</hi>予秦河西之地<lb/>
四十年秦渡河取魏汾陰皮氏圍焦降之<lb/>
是年魏伐楚敗之陘山<hi>在宻縣楚威王十一年</hi>
四十一年秦公子桑圍魏蒲陽降之<lb/>
是年趙疵與秦戰敗秦殺疵河西取代藺離石<lb/>
四十四年魏敗韓韓舉<hi>韓宣惠王八年</hi>
四十五年秦相張儀將兵取陜<lb/>
<pb n="KR3k0013_WYG_251-19b"/>
四十六年楚使柱國昭陽將軍而攻魏破之於襄陵得<lb/>
八邑又移兵而攻齊齊王患之<hi>懷王六年昭陽移和而攻齊軍門曰和</hi>陳<lb/>
軫適爲秦使齊齊王曰爲之奈何陳軫曰王勿憂請令<lb/>
罷之卽往說昭陽昭陽引兵去<lb/>
四十七年秦取魏曲沃平周<lb/>
慎靚王二年秦擊韓取鄢<hi>於乾切今鄢陵縣</hi>
三年魏韓趙楚燕五國擊秦不勝而去<hi>是歲秦惠文王後七年魏哀王</hi>
<hi>元年韓宣惠王十五年趙武靈王八年楚懷王十一年燕王噲三年</hi>
<pb n="KR3k0013_WYG_251-20a"/>
四年趙韓魏共擊秦秦敗趙斬首八萬級又敗韓于脩<lb/>
魚虜得韓將䱸申差於濁澤<hi>一云鯁申差長社有濁澤</hi>韓氏急公仲<lb/>
謂韓王曰與國非可恃也今秦之欲伐楚乆矣王不如<lb/>
因張儀爲和於秦賂以一名都具甲與之南伐楚此以<lb/>
一易二之計也韓王曰善乃警公仲之行將西購於秦<lb/>
楚王聞之大恐召陳軫告之陳軫曰秦之欲伐楚乆矣<lb/>
今又得韓之名都一而具甲秦韓并兵而伐楚此秦所<lb/>
禱祀而求也今已得之矣楚國必伐矣王聽臣爲之警<lb/>
<pb n="KR3k0013_WYG_251-20b"/>
四境之内起師言救韓命戰車滿道路發信臣多其車<lb/>
重其幣使信王之救己也縱韓不能聽我韓必德王也<lb/>
必不爲鴈行以來是秦韓不和也兵雖至楚不大病也<lb/>
爲能聽我絶和於秦秦必大怒以厚怨韓韓之南交楚<lb/>
必輕秦輕秦其應秦必不敬是因秦韓之兵而免楚國<lb/>
之患也楚王曰善乃警四境之内興師言救韓命戰車<lb/>
滿道路發信臣多其車重其幣謂韓王曰不糓國雖小<lb/>
已悉發之矣願大國遂肆志於秦不糓將以楚徇韓韓<lb/>
<pb n="KR3k0013_WYG_251-21a"/>
王聞之大説乃止公仲之行公仲曰不可夫以實伐我<lb/>
者秦也以虛名救我者楚也王恃楚之虛名而輕絶彊<lb/>
秦之敵王必爲天下大笑且楚韓非兄弟之國也又非<lb/>
素約而謀伐秦也已有伐形因發兵言救韓此必陳軫<lb/>
之謀也且王已使人報於秦矣今不行是欺秦也夫輕<lb/>
彊秦而信楚之謀臣恐王必悔之韓王不聼遂絶於秦<lb/>
秦因大怒益甲伐韓大戰楚救不至<lb/>
是年齊敗魏趙於觀澤<hi>一作觀津齊泯王七年</hi>
<pb n="KR3k0013_WYG_251-21b"/>
五年秦使司馬錯擊蜀滅之<lb/>
是年秦取趙中都西安陽邑<hi>一云西都及中陽又云中都西陽</hi>
六年秦伐韓取石章敗趙將軍英<hi>一作趙將泥一作趙將莊</hi>
赧王元年秦使樗里子伐魏焦降之<hi>一云取曲沃</hi>敗韓岸門<lb/>
斬首萬其將犀首走<lb/>
二年秦樗里子擊趙藺陽虜趙將公子繇通<hi>一云虜將趙莊</hi>
三年秦庶長章與韓擊楚於丹陽虜其將屈匄斬首八<lb/>
萬又攻楚漢中取地六百里置漢中郡楚圍雍氏秦使<lb/>
<pb n="KR3k0013_WYG_251-22a"/>
庻長疾<hi>樗里子也</hi>助韓而東攻齊到蒲助魏攻燕<lb/>
是年齊趙攻魏魏擊齊虜聲子於濮與秦擊燕初燕王<lb/>
噲立以國讓其相子之事皆決於子之三年國大亂將<lb/>
軍市被與太子平攻子之不克將軍市被及百姓反攻<lb/>
太子平將軍市被死以徇因構難數月死者數萬衆人<lb/>
恫恐百姓離志孟子謂齊王曰今伐燕此文武之時不<lb/>
可失也王因令章子將五郡之兵<hi>章子齊人見孟子</hi>以因北地<lb/>
之衆以伐燕士卒不戰城門不閉燕君噲死齊大勝<hi>年表</hi>
<pb n="KR3k0013_WYG_251-22b"/>
<hi>云君及太子噲子之皆死汲冡紀年田齊人擒子之而醢其身</hi>
四年秦伐楚取召陵魏圍衛<lb/>
七年秦使甘茂庶長封伐韓宜陽<hi>秦武王三年韓襄王四年</hi>
八年秦㧞宜陽斬首六萬渉河城武遂<lb/>
是年趙王北略中山之地至房子遂伐之北至無窮西<lb/>
至河登黄華之上<lb/>
九年秦擊魏皮氏未㧞而解<hi>秦昭王元年</hi>
是年趙王略中山地至寧葭西略胡地至榆中林胡王<lb/>
<pb n="KR3k0013_WYG_251-23a"/>
獻馬歸使樓緩之秦仇液之韓王賁之楚富丁之魏趙<lb/>
爵之齊代相趙固主胡致其兵<lb/>
十一年趙王攻中山趙袑爲右軍許鈞爲左軍公子章<lb/>
爲中軍王并將之牛翦將車騎趙希并將胡伐趙與之<lb/>
陘<hi>一作陸又作陘或宣言趙與之陘陘者山絶之名常山有井陘中山有苦陘上黨有閼與</hi>合軍<lb/>
曲陽攻取丹丘華陽鴟之墓<hi>華一作夾鴟一作鴻</hi>王軍取鄗<lb/>
石邑<hi>在常山</hi>封龍東垣中山獻四邑請和王許之罷兵<lb/>
十二年秦㧞魏蒲坂晉陽封陵取韓武遂<lb/>
<pb n="KR3k0013_WYG_251-23b"/>
是年趙攻中山<lb/>
十四年蜀反秦司馬錯往誅蜀守惲<hi>一作煇</hi>
是年秦取韓穣趙攻中山魏韓齊與秦擊楚敗楚將軍<lb/>
唐昧於重丘齊使公子將大有功秦庶長奐斬首二萬<lb/>
十五年秦擊楚斬首三萬攻襄城<hi>攻一作取</hi>殺景缺<hi>一作景快</hi>
是年趙攻中山攘地北至燕代西至雲中九原<lb/>
十六年秦使將軍芊戎攻楚取新市八城<hi>江夏有新市縣</hi>
十七年魏韓齊共擊秦於函谷敗之<lb/>
<pb n="KR3k0013_WYG_251-24a"/>
是年秦敗楚十六城<hi>楚頃襄王元年</hi>
十九年魏韓齊宋中山五國擊秦至鹽氏而還<hi>一作監氏</hi>秦<lb/>
與韓武遂和<hi>一云秦與韓魏河北及封陵</hi>
二十年秦尉錯㧞魏襄城<hi>魏昭王元年</hi>
是年趙與齊燕共滅中山遷其王於膚施<hi>在上郡是年趙惠文王四</hi>
<hi>年一説在三年</hi>
二十一年魏與秦戰解不利<lb/>
是年秦向壽伐韓武始<hi>魏郡有武始縣</hi>左更白起攻新城<lb/>
<pb n="KR3k0013_WYG_251-24b"/>
二十二年韓使公孫喜率周魏擊秦秦左更白起敗韓<lb/>
魏二十四萬于伊關虜公孫喜㧞五城<hi>韓釐王三年</hi>
二十三年秦大良造白起攻魏取垣復予之攻楚取宛<lb/>
二十四年秦左更錯取軹及鄧<hi>河内有軹縣南陽有鄧縣</hi>㧞韓宛城<lb/>
二十五年趙梁將與齊合軍攻韓至魯關下<lb/>
二十六年秦客卿錯擊魏至軹取城大小六十一<lb/>
二十七年秦㧞趙梗陽<hi>在太原</hi>
是年趙董叔與魏氏伐宋得河陽於魏<lb/>
<pb n="KR3k0013_WYG_251-25a"/>
二十八年秦㧞魏新垣曲陽之城<lb/>
是年趙趙梁將兵攻齊<lb/>
二十九年秦將錯攻魏㧞安邑秦出其人又敗韓兵夏<lb/>
山趙韓徐爲將攻齊<lb/>
是年齊伐宋秦昭王怒曰吾愛宋與愛新城陽晉同韓<lb/>
聶與吾友也而攻吾所愛何也蘓代爲齊謂秦王曰韓<lb/>
聶之攻宋所以爲王也齊彊輔之以宋楚魏必恐恐必<lb/>
西事秦是王不煩一兵不傷一士無事而割安邑也此<lb/>
<pb n="KR3k0013_WYG_251-25b"/>
韓聶之所禱於王也秦王曰吾患齊之難知一從一衡<lb/>
其説何也對曰天下國令齊可知乎齊以攻宋其知事<lb/>
秦以萬乘之國自輔不西事秦則宋治不安中國白頭<lb/>
遊敖之士皆積智欲離齊秦之交伏軾結軼西馳者未<lb/>
有一人言善齊者也伏軾結軼東馳者未有一人言<lb/>
善秦者也何則皆不欲齊秦之合也何晉楚之智而齊秦<lb/>
之愚也晉楚合必議齊秦齊秦合必圖晉楚請以此决事秦王曰<lb/>
諾於是齊伐宋宋王出亡死於温<lb/>
<pb n="KR3k0013_WYG_251-26a"/>
三十年秦將蒙武㧞齊列城九<hi>一云趙相國樂毅將趙秦韓魏燕攻齊取靈丘</hi>
三十一年秦尉斯離與韓魏燕趙共擊齊攻之是時燕<lb/>
以樂毅爲上將軍與秦楚三晉合謀以伐齊齊兵敗湣<lb/>
王出亡於外燕兵獨追北入至臨菑盡取齊寳燒其宮<lb/>
室宗廟城之不下者唯獨聊莒即墨其餘盡屬燕<lb/>
三十二年秦㧞魏安城<hi>汝南有安城縣</hi>兵至大梁而還<hi>燕趙救之</hi>
是年趙廉頗將攻齊昔陽取之<hi>樂平沾縣東有昔陽城</hi>
二十三年齊㧞趙兩城是時樂毅將趙師攻魏伯陽而<lb/>
<pb n="KR3k0013_WYG_251-26b"/>
秦怨趙不與已擊齊乃伐趙<lb/>
三十四年秦㧞趙石城<hi>右北平有石城縣</hi>
是年趙王再之衛東陽決河水伐魏氏<lb/>
三十五年秦白起擊趙取光狼城斬首二萬<hi>一云三萬</hi>池動壞<lb/>
城趙使趙奢將攻齊麥丘取之<lb/>
是年秦將錯發隴西因蜀擊楚黔中㧞之楚與秦漢北<lb/>
及上庸地<hi>楚項襄王十九年</hi>
三十六年秦㧞楚鄢西陵<hi>一云鄢鄧殺罪人遷之</hi>
<pb n="KR3k0013_WYG_251-27a"/>
是年趙廉頗將攻齊<lb/>
三十七年秦白起擊楚㧞郢燒夷陵更東至竟陵以為南<lb/>
郡楚頃襄王亡走陳<lb/>
三十八年秦蜀守若伐楚㧞巫黔中<lb/>
三十九年秦白起擊魏南城<hi>一作两城魏安釐王元年</hi>又㧞楚江旁<lb/>
是年趙樓昌將攻魏幾不能取廉頗將攻幾取之<lb/>
四十年秦㧞魏兩城軍大梁下韓使暴䳒來救爲秦所<lb/>
敗與秦温以和<lb/>
<pb n="KR3k0013_WYG_251-27b"/>
是年趙廉頗將攻魏房子<hi>屬常山</hi>㧞之因城而還又攻安<lb/>
陽取之<lb/>
四十一年趙與魏共擊秦秦將白起破趙華陽得一將<lb/>
軍又㧞魏四城斬首四萬<lb/>
四十二年秦客卿胡傷攻魏卷<hi>河南有卷縣</hi>蔡陽長社取之<lb/>
擊芒卯華陽破之<hi>華陽亭名在宻縣</hi>斬首十五萬魏入南陽以<lb/>
和<lb/>
四十三年楚使三萬人助三晉伐燕<lb/>
<pb n="KR3k0013_WYG_251-28a"/>
四十四年趙藺相如伐齊至平邑<lb/>
四十五年秦韓相攻而圍趙閼與<hi>音焉與在上黨</hi>趙使趙奢將<lb/>
擊秦大敗之<lb/>
是年秦客卿竈攻齊取剛夀予穰侯<lb/>
四十六年秦中更胡傷攻趙閼與不㧞<lb/>
四十七年秦聽范雎諜使五大夫魏綰伐魏㧞懷城<lb/>
四十九年秦㧞魏廩丘懷<hi>或作邢丘又作郪丘</hi>
五十年秦㧞趙三城<hi>趙孝成王元年</hi>趙王新立太后用事秦急<lb/>
<pb n="KR3k0013_WYG_251-28b"/>
攻之趙氏求救於齊齊曰必以長安君爲質乃出太后<lb/>
不肯左師觸龍諫之於是爲長安君約車百乘質於齊<lb/>
齊兵乃出<lb/>
是年齊田單將趙師攻燕中陽<hi>一作中人</hi>㧞之又攻韓注人<lb/>
㧞之<hi>韓惠王七年</hi>
五十一年秦㧞韓陘城汾旁<hi>一云白起攻韓㧞九城斬首五萬</hi>
五十二年秦擊韓於太行<lb/>
五十三年秦五大夫賁攻韓取十城取楚州<lb/>
<pb n="KR3k0013_WYG_251-29a"/>
五十四年趙使廉頗距秦於長平初秦擊韓於太行上<lb/>
黨守馮亭使者至趙曰韓不能守上黨入之於秦其吏<lb/>
民皆安爲趙不欲爲秦有城邑十七願再拜入之趙聴<lb/>
王所以賜吏民王大喜召平陽君豹告之曰馮亭入城<lb/>
市邑十七受之何如對曰聖人甚禍無故之利王曰人<lb/>
懷吾德何謂無故乎對曰夫秦蠶食韓氏地中絶不令<lb/>
相通固自以爲坐而受上黨之地也韓氏所以不入於<lb/>
秦者欲嫁其禍於趙也秦服其勞而趙受其利雖彊大<lb/>
<pb n="KR3k0013_WYG_251-29b"/>
不能得之於小弱小弱顧能得之於彊大乎豈可謂非<lb/>
無故之利哉且夫秦以牛田之水通糧蠶食上乘倍戰<lb/>
者裂上國之地其政行不可與爲難必勿受也王曰今<lb/>
發百乘之軍而攻踰年歴歲未得一城也今以城市邑<lb/>
十七幣吾國此大利也趙豹出趙王召平原君與趙禹<lb/>
而告之對曰發百萬之軍而攻踰歲未得一城今坐受<lb/>
城市邑十七此大利不可失也王曰善乃令趙勝受地<lb/>
告馮亭曰敝國使者臣勝敝國君使勝致命以萬户都<lb/>
<pb n="KR3k0013_WYG_251-30a"/>
三封太守千户都三封縣令皆世世爲侯吏民皆益爵<lb/>
三級吏民能相安皆賜之六金馮亭垂涕不見使者曰<lb/>
吾不處三不義也爲主守地不能死國不義一矣入之<lb/>
秦不聽主令不義二矣賣主地而食之不義三矣趙遂<lb/>
發兵取上黨廉頗將軍軍長平<lb/>
五十五年秦將白起破趙齊楚救之秦計曰齊楚救趙<lb/>
親則退兵不親遂攻之趙無食請粟於齊齊不聽周子<lb/>
曰不如聽之以退秦兵不聽則秦兵不却是秦之計中<lb/>
<pb n="KR3k0013_WYG_251-30b"/>
而齊楚之計過也且趙之於齊楚扞蔽也猶齒之有唇<lb/>
也唇亡則齒寒今日亡趙明日患及齊楚且救趙之務<lb/>
宜若奉漏甕沃焦釡也夫救趙髙義也却秦顯名也義<lb/>
救亡國威却彊秦之兵不務爲此而務愛粟爲國計者<lb/>
過矣齊王弗聽秦破趙於長平四十餘萬遂圍邯鄲<lb/>
五十六年秦軍分爲三軍白起歸王齕將伐趙武安<lb/>
皮牢㧞之司馬梗北定太原盡有韓上黨正月兵罷復<lb/>
守上黨其十月五大夫陵攻趙邯鄲<lb/>
<pb n="KR3k0013_WYG_251-31a"/>
五十七年正月秦益發卒佐陵陵戰不善令王齕代將<lb/>
其十月將軍張唐攻魏爲蔡尉捐弗守<lb/>
五十八年十月秦張唐攻鄭㧞之十二月益發卒軍汾<lb/>
城旁王齕攻邯鄲不㧞<hi>一云魏公子無忌楚春申君救邯鄲秦兵解去</hi>去還奔<lb/>
汾軍餘攻秦軍斬首六千晉楚流外河死二萬人<hi>楚一作走</hi>
攻汾城即從唐㧞寜<hi>一作曼趙邑也</hi>新中寧新中更名安陽<hi>魏郡</hi>
<hi>有安陽縣</hi>
五十九年秦將軍摎攻韓取陽城負黍斬首四萬攻趙<lb/>
<pb n="KR3k0013_WYG_251-31b"/>
取二十餘縣首虜九萬<lb/>
是年燕攻趙昌壯<hi>一作莊</hi>五月㧞之趙將樂乘慶舎攻秦信<lb/>
梁軍破之<hi>韓魏楚救趙新中秦兵罷是歲周赧王卒此後以秦年為首</hi>
秦昭王五十二年楚取魯<hi>楚考烈王八年</hi>
五十六年燕伐趙<hi>燕王喜四年</hi>爲趙所破殺栗腹初燕王令<lb/>
丞相栗腹約驩以五百金爲趙王酒還歸報燕王曰趙<lb/>
氏壯者皆死長平其孤未壯可伐也王召昌國君樂間<lb/>
而問之對曰趙四戰之國也其民習兵伐之不可王曰<lb/>
<pb n="KR3k0013_WYG_251-32a"/>
吾以衆伐寡二而伐一可乎對曰不可王曰吾即以五<lb/>
而伐一可乎對曰不可燕王大怒羣臣皆以爲可燕卒<lb/>
起二軍車二千乘栗腹將而攻鄗<hi>在常山今高邑</hi>卿秦將而攻<lb/>
代廉頗爲趙將破殺栗腹虜卿秦樂間<hi>世家云亷頗圍燕</hi>
莊襄王元年秦使蒙驁伐韓韓獻成臯滎陽秦界至大<lb/>
梁<lb/>
是年楚滅魯趙假相大將武襄君樂乘攻燕圍其國三<lb/>
年趙延陵鈞率師從相國信平君助魏攻燕<lb/>
<pb n="KR3k0013_WYG_251-32b"/>
是年秦使蒙驁攻魏高都㧞之又攻趙榆次新城狼孟<lb/>
取三十七城<lb/>
三年秦將王齕擊韓上黨㧞之<lb/>
是年魏公子無忌率五國兵敗秦軍于河外走蒙驁<lb/>
趙孝成王二十一年趙廉頗將攻繁陽<hi>在頓丘</hi>取之<hi>是歲秦始</hi>
<hi>皇三年此後秦諸侯並入閏位勲業門</hi>
悼襄王二年趙使李牧將攻燕㧞武遂<hi>屬河間一云屬安平</hi>方城<lb/>
<hi>屬有督亢亭</hi>
<pb n="KR3k0013_WYG_251-33a"/>
三年趙使龎煖將攻燕禽其將劇辛初劇辛故居趙與<lb/>
龎煖善巳而亡走燕燕見趙數困于秦而廉頗去令龎<lb/>
煖將也故因趙弊攻之問劇辛辛曰龎煖易與耳燕使<lb/>
劇辛將擊趙趙使龎煖擊之取燕軍二萬殺劇辛<lb/>
四年龎煖將趙楚魏燕之鋭師攻秦蕞<hi>在新豐</hi>不㧞移攻<lb/>
齊取饒安<hi>在渤海又云饒屬北海安屬平原</hi>
五年傅抵將居平邑慶舍將東陽河外帥守河梁<hi>河門右</hi>
九年趙攻燕取貍陽城兵未除秦攻鄴㧞之<hi>令饒陽一作㧞閼與</hi>
<pb n="KR3k0013_WYG_251-33b"/>
<hi>鄴九城</hi>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百五十一<lb/>
</p>
<p>
</p>
  </div>
</body>
</text>
</TEI>
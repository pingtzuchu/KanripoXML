<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百五十九</head>
    <p>
<pb n="KR3k0013_WYG_259-1a"/>
欽定四庫全書<lb/>
　册府元龜卷二百五十九　宋　王欽若等　撰<lb/>
　　儲宫部<lb/>
　　　　監國　　將兵<lb/>
　　　監國<lb/>
春秋傳曰君行則守守曰監國古之制也所謂君之冡<lb/>
子居明離之位當主鬯之重繼體作貳為國之本或乗<lb/>
輿廵幸靈旗親征總督留務以隆民望或付之政事委<lb/>
<pb n="KR3k0013_WYG_259-1b"/>
之獄訟臨聽關决以裁國典盖所以茂元良之德以貞<lb/>
萬邦昭儲副之義以熈百志然後一宇内之視聽定天<lb/>
下之大本保世延祚垂鴻永命莫不繇斯者已<lb/>
吳大帝權黄龍二年九月遷都建業徴上大将軍陸遜<lb/>
輔太子登鎮武昌領宫府留事<lb/>
嘉禾三年大帝征新城使登居守總知留事時年糓不<lb/>
豐頗有盗賊乃表定科令所以防禦甚得止姦之要<lb/>
宋明帝泰豫元年正月帝有疾不朝皇太子㑹萬國於<lb/>
<pb n="KR3k0013_WYG_259-2a"/>
東宫并受貢計<lb/>
南齊武帝永明六年正月帝将訊丹陽所領囚及南北<lb/>
二百里内獄詔曰獄訟之重政化所先太子立年作貳<lb/>
宜時詳覽此訊事委以親决太子乃於𤣥圃園宣猷堂<lb/>
錄三署囚原宥各有差帝晩年好逰宴尚書曹事亦分<lb/>
送太子省視<hi>即文憲太子也</hi>
梁昭明太子統自加元服髙祖便使省萬幾内外百司<lb/>
奏事者填塞於是太子明於庻事纎毫必曉<lb/>
<pb n="KR3k0013_WYG_259-2b"/>
後魏明元帝㤗常七年五月詔㤗平王燾攝政初帝服<lb/>
寒食散頻年發動不堪萬幾故有是命是歳使祭酒崔<lb/>
浩奉策告宗廟命㤗平王為國副主居正殿臨朝司徒<lb/>
長孫嵩山陽公奚斤北新公安同為左輔坐東廂西面<lb/>
浩與太尉穆觀散騎常侍丘堆為右弼坐西廂東面百<lb/>
僚總已以聽焉明元避居西宮時隱而窺之聽其决斷<lb/>
大悦謂左右侍臣曰長孫嵩宿德舊臣歴事四世功存<lb/>
社稷奚斤辯㨗智謀名聞遐邇安同曉觧俗情明於校<lb/>
<pb n="KR3k0013_WYG_259-3a"/>
練穆觀達政事要識吾㫖趣崔浩博聞彊識以此六人<lb/>
輔相吾與汝曹逰行四境伐叛柔服可得志於天下矣羣<lb/>
臣時奏所疑明元曰此非我所知當決之汝曹國主也<lb/>
太武太元五年六月車駕西討沮渠牧犍侍中宜都王<lb/>
穆夀輔皇太子決留臺事九月蠕蠕犯塞遂至七介山<lb/>
京師大駭皇太子命上黨王長孫道生等拒之<lb/>
太平真君四年十一月詔曰夫陰陽有徃復四時有代<lb/>
謝授子任賢盖古今不易之令典也其令皇太子副理<lb/>
<pb n="KR3k0013_WYG_259-3b"/>
萬幾總統百揆諸公臣勤勞日久皆當以爵歸第隨時<lb/>
朝請饗宴朕前論道陳謀而已不宜復煩以劇職更舉<lb/>
賢俊以備百官明為科制以稱朕心五年正月壬寅皇<lb/>
太子始總百揆侍中中書監宜都王穆夀司徒東郡公<lb/>
崔浩侍中廣平公張黎侍中建興公古弼輔太子以決<lb/>
庶政諸上書者皆稱臣上疏儀與表同<lb/>
孝文太和十七年立皇子恂為皇太子帝每嵗征幸恂<lb/>
常留守主執廟祀<lb/>
<pb n="KR3k0013_WYG_259-4a"/>
北齊文皇帝天保元年九月庚午帝如晉陽拜辭山陵<lb/>
是日皇太子入居凉風堂監總國事<lb/>
後周武帝建德三年皇太后喪帝居倚廬詔皇太子贇<lb/>
總釐庻政事後帝每廵幸四方太子常留監國<lb/>
隋文帝開皇初立子勇為皇太子軍國政事及尚書奏<lb/>
死罪以下皆令太子參决之<lb/>
唐髙祖武德九年六月癸亥立秦王為皇太子詔曰君<lb/>
臨率土劬勞庻政昧旦求衣思𢎞至道而萬幾繁委成<lb/>
<pb n="KR3k0013_WYG_259-4b"/>
務殷積當扆日昃實勞聽覽皇太子世民夙禀生知識<lb/>
量明允文德武功平一宇内九官惟序四門以穆朕付<lb/>
託得人義同釋負遐邇寧㤗嘉慰良深自今後軍機兵<lb/>
伏倉糧凡厥庻政事無大小悉委皇太子斷决然後聞<lb/>
奏<lb/>
太宗貞觀四年五月詔皇太子承乾宜令聽訟在茲恤<lb/>
隱自今以後訴人惟尚書省有不伏者於東宫上啓令<lb/>
承乾斷决今若有固執所見謂理不盡然後聞奏<lb/>
<pb n="KR3k0013_WYG_259-5a"/>
九年太宗在諒闇之中庻政皆令承乾聽斷頗有大體<lb/>
自此太宗毎行幸常令居守監國<lb/>
十九年二月太宗親征髙麗詔曰省方之物既勞於躬<lb/>
親監國之重允屬於儲貳皇太子治温文表德睿哲日<lb/>
躋仁孝之誠彰於温凊弦誦之美著於膠庠禮義既茂<lb/>
徽猷彌逺委以賞罰之權任以軍國之政詳諸前載實<lb/>
惟令典發定州廵遼左之後宜令治監國其宗廟社稷<lb/>
百神咸令主祭軍國事務並取斷决時太子太傅髙士<lb/>
<pb n="KR3k0013_WYG_259-5b"/>
廉侍中劉洎中書令馬周並留輔佐太子下令曰仰惟<lb/>
聖訓奉以周旋虚想異人共康神化式遵頓纎分騖翹<lb/>
車企覿英靈欽聞政道宜頒下州郡妙簡賢良其有理<lb/>
識清通執心貞固才髙位下德重位輕或孝弟力行素<lb/>
行髙於州里或鴻筆麗藻美譽陳於天庭或學術該通<lb/>
博聞千載或政事明允才為時新如斯之倫並堪經務<lb/>
而韜光勿用仕進無階委身蓬蓽深為可歎所在官僚<lb/>
精加訪採庻使垂綸必察操築無遺一善弓旌咸宜舉<lb/>
<pb n="KR3k0013_WYG_259-6a"/>
送於是州郡所舉前件至者數百人<lb/>
二十年三月庚午詔曰朕粤自𦕈年時逢道喪懷生之<lb/>
類盡塗原野是用痛心疾首攘袂救焚以戰塲為爼豆<lb/>
以干戈為章服夕不遑息寧濟四方饑不及餐推移一<lb/>
紀幸頼上𤣥幽賛下士宅心承天嗣歴勵精求政蠲百<lb/>
王之積弊振千祀之頽綱旰食宵衣百齡行半洎乎至<lb/>
道方㤗塗蓼遽侵自惟九年以來亟罹哀恤又屬髙麗<lb/>
逆亂毒被韓夷微物不安無忘隱惻遂復躬行弔伐逺<lb/>
<pb n="KR3k0013_WYG_259-6b"/>
渉遐荒時歴暄寒體親風雨雖復澄氛海外有慰深𠂻<lb/>
乆倦征途乃多虚弊方今兆庻殷阜六合廓清垂拱無<lb/>
為允在兹日而皇太子治令徳逺彰所有機務可令斷决<lb/>
百辟卿士咸宜受其節度朕當親調五藥暫屏萬幾三<lb/>
數月間且自怡攝十一月己丑詔曰朕因東行憂勞幸<lb/>
靈州綏撫冐寒來徃稍覺疲弊今欲至歳暮以來怡攝<lb/>
宜暫簡静其祭祀及諸方表䟽蕃客兵馬宿衛應行魚<lb/>
契給驛授五品以上官及五品以下官降觧斷死罪等<lb/>
<pb n="KR3k0013_WYG_259-7a"/>
事依常式奏聞自餘並取皇太子治處分<lb/>
二十一年五月壬辰令皇太子依舊百司啓事<lb/>
二十三年二月丁卯大宗以不豫勅太子於金液門聽政<lb/>
髙宗顯慶四年十月皇太子𢎞初入東宫及駕幸東都<lb/>
留太子於京師監國<lb/>
龍朔二年十月丁酉駕幸温湯皇太子監國三年二月<lb/>
庚戌勅京城見禁囚每日将二十人過帝親慮之多所<lb/>
原免慮不盡者仍令皇太子於百福殿慮之<lb/>
<pb n="KR3k0013_WYG_259-7b"/>
十月辛巳朔詔皇太子𢎞每五日於光順門内監諸司<lb/>
奏事其小事並太子决之<lb/>
乾封二年九月庚申皇太子𢎞監國帝欲服餌故也<lb/>
咸亨二年正月幸東都詔皇太子𢎞監國<lb/>
四年八月辛丑帝以瘧疾令皇太子𢎞於延福殿内受<lb/>
諸司啓事<lb/>
上元二年六月立雍王賢為皇太子尋令監國賢處事<lb/>
明審為時所稱手詔褒之<lb/>
<pb n="KR3k0013_WYG_259-8a"/>
儀鳯四年五月丙戌詔皇太子賢監國<lb/>
永隆二年閠七月庚申帝以服餌令皇太子監國<lb/>
永淳二年十一月辛丑命皇太子監國侍中裴炎黄門<lb/>
侍郎劉齊賢中書侍郎郭正一並於東宫平章事<lb/>
中宗神龍元年皇太子監國分遣十使齎璽書宣勞諸州<lb/>
睿宗景雲二年二月有術者上言五日内有急兵入宫<lb/>
睿宗顧問侍臣莫有對者張説進曰此是䜛人欲揺動<lb/>
東宫耳陛下若使太子監國則君臣分定自然窺覦路<lb/>
<pb n="KR3k0013_WYG_259-8b"/>
絶災難不生睿宗大悦乃下制曰維天生人牧以元后<lb/>
維皇立國貳以副君将以保綏家邦安固後嗣者也朕<lb/>
纂承鴻業欽奉寶圖夜分不寢日昃㤀倦茫茫四海懼<lb/>
一心之未周蒸蒸萬姓恐一物之失所雖卿士竭誠守<lb/>
宰宣化緬懐庻域仍未小康皇太子隆基仁孝因心温<lb/>
恭成德深逹理體能辯皇猷宜令監國俾爾為政其六<lb/>
品以下授官其徒罪以下並取太子處分<lb/>
四月戊子制曰政事皆取皇太子處分若軍馬刑政五<lb/>
<pb n="KR3k0013_WYG_259-9a"/>
品以上除授政事與皇太子商量然後奏聞時睿宗欲<lb/>
傳位於皇太子召三品以上謂曰朕素懷淡泊不以宸<lb/>
極為貴昔居皇嗣已讓中宗及居太弟固辭不就思脱<lb/>
屣於天下為日乆矣今欲傳位太子卿等以為如何羣<lb/>
臣皆唯唯莫有對者皇太子遣右庻子李景伯上䟽讓<lb/>
所監不許<lb/>
肅宗元年建巳月乙丑詔曰天下之本屬於元良四方<lb/>
之明資其冡嗣是有傳歸之義必膺監撫之重克廣前<lb/>
<pb n="KR3k0013_WYG_259-9b"/>
烈與人守器非君父之獨親俾生靈之同戴朕號慕弓<lb/>
劍寝居縗絰頃以疾苦未能康寧殘冦猶虞中原多壘<lb/>
軍國大務理須參决乃睠睠匕鬯恭承宗祧皇太子天<lb/>
縱聰明日躋聖德中興宸搆已有大功問安寢門知九<lb/>
國之夢制勝戎閫髙五品之才時方艱難禮在諒闇且<lb/>
以庻政委之元子宜令權監國<lb/>
順宗貞元二十一年正月即位七月己未詔曰朕承九<lb/>
聖之烈荷萬邦之重顧以寡德渉道未明䖍恭畏懼不<lb/>
<pb n="KR3k0013_WYG_259-10a"/>
克祗荷嘗恐上墜祖宗之訓下貽卿士之憂夙夜祗勤<lb/>
如臨淵谷而積疢未復至於經時怡神保和常所不暇<lb/>
永懼四方之大萬務之殷不躬不親慮有曠廢加以山<lb/>
陵有日霖潦踰旬是用儆于朕心思荅天戒其軍國政<lb/>
事宜權令皇太子純勾當百辟羣后中外庻僚悉心輔<lb/>
翼同底于理宣布朕意咸所知聞初帝自嗣位即疾患<lb/>
不能言至四月益劇雖時扶坐殿羣臣入閣望拜而已<lb/>
未嘗有進見者天下事皆專斷於王叔文而李忠言王伾<lb/>
<pb n="KR3k0013_WYG_259-10b"/>
為之内主韋執誼行之於外朋黨讙譁榮辱進退生於<lb/>
造次唯意所欲不拘程度既知内外厭毒慮見摧敗即<lb/>
謀兵權欲以自固而人情益疑懼不測其所為朝夕伺<lb/>
候㑹其與執誼交惡心腹内離外有西川韋臯荆南裴<lb/>
均東川嚴綬等牋表而中官劉光琦俱文珍薛盈玲尚<lb/>
演觧玊等皆先朝任使舊人同心怨憤屢以啓帝帝固厭倦<lb/>
萬幾嫉惡叔文等至是遂召翰林學士鄭絪衛次公王<lb/>
涯等入至金鑾殿撰制詔而發命焉是日皇太子見百<lb/>
<pb n="KR3k0013_WYG_259-11a"/>
僚於東朝堂百僚拜賀皇太子泣涕不荅拜先是連月<lb/>
隂雨既定册雨遂止及宣詔之時天地大開逺近清霽<lb/>
丙申詔宰臣告西宫告天地社稷皇太子見四方使於<lb/>
麟德殿西亭<lb/>
武宗㑹昌六年三月寢疾制以宣宗為皇太叔册為監國<lb/>
昭宗天祐元年八月以輝王為皇太子監國<lb/>
　　　將兵<lb/>
夫儲嗣之位以貞邦本監撫之制著于前訓自漢而下<lb/>
<pb n="KR3k0013_WYG_259-11b"/>
或總督戎政躬行討伐或出鎮方面以遏讎侮至有乘<lb/>
艱虞之運當否阨之㑹糾合義勇克清大憝表率禁旅<lb/>
奉衛乘輿允集大勲紹隆景命斯固天啓人與故能功<lb/>
偕時並者也若乃命令有專禀之非師律有臧否之異<lb/>
元良所以毓德嗣適不以臨戎盖里克之論全琮之諌<lb/>
信美而可徴矣<lb/>
漢髙祖十一年自將征淮南王布乃發上郡北地隴西<lb/>
車騎巴蜀材官及中尉卒三萬人為皇太子衛軍覇上<lb/>
<pb n="KR3k0013_WYG_259-12a"/>
吳大帝黄龍中使太子登出軍次于安樂左護軍徐州<lb/>
牧全琮密表曰古來太子未嘗偏征也故從曰撫軍守<lb/>
曰監國今太子東出非古制也臣竊憂疑帝即從之命<lb/>
登旋軍議者咸以為當<lb/>
宋文帝元嘉二十七年魏師至𤓰歩京邑震駭皇太子<lb/>
劭出鎮石頭統水軍善於撫御<lb/>
後魏明元㤗常七年十一月皇太子親統六軍鎮塞上<lb/>
太武太平真君十一年九月癸巳皇太子北伐屯于漢南<lb/>
<pb n="KR3k0013_WYG_259-12b"/>
後周武帝建德五年二月遣皇太子贇廵撫西土仍討<lb/>
吐谷渾戎事節度並日入專决八月戊申太子入吐谷<lb/>
渾至伏俟城而還<lb/>
隋髙祖開皇二年十月皇太子勇屯兵咸陽以備邊<lb/>
唐髙祖初為唐王隋恭帝義寧二年正月戊辰以唐國世<lb/>
子建成為撫軍大将軍左元帥總兵十萬徇雒陽四月<lb/>
戊戌班師<lb/>
武德二年四月司竹羣盗祝山海有衆一千自稱護卿<lb/>
<pb n="KR3k0013_WYG_259-13a"/>
公太子建成率將軍桑顯和進擊山海平之時凉州人<lb/>
安興貴殺賊帥李軌以衆來降令建成徃原州應接之<lb/>
時甚暑而馳獵無度士卒不堪其勞逃者過半<lb/>
三年七月遣皇太子建成鎮蒲州以備突厥<lb/>
四年五月詔曰稽胡部類居近北邉習惡之徒未悉從<lb/>
化潜竄山谷竊懷首䑕冦抄居民侵擾亭堠可令太子<lb/>
建成總統諸軍以時致討分命驍勇方軌齊驅跨谷彌<lb/>
山窮其巢穴元惡大憝即就誅夷驅畧之民復其本業<lb/>
<pb n="KR3k0013_WYG_259-13b"/>
行軍節度期㑹進止皆委建成處分<lb/>
八月丁亥遣皇太子建成安撫北境<lb/>
五年八月辛未突厥進冦并州庚申皇太子建成出豳<lb/>
州道命太宗出泰州道以禦之突厥冦源州又令雲州<lb/>
總管李子和率兵越雲中以掩可汗左武衛将軍段德<lb/>
操趨夏州邀其歸路九月乙未班師<lb/>
十一月甲申遣太子建成總戎討劉黒闥仍下制曰罪<lb/>
止凶渠註誤脅從並無所問其有棄惡思順自㧞而來<lb/>
<pb n="KR3k0013_WYG_259-14a"/>
隨即安置給其優賞咸使附業各令安堵雖賊之魁帥<lb/>
本同叛逆若能臨機効節因事立功並即叙勲班賞量<lb/>
才授任如其不從告諭敢懷迷執然後肅正軍法齊以<lb/>
大刑其陜西東道大行臺及山東道行軍元帥河南河<lb/>
北諸州並受建成處分其間經畧籌筭賞罰科條要在<lb/>
合機皆以便宜從事十二月壬申皇太子建成與劉黑<lb/>
闥戰於魏州城下破之黒闥抽軍先遁詔尚書右僕射寂<lb/>
馳徃勞之甲戌皇太子建成及齊王元吉追劉黒闥於<lb/>
<pb n="KR3k0013_WYG_259-14b"/>
毛州賊背永濟渠而陣接戰又大破之赴水死者數千<lb/>
人其衆大潰劉黒闥被諸葛徳威擒送于京師其黨北遁<lb/>
六年七月突厥頡利冦朔州遣皇太子建成帥師屯北邉<lb/>
九月丙子突厥冦并州命皇太子徃豳州以備之<lb/>
八年六月突厥平皇太子班師<lb/>
太宗貞觀十七年閠六月丁巳詔曰皇太子治忠孝成<lb/>
德志業光茂地惟儲副寄深監撫兼統禁旅實允舊章<lb/>
宜知左右屯營兵馬事其大将以下並受處分<lb/>
<pb n="KR3k0013_WYG_259-15a"/>
中宗為皇太子則天聖厯元年契丹賊帥李盡㓕據營<lb/>
州作亂皇太子表請討之制令持節為河北道行軍元<lb/>
帥軍未發而賊退<lb/>
睿宗太極元年二月命皇太子送金仙公主徃并州令<lb/>
幽州都督裴懐古節度内發三萬兵赴天武軍凉州都<lb/>
督賀㧞延嗣節度内發三萬兵赴黒山道并州長史薛<lb/>
訥節度内發四萬兵於汾州迎皇太子右御史大夫朔<lb/>
方大總管觧琬節度内發二萬兵赴單于道太子既親<lb/>
<pb n="KR3k0013_WYG_259-15b"/>
征諸軍一事以上並取處分按以軍法從事<lb/>
𤣥宗天寳十四載十二月安祿山叛詔皇太子統兵東<lb/>
討以哥舒翰為太子先鋒兵馬元帥領河隴兵募守潼<lb/>
關以拒之<lb/>
十五載七月帝幸蜀次普安郡詔以皇太子充天下兵<lb/>
馬元帥都統朔方河東河北平盧等節度兵馬收復兩<lb/>
京<lb/>
德宗建中四年十月幸奉天時順宗為太子倉卒間常<lb/>
<pb n="KR3k0013_WYG_259-16a"/>
親執弓矢率禁軍先後導衛備嘗辛苦及賊來攻奉天<lb/>
城中危迫人人恂慄不自保帝朝夕自巡城傳宣慰勞<lb/>
督勵戰士其有用命及死事者登時與入陳奏隨加賞<lb/>
贈故戰士無不感激奮發氣益百倍<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_259-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜巻二百五十九<lb/>
</p>
<p>
</p>
  </div>
</body>
</text>
</TEI>
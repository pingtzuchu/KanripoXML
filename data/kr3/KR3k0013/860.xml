<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百六十</head>
    <p>
<pb n="KR3k0013_WYG_860-1a"/>
欽定四庫全書<lb/>
　册府元龜卷八百六十　　宋　王欽若等　撰<lb/>
　　總録部<lb/>
　　　相術<lb/>
洪範五事著休咎之徵孟子亦云觀人之良莫良於眸<lb/>
子劉歆所紀數術之學有形法焉所以辨骨法之度數<lb/>
察形氣之首尾表其貴賤知其吉凶以極精㣲之致也<lb/>
簡牒所記代有人焉咸著其徵驗以彰其獨異盖繇專<lb/>
<pb n="KR3k0013_WYG_860-1b"/>
門精學積思懸觧多言屢中遂幾於神且有隠跡閭巷<lb/>
不顯名氏邂逅胥遇恍若靈化固非恒情之能測也若<lb/>
乃善惡之興本乎心術殃慶之報速於影響則形貎之<lb/>
際休戚之數安在確乎而不易能哉<lb/>
孔子適鄭與弟子相失孔子獨立郭東門鄭人或謂子<lb/>
貢曰東門有人其顙似堯其項類皋陶其肩類子産然<lb/>
自腰以下不及禹三寸纍纍若䘮家之狗<hi>䘮家之狗主人哀荒不見</hi>
<hi>飲食故纍然而不得意</hi>子貢以實告孔子孔子欣然笑曰形狀末<lb/>
<pb n="KR3k0013_WYG_860-2a"/>
也而似䘮家之狗然哉然哉<lb/>
周王使内史叔服㑹𦵏於魯公孫敖聞其能相人也<hi>公孫</hi>
<hi>敖魯大夫慶父之子</hi>見其二子焉叔服曰穀也食子難也收子<hi>穀文</hi>
<hi>伯難惠叔食子奉祭祀供養者也收子𦵏子之身也</hi>穀也豐下必有後於魯國<hi>豐下</hi>
<hi>盖靣方也</hi>
楚子將以商臣為太子訪諸令尹子上子上曰是人也<lb/>
蜂目而豺聲忍人也不可立鬭子良為司馬生子越椒<lb/>
子文曰必殺之<hi>子文子良之兄</hi>是子也熊虎之状而豺狼之聲<lb/>
<pb n="KR3k0013_WYG_860-2b"/>
不殺必滅若敖氏矣諺曰狼子野心是乃狼也其可畜<lb/>
乎<lb/>
姑布子卿見趙簡子<hi>姑布姓子卿字</hi>簡子徧召諸子相之子卿<lb/>
曰無為將軍者簡子曰趙氏其滅乎子卿曰吾嘗見一<lb/>
子於路殆君之子也簡子召子母䘏母䘏至則子卿起<lb/>
曰此真將軍也簡子曰此其母賤翟婢也奚道貴哉子<lb/>
卿曰天所授雖賤必貴其後竟立母䘏為嗣<lb/>
晉司馬寅為大夫黄池之㑹吳晉爭先趙鞅呼寅對曰<lb/>
<pb n="KR3k0013_WYG_860-3a"/>
請姑視之反曰肉食者無墨<hi>墨氣色下</hi>今吳王有墨國勝乎<lb/>
<hi>國為敵所勝</hi>太子死乎乃先晉人<hi>時越伐吳獲吳子友王孫彌庸夀於姚吳人告敗于王乃</hi>
<hi>先晉人</hi>
趙平原君勝謂趙王曰澠池之㑹臣察武安君<hi>白起</hi>之為<lb/>
人小頭鋭上瞳子白黑分明眡瞻不轉小頭鋭上斷敢<lb/>
行也瞳子白黑分明者見事明也眡瞻不轉者執志强<lb/>
也可與持乆難與爭鋒<lb/>
秦蔡澤者燕人也㳺學於諸侯小大甚衆不遇而從唐<lb/>
<pb n="KR3k0013_WYG_860-3b"/>
舉相曰吾聞先生相李兊曰百日之内持國秉政有之<lb/>
乎曰有之曰若臣者何如唐舉熟視而笑曰先生曷鼻<lb/>
巨肩<hi>曷一作仰巨一作渠</hi>魋顔蹙□膝攣<hi>攣兩膝曲也</hi>吾聞聖人不相<lb/>
殆先生乎蔡澤知唐舉戲之乃曰富貴吾所自有吾所<lb/>
不知者夀也願聞之唐舉曰先生之夀從今以徃者四<lb/>
十三嵗蔡澤笑謝而去謂其御者曰吾持梁刺齒肥<hi>持梁</hi>
<hi>作飯也刺齒當作齕</hi>躍馬疾驅懐黄金之印結紫綬於腰揖讓人<lb/>
主之前富貴四十三年足矣<lb/>
<pb n="KR3k0013_WYG_860-4a"/>
秦王見尉繚亢禮衣服食飲與繚同繚曰秦王為人蜂<lb/>
凖長目摯鳥膺豺聲少恩而虎狼心居約易出人下得<lb/>
志亦輕食人我布衣也然見我常身自下我誠使秦王<lb/>
得志於天下天下皆為虜矣不可與乆游乃亡去王覺<lb/>
固止之以為秦國尉<lb/>
吕公者單父人好相人見漢髙祖狀貎因敬重之引入<lb/>
坐上坐蕭何曰劉季固多大言少成事髙祖因狎侮諸<lb/>
客遂上坐無所詘酒闌吕公固畱髙祖竟酒後吕公曰<lb/>
<pb n="KR3k0013_WYG_860-4b"/>
臣少好相人相人多矣無如季相願季自愛臣有息女<lb/>
願為箕箒妾酒罷吕媪怒曰公始常欲竒此女與貴人<lb/>
沛令善公求之不與何自妄許與劉季吕公曰此非兒<lb/>
女子所知卒與高祖吕公女即高后<lb/>
漢髙祖初為泗水亭長嘗告歸之田吕后與兩子居田<lb/>
中有一老父過請飲后后因餔之老父相后曰夫人天<lb/>
下貴人也令相兩子見孝惠帝曰夫人所以貴者乃此<lb/>
男也相魯元公主亦皆貴老父巳去髙祖適從旁舍来<lb/>
<pb n="KR3k0013_WYG_860-5a"/>
吕后具言客有過相我子母皆大貴髙祖問曰未逺乃<lb/>
追及問老父老父曰鄉者夫人兒子皆以君君相貴不可<lb/>
言髙祖乃謝曰誠如父言不敢忘徳及髙祖貴遂不知<lb/>
老父處矣<lb/>
吳王濞初封髙祖召濞相之曰若狀有反相因撫其背<lb/>
曰漢後五十年東南有亂者豈若邪<hi>事具帝王知臣門</hi>
黥布姓英氏少時有客相之曰當刑而王及壯坐法黥<lb/>
布欣然笑曰人相我當刑而王幾是乎<hi>幾及也</hi>人有聞者<lb/>
<pb n="KR3k0013_WYG_860-5b"/>
共俳笑之後為九江王<lb/>
鄧通為上大夫文帝使善相者相通曰當貧餓死帝曰<lb/>
能富通者在我於是賜通蜀嚴道銅山得自鑄錢通後<lb/>
寄死人家<lb/>
周亞夫為河内守時許負相之曰君後三嵗而侯八嵗<lb/>
為將相持國秉貴重矣於人臣無二後九年而餓死亞<lb/>
夫笑曰臣之兄已代父侯矣有如卒子當代我何說侯<lb/>
乎然既已貴如負言又何説餓死指示我負指其口曰<lb/>
<pb n="KR3k0013_WYG_860-6a"/>
縱理入口此餓死法也<hi>縱豎也</hi>居三嵗兄絳侯勝之有罪<lb/>
文帝擇勃子賢者皆推亞夫廼封為條侯文帝後六嵗<lb/>
匈奴大入邊亞夫以河内守為將軍軍細栁孝景三年<lb/>
為太尉五嵗為丞相景帝三年以病免相為人上變入<lb/>
廷尉因不食五日嘔血而死<lb/>
衛青其父鄭季給事平陽侯家與平陽公主家僮衛媪<lb/>
通生青青冐姓衛氏少時歸其父父使牧羊民母之子<lb/>
皆奴畜之不以為兄弟數<hi>民母嫡母也言鄭季正妻别於公主家也</hi>青嘗從<lb/>
<pb n="KR3k0013_WYG_860-6b"/>
人至甘泉居室<hi>居室甘泉徒所居也</hi>有一鉗奴相青曰貴人也官<lb/>
至封侯青笑曰人奴之生得無笞罵即足矣安得封侯<lb/>
事乎青後為大將軍封長平侯<lb/>
李陵為騎都尉將五千兵出塞與單于相值武帝欲陵<lb/>
死戰召陵母及婦使相者視之無死喪色後聞陵降帝<lb/>
怒甚<lb/>
翟方進汝南上蔡人少失父給事太守府為小史廼從<lb/>
汝南蔡父相問巳能所宜<hi>言從何術藝可以自達</hi>蔡父大竒其形<lb/>
<pb n="KR3k0013_WYG_860-7a"/>
貎謂曰小史有封侯骨當以經術進努力為諸生學問<lb/>
方進後至丞相<lb/>
黄覇少為陽夏游徼<hi>游徼主徼廵盗賊者也</hi>與善相人者共載出<lb/>
見一婦人相者言此婦人當富貴不然相書不可用也<lb/>
覇推問之乃其鄉里巫家女也覇即取為妻與之終身<lb/>
覇後至丞相<lb/>
王莽為人侈口蹷顄<hi>侈大也蹷短也顄頤也</hi>露眼赤睛大聲而嘶<lb/>
<hi>嘶聲破也</hi>長七尺五寸好厚履髙冠以氂裝衣<hi>毛之强曲者曰氂以装禇</hi>
<pb n="KR3k0013_WYG_860-7b"/>
<hi>衣中令其張起也</hi>反膺髙視瞰臨左右是時有用方技待詔黄<lb/>
門者或問以莽形貎待詔曰莽所謂鴟目虎吻豺狼之<lb/>
聲者也故能食人亦當為人所食問者告之莽誅滅待<lb/>
詔而封告者<lb/>
韋賢為吏至大鴻臚有相工相之當至丞相賢有男四<lb/>
人使相工相之至第二子元成相工曰此子貴當封侯<lb/>
後為丞相<lb/>
後漢光武征河北以朱祐為䕶軍祐侍光武讌從容曰<lb/>
<pb n="KR3k0013_WYG_860-8a"/>
長安政亂公有日角之相此天命也世祖曰召刺姦收<lb/>
䕶軍<hi>王莽置左右刺姦使督姦猾</hi>祐乃不敢復言<lb/>
明徳馬皇后㣲時太夫人呼相者使占諸女見后大驚<lb/>
曰我必為此女稱臣然貴而少子若養他子者得力乃<lb/>
當踰於所生養賈貴人子是為章帝<lb/>
班超為校書郎行詣相者曰祭酒布衣書生爾<hi>一坐所尊則先</hi>
<hi>祭酒稱祭酒尊敬之辭也</hi>而當封侯萬里之外超問其狀相者指曰<lb/>
生燕頷虎頸飛而食肉此萬里侯相也<lb/>
<pb n="KR3k0013_WYG_860-8b"/>
章徳竇皇后融之曾孫也父勲坐事死家既廢壊數呼<lb/>
相工問息耗見后者皆言當大尊貴非臣妾容貎<lb/>
蘓文相者也和熹鄧皇后㣲時文見后驚曰此成湯之<lb/>
法也家人竊喜而不敢宣<lb/>
茅通相工也順烈梁皇后初與姑俱選入掖庭時年十<lb/>
三通見后驚再拜賀曰此所謂日角偃月相之極貴臣<lb/>
所未嘗見也<lb/>
袁逢使善相者相趙壹云仕不過郡吏竟如其言<lb/>
<pb n="KR3k0013_WYG_860-9a"/>
魏髙元吕善相人太祖不時立太子太子自疑乃呼元<lb/>
吕問之對曰其貴乃不可言問夀幾何元吕曰其夀至<lb/>
四十當有小苦過是無憂也後無幾而立為皇太子是<lb/>
為文帝年果終四十<lb/>
劉良相者也文帝使相文昭甄皇后及諸子良指后曰<lb/>
此女貴乃不可言<lb/>
朱建平沛國人善相術於閭巷之間效騐非一太祖為<lb/>
魏公聞之召為郎文帝為五官將坐上㑹客三十餘人<lb/>
<pb n="KR3k0013_WYG_860-9b"/>
文帝問已年夀又令徧相衆賔建平曰將軍當夀八十<lb/>
至四十時當小厄願謹䕶之謂夏侯威曰君四十九位<lb/>
為州牧而當有厄厄若得過可年至七十位致公輔謂<lb/>
應璩曰君六十二位為常伯而當有厄先此一年當獨<lb/>
見一白狗而傍人不見也謂曹彪曰君據藩國至五十<lb/>
七當厄於兵宜善防之初潁川荀攸鍾繇相與親善攸<lb/>
先亡子㓜繇經紀其門户欲嫁其妾與人書曰吾與公逹<lb/>
曾共使朱建平相建平曰荀君雖少然當以後事付鍾<lb/>
<pb n="KR3k0013_WYG_860-10a"/>
君吾時啁之曰惟當嫁卿阿騖爾何意此子竟早殞没<lb/>
戲言遂騐乎今欲嫁阿騖使得善處追思建平之妙雖<lb/>
唐舉許負何以復加也文帝黄初七年年四十病困謂<lb/>
左右曰建平所言八十謂晝夜也吾其决矣頃之果崩<lb/>
夏侯威為兖州刺史年四十九十二月上旬得疾念建<lb/>
平之言自分必死豫作遺令及送喪之備咸使素辦至下<lb/>
旬轉差垂以平復三十日日昃請紀綱大吏設酒曰吾<lb/>
所苦漸平明日雞鳴年便五十建平之戒真必過矣威<lb/>
<pb n="KR3k0013_WYG_860-10b"/>
罷客之後合暝疾動夜半遂卒璩六十一為侍中直省<lb/>
内欻見白狗問之衆人悉無見者於是數聚㑹并急㳺<lb/>
觀田里飲宴自娛過期一年六十三卒曹彪封楚王年<lb/>
五十七坐與王凌通謀賜死凡説此軰無不如言不能<lb/>
具詳故粗記數事惟相司空王昶征北將軍程喜中領<lb/>
軍王肅有蹉跌云肅年六十二疾篤衆醫竝以為不愈<lb/>
肅夫人問以遺言肅云建平相我踰七十位至三公今<lb/>
皆未也將何慮乎而肅竟卒<lb/>
<pb n="KR3k0013_WYG_860-11a"/>
管輅族兄孝國居在斥丘輅往從之與二客㑹去後輅<lb/>
謂孝國曰此二人天庭及口耳之間同有㓙氣異變俱<lb/>
起䨇魂無宅<hi>一云厚味腊毒天精幽夕坎為棺椁兊為喪車</hi>流魂於海骨歸於<lb/>
家少許時當竝死也後數日二人飲酒醉夜共載車牛<lb/>
驚下道入漳河中皆即溺死也輅舉秀才吏部尚書何<lb/>
晏請之鄧颺在宴許輅言切至還舍具以語舅舅責輅<lb/>
言太切至輅曰與死人語何所畏邪舅大怒謂輅狂悖<lb/>
後聞晏颺皆誅舅乃服問輅前見何鄧之日為已有㓙<lb/>
<pb n="KR3k0013_WYG_860-11b"/>
氣未也輅言與禍人共㑹然後知神明交錯與吉人相<lb/>
近又知聖賢求精之妙夫鄧之行歩則筋不束骨脉不<lb/>
制肉起立傾倚若無手足謂之鬼躁何之視候則魂不<lb/>
守宅血不華色精爽煙浮容若槁木謂之鬼幽故鬼躁<lb/>
者為風所收鬼幽者為火所燒自然之符不可以蔽也<lb/>
後卒誅死輅至少府丞卒<lb/>
鍾繇字元常頴川長社人也甞與族父瑜俱至雒陽道<lb/>
遇相者曰此童有貴相然當厄於水努力慎之行未十<lb/>
<pb n="KR3k0013_WYG_860-12a"/>
里度橋馬驚墮水幾死瑜以相者言中益貴繇而供給<lb/>
資費使得專學繇後為太傅鍾㑹繇小子㓜敏慧時中<lb/>
䕶軍蔣濟著論謂觀其眸子足以知人㑹年五嵗繇遣<lb/>
見濟濟甚異之曰非常人也後位至鎮西將軍<lb/>
張緝為尚書郎以稱職為明帝所識帝以為緝之材能<lb/>
多所堪任試呼相工相之相之者云不過二千石帝曰<lb/>
何材如是而位止二千石乎緝後為光禄大夫<lb/>
蜀先主穆皇后陳留人兄吳壹少孤壹父素與劉焉有<lb/>
<pb n="KR3k0013_WYG_860-12b"/>
舊是以舉家隨焉入蜀焉有異志而聞善相者相后當<lb/>
大貴為子瑁納后瑁死后寡居先主定益州納后為夫<lb/>
人遂為皇后<lb/>
鄧芝字伯苗義陽新野人漢末入蜀未見知待時益州<lb/>
從事張裕善相芝徃從之裕謂芝曰君年過七十位至<lb/>
大將軍封侯芝後至車騎將軍封武陽亭侯裕喜占候<lb/>
又曉相術每舉鏡視靣自知刑死未嘗不撲之於地也<lb/>
先主衘其不遜誅之<lb/>
<pb n="KR3k0013_WYG_860-13a"/>
吳大帝漢末舉孝亷時孫策初有江東漢以策逺修職<lb/>
貢遣使者劉琬加錫命琬語人曰吾觀孫氏兄弟才秀<lb/>
明達然皆禄祚不終唯中弟孝亷形貎奇偉骨體不常<lb/>
當有大貴之表年又最夀爾其識之<lb/>
孫皓少時西湖民景養相皓當大貴皓隂喜而不敢泄<lb/>
晉文帝初未定嗣而屬舞陽侯攸武帝時為中撫軍懼<lb/>
不得立問裴秀曰人有相否因以竒表示之秀後言於<lb/>
文帝曰中撫軍人望既茂天表如此固非人臣之相也<lb/>
<pb n="KR3k0013_WYG_860-13b"/>
繇是世子乃定<lb/>
武元楊皇后少聰慧善書姿質美麗閑於女工有善相<lb/>
者嘗相后當極貴文帝聞而為世子聘焉<lb/>
簡文帝諸姬絶孕將十年乃令善相者召諸愛妾而示<lb/>
之皆云非其人又悉以諸媵婢示焉時李后為宫人在<lb/>
織坊中形長而色黑宫人皆謂之崑崙既至相者驚云<lb/>
此其人也帝以大計召之以侍寢后夢兩龍枕膝日月<lb/>
入懐意以為吉祥向儕類説之帝聞而異焉遂生孝武<lb/>
<pb n="KR3k0013_WYG_860-14a"/>
帝及會稽孝文王鄱陽長公主<lb/>
羊祜少時嘗游於汝水之濵遇父老謂之曰孺子有好<lb/>
相年未二十必建大功於天下既而去莫知所在祜後<lb/>
為征南大將軍建平吳之策卒年五十八卒後二嵗而<lb/>
吳平<lb/>
張華為司空又得豐城寳劍嘗曰吾少時有相者言吾<lb/>
年出六十位登三事當得寳劍佩之<lb/>
吾彦初仕吳為通江吏時將軍薛珝杖節南征軍容甚<lb/>
<pb n="KR3k0013_WYG_860-14b"/>
盛彦觀之慨然而歎有善相者劉札謂之曰以君之相<lb/>
後當至此不足慕也後至南中都督交州刺史<lb/>
周訪少時遇善相者廬江陳訓謂訪與陶侃曰二君皆<lb/>
位至方岳功名畧同但陶得上夀周當下夀優劣更繇<lb/>
年爾訪小侃一嵗大興三年卒於安南將軍梁州刺史<lb/>
時年六十一<lb/>
陶侃字士行有善相者師圭謂侃曰君左手中指有𥪡<lb/>
理當為公若徹於上貴不可言侃以針决之見血灑壁<lb/>
<pb n="KR3k0013_WYG_860-15a"/>
而為公字以紙裛手公字愈明侃後至太尉年七十六<lb/>
陳訓善相術甘卓為歴陽太守訓私謂所親曰甘侯頭<lb/>
低而視仰相法名為眄刀又目有赤脉自外而入不出<lb/>
十年必以兵死不領兵則可以免卓果為王敦所害丞<lb/>
相王導多病每自憂慮以問訓訓曰公耳豎垂肩必夀<lb/>
亦大貴子孫當興於江東咸如其言<lb/>
載洋好道術陳敏為右將軍堂邑令孫混見而羡之洋<lb/>
曰敏當作賊族滅何足願也未幾敏果反而誅焉洋至<lb/>
<pb n="KR3k0013_WYG_860-15b"/>
丞相令史<lb/>
王珍少游侠京師隠者董仲道見而謂之曰君豺聲豹<lb/>
視好亂樂禍若天下搔擾不作士大夫矣後為石勒左<lb/>
司馬為勒所殺<lb/>
魏詠之生而兔缺有善相者謂之曰卿當富貴後為荆<lb/>
州刺史持節都督六州領南蠻校尉詠之初在布衣不<lb/>
以貧賤為恥及居顯位亦不以富貴驕人始為殷仲堪<lb/>
之客未幾竟踐其位論者稱之<lb/>
<pb n="KR3k0013_WYG_860-16a"/>
前趙劉元海膂力過人姿儀魁偉有屯留崔懿之襄陵<lb/>
公師彧等皆善相人及見元海驚相謂曰此人形貎非<lb/>
常吾所未見也於是深相崇敬推分結恩<lb/>
後趙石勒少時居武鄉北原時父老及相者皆曰北胡<lb/>
狀貎奇異志度非常其終不可量也勸邑人厚遇之時<lb/>
多嗤笑惟鄔人郭敬陽曲寗驅以為信然竝皆資贍勒<lb/>
亦感其恩為之力耕<lb/>
石季龍年六七嵗有善相者曰此兒貎奇有壯骨貴不<lb/>
<pb n="KR3k0013_WYG_860-16b"/>
可言<lb/>
前秦苻堅年七嵗髙平徐統遇之於路統謂左右曰此<lb/>
兒有覇王之相左右怪之統曰非爾所及也後又遇之<lb/>
統下車屏人宻謂之曰苻郎骨相不恒後當大貴但僕<lb/>
不見如何堅曰誠如公言不敢忘徳<lb/>
宋髙祖義旗之建以檀慿之為建武將軍髙祖嘗與何<lb/>
無忌魏詠之同會慿之所㑹善相者晉陵韋叟見慿之<lb/>
大驚曰卿有急兵之厄其候不過三四日耳且深藏以<lb/>
<pb n="KR3k0013_WYG_860-17a"/>
避之不可輕出及宣元將皇甫敷之至羅落橋也慿之<lb/>
與髙祖各領一隊而戰軍敗為敷軍所害髙祖初與何<lb/>
無忌等共建大謀有善相者相髙祖及無忌等竝當大<lb/>
貴其應甚近惟云慿之無相髙祖與無忌宻相謂曰吾<lb/>
等既為同舟理無偏異吾徒咸皆富貴則檀不應獨殊<lb/>
深不觧相者之言至是而慿之戰死髙祖知其事必捷<lb/>
桓修令韋叟相髙帝當得州不叟曰當得邉州刺史退<lb/>
而私於帝曰君相貴不可言帝笑曰若相中當用為司<lb/>
<pb n="KR3k0013_WYG_860-17b"/>
馬後叟謂帝曰成王不負桐葉之信公亦應不忘司馬<lb/>
之言今不敢希鎮軍司馬願得領軍佐於是用焉<lb/>
柳元景少時貧苦嘗下都值大雪日暮寒甚頗有羇旅<lb/>
之歎岸側有一老父自稱善相謂元景曰公方大富貴<lb/>
位至三公元景曰豈朢富貴老父曰後當相憶及貴求<lb/>
之不知所在後至侍中驃騎將軍開府儀同三司<lb/>
徐羡之年少時嘗有一人来謂曰我是汝祖羡之拜此<lb/>
人曰汝有貴相而有大厄宜以錢二十八文埋宅四角<lb/>
<pb n="KR3k0013_WYG_860-18a"/>
可以免灾過此可位極人臣後隨親之縣住在縣内常<lb/>
暫出而賊自後破縣縣内人無免者雞犬亦盡惟羡之<lb/>
在外獲全後至司徒<lb/>
沈攸之賤時與吳郡孫超之全景文共乘小船出京都<lb/>
三人共上引埭有一人止而相之曰君三人皆當至方<lb/>
伯攸之曰豈有三人俱有此相者曰骨法如此若有不<lb/>
驗便是相書誤爾其後攸之為郢荆二州超之廣州刺<lb/>
史景文南豫州刺史<lb/>
<pb n="KR3k0013_WYG_860-18b"/>
李安民為武衛將軍討晉安王子勛有功明帝大㑹新<lb/>
亭樓勞諸軍主樗蒲官賭安民五擲皆盧帝大驚目安<lb/>
民曰卿靣方如田封侯相也安民少時貧窶有一人從<lb/>
門過相之曰君後當大富貴與天子交手共戲至是安<lb/>
民尋此人不知所在<lb/>
南齊明帝脾上有赤痣嘗秘不言既而江祏勸帝出以<lb/>
示人晉夀陽太守王洪範罷任還上袒示之曰人皆謂<lb/>
此是日月相卿幸無泄之洪範曰公日月在軀如何可<lb/>
<pb n="KR3k0013_WYG_860-19a"/>
隠輙當言之公卿帝大悦<lb/>
宣孝陳皇后宣帝從任在外后嘗留家治事教子孫有<lb/>
相者謂后曰夫人有貴子而不見之后歎曰我三兒誰<lb/>
當應之呼太祖小字曰政應是汝爾<lb/>
張欣㤗少時有人相其當得三公而年裁三十後屋瓦<lb/>
墮傷額又問相者曰無復公相年夀更増亦可得方伯<lb/>
爾後為持節督梁南北秦四州軍事雍州刺史卒年三<lb/>
十六<lb/>
<pb n="KR3k0013_WYG_860-19b"/>
王僧䖍少時羣從宗族㑹客有相之者云僧䖍年位最<lb/>
髙仕當至公餘人莫及也僧䖍後為尚書令年六十<lb/>
梁武帝初為随王鎮西諮議參軍行經牛渚逢風入泊<lb/>
龍瀆有一老人謂帝曰君龍行虎歩相不可言天下將<lb/>
亂安之者其在君乎問其名忽不見<lb/>
髙祖丁貴嬪生於樊城相者曰此女當大貴髙祖臨州<lb/>
丁氏因人以聞貴嬪時年十四髙祖納焉<lb/>
宜豐侯修參軍陳晃善相人修因法㑹將晃自隨令相<lb/>
<pb n="KR3k0013_WYG_860-20a"/>
簡文有天下否晃言簡文九州骨成必踐帝位而地部<lb/>
過弱非但王畿寖蹙兼恐不得善終<lb/>
吕僧珍字元瑜東平范陽人也世居廣陵家甚寒賤始<lb/>
童兒時從師學有相士歴觀諸生指珍謂博士曰此兒<lb/>
有奇聲封侯相也及為平北將軍典籖魏軍侵沔北司<lb/>
空陳顯達出討一見異之因屏人呼上座謂曰卿有貴<lb/>
相後當不見減努力為之後至鎮軍將軍平固縣侯<lb/>
元帝初在尋陽背生黑子巫媪見曰此大貴兆當不可<lb/>
<pb n="KR3k0013_WYG_860-20b"/>
言從劉景受相術因訊以年答曰未至五十當有小厄<lb/>
禳之可免帝自勉曰茍有期㑹禳之何益及魏師入四<lb/>
十七矣<lb/>
陳章昭達字伯通吳興武康人昭達性倜儻輕財尚氣<lb/>
少時嘗遇相者謂昭達曰卿容貎甚善須小虧損則當<lb/>
富貴初仕梁為東宫直後因醉墜馬鬢角小傷昭達喜<lb/>
之相者曰未也及侯景之亂昭達率募鄉人援臺城為<lb/>
流矢所中眇其一目相者曰卿相善矣不乆當富貴臺<lb/>
<pb n="KR3k0013_WYG_860-21a"/>
城䧟昭達還鄉里與世祖遊因結君臣之分侯景平世<lb/>
祖為吳興太守昭達杖策来謁世祖世祖見之大喜因<lb/>
委以將帥位至司空<lb/>
宣帝貎若不慧魏將楊忠門客張子煦見而奇之曰此<lb/>
人虎頭當大貴也<lb/>
駱文牙字旗門吳興臨安人年十二宗人有善相者云<lb/>
此郎容貎非常必將逺致文牙封臨安侯豐州刺史<lb/>
後魏㓂讃為南雍州刺史賜爵河南公加安南將軍初<lb/>
<pb n="KR3k0013_WYG_860-21b"/>
讃未貴時嘗從相者唐文相文曰君額上黒子入幘位<lb/>
當至方伯封公及其貴也文以民禮拜謁曰明公憶民<lb/>
疇昔之言乎昔日但知公當貴然不能自知得為州民<lb/>
也讃曰往時卿言杜瓊不得官長人咸謂不然及瓊被<lb/>
選為盩厔令卿猶言相中不見而瓊果暴疾未拜而終<lb/>
昔魏舒見主人兒死自知巳必至公吾常以卿言瓊之<lb/>
驗亦復不息此望也乃賜文衣服良馬<lb/>
盧淵年十四嘗詣長安將還諸相餞送五十餘人别於<lb/>
<pb n="KR3k0013_WYG_860-22a"/>
渭北有相者扶風人王伯達曰諸君皆不如此盧郎雖<lb/>
位不副實然徳聲甚盛望踰公輔後三十餘年當制命<lb/>
闗右願不相忘後淵果為安南將軍督闗右諸軍事相<lb/>
者年過八十詣軍門請見言叙平生未幾拜儀曹尚書<lb/>
李訢字元盛母賤為諸兄所輕父崇曰此子相者言貴<lb/>
吾每觀察或未可知遂使入都為中都學生訢後為司<lb/>
空侍中<lb/>
郭祚少孤貧姿貎不偉鄉人莫之識也有女巫相祚後<lb/>
<pb n="KR3k0013_WYG_860-22b"/>
當富貴後至左僕射雍州刺史<lb/>
北齊綦連猛初與尉興慶謝猥餧竝善射小心給事神<lb/>
武左右神武使相者視之曰猛大貴尉謝無官及芒山<lb/>
之役興慶救神武之窘為周軍所殺神武歎曰富貴定<lb/>
在天也猛竟如相者卒以榮寵自畢位至大將軍<lb/>
段長遼西人龎蒼鷹太原人俱有先知之鑒長為魏懐<lb/>
朔鎮將嘗見髙祖甚異之謂髙祖曰君有康世之才終<lb/>
不徒然也請以子孫為託興和中啓贈司空公子寧相<lb/>
<pb n="KR3k0013_WYG_860-23a"/>
府從事中郎天保初兼南中郎將蒼鷹交㳺豪侠厚待<lb/>
賔旅居於州城髙祖客其舍初居處於蝸牛廬中蒼鷹<lb/>
母數見廬上赤氣属天蒼鷹亦知髙祖有覇王之量每<lb/>
私加敬割其宅半以奉髙祖繇此遂蒙親識<lb/>
暴顯字思祖㓜時見一沙門指之曰此郎子好相表必<lb/>
為良將貴極人臣語終失僧莫知所去後累遷特進驃<lb/>
騎大將軍封定陽王<lb/>
燕子獻字季則廣漢下雒人少時相者謂之曰君使役<lb/>
<pb n="KR3k0013_WYG_860-23b"/>
在胡代富貴在齊趙其後遇宇文氏稱覇闗中用為典<lb/>
籖將命使於蠕蠕子獻欲驗相者之言来歸神武見之<lb/>
大悦尚淮陽公主甚被待遇官至侍中右僕射<lb/>
文襄時有吳士雙盲而妙於聲相文襄歴試之聞劉桃<lb/>
枝之聲曰有所繫屬然當大富貴王侯將相多死其手<lb/>
譬如鷹犬為人所使聞趙道徳之聲曰亦繫屬人富貴<lb/>
翕赫不及前人聞太原公之聲<hi>太原公即文宣帝初封郡也</hi>曰當為<lb/>
人主聞文襄之聲不動崔暹私搯之乃謬言亦國主也<lb/>
<pb n="KR3k0013_WYG_860-24a"/>
文襄以為我家羣奴猶當極貴况吾身也<lb/>
觧法選河内人少明相術鑒炤人物皆如其言頻為和<lb/>
士開相中士開牒為府叅軍<lb/>
皇甫玉善相人嘗㳺王侯家文宣既即位試玉相術故<lb/>
以帛巾袜其眼而使歴摸諸人至於文宣曰此是最大<lb/>
達官於任城王曰當至丞相於常山長廣二王<hi>常山長廣即孝</hi>
<hi>昭武成二帝初封國也</hi>並曰亦貴而各私搯之至石動桶曰此弄<lb/>
癡人至供膳曰整得好飲食而已玉嘗為髙歸彦相曰<lb/>
<pb n="KR3k0013_WYG_860-24b"/>
位極人臣但莫反歸彦曰我何為反玉曰不然公有反<lb/>
骨玉謂其妻曰殿上者不過二年妻以告舍人斛斯<lb/>
慶妻慶以告帝帝怒召之玉每炤鏡自言當兵死及<lb/>
被召謂其妻曰我今去不廻若得過日午時或當得活<lb/>
既至正中遂斬之<lb/>
徐之才幼而儁發號為神童劉孝綽嘗云徐郎燕頷有<lb/>
班定逺之相後至左僕射<lb/>
崔冏字法峻幼好學汎覽經傳多伎藝尤工相術為鴻<lb/>
<pb n="KR3k0013_WYG_860-25a"/>
臚卿武平六年從駕在晉陽嘗語中書侍郎李徳林云<lb/>
此日看髙相王以下文武官人相表俱盡其事口不忍<lb/>
言惟第一人更應富貴當在他國不在朝吾亦不及見<lb/>
也其精妙如此<lb/>
後周閔帝初九嵗封畧陽郡公時有善相者史元華見<lb/>
帝退謂所親曰此公子有至貴之相但恨其夀不足以<lb/>
稱之爾<lb/>
辛昂字進君年數嵗便有成人志行有善相人者謂其<lb/>
<pb n="KR3k0013_WYG_860-25b"/>
父仲畧曰公家雖世載冠冕然名徳富貴莫有及此兒<lb/>
者仲畧亦重昂志氣深以為然後至驃騎將軍開府儀<lb/>
同三司<lb/>
李賢幼有志節不妄舉動嘗出㳺逢一老人鬢眉皓白<lb/>
謂曰我年八十觀士多矣未有如卿卿必為台牧努力<lb/>
勉之後至大將軍<lb/>
隋髙祖初仕後周為右小宗伯明帝嘗遣善相者來和<lb/>
視之和詭對曰不過作柱國爾既而隂謂髙祖曰公當<lb/>
<pb n="KR3k0013_WYG_860-26a"/>
為天下君必大誅殺而後定善記鄙言<lb/>
来和字𢎞順京兆長安人好相術所言多騐後周大冡<lb/>
宰宇文䕶引之左右繇是出入公卿之門髙祖㣲時来<lb/>
詣和相和待人去謂髙祖曰公當王有四海及為丞相<lb/>
拜儀同既受禪進爵為子開皇末和上表自陳曰臣早<lb/>
奉龍顔自周代天和三年已来數蒙陛下顧問當時具<lb/>
言至尊膺圗受命光宅區宇此乃天授非繇人事所及<lb/>
臣無勞效坐致五品二十餘年臣是何人敢不慚懼愚<lb/>
<pb n="KR3k0013_WYG_860-26b"/>
臣不任區區之至謹録陛下龍潜之時臣有所言一得<lb/>
書之秘府死無所恨昔陛下在周嘗與永富公竇榮定<lb/>
語臣曰我聞有行聲即識其人臣當時即言公眼如曙<lb/>
星無所不炤當王有天下願忍誅殺建徳四年五月周<lb/>
武帝在雲陽宫謂臣曰諸公皆汝所識隋公相禄何如<lb/>
臣報武帝曰隋公止是守節人可鎮一方若為將領陣<lb/>
無不破臣即於東宫靣奏聞陛下謂臣此語不忘明年<lb/>
烏丸軌言於武帝曰隋公非人臣帝尋以問臣臣知帝<lb/>
<pb n="KR3k0013_WYG_860-27a"/>
有疑臣詭報曰是節臣更無異相於時王誼梁彦先等<lb/>
知臣此語大象二年五月至尊從永巷東門入臣在永<lb/>
巷門東北靣立陛下問臣曰我得無災鄣不臣奏陛下<lb/>
曰骨法氣色相應天命已有付屬未幾遂總百揆上覽<lb/>
之大悦進位開府賜物五百段米三百石地十頃和同<lb/>
郡韓則嘗詣和相和謂曰後四五當得大官人初不知<lb/>
所謂洎至開皇十五年五月而終人問其故和曰十五<lb/>
年為三五加以五月為四五大官槨也和言皆此類著<lb/>
<pb n="KR3k0013_WYG_860-27b"/>
相經四十卷<lb/>
韋鼎善相術初為陳大府卿鼎嘗聘周與髙祖相遇鼎<lb/>
謂髙祖曰觀公容貎故非常人而神監深逺亦非羣賢<lb/>
所逮也不乆必大貴貴則天下一家嵗一周天老夫當<lb/>
委質公相不可言願深自愛及陳平帝馳召之授上儀<lb/>
同三司待遇甚厚時蘭陵公主寡帝為之求夫選親衛<lb/>
桺述及蕭瑒等以示鼎鼎曰瑒當封侯而無貴妻之相<lb/>
述亦通顯而守位不終帝曰位繇我爾遂以主降述述<lb/>
<pb n="KR3k0013_WYG_860-28a"/>
後除名卒年三十九<lb/>
煬帝為晉王時髙祖宻令善相者来和遍視諸子和曰<lb/>
晋王眉上雙骨隆起貴不可言<lb/>
牛𢎞初在襁褓有相者見之謂其父曰此兒當貴善愛<lb/>
養之𢎞後為僕射<lb/>
趙綽為大理少卿守法稱職髙祖每謂綽曰朕於卿無<lb/>
所愛惜但卿骨相不當貴爾仁壽中卒官時年六十三<lb/>
帝為之流涕<lb/>
<pb n="KR3k0013_WYG_860-28b"/>
宇文述年十一時有相者謂述曰公子善自愛後當位<lb/>
極人臣述後至左衛大將軍叅朝政<lb/>
李景初為馬軍總管配事漢王髙祖奇其壯武使袒而<lb/>
觀之曰卿相表當位極人臣<lb/>
齊王韋妃早卒遂與妃姊元氏婦通生一女外人皆不<lb/>
得知隂引喬令則於第内宴召相工遍視後庭相工指<lb/>
妃姊曰此産子者當為皇后貴不可言<lb/>
唐髙祖為譙隴刺史善相者史良言於髙祖曰公骨法<lb/>
<pb n="KR3k0013_WYG_860-29a"/>
非常必為人主至於命也非所敢知乆之良復遇髙祖<lb/>
乃大驚曰骨法如舊年夀之相頓異昔時勿忘鄙言願<lb/>
深自愛髙祖心益自負<lb/>
郭𢎞道初仕隋為尚食奉御時髙祖為殿内少監深善<lb/>
之𢎞道善相因言曰公天中伏犀下接於眉此非人臣<lb/>
之相願深自愛髙祖取𢎞道銀盆置之於地引弓射之<lb/>
謂𢎞道曰向言有驗當一發中之既發應弦而中𢎞道<lb/>
曰願令公事驗之日賜賞金盆髙祖大悦<lb/>
<pb n="KR3k0013_WYG_860-29b"/>
太宗初四嵗時忽有書生自言善相詣髙祖曰公是貴<lb/>
人有大貴子因目太宗曰龍虎之姿天日之表也公之<lb/>
貴以此兒後必繇之而創功業年將三十必能濟世安<lb/>
民矣髙祖聞其言甚懼及書生辭出使人捕欲殺之以<lb/>
滅口也而不知所在<lb/>
乙弗𢎞禮貝州髙唐人也隋煬帝居藩召令相已𢎞禮<lb/>
跪而賀曰大王骨法非常必為萬乗之主誠願戒之在<lb/>
得煬帝即位召天下道術人置坊以居之仍令𢎞禮統<lb/>
<pb n="KR3k0013_WYG_860-30a"/>
攝帝見海内漸亂𤣥象錯謬内懐憂恐嘗謂𢎞禮曰卿<lb/>
昔相朕其言已驗且占相道術朕頗自知卿更相朕終<lb/>
當何如𢎞禮逡廵不敢答帝廹之曰卿言與朕術不同<lb/>
罪當死𢎞禮曰臣本觀相書凡人之相有類於陛下者<lb/>
不得善終臣聞聖人不相故知凡聖不同爾自是帝遣<lb/>
使監之不得與人交言初泗州刺史薛大鼎隋時常坐<lb/>
事沒為奴貞觀初與數人詣𢎞禮相大鼎次至𢎞禮曰<lb/>
君奴也欲何所相咸曰何以知之𢎞禮曰觀其頭目直<lb/>
<pb n="KR3k0013_WYG_860-30b"/>
是賤人但不知餘處何如耳大鼎有慚色乃觧衣視之<lb/>
𢎞禮曰看君靣不異前言占君自腰以下當為方岳之<lb/>
任大鼎後歴五州刺史而卒其占相皆此類也貞觀末<lb/>
卒<lb/>
馬周為中書舍人岑文本謂人曰周鳶肩火色騰上必<lb/>
速恐不能乆爾未幾周卒<lb/>
袁天綱益州成都人尤工相術隋大業中為資官令武<lb/>
徳初蜀道使詹俊赤牒授火井令初天綱以大業元年<lb/>
<pb n="KR3k0013_WYG_860-31a"/>
至雒陽時杜淹王珪韋挺就之相天綱謂淹曰公蘭臺<lb/>
成就學堂寛博必得親紏察之官以文藻見知謂王曰<lb/>
公三亭成就天地相臨從今十年已外必得五品要職<lb/>
謂韋曰公靣似大獸之靣交友極誠必得士友擕接初<lb/>
為武職復語淹等二十年外終恐三賢同被責黜暫去<lb/>
即還淹尋遷侍御史武徳中為天策府兵曹文學館學<lb/>
士王珪為太子中允韋挺隋末與隠太子友善後太子<lb/>
引以為率至武徳六年俱配流嶲州淹等至益州見天<lb/>
<pb n="KR3k0013_WYG_860-31b"/>
綱曰袁公雒邑之言則信矣未知今日之後何如天綱<lb/>
曰公等骨法大勝徃時終當俱受榮貴至九年被召入<lb/>
京共造天綱謂杜曰公當即得三品要職年夀非天綱<lb/>
所知王韋兩公在後當得三品官兼有年夀然晚途皆<lb/>
不稱惬韋公尤甚淹至京拜御史大夫檢校吏部尚書<lb/>
王珪尋授侍中出為同州刺史韋挺歴御史大夫太常<lb/>
卿貶授象州刺史皆如天綱之言大業末竇軌客逰徳<lb/>
陽嘗求問天綱謂曰君額上伏犀貫玉枕輔角又成必<lb/>
<pb n="KR3k0013_WYG_860-32a"/>
於梁益州大樹功業武徳初軌為益州行臺僕射引天<lb/>
綱深禮之天綱又謂軌曰骨法成就不異往時之言然<lb/>
目氣赤脉貫瞳子語則赤氣浮靣如為將軍恐多殺人<lb/>
願深自戒慎武帝九年軌坐事被徵將赴京謂天綱曰<lb/>
更得何官曰靣上家人坐仍未見動輔角右畔光澤更<lb/>
有喜色至京必承恩還来此任其年果授益州都督武<lb/>
士彠之為利州也勅召天綱詣京師途經利州士彠使<lb/>
視其妻楊氏天綱曰夫人當生貴子乃盡召其子女視<lb/>
<pb n="KR3k0013_WYG_860-32b"/>
之見元慶元爽可至刺史終亦屯否見韓國夫人曰此<lb/>
女大貴不利其夫武后時襁褓衣男子之服乳母抱之<lb/>
而至天綱大驚令舉目瞻視又令提行而觀之曰此郎<lb/>
君龍睛鳳頸貴人之極也若是女後當為天下主矣貞<lb/>
觀八年太宗聞其名召至九成宫時中書舍人岑文本<lb/>
令視之天綱曰舍人學堂成就眉覆過目文才振於海<lb/>
内頭又生角猶未大成若得三品恐是損夀之徵文本<lb/>
官至中書令尋卒其年侍御史張行成馬周同問天綱<lb/>
<pb n="KR3k0013_WYG_860-33a"/>
曰馬侍御伏犀貫頂後有玉枕又背如負物當富貴不<lb/>
可言近古以来君臣道合罕有如公者公靣色赤命門<lb/>
色暗耳後骨不起耳無根只恐非夀者周後位至中書<lb/>
令兼吏部尚書年四十八卒謂行成曰公五岳四瀆成<lb/>
就下亭豐滿得官雖晚終居宰輔之地行成後至尚書<lb/>
右僕射天綱相人所中皆此類也申國公髙士亷嘗謂<lb/>
曰君更作何官天綱曰自知相命今年四月盡矣果至<lb/>
是月而卒<lb/>
<pb n="KR3k0013_WYG_860-33b"/>
髙智周少時與来濟郝處俊孫處約同遊寓於揚州江<lb/>
都人石仲覽傾産以待又嘗引相工觀濟等相工曰四<lb/>
人皆宰相也而石氏不及見焉然来早貴而末途屯躓<lb/>
髙晚達而最為夀耉夫速登者易顛徐達者少患天之<lb/>
道也仲覽貞觀末為兵部郎中卒後而濟等乃貴皆如<lb/>
相工所言<lb/>
劉仁軌初為陳倉尉相工袁天綱謂曰君終當位鄰台<lb/>
輔年將九十後果如其言後至文昌左相同鸞臺鳳閣<lb/>
<pb n="KR3k0013_WYG_860-34a"/>
三品<lb/>
蕭嵩初娶賀晦女與雒陽縣尉陸象先為僚壻時嵩尚<lb/>
未入仕宣州夏榮稱有相術謂象先曰陸郎十年内位<lb/>
極人臣然不及蕭郎一門盡貴官位髙而有夀時人未<lb/>
之許後果大貴嵩至太子太師象先至太子太保<lb/>
蔣子慎與鄉人髙智周善同詣善相者相者謂智周曰<lb/>
明公位極人臣𦙍嗣㣲弱蔣侯官禄至薄而子孫轉盛<lb/>
子慎後累年為建安尉卒其子繪来謁智周已貴矣曰<lb/>
<pb n="KR3k0013_WYG_860-34b"/>
吾與子父有故子復有才因以女妻之永淳中為緱氏<lb/>
尉鄭州司兵卒繪子挺舉進士開元中歴臺省仕至湖<lb/>
延二州刺史子貴贈揚州大都督挺子洌渙竝進士及<lb/>
第洌歴禮部戸部吏部三侍郎尚書左丞渙天寳末給<lb/>
事中永泰中右散騎常侍時髙氏誅滅已乆果符相者<lb/>
之言<lb/>
後唐周元豹燕人世為從事元豹少為僧其師有知人<lb/>
之鑒從逰十餘年盡悴無憚師知其可教遂傳其秘㫖<lb/>
<pb n="KR3k0013_WYG_860-35a"/>
既長還鄉歸俗盧程寄褐嘗逰於燕與同志數人謁焉<lb/>
元豹退謂鄉人張殷衮曰適二君子明年花發俱為故<lb/>
人唯彼道士他年甚貴来嵗二子果零落於趙魏間又<lb/>
二十年盧程登庸於鄴下後晉陽張承業信重之言事<lb/>
數中明宗時為内衙都指揮使承業俾帝易衣列於諸<lb/>
校之下以他人詐之曰此非也元豹指帝於末綴曰骨<lb/>
法非常此為内衙太保歟咸服其異或問帝之前程惟<lb/>
云末後為鎮州帥時懿皇后夏氏方事巾櫛時有悞㫖<lb/>
<pb n="KR3k0013_WYG_860-35b"/>
大犯檟楚元豹偶見之曰此人有藩侯夫人之位當生<lb/>
貴子赫怒因觧其言竟驗太原察判司馬揆不同舍留<lb/>
其居忽謂揆曰公五日之内奉使萬里未見回期揆數<lb/>
日後酒酣坐為衣領扼之而卒<lb/>
王都為定州節度臨戎數年惟以慘虐為務不敢竝語<lb/>
周元豹見之曰形若鯉魚難免刀几<lb/>
王安節少善賈得相術於奇士因事見末帝於私邸退<lb/>
謂人曰真北天王相也位當至天子終則莫我知也<lb/>
<pb n="KR3k0013_WYG_860-36a"/>
漢趙延夀少時有相者云此官豈止於是邪後必有兵<lb/>
甲大權位極列土人或詰云此人妍柔如女子安有大<lb/>
兵權乎俄遷盟津許田汴水宋城連帥宣徽使樞宻使<lb/>
兼領河陽清㤗中復為樞宻使<lb/>
周趙廷乂世為星官兼通三式而於袁許之鑒尤長於<lb/>
氣色清㤗末胡果通為司天監廷乂專待詔内廷嘗與<lb/>
樞宻學士吕琦同宿琦從容宻問國家運祚廷乂曰来<lb/>
年厄㑹之期俟過别論琦敦訊不已廷乂曰保邦在刑<lb/>
<pb n="KR3k0013_WYG_860-36b"/>
政保祚在福徳於刑政則術士不敢言奈際㑹諸公罕<lb/>
有福徳者下官竊有恤緯之憂尋而晉髙祖入雒翟光<lb/>
鄴權知永興軍膚革肥晳善於攝養趙廷乂謂人曰翟<lb/>
君外厚而内薄雖貴而無夀果如其言<lb/>
　<lb/>
　<lb/>
　<lb/>
　册府元龜卷八百六十<lb/>
</p>
<p>
</p>
  </div>
</body>
</text>
</TEI>
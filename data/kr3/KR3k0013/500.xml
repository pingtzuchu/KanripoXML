<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百</head>
    <p>
<pb n="KR3k0013_WYG_500-1a"/>
欽定四庫全書<lb/>
　册府元龜卷五百　　　　宋　王欽若等　撰<lb/>
　　邦計部<lb/>
　　　錢幣第二<lb/>
宋高祖即位初言事者多以錢幣减少國用不足欲悉<lb/>
市民銅更鑄五銖錢散騎常侍范泰奏議曰流聞將禁<lb/>
私銅以充官銅民雖失器終於獲直國用不足其利實<lb/>
多臣愚意異不寧寢黙臣聞治國若烹小鮮拯弊莫若<lb/>
<pb n="KR3k0013_WYG_500-1b"/>
務本百姓不足君孰與足未有民貧而國富本不足而<lb/>
末有餘者也故囊漏貯中識者不吝反裘負薪存毛實<lb/>
難王者不言有無諸侯不言多少食禄之家不與百姓<lb/>
争利故㧞葵所以明治織蒲謂之不仁是以貴賤有章<lb/>
職分無爽今之所憂在農民尚寡倉廪未充轉運無已<lb/>
資食者衆家無私積難以禦荒耳夫貨存貿易不在多<lb/>
少昔日之貴今日之賤彼此共之其揆一也但令官民<lb/>
均通則無患不足若使必資貨廣以收國用者則龜貝<lb/>
<pb n="KR3k0013_WYG_500-2a"/>
之屬自古所行尋銅之為器在用也博矣鍾律所通者<lb/>
逺機衡所揆者大夏鼎負圖實冠衆瑞晉鐸呈象亦啟<lb/>
休徵器有要用則貴賤同資物有適宜則家國共急今<lb/>
毁必資之器而為無施之錢於貨則功不補勞在用財<lb/>
則君民俱困校之以實損多益少陛下勞謙終日無倦<lb/>
庶務以身率物勤素成風而頌聲不作者良由基根未<lb/>
固意在逺畧伏願思可乆之道除欲速之情𢎞山海之<lb/>
納擇蒭牧之説則嘉謀日陳聖慮可廣也<lb/>
<pb n="KR3k0013_WYG_500-2b"/>
文帝元嘉七年立錢署鑄四銖錢文曰四銖重如其文<lb/>
二十四年以貨貴制大錢一當兩<lb/>
二十五年罷大錢當兩先是貨少鑄四銖錢民間頗盜<lb/>
鑄多剪鑿古錢以取銅文帝患之錄尚書江夏王義恭<lb/>
建議以一大錢當兩以防剪鑿議者多同尚書僕射何<lb/>
尚之議曰伏覽明命欲改錢制不勞採鑄其利自倍實<lb/>
救弊之𢎞筭増貨之良術求之管淺猶有未譬夫泉貝<lb/>
之興以估貨為本事存交易豈假多少數少則幣輕數<lb/>
<pb n="KR3k0013_WYG_500-3a"/>
多則物重多少雖異濟用不殊况復以一當兩徒崇虚<lb/>
價者耶凡創制改法宜從民情未有違衆矯物而可乆<lb/>
者也泉布廢興驟議前代赤仄白金俄然罷息六貨潰<lb/>
亂民泣於市良由事不畫一難用遵行自非急病權時<lb/>
宜守乆長之業煩政曲雜致逺嘗泥且貨偏則民病故<lb/>
先王立井田之法以一之使富不滛侈貧不過匱雖兹<lb/>
法乆廢不可頓施要宜而近粗相放擬若今制遂行富<lb/>
人貲貨自倍貧者彌増其困懼非所以欲均之意又錢<lb/>
<pb n="KR3k0013_WYG_500-3b"/>
之行式大小多品直云大錢則未知其格若止於四銖<lb/>
五銖則文皆古篆既非下走所識如或漫滅尤難分明<lb/>
公私交亂争訟必起此最是其深疑者也命㫖兼慮剪<lb/>
鑿日多以至消盡鄙意復謂殆無此嫌民巧雖宻要有<lb/>
蹤跡且用錢貨銅事可尋撿直由屬所怠縱糾察不精<lb/>
致使立制以來發覺者寡令雖有懸金之名竟無酬與<lb/>
之實若申明舊科禽獲即報明畏法希賞不日自定矣<lb/>
愚者之議智者擇焉猥参訪逮敢不輸盡吏部尚書庾<lb/>
<pb n="KR3k0013_WYG_500-4a"/>
炳之侍中太子左衛率蕭思話中䕶軍趙伯符御史中<lb/>
丞何承天太常郄敬叔並同尚之議中領軍沈演之以<lb/>
為龜貝行於上古泉刀興自有周皆所以阜財通利實<lb/>
國富民者也歴代雖逺資用彌便但採鑄乆廢兼䘮亂<lb/>
累仍縻<hi>散湮</hi>㓕何可勝計晉遷河南彊境未廓或士習其<lb/>
風錢不普用其數本少為患尚輕今王畧開廣聲教遐<lb/>
暨金鏹所布爰逮荒服昔所不及悉已流行之矣用彌<lb/>
廣而貨愈狹加復競竊剪鑿銷毁滋繁刑雖重禁姦弊<lb/>
<pb n="KR3k0013_WYG_500-4b"/>
方宻遂使嵗月增貴貧室日虚愍作肆力之民徒勤不<lb/>
足以供贍誠由貨貴物賤嘗調未革弗思釐改為弊專<lb/>
深斯實親教之良時通變之嘉㑹愚謂若以大錢當兩<lb/>
則國傳難朽之寳家贏一倍之利不俟加憲巧源自絶<lb/>
施一令而衆美成無興造之費莫盛於兹矣帝從演之<lb/>
議遂以一當兩行之經時至是以公私非便乃罷<lb/>
孝武建元元年更鑄四銖錢立錢署鑄錢先是元嘉中<lb/>
鑄四銖錢輪郭形制與五銖同用費損無利故百姓不<lb/>
<pb n="KR3k0013_WYG_500-5a"/>
盜鑄及帝即位又鑄孝建四銖百姓因此盜鑄錢轉偽<lb/>
小商貨不行尚書右丞徐爰議曰貴貨利民載自八政<lb/>
開鑄流圜法成九府民富國實教立化光及時移俗易<lb/>
則通變適用是以周漢俶遷隨世輕重降及後代財豐<lb/>
用足因循前貫無復改創年歴既逺䘮亂屢經煙焚剪<lb/>
毁日月消减貨薄民貧公私俱困不有革造必將大乏<lb/>
宜應式遵古典收銅繕鑄納贖刋刑著在往策今宜以<lb/>
銅贖刑隨罪為品詔可之所鑄錢形式薄小輪郭不成<lb/>
<pb n="KR3k0013_WYG_500-5b"/>
就於是民間盜鑄者雲起雜以鉛錫並不牢固又剪鑿<lb/>
古錢以取其銅錢既薄小稍違官式雖重制嚴刑民吏<lb/>
官長坐死免者相係而盜鑄彌甚百物踊貴人患苦之<lb/>
乃立品格薄小無輪郭者悉加禁斷始興郡公沈慶之<lb/>
立議曰昔秦幣過重髙祖是患普令民鑄改造榆莢而<lb/>
貨輕物重又復乖時太宗放鑄賈誼致譏誠以採山術<lb/>
存銅多利重耕戰之器曩時所用四民競造為害或多<lb/>
而孝文弗納民鑄遂行故能朽貫盈府天下殷實况今<lb/>
<pb n="KR3k0013_WYG_500-6a"/>
耕戰不用採鑄廢乆鎔冶所資多因成器功艱利薄絶<lb/>
吳鄧之資農民不息無釋耒之患方今中興開運聖化<lb/>
唯新雖復偃甲銷戈而倉庫未實公私所乏唯錢而已<lb/>
愚謂宜聽民鑄錢郡縣開置錢署樂鑄之家皆居署内<lb/>
平其准式去其雜偽官歛輪郭藏之以為永寳去春所<lb/>
禁新品一時施用今鑄悉依此格萬税三千嚴撿盜鑄<lb/>
并禁剪鑿數年之間公私豐贍銅盡事息姦偽自止且<lb/>
禁鑄則銅轉成器開鑄則器化為財剪華利用於事為<lb/>
<pb n="KR3k0013_WYG_500-6b"/>
益帝下其事公卿太宰江夏王義恭議曰伏見沈慶之<lb/>
議聽民私鑄樂鑄之室皆入署居平其凖式去其雜偽<lb/>
愚謂百姓不樂與官相關由來甚乆又多是人士蓋不<lb/>
欲入署凡盜鑄為利利在偽雜偽雜既禁樂入必寡云<lb/>
歛取輪郭藏為永寳愚謂上之所貴下必從之百姓聞<lb/>
官歛輪郭輪郭之價百倍大小對易誰肯為之强制使<lb/>
换狀似逼奪又去春所禁新品一時施用愚謂此條在<lb/>
可開許又云今鑄宜依此格萬税三千又云嚴撿盜鑄<lb/>
<pb n="KR3k0013_WYG_500-7a"/>
不得更造愚謂禁制之設非惟一旦昧利犯憲羣庶常<lb/>
情不患制輕患在冒犯今入署必萬輸三千私鑄無十<lb/>
三之税逐利犯禁居然不斷又云銅盡事息姦偽自禁<lb/>
愚謂赤縣内銅非可卒盡比及銅盡姦偽己積又云禁<lb/>
鑄則銅轉成器開鑄則器化為財然頃所患於刑式不<lb/>
均加以剪鑿又鉛錫衆雜耳止於盜鑄者銅亦無須苦<lb/>
禁顔竣議曰泉貨利用近古所同輕重之議定於漢世<lb/>
魏晉以降未之能改誠以物貨既均改之偽生故也世<lb/>
<pb n="KR3k0013_WYG_500-7b"/>
代漸乆弊運頓至因革之道宜有其術今云開署放鑄<lb/>
誠所欣同但慮採山爭鑄器用日耗銅既轉少器亦彌<lb/>
貴設器直一千則鑄之减半為之無利雖令不行又云<lb/>
去春所禁一時施行用是欲使天下豐財若細物必行<lb/>
而不從公鑄利己既深情偽無極私鑄剪鑿書不可禁<lb/>
五銖半兩之属不盈一年必至於盡財貨未贍大錢已<lb/>
竭數嵗之間悉為塵土豈可令取弊之道基於皇代今<lb/>
百姓之貨雖為轉少而市井之民未有嗟怨此新禁初<lb/>
<pb n="KR3k0013_WYG_500-8a"/>
行品式未一須臾自止不足以埀聖慮唯府藏空匱實<lb/>
為重憂今縱行細錢官無益賦之理百姓雖贍無解官<lb/>
乏唯簡費去華設在節儉求贍之道莫此為貴然錢有<lb/>
定限而消息無方剪鑄雖息終致窮盡者亡應官開取<lb/>
銅之路絶器用之塗定其品式月日漸鑄嵗乆之後可<lb/>
為世益耳時議者又以銅轉難得欲鑄二銖錢竣又議<lb/>
曰議者將為官藏空虚宜更改鑄天下銅少宜减錢式<lb/>
以救交弊賑國舒民愚以為不然今鑄二銖恣行新細<lb/>
<pb n="KR3k0013_WYG_500-8b"/>
於官無解於乏而民奸巧大興天下之貨靡碎至盡空<lb/>
立嚴禁而利深難絶不過一二年間其弊不可復救此<lb/>
甚不可一也今鎔鑄有頓得一二倍之理縱復得此必<lb/>
待彌年嵗暮税登財幣漸革日用之費不贍數月雖權<lb/>
徴助何解下乏耶徒使奸民意駃而貽厥愆謀此又甚<lb/>
不可二也民懲大錢之改兼畏近日新禁市井之間必<lb/>
生喧擾逺利未開切患猥及富商得志貧民困窘此又<lb/>
甚不可三也若使交易深重尚不可行况又未見其利<lb/>
<pb n="KR3k0013_WYG_500-9a"/>
而衆弊如此失筭當時取誚百代乎帝不聽<lb/>
前廢帝永光元年開百姓鑄錢由是錢貨亂散一千錢<lb/>
長不盈三寸大小稱此謂之鵝眼錢劣於此者謂之綖<lb/>
環錢入水不沉隨手破碎市井不復料數十萬錢不盈<lb/>
一掬斗米一萬商貨不行<lb/>
景和元年鑄二銖錢形式轉細官錢毎出民間即模效<lb/>
之而大小厚薄皆不及也無輪郭不磨鑢如今之剪鑿<lb/>
者謂之來子<lb/>
<pb n="KR3k0013_WYG_500-9b"/>
明帝即位初禁鵝眼綖環錢其餘皆通用復禁民鑄官<lb/>
署亦廢止<lb/>
太始二年斷新錢專用古錢<lb/>
南齊太祖建元四年奏朝請孔顗上鑄錢均貨議辭甚<lb/>
博其畧以為食貨相通理勢自然李悝曰糴甚貴傷民<lb/>
甚賤傷農民傷則離散農傷則國貧甚貴甚賤其傷一<lb/>
也三吳國之關奥比嵗時被水潦而糴不貴是天下錢<lb/>
少非穀穰賤此不可不察也鑄錢之弊在輕重屢變重<lb/>
<pb n="KR3k0013_WYG_500-10a"/>
錢患難用而難用為無累輕錢弊盜鑄而盜鑄為禍深<lb/>
民所盜鑄嚴法不禁者由上鑄錢惜銅愛工也惜銅愛<lb/>
工者謂錢無用之器以通交易務欲令輕而數多使省<lb/>
工而易成不詳慮其為患也自漢鑄五銖錢至宋文帝<lb/>
歴五百餘年制度世有廢興而不變五銖錢者明其輕<lb/>
重可法得貨之宜也以為宜開置泉府方收貢金大興<lb/>
鎔鑄錢重五銖一依漢法府庫已實國用有儲乃量俸<lb/>
祿薄賦税則家給民足頃盜鑄新錢者皆效作剪鑿不<lb/>
<pb n="KR3k0013_WYG_500-10b"/>
鑄大錢也摩澤淄染始皆類也故交易之後渝變還新<lb/>
良民弗習淄染不復行矣所鬻賣者皆徒實其物盜鑄<lb/>
者復賤買新錢淄染更用反覆生詐循環起奸此明主<lb/>
尤所深禁而不可長也若官錢已布於民使嚴斷剪鑿<lb/>
小輕破缺無周郭者悉不得行官錢細小者稱合銖兩<lb/>
銷以為大利貧良之民塞奸巧之路錢貨既均逺近若<lb/>
一百姓樂業市道無爭衣食滋殖矣時議者多以錢貨<lb/>
轉少宜更廣鑄重其銖兩以防民奸帝使諸州郡大市<lb/>
<pb n="KR3k0013_WYG_500-11a"/>
銅㑹晏駕事寢<lb/>
武帝即位初水旱不時竟陵王子良啟曰泉鑄年逺類<lb/>
多剪鑿江東大錢十不一在公家所受必須輪郭完全<lb/>
遂買本一千加子七百求請無地揺革相尋完者為用<lb/>
既不兼兩廻復遷貿會非委積縱令小民無嬰困苦且<lb/>
錢帛相半為制永乆或聞長宰須令輸直進違舊科退<lb/>
容奸利<lb/>
永明八年廣郡卑蒙山下有城名蒙城可二頃地有燒<lb/>
<pb n="KR3k0013_WYG_500-11b"/>
爐四所高一丈五尺從蒙城渡水南北許歩平地掘土<lb/>
深二尺得銅又有古掘銅坑深二丈并居宅處猶存<lb/>
鄧通南安人漢文帝賜通嚴道縣銅山鑄錢今蒙山近<lb/>
青衣水南青衣在側並是故秦之銅山嚴道地青衣縣<lb/>
又改名漢嘉且蒙山去南安一百里按此必是通所鑄<lb/>
<hi>地近</hi>唤蒙山僚出云甚可經畧此議若立潤利無極并獻<lb/>
蒙山銅片又銅石一片平州鐡刀一口帝從之遣使入<lb/>
蜀鑄錢得千工費多乃止<lb/>
<pb n="KR3k0013_WYG_500-12a"/>
梁高祖天監初准京師及三呉荆郢江湘梁益用錢其<lb/>
餘州郡則雜以穀帛交易交廣之域全以金銀為貨帝<lb/>
乃鑄錢肉好周郭文曰五銖重四銖三參二黍其百文<lb/>
則重一斤二兩又别鑄除其肉各謂之公式女錢徑一<lb/>
寸文曰五銖重如新鑄五銖二品並行百姓或私以古<lb/>
錢交易者其五銖徑一寸三分重八銖文曰五銖三吳<lb/>
属縣行之女錢徑一寸重五銖無輪郭郡縣皆通用太<lb/>
平百錢二種並徑一寸重四銖四銖源流本一但文字<lb/>
<pb n="KR3k0013_WYG_500-12b"/>
古今之殊耳文並曰太平百錢定平二百五銖徑六分<lb/>
重一銖半文曰定平一曰稚錢五銖徑一寸半重四銖<lb/>
文曰五銖源出於五銖但狹小東境謂之稚錢五銖徑<lb/>
七分半重三銖半文曰五銖源出稚錢但稍遷異以銖<lb/>
為朱耳三呉行之差少於餘錢又有對文錢<hi>其源未聞</hi>豐貨<lb/>
錢徑一寸重四銖半謂之男錢亦婦人佩之即生男此<lb/>
等輕重不一天子頻下詔書非新鑄二等之錢並不許<lb/>
用趨利之徒私用轉甚<lb/>
<pb n="KR3k0013_WYG_500-13a"/>
普通四年十二月罷銅錢鑄鐡錢時人以鐡易得並皆<lb/>
私鑄大同已後所在鐡錢遂如丘山物價騰貴交易者<lb/>
以車載錢不復計數而唯論貫商旅奸詐因以求利自<lb/>
破嶺以東八十為陌名曰東錢江郢以上七十為陌名<lb/>
曰西錢京師以九十為陌名曰長錢<lb/>
大同元年七月詔曰朝四而暮三衆狙皆喜名實未虧<lb/>
而喜怒為用頃聞外間多用九陌錢陌錢减則物貴陌<lb/>
錢足則物賤非物有貴賤是心有顚倒至於逺方日更<lb/>
<pb n="KR3k0013_WYG_500-13b"/>
滋甚豈直國有異政乃家有殊俗徒亂王制無益民財<lb/>
今可通用足陌錢令書行後百日為期若猶有犯男子<lb/>
謪運女子質作並同詔下而人不從錢陌益少至於末<lb/>
年遂以三十五為陌<lb/>
敬帝太平元年三月班下逺近並同雜用今古錢<lb/>
二年四月鑄四柱錢一准二十壬辰改四柱錢一准十<lb/>
丙申復閉細錢<lb/>
陳高祖永定初承梁䘮亂之後鐡錢不行梁元始末又<lb/>
<pb n="KR3k0013_WYG_500-14a"/>
有兩銖錢及鵝眼錢於時人雜用其價同但兩柱重而<lb/>
鵞眼輕私家多鎔鑄又間以錫鐡兼以粟帛為貨<lb/>
文帝天嘉三年改鑄五銖錢初出一當鵞眼之十<lb/>
宣帝大建十一年七月初用大貨六銖錢一當五銖之<lb/>
十與五銖並行後還當一人皆不便乃相訛言曰六銖<lb/>
錢有不利縣官之象遂廢六銖而行五銖竟至陳亡其<lb/>
嶺南諸州多以鹽米布交易俱不用錢<lb/>
後魏之初錢貨無所用孝文始詔曰天下用錢太和十<lb/>
<pb n="KR3k0013_WYG_500-14b"/>
九年公鑄粗備文曰太和五銖詔京師及諸州郡皆通<lb/>
行之内外百官祿皆准絹給錢絹疋為錢二百在所遣<lb/>
錢工備爐冶民有欲鑄聽就鑄之銅必精練無所和雜<lb/>
宣武永平三年冬又鑄五銖錢<lb/>
孝明熈平元年京師及諸州鎮或有止用古錢不行新<lb/>
鑄致商貨不通貿遷頗隔尚書令任城王澄上言臣聞<lb/>
洪範八政貨居二焉易稱天地之大德曰生聖人之大<lb/>
寳曰位何以守位曰仁何以聚人曰財財者帝王所以<lb/>
<pb n="KR3k0013_WYG_500-15a"/>
聚人守位成養群生奉順天德治國安民之本也夏殷<lb/>
之政九州貢金以定五品周仍其舊太公立九府之法<lb/>
於是圜貨始行定兩銖之楷齊桓修之因以覇諸侯降<lb/>
及秦始漢文遂有輕重之異吳濞鄧通之錢收利遍於<lb/>
天下河南之地猶甚多焉逮於孝武乃更造五銖其中<lb/>
毁鑄隨利改易故使錢有大小之品竊尋太和之錢孝<lb/>
文留心剏制後與五銖並行此乃不刋之式但臣竊聞<lb/>
之君子行禮不求變俗因其所宜順而致用太和五銖<lb/>
<pb n="KR3k0013_WYG_500-15b"/>
雖利於京師之肆而不入徐揚之市土貨既殊貿鬻亦<lb/>
異便於荆郢之邦者則礙於兖豫之域致使貧民有至<lb/>
困之切王道貽隔化之訟去永平三年都座奏斷天下<lb/>
用錢不依准式者時被勑云不行之錢雖有常禁其先<lb/>
用之處權可聽行至年末悉令斷之暨延昌二年徐州<lb/>
民儉刺史啟奏求行土錢㫖聽權宜依舊用謹尋不行<lb/>
之錢律有明式指謂鵞眼環鑿更無餘禁計河南諸州<lb/>
今所行者悉非制限昔來繩禁愚竊惑焉又河北州鎮<lb/>
<pb n="KR3k0013_WYG_500-16a"/>
既無新造五銖設有舊者而復禁斷並不得行專以單<lb/>
絲之縑疎縷之布狹幅促度不中常式裂疋為尺以濟<lb/>
有無至今徒成杼軸之勞不免饑寒之苦良民分截布<lb/>
帛壅塞錢貨實非救恤凍餒子育黎元謹唯自古以來<lb/>
錢品不一前後累代易變無常且錢之為名欲泉流不<lb/>
已臣之愚意謂今之太和與新鑄五銖及諸古錢方俗<lb/>
所便用者雖有大小之異並得通行貴賤之差自依鄉<lb/>
價庶貨環海内公私無壅其不行之錢及盜鑄毁大為<lb/>
<pb n="KR3k0013_WYG_500-16b"/>
小巧偽不如法者據律罪之詔曰錢行已乆今東南有<lb/>
事且依舊用澄又奏臣猥属樞衡庶罄心力嘗願貨物<lb/>
均通書軌一範謹詳周禮外府掌邦布之出入布猶泉<lb/>
也其藏曰泉其流曰布然則錢之興也始於一品欲令<lb/>
世匠均同環流無極爰暨周景降建亡新易鑄相尋参<lb/>
差百品遂令接境乖商連邦隔貿臣比奏求宣下海内<lb/>
依式行錢澄被㫖勑錢行已乆且可依舊謹重叅量以<lb/>
為太和五銖乃大魏之通貨不朽之常模寧可專貿於<lb/>
<pb n="KR3k0013_WYG_500-17a"/>
京邑不行於天下但今戎馬在郊江疆未一東南之州<lb/>
依舊為便至於西京北城内外州鎮未用錢處行之則<lb/>
不足為難塞之則有乖通典何者布帛不可尺寸而裂<lb/>
五榖則有負擔之難錢之為用貫鏹相属不假斗斛之<lb/>
器不勞秤尺之平濟世之宜謂為深允請並下諸州方<lb/>
鎮其太和及新鑄五銖並古錢内外全好者不限大小<lb/>
悉聽行之鵝眼逺鑿依律而禁河南州鎮先用錢者既<lb/>
聽依舊不在斷限太和五銖二錢得用公造新者其餘<lb/>
<pb n="KR3k0013_WYG_500-17b"/>
雜種一用古錢生新之類普同禁約諸方之錢通行京<lb/>
師其聽依舊之處與太和錢及新造五銖並行若盜鑄<lb/>
錢者罪重常憲既欲均齊物品廛井斯和若不繩以嚴<lb/>
法無以肅兹違犯符㫖一宣仍不遵用者刺史守令依<lb/>
律治罪詔從之而河北諸州舊少錢貨猶以他物交易<lb/>
錢畧不入於市也<lb/>
二年冬尚書崔亮奏𢎞農郡銅青谷有銅鑛計一升得<lb/>
銅五兩四銖葦池谷鑛一升得銅五兩變帳山鑛計一<lb/>
<pb n="KR3k0013_WYG_500-18a"/>
升得銅四兩河内郡王屋山計鑛一升得銅八兩南貴<lb/>
州苑燭山齊州商山並是往昔銅官舊迹見在謹按鑄<lb/>
錢方興用銅處廣既有地利並宜鼔鑄詔從之自後所<lb/>
行之錢民多私鑄稍就小薄價用彌賤<lb/>
孝昌三年正月詔立鑄錢之制是時朝議鑄錢以國子博<lb/>
士髙謙之為鑄錢都將長史乃上表求鑄三銖錢曰蓋錢<lb/>
貨之立本以通有無便交易故錢之輕重世代不同太公<lb/>
為周制九府圜法至景王時更鑄大錢秦兼海内錢重半<lb/>
<pb n="KR3k0013_WYG_500-18b"/>
兩漢興以秦錢重改鑄榆莢錢至文帝五年復為四銖孝<lb/>
武時悉復銷壊更鑄三銖至元狩中變為五銖又造赤仄<lb/>
之錢以一當五王莽攝政錢有六等大錢重十二銖次<lb/>
九銖次七銖次五銖次三銖次一銖文帝罷五銖錢明<lb/>
帝復立孫權江左鑄大錢一當五百權赤烏年復鑄大<lb/>
錢一當千輕重大小莫不隨時而變竊以食貨之要八<lb/>
政為首聚財之貴貽訓典文是以昔之帝王乗天地之<lb/>
饒御海内之富莫不腐紅粟於太倉藏朽貫於泉府儲<lb/>
<pb n="KR3k0013_WYG_500-19a"/>
蓄既盈民無困弊可以寧謐四極如身使臂者矣昔漢<lb/>
之孝武地廣財豐外事四夷遂虚國用於是草萊之臣<lb/>
出財助國興利之計納税廟堂市列酒𣙜之官邑有造<lb/>
緡之令鹽鐡既興錢幣屢改少府遂豐上林饒積外闢<lb/>
百蠻内不增賦者皆計利之由也今群妖未息四郊多<lb/>
壘徵税頗煩千金日費資儲漸耗才用將竭誠楊氏獻<lb/>
説之秋桑兒言利之日夫以西京之盛錢猶屢改並行<lb/>
大小子母相權况今冦難未除州郡淪敗名物凋零軍<lb/>
<pb n="KR3k0013_WYG_500-19b"/>
國用少别鑄小錢可以富益何損於政也且政興不以<lb/>
錢大政衰不以錢小唯貴公私得所政化無虧既已行<lb/>
之於古亦宜效之於今矣昔禹遭大水以歴山之金鑄<lb/>
錢救民之困湯遭大旱以荘山之金鑄錢贖民之賣子<lb/>
者今百姓窮悴甚於曩日欽明之主豈得埀拱而觀之<lb/>
哉臣今此鑄以濟交乏五銖之錢任使並用行之無損<lb/>
國得其益穆公之言於斯驗矣臣雖術愧計然識非心<lb/>
筭暫充錢官頗覩其理茍有所益不得不言脱以為疑<lb/>
<pb n="KR3k0013_WYG_500-20a"/>
求下公卿博議如謂為允即乞施行詔將從之事未就<lb/>
㑹謙之卒<lb/>
孝莊永安二年秋更鑄永安五銖錢是時所用錢人多<lb/>
私鑄稍就薄小乃至風飄水浮米斗㡬直一千御史中<lb/>
尉高道穆表曰四民之業錢貨為本救弊改鑄王政所<lb/>
先自頃以來私鑄薄濫官司糾繩桂網非一在市銅價<lb/>
八十一文得銅一斤私造薄錢斤餘二百既示之以深<lb/>
利又隨之以重刑罹罪者雖多奸鑄者彌衆今錢徒有<lb/>
<pb n="KR3k0013_WYG_500-20b"/>
五銖之文而無二銖之實薄甚榆莢上貫便破置之水<lb/>
上殆欲不沉此乃因循有漸科防不切朝廷之愆彼復<lb/>
何罪昔漢文以五分錢小改鑄四銖至武帝復改三銖<lb/>
為半兩此皆以大易小以重代輕也論今據古宜改鑄<lb/>
大錢文載年號以記其始則一斤所成止七十六文銅<lb/>
價至賤五十有餘其中人工食料鍚炭鉛沙縱復私營<lb/>
不能自潤直至無利應自息心况復嚴刑廣設也以臣<lb/>
測之必當錢貨永通公私獲允黃門侍郎楊侃奏曰昔<lb/>
<pb n="KR3k0013_WYG_500-21a"/>
馬援在隴西嘗上書求復五銖錢事下三府不許及援<lb/>
徵入為虎賁中郎親對光武申釋其趣事始施行臣頃<lb/>
在雍州亦表陳其事聽人與官並鑄五銖錢使人樂為<lb/>
而俗弊得改㫖下尚書八座不許以今况昔即理不殊<lb/>
求取臣前表經御披拆侃乃隨事剖辯帝從之乃鑄五銖<lb/>
錢如侃所奏官自立爐起自九月至三年正月而止官<lb/>
欲貴賤乃出藏絹分遣使人於二市賣之絹疋正錢二<lb/>
百而私市者猶三百利之所在盜鑄彌衆巧偽既多輕<lb/>
<pb n="KR3k0013_WYG_500-21b"/>
重非一四方州鎮用各不同遷鄴之後輕濫尤多<lb/>
北齊神武罷政之初承魏猶用永安五銖遷鄴已後百<lb/>
姓私鑄體制漸别遂各以為名有雍州青赤梁州生厚<lb/>
𦂳錢吉錢河陽生澁天柱牽之稱冀州之北錢皆不行<lb/>
交易者皆以絹帛神武乃收境内之銅及錢仍依舊文<lb/>
更鑄流之西境未㡬之間漸復細薄奸偽競起<lb/>
文襄輔政時以錢文五銖名須稱實宜稱<hi>與秤同</hi>錢一文<lb/>
重五銖者聽入市用計百錢重一斤四兩十二銖自餘<lb/>
<pb n="KR3k0013_WYG_500-22a"/>
皆准此為數其京邑二市天下州鎮郡縣之市各置二<lb/>
秤懸於市門私民所用之稱皆准市稱以定輕重凡有<lb/>
私鑄悉不禁斷但重五銖然後聽用入市之錢重不五<lb/>
銖或雖重五銖而多雜鉛鑞並不聽用若有輙以小薄<lb/>
雜錢入市有人糾獲其錢悉入告者其小薄之錢若即<lb/>
禁斷恐人交乏絶畿内五十日外州百日為限群官參<lb/>
議咸以時穀頗貴請待有年王從之而止<lb/>
文宣天保三年除永安之錢改鑄新錢文曰常平五銖<lb/>
<pb n="KR3k0013_WYG_500-22b"/>
重如其文其錢甚貴且制造甚精少帝乾明昭帝皇建<lb/>
之間往往私鑄鄴中用錢有赤郭青熟細眉赤生之異<lb/>
河南所用有青薄鉛鍚之别青齊徐兖梁豫等州軰類<lb/>
各殊武平已後私鑄甚薄或以生鐡和銅至于齊亡卒<lb/>
不能禁<lb/>
後周之初尚用魏錢及武帝保定元年七月更鑄錢文<lb/>
曰布泉以一當五與五銖並行時梁益之境又雜用錢<lb/>
交易河西諸郡或用西域金銀之錢而官不禁<lb/>
<pb n="KR3k0013_WYG_500-23a"/>
建徳三年更鑄五行大布錢以一當十與布泉錢並行<lb/>
四年七月以邉境之上人多盜鑄乃禁五行大布錢不<lb/>
得出入四關布泉之錢聽入而不聽出<lb/>
五年正月以布泉漸賤而人不用遂廢之初令私鑄錢<lb/>
者絞其從者逺配為民<lb/>
宣帝大象元年十一月又鑄永通萬國錢以一當十與<lb/>
五行大布及五銖凡三品並行<lb/>
隋高祖開皇元年九月以天下錢貨輕重不等乃更鑄<lb/>
<pb n="KR3k0013_WYG_500-23b"/>
新錢背面肉好皆有周郭文曰五銖而重如其文每錢<lb/>
一千重四斤二兩<lb/>
三年四月高祖以錢既新出百姓或私有鎔鑄乃詔四<lb/>
面諸關各付百錢為様從關外來勘様相似然後得過<lb/>
様不同者即壞以為銅入官詔行新錢已後前代舊錢<lb/>
有五行大布永通萬國及齊常平所在勿用以貿易不<lb/>
止<lb/>
四年詔仍依舊不禁者縣令奪半年祿然百姓習用既<lb/>
<pb n="KR3k0013_WYG_500-24a"/>
乆尚猶不絶<lb/>
五年正月詔又嚴其制自是錢貨始一所在流布百姓<lb/>
便之是時見用之錢皆私和以錫鑞錫鑞既賤求利者<lb/>
多私鑄之錢不可禁約其年詔乃禁出錫鑞之處並不<lb/>
得私有採取<lb/>
十年詔晉王廣聴於揚州立五罏鑄錢其後奸狡稍漸磨<lb/>
鑪錢郭取銅私鑄又雜以鉛錫逓相倣效錢遂輕薄乃<lb/>
下惡錢之禁京師及諸州邸肆之上皆令立榜置様為<lb/>
<pb n="KR3k0013_WYG_500-24b"/>
准不中様者不入於市<lb/>
十八年詔漢王諒聽於并州立五罏鑄錢是時江南人<lb/>
間錢少晉王又鑄於鄂州白紵山有銅鉚處錮銅鑄錢<lb/>
於是詔聽置十罏鑄錢又詔蜀王秀聽於益州立五罏<lb/>
鑄錢是時錢益濫惡乃令有司括天下邸肆見錢非官<lb/>
鑄者皆毁之其銅入官而京師以惡錢貿易為利所執<lb/>
有死者數年之間私鑄頗息<lb/>
煬帝大業已後王綱弛紊巨奸狡猾遂多私鑄錢轉薄<lb/>
<pb n="KR3k0013_WYG_500-25a"/>
惡初每千猶重二斤後漸輕至一斤或剪鐡鍱裁皮糊<lb/>
紙以為錢相雜用之貨賤物貴以至於亡<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_500-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百<lb/>
</p>
<p>
</p>
  </div>
</body>
</text>
</TEI>
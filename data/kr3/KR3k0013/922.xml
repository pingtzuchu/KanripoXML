<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷九百二十二</head>
    <p>
<pb n="KR3k0013_WYG_922-1a"/>
欽定四庫全書<lb/>
　冊府元龜卷九百二十二　宋　王欽若等　撰<lb/>
　　總録部<lb/>
　　　妖妄第二<lb/>
唐崔履行者北齊尚書僕射暹之孫也頗有才辯自言<lb/>
道術隋煬帝嘗令煉丹於王母祠履行妻父麴稜為冀<lb/>
州刺史竇建徳攻之履行在稜所因白稜曰城守多年<lb/>
士卒疲弊若其驟戰彌致死傷此自弱之道也今有禳<lb/>
<pb n="KR3k0013_WYG_922-1b"/>
敵之術不假遺鏃之費而賊自殺願効之於使君稜初<lb/>
不許而惑其詭辯卒從之履行遣陴守者皆坐不得妄<lb/>
戰因令衆曰賊若乘城慎勿懼我必令賊自縳也既而<lb/>
履行於星月之下設壇章醮身衣縗絰杖笪登北樓慟<lb/>
哭又令婦人外屋西向振裾賊攻之急俄而城陷履行<lb/>
哭猶不輟<lb/>
志覺大原人為沙門死經十日而蘇言多妖妄謂總管<lb/>
李仲文曰公五色光見有金狗自衛仲文荅曰闗中十<lb/>
<pb n="KR3k0013_WYG_922-2a"/>
五己上並事洛陽亢陽不雨榖食騰涌天意人事表裏<lb/>
可知若為計今其時也髙祖固疑之及唐儉使太原又<lb/>
言於髙祖曰仲文信惑妖邪自謂應䜟及言龍附己即<lb/>
於汾州置龍㳺府又娶陶氏之女以應桃李之歌髙祖<lb/>
追仲文赴朝以罪伏誅李孝常隋兵部尚書圓通之子<lb/>
髙祖時為利州都督每以佃獵為務太宗嗣位表請入<lb/>
朝因留京師其子義宗坐刼盗被誅因此怨望與劉徳<lb/>
裕等隂圖不軌其子義立謂其友人蔡惲曰我常從齊<lb/>
<pb n="KR3k0013_WYG_922-2b"/>
王遊獵與王相失道傍見一老母眉髮皓然我問王所<lb/>
在答曰汝即王也因忽不見鄠縣丞李延曰往於太和<lb/>
谷得一石其狀如龜外有秊圓郭中有常字又新錢文<lb/>
曰開元通寳此即圓通之子孝常之符命也有劉文贊<lb/>
者又言衛元髙詩云天道自常此則孝常之䜟矣徳裕<lb/>
乃與孝常之甥統軍元宏善及監門將軍長孫業謀以<lb/>
入直之夜勒兵以起大事尊李孝常為帝徳裕武徳初<lb/>
自洛陽歸國為秦王府庫直騎歴護軍太子左内率遷<lb/>
<pb n="KR3k0013_WYG_922-3a"/>
為將軍與孝常通謀克日將反其子孝本又謂賀婁善<lb/>
積曰我父好酒豁達有漢髙之風手握禁兵而左驍衛<lb/>
大將軍劉宏基右騎衛大将軍長孫順徳郎將元律城<lb/>
門郎韋元整等深親善今起大事嘯命必成不宜屈於<lb/>
人下劉文贊亦奨成其事徳裕曰我生日有異當汝請<lb/>
又大業初童謠曰白楊樹下一池水决之則是劉不决<lb/>
則為李但李在未决之前劉居已决之後明知李氏以<lb/>
後天下當歸我家當决之順天之命耳後謀洩及其黨<lb/>
<pb n="KR3k0013_WYG_922-3b"/>
與皆伏誅死者十二人<lb/>
公孫嘗河東人也自言好養生能黄白之術遂徧歴卿<lb/>
相之門時衛州人劉道安自云頭有肉角隠見不常誑<lb/>
惑州人多信附遂授官建號期於貞觀二十年二月舉<lb/>
兵反嘗亦通知其謀事猶未發㑹十九年正月太宗以<lb/>
他事召嘗嘗懼罪而自殺嘗弟節因告其事道安等十<lb/>
餘人皆伏誅<lb/>
那羅邇娑婆寐帝那伏國人也貞觀二十二年右衛率<lb/>
<pb n="KR3k0013_WYG_922-4a"/>
長史王𤣥策破帝那伏國得之自言夀三百嵗云有長<lb/>
生之術太宗頗信之深加禮敬館之金飈門内造延年<lb/>
之藥令兵部尚書崔敦禮監主之發使天下採諸竒藥<lb/>
異石不可勝數又遣使往娑羅門諸國以求藥物有藥<lb/>
名畔茶佉水出山中石臼内有七種色或熱或冷能消<lb/>
草木金鐵人手入水即銷爛若欲取之以駱駞髑髏沈<lb/>
於石臼以水轉注瓠蘆中毎有此水處即有石柱似人<lb/>
形守之若彼山人傳道出此水者即死又有藥名咀頼<lb/>
<pb n="KR3k0013_WYG_922-4b"/>
蘿在髙山石崖腹有石孔孔前有一小樹其葉青緑狀<lb/>
如藜杏石孔中有大毒蛇守之人不得到欲取此樹為<lb/>
藥以大方頭箭射取枝葉葉下便有鳥鳥御将飛去即<lb/>
以衆箭射鳥而取其葉詭異之事類多如此徒延嵗月<lb/>
術卒不就後放之還其本土竟不去終死於長安<lb/>
段方謙金城人太極初昇太極殿登御牀自稱天子呼<lb/>
宿衛兵士令稱萬嵗有司固請誅之睿宗以為風狂特<lb/>
免死流嶺表<lb/>
<pb n="KR3k0013_WYG_922-5a"/>
劉誡之太極初與盧千仞及太常博士靳翰太僕署令<lb/>
李奐通謀以誡之有尺分預為結託曰靳翰為今之子<lb/>
房千仞謂長安縣尉常彦偉曰代有真人足下不欲一<lb/>
見乎彦偉佯許之定日過焉遂報其父左羽林将軍元<lb/>
楷奏降中使於元楷宅房中彦偉延入與説使者具録<lb/>
以聞及其黨胡太宰出入玉門妖惑衆庶事發並同日<lb/>
就戮<lb/>
王懐古𤣥宗開元初謂人曰釋迦牟尼佛末更有新佛<lb/>
<pb n="KR3k0013_WYG_922-5b"/>
出李家欲末劉家欲興今各當有黒雪下具州合出銀<lb/>
城勑下諸道按察使捕而戮之懐照蒲州大雲寺僧也<lb/>
嘗建石碑云我母夢日入懐而生因名懐照開元七年<lb/>
或告於郡刺史李尚隠以聞下州訊其状懐照曰偶然<lb/>
寓意用副巳名慮其疑誤已改作王昭時有詞客馮待<lb/>
徴為其文張待聘勒其字待聘皆與懐照詞同尚隠奏<lb/>
曰老僧愚駑誠不足教夢日之狀稍渉妖訛勑曰懐照<lb/>
訛言信無憑據量其情狀終合徴懲宜遣播州安置到<lb/>
<pb n="KR3k0013_WYG_922-6a"/>
彼勿許東西馮待徴等事已經恩赦特從釋放<lb/>
姚閎者宰相元崇孫也左相牛仙客初為朔方軍使閎<lb/>
為判官及知政事閎累遷侍御史自云能通鬼道預知<lb/>
休咎仙客頗信惑之及疾甚閎請為仙客祈禱在其門<lb/>
下遂逼仙客令作遺表薦閎叔尚書右丞奕及兵部侍<lb/>
郎盧渙堪代已閎為起草仙客既時危殆署字不成其<lb/>
妻因中使来弔以其表上𤣥宗覺而怒之左遷奕為永<lb/>
陽太守盧渙為臨淄太守賜閎死<lb/>
<pb n="KR3k0013_WYG_922-6b"/>
王璵開元末為太常博士每行祠禱或焚紙錢禳祈福<lb/>
祐近於巫覡乾元中累至中書侍郎平章事肅宗嘗不<lb/>
豫大卜祟在山川璵乃遣女巫分行天下祈祭名山大<lb/>
川巫皆盛服乘傳而行後轉太子少師卒璵以妖妄致<lb/>
位将相以左道進者往往有之李泌徳宗朝為相頗有<lb/>
讜直之風而好談神仙鬼道或云嘗與赤松子王喬安<lb/>
期羡門逰處故為代所輕雖詭道求容不為時君所重<lb/>
李廣宏小字軟奴自稱嵩山僧或詐云王孫因涇原兵<lb/>
<pb n="KR3k0013_WYG_922-7a"/>
叛奔至邠州為僧自稱見五嶽四瀆神言為天子令今<lb/>
年九月㓂及五月與其黨王昌皆至京師有董昌者導<lb/>
廣宏舍於資敬寺尼智因董昌又令妖人唐郛言廣宏<lb/>
當大貴郛又誘射生將韓欽緒李政諫南珍霞及神策<lb/>
将魏循李傪前越州㕘軍李昉明經陸降於廣宏所皆<lb/>
行君臣之禮各有署置廣宏通於智因許以為妃又云<lb/>
嶽瀆為我擇十月十日庚寅舉行魏循李傪上變令中<lb/>
官捕之三司覆驗連坐死者數百人<lb/>
<pb n="KR3k0013_WYG_922-7b"/>
張洪撫州人也憲宗元和四年洪乘牛備冠屨古服詣<lb/>
光順門獻書以無可取遣之<lb/>
梁叔髙者妖人也元和九年自廣州来授書於吏部侍<lb/>
郎楊於陵使為已輔於陵執以告勅京兆府杖殺之<lb/>
栁泌本姓楊名仁晝少習方術憲宗末年鋭於服餌詔<lb/>
天下捜訪竒士宰相皇甫鏄與鄂節度李道古薦泌及<lb/>
僧大通等皆待詔翰林泌動多詐自言能致雲藥并黄<lb/>
白術憲宗頗竒之因盛言天台多靈草羣仙所㑹臣嘗<lb/>
<pb n="KR3k0013_WYG_922-8a"/>
知之而力不能致願假郡縣之權以求之憲宗以為然<lb/>
乃授台州刺史賜服金紫咸諫曰方士不當假以州郡<lb/>
之政憲宗怒曰煩一郡之力而致神仙不死之事臣下<lb/>
於吾何惜焉由是不敢復諫泌到州驅吏人於山谷間<lb/>
聲言採藥鞭撻慘急嵗餘一無所得懼詐發獲罪遂挈<lb/>
其家潛入山谷本道觀察使捕之送京師鎛與道古保<lb/>
明其能又詔直翰林院憲宗服泌藥日以躁渴竟為所<lb/>
誤大通自云年一百五十嵗有不死藥穆宗即位詔曰<lb/>
<pb n="KR3k0013_WYG_922-8b"/>
山人栁泌輙懐左道上惑先朝罔求牧人貴欲疑衆自<lb/>
知虚誕仍更逋逃僧大通醫方不精藥術皆妄既延禍<lb/>
釁俱是奸邪邦國罔有常刑人臣所宜共棄宜並付京<lb/>
兆府决痛杖一頓處死翰林醫官董宏景程準山人李<lb/>
元戢田佐元並流嶺表初栁泌繋於京兆府吏人或問<lb/>
曰何苦虚詐如此泌曰皆道古教我且令我言四百嵗<lb/>
時人或謂将死必自能𨼆化及解衣就刑訖無他異唯<lb/>
炙灼之痕浃體而已<lb/>
<pb n="KR3k0013_WYG_922-9a"/>
田佐元鳳儀虢縣人亦自言有竒術能變瓦礫為黄金<lb/>
自白衣授本縣令其餘皆遞相薦引罔上惑衆<lb/>
歡歡景公寺僧也穆宗長慶二年以妖言惑衆下伏内<lb/>
鞠之多引中人無驗竟杖殺之其坐死者數人<lb/>
張良自言舉進士敬宗寳厯二年以造妖言付京兆府<lb/>
杖殺之良不知其所從来先是假托神人於絹上朱書<lb/>
論朝廷事及勸帝東幸令家僮夜詣中尉劉宏規門投<lb/>
之門人即時擒獲按驗以迷妄伏罪<lb/>
<pb n="KR3k0013_WYG_922-9b"/>
周息元浙西隠士也寳厯二年八月徴至闕息元上言<lb/>
識張果葉静能有詔命畫工李士昉就問其狀而寫之<lb/>
息元居淮浙間自號數百嵗其實一常人也及是又多<lb/>
虚誕蠱惑之説人頗非之<lb/>
髙駢為淮南節度使有吕用之張守一諸葛殷者皆江<lb/>
吳醫祝之輩咸昇之劇職寘於左右用之曽言於駢曰<lb/>
神仙好樓居因於公守之北跨河起迎仙樓晝夜斤斧<lb/>
相續半嵗方成所費巨萬竟未登逰又起延和閣髙八<lb/>
<pb n="KR3k0013_WYG_922-10a"/>
十尺綺窻綉户飾以珠金每焚香於上祈王母之降吕<lb/>
用之曰磻溪真君守一曰赤松子殷曰葛将軍復有姓<lb/>
蕭者謂之曰秦穆公駙馬其妖誕率多此類用之又曰<lb/>
𤣥真上聖要降非難所患者學道之人淫穢未斷或神<lb/>
狎近俗輩接對凡人則真氣有虧靈貺遂絶駢乃謝絶<lb/>
人事寂然而已賔僚將吏無復遇其面有不得已而見<lb/>
者則使其人沐浴齋戒而後得見致拜而已罕得交言<lb/>
繇是内外隔絶政事巨細一委用之守一副使李琯觀<lb/>
<pb n="KR3k0013_WYG_922-10b"/>
察轉運判官顧雲盧説愛將梁纉猶子傑皆相屬以目<lb/>
不敢指諫後怪異數見駢忽忽不安竟為畢師鐸所殺<lb/>
吕用之者鄱陽人性桀黠畧知文字事九華山道士牛<lb/>
𢎞徽求驅役考召之術𢎞徽死乃客於廣陵楮巾布褐<lb/>
用符藥以給衣食及丞相劉鄴節制淮海有以蠱道寘<lb/>
於法者用之懼南適江浙時髙駢鎮京口求不死之術<lb/>
乃謁焉㑹駢有愛將俞公楚薦之尋欲署以文職用之<lb/>
乞居牙校駢因試其能左右附成其偽駢既篤信丹竈<lb/>
<pb n="KR3k0013_WYG_922-11a"/>
之外訪以時事用之悉能茍合矯順駢遂委仗先是駢<lb/>
之舊将有譛俞公楚姚歸禮用之悉排斥散地駢遂孤<lb/>
立大逞仙書神物左右羣小咸用之所樹由是賄賂公<lb/>
行條章日費用之又請募軍二萬人為左右鏌邪軍以<lb/>
總之起第千餘間出則肩輿小駟驅殿蔽路入則姬侍<lb/>
百餘輩皆廣陵極色又建樓百尺目曰占星欲遍窺城<lb/>
中慮有權兵圖己者或連日宴聚箕斂市肆留三司綱<lb/>
運半歸其家凡欲奪人資産掠人妻妾則以利禄誘其<lb/>
<pb n="KR3k0013_WYG_922-11b"/>
親者使告之不法捕入鍛鍊委曲以成其獄亦有以金<lb/>
帛免其斬絞號曰贖命駢覽其文簿皆唯唯稱其能姚<lb/>
歸禮怒用之欲手刅焉㑹用之宿於倡樓居禮縱火焚<lb/>
其鄰舎用之覺易服而遁火遂爇千餘家不止時僖宗<lb/>
中和三年三月也歸禮與俞公楚尋為用之所圖駢有<lb/>
從子前左驍騎大將軍濬曽疏用之罪二十餘幅其畧<lb/>
曰吕用之誑惑尊徳塗炭生靈奸偽之名逺近諠沸内<lb/>
則以神仙之事茍媚一時外則行節制之權取怨百姓<lb/>
<pb n="KR3k0013_WYG_922-12a"/>
大将則畏死不説從事則尸禄求容荏苒數年䆮成大<lb/>
蠧則兇邪以露羽翼将成若不誅之恐髙氏勲庸一旦<lb/>
為此所累因嗚咽流涕駢謂曰爾醉邪風狂邪遽命扶<lb/>
出後為用之所搆竟斃之駢每召用之則書一雲字㸃<lb/>
畫之間宻有辨認言必相字未嘗以名光啓初襄王偽<lb/>
授用之廣南制置使開幕建牙以擬於駢號曰二府凡<lb/>
駢之将吏用之逼令歸已駢自此稍悟其事然芽蘗已<lb/>
成不能奪其權及畢師鐸舉兵衆不滿千人用之據强<lb/>
<pb n="KR3k0013_WYG_922-12b"/>
兵數萬畧無他籌而半月下其城遂至宵遁後與楊行<lb/>
宻相遇於天長因語之曰用之有白金五萬鋌瘞於所<lb/>
居廡下冦平之後願<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>公一醉之直及師鐸遁用之復<lb/>
其家月餘天長之約寝而不言至是行宻欲問其衆用<lb/>
之在側忽顧之曰公在西寨時許與此輩銀今日何負<lb/>
心也用之未及對率下令軍吏械而鞫之凡述百餘罪<lb/>
其一曰用之取今年中元夜請髙公於用之私第建黄<lb/>
籙齋因入静之時宻絞之偽云上昇此際便令諸軍率<lb/>
<pb n="KR3k0013_WYG_922-13a"/>
百姓扶用之領揚州節制其兇狡之性率多如此是日<lb/>
斬之懸首於市<lb/>
諸葛殷者鄱陽人也初吕用之獲寵于髙駢殷知之訪<lb/>
於廣陵以左道求薦於駢用之時謂駢曰玉皇以公久<lb/>
為人臣慮廢政獲譴子為君輟一靈仙為道中羽翼若<lb/>
其至也公善待之欲其不去可以人間優職縻之異日<lb/>
駢既見殷鬼態妖姿辨詐不能測遂謂曰道家葛将軍<lb/>
每從容於盃酒間云可以坐召鬼神立變寒暑矣尋以<lb/>
<pb n="KR3k0013_WYG_922-13b"/>
牢盆之職縻之所入巨萬時有大賈周師儒者所居多<lb/>
花木樓榭之勝為廣陵甲第殷欲之一日謂駢曰此城<lb/>
當有妖起非水旱兵戈之可比也駢曰為之奈何殷曰<lb/>
當就其下起壇以靈官鎮之即指師儒之第遽命軍吏<lb/>
驅出其家使殷居之殷手足先有風疽駢性嚴潔每相<lb/>
對促席膿血霑汚左右或以為言駢曰吾聞神仙多以<lb/>
此試人飲啗曽無難色駢從子傑嘗謂人曰争知此不<lb/>
是吾滅族寃家襄王時偽授檢校御史中丞殷嘗謂人<lb/>
<pb n="KR3k0013_WYG_922-14a"/>
曰男子患不得志當以富貴自奉人生寜有兩重死邪<lb/>
及用之敗師鐸獲之杖下馬橋絞而未死㑹師鐸母肩<lb/>
輿通其法官掌刑者扶以避之殷蘇於橋下及師鐸母<lb/>
過決之如初方死焉至是殷乃有兩重之死既死人皆<lb/>
挑其目斷其舌張守一扶陽田里人自言能變易五金<lb/>
以溺好利者吕用之薦于節度使髙駢駢每以真仙遇<lb/>
之中和末用之忽謂駢曰適得上仙書宰執間有隂圖<lb/>
令公者使一刺客来今夕當至駢時與鄭畋不足既聞<lb/>
<pb n="KR3k0013_WYG_922-14b"/>
其言驚失七筯因問計於用之曰張先生年少時嘗學<lb/>
此術駢乃告守一守一曰老夫久不為之勉力為公乃<lb/>
令駢衣婦人之服匿於深室守一至夜分擲一銅鐵器<lb/>
于軒砌之上鏗然有聲遂於皮囊中出彘血灑之如格<lb/>
鬪之處及旦謂駢曰幾輸此人駢乃泣謝輦金玉以酬<lb/>
之光啓中襄王偽授守一郡守師鐸據城請合大還丹<lb/>
至行宻入殺之由是覆髙氏之黨者盡矣<lb/>
後唐劉仁恭為幽州節度使物力雄富志氣驕縱師道<lb/>
<pb n="KR3k0013_WYG_922-15a"/>
士王若訥修長生之法乃於州西大安山營造臺觀極<lb/>
其雕麗聚美婦人為黄帝房中之法又慮四鄰侵冦幽<lb/>
州城陷且曰吾居此山四面絶壁以百士守門萬夫不<lb/>
能進乃圖無窮之計號令九州禁使銅錢自以膠和墐<lb/>
土為泥丸令九州行使其銅錢峻法賦斂鑿大安山為<lb/>
石穴以藏之其數百萬每藏畢即殺匠石以滅口自仁<lb/>
恭父子敗後往往有上言者知錢處所皆無所得<lb/>
劉唐鄴都妖人荘宗同光三年八月鄴都張憲奏唐為<lb/>
<pb n="KR3k0013_WYG_922-15b"/>
河漲上龍興寺幡竿請捨身時鄴都御河溢岸髙四尺<lb/>
傾都功役夹河為堤以防水注瀲灧將溢人心危恐初<lb/>
有書生陳禳水法請於上流為紙屋人物馬牛五萬投<lb/>
於河流殺牲以祀府尹訊之此法何從出對曰出予新<lb/>
意命笞之既而妖人復登幡竿聚衆數千云予若不以<lb/>
軀命救衆生今夜其為魚乎居民咸恐駭悲涕軍虞侯<lb/>
孫岳聞之令人圍佛竿謂之曰爾必能捨身救人即投<lb/>
於竿下妖人既見衆散徘徊祈哀命下之鞭背投於流<lb/>
<pb n="KR3k0013_WYG_922-16a"/>
翌日水減三尺<lb/>
楊千郎魏州賤民自言傳墨子術於婦翁能役使隂物<lb/>
㡌下召食物菓實之類又蒲必勝人有掌握之物以法<lb/>
必取又説鍊丹乾汞易人形破扄鐍或云可驗初在鄴<lb/>
都貴要間皆神竒之白於荘宗甚蒙待遇官至檢校尚<lb/>
書郎賜紫其妻出入宫掖頗承恩寵人士有憑之而仕<lb/>
官者及在洛陽輕薄少年累與之逰皇弟存又存渥元<lb/>
行欽嘗朋淫於家同光四年存又伏誅千郎亦被其禍<lb/>
<pb n="KR3k0013_WYG_922-16b"/>
李應之定州人節度使王處直信應之閲白丁於管内<lb/>
别置新軍起第於博陵坊面開一門動皆鬼道處直信<lb/>
重日隆将校相慮變在朝夕言即先罹其禍㑹燕師假<lb/>
道伏甲於外城以備不虞昧旦入郭諸校因引軍以圍<lb/>
其第應之死於亂兵咸云不見其屍<lb/>
僧誠恵不知何時人㓜於五臺山出家能修戒律稱㑹<lb/>
皮骨三命人初歸向聲名漸逺四方供饋不逺千里而<lb/>
至者衆矣自云能役使毒龍可致風雨其徒號曰降龍<lb/>
<pb n="KR3k0013_WYG_922-17a"/>
大師天祐十八年鎮州大水壊其南城誠恵謂人曰彼<lb/>
無信心吾使一小龍驚之耳由是氣燄彌盛人多畏之<lb/>
同光初鄴下權貴皆拜之樞宻郭崇韜初欲不拜即慮<lb/>
其謗己乃因御前見之故得免私禮三年京師旱荘宗<lb/>
迎至雒下親拜之六宫㕘禮士庶瞻仰謂朝夕可致甘<lb/>
澤禱祝數旬畧無徴應或謂誠惠曰官以師祈雨無徴<lb/>
將加焚燎焉誠惠聞之懼道潛去至其寺慙恚而終天<lb/>
成中其徒弟遷果等建塔乞請名諡於朝賜號法雨大<lb/>
<pb n="KR3k0013_WYG_922-17b"/>
師慈雲之塔<lb/>
解元龜道士以明宗天成三年三月自西川至見於便<lb/>
殿稱年一百一嵗進詩以歌王化元龜上表乞西都留<lb/>
守兼四川制置使要修西京宫闕帝謂侍臣曰此人老<lb/>
耄自逺來北朝别有異見反為身名甚堪笑也賜號知<lb/>
白先生賜放西歸又四年正月有僧於相國寺示幻惑<lb/>
衆云頭上出舎利康義誠按其偽状命戮於寺前<lb/>
周趙應為韋城鎮将廣順三年五月開封府上言應與<lb/>
<pb n="KR3k0013_WYG_922-18a"/>
僧智欽鎮氏陳光濟二十人同謀發塚掘井妄稱羅漢<lb/>
聖出誑惑閭閻希求財物逐人勘責並招妖妄其錢各<lb/>
入已分張藏匿勅趙應智欽陳光濟三人處死連坐郭<lb/>
延貴等十七人並决杖配蔡河務收管<lb/>
孫方諫為定州節度先是州北二百里有狼山山上有<lb/>
堡邉人頼之以避契丹之患中置佛舎有孫氏尼者主<lb/>
其事以香火之教聚其流俗逺近村民多歸之徒衆甚<lb/>
盛人亦異之尼死其徒聲言其屍不壊因覆以衣衿瞻<lb/>
<pb n="KR3k0013_WYG_922-18b"/>
禮信奉有同其生方諫即其宗人也嗣行其道舉族不<lb/>
食葷茹其黨皆推之為主<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷九百二十二<lb/>
</p>
<p>
</p>
  </div>
</body>
</text>
</TEI>
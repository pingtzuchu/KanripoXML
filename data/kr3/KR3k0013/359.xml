<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百五十九</head>
    <p>
<pb n="KR3k0013_WYG_359-1a"/>
欽定四庫全書<lb/>
　册府元龜卷三百五十九　宋　王欽若等　撰<lb/>
　　將帥部<lb/>
　　　立功第十二<lb/>
唐崔光逺為鳯翔節度使上元元年於普閏縣界破党<lb/>
項四千餘衆斬首二千餘級生擒一百餘人收獲駝馬<lb/>
牛羊器械等不可勝數<lb/>
能元皓為青宻等州節度使上元二年六月破史朝義<lb/>
<pb n="KR3k0013_WYG_359-1b"/>
之将偽驃騎大将軍李元遇等馬歩一萬人擒賊将馬<lb/>
登封等十人斬首五千餘級<lb/>
張伯義初𨽻河東莭度使李光弼以戰功累遷試太常<lb/>
卿上元中賊帥袁晁亂海浙光弼俾伯義與諸軍討之<lb/>
招綏叛亡平蕩山洞功為第一繇是擢授睦州杭州刺<lb/>
史<lb/>
李晟為鳯州莭度使髙昇列将上元中擊疊州叛羌於<lb/>
高當川又擊宕州連狂羌於罕山皆破之累遷左羽林<lb/>
<pb n="KR3k0013_WYG_359-2a"/>
大将軍同正廣德初節度使孫志直署晟總遊兵擊破<lb/>
党羌髙玉等賊以功授特進光禄卿轉試太常卿大厯<lb/>
初李抱玉鎮鳯翔署晟為右軍都将四年吐蕃圍靈州<lb/>
抱玉遣晟将兵五千以擊吐蕃晟辭曰以衆則不足以<lb/>
謀則太多乃請将兵千人疾出大震關至臨洮屠定秦<lb/>
堡焚其積聚虜堡帥慕容鍾而還吐蕃因解靈州圍而<lb/>
去拜開府儀同三司涇原四鎮北庭都知兵馬使累封<lb/>
合川郡王為右神策都将徳宗即位吐蕃冦劔南時節<lb/>
<pb n="KR3k0013_WYG_359-2b"/>
度使崔寧在京師三川皆恐晟将神策兵萬五千救援<lb/>
晟乃踰漏天攻㧞飛越廓清肅寧三城絶大渡河獲首<lb/>
虜千餘級虜引去因留成都數月而還建中二年魏博<lb/>
田悦反将兵圍臨洺邢州詔以晟為神策先鋒都知兵<lb/>
馬使與河東節度馬燧昭義莭度李抱真合兵救臨洺<lb/>
諸軍皆却晟引兵渡洺水乗氷而濟横擊悦軍王師復<lb/>
振擊悦大破之三年正月復以諸道軍擊敗悦軍於洹<lb/>
水遂進攻魏州以功賜實封百戸四年冬徳宗幸奉天<lb/>
<pb n="KR3k0013_WYG_359-3a"/>
詔晟赴難授神策行營莭度使實封二百戸自河中繇<lb/>
蒲津而軍渭北璧東渭橋以逼朱泚累加同平章事興<lb/>
元元年五月二十五日夜移軍於光泰門米倉村以薄<lb/>
京城晟臨髙指麾令設壕栅以候賊軍俄而賊衆大至<lb/>
晟遣吳詵康英俊史萬頃孟渉等縱兵擊之時華州營<lb/>
在北兵少賊併力攻之晟遣李演孟日華以精卒救之<lb/>
中軍鼓譟演力戰大破之乗勝入光泰門再戰又敗之<lb/>
僵屍蔽地餘衆走白華夜聞慟哭之聲二十八日晟大<lb/>
<pb n="KR3k0013_WYG_359-3b"/>
集諸将陳兵於光泰門外乃使王佖李演率騎軍史萬<lb/>
頃領步卒直扺苑墻神䴥村萬頃先登拔栅而入佖騎<lb/>
軍繼進賊即奔潰大軍分道並入鼓譟雷動賊将姚令<lb/>
言張庭芝李希倩猶力捍官軍晟令唐良臣趙光銑楊<lb/>
萬榮孟日華等步騎齊進賊軍陣成而屢北戰十餘合<lb/>
乗勝驅蹙至於白華忽有賊騎千餘出於官軍之背晟<lb/>
以麾下百餘騎擊之左右呼曰相公来賊聞之驚潰官<lb/>
軍追斬不可勝計朱泚姚令言張庭芝尚有衆萬人相<lb/>
<pb n="KR3k0013_WYG_359-4a"/>
率遁走晟遣田子奇追之其餘兇黨相率来降京城平<lb/>
以功拜司徒兼中書令實封一千戸充鳯翔隴州節度<lb/>
使兼隴右涇原莭度管内諸軍及四鎮北庭行營兵馬<lb/>
副元帥封西平郡王貞元二年十月出師襲吐蕃摧沙<lb/>
堡拔之斬其堡使扈屈律悉蒙等<lb/>
王佖李晟之甥自河西河北出師佖無役不從朱泚之<lb/>
亂以河中兵馬使隨晟討賊晟攻賊於光泰門賊鋒尚<lb/>
勁佖與兵馬使李演踰苑墻血戰敗賊前鋒諸軍方振<lb/>
<pb n="KR3k0013_WYG_359-4b"/>
論功為神策将<lb/>
吕日将為興鳯等州招討使代宗寶應元年日将于興<lb/>
州三嗟谷大破羌賊三千餘衆<lb/>
嚴武為劔南莭度使廣徳二年破吐蕃七萬餘衆拔當<lb/>
徇城又拔鹽川城<lb/>
崔寧夲名旰為漢州刺史廣徳中吐蕃與諸雜羌戎㓂<lb/>
陷西山拓静諸州詔劔南莭度使嚴武收復武急召寧<lb/>
統兵出西山寧尅躬撫士皆願致死命始次賊城周圍<lb/>
<pb n="KR3k0013_WYG_359-5a"/>
皆石礫攻具無所設唯東南隅環丈之地壤土可穴諜<lb/>
知之以告寧寧晝夜穿地道攻之再宿而拔其城因西<lb/>
拓地數百里下城砦數四蕃衆相語曰崔旰皆神兵也<lb/>
将更前進以糧盡還師武大悦装七寶輿迎寧入成都<lb/>
以誇士衆賞賚過厚<lb/>
王棲曜為浙東馬軍兵馬使廣德中草賊袁晁亂台州<lb/>
連結郡縣積衆二十萬餘盡有淛江之東御史中丞袁<lb/>
傪東討奏棲曜與李長榮為将聫日十餘戰生擒袁晁<lb/>
<pb n="KR3k0013_WYG_359-5b"/>
收復郡邑十六授常州别駕浙西都知兵馬使大厯中<lb/>
李靈曜叛於沛州觀察使李涵俾棲曜将兵四千為河<lb/>
南掎角以功加銀青光禄大夫建中中李希烈既陷汴<lb/>
州乗勝東侵連陷陳留雍丘頓軍寧陵期下宋州莭度<lb/>
使韓滉命棲曜将强弩數千夜入寧陵希烈不之知晨<lb/>
朝弩矢及希烈坐帳希烈驚曰此江淮弩士今入矣遂<lb/>
不敢東希烈夜遁後棲曜隨劉𤣥佐收汴州遷御史大<lb/>
夫<lb/>
<pb n="KR3k0013_WYG_359-6a"/>
白元光為朔方騎将大厯三年九月壬午吐蕃冦靈州<lb/>
元光擊破之壬辰元光又破吐蕃二萬衆於靈武獲羊<lb/>
馬數千計<lb/>
伊慎為江西衛将大厯八年節度使路嗣恭討嶺南哥<lb/>
舒晃之亂以慎為先鋒直逼賊壘疾戰破之斬首三千<lb/>
級繇是復始興之地未㡬與諸将追斬滉於泔溪函首<lb/>
獻於闕下嗣恭表慎功授連州長史知當州團練副使<lb/>
三轉江州别駕討梁崇義之歳慎以江西牙将從李希<lb/>
<pb n="KR3k0013_WYG_359-6b"/>
烈摧鋒陷敵功又居多尋歸本道眀年希烈反嗣曹王<lb/>
臯拔慎為大将賊兵沂江来冦慎戰大破其三千餘衆<lb/>
累拔蔡山栅取蘄州降其将李良又收黄梅縣殺賊将<lb/>
韓霜露斬首千餘級封南充郡王蘄州刺史充莭度都<lb/>
知兵馬使建中末賊已屠汴州慎以兵擊退賊将杜少<lb/>
誠江路遂通又破苟莾栅進兵圍安州賊阻溳水攻之<lb/>
不能下李希烈遣其甥劉戒虚将騎兵八千来援慎分<lb/>
迎擊戰於應山擒戒虛縳示城下遂開門請罪以功拜<lb/>
<pb n="KR3k0013_WYG_359-7a"/>
安州刺史兼御史大夫仍賜實封一百戸貞元十五年<lb/>
以慎為安黄等州莭度管内支度營田觀察使十六年<lb/>
吳少誠阻命詔以夲道歩騎五千兼綂荆南湖南江西<lb/>
三道兵當其一面於申州城南前後破賊數千以例加<lb/>
檢校刑部尚書<lb/>
李承昭為昭義莭度大厯十年田承嗣攻磁州承昭援<lb/>
磁州與田承嗣大将盧子期戰於萬泉縣大破之生擒<lb/>
子期以獻<lb/>
<pb n="KR3k0013_WYG_359-7b"/>
馬燧為河陽三城使大厯十一年五月汴州大将李靈<lb/>
曜反因絶運路以邀節制代宗務恩大因授靈曜汴宋<lb/>
八州節度留後靈曜不受命乃與魏博莭度田承嗣通<lb/>
謀承嗣遣其子悦将兵與靈曜共破永平軍将劉洽詔<lb/>
燧與淮西莭度李忠臣合軍討靈曜忠臣懼賊燒廬舍<lb/>
西走燧勸其還兵請為前鋒擊破田悦進逼汴州李忠<lb/>
臣行汴南燧引軍行汴北又敗靈曜将張清於西梁圍<lb/>
靈曜又選鋭兵八千號為餓狼軍燧獨引軍擊破之進<lb/>
<pb n="KR3k0013_WYG_359-8a"/>
至浚儀是時河陽兵㓂諸軍承嗣又遣悦将兵二萬救<lb/>
靈曜破永平軍将杜如江畧曹州又敗李正巳遊軍擊<lb/>
走劉洽長孫全緒等軍乗勝去汴州一舍方陣而進忠<lb/>
臣㑹宋州淮南浙西兵與戰不利請救於燧燧引軍四千<lb/>
人為奇兵擊破之田悦匹馬遁去靈曜知悦敗明日以<lb/>
百騎夜走汴州悉降後為河東莭度建中二年田悦反<lb/>
自将兵三萬圍邢州攻臨洺築重城絶其内外以拒救<lb/>
兵邢州李洪臨洺将張伾皆堅守不拔昭義軍數告急<lb/>
<pb n="KR3k0013_WYG_359-8b"/>
乃詔燧将救臨洺燧軍出<graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>口兵未過險乃遣人持書<lb/>
喻悦且示之好悦謂燧畏之十一月師次邯鄆悦遣使<lb/>
至斬之以徇遣兵急擊破其支軍射殺其将成炫之悦<lb/>
自攻臨洺遣大将楊朝光将兵萬餘於臨洺南䨇崗下<lb/>
東西列二栅以禦燧燧乃率李抱真李晟進軍營於二<lb/>
栅之中其夜東栅走歸悦進軍營明山取其棄栅以置<lb/>
輜重謂将吏曰朝光守堅栅不下萬人假令燧等盡鋭<lb/>
攻之比數日計不能下殺傷必甚吾此必拔臨洺賞勞<lb/>
<pb n="KR3k0013_WYG_359-9a"/>
軍士而與之戰必勝之術也悅乃分常山李惟岳救兵<lb/>
五千以助朝光燧率軍攻朝光田悦将萬餘人救之燧<lb/>
令大将李自良李奉國将兵合神䇿軍據雙崗禦之燧<lb/>
乃令推火車以焚其栅自晨至暮急擊大破之拔其栅<lb/>
斬朝光及大将盧子昌斬首五千餘級生虜八百餘人<lb/>
居五日進軍徑戰燧自将鋭兵扼其衝口凡百餘合士<lb/>
皆決死悦兵大敗斬首萬餘生虜九百人得榖三十萬<lb/>
斛器甲稱是悦收兵夜走邢州圍亦解尋加魏慱招討<lb/>
<pb n="KR3k0013_WYG_359-9b"/>
使三年正月田悦求救於淄青常山李納遣大将衛俊<lb/>
将兵僅萬人以救悦李惟岳亦遣三千餘人救悦收合<lb/>
散兵二萬餘壁於洹水淄青軍其東常山軍其西首尾<lb/>
相應燧帥諸軍合擊悦軍亂赴水斬首二萬殺賊大将<lb/>
孫晉卿安墨啜生獲三千餘人溺死者不可勝數淄青<lb/>
軍殆盡死者相枕籍三十里悦收兵得千餘人夜走至<lb/>
魏州城将李長春閉門不納久之追兵不至比明乃納<lb/>
既入殺長春嬰城自守數日李再春以慱州䧏悦兄昻<lb/>
<pb n="KR3k0013_WYG_359-10a"/>
以洺州降王光進以長橋降悦遣大将符璘李瑶将五<lb/>
百騎送淄青兵還鎮因降燧魏城先引御河入城南流<lb/>
燧令塞其領口流絶城中益急恐悦乃遣許士則侯臧<lb/>
徒歩間説朱滔王武俊借兵求救時王武俊已殺李惟<lb/>
岳傳首獻於闕下授武俊恒冀觀察都防禦使時武俊<lb/>
同列張孝忠已為莭度使武俊獨為防禦使甚怨望且<lb/>
素輕孝忠恥居其下因與悦通謀遂與朱滔約謀救悦<lb/>
悦恃兵且至又出兵二萬背城而陣燧與諸軍擊破之<lb/>
<pb n="KR3k0013_WYG_359-10b"/>
五月加燧同平章事四年十月德宗幸奉天燧引軍還<lb/>
太原遣行軍司馬王權将兵五千赴行在興元元年七<lb/>
月加燧奉誠軍及晉絳慈隰莭度諸軍行營副元帥與<lb/>
渾瑊駱元光同討河中李懐光九月十五日燧帥歩騎<lb/>
三萬次於絳分兵收夏縣畧稷山攻龍門降其将馮萬<lb/>
興任象玊燧以兵攻絳州十月拔其外城其夜偽刺史<lb/>
王克同與大将達奚小進棄城走降其衆四千人又遣<lb/>
大將李自良谷秀分兵畧定聞喜夏縣萬泉虞鄉永樂<lb/>
<pb n="KR3k0013_WYG_359-11a"/>
猗氏六縣降其将辛兟及兵五千人貞元元年軍次寳<lb/>
鼎敗賊騎兵於陶城前鋒将李黯追擊之射殺賊将徐<lb/>
伯文斬首萬餘級獲馬五百匹七月與渾瑊駱元光韓<lb/>
遊環軍次於長春宫懐光将徐庭光以兵六千守宫城<lb/>
燧挺身城下招喻之先一日賊焦籬堡守尉珪以兵二<lb/>
千因堡降庭光東道既絶乃率衆出降八月移軍於焦<lb/>
籬堡其夜賊太原堡守将吳冏棄堡而遁其下皆降燧<lb/>
率諸軍濟河凡八萬陣於城下是日賊将牛名俊斬懐<lb/>
<pb n="KR3k0013_WYG_359-11b"/>
光首以城降河中平遷光禄大夫兼侍中<lb/>
劉𤣥佐初名洽為永平軍節度衙将大厯中李靈曜據<lb/>
汴州反洽将兵乗其無備徑入宋州遂城守詔因以州<lb/>
𨽻永平軍節度使李勉署奏宋州刺史建中二年加御<lb/>
史中丞充宋亳潁節度使時李正巳死子納匿喪叛居<lb/>
無何李洧以徐州從順納怒洧甚遂遣兵圍彭城詔洽<lb/>
以諸軍救之洽至與納軍戰大敗之斬首萬餘級繇是<lb/>
轉輸之道復通以功加御史大夫洽進收濮州降其将<lb/>
<pb n="KR3k0013_WYG_359-12a"/>
楊令暉又分兵挾令暉以狥濮陽降其将髙彦昭以通<lb/>
濮陽津遷兵部尚書復兼曹濮觀察使尋加左僕射淄<lb/>
青兖鄆招討使又加汴滑都統副使李希烈攻陷汴州<lb/>
德宗居奉天洽與希烈連戰賊勢稍却興元初以功加<lb/>
平章事希烈兵圍寧陵洽大将劉昌堅守不下希烈復<lb/>
悉兵攻圍陳州洽遣劉昌與諸軍救之大破賊兵獲賊<lb/>
将翟崇暉希烈棄大梁走洽率諸軍進攻汴州又以功<lb/>
加汴宋節度遷司空無㡬加本管及陳州諸軍行營都<lb/>
<pb n="KR3k0013_WYG_359-12b"/>
統仍賜名𤣥佐<lb/>
楊恵元為神策軍京西兵馬使鎮奉天大厯中累有戰<lb/>
功及田悦朱滔反叛召恵元領禁兵三千與諸将討伐<lb/>
戰御河奪三橋皆恵元之功也尋加檢校工部尚書以<lb/>
兵屬李懐光建中末自河朔與懐光同赴國難解奉天<lb/>
之圍<lb/>
張獻恭為山南西道節度使大厯十二年獻恭上言破<lb/>
吐蕃萬餘衆於岷州<lb/>
<pb n="KR3k0013_WYG_359-13a"/>
張光晟為代州都督大厯十三年與回紇戰于羊武谷<lb/>
破之回紇引退先是辛雲京守太原回紇懼雲京不敢<lb/>
窺并代知鮑防無武畧乃敢凌逼賴光晟邀戰勝之北<lb/>
人乃安<hi>時鮑防為太原郡守</hi>
張獻甫初為偏禆以軍功累授試光禄卿殿中監德宗<lb/>
建中初從節度使賈耽征梁崇義於襄漢以功加試太<lb/>
子詹事及幸奉天興元獻甫首末從渾瑊征討有功及<lb/>
復京邑累加兼御史大夫<lb/>
<pb n="KR3k0013_WYG_359-13b"/>
楊朝晟為甘泉府果毅建中初從李懐光討劉文喜于<lb/>
涇州斬獲生擒居多授驃騎大将軍稍為右先鋒兵馬<lb/>
使後李納㓂徐州從唐朝臣征討常冠軍鋒以功授開<lb/>
府儀同三司檢校太子賔客德宗在奉天李懐光自山<lb/>
東赴難以朝晟為左廂兵馬使将千餘人下咸陽以擊<lb/>
朱泚加御史中丞實封一百五十戸<lb/>
王武俊為成德軍莭度建中初朱滔圍貝州武俊與澤<lb/>
潞節度李抱真合軍於貝丘抱真為方陣武俊用奇兵<lb/>
<pb n="KR3k0013_WYG_359-14a"/>
朱滔空營合戰武俊不擐甲而馳之滔望風奔潰自蹂<lb/>
踐死者十四五收其輜重器甲馬牛不可勝筭滔夜奔<lb/>
幽州<lb/>
尚可孤為神策軍大将建中二年為荆襄應援淮西使<lb/>
以所統之衆赴山南累有戰功及涇原兵叛詔徵可孤<lb/>
軍至藍田賊衆稍盛遂營於七盤山城栅而居之賊将<lb/>
仇敬忠等来冦可孤頻擊破之因收藍田縣元興元年<lb/>
三月遷檢校工部尚書兼御史大夫神策京畿渭南商<lb/>
<pb n="KR3k0013_WYG_359-14b"/>
州節度使四月仇敬忠復来冦可孤率兵大破焉擒敬<lb/>
忠斬之遂進軍與副元帥李晟決策攻討可孤之師為<lb/>
先鋒京師平以功加檢校右僕射封馮翊郡王<lb/>
李希烈為淮西節度建中二年山南東道節度使梁崇<lb/>
義拒捍朝命迫脇使臣詔諸節度率兵討之加希烈南<lb/>
平郡王兼漢北都知諸道兵馬招撫處置使希烈破崇<lb/>
義衆討平之録功加檢校右僕射同平章事賜實封五<lb/>
百戸<lb/>
<pb n="KR3k0013_WYG_359-15a"/>
李抱真為昭義軍節度建中二年田悦以魏博反乃悉<lb/>
兵圍邢州及臨洺臨洺益急詔河東節度使馬燧及神<lb/>
策兵救之抱真與燧敗悦兵於雙崗斬悦将楊朝光又<lb/>
擊破悦於臨洺遂解臨洺及邢州之圍以功加檢校兵<lb/>
部尚書復與燧大破悦于洹水悦以數百騎走歸魏州<lb/>
復與燧圍魏州又敗悦于城下以功加檢校右僕射建<lb/>
中末李希烈陷大梁李納反鄆州李懐光又竊據河中<lb/>
抱真獨於擾攘傾潰之中以山東三州外抗羣賊内輯<lb/>
<pb n="KR3k0013_WYG_359-15b"/>
軍士羣賊深憚之興元初加平章事時朱滔悉幽薊軍<lb/>
借兵回紇擁衆五萬南向以應朱泚攻圍貝州抱真與<lb/>
鎮州王武俊擊破之于經城以功加檢校司空<lb/>
王䖍休為澤潞兵馬使建中二年節度使李抱真統兵<lb/>
馬與諸将征討河北其雙崗水寨營等陣䖍休戰功居<lb/>
多擢為歩軍都虞候<lb/>
劉昌為宣武節度劉𤣥佐左廂兵馬使建中中李希烈<lb/>
既陷汴州𤣥佐遣将髙翼以精卒五千保援襄邑城陷<lb/>
<pb n="KR3k0013_WYG_359-16a"/>
翼赴水死自宋及江淮人心震恐時昌以三千人守寧<lb/>
陵希烈率五萬衆陣於城下昌深塹以遏地道凡四十<lb/>
五日不解甲胄躬厲士卒大破希烈希烈退圍陳州刺<lb/>
史李公亷計窮昌從𤣥佐以浙西兵合三萬人救之至<lb/>
陳州西五十里與賊遇昌晨壓其陣及其未成列大破<lb/>
之生擒其将翟曜希烈退保蔡州自此不復侵軼詔加<lb/>
昌檢校左常侍隨𤣥佐救汴州又加檢校工部尚書後<lb/>
為四鎮北庭行軍兼涇原節度貞元十四年六月歸化<lb/>
<pb n="KR3k0013_WYG_359-16b"/>
堡健兒作亂逐出大将張國誠副将張抗詔昌經畧處<lb/>
置昌率兵至堡下告語云但選首惡送之餘悉釋而不<lb/>
問賊竟不從命乃與昌戰城中大敗誅斬六七百人復<lb/>
令國誠入堡<lb/>
李芃為河陽三城德州節度使以東畿汜水等五縣𨽻<lb/>
焉建中三年河南北聮大兵詔益以神策汝陜之師芄<lb/>
進救新鄉共城遂圍衛州明年詔與河東節度馬燧等<lb/>
諸軍破田悦於洹水以功加檢校兵部尚書累封郡王<lb/>
<pb n="KR3k0013_WYG_359-17a"/>
張孝忠為盧龍莭度使建中三年正月大破李惟岳于<lb/>
束鹿初朱滔收束鹿據之進圍深州惟岳乃與田悦及<lb/>
其衆一萬圍束鹿滔與孝忠合軍擊之滔命勇敢者數<lb/>
百人蒙猛獸之衣騰奮而前金鼔亂發賊騎奔軼不能<lb/>
制乗亂縱擊大破之惟岳燒營而遁<lb/>
髙固為朔方莭度渾瑊麾下建中末德宗幸奉天是時<lb/>
賊兵已突入東壅門固引甲士亂揮長刀連斫數賊拽<lb/>
車塞闔一以當百賊乃退以功封渤海郡王<lb/>
<pb n="KR3k0013_WYG_359-17b"/>
李元諒為鎮國軍副使領軍潼關建中末德宗居奉天<lb/>
賊泚遣偽将何望之輕騎襲華州刺史董晉棄州走望<lb/>
之遂據城将聚兵以絶東道元諒自潼關将所部仍令<lb/>
義兵因其未設備徑攻望之遂拔華州望之走歸泚元<lb/>
諒乃修城隍器械召募不數日得兵萬餘人軍益振以<lb/>
功加御史中丞賊泚數遣兵来冦輒擊却之是時尚可<lb/>
孤守藍田與元諒為掎角賊東不能逾渭南元諒功居<lb/>
多無㡬遷華州刺史兼御史大夫潼關防禦鎮國軍節<lb/>
<pb n="KR3k0013_WYG_359-18a"/>
度使興元初詔元諒與副元帥李晟進收京邑兵次于<lb/>
滻西賊悉衆来攻元諒身先士卒奮擊大敗破之進軍至<lb/>
苑東與晟力戰隳苑垣而入賊聫戰皆敗遂復京師加<lb/>
檢校尚書右僕射<lb/>
嚴震為山南西道莭度建平末徳宗車駕發奉天及入<lb/>
駱谷李懐光遣數百騎来襲賴山南兵擊之而退輿駕<lb/>
無警急之患尋加震檢校戸部尚書<lb/>
樊澤為山南東道莭度觀察等使建中末頻與李希烈<lb/>
<pb n="KR3k0013_WYG_359-18b"/>
兇黨接戰前後擒降其梟将張嘉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>杜文朝梁俊之李<lb/>
克誠薛翼等收唐隨二州貞元二年於襄州東北界泌<lb/>
河口破李希烈賊衆馬歩五千人<lb/>
戴休顔為奉天行營節度使興元初李晟收京師乃與<lb/>
渾瑊韓遊環進軍咸陽破泚斬首三千休顔追賊至中<lb/>
渭橋李晟既清宫闕休顔與瑊等率兵赴岐陽擊泚餘<lb/>
衆及策勲加檢校右僕射封至六百戸<lb/>
韓遊環為邠寧節度使興元初李晟移軍東渭橋與駱<lb/>
<pb n="KR3k0013_WYG_359-19a"/>
元光尚可孤分扼京東要路遊環與渾瑊戴休顔分典<lb/>
京西要路掎角進攻晟收京師遊環二将亦破賊于咸<lb/>
陽論功行封與瑊等<lb/>
李復為嶺南莭度使貞元五年復奏收復瓊州表曰瓊<lb/>
州本𨽻廣府管内乾封中山洞草賊翻叛都督李孝逸<lb/>
撫馭失所遂致淪陷已經一百餘年臣羌叛官監察御<lb/>
史姜孟京崖州刺史張少遷等悉力攻討累經苦戰方<lb/>
克舊城便令降人開薙荆榛建立城栅屯集官軍臣竊<lb/>
<pb n="KR3k0013_WYG_359-19b"/>
觀瓊州控壓賊洞若移鎮軍在此必永絶姦謀伏望昇<lb/>
為下都督府乃加瓊振儋厓萬安五州招討遊奕使額<lb/>
請停從之<lb/>
韋臯為劔南西川節度使貞元九年臯獻獲吐蕃首虜<lb/>
器械旗幟牛馬於闕下初将城鹽州德宗命臯出師以<lb/>
分吐蕃之兵臯遣大将董勔張芬出西山及南道破峨<lb/>
和城通鶴軍吐蕃南道元帥論莾熱率衆来援又破之<lb/>
殺傷數千人焚定廉故城凡平栅堡五十餘所十年臯<lb/>
<pb n="KR3k0013_WYG_359-20a"/>
奏西川峨和城擊破吐蕃三萬餘衆及出兵黎雅等州<lb/>
以援雲南攻破吐蕃栅城斬首三千八百級生虜及降<lb/>
吐蕃二百四十人得其器械牛馬十三年收復嶲州<lb/>
孟元陽為陳許大将貞元中討吳少誠韓全義五樓之<lb/>
敗諸軍多私歸元陽及神策都将蘇光榮宣州都将王<lb/>
幹各率所部留軍激水破賊二千餘人<lb/>
郗士羙為黔中經畧招討使貞元中谿州賊帥向子琪<lb/>
連結夷獠控據山洞衆號七八千士羙設奇畧討平之<lb/>
<pb n="KR3k0013_WYG_359-20b"/>
詔書慰勞封髙平郡公元和六年為昭義軍節度使㑹<lb/>
朝廷討王承宗士美兵既合而賊軍大敗下三營環相<lb/>
鄉屢以捷聞<lb/>
髙崇文為長武城使憲宗元和元年春以檢校工部尚<lb/>
書充左神策行營節度使統左右神䇿奉天麟遊諸鎮<lb/>
兵討劉闢于西川從漢中入遂却劔門之師解梓潼之<lb/>
圍賊将邢泚遁歸屯軍梓州因拜崇文東川莭度使成<lb/>
都北一百五十里有鹿頭山扼两川之要闢築城以守<lb/>
<pb n="KR3k0013_WYG_359-21a"/>
之連八栅張掎角之勢以拒王師崇文破賊二萬於鹿<lb/>
頭城下明日又破於萬勝堆堆在鹿頭之東凡八大戰皆大<lb/>
捷李光顔軍於鹿頭西大河之口以斷賊糧道賊大駭<lb/>
賊緜江栅将李文悦以三千人歸順而鹿頭将仇良輔<lb/>
舉城降者衆二萬闢之男方叔子壻蘇强先監良輔軍<lb/>
是日械繫送京師降卒投戈面縳者彌十數里遂長驅<lb/>
而南直指成都徳陽等縣城皆鎮以重兵莫不望旗率<lb/>
服師無㽞行闢大懼以親兵及逆黨盧文若齎重寳西<lb/>
<pb n="KR3k0013_WYG_359-21b"/>
走吐蕃吐蕃素受其賂且将啟之崇文将髙霞寓酈定<lb/>
進倍道追之至羊灌田及焉闢自投岷江擒於湧流之中<lb/>
西蜀平制授崇文成都尹充劔南西川節度使封南平<lb/>
郡王食實封三百戸<lb/>
髙霞寓以長武城軍職元和初授兼御史大夫從髙崇<lb/>
文将兵擊劉闢連戰皆克下鹿頭城降李文悦仇良輔<lb/>
蜀平以功拜彭州刺史尋繼崇文為長武城使封感義<lb/>
郡王<lb/>
<pb n="KR3k0013_WYG_359-22a"/>
嚴秦為山南西道莭度使元和元年破劉闢賊二千於<lb/>
神泉縣生擒遊奕將牛文悦<lb/>
劉濟為幽州節度元和初烏桓鮮卑數冦邉濟帥師擊<lb/>
走之深入千餘里虜獲不可勝紀東北晏然五年討鎮<lb/>
州王承宗以大将軍次于瀛州累破樂夀博陸安平等<lb/>
縣前後大殺獲賞功頗厚<lb/>
李光顔為忠成軍節度元和九年討蔡州下詔光顔以<lb/>
夲軍獨當一面光顔於是引兵臨溵水抗洄曲十年五<lb/>
<pb n="KR3k0013_WYG_359-22b"/>
月破賊於洄曲又與懐汝莭度烏重裔同破賊於小溵<lb/>
河平其栅十一年連破賊衆拔凌雲栅進檢校左僕射<lb/>
十二年四月敗賊衆三萬于郾城其将張伯良奔於蔡<lb/>
州殺其賊十二三獲馬千匹器甲三萬尋而郾城守将<lb/>
鄧懐金以城降及裴度至行營率賔從于方城沲口觀<lb/>
板築五溝賊遽至注弩挺刅勢将及度光顔決戰於前<lb/>
以却之賊平加檢校司空十三年東討李師道授光顔<lb/>
義成軍節度使數旬之内再敗賊軍濮陽殺賊數千人<lb/>
<pb n="KR3k0013_WYG_359-23a"/>
十四年西蕃入冦移邠寧節度光顔忻然即路擊賊退<lb/>
之累加平章事鳯翔節度敬宗即位正拜司徒汴州李<lb/>
岕逐其帥詔光顔率陳許之師討之營於尉氏俄而誅<lb/>
岕遷太原尹河東節度使<lb/>
王沛為陳許行營兵馬使節度使李光顔討蔡州使沛<lb/>
統兵屯於近郊及進軍連破賊徒頻詔促進諸軍觀釁<lb/>
莫敢先過大溵河者沛領卒五千人夜渡合流口扼其<lb/>
㗋而成城於是河陽宣武軍太原魏博等諸軍因得濟<lb/>
<pb n="KR3k0013_WYG_359-23b"/>
合謀掎角而攻圍郾城沛率先部旅築其壘而對焉賊<lb/>
衆危怖其将鄧懐金乃面縳率衆歸降後元濟既擒沛<lb/>
從光顔入覲光顔具陳沛之功勞加兼御史大夫其後<lb/>
救鹽州以功聞拜寧州刺史尋除陳州刺史宣武軍部<lb/>
将李岕亂又詔沛兼莭度副使而討焉有功加檢校右<lb/>
散騎常侍遷兖海沂宻等州莭度觀察處置等使<lb/>
田𢎞正為魏博莭度元和十年朝廷用兵討吳元濟𢎞<lb/>
正遣子布率兵三千進討屢戰有功十三年王師加兵<lb/>
<pb n="KR3k0013_WYG_359-24a"/>
於鄆詔𢎞正與宣武義成武寧横海等五鎮之師㑹軍<lb/>
齊進十一月𢎞正自帥全師自楊劉渡河築壘距鄆四<lb/>
十里師道遣大将劉悟率重兵以抗𢎞正結壘相望前<lb/>
後合戰魏軍大捷而李愬李光顔三面進攻賊皆挫敗<lb/>
其勢将危十四年二月劉悟以河上之衆倒戈入鄆斬<lb/>
師道首詣𢎞正請降淄青十二州平論功加檢校司徒<lb/>
同中書門下平章事<lb/>
𢎞正子布元和十年統魏之偏師三千㑹諸軍於唐州<lb/>
<pb n="KR3k0013_WYG_359-24b"/>
授檢校秘書監兼殿中侍御史前後十八戰破凌雲栅<lb/>
下郾城縣布皆有功繇是擢兼御史中丞時裴度為招<lb/>
討使嘗觀諸軍城沱口賊有董重質領驍騎突至度甚<lb/>
危蹙布領騎二百馳救之俄而諸軍繼至獲免淮西平<lb/>
拜左金吾衛将軍<lb/>
李愬為隨唐鄧莭度元和十年用兵討蔡愬嘗獲賊将<lb/>
丁士良李祐皆釋縳用為親将又降賊将吳秀琳愬遂<lb/>
以秀琳之衆收吳房縣攻其外城十二年十月将襲蔡<lb/>
<pb n="KR3k0013_WYG_359-25a"/>
州其月七日留遣從事鄭斌使郾城以取元惡之首告<lb/>
師期於招撫使裴度且請援焉至期令諸将列大軍東<lb/>
行六十里至張柴使李祐盡殺賊衆以義成五百人代<lb/>
鎮之愬又分遣諸将斷諸橋道行七十里至蔡城下祐<lb/>
與将李忠義先登叱守門者起盡殺之遂帥師而入乃<lb/>
令擊柝者曰罷柝者死賊以柝聲如舊不虞我師之来<lb/>
至中城如之領軍鞫場號令約束賊方覺悟元濟帥家<lb/>
僮以固子城時賊将董重質縂數萬人北據洄曲愬曰<lb/>
<pb n="KR3k0013_WYG_359-25b"/>
彼之有拒我者有望於重質耳乃厚恤其家命其子馳<lb/>
書諭之重質單騎至愬遣都将李進誠率降卒開子城<lb/>
既而焚之門壊而元濟擒焉蔡州平愬以功加檢校尚<lb/>
書左僕射充山東道莭度使封梁國公食實封五百戸<lb/>
十三年淄青李師道再叛以愬為武寧軍節度使討之<lb/>
愬破賊金鄉凡十一戰擒賊将五十俘斬萬計淄青平<lb/>
十五年加平章事充昭義軍節度使<lb/>
烏重裔為河陽三城莭度使元和十年王師討淮西三<lb/>
<pb n="KR3k0013_WYG_359-26a"/>
年重裔與陳許李光顔掎角相應大小百餘戰以至吳<lb/>
元濟誅就加檢校右僕射<lb/>
韓公武宣武軍節度𢎞之幼子累授軍職元和十年将<lb/>
宣武兵萬三千人從李光顔討賊淮西平以功擢為鄜<lb/>
坊節度兼御史大夫<lb/>
史憲誠為魏博軍中右職元和十四年節度使田𢎞正<lb/>
以全師討李師道令憲誠以先鋒四千人濟河累下其<lb/>
城栅復以大軍齊進乗勝逐北魏博之全師迫于鄆州<lb/>
<pb n="KR3k0013_WYG_359-26b"/>
城下師道窮蹙劉悟斬其首以投魏軍録功憲誠超兼<lb/>
御史中丞<lb/>
王智興為武寧軍莭度李愬衙将元和十四年王師誅<lb/>
李師道智興率徐軍八千㑹諸道之師進擊與陳許之<lb/>
軍大破賊于金鄉拔魚䑓俘斬萬計以功遷御史中丞<lb/>
賊平授沂州刺史<lb/>
史奉敬為朔方衙将元和十四年大破吐蕃於鹽州城<lb/>
下賜奉敬實封五千戸<lb/>
<pb n="KR3k0013_WYG_359-27a"/>
薛平為淄青齊登莱五州節度使穆宗長慶元年幽鎮<lb/>
叛杜叔良統横海全軍討伐不勝埭州為賊所窘朝廷<lb/>
乃委平以偏師援埭州平即遣将李叔佐以兵五百救<lb/>
之居數月刺史王稷餘給稍薄兵士怨怒叔佐不能戰<lb/>
宵潰而歸仍推突将馬狼兒為帥行及青城鎮刼鎮将<lb/>
李自勸并其衆次于博昌鎮復刼其鎮兵共得七千餘<lb/>
人徑取青州城城中兵少力所不敵平悉府庫并家財<lb/>
厚賞三千精卒逆擊之仍先以騎兵掩其家屬輜重賊<lb/>
<pb n="KR3k0013_WYG_359-27b"/>
衆惶惑反顧因大敗狼兒與其同惡十數輩脱身竄匿<lb/>
餘黨降稍後者猶斬於鞫塲其明日狼兒亦就擒戮<lb/>
劉沔為鹽州刺史天德軍防禦使唐寶厯間在西北邉<lb/>
累立奇效太和末河西党項羌叛沔以天德之師屢誅<lb/>
其酋渠授振武莭度使單于大都䕶開成中党項雜虜<lb/>
大擾河西沔率吐渾契苾沙陀三部落等諸族萬人馬<lb/>
三千騎徑至銀夏討襲大破俘獲萬計以功加檢校户<lb/>
部尚書㑹昌三年廻鶻部饑烏介可汗奉太和公主至<lb/>
<pb n="KR3k0013_WYG_359-28a"/>
漢南求食過把頭峯犯雲朔北川朝廷移沔為河東莭<lb/>
度使加檢校左僕射與幽州張仲武恊力招撫竟破虜<lb/>
冦迎公主還宫以功進檢校司空<lb/>
李載義為幽州節度使文宗太和元年李同捷㩀滄景<lb/>
要襲父爵載義討之累破賊軍以功加檢校司空三年<lb/>
滄景平策勲加平章事四年四月奚冦邉載義上言今<lb/>
月三日發兵入奚界殺奚賊五千餘人生擒刺史縣令<lb/>
大将首領等二百七十三人五月己夘載義上言先發<lb/>
<pb n="KR3k0013_WYG_359-28b"/>
兵深入奚部至四月十七日就其帳擒奚帥茹羯以功<lb/>
加檢校太保<lb/>
石雄為振武軍禆将太和中河西党項擾邉雄累立破<lb/>
羌之功㑹昌三年廻鶻烏介可汗奉太和公主牙于雲<lb/>
朔北川雄自率勁騎得沙陀李國昌三部落兼契苾拓<lb/>
拔雜虜三千騎月暗夜發馬邑徑趨烏介之牙炬火燭<lb/>
天鼓譟動地可汗惶駭莫測率騎而奔雄率勁騎追之<lb/>
至殺胡山急擊之斬首萬級生擒五千羊馬車帳皆委<lb/>
<pb n="KR3k0013_WYG_359-29a"/>
之而去遂迎公主還太原以功授豐州刺史充天德防<lb/>
禦等使累遷河中晉絳莭度使俄而昭義劉從諫卒其<lb/>
子稹擅主軍務朝議問罪以雄為潞府西面招撫使以<lb/>
晉州刺史李丕為副使王宰在萬善栅劉沔在石㑹相<lb/>
顧未進雄越烏嶺破賊石砦斬獲千計雄既率先破賊<lb/>
不旬日王宰收天井闗何敬𢎞王元達亦收磁洺等郡<lb/>
稹危蹙大将郭誼宻欵請斬稹歸朝武宗詔雄以七千<lb/>
兵受降雄即徑馳潞州降誼盡擒其黨與賊平加檢校<lb/>
<pb n="KR3k0013_WYG_359-29b"/>
司空<lb/>
張仲武為幽州節度使武宗㑹昌中廻鶻赤心宰相一<lb/>
族七千帳東逼漁陽仲武乃與弟仲至從弟公素禆将<lb/>
游奉寰王如清率其部下勁兵三萬人大破之收其侯<lb/>
王貴族千餘人降三萬餘人獲牛馬槖駝旃墻罽幕不<lb/>
可勝計尋遣從事李周曈牙門将國從玘相次獻捷先<lb/>
是奚契丹皆有㢠廻鶻監䕶使督以歳貢且為漢諜事至<lb/>
是仲武遣禆将石公緒等諭意凡戮八百餘人又㢠廻鶻<lb/>
<pb n="KR3k0013_WYG_359-30a"/>
初遣宣門将軍等四十七人来偵驅掠雜虜遂逗留其<lb/>
使緩彼師期人馬病死竟不遣之㢠廻鶻烏介可汗既敗<lb/>
不敢近邉乃依康居求活盡徙餘種寄託于黑車子<lb/>
髙駢為神策都虞侯咸通初党項羌叛詔駢率禁兵萬<lb/>
人戍長武城時諸将禦羌無功唯駢伺隙用兵出無不<lb/>
捷懿宗深嘉之先是李琢為安南都䕶貪於貨賄虐賊<lb/>
夷獠人多怨叛遂結蠻軍合勢攻安南陷之自是累年<lb/>
亟命将帥未能收復五年移駢為安南都䕶至則糾合<lb/>
<pb n="KR3k0013_WYG_359-30b"/>
五管之兵朞年之内招懐谿洞誅其首惡一戰而蠻卒<lb/>
遁去收復交州郡邑遷檢校工部尚書天平軍節度使<lb/>
鄭畋為鳯翔莭度廣明初黄巣陷京闕僖宗西幸畋受<lb/>
詔許承制便宜行事巢遣尚讓将賊衆十餘萬西追車<lb/>
駕畋率本軍逆戰于龍尾陂敗之因傳檄天下繇是諸<lb/>
侯皆舉義兵以赴京師實畋之功也<lb/>
王處存為義武軍節度使廣明初黄巢犯闕僖宗幸蜀<lb/>
處存以勤王舉義之功加檢校司空又遣大将張公慶<lb/>
<pb n="KR3k0013_WYG_359-31a"/>
率勁兵三千合諸軍㓕賊巣於泰山以功加檢校司徒<lb/>
王重榮為河中節度留後中和元年黄巢将朱温舟師<lb/>
自同州至黄鄴兵自華隂至數萬攻之重榮戒勵士衆<lb/>
大敗之獲其兵仗軍聲益振朝廷遂授節旄檢校司空<lb/>
俄而忠武監軍楊復光率陳蔡之師萬人與重榮合賊<lb/>
将李祥守華州重榮合勢攻之擒祥以徇二年京師平<lb/>
以功加檢校太尉同平章事封瑯邪郡王<lb/>
時溥為武寧軍節度光啓中黄巣攻陳州秦宗權據蔡<lb/>
<pb n="KR3k0013_WYG_359-31b"/>
州與賊連結徐蔡相近溥出師討之軍鋒甚盛每戰屢<lb/>
捷巣之敗也其将尚譲以數千人降溥溥将林言又斬<lb/>
巢首歸徐州溥功居第一累授檢校太尉中書令封鉅<lb/>
鹿郡王<lb/>
安文祐為潞州牙門将光啓中潞州軍校劉廣逐節度<lb/>
使髙潯據其城僖宗詔文祐平之既殺劉廣召赴行在<lb/>
授卭州刺史<lb/>
　册府元龜卷三百五十九<lb/>
</p>
<p>
</p>
  </div>
</body>
</text>
</TEI>
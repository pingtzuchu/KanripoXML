<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百二十二</head>
    <p>
<pb n="KR3k0013_WYG_422-1a"/>
欽定四庫全書<lb/>
　册府元龜卷四百二十二　宋　王欽若等　撰<lb/>
　　將帥部<lb/>
　　　　推誠　　任能<lb/>
　　　推誠<lb/>
夫誠之至者金石為開信之篤者豚魚咸及況於人乎<lb/>
乃有居師帥之重當金鼔之任因叛臣之猶豫乘麾下<lb/>
之疑問或逼近强寇部曲懐於反側或招降壯士指顧<lb/>
<pb n="KR3k0013_WYG_422-1b"/>
定其向背於是精懇内激勇節兼厲冐不測之險而敵<lb/>
人推服絶持疑之意而偏禆效命坦懐以御下而羣心<lb/>
以安至誠以任人而奇功乃集自非明識邁衆周物而<lb/>
不殆宏量超世獨見而無惑脫畧常瑣之態逈臻㡬繋<lb/>
之表者豈足與議哉<lb/>
魏張遼為禆將軍太祖遣與夏侯淵圍昌狶於東海數<lb/>
月糧盡議引軍還遼謂淵曰數月已來每行諸圍狶輙<lb/>
屬目視遼又其射矢更稀此必狶計猶豫故不力戰遼<lb/>
<pb n="KR3k0013_WYG_422-2a"/>
欲挑與語儻可誘也乃使謂狶曰公有命使遼𫝊之狶<lb/>
果下與遼語遼為說太祖神武方以徳綏四方先附者<lb/>
受大賞狶乃許降遼遂單身上三公山入稀家拜妻子<lb/>
狶乃歡喜隨詣太祖太祖遣狶還責遼曰此非大將法<lb/>
也遼謝曰以明公威信著於四海遼奉聖㫖必不敢害<lb/>
故也<lb/>
晉李矩永嘉初為汝陰太守時大尉荀藩承制建行臺<lb/>
假矩滎陽太守尋表元帝加矩冠軍將軍領河東平陽<lb/>
<pb n="KR3k0013_WYG_422-2b"/>
太守劉琨承制假揚威將軍魏浚河南尹時藩行臺<lb/>
在密縣浚詣藩諮謀軍事藩甚恱要矩同㑹矩將夜赴<lb/>
之矩客屬以浚不可信不宜夜徃矩曰忠臣同心將何<lb/>
疑乎及㑹客主盡歡浚因與矩相結而去<lb/>
劉𢎞為南蠻校尉荆州刺史鎭南大將軍㑹陳敏寇揚<lb/>
州引兵欲西上𢎞乃解南蠻以授前北軍中候蔣超統<lb/>
江夏太守陶侃武陵太守苖光以大衆屯於夏口侃與<lb/>
敏同郡又同嵗舉吏或有間侃者𢎞不疑之乃以侃為<lb/>
<pb n="KR3k0013_WYG_422-3a"/>
前鋒督䕶委以討敏之任侃遣子及兄子為質𢎞遣之<lb/>
曰賢叔征行君祖母年高便可歸也匹夫之交尚不負<lb/>
心何況大丈夫乎陳敏竟不闚境<lb/>
謝尚為豫州刺史都督江西淮南諸軍事時後秦姚襄<lb/>
初為石祗驃騎將軍與高昌李歴戰於麻田馬中流矢<lb/>
頼其弟萇以免晉處襄於譙城遣其弟為佐單騎度淮<lb/>
見尚於夀春尚命去仗衛幅巾以待之一面交欵便若<lb/>
平生<lb/>
<pb n="KR3k0013_WYG_422-3b"/>
宋劉道規為荆州刺史桓𤣥餘黨荀林屯江津桓謙軍<lb/>
屯枝江二寇交逼久絶都邑之問荆楚既桓氏義舊並<lb/>
懐異心道規乃㑹將士告之曰桓謙今在近畿聞諸君<lb/>
頗有去就之計吾東來文武足以濟事若欲去者本不<lb/>
相禁因夜開城門逹曉不閉衆咸憚服莫有去者盧循<lb/>
逼京邑循黨荀林伐江陵桓謙自蜀寇江陵雍州刺史<lb/>
魯宗之率衆數千自襄陽來赴或謂宗之未可測道規<lb/>
乃單馬迎之宗之感恱<lb/>
<pb n="KR3k0013_WYG_422-4a"/>
王景文為江州刺史晉安王子勛起兵以夾轂隊主焦<lb/>
度為先鋒及事敗逃宫亭湖中為寇賊朝廷聞其勇甚<lb/>
憂患之使景文誘降度等度將部曲出首景文以為已<lb/>
鎭南參軍尋領中直兵厚待之<lb/>
梁潯陽王大心為江州刺史進號平南將軍侯景寇京<lb/>
邑大心招集士卒逺近歸之初厯陽太守莊鐵以城降<lb/>
侯景既而又奉其母來奔大心以鐵舊將厚為其禮軍<lb/>
旅之事悉以委之仍以為豫章内史侯景數遣軍西上<lb/>
<pb n="KR3k0013_WYG_422-4b"/>
寇抄大心輙令鐵撃破之賊不能進<lb/>
王僧辯為左衛將軍將兵討河東王譽譽將周鐵虎有<lb/>
膂力譽委遇甚重僧辯於陣擒獲命烹之鐵虎呼曰侯<lb/>
景未滅何以殺壯士僧辯奇其言乃宥之還其麾下及<lb/>
侯景西上鐵虎從僧辯剋任約獲宋子仙每戰皆有功<lb/>
後魏王羆為大都督鎭華州西魏師與東魏師戰河橋<lb/>
不利東魏降卒趙青雀據長安城所在莫有固志羆乃<lb/>
大開州門召城中軍民謂之曰如聞朝廷敗績不知吉<lb/>
<pb n="KR3k0013_WYG_422-5a"/>
凶諸人相驚咸有異心王羆受委於此以死報恩諸人<lb/>
若有異圖可來見殺必恐諸城䧟没者亦任出城如有<lb/>
忠誠能與王羆同心者可共固守軍民見其誠信皆無<lb/>
異志<lb/>
後周趙㫤為大都督行南秦州事又加驃騎大將軍開<lb/>
府儀同三司㫤自以被拔擢居將帥之任傾心下士虜<lb/>
獲氐羌撫而使之皆為㫤盡力文帝曰不煩國家士馬<lb/>
而能威服氐羌者趙㫤有之矣<lb/>
<pb n="KR3k0013_WYG_422-5b"/>
隋李景為代州總管時漢王諒作亂景發兵拒之司馬<lb/>
馮孝慈司法參軍吕玉並驍勇善戰儀同三司侯莫陳<lb/>
崇又多謀畫上拒守之術景知將士可用其後推誠於此<lb/>
三人無所闗預惟在持重時出撫循而已月餘朔州總<lb/>
管楊義臣以兵來援合撃大破之<lb/>
唐田留安武徳中為魏州總管劉黑闥之亂也來攻州<lb/>
城於時山東豪猾多殺長吏以應賊百姓洶洶人懐異<lb/>
志凡諸守將以腹心自衛多所猜防繇是上下情隔怨<lb/>
<pb n="KR3k0013_WYG_422-6a"/>
叛者多留安獨撫結所部示無疑阻但有白事者無問<lb/>
疎逺皆至卧内每謂人曰吾與卿軰同為國守自宜一<lb/>
心無為疑貳也欲棄同即異背順歸逆亦任卿軰斬吾<lb/>
頭而去矣城中父老遞相戒勵子弟曰公以赤心相付<lb/>
何得負之繇是人情遂固<lb/>
郭子儀鎭河中永泰元年僕固懐恩復率蕃虜來寇子<lb/>
儀使喻廻紇曰公等頃年逺渉萬里剪除兇逆恢復二<lb/>
京是時子儀與公等周旋艱難何日可忘今忽棄舊好<lb/>
<pb n="KR3k0013_WYG_422-6b"/>
助一叛臣何其誤也且僕固懐恩棄君忘親於公等何<lb/>
有廻紇曰謂令公歿矣不然何以及此令公誠在安得<lb/>
而見之子儀將出諸將皆曰戎狄不可信也請無徃子<lb/>
儀曰虜有數十倍之衆今力不可敵奈何且至誠感神<lb/>
況虜軰乎諸將請選鐵騎五百為從子儀曰此適足為<lb/>
害也乃𫝊呼令公來虜初疑皆持滿注矢以待之子儀<lb/>
乃以十數騎徐出免胄而勞之曰安乎久同忠義何至<lb/>
於是廻紇皆捨兵下馬拜曰是我父也子儀招首領等<lb/>
<pb n="KR3k0013_WYG_422-7a"/>
各飲以酒與之重錦歡言如初<lb/>
李抱眞興元初為昭義軍節度使與李懐光同討田恱<lb/>
時朱滔王武俊皆反朱泚既汙宫闕李希烈䧟大梁朱<lb/>
滔悉幽薊軍借兵廻鶻擁衆五萬南向以應泚攻圍貝<lb/>
州初羣賊附於希烈無何希烈僭偽有臣屬羣賊心羣心<lb/>
稍離帝自奉天下罪已之詔悉赦羣賊抱真乃遣門客賈<lb/>
林以大義說武俊合從撃朱滔武俊許之時兩軍尚相<lb/>
疑抱眞乃以數騎徑入武俊營其將去也賓客皆止之<lb/>
<pb n="KR3k0013_WYG_422-7b"/>
抱眞遣軍司馬盧𤣥卿勒軍部分曰僕今日此舉係天下<lb/>
安危僕死不還領軍士以聽朝命亦惟子奮勵士馬東<lb/>
嚮雪僕之恥亦惟子言訖而去武俊設備甚嚴抱眞曰<lb/>
朱泚希烈僭竊大位朱滔攻圍貝州此軰皆欲凌駕吾<lb/>
屬足下既不能自振數賊之間舍九葉天子而北面反<lb/>
虜乎聖上奉天下罪已之詔可謂禹湯之主也因言及<lb/>
播越持武俊哭涕泗交下武俊亦哭感動左右因退卧<lb/>
武俊帳中酣寢久之武俊感其不疑待之益恭指心仰<lb/>
<pb n="KR3k0013_WYG_422-8a"/>
天曰此身已許公死敵矣飯訖結為兄弟而别約明日<lb/>
合戰撃破朱滔於經城以功加檢校司空實封五百户<lb/>
馬燧為河陽節度與成徳軍節度王武俊澤潞節度李<lb/>
抱眞同討田恱時抱眞欲殺懐州刺史楊鉥楊鉥奔燧<lb/>
燧納之且奏其無罪抱眞不勝其怒及王武俊逼趙州<lb/>
抱眞分麾下二千人戍邢州燧大怒曰殘賊未除降宜<lb/>
戮力剪撲今分兵歸守本地我寧能獨戰死耶欲引歸李<lb/>
晟諭燧曰初奉詔北討三師齊進李尚書以邢州與趙<lb/>
<pb n="KR3k0013_WYG_422-8b"/>
接壤分兵守之誠未有害且其精卒驍騎盡在於此矣<lb/>
今公遽自引去奈衆議何燧乃疋馬詣抱眞壘與之交<lb/>
歡請釋舊憾時洛州刺史周昻請入朝燧因奏以洛州<lb/>
隸抱眞請盧𤣥卿為刺史兼充魏博招討之副李晟所<lb/>
將神䇿兵馬前時隸抱眞又請兼隸燧以示叶同詔並<lb/>
從之興元初詔燧及渾瑊駱元光同討李懐光於河中<lb/>
燧與渾瑊駱元光韓遊環合軍次於長春宫懐光遣驍<lb/>
將徐廷光以精卒六千守城兵械甚嚴燧度長春不下<lb/>
<pb n="KR3k0013_WYG_422-9a"/>
則懐光自固攻之則曠日持久死傷必甚乃挺身至城<lb/>
下呼廷光廷光素懼燧威名則拜於城上燧度廷光心<lb/>
已屈乃謂之曰我來自朝廷可西面受命廷光復西拜<lb/>
又曰公等皆朔方將士祿山已來首立大勲四十餘年<lb/>
功伐最高奈何棄祖父之勲力為滅族之計耶從吾言<lb/>
非止免罪富貴可圖也賊徒皆不對燧又曰爾以吾言<lb/>
不誠今相去數歩爾當射我乃披襟示之廷光感泣俯<lb/>
伏軍士亦泣先一日賊將尉珪率兵二千以焦籬堡降<lb/>
<pb n="KR3k0013_WYG_422-9b"/>
燧廷光道既絶乃率其下出降燧以數騎徑入城處之<lb/>
不疑莫不畏服衆大呼曰吾復得為王人矣<lb/>
路恕嗣恭子也嗣恭為江南西道都團練觀察使大厯<lb/>
中領南衙將哥舒晃叛詔嗣恭致討授恕檢校工部員<lb/>
外郎得以軍前便宜從事俄而降者繼路於是擢降將<lb/>
伊愼敬晃推心用之賊平恕功居多年纔三十為懐州<lb/>
刺史<lb/>
栁公綽為北都留守河東節度使北虜遣梅祿將軍李<lb/>
<pb n="KR3k0013_WYG_422-10a"/>
暢以馬萬匹來市託云入貢所經州府守帥假之禮分<lb/>
嚴其兵備留館則戒卒於外懼有襲奪太原故事出兵<lb/>
迎之暢及界上公綽使牙將祖孝恭單馬勞問待以修<lb/>
好之意暢感義出涕徐驅道中不妄馳獵及闢牙門令<lb/>
譯引謁宴以常禮及市馬而還不敢侵犯陘北有沙陀<lb/>
部落自九姓六州皆畏避之公綽至鎭召其酋朱邪執<lb/>
宜直抵雲朔塞下治廢栅十一所募兵三千付之留屯<lb/>
塞上以禦匈奴其妻母來太原者請母梁國夫人對酒<lb/>
<pb n="KR3k0013_WYG_422-10b"/>
食問遺之沙陀感之深得其效<lb/>
李愬為唐鄧節度討淮西呉元濟擒賊將丁士良召入<lb/>
與語詞氣不撓愬異之因釋其縛置為促生將士良感<lb/>
之乃曰賊將呉秀琳擁衆數萬不可遽破者用陳光洽<lb/>
之謀也士良能擒光洽以降秀琳愬許之與兵果擒光<lb/>
洽後五日秀琳與其衆五千人來降愬令其降卒有父<lb/>
母者及孤兒未葬悉給財帛以歸之衆皆號泣願為愬<lb/>
死連下城栅擒賊將栁野矛李嘗凑張希岸梁希果愬<lb/>
<pb n="KR3k0013_WYG_422-11a"/>
每怡其氣色親加撫循故山川之險易城鎭之逺邇盡<lb/>
知一旦召諸將曰賊之興橋栅鎭將李祐者奇士我能<lb/>
取之獲祐則元濟為擒必矣乃命部將史用誠馬少良<lb/>
親指教以遣之未㡬果擒祐祐氣畧兼人前後累殺傷<lb/>
王師衆怒請烹之愬不許愬乗間嘗召祐及李忠義屏<lb/>
人而語或至夜分忠義亦降將也本名憲愬改之軍中<lb/>
多以諫愬愬益親祐始募敢死者三千以為突將愬自<lb/>
教習之將襲元濟㑹雨水自五月至十月所在陂澤潰<lb/>
<pb n="KR3k0013_WYG_422-11b"/>
溢不可行行營諸軍皆以愬不殺祐為言慮其誘覆官<lb/>
軍簡牒日至且言得賊諜具其事云云愬無以止之乃<lb/>
持祐泣曰豈天不欲平此賊何爾我一身而見奪於衆<lb/>
口愬又慮諸軍先以謗聞則不能全祐矣乃械祐以送<lb/>
京師先表請釋且言必殺祐則無與成功者比祐至京<lb/>
師詔釋以還愬愬甚喜署為散兵馬使授刀使佩之夜<lb/>
則倚以廵警或夜入愬帳中言事愬因留對舉酒徃徃<lb/>
逹旦聽者時聞祐涕泣聲尋署六院兵馬使時舊軍令<lb/>
<pb n="KR3k0013_WYG_422-12a"/>
有舍賊諜者屠其家愬除其令因使厚之諜反以情告<lb/>
愬益知其虚實是時陳許節度使李光顔勇冠諸軍賊<lb/>
悉其衆出當光顔之師繇是愬乗其無備以十月將襲蔡<lb/>
州先七日使判官鄭澥告師期於裴度乃以李祐帥突<lb/>
將三千為先鋒李忠義副之愬自帥中軍三千人田進<lb/>
誠以後軍三千殿而行初出文成栅衆請所向愬曰東<lb/>
六十里而止至賊境曰張柴圍入之而盡殺其衆令軍<lb/>
士少息分食繕覊靮甲胄發刃彀弓復建斾而出是夜<lb/>
<pb n="KR3k0013_WYG_422-12b"/>
陰晦雨雪大風裂旗斾馬慓而不能躍士卒苦寒抱戈<lb/>
僵仆者道路相望其川澤梁徑險夷張柴已東師人未<lb/>
嘗蹈其境皆謂投身不測初出張柴諸將請所止愬曰<lb/>
入蔡州取元濟也諸將失色監軍使駐馬哭曰果落祐<lb/>
計中矣愬不聽促進師其下皆謂必不還然以愬之令<lb/>
無敢為身計者愬道分五百人斷洄曲路橋其夜凍死<lb/>
者十二三又分五百人斷朗山路自張柴行七十里比<lb/>
至懸弧城夜半雪愈甚城傍有鵝鴨池愬令驚撃之以<lb/>
<pb n="KR3k0013_WYG_422-13a"/>
雜其聲賊恃吳房朗山之固晏然無一人知者李祐李忠<lb/>
義持钁坎城而先登敢銳者從之盡殺守門卒而登其<lb/>
門留撃柝者以安之及雞鳴雪亦止愬以衆入止元濟<lb/>
外宅田進誠續至乃合衆攻其子城子城防卒及雜役<lb/>
者尚千餘人乗城拒戰初有告元濟元濟不信又告曰<lb/>
城䧟矣元濟曰是洄曲子弟歸求寒衣耳及出聽聞號<lb/>
令云常侍傳語乃曰是何常侍乃得至此遽操弓挾刃<lb/>
麾其左右奴僕盡乗城而自督戰愬計元濟猶望董重<lb/>
<pb n="KR3k0013_WYG_422-13b"/>
質來救乃訪重質家安䘏之使其子持書禮召重質重<lb/>
質見子言城已䧟及元濟孤窘之狀又見李祐軰恕死<lb/>
已立奇功乃慨然單騎歸愬白衣叩伏愬前愬揖登<lb/>
階待以賓禮與之食時田進誠既毁其城外門得甲仗<lb/>
庫易其器甲明日復薄城焚其城南門百姓争負薪藁<lb/>
以委之元濟城上請罪進誠授梯而下之愬得元濟檻<lb/>
送京師不戮一人其為元濟執事帳下及廚廐之間盡<lb/>
復其職使之不疑乃屯軍鞠場以候裴度<lb/>
<pb n="KR3k0013_WYG_422-14a"/>
裴度為彰義節度招撫等使既平淮陽蔡人大恱舊令<lb/>
途無偶語夜不燃燭人或以酒食相過從者以軍法論<lb/>
度乃約法惟盜鬭殺外餘盡除之其徃來者不復以晝<lb/>
夜為限於是蔡之遺黎始知有生人之樂度以蔡卒為<lb/>
牙兵或以為反側之子其心未安不可自去其備度笑<lb/>
而答曰吾受命為彰義軍節度使元惡就擒蔡人即吾<lb/>
人也蔡之父老無不感泣申光之民即時平定<lb/>
賈躭為義成軍節度使是時淄青李納雖去偽王號外<lb/>
<pb n="KR3k0013_WYG_422-14b"/>
奉朝㫖而心常蓄併吞之謀納兵士數千人自行營歸<lb/>
路繇滑州大將請城外館之躭曰與人隣道奈何野處<lb/>
其兵士因館之城内淄青將士皆心服之<lb/>
令狐楚為河陽三城節度時烏重𦙍移鎭滄景以河陽<lb/>
銳卒三千為紀綱之僕士卒不願去土中路潰散復不<lb/>
敢歸屯於境上時楚未至聞之即疾驅赴鎭潰卒亦已<lb/>
次城北將大寇掠楚軍楚單車出迎諭以逆順兵士遂<lb/>
弛弓釋甲用之先驅以歸憲宗素嘉其功旋急詔徵拜<lb/>
<pb n="KR3k0013_WYG_422-15a"/>
中書侍郎同平章事<lb/>
梁李茂貞為鳯翔節度性至寛有部將符昭者人或告<lb/>
其謀變茂貞親至其家去牙爪熟寢經宿而還<lb/>
　　　任能<lb/>
夫良將之為政也豈特專握旄節獨運智力故必虚懐<lb/>
容衆推已及物不憑勢以自大不固祿而忌進思得能<lb/>
者引以共濟則有取於鄉閭拔自卒乗隨其指顧備用<lb/>
非一或采幕府之俊委以經畧或選偏裨之傑置諸顔<lb/>
<pb n="KR3k0013_WYG_422-15b"/>
行或聽僉議之攸歸或敦素志之所慕大者列奏以請<lb/>
小者便文自命至有釋去前憾待如親友捨諸過咎聽<lb/>
效謀勇輪轅之用各適宜稱務取奇勝曷嘗廢人故雖<lb/>
盜之穿窬亦無棄其蛛螯之巧耳<lb/>
子發為楚將好求技道之士楚有善為偷者徃見曰聞<lb/>
君求技道之士臣偷也願以技賫一卒<hi>賫備也足也</hi>子發聞<lb/>
之衣不給𢃄冠不暇正出見而禮之左右諫曰偷者天<lb/>
下之大盜也何以禮之君曰此非左右之所得與無㡬<lb/>
<pb n="KR3k0013_WYG_422-16a"/>
何齊興兵伐楚子發將帥以當之兵三却楚賢良大夫<lb/>
皆盡其計而悉其誠齊師愈强於是市偷進請曰臣有<lb/>
薄技願為君行之子發曰諾不問其辭而遣之偷則夜<lb/>
解將軍之帷帳而獻之子發因使人歸之曰卒有出薪<lb/>
者得將軍之帷使使歸之於執事明日又復徃取其枕<lb/>
子發又使人歸之明日又復徃取其簪子發又使人歸<lb/>
之齊師聞之大駭將軍與軍吏謀曰今日不去楚軍恐<lb/>
取吾頭則還師而去<lb/>
<pb n="KR3k0013_WYG_422-16b"/>
漢李廣利為貳師將軍伐大宛分校尉王申生等軍别<lb/>
至郁成郁成城守不肯給食攻殺申生等<hi>郁成國名</hi>貳師令<lb/>
搜粟都尉上官桀徃攻破郁成郁成降其王亡走康居<lb/>
桀追至康居康居乃出郁成王與桀<lb/>
後漢祭遵為征虜將軍屯良鄉拒漁陽太守彭寵因遣<lb/>
䕶軍傅𤣥撃破寵將李豪於潞<lb/>
馬防行車騎將軍事建初二年撃金城隴西保塞羌軍<lb/>
到冀而羌豪布橋等圍南部都尉於臨洮道險防乃别<lb/>
<pb n="KR3k0013_WYG_422-17a"/>
使兩司馬將數百騎分為前後軍擊破之羌又敗戊己校<lb/>
尉耿恭司馬及隴西長史於和羅谷防遣司馬夏駿將<lb/>
五千人從大道又潛遣司馬馬彭將五千人從間道衝<lb/>
其心腹又令將兵長史李調等將四千人從其西三道<lb/>
俱撃破之<lb/>
竇憲為大將軍永元二年將兵鎭武威憲以䕶羌校尉<lb/>
鄧訓曉羌胡方畧上求俱行<lb/>
魏鍾繇為司𨽻校尉鎭闗中袁尚拒太祖於黎陽遣所<lb/>
<pb n="KR3k0013_WYG_422-17b"/>
置河東太守郭援并州刺史高幹及匈奴單于取平陽<lb/>
發使西與闗中諸將合從繇遣新豐令張既說將馬騰<lb/>
等既為言利害騰等從之遣子超將兵萬餘人與繇㑹<lb/>
撃幹援大破之斬援首幹及單于皆降<lb/>
蜀諸葛亮為丞相大將軍率諸軍北駐漢中以魏延為<lb/>
督前部領丞相司馬以楊儀為長史延善養士卒勇猛<lb/>
過人又性矜高當時皆避下之惟儀不假借延延以為<lb/>
至忿有如水火儀嘗規畫分部籌度糧榖不稽思慮斯<lb/>
<pb n="KR3k0013_WYG_422-18a"/>
須便了軍戎節度取辨於儀亮深惜儀之才幹憑魏延<lb/>
之驍勇嘗恨二人之不平不忍有所偏廢也<lb/>
吳孫皎為征虜將軍督夏口委廬江劉靖以得失江夏<lb/>
李允以衆事廣陵吳碩河南張梁以軍旅而傾心親待<lb/>
莫不自盡<lb/>
孫瑜為奮威將軍領丹陽太守自溧陽徙屯牛渚瑜以<lb/>
永安人饒初為襄安長無錫人顔連為居巢長使招納<lb/>
廬江二郡各得降附<lb/>
<pb n="KR3k0013_WYG_422-18b"/>
晉羊祜為征南大將軍開府時王濬參祜征南軍事祜<lb/>
深知之祜兄子暨白祜曰濬為人志大奢侈不節不可<lb/>
專任宜有以裁之祜曰濬有大才將欲濟其所欲必可<lb/>
用也轉車騎從事中郎識者謂能舉善焉後濬為益州<lb/>
刺史徵拜右衛將軍祜雅知濬有奇畧乃密表留濬於<lb/>
是重拜益州刺史<lb/>
庾翼為安西將軍鎭武昌時將兵都尉錢頎陳事合㫖<lb/>
翼拔為五品將軍<lb/>
<pb n="KR3k0013_WYG_422-19a"/>
宋宗慤為廣州刺史時始興王征北長流參軍沈懐逺<lb/>
坐納王鸚鵡為妾徙廣州慤欲殺之㑹南郡王義宣反<lb/>
懐逺頗閑文筆慤欲討義宣使造檄書并銜命至始興與始<lb/>
興相沈法系論起義事事平慤具為陳請繇此見原<lb/>
南齊沈文季為僕射建武二年魏軍寇夀春詔文季領<lb/>
兵鎭夀春以寧朔將軍張稷為副魏衆稱百萬圍城累<lb/>
日經畧處分文季悉委稷焉<lb/>
張冲以郢州刺史督河北軍事時武寧太守鄧元起戍<lb/>
<pb n="KR3k0013_WYG_422-19b"/>
三闗累與冲書求旋軍冲報書曰足下在彼吾在此表<lb/>
裏之勢所謂金城湯池一旦捨去則荆棘生焉乃表元<lb/>
起為平南中兵叅軍事<lb/>
蕭頴胄為和帝相國左長史號鎭軍將軍義師起頴胄<lb/>
引樂藹及宗史劉坦任以經畧<lb/>
後魏李崇為都督孝明時六鎭反叛詔輔國將軍費穆<lb/>
為别將𨽻崇北伐都督崔暹失利崇將班師㑹諸將議<lb/>
曰朔州是北道之衝賊之咽喉若此處不全則并肆危<lb/>
<pb n="KR3k0013_WYG_422-20a"/>
矣今欲選諸將一人留以鎭守不知誰堪此任僉曰無<lb/>
過穆者崇乃請為朔州刺史<lb/>
李平孝明時以鎭軍大將軍為行臺拒梁師於硤石詔<lb/>
陽固為行臺七兵郎中平奇固勇敢軍中大事悉與謀<lb/>
之又命固節度水軍固設奇計先期乗賊獲其外城<lb/>
蕭寳夤為車騎大將軍開府西道行臺啓統軍李瑒為<lb/>
左丞仍為别將軍機戎政皆與參決<lb/>
上黨王天穆録尚書事主客郎中温子昇嘗一日不直<lb/>
<pb n="KR3k0013_WYG_422-20b"/>
天穆捶撻之子昇遂逃遁及天穆將討邢杲召子昇同<lb/>
行子昇未敢應天穆謂人曰吾欲收其才用豈懐前忿<lb/>
也今復不來便須南走越北走胡耳子昇不得已而見<lb/>
之加伏波將軍為行臺郎中天穆深知賞之<lb/>
安樂王鑒為北道大行臺至鄴以賊衆强未得前遣使<lb/>
徵趙郡人武愍表授武騎常侍假節别將鎭鄴城東郭<lb/>
葛榮之圍信都餘黨南抄陽平以北皆為賊有鑒命愍<lb/>
為前驅别討之頗有斬獲<lb/>
<pb n="KR3k0013_WYG_422-21a"/>
北齊清河王岳率師南伐至於江上梁司徒陸法和儀<lb/>
同宋<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>等率其部下以郢州城内附岳乃集諸軍議曰<lb/>
城在江外人情尚梗必須才畧兼濟智勇過人方可受<lb/>
此寄耳衆咸共推開府慕容儼岳以為然遂遣鎭城<lb/>
後周齊王憲初封齊公與晉公䕶東征北齊欲以隆州<lb/>
刺史陸騰為副趙公招在蜀復留之晉公䕶與招書曰<lb/>
今朝廷令齊公掃蕩河雒欲與此人同行汝彼無事且<lb/>
宜借吾也於是命騰馳𫝊入朝副憲東討<lb/>
<pb n="KR3k0013_WYG_422-21b"/>
隋楊素為内史令未㡬吳郡沈𤣥懀浙江賊帥高智惠<lb/>
等作亂以素為行軍總管討之素以開府魚俱羅壯勇<lb/>
請與同行每戰有功加俱羅上開府<lb/>
李景為代州總管時漢王諒作亂景發兵拒之司馬馮<lb/>
孝慈司法叅軍吕玉並驍勇善戰儀同三司侯莫陳崇又<lb/>
多謀畫工拒守之術景知將士可用其後推誠於此三<lb/>
人無所闗預惟在閣持重時出撫循而已月餘朔州總<lb/>
管楊義臣以兵來援合撃大破之<lb/>
<pb n="KR3k0013_WYG_422-22a"/>
唐河間王孝恭武徳中為信䕫二州總管時李靖亦奉<lb/>
使江南以䇿干孝恭孝恭善之委以軍事於是繕器械<lb/>
悉召犍牂巴渝首領子弟量才授職典左右兵<lb/>
杜希望為河西節度使時王忠嗣從軍河西以功檢校<lb/>
代州刺史坐法貶東陽府左果毅㑹希望謀取新城或<lb/>
言忠嗣之才足以輯事希望奏聞詔追忠嗣赴河西既<lb/>
下新城忠嗣之功居多授左威衛郎將專知行軍兵馬<lb/>
張守珪為幽州大都督兼范陽節度使安祿山盜羊事<lb/>
<pb n="KR3k0013_WYG_422-22b"/>
發守珪怒追捕至欲撃殺之祿山大呼曰大夫不欲滅<lb/>
奚契丹兩蕃耶而殺壯士守珪奇其貎壯其言遂釋之<lb/>
令與兩蕃將史思明捉生祿山素習山川井泉嘗以撃<lb/>
賊領麾下十數騎出即生擒奚契丹數十人守珪轉奇<lb/>
之每加兵令徃必倍擒賊而還後為守珪偏將隨征戰<lb/>
所向皆摧靡守珪遂養為巳子<lb/>
哥舒翰為隴西節度使以王思禮為押衙天寳二三載<lb/>
吐谷渾蘇毗主有誠欵翰至磨環川應接之思禮墜馬<lb/>
<pb n="KR3k0013_WYG_422-23a"/>
損脚翰謂中使李大宜曰思禮既損脚更欲何處去十<lb/>
四載安祿山反翰奏思禮為開府儀同三司兼大常卿<lb/>
同正員充元帥兵馬都使軍事每獨與思禮決之<lb/>
吕諲上元初為荆南節度使諲初為隴右判官素諳諸<lb/>
將及赴任又奏數十人為押衙兵馬使自隨皆伏其威<lb/>
惠<lb/>
郭子儀為東都及山南東道河南諸道行營元帥時史<lb/>
思明判官邵說厯事思明朝義掌兵事朝義之敗説降<lb/>
<pb n="KR3k0013_WYG_422-23b"/>
於軍前子儀愛其才留於幕<lb/>
嚴武初為劍南西川節度使薦崔寧為利州刺史及武<lb/>
再任過利州心欲辟寧為部將以利非屬部寧難輒去<lb/>
俾寧自籌寧曰節度使張獻誠見忌且又好利誠皆重<lb/>
賄之寧可以從大夫矣武至劍南遺獻誠奇錦珍貝價<lb/>
兼百金獻誠大悦武又有書欲召寧獻誠然之寧即日<lb/>
稱疾棄官之劍南武奏為漢州刺史<lb/>
路嗣恭為江南西道都團練觀察使大厯八年嶺南將<lb/>
<pb n="KR3k0013_WYG_422-24a"/>
哥舒晃殺節度使吕崇賁反五嶺騷擾詔加嗣恭兼嶺<lb/>
南節度觀察使嗣恭擢流人孟瑶敬冕使分其務瑶主<lb/>
大軍當其衝冕自間道輕入招集勇敢得八千人以撓<lb/>
其後二人皆有全䇿詭計出其不意遂斬晃及誅其同<lb/>
惡萬餘人築為京觀俚洞之宿惡者皆族誅之五嶺削<lb/>
平<lb/>
李寳臣為成徳軍節度使與朱滔戰於瓦橋嘗慮滔來<lb/>
攻故乃以飛狐城高陽軍使張孝忠為易州刺史選精<lb/>
<pb n="KR3k0013_WYG_422-24b"/>
卒七千配焉前後十年威惠甚著<lb/>
李希烈為淮西節度使時吳少誠為荆南節度使庾凖<lb/>
為衙門將凖入覲從至襄漢見梁崇義不繇憲度知有異<lb/>
志少誠密計有成擒之畧將自陳於闕下屬希烈初授<lb/>
節度銳意立功見少誠深與計慮乃以少誠所見録奏<lb/>
有詔慰飭不次封通義郡王未㡬崇義違命希烈受制<lb/>
專征以少誠為前鋒遂平崇義<lb/>
劉元佐建中初為宋亳節度使召平盧軍使劉政臣子<lb/>
<pb n="KR3k0013_WYG_422-25a"/>
全諒入軍中為將以勇果騎射聞元佐以宗姓厚遇之<lb/>
累署都知兵馬使<lb/>
嗣曹王臯為湖南都團練觀察使擢團練營將王鍔使<lb/>
招邵州武崗叛將王國良有功表為邵州刺史及臯改<lb/>
江南西道節度至州乃大集將吏令曰嘗有功而未申<lb/>
者可别為行有䇿謀及器能可以佐軍者亦别為<lb/>
行於是裨將伊愼李伯潛劉旻皆自占臯察愼等詞氣<lb/>
甚壯又知其前功乃悉補大將又擢王鍔委之中軍以<lb/>
<pb n="KR3k0013_WYG_422-25b"/>
馬彛許孟容為之賓介繕甲兵具戰艦得軍三萬餘李<lb/>
希烈南侵臯請鍔屬以勁兵三千鎭尋陽臯自以全軍<lb/>
歸九江既襲得蘄州盡以衆渡乃表鍔為江州刺史充<lb/>
都虞侯先是伊愼將江西兵從李希烈平襄州及希烈<lb/>
反懼臯任之乃陰遣遺之鏁甲又詐為愼書徃復置於<lb/>
境徳宗聞即遣中使斬慎臯表請捨慎令自効㑹與賊夾<lb/>
江為軍中使又至臯乃勉之令以功自贖賜之以所乗<lb/>
馬及器甲令將前鋒而率軍繼之責其有功果大破之<lb/>
<pb n="KR3k0013_WYG_422-26a"/>
斬首數百愼方得免罪及臯為荆南節度使表鍔為江<lb/>
陵少尹兼御史中丞欲列於賓倅馬尋裴泰鄙鍔請去<lb/>
乃復以為都虞候<lb/>
馬燧為河東節度署奏李自良為代州刺史兼御史大<lb/>
夫仍為軍候自良勤恪有義燧深委信之魏博田恱叛<lb/>
燧與李抱眞同討自良嘗為河東軍大將摧鋒䧟陣遂<lb/>
破田恱及討李懐光於河中自良專為都將前後戰功<lb/>
居多燧之立功名繇自良叶輔之力也<lb/>
<pb n="KR3k0013_WYG_422-26b"/>
李晟建中末為副元帥討朱泚時諫議大夫鄭雲逵自<lb/>
奉天來奔京兆司録李敬仲持府印攝節度判官又以<lb/>
懐光舊將唐朝臣保潼闗請以河中五州節度授朝臣<lb/>
戴休顔唱義以奉天從順請以鄜坊四州節度授休顔<lb/>
徳宗皆從之<lb/>
韓全義貞元末為神䇿行營節度長武城使時兵馬使<lb/>
高崇文隨全義鎭長武理軍有聲全義入覲委崇文掌<lb/>
行營節度留務長武城使積粟練兵軍聲大震<lb/>
<pb n="KR3k0013_WYG_422-27a"/>
嚴礪元和初為山南西道節度時西川劉闢阻兵礪儲備<lb/>
有素㧞嚴秦為都將畧獻俘馘繇是加檢校左僕射<lb/>
栁公綽元和中為鄂岳都團練觀察使吳元濟據蔡州<lb/>
叛王師討伐詔公綽以鄂岳兵五千𨽻安州刺史李聽<lb/>
率赴行營公綽曰朝廷以吾儒生不知兵耶即日上奏<lb/>
願自征行許之公綽自鄂濟湘江直抵安州李聽以廉<lb/>
使之禮事之公綽謂之曰公所以屬鞬負弩者豈非為<lb/>
兵事耶若去戎容被公服兩郡守耳何所統攝乎以公<lb/>
<pb n="KR3k0013_WYG_422-27b"/>
名家曉兵若吾不足以指揮則當赴闕不然吾且署職<lb/>
名以兵法從事矣聽曰惟公所命即署聽為鄂岳都知<lb/>
兵馬使中軍先鋒行營馬歩軍都虞候三牒授之乃選<lb/>
卒六千屬聽戒其部校曰行營之事一決都將聽感恩<lb/>
畏威如出麾下<lb/>
裴度以丞相東征淮蔡奏高崇文子嘉王傅承簡以本<lb/>
官兼御史中丞為其軍都押衙淮西平詔以郾城上蔡<lb/>
遂平三縣為殷州治郾城用承簡為刺史<lb/>
<pb n="KR3k0013_WYG_422-28a"/>
李愬為唐鄧節度討淮西擒吳元濟將李祐祐有膽畧<lb/>
愬釋其死厚遇之而衆情歸怨愬因送祐京師且上表<lb/>
救之而朝廷遣祐還愬大喜即以三千精兵屬之祐所<lb/>
言無有疑者故破蔡之日宻謀多出於祐淄青李師道<lb/>
再叛乃移愬為武寧軍節度使愬至徐方理兵有方畧<lb/>
時蔡將董重質貶秦州司户愬上表請恕重質於軍前<lb/>
驅候即詔徴還送武寧軍愬乃署牙將<lb/>
烏重𦙍為河陽三城節度使討吳元濟於淮西請寧州<lb/>
<pb n="KR3k0013_WYG_422-28b"/>
刺史曹華為懐汝節度行營副使華前後數十戰大破<lb/>
賊於青陵城賊平授棣州刺史封陳留郡王<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百二十二<lb/>
</p>
<p>
</p>
  </div>
</body>
</text>
</TEI>
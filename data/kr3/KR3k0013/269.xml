<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百六十九</head>
    <p>
<pb n="KR3k0013_WYG_269-1a"/>
欽定四庫全書<lb/>
　册府元龜卷二百六十九　宋　王欽若等　撰<lb/>
　　宗室部<lb/>
　　　　委任　　將兵<lb/>
　　　委任<lb/>
春秋傳曰内姓選於親<hi>又曰親不在外</hi>蓋明徳之選異姓為後<lb/>
故有出領方伯式遏外侮入踐樞宰允釐庶政或總戎<lb/>
昭以扈蹕或司留務而居守内外之寄於茲為重自非<lb/>
<pb n="KR3k0013_WYG_269-1b"/>
藴忠力以純茂聳才望而籍甚誠心篤固上所倚信風<lb/>
幹明允人用僉屬亦何以處股肱之任而裁決萬㡬守<lb/>
宗稷之重而厭伏衆志者哉<lb/>
漢楚元王交髙祖同父少弟髙祖至霸上封交為文信<lb/>
君從入蜀漢還定三秦誅項籍即帝位交與盧綰常侍<lb/>
上出入卧内傳言語諸内事隠謀<lb/>
後漢東平王蒼為驃騎將軍明帝每巡狩蒼常留鎮侍<lb/>
衛皇太后<lb/>
<pb n="KR3k0013_WYG_269-2a"/>
呉侍中峻堅弟静之曾孫也大帝臨薨受遺輔政領武<lb/>
衛將軍典宿衛封都鄉侯<lb/>
晉秦王柬武帝子帝用王佐之謀遣東都督闗中楚王<lb/>
瑋淮南王允並鎮守要害以彊帝室<lb/>
河間王顒代梁王肜為平西將軍鎮闗中石函之制非親<lb/>
不得都督闗中顒於諸王為疎特以賢舉<lb/>
嗣譙王恬宗室勲望有才用孝武帝時深仗之以為都<lb/>
督兖青冀幽并揚州之晉陵徐州之南北郡軍事領鎮<lb/>
<pb n="KR3k0013_WYG_269-2b"/>
北將軍青兖等州刺史假節<lb/>
宋臨川王義慶出為使持節都督荆雍益寧州居上流<lb/>
之重地廣兵强資實兵甲居朝廷之半故武帝使諸子<lb/>
居之義慶以宗室令美故特有此授<lb/>
江夏王義恭孝武立加太尉録尚書六條事及立太子<lb/>
東宫文案使先經義恭<lb/>
當陽侯秉後廢帝時為散騎常侍丹陽尹與蕭道成袁<lb/>
粲褚淵分日入直決機事<lb/>
<pb n="KR3k0013_WYG_269-3a"/>
南齊新呉侯景先髙帝從子也為桂陽國右常侍髙帝<lb/>
鎭淮隂景先以本官領軍主自隨防衛城内委以心腹<lb/>
南豐伯赤斧髙帝從祖弟也子穎胄為中書郎髙帝以<lb/>
穎胄勲戚子弟除左軍將軍知殿内文武事得入便殿<lb/>
豫章王嶷居高帝喪不參朝務而言事密謀多見信納<lb/>
服闋加侍中<lb/>
晉安王子懋武帝永明十一年為征北將軍雍州刺史<lb/>
給皷吹一部豫章王以喪服未畢帝以邊州須威望許<lb/>
<pb n="KR3k0013_WYG_269-3b"/>
得奏之<lb/>
始平王遙光鬱林王隆昌元年除驍騎將軍南東海太<lb/>
守行南徐州事仍除南彭城太守將軍如故又除輔國<lb/>
將軍呉興太守明帝廢鬱林又除冠軍將軍南蠻校尉<lb/>
西中郎長史南郡太守一嵗之内頻五除並不拜是時<lb/>
帝欲即位誅賞諸事唯遙光共謀議明帝子弟弱小晉<lb/>
安王寶義有廢疾故以遙光為揚州居中遙欣居陜西<lb/>
在外權勢并在其門遙欣好勇聚蓄武士以為形援<lb/>
<pb n="KR3k0013_WYG_269-4a"/>
梁呉平侯景為人雅有風力長於辭令其在朝廷為衆<lb/>
所瞻仰於髙祖屬雖為從弟而禮寄甚隆軍國大事皆<lb/>
與議決<lb/>
後魏遼西公意烈坐事賜死子拔干博知古今父雖有罪<lb/>
道武以枝連宗親委之心腹有計略屢効忠勤<lb/>
文安公泥子屈與南平公長孫嵩白馬侯崔宻等并決<lb/>
獄訟<lb/>
安定王彌明元泰常中南巡為奚斤南討聲援詔彌與<lb/>
<pb n="KR3k0013_WYG_269-4b"/>
北新公安同居守樂安王範之長子良梁太武之兄子也太<lb/>
武未有子嘗曰兄弟之子猶子也親撫養之長而壯勇<lb/>
多知常參軍國大計<lb/>
東陽公元丕為太尉求致仕詔不許及文成南伐元丕與廣<lb/>
陵王羽留守京師并加使持節詔元丕羽曰留守非賢莫<lb/>
可太尉年尊徳重位總阿衡羽朕之懿弟温柔明斷故<lb/>
使二人留守京邑授茲二節賞罰在手其祗允成憲以<lb/>
稱朕心丕對曰謹以死奉詔羽對曰太尉宜專節度臣<lb/>
<pb n="KR3k0013_WYG_269-5a"/>
但可副貳而已帝曰老者之知少者之決汝何得辭也<lb/>
孝文為太傅録尚書事時車駕北巡就家拜授元丕留守<lb/>
詔曰中原始構須朕營視在代之事一委太傅<lb/>
城陽王鸞為涼州刺史朝京師會文帝南討領鎮將軍<lb/>
定都雒陽孝文幸鄴詔鸞留守<lb/>
趙郡王幹領吏部尚書太妃韓氏薨孝文詔曰季代多<lb/>
務情縁理奪幹既居要任銓衡是荷豈容遂其私志致<lb/>
曠所司可遣黄門郎敦喻令勉從王事朕尋當與之相<lb/>
<pb n="KR3k0013_WYG_269-5b"/>
見拜使持節督南豫郢東荆三州諸軍事征南大將軍<lb/>
開府豫州刺史及為司州牧孝文南討詔幹都督中外<lb/>
諸軍事給皷吹一部甲士三百人出入殿門<lb/>
廣陵王羽為太子太保録尚書事孝文將南討遣羽持<lb/>
節安撫六鎮發其突騎夷夏寧悅還領廷尉卿車駕既<lb/>
發羽與太尉元丕留守加使持節及還都議定詔羽兼太<lb/>
尉告於宗室遷京之後北蕃人民多有未悟羽鎮撫代<lb/>
京内外肅然帝嘉之<lb/>
<pb n="KR3k0013_WYG_269-6a"/>
高陽王雍為中護軍行鎮北大將軍孝文南伐以雍行<lb/>
鎮軍大將軍總攝留守事<lb/>
任城王澄為吏部尚書時恒州刺史穆泰在州謀反推<lb/>
朔州刺史陽平王頥為主頥表其狀孝文召澄入見凝<lb/>
閒堂曰適得陽平表曰穆泰謀為不軌招誘宗室脫或<lb/>
必然遷京甫爾北人戀舊南北紛擾朕雒陽不立也此<lb/>
事非任城不辦可為我力疾向北如其弱也直往擒翦<lb/>
若其勢强可承制發并肆兵以殄之此雖知王患既是<lb/>
<pb n="KR3k0013_WYG_269-6b"/>
國家大事不容辭也澄曰泰等愚惑正戀本為此非有<lb/>
逺圖臣誠怯弱不憚是輩雖復患惙豈敢有辭謹當罄<lb/>
盡心力繼之以死願陛下勿憂帝笑曰得任城此行朕<lb/>
復何憂也遂授節銅虎竹使符御仗左右仍行常州事<lb/>
後遷右僕射南齊遣其太尉陳顯達入冦漢陽是時孝<lb/>
文不豫引澄入見清徽堂詔曰顯達侵亂漢陽不安朕<lb/>
不親行莫攘此賊朕疾患淹年氣力惙敝如有非常委<lb/>
任城大事是役必須從朕澄涕泣對曰臣謹竭股肱之<lb/>
<pb n="KR3k0013_WYG_269-7a"/>
力畢命上報遂從駕南伐<lb/>
澄子嵩孝明時為平南將軍表請伐梁詔曰所陳嘉謀<lb/>
深是良計如當機形可進任將軍裁之既而梁武尋克<lb/>
建業乃止<lb/>
陽平王新成長子頥累遷懐朔鎮大將軍都督三道諸<lb/>
軍事北討詔徵赴京問戰伐之事對曰當仰仗廟筭使<lb/>
呼韓同渭橋之禮帝歎曰壯哉王言朕所望也<lb/>
北海王詳從孝文南伐為散騎常侍帝自雒北巡詳常<lb/>
<pb n="KR3k0013_WYG_269-7b"/>
與侍中彭城王勰並在輿輦陪侍左右又以詳行中領<lb/>
軍留守給皷吹一部甲仗三百人兼督營搆之務及宣<lb/>
武覽政遷侍中大將軍録尚書事帝講武於鄴詳與右<lb/>
僕射高肇領軍於涇留守京師帝禮敬尚隆慿寄無替<lb/>
軍國大事總而裁決每所敷奏事皆協允<lb/>
彭城王勰為司徒太子太傅侍中南齊將陳顯達内冦<lb/>
孝文親討之詔勰使持節都督中外諸軍事總攝六師<lb/>
帝不豫勰辭曰臣侍疾無暇六軍須有所託事不兩興<lb/>
<pb n="KR3k0013_WYG_269-8a"/>
情力又竭更請一王總當軍要帝曰戎務侍疾皆慿於<lb/>
汝牽疴如此吾深慮不濟安六軍保社稷者舎汝而誰<lb/>
何容力更請人以違心寄宗社所賴唯在於汝諸葛孔<lb/>
明異姓受託而况汝乎行次淯陽帝謂勰曰吾患轉惡<lb/>
汝其努力及至馬圏帝疾甚謂勰曰修短命也死生大<lb/>
分今吾氣力危惙當成不濟矣雖敗顯達國家安危在<lb/>
此一舉社稷所仗唯在汝身霍子孟以異姓受付况汝<lb/>
賢親可不勉也乃手詔宣武曰吾百年之後其聴勰辭<lb/>
<pb n="KR3k0013_WYG_269-8b"/>
蟬捨冕遂其沖挹之性也及宣武即位因以勰為宰輔<lb/>
勰頻口陳遺㫖請遂素懐宣武對勰悲慟每不許之勰<lb/>
頻煩表聞辭義懇切帝難違遺勅遂其雅情猶逼以外<lb/>
任乃以勰為使持節侍中都督冀定幽瀛營安平七州<lb/>
諸軍事驃騎大將軍開府定州刺史勰仍陳讓又面申<lb/>
前意宣武固執不許乃述職又齊將陳伯之屯肥口<lb/>
勰往討之分命諸將頻戰伯之宵遁勰還京師帝臨東<lb/>
堂引見詔勰曰比鳯鳥未至蒼黎未化故仰屈尊謨綏<lb/>
<pb n="KR3k0013_WYG_269-9a"/>
懐邊附而冦豎昏迷敢鬭淮楚叔父英略髙明應機殄<lb/>
定凱旋今辰伏慰悲佇勰謝曰臣忝充戎帥撫安新故<lb/>
而不能宣武導恩威懐遐邇致小豎伯之驅率蟻徒䖍<lb/>
劉邉堡非唯仰慙天顔實亦俯愧朝列春秋責帥臣實<lb/>
當之賴陛下慈深捨過故使愚臣獲免罪責勰頻表辭<lb/>
大司馬領司徒及所增邑乞還中山有詔不許乃除録<lb/>
尚書侍中司徒如故固辭不免勰雅好恬素不以勢利<lb/>
嬰心孝文重其事幹縶維不許雖有遺詔復為宣武留<lb/>
<pb n="KR3k0013_WYG_269-9b"/>
連每乖情願常悽然歎息以詔㫖慇懃僶俛應命後又<lb/>
録尚書侍中司徒太師勰遂固辭詔曰蓋二儀分象君<lb/>
臣之位形焉上下既位唱和之義生焉自古統天位之<lb/>
主曷嘗不賴明師仗賢輔而後燮和隂陽彞倫民物者<lb/>
哉往而不返者先民誠有之斯所謂獨善其身而亂大<lb/>
倫山林之士耳賢人君子則不然也屈己以安民難身<lb/>
以濟物所謂以先知覺後知同塵而與天下俱潔者也<lb/>
朕猥以沖年纂臨寳厯實賴叔父拯濟之功誠宜永兼<lb/>
<pb n="KR3k0013_WYG_269-10a"/>
將相以綱維内外但逼奪先㫖憚違沖挹俛志割心以<lb/>
遂高素自此水旱乖和隂陽失序是以屈王論道庶燮<lb/>
茲玉燭且師宰從容無廢清尚故周旦復辟而居之尚<lb/>
父期頤以終位王義兼國家理絶獨髙可遣侍中敦諭<lb/>
宣武又修家人書於勰曰諱言奉還告承猶執沖遜諱<lb/>
實庸闇政術多粃輔弼之寄仰屬親尊叔父徳望兼重<lb/>
師訓所歸豈得近遺家國逺崇清尚也便願紆降特副<lb/>
傾注之心勰不得已而應命<lb/>
<pb n="KR3k0013_WYG_269-10b"/>
常山王素孫暉宣武時為侍中領右衛將軍雖無補益<lb/>
深被親寵凡在禁中要密之事暉别奉㫖藏之於匱唯<lb/>
暉入乃開其餘侍中黄門莫有知者<lb/>
北齊趙郡王琛初任東魏為定州刺史及斛斯椿等釁<lb/>
結髙祖將謀内討以晉陽根本召琛留掌後事以為并<lb/>
肆汾大行臺僕射領六州九酋長大都督其相府政事<lb/>
琛悉決之<lb/>
琛子叡小名須拔從文宣還晉陽時濟南以太子監國<lb/>
<pb n="KR3k0013_WYG_269-11a"/>
因立大都督府與尚書省分理衆事仍開府置佐顯<lb/>
祖特崇其選乃除叡侍中攝大都督後因侍宴文宣<lb/>
從容顧謂常山王演等曰近來亦有如此長史不吾用<lb/>
此長史何如常山王對曰陛下垂心庶政優賢禮物須<lb/>
拔進居蟬珥之榮退當委要之職自昔以來實未聞如<lb/>
此銓授帝曰吾於此亦自謂得宜及世祖時為司空攝<lb/>
尚書事突厥嘗侵軼至并州帝親御戎六軍進止皆令<lb/>
取叡節度<lb/>
<pb n="KR3k0013_WYG_269-11b"/>
清河王岳初仕東魏為晉州刺史西南道大都督得綏<lb/>
邉之稱時岳遇患高祖令還并治療疾瘳復令赴職及<lb/>
後爾朱兆猶據并州高祖將討之令岳留鎭京師遷驃<lb/>
騎大將軍儀同三司<lb/>
岳子勱文宣之從弟也初除青州刺史拜日文宣戒之<lb/>
曰叔父前牧青州甚有遺惠故遣汝慰彼黎庶宜好用<lb/>
心無墜聲績勱流涕對曰臣以蒙幼濫叨拔擢雖竭庸<lb/>
愚懼忝先政帝曰汝既能有此言吾不慮也<lb/>
<pb n="KR3k0013_WYG_269-12a"/>
後周廣川公測太祖族子太祖為魏丞相以測為右長<lb/>
史委以軍國又令測詳定宗室昭穆逺近附於屬籍歴<lb/>
位侍中開府儀同三司<lb/>
廣陵郡公孝伯字胡玉測弟深之子其生與武帝同日<lb/>
太祖甚愛之養於第内及長又與武帝同學武帝嘗謂<lb/>
曰公與我猶漢髙與盧綰也賜以十三環金帶自是常<lb/>
侍左右出入卧内朝務皆得預焉孝伯亦竭心盡力無<lb/>
所囘避至於時政得失外間細事皆以奏聞帝信委之<lb/>
<pb n="KR3k0013_WYG_269-12b"/>
當時莫比及將誅晉公護宻與衛王直圖之唯孝伯及<lb/>
王軌宇文神舉等頗得參預大軍東討拜内史下大夫<lb/>
令掌留臺事軍還帝曰居守之重無忝戰功於是加授<lb/>
大將軍每車駕巡幸嘗執其手令居守<lb/>
齊殤王憲太祖第五子晉公護執政時雅相親愛及護<lb/>
誅髙祖召憲入免冠拜謝帝謂之曰天下者太祖之天<lb/>
下也吾嗣守洪基常恐失墜冡宰無君凌上將圖不軌<lb/>
吾所以誅之以安社稷汝親則同氣休戚共之事不相<lb/>
<pb n="KR3k0013_WYG_269-13a"/>
涉何煩相謝乃詔憲往護第收兵符及諸簿籍等尋以<lb/>
憲為大冢宰<lb/>
隋河間王𢎞髙祖初為後周丞相常置左右委以心腹<lb/>
觀徳王雄高祖受禪封廣平王參預朝政貴寵冠絶一<lb/>
時與髙熲虞慶則蘇威稱為四貴<lb/>
漢王諒為并州總管高祖幸温湯而送之自山以東至<lb/>
滄海南抵黄河五十二州盡𨽻焉特許以便宜不拘律<lb/>
令<lb/>
<pb n="KR3k0013_WYG_269-13b"/>
越王侗仁謹元徳太子少子煬帝諸孫也帝每巡幸侗<lb/>
常留守東都<lb/>
唐髙祖義師初起授第四子巢王元吉太原郡守封姑<lb/>
臧郡公尋進封齊國公授十五郡諸軍事鎮北大將軍<lb/>
留鎮太原許以便宜行事<lb/>
徳宗貞元二年八月以睦王府長史嗣虢王則之為左<lb/>
金吾大將軍初帝以沈房超為金吾謂宰臣曰朕不欲<lb/>
獨厚外戚亦選宗室子有才行者奬拔之乃特用則之<lb/>
<pb n="KR3k0013_WYG_269-14a"/>
焉<lb/>
梁太祖幸西京制加建昌宫使金紫光禄大夫檢校司<lb/>
徒守開封尹博士友文為特進檢校太保守開封尹依<lb/>
前建昌宫使充東都留守<lb/>
　　　將兵<lb/>
詩曰大宗維翰蓋言宗室之藩屏王國也自成周之並<lb/>
建子弟犬牙相錯維持夾輔載祀彌乆秦漢而下或委<lb/>
以戎重或命之征伐或贊興王之業功參於締搆或遏<lb/>
<pb n="KR3k0013_WYG_269-14b"/>
四夷之侮威宣於徼塞所以肅清邦慝震焯王靈磐維<lb/>
之業亦云茂矣至有四郊多壘金革未息爰命親賢兼<lb/>
領督帥慎擇副貳大署僚佐資其風望以一羣志茲亦<lb/>
周室懐柔之道漢家尊王之㫖也<lb/>
秦長安君成蟜始皇弟也始皇八年以成蟜將軍擊趙<lb/>
太子扶蘇始皇長子也始皇二十五年使扶蘇北監䝉<lb/>
恬軍於上郡<lb/>
漢荆王賈髙帝五年舉九江迎英布兵皆會陔下誅項<lb/>
<pb n="KR3k0013_WYG_269-15a"/>
籍帝因使賈將九江兵與太尉盧綰西南擊臨江王共<lb/>
尉<hi>共敖之子</hi>
燕王澤髙祖十一年以將軍擊陳豨將王黄封為營陵侯<lb/>
江都易王非初為汝南王吳楚反時非年十五有材氣<lb/>
上書自請擊吳景帝賜非將軍印擊呉呉已破徙王江<lb/>
都治故呉國<hi>治謂都之劉濞所居也</hi>
後漢順陽懐侯嘉光武族兄初隨更始征伐為偏將軍<lb/>
及攻破宛封興德侯遷大將軍擊延岑於冠軍降之更<lb/>
<pb n="KR3k0013_WYG_269-15b"/>
始既都長安以嘉為漢中王扶威大將軍擊持節就國<lb/>
都於南鄭衆數十萬<lb/>
下博侯張齊王石之子永平十六年與奉車都尉竇固<lb/>
等並出擊匃奴<lb/>
魏任城王彰太祖子漢末代郡烏桓反彰行驍騎將軍<lb/>
討之悉平<lb/>
陳侯仁太祖從弟從太祖征伐有功累遷征南將軍文<lb/>
帝時屯宛權遣將陳邵據襄陽詔仁討之仁與徐晃攻<lb/>
<pb n="KR3k0013_WYG_269-16a"/>
破邵遂入襄陽使將軍髙遷等徙漢南附化民於漢北<lb/>
帝遣使即拜仁大將軍又詔仁移屯臨潁遷大司馬復<lb/>
督諸軍據烏江還屯合肥<lb/>
長平侯休太祖族子常從征伐文帝即位夏侯惇薨以<lb/>
休為鎮南將軍假節都督諸軍事車駕臨送帝乃下輿<lb/>
執手而别<lb/>
邵陵侯真太祖族子文帝黄初三年以真為上軍大將<lb/>
軍都督中外諸軍事假節鉞與夏侯尚等征孫權擊牛<lb/>
<pb n="KR3k0013_WYG_269-16b"/>
渚屯破之<lb/>
呉奮威將軍瑜堅季弟靜之子以恭義校尉始領兵衆<lb/>
是時賓客諸將多江西人瑜虚心綏撫得其歡心建安<lb/>
九年領丹陽太守為衆所附至萬餘人加綏逺將軍十<lb/>
一年與周瑜共討麻保二屯破之後從大帝拒曹公於<lb/>
濡須帝欲交戰瑜説帝持重帝不從軍果無功遷奮威<lb/>
將軍領郡如故自溧陽徙屯牛渚<lb/>
瑜弟征虜將軍皎始拜護軍校尉領衆二千餘人是時<lb/>
<pb n="KR3k0013_WYG_269-17a"/>
曹公數出濡須皎每赴拒號為精鋭遷都䕶征虜將軍<lb/>
代程普督夏口黄蓋及兄瑜卒又并其軍後吕䝉當襲<lb/>
南郡帝欲令皎與䝉為左右部大都督䝉説帝曰若至<lb/>
尊以征虜能宜用之吕蒙能宜用䝉昔周瑜程普為左<lb/>
右部督共攻江陵雖事決於瑜普自恃乆將且俱是都<lb/>
督遂共不睦幾敗國事此目前之戒也帝寤謝䝉曰以<lb/>
卿為大督命皎為後繼擒闗羽定荆州皎有力焉<lb/>
皎弟沙羨侯奐皎既卒奐代統其衆以揚武中郎將領<lb/>
<pb n="KR3k0013_WYG_269-17b"/>
江夏太守黄武五年大帝攻石陽奐以地主使所部將軍<lb/>
鮮于丹帥五千人先斷淮道自帥呉碩張梁五千人為軍<lb/>
前鋒降髙城得二將大軍引還拜揚威將軍封沙羨侯卒<lb/>
子承嗣以昭武中郎將代統兵領郡卒無子以庶弟壹奉<lb/>
奐後襲業為將孫峻之誅諸葛恪也壹與全熈施績攻恪<lb/>
弟公安督融融自殺壹從鎮南遷鎮軍假節督夏口<lb/>
平南將軍輔堅兄之子也以揚武校尉佐䇿平三郡策<lb/>
討丹陽七縣使輔西屯歴陽以拒袁術并招誘餘民鳩<lb/>
<pb n="KR3k0013_WYG_269-18a"/>
合遺散又從策討陵陽生得祖郎等䇿西襲廬江太守<lb/>
劉勲輔隨從身先士卒有功後遷平南將軍<lb/>
建徳侯韶字公禮堅族孫也為將軍屯京城後封建徳<lb/>
侯權稱尊號為鎮北將軍韶為邊將數十年善養士卒<lb/>
得其死力<lb/>
丹徒侯桓年二十五拜安東中郎將與陸遜共拒劉備<lb/>
備軍衆甚盛彌山盈谷桓投刀奮命與遜戮力備遂敗<lb/>
走桓斬上兠道截其徑要備踰山越險僅乃得免忿恚<lb/>
<pb n="KR3k0013_WYG_269-18b"/>
歎曰吾昔初至京城桓尚小兒而今迫孤乃至此也桓<lb/>
以功拜建武將軍封丹徒侯奉邑自置長吏<lb/>
建昌侯慮字子智黄武七年封建昌侯後二年丞相雍<lb/>
等奏慮性聰體達所尚日新比方近漢宜進爵稱王帝<lb/>
未許乆之尚書僕射存上疏曰帝王之興莫不褒崇至<lb/>
親以光羣后故魯衛於周寵冠諸侯髙帝五王封列於<lb/>
漢所以藩屏本朝為國鎮衛建昌侯慮稟性聰敏才兼<lb/>
文武於古典制宜正名號陛下謙光未肯如舊羣寮大<lb/>
<pb n="KR3k0013_WYG_269-19a"/>
小咸用於邑方今姦宄恣睢金皷未弭腹心爪牙惟親<lb/>
與賢輒與丞相雍等議咸以慮宜為鎮軍大將軍授任<lb/>
偏方以光大業乃許之於是假節開府治并州<lb/>
晉陽義成王望字子初泰始中吳將施績冦江夏邉境<lb/>
騷動以望統中軍步騎二萬出屯龍陂為二方重鎮節<lb/>
度加大都督諸軍事會荆州刺史胡烈拒績破之望乃<lb/>
班師俄而呉將丁奉冦芍陂望又率諸軍以赴之未至<lb/>
而奉退拜大司馬孫皓率衆向壽春詔望統中軍二萬<lb/>
<pb n="KR3k0013_WYG_269-19b"/>
騎三千據淮北皓退軍罷<lb/>
汝南王亮宣帝子為侍中撫軍大將軍領後軍將軍統<lb/>
冠軍步兵射聲長水等營<lb/>
亮孫衛將軍祐初從惠帝還雒以征南兵八百人給之<lb/>
特置四部牙門永興初率衆依東海王越討劉喬有功<lb/>
拜揚武將軍<lb/>
楚王瑋武帝第五子為衛將軍領北軍中候<lb/>
譙王恬四子尚之為前將軍允之為吳國内史恢之驃<lb/>
<pb n="KR3k0013_WYG_269-20a"/>
騎司馬丹陽尹休之襄城太守各擁兵馬勢傾朝廷<lb/>
南齊豫章王嶷太祖第二子宋末為侍中總管内直衛<lb/>
沈攸之之難太祖入朝堂嶷出鎮東府加冠軍將軍袁<lb/>
粲舉兵之夕丹陽丞王遜告變先至東府嶷遣帳内軍<lb/>
主戴元孫二千人隨薛道淵等俱至石頭焚門之功元<lb/>
孫預焉<lb/>
梁安成康王秀太祖子也髙祖義師至新林諸王侯悉<lb/>
自㧞赴軍高祖以秀為輔國將軍是時東昏弟晉熈<lb/>
<pb n="KR3k0013_WYG_269-20b"/>
王寳嵩為冠軍將軍南徐州刺史鎮京口長史范岫行<lb/>
府州事遣使降且請兵高祖以秀為冠軍長史南東海太<lb/>
守鎮京口城建康平仍為使持節都督南徐兖州諸軍<lb/>
事南徐州刺史<lb/>
臨川王宏髙祖弟天監四年詔宏都督諸軍侵魏宏以<lb/>
帝之介弟所領皆器械精新軍容甚盛北人以為百數<lb/>
十年所未之有軍次雒口前軍克梁城<lb/>
呉平侯景高祖從父弟為南兖州刺史天監四年王師<lb/>
<pb n="KR3k0013_WYG_269-21a"/>
北伐景帥衆出淮陽進屠宿豫景丁母憂詔起攝職<lb/>
南康簡王績高祖子普通四年自南兖州刺史徵為侍<lb/>
中雲麾將軍領石頭戍軍事<lb/>
豫章王綜普通六年三月為鎮北將軍南兖州刺史權<lb/>
頓彭城總督衆軍并攝徐州府事<lb/>
鄱陽忠烈王恢齊明帝時為前軍主簿在京師高祖義<lb/>
兵至恢於新林奉迎以為輔國將軍三呉多亂髙祖命<lb/>
出頓破崗建康平還為冠軍將軍右衛將軍<lb/>
<pb n="KR3k0013_WYG_269-21b"/>
恢子範太清元年六月以前雍州刺史為征北將軍總<lb/>
督漢北征討諸軍事<lb/>
邵陵王綸髙祖子太清二年八月為安前將軍開府儀<lb/>
同三司都督衆軍以討侯景<lb/>
臨賀王正徳太清二年八月為北平將軍都督京師諸<lb/>
軍屯丹陽郡以備侯景<lb/>
陳遂興縣侯詳字文幾少出家為桑門善書記談論清<lb/>
雅高祖討侯景召詳令反初服配以兵馬從定京邑<lb/>
<pb n="KR3k0013_WYG_269-22a"/>
南康郡王曇朗梁末為著作佐郎高祖北濟江圍廣陵<lb/>
宿豫人東方光據鄉建義乃遣曇朗與杜僧明自淮入<lb/>
泗應赴之齊援大至曇朗與僧明築壘抗禦尋奉命班<lb/>
師以宿豫義軍三萬濟江高祖誅王僧辯留曇朗鎮京<lb/>
口知留府事<lb/>
宜黄縣侯慧紀字元方高祖從孫從平侯景杜龕除貞<lb/>
威將軍通直散騎常侍宣帝大建十年呉明徹北討敗<lb/>
績以紀為持節智武將軍縁江都督兖州刺史<lb/>
<pb n="KR3k0013_WYG_269-22b"/>
臨海侯方慶南康愍王子也宣帝大建二年以廣州刺<lb/>
史馬靖乆居嶺表大得人心士馬强盛朝廷疑之至是<lb/>
以方慶為仁威將軍廣州刺史以兵襲靖靖誅進號宣<lb/>
毅將軍<lb/>
後魏秦明王翰昭成帝子有豪氣年十五便請征伐昭<lb/>
成壯之使領騎二千及長統兵號令嚴明多有尅㨗<lb/>
任城王澄孝文時為征北大將軍蠕蠕犯塞加澄使持<lb/>
節督北討諸軍事以討之蠕蠕遁走恒州刺史穆泰在<lb/>
<pb n="KR3k0013_WYG_269-23a"/>
州謀反推朔州刺史陽平王頥為主頥表其狀孝文召<lb/>
澄入見凝閒堂曰適得陽平表曰穆泰謀為不軌招誘<lb/>
宗室脱或必然遷京甫爾北人戀舊南北紛擾朕雒陽<lb/>
不立也此事非任城不辦可為我力疾向北如其弱也<lb/>
直往擒翦若其勢强可乗制發并肆兵以殄之雖知王<lb/>
患既是國家大事不容辭也澄曰泰等愚惑正因戀本<lb/>
為此非有逺圖臣誠怯弱不憚是輩雖復患惙豈敢有<lb/>
辭謹當罄盡心力繼之以死願陛下勿憂孝文笑曰得<lb/>
<pb n="KR3k0013_WYG_269-23b"/>
任城此行朕復何憂也遂授節銅虎竹使符御仗左右<lb/>
仍行恒州事及宣武時澄為揚州刺史表請南伐詔發<lb/>
冀定瀛相并濟六州二萬人馬一千五百匹令仲秋之<lb/>
中畢會淮南并壽陽先兵三萬委澄經略先是朝議有<lb/>
南伐之意以蕭寶夤為東揚州刺史據東城陳伯之為<lb/>
江州刺史戍陽石以澄總督二鎮授之節度至是勒兵<lb/>
進討以東闗水衝大峴險要若東闗縱水陽石則合肥有倒<lb/>
懸之急不圖大峴則歴陽有乗險之援淮陵陸道九山<lb/>
<pb n="KR3k0013_WYG_269-24a"/>
水路並宜經略<lb/>
北海王顥為車騎大將軍儀同三司時葛榮南進稍逼<lb/>
鄴城太武初以顥為侍中驃騎大將軍開府儀同三司<lb/>
相州刺史以禦榮<lb/>
江陽王繼為平北將軍鎮攝舊都高車酋帥樹者擁部<lb/>
民反叛詔繼都督北討諸軍事自淮朔已東悉稟繼節<lb/>
度<lb/>
趙郡王幹為豫州刺史孝文南伐以幹為使持節車騎<lb/>
<pb n="KR3k0013_WYG_269-24b"/>
大將軍都督闗右諸軍事給銅虎符十<lb/>
高陽王端為安東將軍青州刺史是時梁將冦逼徐揚<lb/>
除端撫軍將軍金紫光禄大夫使持節東南道大使處<lb/>
分軍機<lb/>
彭城王勰孝文時為侍中帝南伐以勰行撫軍將軍領<lb/>
宗子軍宿衛左右<lb/>
梁郡公元嘉泰和三年十一月進爵為假王督二將出<lb/>
淮隂隴西公元琛督三將出廣陵<lb/>
<pb n="KR3k0013_WYG_269-25a"/>
中山王英正始三年四月為征南將軍都督揚徐二道<lb/>
諸軍事指授邉將時郢州治中督榮祖潛引梁軍以<lb/>
義陽應之三闗之戍並據城降梁郢州刺史婁悦嬰城<lb/>
自守懸瓠城民白早生等殺豫州刺史司馬悦據城南<lb/>
叛梁將齊茍仁率衆守懸瓠悦子尚華陽公主主并為<lb/>
所刼詔英使持節都督南征諸軍事假征南將軍出自<lb/>
汝南宣武引英謂之曰婁悦統御失和銓衡闇於簡授<lb/>
故使郢民引冦闗戌外奔義陽孤窘有倒懸之切王國<lb/>
<pb n="KR3k0013_WYG_269-25b"/>
之召虎威名宿震故屈王親總元戎掃清氛穢昔衛霍<lb/>
以匈奴之故居無寧嵗今南疆不靖王不得以屢勞為<lb/>
辭也英對曰臣才非韓白識闇孫呉徒以宗室之長頻<lb/>
荷推轂之寄規略淺短失律喪師宜彰子反之戮以謝<lb/>
天下陛下慈深念屨愛等鍾牛使臣得同荀伯再生明<lb/>
世誓追孟氏復為後期關郢微冦何足平殄滅賊方略<lb/>
已在臣目中願陛下勿勞聖慮也宣武曰截彼東南再<lb/>
清隨楚所望於將軍鍾離一眚豈足以損大徳今王董<lb/>
<pb n="KR3k0013_WYG_269-26a"/>
彼三軍朕無憂矣<lb/>
北齊蘭陵武王長恭文襄子初為太尉與段韶討栢谷<lb/>
又攻定陽韶病長恭總其衆前後以戰功别封鉅鹿長<lb/>
樂樂平髙陽等郡公<lb/>
後周晉蕩公護高祖時為大冡宰東征於齊詔曰神若<lb/>
軒皇尚云三戰聖如姬武且曰一戎弧矢之威干戈之<lb/>
用帝王大器誰能去兵太祖丕承天命造我周室日月<lb/>
所照罔不率從高氏乗釁跋扈竊有并冀世濟其惡腥<lb/>
<pb n="KR3k0013_WYG_269-26b"/>
穢彰聞皇天震怒假手突厥驅略汾晉掃地無遺季孟<lb/>
勢窮伯圭日蹙坐待滅亡鑒之愚智故突厥班師仍屯<lb/>
彼境更集諸部傾國重來星流電擊數道俱進期在仲<lb/>
冬同會并鄴大冢宰晉公朕之懿昆任隆伊吕平一宇<lb/>
宙惟公是屬朕當親執斧鉞廟庭祗授有司宜勒衆軍<lb/>
量程赴集進止遲速委公處分於是徵二十四軍及左<lb/>
右廂散𨽻及秦隴巴蜀之兵諸蕃國兵二十萬人帝於<lb/>
廟庭授護斧鉞出軍至潼闗<lb/>
<pb n="KR3k0013_WYG_269-27a"/>
東平郡公神舉宣政元年為司武上大夫髙祖北伐令<lb/>
神舉與原國公姚願等率兵俱入至雲陽班師及幽州<lb/>
人盧昌期等據范陽反詔神舉討擒之<lb/>
隋衛昭王爽初高祖以為行軍元帥步騎七萬以備胡<lb/>
出平涼無虜而還<lb/>
高都縣侯尚希初仕後周為司憲中大夫髙祖總百揆<lb/>
尉遲迥屯兵武陟遣尚希督宗室兵三千人鎮潼闗<lb/>
唐永安王孝基髙祖從父弟武徳二年劉武周將宋金<lb/>
<pb n="KR3k0013_WYG_269-27b"/>
剛來冦汾澮夏縣人吕崇茂殺縣令舉兵自稱衛王請<lb/>
授於武周以孝基為行軍總管討之<lb/>
淮安王神通髙祖從父弟隋末義師起與司竹賊何潘<lb/>
仁合勢下鄠縣衆踰一萬自稱闗中道行軍總管從髙<lb/>
祖平京師武徳元年為山東道安撫大使擊字文化及<lb/>
於衛縣竇建徳既虜化及神通後為建徳所陷及建徳<lb/>
敗復授河北道行臺尚書左僕射從太宗平劉黑闥<lb/>
神通子膠東郡公道彥貞觀中為岷州都督李靖之擊<lb/>
<pb n="KR3k0013_WYG_269-28a"/>
吐谷渾也詔道彥為赤水道行軍總管以討之<lb/>
道彥季弟梁郡公孝逸光宅元年徐敬業據揚州作亂<lb/>
以孝逸為左玉鈐衛大將軍揚州行軍大總管督軍以<lb/>
討之<lb/>
河間王孝恭高祖從父兄子武徳三年為䕫州總管令<lb/>
大造舟楫教習水戰以圖蕭銑尋授荆湘道行軍總管<lb/>
統水陸十二總管六年輔公祏據江東發兵冦壽陽命<lb/>
孝恭為行軍元帥以擊之<lb/>
<pb n="KR3k0013_WYG_269-28b"/>
淮陽王道𤣥高祖從父兄子武徳初從太宗擊宋金剛<lb/>
王世充竇建徳以功拜雒州總管五年劉黑闥引突厥<lb/>
冦河北以道𤣥為山東道行軍總管以討之<lb/>
江夏王道宗道𤣥從父弟武徳初從太宗討劉武周王<lb/>
世充有功貞觀三年為大同道行軍總管與李靖破頡<lb/>
利可汗及吐谷渾冦邉以李靖為崑丘道行軍大總管<lb/>
道宗副之<lb/>
隱太子建成高祖子隋末義師起拜左領軍大都督引兵<lb/>
<pb n="KR3k0013_WYG_269-29a"/>
略定西河從平長安授撫軍大将軍東討元帥將兵十萬<lb/>
徇雒陽<hi>臣欽若等曰武徳元年以後事具儲宫將兵門</hi>
巢王元吉高祖子武徳四年為稷州刺史襄州道行臺<lb/>
尚書令太宗征竇建徳留元吉圍王世充於東都<lb/>
榮王琬𤣥宗子天寶十四載十一月安禄山叛册琬為<lb/>
元帥以河西節度高仙芝為副元帥統諸軍以東征内<lb/>
出錢帛於京師召募十萬衆號曰天武健兒旬日而集<lb/>
屯軍灞上旌旗營帳連亙二十里照耀於原野<lb/>
<pb n="KR3k0013_WYG_269-29b"/>
嗣虢王巨天寳中坐與史敬忠相識於南賔郡安置屬<lb/>
安禄山反陷東都𤣥宗擇將帥十五載二月張垍自襄<lb/>
陽還見禁中因奏巨宗室中善騎射有謀略𤣥宗追至<lb/>
京遂以為譙郡太守攝御史大夫河南節度使明日巨<lb/>
稱官銜奏謝𤣥宗驚曰何得令攝即日詔兼御史大夫<lb/>
巨奏曰方今艱難恐為賊所詐召臣不知何以取信𤣥<lb/>
宗劈木契分授之遂以巨兼領嶺南黔中南陽三節度使<lb/>
越王係肅宗子代宗乾元二年詔充天下兵馬元帥應<lb/>
<pb n="KR3k0013_WYG_269-30a"/>
援軍署置所司准式<lb/>
舒王謨代宗子徳宗建中四年九月為揚州大都督持<lb/>
節荆襄江西沔鄂等道節度兼諸軍行營兵馬都元帥<lb/>
賜名誼改封晉王時李希烈悉衆攻襄城徳宗將遣江<lb/>
西鄂岳之帥進攻蔡州慮無統帥不能齊一乃命焉以<lb/>
兵部侍郎蕭復為户部尚書兼御史大夫元帥統軍長<lb/>
史舊令有行軍長史以復父名衡特更之又以新除潭<lb/>
州觀察使孔巢父為右庶子兼御史大夫充行軍左司馬<lb/>
<pb n="KR3k0013_WYG_269-30b"/>
以山南東道節度行軍司馬檢校兵部郎中兼御史大<lb/>
夫樊澤為諫議大夫兼御史中丞行軍右司馬刑部員<lb/>
外郎劉從一為吏部郎中兼御史中丞侍御史韋纘為<lb/>
工部郎中兼御史中丞並充判官兵部員外郎高參為<lb/>
兵部郎中掌書記右金吾大將軍渾瑊為檢校工部尚<lb/>
書兼御史大夫為中軍虞候江西節度使嗣曹王臯為<lb/>
前軍兵馬使鄂岳都團練使李兼為之副山南東道節<lb/>
度使賈躭為中軍兵馬使荆南節度使張伯儀充後軍<lb/>
<pb n="KR3k0013_WYG_269-31a"/>
兵馬使以左神武軍使王价為檢校太子賔客左衛<lb/>
將軍高承謙為檢校太子詹事司農少卿郭曙為檢校<lb/>
太子左庶子前秘書省著作郎常愿為檢校秘書少監<lb/>
並充押衙<lb/>
輝王祚天復三年二月制為天下兵馬大元帥<lb/>
嗣覃王<hi>臣欽若等曰史闕名</hi>景福二年制以為京西招討使神武<lb/>
大將軍李鐬副之<lb/>
通王<hi>史失其名</hi>乾寧三年二月制以為開府儀同三司判侍<lb/>
<pb n="KR3k0013_WYG_269-31b"/>
衛諸軍事<lb/>
梁郢王友珪開平四年十月檢校司徒充左右控鶴都<lb/>
指揮使兼管四蕃將軍乾化元年充諸軍都虞候<lb/>
冀王友謙開平五年四月詔曰邠岐未滅闗隴多虞宜<lb/>
擇親賢總茲戎重應以闗西同雍化鄜延夏等六道兵馬<lb/>
并委冀王收管指揮凢有抽差先申西面都招討使仍<lb/>
别奏聞庶合機權以寧邊鄙<lb/>
邵王友誨乾化元年以檢校兵部尚書充控鶴二指揮<lb/>
<pb n="KR3k0013_WYG_269-32a"/>
使<lb/>
友寧字安仁太祖從子少習詩禮長喜兵法有倜儻之<lb/>
風太祖鎮汴累署軍職每因出師多命驍果以從<lb/>
友倫太祖仲兄存次子也帝愛其才氣録為皇子署軍<lb/>
職領騎卒<lb/>
後唐魏王繼岌莊宗子同光二年三月詔充諸道行營<lb/>
都統鄴都留守興聖宫使判六軍諸衛事伐蜀置中軍<lb/>
以梁漢顒充軍馬步都虞候兼中軍馬步都指揮事張<lb/>
<pb n="KR3k0013_WYG_269-32b"/>
廷藴充中軍步軍都指揮使牛景章充中軍左廂馬軍<lb/>
都指揮使沈斌充中軍右廂馬軍都指揮使卓瓌充中<lb/>
軍左廂步軍都指揮使王贄充中軍右廂步軍都指揮<lb/>
使供奉官李從襲充四面行營中軍馬步軍都監押髙<lb/>
品李廷安吕知柔充衛王衙通謁工部尚書任圜翰林<lb/>
學士李愚從魏王出征參預軍機<lb/>
秦王從榮明宗子長興中以本官充天下兵馬大元帥<lb/>
　册府元龜卷二百六十九<lb/>
</p>
<p>
</p>
  </div>
</body>
</text>
</TEI>
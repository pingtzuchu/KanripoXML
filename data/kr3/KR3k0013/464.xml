<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百六十四</head>
    <p>
<pb n="KR3k0013_WYG_464-1a"/>
欽定四庫全書<lb/>
　册府元龜卷四百六十四　宋　王欽若等　撰<lb/>
　　臺省部<lb/>
　　　謙退第二<lb/>
南齊王儉建元二年為左僕射領選儉固請解選表曰<lb/>
逺尋終古近察身事邀恩幸藉未見其倫何者子房之<lb/>
遇漢后公逹之逢魏君史籍以為美談君子稱其高義<lb/>
二臣才堪王佐理非曲私兩主專仗威武有傷寛裕豈<lb/>
<pb n="KR3k0013_WYG_464-1b"/>
與庸流之人憑含𢎞之澤者同年而語哉預在有心胡<lb/>
寧無感如使傾宗殞元有益塵露猶當畢志驅馳仰酬<lb/>
萬一豈容稍存形飾以狥常事九流任要風猷所先玉<lb/>
石朱素繇斯而定臣亦不謂文案之間都無微解至于<lb/>
品裁臧否特所未閑雖存自朂識不副意兼且兩任彼<lb/>
此俱壅專情本官庶幾髣髴且前代掌選未必具在代<lb/>
來何為於今非臣不可傾心奉國匪復退讓之典預同<lb/>
休戚寧俟位任為親陛下若不以此理賜期豈仰望于<lb/>
<pb n="KR3k0013_WYG_464-2a"/>
殊眷頻冐嚴威分甘尤戾見許加侍中固讓復兼散騎<lb/>
常侍武帝永明六年儉啓解選不許七年乃上表曰臣<lb/>
比年辭選具簡天明欵言彰於侍接丹誠布于朝野物<lb/>
議不以為非聖心未垂矜納臣聞知慧不如明時求之<lb/>
微躬實允斯義妄庸之人沉浮無取命偶休泰遂踐康<lb/>
衢秋葉辭條不假風飈之力太陽躋景無俟螢爝之暉<lb/>
晦徃明來五德逓運聖不獨治八元亮采臣逢其時而<lb/>
叨其位常總右端亟管銓衡事渉兩朝嵗綿一紀盛年<lb/>
<pb n="KR3k0013_WYG_464-2b"/>
已老孫孺巾冠人物徂遷逝者將半三考無聞九流寂<lb/>
寞能官之詠輟響于當時大車之刺方興于來日若夫<lb/>
珥貂衣衮之貴四輔六教之華誠知非服職務差簡端<lb/>
揆雖重猶可勉勵至于品藻之任尤懼其阻夙宵罄竭<lb/>
屢試無庸歲月之乆近世罕比非惟悔愧在身故乃惟<lb/>
塵及國方今多士盈朝羣才競爽選衆而授古亦何人<lb/>
冐陳微翰必希天炤至敬無文不敢煩黷見許改領中<lb/>
書監參掌選事<lb/>
<pb n="KR3k0013_WYG_464-3a"/>
李安民遷尚書左僕射尋上表以年疾求退改授散騎<lb/>
常侍金紫光禄大夫<lb/>
庾杲之為通直常侍臨終上表曰臣昨夜及旦更增氣<lb/>
疾自省綿痼頃刻危殆無容復卧任居隆顯貽塵明世乞<lb/>
解所忝待終私庭臣以凢庸謬徼昌運奬擢之厚千載<lb/>
艱逢且年踰知命志事榮顯修天有分無所厝言若天<lb/>
鑒微誠蹔借餘厯傾宗殞元陳力無逺仰違庭闕伏枕<lb/>
鯁戀送貂蟬及章詔不許<lb/>
<pb n="KR3k0013_WYG_464-3b"/>
謝朓為吏部郎上表三讓中書疑朓官未及譲以問國<lb/>
子祭酒沈約約曰宋元嘉中范曄譲吏部朱修之譲黃<lb/>
門蔡興宗譲中書並三表詔答其事宛然近世小官不<lb/>
譲遂成常俗恐此有乖譲意王藍田劉安西並貴重初<lb/>
不自譲今豈可慕此不譲邪孫興公孔顗並譲記室今<lb/>
豈可三署皆譲耶謝吏部今授超階譲别有意豈闗官<lb/>
之大小撝謙之美本出人情若大官必譲便與詣闕章<lb/>
表不異例既如此謂都自非疑朓又啓譲帝優答不許<lb/>
<pb n="KR3k0013_WYG_464-4a"/>
王晏為吏部尚書永明八年改領右衞將軍陳疾自解<lb/>
明年遷侍中領太子詹事本州中正又以疾辭<lb/>
柳世隆為尚書令世隆少立功名晩專以談議自業在<lb/>
朝不干世務垂簾鼔琴風韻清逺甚獲世譽以疾遜位<lb/>
改授侍中衞將軍不拜轉左光禄大夫侍中如故<lb/>
王思逺為吏部郎思逺以從兄晏為尚書令不欲並居<lb/>
内臺權要之職上表固譲曰近頻煩歸啓實有微槩陛<lb/>
下矜遇之厚古今罕疇臣若孤恩誰當戮力既自誓輕<lb/>
<pb n="KR3k0013_WYG_464-4b"/>
命不復以塵黷為疑正以臣與晏地惟密親必不宜俱<lb/>
居顯要慺慺丹赤守之以死臣實庸鄙無足奬進陛下<lb/>
甄拔之肯要是許其一節臣果不能以理自固有乖則<lb/>
哲之明犯冒之尤誅責在已謬賞之私惟塵聖鑒權其<lb/>
輕重寧守褊心且亦縁陛下以德御下故臣可得以禮<lb/>
進退伏願恩垂拯宥不使零墜今若祗膺所忝三錫不<lb/>
足為泰犯忤之後九泉未足為劇而臣茍求刑戮自棄<lb/>
富榮愚夫不為臣亦庶免此心此志可憐可矜如其上<lb/>
<pb n="KR3k0013_WYG_464-5a"/>
命必行請罪非理留恩方置之通塗而臣固求擯壓自<lb/>
愍自悼不覺涕流謹冒鈇鉞悉心以請窮則呼天仰期<lb/>
一炤明帝知其意乃改授司徒左長史<lb/>
王志為吏部尚書崔惠景平以例加右將軍封臨汝侯<lb/>
固讓不受改領右衞將軍後為中書令及居京尹便懷<lb/>
止足嘗謂諸子姪曰謝莊在宋孝武世位止中書令吾<lb/>
自視豈可以過之因多謝病簡通賓客<lb/>
梁王茂自江州刺史遷尚書右僕射固辭改授侍中中<lb/>
<pb n="KR3k0013_WYG_464-5b"/>
衞將軍領太子詹事<lb/>
後梁王操為尚書令参掌選事領荆州刺史操既位居<lb/>
朝右每自挹損深得當時之譽<lb/>
陳杜之偉梁末為中書侍郎領大著作髙祖受禪除鴻<lb/>
臚卿餘並如故之偉啓求解著作曰以紹泰元年忝中<lb/>
書侍郎掌國史于今四載臣本庸賤謬蒙盻識思報恩<lb/>
奬不敢廢官皇歴惟新驅馭軒昊記言記事未易其人<lb/>
著作之才更宜選衆御史中丞沈烱尚書左丞徐陵梁<lb/>
<pb n="KR3k0013_WYG_464-6a"/>
前兼大著作虞荔梁前黃門侍郎孔瓊或清文贍筆彊<lb/>
記稽古遷董之任允屬羣才臣無容遽戀市朝再妨賢<lb/>
路堯朝皆譲誠不可追陳力就列庶幾知免優勑不許<lb/>
徐陵大建元年除尚書右僕射三年遷左僕射陵抗表<lb/>
推周𢎞正王勵等高宗召陵入殿曰卿何為固辭此職<lb/>
而舉人乎陵曰周𢎞正從陛下西還舊藩長史王勵太<lb/>
平中相府長史張種帝鄉賢戚若選賢與舊臣宜居後<lb/>
固辭累日高宗苦戒勵之陵乃奉詔<lb/>
<pb n="KR3k0013_WYG_464-6b"/>
姚察為吏部尚書雅允朝望初吏部尚書蔡徵移中書<lb/>
令後主方擇其人尚書令江總等咸薦察勅答曰姚察<lb/>
非唯學藝優博亦是操行清修典選難才今得之矣察<lb/>
垂涕拜請曰臣頃來忝竊乆知逾分特以東朝攀奉恩<lb/>
紀謬加今日濫叨非繇才舉縱陛下特眷庸薄其如朝<lb/>
序何臣九世祖信名高徃代當時纔居選部自後罕有<lb/>
繼蹤臣遭逢盛擢沐浴恩造累至非據每切妨賢臣雖<lb/>
無識頗知審已言行所踐無期榮貴豈意銓衡之重妄<lb/>
<pb n="KR3k0013_WYG_464-7a"/>
委非才且皇朝御歴事高昔代羽儀世胄帷幄名臣若<lb/>
授受得宜方為稱職臣夙陶教義必知不可後主曰選<lb/>
事之舉僉議所歸昔毛玠雅量清恪盧毓心平體正王<lb/>
藴銓量得地山濤舉不失才就卿而求必兼此矣且我<lb/>
與卿雖君臣禮隔情分殊常藻鑒人倫良所期寄亦以<lb/>
無慙則哲也<lb/>
後魏穆壽太武時為侍中中書監領南部尚書進爵宜<lb/>
都王加東征大將軍辭曰臣祖崇先皇之世屬値艱危<lb/>
<pb n="KR3k0013_WYG_464-7b"/>
幸天贊梁眷誠心密告故得効功前朝流福於後昔陳<lb/>
平受賞歸功無知今眷元勲未録而臣獨奕世受榮豈<lb/>
惟仰愧古賢抑亦有虧國典太武嘉之乃求眷後得其<lb/>
孫賜爵郡公<lb/>
陸麗太武時為南部尚書太武末麗與長孫渴侯等迎<lb/>
立文成興安初封平原王加撫軍將軍麗辭曰陛下以<lb/>
正統之重承基繼業至於奉迎守順臣職之常豈敢冒<lb/>
昧以干大常頻譲再三詔不聴麗乃答曰臣父歴奉先<lb/>
<pb n="KR3k0013_WYG_464-8a"/>
朝忠勤著稱今年垂西夕未登王爵臣㓜荷寵榮於分<lb/>
已過愚欵之情未申犬馬之効未展願載廻恩聽遂其<lb/>
所請文成曰朕為天下主豈不能得二王封卿父子也<lb/>
乃以其父俟為東平王麗尋遷侍中撫軍大將軍司徒<lb/>
公復其子孫賜妻妃號麗以優寵既頻固辭不受文成<lb/>
益重之<lb/>
伊馛為振威將軍眞君初太武欲拜馛為尚書郡公馛<lb/>
辭曰尚書務殷公爵至重非臣年少愚近所宜荷任請<lb/>
<pb n="KR3k0013_WYG_464-8b"/>
收過恩太武問其欲馛曰中秘二省多諸文士若恩矜<lb/>
不已請參其次太武賢之遂拜中䕶軍秘書監<lb/>
高允為中書侍郎授經於恭宗甚見禮待及高宗即位<lb/>
允有謀焉司徒陸麗等皆受賞允既不蒙異又終身不<lb/>
言其忠而不伐皆此類也獻文時為中書監加㪚騎常<lb/>
侍太和二年以老乞還鄉里章十餘上卒不聽許遂以<lb/>
疾告歸其年詔以安車徵允勅州郡發遣至都拜鎭軍<lb/>
大將軍領中書監固辭不許是時貴臣之門皆擁列顯<lb/>
<pb n="KR3k0013_WYG_464-9a"/>
官而允子弟皆無顯官列爵其亷退若此<lb/>
賈秀為中書侍郎時中書令渤海高允俱以舊儒見重<lb/>
于時皆選擬方岳以詢訪被留各聽長子出為郡守秀<lb/>
辭曰爰自愚微承乏累紀少而受恩老無成効恐先草<lb/>
露無報殊私豈直無功之人超齊先逹雖仰感聖慈而<lb/>
俯深驚懼乞收成命以免微臣遂固譲不受封囘孝明<lb/>
帝時為殿中尚書頻表捐職以為右光禄大夫<lb/>
游肇為尚書右僕射孝明初近侍羣官預在奉迎者自<lb/>
<pb n="KR3k0013_WYG_464-9b"/>
侍中崔光已下並加封邑時封肇文安縣開國侯食邑<lb/>
八百户肇獨曰子襲父位今古之常因此獲封何以自<lb/>
處固辭不應論者高之子祥字宗良頗有學歴秘書郎<lb/>
襲爵新泰伯遷通直郎國子博士領尚書郎中孝明以<lb/>
肇昔辭文安之封復欲封祥祥守其父意卒亦不受又<lb/>
追論肇前議清河守正不屈乃封祥高邑縣開國侯邑<lb/>
七百户<lb/>
辛雄為尚書右丞會爾朱榮入雒及河陰之難濳竄不<lb/>
<pb n="KR3k0013_WYG_464-10a"/>
出莊帝以為度支尚書元顥之入雒也北中郎將楊侃<lb/>
從駕北出莊帝以侃為度支尚書及乘輿反雒復召雄<lb/>
面辭曰臣不能死事俛眉從賊乃是朝廷罪人縱陛下<lb/>
不賜誅罰而北來尚書勲高義重臣宜避賢路莊帝曰<lb/>
卿直還本司朕當别有處分遂解侃尚書<lb/>
北齊李元忠為侍中嘗布言於執事曰年漸遲暮志力<lb/>
以衰乆忝名官以妨賢路若朝廷厚恩未便放棄者乞<lb/>
在閑冗以養餘年武平元年除東徐州刺史固辭不拜<lb/>
<pb n="KR3k0013_WYG_464-10b"/>
後周李逺除尚書左僕射逺白太祖曰逺秦隴匹夫才<lb/>
藝俱闕平生念望不過一郡守爾遭逢際㑹得奉聖明<lb/>
主貴臣遷以至於此今位居列上爵邁通侯受委方面<lb/>
生殺在手非直榮寵一時亦足光華身世但尚書僕射<lb/>
任居端揆今以賜授適所以重其罪責明公若欲全之<lb/>
乞寢此授太祖曰公勲徳兼美朝廷欽屬選衆而舉何<lb/>
足為辭且孤之於公義等骨肉豈容於官位之間便致<lb/>
退譲深乖所望也逺不得已方拜職<lb/>
<pb n="KR3k0013_WYG_464-11a"/>
趙善初仕西魏文帝大統三年轉左僕射兼侍中監著<lb/>
作領太子詹事善性温恭有器局雖位居端右而愈自<lb/>
謙退其職務克舉則曰某官之力若有罪責則曰善之<lb/>
咎也時人稱其公輔之量太祖亦雅重焉<lb/>
陸逞為納言以疾不堪劇任除宜州刺史奉辭例備鹵<lb/>
簿逞以時屬農要奏請停之武帝深嘉焉詔遂其所請<lb/>
以彰雅操<lb/>
隋盧愷開皇初為吏部侍郎攝尚書左丞八年帝親考<lb/>
<pb n="KR3k0013_WYG_464-11b"/>
百僚以愷為上愷固謝不敢受高祖曰吏部勤幹舊所<lb/>
聞悉今者上考僉議攸同當仁不譲何媿之有皆在朕<lb/>
心無勞飾譲歲餘拜禮部尚書攝吏部尚書事<lb/>
韋世康為吏部尚書嘗因休暇而謂子弟曰吾聞功遂<lb/>
身退古人常道今年將耳順志在懸車汝輩以為云何<lb/>
子福嗣答曰大人澡身浴德名立官成盈滿之誡先哲<lb/>
所重欲追蹤二疏伏奉尊命後因侍宴世康再拜陳譲<lb/>
曰臣無尺寸之功位亞台鉉今犬馬齒臷不益明時恐<lb/>
<pb n="KR3k0013_WYG_464-12a"/>
先朝露無以塞責願乞骸骨退避賢能帝曰朕夙夜庶<lb/>
幾求賢若渴冀與公共治天下以致太平今之所請深<lb/>
乖本望縱令筋力衰謝猶屈公卧治一隅於是出拜荆<lb/>
州總管時天下唯置四大總管并揚益三州並親王臨<lb/>
統唯荆州委於世康時論以為美<lb/>
唐武士彠武德中為工部尚書判六尚書賜實封八百<lb/>
户士彠為性亷儉期於止足殊恩雖被固辭不受前後<lb/>
三譲方遂所陳<lb/>
<pb n="KR3k0013_WYG_464-12b"/>
岑文本為中書侍郎進位銀青光禄大夫及庶人承乾<lb/>
廢儲宮初建名士多兼領宮官太宗亦欲令文本兼攝<lb/>
文本固辭曰臣以庸材乆踰涯分守此一職嘗懼滿盈<lb/>
豈宜更參春坊以速時謗太宗乃止<lb/>
李日榮開元二年轉刑部尚書日榮上表固辭老疾乞<lb/>
罷職許之<lb/>
元載為户部尚書肅宗元年建辰月以載兼京兆尹上<lb/>
表固譲從之<lb/>
<pb n="KR3k0013_WYG_464-13a"/>
劉晏為户部侍郎兼御史大夫京兆尹充度支等使寶<lb/>
應元年代宗以晏為國子祭酒依前兼御史大夫京兆<lb/>
尹度支使徵利州刺史顔眞卿為户部侍郎時議稱晏<lb/>
以户部侍郎譲眞卿及永泰初晏為東都河南江淮轉<lb/>
運使加檢校吏部尚書上表懇譲曰伏以天官之職帥<lb/>
在冡卿任當選士之權班冠諸曹之首至密者可以啓<lb/>
事至明者可以論才内省無能何堪就列且轉輸之物<lb/>
國家之常千倉萬庾陛下之粟也篙工檝師陛下之人<lb/>
<pb n="KR3k0013_WYG_464-13b"/>
也縱萬億及秭逹於京師邦賦獲殷軍儲克贍此亦常<lb/>
理於臣何功况受任已來淹引歲月減耗頗有委積非<lb/>
多經費所支尚貽聖慮在臣之責實亦難逃夙夜惕厲<lb/>
不遑啓處豈敢取衆人之力已以為勞守臣下之分因<lb/>
而受遺速其官謗紊爾朝經願廻宸光乞寢前命手詔<lb/>
曰卿藴經國之文懐濟時之略軍儲是切轉運攸難勵<lb/>
以公勤適於通變逺疏溝洫績顯京坻爰奬勤勞是明<lb/>
賞勸俾遷六職兼綜九流益用撝謙切陳懇譲宜從雅<lb/>
<pb n="KR3k0013_WYG_464-14a"/>
㫖所請者依<lb/>
暢璀為檢校户部尚書知省事以疾篤遜位許之<lb/>
顔眞卿為刑部尚書魯郡公眞卿抗疏請致仕三表入<lb/>
不許<lb/>
張獻誠大歴三年以檢校戶部尚書知省事獻誠以疾<lb/>
抗疏辭官曰臣聞在滿防溢則無其咎知進忘退是必<lb/>
凶終聞之徃賢深以為誡㣲臣獲宥寛政于兹六年猥<lb/>
蒙驅䇿委以心膂總戎持憲按俗宣風皆匪因人率繇<lb/>
<pb n="KR3k0013_WYG_464-14b"/>
睿奬每用刻骨内頌於心何德於天何功至此誓期死<lb/>
節上報生成不謂去嵗以來風痺成疾而聖恩益厚光<lb/>
寵愈深俾堂弟獻功代臣節制授臣右職復檢校戶部<lb/>
尚書渥恩蟬聮晝日三接臣以寢瘵之故竟不得趨拜<lb/>
軒墀授官累日又不得入曹視事多所曠廢職臣之繇<lb/>
今形貌支離精䰟蕩越竊自診視慮不終朝大懼禄位<lb/>
逾涯以速顛沛伏願察臣丹懇罷臣此官消臣滿盈之<lb/>
禍延臣晷刻之命儻光天下照曲遂愚衷粉骨糜軀死<lb/>
<pb n="KR3k0013_WYG_464-15a"/>
將不朽手詔答曰獻誠早分戎閫屢建茂勲出静漢川<lb/>
入司版籍傷和致疹寢疾經時深執謙冲屢陳章表願<lb/>
辭右職冀及痊平嘉茲懇誠曲遂勤請佇聞痊復當有<lb/>
褒昇所請者依<lb/>
闗播自吏部尚書遷兵部播辭疾請罷官改太子少師<lb/>
致仕播致政之後減去僮僕車騎閉闗守静不縈外事<lb/>
士君子重之<lb/>
盧邁為右諫議大夫累上表言時事轉給事中屬校定<lb/>
<pb n="KR3k0013_WYG_464-15b"/>
考課邁固譲以授官日近未有政績不敢當上考時人<lb/>
重之遷尚書右丞<lb/>
韋臯元和九年自忠武節度使為吏部尚書臯自許州<lb/>
拜官以數騎離鎭自北城濳出將吏將餞之不辭訣又<lb/>
移疾譲官遂授太子賔客<lb/>
歸登為右補闕起居舍人凢三任十五年同列當出其<lb/>
下者多以馳騖至顯官而登與右拾遺蔣武退然自守<lb/>
不以淹速介意<lb/>
<pb n="KR3k0013_WYG_464-16a"/>
丁公著自穆宗為太子時為駕部員外郎太子侍讀及<lb/>
穆宗即位未及聽政召居禁中詢訪朝典以宰相許之<lb/>
公著陳懇詞意極切超授給事中賜紫金魚袋未幾遷<lb/>
工部侍郎仍兼集賢殿學士知吏部選事公著知將欲<lb/>
大用以疾辭退因求外官遂授浙西道都團練觀察使<lb/>
蕭俛長慶元年罷相除右僕射俛上表固譲詔曰古者<lb/>
君使臣以禮臣事君以忠季代以還鮮繇兹道先皇帝<lb/>
在位十五載凡解相印者二十人多為大僚或授兵柄<lb/>
<pb n="KR3k0013_WYG_464-16b"/>
矧余小子宜有加焉朝議大夫守右僕射襲徐國公蕭<lb/>
俛以勤事國以疾退身本末初終不失其道既罷樞務<lb/>
俾居端揆茲朕所以加恩超等復吾前言而俛繼有譲<lb/>
章至于三四敦諭頗切陳乞彌堅是用改選部尚書足<lb/>
以表予寵重所以成爾謙光宜欽厥心以保厥位無忝<lb/>
我明命可守吏部尚書俛自居相位孜孜正道重慎名<lb/>
器每下詔命常懼乖當故鮮有簡拔而渉乎刻深然而<lb/>
志嫉姦邪脱屣相位時論翕然稱之<lb/>
<pb n="KR3k0013_WYG_464-17a"/>
白居易太和二年為刑部侍郎三年移疾東歸求為分<lb/>
司除太子賓客<lb/>
令狐楚太和七年為檢校尚書右僕射兼吏部尚書楚<lb/>
奏請居本品之班上以楚退讓之中且合典故特降詔<lb/>
褒之後以左僕射兼吏部尚書固譲僕射優詔許之轉<lb/>
太常卿<lb/>
胡証為户部尚書判度支瀝懇求免期自効藩服拜檢<lb/>
校兵部尚書充嶺南節度使<lb/>
<pb n="KR3k0013_WYG_464-17b"/>
王直方為右補闕太和八年三月為鎭州冊贈副使因<lb/>
令中使宣詔對於浴堂門使令充翰林學士辭譲不受<lb/>
賜以錦綵却令進發<lb/>
盧術為刑部侍郎開成四年三月術瀝懇陳譲乃以術<lb/>
為太子賓客分司東都<lb/>
後唐薛廷珪唐乾寧中為中書舍人駕在華州改散騎<lb/>
常侍㝷請致仕客遊蜀川昭宗遷雒陽徵為禮部侍郎<lb/>
時柳璨屠害朝士衣冠畢罹其毒廷珪以居常退譲獲<lb/>
<pb n="KR3k0013_WYG_464-18a"/>
全入梁為禮部尚書<lb/>
晉顔衍為御史中丞以母老思鄉上章乞解其秩執政<lb/>
議移户部侍郎衍又堅乞罷免扶母東歸汶上尋降詔<lb/>
褒而允之<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_464-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷四百六十四<lb/>
</p>
<p>
</p>
  </div>
</body>
</text>
</TEI>
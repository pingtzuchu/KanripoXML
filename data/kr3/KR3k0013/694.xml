<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷六百九十四</head>
    <p>
<pb n="KR3k0013_WYG_694-1a"/>
欽定四庫全書<lb/>
　冊府元龜卷六百九十四　宋　王欽若等　撰<lb/>
　　牧守部<lb/>
　　　武功第二<lb/>
梁曹景宗初為蕭赤斧冠軍中兵參軍領天水太守時<lb/>
齊建元初蠻冦羣動景宗東西討撃多所擒破<lb/>
韋叡為豫州刺史領厯陽太守魏衆来冦叡率州兵撃<lb/>
走之<lb/>
<pb n="KR3k0013_WYG_694-1b"/>
鄧元起初仕齊為𢎞農太守時西陽馬榮率衆緣江冦<lb/>
抄商旅斷絶刺史蕭遥欣使元起率衆討平之後為武<lb/>
寕太守東昏永元末魏軍逼義陽元起自郡援焉蠻帥<lb/>
田孔明附于魏自號郢州刺史冦掠三關窺襲夏口元<lb/>
起率鋭卒攻之旬月之間頻䧟六城斬獲萬計餘黨悉<lb/>
皆散走乃戍三關<lb/>
劉季連初仕齊為益州刺史永平二年巴西人雍道晞<lb/>
率羣賊萬餘逼巴西去郡數里道晞稱鎮西將軍號建<lb/>
<pb n="KR3k0013_WYG_694-2a"/>
義巴西太守魯休烈與涪令李膺嬰城自守季連遣中<lb/>
兵參軍李奉伯率衆五千救之奉伯至與郡兵破擒道<lb/>
晞斬之涪市<lb/>
裴䆳為廬江太守天監五年魏將吕頗率衆五萬奄来<lb/>
攻郡䆳率麾下拒破之加右軍將軍<lb/>
桓和為青冀二州刺史天監五年伐魏和前軍尅朐山<lb/>
城<lb/>
蔡撙為吳興太守天監九年宣城郡吏吳承伯挟妖道<lb/>
<pb n="KR3k0013_WYG_694-2b"/>
聚衆攻宣城殺太守朱僧勇因轉屠旁縣踰山寇吳興<lb/>
所過皆殘破衆有二萬掩襲郡城東道不習兵革吏民<lb/>
怯擾奔散並請撙避之撙堅守不動募勇敢固郡承伯<lb/>
盡鋭攻撙撙命衆出拒衆於門應手摧破臨陣斬承伯<lb/>
餘黨悉平加信武將軍<lb/>
李畟為交州刺史天監十五年十一月畟斬交州反者<lb/>
阮宗孝傳首京師曲赦交州<lb/>
成景儁為徐州刺史普通五年八月景儁尅魏童棧九<lb/>
<pb n="KR3k0013_WYG_694-3a"/>
月又尅睢陵城<lb/>
夏侯䕫為司州刺史大通元年正月䕫進軍三關所至<lb/>
皆克㨗<lb/>
徐頠為臨賀内史湘衡之界五十餘洞不賓勅令衡州<lb/>
刺史韋粲討之粲委頠為都督悉平殄粲啓武帝稱頠<lb/>
誠幹降詔褒賞仍加超武將軍征討廣衡二州山賊<lb/>
安成王秀為荆州刺史先是巴陵馬營之蠻為緣江寇<lb/>
害後軍馬髙江産以郢州軍伐之不尅江産死蠻遂盛<lb/>
<pb n="KR3k0013_WYG_694-3b"/>
秀遣防閣文熾率衆討之燔其林木絶其蹊徑蠻失其<lb/>
嶮期嵗而江路清於是州境盜賊遂絶<lb/>
張齊為巴西太守郡人揺景和聚合蠻蛋鈔斷江路攻<lb/>
破金城齊討景和於平昌破之<lb/>
陸襄為鄱陽内史先是郡民鮮于琛服食修道法常入<lb/>
山採藥拾得五色幡旄又于地下得石璽竊怪之琛先<lb/>
與妻别室望琛所處常有異氣益以為神大同元年遂<lb/>
結其門徒殺廣晉令王筠號上願元年署置官屬其黨<lb/>
<pb n="KR3k0013_WYG_694-4a"/>
轉相誑惑有衆萬餘人將出攻郡襄先令率民吏修城<lb/>
隍為備禦及賊至連戰破之生獲琛餘衆逃散<lb/>
蘭欽為北梁州刺史大同元年十一月攻漢中尅之後<lb/>
為衡州刺史兼廣州因破俚帥陳文徹兄弟並擒之<lb/>
新喻侯映為廣州刺史大同十年廣州人盧子畧反映<lb/>
討平之<lb/>
楊膘為交州刺史中大同元年正月尅交阯嘉寕城賊<lb/>
李賁竄入獠洞交州平<lb/>
<pb n="KR3k0013_WYG_694-4b"/>
陳慶之為北兖州刺史㑹有妖賊沙門僧強自稱為帝<lb/>
土豪蔡伯龍起兵應之僧強頗知幻術更相扇惑衆至<lb/>
三萬攻陷北徐州濟隂太守楊起文棄城走鍾離太守<lb/>
單希寳見害使慶之討焉慶之受命而行曽未浃辰斬<lb/>
伯龍僧強傳其首<lb/>
裴之髙為梁郡太守時魏汝隂来附勅之髙應接仍假<lb/>
節颷勇將軍潁州刺史士民夜反踰城而入之髙率家<lb/>
僮與麾下奮擊賊乃散走<lb/>
<pb n="KR3k0013_WYG_694-5a"/>
杜懐寳為梁州刺史進督華州值秦州所部武興氐王<lb/>
楊紹反懐寳撃破之<lb/>
王僉為建安太守山酋方善謝稀聚徒依險屢為民害<lb/>
僉潜設方畧率衆平之有詔褒美頒示州郡<lb/>
陳周敷仕梁為寕州刺史熊曇朗之殺周文育據豫章<lb/>
將兵萬餘人襲敷徑至城下敷與戰大破之追奔五十<lb/>
餘里曇朗單馬獲免盡收其軍實曇朗走巴山郡收合<lb/>
餘黨敷因與周廸黄法氍等進兵圍曇朗屠之<lb/>
<pb n="KR3k0013_WYG_694-5b"/>
周文昭仕梁為弋陽太守侯景之亂元帝承制改授西<lb/>
陽太守封西陽縣伯景遣子思穆據守齊安文昭率驍<lb/>
勇襲破思穆擒斬之以功授持節髙州刺史<lb/>
周廸為江州刺史武帝永定二年熊曇朗殺都督周文<lb/>
育舉兵反文帝天嘉元年廸平南中斬曇朗傳首京師<lb/>
後魏元延為并州刺史道武皇始二年并州守將封真<lb/>
率其種族與徒河為逆將攻延延討平之<lb/>
趙徳為趙郡太守神瑞二年司馬順之入恒山流言惑<lb/>
<pb n="KR3k0013_WYG_694-6a"/>
衆稱受天帝命年二十五應為人君遂聚黨於封龍山<lb/>
徳執送京師斬之<lb/>
許宗之為定州刺史乞佛成龍為并州刺史文成太安<lb/>
二年丁零數千家亡匿井陘山聚為寇賊詔宗之成龍<lb/>
等討平之<lb/>
武昌王平原為齊州刺史孝文延興元年妖賊司馬小<lb/>
君聚衆反於平陵平原討擒之<lb/>
尉雒侯為秦益二州刺史太和元年秦州路畧陽民王<lb/>
<pb n="KR3k0013_WYG_694-6b"/>
元夀聚衆五千餘家自號為衝天王雒侯討破元夀獲<lb/>
其妻子送京師<lb/>
李肅為幽州刺史太和二十三年州民王惠定聚衆反<lb/>
自稱明法皇帝肅捕斬之<lb/>
茍頽為司空孝文行幸三州頽留守京師沙門法秀謀<lb/>
反頽率禁旅收掩畢獲内外晏然<lb/>
桓道進為荆州刺史宣武景明元年攻南齊下苲茂拔<lb/>
之降者三千餘户<lb/>
<pb n="KR3k0013_WYG_694-7a"/>
田益宗為東豫州刺史景明元年破齊將吳子陽鄧元<lb/>
起于長風<lb/>
楊大眼為東荆州刺史正始元年大破羣蠻樊季安等<lb/>
薛真度為揚州刺史正始二年大破梁將王超宗俘斬<lb/>
三千<lb/>
司馬靈夀為陳郡太守宋師侵境詔靈夀招引義士得<lb/>
二千餘人平公安頡破虎牢滑臺雒陽三城徙五百餘<lb/>
家入河内又從討蠕蠕西征涼州所在著功<lb/>
<pb n="KR3k0013_WYG_694-7b"/>
薛懐吉延昌中為梁州刺史南秦氐攻逼武興懐吉遣<lb/>
長史崔纂司馬韋弼别駕范珣擊平之進號右將軍<lb/>
桓叔興為南荆州刺史延昌三年大破梁軍于九山斬<lb/>
其虎旅將軍蔡令孫冠軍將軍席世興貞義將軍藍次<lb/>
孫<lb/>
魏子建為東益州刺史孝明正光五年招降南秦氐民<lb/>
復六郡十二州又斬賊王韓祖香南秦賊王張良命畏<lb/>
逼乃造降於蕭寳寅孝昌元年莫折念生遣都督楊鮓<lb/>
<pb n="KR3k0013_WYG_694-8a"/>
梁下辯姜齊等攻仇池郡城子建遣將盛遷撃破之斬<lb/>
下辯齊等首<lb/>
安樂王鍳為青州刺史孝昌元年齊州清河民崔畜殺<lb/>
太守董遵廣川民傅堆執太守劉莾反鍳討平之<lb/>
吕羅漢為秦益二州刺史涇州民張羗郎扇惑隴東聚<lb/>
衆千餘人州軍討之不能制羅漢率歩騎一千撃羗郎<lb/>
擒之<lb/>
武昌悼王鑒為徐州刺史梁角城戍主柴慶宗以城内<lb/>
<pb n="KR3k0013_WYG_694-8b"/>
附鑒遣淮南太守吳秦生率千餘赴之梁淮隂援軍已<lb/>
来斷路秦生屢戰破之乗勝而進遂尅角城<lb/>
李元䕶為齊州刺史入朝以州民聊世明圖為不軌元<lb/>
䕶馳還厯城至即擒殄誅戮所加微為濫酷<lb/>
彭城王勰子劭為青州刺史齊州民劉均房頃等扇動<lb/>
三齊梁遣彭城郡王辯等搔擾邊陲劭頻有防拒之効<lb/>
陸希質為膠州刺史梁武帝遣將率數萬從郁州浮海<lb/>
據島来侵州界希質討破之<lb/>
<pb n="KR3k0013_WYG_694-9a"/>
鄭輯之為黎陽太守屬元顥入雒令其舅范遵鎮守滑<lb/>
臺與輯之隔岸相對遵潜軍夜度規欲掩襲輯之率厲<lb/>
城民拒河擊之遵遂遁走朝廷嘉之除司州别駕<lb/>
崔元珍為平陽太守頻破胡賊郡内以安<lb/>
楊椿初為梁州刺史以母老解還後武都氐楊㑹反假<lb/>
椿節冠軍都督西征諸軍事行梁州刺史與軍司羊祉<lb/>
討破之<lb/>
房亮為平原太守時冀州刺史京兆王愉據州反平原<lb/>
<pb n="KR3k0013_WYG_694-9b"/>
界在河北與愉接境愉乃遣人説亮啖以榮利亮即斬<lb/>
其使人發兵防捍愉怒遣其大將張靈和率衆攻亮亮<lb/>
督厲兵民喻以逆順出城拒擊大破之<lb/>
路思令為南冀州刺史假平東將軍都督時葛榮遣其<lb/>
清河太守李虎據髙唐城以招叛民思令乃命麾下并<lb/>
率鄉曲潜軍夜往出其不意遂大破之徐乃收衆南還<lb/>
潘永基為南徐州刺史梁將曹世宗馬洪武等率衆来<lb/>
冦永基出討破之<lb/>
<pb n="KR3k0013_WYG_694-10a"/>
奚康生為南青州刺史梁武帝自郁州遣軍主徐濟寇<lb/>
邊康生率將出破之擒濟賞帛千疋<lb/>
宋翻為兖州刺史梁將先據荆山規將虜竊屬夀春淪<lb/>
䧟遂乗勢徑趣項城翻遣將成僧逹潜軍討襲頻戰破<lb/>
之自是州境帖然<lb/>
張普惠為東豫州刺史梁將胡廣来寇安陽軍主陳明<lb/>
祖等脇白沙鹿城二戍梁又遣定州刺史田超秀田僧<lb/>
逹等竊䧟石頭戍徑據安陂城郢州新塘梁軍近在州<lb/>
<pb n="KR3k0013_WYG_694-10b"/>
西數十里普惠前後命將拒戰並破之<lb/>
李賢為原州刺史茹茹圍逼州城剽掠居民驅擁畜牧<lb/>
賢欲戰大都督王徳猶豫未決賢固請徳乃從之賢勒<lb/>
兵將出賊密知之乃引軍退賢因率騎士追撃斬二百<lb/>
餘級捕虜百餘人獲駞馬牛羊二萬頭財物不可勝計<lb/>
所掠之人還得安堵<lb/>
李孝怡為魏郡太守時相州刺史中山王熈據鄴起兵<lb/>
孝怡隂結募城民與熈長史栁元章别駕㳺荆之等率<lb/>
<pb n="KR3k0013_WYG_694-11a"/>
衆擒熈賞爵昌樂伯<lb/>
裴果為龍州刺史州人張遁李祐驅率百姓圍逼州城<lb/>
時糧仗皆闕兵士又寡果設方畧以拒之賊便退走於<lb/>
是出兵追擊累戰破之旬日之間州境清晏<lb/>
叔孫建為相州刺史饑胡劉虎等聚黨反叛公孫表等<lb/>
為虎所敗建督表等以討虎斬首萬餘級餘衆奔走投<lb/>
沁水而死水為不流虜其十餘萬口<lb/>
蔡雋為濟州刺史前青州刺史梁侯反攻掠青齊濟州<lb/>
<pb n="KR3k0013_WYG_694-11b"/>
雋討平之又胡遷等據兖州作逆雋與齊州刺史尉景<lb/>
討平之<lb/>
北齊堯奮為南汾州刺史胡夷畏憚之西魏行臺薛崇<lb/>
禮舉衆攻奮與戰大破之崇禮兄弟乞降送於相府轉<lb/>
奮驃騎將軍左光祿大夫潁州刺史<lb/>
堯雄在魏為豫州刺史梁將李洪芝王當伯襲破平鄉<lb/>
城侵擾州境雄設伏要撃生擒洪芝當伯等俘獲甚衆<lb/>
梁司州刺史陳慶之復率衆逼州城雄出與戰所向披<lb/>
<pb n="KR3k0013_WYG_694-12a"/>
靡身被二創壯氣益厲慶之敗棄輜重走<lb/>
髙季式在魏為濟州刺史天平中山東舊賊劉盤陁史<lb/>
明曜等攻劫道路剽掠村邑齊兖青徐四州患之厯政<lb/>
不能討季式至皆破滅之尋有濮陽民杜靈椿等攻剽<lb/>
野聚衆將萬人季式遣騎三百一戰擒之又陽平路叔<lb/>
文徒黨緒顯等立營柵為亂季式討平之又有羣賊破<lb/>
南河郡季式遣兵臨之應時斬戮自兹以後逺近清晏<lb/>
王峻為營州刺史茹茹主菴羅辰率其餘黨東徙峻度<lb/>
<pb n="KR3k0013_WYG_694-12b"/>
其必来預為之備未幾菴羅辰到頓軍城西峻乃設竒<lb/>
伏大破之獲其名王郁久閭豆拔提等數十人送於京<lb/>
師菴羅辰於此遁走先是刺史陸士茂詐殺室韋八百<lb/>
餘人因此朝貢遂絶至是峻分命將士要其行路室韋<lb/>
果至大破之虜其酋帥而還因厚加恩禮放遣之室韋<lb/>
遂獻誠欵朝貢不絶峻有力焉<lb/>
任城王湝為青州刺史後主武平中州人崔蔚波等夜<lb/>
襲州城湝部分倉卒之際咸得齊整撃賊大破之<lb/>
<pb n="KR3k0013_WYG_694-13a"/>
後周寇儁為凉州刺史時梁遣其將曹琰之鎮魏興繼<lb/>
日版築琰之屢擾疆埸邊民患之儁遣長史杜休道率<lb/>
兵攻克其城并擒琰之琰之即梁大將景宗之季弟也<lb/>
於是梁人憚焉<lb/>
郭彦為澧州刺史時齊南安城主馮顯密遣使歸降其<lb/>
衆未之知也柱國宇文貴令彦率兵應接齊人先令顯<lb/>
率所部送糧南下彦懼其衆不從命乃於路邀之顯因<lb/>
得自㧞其衆果拒戰彦縱兵奮撃並虜獲之以南安無<lb/>
<pb n="KR3k0013_WYG_694-13b"/>
備即引兵掩襲顯外兵参軍鄒紹既為彦所獲因請為<lb/>
鄊導彦遂夜至城下令紹詐稱顯歸門者開門待之彦<lb/>
引兵而入遂有其城俘獲三千餘人晉公䕶嘉之<lb/>
史寕在西魏為車騎將軍行涇州事時賊帥莫折後熾<lb/>
冦掠居民寕率州兵與行原州事李賢討破之轉東義<lb/>
州刺史寕僅得入州梨茍亦至寕逆擊破之斬其雒安<lb/>
郡守馮善道轉涼州刺史寕未至而前刺史宇文仲和<lb/>
據州作亂詔遣獨孤信率兵與寕討之寕先至涼州為<lb/>
<pb n="KR3k0013_WYG_694-14a"/>
陳禍福城中吏民皆相率降附仲和仍據城不下尋亦<lb/>
克之加車騎大將軍儀同三司<lb/>
宇文神舉為并州刺史所部東夀陽縣土人相聚為盜<lb/>
率其衆五千人來襲州城神舉以兵討平之<lb/>
韓褒為汾州刺史州界北接太原當千里徑先是齊寇<lb/>
數入民廢耕桑前後刺史莫能防捍褒乃不下屬縣民<lb/>
既不及設備以故多被抄掠齊人喜相謂曰汾州不覺<lb/>
吾至先未集兵今者之還必莫能追躡我矣繇是益懈<lb/>
<pb n="KR3k0013_WYG_694-14b"/>
不為營壘褒已先勒精鋭伏北山中分據險阻邀其歸<lb/>
路乗其衆怠縱伏撃之盡獲其衆故獲生口者並囚送<lb/>
京師褒因是奏曰所獲賊衆不足為多俘而辱之但益<lb/>
其忿耳請一切放還以徳報怨有詔許焉自此抄兵頗<lb/>
息<lb/>
杜杲為修武都守屬鳳州人仇周貢等搆亂攻逼修武<lb/>
杲信洽於民部内遂無叛者尋而開府趙昶督諸軍進<lb/>
討杲率郡兵與昶合勢遂破平之<lb/>
<pb n="KR3k0013_WYG_694-15a"/>
梁臺為平涼郡守時莫折後熾結聚輕剽寇掠居民刺<lb/>
史史寕討之厯時不克臺陳賊形勢兼論攻取之䇿寕<lb/>
善而從之遂破賊徒<lb/>
和洪為龍州刺史先是蠻人任公忻李國立等聚亂刺<lb/>
史獨孤善力不能禦朝議以洪有武畧代善為刺史月<lb/>
餘擒公忻國立皆斬首梟之餘黨悉平<lb/>
楊文思為武都太守十姓獠反文思討平之復治冀州<lb/>
事黨項𦍑叛文思率州兵討平之進擊資中武康隆山<lb/>
<pb n="KR3k0013_WYG_694-15b"/>
生獠及東山獽戎屬並破之<lb/>
趙昶為安夷郡守時屬軍機科發切急氐情難之相率<lb/>
謀叛昶乃潜遣吏説離間其情因其擕貳遂輕往臨之<lb/>
羣氐不知所為咸来見昶乃收其首逆者二十餘人斬<lb/>
之餘衆遂定又為武州刺史興州人叚吒及氐酋姜多<lb/>
復反攻没郡縣昶討斬之<lb/>
賀若誼為熊州刺史平齊之役誼率兵出凾谷先據雒<lb/>
陽即拜雒州刺史<lb/>
<pb n="KR3k0013_WYG_694-16a"/>
陸騰為江州刺史明帝初陵眉戎江資卭新遂八州夷<lb/>
夏及合州民張瑜兄弟並反衆數萬人攻破郡縣騰率<lb/>
兵討之轉潼州刺史後為龍州刺史州民李廣嗣李武<lb/>
等據慿巖險以為堡壁招集不逞之徒攻劫郡縣厯政<lb/>
不能治騰密令多造飛梯身率麾下夜往掩襲未明四<lb/>
面俱上遂破之執廣嗣等於鼓下其黨有任公忻者更<lb/>
聚徒衆圍逼州城乃語騰曰但免廣嗣及武即散兵請<lb/>
罪騰謂將士曰吾若不殺廣嗣等可謂隳軍實而長寇<lb/>
<pb n="KR3k0013_WYG_694-16b"/>
讎事之不可者也公忻竪子乃敢要人即斬廣嗣及武<lb/>
以首示之賊徒沮氣於是出兵奮撃盡獲之<lb/>
隋趙賢通初仕後周為陕州刺史蠻酋向天王聚衆作<lb/>
亂以兵攻信陵秭歸賢通勒所部五百人出其不意襲<lb/>
撃破之二郡獲全時周人於江南岸置安蜀城以禦陳<lb/>
屬霖雨數旬城頽百餘歩蠻酋鄭南鄊叛引陳將吴明<lb/>
徹欲掩安屬議者皆勸賢通益修守禦賢通曰不然吾<lb/>
自有以安之乃遣使説誘江外生蠻同武陽令乗虚掩<lb/>
<pb n="KR3k0013_WYG_694-17a"/>
襲所居獲其南鄉父母妻子南鄉聞之其黨各散陳兵<lb/>
遂退明年吴明徹屢為寇患賢通勒兵禦之前後十六<lb/>
戰每挫其鋒獲陳禆將覃冏王足子吴朗等三人斬首<lb/>
一百六十級以功封開府儀同三司遷荆州總管長史<lb/>
元景山為建州刺史時髙祖為丞相司馬消難之以鄖<lb/>
州入陳也遣將樊毅馬傑等来援景山率輕騎五百馳<lb/>
赴之毅等懼掠居民而遁景山追之一日一夜行三百<lb/>
餘里與毅戰於漳口三合皆克毅等退保甑山鎮其城<lb/>
<pb n="KR3k0013_WYG_694-17b"/>
邑消難所䧟者悉平之拜安州總管桐栢山蠻相聚為<lb/>
亂景山復撃平之及髙祖受禪拜景山亳州總管陳人<lb/>
張景遵以淮南内屬為陳將任蠻奴所攻破其數柵景<lb/>
山發譙潁兵援之蠻奴引軍而退徴為候正<lb/>
劉宏彭城人初仕後周為郡太守尉遲廻之亂遣其將<lb/>
席毗寇掠徐兖宏勒兵拒之以功授儀同<lb/>
元亨為雒州刺史尉遲廻之亂潁陽人梁康邢流水等<lb/>
舉兵應廻旬月之間衆至萬餘州治中王文舒潜與梁<lb/>
<pb n="KR3k0013_WYG_694-18a"/>
康相結將圖亨亨隂知其謀乃選關中兵得二千人為<lb/>
左右執文舒斬之以兵襲擊梁康邢流水皆破之<lb/>
豆盧通為北徐州刺史尉遲廻之亂遣其所署莒州刺<lb/>
史烏丸尼率衆来攻通逆討破之賜帛八百叚進位大<lb/>
將軍<lb/>
蘇沙羅為資州刺史冉尨羌作亂攻汶山金川二鎮沙<lb/>
羅率兵撃破之授邛州刺史<lb/>
韋冲檢校栝州事時東陽賊帥陶子定吳州賊帥羅方<lb/>
<pb n="KR3k0013_WYG_694-18b"/>
慧並聚衆為亂攻圍婺州永康烏程諸縣冲率兵撃破<lb/>
之<lb/>
張湏陁為齊郡丞賊帥王薄聚結亡命數萬人寇掠郡<lb/>
境官軍撃之多不利湏陁發兵拒之薄遂引軍南轉掠<lb/>
魯郡境湏陁躡之及於岱山之下薄恃驟勝不設備湏<lb/>
陁選精鋭出其不意擊之薄衆大潰因乗勝斬首數千<lb/>
級薄收合亡散得萬餘人將北渡河湏陁追之至臨邑<lb/>
復破之斬五千餘級獲六畜萬計薄復北連豆子䴚賊<lb/>
<pb n="KR3k0013_WYG_694-19a"/>
孫宣雅石秪闍郝孝徳等衆十餘萬攻章邱湏陁遣舟<lb/>
師斷其津濟親帥馬歩二萬襲撃大破之賊徒散走既<lb/>
至津梁復為舟師所拒前後獲其家累輜重不可勝計<lb/>
其年賊帥裴長才石子河等衆二萬奄至城下縱兵大<lb/>
掠湏陁未暇集兵親率五騎與戰賊競赴之圍百餘重<lb/>
身中數創勇氣彌厲㑹城中兵至賊稍却湏陁督兵復<lb/>
戰長才敗走後數旬賊帥秦君宏方預等合軍圍北海<lb/>
兵鋒甚鋭湏陁謂官屬曰賊自恃強謂我不敢救吾今<lb/>
<pb n="KR3k0013_WYG_694-19b"/>
速去破之必矣於是簡精兵倍道而進賊果無備撃大<lb/>
破之斬數萬級復獲輜重三千兩又賊左孝友衆將十<lb/>
萬屯於蹲狗山湏陁列八營以逼之復分兵扼其要害<lb/>
孝友窘迫面縳来降其黨解散王良鄭大彪李睕等衆<lb/>
各萬計湏陁悉討平之威振東夏以功遷齊郡通守領<lb/>
河南道十二郡黜陟討捕大使<lb/>
楊善㑹為清河郡丞賊帥張金稱以輕兵掠寇氏善㑹<lb/>
與平原通守楊元宏歩騎數萬衆襲其不意武賁郎將<lb/>
<pb n="KR3k0013_WYG_694-20a"/>
王辯軍亦至金稱釋寇氏来援因與辯戰辯不利善㑹<lb/>
選精鋭五百赴之所當皆靡辯軍復進賊退守夲營諸<lb/>
軍各還于時山東思亂從盜如市郡縣㣲弱䧟没相繼<lb/>
能抗賊者惟善㑹而已前後七百餘陣未甞負敗每憾<lb/>
衆寡懸殊未能滅賊㑹太僕楊義臣討金稱復為賊所<lb/>
敗退保臨清取善㑹之䇿頻與决戰賊乃退走乗勝遂<lb/>
破其營盡俘其衆金稱將數百人遁逃後歸漳南招集<lb/>
餘黨善㑹追捕斬之傳首行在所煬帝賜以尚方甲矟<lb/>
<pb n="KR3k0013_WYG_694-20b"/>
弓劍進拜清河通守其年從楊義臣斬漳南賊髙士逹<lb/>
傳首江都宫帝下詔褒揚之士逹所部將竇建徳自號<lb/>
長樂王来攻信都臨清賊王安阻兵數千與建徳相影<lb/>
響善㑹襲安斬之<lb/>
陳孝意為雁門郡丞煬帝幸江都馬邑劉武周殺太守<lb/>
王仁恭舉兵作亂孝意率兵與武賁郎將王智辯討之<lb/>
戰於下舘城反為所敗武周遂轉攻傍縣百姓忷忷將<lb/>
懐叛逆前郡丞楊長仁雁門令王確等並桀黠為無頼<lb/>
<pb n="KR3k0013_WYG_694-21a"/>
所歸謀應武周孝意隂知之族滅其家郡中戰慄莫敢<lb/>
異志俄而武周来攻孝意拒之每致尅㨗<lb/>
慕容三蔵為疊州總管黨項𦍑時有反叛三蔵随便討<lb/>
平之部内夷夏咸得安輯<lb/>
楊義臣為檢校趙郡太守妖賊向海公聚衆作亂寇扶<lb/>
風安定間義臣奉詔擊平之<lb/>
王世充為江都郡丞領江都宫監及吳元感反吳人朱<lb/>
爕晉陵人管崇起兵江南以應之自稱將軍擁衆十餘<lb/>
<pb n="KR3k0013_WYG_694-21b"/>
萬煬帝遣將軍吐萬緒魚俱羅討之不能克充募江都<lb/>
萬餘人頻擊破之每有克㨗必歸功於下所獲軍實皆<lb/>
推與士卒身無所受繇此人争為用功㝡居多齊郡賊<lb/>
帥孟讓自長白山寇掠諸郡至盱眙有衆十餘萬充以<lb/>
兵拒之而羸師示弱保都梁山為五柵相持不戰後因<lb/>
其解弛出兵奮擊大破之乗勝盡滅賊讓乃以數十騎<lb/>
遁去斬首萬人六畜軍資莫不盡獲帝以充有將帥才<lb/>
畧始遣領兵討諸小盜所向皆破之<lb/>
<pb n="KR3k0013_WYG_694-22a"/>
郭絢為涿郡通守山東盜賊起絢逐捕之多所尅獲時<lb/>
諸郡無復完者惟涿郡獨全<lb/>
唐蕭瑀初仕隋為河池郡守既至有山賊萬餘人寇暴<lb/>
縱横瑀前募勇敢之士設竒而擊之在陣斬賊帥而降<lb/>
其衆所獲財畜咸賞有功繇是人竭其力續以薛舉遣<lb/>
衆數萬侵掠郡境瑀敗之自後諸賊莫敢進郡中復安<lb/>
邱和隋末交阯太守㑹煬帝為宇文化及所弑鴻臚卿<lb/>
寗長真以鬰林始安之地附於蕭銑馬盎以蒼梧髙梁<lb/>
<pb n="KR3k0013_WYG_694-22b"/>
珠崖畨禺之地附於林士宏各遣人召之和初未知隋<lb/>
亡皆不就林邑之西諸國並遣遺和明珠文犀金寳之<lb/>
物富埓王者銑聞利之遣將長真率百越之衆渡海侵<lb/>
和和遣髙士㢘率交愛首領擊之長真退走境内獲全<lb/>
郡中樹碑頌徳<lb/>
于徳秀武徳中為慶州刺史梁師都来侵徳秀擊却之<lb/>
楊則為靈州長史梁師都遣兵侵靈州則擊走之<lb/>
任環為榖州刺史王世充遣其將郭士衡歩騎數千来<lb/>
<pb n="KR3k0013_WYG_694-23a"/>
侵環逆擊大破之俘斬且盡<lb/>
張善為伊州總管武徳二年王世充遣其將王世隆寇<lb/>
伊州善擊走之<lb/>
丁伯徳為西濟州刺史王世充遣其將来侵伯徳擊破<lb/>
之<lb/>
許紹為陕州刺史蕭銑遣其將楊道生来侵紹擊破之<lb/>
郭仁朂為同州留守胡賊掠同州之白水縣坊仁朂討<lb/>
平之<lb/>
<pb n="KR3k0013_WYG_694-23b"/>
開緒為朔州刺史劉武周遣其將牛讓来侵開緒擊走<lb/>
之<lb/>
獨孤開逺為遼州刺史劉黒闥擾亂山東所在多䧟没<lb/>
開逺率厲百姓保其州境屢將兵斷賊糧道賊竟不敢<lb/>
侵逼<lb/>
公孫武逹貞觀初為肅州刺史嵗餘突厥數千騎輜重<lb/>
萬餘人侵肅州欲戰虜稍却急攻之遂大潰犄之於張<lb/>
掖河又命軍士於上流以栰渡兵擊其餘衆賊半濟兩<lb/>
<pb n="KR3k0013_WYG_694-24a"/>
岸夾攻之斬溺畧盡降璽書慰勉之拜右監門將軍又<lb/>
突厥犯西偏武逹與甘州刺史成仁重擊大破之俘其<lb/>
男女千餘口雜畜數千計<lb/>
李道彦貞觀中為岷州都督吐谷渾来寇道彦擊走之<lb/>
執其名王二人俘斬七百餘級<lb/>
崔義元以髙宗永徽中為婺州刺史時睦州女子陳碩<lb/>
真作亂寇東陽義元發兵拒之百姓訛言碩真有神靈<lb/>
犯其兵馬無不滅門士衆恟懼司功叅軍崔元籍曰起<lb/>
<pb n="KR3k0013_WYG_694-24b"/>
兵仗順猶懼無成此乃妖誑豈得能久義元乃遣元籍<lb/>
為先鋒自率官吏繼進至下淮戍擒其間諜數十人夜<lb/>
有流星墜賊營詰朝進擊之左右以楯蔽箭義元曰刺<lb/>
史尚欲避箭誰肯致死遽令去之於是士卒齊力賊衆<lb/>
大潰斬首數千級餘衆悉許其歸進至睦州界歸者萬<lb/>
計房仁裕之軍與義元相㑹遂獲碩真等斬之餘黨悉<lb/>
平<lb/>
劉鱗為南海太守以元宗天寳三載破海賊吳令光永<lb/>
<pb n="KR3k0013_WYG_694-25a"/>
嘉郡平<lb/>
顔杲卿為恒山太守天寳十四載安祿山䧟東都杲卿<lb/>
與長史袁履謙賈深等殺賊將李欽湊執賊將何千年<lb/>
髙邈送京師<lb/>
顔真卿天寳末為平原太守安祿山遣其將李欽湊髙<lb/>
邈何千年等守土門真卿從兄弟恒山太守杲卿與長<lb/>
史袁履謙殺欽湊邈擒千年送京師土門既開十七郡<lb/>
同日歸順共推真卿為帥得兵二十餘萬横絶燕趙詔<lb/>
<pb n="KR3k0013_WYG_694-25b"/>
加真卿户部侍郎依前平原太守<lb/>
薛景仙以肅宗至徳初為扶風太守安禄山逆賊曵落<lb/>
河兵數萬人来寇景仙與將軍康景龍率百姓斬其渠<lb/>
帥十餘人餘皆奔走<lb/>
武齊莊為交城太守破賊安定逺等五千餘衆盡獲其<lb/>
軍資器械<lb/>
韋倫為商州刺史荆襄等道租庸使㑹襄州禆將康楚<lb/>
元張嘉延擁衆為叛兇黨萬餘人自稱東楚義王襄州<lb/>
<pb n="KR3k0013_WYG_694-26a"/>
刺史王政棄城遁走嘉延又南襲破江陵漢沔饋運阻<lb/>
絶朝廷旰食倫乃調兵駐鎮州界楚元兇黨有来降者<lb/>
必厚加賞數日後楚元衆頗怠倫進軍擊之生擒楚元<lb/>
以獻餘衆悉走收租庸錢物僅二百萬貫並免失墜荆<lb/>
襄二州平<lb/>
髙晃為汝州刺史破逆賊史思明賊衆三千生擒賊帥<lb/>
八十人及駞馬器械不可勝數明年又破逆賊五千衆<lb/>
生擒三千人<lb/>
<pb n="KR3k0013_WYG_694-26b"/>
李抱玉為澤州刺史史思明圖澤州抱玉夜出軍大破<lb/>
之<lb/>
邢濟寳應初為桂州刺史討西原賊帥吳功曹等平之<lb/>
裴虬為道州刺史代宗永泰五年湖南都團練使崔灌<lb/>
為其兵馬使玠所殺玠據潭州虬出軍討玠平之<lb/>
李勉為江西觀察使賊帥陳莊連䧟江西州縣偏將吕<lb/>
太一武日昇相繼背叛勉與諸道兵戰悉攻平之<lb/>
王翃大厯中為容州刺史初安祿山反詔徴嶺南募兵<lb/>
<pb n="KR3k0013_WYG_694-27a"/>
命南陽太守魯炅統之以遏南侵魯與賊戰敗于葉縣<lb/>
嶺南山洞夷獠乗此相聚為亂其首領梁崇牽自號平<lb/>
南十道大都統及其黨帥覃問等因誘西原賊張侯夏<lb/>
永攻䧟城邑偷據容州前後陳仁琇李抗侯金儀耿慎<lb/>
惑元結長孫全緒等容州刺史皆寓理藤州或居梧州<lb/>
者及翃至藤州言於衆曰吾為容州刺史安得寄理他<lb/>
邑乃出私財募將徤許奏以髙官厚勲以是人各盡力<lb/>
未數日有斬賊帥歐陽珪馳往廣州見節度李勉求兵<lb/>
<pb n="KR3k0013_WYG_694-27b"/>
應援勉曰容州陷賊已久賊勢且強必難圖也若速討<lb/>
祗自敗耳終無成功翃復請曰大夫若不能命帥但諜<lb/>
告諸州揚言三千兵援助兾藉為勢耳勉然之翃乃手<lb/>
札告諭義州刺史陳仁瓘藤州刺史李曉庭等盟約討<lb/>
賊翃復募三千餘人同力鏖戰至六年三月遂尅復容<lb/>
州故城賊猶壓境戰日數合節度使牒止翃用兵翃慮<lb/>
惑將士匿其牒奮起士卒大破賊數萬衆擒其大首領<lb/>
梁崇牽賊遁數百里外盡復容州故境翃發表以聞奏<lb/>
<pb n="KR3k0013_WYG_694-28a"/>
置順州以遏餘寇前後大小百餘戰生擒賊帥上獻者<lb/>
七十餘人累加銀青光祿大夫兼御史中丞充招討處<lb/>
置使翃又令其將張利用李實等分討襲西原遂收復<lb/>
鬰林諸州部内漸安後因哥舒晃殺節度使吕崇賁嶺<lb/>
南復亂翃遣大將李實悉所管兵赴援廣州西原賊帥<lb/>
覃問復招集其黨白容管兵馬盡趍廣州可襲取之於<lb/>
是悉衆奄至翃又力戰大破之生擒覃問代宗累遣中<lb/>
使慰問加翃金紫光祿大夫<lb/>
<pb n="KR3k0013_WYG_694-28b"/>
于邵為益州刺史時嵗儉夷獠相聚山澤為盜數千萬<lb/>
人来圍州城邵撫勵州兵與之拒戰凡旬有二日間遣<lb/>
使説喻示以善惡山盜邀邵出乃以儒服出城致之不<lb/>
疑因皆降之節度使李抱玉以聞邵遷梓州刺史<lb/>
張萬福攝廬夀二州刺史州送租賦詣京師至潁州界<lb/>
為盜所劫萬福領輕兵入潁州界討之賊不意萬福至<lb/>
忙迫不得戰萬福悉聚而誅之盡得其所亡物并得前<lb/>
後所掠人妻子財物牛馬等萬福悉還其家不能自致<lb/>
<pb n="KR3k0013_WYG_694-29a"/>
者萬福給船乗以遣尋拜夀州刺史淮南節度副使為<lb/>
節度使崔圓所忌失刺史改鴻臚卿以節度副使將千<lb/>
人鎮夀州萬福不以為憾許杲以平盧行軍司馬將三<lb/>
千人駐濠州不去有窺淮南意圓令萬福攝濠州刺史<lb/>
杲聞即提卒去止當塗陳莊賊陷舒州圓又以萬福為<lb/>
舒州刺史督淮南岸盜賊連破其黨大厯三年召赴京<lb/>
師代宗謂曰聞卿名欲一識卿且將累卿以許杲焉萬<lb/>
福拜謝因前曰陛下以許杲召臣如河北諸將叛欲以<lb/>
<pb n="KR3k0013_WYG_694-29b"/>
屬何人代宗笑謂曰且與吾了許杲事方當大用卿以<lb/>
為和州刺史行營防禦使督淮南岸盜賊至州杲懼移<lb/>
軍上元杲至楚州大掠節度使韋元甫命萬福追討之<lb/>
未至淮隂杲為其將康自勸所逐自勸擁兵繼掠循淮<lb/>
南東萬福倍道追而殺之免者十二三盡得擄掠金帛<lb/>
婦女等皆䕶致其家軍還元甫將厚賞將士萬福曰官<lb/>
徤常虚費衣糧無所事今乃一小煩之不足過賞請用<lb/>
三之一代宗發詔以勞之賜衣一襲禁錦十雙<lb/>
<pb n="KR3k0013_WYG_694-30a"/>
郗士美以徳宗建中年為黔中觀察使時溪州賊帥向<lb/>
子琪連結夷蠻控據山洞衆號七八千士美設竒畧討<lb/>
平之詔書勞慰加檢校右常侍封髙平郡公又為鄂岳<lb/>
觀察使討伊慎有功授安黄節度<lb/>
韓滉為潤州刺史李希烈陷汴州滉擇其鋭卒令禆將<lb/>
李長榮王西曜與宣武軍節度使劉元佐掎角討襲解<lb/>
寕陵之圍復宋汴之路滉功為多<lb/>
李澄為滑州刺史破李希烈逆衆於鄭州南境擒賊黨<lb/>
<pb n="KR3k0013_WYG_694-30b"/>
四十七人戎器二千餘事<lb/>
辛秘以憲宗元和中為湖州刺史屬李錡阻命將收支<lb/>
郡以大將守之遂分兵取四州刺史蘇常杭睦或先以<lb/>
戰破或先被拘執賊黨以為秘儒懦甚易之秘密遣牙<lb/>
門將邱知二勒兵數百人候賊將動逆戰大破之知二<lb/>
中流矢墜馬起而復戰斬其將焚其營一州遂安賊平<lb/>
以功賜金紫繇是僉以秘材任將帥<lb/>
李憲為綘州刺史澤州沁水縣妖賊李有經聚衆三千<lb/>
<pb n="KR3k0013_WYG_694-31a"/>
餘人来寇翼城縣憲以州兵及神䇿鎮軍擊破之擒有<lb/>
經以獻<lb/>
李聽為楚州刺史李師道反鄆人素易淮南之卒聼潜<lb/>
訓練出其不意趨海州據險要破沭陽兵降朐山戍懐<lb/>
仁東海兩城望風乞降山東平以功授夏州節度<lb/>
竇易直以穆宗長慶中為潤州刺史部將王國清以所<lb/>
部八百人為亂易直自將牙兵拒之國清衆潰斬於京<lb/>
口餘黨連親兵復為亂皆誅之<lb/>
<pb n="KR3k0013_WYG_694-31b"/>
裴誼以文宗太和中為江南西道觀察使誼奏吉州破<lb/>
赤石徐莊等洞賊戮殺擒獲共二百三十六人收賊柵<lb/>
七所器械三千二百三十事水陸田四百頃牛馬等四<lb/>
百七十餘頭<lb/>
梁王敬蕘唐末為潁州刺史州境荒饉大寇繼至黄巢<lb/>
數十萬衆聚寨於州南敬蕘極力抗禦逾旬而退俄又<lb/>
秦宗權之衆陵暴益甚合圍攻壁皆力屈而去蔡賊復<lb/>
遣將刁君務以萬衆来逼敬蕘列陣當之身先馳突殺<lb/>
<pb n="KR3k0013_WYG_694-32a"/>
敵甚多繇是竟全郡壘逺近歸附及淮人不恭太祖屢<lb/>
以大軍南渡路繇州境敬蕘悉心供億太祖深嘉之<lb/>
張敬方開平中為均州刺史時襄陽小將王永殺留後<lb/>
王班間使附于蜀房州聞之亦叛敬方能完其郡又移<lb/>
兵尅房陵<lb/>
後唐袁建豐為相州刺史領相州軍事行營在外指揮<lb/>
使孟謙據城以叛建豐引兵討平之改隰州刺史<lb/>
索自通為京兆尹西京留守屬河中指揮使楊彦温據<lb/>
<pb n="KR3k0013_WYG_694-32b"/>
河中作亂自通率師討平之<lb/>
晉馬全節後唐清泰初為全州防禦使㑹蜀軍攻其州<lb/>
城兵纔及千人兵馬都監陳隠懼託以他事出城領三<lb/>
百人順流而逃賊既盛人情憂沮全節悉出其家財以<lb/>
給士復出竒拒戰以死繼之賊退朝廷嘉其功<lb/>
孫彦韜仕後唐為濮州刺史清泰末羣寇入郡郡人大<lb/>
擾彦韜率帳下百人一呼破之人皆感之<lb/>
劉遂清為易州刺史時王都與契丹連結將使遏其寇<lb/>
<pb n="KR3k0013_WYG_694-33a"/>
衝既至郡大有禦侮之畧境内頼焉<lb/>
周許遷為隰州刺史以太祖廣順元年十二月朝見賜<lb/>
襲衣金𢃄銀鞍馬奬守城之功也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_694-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷六百九十四<lb/>
</p>
<p>
</p>
  </div>
</body>
</text>
</TEI>
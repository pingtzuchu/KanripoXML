<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百八十七</head>
    <p>
<pb n="KR3k0013_WYG_387-1a"/>
欽定四庫全書<lb/>
　册府元龜卷三百八十七　宋　王欽若等　撰<lb/>
　　將帥部<lb/>
　　　褒異第十三<lb/>
後唐李承嗣少仕郡為右職唐僖宗中和二年從武皇<lb/>
討賊關輔為前鋒王師之攻華隂黄巢令偽客省使王<lb/>
汀㑹軍機於黄揆承嗣擒之以獻賊平以功授汾州司<lb/>
馬改榆次鎭將朱玫之亂遣承嗣率萬人援鄜州至渭<lb/>
<pb n="KR3k0013_WYG_387-1b"/>
橋迎扈車駕王行瑜既殺朱玫承嗣㑹鄜夏之師入定<lb/>
京城獲偽相裴徹鄭昌圉函送朱玫襄王首獻於行在<lb/>
駕還宫賜號迎鑾功臣檢校工部尚書守嵐州刺史賜<lb/>
軍錢二萬貫孟方立之襲遼州也承嗣設伏擊其歸兵<lb/>
大敗之獲其將奚忠信以功授洺州刺史及張濬之加<lb/>
兵於太原也時鳳翔軍營霍邑承嗣帥一軍攻之岐人<lb/>
夜遁追擊至趙城合大軍攻平陽旬有三日而抜師旋<lb/>
改敎練使檢校司空<lb/>
<pb n="KR3k0013_WYG_387-2a"/>
李存信唐昭宗大順中為蕃漢都校從武皇討李儔降<lb/>
赫連鐸白義誠以功檢校左僕射從入關討王行瑜加<lb/>
檢校司空領彬州刺史<lb/>
李存進昭宗光化中為永安軍使鴈門以北都知兵馬<lb/>
使天復初破氏叔琮前軍於洞渦三年授石州刺史莊<lb/>
宗初嗣位又為步軍右都檢校司空帥出井陘授行營<lb/>
馬步軍都營虞候破汴軍於栢鄉論功授汾州刺史轉<lb/>
檢校司徒俄兼西南面行營招討使出師收慈　換慈<lb/>
<pb n="KR3k0013_WYG_387-2b"/>
沁二州刺史二年定魏愽授天雄軍廵按使十四年權<lb/>
蕃漢馬步副總管從攻楊劉戰胡栁十六年以本職兼<lb/>
領振武節度使時王師據德勝渡汴軍據村渡存進造<lb/>
橋成人皆伏其智莊宗舉酒曰存進吾之杜預也賜寶<lb/>
馬御衣進檢校太保兼魏愽馬步都將與李存審固德<lb/>
勝十九年汴將王瓚率衆攻北城存進機拒應之汴軍<lb/>
退加檢校太傅<lb/>
李漢韶初事莊宗為河東牢城指揮使㑹契丹侵北鄙<lb/>
<pb n="KR3k0013_WYG_387-3a"/>
表令漢韶率師進討既而大破胡寇以功加檢校右僕<lb/>
射<lb/>
李存璋昭宗光化二年為澤州刺史入為牢城使從李<lb/>
嗣詔討雲州叛將王暉平之改敎練使檢校司空五年<lb/>
立莊宗夷内難頗有力焉改河東馬步都虞候兼領鹽<lb/>
鐵又從破汴軍於夾城轉檢校司徒栢鄉之役為三鎭<lb/>
排陣使十二年從盟朱友謙於猗氏授汾州刺史汴將<lb/>
尹皓攻慈州逆戰敗之十三年王檀逼太原存璋率汾<lb/>
<pb n="KR3k0013_WYG_387-3b"/>
之軍入城固守授大同軍防禦使應蔚朔等州都知兵<lb/>
馬使秋契丹逼雲州存璋拒守敵退以功檢校太傅大<lb/>
同軍節度雲應等州觀察使十九年四月以疾卒於雲<lb/>
州同光初追贈太尉平章事<lb/>
李存賢以天祐五年權知蔚州以禦吐渾六年權沁州<lb/>
刺史先是州當賊境不能保守存賢至郡乃移復舊郡<lb/>
莊宗嘉之轉檢校司空眞拜刺史九年汴人乗其無備<lb/>
來攻其城存賢擊退之十一年授武州刺史山北團練<lb/>
<pb n="KR3k0013_WYG_387-4a"/>
使十二年移慈州刺史七月汴將尹皓攻州城存賢督<lb/>
軍拒戰遁去十八年河中朱友謙來求援命存賢率師<lb/>
赴之十九年汴將段凝軍五萬營臨晉存賢拒退之以<lb/>
功加檢校司徒同光二年為盧龍軍節度使卒詔贈太<lb/>
傅<lb/>
康君立自武皇為鴈門節度立為右都押衙僖宗時從<lb/>
武皇入關逐黄孽收長安武皇還鎭太原授先鋒軍使<lb/>
文德初李罕之既失河陽來歸於武皇且求援焉乃以<lb/>
<pb n="KR3k0013_WYG_387-4b"/>
君立充南面招討使為汾州刺史及潞州小校安居受<lb/>
反武皇遣君立討平之授檢校左僕射昭義節度使自<lb/>
是武皇之師連嵗掠地於邢洺攻孟方立君立常率澤<lb/>
潞之師以為掎角加檢校司徒食邑千户李存孝據邢<lb/>
州叛武皇命君立討之以功加檢校太保<lb/>
薛志勤自武皇鎭鴈門領代北軍使從入關收京城以<lb/>
功檢校工部尚書河東右都押衙先鋒右軍使從武皇<lb/>
救陳許平黄巢武皇遇難於上源驛志勤擊敗汴軍昭<lb/>
<pb n="KR3k0013_WYG_387-5a"/>
宗大順初與李承嗣敗韓建之軍於䝉坑進收晉綘以<lb/>
功授沂州刺史又從討鎭州牧天長臨城志勤皆先登<lb/>
陷陣王暉據雲州叛討平之以志勤為大同軍節度檢<lb/>
校司空<lb/>
史儼為武皇帳中親將昭宗乾寧中從討王行瑜時京<lb/>
城太擾士庶奔迸儼分騎警衛駕比還京盜賊不作以<lb/>
功檢校右散騎常侍屯於三橋者累月昭宗寵錫優異<lb/>
史建瑭昭宗光化中典昭德軍與李嗣昭攻汾州率先<lb/>
<pb n="KR3k0013_WYG_387-5b"/>
登城擒叛將李瑭以獻授檢校工部尚書李思安之圍<lb/>
上黨也建瑭為前鋒與總管周德威赴援時汴將王景<lb/>
仁營於栢鄉瑭與德威先出井陘高邑之戰汴軍有歸<lb/>
志建瑭先陷其陣遂長驅追擊夜入栢鄉俘斬數千論<lb/>
功加檢校左僕射十三年敗劉鄩於元城收澶州以建<lb/>
瑭為刺史檢校司空外衙騎軍都尉<lb/>
蓋寓自武皇鎭太原為左都押衙檢校左僕射昭宗乾<lb/>
化三年寓從武皇入闗討王行瑜特授檢校太保開國<lb/>
<pb n="KR3k0013_WYG_387-6a"/>
侯邑千户<lb/>
周德威昭宗乾寧中為鐵林軍使從武皇討王行瑜以<lb/>
功授檢校左僕射移内衙軍副天祐三年與李嗣昭合<lb/>
燕軍攻潞州降丁㑹以功加檢校太保代州刺史代嗣<lb/>
昭為蕃漢都將李思安之冦潞州也徳威軍余吾時汴<lb/>
州軍十萬築夾城圍潞州及武皇猒代莊宗再援潞州<lb/>
德威大敗梁軍解潞州之圍以功加檢校太保平章事<lb/>
十年又擒幽州劉守光父子授檢校侍中幽州盧龍軍<lb/>
<pb n="KR3k0013_WYG_387-6b"/>
節度使<lb/>
符存審初典武皇義兒軍從討邠州之勁兵屯龍泉寨<lb/>
存審奮力抜之師旋授檢校左僕射副李嗣昭討李瑭<lb/>
於汾州擒之以功改左右廂步軍都指揮使昭宗天祐<lb/>
三年授蕃漢馬步副指揮使與李嗣昭降丁㑹於上黨<lb/>
從周德威破賊夾城以功加檢校司徒授沂州刺史使<lb/>
領蕃漢馬步都指揮使七年加檢校太保充蕃漢副總<lb/>
管九年梁祖攻蓨縣存審赴援汴人燒營而遁以功遙<lb/>
<pb n="KR3k0013_WYG_387-7a"/>
領邢洺慈團練使十三年二月劉鄩襲魏州存審戰於<lb/>
故元城大敗汴人從莊宗收澶衛慈洺等州秋邢州閻<lb/>
寶降授存審安國軍節度邢洺慈等州觀察使十月戴<lb/>
思逺棄滄州毛璋以城降授存審檢校太傅横海軍節<lb/>
度使兼領魏愽馬步軍都指揮使明年就加平章事十<lb/>
九年平鎭州以功加檢校太傅兼侍中二十年正月師<lb/>
旋於魏州莊宗出城迎勞就第宴樂居無何契丹犯燕<lb/>
薊詔存審以本官充幽州盧龍軍節度使自鎭州之任<lb/>
<pb n="KR3k0013_WYG_387-7b"/>
同光初加開府儀同三司檢校太師中書令邑千户賜<lb/>
號忠烈扶天啓運功臣五月卒於幽州莊宗震悼乆之<lb/>
廢朝三日贈尚書令<lb/>
袁建豐為鐵林都虞候從武皇破邠州王行瑜以功遷<lb/>
左親騎軍使轉突騎指揮使從莊宗解圍上黨破栢鄉<lb/>
陣累功加右僕射左廂馬軍使明宗為内衙指揮使建<lb/>
豐為副北討劉守光常身先士伍轉都教練使權蕃漢<lb/>
副總管莊宗入鄴以心腹幹能選為魏府都廵撿使破<lb/>
<pb n="KR3k0013_WYG_387-8a"/>
劉鄩下衛慈洺三郡有功加檢校司空<lb/>
夏魯竒為慈州刺史中都之戰汴人大敗魯奇擒王彦<lb/>
章以獻莊宗壯之賞絹千匹梁平授鄭州防禦使<lb/>
元行欽為武寧軍節度使檢校太傅莊宗賜名紹榮常<lb/>
内宴羣臣使相預㑹行欽官為保傅合地褥而坐酒酣<lb/>
樂作帝叙平生戰陣之事因左右顧視曰紹榮安在所<lb/>
司奏云有𠡠使相預㑹紹榮散官殿上無位帝徹㑹不<lb/>
懌翌日以行欽為同平章事繇是不宴百官於内殿但<lb/>
<pb n="KR3k0013_WYG_387-8b"/>
宴武臣而已<lb/>
李建及為遼州刺史莊宗胡栁之役欲收軍建及引銀<lb/>
鎗效節奮擊繇是王師復振以功檢校司空魏愽内外<lb/>
衙都將又與汴將王瓚戰於戚城建及傷手莊宗解御<lb/>
衣金帶賜之<lb/>
張敬達為㕔直軍使從莊宗平河南有功加檢校工部<lb/>
尚書<lb/>
康思立為河東親騎軍使從莊宗解上黨圍敗梁人於<lb/>
<pb n="KR3k0013_WYG_387-9a"/>
栢鄉及平薊丘後戰於河上皆有功累加檢校戸部尚<lb/>
書右突騎指揮使莊宗即位繼改軍帥賜忠勇拱衛功<lb/>
臣加檢校尚書左僕射<lb/>
康延孝為捧日軍兼南面招討指揮使檢校司徒莊宗<lb/>
平汴延孝頗有力焉以功加檢校太保<lb/>
安元信為突陣軍都將時莊宗嗣晉王位元信從救上<lb/>
黨破夾寨復澤潞以功授檢校司空遼州刺史賜玉鞍<lb/>
名馬栢鄉之役日晚戰酣元信重傷莊宗自臨傅藥改<lb/>
<pb n="KR3k0013_WYG_387-9b"/>
檢校司徒武州刺史充内衙副都指揮使山北諸州都<lb/>
團練副使<lb/>
安金全武皇時為騎將屢從征伐莊宗之救潞州及平<lb/>
河朔皆有戰功累遷刺史<lb/>
閻寶莊宗時遥領天平軍節度使東西面招討等使張<lb/>
文禮之殺王鎔也寶帥師進討及契丹來援鎭州前鋒<lb/>
至新樂衆心憂之寶見莊宗指陳方畧軍情乃安敵退<lb/>
加檢校侍中<lb/>
<pb n="KR3k0013_WYG_387-10a"/>
李紹文莊宗時為愽州刺史預破劉鄩於故元城歴貝<lb/>
隰二州刺史領天雄軍馬步副都將屯於德勝從閻寶<lb/>
討張文禮為馬步都虞候明宗收鄆州以紹文為右都<lb/>
押衙馬步軍都將從破王彥章於中都同光中歴徐滑<lb/>
二鎭副使知府事<lb/>
霍彦威為陜州留後從明宗平潞州授徐州節度使天<lb/>
成初改平盧軍節度至鎭擒王公儼斬之明年冬肆覲<lb/>
於汴明宗接遇甚厚累遷至檢校太尉兼中書令<lb/>
<pb n="KR3k0013_WYG_387-10b"/>
王晏球為齊州防禦使北面行營馬軍都指揮使鄴都<lb/>
之亂明宗入赴内難晏球時在瓦橋遣人招之明宗至<lb/>
汴晏球率騎軍從至京師以平定功授宋州節度使天<lb/>
成二年王都據定州叛晏球討平之以功授天平軍節<lb/>
度使未幾移鎭青州就加兼中書令<lb/>
安審通明宗天成初為齊州防禦使兼諸道先鋒馬軍<lb/>
都指揮使奉詔北征㑹龍晊部下兵亂審通盡戮之以<lb/>
功檢校太傅滄州節度使<lb/>
<pb n="KR3k0013_WYG_387-11a"/>
劉彦琮為鐵林指揮使從明宗赴難京師授華州留後<lb/>
尋正授節旄<lb/>
西方鄴為奉義指揮使天成初荆渚違命明宗素知其<lb/>
才力擢授䕫州刺史東南面行營招討副使鄴將偏師<lb/>
收復峽内三州二年昇䕫州為寧江軍以鄴為節度使<lb/>
屢奏克捷三年加檢校太保<lb/>
孫璋天成初為齊州防禦使王都之據中山璋為定州<lb/>
行營都虞候賊平加檢校太保<lb/>
<pb n="KR3k0013_WYG_387-11b"/>
張䖍釗為親軍都指揮使領春州刺史明宗天成中䖍<lb/>
釗與諸將圍王都於中山大敗契丹於嘉山之下及定<lb/>
州平以功授滄州節度使<lb/>
晉房知溫初仕後唐明宗天成初為兖州節度使明年<lb/>
詔充北面招討使屯於盧臺軍以盧文進來歸特加進<lb/>
同平章事賞招討之功也至長興二年除平盧軍節度<lb/>
使累官至開府儀同三司檢校太師兼中書令封東平<lb/>
王食邑五千户食實封三百户高祖天福元年十二月<lb/>
<pb n="KR3k0013_WYG_387-12a"/>
卒於鎭贈太尉詔立神道碑<lb/>
康福初仕後唐明宗為朔方河西等軍節度到鎭嵗餘<lb/>
西戎皆欵附改賜福耀忠扶定保節功臣末帝清泰中<lb/>
加特進開國侯充西面都部署高祖受命就加檢校太<lb/>
尉封開國公<lb/>
華温琪仕後唐為泰州節度使明宗即位因入朝願留<lb/>
闕下明宗嘉而許之除左驍衛上將軍逐月别賜錢粟<lb/>
以豐其家後為太子少保致仕高祖天福元年十二月<lb/>
<pb n="KR3k0013_WYG_387-12b"/>
終於家詔贈太子太保<lb/>
方太為奉國都虞候從杜重威破張從賔於氾水高祖<lb/>
以其功除趙州刺史<lb/>
郭金海為䕶聖都虞候高祖天福二年金海從王師討<lb/>
范延光於魏州以功轉本軍都指揮使<lb/>
王建立為青州節度使高祖天福二年封臨淄王明年<lb/>
封東平王五年入覲高祖賜不拜呼老兄使肩輿入朝<lb/>
上殿則使人扶導論者榮之尋表乞休致帝不許乃除<lb/>
<pb n="KR3k0013_WYG_387-13a"/>
潞州節度使割遼沁為上黨屬郡加檢校太師進封韓<lb/>
王以光其故里高祖御明德樓餞送赴鎭賜玉斧蜀馬<lb/>
及卒册贈尚書令<lb/>
馬全節高祖天福五年鎭安州時李金全據州叛引淮<lb/>
軍為援因命全節將兵討平之以功加檢校太尉六年<lb/>
授鎭州行營副招討使兼排陣使與安重榮戰於宗城<lb/>
大敗之鎭州平加開府儀同三司<lb/>
程福贇初為軍校天福七年冬從杜重威討鎭州與安<lb/>
<pb n="KR3k0013_WYG_387-13b"/>
重榮大戰於宗城以功遷雒州團練使檢校太尉<lb/>
皇甫遇高祖天福末鎭河陽少帝即位歸闕及北騎南寇<lb/>
從至漕州戰於鄆州北津敵衆大敗溺死數千人以功<lb/>
拜滑州節度使<lb/>
郭璘少帝開運中鎭易州時契丹攻其郡以州兵擊賊<lb/>
數獲其利朝廷嘉之就加檢校太保<lb/>
漢王周初仕後唐明宗為禆校累歴郡守晉天福中安<lb/>
重榮以鎭州叛從杜重威討平之以功授貝州節度使<lb/>
<pb n="KR3k0013_WYG_387-14a"/>
高祖定天下移鎭徐州加同平章事乾祐元年二月卒<lb/>
於鎭輟視朝三日贈中書令<lb/>
劉在明後唐明宗時為奉聖左廂都指揮使領和州刺<lb/>
史從幸汴州至滎陽聞朱守殷叛用為前鋒至汴城率<lb/>
先登城賊平授汴州馬步軍都指揮使晉高祖天福中<lb/>
李金全以安州叛在明從李守貞攻之大破淮賊以功<lb/>
授安州防禦使移領綘州楊光逺據青州叛召為行營<lb/>
馬步軍都指揮使領齊州防禦使青州平遷相州留後<lb/>
<pb n="KR3k0013_WYG_387-14b"/>
及高祖踐阼授幽州道行營都部署時蕃將守中山在明<lb/>
出師經略敵乃棄城而去遂授鎭州留後乾祐元年五<lb/>
月二日授鎭州節度使六月卒於鎭贈侍中<lb/>
史宏肇為許州節度使侍衛步軍都指揮使時高祖由<lb/>
蒲陜赴潞宏肇為前鋒兵士所至秋毫不犯以至平定<lb/>
兩京及從駕征鄴迴加同平章事充侍衛親軍都指揮<lb/>
使兼鎭宋<lb/>
杜重威晉天福初典禁軍遥授舒州刺史二年張從賓<lb/>
<pb n="KR3k0013_WYG_387-15a"/>
搆亂據氾水晉高祖遣重威與侯益率衆破之以功授<lb/>
潞州節度使與楊光逺降范延光於鄴城改許州節度<lb/>
使兼侍衛親軍馬步軍副都指揮使尋加同平章事<lb/>
周高季興梁太祖時為荆南節度使開平中破雷彦恭<lb/>
於朗州加平章事<lb/>
安叔千初仕後唐莊宗為奉安都將天成初王師伐定<lb/>
州命為先鋒都指揮使王都平授秦州刺史連刺涿易<lb/>
二郡清泰初契丹冦振門叔千從晉祖逆戰敗之進位<lb/>
<pb n="KR3k0013_WYG_387-15b"/>
檢校太保振武節度使晉祖踐阼就加同平章事<lb/>
王商後唐天成中為靈武都指揮使乆之代還清泰中<lb/>
張令昭據鄴叛商從范延光討之首冒矢石率先登城<lb/>
以功授祁州刺史<lb/>
何福進後唐清泰中自彰聖都虞候率本軍從范延光<lb/>
平鄴以功歴鄭隴二州防禦使<lb/>
安審暉晉高祖時為河陽節度使㑹李金全據安州叛<lb/>
詔馬全節為都部署領兵討之以審暉為副安陸平移<lb/>
<pb n="KR3k0013_WYG_387-16a"/>
鎭鄧州進位檢校太傅又襄州安從進叛舉漢南之衆<lb/>
北攻南陽審暉登城召賊帥以讓之從進不克而退襄<lb/>
州平就加檢校太尉<lb/>
宋彦筠初仕晉為防禦使從高行周破安從進於襄陽<lb/>
以功拜鄧州節度使<lb/>
王饒仕晉高祖為奉國軍檢校尚書左僕射天福六年<lb/>
從杜重威平常山以功加檢校司空遷本軍都校領連<lb/>
州刺史時安從進叛于襄陽高祖以饒為行營步軍都<lb/>
<pb n="KR3k0013_WYG_387-16b"/>
指揮使賊平授凉州刺史復為本軍右廂都指揮使領<lb/>
閬州團練使及漢祖舉義於晉陽尋討復諸夏唯常山<lb/>
郡為蕃將所據時饒在其郡乃與李筠白再圖之䇿承間<lb/>
盡逐其黨漢祖嘉之授鄜州觀察使後加光祿大夫賜<lb/>
爵齒侯<lb/>
高從誨為荆南節度使晉天福中加守中書令時襄州<lb/>
安從進反王師攻討從誨起戰棹饋軍食以助焉詔書<lb/>
褒美尋加守尚書令<lb/>
<pb n="KR3k0013_WYG_387-17a"/>
劉詞仕晉為奉國第一都虞候從馬全節伐安陸敗淮<lb/>
賊萬餘衆晉祖嘉之授奉國都校累加檢校司空又從<lb/>
杜重威敗安重榮於宗城又破鎭陽詞自登雲梯身先<lb/>
士伍以功加檢校司徒沁州刺史又仕漢為奉國右廂<lb/>
都校遥領閬州防禦使從漢祖平鄴加檢校太保乾祐<lb/>
初李守貞叛於河中太祖征之朝廷以詞為侍衛步軍<lb/>
都指揮遥領寧江軍節度使充行營馬步都虞候命分<lb/>
屯於河西二年正月李守貞遣敢死之士數十夜入其<lb/>
<pb n="KR3k0013_WYG_387-17b"/>
營詞叱短兵以擊之賊衆大敗而退河中平太祖嘉其<lb/>
功表為華州節度使嵗餘移鎭滑臺太祖受命加同平<lb/>
章事<lb/>
王令温晉初為洺州團練使及安重榮稱兵於鎭州晉<lb/>
祖以令温為營馬軍都指揮使與都帥杜重威敗賊於<lb/>
宗城以功授亳州防禦使<lb/>
李建崇仕晉為申州刺史天福七年冬襄州安從進搆<lb/>
逆建崇拒賊至湖陽縣之花山接戰大敗之以功授亳<lb/>
<pb n="KR3k0013_WYG_387-18a"/>
州團練使襄陽平遷安州防禦使<lb/>
王重𦙍為禁軍指揮使晉天福中鎭州安重榮謀叛請<lb/>
分杜重威麾下兵擊敗之以功遷䕶聖右廂都指揮使<lb/>
漢初仍典禁軍從征鄴都為先鋒都校鄴都平遷深州<lb/>
刺史<lb/>
趙暉仕漢祖乾祐初鎭鳳翔屬王景崇叛據岐山命暉<lb/>
為西南面行營都部署以討明年春拔之加檢校太師<lb/>
兼侍中國初就加兼中書令<lb/>
<pb n="KR3k0013_WYG_387-18b"/>
曹英仕漢為奉國軍主檢校司徒假康州刺史乾祐初<lb/>
李守貞據河中叛授行營步軍都校河中平遷本軍廂<lb/>
主領岳州防禦使隨太祖在魏為北面行營步軍都校<lb/>
從平内難國初以翊戴功授招武軍節度使檢校太傅<lb/>
侍衛步軍都指揮使<lb/>
史彦超為龍捷指揮使太祖之赴内難彦超以本軍從<lb/>
國初與虎揵都指揮使何徽戍晉州㑹劉崇與契丹入<lb/>
冦攻圍州城月餘彦超與何徽叶力固拒累挫賊鋒太<lb/>
<pb n="KR3k0013_WYG_387-19a"/>
祖嘉其善守之功賞賜甚厚未幾授龍捷右廂都指揮<lb/>
使尋授鄭州防禦使劉崇之寇潞州也車駕親征以彦<lb/>
超為先鋒都指揮使高平之戰先登陷陣以功授華州<lb/>
節度使先鋒如故<lb/>
高行周初𨽻後唐明宗帳下時明宗為總管襲鄆州行<lb/>
周為前軍夜涉河入東城比曙平之及莊宗平河南累<lb/>
加檢校太保領端州刺史明宗即位行周從王景球圍<lb/>
定州敗王都擒秃餒皆有功賊平遷頴州團練使晉末<lb/>
<pb n="KR3k0013_WYG_387-19b"/>
為鄆州節度使漢高祖入汴加守太傅兼中書令代李<lb/>
守貞為天平軍節度使杜重威據鄴叛漢高祖以行周<lb/>
為招討使總兵討之鄴平遷鄴都留守加守太尉進爵<lb/>
臨清王乾祐中入覲加守太保進封鄴王復授天平軍<lb/>
節鉞改封齊王太祖踐阼加尚書令増食邑至一萬七<lb/>
千户太祖以行周耆年宿將賜詔不名但呼王位而已<lb/>
廣順二年秋薨贈賻加等册贈尚書令追封秦王<lb/>
安審琦仕晉少帝為襄州節度使兼中書令屬荆人叛<lb/>
<pb n="KR3k0013_WYG_387-20a"/>
命潛遣舟師數千將屠襄郢審琦禦之而遁朝廷賞功<lb/>
就加守太保進封齊國公嵗餘又加守太傅國初封南<lb/>
陽郡顯德初進封陳王世宗嗣位加守太尉三年拜章<lb/>
請覲優詔許之加守太師増食邑至一萬五百户食實<lb/>
封三千三百户<lb/>
唐景思世宗時董效順指揮屯於淮上世宗親征淮南<lb/>
景思繼有戰功乃命遥領饒州刺史<lb/>
白延遇仕晉歴典禁軍累遷至檢校司空天福中晉祖<lb/>
<pb n="KR3k0013_WYG_387-20b"/>
在鄴安重榮叛於鎭州帥衆數萬指闕而來晉祖命杜<lb/>
重威統諸將以禦之時延遇不預其行乃泣告晉祖願<lb/>
以身先許之及陣於宗城延遇帥其屬先犯之斬級數<lb/>
千晉祖聞之即命中使以寶劍良馬賜之常山平以功<lb/>
加檢校司徒充馬軍右廂都校後遷復州防禦使國初<lb/>
加檢校太保尋受代歸闕屬太祖親征兖海以延遇為<lb/>
先鋒都校兖州平授齊州防禦使及世宗征淮南乃詔<lb/>
延遇為先鋒都校與韓令坤先入揚州尋以别部屯於<lb/>
<pb n="KR3k0013_WYG_387-21a"/>
盛塘前後敗淮賊萬餘衆及世宗迴自夀陽制以延遇<lb/>
為同州節度使未之任所以疾卒於濠州下詔贈太尉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_387-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三百八十七<lb/>
</p>
<p>
</p>
  </div>
</body>
</text>
</TEI>
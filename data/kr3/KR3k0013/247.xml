<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百四十七</head>
    <p>
<pb n="KR3k0013_WYG_247-1a"/>
欽定四庫全書<lb/>
　册府元龜卷二百四十七　宋　王欽若等　撰<lb/>
　　列國君部<lb/>
　　　盟㑹第二<lb/>
襄公二十年春及莒平孟荘子㑹莒人盟于向督揚之<lb/>
盟故也<hi>莒數伐魯前年諸侯盟督揚以和解之故二國自復共盟結其好</hi>
六月公㑹晋侯齊侯宋公衛侯鄭伯曹伯莒子邾子滕<lb/>
子薛伯杞伯小邾子盟于澶淵<hi>澶淵在頓丘縣南今名繁汙此衛地又近戚田</hi>
<pb n="KR3k0013_WYG_247-1b"/>
齊成故也<hi>齊與晉平</hi>
二十一年十月公㑹晉侯齊侯宋公衛侯鄭伯曹伯莒<lb/>
子邾子于商任<hi>商任地名</hi>錮欒氏也<hi>禁錮欒盈使諸侯不得受</hi>
二十二年冬公㑹晉侯齊侯宋公衛侯鄭伯曹伯莒子<lb/>
邾子薛伯杞伯小邾子于沙隨復錮欒氏也<hi>晋知欒盈在齊故復</hi>
<hi>錮也</hi>
二十四年八月公㑹晉侯宋公衛侯鄭伯曹伯莒子邾<lb/>
子滕子薛伯杞伯小邾子于夷儀将以伐齊水不克<hi>晋合</hi>
<pb n="KR3k0013_WYG_247-2a"/>
<hi>諸侯以報前年見伐</hi>
二十五年五月公㑹晉侯宋公衛侯鄭伯曹伯莒子邾<lb/>
子滕子薛伯杞伯小邾子于夷儀伐齊以報朝歌之役<lb/>
<hi>朝歌役在二十三年</hi>秦晉為成晋韓起如秦涖盟秦伯車如晉涖<lb/>
盟<hi>伯車秦伯之弟鍼也</hi>成而不結<hi>不結固也</hi>
八月諸侯同盟于重丘<hi>夷儀之諸侯也重丘齊地</hi>齊成故也<hi>伐齊而稱同盟</hi>
<hi>以明齊亦同盟</hi>
二十六年夏公㑹晉人鄭良霄宋人曹人于澶淵<hi>卿㑹公侯</hi>
<pb n="KR3k0013_WYG_247-2b"/>
<hi>皆應貶方責宋向戌後期故書良霄以駁之若皆稱人則嫌向戌直以㑹公貶之</hi>以討衛疆戚<lb/>
田<hi>正戚之封疆</hi>取衛西鄙懿氏六十以與孫氏<hi>戚城西北五十里有懿城</hi>
<hi>因姓以名城取田六十井</hi>趙氏不書尊公也<hi>罪武㑹公侯</hi>向戌不書後也<lb/>
<hi>後㑹期</hi>鄭先宋不失所也<hi>如期/至</hi>於是衛侯㑹之<hi>晋将執之不得與㑹</hi>
<hi>故不書</hi>
二十七年夏叔孫豹㑹晉趙武楚屈建蔡公孫歸生衛<lb/>
石惡陳孔奐鄭良霄許人曹人于宋<hi>按傳㑹者十四國齊秦不交相見邾</hi>
<hi>滕為私屬皆不與盟宋為主人地于宋則與盟可知經唯序九國大夫楚先晋歃而書先晋貴信也陳與晋㑹</hi>
<pb n="KR3k0013_WYG_247-3a"/>
<hi>常在衛上孔奐非上卿故在石惡下</hi>宋向戌善於趙文子又善於令尹子<lb/>
木欲弭諸侯之兵以為名<hi>欲獲息民之名</hi>如晉告趙孟趙孟謀於<lb/>
諸大夫韓宣子曰兵民之殘也財用之蠧<hi>蠧害物之蟲</hi>小國<lb/>
之大菑也将或弭之雖曰不可必將許之<hi>言雖知兵不得久弭今不</hi>
<hi>可不許</hi>弗許楚將許之以召諸侯則我失為盟主矣晉人<lb/>
許之如楚楚亦許之如齊齊人難之陳文子曰晉楚許<lb/>
之我焉得已且人曰弭兵而我弗許則固擕吾民矣将<lb/>
焉用之齊人許之告於秦秦亦許之皆告於小國為㑹<lb/>
<pb n="KR3k0013_WYG_247-3b"/>
於宋五月甲辰晉趙武至於宋丙午鄭良霄至六月丁<lb/>
未朔宋人享趙文子叔向為介司馬置折爼禮也<hi>折爼體解</hi>
<hi>節折升之於爼合卿享宴之禮故曰禮也周禮司馬掌㑹同之事</hi>仲尼使舉是禮也以<lb/>
為多文辭<hi>宋向戌自美弭兵之意敬逆趙武趙武叔向因享宴之㑹展賓主之辭故仲尼以為多文</hi>
<hi>辭</hi>戊申叔孫豹齊慶封陳湏無衛石惡至<hi>湏無陳文子</hi>甲寅<lb/>
晉荀盈從趙武至<hi>趙武命盈追已故言從趙武後武遣盈如楚</hi>丙辰邾悼公<lb/>
至<hi>小國故君自來</hi>壬戌楚公子黑肱先至成言於晋<hi>時令尹子木止陳遣</hi>
<hi>黑肱就晋大夫成盟載之言兩相然可</hi>丁卯宋向戌如陳從子木成言於<lb/>
<pb n="KR3k0013_WYG_247-4a"/>
楚<hi>就於陳成楚之要言</hi>戊戌滕成公至<hi>亦小國君自來</hi>子木謂向戌請晉<lb/>
楚之從交相見也<hi>使諸侯從晉楚者更相朝見</hi>庚午向戌復於趙孟<lb/>
趙孟曰晉楚齊秦匹也晉之不能於齊猶楚之不能於<lb/>
秦也<hi>不能服而使之</hi>楚君若能使秦君辱於敝邑寡君敢不固<lb/>
請於齊<hi>請齊使朝楚</hi>壬申左師復言於子木子木使驛謁諸<lb/>
王<hi>驛傳也謁告也</hi>王曰釋齊秦他國請相見也<hi>經所以不書齊秦</hi>秋七<lb/>
月戊寅左師至<hi>從使還</hi>是夜也趙孟及子晳盟以齊言<hi>子晳</hi>
<hi>公子黒肱素要齊其辭至盟時不得復訟爭</hi>庚辰子木至自陳陳孔奐蔡公<lb/>
<pb n="KR3k0013_WYG_247-4b"/>
孫歸生至<hi>二國大夫與子木俱至</hi>曹許之大夫皆至以藩為軍<hi>示不</hi>
<hi>相忌</hi>晉楚各處其偏<hi>晋處北/楚處南</hi>伯夙謂趙孟<hi>伯夙荀盈</hi>曰楚氛甚<lb/>
惡懼難<hi>氛氣也言楚有襲晋之氣</hi>趙孟曰吾左還入於宋若我何<hi>營在</hi>
<hi>宋北東頭為上故晋營在東有急可左囘入宋東門</hi>辛巳將盟於宋西門之外楚<lb/>
人𠂻甲<hi>甲在衣中欲因㑹擊晋</hi>伯州犂曰合諸侯之師以為不信<lb/>
無乃不可乎夫諸侯望信於楚是以來服若不信是棄<lb/>
其所以服諸侯也固請釋甲子木曰晉楚無信久矣事<lb/>
利而已茍得志焉焉用有信太宰退<hi>太宰伯州犂</hi>告人曰令<lb/>
<pb n="KR3k0013_WYG_247-5a"/>
尹將死矣不及三年求逞志而棄信志将逞乎志以發<lb/>
言言以出信信以立志參以定之<hi>志言信三者具而後身安</hi>信亡何<lb/>
以及三<hi>為明年子木死起本</hi>趙孟患楚衷甲以告叔向叔向曰何<lb/>
害也匹夫一為不信猶不可單斃其死<hi>單盡也斃踣也</hi>若合諸<lb/>
侯之卿以為不信必不㨗矣食言者不病<hi>不病者單斃於死</hi>非<lb/>
子之患也<hi>楚食言當死晋不食言故無患</hi>夫以信召人而以僭濟之<hi>濟成</hi>
<hi>也</hi>必莫之與也安能害我且吾因宋以守病<hi>為楚所病則欲入宋</hi>
<hi>城</hi>則夫能致死與宋致死雖倍楚可也<hi>宋為地主致死助我則力可倍</hi>
<pb n="KR3k0013_WYG_247-5b"/>
<hi>楚</hi>子何懼焉又不及是曰弭兵以召諸侯而稱兵以害<lb/>
我<hi>稱舉也</hi>吾庸多矣非所患也<hi>晉獨取信故其功多</hi>季武子使謂叔<lb/>
孫以公命曰視邾滕<hi>兩事晉楚則貢賦重故欲比小國武子恐叔孫不從其言故假公命</hi>
<hi>以敦之</hi>既而齊人請邾宋人請滕皆不與盟<hi>私屬二國故</hi>叔孫<lb/>
曰邾滕人私也我列國也何故視之宋衛吾匹也乃盟<lb/>
故不書其族言違命也<hi>季孫專政於國魯君非得有命今君惟以此命告豹豹宜崇大</hi>
<hi>順以顯弱命之君而遂其小是故貶之</hi>晉楚爭先<hi>争先歃血</hi>晉人曰晋固為諸<lb/>
侯盟主未有先晉者也楚人曰子言晉楚匹也若晉常<lb/>
<pb n="KR3k0013_WYG_247-6a"/>
先是楚弱也且晉楚狎主諸侯之盟也久矣<hi>狎更也</hi>豈專<lb/>
在晉叔向謂趙孟曰諸侯歸晉之徳只<hi>只辭</hi>非歸其尸盟<lb/>
也<hi>尸主</hi>子務徳無爭先且諸侯盟小國固必有尸盟者<hi>小國</hi>
<hi>主辨具</hi>楚為晉細不亦可乎<hi>欲推使楚主盟</hi>乃先楚人書先晉晉<lb/>
有信也<hi>蓋孔子追正之</hi>乙酉宋公及諸侯之大夫盟于蒙門之<lb/>
外<hi>前盟諸大夫不敢敵公禮也今宋公以近在其國故謙而重盟故不書蒙門宋城門也</hi>子木問<lb/>
於趙孟曰范武子之徳何如<hi>士㑹賢聞於諸侯故問之</hi>對曰夫子之<lb/>
家事治言於晉國無隱情其祝史陳信於鬼神無愧辭<lb/>
<pb n="KR3k0013_WYG_247-6b"/>
<hi>祝陳馨香徳足副之故不愧</hi>子木歸以語王王曰尚矣哉<hi>尚上也</hi>能歆<lb/>
神人<hi>歆享也使神享其祭人懐其徳</hi>宜其光輔五君以為盟主也<hi>五君謂文</hi>
<hi>襄靈成景</hi>子木又語王曰宜晉之伯也有叔向以佐其卿楚<lb/>
無以當之不可與争晋荀盈遂如楚蒞盟<lb/>
七月辛巳叔孫豹及諸侯之大夫盟于宋<hi>夏㑹之大夫也豹不倚順</hi>
<hi>以顯弱命之君而辨小是以自從故以違命而貶之釋例論之甚備矣</hi>九月楚薳罷如晉<lb/>
蒞盟<hi>罷令尹子蕩報荀盈</hi>
二十八年夏齊侯陳侯蔡侯北燕伯杞伯胡子沈子白<lb/>
<pb n="KR3k0013_WYG_247-7a"/>
狄朝于晉宋之盟故也<hi>陳侯蔡侯胡子沈子楚属也宋盟曰晋楚之從交相見故朝晉</hi>
<hi>燕國今薊縣</hi>齊侯将行慶封曰我不與盟何為於晉<hi>以宋盟釋齊秦</hi>
陳文子曰先事後賄禮也<hi>事大國當先從其政事而後薦賄以副己心</hi>小事<lb/>
大未獲事焉從之如志禮也<hi>言當從大國請事以順其志</hi>雖不與盟<lb/>
敢叛晉乎重丘之盟未可忘也子其勸行<hi>重丘盟在二十五年</hi>九<lb/>
月鄭㳺吉如晉告將朝于楚以從宋之盟<lb/>
二十九年五月仲孫羯㑹晉荀盈齊髙止宋華定衛世<lb/>
叔儀鄭公孫段曹人莒人滕人薛人小邾人城杞<hi>公孫段伯</hi>
<pb n="KR3k0013_WYG_247-7b"/>
<hi>石也三十年伯有死乃命為卿今蓋欇行卿事</hi>杞子來盟<hi>文公也杞復稱子用夷禮也魯歸其田故</hi>
<hi>來盟</hi>
三十年十月晉人齊人宋人衛人鄭人曹人莒人邾人<lb/>
滕人薛人杞人小邾人㑹于澶淵宋災故也<hi>㑹未有言其事者此</hi>
<hi>言宋災故以惡宋人不克己自責而出㑹求財</hi>諸侯之大夫㑹以謀歸宋財<lb/>
昭公元年正月叔孫豹㑹晉趙武楚公子圍齊國弱宋<lb/>
向戌衛齊惡陳公子招蔡公孫歸生鄭罕虎許人曹人<lb/>
于虢<hi>招實陳侯母弟不稱弟者義與荘二十五年公子友同今讀舊書則楚當先晉而先書趙武者亦取</hi>
<pb n="KR3k0013_WYG_247-8a"/>
<hi>宋盟貴武之信故尚之也衛在陳蔡上先至於㑹</hi>尋宋之盟也<hi>宋盟在襄二十七年</hi>祁午<lb/>
謂趙文子曰宋之盟楚人得志於晉<hi>得志謂先歃午祁奚子</hi>今令<lb/>
尹之不信諸侯之所聞也子弗戒懼又如宋<hi>恐楚復得志</hi>子<lb/>
木之信稱於諸侯猶詐晉而駕焉<hi>駕猶陵也詐謂𠂻甲</hi>况不信之<lb/>
尤者乎<hi>尤甚也</hi>楚重得志於晉晉之耻也子相晉國以為<lb/>
盟主於今七年矣<hi>襄二十五年始為政以春言故云七年</hi>再合諸侯<hi>襄二十五</hi>
<hi>年㑹夷儀二十六年㑹澶淵</hi>三合大夫<hi>襄二十七年㑹于宋三十年㑹澶淵及今㑹虢也</hi>服<lb/>
齊狄寜東夏<hi>襄二十八年齊侯白狄朝晋</hi>平秦亂<hi>襄二十六年秦晉為成</hi>城淳<lb/>
<pb n="KR3k0013_WYG_247-8b"/>
于<hi>襄二十九年城杞之淳于杞遷都</hi>師徒不頓國家不罷民無謗讟<hi>讟誹</hi>
<hi>也</hi>諸侯無怨天無大災子之力也有令名矣而終之以<lb/>
耻午也是懼吾子其不可以不戒文子曰武受賜矣<hi>受午</hi>
<hi>言</hi>然宋之盟子木有禍人之心武有仁人之心是楚所<lb/>
以駕於晉也今武猶是心也楚又行僭<hi>僭不信</hi>非所害也<lb/>
武将信以為本循而行之譬如農夫是穮是蓘<hi>穮耘也壅苖為</hi>
<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>雖有饑饉必有豐年<hi>言耕鋤不以水旱息必獲豐年之收</hi>且吾聞之能<lb/>
信不為人下吾未能也<hi>自恐未能信也</hi>詩曰不僭不賊鮮不為<lb/>
<pb n="KR3k0013_WYG_247-9a"/>
則信也<hi>詩大雅僭不信賊害人也</hi>能為人則者不為人下矣吾不能<lb/>
是難楚不為患楚令尹圍請用牲讀舊書加于牲上而<lb/>
已<hi>舊書宋之盟楚恐晋先歃故欲從舊書加于牲上不㰱血經所以不書盟</hi>晉人許之三月<lb/>
甲辰盟<lb/>
四年六月楚子蔡侯陳侯鄭伯許男徐子滕子頓子胡<lb/>
子沈子小邾子宋世子佐淮夷㑹于申<hi>楚靈王始合諸侯</hi>椒舉<lb/>
言於楚子曰臣聞諸侯無歸禮以為歸今君始得諸侯<lb/>
其慎禮矣覇之濟否在此㑹也夏啓有鈞臺之享<hi>啓禹子也</hi>
<pb n="KR3k0013_WYG_247-9b"/>
<hi>河南陽翟縣南有鈞臺陂蓋啓享諸侯於此</hi>商湯有景亳之命<hi>河南鞏縣西南有湯亭或</hi>
<hi>言亳即偃師</hi>周武有孟津之誓<hi>将伐/紂也</hi>成有岐陽之蒐<hi>周成王歸自奄</hi>
<hi>大蒐於岐山之陽岐山在扶風美陽縣西北</hi>康有鄷宫之朝<hi>鄷在始平鄠縣東有靈臺康王</hi>
<hi>於是朝諸侯</hi>穆有塗山之㑹<hi>周穆王㑹諸侯于塗山塗山在壽春東北</hi>齊桓有召<lb/>
陵之師<hi>在僖四年</hi>晉文有踐土之盟<hi>在僖二十八年</hi>君其何用宋向<lb/>
戌鄭公孫僑在諸侯之良也君其選焉<hi>選擇所用</hi>王曰吾用<lb/>
齊桓<hi>用㑹召陵之禮</hi>王使問禮於左師與子産左師曰小國習<lb/>
之大國用之敢不薦聞<hi>言聽聞謙示所未行</hi>獻公合諸侯之禮六<lb/>
<pb n="KR3k0013_WYG_247-10a"/>
<hi>其禮六儀也宋國爵公故獻公禮</hi>子産曰小國共職敢不薦守獻伯子<lb/>
男㑹公之禮六<hi>鄭爵伯故獻伯子男㑹公之禮其禮同所從言之異</hi>君子謂合左<lb/>
師善守先代子産善相小國王使椒舉侍於後以規過<lb/>
<hi>規正二子之過</hi>卒事不規王問其故對曰禮吾所未見者有六<lb/>
焉又何以規<hi>左師子産所獻六禮楚皆未嘗行</hi>宋太子佐後至王田於<lb/>
武城乆而弗見椒舉請辭焉<hi>請王辭謝之</hi>王使徃曰屬有宗<lb/>
祧之事於武城<hi>言為宗廟田獵</hi>寡君将墮幣焉敢謝後見<hi>恨其後至</hi>
<hi>故曰将因諸侯㑹布幣乃相見經并書宋太子佐知此言在㑹前</hi>徐子呉出也以為貳<lb/>
<pb n="KR3k0013_WYG_247-10b"/>
焉故執諸申<hi>言楚子以疑罪執諸侯</hi>楚子示諸侯侈<hi>自奢侈</hi>椒舉曰<lb/>
夫六王二公之事<hi>六王啓湯武成康穆也二公齊桓晋文</hi>皆所以示諸侯<lb/>
禮也諸侯所繇用命也夏桀為仍之㑹有緡叛之<hi>仍緍皆國</hi>
<hi>名</hi>商紂為黎之蒐東夷叛之<hi>黎東夷國名</hi>周幽為大室之盟<lb/>
戎狄叛之<hi>大室中嶽</hi>皆所以示諸侯汰也諸侯所繇棄命也<lb/>
今君以汰無乃不濟乎王弗聽子産見左師曰吾不患<lb/>
楚矣汰而愎諫<hi>愎狠也</hi>不過十年左師曰然不十年侈其<lb/>
惡不逺逺惡而後棄<hi>惡及逺則人棄</hi>善亦如之徳逺而後興<hi>為十</hi>
<pb n="KR3k0013_WYG_247-11a"/>
<hi>三年楚弑其君傳</hi>
六年十二月齊侯伐北燕七年正月癸巳燕人行成曰<lb/>
敝邑知罪敢不聽命先君之敝器請以謝罪<hi>敝噐瑶罋玉櫝之屬</hi>
公孫晢曰受服而退俟釁而動可也<hi>晳齊大夫</hi>二月戊午盟<lb/>
于濡上<hi>濡水出高陽縣東北至河間鄭縣入易水</hi>燕人歸燕姬<hi>嫁女與齊侯</hi>賂以<lb/>
瑶罋玉櫝斚耳不克而還<hi>瑶玉也櫝匱也斝耳玉爵也</hi>
三月公如楚叔孫婼如齊涖盟<hi>公將逺適楚故叔孫如齊尋舊好</hi>
九年春叔弓宋華亥鄭㳺吉衛趙黶㑹楚子于陳<hi>楚子</hi>
<pb n="KR3k0013_WYG_247-11b"/>
<hi>在陳故四國大夫徃非盟主所召不行會禮故不摠書</hi>
十一年五月仲孫貜㑹邾子盟于祲祥<hi>祲祥地名</hi>修好禮也<lb/>
秋季孫意如㑹晋韓起齊國弱宋華亥衛北宫佗鄭罕<lb/>
虎曹人杞人于厥憖<hi>厥憖地名</hi>謀救蔡也<lb/>
十有三年秋公㑹劉子晉侯齊侯宋公衛侯鄭伯曹伯<lb/>
莒子邾子滕子薛伯杞伯小邾子于平丘<hi>平丘在陳留長垣縣西南</hi>
晉治兵於邾南甲車四千乗<hi>三十萬人</hi>羊舌鮒攝司馬<hi>鮒叔向弟</hi>
<hi>也攝兼官</hi>遂合諸侯于平丘晉人将尋盟齊人不可<hi>有二心故</hi>晋<lb/>
<pb n="KR3k0013_WYG_247-12a"/>
侯使叔向告劉獻公<hi>獻公王卿士劉子</hi>曰抑齊人不盟若之何<lb/>
對曰盟以底信<hi>底致也</hi>君茍有信諸侯不貳何患焉告之<lb/>
以文辭董之以武師雖齊不許君庸多矣<hi>董督也庸功也討之有辭</hi>
<hi>故功多也</hi>天子之老請帥王賦元戎十乗以先啓行<hi>天子大夫稱老</hi>
<hi>元戎車在前者啓開也行道也</hi>遲速唯君<hi>欲佐晋討齊</hi>叔向告于齊曰諸侯<lb/>
求盟已在此矣今君弗利寡君以為請對曰諸侯討貳<lb/>
則有尋盟若皆用命何盟之尋<hi>託用命以拒晋</hi>叔向曰國家之<lb/>
敗有事而無業事則不經<hi>業貢賦之業</hi>有業而無禮經則不<lb/>
<pb n="KR3k0013_WYG_247-12b"/>
序<hi>湏禮而有次序</hi>有禮而無威序則不共<hi>禮湏威嚴而後共</hi>有威而不<lb/>
昭共則不明<hi>威湏昭告神明而後信義著</hi>不明棄共百事不終所繇<lb/>
傾覆也<hi>信義不明則棄威不威棄禮無禮無經無經無業故百事不成</hi>是故明王之制<lb/>
使諸侯歲聘以志業<hi>志識也歲聘以脩其職業</hi>間朝以講禮<hi>三年而一朝正</hi>
<hi>班爵之義率長幼之序</hi>再朝而㑹以示威<hi>六年而一㑹以訓上下之則制財用之節</hi>再<lb/>
㑹而盟以顯昭明<hi>十二年而一盟所以昭信義也凡八聘四朝再㑹王一廵狩盟于方嶽之</hi>
<hi>下</hi>志業於好<hi>聘/也</hi>講禮於等<hi>朝/也</hi>示威於衆<hi>㑹/也</hi>昭明于神<hi>盟也</hi>
自古以來未之或失也存亡之道恒繇是興晋禮主盟<lb/>
<pb n="KR3k0013_WYG_247-13a"/>
<hi>依先王先公舊禮主諸侯盟</hi>懼有不治奉承齊犧<hi>齊盟之犧牲</hi>而布諸君<lb/>
求終事也<hi>終竟也</hi>君曰余必廢之何齊之有唯君圗之寡<lb/>
君聞命矣齊人懼對曰小國言之大國制之敢不聼從<lb/>
既聞命矣敬共以徃遲速唯君叔向曰諸侯有間矣<hi>間隙</hi>
<hi>也</hi>不可以不示衆八月辛未治兵<hi>習/戰</hi>建而不斾<hi>建立旌旗不曳</hi>
<hi>其斾斾斿也</hi>壬申復斾之諸侯畏之<hi>軍将戰則斾故曵斾以恐之</hi>邾人莒<lb/>
人愬于晉曰魯朝夕伐我㡬亡矣<hi>自昭公即位邾魯同好又不朝夕伐莒無</hi>
<hi>故怨愬晉人信之所謂讒慝𢎞多也</hi>我之不共魯故之以<hi>不共晉貢以魯故也</hi>晉侯<lb/>
<pb n="KR3k0013_WYG_247-13b"/>
不見公使叔向來辭曰諸侯将以甲戌盟寡君知不得<lb/>
事君矣請君無勤<hi>託謙辭以絕魯</hi>子服惠伯對曰君信蠻夷之<lb/>
訴<hi>蠻夷謂邾莒</hi>以絶兄弟之國棄周公之後亦唯君寡君聞<lb/>
命矣叔向曰寡君有甲車四千乗在雖以無道行之必<lb/>
可畏也况其率道其何敵之有牛雖瘠僨於豚上其畏<lb/>
不死<hi>僨仆也</hi>南蒯子仲之憂其庸可棄乎<hi>棄猶忘也</hi>若奉晋之<lb/>
衆用諸侯之師因莒邾杞鄫之怒<hi>四國近魯數以小事相忿鄫已滅其民猶</hi>
<hi>存故并以恐魯</hi>以討魯罪間其二憂<hi>因南蒯子仲之憂為間隙</hi>何求而弗克<lb/>
<pb n="KR3k0013_WYG_247-14a"/>
魯人懼聼命<hi>不敢與盟</hi>甲戌同盟于平丘齊服也令諸侯日<lb/>
中造于除<hi>除地為壇盟㑹處</hi>癸酉退朝<hi>先盟朝晋</hi>子産命外僕速張<lb/>
於除<hi>張幄幕</hi>子大叔止之使待明日及夕子産聞其未張<lb/>
也使速徃乃無所張矣<hi>地已滿也言子産每事敏於太叔</hi>及盟子産争<lb/>
承<hi>承貢賦之次</hi>曰昔天子班貢輕重以列<hi>列位也</hi>列尊貢重周<lb/>
之制也<hi>公侯地廣故所貢者多</hi>卑而貢重者甸服也<hi>甸服謂天子畿内共職貢</hi>
<hi>者</hi>鄭伯男也而使從公侯之貢<hi>言鄭國在甸服外爵列伯子男不應出公侯之</hi>
<hi>貢</hi>懼弗給也敢以為請諸侯靖兵以好為事<hi>靖息也</hi>行理<lb/>
<pb n="KR3k0013_WYG_247-14b"/>
之命<hi>行理使人通聘問者</hi>無月不至貢之無藝<hi>藝法制</hi>小國有闕所<lb/>
以得罪也諸侯脩盟存小國也貢獻無極亡可待也存<lb/>
亡之制将在今矣自日中以爭至于昏晉人許之既盟<lb/>
子大叔咎之曰諸侯若討其可瀆乎<hi>瀆易也</hi>子産曰晉政<lb/>
多門<hi>政不出一家</hi>貳偷之不暇何暇討<hi>貳不一偷茍且</hi>國不競亦陵<lb/>
何國之為<hi>不競争則為人所侵陵不成為國</hi>公不與盟<hi>信邾莒之訴欲討魯故</hi>
十六年正月齊侯伐徐二月丙申齊師至于蒲隧<hi>蒲隧徐地</hi>
<hi>下邳取慮縣東有蒲如陂</hi>徐人行成徐子及郯人莒人㑹齊侯盟于<lb/>
<pb n="KR3k0013_WYG_247-15a"/>
蒲隧<lb/>
十九年五月邾人郳人徐人㑹宋公乙亥同盟于蟲<hi>終宋</hi>
<hi>公伐邾事</hi>
二十二年齊侯伐莒莒子行成司馬竈如莒蒞盟<hi>竈齊大夫</hi>
莒子如齊涖盟盟于稷門之外<hi>稷門齊城門也</hi>莒於是乎大惡<lb/>
其君<lb/>
二十五年春叔孫婼如宋夏叔詣㑹晋趙鞅宋樂大心<lb/>
衛北宫喜鄭㳺吉曹人邾人滕人薛人小邾人于黄父<lb/>
<pb n="KR3k0013_WYG_247-15b"/>
謀王室也<hi>王室有子朝亂謀定之</hi>
二十六年三月公至自齊處于鄆秋公㑹齊侯莒子邾<lb/>
子杞伯盟于鄟陵<hi>鄟陵地名</hi>謀納公也<hi>齊侯謀</hi>
二十七年春公如齊<hi>自鄆行</hi>公至自齊居于鄆秋晉士鞅<lb/>
宋樂祁犂衛北宫喜曹人邾人滕人㑹于扈令戍周且<lb/>
謀納公也宋衛皆利納公固請之范獻子取貨於季孫<lb/>
謂司城子梁與北宫貞子<hi>子梁宋樂祁也貞子衛北宫喜</hi>曰季孫未知<lb/>
其罪而君伐之請囚請亡於是乎不獲君又弗克而自<lb/>
<pb n="KR3k0013_WYG_247-16a"/>
出也夫豈無備而能出君乎季氏之復天救之也<hi>復猶安也</hi>
休公徒之怒<hi>休息也</hi>而啓叔孫氏之心不然豈其伐人而<lb/>
説甲執氷以㳺叔孫氏懼禍之濫而自同於季氏天之<lb/>
道也魯君守齊三年而無成季氏甚得其民淮夷與之<lb/>
<hi>淮夷魯東夷</hi>有十年之備有齊楚之援<hi>公雖在齊言齊不致力</hi>有天之<lb/>
贊有民之助有堅守之心有列國之權而弗敢宣也<hi>宣用</hi>
<hi>也</hi>事君如在國<hi>書公行告公至是也</hi>故鞅以為難二子皆圗國者<lb/>
也而欲納魯君鞅之願也請從二子以圍魯無成死之<lb/>
<pb n="KR3k0013_WYG_247-16b"/>
二子懼皆辭乃辭小國而以難復<hi>以難納白晋君</hi>
三十二年冬仲孫何忌㑹晉韓不信齊高張宋仲㡬衛<lb/>
世叔申鄭國參曹人莒人薛人杞人小邾人<hi>世叔申世叔儀孫也</hi>
<hi>國參子産之子</hi>尋盟<hi>尋平丘盟</hi>城成周也<lb/>
定公三年冬仲孫何忌及邾子盟于㧞<hi>㧞地名</hi>脩邾好也<lb/>
<hi>公即位故修好</hi>
四年三月公㑹劉子晉侯宋公蔡侯衛侯陳子鄭伯許<lb/>
男曹伯莒子邾子頓子胡子滕子薛伯杞伯小邾子齊<lb/>
<pb n="KR3k0013_WYG_247-17a"/>
國夏于召陵侵楚<hi>於召陵先行㑹禮入楚境故書侵</hi>五月公及諸侯盟<lb/>
于臯鼬<hi>召陵㑹劉子諸侯摠言之也繁昌縣東南有城臯亭復稱公者㑹盟異處故也</hi>
七年四月秋齊侯鄭伯盟于鹹<hi>衛地</hi>徵㑹于衛<hi>徵召也</hi>衛侯<lb/>
欲叛晉<hi>屬齊鄭也</hi>諸大夫不可使北宫結如齊而私於齊侯<lb/>
曰執結以侵我<hi>欲以齊師懼諸大夫</hi>齊侯從之乃盟于沙<hi>叛晋也陽平元</hi>
<hi>城縣東南有沙亭</hi>
八年夏齊國夏帥師伐我西鄙公㑹晉師于瓦<hi>瓦衛地将来救</hi>
<hi>魯公逆㑹之東郡燕縣東北有瓦亭</hi>范獻子執羔趙簡子中行文子皆執<lb/>
<pb n="KR3k0013_WYG_247-17b"/>
鴈魯於是始尚羔<hi>獻子士鞅也簡子趙鞅也中行文子荀寅也禮卿執羔大夫執鴈魯則同</hi>
<hi>之今始知執羔之尊也卿不書禮不敵公史畧之</hi>晉師将盟衛侯于鄟澤<hi>自瓦還就</hi>
<hi>衛地盟</hi>趙簡子曰群臣誰敢盟衛君者<hi>前年衛叛晋屬齊簡子意欲摧辱之</hi>
渉佗成何曰我能盟之<hi>二子晋大夫</hi>衛人請執牛耳<hi>盟禮尊者涖牛</hi>
<hi>耳主次盟者衛侯與晋大夫盟自以當涖牛耳故請之</hi>成何曰衛吾温原也焉得<lb/>
視諸侯<hi>言衛小可比晋縣不得從諸侯禮</hi>将㰱渉佗捘衛侯之手及捥<lb/>
<hi>捘擠也血至捥</hi>衛侯怒王孫賈趨進<hi>賈衛/大夫</hi>曰盟以信禮也<hi>信猶明也</hi>
有如衛君其敢不唯禮是事而受此盟也<hi>言晋無禮不欲受其盟</hi>
<pb n="KR3k0013_WYG_247-18a"/>
冬衛侯鄭伯盟于曲濮<hi>結叛晋曲濮衛地</hi>
九年春宋公使樂大心盟于晋且逆樂祁之尸辭偽有<lb/>
疾乃使向巢如晋盟且逆子梁之尸<hi>巢向戌曾孫</hi>
十年春及齊平夏公㑹齊侯于祝其實夾谷<hi>夾谷即祝其也</hi>孔<lb/>
丘相<hi>相㑹儀也</hi>犂彌言於齊侯曰孔丘知禮而無勇若使萊<lb/>
人以兵刼魯侯必得志焉<hi>萊人齊所㓕莱夷也</hi>齊侯從之孔丘以<lb/>
公退曰士兵之<hi>以兵擊萊人</hi>兩君合好而裔夷之俘以兵亂<lb/>
之<hi>裔逺也</hi>非齊君所以命諸侯也裔不謀夏夷不亂華俘<lb/>
<pb n="KR3k0013_WYG_247-18b"/>
不千盟兵不偪好於神為不祥<hi>盟将告神犯之為不善</hi>於徳為愆<lb/>
義於人為失禮君必不然齊侯聞之遽辟之<hi>辟去萊兵</hi>将盟<lb/>
齊人加於載書曰齊師出境而不以甲車三百乗從我<lb/>
者有如此盟<hi>如此盟詛之禍</hi>孔丘使兹無還揖對<hi>無還魯大夫</hi>曰而<lb/>
不反我汶陽之田吾以共命者亦如之<hi>湏齊歸汶陽田乃當共齊命於</hi>
<hi>是孔子以公退賤者終其事要盟不潔故略不書</hi>齊侯将享公孔丘謂梁丘據<lb/>
曰齊魯之故吾子何不聞焉<hi>故舊典</hi>事既成矣<hi>㑹事成</hi>而又<lb/>
享之是勤執事也且犧象不出門嘉樂不野合<hi>犧象酒噐犧尊</hi>
<pb n="KR3k0013_WYG_247-19a"/>
<hi>象尊也嘉樂鐘磬也</hi>饗而既具是棄禮也若其不具用秕稗也<hi>秕穀</hi>
<hi>不成者稗草之似糓者言享不具禮穢薄若秕稗</hi>用秕稗君辱棄禮名惡子盍<lb/>
圗之夫享所以昭徳也不昭不如其已也乃不果享<hi>孔子</hi>
<hi>知齊侯懐詐故以禮治之</hi>
冬齊侯衛侯鄭㳺速㑹于安甫<hi>安甫地名</hi>
十一年冬及鄭平<hi>六年侵鄭之怨</hi>始叛晉也<hi>魯自僖公以來世服於晋至今而叛</hi>
<hi>故曰始</hi>叔還如鄭涖盟<hi>還叔詣曾孫</hi>
十二年冬十月癸亥公㑹齊侯盟于黄<hi>結叛晋</hi>
<pb n="KR3k0013_WYG_247-19b"/>
十四年五月公㑹齊侯衛侯于牽<hi>魏郡黎陽縣東北有牽城</hi>謀救范<lb/>
中行氏<hi>齊魯叛晋故助范中行也</hi>
秋齊侯宋公㑹于洮<hi>洮曹地</hi>范氏故也<hi>謀救范氏</hi>
哀公元年八月齊侯衛侯㑹于乾侯救范氏<lb/>
二年春伐邾将伐絞<hi>絞邾邑</hi>邾人愛其土故賂以漷沂之<lb/>
田而受盟癸巳叔孫州仇仲孫何忌及邾子盟于句繹<lb/>
<hi>句繹邾地取邑盟以要之</hi>
六年春叔還㑹呉于柤<lb/>
<pb n="KR3k0013_WYG_247-20a"/>
七年夏公㑹呉于鄫<hi>鄫今瑯琊鄫縣</hi>
八年秋及齊平九月臧賓如如齊涖盟<hi>賓如臧㑹子</hi>齊閭丘<lb/>
明來涖盟<hi>明閭丘嬰之子</hi>
十二年夏公㑹呉于橐臯呉子使太宰嚭請尋盟<hi>尋鄫盟</hi>
公不欲使子貢對曰盟所以周信也<hi>周固也</hi>故心以制之<lb/>
<hi>制其義</hi>玉帛以奉之<hi>奉質/神明</hi>言以結之<hi>結其/信</hi>明神以要之<hi>要以</hi>
<hi>禍福</hi>寡君以為茍有盟焉弗可改也已若猶可改日盟何<lb/>
益今吾子曰必尋盟若可尋也亦可寒也<hi>尋重也寒歇也</hi>乃不<lb/>
<pb n="KR3k0013_WYG_247-20b"/>
尋盟呉徵㑹于衛初衛人殺呉行人且姚而懼謀於行<lb/>
人子羽<hi>子羽衛大夫</hi>子羽曰呉方無道無乃辱吾君不如止<lb/>
也子木曰呉方無道<hi>子木衛大夫</hi>國無道必棄疾於人呉雖<lb/>
無道猶足以患衛<hi>為衛患也</hi>徃也長木之斃無不摽也<hi>摽擊</hi>國<lb/>
狗之瘈無不噬也<hi>瘈狂也噬齧也</hi>而况大國乎秋衛侯㑹呉于<lb/>
鄖公及衛侯宋皇瑗盟<hi>盟不書畏吴竊盟</hi>而卒辭吴盟呉人籓<lb/>
衛侯之舍<hi>籓籬</hi>子服景伯謂子貢曰夫諸侯之㑹事既畢<lb/>
矣侯伯致禮地主歸餼<hi>侯伯致禮以禮賓地主所㑹主人也餼生物</hi>以相辭<lb/>
<pb n="KR3k0013_WYG_247-21a"/>
也<hi>各以禮相辭讓</hi>今呉不行禮於衛而籓其君舍以難之<hi>難苦困也</hi>
子盍見大宰乃請束錦以行<hi>以賂呉</hi>語及衛故<hi>若本不為衛請者</hi>
大宰嚭曰寡君願事衛君衛君之來也緩寡君懼故將<lb/>
止之<hi>止執</hi>子貢曰衛君之來必謀於其衆其衆或欲或否<lb/>
是以緩來其欲來者子之黨也其欲不來者子之讐也<lb/>
若執衛君是墮黨而崇讐也<hi>墮毁也</hi>夫墮子者得其志矣<lb/>
且合諸侯而執衛君誰敢不懼墮黨崇讐而懼諸侯或<lb/>
者難以覇乎大宰嚭説乃舎衛侯<lb/>
<pb n="KR3k0013_WYG_247-21b"/>
十三年夏公㑹單平公晉定公呉夫差于黄池七月辛<lb/>
丑盟呉晉爭先<hi>争㰱血先後</hi>呉人曰於周室我為長<hi>吴為大伯後故</hi>
<hi>為長</hi>晉人曰於姬姓我為伯<hi>為侯/伯</hi>趙鞅呼司馬寅<hi>寅晋大夫</hi>曰<lb/>
日旰矣<hi>旰晩也</hi>大事未成二臣之罪也<hi>大事盟也二臣鞅與寅</hi>建皷<lb/>
整列二臣死之長㓜必可知也對曰請姑視之反曰肉<lb/>
食者無墨<hi>墨氣色下</hi>今呉王有墨國勝乎<hi>國為敵所勝</hi>太子死乎<lb/>
且夷徳輕不忍久請少待之<hi>少待無與争</hi>乃先晋人<hi>盟不書諸侯恥</hi>
<hi>之故不録</hi>
<pb n="KR3k0013_WYG_247-22a"/>
十七年十二月公㑹齊侯盟于蒙<hi>齊侯簡公弟平公敖也䝉在東莞䝉隂縣</hi>
<hi>西故䝉隂城也</hi>孟武伯相齊侯稽首公拜齊人怒武伯曰非天<lb/>
子寡君無所稽首孟武伯問於高柴曰諸侯盟誰執牛<lb/>
耳<hi>執牛耳尸盟者</hi>季羔曰鄫衍之役呉公子姑曹<hi>季羔髙柴也鄫衍在七年</hi>
發陽之役衛石魋<hi>發陽鄖也在十二年石魋石蔓姑之子</hi>武伯曰然則彘<lb/>
也<hi>彘武伯名鄫衍則大國執發陽則小國執時執者無常故武伯自以為可執</hi>
二十一年八月公及齊侯邾子盟于顧<lb/>
二十七年春越子使后庸來聘且言邾田封于駘上<hi>欲使</hi>
<pb n="KR3k0013_WYG_247-22b"/>
<hi>魯還邾田封境至駘</hi>二月盟于平陽<hi>西平/陽</hi>三子皆從<hi>季康子叔孫文子孟武伯</hi>
<hi>皆從后庸盟之</hi>康子病之<hi>耻從蠻/夷盟</hi>言及子贛<hi>思子贛</hi>曰若在此吾<lb/>
不及此夫<hi>不及與越盟</hi>武伯曰然何不召曰固将召之文子<lb/>
曰他日請念<hi>言季孫不能用子贛臨難而思之</hi>
齊宣公四十九年與鄭㑹于西城<lb/>
康公十六年與晋衛㑹濁澤<lb/>
趙成侯十三年與韓昭侯遇上黨<lb/>
十七年與魏惠王遇葛孽<hi>司馬遷年表曰十八年趙孟如齊</hi>
<pb n="KR3k0013_WYG_247-23a"/>
十九年與齊宋㑹平陸與燕㑹阿<lb/>
秦孝公七年與魏王㑹社平<lb/>
二十年㑹諸侯逢澤朝天子<lb/>
齊威王二十四年與魏王㑹田于郊<lb/>
魏惠王五年與韓㑹宅陽城武都<lb/>
十四年與趙㑹鄗<lb/>
二十年歸趙邯鄲與盟漳水上<lb/>
二十一年與秦㑹彤<lb/>
<pb n="KR3k0013_WYG_247-23b"/>
二十七年丹封名㑹<hi>丹魏大臣</hi>
齊宣王七年與魏王㑹平阿南<lb/>
八年與魏王㑹於甄<lb/>
魏襄王元年與諸侯㑹徐州以相王<lb/>
秦惠文王九年與魏㑹應<lb/>
十二年㑹龍門<lb/>
初更二年與齊楚㑹齧桑<lb/>
趙武靈王四年與韓㑹于區䑕<lb/>
<pb n="KR3k0013_WYG_247-24a"/>
秦武王三年與韓襄王㑹臨晋<lb/>
魏哀王六年秦求立公子政為太子與秦㑹臨晋<lb/>
十一年與秦武王㑹應<lb/>
十七年與秦㑹臨晋<lb/>
二十年與齊王㑹於韓<lb/>
楚懐王二十五年懐王入與秦昭王盟約於黄棘<lb/>
韓襄王十年太子嬰與秦王㑹臨晉因至咸陽而歸<lb/>
楚頃襄王十四年與秦昭王好㑹于宛結和親<lb/>
<pb n="KR3k0013_WYG_247-24b"/>
魏昭王十二年與秦擊齊濟西與秦王㑹西周<lb/>
韓釐王十四年與秦㑹兩周間<lb/>
趙惠文王十四年與秦㑹中陽<lb/>
十六年與秦王㑹穰<lb/>
二十年王與秦昭王遇西河外<hi>年表云與秦㑹澠池</hi>先是秦王使<lb/>
使者告趙王欲與王為好㑹遇於西河外澠池趙王畏<lb/>
秦欲毋行亷頗藺相如計曰王不行示趙弱且怯趙王<lb/>
遂行與秦王㑹澠池秦王飲酒酣曰寡人竊聞趙王好<lb/>
<pb n="KR3k0013_WYG_247-25a"/>
音請奏瑟趙王鼓瑟秦御史前書曰某年月日秦王與<lb/>
趙王㑹飲令趙王鼓瑟藺相如前曰趙王竊聞秦王善<lb/>
為秦聲請奉盆缻秦王以相娯樂<hi>風俗通義曰缶者瓦噐所以盛酒漿秦王</hi>
<hi>皷之以節歌也</hi>秦王怒不許於是相如前進缻因跪請秦王秦<lb/>
王不肯擊缻相如曰五歩之内相如請得以頸血濺大<lb/>
王矣左右欲刄相如相如張目叱之左右皆靡於是秦<lb/>
王不懌為一擊缻相如顧召趙御史書曰某年月日秦<lb/>
王為趙王擊缻秦之羣臣曰請以趙十五城為秦王<lb/>
<pb n="KR3k0013_WYG_247-25b"/>
夀藺相如亦曰請以秦之咸陽為趙王夀秦王竟酒終<lb/>
不能加勝於趙趙亦盛設兵以待秦秦不敢動<lb/>
趙悼襄王三年趙相魏相㑹魯柯盟<lb/>
八年入秦置酒<lb/>
齊王建二十八年入秦置酒<lb/>
　<lb/>
　<lb/>
　册府元龜卷二百四十七<lb/>
</p>
<p>
</p>
  </div>
</body>
</text>
</TEI>
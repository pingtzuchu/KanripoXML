<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百五十三</head>
    <p>
<pb n="KR3k0013_WYG_753-1a"/>
欽定四庫全書<lb/>
　册府元龜卷七百五十三　宋　王欽若等　撰<lb/>
　　總錄部<lb/>
　　　孝第三<lb/>
南齊崔懷愼清河東武城人父耶利魯郡太守宋文帝<lb/>
元嘉中没于魏懷愼與妻房氏篤愛聞父陷没即日遣<lb/>
妻布衣蔬食如居䘮禮耶利後仕魏中書戒懷愼不許<lb/>
如此懷愼從叔模為滎陽太守亦同没魏模子雖居處<lb/>
<pb n="KR3k0013_WYG_753-1b"/>
改節而不廢婚冠大明中懷愼宗人冀州刺史元孫北<lb/>
使魏問之曰崔耶利崔模竝力屈歸命二家子姪出處<lb/>
不同義將安在元孫曰王尊驅驥王陽廻車欲令忠孝<lb/>
竝知臣子兩節<lb/>
徐孝嗣字始昌東海郯人祖湛之父聿之竝為宋文帝<lb/>
所殺孝嗣在孕得免㓜而挺立風儀端簡八歳襲爵枝<lb/>
江縣公見孝武升陛流涕迄于就席帝甚愛之尚康樂<lb/>
公主<lb/>
<pb n="KR3k0013_WYG_753-2a"/>
張岱仕宋為司徒左西掾母年八十籍注未滿岱便去<lb/>
官徙貫還養有司以岱違制將欲糺舉宋孝武曰觀過<lb/>
可以知仁不須案也<lb/>
王寛仕宋明帝泰始初為隨郡太守値西方反父𤣥謨<lb/>
在都寛棄郡歸明帝加賞使隨張永討薛安都寛辭以<lb/>
母猶存在西為賊所執請得西行遂襲破隨郡斬偽太<lb/>
守劉師念救其母事平明帝嘉之使圖畵寛形<lb/>
王儉初仕宋為丹陽尹袁粲聞其名言之於明帝尚陽<lb/>
<pb n="KR3k0013_WYG_753-2b"/>
羡公主拜駙馬都尉帝以儉嫡母武康公主同太初巫<lb/>
蠱事不可以為婦姑欲開冡離葬儉因人自陳密以死<lb/>
請事始不行<lb/>
顧昌衍呉人居喪幾致滅性王儉言之帝曰昌衍既有<lb/>
至行且張永之甥宜居禮闈以光郎署乃以為尚書禮<lb/>
部郎<lb/>
劉善明仕宋為直閣將軍時青州没魏善明母移置桑<lb/>
乾善明布衣蔬食哀戚如持喪明帝每見為之歎息時<lb/>
<pb n="KR3k0013_WYG_753-3a"/>
人稱之轉寧朔將軍巴西梓潼二郡太守善明以母在<lb/>
虜中不願西行涕泣固請見許朝廷多哀善明心事後<lb/>
廢帝元徽初遣北使朝議令善明舉人善明舉州鄉北<lb/>
平田惠紹使虜贖得母還<lb/>
劉悛仕宋為散騎侍郎桂陽王之難加寧朔將軍助守<lb/>
石頭父勔於朱雀航戰死悛時疾病扶伏路次號哭求<lb/>
勔屍項後傷缺割髪補之持哭墓側冬月不衣絮太祖<lb/>
代勔為領軍素與勔善書警悛曰承至性毁瘵轉之危<lb/>
<pb n="KR3k0013_WYG_753-3b"/>
慮深以慘怛終哀全生先王明軌豈有去縑纊撤温席<lb/>
以此悲號得終其孝性耶當深顧徃㫖少自抑勉建平<lb/>
王景素反太祖總衆軍出頓𤣥武湖悛初免䘮太祖欲<lb/>
使領父軍召見悛兄弟皆羸削改貎於是乃止後轉持<lb/>
節都督司州諸軍事司州刺史將軍如故悛父勔討殷<lb/>
琰平壽陽無所犯害百姓徳之為立碑記悛歩道從壽<lb/>
陽之鎮過勔碑拜敬涕泣悛兄弟以勔死朱雀航終身<lb/>
不行此路東昏即位改授散騎常侍領驍騎將軍衛送<lb/>
<pb n="KR3k0013_WYG_753-4a"/>
山陵路經朱雀航感慟至曲阿而卒<lb/>
袁廓之父景擕宋世為淮南太守以非罪見誅廓之終<lb/>
身不聽音樂布衣蔬食足不出門示不臣於宋時人以<lb/>
比晉之王裒顏延之見其㓜時嘆曰有子如袁廓足矣<lb/>
齊國建方出仕稍至殿中郎王儉柳世隆傾心待之<lb/>
劉瓛有至性祖母病疽經年手持膏藥漬指為爛母孔<lb/>
氏甚嚴謂親戚曰阿彌便是今世曽子瓛小名也年四<lb/>
十餘未有婚對建元中太祖與司徒褚淵為瓛娶王氏<lb/>
<pb n="KR3k0013_WYG_753-4b"/>
穿壁挂履土落孔氏體上孔氏不恱瓛即出其妻居父<lb/>
喪不出廬足為之屈杖不能起位征北司徒記室<lb/>
江斆為中書郎斆庶祖母王氏老疾斆視膳嘗藥七十<lb/>
餘日不解衣及累居内官每以侍養陳請朝廷優其朝<lb/>
直齊臺建為吏部郎太祖即位斆以祖母久疾連年臺<lb/>
閣之職永廢温凊啟乞自解<lb/>
蕭惠基仕宋為長水校尉母憂去官太祖即位為征虜<lb/>
將軍衛尉惠基就軄少時累表陳解見許<lb/>
<pb n="KR3k0013_WYG_753-5a"/>
禇淵為右僕射衛尉如故淵以母年高羸疾晨昏須養<lb/>
固辭衞尉不許為中書令受顧命遭庶母郭氏喪有至<lb/>
性數日中毁頓不可復識朞年不盥櫛唯泣涙處乃見<lb/>
其本質焉詔斷哭禁弔客葬畢起為中軍將軍本官如<lb/>
故嫡母吴郡公主薨毁瘠如初𦵏畢詔攝軄固辭又以<lb/>
時及朞祭乞解職竝不許<lb/>
賈棲長淵之子淵世傳譜學魏人王泰寳買襲瑯邪譜<lb/>
以淵坐披求當極法棲長謝罪稽顙流血朝廷哀之免<lb/>
<pb n="KR3k0013_WYG_753-5b"/>
淵罪棲長位北中郎叅軍<lb/>
孫琰太原人居長沙事母孝母疾不眠食以差為期母<lb/>
哀之後有疾不使之知也<lb/>
杜棲為豫章王嶷西曹書佐以父京産年老歸養怡情<lb/>
壠畝肥白壯長及京産疾旬日間便皮骨自支京産亡<lb/>
水漿不入口七日晨夕不能哭不食鹽菜每營買祭奠<lb/>
身自㸔侍號泣不自持朔望節歳絶而復續吐血數升<lb/>
時何𦙍謝朏竝隱東山遺書敦譬誡以毁滅至祥禫暮<lb/>
<pb n="KR3k0013_WYG_753-6a"/>
夜見其父慟哭而絶<lb/>
顧歡母亡水漿不入口六七日廬于墓次遂隠遁不仕<lb/>
於剡天台山開館聚徒受業者嘗延百人歡早孤每讀<lb/>
詩至哀哀父母輙執書慟哭學者繇是廢蓼莪篇不復<lb/>
講位揚州主簿<lb/>
薛淵汾隂人父從安都為宋徐州刺史以彭城降魏親<lb/>
族皆入北太祖鎭淮隂淵遁來南委身自結武帝即位<lb/>
淵為左衛將軍初淵南奔母索氏不得自援改嫁長安<lb/>
<pb n="KR3k0013_WYG_753-6b"/>
楊氏淵私遣購贖梁州刺史崔慧景報淵云索在界首<lb/>
遣信拘引已得援難淵表求解職至界上迎之見許改<lb/>
授散騎嘗侍征虜將軍淵母南歸事竟無實永眀元年<lb/>
淵上表解職送貂蟬詔曰遠隔殊方聲問難審淵憂迫<lb/>
之深固辭朝列昔東關舊典猶通婚宦况母出有差音<lb/>
息時至依附前例不容申訴便可斷表速還章服淵以<lb/>
贖母既不得又表陳解職詔不許後魏使至帝為淵致與<lb/>
母書<lb/>
<pb n="KR3k0013_WYG_753-7a"/>
江泌濟陽考城人母亡後以生闕供養遇鮭不忍食<lb/>
劉靈哲嫡母崔氏及兄子景煥宋泰始中為魏所獲靈哲<lb/>
為布衣不聽樂及父懷珍卒當襲爵靈哲固辭以兄子<lb/>
在魏存亡未測無容越當茅土朝廷義之靈哲傾産贖<lb/>
嫡母及景煥累年不能得武帝哀之令北使者請之魏<lb/>
人送以還南襲懷珍封爵靈哲位兖州刺史<lb/>
蕭叡眀南蘭陵人少有至性奉親謹篤母疾躬禱夕不<lb/>
假寐及亡不勝哀而卒<lb/>
<pb n="KR3k0013_WYG_753-7b"/>
謝[卄/瀹]為桂陽王友以母老須養出為安城内史後為侍<lb/>
中以晨昏有廢固辭不受武帝勅令速拜别停朝直<lb/>
張融為黄門郎太子中庶子司徒左長史融有孝義忌<lb/>
月三旬不聽樂事嫂甚謹<lb/>
王文殊呉興故鄣人父没于魏文殊思慕泣血蔬食山<lb/>
谷三十餘年太守謝[卄/瀹]拔為功曹不就<lb/>
樂頥字文徳為京府叅軍父在郢州病亡頥忽思戀涕<lb/>
泣因請假還中路得父凶聞頥便徒跣號咷後遇啇人<lb/>
<pb n="KR3k0013_WYG_753-8a"/>
附載西土水漿不入口數日嘗遇病與母隔壁忍病不<lb/>
言嚙被至碎恐母之哀己也<lb/>
樂預頥弟也性孝父臨亡執其手以託郢州行事王奐<lb/>
預悲感悶絶吐血數升遂發病位丹陽尹<lb/>
朱謙之字處光呉郡錢塘人年數歳喪所生母謙之父<lb/>
昭之假葬田側為族人朱幼方燎火所焚同産姊密語<lb/>
之謙之雖小拔刄殺幼方詣獄自繫<lb/>
陸厥為後將軍始安王遙光反厥父閒被誅厥坐繫尚<lb/>
<pb n="KR3k0013_WYG_753-8b"/>
方尋有赦令厥恨父不及感慟而卒<hi>言不及赦令</hi>
崔慰祖字悦宗父慶緒永明中為梁州刺史慰祖解褐<lb/>
奉朝請父喪不食鹽母曰汝既無兄弟又未有子毁不<lb/>
滅性正當少進肴羞耳如何絶鹽吾今亦不食矣慰祖<lb/>
不得已從之<lb/>
劉懷慰字彦泰父乗民冀州刺史懷慰初為桂陽王征<lb/>
北拔行叅軍乗民死於義嘉事難懷慰持喪不食鹽醤<lb/>
冬月不衣絮養孤弟妹寡叔母皆有惠義<lb/>
<pb n="KR3k0013_WYG_753-9a"/>
陸絳父閒為揚州别駕刺史始安王遙光反事敗閒以<lb/>
綱佐被召至杜姥宅尚書令徐孝嗣啟閒不預逆謀未<lb/>
及報徐世標令殺之絳時隨閒延頸乞代死遂并見殺<lb/>
陸慧暁舉秀才厯諸府行叅軍以母老還家侍養十餘<lb/>
年不仕<lb/>
劉渢南陽人事繼母有孝行弟溓事渢亦謹<lb/>
王秀之為太子舍人父卒為菴舍於墓下持喪<lb/>
張冲監青冀二州刺史事冲父初卒遺命祭我必以鄉<lb/>
<pb n="KR3k0013_WYG_753-9b"/>
土所産無用牲物冲在鎮四時還呉園中取菓菜流涕<lb/>
薦焉<lb/>
劉繪為長沙内史遭母喪去官有至性持喪墓下三年<lb/>
食麤糲<lb/>
劉懷裔晉陵無錫人與弟懷則年十歳遭父喪不絮帛<lb/>
不食鹽菜<lb/>
薛天生晉陵無錫人母遭艱菜食天生亦菜食母未免<lb/>
喪而死天生終身不食魚肉與弟有恩義<lb/>
<pb n="KR3k0013_WYG_753-10a"/>
公孫僧逺㑹稽剡人治父喪至孝事母及伯父謹節年<lb/>
榖饑貴僧遠省飡以供母<lb/>
華寶晉陵無錫人父戍長安寶年八歳父臨别謂寶曰<lb/>
湏我還當為汝上頭長安陷没寶年至二十不婚冠或<lb/>
問之者輙號慟彌日不忍答也<lb/>
何永廬江濳人也母王氏為父所害永與弟㸃以此無<lb/>
宦情<lb/>
宗測南陽人有高尚之志母喪身負土手植松栢<lb/>
<pb n="KR3k0013_WYG_753-10b"/>
臧榮緒東莞莒人祖奉先建陵令父庸民國中助教榮<lb/>
緒㓜孤躬自灌園以供祭祀母喪後乃著嫡寝論掃<lb/>
洒堂宇置筵席朔望輙拜席丼珍未嘗先食<lb/>
沈昭光者昭略之弟也昭略文季兄弟子也與文季同<lb/>
為東昏所害昭光聞收至家人勸逃去昭光不忍捨母<lb/>
遂見格殺中興元年贈昭略太常昭光廷尉<lb/>
剡縣小兒<hi>史失姓名</hi>年八歳與母俱得赤班病母死家人以<lb/>
小兒又惡不令其知小兒疑之問云母嘗數問我病昨<lb/>
<pb n="KR3k0013_WYG_753-11a"/>
來覺聲羸今不復聞何謂也因自投下牀匍匐至母尸<lb/>
側頓絶而死鄉隣告之縣令宗善才求表廬事竟不行<lb/>
庾曜父𢎞遠為江州長史坐與刺史陳顯達舉兵敗斬<lb/>
於朱雀航曜年四歳抱持乞代命遂并殺之<lb/>
沈麟士呉興武康人嘗為人作竹誤傷手便流涙求還<lb/>
同作者謂曰此不足損何至涕零答曰此本不痛但遺<lb/>
體毁傷感而悲耳<lb/>
王斯有業行居父憂過禮謝[卄/瀹]欲遣叅之孔稚珪曰何<lb/>
<pb n="KR3k0013_WYG_753-11b"/>
暇叅此豈有全理以憂卒<lb/>
禇向年數歳父母相繼亡没毁若成人親表異之位北<lb/>
中郎廬陵王長史<lb/>
鮮于文宗漁陽人七歳喪父父以種芋時亡至明年芋<lb/>
時對芋嗚咽如此終身<lb/>
庾震字彦文新野人喪父母居貧無以葬賃書以營事<lb/>
至手掌穿然後葬事獲濟南陽劉虬因此為撰孝子傳<lb/>
毛惠素為少府卿性至孝母服除後更修母所住處牀<lb/>
<pb n="KR3k0013_WYG_753-12a"/>
帳屏幃每月朔十五日向帷悲泣傍人為之感傷終身<lb/>
如此<lb/>
陶季直五歳喪母哀若成人初母未病令於外染衣卒<lb/>
後家人始贖季直抱之號慟聞者莫不酸感位大中大<lb/>
夫<lb/>
梁傅昭父淡初仕宋竟陵王劉誕誕反坐誅昭六歳而<lb/>
孤哀毁如成人者宗黨咸異之<lb/>
殷鈞為臨州内史母憂去職居喪過禮昭明太子憂之<lb/>
<pb n="KR3k0013_WYG_753-12b"/>
手書誡諭曰知比諸德哀頓為過又所進殆無一溢甚<lb/>
以酸耿逈然一身宗奠是寄毁而滅性聖教所不許故<lb/>
宜㣲自遣割俯存禮制饘粥果蔬少加勉强憂懷既深<lb/>
指故有及并令繆道臻口具鈞答曰奉賜手令并繆道<lb/>
臻宣㫖伏讀感咽肝心塗地小人無情動不及禮但禀<lb/>
生尫劣假推年歳罪戾所鍾復加横疾頃者綿㣲守盡<lb/>
晷漏目亂𤣥黄心迷哀樂唯救危苦未能以遠理自制<lb/>
薑桂之資實聞前典不避梁肉復忝今慈臣亦何人降<lb/>
<pb n="KR3k0013_WYG_753-13a"/>
此憂愍謹當循復聖言思自補續如脱申延實繇亭造<lb/>
服闋遷五兵尚書猶以頓瘵經時不堪拜受<lb/>
陸襄父閒初為齊始安王遙光揚州治中永元末遙光<lb/>
據東府作亂或勸閒去之閒曰吾為人吏何所逃死臺<lb/>
軍攻陷城閒見執將刑第二子絳求代死不獲遂以身<lb/>
蔽刃刑者俱害之襄痛父兄之酷喪過于禮服釋後猶<lb/>
若居憂終身蔬食布衣不聽音樂口不言殺害五十許<lb/>
年為揚州治中以父終此官固辭軄高祖不許聽與府<lb/>
<pb n="KR3k0013_WYG_753-13b"/>
司馬換廨居之<lb/>
蔡撙仕齊為給事黄門侍郎丁母憂廬于墓側齊末多<lb/>
難服闋因居墓所<lb/>
任昉仕齊為廣陵王記室叅軍以父喪去官泣血三年<lb/>
杖而後起齊武帝謂昉伯父遐曰聞昉哀瘠過禮使人<lb/>
憂之非直亡卿之寳亦時才可惜宜深相全譬遐使進<lb/>
飲食當時勉勵迴即嘔血昉父遙本性重檳榔以為常<lb/>
餌臨終嘗求之剖百許箇不得好者昉亦所嗜好深以<lb/>
<pb n="KR3k0013_WYG_753-14a"/>
為恨遂終身不嘗檳榔遭繼母憂昉先以毁瘠每一慟<lb/>
絶良久乃蘇因廬於墓側以終喪禮昉素强壯腰帶甚<lb/>
充服闋不可復識<lb/>
沈約仕齊為通直散騎常侍永元二年以母老表求解<lb/>
職改授冠軍將軍司徒左長史<lb/>
約子旋為司徒右長史免約喪為太子僕射復以母憂<lb/>
去官因蔬食辟榖服除猶絶粳粱<lb/>
孔休源字慶緒父珮為齊廬陵王記室叅軍早卒休源<lb/>
<pb n="KR3k0013_WYG_753-14b"/>
年十一而孤居䘮過禮見父手所冩書必哀慟流涕不<lb/>
能自勝見者莫不為之垂涙<lb/>
韋愛遭母憂廬於墓側負土起墳高祖臨雍州聞之親<lb/>
徃臨弔<lb/>
柳忱字文若惔第五弟也數嵗父世隆及母閻氏時<lb/>
寢疾忱不解帶經年及喪以毁聞位光祿大夫<lb/>
江蒨為廬陵王主簿居父憂以孝聞廬于墓側<lb/>
陶子鏘字海育丹陽秣陵人母終居喪盡禮與范雲鄰<lb/>
<pb n="KR3k0013_WYG_753-15a"/>
雲每聞其哭聲必動容改色欲相申薦㑹雲卒初子鏘<lb/>
母嗜<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>母没後嘗以供奠高祖義師初至此年冬營<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>
不得子鏘痛恨慟哭而絶久之乃蘇遂長斷<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>味<lb/>
鄭紹叔為冠軍將軍少失父事母及祖母以孝聞為衛<lb/>
尉卿以母憂去軄紹叔有至性高祖嘗使人節其哭<lb/>
柳慶遠為征虜將軍母憂去職以本官起之固辭不拜<lb/>
馬仙琕少以果敢聞遭父憂毁瘠過禮負土成墳手植<lb/>
松栢<lb/>
<pb n="KR3k0013_WYG_753-15b"/>
鄧元起為益州刺史在州二年以母老乞歸供養詔許<lb/>
焉徴為右衞將軍<lb/>
楊公則字君翼父仲懷宋泰始初為豫州刺史殷琰將<lb/>
叛輔國將軍劉勔討琰仲懷力戰死於横塘公則隨父<lb/>
在軍年未弱冠冒陣抱屍號哭氣絶良久勔命還仲懷<lb/>
首公則殮畢徒歩負喪歸鄉里繇此著名<lb/>
袁昻字千里五歳時父顗仕齊為雍州刺史以叛誅死<lb/>
藏其首於武庫十年始還昻號哭嘔血絶而復蘇從兄<lb/>
<pb n="KR3k0013_WYG_753-16a"/>
彖嘗撫視抑譬昻更制服廬于墓次後與彖同見從叔<lb/>
司徒粲粲謂彖曰昻幼孤而能至此故知名器自有所<lb/>
在後為武陵王長史丁内憂哀毁過禮<lb/>
庾道愍潁川鄢陵人晉司空氷之𤣥孫有孝行頗能屬<lb/>
文少出孤悴時人莫知其所在生母流漂交州道愍尚<lb/>
在襁褓及長知之求為廣州綏寜府佐至南而去交州<lb/>
尚遠乃自負擔冒嶮僅得自逹及至交州尋求母經年<lb/>
日夜悲泣嘗入村日暮雨驟及寄止一家旦有一嫗負<lb/>
<pb n="KR3k0013_WYG_753-16b"/>
薪外還而道愍心動因訪之乃其母也於是行伏號泣<lb/>
遠近赴之莫不揮淚<lb/>
朱文濟字敬達呉興人自賣以葬母太守謝[卄/瀹]命為儒<lb/>
林不就<lb/>
張稷字公喬稷所生母劉氏遘疾歷時稷年始十一夜<lb/>
不解衣而養父永異之及母亡毁瘠過人杖而後起頻<lb/>
居父母憂六載廬于墓側初劉氏假葬瑯琊黄山後改<lb/>
申葬禮賻助委積於時雖不拒絶事畢隨以還之自幼<lb/>
<pb n="KR3k0013_WYG_753-17a"/>
及長數十年中常設劉氏神座出告反靣如事生焉<lb/>
韓懷明十五喪父幾至滅性負土成墳贈助無所受免<lb/>
喪與鄉人郭麻香俱師事南陽劉虬虬常一日廢讀獨居<lb/>
涕泣懷明竊問其故虬家人答云是外祖亡日時虬母<lb/>
亦亡矣懷明聞之即日棄學還家就養虬歎曰韓生無<lb/>
吾之恨矣家貧嘗肆力以供甘肥嬉怡膝下朝夕不離<lb/>
母側<lb/>
王志年九歳居所生母憂哀容毁瘠為中表所異位金<lb/>
<pb n="KR3k0013_WYG_753-17b"/>
紫光祿大夫<lb/>
王份為黄門侍郎以父終於此職固辭不拜遷秘書監<lb/>
王銓有孝行母病而銓形貌瘦瘠人不復識及居喪哭<lb/>
泣無常因得氣疾位丹陽尹<lb/>
王僉八歳丁父憂哀毁過禮服闋召補國子生除威戎<lb/>
將軍始興内史丁所生母憂固辭不拜<lb/>
王訓年十三父暕亡憂毁家人莫之識<lb/>
王瞻年十二居父憂以孝聞服闋襲封東亭侯<lb/>
<pb n="KR3k0013_WYG_753-18a"/>
夏侯亶為南郡太守父憂解職居喪盡禮廬于墓側<lb/>
顧恊自丁母艱憂遂終身布衣蔬食位鴻臚卿<lb/>
范岫字懋賓早孤事母以孝聞自親喪之後蔬食布衣<lb/>
以終身<lb/>
王筠為太子家令以母憂去職筠有孝性毁瘠過禮服<lb/>
闋後疾廢久之<lb/>
王僧孺好學家貧嘗傭書以養母幼時其母鬻紗布以<lb/>
自業嘗擕僧孺至市道遇中丞鹵簿驅迫溝中及僧孺<lb/>
<pb n="KR3k0013_WYG_753-18b"/>
為中丞拜日引騶清道悲感不自勝<lb/>
張緬父張策任衞尉卿為賊所害緬痛父之酷喪過于<lb/>
禮高祖遣戒喻之後為淮南武陵王郡太守母劉氏以<lb/>
父没家貧喪禮有闕遂終不居正室不隨子入官府緬<lb/>
在郡所得祿俸不敢用乃至妻子易衣裳及還都竝供<lb/>
其母賑贍親屬雖累載所蓄一朝隨盡緬私室常門然<lb/>
如貧素者<lb/>
江柔之為尚書倉部郎有孝行以母憂毁卒子革年十<lb/>
<pb n="KR3k0013_WYG_753-19a"/>
六喪母亦以孝聞革子從簡厯官司徒從事中郎侯景<lb/>
亂為任約所害子兼叩頭流血乞代父命以身蔽刃遂<lb/>
俱見殺天下莫不痛恨之<lb/>
江子一字元貞少好學有志操以家貧闕養因蔬食終<lb/>
身位南津校尉<lb/>
王規字威明八歳以丁所生母憂居喪有至性太尉徐<lb/>
孝嗣每見必為之流涕稱曰孝童<lb/>
禇向字景政年數歳父母相繼亡没向哀毁若成人者<lb/>
<pb n="KR3k0013_WYG_753-19b"/>
親表咸異之<lb/>
禇球為建康令母憂去職以本官起之固辭不拜<lb/>
禇翔為吏部尚書侯景圍臺城翔於圍内居母憂以哀<lb/>
毁卒<lb/>
劉覽字孝智十六通老易厯官中書郎以所生母憂廬于<lb/>
墓再朞口不嘗鹽酪冬止着單布家人慮其不勝喪中<lb/>
夜竊寘炭於牀下覽因煖氣得睡既覺知之號慟嘔血<lb/>
高祖聞其有至性數遣省視<lb/>
<pb n="KR3k0013_WYG_753-20a"/>
劉孺年十四居父喪毁瘠骨立宗黨咸異之為吏部尚<lb/>
書以母憂去職居喪未朞以毁卒時年十九謚曰孝子<lb/>
臧盾有孝性母亡服制未終父又卒盾居喪五年不出<lb/>
廬户形骸枯悴家人不復識服闋為太尉長史丁所生<lb/>
母憂三年廬于墓側<lb/>
張嵊父臨青州為土民所害嵊感家禍終身蔬食布衣<lb/>
手不執刀刃<lb/>
范雲起家郢州西曹書佐轉法曹行叅軍俄而沈攸之<lb/>
<pb n="KR3k0013_WYG_753-20b"/>
舉兵圍郢城父抗時為府長流入城固守留家屬居外<lb/>
雲為軍人所得攸之召與語聲色甚厲雲容貌不變徐<lb/>
自陳説攸之乃笑曰卿定可兒且出就舍明旦又召令<lb/>
送書入城内或欲誅之雲曰老母弱弟懸命沈氏若其<lb/>
違命禍必及親今日就戮甘心如薺長史柳世隆素與<lb/>
雲善乃免之<lb/>
庾黔婁父亡持喪過禮和帝即位將起之鎮軍蕭穎胄<lb/>
手書敦譬黔婁固辭<lb/>
<pb n="KR3k0013_WYG_753-21a"/>
劉曇淨解褐安城王國佐嘗侍父卒於郡曇淨奔䘮不<lb/>
食飲者累日絶而又蘇每哭輒嘔血服闋因毁瘠成疾<lb/>
㑹有詔士姓各舉四科曇淨叔父慧斐舉以應孝行高<lb/>
祖用為海寧令曇淨以兄未為縣因以讓兄乃除安西<lb/>
行叅軍父亡後事母尤敦至身營飱粥不以委人母疾<lb/>
衣不解帶及母亡水漿不入口者殆一旬母喪權瘞藥<lb/>
王寺時天寒曇淨身衣單布廬于瘞所晝夜哭泣不絶<lb/>
聲哀感行路未及朞而卒<lb/>
<pb n="KR3k0013_WYG_753-21b"/>
謝藺字希如年五歳每父母未飰乳媪欲令藺先飰藺<lb/>
曰兒不覺飢强食終不進舅阮孝緒聞之歎曰此兒在<lb/>
家則曾子之流事君則藺生之匹因名之曰藺丁父憂晝<lb/>
夜號慟毁瘠骨立母阮氏嘗自守視譬抑之泰清元年<lb/>
遷散騎侍郎兼散騎嘗侍使於魏㑹侯景舉地入附境<lb/>
土交兵藺母慮不得還感病卒及藺還入境爾夕夣不<lb/>
祥旦便投劾馳歸既至號慟嘔血氣絶久之水漿不入<lb/>
口親友慮其不全相對悲慟强勸以飲粥藺初勉强受<lb/>
<pb n="KR3k0013_WYG_753-22a"/>
之終不能進經月餘日因夜臥而卒時年三十八<lb/>
禇修性至孝父喪毁瘠過禮因患冷疾及丁母憂水漿<lb/>
不入口二十三日氣絶復蘇每號慟輒嘔血遂以毁卒<lb/>
江紑父卒廬于墓終日號慟不絶聲月餘<lb/>
嚴植之性淳孝謹厚不以所長高人少遭父憂因菜食<lb/>
二十三載後得風冷疾乃止<lb/>
滕曇恭母卒水漿不入口者旬日感慟嘔血絶而復蘇<lb/>
隆冬不着繭絮蔬食終身每至忌日思慕不自堪晝夜<lb/>
<pb n="KR3k0013_WYG_753-22b"/>
哀慟<lb/>
甄恬㓜歳喪父哀戚有若成人家人矜其小以肉汁和<lb/>
飰飲之恬不肯<lb/>
劉惠鏡父元真為淮南太守居郡得罪惠鏡厯詣朝士<lb/>
乞哀懇惻甚至遂以孝聞<lb/>
庾沙彌父佩玉輔國長史長沙内史宋昇明中坐沈攸<lb/>
之事誅沙彌時始生年至五歳所生母為製衣輙不肯<lb/>
服母問其故流涕對曰家門酷禍用是何為既長終身<lb/>
<pb n="KR3k0013_WYG_753-23a"/>
布衣蔬食嫡母劉氏寢疾沙彌晨夕侍側衣不解帶或<lb/>
應鍼灸輒以身先試之及母亡水漿不入口終喪不解<lb/>
衰絰族兄都官尚書詠表言其狀應純孝之舉高祖召<lb/>
見嘉之以補歙令<lb/>
沈崇傃字思整父懷明宋兖州刺史崇傃六歳丁父憂<lb/>
傭書以養母焉天監初為前軍鄱陽王叅軍事三年太<lb/>
守柳惲辟為主簿崇傃從惲到郡還迎其母母卒崇傃<lb/>
以不及侍疾將欲致死水漿不入口晝夜號哭旬日殆<lb/>
<pb n="KR3k0013_WYG_753-23b"/>
將絶氣兄弟謂之曰殯葬未申遽自毁滅非全孝之道<lb/>
也家貧無以遷窆乃行乞經年始獲葬焉既而廬于墓<lb/>
側自以初行喪禮不備復以葬後更治服三年久食麥<lb/>
屑不噉鹽酢坐卧於單薦因虚腫不能起郡縣舉其至<lb/>
孝詔書擢拜太子洗馬崇傃奉詔釋服而涕泣如居喪<lb/>
固辭而受官苦自陳讓經年乃得為永寧令自以祿不<lb/>
及養悼恨愈甚哀思不自堪至縣卒年三十九<lb/>
荀匠父法超齊中興末為安復令卒於官凶聞至匠號<lb/>
<pb n="KR3k0013_WYG_753-24a"/>
慟氣絶身體皆冷至夜乃蘇既而奔喪每宿江渚商旅<lb/>
皆不忍聞其哭聲服未闋兄斐起家為鬰林太守征狸賊<lb/>
為流矢所中死於陣喪還匠迎于豫章望舟投水傍人<lb/>
馳救僅而得全既至家貧不得時葬居父憂并兄服厯<lb/>
四年不出廬戸自括髪後不復櫛沐髪皆禿落哭無時<lb/>
聲盡則係之以泣目皆皆爛形體枯悴皮骨裁連雖家<lb/>
人不復識竟以毁卒<lb/>
吉翂字彥膚世居襄陽翂幼有孝性年十一遭所生母<lb/>
<pb n="KR3k0013_WYG_753-24b"/>
憂水漿不入口殆將滅性親黨異之天監初父為呉興<lb/>
原鄉令為姦吏所誣逮詣廷尉翂年十五號泣衢路祈<lb/>
請公卿行人見者皆為隕涕其父理雖清白恥為吏訊<lb/>
乃虛自引咎罪當大辟翂乃撾登聞皷乞代父命高祖<lb/>
異之勑廷尉蔡法度曰幼童未必自能造意卿可取其<lb/>
欵實翂詞不移其初見獄掾依法備加桎梏法度矜之<lb/>
命脫其械更令著一小者翂弗聽曰翂求代父死死罪<lb/>
之囚唯宜増益豈可減乎竟不脱械法度具以奏聞高<lb/>
<pb n="KR3k0013_WYG_753-25a"/>
祖乃宥其父<lb/>
沈顗内行甚修事母兄弟孝友為鄉里所稱慕<lb/>
劉香十三丁父憂每哭哀感行路自居母憂便長斷腥<lb/>
膻持齊蔬食<lb/>
劉敦嘗欲避人世以母老不忍違離每隨兄霽香之官<lb/>
沈續父瑀於路為人所殺續布衣蔬食終其身<lb/>
裴子野生而偏孤為祖母所養年九歳祖母亡泣血哀<lb/>
動家人<lb/>
<pb n="KR3k0013_WYG_753-25b"/>
賀革為貞威將軍南平太守革性至孝嘗恨祿不及養<lb/>
在荆州厯為郡縣所得俸秩不及妻孥專擬還鄉造寺<lb/>
以申感思<lb/>
何㸃字子晢父鑠坐法死㸃年十一幾至滅性㸃弟名<lb/>
𦙍字子平年八嵗居憂哀毁若成人<lb/>
謝幾卿父超宗坐事徙越州路出新亭渚幾卿不忍辭<lb/>
訣遂投赴江流左右馳救得不沉溺及居父憂哀毁過<lb/>
禮<lb/>
<pb n="KR3k0013_WYG_753-26a"/>
臧嚴字彥威幼有孝性居父憂以毁聞<lb/>
裴之禮居母憂唯食麥飯<lb/>
庾蓽字休野年十歳遭父憂居喪毁瘠為州黨所稱<lb/>
劉訐字彦度幼稱純孝數歳父母繼卒訐居喪哭泣孺<lb/>
慕幾至滅性赴弔者莫不傷焉為伯父所養事伯母及<lb/>
昆弟孝友篤至為宗族所稱自傷早孤人有誤觸其諱<lb/>
者未常不感結流涕<lb/>
范元琰父靈瑜居父憂以毁卒元琰時童孺哀慕盡禮<lb/>
<pb n="KR3k0013_WYG_753-26b"/>
親黨咸異之<lb/>
劉苞字孝嘗四歳而父終及年六七歳見諸父嘗泣時<lb/>
世叔父悛繪等竝顯貴苞母謂其畏憚怒之苞對曰早<lb/>
孤不及有識聞諸父多相似故心中歎悲無有他意因<lb/>
而歔欷母亦慟甚初苞父母及兩兄相繼亡没悉瘞焉<lb/>
苞年十六始移墓所經營改葬不資諸父未幾而皆畢<lb/>
繪嘗歎服之少好學能屬文起為司徒法曹行叅軍不<lb/>
就<lb/>
<pb n="KR3k0013_WYG_753-27a"/>
蕭子範為司徒主簿丁所生母憂去軄子範有孝性居<lb/>
喪以毁聞<lb/>
袁樞起家為秘書郎厯太子舍人侯景之亂樞徃呉郡<lb/>
省父因丁父憂時四方擾亂人求茍免樞居喪以至孝<lb/>
聞<lb/>
袁君正少聰敏年數歳父疾晝夜不眠專侍左右家人<lb/>
勸令暫卧答曰官既未差眠亦不安<lb/>
何匡𦙍為侍御史以父疾陳觧匡𦙍侍疾經旬身<lb/>
<pb n="KR3k0013_WYG_753-27b"/>
不解帶頭不櫛沐信宿之間形貌頓改及父卒號慟不<lb/>
絶聲枕苫藉地腰脚虛腫醫云須服猪蹄湯何以有肉<lb/>
味不肯服親友請譬終於不回遂以毁卒<lb/>
劉鬷幼為外祖臧質所鞠養質既冨盛嘗有音樂後母<lb/>
没十許年鬷每聞絲竹之聲未嘗不歔欷流涕終於晉<lb/>
安内史<lb/>
馮道根少孤家貧傭賃以養母行得甘肥未嘗先食必<lb/>
遽還以遺母年十三以孝聞<lb/>
<pb n="KR3k0013_WYG_753-28a"/>
庾子輿為梁州主簿時父在梁州遇疾子輿奔侍醫藥<lb/>
言涙常并長沙宣武王省疾見之顧曰庾錄事雖危殆<lb/>
可憂更在子輿尋丁母憂哀至輙嘔血父戒以滅性仍<lb/>
禁其哭泣<lb/>
李孝緒為東莞太守丁母憂去職廬于墓側每慟嘔血<lb/>
數升<lb/>
劉景昕事母孝謹母嘗病癖三十餘年一朝而瘳鄉里<lb/>
以為景昕誠感<lb/>
<pb n="KR3k0013_WYG_753-28b"/>
何修之有至性父母亡後嘗設一屋一易晦朔拜伏流<lb/>
涕如此者三十餘年當世服其孝行<lb/>
劉善明以母陷于魏累為州郡頗黷財賄崔祖思怪而<lb/>
問之答曰管子云鮑叔知我因流涕曰方寸亂矣豈暇<lb/>
為亷所得金錢皆以贖母及母至清節方峻所厯之軄<lb/>
亷簡不煩俸祿皆散之親友<lb/>
賀琛㑹稽山隂人少精三禮郡補功曹史琛辭以母老<lb/>
終於固執俄遭母憂廬于墓服闋猶未還舍生徒復從<lb/>
<pb n="KR3k0013_WYG_753-29a"/>
之琛哀毁積年骨立而已未堪講授諸生營投稍稍集<lb/>
業<lb/>
到溉遭母憂居喪盡禮所處廬開方四尺毁瘠過人服<lb/>
闋猶蔬食布衣者累載<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_753-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷七百五十三<lb/>
</p>
<p>
</p>
  </div>
</body>
</text>
</TEI>
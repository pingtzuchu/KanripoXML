<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百八十三</head>
    <p>
<pb n="KR3k0013_WYG_683-1a"/>
欽定四庫全書<lb/>
　册府元龜卷六百八十三　宋　王欽若等　撰<lb/>
　　牧守部<lb/>
　　　遺愛第二<lb/>
後魏刁雍為徐州刺史在鎮七年徴還京師頻歲為邊<lb/>
民所請太武嘉之復授使持節侍中都督楊豫兖徐四<lb/>
州諸軍事征南将軍徐豫二州刺史<lb/>
伊馥為東雍州刺史恩化大行百姓思之<lb/>
<pb n="KR3k0013_WYG_683-1b"/>
薛虎子文成時為枋頭鎮将因小過黜為鎮門事獻文<lb/>
南巡虎子拜訴於路時山東饑饉盗賊競起相州民孫<lb/>
誨等五百餘人稱虎子在鎮之日土境清静訴乞虎子<lb/>
乃復除枋頭鎮将即日之任<lb/>
陸馥為相州刺史假長廣公徴為散騎常侍民乞留馥<lb/>
者千餘人獻文不許民吏大斂布帛以遺之馥一皆不<lb/>
受民亦不取於是以物造佛寺焉名長廣公寺<lb/>
崔寛為鎮西将軍陜城鎮将宏農土出漆蠟竹木之饒<lb/>
<pb n="KR3k0013_WYG_683-2a"/>
路與南通販貿來往家産豐富百姓樂之諸鎮之中號<lb/>
為能政及解鎮還京民多追戀詣闕上者三百餘人書<lb/>
奏孝文嘉之<lb/>
穆羆為征東将軍吐京鎮将孝文改吐京鎮為汾州仍<lb/>
以羆為刺史前吐京太守劉升在郡甚有威惠限滿還<lb/>
都胡民八百餘人詣羆請之羆為表請帝從之後州民<lb/>
李軌郭及祖等七百餘人詣闕頌羆恩德帝以羆政和<lb/>
民悦増秩延限<lb/>
<pb n="KR3k0013_WYG_683-2b"/>
穆亮羆之子亮累遷使持節征西大将軍西戎校尉燉<lb/>
煌錦都大将軍政尚寛簡賑恤窮乏被徴還百姓追思<lb/>
之<lb/>
長孫陳為北鎮都将性寛厚好學愛士所厯輒為人追<lb/>
思之<lb/>
尉諾為幽州刺史在州有惠政吏民追思之薊人張廣<lb/>
逹等二百餘人詣闕請之復除幽州刺史<lb/>
李祥為河間太守有威恩之稱徴拜中書侍郎民有千<lb/>
<pb n="KR3k0013_WYG_683-3a"/>
餘上書乞留數年不許<lb/>
任城王雲為徐州刺史性善撫綏得徐方人心以盍太<lb/>
妃憂去官為百姓追戀所遺錢貨一無所受<lb/>
彭城王勰為揚州刺史政崇寛裕秋毫不犯淮南士庶<lb/>
追其餘惠至今思之<lb/>
張蒲為相州刺史卒於州吏民痛惜之<lb/>
冦治為荆州刺史代下之後蠻民以刺史酈道元峻刻<lb/>
請治為刺史朝議以邊民宜悦乃以治代道元<lb/>
<pb n="KR3k0013_WYG_683-3b"/>
崔挺為光州刺史宣武即位累表乞還景明初見代老<lb/>
幼泣涕追隨縑帛贈送挺悉不納後北海王祥為司徒<lb/>
錄尚書事以挺為司馬卒光州故吏聞凶問莫不悲感<lb/>
共鑄八尺銅像於城東廣固寺起八關齋追奉㝠福其<lb/>
遺愛如此<lb/>
楊逸為光州刺史甚有異政及其家禍爾朱仲逺遣使<lb/>
於州害之吏人如喪親戚城邑村落為營齋供一月之<lb/>
中所在不絶<lb/>
<pb n="KR3k0013_WYG_683-4a"/>
傅豎眼為益州刺史屢請解州乃以元法僧代之益州<lb/>
民追隨戀泣者數百里<lb/>
崔休為幽州刺史遷青州在幽青積五六年皆清白愛<lb/>
民甚著聲績二州懷其德澤百姓追思之<lb/>
裴衍為建興河内二郡太守亷眞寡欲善撫百姓民吏<lb/>
追思之<lb/>
劉道斌為嘗農太守修理學舘建孔子廟堂畵圖形像<lb/>
去郡之後民追思之乃復畵道斌形於孔像之西而拜<lb/>
<pb n="KR3k0013_WYG_683-4b"/>
謁焉<lb/>
明亮為平陽太守清白愛民甚有惠政聲績之美顯著<lb/>
當時朝廷嘉其風化轉汲郡太守為治如前二郡民吏<lb/>
迄今追思之<lb/>
趙宗為河東太守清浄愛人及卒百姓追思之<lb/>
房景伯為清河太守舊守令六年為限限滿将代郡民<lb/>
韓靈和等三百餘人表訴乞留復加二載<lb/>
韋崇為鄉郡太守更滿應代吏民詣闕乞留復延三年<lb/>
<pb n="KR3k0013_WYG_683-5a"/>
在郡九年<lb/>
羊敦為廣平太守卒吏民奔哭莫不悲慟<lb/>
淮南王他孫法夀為安州刺史更滿還朝吏人詣闕訴<lb/>
乞孝明嘉之詔復州任<lb/>
李韶為冀州刺史清簡愛民復轉定州刺史及赴中山<lb/>
冀州父老皆送出西境相聚而泣正光三年卒於官既<lb/>
𦵏之後有冀州兵千餘人戍於荆州還經韶墓相率陪<lb/>
冢數日方歸其遺愛如此<lb/>
<pb n="KR3k0013_WYG_683-5b"/>
杜纂厯博陵鉅鹿平陽清河太守蔬食敝衣為百姓所<lb/>
思號為良守纂後為大中大夫正光末清河人房通等<lb/>
三百人頌纂德政乞重臨郡詔許之<lb/>
蘇淑為樂陵内史在郡綏撫甚有名譽始經二周謝病<lb/>
乞解有詔聽之民吏老幼訴乞淑者甚衆後厯滎陽太<lb/>
守亦有能名又拜中山太守卒於郡淑清心愛下所厯<lb/>
三郡皆為吏民所思當時稱為良二千石<lb/>
堯雄為豫州刺史尋與行䑓侯景破梁楚豫州民上書<lb/>
<pb n="KR3k0013_WYG_683-6a"/>
更乞雄為刺史復行豫州事撫養兵民得其力用在邊<lb/>
十年屢有功績豫人於今懷之<lb/>
裴他為趙郡太守轉東荆州刺史郡民戀仰傾境餞送<lb/>
至今追思之<lb/>
史寧為凉州刺史西魏大統中詔寧率所部鎮河陽寧<lb/>
先在凉州戎夷服其威惠遷鎮之後邊民竝思慕之復<lb/>
除凉州刺史<lb/>
北齊彭城王浟自定州刺史徴為侍中人吏送别悲號<lb/>
<pb n="KR3k0013_WYG_683-6b"/>
有老翁數百人相率具饌曰自殿下至來五載人不識<lb/>
吏吏不欺人百姓有識已來始逢今化殿下唯飲此鄉<lb/>
水未食百姓食聊獻蔬薄浟重其意為食一口<lb/>
封隆之為冀州刺史留心撫字吏民追思立碑頌德<lb/>
韓軌為秦州刺史甚得邊和神武巡秦州欲以軌還仍<lb/>
賜城人戸别絹布兩匹州人田昭等七千户皆辭不受<lb/>
唯乞留軌神武嘉歎乃留焉<lb/>
李平厯八州刺史再臨懷州所在為吏民所思立碑頌<lb/>
<pb n="KR3k0013_WYG_683-7a"/>
德<lb/>
趙彦深為東南道行臺尚書徐州刺史政尚恩信為吏<lb/>
人所懷多所降下所營軍處士庶追思號趙行臺文宣<lb/>
璽書勞勉徴為侍中<lb/>
辛術為清河太守政有能名追授并州長史遭父憂去<lb/>
職清河父老數百人詣闕上請立碑頌德<lb/>
赫連子悦為鄭州刺史治為天下之最入為都官尚書<lb/>
鄭州民八百餘人請立碑頌德有詔許焉<lb/>
<pb n="KR3k0013_WYG_683-7b"/>
獨孤永業為雒州刺史徴為領軍将軍河雒民庶多思<lb/>
永業朝廷又以疆埸不安除永業河陽道行臺僕射雒<lb/>
州刺史<lb/>
陽休之為中山太守後為西兖州刺史俱有惠政為吏<lb/>
民所懷去官之後百姓樹碑頌德<lb/>
盧潛為揚州刺史大樹風績徴為五兵尚書揚州吏民<lb/>
以潜戒斷酒肉篤信釋氏大設僧會以香花縁道流涕<lb/>
送之潛歎曰正恐不乆復來耳至鄴未幾陳将吳明徹<lb/>
<pb n="KR3k0013_WYG_683-8a"/>
度江侵掠復以潛為揚州行臺尚書<lb/>
韋津脩為信州刺史及解代還京民庶道路追别滿道<lb/>
或将酒脯涕泣留連竟欲送出境既盛暑恐其勞弊往<lb/>
往為之駐馬隨舉一酌示領其意辭謝令還後州民鄭<lb/>
播宗等七百餘人請為立碑斂縑布數百匹託中書侍<lb/>
郎李德林為文以紀功德府省為奏勑報許之<lb/>
郎基為潁川郡守既卒柩将還逺近將送莫不攀轅悲<lb/>
哭<lb/>
<pb n="KR3k0013_WYG_683-8b"/>
宋世良為清河太守及代至傾城祖道有老人丁金剛<lb/>
泣而前謝曰巳年九十記三十五政君非唯善治清亦<lb/>
徹底今失賢君民何以濟莫不攀轅涕泣<lb/>
後周邵惠公道為秦州刺史薨於上邽議者以道撫和<lb/>
西戎威恩顯著欲令世鎮隴右以彰厥德乃𦵏上邽城<lb/>
西無疆原華戎㑹𦵏萬餘人奠祭於路悲號滿野皆曰<lb/>
我君拾我而去大小相率負土成墳墳髙五十餘尺周<lb/>
迴八十餘歩為官司所止然後泣辭而去其遺愛見思<lb/>
<pb n="KR3k0013_WYG_683-9a"/>
如此<lb/>
齊殤王憲為益州刺史時年十六憲善綏撫留心政術<lb/>
辭訟輻輳聽受不疲蜀人懷之共立碑頌德<lb/>
崔謙為濟北太守既徴赴鄴百姓號泣遮道數日不得<lb/>
前<lb/>
冦雋為梁州刺史雋在州清苦不治産業其子等竝徒<lb/>
歩而還吏民送雋留連乆之乃得出界<lb/>
郭賢厯廣勲安三州刺史在官無明察之譽以亷平待<lb/>
<pb n="KR3k0013_WYG_683-9b"/>
物去後頗亦見思<lb/>
長孫儉為荆州總管以疾還京及卒荆民儀同趙超等<lb/>
七百人感儉遺愛詣闕請為儉立廟樹碑詔許之<lb/>
韋<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>為𤓰州刺史州通西域蕃夷前後刺史多受賂遺<lb/>
<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>雅性清儉蕃夷賂遺一無所受公私安静夷夏安之<lb/>
及秩滿還京夷民戀慕老幼追送留連十日方得出境<lb/>
郭彦為灃州刺史秩滿還朝民吏號泣送彦三百餘里<lb/>
唐永為幽州刺史夷人送路者莫不垂淚當路遮留相<lb/>
<pb n="KR3k0013_WYG_683-10a"/>
隨數日始得出境<lb/>
薛端為蔡州刺史為政寛惠人吏愛之轉基州刺史州<lb/>
地接于梁籍其鎭撫總管史寧遣司馬梁榮催令赴任<lb/>
蔡州父老訴榮請留端者千餘人<lb/>
尉遲迥為益州刺史及徴還蜀人思之立碑頌德<lb/>
宇文顯和為夏州刺史以疾去職深為吏民所懷<lb/>
柳敏為郢州刺史甚得物情及将還朝夷夏士人感其<lb/>
惠政竝賫酒餚及物産候之於路敏乃從他道而還<lb/>
<pb n="KR3k0013_WYG_683-10b"/>
申徽為襄州刺史及代還人吏送者數十里不絶徽自<lb/>
以無德於人慨然懷愧因賦詩題於清水亭長幼聞之<lb/>
皆竟來就讀逓相謂曰此是申使君手迹竝冩讀之<lb/>
竇熾為原州刺史州城之北有泉水焉熾屢經遊踐嘗<lb/>
與僚吏宴於泉側因酌水自美曰吾在此州唯當飲水<lb/>
而已及去職之後人吏感其遺惠每至此泉者莫不懷<lb/>
之<lb/>
楊敷自䝉州刺史徴為司水中大夫夷夏吏民及荆州<lb/>
<pb n="KR3k0013_WYG_683-11a"/>
總管長孫儉竝表請留之時議欲東討将委敷以舟艦<lb/>
轉漕之事故弗許焉<lb/>
裴俠為河北郡太守後遷工部中大夫卒河北郡前功<lb/>
曹張因及吏人等感俠遺愛乃作頌紀其清德焉<lb/>
隋獨孤楷為益州總管甚有惠政蜀中父老于今稱之<lb/>
伊婁謙字彦恭為澤州刺史清約自處甚得人和以疾<lb/>
去職吏人攀戀行數百里不絶<lb/>
樊叔畧為相州刺史徴拜司農卿吏人莫不流涕相與<lb/>
<pb n="KR3k0013_WYG_683-11b"/>
立碑頌其德政<lb/>
公孫景茂厯息伊道淄四州刺史皆有德政其去伊州<lb/>
吏人號泣於道身死之日諸州人吏赴喪者數千人或<lb/>
不及𦵏皆望墳慟哭野祭而去<lb/>
趙軌為齊州别駕考績連最髙祖徴軌入朝父老相送<lb/>
者各揮泣曰别駕在官水火不與百姓交是以不敢以<lb/>
壺酒相送公清若水請酌一杯水奉餞軌受而飲之<lb/>
令狐熈為滄州刺史風教大治開皇四年髙祖幸雒陽<lb/>
<pb n="KR3k0013_WYG_683-12a"/>
熈之朝吏民恐其遷易悲泣於道及熈復還百姓出境<lb/>
迎謁歡叫盈路八年徙為河北道行臺度支尚書吏民<lb/>
追思立碑頌德<lb/>
王仁恭為汲郡太守有能名遷信都太守汲郡吏民扣<lb/>
馬號哭於道數日不得出境其得人情如此<lb/>
樊子盖先任武威太守後卒於京武威民吏聞其死莫<lb/>
不嗟痛立碑頌德<lb/>
薛胄檢校相州事甚有能名後以罪鏁詣大理相州<lb/>
<pb n="KR3k0013_WYG_683-12b"/>
吏人素感其恩詣闕理胄者百餘人<lb/>
周羅㬋初仕陳為豫章内史獄訟庭决不關吏手民懐<lb/>
其惠立碑頌德焉<lb/>
裴肅為永平郡丞甚得民夷心歲餘卒夷獠思之為立<lb/>
廟於鄣江之浦<lb/>
元巖為益州總管長史卒官髙祖悼惜乆之益州父老<lb/>
莫不殞涕于今思之<lb/>
于璽為邵州刺史在州數年甚有恩惠州人張顯等數<lb/>
<pb n="KR3k0013_WYG_683-13a"/>
十人詣闕上表請留髙祖嘉歎良乆令還邵州父老相<lb/>
賀<lb/>
衛𤣥為衛尉少卿仁夀初山獠作亂為資州刺史以鎮<lb/>
撫之𤣥到官單騎造其營說以利害渠帥感説解兵而<lb/>
去除遂州總管仍令劍南安撫煬帝即位復徴為衛尉<lb/>
夷獠攀戀數百里不絶𤣥曉之曰天子詔徴不可乆住<lb/>
因與之訣夷獠各揮涕而去<lb/>
來護兒為瀛州刺史以善政聞頻見勞勉煬帝嗣位被<lb/>
<pb n="KR3k0013_WYG_683-13b"/>
徴入朝百姓攀戀累日不能出境詣闕上書致請者前<lb/>
後數百人帝謂曰昔國歩未康卿為名将今天下無事<lb/>
又為良二千石可謂兼美矣<lb/>
楊文思為魏州刺史甚有惠政及去職吏民思之為立<lb/>
碑頌德<lb/>
元亨為衛州刺史衛土俗薄亨以威嚴鎮之在職八年<lb/>
風化大洽後以老病表乞骸骨吏人詣闕乞表請留卧<lb/>
治帝嗟嘆者乆之其年亨以疾重還京<lb/>
<pb n="KR3k0013_WYG_683-14a"/>
侯莫陳頴為瀛州刺史甚有惠政在職數年坐與秦王<lb/>
俊交通免官百姓送者莫不流涕因相與立碑頌頴清<lb/>
德<lb/>
郭絢為涿郡通守将兵擊竇建德於河間戰死人吏哭<lb/>
之數日不息<lb/>
唐韋仁夀武德初為雋州刺史檢校南寧州都督及将<lb/>
還諸酋長號泣曰天子遣公鎮撫南寧何得便去仁夀<lb/>
以城池未立為辭諸酋長乃相與築城立廨舍仁夀曰<lb/>
<pb n="KR3k0013_WYG_683-14b"/>
吾奉詔但令巡撫不敢擅住及将歸蠻夷父老各揮涕<lb/>
相送因遣子弟隨之<lb/>
劉師立貞觀中檢校岐州都督丁母憂去職岐州父老<lb/>
上表請留之太宗下優詔不許赴哀令更聴後㫖<lb/>
楚王靈龜髙宗永徽中為魏州刺史稱為良牧及喪歸<lb/>
百姓思其德政為立碑焉<lb/>
賈敦實咸亨初為雒州長史初敦實兄敦頥為雒州刺<lb/>
史甚有惠政百姓共為樹碑于大市通衢及敦實去職<lb/>
<pb n="KR3k0013_WYG_683-15a"/>
復刻石頌其德立於兄碑之側故時人呼為棠棣碑焉<lb/>
崔日用為并州刺史為政以恵愛見稱及卒靈櫬初發<lb/>
并州吏人數百皆縞素送喪<lb/>
裴懷古初為并州大都督府長史為吏人所懷中宗神<lb/>
龍中遷左羽林大將軍未逹都復授并州長史吏人聞<lb/>
懷古下車而罷出郊以候懷古懷古恐傷其意命官吏<lb/>
驅逐出迎之人而百姓奔赴逾衆其為人所思如此<lb/>
李濬厯潤虢潞三州刺史又拜益州長史所厯皆以誠<lb/>
<pb n="KR3k0013_WYG_683-15b"/>
信待物稱為良吏及去職咸有遺愛<lb/>
王晙景龍末為桂州都督桂州糧匱乏晙始改築羅城<lb/>
奏罷屯兵及轉運又堰江水開屯田數千頃百姓賴之<lb/>
後上疏請歸鄉拜墓州人詣闕請留之中宗手詔報晙<lb/>
曰卿處事强濟逺近寧輯築城務農利益已廣括穏撫<lb/>
綏復業已多宜俟政成安此黎庶况百姓堅請豈敢固<lb/>
違不須來也晙在州數年人立碑以頌其政<lb/>
陽嶠為魏州刺史厯兖州荆州長史所在以清白聞魏<lb/>
<pb n="KR3k0013_WYG_683-16a"/>
人詣闕割耳請嶠重臨其郡又除魏州刺史<lb/>
宋璟為廣州都督夷夏懷惠立碑以紀其政<lb/>
呂諲肅宗上元中為荆州節度理江陵三年號為良牧<lb/>
初立生祠祈禱殁後嵗餘将士等又率錢十萬於府西<lb/>
爽塏地移祠宇立之<lb/>
李鼎為鳯翔尹百姓立生祠鼎執表乞改置佛寺度僧<lb/>
七人許之<lb/>
苗晉卿寛厚亷謹為政舉大綱不問小過所到有惠化<lb/>
<pb n="KR3k0013_WYG_683-16b"/>
所蒞金州魏州人思之皆立碑頌德<lb/>
嚴郢為京兆尹宰臣楊炎惡其累已隂令御史張著廷尉<lb/>
劾郢誣以他罪拘於金吾仗京師百姓日數千百人将<lb/>
詣闕救郢於建福門德宗微知之乃削郢兼御史中丞<lb/>
百姓知郢得不坐皆迎拜喧呼聲聞數里<lb/>
張延賞練逹政經大厯建中間連統四鎮所至稱理其<lb/>
去也皆刻石紀德焉<lb/>
陳孝揚為雋州刺史二十餘年蠻夷愛之後以老歸成<lb/>
<pb n="KR3k0013_WYG_683-17a"/>
都蠻夷交持之泣涕數百里方免<lb/>
袁滋自華州刺史徴拜左金吾衛大将軍耆耋鰥孤遮<lb/>
道不得去楊於陵代其任宣言謂百姓曰於陵必不敢<lb/>
易袁公之政然後羅拜而訣<lb/>
嚴公弼為隨州刺史亡母墓在沔州為盗所發公弼奔<lb/>
赴沔州隨州百姓耆老相率見觀察使柳公綽稱公弼<lb/>
在州甚有惠政公綽上言却令守本官以從人欲可之<lb/>
薛平元和中為滑州刺史鄭滑節度使在鎮六周嵗兵<lb/>
<pb n="KR3k0013_WYG_683-17b"/>
甲完利井賦均一至是入覲百姓遮道乞留數日乃得<lb/>
出時人以為近日節制罕有其比<lb/>
楊元卿為涇原節度使既罷監軍奏涇人請為立德政<lb/>
碑以紀之<lb/>
薛放為江南西道觀察使在鎮唯用清潔為理一方之<lb/>
人至今思之<lb/>
韋丹為江西觀察使卒官太和中觀察使裴誼奏請與<lb/>
丹立碑祠丹踐厯官次深逹吏方江西邑屋皆以草覆<lb/>
<pb n="KR3k0013_WYG_683-18a"/>
竹椽常多火患及丹到悉以瓦木大革前俗并課百姓<lb/>
墾田人多儲蓄因有是請文宗從之<lb/>
王質為虢州刺史厯河南尹宣歙池等州觀察使每分<lb/>
憂寄必先究其土俗然後致理故所至有遺愛焉<lb/>
崔戎自華州刺史遷兖海沂密都團練觀察等使將行<lb/>
州人戀惜遮道至有解鞾竊鐙者<lb/>
令狐緒為汝州刺史有能政後郡人請立碑頌德及為<lb/>
夀州罷郡吏人乞留焉<lb/>
<pb n="KR3k0013_WYG_683-18b"/>
張仲武武宗會昌中鎮幽州既卒漁陽之人有八九十<lb/>
嵗少而識其面者説之則淚<lb/>
宗回咸通末為潁州刺史僧道百姓詣義成軍節度使<lb/>
杜慆與留惂奏之勑曰宗回清幹臨人自有月限方藉<lb/>
綏葺未議替移<lb/>
後唐張全義自唐末為河南尹四十年兵亂之餘再<lb/>
造都畿瀍雒之民恩如父母斑白耆老到今思之<lb/>
李嗣昭為昭義節度天祐十六年代周德威權幽州軍<lb/>
<pb n="KR3k0013_WYG_683-19a"/>
府事九月李紹宏代歸嗣昭出薊門百姓號泣請留截<lb/>
鞍惜别嗣昭夜遁而歸<lb/>
夏魯竒明宗天成初自河陽移鎮許州百姓官吏填門<lb/>
號泣留一年如是數日不能别魯竒曰吾為天子軍民<lb/>
長史遲留違詔昭有常刑多謝父老勿貽我譴父老曰<lb/>
拜章聞天可也公不可行乃至卧輪斷鐙塹守軍門明<lb/>
宗遣中使慰譬之方解父老號泣攀隨交境而去<lb/>
袁象先為天平節度使奉詔赴闕鄆人遮留毁石橋而<lb/>
<pb n="KR3k0013_WYG_683-19b"/>
不得進乃自他門而逃<lb/>
烏震初為趙州刺史疎財禮士有安民之政轉深州刺<lb/>
史人頗思之<lb/>
郭延魯末帝清泰中為復州刺史臨任忽驚嘆曰先人<lb/>
曾為沁牧九年不移我得不遵其家法而使政有紕繆<lb/>
者乎由是正俸之外未嘗歛貸庶事致理一郡賴焉及<lb/>
秩滿百姓上章舉留将離境攀轅遮圍者不能去朝廷<lb/>
聞而嘉之<lb/>
<pb n="KR3k0013_WYG_683-20a"/>
晉李承約初仕後唐為黔南節度使數年之間巴卭蠻<lb/>
蛋不敢犯境外勸農桑内興學校凶邪悉去民皆感義<lb/>
故父老司徒俊等詣闕言其政化又聽留周嵗<lb/>
符令謙初仕後唐為趙州刺史不周嵗而部内大理俄<lb/>
以病終於官及歸𦵏本邑百姓隨而泣之者數千人庶<lb/>
幾為一代之良牧也<lb/>
漢劉審交為汝州防禦使汝為近輔號為難治審交盡<lb/>
去州弊無擾於民百姓歌之乾祐三年春卒郡人聚哭<lb/>
<pb n="KR3k0013_WYG_683-20b"/>
於柩所列狀乞留葬本州界立碑起祠以時致祭本州<lb/>
以聞詔曰朝廷之制皆有舊章牧守之官比無増典其<lb/>
或政能殊異惠及蒸黎生有令名殁留遺愛褒賢奬善<lb/>
豈限彜章可特贈太尉吏民所請宜依<lb/>
周翟光鄴廣順中權知京兆府既卒吏民如喪所親街<lb/>
衢父老相逢垂涕或以漿酒遥奠者將𦵏郡民詣府乞<lb/>
留神柩葬於雍土仍請立祠以時祭醊府司以聞朝廷<lb/>
不允其請<lb/>
<pb n="KR3k0013_WYG_683-21a"/>
李榖初仕漢為陳州刺史廣順末陳州言宛邱縣民稱<lb/>
榖以惠愛治民欲立祠堂以聞時榖為宰輔聞郡人陳<lb/>
請太祖前陳讓者數四<lb/>
薛瓊為萊州團練使卒本州僧道百姓等列狀上請以<lb/>
瓊有善政在人乞立祠堂及樹碑以述其遺愛世宗從<lb/>
之<lb/>
　<lb/>
　<lb/>
<pb n="KR3k0013_WYG_683-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百七</head>
    <p>
<pb n="KR3k0013_WYG_107-1a"/>
欽定四庫全書<lb/>
　册府元龜卷一百七　　　　王欽若等　撰<lb/>
　　帝王部<lb/>
　　　朝㑹第一<lb/>
夫春朝夏宗秋覲冬遇天子端委而嚮明諸侯輯瑞而<lb/>
畢㑹九賔在位三揖成禮號令憲章於是乎出聲名文<lb/>
物罔有不備寅恭者加禮怠惰者貶爵所以訓上下之<lb/>
則正君臣之序教庶民以事上示率土以大同也夏禹<lb/>
<pb n="KR3k0013_WYG_107-1b"/>
之塗山刑辟以討後至康王之酆宫慈恵以接來庭三<lb/>
代之制於斯為盛厥後質文雖異因革同歸罔不修其<lb/>
班制差其功位旣以述職亦用講禮盖昧爽而聴政人<lb/>
君之盛儀假寐而待旦人臣之忠節臨三軍者以之生<lb/>
懼有家邦者其可忽此至若甘泉受計露門頒令小正<lb/>
以和見仲夏以咸覿奉乎皮幣錫以車馬發樽以求諫<lb/>
交㦸以宣威此歴代之遺美前王之令範書之方册可<lb/>
為彛訓隋氏而上史多闕文唐室而下所記詳悉並詮<lb/>
<pb n="KR3k0013_WYG_107-2a"/>
次其事列之於篇其有長樂之尊承華之貴三元慶賀<lb/>
率為典故以至國家多事因而廢朝咸附之言爾<lb/>
虞舜正月上日受終於文祖<hi>上日朔日也終謂堯終帝位之事文祖者堯始祖之</hi>
<hi>廟</hi>輯五瑞旣月乃日覲四岳羣牧班瑞於羣后<hi>輯斂旣盡覲見</hi>
<hi>班還后君也舜斂公侯伯子男之瑞圭璧盡以正月中乃日見四岳及九州牧監還五瑞於諸侯與之正始也</hi>
夏禹合諸侯於塗山執玊帛者萬國<hi>諸侯執玉附庸執帛塗山在夀春東</hi>
<hi>北</hi>
周成王即位少周公攝政朝諸侯於明堂之位<hi>周公攝王位以</hi>
<pb n="KR3k0013_WYG_107-2b"/>
<hi>明堂之禮儀朝諸侯不於宗廟避王也</hi>天子負斧扆南向而立<hi>天子周公也負之言</hi>
<hi>背也斧扆為斧文屏風於户牖之間周公於前立焉</hi>三公中階之前北面東上諸<lb/>
侯之位阼階之東西面北上諸伯之國西階之西東面<lb/>
北上諸子之國門東北面東上諸男之國門西北面東<lb/>
上九夷之國東門之外西面北上八蠻之國南門之外<lb/>
北面東上六戎之國西門之外東面南上五狄之國北<lb/>
門之外南面東上九采之國應門之外北面東上四塞<lb/>
世告至此周公明堂之位也<hi>朝之禮不於此周公權用之也朝位之上近主位尊</hi>
<pb n="KR3k0013_WYG_107-3a"/>
<hi>也九采九州之牧典貢職者也正門謂之應門二伯帥諸侯而入牧居外而糾察之也四塞謂夷服鎮服在四</hi>
<hi>方為蔽塞者新君即位則來朝周禮侯服嵗一見甸服二嵗一見男服三嵗一見采服四嵗一見衞服五嵗一</hi>
<hi>見要服六嵗一見九州之外謂之蕃國世一見</hi>
康王旣尸天子<hi>尸主也主天子之位號</hi>出在應門之内<hi>出臯門立應門内之</hi>
<hi>中處南面</hi>太保帥西方諸侯入應門左畢公率東方諸侯入<lb/>
應門右<hi>二公為二伯各率其所掌諸侯随其方為位皆北面</hi>皆布乗黄朱<hi>諸侯皆陳四黄</hi>
<hi>馬朱鬛以為庭實</hi>賔稱奉圭兼幣曰一二臣衞敢執壤奠<hi>賔諸侯也</hi>
<hi>敢執壤地所出而奠贄也</hi>皆再拜稽首王義嗣徳答拜<hi>康王以義繼先人明徳答</hi>
<pb n="KR3k0013_WYG_107-3b"/>
<hi>其拜受其幣</hi>太保曁芮伯咸進相揖皆再拜稽首<hi>冡宰與司徒皆共羣</hi>
<hi>臣諸侯並進陳戒不言諸侯以内見外</hi>其後康王又有酆宫之朝<hi>酆在始平鄠縣</hi>
<hi>東有靈臺康王於是朝諸侯</hi>
穆王有塗山之㑹<lb/>
漢髙帝七年長樂宫成諸侯羣臣朝十月<hi>髙帝因秦制以十月為嵗</hi>
<hi>首</hi>用叔孫通新儀先平明謁者治禮引以次入殿門庭<lb/>
中陳車騎歩卒衞官設兵張旗志<hi>志與幟同音式餌切</hi>傳言趨<hi>傳聲</hi>
<hi>教入者皆令趨謂疾行為敬也</hi>殿下郎中俠陛陛數百人<hi>俠與夾同俠其兩傍毎陛</hi>
<pb n="KR3k0013_WYG_107-4a"/>
<hi>皆數百人也</hi>功臣列侯諸將軍軍吏以次陳西方東鄉文官<lb/>
丞相以下陳東方西鄉大行設九賔臚句傳<hi>上傳語告下為臚下</hi>
<hi>告上為句也大行掌賔客之禮今之鴻臚也九賔則周禮九儀也公侯伯子男孤卿大夫士也臚音盧</hi>於<lb/>
是皇帝輦出房百官執㦸傳警<hi>傳聲而唱警</hi>引諸侯王以下<lb/>
至吏六百石以次奉賀自諸侯王以下莫不震恐肅敬<lb/>
至禮畢盡復置法酒<hi>法酒者猶言禮酌謂不飲之至醉</hi>諸侍坐殿下皆<lb/>
伏抑首<hi>抑屈也謂禮法不敢平坐而視</hi>以尊卑次起上夀觴九行謁者<lb/>
罷酒御史執法舉不如儀者輙引去竟朝置酒無敢讙<lb/>
<pb n="KR3k0013_WYG_107-4b"/>
譁失禮者於是髙帝曰吾乃今日知為皇帝之貴也<lb/>
武帝元封五年春南廵狩還増封泰山因朝諸侯王列<lb/>
侯受郡國計<hi>計若今諸州計帳也</hi>
太初元年春受計於甘泉<lb/>
天漢四年正月朝諸侯王於甘泉宫<lb/>
後元二年正月朝諸侯王於甘泉宫<lb/>
宣帝神爵元年六月詔曰軍旅暴露轉輸煩勞其令諸<lb/>
侯王列侯蠻夷王侯君長當朝二年者皆毋朝<lb/>
<pb n="KR3k0013_WYG_107-5a"/>
後漢安帝永初四年正月元日㑹徹樂不陳充庭車<hi>每大</hi>
<hi>朝㑹必陳法物車輦於庭故曰充庭車以年饑故不陳</hi>
魏齊王景初元年正月即位七月始親臨朝聴公卿奏<lb/>
事<lb/>
晉武帝泰始六年正月丁亥朔帝臨軒不設樂<hi>史不載其所以</hi>
<hi>不設樂之故</hi>
元帝大興元年正月戊申朔臨朝懸而不樂<hi>時愍帝蒙塵</hi>
明帝太寧元年三月戊寅朔改元臨軒<lb/>
<pb n="KR3k0013_WYG_107-5b"/>
二年正月丁丑帝臨朝停饗宴之禮<lb/>
穆帝永和六年帝臨朝以褚裒䘮故懸而不樂<hi>褚裒康獻皇后</hi>
<hi>之父</hi>
七年正月丁酉朔日有食之先是廷尉王彪文與揚州<lb/>
刺史殷浩書曰太史上元日合朔談者或有疑應却㑹<lb/>
與不昔建元元年亦元日合朔唐車騎寫劉孔才所論<lb/>
以示八座于時朝議有謂孔才所論為不得禮儀苟令<lb/>
從之是聖人之一失也何者禮云諸侯旅見天子入門<lb/>
<pb n="KR3k0013_WYG_107-6a"/>
不得終禮而廢者四太廟火日蝕后之䘮雨霑服失容<lb/>
尋此四事之指自謂諸侯雖已入門而卒暴有之則不<lb/>
得終禮非謂先存其事而徼倖史官推術錯謬故不預<lb/>
廢朝禮也夫三辰有災莫大日蝕史官譴而無懼容不<lb/>
修預防之禮而廢消救之術方大饗華夷君臣相慶豈<lb/>
是將䖍天災罪已之謂且檢之事實合朔之儀至尊靜<lb/>
躬殿堂不聴政事冕服御坐門闥之制與元㑹禮畢自<lb/>
不得兼行則當權其事宜合朔之禮不輕於元㑹元㑹<lb/>
<pb n="KR3k0013_WYG_107-6b"/>
有可却之凖合朔無可廢之儀謂應依建元故事却元<lb/>
㑹浩從之竟却㑹<lb/>
十年正月己酉朔帝臨朝以五陵未復懸而不樂<lb/>
十二年正月丁卯帝臨朝以皇太后母䘮懸而不樂<lb/>
恭帝元熙元年正月壬辰朔改元以山陵未厝不朝㑹<lb/>
後魏大武正平元年正月丙戌朔帝南伐臨江大㑹羣<lb/>
臣於江上<lb/>
孝文太和十年正月癸亥朔帝始服衮冕朝饗萬國<lb/>
<pb n="KR3k0013_WYG_107-7a"/>
十五年十一月丙戌初罷小嵗賀<hi>小嵗謂冬至</hi>
十八年春正月丁未朔朝羣臣於鄴宫澄鑾殿<lb/>
十九年十二月乙未朔引見羣臣於光極堂甲子又引<lb/>
見羣臣於光極堂班賜冠服<lb/>
出帝太昌元年十二月戊戌朝㑹百官於太極前殿<lb/>
後周武帝保定五年春正月甲申朔廢朝以康國公王<lb/>
雄死王事故也<lb/>
天和六年春正月己酉朔廢朝以路門未成故也<lb/>
<pb n="KR3k0013_WYG_107-7b"/>
建徳三年正月壬戌朝羣臣於路門<lb/>
宣帝大象元年正月己丑受朝於路門帝服通天冠絳<lb/>
紗袍羣臣皆服漢魏衣冠大赦改元<lb/>
二年正月丁亥帝受朝於道㑹苑<lb/>
唐髙祖武徳九年正月庚寅朔廢朝雨也<lb/>
太宗貞觀十一年正月朔帝臨軒懸而不樂禮也<hi>為髙祖憂</hi>
<hi>故</hi>
十三年正月僕射房𤣥齡奏天下太平萬機事簡請三<lb/>
<pb n="KR3k0013_WYG_107-8a"/>
日一臨朝詔許之<lb/>
十五年正月庚午朔帝常服不臨軒行幸雒陽宫衣冠<lb/>
禮樂闕設也<lb/>
二十年正月甲子朔太宗常服不臨軒行在故也<hi>是年征遼</hi>
<hi>回</hi>
髙宗貞觀二十三年即位九月十一日太尉無忌等奏<lb/>
請視朝坐日帝報曰朕登大位日夕孜孜猶恐壅滯衆<lb/>
務自今已後毎日常坐<lb/>
<pb n="KR3k0013_WYG_107-8b"/>
永徽二年八月二十九日下詔來月一日太極殿受朝<lb/>
此後每五日一度太極殿視事朔望即為常式<lb/>
四年正月癸丑朔帝臨軒懸而不樂以濮王泰在殯故<lb/>
也<lb/>
六年正月壬申親謁昭陵甲戌至自昭陵庚子受朝賀<lb/>
於太極殿<lb/>
顯慶二年二月太尉長孫無忌等奏以天下無虞請隔<lb/>
日視事許之<lb/>
<pb n="KR3k0013_WYG_107-9a"/>
中宗神龍元年四月癸亥初令文武官四品已上每朔<lb/>
望叅日升殿食丙子以時屬炎暑制令每隔日方坐左<lb/>
拾遺靳常上疏諫不納<hi>事具諫諍直諫門</hi>
二年正月庚子朔以則天皇后梓宫在殯不朝㑹<lb/>
睿宗太極元年正月癸丑釋慘服御正殿奏廣樂於庭<lb/>
受皇太子及百官朝賀<lb/>
𤣥宗先天二年正月太上皇誥正月十五日朝改取十<lb/>
一日每年皆然又非朔望日而同朔望受朝者前後有<lb/>
<pb n="KR3k0013_WYG_107-9b"/>
誥非一<lb/>
開元四年正月戊寅朔帝御正殿受朝賀禮畢親朝太<lb/>
上皇于西宫<lb/>
五年正月壬寅朔帝不受朝太上皇䘮制故也<lb/>
七年正月辛卯朔御含元殿受朝仗衞如常儀<lb/>
八年十一月中書門下奏曰伏以冬至一陽初生萬物<lb/>
潛動所以自古聖帝明王皆於此日朝萬國視雲物禮<lb/>
之大者莫逾是時其日亦祀圜丘皆令攝官行事質明<lb/>
<pb n="KR3k0013_WYG_107-10a"/>
旣畢日出視朝國家已來更無改易縁新格將其日祀<lb/>
圜丘遂改用小冬至日受朝若親拜南郊受朝須改旣<lb/>
令攝祭禮不可移伏請改正從之因勅自今冬至日受<lb/>
朝永為常式<lb/>
十年正月癸卯朔御含元殿受朝賀<lb/>
十一年十二月二十四日勅萬春公主薨廢元日朝賀<lb/>
十六年正月戊戌朔始聴政於興慶宫朝賀如常儀<hi>臣欽</hi>
<hi>若等曰興慶宫聴政自此始</hi>十一月乙巳日南至御含元殿受朝賀<lb/>
<pb n="KR3k0013_WYG_107-10b"/>
如常儀<lb/>
十八年正月癸酉御含元殿受百寮朝賀如常儀<lb/>
二十一年正月庚子朔御含元殿受朝賀如常儀<lb/>
二十二年閏十一月壬午朔日有食之是日長至停朝<lb/>
癸未御應天樓受朝賀是日詔諸州考使六品以下朔<lb/>
望日朝宜准例賜食<lb/>
二十三年正月戊申朔御含元殿朝賀如常儀<lb/>
二十六年正月庚午朔御含元殿朝賀如常儀<lb/>
<pb n="KR3k0013_WYG_107-11a"/>
二十八年正月戊子朔御含元殿朝賀如常儀<lb/>
二十九年正月癸未朔御含元殿朝賀<lb/>
天寳元年正月丁未朔御勤政樓受朝賀大赦天下改<lb/>
開元三十年為天寳元年<lb/>
二年正月辛丑朔御含元殿受朝賀<lb/>
三載正月丙辰朔御含元殿受朝賀<lb/>
四載正月己未朔御含元殿受朝賀<lb/>
五載正月癸丑朔御含元殿受朝賀<lb/>
<pb n="KR3k0013_WYG_107-11b"/>
六載正月辛巳朔御含元殿受朝賀是月詔曰今勝殘<lb/>
在運無事為心願此朝儀當符至理旣時非旰食將致<lb/>
昇平而廷設殺刑何成在宥其每日立仗食及杖鍉等<lb/>
並宜停廢十一月辛卯朔引朝集使及貢舉人見十二<lb/>
月丙寅仗下後百官於尚書省閲貢物<lb/>
七載正月壬申朔御含元殿受朝賀<lb/>
八載正月丙寅朔御含元殿受朝賀<lb/>
九載正月庚寅朔帝御華清宫受朝賀<lb/>
<pb n="KR3k0013_WYG_107-12a"/>
十載正月乙酉朔御含元殿受朝賀十一月丙午冬至<lb/>
御觀風樓受朝賀<lb/>
十一載正月己卯朔帝御華清宫受朝賀<lb/>
十二載正月癸卯朔帝御含元殿受朝賀<lb/>
十三載正月丁酉朔幸華清宫御觀風樓受朝賀<lb/>
十四載正月庚申朔御含元殿受朝賀<lb/>
十五載正月乙卯朔御宣政殿受朝賀<lb/>
肅宗至徳三載正月甲戌朔御含元殿受朝百官上夀<lb/>
<pb n="KR3k0013_WYG_107-12b"/>
稱賀<lb/>
乾元二年十一月丁亥冬至帝朝聖皇於興慶宫翌日<lb/>
受朝於含元殿<lb/>
三年正月癸亥朔帝御含元殿受朝中書令代國公子<lb/>
儀攝太尉上夀稱賀朝退百僚於宣政殿起居聖皇乙<lb/>
丑常服於崇明門通賀皇太子丙寅外命婦朝皇后於<lb/>
光順門内殿<lb/>
上元二年正月丁亥朔御含元殿受朝賀禮畢百官起<lb/>
<pb n="KR3k0013_WYG_107-13a"/>
居聖皇己丑外命婦朝皇后百官賀皇太子<lb/>
元年建子月壬午朔帝御含元殿受朝賀畢羣臣起居<lb/>
聖皇癸未内外命婦朝皇后百官起居皇太子戊戌冬<lb/>
至受朝賀禮畢朝聖皇於西宫百官進名起居<lb/>
代宗廣徳二年正月己亥朔御含元殿受朝賀如常儀<lb/>
六月丁卯朔始御宣政殿受朝以國哀終制故也凡朔<lb/>
望朝於殿前舊章也九月乙未朔自八月連雨至是日<lb/>
不止宰臣元載等奏曰准儀制令泥雨合停朝叅今縁<lb/>
<pb n="KR3k0013_WYG_107-13b"/>
軍國事繁准式停朝恐有廢闕望延三刻傳㸃従之十<lb/>
一月甲寅是日長至御含元殿受朝賀仗衞如常儀禮<lb/>
畢百官詣崇明門進名謁皇太子<lb/>
永泰元年正月癸巳朔御含元殿下制大赦天下宣制<lb/>
畢乃受朝賀禮畢百官詣崇明門進名謁皇太子十一<lb/>
月己未是日長至御含元殿受朝賀仗衞如常儀禮畢<lb/>
百官詣崇明門進名謁皇太子<lb/>
二年正月丁巳朔御含元殿受朝賀仗衞如常儀禮畢<lb/>
<pb n="KR3k0013_WYG_107-14a"/>
百寮詣崇明門進名謁皇太子十一月甲子長至含元<lb/>
殿下制大赦改元大歴宣制畢乃受朝賀禮畢百寮詣<lb/>
崇明門進名謁皇太子<lb/>
大歴二年正月壬子朔御含元殿受朝賀仗衞如常儀<lb/>
禮畢百寮詣崇明門進名謁皇太子十一月己巳長至<lb/>
御含元殿受朝賀仗衞如常儀禮畢百寮詣崇明門進<lb/>
名謁皇太子<lb/>
三年正月丙午朔御含元殿受朝賀仗衞如常儀禮畢<lb/>
<pb n="KR3k0013_WYG_107-14b"/>
百寮詣崇明門進名謁皇太子十一月甲戌長至御含<lb/>
元殿受朝賀仗衞如常儀禮畢百寮詣崇明門進名謁<lb/>
皇太子<lb/>
八年正月丁丑朔御含元殿受朝賀仗衞如常儀禮畢<lb/>
百寮詣崇明門進名謁皇太子閏十一月壬寅朔冬至<lb/>
御含元殿受朝賀仗衞如常儀禮畢百寮詣崇明門進<lb/>
名謁皇太子<lb/>
九年正月庚子朔御含元殿受朝賀仗衞如常儀禮畢<lb/>
<pb n="KR3k0013_WYG_107-15a"/>
百寮詣崇明門進名謁皇太子十一月甲戌長至御含<lb/>
元殿受朝賀仗衞如常儀禮畢百寮詣崇明門進名謁<lb/>
皇太子是時四方無事間日坐朝雙日不復入閣<lb/>
十年正月乙未朔御含元殿受朝賀仗衞如常儀禮畢<lb/>
百寮詣崇明門進名謁皇太子十一月丙午長至詔停<lb/>
賀邇梁王葬期也<lb/>
十一年正月庚寅朔御含元殿受朝賀仗衞如常儀禮<lb/>
畢百寮詣崇明門進名謁皇太子十一月丁巳冬至御<lb/>
<pb n="KR3k0013_WYG_107-15b"/>
含元殿受朝賀仗衞如常儀禮畢百寮詣崇明門進名<lb/>
謁皇太子<lb/>
十二年八月以久雨宥常叅百寮不許御史㸃班<lb/>
十三年正月戊申朔御含元殿受朝賀仗衞如常儀仗<lb/>
以後百寮詣崇明門進名謁皇太子十一月丁卯長至<lb/>
命有司祀昊天上帝于南郊不視朝戊辰上御含元殿<lb/>
朝賀仗衞如常儀禮畢百寮詣崇明門進名謁皇太子<lb/>
十四年正月壬寅朔御含元殿受朝賀仗衞如常儀禮<lb/>
<pb n="KR3k0013_WYG_107-16a"/>
畢百寮詣崇明門進名謁皇太子<lb/>
徳宗建中元年十一月辛酉朔朝集使及貢使見於宣<lb/>
政殿兵興以來四方州府不上計内外不㑹同者二十<lb/>
有五年至此始復舊典凡州府計吏至者一百七十有<lb/>
三又命朝集使二人毎日待制丁丑日南至戊寅御含<lb/>
元殿受朝賀初令親王出閣就班<lb/>
二年正月庚申朔御含元殿受朝賀四方貢賦珍寳列<lb/>
為庭實復舊制也<lb/>
<pb n="KR3k0013_WYG_107-16b"/>
三年正月乙卯朔御含元殿受朝賀<lb/>
四年正月戊寅朔御含元殿受朝賀禮畢以建中元歴<lb/>
二十八卷示百寮初司天少監徐承嗣奏來年嵗次甲<lb/>
子應上元首請修新歴至是成羣臣稱賀<lb/>
貞元元年七月闗中蝗食禾稼無孑遺榖大貴八月甲<lb/>
子詔不御正殿奏事悉於延英庚寅視朝於延英殿羣<lb/>
臣列位於延英門外申甲子之詔也丁丑雨戊寅中書<lb/>
門下上言陛下前以愆陽經時避居正殿凡在臣庻無<lb/>
<pb n="KR3k0013_WYG_107-17a"/>
任兢惶今至誠感通嘉雨霑洽兇渠授首同類格心臣<lb/>
等敢昧死請自今以後依常儀御正殿詔曰可十二月<lb/>
丁亥詔曰朕以𦕈身仰承列聖不能纂修先志以洽昇<lb/>
平馴致冦戎屢興兵革上𤣥降警蝗旱為災年不順成<lb/>
人方歉食言念於此實用傷懐是以齋心别宫與人祈<lb/>
榖雖陽和在候而黔首無聊稱慶於予竊所不敢其來<lb/>
年正月一日朝賀宜罷<lb/>
三年正月丙戌朔停朝賀以大行皇后在殯故也庚寅<lb/>
<pb n="KR3k0013_WYG_107-17b"/>
百寮以停朝賀及是嵗假滿於崇明門奉慰皇太子<lb/>
四年五月庚戌朔御含元殿受朝賀畢御丹鳳門樓大<lb/>
赦天下<lb/>
五年正月壬辰朔御含元殿受賀<lb/>
六年正月癸卯朔不視朝先是有司奏元日日有食之<lb/>
遂停朝㑹及時不食百寮皆賀五月丙寅朔上御紫宸<lb/>
殿受朝先是上以五月一隂生臣子道長君父道衰非<lb/>
善月也父子必以是朔面焉臣子一例因令是月朝見<lb/>
<pb n="KR3k0013_WYG_107-18a"/>
初將冕服御宣政殿塗潦乃以常服御紫宸殿<lb/>
七年正月壬戌朔帝不視朝以去年冬親郊故也四月<lb/>
詔曰仲夏之時陽徳方盛隂事始承聖賢因天地交㑹<lb/>
之時為父子咸覿之禮旣行親戚豈隔君臣自我為初<lb/>
申恩卿士起今年五月朔御宣政殿召見文武百官九<lb/>
品以上外官因朝奏咸聴就列仍編入式以為常典五<lb/>
月庚申朔御宣政殿朝見百官書新禮也十一月丁亥<lb/>
日南至不視朝<lb/>
<pb n="KR3k0013_WYG_107-18b"/>
八年正月丙辰朔御含元殿受朝賀五月乙卯朔御宣<lb/>
政殿受朝賀<lb/>
九年正月庚辰朔御含元殿受朝賀禮畢上賦退朝觀<lb/>
軍仗歸營詩以示宰臣等<lb/>
十年正月乙亥朔罷朝賀之禮以九年冬郊祀故也<lb/>
十一年正月庚午朔御含元殿受朝賀五月朔帝御宣<lb/>
政殿受朝八月辛卯廢朝以故端王太妃薨故也十一<lb/>
月丙辰日南至不受朝賀<lb/>
<pb n="KR3k0013_WYG_107-19a"/>
十二年正月甲午朔御含元殿受朝賀<lb/>
十三年正月朔御含元殿受朝賀是月御史臺奏諸司<lb/>
常叅文官隔假三月已上並横行叅假其武班每月先<lb/>
配九叅六叅<hi>九叅謂每月九次朝叅六叅謂每月六次朝叅</hi>比來或經冬至及<lb/>
嵗首寒食等三節假滿不是本配入日並不横行事實<lb/>
乖闕請從今已後毎經三節假滿縱不是本配入日其<lb/>
前件官請依文官例横行叅假庻㡬周行式序可之五<lb/>
月丙戌朔以雨罷御宣政殿是月帝以累月天隂街鼓<lb/>
<pb n="KR3k0013_WYG_107-19b"/>
聲暗百官入朝多走馬奔馳是日令宣示宰臣及百官<lb/>
曰卿等朝謁是常或隂雨不聞鼔聲則不免奔波走馬<lb/>
忽有墜損深軫朕懐自今已後縦鼓聲差池亦不得走<lb/>
馬并時暑稍甚及雨雪泥潦亦量放朝叅宰臣等上表<lb/>
陳謝<lb/>
十四年正月朔御含元殿受朝賀五月朔御宣政殿受<lb/>
朝<lb/>
十五年正月朔御含元殿朝賀五月朔以雨罷御宣政<lb/>
<pb n="KR3k0013_WYG_107-20a"/>
殿十一月罷冬至朝賀以興兵討蔡州呉少誠也<lb/>
十六年正月御含元殿受朝賀五月朔以雨罷御宣政<lb/>
殿是月壬戌以徐州節度張建封卒廢朝近例節度使<lb/>
帶僕射已上者卒廢朝三日尚書已下一日都團練觀<lb/>
察使則否洎貞元八年嗣曹王臯李自良皆知節度帶<lb/>
尚書卒各輟朝三日至十四年樊澤以僕射卒廢朝一<lb/>
日十五年黔中觀察使王礎卒特為廢朝以例不定故<lb/>
書之十一月戊戌以齊國大長公主薨廢朝三日己亥<lb/>
<pb n="KR3k0013_WYG_107-20b"/>
以義陽公主薨起今七日廢朝三日是月罷冬至朝賀<lb/>
以襄王第五男薨廢朝<lb/>
十七年正月朔御含元殿受朝賀<lb/>
十八年正月戊午朔大雨雪罷朝賀<lb/>
十九年正月朔御含元殿受朝賀<lb/>
二十年正月朔御含元殿受朝賀五月朔罷御宣政殿<lb/>
二十一年正月朔御含元殿受朝賀<lb/>
憲宗永貞元年十月丙申百寮於興慶宫起居皇太子<lb/>
<pb n="KR3k0013_WYG_107-21a"/>
十一月己亥日南至百寮詣興慶宫起居皇太子<lb/>
元和元年正月丙寅帝率百寮於興慶宫奉册太<lb/>
上皇尊號丁卯御含元殿受朝賀四月御史中丞<lb/>
武元衡奏正衙待制官兩員本置前官以備顧問<lb/>
比來正衙多不奏事又貞元七年更有次對雖議<lb/>
兩置去歲次對已停則待制唯六品清官恐非盡<lb/>
善請自今已後尚書省六品已上諸司四品已上<lb/>
職事官東宫師傅賓詹及王傳等每坐日令兩人<lb/>
<pb n="KR3k0013_WYG_107-21b"/>
待制退朝詣延英候對従之十二月甲辰日南至權停<lb/>
朝賀羣臣詣興慶宫稱賀皇太后<lb/>
二年二月己巳宰臣延英罷對起居舎人鄭随次對詔<lb/>
入面受進止令宣付兩省供奉官自今已後有事即進<lb/>
狀來其次對宜停初貞元七年詔每御延英引見常叅<lb/>
官二人訪以政道謂之次對官所以廣視聴也宰臣奏<lb/>
罷時議非之是年六月丁巳朔百官初入待漏院候禁<lb/>
門啟入朝故事建福望仙等門昏而闔五更而啟與諸<lb/>
<pb n="KR3k0013_WYG_107-22a"/>
里門同時至徳中有吐蕃囚自金吾仗亡命因勅晩開<lb/>
宰相待漏於太僕寺車坊至是始命有司各㨿班品置<lb/>
院於建福門外<lb/>
三年正月癸未朔以將受尊號元日權停朝賀百官詣<lb/>
興慶宫進名起居皇太后又赴延英門進名奉賀四月<lb/>
勅舊制五月一日御宣政殿受朝賀禮宜停初貞元六<lb/>
年徳宗以五月一隂生臣子道長君父道衰非善月也<lb/>
故人之父子必以是月朔面焉遂為常俗臣子一也因<lb/>
<pb n="KR3k0013_WYG_107-22b"/>
詔以是日御正殿與羣臣相見其後每嵗率多權停帝<lb/>
以數術之說經典不載遂罷之十一月甲申日南至權<lb/>
停朝賀羣臣詣興慶宫奉賀皇太后<lb/>
四年正月戊寅朔御含元殿受朝賀禮畢百官詣興慶<lb/>
宫賀太后<lb/>
五年正月壬寅朔御含元殿受朝賀十二月制來年正<lb/>
月一日御含元殿受朝賀令所司准式<lb/>
六年正月丙寅朔御含元殿受朝賀十一月乙巳勅今<lb/>
<pb n="KR3k0013_WYG_107-23a"/>
年冬至朝賀宜權停十二月庚午以苦寒放朝五日閏<lb/>
十二月壬子勅來年正月一日御含元殿受朝賀興慶<lb/>
宫叅賀皇太后並宜權停<lb/>
七年正月辛酉朔帝不受朝賀以皇太子薨廢朝故也<lb/>
四月壬子開延英對宰臣以下是月以恵昭太子葬復<lb/>
多雨至是積旬有六日方坐朝十二月戊戌勅來年正<lb/>
月一日御含元殿宜令所司准式甲寅晦宰臣並宿于<lb/>
中書<lb/>
<pb n="KR3k0013_WYG_107-23b"/>
八年正月乙卯朔御含元殿受朝賀十月丙辰以大雪<lb/>
放朝三日十一月庚戌朔勅權停冬至朝賀<lb/>
九年正月己酉朔含元殿受賀百寮退謁皇太子於崇<lb/>
明門乃詣興慶宫候皇太后起居六月癸卯以時暑甚<lb/>
放百官五日叅戊寅以豐州刺史天徳軍經畧使周懐<lb/>
義卒廢朝一日經畧使廢朝自懐義始也<lb/>
十年正月癸酉朔御含元殿受朝賀旣退百官赴崇明<lb/>
門通刺謁皇太子又赴興慶宫候皇太后起居三月壬<lb/>
<pb n="KR3k0013_WYG_107-24a"/>
申朔御延英殿召對宰臣故事朔望日皇帝御宣政殿<lb/>
見羣臣謂之大朝𤣥宗始以朔望陵寢薦食不聴政其<lb/>
後遂以為常今之見宰臣特以事召也六月勅御史臺<lb/>
自今以後常叅官入朝以見到人名衘進來其朔望及<lb/>
雙日莫進十二月勅淮蔡未賔師人暴露而三朝之㑹<lb/>
萬國來庭舉樂稱慶有懐愧惕其來年正月朝賀宜權<lb/>
停諸軍優賜並准例處分<lb/>
十一年正月丁卯朔不受朝賀宰臣率百官洎内外命<lb/>
<pb n="KR3k0013_WYG_107-24b"/>
婦起居皇太后於興慶宫<lb/>
十二年正月辛酉朔以淮右宿兵不受朝賀十月乙卯<lb/>
隋唐節度使李愬帥師入蔡州執賊帥吳元濟以聞淮<lb/>
西平辛巳御宣政殿受賀九品以上及宗子四夷之使<lb/>
皆㑹<lb/>
十三年正月乙酉朔御含元殿受朝賀畢御丹鳳樓大<lb/>
赦天下<lb/>
十四年正月庚辰朔不受朝賀以東討淄青李師道未<lb/>
<pb n="KR3k0013_WYG_107-25a"/>
班師故也<lb/>
穆宗以元和十五年即位閏正月丁巳詔以二月五日<lb/>
御丹鳳樓宣令所司准式二月辛巳太常禮院奏准禮<lb/>
及開元乾元上元元和以來元日及冬至日皇帝御含<lb/>
元殿受朝賀禮畢百寮赴皇太后所居殿門外進名候<lb/>
起居諸親及内外命婦並有朝㑹叅賀之禮伏請准元<lb/>
和元年十月二十三日勅外命婦有邑號者每年元日<lb/>
冬至立夏立秋立冬赴皇太后宫門進名奉叅如遇泥<lb/>
<pb n="KR3k0013_WYG_107-25b"/>
雨即停制曰可九月辛酉立冬外命婦詣興慶宫進名<lb/>
候皇太后起居十一月丁未日南至羣臣及命婦赴興<lb/>
慶宫進名奉賀皇太后<lb/>
長慶元年四月甲午以張𢎞靖入幽州時幽州劉總納<lb/>
土詔以𢎞靖代之帝御紫宸殿受朝<hi>時綏定兩河克平交趾北虜納徴西</hi>
<hi>戎請盟京師及四方頻遇豐年天下暫獲晏如也時議者皆以河朔負固不來庭乆矣至是不勞師而幽土底</hi>
<hi>定庻㡬小康而識者以為止戈偃武皆資治理雖君有仁聖之姿而股肱未稱政令之出中外不行既未有以</hi>
<hi>厭於人心則成功不可以偶致稽諸倚伏深懼其兆亂焉</hi>十一月丁酉以討鎮州勅<lb/>
<pb n="KR3k0013_WYG_107-26a"/>
權停今年冬至朝賀<lb/>
二年正月癸巳朔以幽鎮阻兵不受朝賀<hi>時幽州朱克融囚張𢎞靖</hi>
<hi>鎮州王庭凑殺田𢎞正</hi>宰臣率百官洎内外命婦候皇太后起居<lb/>
於興慶宫八月詔曰夏秋之間嘗多水潦如縁暮夜暴<lb/>
雨道路不通車馬宜便放其日朝叅委御史臺勾當仍<lb/>
每日奏如雨不至甚即不在此例十一月戊午日南至<lb/>
宰臣與百官洎内外命婦候皇太后起居於興慶宮<lb/>
　<lb/>
<pb n="KR3k0013_WYG_107-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷一百七<lb/>
</p>
<p>
</p>
  </div>
</body>
</text>
</TEI>
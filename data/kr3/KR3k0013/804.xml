<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百四</head>
    <p>
<pb n="KR3k0013_WYG_804-1a"/>
欽定四庫全書<lb/>
　册府元龜卷八百四　　宋　王欽若等　撰<lb/>
　　總録部<lb/>
　　　義第四<lb/>
北齊王昕為秘書監少與邢劭俱為元羅賔友及守東<lb/>
萊劭舉室就之郡人以劭是邢果從弟㑹兵將執之昕<lb/>
以身蔽伏其上呼曰欲執邢子才當先殺我劭乃免焉<lb/>
盧文偉魏孝昌中行臺嘗景啓留為行臺郎中及北方<lb/>
<pb n="KR3k0013_WYG_804-1b"/>
將亂文偉積稻榖於范陽城時經荒儉多所賑贍彌為<lb/>
鄉里所歸<lb/>
邢劭字子才後為太常卿攝國子祭酒授特進内行修<lb/>
謹兄弟親姻之間稱為雍睦事寡嫂甚謹養孤子恕慈<lb/>
愛特深在兖州有都信云恕疾便憂之廢寢食顔色貶<lb/>
損<lb/>
朱瑒為王琳故吏琳鎮夀陽為陳將吳明徹所殺𫝊首<lb/>
建業瑒致書陳尚書僕射徐陵求琳首曰竊以朝市遷<lb/>
<pb n="KR3k0013_WYG_804-2a"/>
代𫝊骨梗之風歴運推遷表忠貞之跡故典午將滅徐<lb/>
廣為晉家遺老當塗已謝馬孚稱魏室忠臣用能播美<lb/>
於前書垂名於後世梁故建寧公琳雒濵餘胄沂水舊<lb/>
族立功代邸效績中朝當離亂之辰摠方伯之任爾乃<lb/>
輕躬狥主以身許國寔追蹤於往彦信踵武於前修而<lb/>
天厭梁徳尚思救復徒藴包胥之念終遘萇宏之眚洎<lb/>
王業光啓鼎祚有歸於是逺跡山東寄命河北雖經旅<lb/>
臣之歎猶懐客鄉之禮感兹知已忘此捐軀至使身没<lb/>
<pb n="KR3k0013_WYG_804-2b"/>
九泉頭行千里誠復馬革褁屍遂其平生之志原野暴<lb/>
骸㑹彼人臣之節然身首異處有足悲者封樹靡卜良<lb/>
可愴焉瑒早簉末僚預叅下席降薛君之吐握荷魏公<lb/>
之知遇是用霑巾雨袂痛可識之顔回膓疾首切猶生<lb/>
之靣伏惟聖恩博厚明詔爰發赦王經之哭許田横之<lb/>
葬瑒雖芻賤切亦有心琳經蒞夀陽頗存遺愛曽游江<lb/>
右非無餘徳比肩東閣之吏繼踵西園之賔願歸彼境<lb/>
還脩窀穸庶孤墳既築或飛銜土之燕豐碑式樹時留<lb/>
<pb n="KR3k0013_WYG_804-3a"/>
堕淚之人近故舊王綰等已有論牒仰蒙制議不遂所<lb/>
陳昔梁公告逝即淝川而建塋域孫叔云亡仍芍陂而<lb/>
植楸檟由此言之抑有其例不使夀春城下惟𫝊報葛<lb/>
之人滄州島上獨有悲田之客昧死陳祈伏待刑憲陵<lb/>
嘉其志節又明徹亦數夢琳求首並為啓陳主而訴之<lb/>
仍與開府儀同主簿劉韶恵等持其首還于淮南權瘞<lb/>
八公山側義故㑹葬者數千人瑒等乃間道北歸别議<lb/>
迎接尋有揚州人茅智勝等五人宻送喪柩逹于鄴<lb/>
<pb n="KR3k0013_WYG_804-3b"/>
鞏榮貴魏末為湘州隊主時楊愔一門四世同居家甚<lb/>
隆盛莊帝誅爾朱榮後愔父津為并州刺史北道大行<lb/>
臺愔隨之任有邯鄲人楊寛者求義從出藩愔請津納<lb/>
之俄而孝莊被幽愔時適欲還都行逹邯鄲遇楊寛家<lb/>
為寛所執至相州見刺史劉誕以愔名家盛徳甚相哀<lb/>
念付長史慕容白澤禁止焉白澤遣榮貴防禁送都至<lb/>
安陽亭愔謂榮貴曰僕百世忠臣輸誠魏室家亡國破<lb/>
一至於此雖曰囚虜復何靣目見君父之讐得自縊於<lb/>
<pb n="KR3k0013_WYG_804-4a"/>
一繩𫝊首而去君之恵也榮貴深相矜感遂與俱逃<lb/>
宋遊道廣平人魏末廣陽王深北伐請為鎧曹及為定<lb/>
州刺史又以為府佐廣陽王為葛榮所殺元徽誣其降<lb/>
賊收録妻子遊道為訴得釋與廣陽王子迎送反葬後<lb/>
為司徒左長史時文襄疑黄門郎温子昇知元覲<lb/>
之謀繫之獄而餓之食敝𥜗而死棄屍路隅遊道收<lb/>
而葬之并集子昇文為三十五卷文襄謂曰吾近書與<lb/>
京師諸貴論及朝士卿僻於朋黨將為一病今卿真是<lb/>
<pb n="KR3k0013_WYG_804-4b"/>
重舊節義人此情不可奪子昇吾本不殺之卿葬之何<lb/>
所憚天下人代卿怖者不知吾心也<lb/>
盧叔武范陽涿人少機悟豪率輕俠在鄉時有粟千石<lb/>
毎至春夏鄉人無食者令自載取至秋任其償都不計<lb/>
較而嵗歳常得倍餘武平中為太子詹事右光祿大夫<lb/>
齊滅歸范陽遭亂城陷叔武與族弟士遂皆以寒餒致<lb/>
斃周將宇文神舉以其有名徳收而葬之<lb/>
劉豐為南汾州刺史八子俱非嫡妻所生毎一子所生<lb/>
<pb n="KR3k0013_WYG_804-5a"/>
喪諸子皆為制服三年武平中豐子暐所生喪諸弟並<lb/>
請解官朝廷義而不許<lb/>
㢘景平陽人少勵志節以明經郡舉孝㢘為房謨所重<lb/>
謨與子結婚盧氏謨卒後盧氏將改適他姓景訟之臺<lb/>
府不為理乃持繩詣神廟前北靣大呼曰房謨清吏忠<lb/>
事髙祖及其死也妻子見凌神而有知當助申之今引<lb/>
訣訴於地下便以繩自縊於樹衛士見之救解送所司<lb/>
朝廷哀其至誠命女歸房族<lb/>
<pb n="KR3k0013_WYG_804-5b"/>
獨孤永業為齊將周大司馬獨孤信為冡宰宇文獲所<lb/>
誅其子羅寓居山中孤貧無以自給永業以宗族之故<lb/>
見而哀之為買田宅遺以資畜<lb/>
後周劉璠在梁為雍州刺史蕭循司馬及璠為逹奚武<lb/>
所執時南鄭尚拒守未下逹奚武請屠之太祖將許焉<lb/>
惟令全璠一家而已璠乃請之於朝太祖怒而不許璠<lb/>
泣而固請移時不退柳仲禮侍側曰此烈士也太祖曰<lb/>
事人當如此烈士也遂許之城竟獲全璠力也<lb/>
<pb n="KR3k0013_WYG_804-6a"/>
趙善魏末事爾朱天光天光拒齊神武於韓陵敗見殺<lb/>
善請收葬其屍齊神武義而許之後為左僕射兼侍中<lb/>
趙貴武川人少頴悟有節槩初從賀拔岳平關中累遷<lb/>
大都督及岳為侯莫陳悦所害將吏奔散莫有守者貴<lb/>
謂其黨曰吾聞仁義豈有常哉行之則為君子違之則<lb/>
為小人朱伯厚王叔治感意氣㣲恩尚能蹈履名節況<lb/>
吾等荷賀抜公國士之遇豈可同衆人乎於是從者五<lb/>
十人乃詣悦詐降因請收葬岳言辭慷慨悦壯而許之<lb/>
<pb n="KR3k0013_WYG_804-6b"/>
貴乃收岳屍還營糾合餘衆奔平凉共圖拒悦貴首議<lb/>
迎太祖至以貴為大都督領府司馬平悦<lb/>
逹奚武少倜儻好馳射為賀拔岳所知岳征闗右引為<lb/>
别將武遂委心事岳以戰功拜羽林監及岳為侯莫陳<lb/>
悦所害武與趙貴收岳屍歸平原同翊戴太祖從平悦<lb/>
李穆為小家宰兄逺子植謀害晉公䕶植誅死穆亦坐<lb/>
除名時植弟基任沂州刺史例合從坐穆頻詣䕶請以<lb/>
子惇怡等代基死辭理酸切聞者莫不動容䕶矜之特<lb/>
<pb n="KR3k0013_WYG_804-7a"/>
免基死<lb/>
豆廬寧為岐州刺史薨初寧未有子養弟承恩子勣及<lb/>
生子讃親屬皆請讃為嗣寧曰兄弟之子猶子也吾何<lb/>
擇焉遂以勣為世子世以此稱之<lb/>
獨孤羅字羅仁父信隨魏孝武入關中羅遂為髙氏所<lb/>
囚及信為宇文䕶誅羅始見釋寓居中山孤貧無以自<lb/>
給齊將獨孤永業以宗族故哀之為買田宅遺以資畜<lb/>
韋祐字法寳少好任俠人有急難投之皆保存之魏末<lb/>
<pb n="KR3k0013_WYG_804-7b"/>
四方雲擾王公避難者或依之多得全濟以此為貴遊<lb/>
所徳後為驃騎大將軍開府儀同三司<lb/>
辛威為上柱國其家門有義五世同居世以此稱之<lb/>
樂運後梁人年十五而家陵滅運隨例遷長安其親屬<lb/>
等多被籍没運積年為人傭保贖免之及事母及寡嫂<lb/>
甚謹由是以孝義聞㢘故都官郎中瑯邪王澄美之歎<lb/>
其行事為孝義𫝊<lb/>
韋孝寛為驃騎大將軍早喪父母事兄嫂甚謹所得俸<lb/>
<pb n="KR3k0013_WYG_804-8a"/>
祿不入私房親族有孤遺者必加賑贍朝野以此稱之<lb/>
張元為獄卒宣帝時斛斯徴為大宗伯上疏極諫指陳<lb/>
帝失帝不納内史中大夫鄭譯因譖之遂下徴獄元哀<lb/>
之乃佩刀穿獄墻遂出之元卒被拷而終無所言徴遇<lb/>
赦得免<lb/>
冠雋篤於仁義朞功之中孤㓜者衣食豐約並與同之<lb/>
王思政為驃騎大將軍河橋之戰被重創悶絶有帳下<lb/>
督雷五安於戰處哭求思政㑹其已蘇遂相得乃割衣<lb/>
<pb n="KR3k0013_WYG_804-8b"/>
褁創扶思政上馬夜久方得還<lb/>
裴寛魏末西遷將家屬避難於大石嶺屬獨孤信鎮雒<lb/>
陽始出見焉時汾州刺史韋子粲降於東魏子粲兄弟<lb/>
在關中者咸巳從坐其堂弟子爽先在雒窘急乃投寛<lb/>
寛開懐納之遇有大赦或𫝊子爽合免因爾遂出子爽<lb/>
卒以伏法獨孤信知而責之寛曰爽來見歸義無執送<lb/>
今日獲罪是所甘心以經赦宥遂得不坐<lb/>
姚最為齊王憲府水曹叅軍掌記室事特為憲所禮接<lb/>
<pb n="KR3k0013_WYG_804-9a"/>
賞賜隆厚宣帝嗣位憲以嫌疑被誅隋文帝作相追復<lb/>
官爵最以陪遊積歳恩顧過隆乃録憲功續為𫝊送上<lb/>
史局<lb/>
申徽魏末為元顥東徐州刺史元䆳主簿顥敗䆳被檻<lb/>
車送雒陽故吏賔客並委去惟徽送之及䆳得免乃廣<lb/>
集賔友歎徽有古人風<lb/>
隋蘇威綽子也為車騎大將軍儀同三司綽有從父妹<lb/>
適河南元世雄先與突厥有隙突厥入朝請世雄及其<lb/>
<pb n="KR3k0013_WYG_804-9b"/>
妻子將甘心焉周遂遣之威以夷人貪利遂摽賣田宅<lb/>
整資産贖世雄論者義之<lb/>
李士謙家富於財州里有喪事不辦者士謙輙奔走赴<lb/>
之隨乏供濟出粟數千石以貸鄉人值年榖不登債家<lb/>
無以償皆來致謝士謙曰吾家餘粟本圖賑贍豈求利<lb/>
哉於是悉召債家為設酒食對之焚契曰債了矣幸勿<lb/>
為念也各令罷去明年熟債家争來償士謙拒之一無<lb/>
所受他年又大饑多有死者士謙罄竭家資為之糜粥<lb/>
<pb n="KR3k0013_WYG_804-10a"/>
賴以全活者將萬計收埋骸骨所見無遺至春又出糧<lb/>
種分給貧乏<lb/>
郭雋字𢎞文太原文水人也家門雍睦七葉共居犬豕<lb/>
同乳鳥鵲通巢時人以為義感之應州縣上其事髙祖<lb/>
遣平昌公宇文弼詣其家勞問之持書御史柳彧廵省<lb/>
河北表其門閭<lb/>
辛大徳為信安令煬帝時虞綽為著作左郎坐與楊𤣥<lb/>
感交往帝怒徙綽未至長安而亡天水大徳舍之歳餘<lb/>
<pb n="KR3k0013_WYG_804-10b"/>
為吏所執坐斬大徳誅斬羣盜甚得民情而與綽俱為<lb/>
使者所執其妻泣曰每諫君無匿學士今日之事豈不<lb/>
哀哉大徳笑曰我本圖脱長者反為人告之吾罪也當<lb/>
死以謝綽㑹有詔死罪得以擊賊自效信安吏民詣使<lb/>
者叩頭曰辛君命所懸辛君若去亦無信安矣使者留<lb/>
之以討賊帝怒斬使者大徳獲全<lb/>
唐李綱初仕後周為齊王憲叅軍憲之遇害也故人皆<lb/>
散惟綱撫棺號慟哀感路人躬自埋瘞突拜而去大為<lb/>
<pb n="KR3k0013_WYG_804-11a"/>
時論所嘉王女孀居孑立綱自以齊王故吏毎加贍恤<lb/>
綱之卒也其女披髪號哭如喪考焉<lb/>
魏徴為秘書監以條定五禮當封一子為縣男請讓孤<lb/>
兄子叔慈太宗愴然曰卿之此心可以勵俗遂許之<lb/>
李徳佋隋大業末為離石郡司户書佐太守楊子崇特<lb/>
禮之及髙祖義兵起子崇遇害棄屍城下徳佋赴哭盡<lb/>
哀收瘞之至介休詣義師請葬子崇太宗嘉之因贈子<lb/>
崇官令徳佋為使者往離石禮葬之<lb/>
<pb n="KR3k0013_WYG_804-11b"/>
張河字道源性清慤能苦節勵行嘗與友人客遊友人<lb/>
病中宵而卒河恐驚擾主人遂共屍安卧逹曙方哭親<lb/>
歩營送至其本鄉髙祖起義召拜大理卿時何倜與士<lb/>
澄有罪家口籍没仍以賜河河皆資給衣食一時放去<lb/>
及歴職通顯不營家業所得左右皆放之家無所驅使<lb/>
及卒之日妻子貧乏論者美之後至相州都督<lb/>
宇文士及為右衛大將軍撫幼弟及孤兄子以友睦見<lb/>
稱親戚故人貧乏者輙遺之<lb/>
<pb n="KR3k0013_WYG_804-12a"/>
王隴徳馮翊人王藏仁之蒼頭也藏仁父母先没未獲<lb/>
合葬既而從役物故其妻孀居旁無親屬隴徳迎致其<lb/>
屍并其父母而葬之因廬其墓次負土成墳毎有白雉<lb/>
飛鳴於墳上焉<lb/>
李大亮為太子右衛率兼工部尚書事兄嫂如父母焉<lb/>
大亮討吐谷渾破之以功賜物九百叚奴婢一百五十<lb/>
人悉分遺親戚仍罄家資收葬五葉宗族之無後者三<lb/>
十餘家送終之禮一時稱盛大亮死親戚孤遺為大亮<lb/>
<pb n="KR3k0013_WYG_804-12b"/>
所鞠養服之如父者十有五人<lb/>
褚亮隋大業中坐與楊𤣥感事有舊自太常博士左遷<lb/>
西海郡司户時京兆博士潘徽亦以筆札為𤣥感所禮<lb/>
降授威定縣主簿當時寇盜縱横六親不能相救亮與<lb/>
徽同行至隴山徽遇患終亮親加棺歛瘞之路側愴然<lb/>
傷懐遂題詩於隴樹<lb/>
蕭瑀為雍州都督初闗内産業並先給勲人至是特還<lb/>
其田宅瑀皆分給子弟惟留廟堂一所以奉蒸嘗<lb/>
<pb n="KR3k0013_WYG_804-13a"/>
王雄誕者曹州滄隂人杜伏威之起也用其計屢有克<lb/>
獲署為驃騎將軍伏威後率衆渡淮與海陵賊李子通<lb/>
合後子通惡伏威雄武使騎襲之伏威被重瘡墮馬雄<lb/>
誕負之逃於葭蘆中伏威復招集餘黨攻刼郡縣隋將<lb/>
來整又擊破之亡失餘衆其部將西門君儀妻王氏勇<lb/>
決多力負伏威而走雄誕率麾下壯士十餘人衛䕶隋<lb/>
軍追至雄誕輙還禦之身被數瘡勇氣彌厲竟脱伏威<lb/>
時闞稜年長於雄誕故軍中號稜為大將軍雄誕為小<lb/>
<pb n="KR3k0013_WYG_804-13b"/>
將軍<lb/>
李勣本姓徐隋末奉李宻為主武徳二年宻為王世充<lb/>
所破擁衆歸朝其舊境東至于海南至于江西至於汝<lb/>
州北至魏郡勣並據之未有所屬謂長史郭恪曰魏公<lb/>
既歸大唐今此人衆土地魏公所有也吾若上表獻之<lb/>
即是利主之敗自為已功以邀富貴吾所耻也今宜具<lb/>
録州縣名數及軍人户口總啟魏公聽公自獻此則魏<lb/>
公之功也乃遣使啓宻使人初至髙祖聞其無表惟有<lb/>
<pb n="KR3k0013_WYG_804-14a"/>
啓與宻甚怪之使者以勣意聞奏髙祖方大嘉曰徐世<lb/>
勣感徳推功實純臣也詔授勣黎州總管尋加右武侯<lb/>
大將軍改封曹國公賜姓李氏令勣總統河南山東之<lb/>
兵以拒王世充及李宻反叛伏誅髙祖以勣舊經事宻<lb/>
遣使報其反狀勣表請改葬詔許之勣服衰絰與舊僚<lb/>
吏將士葬宻於黎山之南邱墳髙七仞釋服而散朝野<lb/>
義之及平王世充獲其故人單雄信依例處死勣表稱<lb/>
其武藝絶倫若收之於合死之中必大感恩為國家盡<lb/>
<pb n="KR3k0013_WYG_804-14b"/>
命請以官爵贖之髙祖不許將就戮勣對之號慟割股<lb/>
肉以啖之曰生死已訣此肉同歸於土矣仍收養其子<lb/>
江總為尚書令歐陽詢父紇為陳廣州刺史謀反誅詢<lb/>
獲免總與紇有舊收養之教以書計<lb/>
王義方初舉明經因詣京師中路逢徒歩者自云父為<lb/>
頴上令聞病篤倍道將往焉徒歩不前計無所出義方<lb/>
解所乗馬與之不告姓名而去義方為太子校書魏徴<lb/>
張亮皆厚禮之亮誅坐與交通貶儋州安吉丞改授洹<lb/>
<pb n="KR3k0013_WYG_804-15a"/>
水丞時張亮兄子皎配流在崖州來依義方而卒臨終<lb/>
託以妻子乃致屍還鄉義方與皎書自誓於海神使奴<lb/>
負柩令皎妻抱其赤子乗義方之馬身獨徒歩而還先<lb/>
之原武葬皓告祭張亮送皎妻子歸其家<lb/>
杜楚客如晦弟也少隨叔父淹没於王世充淹素與如<lb/>
晦兄弟不睦譖如晦兄於王行滿世充殺之并囚楚客<lb/>
幾至餓死楚客竟無怨色雒陽平淹當坐死楚客泣涕<lb/>
請如晦救之如晦初不從楚客曰叔已殺大兄今兄又<lb/>
<pb n="KR3k0013_WYG_804-15b"/>
結恨棄叔一門之内相殺而盡豈不痛哉因欲自剄如<lb/>
晦感其言請於太宗淹遂䝉恩宥楚客後為工部尚書<lb/>
攝魏王泰府事<lb/>
趙持滿為凉州都督府長史其舊駙馬都尉長孫銓無<lb/>
忌族弟也中書令許敬宗誣持滿與無忌及銓等同反<lb/>
驛召至京拷訊終無異詞且曰身可殺詞不可奪竟招<lb/>
為反而結奏之誅於城西<lb/>
王方冀與凉州長史趙持滿為友持滿為許敬宗所誣<lb/>
<pb n="KR3k0013_WYG_804-16a"/>
被誅暴屍於城西親戚莫敢收視方冀歎曰欒布之哭<lb/>
彭越大義也周文之掩枯骼至仁也絶友之義蔽主之<lb/>
仁何以事君乃收其屍具禮葬之髙宗嘉其義竟捨而<lb/>
不罪後封太原郡公<lb/>
劉審禮為工部尚書再從同居家無異㸑合門二百餘<lb/>
口人無間言<lb/>
徐太𤣥為杭州叅軍在任時同僚有張惠犯贓至死太<lb/>
𤣥哀其母老乃詣獄自陳與惠同受贓惠數既少遂得<lb/>
<pb n="KR3k0013_WYG_804-16b"/>
減死太𤣥亦坐免官不調十餘年及赴選司列少常伯<lb/>
李敬𤣥大歎賞之擢鄭州司功叅軍太𤣥由是知名後<lb/>
官至秘書少監以徳行為時所重<lb/>
李安仁永徽中為太子左庶子屬太子被廢歸于陳邸<lb/>
官寮皆逃散無敢辭送者安仁獨泣涕拜辭而去朝野<lb/>
義之<lb/>
朱敬則為正諫大夫平章事後貶廬州刺史卒敬則重<lb/>
然諾善與人交毎拯人急難不求其報又嘗與三從兄<lb/>
<pb n="KR3k0013_WYG_804-17a"/>
同居四十餘年財産無異<lb/>
唐休璟為特進初得實封時以絹數千疋散分親族又<lb/>
以家財數十萬大開塋域備禮葬其五服之親時人稱<lb/>
之<lb/>
狄仁傑孝友絶人為并州法曹有同府法曹鄭崇質母<lb/>
老且病當充使絶域仁傑謂曰太夫人有危疾而公逺<lb/>
使豈可貽親萬里之憂乃詣長史藺仁基請代崇質而<lb/>
行時仁基與司馬李孝㢘不協因相謂曰吾等豈獨無<lb/>
<pb n="KR3k0013_WYG_804-17b"/>
愧邪由是相待如初後至納言<lb/>
王晙為朔方軍節度使時魏元忠為張易之昌宗所搆<lb/>
左授髙要尉晙宻狀申明之宋璟時為鳯閣舍人謂晙<lb/>
曰魏公且全矣子冒威嚴而理坐恐子之狼狽也晙曰<lb/>
魏公忠而獲罪晙為義所激顛沛無恨璟歎曰璟不能<lb/>
申魏公之枉深負朝廷矣<lb/>
盧藏用少與陳子昻趙貞固友善子昻貞固并早卒藏<lb/>
用厚撫其子為時所稱<lb/>
<pb n="KR3k0013_WYG_804-18a"/>
張仁興澧陽人先天二年江西按察使上言仁興五代<lb/>
同居<lb/>
甯嘉最為永和縣丞中宗太子重俊以誅武三思兵敗<lb/>
遇害官府寮吏莫敢近者嘉最解衣褁重俊首號哭時<lb/>
人義之宗楚客聞而大怒收付制獄貶授興平縣丞睿<lb/>
宗踐祚下制曰甯嘉最能重名節事髙欒布向幽塗已<lb/>
往生氣凛然静言忠義追崇褒寵可贈永和縣令<lb/>
陸南金初為奉禮郎開元初太常少卿盧崇道犯罪流<lb/>
<pb n="KR3k0013_WYG_804-18b"/>
嶺表逃歸東都時南金以母喪在家崇道事急假稱弔<lb/>
賔造南金言情南金哀而納焉崇道俄為讐人所發詔<lb/>
使侍御史王旭按其事遂捕獲崇道連引南金旭遂繩<lb/>
以重法南金弟趙璧詣旭自言藏崇道請代兄死南金<lb/>
固稱弟實自誣身請當罪兄弟讓死旭怪而問其故趙<lb/>
璧曰兄是長嫡又能幹家事亡母未葬小妹未嫁自惟<lb/>
幼劣生無所益身自請死旭遂列狀上𤣥宗嘉其友義<lb/>
並特宥之<lb/>
<pb n="KR3k0013_WYG_804-19a"/>
劉九江單父人開元十四年宋州奏九江三代同居有<lb/>
慈烏巢于庭户鄉里榮之名其鄉曰邕睦鄉里曰同居<lb/>
里<lb/>
李處恭鎮州鹿泉人與張義貞異姓同居于今三代百<lb/>
餘年<lb/>
吕元簡青州北海人四代同居所養六畜皆與異母共<lb/>
乳<lb/>
韓思訥華隂人三代同居<lb/>
<pb n="KR3k0013_WYG_804-19b"/>
孔璋許州人天寳中陳州刺史李邕贓汚事發罪當死<lb/>
璋上書救邕曰臣聞明主御宇捨過舉能取材棄行烈<lb/>
士抗節勇不避死見危授命晉用林父豈念過乎漢用<lb/>
陳平豈念行乎禽息殞身豈愛死乎何若林父誅陳平<lb/>
死百里不用晏嬰見逐是晉無赤狄之土漢無皇極之<lb/>
尊秦不并西戎齊不霸東海矣臣伏見陳州刺史李邕<lb/>
學成師範文堪經國剛毅忠烈難不茍免往者張易之<lb/>
弄權人畏其口而邕折其角韋氏恃勢言出禍應而邕<lb/>
<pb n="KR3k0013_WYG_804-20a"/>
挫其鋒雖身受謫屈姦謀終損即邕有大造於我邦家<lb/>
也且斯人所能者拯孤恤窮救乏賙急積而能散家無<lb/>
私聚今聞坐贓下吏鞠訊待報將寘極刑死在朝夕臣<lb/>
聞生無益于國不若殺身以明賢臣朽賤庸夫輪轅無<lb/>
取獸息禽視雖生何為況賢為國寳社稷之衛是臣痛<lb/>
惜深矣臣願六尺之軀甘受膏斧以代邕死臣之死所<lb/>
謂落一毛邕之生有足炤千里然臣與邕生平不欵臣<lb/>
知有邕邕不知有臣臣不逮邕明矣夫知賢而舉仁也<lb/>
<pb n="KR3k0013_WYG_804-20b"/>
代人任患義也臣獲二善而死死且不朽則又何求陛<lb/>
下若以臣之賤不足以贖邕鴈門逢掖有效矣伏惟陛<lb/>
下寛邕之生速臣之死令邕率徳改行想林父之功使<lb/>
臣得瞑目黄泉附北郊之迹亦臣之大願畢矣陛下即<lb/>
以陽和之始難於用鉞俟天成命敢忘伏劒豈煩大刑<lb/>
然後歸死皇天后地實炤臣之心昔吳楚七國叛因亞<lb/>
夫得劇孟則寇不足平夫以一賢之能敵七國之衆伏<lb/>
惟敷含垢之道存棄瑕之義逺思劇孟近取李邕豈惟<lb/>
<pb n="KR3k0013_WYG_804-21a"/>
成愷悌之澤實亦歸天下之望況大禮之後天地更新<lb/>
赦而復論人誰無罪惟明主圖之臣聞士為知己者死<lb/>
且臣不為死者所知甘於死者豈獨為惜邕之賢亦成<lb/>
陛下矜能之徳惟明主圖之䟽奏邕以㑹赦減死貶為<lb/>
欽州遵化縣尉璋亦配流嶺南而死<hi>璋按史無官</hi>
裴冕天寳中為京畿採訪使王鉷判官鉷得罪伏法時<lb/>
宰臣李林甫操竊權柄人咸懼之鉷寮佐數百不敢窺<lb/>
鉷門冕獨收鉷屍親自䕶喪瘞于近郊冕自是知名<lb/>
<pb n="KR3k0013_WYG_804-21b"/>
趙驊天寳末為陳留少監安祿山䧟陳留驊因脅于賊<lb/>
時有京兆韋氏夫任畿官以不供賊軍遇害韋氏䧟賊<lb/>
没入為婢葢江西觀察韋儇族兄弟也驊哀其寃抑以<lb/>
錢贖之置之别院厚供衣食而驊竟不見焉明年收復<lb/>
東都驊以家財資給因訪其親屬歸之識者重焉<lb/>
王思禮天寳末為哥舒翰元帥府馬軍都將翰兵敗潼<lb/>
關思禮所乗馬中流矢而斃張光晟時在騎卒之中因<lb/>
下馬授思禮思禮問其姓名不告而退思禮隂記其形<lb/>
<pb n="KR3k0013_WYG_804-22a"/>
貌嘗使人宻求之無何思禮為河東節度使其偏將辛<lb/>
雲京為代州刺史因為將校譛毁思禮怒焉雲京惶懼<lb/>
不知所出光晟時𨽻雲京麾下因進問曰光晟素有徳<lb/>
於王司空比不言者耻以舊恩受賞今使君憂迫光晟<lb/>
請奉命一見司空則使君之難可解雲京然其計即令<lb/>
之太原及謁思禮未及言舊思禮識之遽曰爾豈非吾<lb/>
故人乎何相見之晚也光晟遂陳潼關之事思禮大喜<lb/>
因執其手感泣曰吾有今日子之功也求子頗久竟此<lb/>
<pb n="KR3k0013_WYG_804-22b"/>
相遇何慰如之即命同榻而坐結為兄弟光晟遂述雲<lb/>
京之屈思禮曰雲京比渉謗言過亦不細今為故人特<lb/>
釋之矣即日擢光晟為兵馬使賚以田宅縑帛甚厚累<lb/>
奏特進試太常少卿委以心腹及雲京為河東節度又<lb/>
奏光晟為代州刺史<lb/>
裴胄大厯中為江西觀察李栖筠支使代宗以元載隳<lb/>
紊朝綱徴栖筠入朝内制授御史大夫方將大用載怙<lb/>
權柄栖筠居顧問刺舉之職與之不平及栖筠卒胄䕶<lb/>
<pb n="KR3k0013_WYG_804-23a"/>
栖筠喪歸雒陽衆論危之胄坦然行心無所顧望<lb/>
董思寵櫟陽縣人大歴七年京兆府上言思寵五代同<lb/>
居子孫凡八十餘人友愛敦睦鄉里稱之天寳末寇盜<lb/>
剽掠村閭此家獨全年遭水旱此家獨免至於征税每<lb/>
先於人伏望旌表門閭編諸史册許之<lb/>
裴何代宗朝宰相遵度之子内外支屬百餘人何所得<lb/>
祿俸必同其費及領外任亦挈而隨之有孤惸病苦不<lb/>
能自恤者何尤周給至今稱其孝睦焉後為吏部尚書<lb/>
<pb n="KR3k0013_WYG_804-23b"/>
致仕<lb/>
梁崇義為襄陽節度朱瑱右兵馬使朱瑱被誅朝廷授<lb/>
崇義節度使以代瑱崇義為瑱立祠四時拜享不居瑱<lb/>
㕔及正堂視事於東廂下搆一小室而寢上表抗疏哀<lb/>
請收葬優詔許之<lb/>
殷亮為校書郎朱瑱之被刑也門客四散掩于坎中亮<lb/>
後至獨哭於屍側貨所乗之驢以備棺衾夜詣縣令長<lb/>
孫演以情告之演義而從之亮夜葬祭歩歸京師<lb/>
<pb n="KR3k0013_WYG_804-24a"/>
段秀實為安西節度李嗣業判官諸軍進戰于愁思岡<lb/>
嗣業為流矢所中卒于陣衆推兵馬使荔非元禮代之<lb/>
秀實聞嗣業之喪乃遺先鋒將白孝徳書令發卒䕶嗣<lb/>
業䘮送河内秀實率將吏哭待於境傾私財以奉葬事<lb/>
元禮多其義奏試光祿少卿依前節度判官<lb/>
竇叅為萬年尉同僚有直官曹者將夕聞親疾叅請代<lb/>
之會獄囚亡走京兆尹按直部將奏參遽請曰彼以不<lb/>
及狀謁叅實代之宜當罪坐貶江夏尉人多義之參後<lb/>
<pb n="KR3k0013_WYG_804-24b"/>
至門下侍郎平章事<lb/>
雍仙澤州人五代共居建中二年表其門閭<lb/>
于頎字休甫河南人少以吏事聞累授京兆府士曹為<lb/>
尹史翽所知翽出鎮襄陽奏為御史充判官翽為亂軍<lb/>
所殺頎挺出收葬遺骸時人義之<lb/>
盧邁范陽人少以孝友謹厚稱深為叔舅崔祐甫所親<lb/>
重貞元中為刑部員外郎以叔父兄弟姊妹悉在江介<lb/>
屬蝗蟲歳饑懇求江南上佐於是授滁州刺史累遷給<lb/>
<pb n="KR3k0013_WYG_804-25a"/>
事中婚嫁甥姪之孤遺者時人以此稱之<lb/>
裴佶建中年為藍田尉時有詔命畿内諸縣城奉天時<lb/>
嚴郢為京兆政尚峻暴加以朝㫖甚迫尹正之命急如<lb/>
風雨本曹尉韋重規其室方娠而疾畏郢之暴不敢以<lb/>
事故免佶因請代之没無愆素當時義之<lb/>
吕温以小吏事兵部尚書崔漢衡貞元三年漢衡為㑹<lb/>
盟副使吐蕃背盟漢衡為吐蕃所虜將殺之温趍往以<lb/>
背受刃吐蕃義之由是與漢衡俱免<lb/>
<pb n="KR3k0013_WYG_804-25b"/>
張萬福魏州元城人為泗州刺史時魏州饑父子相賣<lb/>
餓死者接道萬福曰魏州吾鄉里也安可不救令其兄<lb/>
子將米百車往饋之又使人於汴口求魏人自賣者給<lb/>
車牛贖而遣之<lb/>
陽城字亢宗北平人城妹夫客死他處家貧不能葬城<lb/>
親與其二弟舁屍以歸葬於其居之側往返千餘里後<lb/>
為諫議大夫<lb/>
盧坦為庫部員外郎兼侍御史知雜事㑹李錡反有司<lb/>
<pb n="KR3k0013_WYG_804-26a"/>
請毁錡祖父廟墓坦嘗為錡從事乃上言曰淮安王神<lb/>
通有功于草昧且古之父子兄弟罪不相及況以錡叛<lb/>
可累五代祖乎乃不毁因賜神通墓五户以備洒掃<lb/>
方良琨睦州人元和五年睦州上言良琨六代同居請<lb/>
表門閭從之<lb/>
王義為御史中丞裴度歩從人元和十年六月癸卯盜<lb/>
殺宰相武元衡時度亦遇盜通化里盜三以劒擊度初<lb/>
斷靴帶次中背纔絶其單衣後㣲傷其首度墮馬㑹度<lb/>
<pb n="KR3k0013_WYG_804-26b"/>
戴氊帽故瘡不至深賊又揮刃從度義自後來持賊而<lb/>
連呼甚急賊反刃斷義手乃得去時度墮溝中賊謂度<lb/>
已死遂捨去<lb/>
梁渉為豐州刺史李奉先騎卒奉先元和十年殺從事<lb/>
崔徳𤣥没其家其妻太府卿蕭曽之女也奉先以配渉<lb/>
為妻渉不敢受白奉先曰徳𤣥之罪未明已殺之矣今<lb/>
蕭氏列卿女也非渉賤卒所當者請歸之奉先義渉言<lb/>
乃以車一乗使蕭氏載徳𤣥喪而歸<lb/>
<pb n="KR3k0013_WYG_804-27a"/>
孟簡為太子賔客分司東都簡少俊㧞尚義烈重許與<lb/>
尤敦舊故早嵗交友皆一時知名士後多顯逹其或殁<lb/>
於中年簡憐視其孤極於周恤議者以簡有前軰風<lb/>
韓愈字退之為吏部侍郎愈性宏通與人交榮悴不易<lb/>
凡嫁内外及朋友之孤女僅十人<lb/>
柳公綽為吏部尚書外兄薛宫早卒一女孤綽為配張<lb/>
毅資送甚於已子<lb/>
閻鄷虢州玉城人寳歴元年刺史陸亘上言鄷五代同<lb/>
<pb n="KR3k0013_WYG_804-27b"/>
居<lb/>
盧均為廣州節度使管内多流竄者子孫貧困未歸均<lb/>
減俸俾營大事者數百家婚嫁孤弱賙惠困窮<lb/>
柳宗元自朗州司馬移柳州時朗州司馬劉禹錫得播<lb/>
州刺史宗元謂所親曰禹錫有母今為郡蠻方絶域萬<lb/>
里如何與母偕行吾與禹錫為執友胡忍見其若是即<lb/>
草奏請以柳州授禹錫自往播州禹錫終易連州<lb/>
萬晏宣州涇縣人太和六年觀察使沈傳師奏萬晏自<lb/>
<pb n="KR3k0013_WYG_804-28a"/>
髙祖萬頵至萬仲芳五代同居詔表其門閭<lb/>
陳班宣州溧陽人開成二年觀察使崔鄲奏班五代同<lb/>
㸑請蠲除税賦旌表門閭從之<lb/>
徐晦由進士第登直言科為櫟陽尉皆自楊憑所薦及<lb/>
憑得罪貶官臨賀縣尉親交無敢相送獨晦至藍田與<lb/>
憑言别時故相權徳輿與憑交分最深知晦之行因謂<lb/>
晦曰今送臨賀誠為厚矣無乃反為累乎晦曰自布衣<lb/>
沐楊公之知今日不送他日相公為姦邪所譛焉可不<lb/>
<pb n="KR3k0013_WYG_804-28b"/>
送相公乎徳輿大慙因稱之於人不數日御史中丞李<lb/>
夷簡請為監察晦至官之日白夷簡曰晦不由公門公<lb/>
何所取信而見拔于千萬人中哉答曰君送楊臨賀寧<lb/>
肯負國乎由是名益振<lb/>
劉鄴父三復為浙西李徳裕掌書記鄴六七嵗能賦詩<lb/>
徳裕尤憐之與諸子同硯席師學大中初徳裕貶逐鄴<lb/>
無所依以文章客㳺江浙毎有制作人皆稱誦髙元裕<lb/>
㢘察陜虢署為團練推官得秘書省校書郎咸通初劉<lb/>
<pb n="KR3k0013_WYG_804-29a"/>
瞻髙璩居要職以故人子薦為左拾遺召充翰林學士<lb/>
轉尚書郎知制誥正拜中書舍人户部侍郎學士承㫖<lb/>
鄴以李徳裕貶死珠崖大中朝以令狐綯當權累有赦<lb/>
宥不䝉恩例懿宗即位綯在方鎮屬郊天大赦鄴奏論<lb/>
之曰故崖州司户叅軍李徳裕其父吉甫元和中以直<lb/>
道明誠髙居相位中外咸理訏謨有功徳裕以偉望宏<lb/>
才繼登台衮險夷不易勁正無羣禀周勃厚重之姿慕<lb/>
楊秉忠貞之節頃以㣲累竄于遐荒既迫衰殘竟歸㝠<lb/>
<pb n="KR3k0013_WYG_804-29b"/>
寞其子燁坐貶象州邱山縣尉去年遇陛下布惟新之<lb/>
命覃作解之恩移授彬州縣尉今已殁於貶所儻徳裕<lb/>
猶有親援可期振揚㣲臣固不敢上論以招浮議今骨<lb/>
肉將盡生涯已空皆傷棨㦸之門遽作荆榛之地孤骨<lb/>
未歸於兆京一男又殁於湘江特乞聖明俯垂哀愍俾<lb/>
還遺骨兼賜贈官上宏録舊之仁下激狥公之節詔從<lb/>
之<lb/>
梁謝彦章許州人幼事葛從周為養父從周念其敏慧<lb/>
<pb n="KR3k0013_WYG_804-30a"/>
教以兵法彦章盡得其訣及壯事太祖為騎將以戰功<lb/>
領河陽節度使及從周卒臨喪行服躬預葬事時人義<lb/>
之<lb/>
後唐劉贊天成中為中書舍人與學士竇夢徴同年登<lb/>
第鄰居友善夢徴卒贊與同年楊凝式緦麻為位而哭<lb/>
其家無嫡長與視䘮辜䘏其孀稚人士稱之<lb/>
符習趙州昭慶縣人少以軍卒事節度使王鎔積功至<lb/>
都校自莊宗為晉王經畧河朔與鎔連衡嘗令習率師<lb/>
<pb n="KR3k0013_WYG_804-30b"/>
從征鎔為大將王徳明所害徳明據鎮州時習在徳勝<lb/>
行臺徳明上書請習歸藩莊宗詔習謂之曰王徳明召<lb/>
爾歸藩自為行計習雨泣而進曰臣本趙人家世事王<lb/>
氏嘗效忠義而徳明乃幽滄叛卒趙王知人不盡過意<lb/>
任使果致此反噬臣等雖不武願在霸府血戰而死不<lb/>
能委身於兇首被其屠割莊宗曰爾等既懐舊君之恩<lb/>
則能復仇乎吾當助爾習等舉身投地號慟感激良久<lb/>
謝曰王必以故使輔翼之勞雪其寃耻臣不敢期師旅<lb/>
<pb n="KR3k0013_WYG_804-31a"/>
為助但悉本軍可以誅其逆𥪡莊宗即令閻寳史建塘<lb/>
助習興師討徳明乃以習為鎮冀節度留後及徳明誅<lb/>
將正受鉞習不敢當其任辭曰臣縁故主未葬無嗣息<lb/>
臣合服斬衰候臣禮制畢聽命及莊宗兼領鎮州乃割<lb/>
相衛二州置義寧軍以習為節度使習奏曰魏博六州<lb/>
霸王之府不宜分割以示弱但授臣河南一鎮得自攻<lb/>
取便也乃授天平軍節度鄆齊棣觀察東南靣招討等<lb/>
使<lb/>
<pb n="KR3k0013_WYG_804-31b"/>
烏震初為鎮州隊長以功漸陞都將與符習從征於河<lb/>
上頗得士心聞張文禮殺王鎔<hi>臣欽若等謹案五代史文禮初為主而養子名</hi>
<hi>徳明</hi>志復主讐雪泣請行兵及鎮陽文禮執其母妻洎兒<lb/>
女十口誘之不廻攻城日急文禮忿之咸割鼻斷腕不<lb/>
絶於膚縱至軍門觀者皆不忍正視虞一慟而止憤激<lb/>
自勵身先矢石鎮州平以功歴深趙二州刺史<lb/>
李再豐故鎮帥王鎔之禆校張文禮害王鎔時再豐與<lb/>
别將符習趙仁真在徳勝聞鎮州歸梁號哭請兵於莊<lb/>
<pb n="KR3k0013_WYG_804-32a"/>
宗誓擒文禮及事定用為冀州刺史<lb/>
張守素為馮贇故吏贇死妻子俱伏法惟小兒三嵗守<lb/>
素匿之遇赦獲全<lb/>
朱漢賔亳州人為右衛上將軍以太子少保致仕東還<lb/>
亳郡見鄉舊親戚淪没者有塋兆未辨則給以棺殯有<lb/>
婚嫁未畢則助以資幣受其惠者數百家郡人義之<lb/>
淳于晏登州人以明經登第自霍彦威為小校晏寄食<lb/>
於門下彦威嘗因兵敗獨脱其身左右莫有從者惟晏<lb/>
<pb n="KR3k0013_WYG_804-32b"/>
仗劒從之徒歩草莽自是彦威髙其義相得甚歡及歴<lb/>
數鎮皆為從事<lb/>
李震湖南人鎮州王鎔為張文禮所害鎔次子昭誨當<lb/>
鎔被禍之夕為軍人擕出府第置之地穴十餘日乃髠<lb/>
其髪披以僧衣屬震南還軍士既以昭誨託於震震置<lb/>
之茶禇中既至湖湘乃令依南嶽寺僧習業歳給其費<lb/>
昭誨年長思歸震即賫送而還時鎔故將符習為汴州<lb/>
節度使㑹昭誨來即表其事令赴闕明宗賜衣一襲令<lb/>
<pb n="KR3k0013_WYG_804-33a"/>
脱僧服頃之特授朝議大夫檢校考功郎中司農少卿<lb/>
賜金紫符習因以女妻之<lb/>
紀生者為右丞史圭食客圭長興中出為貝州刺史罷<lb/>
免歸常山㑹清秦末常山有秘瓊之亂史圭家財一夕<lb/>
盡焉生白刅中負圭以行獲免其害<lb/>
晉李周年十六為内兵捕賊將以任俠自負時河朔羣<lb/>
盜充斥南北交兵行旅無援者不敢出郡邑有士人盧<lb/>
岳家於太原擕妻子囊槖寓於逆旅進退無所保惟與<lb/>
<pb n="KR3k0013_WYG_804-33b"/>
所親相對流涕周憫之請援送以歸行經西山中有賊<lb/>
聞其聲夜於林麓間俟之射岳中其馬周大呼曰爾為<lb/>
誰邪賊聞其聲相謂曰李君至此矣即時散走岳全其<lb/>
行裝至於家<lb/>
趙玉幽薊人滄帥劉守文以其弟守光囚父于幽州乃<lb/>
舉兵以伐之尋為守光所敗滄之吏民共立守文之子<lb/>
延祚為帥以節度判官吕衮為謀主以拒守光及守光<lb/>
攻陷滄州究被擒族之衮子琦時年十五為吏追攝將<lb/>
<pb n="KR3k0013_WYG_804-34a"/>
就戮焉玉久游于衮之門下見琦臨危乃紿監者曰此<lb/>
子某之同氣也幸無濫焉監者信之即列之俱去行未<lb/>
數舍琦困于徒歩以足病告玉負之而行逾數百里因<lb/>
變姓名乞食於路乃免其禍<lb/>
李自綸鎮州下博人天福二年本州奏自綸五世義居<lb/>
曹顒鎮州元氏縣人七世義居鄉黨稱其和義<lb/>
麴温潁州汝隂縣人六世同居親屬一百六十口和孝<lb/>
稱於鄉里<lb/>
<pb n="KR3k0013_WYG_804-34b"/>
李罕通冀州阜縣人五世義居<lb/>
趙奉為太子太保奉性豁逹輕財重義凡親友以窮厄<lb/>
告者必傾其資而餉之人士以此多之<lb/>
周馮道初為太原掌書記有大校遺之細口者不得已<lb/>
而留焉乃寘於他室竟訪其主以還之及為翰林學士<lb/>
丁父憂持服於景城遇嵗儉分得俸餘悉散賑鄉里道<lb/>
之所居惟蓬茨而已凡庶牧饋遺斗粟疋帛無所受焉<lb/>
裴羽後唐明宗朝在郎署與右常侍陸崇使于閩風飄<lb/>
<pb n="KR3k0013_WYG_804-35a"/>
不便悮適兩浙時樞宻使安重誨怒絶錢氏朝貢越人<lb/>
以兵守二使於舘崇頻有不遜之語幾欲害之經嵗崇<lb/>
以疾殁羽得歸朝又不許將崇靈柩汎海羽謂錢鏐曰<lb/>
崇奉君命不獲生還安得以海上之俗忌不令歸葬則<lb/>
寄死之所豈無仁人哉由是鏐厚加待遇因託附羽表<lb/>
而復命闕庭羽以錢氏之表逹重誨厲色而問曰表有<lb/>
何言羽曰逺方實封不委其事及發函乃引咎伏辜之<lb/>
詞也明宗甚悦復通朝貢羽䕶崇之柩及資金毫末無<lb/>
<pb n="KR3k0013_WYG_804-35b"/>
缺悉付其家士人稱之後至左散騎常侍<lb/>
徐台符先與漢故太子太傅李崧為執友乾祐中崧為<lb/>
部曲葛延遇李澄等誣告族滅廣順中台符為兵部侍<lb/>
郎白於宰府請誅延遇等宰相馮道以延遇等已經赦<lb/>
宥未之許也時王峻執政聞台符之言深加歎服因奏<lb/>
於太祖遂誅延遇等時人義之<lb/>
李榖河南人為宰相以其所居地置蘭若餘立垣屋凡<lb/>
族人可任官者皆致於祿仕不可任官者分田以居之<lb/>
<pb n="KR3k0013_WYG_804-36a"/>
令督農桑俾其經久以是宗族皆得其所<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_804-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百四<lb/>
</p>
<p>
</p>
  </div>
</body>
</text>
</TEI>
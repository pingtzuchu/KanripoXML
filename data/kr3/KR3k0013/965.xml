<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百六十五</head>
    <p>
<pb n="KR3k0013_WYG_965-1a"/>
欽定四庫全書<lb/>
　册府元龜卷九百六十五　宋　王欽若等　撰<lb/>
　　外臣部<lb/>
　　　封册第三<lb/>
唐𤣥宗天寳元年正月封女國王趙曵夫為歸昌王授<lb/>
左金吾衛大將軍佛逝國王劉滕未恭為賔義王授右<lb/>
金吾衛大將軍暔國王楊多過為懷寜王授左羽林軍<lb/>
大將軍並員外置各賜帛八十疋放還部落六月冊突<lb/>
<pb n="KR3k0013_WYG_965-1b"/>
騎施大纛官都磨度闕頡斤為三姓葉䕶仍授左羽林<lb/>
軍大將軍冊曰維天寳元年嵗次壬午六月甲戌朔二<lb/>
十二日乙未皇帝詔曰於戯王者無外不隔遐方必揆<lb/>
忠欵是加寵命咨爾骨咄祿毗伽都磨度闕頡斤代襲<lb/>
榮望名擅驍騎信義有聞部衆稱美往在蕃任受制兇<lb/>
威元惡已除能革心而向化牙纛既立克輔主以歸懷<lb/>
嘉爾誠心載崇賞秩是用命爾為三姓葉䕶往欽哉爾<lb/>
其祗奉典冊懋明忠順善翊君長勉樹勲庸可不慎歟<lb/>
<pb n="KR3k0013_WYG_965-2a"/>
二年五月新羅王金承慶卒弟憲英襲位制曰故開府<lb/>
儀同三司使持節大都督鷄林州諸軍事兼持節寜海<lb/>
軍使新羅王金承慶弟憲英奕葉懷仁率心常禮大賢<lb/>
風教條理尤明中夏軌儀衣冠素襲馳海琛而遣使準<lb/>
雲吕而通朝代為純臣累效忠節頃者兄承土宇没而<lb/>
絶嗣弟膺繼及抑惟常經是用賔懷優以冊命宜因舊<lb/>
業俾承蕃長之名仍加殊禮載錫漢官之號可襲兄新<lb/>
羅國王開府儀同三司使持節大都督鷄林州諸軍事<lb/>
<pb n="KR3k0013_WYG_965-2b"/>
兼充持節寜海軍使<lb/>
三年閏二月封陁㧞薩憚國王為恭化王冊曰維天寳<lb/>
三年嵗次甲申閏二月乙未朔二十二日丙辰皇帝詔<lb/>
曰於戲王化所及禮在於懷柔蕃部有歸義存于冊命<lb/>
咨爾陀㧞薩憚國王阿魯施多志懷恭順深達智謀賔<lb/>
以使臣修其職貢信義昭著深可褒稱是用命爾為恭<lb/>
化王爾其祗奉典冊懋遵風教忠勤自勵始終無違用<lb/>
率於遐邦以宣我朝命可不慎歟<lb/>
<pb n="KR3k0013_WYG_965-3a"/>
六月封突騎施伊里底宻施骨咄祿毗伽為十姓可汗<lb/>
册曰維天寳三年嵗次甲申六月癸巳朔十二日甲辰<lb/>
皇帝詔曰於戲覆燾之徳豈隔於華夷綏懷之道實貴<lb/>
於忠順咨爾突騎施伊里底密施骨咄祿毗伽承其宗<lb/>
緒達於智謀能和衆心以致寜静載執蕃禮逺效懇誠<lb/>
節義昭明深可嘉尚是用命爾為十姓可汗往欽哉爾<lb/>
其膺𢡟典冊祗奉朝化蹈此忠信保於始終用主於逺<lb/>
方以光其寵命可不慎歟<lb/>
<pb n="KR3k0013_WYG_965-3b"/>
七月封九姓葉䕶男賀獵為燕郡王<lb/>
是月賜曹國王號為懷徳王米國王為恭順王康國王<lb/>
為欽化王<lb/>
四載七月安國王屈底波遣使朝貢遂封屈底波為歸<lb/>
義王<lb/>
九月命罽賓國王男勃匐準襲父位冊曰維天寳四年嵗<lb/>
次乙酉九月乙卯朔二十二日丙子皇帝詔曰於戲逺<lb/>
方恭順褒錫宜優累代忠勤寵章斯及咨爾罽賔國王<lb/>
<pb n="KR3k0013_WYG_965-4a"/>
男勃匐準宿承信義早竭欵誠寜彼下人二蕃安靜繼其<lb/>
舊業萬里來朝秉節不渝懇懷彌著愿情之至深可嘉<lb/>
焉是用冊命襲罽賔國王及烏萇國王仍授左驍衛將<lb/>
軍往欽哉爾其肅恭典冊保尚忠義承膺於寵命以率<lb/>
於遐蕃可不慎歟<lb/>
五載四月封奚王娑固為昭信王仍授饒樂府都督契<lb/>
丹王楷雒為恭仁王仍授松漠府都督<lb/>
六載二月封陁抜斯單國王忽魯汗為歸信王羅利支<lb/>
<pb n="KR3k0013_WYG_965-4b"/>
國王伊思俱習為義寜王岐蘭國王盧薛為義賔王湼<lb/>
蒲國王謝没為奉順王渤達國王摩俱<graphic n="KR2531" url="https://raw.githubusercontent.com/kanripo/KR-Gaiji/master/images/KR2531.png" mimeType="image/png"/>思為守義王<lb/>
都盤國王謀思徤摩訶延為順徳王阿没國王俱般胡<lb/>
没為恭信王沙蘭國王卑畧斯威為順禮王<lb/>
七載雲南王蒙歸義卒詔立其子閤羅鳳襲雲南王<lb/>
八載七月冊十姓突騎施移撥為可汗冊曰爵以疇庸<lb/>
徳以懷逺乃建蕃國抑惟舊章十姓突騎施移撥可汗<lb/>
骨咄祿毗伽俱支効欵輸誠志稱勇烈克保忠貞之節<lb/>
<pb n="KR3k0013_WYG_965-5a"/>
且兼射御之能信義無愆邉隅是頼加以不從惡黨逺<lb/>
慕華風言念爾勞載懷嘉尚睠茲部伍必仗材雄宜式<lb/>
拜於寵命俾有膺於殊禮可冊為十姓突騎施移撥可<lb/>
汗<lb/>
九載三月冊朅帥國王勃特没兄素迦為王冊曰於戯<lb/>
賞勞之制必崇名器懷柔之典無替疇庸咨爾朅帥國<lb/>
王勃特没兄素迦代竭忠誠僻居遐裔夙懷智識早聞<lb/>
勇義頃以勃特没於鄉不孝於國不忠而卿抱屈既深<lb/>
<pb n="KR3k0013_WYG_965-5b"/>
乆被淪棄今惡黨已殄兇結就擒卿遂能輸忠赤於朝<lb/>
廷表仁惠於蕃部永言効節宜膺旌賞是用冊爾為朅<lb/>
帥國王爾其丕荷國恩克修蕃禮子孫萬代長保寵榮<lb/>
豈不美歟可不慎歟<lb/>
十一載正月壬寅冊骨咄國王羅全節為葉䕶冊曰維<lb/>
天寳十一載嵗次壬寅正月己卯二十四日壬辰皇帝<lb/>
詔曰於戯疇賞懋功無隔於中外懷荒䘏逺諒歸於典<lb/>
謨咨爾骨咄國王羅全節夙遵聲教志尚忠節作捍邉<lb/>
<pb n="KR3k0013_WYG_965-6a"/>
疆勤効斯著頃者以羣醜撥動方欲脅從而忠懇不渝<lb/>
始終彌固言念於此嘉尚良深是用授爾驃騎大將軍<lb/>
仍冊為葉䕶爾其祗膺典禮慎守封疆貽慶子孫受茲<lb/>
寵錫豈不美歟<lb/>
十二載九月以骨咄祿三姓毗方伽頡利發為左羽林<lb/>
軍大將軍員外置同正員又以骨咄祿毗伽為突騎施<lb/>
可汗<lb/>
是月葛邏祿葉䕶頓毗伽生擒阿布思制曰葛邏祿葉<lb/>
<pb n="KR3k0013_WYG_965-6b"/>
䕶頓毗伽特稟英姿擅雄荒服威信馭衆智畧超羣仗<lb/>
𢎞義以立節竭至誠而嚮順逆虜阿布思丘山積釁天<lb/>
地匪容未就誅夷仍茲䑕竄遂能率引弓之旅佐轉戰<lb/>
之師生縛兇渠咸殱醜類雖不長元惡顧神理之必誅<lb/>
而與我同仇乃忠勇之斯美疇其茂積寵以殊榮可開<lb/>
府儀同三司封金山王依舊充葉䕶祿俸於北庭給其<lb/>
葉䕶妻及母並封為國夫人<lb/>
十月封石國王男邦車俱鼻施為懷化王<lb/>
<pb n="KR3k0013_WYG_965-7a"/>
十四載四月以投降蘇毗王子悉諾邏為左驍衛員外<lb/>
大將軍封懷義王賜姓李名忠信其屬官賜各有差<lb/>
肅宗至徳二年十二月詔曰功濟艱難志存邦國萬里<lb/>
絶域一徳同心求之古今所未聞也廻紇葉䕶特禀英<lb/>
姿挺生竒畧言必忠信行表温恭才為萬人之敵位列<lb/>
諸蕃之長屬兇醜亂常中原未静以可汗有弟兄之約<lb/>
與國家興父子之軍奮其智謀討彼兇逆一皷作氣萬<lb/>
里摧鋒二旬之間兩京克定力㧞山嶽精貫風雲蒙犯<lb/>
<pb n="KR3k0013_WYG_965-7b"/>
曽不辭其勞急難無以渝其分固可縣之日月傳之子<lb/>
孫豈惟列土之封誓河之賞夫位之崇者司空第一名<lb/>
之大者封王最髙可司空仍封忠義王每載送絹二萬<lb/>
疋至朔方軍宜差使領受<lb/>
乾元元年七月冊命回紇可汗為英武威逺毗伽可汗<lb/>
仍令堂弟漢中王瑀充使<lb/>
代宗廣徳元年七月冊回紇可汗為登里頡咄登密施舎俱<lb/>
録英義建功毗伽可汗可敦冊為婆墨光親麗華毗伽<lb/>
<pb n="KR3k0013_WYG_965-8a"/>
可敦可汗可敦及左右内外宰相已下共加實封二千<lb/>
户令御史大夫王翊持節就牙帳禮冊左右殺胡祿都<lb/>
督等並封為王諸都督一十一人並封國公<lb/>
大歴二年二月以新羅王金憲英卒國人立其子乾運<lb/>
為王遣其臣金隠居請加冊命詔以倉部郎中歸崇敬<lb/>
兼御史中丞持節齎冊書弔冊之以乾運為開府儀同<lb/>
三司新羅王仍冊乾運母為太妃<lb/>
六年十一月文單國王来朝詔曰周有越裳重譯漢有<lb/>
<pb n="KR3k0013_WYG_965-8b"/>
槃木獻詩逺方来儀從古所記文單國副王婆彌慕我<lb/>
中朝之化方通南極之風義在撫柔禮當加等可開府<lb/>
儀同三司試殿中監<lb/>
徳宗建中元年六月以京兆尹源休持節冊廻紇頓莫<lb/>
賀為武義成功可汗帝初嗣位使中官梁文秀告哀廻<lb/>
紇修舊好可汗移地徤不為禮九姓胡素屬廻紇者又<lb/>
陳中國便利以誘其心可汗乃舉國南下將乗我䘮其<lb/>
宰相頓莫賀達干諌曰唐大國也且無負於我前年入<lb/>
<pb n="KR3k0013_WYG_965-9a"/>
太原獲羊馬數萬計可謂大㨗矣以道途艱難比及還<lb/>
國傷耗殆盡今若舉而不㨗將安歸乎可汗不聼頓莫<lb/>
賀乗人心之危因擊殺之并殺其親信及九姓胡所誘<lb/>
来者凡二千人頓莫賀自立號為合骨咄祿毗伽可汗<lb/>
使其酋長建達干随梁文秀来朝故命持節冊拜焉<lb/>
貞元元年正月以祕書丞孟昌源為國子司業兼御史<lb/>
中丞新羅弔祭冊立使先是建中四年新羅王金乾運<lb/>
卒無子國人立其上相金良相為王至是詔授良相檢<lb/>
<pb n="KR3k0013_WYG_965-9b"/>
校太尉都督雞林州刺史寜海軍使遣昌源弔冊之<lb/>
是年新羅王金良相卒其上相金敬信為王詔令襲其<lb/>
官爵敬信即從兄弟也<lb/>
四年四月封東蠻鬼王驃旁苴夢衝苴烏星等為和義<lb/>
順政等郡王驃旁等自陷嶲州臣於吐蕃絶朝貢者二<lb/>
十餘年及是劍南節度韋臯招誘之始棄吐蕃内附来<lb/>
朝特封為郡王且衣以冠𢃄仍給兩林勿鄧等部落印<lb/>
而遣之<lb/>
<pb n="KR3k0013_WYG_965-10a"/>
五年十二月回紇汨咄禄長壽天親毗伽可汗薨詔以<lb/>
鴻臚卿郭鋒充冊廻紇忠貞可汗使<lb/>
七年三月以鴻臚少卿康鋋兼御史大夫冊廻紇可汗<lb/>
及弔祭使先是六年四月忠貞可汗國人所慕立其子<lb/>
為可汗遣達北勒梅祿將軍告哀且請冊新君故有是<lb/>
命<lb/>
九年七月東女國王湯立悉來朝授立悉銀青光祿大<lb/>
夫歸化州刺史<lb/>
<pb n="KR3k0013_WYG_965-10b"/>
是年哥隣國王董卧庭來朝至綿州卒贈武徳州刺史<lb/>
命其子利羅為保寜都督府長史襲哥隣王<lb/>
十年五月以西川歸化蠻悉嗟為左驍衛將軍同正是<lb/>
月加工部員外郎袁滋兼御史中丞賜紫金魚袋持節<lb/>
冊南詔使南詔異牟尋即雲南王閣羅鳳之孫天寳中<lb/>
閣羅鳳北臣吐蕃命為賛普鍾號曰東帝給以金印大歴<lb/>
十四年卒異牟尋嗣立至是乃去吐蕃所立帝號請復<lb/>
南詔舊名帝嘉之賜以金印銀窠其文曰貞元冊南詔<lb/>
<pb n="KR3k0013_WYG_965-11a"/>
印<lb/>
十二月封南詔清平官檢校左散騎常侍尹求寛為髙<lb/>
溪郡王<lb/>
十一年二月令内常侍殷志瞻將冊書往渤海冊大嵩<lb/>
璘為渤海王忽汗州都督嵩璘渤海大欽茂之子襲父<lb/>
位也<lb/>
五月冊拜廻紇騰里邏羽錄没密施合胡祿骨咄祿毗<lb/>
伽懷信可汗以祕書少監史館修撰張薦兼御史中丞<lb/>
<pb n="KR3k0013_WYG_965-11b"/>
充使<lb/>
十四年三月加渤海郡王兼左驍衛大將軍忽汗州都<lb/>
督大嵩璘銀青光祿大夫檢校司空冊為渤海國王依<lb/>
前忽汗州都督大嵩璘父欽茂以開元二十六年襲其<lb/>
父武藝忽汗州都督渤海郡王左金吾大將軍天寳中<lb/>
累加特進太子詹事賔客寳應元年進封渤海國王大<lb/>
歴中又累拜司空太尉及嵩璘襲位但授其郡王將軍<lb/>
嵩璘遣使叙禮故更加冊命焉<lb/>
<pb n="KR3k0013_WYG_965-12a"/>
十一月以朔方靈州同節度副使左金吾衛大將軍同<lb/>
正兼詳太常卿慕容復襲長樂府都督青海國王烏地<lb/>
野㧞勒豆可汗<lb/>
十六年四月以故開府儀同三司檢校太尉使持節充<lb/>
寜海軍使上柱國新羅國王金敬則嫡孫權知國事俊<lb/>
邕可襲祖開府檢校太尉鷄林州大都督等新羅國王<lb/>
令司封郎中兼御史中丞韋丹持節冊命丹至鄆州聞<lb/>
俊邕卒其子立詔丹還<lb/>
<pb n="KR3k0013_WYG_965-12b"/>
十九年正月授黎州廓清道蠻首領襲恭化郡王劉志<lb/>
遼試太常卿<lb/>
順宗以貞元二十一年正月即位三月立新羅嗣王金<lb/>
重熈為開府儀同三司檢校太尉使持節大都督鷄林<lb/>
州諸軍事鷄林州刺史兼持節充寜海軍使上柱國其<lb/>
母和氏為太妃其妻朴氏為妃遣兵部郎中兼御史大<lb/>
夫季方充使<lb/>
四月封彌臣嗣王道勿禮為彌臣國王<lb/>
<pb n="KR3k0013_WYG_965-13a"/>
五月加忽汗州都督渤海王大嵩璘金紫光禄大夫檢<lb/>
校司徒<lb/>
憲宗以永貞元年八月即位時廻紇懷信可汗卒使來<lb/>
告䘮<lb/>
十一月冊命可汗為愛登里邏汨徳没施俱錄毗伽可<lb/>
汗以鴻臚少卿兼御史中丞孫杲充弔祭冊立使<lb/>
元和元年二月授入朝奚王梅落銀青光祿大夫檢校<lb/>
司空饒樂郡王放還蕃國<lb/>
<pb n="KR3k0013_WYG_965-13b"/>
十月加忽汗州都督渤海國王大嵩璘檢校太尉<lb/>
十二月以南詔異牟卒冊其子驃信酋蒙閣勸為南詔<lb/>
遣諌議大夫叚平仲司封郎中李逄吉充副使并鑄元<lb/>
和冊南詔印從平仲所請也<lb/>
三年五月以廻鶻騰里野合俱祿毗伽可汗卒命使冊<lb/>
九姓回鶻可汗為愛登里囉汨没密施合毗伽保義可<lb/>
汗以前山南西道節度使栁晟為檢校工部尚書兼將<lb/>
作監持節充使<lb/>
<pb n="KR3k0013_WYG_965-14a"/>
六月沙陀突厥七百人携其親屬歸於振武節度使范<lb/>
希朝尋授其大首領曷勒阿波左武衛大將軍同正員<lb/>
兼隂山府都督祕書監<lb/>
四年正月以故渤海國王大嵩璘男元瑜為銀青光祿<lb/>
大夫檢校祕書監充忽汗州都督冊為渤海國王<lb/>
十月以投來奚王没辱孤為右領軍衛將軍員外同正<lb/>
充幽州盧龍軍節度平州逰奕兵馬使仍賜姓李氏<lb/>
七年七月以新羅王金重熈卒立其相金彦昇遣使來<lb/>
<pb n="KR3k0013_WYG_965-14b"/>
告詔以彦昇為開府儀同三司檢校太尉使持節大都<lb/>
督鷄林州諸軍事兼持節充寜海軍使上柱國封新羅<lb/>
國王妻真氏冊為妃仍令有司准式兼命職方員外郎<lb/>
攝御史中丞崔延充使<lb/>
八年正月以故渤海國王大元瑜長弟權知國務言義<lb/>
為銀青光禄大夫檢校祕書監忽汗州都督冊為渤海<lb/>
國王遣内侍李重旻充使<lb/>
十一年五月南詔龍蒙盛卒遣使請冊立其君長命少<lb/>
<pb n="KR3k0013_WYG_965-15a"/>
府少監李銳兼御史中丞持節冊立左賛善大夫許堯<lb/>
佐副之<lb/>
十三年四月以知渤海國務大仁秀為銀青光祿大夫<lb/>
檢校祕書監忽汗州都督冊為渤海國王<lb/>
十五年閏正月加忽汗州都督渤海國王大仁秀金紫<lb/>
光祿大夫檢校司空<lb/>
穆宗長慶元年四月以囘紇毗伽保義可汗卒正衙冊<lb/>
囘鶻君長為登羅羽祿没密施句主録毗伽可汗以少<lb/>
<pb n="KR3k0013_WYG_965-15b"/>
府監裴通充使<lb/>
三年九月南詔遣使朝貢以京兆少尹韋審規為冊立<lb/>
南詔使<lb/>
敬宗寳歴元年五月命使冊立九姓廻鶻愛登里囉骨<lb/>
没密施合毗伽昭禮可汗遣品官田務豐領國信<lb/>
文宗太和四年七月以投來奚王茹羯為守右驍衛將<lb/>
軍員外置同正員<lb/>
五年正月以權知渤海國王務大彛震為銀青光禄大<lb/>
<pb n="KR3k0013_WYG_965-16a"/>
夫檢校祕書監兼忽汗州都督冊為渤海國王<lb/>
四月以新羅金彦昇卒詔其子景徽為開府儀同三司<lb/>
檢校太尉使持節鷄林州諸軍事充雞林州大都督寜<lb/>
海軍等使仍賜上柱國封為新羅王復封其母朴氏為<lb/>
新羅太妃妻真氏為王妃命太子左諭徳兼御史中丞<lb/>
源寂持節弔祭冊立<lb/>
七年四月制曰王者運神功以清九有敷至徳以柔四<lb/>
夷雖萬國建邦皆有君長而一時縟禮特厚親隣用昭<lb/>
<pb n="KR3k0013_WYG_965-16b"/>
絶漠之榮式示徽章之貴克膺盛典允屬雄材咨爾九<lb/>
姓廻鶻愛登里羅汨没密施合句祿毗伽彰信可汗代<lb/>
濟公忠時推英毅剛明有守信實不渝總北方勁悍之<lb/>
師慕中華清净之化克昭前訓實懷逺圖慶叶承家願<lb/>
申永好彼無侵軼此務綏安兩國咸歡六姻彌重事大<lb/>
之義而合志春秋相嚮之誠而皎如日月使臣旁午贄<lb/>
幣交馳詞意綢繆禮貌恭恪是嘉誠欵宜錫寵光必能<lb/>
䖍受新恩纂乃舊服今遣使寜逺將軍右金吾衛將軍<lb/>
<pb n="KR3k0013_WYG_965-17a"/>
兼御史大夫上柱國賜紫金魚袋唐宏實副使中大夫<lb/>
將作少監兼御史中丞賜紫金魚袋嗣澤王容等持節<lb/>
備禮冊為九姓囘鶻愛登里羅汨没密施合句祿毗伽<lb/>
彰信可汗於戯海内四極惟唐舊封天下一家與我同<lb/>
軌舉茲典冊布於神明爾其慎固封疆祗守名器罔墜<lb/>
先烈載揚令猷欽承禮文以作來範<lb/>
武宗㑹昌二年六月封天徳降到囘鶻首領唱没斯為<lb/>
懷化郡王賜牙旗豹尾尋加檢校工部尚書兼歸義軍<lb/>
<pb n="KR3k0013_WYG_965-17b"/>
使制曰囘鶻代雄絶漠名振北蕃而乃厭金革之彊慕<lb/>
朝廷之禮頻襲冠帶思覩漢儀蟬蛻自取其潔清豹變<lb/>
獨蔚於文彩不有豪傑孰啟壯圖唱没斯禀氣隂山降<lb/>
精斗極生知忠孝神授兵鈐自强之心隐如敵國銳上<lb/>
之氣森若戈矛果能因亂布誠覩機立節深叶懷柔之<lb/>
志不因告諭之詞昔者取士殊隣秦能致覇得賢異壤<lb/>
晋實用材是宜優以寵光處之權貴褒納忠之顯效賜<lb/>
歸義之美名俾建斾於新軍示絶席於諸將勉修臣節<lb/>
<pb n="KR3k0013_WYG_965-18a"/>
服我官榮<lb/>
九月制契丹新立王屈戍可雲麾將軍守右武衛將軍<lb/>
員外制同正員仍賜新印篆其文曰奉國契冊之印<lb/>
宣宗大中元年四月冊黠戞斯酋領為英武誠明可汗<lb/>
國曰堅昆以鴻臚卿李業充使<lb/>
後唐莊宗同光元年賜隂山府都督白承福於中山北<lb/>
石門為柵號寜朔奉化兩府以都督為節度使賜姓李<lb/>
名紹魯<lb/>
<pb n="KR3k0013_WYG_965-18b"/>
二年四月回鶻權知可汗仁美遣使來貢制曰囘鶻可<lb/>
汗仁美代襲驍雄生知義烈秉北方忠順之氣為南靣<lb/>
沙漠之君自列聖有國之初便申盟誓及肅宗中興之<lb/>
運繼立勲庸爾來貢奉不違戎馬無警一心常保於甥<lb/>
舅萬里或結於姻親今則興服之初琛賮俄至仍聞撫<lb/>
寜七部兼且控制諸蕃終姓之道無渝信言必復嗣緒<lb/>
之文斯在典冊宜行俾紹前修且明乆要宜封為英義<lb/>
可汗仍令所司擇日備禮冊命乃以太原少尹李彦圖<lb/>
<pb n="KR3k0013_WYG_965-19a"/>
檢校工部尚書為冊使<lb/>
明宗天成元年十月以嶲州山後兩林百蠻都鬼主右<lb/>
武衛大將軍李卑晚為寜逺將軍大渡河南山前印州<lb/>
六姓都鬼主懷安郡王勿鄧摽莎為定逺將軍<lb/>
三年二月命使冊廻鶻權知可汗仁裕為順化可汗<lb/>
長興三年五月制權知髙麗國事王建可特進檢校太<lb/>
保使持節𤣥莵州都督上柱國封髙麗國王充大義軍<lb/>
使<lb/>
<pb n="KR3k0013_WYG_965-19b"/>
末帝清泰元年七月癸丑檢校刑部尚書𤓰州刺史慕<lb/>
容歸盈轉檢校尚書左僕射時𤓰沙附廻鶻來朝貢令<lb/>
使歸故有斯命<lb/>
晉髙祖天福三年十月制曰于闐國王李聖天境控西<lb/>
陲心馳北闕頃屬前朝多事乆阻來庭今當寳歴開基<lb/>
乃勤述職請備屬籍宜降冊封將引來逺之恩俾樂無<lb/>
為之化宜冊封為大寳于闐國王仍令所司擇日備禮<lb/>
冊命以供奉官張光鄴充使<lb/>
<pb n="KR3k0013_WYG_965-20a"/>
四年三月制曰囘鶻可汗仁裕雄臨朔野䖍奉中朝一<lb/>
方之烽燧蔑聞萬里之梯航繼至自當開創益效傾輸<lb/>
備觀尊奬之心爰降冊封之命宜封為奉化可汗擇日<lb/>
備禮冊命遣衛尉卿邢徳昭持節使之<lb/>
六年五月制曰王者法二象以覆載齊七麗以炤臨既<lb/>
符有道之文是布無私之化其有誠懸象闕路越鯨津<lb/>
首傾拱極之心乆勵事君之節得不示四時之信同萬<lb/>
國之風用顯英賢俾行典禮大義軍使特進檢校太保<lb/>
<pb n="KR3k0013_WYG_965-20b"/>
使持節𤣥莵州都督上柱國髙麗王王建天資間傑神<lb/>
授機謀宇量矜嚴靈襟洞達志堅金石操凛雪霜每切<lb/>
朝宗常勤事大守三韓之重地仁義兼修定百濟之彊<lb/>
隣恩威並振暨朕握圖御宇膺籙開基遣猶子以朝天<lb/>
備彰忠節改名臣而稱賀益證深誠而又敘立國之繇<lb/>
述連姻之舊慕予正朔顯爾籌謀是用時舉徽章聿覃<lb/>
豐澤階升一品位統三師加以户封兼其真食勉膺寵<lb/>
命以保令猷可開府儀同三司檢校太師依前使持節<lb/>
<pb n="KR3k0013_WYG_965-21a"/>
𤣥莵州都督充大義軍使食邑一萬户食實封一千户<lb/>
髙麗國王八月遣光祿卿張澄國子博士謝攀往冊命<lb/>
焉<lb/>
少帝開運二年十二月以權知髙麗國事王武為特進<lb/>
檢校太保使持節𤣥莵州都督上柱國充大義軍事兼<lb/>
御史大夫髙麗國王仍命光祿卿范政太子洗馬張季<lb/>
凝就行冊命<lb/>
周太祖廣順二年二月制權監髙麗國事王昭可特進<lb/>
<pb n="KR3k0013_WYG_965-21b"/>
檢校太保使持節𤣥莵州都督上柱國充大義軍使封<lb/>
髙麗王仍令所司請禮冊命以衛尉卿劉曍充冊使通<lb/>
事舎人顧彦浦副之曍卒於路彦浦溺海而死以太僕<lb/>
少卿王演借衛尉卿充髙麗國冊禮使右衛率府吕繼<lb/>
贇借將作少監充使副<lb/>
世宗顯徳二年十一月以髙麗國遣廣評侍郎荀質來<lb/>
賀登極授其國王王昭開府儀同三司檢校太尉制曰<lb/>
姬旦分疆肅慎列明堂之位武王尊徳朝鮮受箕子之<lb/>
<pb n="KR3k0013_WYG_965-22a"/>
封矧乃代守東藩材稱間世襲衣冠而奉正朔瞻象魏<lb/>
以走梯航推誠逺慕於華風重譯來朝於興運嘉乃丕<lb/>
績宜覃懋恩特進檢校太尉使持節𤣥莵州都督大義<lb/>
軍節度使上柱國髙麗國王王昭地控辰韓風行日域<lb/>
命氏本神僊之族炳靈分象緯之精為仁自契於太平<lb/>
既觀繇已述職罔殊於諸夏來奉充庭朕嗣守鴻圖方<lb/>
崇王道禮樂征伐之柄盡出𦕈躬山河帶礪之盟思傳<lb/>
不朽但遵聲教豈限遐遥俾光燾土之封更假自天之<lb/>
<pb n="KR3k0013_WYG_965-22b"/>
寵於戯儀同三事無先開府之尊冠聳四梁愈見上公<lb/>
之貴琢蒼玉為爾珮餙豐貂為爾冠用報好音且彰柔<lb/>
逺爾其仰宣朝命下慰州民泛濟水為恩波還同在藻<lb/>
指家山於緱嶺免詠式㣲永為屬國之賔無闕外臣之<lb/>
禮可授開府儀同三司檢校太尉依前使持節𤣥莵州<lb/>
諸軍事行𤣥莵州都督充大義軍使髙麗國王勲如故<lb/>
恭帝以顯徳六年即位加髙麗國王王昭檢校太師食<lb/>
邑三千户<lb/>
<pb n="KR3k0013_WYG_965-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_965-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百六十五<lb/>
</p>
<p>
</p>
  </div>
</body>
</text>
</TEI>
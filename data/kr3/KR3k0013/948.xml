<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百四十八</head>
    <p>
<pb n="KR3k0013_WYG_948-1a"/>
欽定四庫全書<lb/>
　册府元龜卷九百四十八　宋　王欽若等　撰<lb/>
　　總録部<lb/>
　　　逃難<lb/>
語曰賢者避世易曰君子見機葢天歩既艱刑網方密<lb/>
或顯斥於權要或公辨於邪謟私憾方逞大戮將至是<lb/>
以變易姓名毁壞形貌詭道以出間行而去投跡於絶<lb/>
域濯纓於洪波以至隱迹窮山之中潛身複壁之下屬<lb/>
<pb n="KR3k0013_WYG_948-1b"/>
辭悽愴拊心涕洟生民之窮良可哀也若乃負過越逸<lb/>
背國奔亡節行無聞逋迯是保紀于著事罪莫大焉<lb/>
尸子名佼秦相衛鞅客也衛鞅商君謀事畫計立法理<lb/>
民未嘗不與佼規鞅被刑佼恐并誅乃亡逃入蜀<lb/>
魏齊為魏相范睢從須賈使齊既歸以為睢持魏國隂<lb/>
事告齊以告魏齊魏齊大怒使舍人笞撃睢折脅摺齒<lb/>
睢佯死即卷以簀置厠中賔客飲者醉更溺睢故僇辱<lb/>
以懲後令無妄言者睢從簀中謂守者曰公能出我我<lb/>
<pb n="KR3k0013_WYG_948-2a"/>
必厚謝公守者乃請出棄簀中死人魏齊醉曰可矣范<lb/>
睢得出後范睢更姓名張禄范睢既相秦須賈使秦睢<lb/>
數曰為我告魏王急持魏齊頭來不然者我且屠大梁<lb/>
須賈歸以告魏齊魏齊恐亡走趙匿平原君所秦昭王<lb/>
聞魏齊在平原君所欲為范睢必報其仇乃佯為好書<lb/>
遺平原君曰寡人聞君之高義願與君為布衣之友君<lb/>
幸過寡人寡人願與君為十日之飲平原君畏秦且以<lb/>
為然而入秦見昭王昭王與平原君飲數日昭王謂平<lb/>
<pb n="KR3k0013_WYG_948-2b"/>
原君曰昔周文王得吕尚以為太公齊桓公得管夷吾<lb/>
以為仲父今范君亦寡人之叔父也范君之仇在君之<lb/>
家願使人歸取其頭來不然吾不出君於闗平原君曰<lb/>
貴而為友者為賤也富而為交者為貧也夫魏齊者勝<lb/>
之友也在固不出也今又不在臣所昭王乃遺趙王書<lb/>
曰王之弟在秦范君之仇魏齊在平原君之家王使人<lb/>
殺齊持其頭來不然吾舉兵而伐趙又不出王之弟於<lb/>
闗趙孝成王乃發卒圍平原君家急魏齊夜亡出見趙<lb/>
<pb n="KR3k0013_WYG_948-3a"/>
相虞卿虞卿度趙王終不可說乃解其相印與魏齊亡<lb/>
間行念諸侯莫可以急抵者乃復走梁欲因信陵君以<lb/>
走楚信陵君聞之畏秦猶豫未敢見曰虞卿何如人也<lb/>
時侯嬴在旁曰人固未易知知人亦未易也夫虞卿躡<lb/>
屩擔簦一見趙王賜白璧一䨇黄金百鎰再見拜為上<lb/>
卿三見卒受相印封萬戸侯當此之時天下爭知之夫<lb/>
魏齊窮困過虞卿虞卿不敢重爵禄之尊解相印捐萬<lb/>
戸侯而間行急士之窮而歸公子公子曰何如人人固<lb/>
<pb n="KR3k0013_WYG_948-3b"/>
不易知知人亦未易也信陵君大慙駕如野迎之魏齊<lb/>
聞信陵君之初難見之怒而自剄趙王聞之卒取其頭<lb/>
予秦秦昭王乃出平原君歸趙<lb/>
高漸離燕人也初荆軻與漸離飲於燕市酒酣徃徃漸<lb/>
離撃筑荆軻和而歌於市中後軻刺秦王不中漸離變<lb/>
名姓為人庸保匿依於宋子乆之作苦聞其家堂上客<lb/>
擊筑傍徨不能去每出言曰彼有善有不善從者以告<lb/>
其主曰彼庸乃知音竊言是非家主人召使前擊筑一<lb/>
<pb n="KR3k0013_WYG_948-4a"/>
坐稱善賜酒而高漸離念乆隱畏約無窮時乃退出其<lb/>
裝匣中筑與其善衣更容貌而前舉坐客皆驚下與抗<lb/>
禮以為上客使撃筑而歌客無不流涕而去者宋子傳<lb/>
客之<lb/>
漢陳平封曲逆侯初項羽畧地至河上平歸之從入破<lb/>
秦賜爵卿項羽之東王彭城也漢王還定三秦而東殷<lb/>
王反楚項羽廼以平為都尉賜金二十鎰居無何漢攻<lb/>
下殷項王怒將誅定殷者平懼誅廼封其金與印使使<lb/>
<pb n="KR3k0013_WYG_948-4b"/>
歸項王而間行歸漢<lb/>
後漢申屠剛仕郡功曹平帝時對策言王莽隔絶平帝<lb/>
外家馮衛二族為非莽令元后下詔罷剛歸田里後莽<lb/>
簒位剛遂避地河西轉入巴蜀徃來二十許年<lb/>
郅惲汝南西平人也明天文厯數王莽簒位惲知漢必<lb/>
再受命西至長安上書言之莽大怒繋詔獄㑹赦得出<lb/>
乃與同郡鄭敬南遁蒼梧後為長沙太守<lb/>
馬援兄貟為王莽增山連率莽敗與援俱去郡避地凉<lb/>
<pb n="KR3k0013_WYG_948-5a"/>
州光武即位貟始詣雒陽<lb/>
王隆馮翊人王莽簒位以父任為郎後避難河西為竇<lb/>
融左䕶軍<lb/>
許楊為酒泉都尉王莽簒位楊乃變姓名為巫醫迯匿<lb/>
它界莽敗方還鄉里<lb/>
劉昆陳留東昏人教授弟子嘗五百餘人王莽以昆多<lb/>
聚徒衆乃繫昆及家屬於外黄獄莽敗得免既而天下<lb/>
大亂昆避難河南負犢山中建武五年舉孝廉不行遂<lb/>
<pb n="KR3k0013_WYG_948-5b"/>
逃教授於江陵光武聞之即除為江陵令<lb/>
班彪性沈重好古年二十餘更始敗三輔大亂時隗囂<lb/>
擁衆天水彪乃避難從之彪既疾囂言著王命論以為<lb/>
漢德承堯有靈命之符王者興祚非詐力所致欲以感<lb/>
寤隗囂而囂終不寤遂避地河西後舉茂材至徐令<lb/>
劉宣字子高安衆侯崇之從弟知王莽簒乃變名姓抱<lb/>
經書隱避林藪<lb/>
承宫瑯琊姑幕人經典既明乃歸家教授遭天下䘮亂<lb/>
<pb n="KR3k0013_WYG_948-6a"/>
遂將諸生避地漢中後至侍中祭酒<lb/>
竇章安帝永初中三輔遭羗冦避難東國家於外黄居<lb/>
貧蓬戸蔬食躬勤孝養然講讀不輟後至大鴻臚<lb/>
杜根為郎鄧太后臨朝根以安帝年長宜親政事乃與<lb/>
同時郎上書直諫太后大怒執根等令於殿下撲殺之<lb/>
載出城外根得蘇因逃竄為宜城山中酒家保積十五<lb/>
年酒家知其賢厚敬待之及鄧氏誅左右皆言根之忠<lb/>
帝謂根已死乃下詔布告天下録其子孫根方歸鄉里<lb/>
<pb n="KR3k0013_WYG_948-6b"/>
劉矩沛人為尚書令性亮直失大將軍梁冀意以疾去<lb/>
官時冀妻兄孫祉為沛相矩懼為所害不敢還鄉里乃<lb/>
正補從事中郎<lb/>
荀爽桓帝時為郎中後遭黨錮隱於海上又南遁漢濵<lb/>
十餘年以著述為事遂稱為碩儒<lb/>
夏馥陳留圉人也桓帝初舉直言不就馥雖不交時宦<lb/>
然以聲名為中官所憚遂與范滂張儉等俱被誣䧟詔<lb/>
下州郡捕為黨魁及儉等亡命經歴之處皆被收考辭<lb/>
<pb n="KR3k0013_WYG_948-7a"/>
所連引布徧天下馥乃頓足而嘆曰孽自巳作空汙良<lb/>
善一人逃死禍及萬家何以生為乃自翦鬚變形入林<lb/>
慮山中隱匿姓名為冶家傭親突煙炭形貌毁瘁積二<lb/>
三年人無知者後馥弟靜乗車馬載縑帛追之於湼陽<lb/>
市中遇馥不識聞其言聲乃覺而拜之馥避不與語靜<lb/>
追至客舍共宿夜中密呼靜曰吾以守道疾惡故為權<lb/>
宦所䧟且念茍全以庇性命弟奈何載物相求是以禍<lb/>
見追也明旦别去黨禁未解而卒<lb/>
<pb n="KR3k0013_WYG_948-7b"/>
范滂汝南人少厲清節為鄉里所服太守宗資署為功<lb/>
曹委任政事坐誣鈎黨繫黄門北寺獄後事釋南歸始<lb/>
發亰師汝南南陽士大夫迎者車數千兩同囚鄉人殷<lb/>
陶黄穆亦免俱歸並衛侍於滂應對賓客滂顧謂陶等<lb/>
曰今子相隨是重吾禍也遂遁還鄉里<lb/>
王允為豫州刺史發中常侍張讓姦狀讓懷挾忿怨以<lb/>
事中允檻車徵以减死論是冬大赦而允獨不在宥三<lb/>
公咸復為言至明年乃得解釋是時宦者横暴睚眦觸<lb/>
<pb n="KR3k0013_WYG_948-8a"/>
死允懼不免乃變易名姓轉側河内陳留間王烈察孝<lb/>
廉三府並辟皆不就遭黄巾董卓之亂乃避地遼東夷<lb/>
人尊奉之<lb/>
范冉陳留外黄人桓帝時以冉為萊蕪長遭母憂不到<lb/>
官後遭黨人禁錮遂推鹿車載妻子捃拾自資或寓息<lb/>
客廬或依宿樹䕃如此十餘年乃結草室而居焉<lb/>
李爕字德公太尉固之子也初固既策罷知不免禍乃<lb/>
遣三子歸鄉里爕時年十三姊文姬為同郡趙伯英妻<lb/>
<pb n="KR3k0013_WYG_948-8b"/>
賢而有智見二兄歸具知事本黙然獨悲曰李氏滅矣<lb/>
自太公已來積德累仁何以遇此密與二兄謀豫藏匿<lb/>
爕託言還亰師人咸信之有頃難作下郡收固三子二<lb/>
兄受害文姬乃告父門生王成曰君執義先公有古人<lb/>
之節今委君以六尺之孤李氏存滅其在君矣成感其<lb/>
義乃將爕乗江東下入徐州界内令變姓名為酒家傭<lb/>
遇赦還鄉里後為亰兆尹<lb/>
盧植涿郡人為尚書㑹董卓議欲廢立植抗議不同卓<lb/>
<pb n="KR3k0013_WYG_948-9a"/>
怒免植官因以老病求歸懼不免禍乃詭道從轘轅出<lb/>
卓果使人追之到懷不及遂隱於山谷不交人事<lb/>
趙歧為皮氏長棄官西歸亰兆尹延篤復以為功曹先<lb/>
是中常侍唐衡兄玹為亰兆虎牙都尉郡人以玹進不<lb/>
繇德皆輕侮之歧及從兄襲又數為貶議玹深毒恨桓<lb/>
帝延熹元年玹為亰兆尹歧懼禍及乃與從子戬逃避<lb/>
玹果收家屬宗親䧟以重法盡殺之歧遂逃難四方江<lb/>
淮海岱靡所不歴自匿姓名賣餅北市中時安邱孫嵩<lb/>
<pb n="KR3k0013_WYG_948-9b"/>
年二十餘遊市見歧察非常人停車呼與共載歧懼失<lb/>
色嵩乃下帷令騎屏行人密問歧曰視子非賣餅者又<lb/>
相問而色動不有重怨即亡命乎我北海孫賓石闔門<lb/>
百口勢能相濟歧素聞嵩名即以實告之遂以俱歸嵩<lb/>
先入白母曰出行乃得死友迎入上堂饗之極歡藏歧<lb/>
複壁中數年歧作戹屯歌二十三章後諸唐死滅因赦<lb/>
乃出<lb/>
鄭𤣥被公卿舉為趙相道斷不至㑹黄巾冦青部乃避<lb/>
<pb n="KR3k0013_WYG_948-10a"/>
地徐州徐州牧陶謙接以師友之禮<lb/>
袁忠為沛相天下大亂忠棄官客㑹稽上虞見太守王<lb/>
朗徒從整餙心嫌之遂稱病自絶<lb/>
韓嵩初與同好數人隱居於酈西山中黄巾起嵩避難<lb/>
南方<lb/>
許邵汝南人初為郡功曹避地投揚州刺史劉繇於曲<lb/>
阿及孫策平呉邵與繇南奔豫章而卒<lb/>
李敏遼東人為河内太守罷歸時遼東太守公孫度有<lb/>
<pb n="KR3k0013_WYG_948-10b"/>
逆謀敏居郡中惡度所為恐為所害乃將家屬入於海<lb/>
度大怒掘其父冡剖棺焚屍誅其宗族<lb/>
魏崔琰年二十九就鄭𤣥受學學未朞徐州黄巾賊攻<lb/>
破北海𤣥與門人到不其山避難時榖糴縣乏𤣥罷謝<lb/>
諸生琰既受遣而冦賊充斥西道不通於是周旋青徐<lb/>
兖豫之郊東下夀春南望江湖自去家四年乃歸以琴<lb/>
書自娯後至侍中<lb/>
管寧與邴原相友時天下大亂聞公孫度令行於海外<lb/>
<pb n="KR3k0013_WYG_948-11a"/>
遂與原及平原王烈等至於遼東度虗舘以候之既徃<lb/>
見度乃廬於山谷時避難者多居郡南而寧居北示無<lb/>
遷志後漸來從之太祖為司空辟寧度子康絶命不宣<lb/>
國淵字子尼師事鄭𤣥後與邴原管寧等避亂遼東既<lb/>
還舊土太祖辟為司空掾<lb/>
邴原字根矩北海朱虗人也孔融在郡以原為計佐是<lb/>
時漢朝陵遲政以賄成原乃將家入欝洲山中郡舉有<lb/>
道融書喻原曰修性保眞清虗守高危邦不入乆潛樂<lb/>
<pb n="KR3k0013_WYG_948-11b"/>
土王室多難西遷鎬亰聖朝勞謙疇咨雋乂我徂求定<lb/>
策命懇惻國之將隕婺不恤緯家之將亡緹縈䟦渉彼<lb/>
匹婦也猶執此義實望根矩仁為己任授手援溺振民<lb/>
於難乃或晏晏自居莫我肯顧謂之君子固如此乎根<lb/>
矩可以來矣原遂到遼東後原歸鄉里止於三山孔融<lb/>
遺書曰隨㑹在秦賈季在翟諮仰靡所歎息增懷傾知<lb/>
來至近在三山詩不云乎來歸自鎬我行永乆今遣五<lb/>
官掾奉問榜人舟楫之勞禍福動靜告慰亂階未已阻<lb/>
<pb n="KR3k0013_WYG_948-12a"/>
兵之雄若棊奕爭梟原於是遂復反還積十餘年後乃<lb/>
遁還南行已數日而度甫覺度知原之不可復追也因<lb/>
曰邴君所謂雲中白鶴非鶉鷃之網所羅矣又吾自遣<lb/>
之勿復求也遂免危難後至五官長史<lb/>
鄭袤父泰為董卓將軍統諸軍擊闗東或謂董卓曰鄭<lb/>
泰智略過人而詰謀山東今資之士馬使就其黨竊為<lb/>
明公懼之卓收其兵馬留拜議郎後又與王允謀共誅<lb/>
卓泰脫身自武闗走東歸後將軍袁術以為楊州刺史<lb/>
<pb n="KR3k0013_WYG_948-12b"/>
未至官道卒其弟渾乃將袤避難淮南袁術賓禮甚厚<lb/>
渾知術必敗時華歆為豫章太守素與泰善渾乃渡江<lb/>
投歆太祖聞其篤行召為掾<lb/>
司馬朗河内温人董卓遷天子都長安朗知卓必亡恐<lb/>
見留朗散財物以賄遺卓用事者求歸鄉里到謂父老<lb/>
曰董卓悖逆為天下所讐此忠臣義士奮發之時也郡<lb/>
與亰都境壌相接雒東有成臯北界大河天下興義兵<lb/>
者若未得進其勢必停於此此乃四分五裂戰爭之地<lb/>
<pb n="KR3k0013_WYG_948-13a"/>
難以自安不如及道路尚通舉宗東到黎陽有營邱趙<lb/>
威孫鄉里舊婚為監營謁者統兵馬足以為主若後有<lb/>
變徐復觀望未晚也父老戀舊莫有從者惟同縣趙咨<lb/>
將家屬俱與朗徃焉後數月闗東諸州郡起兵衆數十<lb/>
萬皆集榮陽及河内諸將不能相一縱兵鈔略民人死<lb/>
者且半後至兖州刺史<lb/>
袁徽以儒素稱遭天下亂避難交州司徒辟不至<lb/>
陳群舉茂才除柘令不行隨父紀避難徐州<lb/>
<pb n="KR3k0013_WYG_948-13b"/>
韓暨舉孝㢘司空辟皆不就乃變名姓隱居避難魯陽<lb/>
山中山民合黨欲行冦掠暨散家財以供牛酒請其渠<lb/>
帥為陳安危山民化之終不為害<lb/>
楊俊以兵亂方起而河内處四達之衢必為戰塲乃扶<lb/>
持老弱詣亰密山間同行者百餘家俊振濟貧乏通共<lb/>
有無宗族知故為人所略作奴僕者凡六家俊皆傾財<lb/>
贖之後至南陽太守<lb/>
劉廙兄望之為劉表所害廙懼奔楊州道路為牋謝表<lb/>
<pb n="KR3k0013_WYG_948-14a"/>
曰考匊過蒙分遇榮授之顯未有管狐桓文之烈孤德<lb/>
隕命精誠不遂兄望之見禮在昔既無堂構昭前之績<lb/>
中規不密用墜禍辟斯乃明神弗祐天降之災悔吝之<lb/>
負哀號靡及廙之愚淺言行多違懼有浸潤三至之間<lb/>
考匊之愛已衰望之之責猶存必傷天慈既徃之分門<lb/>
戸殪滅取笑明哲是用迸竄永渉川路即日到廬江尋<lb/>
陽昔鍾儀有南音之操椒舉有班荆之思雖逺猶邇敢<lb/>
忘前施後至侍中<lb/>
<pb n="KR3k0013_WYG_948-14b"/>
王凌字彦雲叔父允為漢司徒誅董卓卓將李傕郭氾<lb/>
等為卓報仇入長安殺允盡害其家凌及兄晨時年皆<lb/>
少踰城得脫亡命歸鄉里凌舉孝㢘為發干長後至太<lb/>
尉<lb/>
蜀謝堅字文固少有美名辟公府為黄門侍郎獻帝之<lb/>
初三輔饑亂堅去官與弟援南入蜀依劉璋<lb/>
孟光字孝裕靈帝末為講部吏獻帝遷都長安遂迯入<lb/>
蜀劉焉父子待以客禮後至大司農<lb/>
<pb n="KR3k0013_WYG_948-15a"/>
來敏字敬逹漢末大亂姊夫黄琬是劉璋祖母之姪璋<lb/>
遣迎琬妻敏遂俱與姊入蜀常為璋賓客後至光禄大<lb/>
夫<lb/>
許靖漢末補御史中丞董卓秉政與吏部尚書周毖共<lb/>
進退天下士以尚書韓馥為冀州牧後卓斬毖靖懼誅<lb/>
奔孔伷伷卒依楊州刺史陳禕禕死呉郡都尉許貢㑹<lb/>
稽太守王朗素與靖有舊故徃保焉靖收恤親里經紀<lb/>
振贍出於仁厚孫策東渡江皆走交州以避其難靖身<lb/>
<pb n="KR3k0013_WYG_948-15b"/>
坐岸邊先載附從疎親悉發乃從後去當時見者莫不<lb/>
歎息靖在交州與曹公書曰世路戎夷禍亂遂令駑怯<lb/>
偷生自竄蠻貊成闊十年吉凶禮廢昔在㑹稽得所貽<lb/>
書辭㫖欵密乆要不忘迫於袁術方命圯族扇動群逆<lb/>
津塗四塞雖縣心北風欲行靡繇正禮師退術兵前進<lb/>
㑹稽傾覆景興失據三江五湖皆為虜庭臨時困厄無<lb/>
所控告便與袁沛鄧子孝等浮渉滄海南至交州經歴<lb/>
東甌閩越之國行經萬里不見漢地漂薄風波絶粮茹<lb/>
<pb n="KR3k0013_WYG_948-16a"/>
草饑殍薦臻死者大半既濟南海與領守兒孝德相見<lb/>
知足下忠義奮發整飭元戎西迎大駕廵省中嶽承此<lb/>
休問且悲且喜即與袁沛及徐元賢復共嚴裝欲北上<lb/>
荆州㑹蒼梧諸縣夷越䗬起州府傾覆道路阻絶元賢<lb/>
被害老弱並殺靖尋循渚岸五千餘里復遇疾癘伯母<lb/>
隕命并及群從自諸妻子一時略盡復相扶持前到北<lb/>
郡計為兵害及病亡者十遺一二生民艱苦之甚豈可<lb/>
具陳哉後至司徒<lb/>
<pb n="KR3k0013_WYG_948-16b"/>
呉劉繇辟司空掾除侍御史不就避亂淮浦後至楊州<lb/>
刺史<lb/>
薛綜字敬文少依族人避地交州從劉熈學後至太子<lb/>
少傅<lb/>
徴崇本姓李遭亂更姓遂隱於㑹稽躬耕以求其志<lb/>
歩隲世亂避難江東單身窮困與廣陵衛旌同年相善俱<lb/>
以種𤓰自給後至丞相<lb/>
魯肅少有壯節好為竒計後雄傑並起中州擾亂肅乃<lb/>
<pb n="KR3k0013_WYG_948-17a"/>
命其屬曰中國失綱冦賊横暴淮泗間非遺種之地吾<lb/>
聞江東沃野萬里民富兵彊可以避害寧肯相隨俱至<lb/>
樂土以觀時變乎其屬皆從命乃使細弱在前彊壯在<lb/>
後男女三百餘人州追騎至肅等徐行勒兵持滿謂之<lb/>
曰卿等丈夫當解大數今日天下兵亂有功弗賞不追無<lb/>
罰何為相偪乎又自植盾引弓射之矢皆洞貫騎既嘉<lb/>
肅言且度不能制乃相率還肅渡江徃見孫策焉後至<lb/>
横江將軍<lb/>
<pb n="KR3k0013_WYG_948-17b"/>
吕岱字定公廣陵海陵人為郡縣吏避亂南渡孫權統<lb/>
事岱詣幕府後至大司馬<lb/>
陸遜少孤隨從祖廬江太守康在官袁術與康有隙將<lb/>
攻康康遣遜及親戚還呉遜年長於康子績數歲為之<lb/>
綱紀門戸後至丞相<lb/>
趙逹少從漢侍中單甫受學用思精密謂東南有王者<lb/>
氣可以避難故脫身渡江<lb/>
高岱字孔文呉郡人太守盛憲以為上計舉孝㢘許貢<lb/>
<pb n="KR3k0013_WYG_948-18a"/>
來領郡岱將憲避難於許昭家求救於陶謙謙未即救<lb/>
岱憔悴泣血水醬不入口謙感其忠壯有申包胥之義<lb/>
許為出軍以書與貢岱得謙書以還而貢已囚其母呉<lb/>
人大小皆為危竦以貢宿忿徃必見害岱言在君且母<lb/>
在牢獄期於當徃若得入見則事自當解遂通書自白<lb/>
貢即與相見才辭敏㨗好自陳謝貢登時出其母岱將<lb/>
見貢語友人張允沈睧令豫具船以貢必悔當追逐之<lb/>
出便將母乗船易道而迯貢須臾遣人追之令追若及<lb/>
<pb n="KR3k0013_WYG_948-18b"/>
於船江上便殺之已過則止使與岱錯道遂免被誅時<lb/>
年三十餘<lb/>
晉庾衮明穆皇后伯父也鄉黨薦之州郡交命皆不降<lb/>
志及齊王冏歸於亰師踰年不朝曰晉室卑矣冦難方<lb/>
興乃擕其妻子適林慮山事其新鄉如其故鄉言忠信<lb/>
行篤敬比及朞年而林慮之人歸之咸曰庾賢及石勒<lb/>
攻林慮父老謀曰此有大頭山九州之絶險也上有古<lb/>
人遺迹可共保之惠帝遷于長安衮乃相與登于大頭<lb/>
<pb n="KR3k0013_WYG_948-19a"/>
山而田於其下年糓未熟食木實餌石蘂同保安之有<lb/>
終焉之志<lb/>
顧榮為成都王頴丞相從事中郎惠帝幸臨漳以榮兼<lb/>
侍中遣行園陵㑹張方據雒不復得進避之陳留及帝<lb/>
西遷長安徵為散騎常侍以世亂不應遂遷呉又徵拜<lb/>
侍中行至於彭城見禍難方作遂輕舟而還紀瞻與顧<lb/>
榮俱徵為尚書郎至滁州聞亂日甚將不行㑹刺史裴<lb/>
盾得東海王越書若榮等顧望以軍禮發遣乃與榮及<lb/>
<pb n="KR3k0013_WYG_948-19b"/>
陸玩等各解船棄車牛一日一夜行三百里得還楊州<lb/>
裴楷為侍中坐楊駿<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>親去官太保衛瓘太宰亮稱楷<lb/>
貞正不阿附宜蒙爵土乃封臨海侯食邑二千戸代楚<lb/>
王瑋為北軍中候加散騎常侍瑋怨瓘亮斥己任楷楷<lb/>
聞之不敢拜轉為尚書楷長子輿先娶亮女女適衛瓘<lb/>
子楷慮内難未已求出外鎭除安南將軍假節都督荆<lb/>
州諸軍事垂當發而瑋果矯詔誅亮瓘瑋以楷前奪已<lb/>
中候又與亮瓘婚親密遣討楷楷素知瑋有望於巳聞<lb/>
<pb n="KR3k0013_WYG_948-20a"/>
有變單車入城匿于妻父王渾家與亮小子一夜八徙<lb/>
故得免難<lb/>
衛玠為太子洗馬兄璪為散騎侍郎玠以天下大亂欲<lb/>
移家南行母曰我不能舍仲寳去也玠啓諭深至為門<lb/>
戸大計母泣涕從之臨别玠謂兄曰在三之義人之所<lb/>
重今可謂致身之日兄其免之乃扶輿母轉至江夏<lb/>
郗鑒以世亂歸鄉里於時所在飢荒時中州之士素有<lb/>
感其恩義者相與資贍鑒復分所得以賉宗族及鄉曲<lb/>
<pb n="KR3k0013_WYG_948-20b"/>
孤老頼而全濟者甚多咸相謂曰今天子播越中原無<lb/>
伯常歸依仁德可以後亡遂共推鑒為主與千餘家俱<lb/>
避難於魯之嶧山後至太尉<lb/>
鄧攸初䧟石勒後逃勒至新鄭投李矩三年將去而矩<lb/>
不聽荀組以為陳郡汝南太守愍帝徵為尚書左丞長<lb/>
水校尉皆不果就後密捨矩去投荀組於許昌矩深恨<lb/>
焉乆之乃送家屬還攸攸與刁協周顗素厚遂至江東<lb/>
後至尚書僕射<lb/>
<pb n="KR3k0013_WYG_948-21a"/>
謝鯤為東海王越叅軍事鯤以時方多故乃謝疾去職<lb/>
避地于豫章後至豫章太守<lb/>
袁瓌字山甫永嘉末興弟猷欲奉母避亂求為江淮間<lb/>
縣拜吕令轉江都因南渡元帝以為丹陽令<lb/>
髙瞻渤海蓨人為尚書郎屬永嘉之亂還鄉里乃與父<lb/>
老議曰今皇綱不振兵革雲擾此郡沃壤憑固河海若<lb/>
兵荒歲儉必為冦庭非謂圖安之所王彭祖先在幽薊<lb/>
據燕代之資兵強國富可以託也諸君以為何如衆咸<lb/>
<pb n="KR3k0013_WYG_948-21b"/>
善之乃與叔父隱率數千家北徙幽州既而以王浚政<lb/>
令無常乃依崔□如遼東<lb/>
徐邈東莞姑幕人為州治中屬永嘉之亂遂與鄉人臧<lb/>
琨等率弟子并閭里士庻千餘家南渡江家于亰口後<lb/>
至驍騎將軍<lb/>
褚翜為冠軍避地幽州後河北有冦難復還鄉里河南<lb/>
尹舉翜行本縣事及天下鼎沸翜招合同志將圖過江<lb/>
先移住陽城界潁川庾敳即翜之舅也亦憂世亂以家<lb/>
<pb n="KR3k0013_WYG_948-22a"/>
付翜翜道斷不得前東海王越以為叅軍辭疾不就<lb/>
孔愉㑹稽人避亂入新安山中改姓孫氏以稼穡讀書<lb/>
為務信著鄰里後忽捨去皆謂為神人而為之立祠永<lb/>
嘉中元帝始以安東將軍鎭揚土命愉為叅軍并族尋<lb/>
求莫知所在建興初始出應召為丞相掾年已五十矣<lb/>
毛德祖父祖並没于賊中德祖兄弟五人擕母南渡皆<lb/>
有武幹荆州刺史劉道規以德祖為建武將軍始平太<lb/>
守<lb/>
<pb n="KR3k0013_WYG_948-22b"/>
孫盛字安國太原中都人父恂潁川太守恂在郡遇賊<lb/>
被害盛年十歲逃難渡江及長博學善屬文後至秘書<lb/>
監給事中<lb/>
宋謝方明隨伯父邈為呉興太守孫恩之亂方明逃遁<lb/>
獲免頃之孫恩重侵㑹稽謝琰見害恩購求方明甚急<lb/>
方明於上虞以母妹奔東陽繇黄蘖嶠出鄱陽附載還<lb/>
都寄居國子學流離險厄屯苦備經而貞立之操在約<lb/>
無改<lb/>
<pb n="KR3k0013_WYG_948-23a"/>
沈懷文為治書侍御史元兇劭弑立以為中書侍郎世<lb/>
祖入討劭呼之使作符檄懷文固辭邵大怒投筆於地<lb/>
曰當今艱難卿欲避事邪㫖色甚切値殷冲在側申救<lb/>
得免託疾落馬間行奔新亭後至征虜長史廣陵守<lb/>
劉之遴梁南陽人為度支尚書太常卿時侯景以蕭正<lb/>
德為帝之遴時落景所將使授璽紱之遴預知乃剃髮<lb/>
披法服乃免先是平昌伏挺出家之遴為詩嘲之曰傳<lb/>
聞伏不闘化為支道林及之遴遇亂遂披法服時人笑<lb/>
<pb n="KR3k0013_WYG_948-23b"/>
之尋避難還鄉<lb/>
庾肩吾為太子中庶子太清中侯景䧟亰都簡文以肩<lb/>
吾為度支尚書時上流蕃鎭並據州拒景景矯詔遣肩<lb/>
吾使江州喻當陽公大心大心尋舉州降賊肩吾因逃<lb/>
入建昌界乆之方得赴江陵未㡬卒<lb/>
蕭子雲為侍中國子祭酒領南徐州大中正太清二年<lb/>
侯景冦逼子雲逃民間三年三月官城失守東奔晋陵<lb/>
餒卒于顯靈寺僧房<lb/>
<pb n="KR3k0013_WYG_948-24a"/>
江總為太子中舍人侯景冦亰都詔以總權兼太常卿<lb/>
守小廟臺城䧟總避難崎嶇累年至㑹稽郡憇於龍華<lb/>
寺乃製修心賦略序時事總第九舅蕭勃先據廣州總<lb/>
又自㑹稽徃依焉梁元帝平侯景徵為明威將軍始興<lb/>
内史以郡秩米八千斛給總行裝㑹江陵䧟遂不行總<lb/>
自此寓嶺南積歲天嘉四年以中書侍郎徵還朝<lb/>
陳蕭引為西昌侯儀同府主簿侯景之亂元帝為荆州<lb/>
刺史朝士多徃歸之引曰諸王力爭禍患方始今日逃<lb/>
<pb n="KR3k0013_WYG_948-24b"/>
難未是擇君之秋吾家再世為始興郡遺愛在民正可<lb/>
南行以存家門爾於是與弟彤及宗親等百餘人奔嶺<lb/>
表<lb/>
張正見為彭澤令屬梁季䘮亂避地於正俗山時焦僧<lb/>
度擁衆自保遣使請交正見懼之遜辭延納然以法自<lb/>
持僧度亦雅相敬憚<lb/>
　<lb/>
　册府元龜卷九百四十八<lb/>
</p>
<p>
</p>
  </div>
</body>
</text>
</TEI>
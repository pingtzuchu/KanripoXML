<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百七十九</head>
    <p>
<pb n="KR3k0013_WYG_879-1a"/>
欽定四庫全書<lb/>
　册府元龜卷八百七十九　宋　王欽若等　撰<lb/>
　　總録部<lb/>
　　　計筞第二<lb/>
魏程昱東郡東阿人漢末黄巾起縣丞王度反應之燒<lb/>
倉庫縣令踰城走吏民負老幼東奔渠丘山昱使人偵<lb/>
視度度等得空城不能守出城西五六里止屯昱謂縣<lb/>
中大姓薛房等曰今度等得城郭不能居其勢可知此<lb/>
<pb n="KR3k0013_WYG_879-1b"/>
不過欲虜掠財物非有堅甲利兵攻守之志也今何不<lb/>
相率還城而守之且城髙厚多榖米今若還求令共堅<lb/>
守度必不能久攻可破也房等以為然吏民不肯從曰<lb/>
賊在西但有東耳昱謂房等愚民不可計事乃密遣數<lb/>
騎舉幡於東山上令房等望見大呼言賊已至便下山<lb/>
趨城吏民奔走隨之求得縣令遂共城守度等来攻城<lb/>
不能下欲去昱率吏民開城門急撃之度等破走東阿<lb/>
由此得全其後兖州刺史劉岱辟昱昱不應是時岱與<lb/>
<pb n="KR3k0013_WYG_879-2a"/>
袁紹公孫瓚和親紹令妻子居岱所瓉亦遣從事范方<lb/>
將騎助岱後紹與瓉有隙瓉撃破紹軍乃遣使語岱令<lb/>
遣紹妻子使與紹絶别勅范方若岱不遣紹家將騎還<lb/>
吾定紹將加兵於岱岱議連日不决别駕王彧白岱程<lb/>
昱有謀能斷大事岱乃召見昱問計昱曰若棄紹近援<lb/>
而求瓉遠助此假人於越以救溺子之説也夫公孫瓉<lb/>
非袁紹之敵也今雖壊紹軍然終為紹所擒夫趨一朝<lb/>
之權而不慮遠計將軍終敗岱從之范方將其騎歸未<lb/>
<pb n="KR3k0013_WYG_879-2b"/>
至瓉大為紹所破<lb/>
田豐字元皓鉅鹿人漢末袁紹起義豐説紹曰曹公破<lb/>
劉備則許下非復空虛且操善用兵變化無方衆雖少<lb/>
未可輕也不如以久持之將軍據山河之固擁四州之<lb/>
衆外結英雄内修農戰然後簡其精鋭分為奇兵乗虚<lb/>
迭出以擾河南救右則撃其左救左則撃其右使敵疲<lb/>
於奔命民不得安業我未勞而彼已困不及二年可坐<lb/>
克也今釋廟勝之策而决成敗於一戰若不如志悔無<lb/>
<pb n="KR3k0013_WYG_879-3a"/>
及也紹不從<lb/>
賈詡漢末以故尚書依張繡時太祖拒袁紹於官渡紹<lb/>
遣人招繡并與詡書結援繡欲許之詡顯於繡坐上謂<lb/>
紹使曰歸謝袁本初兄弟不能相容而能容天下國士<lb/>
乎繡驚懼曰何至於此竊謂詡曰若此當何歸詡曰不<lb/>
如從曹公繡曰袁彊曹弱又與曹為讐從之如何詡曰<lb/>
此乃所以宜從也夫曹公奉天子以令諸侯其宜從一<lb/>
也紹彊盛我以少衆從之必不以我為重曹公衆弱其<lb/>
<pb n="KR3k0013_WYG_879-3b"/>
得我必喜其宜從二也夫有覇王之志者固將釋私怨<lb/>
以眀徳於四海其宜從三也願將軍無疑繡從之率衆<lb/>
歸太祖太祖見之喜執詡手曰使我信重于天子者子<lb/>
也表詡為執金吾封都亭侯遷冀州牧<lb/>
成公英漢末隨輔遂為腹心遂在湟中其壻閻行欲殺<lb/>
遂以降夜攻遂不下遂歎息曰丈夫困厄禍起婚姻乎<lb/>
謂英曰今親戚離叛人衆轉少當從羌中西南詣蜀爾<lb/>
英曰興軍數十年今雖罷敗何棄其門而依於人乎遂<lb/>
<pb n="KR3k0013_WYG_879-4a"/>
曰吾年老矣子欲何施英曰曹公不能遠来獨夏侯淵<lb/>
之衆不足以追我又不能久留且息肩扵羌中以須其<lb/>
去招呼故人綏㑹羌胡猶可以有為也遂從其計時随<lb/>
從者男女尚數千人遂宿有恩於羌羌衛䕶之及夏侯<lb/>
淵還使閻行留後乃合羌胡數萬將攻行行欲走㑹遂<lb/>
死英降太祖<lb/>
吳質為朝歌長時臨淄侯植太子母弟楊脩與丁儀兄<lb/>
弟皆欲以植為嗣太子患之以車載質廢簏内謀脩以<lb/>
<pb n="KR3k0013_WYG_879-4b"/>
白太祖未及推驗太子懼告質質曰何患眀日復以簏<lb/>
受絹車内以惑之脩必復重白重白必推而無驗則彼<lb/>
受罪矣世子從之脩果復白而推騐無人太祖由是疑焉<lb/>
袁淮<hi>史不載其官</hi>齊王正始中吳將朱然入柤中淮言扵大<lb/>
將軍曹爽曰吳楚之民疲弱寡能英才大賢不出其土<lb/>
比技量力不足與中國相抗然自上世以来常為中國<lb/>
患者蓋以江漢為池舟楫為用利則陸鈔不利則入水<lb/>
攻之道逺中國之長技無所用之也孫權自數十年以<lb/>
<pb n="KR3k0013_WYG_879-5a"/>
来大略江北繕治甲兵精其守禦數出盜竊敢遠其水<lb/>
陸次於平土此中國所願聞也夫用兵者貴以飽待饑<lb/>
以逸撃勞師不欲久行不欲遠守少則固力專則彊當<lb/>
今宜捐淮漢以南退却避之若賊能入居中央来侵邊<lb/>
境則随其所短中國之長技得用矣若不敢来則邊境<lb/>
得安無鈔盜之憂矣使我國富兵彊政脩民一陵其國<lb/>
不足為逺矣今㐮陽孤在漢南賊循漢而上則斷而不<lb/>
通一戰而勝則不攻而自服故置之無益于國亾之不<lb/>
<pb n="KR3k0013_WYG_879-5b"/>
足為辱自江夏以東淮南諸郡三后已来其所亾幾何<lb/>
以近賊疆界易鈔掠之故哉若從之淮北遠絶其間則<lb/>
民人安樂何鳴吠之驚乎遂不從<lb/>
蜀諸葛亮初在荆州劉表長子琦亦深器亮表受後妻<lb/>
之言愛少子琮不悦于琦每欲與亮謀自安之術亮輙<lb/>
拒塞未與處畫琦乃將亮游觀後園共上髙樓飲燕之<lb/>
間令人去梯因謂亮曰今日上不至天下不至地言出<lb/>
子口入於吾耳可以言未亮答曰君不見申生在内而<lb/>
<pb n="KR3k0013_WYG_879-6a"/>
危重耳在外而安乎琦意感悟隂規出計㑹黄祖死得<lb/>
出遂為江夏太守亮位至丞相<lb/>
吳太史慈東莱黄人仕郡奏曹吏因為州家所疾恐受<lb/>
其禍乃避之遼東北海相孔融聞而奇之時融以黄巾<lb/>
㓂暴出屯都昌為賊管亥所圍慈將出求救扵劉備時<lb/>
重圍嚴密慈乃嚴行蓐食須眀便帶鞬攝弓上馬將兩<lb/>
騎自隨各作一的持之開門直出外圍下左右人並驚<lb/>
駭兵馬互出慈引馬至城下塹内植所持的各一出射<lb/>
<pb n="KR3k0013_WYG_879-6b"/>
之畢徑入門眀晨復如此圍下人或起或卧慈復植的<lb/>
射之畢復入門眀晨復出如此無𣸪起者於是下鞭馬<lb/>
直突圍中馳去比賊覺知慈行已過又射殺數人皆應<lb/>
弦而倒故無敢追者遂到平原<lb/>
晉庾衮不應州郡辟命齊王冏之唱義也張泓等肆掠<lb/>
扵陽翟衮乃率其同族及庶姓保於禹山是時百姓安<lb/>
寜未知戰守之事衮曰孔子云不教而戰是謂棄之乃<lb/>
集諸郡士而謀曰二三君子相與處於險將以安保親<lb/>
<pb n="KR3k0013_WYG_879-7a"/>
尊全妻子也古人有言千人聚而不以一人為主不散<lb/>
則亂矣將若之何衆曰善今日之主非君而誰衮黙然<lb/>
有間乃言曰古人急病譲夷不敢逃難然人之立主貴<lb/>
從其命也乃誓之曰無恃險無怙亂無暴鄰無抽屋無<lb/>
樵採人所植無謀非徳無犯非義戮力一心同恤危難<lb/>
衆咸從之於是峻險阨杜蹊徑脩壁塢樹藩障考功庸<lb/>
計丈尺均勞逸通有無繕完器備量力任能物應其宜<lb/>
使邑推其長里推其賢而身率之分數既眀號令不二<lb/>
<pb n="KR3k0013_WYG_879-7b"/>
上下有禮少長有儀將順其美拯救其惡及賊至衮乃<lb/>
勒部曲整行伍皆持滿而勿發賊挑戰畟<hi>音測</hi>然不動且<lb/>
辭焉賊服其慎而畏其整是以皆退如是者三時人語<lb/>
曰所謂臨事而懼好謀而成者其庾異行乎<lb/>
劉裔東莱掖人㑹天下大亂攜母欲避地遼東路經幽<lb/>
州刺史王浚留裔表為渤海太守浚敗轉依冀州刺史<lb/>
邵續續徒衆寡弱謀降於石勒裔言於續曰夫田單包<lb/>
胥齊楚之小吏耳猶能存已滅之邦全䘮敗之國今將<lb/>
<pb n="KR3k0013_WYG_879-8a"/>
軍仗精鋭之衆居全勝之城如何墜將登之功於一簣<lb/>
委忠信之人於豺狼乎且項羽袁紹非不彊也髙祖縞<lb/>
冠而人應如響曹公奉帝而諸侯綏穆何者蓋逆順之<lb/>
理殊自然之數懸也况夷戎醜類屯結無頼雖有犬羊<lb/>
之盛終有庖宰之患而欲託根結援無乃殆哉續曰若<lb/>
如君言計將安出裔曰琅邪王以聖徳欽明創基江左<lb/>
中興之隆可企踵而待今為將軍計者莫若抗大順以<lb/>
激義勇之心奉忠正以厲軍人之志夫機事在密時至<lb/>
<pb n="KR3k0013_WYG_879-8b"/>
難違存亡興廢在此舉矣續從之乃殺異議者數人遣<lb/>
使江南朝廷嘉之裔仍求自行續遣之既至元帝命為<lb/>
丞相參軍<lb/>
楊翰為前秦苻堅髙昌太守堅既死苻丕新立安西吕<lb/>
光自西域還師至于宜禾堅凉州刺史梁熙謀閉境拒<lb/>
之翰言於熙曰吕光新定西國兵彊氣鋭其鋒不可當<lb/>
也度其事意必有異圗且今關中擾亂京師存亡未知<lb/>
自河已西迄於流沙地方萬里帶甲十萬鼎峙之勢實<lb/>
<pb n="KR3k0013_WYG_879-9a"/>
在今日若光出流沙其勢難測髙梧谷口水陸之要宜<lb/>
先守之而奪其水彼既窮渴自然投戈如其以遠不守<lb/>
伊吾之關亦可拒也若度此二要雖有子房之筞難為<lb/>
計矣地有所必爭真此機也熙弗從美水令犍為張統<lb/>
説熙曰主上傾國南討覆敗而還慕容垂擅兵河北泓<lb/>
冲冦逼京師丁零雜虜跋扈關雒州郡姦豪所在風扇<lb/>
王綱弛絶人懐利己今吕光回師將軍何以抗也熙曰<lb/>
誠深憂之未知計之所出統曰光雄果勇毅眀略絶人<lb/>
<pb n="KR3k0013_WYG_879-9b"/>
今以蕩西域之威擁歸師之鋭若猛火之盛於原弗可<lb/>
敵也將軍世受殊恩忠誠夙著立勲王室宜在於今行<lb/>
唐公雒上之從弟勇冠一時為將軍計者莫若奉為盟<lb/>
主以攝衆望推忠義以摠率羣豪則元無異心也資其<lb/>
精鋭東兼毛興連王統楊壁集四州之衆掃兇逆於諸<lb/>
夏寧帝室於關中此桓文之舉也熙又不從殺雒于西<lb/>
海以子裔為鷹揚將軍率衆五萬拒光于酒泉燉煌太<lb/>
守姚靜晉昌太守李純以郡降光裔及光戰于安彌為<lb/>
<pb n="KR3k0013_WYG_879-10a"/>
光所敗武威太守彭濟執熙迎光光殺之建威西郡太<lb/>
守索泮奮威督洪池已南諸軍事酒泉太守宋皓等俱<lb/>
為光所殺<lb/>
尹昭為後秦姚興吏部尚書與使中軍姚弼後軍斂成<lb/>
鎮遠乞伏乾歸等率歩騎三萬伐傉檀左僕射齊難等<lb/>
率騎二萬討赫連勃勃昭諫曰傉檀恃遠輕敢違逆宜<lb/>
詔蒙遜及李𤣥盛使自攻撃待其斃也然後取之此卞<lb/>
莊之舉也興不從弼果敗齊難為勃勃所擒<lb/>
<pb n="KR3k0013_WYG_879-10b"/>
後魏宇文福宣武時為平遠將軍南征統運進計於都<lb/>
督彭城王勰曰建安是淮南重鎮彼此要衝得之則宜<lb/>
陽易圗不獲則夀春難保勰然之及勰為州遂令福攻<lb/>
建安建安降以勲封㐮樂縣開國男食邑三百户<lb/>
賀拔岳孝莊帝時為爾朱榮前將軍万俟醜奴僣稱大<lb/>
號關中騷動朝廷深以為憂將遣岳討之岳私謂其兄<lb/>
勝曰醜奴擁秦隴之兵足為勍敵若岳往而無功罪責<lb/>
立至假令克定恐讒愬生焉勝曰汝欲何計自安曰請<lb/>
<pb n="KR3k0013_WYG_879-11a"/>
爾朱氏一人為元帥岳副貳之則可矣勝以為然乃請<lb/>
於榮榮大悦乃以天光為雍州刺史以岳為衛將軍左<lb/>
都督又以侯莫陳悦為右都督並為天光之副<lb/>
後周李賢隴西髙平人魏永安中万俟醜奴據岐涇等<lb/>
諸州反叛魏孝莊遣爾朱天光率兵撃破之其黨万俟<lb/>
道雒費連少渾據原州未知醜奴已敗天光遣使造賢<lb/>
令密圗道雒天光率兵續進㑹賊黨万俟阿寳戰敗逃<lb/>
還私告賢曰醜奴已敗王師行至此阿寳以性命相投<lb/>
<pb n="KR3k0013_WYG_879-11b"/>
願能存濟賢因令阿寳偽為醜奴使紿道雒等曰今已<lb/>
破臺軍須與公計事令阿寳權守原州公宜速往道雒<lb/>
等信之是日便發既出而天光至遂克原州道雒乃將<lb/>
麾下六千人奔于牽屯山天光見賢曰道雒之出子之<lb/>
力也賢又率鄉人出馬千匹以助軍天光大悦時原州<lb/>
亢旱天光以乏水草乃退舎城東五十里牧馬息兵令<lb/>
都督長孫耶利行原州事以賢為主簿道雒𣸪乗虛忽<lb/>
至時賊黨千餘人在城中密應引道雒入城遂殺耶利<lb/>
<pb n="KR3k0013_WYG_879-12a"/>
賢復率鄉人昧死拒戰道雒乃退走又有賊師逹符顯<lb/>
圍逼州城晝夜攻戰屢被摧衂賢間道赴雍州詣天光<lb/>
請援天光許之賢乃返而賊營壘四合無因入城候日<lb/>
向夕乃偽負薪與賊樵採者俱得至城下城中垂布引<lb/>
之賊衆方覺乃弓弩亂發射之不中遂得入城告以大<lb/>
軍將至賊聞之便即散走<lb/>
權景宣為外兵郎中率徒採運時東魏兵至道路擁塞<lb/>
因投民家自匿景宣以久藏非計乃偽作太祖書招募<lb/>
<pb n="KR3k0013_WYG_879-12b"/>
得五百餘人保據宜陽聲言大軍續至東魏將段琛等<lb/>
率衆至九曲憚景宣不敢進景宣恐琛審其虛實乃將<lb/>
腹心自隨詐云迎軍因得西遁與儀同李延孫相㑹攻<lb/>
孔城雒陽以南尋亦来附太祖即留景宣守張白塢節<lb/>
度東南義軍<lb/>
唐李勣曹州離狐人隋末韋城人翟讓聚衆為盜勣往<lb/>
從之李密亡命在雍丘浚儀人王百當匿之百當共勣<lb/>
説翟讓奉密為主隋令王世充討密勣以奇計敗於雒<lb/>
<pb n="KR3k0013_WYG_879-13a"/>
水之上密封勣為東海郡公時河南山東大水死者將<lb/>
半隋帝令饑人就食黎陽開倉賑給倉司不時給付死<lb/>
者日數萬人勣言於宻曰天下大亂本是為饑今若得<lb/>
黎陽一倉大事濟矣宻乃遣勣領麾下五千人自原武<lb/>
濟河掩襲即日克之開倉賑給一旬之間得勝兵二十<lb/>
餘萬人<lb/>
徐文遠初仕隋越王侗以為國子祭酒時雒陽饑饉文<lb/>
遠出城樵採因為李宻所得宻即其門人也文遠南向<lb/>
<pb n="KR3k0013_WYG_879-13b"/>
坐率其屬北面拜之文遠謂宻曰老夫疇昔之日幸以<lb/>
先聖之道仰授將軍時經隆替倐焉已久今將軍屬風<lb/>
雲之㑹為義衆所居擁兵百萬威加四海猶能屈體引<lb/>
尊師之義此將軍之徳也老夫之幸也荷兹厚禮得不<lb/>
盡言乎但未審將軍意爾欲為伊霍繼絶扶傾鄙雖遲<lb/>
暮猶願盡力若為莾卓迫險乗危老夫耄矣無能為也<lb/>
宻頓首曰昨奉朝命之拜上公庶竭庸愚以拯國難不<lb/>
測城内人情所以未敢朝謁方欲先征化及立功贖罪<lb/>
<pb n="KR3k0013_WYG_879-14a"/>
然後凱旋入拜宸極此宻之本志惟先生教之文遠曰<lb/>
將軍名臣之子代顯忠績前受悞於𤣥感遂乃蹔墜家<lb/>
聲迷而知反回車復路終於忠孝以康國家天下之人<lb/>
是所望於將軍也宻又頓首曰敬聞命矣請奉以周旋<lb/>
及宻撃化及而旋㑹世充殺元文都宻又詢計於文遠<lb/>
答曰世充亦門人素所知識淺促之士也今乗此事機<lb/>
必懐異望將軍前計為不諧矣非破世充不可朝覲宻<lb/>
又喜曰常謂先生儒者不習軍旅之事今籌大計殊有<lb/>
<pb n="KR3k0013_WYG_879-14b"/>
眀略<lb/>
魏徵初以筞干李宻及王世充攻宻於雒口徵説宻長<lb/>
史鄭頲曰魏公<hi>李宻也</hi>雖驟勝而驍將鋭卒死傷者多又<lb/>
軍無府庫有功不賞戰士心墮此二者難以應敵未若<lb/>
深溝髙壘曠日持久不過旬月敵人糧盡可不戰而退<lb/>
追而撃之取勝之道且東都食盡世充計窮意欲死戰<lb/>
可謂窮㓂難與争鋒請慎無戰頲曰此老生之常譚爾<lb/>
徵曰此乃奇謀深筞何謂常談因拂衣而去<lb/>
<pb n="KR3k0013_WYG_879-15a"/>
李蕚天寳末客於清河平原太守顔真卿從父兄常山<lb/>
太守杲卿破禄山土門開十七郡推真卿為帥得兵二<lb/>
十萬蕚年二十餘與郡人来乞師謂真卿曰聞公義烈<lb/>
首唱大順河朔諸郡恃公為長城今清河實公之西隣<lb/>
也僕幸寓家得其虚實知可為長者用今計其蓄積足<lb/>
以三平原之富士卒可以二平原之彊公因而撫之為<lb/>
腹心輔車之郡其他小城運之如臂指爾惟公所意誰<lb/>
敢不從真卿借兵千人蕚將去真卿曰兵出也吾子何<lb/>
<pb n="KR3k0013_WYG_879-15b"/>
以教我乎蕚曰今聞朝廷使程千里統衆十萬自太<lb/>
行東下將出崞口為賊扼兵不得出今若先伐魏郡斬<lb/>
袁知㤗太守司馬垂使為西南王分兵開崞口出千里<lb/>
之兵使討鄴幽陵平原清河合同志十萬之衆狥雒陽<lb/>
分兵而制其衝計王師亦不下十萬公當堅壁無與掉<lb/>
戰不數十日賊必潰而相圗矣真卿然之乃移牒清河<lb/>
等郡遣其大將李擇交副將平原縣令范冬馥裨將和<lb/>
琳徐皓等進兵與清河四千人合勢而博平以千人来<lb/>
<pb n="KR3k0013_WYG_879-16a"/>
三郡之師屯於博平堂邑縣西南十里袁知泰遣其將<lb/>
白嗣深乙舒蒙等以二萬人来拒戰賊兵大敗斬萬餘<lb/>
首<lb/>
崔寜代宗時嚴武薦為利州刾史及武為劍南節度過<lb/>
利州心欲輟寧使寧自籌寧曰節度張獻誠見忌惡且<lb/>
又好利誠能重賄之寧可以從大夫矣武至劍南遺獻<lb/>
誠奇錦珍貝價兼百金獻誠大悦武又有書欲召寧獻<lb/>
誠然之寧即日稱疾棄官之劍南武奏為漢州刺史<lb/>
<pb n="KR3k0013_WYG_879-16b"/>
梁馮行襲武當人唐末為本郡都校中和中僖宗在蜀<lb/>
有賊首孫喜者聚徒數千人欲入武當刺史吕燁惶駭<lb/>
無筞畧行襲伏勇士於江南乗小舟逆喜謂喜曰郡人<lb/>
得良牧衆心歸矣但縁兵多民懼虜掠若駐軍江北領<lb/>
肘腋以赴之使某前導以慰安士民可立定也喜然之<lb/>
既渡江軍吏迎謁伏甲奮起行襲撃喜仆地拔劍斬之<lb/>
其黨盡殪賊衆在江北者悉奔潰山南節度使劉巨容<lb/>
以功上言尋授均州刺史州西有長山當㐮漢入蜀路<lb/>
<pb n="KR3k0013_WYG_879-17a"/>
羣賊屯據以邀刼貢奉行襲又破之洋州節度使葛佐<lb/>
奏辟為行軍司馬請將兵鎮谷口通秦蜀道由是益知<lb/>
名<lb/>
晉張希崇唐末以幽州裨將守平州為虜所陷授盧龍<lb/>
軍行軍司馬天道中平州節度使盧文進歸朝委希崇<lb/>
旄鉞繼其任遣腹心摠虜騎三百以監之希崇蒞事數<lb/>
歳虜中漸至寵信坦然無復疑矣忽一日登郡樓私自<lb/>
計曰昔班仲升西伐不敢擅還以承詔故也我今入關<lb/>
<pb n="KR3k0013_WYG_879-17b"/>
斷在胷臆何恬扵不測之虜而自滯耶乃召漢人部曲<lb/>
翹楚者謂曰吾陷身此地飲酪披毛生不見其所親死<lb/>
為窮荒之鬼南望山川度日如歳爾軰得無思鄉者乎<lb/>
部曲皆泣下沾衣且曰眀公欲全部曲南去善則善矣<lb/>
如虜卒何希崇曰俟眀日首領至牙帳則先擒之虜無<lb/>
統攝必散平州去虜帳千餘里待報至徵兵踰旬方及<lb/>
此則我等入漢界深矣何以小衆為病衆大喜是日希<lb/>
崇於郡齋之側坎隟地貯以石灰眀旦首領與羣從至<lb/>
<pb n="KR3k0013_WYG_879-18a"/>
希崇飲以醇酎數鍾既醉悉置於灰穽中斃焉其徒營<lb/>
於北郭遣人攻之皆潰圍奔去亦捨而不追希崇遂以<lb/>
管内生口二萬餘南歸眀宗嘉之授汝州防禦使<lb/>
漢王保義本姓劉名去非幽州人唐末平州刾史劉守<lb/>
奇引為帳中親信守奇以兄守光奪父政亡入虜中又<lb/>
自虜奔太原去非皆從之莊宗之伐燕也令守奇從周<lb/>
徳威引軍前進師次涿州刾史姜行敢登陴固守去非<lb/>
呼行敢曰河東小劉郎領軍来為父除兇爾何拒守守<lb/>
<pb n="KR3k0013_WYG_879-18b"/>
奇免胄勞之行敢遥拜即開門迎降徳威害其功宻告<lb/>
莊宗言守奇心不可保翻然作變則無如之何莊宗以<lb/>
書召守奇還計事行次上門去非宻説守奇曰公不施<lb/>
寸兵下涿郡周公以得非已力必有如簧之間太原不<lb/>
宜往也公家於梁朝素有君臣之分今往依之介福萬<lb/>
全矣乃馬首而南梁以守奇為滄州留後以去非為河<lb/>
陽行軍<lb/>
　册府元龜卷八百七十九<lb/>
</p>
<p>
</p>
  </div>
</body>
</text>
</TEI>
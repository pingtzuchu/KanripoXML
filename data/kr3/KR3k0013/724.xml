<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百二十四</head>
    <p>
<pb n="KR3k0013_WYG_724-1a"/>
欽定四庫全書<lb/>
　册府元龜卷七百二十四　宋　王欽若等　撰<lb/>
　　幕府部<lb/>
　　　武功<lb/>
士之結髮筮仕委質從政叅預幕畫列扵丞佐又豈只<lb/>
樽俎刀筆之用而已哉乃有内懷義勇兼資英槩因㓂<lb/>
鈔之竊發或夷蠻之内侮而能率勵驍果挺身進擊冐<lb/>
刄轉鬬刼質靡顧臨機制變殱厥醜類以至追討亡叛<lb/>
<pb n="KR3k0013_WYG_724-1b"/>
乘危轉禍叅從征伐分部四方或逆黨侵逼奸謀中遘<lb/>
驅攘摧敗先期翦滅堅壁固守保完城堞集兹茂伐載<lb/>
之策府繇東漢而下咸可述焉<lb/>
後漢孔奮為武都郡丞時隴西餘賊隗茂等夜攻府舎<lb/>
殘殺郡守賊畏奮追急乃執其妻子欲以為質奮年已<lb/>
五十唯有一子終不顧望遂窮力討之吏民感義莫不<lb/>
倍用命焉郡多氐人便習山谷其大豪齊鍾留者為郡<lb/>
氐所信向奮乃率勵鍾留等令要遮鈔擊共為表裏賊<lb/>
<pb n="KR3k0013_WYG_724-2a"/>
窘懼逼急乃推奮妻子以置軍前兾當退却而擊之愈<lb/>
勵遂擒滅茂等奮妻子亦為所殺光武下詔褒美拜爲<lb/>
武都太守<lb/>
楊竦為益州刺史張喬從事元初五年越嶲夷叛詔喬<lb/>
選堪能從事討之喬乃遣竦將兵至楪榆擊之賊盛未<lb/>
敢進先以詔書告示二郡宻徴求武事重其購賞乃進<lb/>
軍與封離級等戰大破之斬首三萬級獲生口千五百<lb/>
人資財四千餘萬悉以賞軍士封離級等惶怖斬其同<lb/>
<pb n="KR3k0013_WYG_724-2b"/>
謀渠帥詣竦乞降竦厚加慰納其餘三十六種皆來降<lb/>
附竦等因奏長吏奸猾侵犯蠻夷者九十人皆减死州<lb/>
中論功未及上會竦病創卒張喬深痛惜之乃刻石勒<lb/>
銘圖畫其像<lb/>
董卓為凉州從事胡嘗出鈔多虜民人刺史成就使卓<lb/>
領兵騎討捕大破之斬獲千計<lb/>
魏龎徳字令明南安桓道人也少為郡吏州從事漢初<lb/>
平中從馬騰擊反羗叛氐數有功稍遷至校尉<lb/>
<pb n="KR3k0013_WYG_724-3a"/>
吕䖍為太祖兖州從事將家兵守湖陸襄陵校尉杜松<lb/>
部民炅毋等作亂與昌豨通太祖以<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>代松<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>到招誘<lb/>
炅毋渠率及同惡數十人賜酒食簡壯士伏其側<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>察<lb/>
炅毋等皆醉使伏兵盡格殺之撫其餘衆羣賊乃平<lb/>
田豫為鄢陵侯彰相彰征代郡軍次易北虜伏騎擊之<lb/>
軍人擾亂莫知所為豫因地形囬車結圜陣弓弩持滿<lb/>
扵内疑兵塞其隙胡不能進散去追擊大破之遂前平<lb/>
代皆豫策也<lb/>
<pb n="KR3k0013_WYG_724-3b"/>
蜀張嶷巴西郡人州召為從事會廣漢綿竹山賊張慕<lb/>
等鈔盗軍資刼掠吏民嶷以都尉將兵討之嶷度其鳥<lb/>
散難以戰擒乃詐與和親尅期置酒酒酣嶷身率左右<lb/>
因斬慕等五十餘級渠帥悉珍尋其餘類旬日清㤗<lb/>
呉朱治字君理丹陽故鄣人為孫堅司馬從討長沙零<lb/>
桂等三郡賊周朝蘇馬等有功堅表治行都尉<lb/>
晉羊琇少舉郡計叅鎮西鍾會軍事從平蜀還賜爵關<lb/>
内侯<lb/>
<pb n="KR3k0013_WYG_724-4a"/>
劉喬為王戎建威將軍叅軍事伐呉之役戎使喬與叅<lb/>
軍羅尚濟江破武昌還授榮陽令<lb/>
紀瞻為元帝鎮東長史以討周馥功封都鄉侯遷丞相<lb/>
軍諮祭酒以討陳敏功封臨湘侯<lb/>
陶侃為劉宏寧朔將軍司馬會張昌妖亂破武昌攻宛<lb/>
及襄陽江楊跨𢃄五州詔宏鎮宛宏遣侃與叅軍蒯桓<lb/>
皮初等率衆討昌於竟陵劉喬又遣將軍李陽督䕶尹<lb/>
奉總兵向江夏侃等與昌苦戰累日大破之納降萬計<lb/>
<pb n="KR3k0013_WYG_724-4b"/>
昌乃流竄扵下雋山明年秋乃擒之傳首京師<lb/>
禇裒為呉王功文學蘇峻之逆車騎將軍郗鑒以裒為<lb/>
叅軍峻平以功封都鄉亭侯<lb/>
毛穆之為安西將軍庾翼司馬翼薨大將于瓉戴羲等<lb/>
作亂穆之與安西長史江霖司馬朱濤等共平之桓温<lb/>
伐蜀復取為叅軍從温平蜀<lb/>
孫盛為桓温叅軍與温俱伐蜀軍次彭模温自以輕兵<lb/>
入蜀盛領羸老輜重在後賊數千忽至衆皆遑遽盛部<lb/>
<pb n="KR3k0013_WYG_724-5a"/>
分諸將并力拒之應時敗走蜀平賜爵安懷縣侯累遷<lb/>
温從事中郎從入闗平雒以功封呉昌縣侯<lb/>
劉牢之為謝𤣥叅軍會苻堅將句難南侵𤣥率何謙等<lb/>
拒之牢之破難輜重於盱眙獲其運船<lb/>
毛璩為譙王恬司馬海陵縣界地名青蒲四面湖澤皆<lb/>
是菰葑逃亡所聚威令不能及璩建議率千人討之時<lb/>
大旱璩因放火菰葑盡然亡户窘廹悉出詣璩自首近<lb/>
有萬户皆以補兵朝廷嘉之<lb/>
<pb n="KR3k0013_WYG_724-5b"/>
宋劉敬宣初仕晉為後將軍元顯諮議叅軍孫恩為亂<lb/>
東土騷擾敬宣父牢之自表東討軍次虎疁賊皆死戰<lb/>
敬宣請以騎傍南山趣其後呉賊畏焉又懼首尾受敵<lb/>
遂大敗進平會稽尋加臨淮太守遷後將軍從事中郎<lb/>
後為髙祖中軍諮議叅軍髙祖伐鮮卑敬宣從至臨朐<lb/>
慕容超出軍拒戰敬宣與兖州刺史劉藩等奮擊大破<lb/>
之龍驤將軍孟龍符戰没敬宣并領其衆圍廣固屢獻<lb/>
規略<lb/>
<pb n="KR3k0013_WYG_724-6a"/>
朱齡石為髙祖叅軍盧循之逼京師齡石率勁勇千餘<lb/>
人過淮群賊數千皆長刀矛鋋精甲曜日奮力爭進齡<lb/>
石所領多鮮卑善歩矟竝結陣以待之賊短兵弗能抗<lb/>
死傷者數百人乃退走會日暮衆亦歸<lb/>
朱超石為髙祖太尉中兵叅軍義熙十二年髙祖北伐<lb/>
超石前鋒入河魏主姚興之壻也遣弟黄門郎鵝青冀<lb/>
州刺史安平公乙㫋眷襄州刺史拓㧞道生青州刺史<lb/>
阿薄干歩騎十萬屯河北嘗有數千騎縁河隨大軍進<lb/>
<pb n="KR3k0013_WYG_724-6b"/>
止時軍人縁河南岸牽百丈河流迅急有漂渡北岸者<lb/>
輙為魏軍所殺略遣軍纔過岸魏軍便退走軍還即復<lb/>
東來髙祖乃遣白直隊主丁旿率七百人及車百乘河<lb/>
北岸上去水百餘歩為却月陣兩頭抱河車置七仗士<lb/>
事畢使竪一長白旄魏軍見數百人歩牽車上不解其<lb/>
意並未動高祖先命超石戒嚴白旄既舉超石馳往赴<lb/>
之并齊大弩百張一車益二十人設鼔排於轅上魏軍<lb/>
見營陣既立乃進圍營超石先以軟弓小箭射虜虜以<lb/>
<pb n="KR3k0013_WYG_724-7a"/>
衆少兵弱四面俱至魏主又遣南平公長孫嵩三萬騎<lb/>
至遂内薄攻營於是百弩俱發又選善射者藂箭射之<lb/>
魏軍既多弩不能制超石初行别齎大鎚并千餘張矟<lb/>
乃斷矟長三四尺以鎚鎚之一矟輒洞貫三四人魏軍<lb/>
不能當一時奔潰臨陣斬阿薄干首虜退還平城超石<lb/>
率胡蕃斬劉榮祖等追之復為虜所圍奮擊盡日殺虜<lb/>
千計虜乃退走髙祖又遣振武將軍徐猗之五千人向<lb/>
越騎城虜圍猗之以長㦸結陣超石赴之未至悉奔走<lb/>
<pb n="KR3k0013_WYG_724-7b"/>
大軍進尅蒲坂以超石為河東太守戍之<lb/>
蒯恩為髙祖太尉長史領衆二千隨益州刺史朱齡石<lb/>
伐蜀至彭模恩所領居前大戰自朝至日旰勇氣益奮<lb/>
賊破走進平成都擢為行叅軍恩自從征討每有危急<lb/>
輒率先諸將嘗䧟堅破陣不避艱險凡百餘戰身被重<lb/>
瘡<lb/>
劉懷慎為髙祖鎮軍叅軍從征鮮卑每戰必身先士卒<lb/>
及尅廣固懷愼率所領先登從髙祖拒盧循扵石頭屢<lb/>
<pb n="KR3k0013_WYG_724-8a"/>
戰克㨗<lb/>
向彌為髙祖鎮軍叅軍從征鮮卑大敗扵臨朐累日不<lb/>
决彌與檀韶等分軍自間道攻臨朐城彌擐甲先登即<lb/>
時間潰斬其牙旗賊遂奔走攻㧞廣固彌又先登<lb/>
孟龍符為髙祖建武叅軍江乘羅落覆舟三戰竝有功<lb/>
叅鎮軍事封平昌縣五等子<lb/>
劉穆之為髙祖主簿以平桓元功封西華縣五等子<lb/>
王鎮惡為髙祖前部賊曹拒盧循扵查浦屢戰有功髙<lb/>
<pb n="KR3k0013_WYG_724-8b"/>
祖討劉毅鎮惡叅軍事襲毅扵江陵未至五六里毅將<lb/>
朱顯之覺之馳去告毅行令閉諸城門鎮惡亦馳進軍<lb/>
人縁城得入門猶未及下關因得開大城東門大城内<lb/>
毅凡有八隊帯甲千餘已得戒嚴蒯恩入東門便北廻<lb/>
擊射堂前攻金城東門鎮惡入東門便直擊金城西門<lb/>
軍分攻金城内東從舊將猶有六隊千餘人西將及能<lb/>
細直吏快手復有二千餘人食時就鬬至中晡西人退<lb/>
散及歸降畧盡鎮惡入城便因風放火燒大城南門及<lb/>
<pb n="KR3k0013_WYG_724-9a"/>
東門又遣人以詔及赦文并髙祖手書凡三凾示毅毅<lb/>
皆燒不視全城内亦未信髙祖自來有王桓者家在江<lb/>
陵昔手斬桓謙為髙祖所賞㧞嘗在左右求還西迎家<lb/>
至是率十餘人助鎮惡戰下晡間扵金城東門北三十<lb/>
歩鑿城作一穴桓便先衆入穴鎮惡自後繼之隨者稍<lb/>
多因短兵接戰鎮惡軍人與毅東將或有是父兄子弟<lb/>
中表親者鎮惡令且鬬且共語衆并知髙祖自來人情<lb/>
離懈一更許聽事前陣散潰斬毅勇將趙蔡毅左右兵<lb/>
<pb n="KR3k0013_WYG_724-9b"/>
猶閉東西閣拒戰鎮惡慮闇夜自相傷犯乃引軍出繞<lb/>
金城開其南面以為退路毅慮南有伏兵三更中率左<lb/>
右三百許人開北門突出初毅嘗所乗馬在城外不得<lb/>
入倉卒無馬毅便就子肅民取馬肅民不與朱顯之謂<lb/>
曰人取汝父而惜馬不與汝今自走欲何之奪馬以授<lb/>
毅初出正值鎮惡軍衝之不得去廽衝蒯恩軍軍人鬬<lb/>
已一日疲倦毅得從大城東門出奔牛牧佛寺自縊死<lb/>
鎮惡身被五箭射鎮惡手所執矟扵手中破折江陵平<lb/>
<pb n="KR3k0013_WYG_724-10a"/>
後二日大軍方至署中兵出為安逺䕶軍武陵内史以<lb/>
討劉毅功封漢夀縣子食邑五百户<lb/>
王仲徳為髙祖中兵叅軍髙祖伐廣固仲徳為前鋒大<lb/>
小二十餘戰輒尅及盧循逼京師以仲徳屯越城賊自<lb/>
蔡州南走遣仲徳追之賊留親黨范崇民五千人髙艦<lb/>
百餘戍南陵仲徳攻之大破崇民焚其舟艦收其散卒<lb/>
功冠諸將封新塗縣侯<lb/>
檀祗初仕晉為孫無終輔國叅軍隨無終東征孫恩屢<lb/>
<pb n="KR3k0013_WYG_724-10b"/>
有戰功<lb/>
劉懷肅晉末為劉敬宣寜朔府司馬東征孫恩有戰功<lb/>
振武將軍長沙王道規追桓𤣥以懷肅為司馬𤣥留何<lb/>
澹之郭銓等戍桑落州進擊破之頴川太守劉統平除<lb/>
髙平太守𤣥既死從子振大破義軍扵楊林義軍退尋<lb/>
陽懷肅與江夏相張暢之攻澹之扵西塞破之偽鎮東<lb/>
將軍馮該戍夏口東岸孟山圖據曽山城桓仙客守月<lb/>
壘皆連壁相望懷肅與道規攻之躬擐甲胄䧟二城馮<lb/>
<pb n="KR3k0013_WYG_724-11a"/>
該走石城生擒仙客義熙元年正月振敗走道規遣懷<lb/>
肅平石城斬馮該及其子山靖三月桓振復襲江陵荆<lb/>
州刺史司馬休之出奔懷肅自雲杜馳赴晝夜兼行七<lb/>
日而至振勒兵三萬旗幟蔽野躍馬横矛躬自突陣流<lb/>
矢傷懷肅額衆懼欲奔懷肅瞋目奮戈膽氣益壯扵是<lb/>
士卒爭先臨陣斬振首江陵既平休之反鎮執懷肅手<lb/>
曰㣲子之力吾無所歸矣偽輔國將軍符司馬孫偽龍<lb/>
驤將軍金符靚樂志等屯結中夏懐肅又討之梟樂志<lb/>
<pb n="KR3k0013_WYG_724-11b"/>
等道規加懷肅督江夏九郡權鎮夏口<lb/>
沈叔任晉末為朱齡石伐蜀司馬齡石遣叔任戍涪蜀<lb/>
人侯産徳作亂攻涪城叔任擊破之斬産徳<lb/>
胡藩為髙祖太尉叅軍統别軍至河東暴風漂藩重艦<lb/>
渡北岸魏軍牽得此艦取其器物藩氣厲心憤率左右<lb/>
十二人乘小船徑往河北賊騎五六百見藩來竝笑之<lb/>
藩素善射登岸射賊應弦而倒者十許人賊皆奔退悉<lb/>
収所失而反又與朱超石等擊姚業扵蒲坂超石失利<lb/>
<pb n="KR3k0013_WYG_724-12a"/>
退還藩收超石所捨資實徐行而反業不敢追<lb/>
陸仲元為長沙王道璘司馬道璘自京口入朝仲元居<lb/>
守時刁逹子彌為亡命<hi>刁姓彌名</hi>率數十人入京城仲元擊<lb/>
斬之<lb/>
裴方明為劉道濟振武中兵叅軍立功蜀土<lb/>
桞元景為南雍州刺史竟陵王誕中兵叅軍元嘉末文<lb/>
帝欲大舉北討以襄陽外接關河欲廣其資力乃罷江<lb/>
州軍府文武悉配雍州湘州八臺税租雜物悉給襄陽<lb/>
<pb n="KR3k0013_WYG_724-12b"/>
及大舉北伐命諸蕃竝出師莫不奔敗唯元景先克宏<lb/>
農關陜三城多獲首級<lb/>
劉亮為巴陵王休若鎮東中兵叅軍北伐南討功冠諸<lb/>
將封順陽侯食邑六百户<lb/>
張興世竟陵人白衣隨王元謨伐蠻每戰輙有擒獲元<lb/>
謨舊部曲諸將不及甚竒之還都白文帝稱其膽力後<lb/>
隨孝武鎮尋陽以補南中叅軍督䕶入討元凶劭<lb/>
桞元景為前鋒事定轉員外將軍領從隊南郡王義宣<lb/>
<pb n="KR3k0013_WYG_724-13a"/>
反又隨元謨出梁山有戰功除建平王宏中軍行叅軍<lb/>
領長刀<lb/>
劉康祖為南平王鑠安蠻府司馬元嘉末後魏太武親<lb/>
率大衆攻圍汝南文帝遣諸軍救援康祖總統為前驅<lb/>
軍次新蔡與魏軍戰俱前百餘里濟融水魏衆大至奮<lb/>
擊破之斬其殿中尚書任城公乞地真去懸瓠四十里<lb/>
太武燒營退走轉左軍將軍<lb/>
焦度為青州刺史顔師伯輔國叅軍魏遣清水公捨賁<lb/>
<pb n="KR3k0013_WYG_724-13b"/>
勅文㓂清口度領軍救援刺魏騎將豹皮公墮馬獲其<lb/>
具裝鎧矟手殺數十人<lb/>
劉悛為劉延孫南徐州從事隨父司空勔征竟陵王誕<lb/>
以功拜駙馬都尉轉宗殼寜蠻府主簿建安王司徒騎<lb/>
兵叅軍復隨父勔征殷琰於壽春累戰皆勝<lb/>
沈敞之為趙倫之征虜叅軍監南陽郡擊蠻有功遂即<lb/>
真<lb/>
沈攸之元嘉二十九年征西陽蠻始補隊主巴口建義<lb/>
<pb n="KR3k0013_WYG_724-14a"/>
南中郎府板長史兼行叅軍新亭之戰身被重創事寧<lb/>
為大尉行叅軍封平雒縣五等侯又隨沈慶之征廣陵<lb/>
屢有功被箭破骨孝武以其善戰配以仇池歩矟<lb/>
南齊劉懐珍平原人宋文帝時本州辟主簿時亡命司<lb/>
馬順則聚黨東揚州遣懷珍數千人掩討平之<lb/>
梁李畟為交州長史天興四年刺史李凱據州反畟討<lb/>
平之<lb/>
蕭昻為廣州長史時司空王茂子貞秀有罪留廣州乃<lb/>
<pb n="KR3k0013_WYG_724-14b"/>
潜結仁威府中兵叅軍杜景欲襲州城昻討之景與貞<lb/>
秀同戮<lb/>
荀朗為廬陵王府叅軍侯景之亂朗招率徒旅據巢湖<lb/>
聞無所屬臺城䧟後簡文帝宻詔授朗雲麾將軍豫州<lb/>
刺史令與外藩討景景使儀同宋子仙任約等頻往征<lb/>
之朗據山立寨自守子仙不能尅時京師大饑百姓皆<lb/>
扵江外就食朗更招致部曲解衣推食以相賑贍衆至<lb/>
數萬人侯景敗扵巴陵朗出自濡湏截景破其後軍<lb/>
<pb n="KR3k0013_WYG_724-15a"/>
後梁尹正為宣帝雍州中兵叅軍擒張纉獲杜岸皆正<lb/>
之力<lb/>
陳侯安都初為梁始興内史蕭子範主簿侯景之亂招<lb/>
集兵甲至三千人髙祖援京邑安都引從髙祖攻蔡路<lb/>
養破李遷仕尅平侯景竝力戰有功元帝授猛烈將軍<lb/>
通直散騎常侍富川縣子邑三百户<lb/>
侯瑱巴西人事益州刺史蕭子範委以將帥之任山谷<lb/>
夷獠不賓附者竝遣瑱征之累功授輕車府中兵叅軍<lb/>
<pb n="KR3k0013_WYG_724-15b"/>
後魏崔敬邕為中山王英南討都督府長史以功賜爵<lb/>
臨淄男<lb/>
楊侃為叔椿雍州録事叅軍帯長安令北地功曹毛洪<lb/>
賓據郡引㓂抄掠渭北侃啓自出討之遂購募戰士信<lb/>
宿之間得三千餘人啣枚夜進至馮翊郡西賊見大軍<lb/>
卒至衆情離解洪賔遂通書送質乞求自効扵是擒送<lb/>
<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>悆為彭城王邵司馬先是梁武遣将彭城郡王辯率<lb/>
衆七萬圍逼琅邪自春及秋官軍不至而兩青士馬裁<lb/>
<pb n="KR3k0013_WYG_724-16a"/>
可萬餘師次鄖城久而未進邵乃遣悆南青州刺史胡<lb/>
平遣長史劉仁之并監勒諸將徑赴賊壘大破之斬首<lb/>
俘馘二千餘級孝明嘉之璽書勞問<lb/>
王嘗伽為行豫州事堯雄外兵叅軍雄隨行臺任延敬<lb/>
討賀若徽扵頴州延敬等失利雄収集散卒保大梁周<lb/>
文帝因延敬之敗遣其右丞韋孝寛等攻豫州雄都督<lb/>
郭丞伯程多寳等舉豫州降敵執刺史馮邕并家屬及<lb/>
部下妻子數千口欲送之長安至樂口嘗伽與都督赫<lb/>
<pb n="KR3k0013_WYG_724-16b"/>
連雋等數十騎從大梁邀之斬多寳㧞雄等家口還大<lb/>
梁<lb/>
北齊尉興敬為常山公府叅軍晉州民李小興羣聚為<lb/>
賊興敬隨司空韓軌討平之<lb/>
封隆之為汝南王悦中兵叅軍後魏延昌中道人法慶<lb/>
作亂冀方自號大乘衆五萬餘遣大都督元遥及隆之<lb/>
擒獲法慶賜爵武城子<lb/>
張晏之字熙徳髙岳征頴川以晏之為都督中兵叅軍<lb/>
<pb n="KR3k0013_WYG_724-17a"/>
兼記室晏之文士兼有武幹每與岳帷帳之謀又嘗以<lb/>
短兵接刃親獲首級深為岳所嗟賞<lb/>
後周吕思禮初仕魏為相州功曹叅軍葛榮圍鄴思禮<lb/>
有守禦勲賜爵平陸縣伯欒城令<lb/>
王子直初仕後魏為太尉叅軍時梁人圍夀春臨淮王<lb/>
元彧率軍赴援子直以本官叅彧軍事與梁人戰斬其<lb/>
軍主夏侯景超梁人乃退淮南民庶因兵㓂之後猶聚<lb/>
為盗彧令子直招撫之咸來復業自合肥以北安堵如<lb/>
<pb n="KR3k0013_WYG_724-17b"/>
舊<lb/>
于謹初仕後魏為行臺僕射元纂鎧曹從事纂令謹率<lb/>
二千騎追茹茹前後十七戰盡降其衆<lb/>
令狐整初仕魏為東陽王元榮主簿及鄧彦竊據𤓰州<lb/>
拒不受代整與開府張穆等宻應使者申徽執彦送京<lb/>
師太祖嘉其忠節表為都督<lb/>
王悦為太祖相府刑獄叅軍東魏將侯景攻圍雒陽太<lb/>
祖赴援悦又率鄉里千餘人從軍至雒陽将戰夕悦罄<lb/>
<pb n="KR3k0013_WYG_724-18a"/>
其行資市牛饗戰士悦所部盡力斬獲居多遷大行臺<lb/>
右丞<lb/>
伊婁穆為衛公直襄州長史郢州城民王道胥反襲䧟<lb/>
州城直遣穆率百餘騎馳往援之穆至城下頻破道胥<lb/>
衆會大將軍髙琳率衆軍繼進道胥等乃降唐州山蠻<lb/>
恃險逆命穆率軍討之蠻酋等保據石窟一十四處穆<lb/>
分軍進討旬有四日并破之虜獲六千五百人<lb/>
隋趙賢通初為周太祖相府叅軍從事破雒陽及太祖<lb/>
<pb n="KR3k0013_WYG_724-18b"/>
班師賢通請留撫納亡叛太祖從之於是帥所領與齊<lb/>
人前後五戰斬郡守鎮將縣令五人虜獲甚衆以功封<lb/>
平定縣男邑三百户<lb/>
桞旦初仕後周為兵部下大夫頃之益州總管王謙起<lb/>
逆拜為行軍長史從梁睿討平之以功授儀同三司<lb/>
令狐熙為司徒左長史時吐谷渾㓂邊以行軍長史從<lb/>
元帥元諧討之以功進位上開府<lb/>
盧毓字道生少英果有氣節漢王諒出鎮并州毓以妃<lb/>
<pb n="KR3k0013_WYG_724-19a"/>
兄為王府主簿從趙仲卿北征突厥以功授儀同三司<lb/>
劉宏開皇初為齊州長史志在立功不安佐職平陳之<lb/>
役表請從軍以行軍長史從總管吐萬緒渡江以功加<lb/>
上儀同封濩澤縣公<lb/>
段文振開皇初以行軍長史從逹奚震討蠻平之加上<lb/>
開府<lb/>
王仁恭為驃騎將軍典蜀王軍事山獠作亂蜀王命仁<lb/>
恭討破之賜奴婢三百口<lb/>
<pb n="KR3k0013_WYG_724-19b"/>
張湏陁大業中為齊郡丞賊帥裴長才石子河等衆二<lb/>
萬奄至城下縱兵大掠湏陁未暇集兵親率五騎戰賊<lb/>
競赴之圍百餘重身中數瘡勇氣彌厲會城中兵至賊<lb/>
稍却湏陁督軍復戰長才敗走<lb/>
唐髙士亷隋末為交趾太守邱和司法書佐欽州俚帥<lb/>
寗長真衆率攻和和欲出門迎之廉進説曰長真兵勢<lb/>
雖多懸軍逺至内離外蹙不能持久且城中勝兵足以<lb/>
當之奈何而欲受人所制和從之因命士亷為軍司馬<lb/>
<pb n="KR3k0013_WYG_724-20a"/>
水陸俱進逆擊破之長真僅以身免餘衆盡降<lb/>
竇軌字士則扶風人隋末為資陽郡東曹掾去官歸于<lb/>
家髙祖義兵起以為大丞相諮議叅軍時稽胡賊五萬<lb/>
餘人掠宜君命軌討之行次黄欽山與賊相遇賊乘髙<lb/>
縱矢王師稍却軌斬其部將十四人㧞隊中小帥以代<lb/>
之軌自率數百騎殿扵軍後令之曰聞皷聲有不進者<lb/>
自後斬之既皷士卒爭死皆登山赴敵賊射之不能止<lb/>
因大破之斬首千餘級虜男女二萬口<lb/>
<pb n="KR3k0013_WYG_724-20b"/>
唐休璟為營府户曹調露中單于突厥背叛誘扇奚契<lb/>
丹侵掠州縣其後奚渴胡又與桑乾突厥同反都督周<lb/>
道務遣休璟将兵擊破之于獨䕶山斬獲甚衆超拜豐<lb/>
州司馬<lb/>
伊慎大厯中為江州别駕以西江牙軍從李希烈討梁<lb/>
崇義慎摧鋒䧟敵功居多希烈意欲縻之慎以計遁歸<lb/>
曹王臯希烈懼慎為曹王所任遣慎七屬之甲詐為慎<lb/>
書行間焉徳宗遣中使即軍以詰之曹王乃抗疏論雪<lb/>
<pb n="KR3k0013_WYG_724-21a"/>
上章未報會賊兵泝江來㓂曹王乃召慎勉之令戰大<lb/>
破三千餘衆朝廷始信其不貳累㧞蔡山柵取蘄州降<lb/>
其將李良又攻黄梅縣殺賊將韓霜露斬首千餘級優<lb/>
詔褒異授試太子詹事<lb/>
韋萬為福建從事貞元四年福建叛卒逐其觀察使呉<lb/>
詵詵奔建州而叛兵四百餘人潰亡入海延至温台眀<lb/>
州㓂掠鄉閭頗為人患徳宗憂其滋長令中使皇甫政<lb/>
設策備之政乃令萬廵撫二州擇海浦形便起城柵修<lb/>
<pb n="KR3k0013_WYG_724-21b"/>
艦教弩選豪士者為統將以招討之萬有方略數月之<lb/>
間殺獲頗衆餘悉降之自是瀕海皆寜萬及將吏各加<lb/>
官賜帛有差<lb/>
劉昌裔為許州節度留後上官涗判官貞元十五年呉<lb/>
少誠攻許州日夕攻急堞壞不得修昌裔令造戰棚木<lb/>
柵以待募壯士斫營得突將千人鑿城分出大破之固<lb/>
立戰棚木柵於城上以故不䧟兵馬使安國寜與涗不<lb/>
善謀反以城降賊事泄昌裔宻討斬之即召其麾下千<lb/>
<pb n="KR3k0013_WYG_724-22a"/>
餘人就食之人賞縑兩疋伏兵扵委巷令見持縑者悉<lb/>
斬之無一人得脱十六年以全陳許功以涗為節度使<lb/>
昌裔為陳州刺史<lb/>
任廸簡為左庶子及張茂昭去易定以廸簡為行軍司<lb/>
馬既至屬虞侯楊伯玉以府城叛俄而衆殺之將納廸<lb/>
簡兵馬使張佐元又叛廸簡攻殺之乃得入加檢校工<lb/>
部尚書充節度觀察使<lb/>
鄭權為涇原節度使劉昌從事昌病亟請入覲度軍中<lb/>
<pb n="KR3k0013_WYG_724-22b"/>
必有變以權寛厚善容衆俾主留務既而兵果為亂權<lb/>
挺身扵白刄中抗詞以明逆順因殺其首亂者數人士<lb/>
卒皆戢伏時徳宗厭言兵藩鎮將吏得人心者多超授<lb/>
官爵扵是自試衛佐擢為行軍司馬兼御史中丞<lb/>
王棲曜為常州别駕時江左兵荒詔内常侍馬日新領<lb/>
汴滑五千人鎮之日新貪暴賊蕭庭蘭乘人怨訴逐之<lb/>
而刼其衆時棲曜逰奕逺郊遂為賊所脅進圍蘇州棲<lb/>
曜因其怠懈挺身登城率城中出攻賊衆大潰<lb/>
<pb n="KR3k0013_WYG_724-23a"/>
衡方厚為邕管舘驛廵官前試左衛兵曹叅軍太和五<lb/>
年五月方厚狀奏去年冬本使差入谿洞招諭賊帥黄<lb/>
承祖部領至府本使己薦諭伏乞准容管告㨗官例䖏<lb/>
分授邕州錄事叅軍<lb/>
後唐任圜為潞州觀察判官莊宗以上黨之師攻常山<lb/>
城中萬人突出大將孫文進死之賊逼王師圜麾騎士<lb/>
擊之頗有殺獲嘗以禍福諭其城中鎮人信之使人乞<lb/>
降<lb/>
<pb n="KR3k0013_WYG_724-23b"/>
淳于晏為霍彦威徐州從事同光末彦威從明宗入魏<lb/>
州監軍使謀害彦威家屬及所留部曲欲據城拒命晏<lb/>
率部將先殺之天成初彦威授平盧軍節度使以晏為<lb/>
副使<lb/>
晉呉巒為沙彦珣從事累遷大同軍節度判官髙祖建<lb/>
號契丹之援太原也彦珣據雲中二三顧望及契丹還<lb/>
塞彦珣出城迎謁尋為所虜時巒在城中謂其衆曰豈<lb/>
有禮義之人而臣扵夷狄乎即與雲中將吏關門拒守<lb/>
<pb n="KR3k0013_WYG_724-24a"/>
契丹大怒攻之半嵗不能下髙祖致書扵契丹乃解圍<lb/>
而去召巒歸闕授徐州節度副使<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_724-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷七百二十四<lb/>
</p>
<p>
</p>
  </div>
</body>
</text>
</TEI>
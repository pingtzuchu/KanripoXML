<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百七</head>
    <p>
<pb n="KR3k0013_WYG_607-1a"/>
欽定四庫全書<lb/>
　册府元龜卷六百七　　　宋　王欽若等　撰<lb/>
　　學校部<lb/>
　　　譔集<lb/>
太史公曰儒者六藝經傳以千萬數累世不能通其學<lb/>
當年不能究其理誠哉是言也由漢之後作者間出祖<lb/>
述不已踵武増華其文史之盛豈可遽數焉乃有博古<lb/>
之士好學不倦捃摭方䇿分别羣類列其部居成乎倫<lb/>
<pb n="KR3k0013_WYG_607-1b"/>
要俾肄業之儒開卷而獲益臨文之士沿波而達源至<lb/>
有承詔譔述篇籍咸叙備於萬乘之覧藏之秘室之府<lb/>
者又多乎哉原夫論次之意盖将以撮樞要而遵簡易<lb/>
豈易所謂學以聚之傳所謂知類通逹者與<lb/>
楚鐸椒為威王傅為王不能盡觀春秋采取成敗本四<lb/>
十餘章為鐸氏微<lb/>
漢劉向成帝時為光祿大夫是時帝元舅陽平侯王鳯<lb/>
為大将軍秉政倚太后專國權兄弟七人皆封為列侯<lb/>
<pb n="KR3k0013_WYG_607-2a"/>
時數有灾異向以為外戚貴盛鳯兄弟用事之咎而上<lb/>
方精於詩書觀古文詔向領校中五經秘書<hi>言中者以别於外</hi>
向見尚書洪範箕子為武王陳五行陰陽休咎之應<hi>休美</hi>
<hi>也</hi>向乃集合上古以來厯春秋六國至秦漢符瑞災異<lb/>
之記推迹行事連傳禍福著其占驗比類相從各有條<lb/>
目凡十一篇號曰洪範五行傳論奏之天子心知向忠<lb/>
精故為鳯兄弟起此論也然終不能奪王氏之權向又<lb/>
睹俗彌奢淫而趙衞之屬起微賤踰禮制<hi>趙皇后昭儀衞媫妤也</hi>
<pb n="KR3k0013_WYG_607-2b"/>
向以為王教由内及外自近者始故採取詩書所載賢<lb/>
妃貞婦興國顯家可法則及孽嬖亂亡者<hi>孽庶也愛也</hi>序次<lb/>
為列女傳凡八篇以戒天子及采傳記行事著新序説<lb/>
苑凡五十篇奏之數上疏言得失陳法戒書數十上以<lb/>
助觀覽補遺闕帝雖不能盡用然内嘉其言常嗟歎之<lb/>
後漢應奉為司𨽻時竝下諸官府郡國各上前人像贊<lb/>
子劭乃連綴其名錄為狀人紀<lb/>
景鸞廣漢梓潼人也取河洛圖緯以類相從名為交集<lb/>
<pb n="KR3k0013_WYG_607-3a"/>
又撰禮内外記號曰禮略又抄風角雜書列其占驗作<lb/>
興道一篇州郡辟命不就<lb/>
荀爽集漢事成敗可以為鑒戒者謂之漢語位至司空<lb/>
魏文帝使諸儒撰集經傳隨類相從凡千餘篇號曰皇<lb/>
覧<lb/>
王象為㪚騎常侍受詔撰皇覽使象領秘書監象從延<lb/>
康元年始撰集數嵗成藏於秘府合四十餘部有數十<lb/>
篇通合八百餘萬字<hi>又云桓範為羽林左監劉劭為㪚騎侍郎竝受詔集五經羣書以類</hi>
<pb n="KR3k0013_WYG_607-3b"/>
<hi>相從作皇覧</hi>
高堂隆撰魏䑓雜訪議三卷位至光祿勲<lb/>
吳張温為太子傅撰三史略二十九卷<lb/>
晉張華為司空著博物志十篇行於世<lb/>
葛洪抄五經史漢百家之言方伎雜事三百一十卷金<lb/>
匱藥方一百卷肘後要急方四卷後為句漏令<lb/>
環濟撰帝王要畧十二卷<lb/>
祁嘉博通經籍張重華徴為儒林祭酒性和裕教訓不<lb/>
<pb n="KR3k0013_WYG_607-4a"/>
倦依孝經作二九神經<lb/>
應詹撰東宫舊事三卷位至平南将軍江州刺史<lb/>
宋范泰撰古今善言二十四篇位至侍中左光禄大夫<lb/>
顧長康為㪚騎常侍何翌為長水校尉元徽初表上所<lb/>
撰諫林上自虞舜下及晉武凡十二巻<lb/>
謝莊轉隋王誕後軍諮議竝領記室分左氏經傳隨國<lb/>
立篇製本方丈圖山川土地各有分理離之則州别郡<lb/>
殊合之則㝢内為一<lb/>
<pb n="KR3k0013_WYG_607-4b"/>
何承天為御史大夫宋世禮論有八百卷承天删減并<lb/>
合以類相從凡為三百卷<lb/>
南齊丘靈鞠為大中大夫製江左文章録序起太興訖元熙<lb/>
樓㓜瑜著禮捃遺三十卷㓜瑜教授不應徴辟<lb/>
陰顥撰瓊林二十卷<lb/>
崔慰祖嘗著海岱志起太公迄西晉人物為四十卷半<lb/>
未成臨卒與從弟緯書云海岱志良未周悉可冩數本<lb/>
付䕶軍諸從人一通及友人任昉徐寅劉洋仕至始安<lb/>
<pb n="KR3k0013_WYG_607-5a"/>
王記室<lb/>
梁庾詵撰晉朝雜事五卷總抄八十卷普通中詔以為黄<lb/>
門侍郎稱疾不起<lb/>
阮孝緒撰髙隠傳上自炎黄終於天監之末斟酌分為<lb/>
三品凡十卷中篇所載一百三十七人劉歊劉訏覽其<lb/>
書曰昔嵇康所贊缺一自擬今四十之數将待吾等成<lb/>
耶對曰所謂荀君雖少後事當付鍾君若素車白馬之<lb/>
日輙獲麟於二子歊訐果卒乃益二傳傳及孝緒亡訏<lb/>
<pb n="KR3k0013_WYG_607-5b"/>
兄潔錄其所遺行次篇末成絶筆之意云孝緒天監十<lb/>
二年徴不至<lb/>
張率為司徒掾直文德待詔省勅使抄一部書又撰婦<lb/>
人事二十餘條勒成百卷使工書人瑯琊王深吳郡范<lb/>
懷約禇洵等繕冩以給後宮<lb/>
張𬗟性愛墳籍聚書至萬餘卷抄後漢晉書衆家異同<lb/>
為後漢紀四十巻晉抄三十卷又抄江左集未及成<lb/>
卒位至御史中丞<lb/>
<pb n="KR3k0013_WYG_607-6a"/>
陸罩為中大夫初簡文在雍州撰法寶聨璧罩與羣賢<lb/>
竝抄掇區分者數嵗六年而書成命湘東王為序其作<lb/>
者有侍中國子祭酒南蘭陵蕭子顯等三十人以比王<lb/>
象劉劭之皇覽焉<lb/>
徐勉撰左丞彈事五卷在選曹撰選品五卷又以孔釋二<lb/>
教殊途同歸撰㑹林五十卷皆行於世位至右光祿大<lb/>
夫侍中衞将軍<lb/>
吳均為奉朝請勅撰通史起三皇訖齊代均草本紀二<lb/>
<pb n="KR3k0013_WYG_607-6b"/>
十卷<lb/>
庾仲容抄諸子書三十卷烈女傳三卷位至黟縣令<lb/>
陳陰僧仁為征南諮議撰梁撮要三十卷<lb/>
姚察著説林十卷位至吏部尚書<lb/>
顧野王撰通史要略一百卷位至黄門侍郎光祿卿<lb/>
張譏為國子博士兼東宮學士撰遊𤣥桂林二十四卷<lb/>
後主嘗勅入就其家冩入祕閣<lb/>
後魏道武天興四年十二月集博士儒生比衆經文字<lb/>
<pb n="KR3k0013_WYG_607-7a"/>
義類相從凡四萬餘字號曰衆文經<lb/>
淮王昌弟孚為尚書丞靈太后臨朝宦者干政孚乃總<lb/>
括古今名妃賢后凡為四巻奏之<lb/>
常山王暉為尚書左僕射暉雅好文學招集儒士崔鴻<lb/>
等撰錄百家要事以類相從名為科錄凡二百七十卷<lb/>
上起伏羲迄於晉宋凡十四代暉表上之<lb/>
王繼叔耽勤讀誦研綜經籍鈎深致遠多所博聞自周<lb/>
以降暨於魏世帝王傳代之由貴臣升降之緒皆撰錄<lb/>
<pb n="KR3k0013_WYG_607-7b"/>
品第商畧是非號曰略注合百餘篇好事者覽之咸以<lb/>
為善焉<lb/>
劉懋撰諸器物造作之始十五卷名曰物祖位至太尉<lb/>
司馬<lb/>
張彝為光禄大夫集庖犧至晉末凡十六代百二十八<lb/>
帝厯三千二百七十年雜事五百八十九合成五巻名<lb/>
曰厯帝圖<lb/>
崔浩為祭酒朝廷禮儀文䇿詔軍國書記盡關於浩浩<lb/>
<pb n="KR3k0013_WYG_607-8a"/>
能為雅説不長屬文而留心於制度科律及經術之言<lb/>
作家祭法次序五宗蒸嘗之禮豐儉之節義理可觀<lb/>
李謐涿郡人年十八詣太學受業後鳩集諸經廣校同<lb/>
異比三傳事例名春秋叢林十有二卷徴拜著作佐郎<lb/>
辭以授弟郁<lb/>
孫僧化識星分按天占以言灾異為通直㪚騎常侍永<lb/>
熙中出帝召僧化與中㪚大夫孫安都共撰兵法未就<lb/>
而帝入關遂罷<lb/>
<pb n="KR3k0013_WYG_607-8b"/>
李公繪潛居自持雅好著書撰古今異説記二十八卷<lb/>
趙語三卷<lb/>
北齊祖珽拜為尚書左僕射監修國史以後主屬文奏<lb/>
撰御覽武平三年二月詔珽及特進魏收等入文林館<lb/>
撰𤣥洲苑御覽後改名聖夀堂御覽八月御覽成勅付<lb/>
史閣後改為修文殿御覽凡三百六十卷初詔珽與收<lb/>
太子太師徐之才中書令崔劼㪚騎常侍張雕中書監<lb/>
陽休之監撰珽等奏追通直㪚騎侍郎韋道孫陸又太<lb/>
<pb n="KR3k0013_WYG_607-9a"/>
子舍人王邵衞尉丞李孝基殿中侍御史魏澹中㪚大<lb/>
夫劉仲威袁奭國子博士朱才奉車都尉陸道閑考功<lb/>
郎中崔子摳左外兵郎薛道衡并省主客郎中盧思道<lb/>
司空東閣祭酒崔德太學博士諸葛漢奉朝請鄭公超<lb/>
殿中侍御史鄭子信等入館撰書并勅蕭放蕭慤顔之<lb/>
推等同入撰例復令㪚騎常侍封孝琰前樂陵太守鄭元<lb/>
禮衞尉少卿杜臺卿通直㪚騎常侍王訓前兖州長史羊<lb/>
肅通直㪚騎侍郎馬元熙省三公郎中劉珉開府行叅<lb/>
<pb n="KR3k0013_WYG_607-9b"/>
軍李師上温君悠入館亦令撰書後命特進崔季舒前<lb/>
仁州刺史劉逖㪚騎常侍李孝貞中書侍郎李德林續<lb/>
入待詔尋又詔諸人各舉所知又有前濟州長史李翥<lb/>
前廣武太守魏謇前西兖州司馬蕭溉前幽州長史陸<lb/>
仁惠鄭州司馬江旴前通直㪚騎侍郎辛德源陸開明<lb/>
通直郎封孝謇太尉掾張德冲并省右民髙恭行司徒<lb/>
户曹叅軍古道子前司空功曹叅軍劉顗獲嘉令崔德<lb/>
儒給事中李元楷晉州治中陽師孝太尉中兵叅軍盧<lb/>
<pb n="KR3k0013_WYG_607-10a"/>
公順司空中兵叅軍周子深開府行叅軍王友伯崔君<lb/>
洽魏師謇竝入館待詔又勅右僕射叚孝言亦入御覧<lb/>
成後所撰錄人亦有不得待詔付司處分者凡此諸人<lb/>
亦有文學庸淺附㑹親識妄相推薦者十三四焉雖然<lb/>
當時操筆之徒搜求畧盡其外如廣平宋孝王信都劉<lb/>
善經輩三數人論其才性入館諸賢亦十三四不逮之<lb/>
也待詔文林亦是一時盛事故存錄其姓名<lb/>
荀士遜為中書侍郎號為稱職與李若等撰曲言行於世<lb/>
<pb n="KR3k0013_WYG_607-10b"/>
隋陸爽字開明髙祖受禪轉太子内直監尋遷太子洗<lb/>
馬與左庶子宇文愷等撰東宮典記七十卷<lb/>
杜臺卿開皇初被徴入朝臺卿嘗採月令觸類而廣之<lb/>
為書名玉燭寶典十二卷奏之賜絹二百疋位至著作<lb/>
郎<lb/>
樂運南陽淯陽人嘗願為一諌臣從容諷議而性訐直<lb/>
為人所排抵遂不被任用乃發憤錄夏殷以來諌諍事<lb/>
集而部之凡六百三十九條合四十一卷名曰諌苑奏<lb/>
<pb n="KR3k0013_WYG_607-11a"/>
上之文帝覧而嘉焉位至毛州髙唐令<lb/>
魏澹字彦深為太子舍人廢太子勇深禮遇之屢加優<lb/>
錫令撰笑苑詞林集世稱其博物<lb/>
劉祐奉詔撰兵書十卷名曰金韜上善之<lb/>
崔賾撰洽聞志七卷八代四科志三十卷位至越王長<lb/>
史<lb/>
于仲文為光禄大夫撰畧覧三十卷<lb/>
唐歐陽詢為給事中武德七年奉詔與裴矩陳叔達趙<lb/>
<pb n="KR3k0013_WYG_607-11b"/>
𢎞智令狐德棻文學袁郎等十數人同修藝文類聚<lb/>
李百藥初仕隋為禮部員外郎皇太子勇召為東宫學<lb/>
士令修五禮定律令撰陰陽書<lb/>
魏徴為祕書監貞觀五年撰羣書政要奏之今採其序<lb/>
例以明述作之意曰竊維載籍之興其來尚矣左史右<lb/>
史記事記言皆所以昭德塞違勸善懲惡故作而可紀<lb/>
薫風揚乎百代動而可法明戒垂乎千祀是以歴觀前<lb/>
聖撫運膺期莫不懔乎馭朽自彊不息乾乾夕惕義在<lb/>
<pb n="KR3k0013_WYG_607-12a"/>
兹乎近古皇王時有撰述竝皆包括天地牢籠羣有競<lb/>
採浮豔之詞爭馳迂誕之説騁末學之傳聞師雕蟲之<lb/>
小伎流宕忘返殊途同致雖辯周萬物愈失司契之源<lb/>
術總百端彌乖得一之㫖皇上以天縱之多才運生知<lb/>
之睿思性與道合動妙機神𤣥德潛通化前王之所未<lb/>
化損己利物行列聖所不能行瀚海龍庭之野竝為郡<lb/>
國扶桑若木之域咸襲纓冕天地成平外内禔福猶且<lb/>
為而不恃雖休勿休俯協堯舜式遵稽古不察貌乎止<lb/>
<pb n="KR3k0013_WYG_607-12b"/>
水将取鑒乎哲人以為六籍紛綸百家踳駁窮理盡性<lb/>
則勞而少功周覽汎觀則博而寡要故爰命臣等採摭<lb/>
羣書剪截浮放光昭訓典聖思所存務乎政術綴敘大<lb/>
畧咸發神衷雅致鈎深規摹宏遠網羅政體事非一日<lb/>
若乃欽明之后屈己以救時無道之君樂身以亡國或<lb/>
臨難知懼在危而獲安或得志而驕居成以致敗者莫<lb/>
不備其得失或立功樹惠貞心直道忘軀殉國身殞百<lb/>
年之中聲馳千載之後或大奸巨猾轉日廻天社䑕城<lb/>
<pb n="KR3k0013_WYG_607-13a"/>
狐反白作黑忠良由其放逐邦國因以危亡者咸亦述<lb/>
其終始以顯為臣不易其立德立言作訓埀範為綱為<lb/>
紀經天緯地金聲玉振騰實飛英雅論徽猷嘉言美事<lb/>
可以𢎞奬名教崇太平之基者固亦片善不遺将以丕<lb/>
顯皇極至於母儀嬪則懿后良妃叅徽猷於十亂著深<lb/>
誡於辭輦或傾城哲婦亡國豔妻候晨雞以先鳴待舉<lb/>
烽而後笑者時有所存以備勸戒自六經訖於諸子始<lb/>
五帝下盡晉年凡為五秩合五十卷本求政要故以政<lb/>
<pb n="KR3k0013_WYG_607-13b"/>
要為名但皇覽遍畧隨方類聚名目互顯首尾淆亂文<lb/>
義斷絶尋究為難今之所撰異乎先作總立新名各全<lb/>
舊體欲見本知末原始要終竝棄彼春華採兹秋實一<lb/>
書之内牙角無遺一事之中羽毛咸盡用之當今足以<lb/>
殷鍳前古傳之來葉可以貽厥孫謀引而伸之觸類而<lb/>
長盖亦言之者無罪聞之者足以自戒庶𢎞兹九德簡<lb/>
而易從觀彼百王不疾而速崇巍巍之盛業開蕩蕩之<lb/>
王道可久可大之功竝天地之貞觀日用日新之德将<lb/>
<pb n="KR3k0013_WYG_607-14a"/>
金鏡以長懸矣太宗覽之稱善勅皇太子諸王各傳一<lb/>
本賜徴帛二百疋又徴為特進以禮經遭秦滅學戴聖<lb/>
編錄條疏不次乃刪其所記以類相從為五十篇合二<lb/>
十卷名類禮太宗善之賜物一千段以其書藏秘府及<lb/>
賜皇太子諸王<lb/>
李襲譽為揚州總管長史撰忠孝圖二十卷貞觀十三<lb/>
年十一月奏之太宗覽而稱善<lb/>
髙士㢘為尚書右僕射貞觀十五年撰文思博要一千<lb/>
<pb n="KR3k0013_WYG_607-14b"/>
二百卷上之有詔藏之秘府<hi>時太學博士馬嘉運太常丞呂卞同修</hi>
髙智周為祕書郎𢎞文直學士預撰瑶山玉彩文館詞<lb/>
林三遷蘭臺大夫<lb/>
李敬𤣥撰正論三卷位至揚州大都府長史<lb/>
杜正倫為中書侍郎兼左庶子撰春坊要錄四卷<lb/>
許敬宗為𢎞文館學士永徽中與李義府等奉勅於内<lb/>
殿撰東殿新書二百卷髙宗自製序其書自史記至晉<lb/>
書刪其繁詞勒成藏之書府<lb/>
<pb n="KR3k0013_WYG_607-15a"/>
元萬頃上元中為著作郎則天廣召文詞之士入禁中<lb/>
修撰萬頃與左史劉禕之范履氷苗神客右史周思茂<lb/>
胡楚賓等咸預其選前後撰列女傳臣軌百寮新誡樂<lb/>
書凡千餘卷<lb/>
姚璹永徽中為太子宮門郎博涉經史有才辯與司議<lb/>
郎孟利貞等奉令修瑶山玉彩書成遷祕書郎<lb/>
張昌宗為麟臺監聖厯中則天以御覽及文思博要等<lb/>
書多未周備令昌宗與麟臺少監李嶠廣召文學之士<lb/>
<pb n="KR3k0013_WYG_607-15b"/>
給事中徐彦伯水部郎中員半千等二十六人増損文<lb/>
思博要勒成一千三百卷於舊書外更加佛教道教及親<lb/>
屬姓氏方域等部至是畢功帝親製名曰三教珠英時<lb/>
左補闕崔湜同修<lb/>
韋叔夏神龍中為國子祭酒撰三禮要記三十卷行於<lb/>
代<lb/>
王方慶撰宮卿故事一卷位至太子左庶子<lb/>
徐堅為集賢院學士開元中勅堅等纂經史要事及厯<lb/>
<pb n="KR3k0013_WYG_607-16a"/>
代文章以類相從欲令皇子簡事綴文帝自定名為初<lb/>
學記是日撰成以獻帝稱善賜堅等絹三百疋<lb/>
張九齡為中書令開元二十七年二月九齡等撰六典<lb/>
三十卷成上之<lb/>
歸崇敬為國子司業大厯中與諸儒官同修通志崇敬<lb/>
知禮儀志衆稱允<lb/>
裴澄為國子司業貞元十二年表上乘輿月令十二卷<lb/>
蘇冕為京兆府士曹纘國朝政事撰㑹要四十卷<lb/>
<pb n="KR3k0013_WYG_607-16b"/>
杜祐為淮南節度使貞元十七年獻通典表曰臣聞太<lb/>
上立德不可庶幾其次立功道行當代其次立言見志<lb/>
後學由是往哲逓相祖述将施有政用乂邦家臣本以<lb/>
門資幼登官序仕非遊藝才不及人徒懷自彊頗翫墳<lb/>
籍雖履厯叨幸或職劇務繁竊惜光陰未嘗輟廢夫孝<lb/>
經尚書毛詩周易三傳皆父子君臣之要道十倫五教<lb/>
之宏綱如日月之下臨天地之大德百王是式終古攸<lb/>
遵然率多記言罕存法制愚管窺蠡測豈逹髙深輙肆<lb/>
<pb n="KR3k0013_WYG_607-17a"/>
荒唐誠為臆度每念懵學莫探政經畧觀厯代衆賢著<lb/>
論多陳紊失之弊或闕拯救之方臣既庸淺寧詳損益<lb/>
未原其始莫暢其終尚頼周氏典禮秦皇蕩滅不盡縱<lb/>
有繁雜且用凖繩至於往昔是非可為來今龜鑑布在<lb/>
方䇿亦麤研尋自頃纂修年涉三紀識寡思拙心昧<lb/>
詞蕪圖籍實多事目非少将謂功畢有愧乖疎固不足<lb/>
發揮大猷但微臣竭愚盡慮凡二百卷不敢不具獻上<lb/>
庶明鄙志所之塵瀆聖聰兢惶無措其書凡九門叙食<lb/>
<pb n="KR3k0013_WYG_607-17b"/>
貨十二卷選舉六卷職官二十二卷禮一百卷樂七卷<lb/>
兵六卷刑十七卷州郡十四卷邊防十六卷<lb/>
賀蘭正元貞元中為昭義軍節度使判官進用人權衡<lb/>
輔佐記各十卷舉選衡鏡三卷<lb/>
馬總為天平軍節度使總理道素優軍政多暇公務之<lb/>
餘手不釋卷所著奏議集年厯通厯子鈔等書百餘卷<lb/>
行於世<lb/>
唐次為禮部員外郎貞元八年坐竇叅出為開州刺史<lb/>
<pb n="KR3k0013_WYG_607-18a"/>
在巴峽間十餘年不獲進用西川節度使韋臯抗表請<lb/>
為副使德宗密諭臯令罷之次久滯蠻荒孤心抑鬱怨<lb/>
謗所積孰與申明乃採自古忠臣賢士遭罹讒謗放逐<lb/>
遂至殺身而君猶不悟其書三篇謂之辯謗畧上之德<lb/>
宗省之猶怒謂左右曰唐次乃方吾為古之昏主何自<lb/>
諭如此改䕫州刺史及憲宗即位與李吉甫同自峽内<lb/>
召還授次禮部郎中尋以本官知制誥正拜中書舍人<lb/>
卒憲宗明哲嫉惡尤惡人朋比傾䧟嘗閲書禁中得次<lb/>
<pb n="KR3k0013_WYG_607-18b"/>
所上書三篇賢而善之謂學士沈傳師曰唐次所集辯<lb/>
謗之書實君人者時宜觀覽朕思古書中多有此事次<lb/>
編錄未盡卿家傳史學可與學士類例廣之傳師與令<lb/>
狐楚杜元潁等分功修續廣為十卷號元和辯謗略優<lb/>
詔答之<lb/>
憲宗元和八年六月詔宰臣武元衡李吉甫李綘及舊<lb/>
相太子少傅判太常卿鄭餘慶禮部尚書權德輿各進<lb/>
舊書<lb/>
<pb n="KR3k0013_WYG_607-19a"/>
張正甫為集賢殿學士右散騎常侍寶厯二年進藝文<lb/>
類聚一百卷<lb/>
令狐楚為翰林學士憲宗以自古賢臣多受讒謗以至<lb/>
危亡因詔楚纂集厯代名臣受謗者為十卷名為元和<lb/>
辯謗畧書成帝嘉其該博<lb/>
李渤為著作佐郎罷官閒居東雒撰禦戎新錄二十卷<lb/>
以獻<lb/>
韋處厚穆宗時與路隨為翰林侍讀學士長慶二年處<lb/>
<pb n="KR3k0013_WYG_607-19b"/>
厚與隨撰六經法言二十卷書成表獻之曰臣聞三皇<lb/>
講道五帝講德三王講仁五覇講義所講不同同歸於<lb/>
理理道之極備於六經雖質文相變忠敬交用損益因<lb/>
時步驟不一然而釋三綱越五常而致雍熙者未之有<lb/>
也自秦火蕩爇孔壁穿蠧曲學異辯專門多惑營道之<lb/>
軌竝馳希聖之堂盖寡蕪文錯起浮義互生簡册混㪚<lb/>
篇卷繁積勞神於累代敝形於當年其知愈博其得愈<lb/>
少夫然通方之士逹識之儒且猶不為也况南面之尊<lb/>
<pb n="KR3k0013_WYG_607-20a"/>
司道之契豈不貪其精而遺其麤者乎伏惟文武孝德<lb/>
皇帝陛下精義神授博識天資山峻詞峯泉蓄學海膺<lb/>
休運則混六合而不讓思屈已則舞兩階而不疑故當<lb/>
希皇踵帝肩王轢霸可以區區近躅擬於聖德哉臣處<lb/>
厚臣隨採合易詩書左氏春秋孝經等因其本篇掇其<lb/>
精粹論紀先師微㫖今亦附於篇末總題曰六經法言<lb/>
合二十卷獻上取諸身必本於五事下通諸物兼暢於三<lb/>
才始九族以及於百姓刑室家以儀於天下聖君良主<lb/>
<pb n="KR3k0013_WYG_607-20b"/>
之往行哲人壯士之前言天人相與之際幽明交感之<lb/>
應窮理盡性之辯藥石攻磨之規堯舜禹湯文武理亂<lb/>
之道盡在君臣父子夫婦朋友之義必舉其興可以觀<lb/>
勸其違可以戒此其所存者也至如爻象錯綜陰陽難<lb/>
名比興箴誨幽隠難釋誥命訓論古今不合威儀類制<lb/>
命諸有司褒貶揚㩁歸諸史法此其所遺者也商鞅之<lb/>
説秦主歎帝道之難行太宗之納魏徴流王澤而廣被<lb/>
繇是言之道無遠近德無重輕能者挈之如毛羽不能<lb/>
<pb n="KR3k0013_WYG_607-21a"/>
者舉之如嵩岱今逢希代之君當難合之運故不能以<lb/>
百家邪説六國縱横秦漢刑名魏晉偷薄為盛時道厯<lb/>
代帝王皆務纂集魏稱皇覽梁著遍畧鄴中則有修文<lb/>
之作江左則有夀光之書但誇衒於聞見非垂謀於理<lb/>
本臣今所貴實異斯作陸賈奏甚卑之論尚稱善於髙<lb/>
皇方朔獻雜糅之説猶見知於武帝伏惟陛下機務之<lb/>
餘燕息之暇時降省覽天下幸甚帝覽其書稱善者久<lb/>
之賜處厚隨錦綵二百疋銀器二事<lb/>
<pb n="KR3k0013_WYG_607-21b"/>
崔郾為翰林侍講學士寶厯元年七月與髙重進纂要<lb/>
集十卷各賜綵錦二百疋銀器五事<lb/>
魏謇嘗鈔撮子書要言以類相從二十卷號曰魏氏手<lb/>
畧有文集十卷位至太子少保<lb/>
裴潾文宗時為右㪚騎常侍太和八年集厯代文章自<lb/>
梁昭明太子著文選外合於典雅者古今通選勒成三<lb/>
十卷目為太和通選并意義目錄一卷進上潾之所著<lb/>
偏僻時論以為不當<lb/>
<pb n="KR3k0013_WYG_607-22a"/>
王涯同平章事太和八年進月令圖一軸<lb/>
兵部尚書王起進自古帝王五位圖帝欲置於几案以<lb/>
便觀覽宣付起重以長卷冩進<lb/>
許康佐為翰林學士太和九年進纂集左氏傳三十卷<lb/>
髙重為國子祭酒太和九年進春和纂集四十卷<lb/>
鄭澣為翰林侍講學士文宗命撰經史要錄十二卷書<lb/>
成帝嘉其精博因以十九書語類帝親自發問澣應對<lb/>
無滯錫以金紫<lb/>
<pb n="KR3k0013_WYG_607-22b"/>
姚康為太子詹事大中五年十一月以所撰統史三百<lb/>
卷上之統史自開闢至隋末編年纂帝王美政善事詔<lb/>
令可利於時者至於時政鹽鐵筦𣙜和糴賑貸錢陌兵<lb/>
數虚實貯糧用兵利害邊事戎狄無不備載下至釋道<lb/>
燒煉妄求無驗皆載之<lb/>
崔鉉為左僕射平章事大順七年十月鉉上續㑹要四<lb/>
十卷修撰官楊紹復崔瑑薛逢鄭言等賜物有差<lb/>
梁末帝貞明末前衡州長史劉隲進所撰地里手鏡十<lb/>
<pb n="KR3k0013_WYG_607-23a"/>
卷<lb/>
晉曹國珍為左諫議大夫天福四年上言請於内外臣<lb/>
寮之中選才略之士聚唐六典前後㑹要禮閣新儀大<lb/>
中統類律令格式等精詳纂集俾無漏畧别為書一部<lb/>
目為大晉政綂從之其詳議官宜差太子少師梁文矩<lb/>
㪚騎常侍張允大理卿張澄國子祭酒唐汭大理少卿<lb/>
髙鴻漸國子司業田敏禮部郎中呂咸休司勲員外<lb/>
郎劉濤刑部員外郎李知損監察御史郭延升等一十<lb/>
<pb n="KR3k0013_WYG_607-23b"/>
人允文矩等咸曰改前代禮樂刑憲為大晉政統則堯<lb/>
典舜典當以晉典革名列狀駁之曰作者之謂聖述者<lb/>
之謂明苟非聖明焉能述作若運因革故則事乃維新<lb/>
或改正朔而變犧牲或易服色而殊徽號是以五帝殊<lb/>
時不相沿樂三王異世不相襲禮至於近代率由舊章<lb/>
比及前朝是滋其目多因行事之失改為立制之初或<lb/>
臣奏條章君行可否皆表其年月紀以姓名聚類分門<lb/>
成文作則莫不悉稽前典垂範後昆述言聖賢厯於朝<lb/>
<pb n="KR3k0013_WYG_607-24a"/>
代得金科玉條之號設亂言破律之防守而行之其來<lb/>
尚矣皇帝陛下運齊七政厯契千年爰從創業開基莫<lb/>
不積功累德行宜直筆具載鴻猷若備錄前代之編年<lb/>
目作聖朝之政統此則是名不正也夫名不正則言不<lb/>
順而媚時掠美非其實矣若剪截其詞此則是文不備<lb/>
也夫文不備則啓争端而禮樂刑政於斯亂矣若改舊<lb/>
條而為新制則未審何門可以刋削何事可以編聫既<lb/>
當革故從新又須廢彼行此則未知國朝能守而不失<lb/>
<pb n="KR3k0013_WYG_607-24b"/>
乎臣等同共叅詳未見其可疏奏嘉之其事遂寢<lb/>
張昭為兵部尚書世宗親征淮南表進所撰兵法其畧<lb/>
曰臣本書生不嫻武藝空忝穰苴之位慙無郄縠之能<lb/>
遽捧綸言令纂兵法雖彊三宮之説何稱九天之謀伏<lb/>
惟陛下玉斗纉戎金樓聚學九舜十堯之典不足揣摩<lb/>
三門五将之書無煩接要而猶申旦不寐乙夜縱觀留<lb/>
連於尺籍伍符探賾於楓天棗地以為人情貴耳而賤<lb/>
目儒者是古而非今以韓白之智有餘英衞之才不足<lb/>
<pb n="KR3k0013_WYG_607-25a"/>
寧悟渭水釣翁之學今廼椎輪圯橋神叟之言已為糟<lb/>
粕無足師模於鈐筭聊可挹酌於源流爰命下臣撮其<lb/>
樞要臣逖觀前代兵家所著篇部頗多自唐末亂離圗<lb/>
書流落今蘭臺祕府目錄空存其於討論固難詳悉今<lb/>
祗據臣家所有之書摭其兵要自軍旅制置選練教習<lb/>
安營結陣命将出師詭譎機權形勢利害賞罰告誓攻<lb/>
守巧拙星氣風角陰陽課式等部四十二門離為十卷<lb/>
管窺蠡測莫知穹渤之髙深獸走犬馳且副蒐苖之指<lb/>
<pb n="KR3k0013_WYG_607-25b"/>
使既成卷部須有籖題臣伏見前代奉詔撰論皆目為<lb/>
制㫖今輙準故事題為制㫖兵法臣留司都下不敢輙<lb/>
去班行謹差私吏齎詣行闕陳進詔曰朕昔覽兵書麤<lb/>
知前事将觀機要委卿撰述曽未踰時遠來呈進披尋<lb/>
之際備見精詳論戰法之大綱與孫吳而共貫頼卿博<lb/>
學副朕所懷宜示頒宣用明恩寵嘉奨在念再三不忘<lb/>
今賜卿衣着二百疋銀器一百兩<lb/>
　册府元龜卷六百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百六十九</head>
    <p>
<pb n="KR3k0013_WYG_169-1a"/>
欽定四庫全書<lb/>
　册府元龜卷一百六十九　宋　王欽若等　撰<lb/>
　　帝王部<lb/>
　　　納貢獻<lb/>
夫貢之不供國有常典獻或無藝人必告勞是故王者<lb/>
取彼樂輸嘉其奉上宰旅歸其時事王府受其底貢大<lb/>
則謂之述職小則㑹其時事是以無有逺邇賦以重輕<lb/>
既靡嘆于無時亦曷謂其勿受故禮曰各以所有傳曰<lb/>
<pb n="KR3k0013_WYG_169-1b"/>
史不絶書故始則列于籩實終則資于國用其或守土<lb/>
者聚歛為徳希寵者悉索其賦雖甚盛徳猶或忽諸徴<lb/>
于前篇盖亦有矣斯則明識者可俯而觀也<lb/>
漢髙帝十二年十月帝過沛留置酒十餘日乃去沛中<lb/>
虛縣比白之邑西獻<hi>獻牛酒也之往也皆往邑西競有所獻故獻中空無人</hi>
後漢明帝永平十一年漅湖出黄金廬江太守以獻<hi>漅湖</hi>
<hi>有金廬州合肥縣東南漅音子小切</hi>
章帝建初七年十月岐山得銅器形似酒罇獻之<lb/>
<pb n="KR3k0013_WYG_169-2a"/>
魏陳留王咸熈元年六月鎮西将軍衛瓘上雍州兵於<lb/>
成都縣獲璧玉印各一印文似成信字<hi>孫盛以為公孫述自以起成都</hi>
<hi>號曰成二玉之文殆述所作也</hi>
唐髙祖武徳元年十二月乙亥豐州總管張良遜獻騄<lb/>
耳馬二匹<lb/>
二年十月凉州刺史安修仁獻百年蘇云餌之可延夀<lb/>
𤣥宗天寳元年五月平凉郡獲古鐵鼎獻之<lb/>
九月益州獻三熟蠶繭𦂳白浄與春蠶不殊<lb/>
<pb n="KR3k0013_WYG_169-2b"/>
代宗永泰二年山南西道節度使梁州刺史張獻成獻<lb/>
名馬二匹絲絹雜貨共計十萬<lb/>
大厯二年二月汴宋節度使田神功至自汴州獻馬十<lb/>
匹金銀器五十床繒綵一萬疋<lb/>
六月山南劍南副元帥黄門侍郎平章事杜鴻漸自成<lb/>
都府召至鴻漸獻金銀器五十床錦羅十五床麝香臍<lb/>
五石<lb/>
徳宗貞元元年十二月户部奏今年見到貢物總一百<lb/>
<pb n="KR3k0013_WYG_169-3a"/>
五十六州府<lb/>
十一年齊暎為江西都團練觀察使暎甞自以為相無<lb/>
大過當復入用乃多進獻及為金銀器以希㫖先是禁<lb/>
中銀缾大者髙五尺餘及李兼為江西觀察使又獻髙<lb/>
六尺者至是年帝降誕日及端午暎獻髙八尺餘者<lb/>
十二年宣歙圑練使劉贊卒贊初委遇副使嚴綬政事<lb/>
多所咨訪贊卒綬掌留務竭府藏以進獻繇是有恩入<lb/>
拜尚書刑部員外郎天下賔佐貢獻專逹自綬始也未<lb/>
<pb n="KR3k0013_WYG_169-3b"/>
幾河東節度使李悅嬰疾事曠弛行軍司馬鄭儋代總<lb/>
軍政選綬代儋為司馬遷檢校司封郎中是時姑息四<lb/>
方諸侯未甞移代物故即以其軍司馬為帥徳宗甞嘉<lb/>
綬之前日進獻記其姓名故驟蒙選任未一嵗儋卒拜<lb/>
綬銀青光禄大夫檢校工部尚書兼太原尹御史大夫<lb/>
北都留守充河東節度度支營田觀察處置等使<hi>興元初克</hi>
<hi>復京師後府藏空虚諸道之有進奉以資經費復時有宣索其後諸賦既平朝廷無事常賦之外進奉不息韋</hi>
<hi>臯劒南有日進李兼江西有月進注亞揚州劉贊宣州王緯李錡浙西皆競為進奉以固恩澤貢入之奉皆曰</hi>
<pb n="KR3k0013_WYG_169-4a"/>
<hi>臣於正稅外方圓亦曰羨餘節度觀察使或託言宻㫖乘此盜貿官物諸道謫罰官吏刻削禄廩入其財通津</hi>
<hi>逺道者稅之蒔蔬藝果者稅之死亡者稅之節度觀察交代或先期稅入以為進奉然十獻其二三耳其餘沒</hi>
<hi>入者不可勝紀也其後裴肅為常州刺史乃鬻薪炭貨案牘口價之上皆規利焉嵗餘進奉無㡬遷浙東觀察</hi>
<hi>使天下刺史進奉自裴肅始劉贊卒於宣州嚴綬為判官傾軍府資用進奉無㡬徴拜刑部員外郎天下判官</hi>
<hi>進奉自嚴綬始天下貢賦根本既出江淮時江淮人甚困而聚歛不息</hi>
十七年衢州刺史鄭式瞻進絹五千疋銀二千兩帝曰<lb/>
式瞻坐事已詔御史按問進物宜付左藏庫<lb/>
憲宗元和四年四月命中使劉承謙宣副度支近有勑<lb/>
<pb n="KR3k0013_WYG_169-4b"/>
文不盡進奉其山南東道節度使裴筠所進銀器六十<lb/>
事共一千五百六兩宜准數收管送納左藏庫<lb/>
八年八月汴州節度使韓𢎞進絹五百疋<lb/>
九月淮西節度使呉少陽獻征馬三百疋<lb/>
十三年四月荆南節度使王諤之子稷進永寜里宅及<lb/>
宣義里亭子時議以諤起兵間因縁際㑹累居大鎮厚<lb/>
殖財貨營第宅頗逾侈又請京兆府籍坊以廣亭榭朝<lb/>
廷業以優待姑容其専既沒而入於官司固其所也<lb/>
<pb n="KR3k0013_WYG_169-5a"/>
十四年五月涇原節度使王濳進銀三千兩熟絹綾五<lb/>
千疋<hi>涇州宻邇戎境其上無百姓其軍皆仰給度支舊矣至若無名上獻雖呉蜀沃富猶取諸人以于媚</hi>
<hi>不免于譏責今則盗削軍食以充貢獻而求恩澤盖以時急於財勢使然也</hi>
七月宣武軍節度使韓𢎞進絹二十五萬疋絁三萬疋<lb/>
銀器二百七十事左右軍中尉各進錢一萬貫馬二匹<lb/>
<hi>自淮右宿兵以來度支鹽鐡及四方進獻不已始曰助軍宼平則曰賀禮其后又曰助賞設及帝加尊號又陳</hi>
<hi>獻賀之禮</hi>
九月考功郎蕭祐詣右銀臺進古今書畵二十卷<lb/>
<pb n="KR3k0013_WYG_169-5b"/>
穆宗以元和十五年正月即位八月澤潞節度使辛祕<lb/>
進貀七頭五坊使進貀八頭非常獻也<lb/>
十二月江西觀察使王仲舒進臘日箭三千隻非常例<lb/>
也<lb/>
長慶元年三月范陽節度使劉總進馬一萬五千匹<lb/>
二年九月鄜坊節度使崔從上言當管軍士因斸薪得<lb/>
古銅器十四面有篆文隨表獻之<lb/>
十二月韓𢎞孫紹宗進亡祖白身口五人馬十匹槖駞<lb/>
<pb n="KR3k0013_WYG_169-6a"/>
十頭絹五千疋銀二千錠及器物刀劒弓箭等<lb/>
三年二月西川叚文昌進繒羅等四千八百疋<lb/>
敬宗以長慶四年正月即位二月庚子西川節度使杜<lb/>
元頴進罨畵打毬衣五百事<lb/>
八月淮南節度使王播進宣索銀粧奩二<lb/>
十月淮南淮西又各進宣索銀粧奩三<lb/>
寳厯元年六月以檢校右僕射兼户部尚書薛華為檢<lb/>
校司空兼河中尹御史大夫充河中節度觀察使華理<lb/>
<pb n="KR3k0013_WYG_169-6b"/>
青齊有政績時論方洽及是進絹萬疋旋有此拜議者<lb/>
甚惜<lb/>
十月荆南節度使王潛於賀冬進獻常數外别進絹一<lb/>
萬七千疋<lb/>
是月昭義監軍使進豽三頭<lb/>
十二月荆南節度使王潛又進賀正常進外别貢綾絹<lb/>
一萬疋<lb/>
二年七月鹽鐡使王播進羡餘絹五十萬疋<lb/>
<pb n="KR3k0013_WYG_169-7a"/>
十月幽州節度使李載義進馬腦鞍一具<lb/>
十一月昭義節度使劉從諫進貀三頭<lb/>
文宗太和元年三月太原節度使李種進宣索馬鞍一<lb/>
百具奉先朝之命也四方諸色貢獻類是者衆不復舉<lb/>
三年十月故鄆州烏重𦙍男從𢎞奏請進助南郊絹一<lb/>
萬疋生馬一百匹請降中使交領<lb/>
五年正月詔天下方鎮端午進奉雜綵匹縀等從今後<lb/>
竝令進生白綾絹<lb/>
<pb n="KR3k0013_WYG_169-7b"/>
八年十一月太原節度使李載義進楊志誠馬千匹<lb/>
懿宗咸通七年七月沙州節度使張義朝進丼峻山青<lb/>
骹鷹四聨延慶節馬二匹吐蕃女子二人僧曇延進大<lb/>
乘百法明門論<lb/>
僖宗光啟元年閏三月鎮州王鎔進耕牛一千頭戎器<lb/>
九千三百事<lb/>
昭宗乾寜元年正月鳯翔李茂貞來朝獻妓女三十人<lb/>
天祐元年十二月廣州劉隐進佛哲國訶陵國羅越國<lb/>
<pb n="KR3k0013_WYG_169-8a"/>
所貢香藥<lb/>
後唐莊宗同光元年十一月偽永平軍節度使張筠遣<lb/>
其弟籛<hi>即蘭切</hi>進馬三十匹銀二千兩御衣千段<lb/>
是月宿州朱保諲進本朝十二列聖寫真及𤣥宗封㤗<lb/>
山圖<lb/>
二年正月鳯翔節度使李茂貞進龍鳯玉帶<lb/>
是月涇原節度使李曮進寳装針珥錦綵於皇后宫及<lb/>
河南尹張全義諸藩鎮進暖殿物貢羊馬等<lb/>
<pb n="KR3k0013_WYG_169-8b"/>
二月福建節度使王審知遣使奉貢<lb/>
三月淮南楊溥遣其右威衛上将軍許確進賀郊天銀<lb/>
二千兩錦綺羅一千二百疋細茶五百斤象牙四株犀<lb/>
角十株<lb/>
五月故秦王李茂貞遣使王修進遺留禮物水晶鞍盤<lb/>
龍玉帶馬瑙酒盃翡翠爵琉璃瓶玳瑁唾盂銀蓮花座<lb/>
珊瑚樹一株軍器繒絲錦等<lb/>
九月兩浙錢鏐遣使錢詢貢方物銀器越綾呉綾越絹<lb/>
<pb n="KR3k0013_WYG_169-9a"/>
龍鳯衣絲鞋屐子進萬夀節金器盤龍鳯錦織成紅羅<lb/>
縠袍襖衫段五色長連衣段綾絹金稜祕色甆器銀装<lb/>
花櫚木厨子金排方盤龍帶御衣白龍瑙紅地龍鳯錦<lb/>
被紅藤龍鳯箱等<lb/>
十月湖南進羅浮柑子福建節度使王審知進萬夀節<lb/>
并賀皇太后到京金銀象牙犀珠香藥金装寳帶錦文<lb/>
織成菩薩幡等<lb/>
是月湖南馬殷進萬夀節銀龍鳯䧟花漆浴斛一盤龍<lb/>
<pb n="KR3k0013_WYG_169-9b"/>
御衣龍鳯蹙金<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>腰龍鳯装箭箙龍鳯朱背弓紅絲弦<lb/>
金鍍頭箭銀千兩又安義孔勍進寳装酒器<lb/>
十二月淮南呉國主楊溥遣使王權進賀正金花銀器<lb/>
錦絲千段御衣金器洎太后禮物<lb/>
三年二月桂州馬賨貢方物<lb/>
是月車駕在鄴庚午皇后劉氏生辰王都樞宻使各進<lb/>
上夀物錦綵金銀器又河中李繼麟進縑銀為宴資又<lb/>
湖南馬殷進羅浮柑子<lb/>
<pb n="KR3k0013_WYG_169-10a"/>
五月吴越王錢鏐獻孔雀二又淮南吴越國主遣使王<lb/>
浩獻重午物銀錦紗縠細茶簟扇龍鳯紗紋厨諸州府<lb/>
各貢端午物<lb/>
九月徐州進九鍊神鋼刀劍各一<lb/>
十月兩淮錢鏐留後錢元瓘蘇州節度錢元璙各貢進<lb/>
金銀錦綺數千件御服犀帶九經書史漢唐書共四百<lb/>
二十三卷<lb/>
四年正月鎮州知州梁文矩奏准宣進花果樹栽及樂<lb/>
<pb n="KR3k0013_WYG_169-10b"/>
官梅審鐸等并已赴闕<lb/>
是月兩浙錢鏐貢佛頭螺子青一山螺子青十婆薩石<lb/>
蟹子四空青四其表不題又沙州節度使曹義全進謝<lb/>
賜旌節官誥玉鞍馬二玉團碙砂散玉鞍轡鉸具安西<lb/>
白㲲胡錦䧺黄波斯國紅地松樹眊裼胡桐淚金星舉<lb/>
大鵬沙<lb/>
二月沙州曹義全進和市馬百匹羚羊角碙砂氂牛尾<lb/>
又進皇后白玉符金青符白玉獅子指環金剛杵<lb/>
<pb n="KR3k0013_WYG_169-11a"/>
𤓰州刺史慕容歸盈貢馬<lb/>
明宗天成元年五月西都知府張籛進魏王繼岌打毬<lb/>
馬七十二匹<lb/>
九月壬申河中進百司紙三萬張詔紙二萬張舊制也<lb/>
十一月戊辰户部侍郎王權奏毎年正仗天下貢物陳<lb/>
于殿庭屬户部司引進切以近年以來未甚齊整本二<lb/>
百餘州貢物今止六十餘州伏以任土勤王本朝故事<lb/>
異申尊奨所謂駿奔伏乞遍下諸州請依貢式陳進正<lb/>
<pb n="KR3k0013_WYG_169-11b"/>
仗之日所貴整齊從之<lb/>
是月淮南偽呉主楊溥遣使魯思郾來賀帝登極持銀<lb/>
千兩金百兩綾一千二百疋茶三百觔受之<lb/>
二年四月呉主楊溥差右威衛将軍雷峴進銀千兩綾<lb/>
羅錦綺千疋修重午之禮<lb/>
九月潞王從珂鎮河中進青氊帳一頂制度極廣并隨<lb/>
帳諸物竝金銀裝雕鏤龍鳯甚有竒功帝嘉賞之<lb/>
十月帝将幸汴州潞王從珂自河中聞大駕廵幸進銀<lb/>
<pb n="KR3k0013_WYG_169-12a"/>
装逍遥子一頂<lb/>
十一月福建節度使王延鈞進犀牙香藥海味等<lb/>
三年五月西川進助大禮錢五千萬白熟布十萬疋<lb/>
十月前北京皇城使李繼中弟姪三人進馬二百五匹<lb/>
金器八百兩銀萬兩家機錦百疋白羅三百疋綾三千<lb/>
疋絹三千疋繼中者故昭義帥嗣昭之子少有心疾其<lb/>
母楊夫人自潞州積聚百萬輦于荆州私第繼韜之叛<lb/>
沒之于官莊宗南郊助太平賞給繼韜伏法其母又輦<lb/>
<pb n="KR3k0013_WYG_169-12b"/>
及晉者餘百兩至楊氏卒其弟湘州刺史繼能潞府司<lb/>
馬繼襲聞哀俱至繼中等詣官告變繼能繼襲伏法弟<lb/>
姪等遂得分其所聚故有是獻<lb/>
十一月安重誨以生辰諸處人事得馬五十匹進充内<lb/>
廐<lb/>
四年正月青州于登州崖得風飄到新羅舩進其寳貨<lb/>
五月甲午東川進助南郊錢十萬貫<lb/>
八月乙丑兩浙錢鏐使袁韜進銀五千兩茶二萬七千<lb/>
<pb n="KR3k0013_WYG_169-13a"/>
斤謝恩加其諸子官<lb/>
十月戊戌福建王延鈞進謝恩銀器六千五百兩金器<lb/>
一百兩錦綺羅共三千疋并犀牙玳瑁真珠龍腦笏扇<lb/>
白㲲紅㲲香藥等又進謝恩進封母為魯國太夫人銀<lb/>
四千五百兩茶蕉海蛤通檊箭等<lb/>
長興元年五月靈武進野駞峰二枚<lb/>
十月福建王延鈞進賀郊禮畢銀七千兩及蕉牙香藥<lb/>
金器百兩<lb/>
<pb n="KR3k0013_WYG_169-13b"/>
三年三月西京奏百姓侯可洪于楊廣城内掘得玉四<lb/>
團差三橋鎮使朱廷義呈進賜廷義絹二十疋可洪等<lb/>
絹二百疋别賜價錢二百貫<lb/>
四年十月己巳夏州李彛超進馬五十匹<lb/>
是月前秦州節度使劉仲殷受代歸京獻馬七十匹<lb/>
廢帝清㤗元年五月壬戌平盧軍節度使房知温來朝<lb/>
及與諸将歸鎮宴于長春殿始奏樂知温獻奉數萬計<lb/>
七月辛丑前邠州節度使康福入朝獻金龍鞍勒馬十<lb/>
<pb n="KR3k0013_WYG_169-14a"/>
一匹<lb/>
九月辛酉兩浙錢元瓘獻銀五千兩綾絹五千疋又元<lb/>
瓘弟蘇州中呉軍節度使元球及諸弟領安南桂廣節<lb/>
度使元球等四人共貢銀七千兩綾絹七千疋<lb/>
十月丙戌皇子河南尹重美洋王從璋涇王從敏宣徽<lb/>
使李専美獻煖帳羊酒爐缾火具襄州趙在禮獻青氊<lb/>
帳紅錦織成龍鳯煖帳<lb/>
甲寅河南尹重美又獻冬服綿綺綾羅三百疋<lb/>
<pb n="KR3k0013_WYG_169-14b"/>
十二月戊戌靈武張希崇獻拒霜韲三器馬十八匹控<lb/>
鶴都指揮使李重謙獻馬十匹時征馬少親将首率也<lb/>
二年九月甲寅兩浙貢茶香綾絹三萬六千計<lb/>
是月杭州錢元瓘進銀綾絹各五千兩疋錦綺五百連<lb/>
金花食器二千兩金稜祕色磁器二百事<lb/>
是年静海軍節度使錢元珦中呉軍錢元球各貢銀綾<lb/>
羅器物等<lb/>
十月己巳鎮州董温琪獻御服羅錦絹三百疋銀一千<lb/>
<pb n="KR3k0013_WYG_169-15a"/>
兩非禮也言貢奉可也<lb/>
十一月乙未前靈武節度使張希崇入朝獻馬五十匹<lb/>
玉團隴右地圖斜褐氂牛尾野馬皮拒霜菜<lb/>
晉髙祖天福二年二月丙戌故晉州節度使張敬逹母<lb/>
朱氏進銀器駞馬謝恩賜還舊業<lb/>
丁酉故青州節度使房知温子彦儒進絹一萬疋<lb/>
四月戊子房彦儒又進絹五千疋<lb/>
己酉秦州康福進戰馬十匹供御馬一匹玉鞍轡一副<lb/>
<pb n="KR3k0013_WYG_169-15b"/>
是年幽州趙思温進端午鞍馬器四縑帛等物<lb/>
是年襄州安從進進謝恩加官絹一千疋金一千兩銀<lb/>
一千兩犀三株牙一株<lb/>
九月鎮州安重榮進馬三十匹<lb/>
十月宋州趙在禮進織成龍鳯紅錦煖帳一副<lb/>
是月吴越王錢元瓘進銀五千兩絹四千疋吴越異紋<lb/>
綾一千疋羅二百疋又進金帶御衣雜寳茶器金銀裝<lb/>
創并細紅甲寳裝弓箭弩等又進雜細香藥一千斤牙<lb/>
<pb n="KR3k0013_WYG_169-16a"/>
五株真珠二十斤茶五萬斤<lb/>
十一月甲寅前涇州李徳充進戰馬三十匹犛牛四頭<lb/>
丁巳襄州安從進進絹一千疋馬二十匹<lb/>
十二月丙申宋州趙在禮進助國絹三千疋<lb/>
辛丑湖南馬希範進銀二千兩賀日南至<lb/>
乙丑又進金漆栢木銀裝起突龍鳯茶床椅子踏床子<lb/>
紅羅金銀錦繡褥紅絲網子又進金銀玳瑁白檀香器<lb/>
四及銀結條假果花樹龍鳯蠻畵皷等物又進含膏桃<lb/>
<pb n="KR3k0013_WYG_169-16b"/>
源洞白茅百靈藤渠江南嶽紫盖峰白雲洞清花等茶<lb/>
又進蟬翼鍾乳乳頭香石亭脂木𤓰丸一萬顆帝覽之<lb/>
謂侍臣曰竒巧蕩心斯何用耳藥茗可進而丸可食乎<lb/>
但地僻海曲習以成風来逺之道遽止為難宜令所司<lb/>
與收<lb/>
三年正月壬戌昭義軍杜重威進助國馬二十匹銀五<lb/>
百兩玉帶五條<lb/>
五月己巳招討使楊光逺進謝恩加官馬十匹絹一千<lb/>
<pb n="KR3k0013_WYG_169-17a"/>
疋銀器一千兩<lb/>
六月丁丑鄆州安審琦進謝恩加官馬十匹銀五百兩<lb/>
絲一千兩絹五百疋<lb/>
丁亥河中安審信進謝恩加官馬三十匹<lb/>
壬寅荆南節度使髙從誨進謝恩加官馬二十匹銀二<lb/>
千兩<lb/>
甲辰陜府李從敏進謝恩加官馬十匹錢一萬貫<lb/>
是月北京留守安彦威進加官馬一十匹錢三千貫<lb/>
<pb n="KR3k0013_WYG_169-17b"/>
七月庚戌西京留守李周進謝恩加官馬一十匹銀二<lb/>
千兩鎮州安重榮進謝恩加官馬十匹絹二千疋<lb/>
八月丁丑秦州節度使康福進謝恩加官銀五百兩馬<lb/>
三十匹<lb/>
乙未鳯翔李從曮進謝恩册授秦王馬五十匹<lb/>
九月乙丑鄆州安審琦進添都馬五十匹徐州萇從簡<lb/>
直進馬三十匹<lb/>
又亳州團練使郎萬全直進馬二十五匹<lb/>
<pb n="KR3k0013_WYG_169-18a"/>
丁丑滄州馬全節進御衣織成紅錦床褥雜色綾一千<lb/>
疋綿五千兩<lb/>
十月乙亥福建節度使王繼恭進奉天和節竝賀冬端<lb/>
午銀共五十兩<lb/>
是月王繼恭又進金器六事二百兩金花細縷銀器三<lb/>
千兩真珠二十斤犀三十株銀裝交床五十副牙二十<lb/>
株又進大茶八十斤香藥一萬斤朱笴銀纒槍二百條<lb/>
通節箭笴三萬莖又進五色桐皮扇子海蛤麖靴細蕉<lb/>
<pb n="KR3k0013_WYG_169-18b"/>
藥木𤓰等物<lb/>
丁丑范延光差男守節守嚴等進謝恩累差使臣安撫<lb/>
馬三十匹銀一千兩絹三十二疋<lb/>
乙酉青州王建立進謝恩賜册禮銀器一千兩繒帛二<lb/>
十疋<lb/>
丙戌兩浙錢元瓘進謝恩除天下兵馬副元帥吴越國<lb/>
王金器五百兩銀一萬兩吴越異紋綾八千疋金條紗<lb/>
三千疋絹二萬疋綿九萬兩大茶腦源茶共六萬四千<lb/>
<pb n="KR3k0013_WYG_169-19a"/>
斤又進大排方通犀瑞象腰帶<lb/>
戊子前鄆州安審琦進絹三千疋絲萬兩兩浙錢元瓘<lb/>
又進真珠二十斤牙三十株乾姜五萬斤蘇木五萬斤<lb/>
雜香五十斤<lb/>
辛邜宋州趙在禮進助國錢二萬貫<lb/>
丙申魏府楊光逺進謝恩允臣朝覲馬三匹絹一千疋<lb/>
玉腰帶金酒器等又進謝恩賜旌節官誥馬五匹絹一<lb/>
千疋銀器三百兩新授晉昌安審琦進謝恩賜旌節官<lb/>
<pb n="KR3k0013_WYG_169-19b"/>
誥馬二匹絹一千疋又進請開内宴金腰帶一條絲一<lb/>
萬兩樂官絹二百疋<lb/>
壬寅徐州萇從簡進錢一千貫絹一千疋<lb/>
是月鎮州安重榮進錢一萬貫<lb/>
十一月乙巳鄆州范延光来朝進馬三千匹絹二千疋<lb/>
銀二千兩<lb/>
丙午又進請開内宴絹一千疋伶官絹二百疋定州皇<lb/>
甫遇進絹三千疋<lb/>
<pb n="KR3k0013_WYG_169-20a"/>
丁未范延光又進絲十萬兩耀州團練使安元信進添<lb/>
都馬二十五匹<lb/>
甲寅新授西京留守楊光逺進謝恩馬三十匹銀器三<lb/>
百兩絹一千疋<lb/>
丁巳鄴都副留守太子太師致仕范延光進謝恩馬十<lb/>
匹絹一千疋玉腰帶一條金匣盛金酒器一副<lb/>
壬申前西京留守髙行周進絹一千疋馬十匹<lb/>
十二月己邜新授鄴都留守髙行周進謝恩馬十匹絹<lb/>
<pb n="KR3k0013_WYG_169-20b"/>
一千疋銀器三百兩内宴錢一萬貫<lb/>
乙酉湖南馬希範進御輦一乘金漆栢木鏤金花板銀<lb/>
裝真珠車渠紅絲網囊又進謝恩除江南諸道都綂絹<lb/>
二千疋又進謝改功臣加食邑銀鈔羅四十面重二千<lb/>
兩又進土絹土絁吉貝布共三千疋謝恩放免逐年三<lb/>
十五萬茶稅又進麩金五十兩<lb/>
五年二月戊申湖南進卧輦一乘御衣一襲與鳯文之<lb/>
靴龍玉之帶<lb/>
<pb n="KR3k0013_WYG_169-21a"/>
六年八月甲寅湖南遣使進金銀器及方物<lb/>
十月己丑吴越王錢元瓘進金帶一條金器三百兩銀<lb/>
八千兩綾三千疋絹二萬疋金條紗五百疋綿五萬兩<lb/>
茶三萬斤謝恩加守尚書令<lb/>
辛邜又進象牙諸色香藥軍器金裝茶床金銀稜甆器<lb/>
細茶法酒事件萬餘<lb/>
甲午湖南貢諸色香藥蠟面含膏茶<lb/>
壬子福州王延羲遣使進銀四千兩象牙二十株葛五<lb/>
<pb n="KR3k0013_WYG_169-21b"/>
十疋乾薑蕉乳香沉香玳瑁諸物謝恩加官别進端午<lb/>
節銀一千兩細葛二十疋海蛤靴裁扇子等物又進茶<lb/>
五千斤福建兩浙隔閡淮南陸道不通嵗以海舩来往<lb/>
風濤無常故凡節度申貢或先時或不及時也<lb/>
癸丑福建進度支户部商稅葛八千八百八十疋<lb/>
十一月戊午殿中監劉政思進竹牛角五對<lb/>
壬申荆南遣使進金器一百兩御衣段羅綾絹一百五<lb/>
十疋白龍腦香二斤九錬純鋼金花手劍二口謝恩賜<lb/>
<pb n="KR3k0013_WYG_169-22a"/>
御馬别進賀冬至銀五百兩<lb/>
己邜殿中省進麝香熊膽熊蹯從舊制也<lb/>
丁酉湖南遣使獻吉貝等三千疋白蠟一萬斤朱砂五<lb/>
百斤并諸香藥五千餘斤别進漆萬餘事<lb/>
七年三月戊寅涇州節度使張彦澤到闕進朝見謝恩<lb/>
馬九匹又進馬五十匹并銀鞍轡黒漆銀錢子馬面人<lb/>
鐵甲弓箭袋渾銀裝劍共五十副又進駱駞二十頭<lb/>
己邜又進馬五十匹供御金鍍銀鞍轡一副<lb/>
<pb n="KR3k0013_WYG_169-22b"/>
庚辰又進馬五十匹金鞍轡全人馬甲弓箭各五十副<lb/>
彦澤在前任擅討吐蕃部族為其所敗遂括境内馬千<lb/>
餘匹以補其數至是頻有是獻<lb/>
四月己巳新授龍武軍大将軍張彦澤進謝恩馬十匹<lb/>
五月甲申朔荆南遣使進賀端午白金茜緋簟扇等物<lb/>
少帝以天福七年七月即位十一月兩浙錢𢎞佐遣使<lb/>
進鋌銀五千兩絹五千疋絲一萬兩謝恩封呉越國王<lb/>
又貢細甲弓弩箭扇子等又貢蘇木二萬斤乾薑三萬<lb/>
<pb n="KR3k0013_WYG_169-23a"/>
斤茶二萬五千斤及祕色甆器鞋履細酒糟薑細紙等<lb/>
回鶻托都督已下進碙砂千八百斤犛牛尾一千斤白<lb/>
布一萬疋斜褐一百段玉梳玉裝刀子等物<lb/>
十二月福建王延羲遣使進鋌銀二千兩花皷六面謝<lb/>
降恩命又進象牙十株紅蕉二百疋蟬紗二百疋餅香<lb/>
沉香煎香共六百斤胡椒六百斤肉豆䓻三百斤箭榦<lb/>
二萬隻謝賜國信又進鋌銀四千兩貢蕉二十疋海蛤<lb/>
十斤扇子靴裁具等充端午天和節正冬獻賀又直進<lb/>
<pb n="KR3k0013_WYG_169-23b"/>
鋌銀一千兩葛一萬疋細蕉二百疋粉薑五千斤象牙<lb/>
十株蠟面茶二百斤大茶五千斤又進鹽鐵度支户部<lb/>
三司葛一萬六千六百疋及諸口味等<lb/>
八年十月鎮州節度使杜重威直進馬五十匹<lb/>
十一月宻州刺史張瓘奏膠西縣孝行鄉諸城村百姓<lb/>
于希得蛇吐珠一顆進之時無慰答亦無錫賚議者非<lb/>
之<lb/>
開運二年十月湖南進供御細絹六千疋衣着白羅一<lb/>
<pb n="KR3k0013_WYG_169-24a"/>
百疋筒卷白羅十疋錦綺褥面十牀錦綺背十合淮南<lb/>
進羅縠一百疋謝恩賜御馬<lb/>
三年九月前青州防禦使翟光業進絹一千疋綿三千<lb/>
兩絲七千兩<lb/>
十月河府侯益進馬五十匹<lb/>
是月陜府焦繼勲進馬四十匹絹一千疋<lb/>
是月華州安審信進馬四十匹太子太師致仕劉景巖<lb/>
進馬三十匹鳯翔李從儼進馬四十匹<lb/>
<pb n="KR3k0013_WYG_169-24b"/>
十月兩浙錢𢎞佐進謝恩授守太尉册命銀五千兩綾<lb/>
五千疋絹一萬疋又茶一萬八百斤腦源茶三萬四千<lb/>
斤又進乳香黄散香共一千斤又進乾薑三萬斤蘇木<lb/>
三萬斤箭笴一萬莖諸色戎仗等物又進啟聖節金大<lb/>
排方座龍腰帶一條御衣一襲十六事金花銀器一千<lb/>
五百兩御服錦綺綾羅五百疋<lb/>
漢髙祖天福十二年荆南髙從誨賀登極進金花銀器<lb/>
一千兩異紋綺錦法錦三百疋筒卷白羅二百疋白花<lb/>
<pb n="KR3k0013_WYG_169-25a"/>
羅一百疋絨毛暖座兩枚九錬純鋼手刀一口<lb/>
乾祐元年六月壬寅髙從誨貢金器二百兩銀器千兩<lb/>
細綿五十疋繡錦六銖五十段羅二百疋龍腦二斤以<lb/>
首過自新故書<lb/>
十月丁酉湖南馬希廣貢除夜逰春圖女俠畵障真珠<lb/>
枕及端午金銀彫装物色帝年未及冠服玩好奢甞為<lb/>
七寳枕玉枕玉缸缾盤之類而湖湘貢侈物益蕩其心<lb/>
十一月兩浙貢茶三萬四千斤及香藥兵仗湖南貢茶<lb/>
<pb n="KR3k0013_WYG_169-25b"/>
五萬斤<lb/>
十二月癸未史𢎞肇獻錢萬緡馬二十匹以助軍討叛<lb/>
又朗州節度馬希蕚獻銀器千五百兩降詔奨飾仍諭<lb/>
之云所修職貢舊有規程念航深梯險之勞重違卿意<lb/>
在誘善勸忠之道本實朕心今後凢有進獻可與希廣<lb/>
商量庶叶雍和不爽體制<lb/>
隠帝乾祐二年九月壬寅湖南馬希廣獻絹二萬疋銀一萬<lb/>
五千兩玳瑁寳裝龍鳳板牀盤龍椅子蹋牀子銀戯龍二銀<lb/>
<pb n="KR3k0013_WYG_169-26a"/>
食器六十八事真珠花銀果子其銀共千兩<lb/>
是年宰相侍衛使三司使以犬戎犯河朔獻馬自三匹<lb/>
至二十匹<lb/>
周太祖廣順元年正月荆南髙保融貢銀一千兩法錦<lb/>
二十疋賀登極<lb/>
癸巳寒食節帝出𤣥化門設御幄遥拜諸陵開封府袁<lb/>
義獻熟羊酒食<lb/>
丁巳宰臣馮道已下獻馬賀皇太子授鎮寕軍節度使<lb/>
<pb n="KR3k0013_WYG_169-26b"/>
己未昭義常思貢錢三十萬賀太子鎮澶州又直進錢<lb/>
二千五百貫布二千五百疋粟七千石故史𢎞肇弟𢎞<lb/>
福貢馬五匹綿綵五百疋謝禮𦵏兄𢎞肇漢末𢎞肇楊<lb/>
邠王章遇害帝𦵏以王禮喪事並官給<lb/>
四月宰臣樞宻宣徽使各獻馬賀册徳妃荆南髙保融<lb/>
貢銀二千兩謝加恩别進請開宴絹一千疋金酒器重<lb/>
五十兩素羅花羅花縠子各百疋長金線絨毛暖十二<lb/>
壬子兖州慕容彦超獻龍鳯鞍轡御馬縑帛賀册徳妃<lb/>
<pb n="KR3k0013_WYG_169-27a"/>
髙保融又貢端午銀絹青于扇等<lb/>
五月甲子鎮州武行徳來朝獻粟二萬石<lb/>
七月邠州侯章進馬三十匹<lb/>
甲申慕容彦超上章謝賜西京興教坊第一區長男衙<lb/>
内指揮使繼勲遥領明州刺史次男繼雲轉官進絹千<lb/>
疋絲三千兩别進永夀節祝夀絹二千疋<lb/>
十二月荆南獻銀五百兩慕容彦超獻馬二匹皆賀正<lb/>
也<lb/>
<pb n="KR3k0013_WYG_169-27b"/>
二年三月鄆州髙行周進助軍絹五千疋并戎装器仗<lb/>
五百事<lb/>
四月丁未潞州㐮垣縣民張紹先等八人詣闕獻羊酒<lb/>
以除放去年殘稅謝恩也<lb/>
五月車駕親征兖州次曹州鄭孔璋獻銀射盌百䨇衣<lb/>
著三百疋鄆澶宋許四鎮各獻茶藥<lb/>
是月甲子旦次成武鄆州髙行周自鎮來朝貢絹三十<lb/>
疋及器械單州許進來朝獻食丙寅次張康鎮徐州王<lb/>
<pb n="KR3k0013_WYG_169-28a"/>
晏來朝進馬七匹戊寅青州節度使符彦卿來朝獻馬<lb/>
十三匹己邜又進錦綵三千疋軍糧萬石<lb/>
六月丁亥廻次鄆州髙行周進錢絹請開宴又進車駕<lb/>
廵幸絹五千疋錢五百萬戊子宴于行宫行周以金酒<lb/>
器鞍馬為夀辛邜次澶濮滑州扈彦珂來朝王殷獻馬<lb/>
十匹三千金酒器<lb/>
八月昭義節度使常思來朝獻絹三千疋銀千兩粟二<lb/>
萬斛草三萬圍<lb/>
<pb n="KR3k0013_WYG_169-28b"/>
九月戊午故髙行周男前鄆州衙内指揮使髙懐徳進<lb/>
馬五十五匹<lb/>
壬戌靈武節度使留後馮繼業獻馬百匹謝弔祭定州<lb/>
進所獲契丹馬六千一百匹<lb/>
十一月甲寅兩浙錢𢎞俶遣判官貢奉御衣犀帶金銀<lb/>
裝兵仗金銀器綾絹茶香藥物祕色甆器鞍屐海味酒<lb/>
等凉州申師厚進馬一百一十六匹詔還其直閑廐使<lb/>
史孔福獻馬謝却賜涇州物産<lb/>
<pb n="KR3k0013_WYG_169-29a"/>
十二月鄭州防禦使王進以迎侍母親到郡獻馬謝恩<lb/>
進母先往易州離兵革失其所在近於北蕃訪獲而歸<lb/>
之故喜而稱謝<lb/>
戊子邠州侯章罷鎮至闕獻馬百匹絹五千疋<lb/>
三年正月樞宻使王峻獻戰馬二十匹宰臣獻三司李<lb/>
糓所傷臂漸損難任拜起進朝見馬親除天平軍節度<lb/>
使符彦卿進謝近鎮馬十匹帛二十疋及軍器等<lb/>
丁邜朗州獻茶二萬斤宰臣樞宻宣徽内諸司使禁軍<lb/>
<pb n="KR3k0013_WYG_169-29b"/>
将校諸藩鎮皆進奉賀皇子嘉禮<lb/>
二月延州衙内指揮使髙紹基獻馬四十二匹紹基父<lb/>
死擅知軍政潛有覬望及軍屯近鎮故懼而獻奉<lb/>
三月又獻馬五十匹駞三十頭銀千兩金器百兩<lb/>
三月髙懐徳進絹三千疋銀三千兩金酒器六副馬十<lb/>
五匹勅賜亡父行周諡及立碑<lb/>
四月丙寅宋州節度使常思入朝獻縑銀匹兩各二千<lb/>
五百大絁綾五百疋又鳯翔趙暉來朝進馬一百一十<lb/>
<pb n="KR3k0013_WYG_169-30a"/>
七匹絹五千疋銀五千兩賜襲金帶又西凉府節度使<lb/>
牛師厚遣都知兵馬使拓䟦貞美等四十九人朝貢駞<lb/>
馬又鳯翔趙暉進牽櫳官衙隊一百九十五又進絹三<lb/>
千疋金三百兩<lb/>
五月甲申宴于廣政殿宋州常思獻上夀金酒器同州<lb/>
薛懐譲獻銀五百兩馬五匹<lb/>
十一月乙巳㐮州安審琦獻銀萬兩助郊祭<lb/>
乙亥兩浙錢𢎞俶貢謝恩綾絹二萬八千疋銀器六千<lb/>
<pb n="KR3k0013_WYG_169-30b"/>
兩綿五萬兩茶三萬五千斤御衣兩襲通犀帶戯龍金<lb/>
帶香藥甆器銀装甲仗法酒海味等<lb/>
戊寅涇州節度使史懿朝見獻駞馬二百銀千兩<lb/>
癸邜鄭州防禦使王萬敢獻助郊祭絹二千疋<lb/>
六年六月大名府王殷貢絹萬疋棣州何祿進獻供用<lb/>
羅綺二千五百疋荆南髙保融進白龍腦法錦金酒器<lb/>
紅六銖段五十白羅花羅熟縠鹿胎袴段六銖襜面等<lb/>
各一百九錬神鋼陷金銀刀劍各一<lb/>
<pb n="KR3k0013_WYG_169-31a"/>
十二月辛亥諸州府進南郊助祭鞍馬綵帛金銀等<lb/>
世宗顯徳三年二月丁亥荆南節度使髙保融進御衣<lb/>
金帶九鍊純鋼手刀弓箭等<lb/>
十一月丙辰呉越王錢俶進銀五千兩綾一萬疋又進<lb/>
天清節金花銀器千五百兩又御服金帶錦綺綾羅等<lb/>
五年二月幸揚州壬申呉越王錢俶進御衣犀帶綾絹<lb/>
白金香藥等又進供軍稻米二十萬石<lb/>
四月呉越王錢俶進綾絹各二萬疋銀一萬兩稱謝恩<lb/>
<pb n="KR3k0013_WYG_169-31b"/>
賜國信<lb/>
閏七月癸丑呉越王錢俶遣使朝貢進銀五千兩絹二<lb/>
萬疋銀器三千兩細衣段二千連又御衣盤龍犀帶等<lb/>
八月呉越王錢俶進銀五千兩絹萬疋稱賀車駕還京<lb/>
又進龍舩一隻天禄舩一隻皆以白金飾之帝幸新河<lb/>
亭命宰臣及從官已下觀呉越所進龍舟時京師庶士<lb/>
觀者如堵<lb/>
十一月呉越王錢俶進茶三萬四千八百斤綿五萬兩<lb/>
<pb n="KR3k0013_WYG_169-32a"/>
及香藥器甲等<lb/>
十二月呉越王錢俶進銀五千兩絹三萬疋綿十萬兩<lb/>
稱謝恩賜國信又進賀正錢一千貫絹一千疋<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_169-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷一百六十九<lb/>
</p>
<p>
</p>
  </div>
</body>
</text>
</TEI>
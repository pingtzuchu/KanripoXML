<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百八十二</head>
    <p>
<pb n="KR3k0013_WYG_782-1a"/>
欽定四庫全書<lb/>
　册府元龜卷七百八十二　宋　王欽若等　撰<lb/>
　　總録部<lb/>
　　　榮遇<lb/>
易曰崇髙莫大於富貴詩曰為龍為光盖士之趨世者<lb/>
或道合時主或功濟大業然後享豐禄齒髙位澤及於<lb/>
宗黨寵被於閨壼度越羣品垂為美談者斯有之矣若<lb/>
乃出於困辱奮自卑冗終以貴盛申其志節以至期運<lb/>
<pb n="KR3k0013_WYG_782-1b"/>
亨會勢望熏灼明詔敦奨徽美舉集或粲服歸於故郡<lb/>
或榮飬及於庭闈或展墓以達永懐或即家而為公府<lb/>
至乃父子更任於劇職宗戚迭處於要任以壯齒而躋<lb/>
顯仕因請老而還舊貫中外更踐便蕃增秩時君異其<lb/>
恩禮舉将更其出處斯皆才命胥契福祿来同致光景<lb/>
之振耀聳人倫之欽慕非夫保若驚之訓得持盈之道<lb/>
又曷能充終而寡悔哉<lb/>
蘇秦雒陽人出㳺數嵗大困而歸兄弟嫂妹妻妾皆笑<lb/>
<pb n="KR3k0013_WYG_782-2a"/>
之及為從約長并相六國北報趙王及行過雒陽車騎<lb/>
輜重諸侯各發使送之甚衆擬於王者周顯王聞之恐<lb/>
懼除道使人郊勞<hi>賔至近郊君使卿朝服用束帛勞</hi>蘇秦之昆弟妻嫂<lb/>
側目不敢仰視俯伏侍取食蘇秦笑謂其嫂曰何前倨<lb/>
而後恭也嫂委蛇蒲服以靣掩地而謝曰見季子位髙<lb/>
而金多也<hi>蘇秦字季子</hi>蘇秦喟然嘆曰此一人之身富貴則<lb/>
親戚畏懼之貧賤則輕易之况衆人乎且使我有雒陽<lb/>
負郭田二頃吾豈能佩六國相印乎於是散千金以賜<lb/>
<pb n="KR3k0013_WYG_782-2b"/>
宗族朋友<lb/>
漢嚴助會稽吳人為中大夫助侍燕從容武帝問助居<lb/>
鄉里時助對曰家貧為友壻富人所辱<hi>友壻同門之壻</hi>帝問所<lb/>
欲對願為會稽太守於是拜為會稽太守<lb/>
朱買臣字翁子會稽吳人家貧妻求去買臣不能留即<lb/>
聽去後買臣為會稽太守武帝謂買臣曰富貴不歸故<lb/>
鄉如衣繡夜行今子何如買臣頓首辭謝初買臣免待<lb/>
詔嘗從會稽守邸者寄居飯食拜為太守買臣衣故衣<lb/>
<pb n="KR3k0013_WYG_782-3a"/>
懐其印綬歩歸郡邸直上計時會稽吏方相與羣飲不<lb/>
視買臣買臣入室中守邸與共食食且飽少見其綬守<lb/>
邸怪之前引其綬視其印會稽太守章也守邸驚出語<lb/>
上計掾吏皆醉大呼曰妄誕耳守邸曰試來視之其故<lb/>
人素輕買臣者入内視之還走疾呼曰實然坐中驚駭<lb/>
白守丞<hi>漢舊郡國丞相長史與計吏俱逆計也謂之守丞者繫太守而言也</hi>相推排陳列<lb/>
中庭謁拜買臣徐出户有頃長安廐吏乗駟馬車來迎<lb/>
<hi>故事大夫乘官車駕駟如今州牧刺史矣</hi>買臣遂乘傳去會稽聞太守且至<lb/>
<pb n="KR3k0013_WYG_782-3b"/>
發民除縣長吏並送迎車百餘乘入吳界見其故妻妻<lb/>
夫治道買臣馳車呼令後車載其夫妻到太守舍置園<lb/>
中給食之居一月妻自經死買臣乞其夫錢令葬悉召<lb/>
見故人與飲食諸嘗有恩者皆報復焉<lb/>
司馬相如字長卿蜀郡成都人武帝時以中郎將至蜀<lb/>
太守以下郊迎縣令負弩矢先驅蜀人以為寵<lb/>
薛廣徳沛郡相人為御史大夫乞骸骨賜安車駟馬黄<lb/>
金六十斤罷廣徳東歸沛太守迎之界上沛以為榮懸<lb/>
<pb n="KR3k0013_WYG_782-4a"/>
其安車傳子孫<lb/>
疏廣為太子太傅廣兄子受為太子少傅太子每朝因<lb/>
進見太傅在前少傅在後父子並為師傅朝廷以為榮<lb/>
班伯髙祖壹始皇之末避地於樓煩漢孝惠時以財雄<lb/>
邊伯後為定襄太守歳餘成帝徵伯伯上書願過郡上<lb/>
父祖冢有詔太守都尉以下會其所因召宗族各以親<lb/>
疎加恩施散數百金北州以為榮長老紀焉<lb/>
後漢馮異潁川交城人為孟津將軍光武建武二年征<lb/>
<pb n="KR3k0013_WYG_782-4b"/>
陽翟賊嚴終趙根破之詔異歸上冢使大中大夫齎牛<lb/>
酒令二百里内太守都尉以下及宗族會焉<lb/>
景丹馮翊櫟陽人為驃騎大將軍建武二年定封丹櫟<lb/>
陽侯光武謂丹曰今關東故王國雖數縣不過櫟陽萬<lb/>
户邑夫富貴不歸故鄉如衣繡夜行故以封卿耳<lb/>
岑彭南陽棘陽人建武六年為征南大將屯津鄉南還<lb/>
有詔過家上冢大長秋以朔望問太夫人起居<lb/>
王恒潁川舞陽人為漢中將軍平沛郡賊建武六年徵<lb/>
<pb n="KR3k0013_WYG_782-5a"/>
恒還雒陽令人夫迎恒於舞陽歸家上冢<lb/>
吳漢南陽人建武十二年為大司馬平蜀振旅浮江而<lb/>
下至宛詔令過家上冢賜穀二萬斛<lb/>
傅燮北地靈州人太守范津舉燮孝亷及津為漢陽與<lb/>
燮交代合符而去鄉邦榮之<lb/>
韓稜潁川華陽人為南陽太守特聽稜得過家上冢鄉<lb/>
里以為榮<lb/>
韋端自凉州牧徵為太僕其子康代為凉州刺史時人<lb/>
<pb n="KR3k0013_WYG_782-5b"/>
榮之<lb/>
魏張既馮翊髙陵人漢末自尚書出為雍州刺史太祖<lb/>
謂既曰還君本州可為衣繡晝行矣<lb/>
張遼為前將軍屯合肥進遼爵都鄉侯給遼母輿車及<lb/>
兵馬送遼家詣屯勅遼母至導從出迎所督諸軍將吏<lb/>
皆羅拜道側觀者榮之<lb/>
吳朱治丹陽故鄣人大帝黄武二年拜安國將軍領吳<lb/>
郡是時丹陽深地頻有姦叛亦以年向老思戀土風自<lb/>
<pb n="KR3k0013_WYG_782-6a"/>
表屯故鄣鎮撫山越諸父老故人莫不詣門治皆引進<lb/>
與共飲宴鄉黨以為榮在故鄣歳餘還吳<lb/>
全琮吳郡錢塘人黄武七年為東安太守還經過錢塘<lb/>
修祭墳墓麾幢節盖曜於舊里請會邑人平生知舊宗<lb/>
族六親施散惠與千有餘萬本土以為榮<lb/>
諸葛恪為撫越将軍領丹陽太守授<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸武騎三百拜<lb/>
畢太帝命恪備威儀作皷吹導引歸家時年三十三<lb/>
紀陟景帝時父亮為尚書令陟為中書令每朝會詔以<lb/>
<pb n="KR3k0013_WYG_782-6b"/>
屏風隔其座焉<lb/>
晉鄭球字瑜少辟宰府七侍二宫<lb/>
袁瓌與弟猷俱渡江瓌為丹陽猷為武康兄弟列宰名<lb/>
邑論者美之<lb/>
陶侃家于潯陽後為江夏太守加鷹揚将軍侃備威儀<lb/>
迎母官舎鄉里榮之<lb/>
荀羨除北中郎将徐州刺史監徐兖二州揚州及晉陵<lb/>
諸軍事時年二十八中興方伯未有如羨之少者<lb/>
<pb n="KR3k0013_WYG_782-7a"/>
韋謏前後四登九列六在尚書三為侍中再為太子太<lb/>
傅封京兆公陳軍國之宜多見允納<lb/>
宋鄭鮮之為髙祖太尉諮議髙祖北伐以為右長史鮮<lb/>
之曽祖墓在開封相去三百里乞求拜省髙祖以騎送<lb/>
之<lb/>
南齊王奐仕宋領驍騎将軍又遷征虜將軍臨川王鎮<lb/>
西長史領南蠻校尉南郡内史一歳三遷<lb/>
張岱吳郡人髙帝建元元年出為左将軍吳郡太守太<lb/>
<pb n="KR3k0013_WYG_782-7b"/>
祖知岱厯任清直至郡未幾手勅岱曰大邦任重乃未<lb/>
欲廻換俱總戎務殷宜須望實今用卿為䕶軍加給事<lb/>
中岱拜竟詔以家為府<lb/>
孫㻛吳郡人自湘州刺史徵為散騎常侍中領軍未拜<lb/>
而武帝從容謂㻛曰昔朱買臣願為大郡卿豈有意乎<lb/>
乃改授持節安東將軍吳郡太守給皷吹一部及将之<lb/>
鎮乘輿幸近畿餞送鄉里榮之<lb/>
梁范雲為散騎常侍吏部尚書常侍讌髙祖謂臨川王<lb/>
<pb n="KR3k0013_WYG_782-8a"/>
宏鄱陽王恢曰我與尚書少親善申四海之敬今為天<lb/>
下主此禮即革汝宜代我呼范為兄二王下席拜與雲<lb/>
同車還尚書下省時人榮之<lb/>
吕僧珍東平苑人為左衛將軍領太子中庶子僧珍去<lb/>
家乆表求拜墓髙祖欲榮之使為本州乃授使持節平<lb/>
北將軍南兗州刺史<lb/>
栁慶逺河東解人為使持節都督雍梁南北秦四州諸<lb/>
軍事征虜将軍寧蠻校尉雍州刺史髙祖餞於新亭謂<lb/>
<pb n="KR3k0013_WYG_782-8b"/>
曰卿衣錦還鄉朕無西顧之憂矣<lb/>
到洽以天監二年為司徒主簿直待詔省勅使抄甲部<lb/>
書遷尚書殿中郎洽兄弟羣從遞居此職時人榮之<lb/>
王僧孺幼貧其母鬻紗布以自業常擕僧孺至市道遇<lb/>
中丞鹵簿驅廹溝中及僧孺為丞引騶清道悲感不自<lb/>
勝<lb/>
朱异為中書通事舍人遷散騎常侍累遷中領軍异居<lb/>
權要三十餘年厯官自員外常侍至侍中四職並驅鹵<lb/>
<pb n="KR3k0013_WYG_782-9a"/>
簿近代未之有也<lb/>
張綰為御史中丞舊制元日僕射中丞坐位東西相當<lb/>
大同四年綰兄纘為僕射及有司就列兄弟導騶兩塗<lb/>
前世未有也時人榮之<lb/>
孔休源初為中書舎人司徒臨川王記室參軍後臨川<lb/>
王為揚州刺史薨髙祖與羣臣議王代居州任者乆之<lb/>
時貴戚王咸望遷授髙祖曰朕已得人孔休源實應此<lb/>
選乃授宣惠将軍監揚州休源初為臨川王行佐及王<lb/>
<pb n="KR3k0013_WYG_782-9b"/>
薨而管州任時論榮之<lb/>
劉之燐南郡湼陽人自太學博士出為南郡太守髙祖<lb/>
謂曰卿母年徳並髙故令卿衣錦還鄉盡榮飬之理<lb/>
陳侯安都始興人為司空征北将軍南徐州刺史父文<lb/>
得為始興内史卒於官文帝徵安都還京師為發䘮尋<lb/>
起復本官贈其父散騎常侍金紫光禄大夫拜母為清<lb/>
逺國太夫人仍迎還都母固求停鄉里帝乃下詔改陸<lb/>
陽郡之汝城縣為廬陽郡分衡州之始興安逺二郡合<lb/>
<pb n="KR3k0013_WYG_782-10a"/>
三郡為東衡州以安都從弟曉為刺史安都第三子祕<lb/>
年九歳帝以為始興内史並令在鄉侍養<lb/>
王瑜字子珪早厯清顯三十官至侍中<lb/>
袁憲為右僕射參掌選事先是憲長兄樞為左僕射至<lb/>
是臺省目樞為太僕射憲為小僕射朝廷榮之<lb/>
後魏崔浩白馬公元伯之長子浩為祭酒每至郊祠父<lb/>
子並乘軒軺時人榮之<lb/>
畢衆敬為兖州刺史其子元賔亦為兖州刺史父子相<lb/>
<pb n="KR3k0013_WYG_782-10b"/>
代為州當世榮之<lb/>
甄琛中山毋極人為征北將軍定州刺史衣錦晝遊大<lb/>
為稱滿<lb/>
李憲為散騎侍郎以母老乞歸養憲趙郡平棘人也因<lb/>
拜趙郡太守<lb/>
李元䕶遼東襄平人為齊州刺史經拜舊墓廵省故宅<lb/>
享賜村老莫不欣暢<lb/>
崔鴻為尚書都兵郎中宣武詔太師彭城王勰以下公<lb/>
<pb n="KR3k0013_WYG_782-11a"/>
卿朝士儒學才明者三十人議定律令於尚書上省鴻<lb/>
與父光俱在其中時論榮之<lb/>
孫惠蔚厯國子祭酒祕書監出為平来将軍濟州刺史<lb/>
還京除光禄大夫魏初以来儒生寒官惠蔚最為顯達<lb/>
董徵頓邱衛國人為輔國將軍除安州刺史徵因述職<lb/>
路次過家置酒髙會大享邑老乃言曰腰龜返國昔人<lb/>
稱榮仗節還家云胡不樂因誡二三子弟曰此之富貴<lb/>
匪自天降乃勤學所致耳時人榮之<lb/>
<pb n="KR3k0013_WYG_782-11b"/>
茹皓舊吳人與趙脩俱侍直禁中為脩所妬出為濮陽<lb/>
太守其父讓之因皓訟理舊勲先除兖州陽平太守賜<lb/>
以子爵父子剖符名邦郡境相接<lb/>
趙邕南陽人為殿中将軍初邕父怡厯郢州刺史停家<lb/>
乆之以邕寵召拜太常少卿尋為荆州大中正出除征<lb/>
虜將軍荆州刺史邕弟尚中書舍人出除南陽太守怡<lb/>
辭荆州也尚求解郡與父俱還未至京師逆除歩兵校<lb/>
尉<lb/>
<pb n="KR3k0013_WYG_782-12a"/>
陸彰字明逺以衛将除齊州刺史又加驃騎将軍行懐<lb/>
州事轉北豫州刺史仍除徐州刺史将軍並如故一年<lb/>
厯三州當世榮之<lb/>
房士達清河人為京北王騎兵參軍其鄉人劉均房須<lb/>
等作亂攻陷郡縣士達父憂在家刺史元欣以士達為<lb/>
将士達率州人悉破平之就家拜平原太守孝莊帝時<lb/>
轉濟南太守士達不入京師而頻為夲州郡時人榮之<lb/>
楊逸字遵道為西平将軍南秦州刺史年二十九歳時<lb/>
<pb n="KR3k0013_WYG_782-12b"/>
方伯之少未有先之者<lb/>
北齊魏收字伯起初仕後魏節閔時為散騎侍郎尋勅<lb/>
典起居注并修國史俄兼中書侍郎時年二十六<lb/>
邢邵字子才仕東魏為太常卿中書監攝國子祭酒是<lb/>
時朝臣多守一職帶領二官甚少邵頓居三職並是文<lb/>
學之首當世榮之<lb/>
崔瞻為文宣相府司馬使于東魏孝静帝其父㥄侍宴<lb/>
又勅瞻令近御座亦有應詔詩詔問邢邵等曰此詩何<lb/>
<pb n="KR3k0013_WYG_782-13a"/>
如其父咸云㥄博雅宏麗瞻詞氣清新並詩人之冠冕<lb/>
讌罷共嗟賞之咸云今日之讌併為崔瞻父子<lb/>
後周楊標正平髙凉人魏孝武入關時為建武刺史鎮<lb/>
車箱標乆從軍役以未及葬父至是表請遷𦵏詔贈其<lb/>
父車騎大將軍儀同三司晉州刺史贈其母夏陽縣君<lb/>
並給儀衛州里榮之<lb/>
蘇亮武功人仕西魏為岐州刺史朝廷以其牧本州特<lb/>
給路車皷吹先還其宅并給騎士三十列羽儀遊鄉黨<lb/>
<pb n="KR3k0013_WYG_782-13b"/>
經過故人歡會旬日然後入州世以為榮亮自文帝大<lb/>
統以来無歳不轉官一年或至三遷僉曰才至不怪其<lb/>
速也<lb/>
赫連達雲中盛樂人仕西魏為帥都督封魏昌伯太祖<lb/>
以達勲望兼隆乃除雲州刺史進爵為公拜大都督<lb/>
田宏字廣略平原人西魏大統中自帥都督授原州刺<lb/>
史時以宏勲望兼至故以衣錦榮之<lb/>
叚永仕西魏為常州刺史于時朝貴多其部人謁永之<lb/>
<pb n="KR3k0013_WYG_782-14a"/>
日冠盖盈路當時榮之<lb/>
鄭雛初仕北齊為尚書郎趙郡李祖昇兄弟不甚敬憚<lb/>
及楊愔奏授雛趙郡太守祖昇兄弟具服至雛門投刺<lb/>
拜謁文宣聞之喜笑曰足得殺李家兒矣<lb/>
李穆除原州刺史又以兄賢子為平髙郡守逺子為平<lb/>
髙縣令並加皷吹穆自以叔姪一家三人皆牧宰鄉里<lb/>
恩遇過隆固辭不拜太祖不許<lb/>
王傑金城直城人仕西魏為驃騎大將軍孝閔踐祚進<lb/>
<pb n="KR3k0013_WYG_782-14b"/>
爵張掖郡公増邑一千戸出為河州刺史朝廷以傑勲<lb/>
望俱重授本州<lb/>
馮遷閔帝時為晉公䕶府掾後以其朝之舊齒欲以錦<lb/>
衣榮之乃授陜州刺史進爵隆山郡公増邑通前二千<lb/>
戸遷本寒微不為時輩所重一旦刺舉本州唯以謙恭<lb/>
接待鄉人無怨者<lb/>
令狐整為中外府樂曹參軍時諸功臣多為本州刺史<lb/>
晉公䕶謂整曰以公勲望應得本州但朝廷藉公委任<lb/>
<pb n="KR3k0013_WYG_782-15a"/>
無容逺出然公一門之内須有衣錦之榮乃以弟休為<lb/>
燉煌郡守<lb/>
劉雄臨洮子城人為内史大夫除候正髙祖嘗從容謂<lb/>
雄曰古人云富貴不歸故鄉猶衣錦夜遊今以卿為本<lb/>
州何如雄稽首拜謝於是詔以雄為河州刺史雄先己<lb/>
為本縣令復有此授鄉里榮之<lb/>
栁敏河東解人年未弱冠起家員外散騎侍郎累遷河<lb/>
東郡丞朝議以敏本邑故有此授<lb/>
<pb n="KR3k0013_WYG_782-15b"/>
唐瑾為蔡州刺史厯柘州硖州轉荆州總管府長史入<lb/>
為吏部中大夫厯御正納言中大夫曽未十旬遂遷四<lb/>
職搢紳咸以為榮<lb/>
辛威隴西人為鄜州刺史時望既重朝廷以桑梓榮之<lb/>
遷河州刺史本州大中正<lb/>
薛慎為膳部下大夫慎兄善又任工部並居清顯時人<lb/>
榮之<lb/>
王士良其先太原晉陽人後因避地凉州初仕齊為豫<lb/>
<pb n="KR3k0013_WYG_782-16a"/>
州刺史後歸周為鄜州刺史轉金州刺史士良去鄉既<lb/>
乆忽臨本州舊若故人猶有存者逺近咸以為榮<lb/>
李遷哲安康人世為山南豪族後為車騎将軍從開封<lb/>
府賀若敦狥地巴濮以功除直州刺史即本州也仍給<lb/>
軍儀皷節<lb/>
栁檜為撫軍將軍大都督時檜兄虬為秘書丞弟慶為<lb/>
尚書左丞檜嘗謂兄弟曰兄則職典簡牘褒貶人倫弟<lb/>
則管轄郡司股肱朝廷可謂榮寵矣然而四方未靜車<lb/>
<pb n="KR3k0013_WYG_782-16b"/>
書不一檜唯當蒙矢石履危難以報國恩耳<lb/>
隋劉宏彭城人初仕北齊西楚州刺史及齊亡周武帝<lb/>
以為本郡太守<lb/>
田式字顯摽馮翊下邽人祖安與父長樂仕魏俱為本<lb/>
郡太守式仕周又為本郡太守<lb/>
蘇威煬帝時為納言與左翊衛大將軍宇文述黄門侍<lb/>
郎裴矩御史大夫裴藴内史侍郎虞世基參掌朝政時<lb/>
人稱為五貴從征遼東還至涿郡詔威安撫關中以威<lb/>
<pb n="KR3k0013_WYG_782-17a"/>
孫尚輦直長儇為副其子鴻臚少卿䕫先為關中簡㸃<lb/>
大使一家三人俱奉使關右三輔榮之<lb/>
樊子盖廬江人為武威太守朝於江都宫煬帝謂之曰<lb/>
富貴不還故鄉真衣繡夜行耳勅廬江郡設三千人會<lb/>
賜米麥六千石使謁墳墓宴故老當時榮之<lb/>
來䕶兒江都人為右翊衛大將軍煬帝幸江都謂䕶兒<lb/>
曰衣錦晝遊古人所重卿今是也乃賜物三千叚并牛<lb/>
酒令謁先人墓宴鄉父老仍令三品已上並集其宅酣<lb/>
<pb n="KR3k0013_WYG_782-17b"/>
飲一日朝野榮之<lb/>
唐張鎮州同安人武徳中為舒州都督舒州即本邑也<lb/>
鎮州乃多市酒肴就望江舊宅盡召故人親戚與之酣<lb/>
宴散髮箕踞敦疇昔之歡十日贈以金帛既而垂泣謂<lb/>
親賔曰此者張鎮州與故人為歡今日已後舒州都督<lb/>
治百姓耳君民禮隔不得交遊因與之訣<lb/>
姜謩秦州上邽人武徳初平薛仁杲拜秦州刺史髙祖<lb/>
謂曰衣錦還鄉古人所尚今以本州相授用荅元功凉<lb/>
<pb n="KR3k0013_WYG_782-18a"/>
州之路近為荒梗宜宏方略有以靜之謩至州撫以恩<lb/>
信州人相謂曰吾輩復見太平官府矣盜賊悉来歸首<lb/>
士庶安之<lb/>
張士貴宏農盧氏人武徳中以戰功授虢州刺史髙祖<lb/>
謂曰欲卿衣錦晝遊耳<lb/>
温大雅武徳元年為黄門侍郎弟彦将為中書侍郎列<lb/>
居近侍議者榮之髙祖從容謂曰我起義晉陽為卿一<lb/>
門耳<lb/>
<pb n="KR3k0013_WYG_782-18b"/>
張行成定州義豐人為刑部侍郎太子詹事遼東之役<lb/>
從太子於定州監國即行成本邑也太子謂行成曰今<lb/>
者送公衣錦還鄉於是令有司祀其先人墓<lb/>
薛收與從父兄子元敬俱為文學舘學士<lb/>
賈敦實為饒陽令時制大功已上不得聨職敦實兄敦<lb/>
賾復為瀛州刺史朝廷以其兄弟亷謹特許令同州竟<lb/>
不遷替時人榮之<lb/>
劉禕之為左史宏文館直學士時又宻令參決以分宰<lb/>
<pb n="KR3k0013_WYG_782-19a"/>
相之權時人謂之北門學士禕之兄懿之時為給事中<lb/>
兄弟並居兩省論者美之<lb/>
韋承慶弟嗣立則天長夀中始代承慶為鳳閣舎人長<lb/>
安三年承慶又代嗣立為天官侍郎頃之又代嗣立知<lb/>
政事時以為榮<lb/>
蘇頲中宗神龍中累遷給事中加修文舘學士轉中書<lb/>
舎人時頲父瓌同中書門下三品父子同掌樞宻時以<lb/>
為榮<lb/>
<pb n="KR3k0013_WYG_782-19b"/>
賀知章為祕書監請度為道士求還鄉里天寳三載正<lb/>
月庚子遣左右相已下祖别於長樂坡帝賦詩以贈<lb/>
李峴信安王禕之第三子肅宗至徳中為京兆尹兼御<lb/>
史大夫時峴兄峘為戸部尚書兼成都尹乾元初𤣥宗<lb/>
還京峘自蜀至又兼御史大夫兄弟俱判臺事自國初<lb/>
以来兄弟並拜大夫未有其比時長安士庶皆賦詩美<lb/>
之<lb/>
于休烈嗣子益次子肅相繼為翰林學士<lb/>
<pb n="KR3k0013_WYG_782-20a"/>
歸宗敬徳宗興元初為散騎常侍宣慰兩河及還上表<lb/>
請歸拜墓許之賜以繒帛儒者榮之<lb/>
楊懐賔與其子朝晟並為邠寧節度韓遊瓌禆將父子<lb/>
同軍皆為開府賔客御史中丞異姓王榮於軍中<lb/>
陸贄為翰林學士時贄母韋氏在江東徳宗遣中使迎<lb/>
至京師搢紳榮之<lb/>
吳通微自夀安縣令入為金部郎中充翰林學士尋改<lb/>
職方郎中知制誥與弟通元同職禁署人士榮之<lb/>
<pb n="KR3k0013_WYG_782-20b"/>
趙宗儒為右拾遺翰林學士父驊為祕書少監與父並<lb/>
命出於中㫖當時榮之<lb/>
田宏正自魏博節度移統鎮冀其子希文為河陽三城<lb/>
懐州節度父子同日拜命皆領節制<lb/>
崔邠為吏部侍郎兄弟同時奉朝請者四人後改太常<lb/>
卿故事大卿初上大閱四部樂於官署觀者縱焉邠自<lb/>
私第去㡌親導母轝公卿逢者為廻騎避之衢路以為<lb/>
榮<lb/>
<pb n="KR3k0013_WYG_782-21a"/>
王鍔為容管經嶺南淮南河中太原四任節度受符節<lb/>
居方靣凡二十餘年仍加同平章事<lb/>
栁公綽為吏部侍郎與舅左丞崔從同省人士榮之<lb/>
孫徳昭與孫承誨董從實以反正功徳昭為檢校太保<lb/>
靜海軍節度使承誨邕州節度使從實容州節度使並<lb/>
同平章事時人呼為三使相恩澤俱冠世<lb/>
後唐張全義為忠武軍節度使全義於本朝迨朱氏之<lb/>
世自尚書僕射司空司徒平章事侍中守太師太傅太<lb/>
<pb n="KR3k0013_WYG_782-21b"/>
保太尉中書令尚書令封王食邑至一萬三千戸自雒<lb/>
鄆陜滑宋三<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>河陽再領許州相繼十換麾幢厯二十<lb/>
九任位冠人臣善保終吉者一人而已<lb/>
李琪與兄班俱登進士第為梁太祖所知及革命以班<lb/>
為崇政學士琪為翰林學士昆仲並處禁林<lb/>
康思立本出隂山諸部性純厚善撫御明宗素重之故<lb/>
即位之始以應州所生之地授焉<lb/>
封舜卿為中書舎人從子渭為翰林學士叔姪對掌内<lb/>
<pb n="KR3k0013_WYG_782-22a"/>
外制又從子翹仕梁亦為翰林學士<lb/>
晉劉昫初仕後唐為兵部侍郎端明殿學士長興四年<lb/>
行中書侍郎兼刑部尚書平章事入謝日遇大祠明宗<lb/>
不御中興殿昫至中興殿門閤門使曰舊禮宰臣謝恩<lb/>
須於正殿通喚今日上以大祠不坐正殿請候来日樞<lb/>
宻使趙延夀曰命相之制下已三日中謝無宜後時即<lb/>
奏聞昫遂中謝於端明殿廷昫自端明學士拜相而謝<lb/>
於本殿人士榮之<lb/>
<pb n="KR3k0013_WYG_782-22b"/>
孔崇弼初仕後唐自吏部郎中授給事中時族兄昭序<lb/>
由給事中改左常侍兄弟同居門下時論榮之<lb/>
王建立為昭義軍節度使進封韓王仍割遼沁二州為<lb/>
昭義屬郡以建立本遼州人用成其衣錦之美也<lb/>
漢龍敏幽州永清人也初仕後唐為御史中丞敏父咸<lb/>
式年七十咸式之父年九十餘敏供飬二尊朝夕無懈<lb/>
咸式以敏貴得祕書監致仕敏為兵部侍郎奉使幽州<lb/>
鄉里耆舊留宴盡歡<lb/>
<pb n="KR3k0013_WYG_782-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_782-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百八十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百八十一</head>
    <p>
<pb n="KR3k0013_WYG_181-1a"/>
欽定四庫全書<lb/>
　册府元龜卷一百八十一　宋　王欽若等　撰<lb/>
　　帝王部<lb/>
　　　　惡直　　疑忌　　無斷<lb/>
　　　惡直<lb/>
傳曰事君勿欺也而犯之又曰有犯而無隱故古之良<lb/>
臣挺謇諤之志勵骨鯁之節内懷忠愛情均休戚故有<lb/>
犯顔色觸忌諱獻替可否補救闕失言必逆耳事乃利<lb/>
<pb n="KR3k0013_WYG_181-1b"/>
國自非人主廓容納之量克己降意則龍鱗人逆鮮或<lb/>
不怒至有勵斧鉞以震威建官司以監謗下幽縶之詔<lb/>
行黜棄之典乃使良士結舌嘉言攸伏良可戒哉書曰<lb/>
予違汝弼汝無面從又曰有言逆於汝心必求諸道誠<lb/>
哉爲邦之丕訓也<lb/>
夏王桀淫虐諸侯咸叛闗龍逄引黄圖而諫桀以爲妖<lb/>
言焚黄圖而殺龍逄<lb/>
商王紂既淫亂微子諫不聽乃與太師箕子謀去之比<lb/>
<pb n="KR3k0013_WYG_181-2a"/>
干曰爲人臣者不得不以死諫乃强諫紂紂怒曰吾聞<lb/>
聖人心有七竅剖比干觀其心箕子懼乃佯狂爲奴紂<lb/>
又囚之<lb/>
周厲王即位三十年好利近榮夷公大夫芮良夫諫厲<lb/>
王不聽卒以榮公爲卿士用事王行暴虐侈傲國人謗<lb/>
王召公諫曰<hi>召康公之後穆公虎爲王卿士</hi>民不堪命矣王怒得衞巫<lb/>
<hi>衞國之巫也</hi>使監謗者以告則殺之其謗鮮矣諸侯不朝三<lb/>
十四年王益嚴國人莫敢言道路以目<hi>以目相視而已</hi>厲王喜<lb/>
<pb n="KR3k0013_WYG_181-2b"/>
告召公曰吾能弭謗矣乃不敢言召公又諫之王不聽<lb/>
於是國人莫敢出言<lb/>
漢文帝時袁盎爲中郎將亦以數直諫不得久居中調<lb/>
爲隴西都尉<hi>調選也</hi>
景帝即位以太子太傅石奮爲九卿廹近憚之<hi>以其敬恭履度</hi>
<hi>故憚之</hi>徙奮爲諸侯相<lb/>
武帝時汲黯爲中大夫以數切諫不得久留内選爲東<lb/>
海太守召爲主爵都尉亦以數直諫不得久居位<lb/>
<pb n="KR3k0013_WYG_181-3a"/>
狄山爲博士匈奴求和親羣臣議前<hi>於帝前議事</hi>山曰和親<lb/>
便帝問其便山曰兵凶器未易數動<hi>言難可屢動</hi>高帝欲伐<lb/>
匈奴大困平城乃遂結和親孝惠高后時天下安樂及<lb/>
文帝欲事匈奴北邉蕭然苦兵<hi>蕭然猶騷然擾動之貌也</hi>孝景時吳<lb/>
楚七國反景帝往來東宫間<hi>謂諮謀於太后也</hi>天下寒心數月<lb/>
<hi>懼於兵難也</hi>吳楚已破竟景帝不言兵<hi>訖景帝之身更不議征伐之事</hi>天下<lb/>
富實今自陛下興兵擊匈奴中國已空虚邉大困貧繇<lb/>
是觀之不如和親帝問湯<hi>湯張湯也</hi>湯曰愚儒無知狄山曰<lb/>
<pb n="KR3k0013_WYG_181-3b"/>
臣固愚忠若御史大夫湯乃詐忠湯之治淮南江都以<lb/>
深文痛詆諸侯别䟽骨肉使藩臣不自安臣固知湯之<lb/>
詐忠於是帝作色曰吾使生居一郡能無使虜入盗乎<lb/>
<hi>博士之官故呼爲生也</hi>山曰不能曰居一縣曰不能復曰居一鄣<lb/>
間<hi>鄣音之向切謂塞上要險之處别䇿爲城因置吏士而爲鄣蔽以折冦也</hi>山自度辯窮且<lb/>
下吏<hi>度計也見詰自辯而辭窮當下吏也</hi>曰能乃遣山乘鄣<hi>乘登也登而守之</hi>至<lb/>
月餘匈奴斬山頭而去是後群臣震讋<lb/>
成帝時朱雲上書求見公卿在前時丞相故安昌侯張<lb/>
<pb n="KR3k0013_WYG_181-4a"/>
禹以帝師位特進甚尊重雲曰臣願賜尚方斬馬劔斷<lb/>
佞臣一人頭以厲其餘帝問誰也對曰安昌侯張禹帝大<lb/>
怒曰小臣居下訕上廷辱師傅罪死不赦御史將雲下<lb/>
雲攀殿檻折後帝意亦解<lb/>
劉輔以美才擢爲諫議大夫成帝欲立趙媫妤爲皇后<lb/>
輔上書曰陛下乃觸情縱欲以卑賤之女母天下乎里<lb/>
語曰腐木不可以爲柱卑人不可以爲主臣辱諫諍之<lb/>
官不敢不盡死書奏帝使侍御史収縳輔繫掖庭秘獄<lb/>
<pb n="KR3k0013_WYG_181-4b"/>
後減死罪一等綸鬼薪<lb/>
哀帝寵董賢爲大司馬賢年二十二帝置酒與賢父親<lb/>
屬宴飲帝飲醉從容視賢而笑曰吾欲法堯禪舜何如<lb/>
侍中王閎在坐進諫曰昔周成戲以桐葉封弟叔虞於<lb/>
晉周公入曰天子無戲言今天下乃髙帝之天下非<lb/>
陛下之天下也陛下以藩王入奉嗣孝成皇帝後當承<lb/>
宗廟傳子孫於無窮豈得以戲言將高祖社稷輸人邪<lb/>
帝黙然不悅終以失㫖貶爲郎署<lb/>
<pb n="KR3k0013_WYG_181-5a"/>
後漢光武建武中内外羣官多帝自選舉加以法理嚴<lb/>
察職事過苦尚書近臣至乃揺撲率曵於前羣臣莫敢<lb/>
正言尚書令申屠剛毎輙極諫又數言皇太子宜時就<lb/>
東宫簡任賢保以成其德帝並不納剛以數切諫失㫖<lb/>
數年出爲平隂令<lb/>
和帝時侍郎光禄大夫李法上䟽以爲朝政苛碎違永<lb/>
平建初故事宦官權重椒房寵盛又譏史官記事不實<lb/>
後世有識尋功計徳必不明信坐失㫖下有司免爲庶<lb/>
<pb n="KR3k0013_WYG_181-5b"/>
人<lb/>
安帝時蘇章爲議郎數陳得失其言甚直出爲武原令<lb/>
成翊世爲尚書郎安帝時常侍樊豐與帝乳母王聖共<lb/>
譛皇太子廢爲濟隂王翊世連上書訟之又言樊豐王<lb/>
聖誣㒺之狀帝既不從而豐等䧟以重罪下獄當死有<lb/>
詔免官歸本郡<lb/>
順帝時宋登爲侍中數上封事抑退權臣繇是出爲潁<lb/>
川太守<lb/>
<pb n="KR3k0013_WYG_181-6a"/>
桓帝時白馬令李雲上䟽言孔子曰帝者諦也今小人<lb/>
謟進財貨公行是帝欲不諦乎帝怒送黄門北寺獄𢎞<lb/>
農五官掾杜衆傷雲以忠諫獲罪上書願與雲同日死<lb/>
帝愈怒遂并下廷尉大鴻臚陳蕃上䟽救雲曰李雲所<lb/>
言雖不識禁忌干上逆㫖其意歸於忠國而已昔高祖<lb/>
忍周昌不諱之諫成帝赦朱雲腰領之誅今日殺雲臣<lb/>
恐剖心之譏復議於世矣故敢觸龍鱗冐昧以請太常<lb/>
楊秉雒陽市長沐茂郎中上官資並上䟽請雲帝恚甚<lb/>
<pb n="KR3k0013_WYG_181-6b"/>
有司奏以爲大不敬詔切責蕃秉免歸田里茂資貶秩<lb/>
二等時帝在濯龍池管霸奏雲等事霸跪言曰李雲野<lb/>
澤愚儒杜衆郡中小吏出於狂戅不足加罪帝謂霸曰<lb/>
帝欲不諦是何等語而常侍欲原之邪顧使小黄門可<lb/>
其奏雲衆皆死獄中<lb/>
靈帝時欒巴爲議郎時大將軍竇武太傅陳蕃被誅巴<lb/>
以其黨復讁爲永昌太守以功自效辭病不行上書極<lb/>
諫理陳竇之寃帝怒下詔切責收付廷尉巴自殺<lb/>
<pb n="KR3k0013_WYG_181-7a"/>
張鈞時爲郎中以中常侍張讓所在貪殘爲人蠧害乃<lb/>
上書曰宜斬十常侍縣頭南郊可不須師旅而大冦自<lb/>
消天子以鈞章示讓等皆免冠徒跣頓首乞自致雒陽<lb/>
詔獄並出家財以助軍費有詔皆冠履視事如故帝怒<lb/>
鈞曰此真狂子也十常侍固當有一人善者不鈞復重<lb/>
上猶如前章輙寢不報詔使廷尉侍御史考爲張角道<lb/>
者御史承讓等阿㫖遂誣奏鈞學黄巾道収掠死獄中<lb/>
而讓等實多與張角交通<lb/>
<pb n="KR3k0013_WYG_181-7b"/>
魏文帝黄初元年十二月長水校尉戴陵諫不宜數行<lb/>
弋獵帝大怒陵減死罪一等<lb/>
鮑勛爲宫正時文帝欲征吳羣臣大議勛面諫以爲不<lb/>
可帝益忿之左遷勛爲治書執法<lb/>
蘇則爲侍中文帝時人多饑困而軍數出又兼治宫室<lb/>
則數面諫繇此帝頗不悅其後出爲河東相<lb/>
晉武帝時詔齊王攸將之國祭酒曹志建議以爲不當<lb/>
遣帝覽議大怒曰曹志尚不明吾心况四海乎以議者<lb/>
<pb n="KR3k0013_WYG_181-8a"/>
不指答所問横造異論策免太常鄭黙於是有司奏收<lb/>
志等結罪詔惟免志官以公還第其餘皆付廷尉<lb/>
向雄爲河南尹齊王攸將歸藩雄諫曰陛下子弟雖多<lb/>
然有名望者少齊王卧在京邑所益實深不可不思帝<lb/>
不納雄固諫忤㫖起而徑出遂以憤卒<lb/>
元帝爲晉王時奉朝請周嵩上疏曰臣聞取天下者常<lb/>
以無事及其有事不足以取天下故古之王者必應天<lb/>
順時義全而後取讓成而後得是以享世長久重光萬<lb/>
<pb n="KR3k0013_WYG_181-8b"/>
載也今議者以殿下化流江漢澤被六州功濟蒼生欲<lb/>
推崇尊號臣謂今梓宫未反舊京未清義夫泣血士女<lb/>
震動宜深明周公之道先雪社稷大耻盡忠言嘉謀之<lb/>
助以時濟𢎞仁之功崇謙謙之美推後己之誠然後揖<lb/>
讓以謝天下誰敢不應誰敢不從繇是忤㫖出爲新安<lb/>
太守<lb/>
後周宣帝爲太子時武帝顧命曰内史王誼社稷臣宜<lb/>
處以機密不須遠任也及即位憚誼剛正出爲襄州總<lb/>
<pb n="KR3k0013_WYG_181-9a"/>
管<lb/>
劉行本掌朝下大夫宣帝嗣位多失德行本切諫忤㫖<lb/>
出爲河内太守<lb/>
隋高祖初即位虞慶則勸高祖盡滅宇文氏高熲楊惠<lb/>
亦依違從之唯内史令李德林固爭不可高祖作色怒<lb/>
曰君讀書人不足平章此事於是遂盡誅之自是品位<lb/>
不加出於高虞之下唯依班例授上儀同進爵爲子<lb/>
煬帝時盗賊不止天下大亂納言蘇威每諷諫帝彌不<lb/>
<pb n="KR3k0013_WYG_181-9b"/>
平後復問伐遼東事威對願赦羣盗遣討高麗帝益怒<lb/>
之<lb/>
梁毗爲刑部尚書并攝御史大夫事奏劾字文述私役<lb/>
部兵煬帝議免述罪毗固諍因忤㫖遂令張衡代爲大<lb/>
夫毗憂憤數月而卒<lb/>
蕭瑀爲内史侍郎時煬帝至鴈門爲突厥所圍瑀進計<lb/>
其圍乃解其後帝又將伐遼東謂羣臣曰突厥狂悖勢<lb/>
何能爲以其少時未散瑀遂相恐動情不可恕因出之<lb/>
<pb n="KR3k0013_WYG_181-10a"/>
爲河池郡守即日遣之<lb/>
張䖍威爲謁者大夫時煬帝數廵幸百姓疲弊䖍威因<lb/>
上封事以諫帝不悅自此見踈<lb/>
許善心爲給事郎大業七年從至涿郡帝方自御戎以<lb/>
東討善心上封事忤㫖免官<lb/>
唐德宗貞元中袁高爲給事中以切直忤㫖時宰相齊<lb/>
映連請以高爲左丞御史大夫皆不行<lb/>
姜公輔爲諫議大夫同中書門下平章事從德宗幸山<lb/>
<pb n="KR3k0013_WYG_181-10b"/>
南車駕至城固縣唐安公主薨公主帝之長女昭德皇<lb/>
后所生性聰敏仁孝上所鍾愛初詔尚韋宥未克禮㑹<lb/>
而遇播遷及薨帝悲悼尤甚詔所司厚其塟禮公輔諫<lb/>
曰非久克復京城公主必須歸塟今於行路且宜儉薄<lb/>
以濟軍士帝怒謂翰林學士陸䞇曰唐安夭亡不欲於<lb/>
此爲塋壠且令造一磚塔安置功費甚微不合闗宰相<lb/>
論列公輔忽進表章都無道理但欲指朕過失擬自取<lb/>
名朕比㧞擢爲腹心乃負朕如此䞇對曰公輔官是諫<lb/>
<pb n="KR3k0013_WYG_181-11a"/>
議職居宰衡獻替固其職分本立輔臣置之左右朝夕<lb/>
納誨意在防微而弼之乃其所也陛下以造塔役費微<lb/>
小非宰相所論之事但問理之是非豈綸事之大小若<lb/>
造塔爲是役雖大而作之何傷若造塔爲非費雖小而<lb/>
言者何罪帝又曰卿未㑹朕意以公輔才行共宰相都<lb/>
不相當在奉天時已欲罷免後因公輔辭退朕以面許<lb/>
尋屬懷光背叛遂且因循容至山南公輔知朕必擬改<lb/>
官所以固論造塔賣直取名據此用心豈是良善朕所<lb/>
<pb n="KR3k0013_WYG_181-11b"/>
惆悵者只縁如此䞇雖再三救䕶帝怒不已乃罷爲左<lb/>
庶子<lb/>
蕭復爲相扈駕奉天請别對奏云陛下臨御之初聖德<lb/>
光被自用楊炎盧把秉政損黷皇猷以致今日今雖危<lb/>
急願陛下深革睿思微臣敢當此任若令臣依阿偷免<lb/>
臣不敢曠職盧把奏對於帝前阿䛕順㫖復正色曰盧<lb/>
把之詞不正德宗愕然退謂左右曰蕭復頗輕朕遂令<lb/>
往江南宣撫後遂罷之<lb/>
<pb n="KR3k0013_WYG_181-12a"/>
憲宗元和中王承宗叛詔以吐突承璀爲招討使右補<lb/>
闕孟簡拜䟽論之坐忤㫖出爲常州刺史<lb/>
錢徽爲翰林學士淮蔡未平徽以連年征伐不息與蕭<lb/>
俛俱在宥宻迭上䟽請罷兵因忤帝㫖除右庶子罷内<lb/>
職<lb/>
裴潾元和末爲起居舎人時有術士栁泌錬藥帝惑之<lb/>
潾上䟽請令術士先嘗其藥以是忤㫖貶江陵縣令<lb/>
文宗太和六年百姓上官興殺人危死諫議大夫史館<lb/>
<pb n="KR3k0013_WYG_181-12b"/>
修撰王彦威累上䟽以激切忤㫖又咨於執政辭訐氣<lb/>
盛除河南少尹<lb/>
　　　疑忌<lb/>
自古駕御豪傑彈壓區宇必推己以及物執中以作孚<lb/>
坦蕩爲懷從容肆體堯舜禹湯率繇是矣暨周成惑羣<lb/>
叔之說姬旦有東山之遷鴟鴞之詩義形怨刺厥後勲<lb/>
高佐命威足震主爵禄不足以充其賞禮法不足以扼<lb/>
其勢優崇斯至猜惡彌甚比諸芒刺視如土芥加以䜛<lb/>
<pb n="KR3k0013_WYG_181-13a"/>
搆相攻謡䜟符合久操兵柄頗得士心或車服僣差交<lb/>
結靡間或以勞自負不慎厥終故雖漢高之豁逹光武<lb/>
之寛容去就之間猶不免乎嫌忌矣矧乃天資峻刻舊<lb/>
惡是念欲加之罪其無辭乎書曰任賢勿貳又曰任賢<lb/>
繇已蓋聖哲之明訓也<lb/>
漢高祖征陳豨還相國蕭何爲民請曰長安地陿上林<lb/>
中多空棄地願令民得入田毋收槀爲禽獸食<hi>槀禾稈也言恣</hi>
<hi>人田之不取其槀稅也槀音工老切稈音二旱切</hi>帝大怒曰相國多受賈人財<lb/>
<pb n="KR3k0013_WYG_181-13b"/>
物爲請吾苑乃下何廷尉械繫之數日王衞尉侍<hi>百官公卿</hi>
<hi>表衞尉王氏無名字史失之也侍謂侍天子也</hi>前問曰相國胡大罪陛下繫之<lb/>
暴也<hi>前問謂進而請也胡何也</hi>帝曰吾聞李斯相秦皇帝有善歸主<lb/>
有惡自予今相國多受賈䜿金爲請吾苑以自媚於民<lb/>
<hi>媚愛也求愛於民</hi>故繫治之王衞尉曰夫職事茍有便於民而<lb/>
請之眞宰相事者陛下柰何乃疑相國受賈民錢乎且<lb/>
陛下距楚數嵗陳豨黥布反時陛下自將往當是時相<lb/>
國守闗中闗中揺足則闗西非陛下有也相國不以此<lb/>
<pb n="KR3k0013_WYG_181-14a"/>
時爲利乃利賈人之金乎且秦以不聞其過亡天下夫<lb/>
李斯之分過又何足法哉陛下何疑宰相之淺也帝不<lb/>
懌<hi>懌恱也感衞尉之言故慙悔而不恱也</hi>是日使使持節赦出何<lb/>
景帝時周亞夫爲丞相帝居禁中召亞夫賜食獨置大<lb/>
胾<hi>胾大臠音側吏反</hi>無切肉又不置箸亞夫心不平顧謂尚席<lb/>
取箸<hi>尚席主席者也</hi>帝視而笑曰此非不足君所乎<hi>帝言賜君食而不設箸此</hi>
<hi>繇我意於君有不足乎</hi>亞夫免冠謝帝帝曰起亞夫因趨出帝目<lb/>
送之曰此鞅鞅非少主臣也竟下獄死<lb/>
<pb n="KR3k0013_WYG_181-14b"/>
武帝時鄭當時字莊以任俠自喜聲聞梁楚間及爲大<lb/>
司農帝使視决河自請治行五日<hi>治行謂莊嚴</hi>帝曰吾聞鄭<lb/>
莊行千里不齎糧治行者何也<lb/>
義縱爲右内史武帝幸鼎湖病久已而卒起幸甘泉<hi>已病</hi>
<hi>愈也言帝久病既愈忽然即幸甘泉</hi>道不治帝怒曰縱以我爲不行此道<lb/>
乎銜之至冬楊可方受告緡縱以爲此亂民部吏捕其<lb/>
爲可使者天子聞使杜式治以爲廢格沮事<hi>武帝使楊可主告緡</hi>
<hi>没入其財物縱捕爲可使者此爲廢格詔書沮已成之事也沮壤也</hi>棄縱市<lb/>
<pb n="KR3k0013_WYG_181-15a"/>
宣帝初即位謁見高廟大將軍霍光從驂乗帝内嚴憚<lb/>
之若有芒刺在背後車騎將軍張安世代光驂乗天子<lb/>
從容肆體甚安近焉及光身死而宗族竟誅故俗傳之<lb/>
曰威震主者不畜霍氏之禍萌於驂乗<lb/>
後漢光武時馮勤爲郎中給事尚書司徒侯霸薦前梁<lb/>
令閻楊楊素有譏議帝嘗嫌之既見霸奏疑其有姦大<lb/>
怒賜霸璽書曰崇山幽都何可偶黄鉞一下無處所欲<lb/>
以身試法邪將殺身以成仁邪使勤奉策至司徒府勤<lb/>
<pb n="KR3k0013_WYG_181-15b"/>
還陳霸本意申釋事理帝意稍觧<lb/>
魏太祖初爲董卓所辟太祖變易姓名間行東歸過故<lb/>
人成臯吕伯奢伯奢出行五子俱在備賔主禮聞其食<lb/>
器聲以爲圖已遂夜殺之既而悽愴曰寧我負人無人<lb/>
負我遂行<lb/>
周不疑㓜有異才聰明敏逹太祖初欲以女妻之不疑<lb/>
不敢當帝愛子倉舒夙有才智謂可與不疑爲儔及倉<lb/>
舒卒帝心忌不疑欲除之文帝諫以爲不可帝曰此人<lb/>
<pb n="KR3k0013_WYG_181-16a"/>
非汝所能駕御也乃遣刺客殺之帝持法峻刻諸將有<lb/>
計畫勝出已者隨以法誅之及故人舊怨亦皆無餘其<lb/>
所刑殺輒對之垂泣嗟痛之然終無所活初袁忠爲沛<lb/>
相嘗欲以法治帝後亦殺之<lb/>
楊脩字德祖好學有俊才爲丞相主簿嘗出行籌太祖<lb/>
有問外事乃逆爲荅記勑守舎兒若有令出依次通之<lb/>
既而果然如是者三操怪其速使亷之知狀於此忌脩<lb/>
且以袁紹之甥慮爲後患遂因事殺之<lb/>
<pb n="KR3k0013_WYG_181-16b"/>
文帝時臧霸爲鎭東將軍都督青州諸軍事初霸遣别<lb/>
軍在雒㑹太祖殁霸所部及青州兵以爲天下將亂皆<lb/>
鳴皷擅去帝即位以曹休都督青州霸謂休曰國家未<lb/>
肯聽霸爾若假霸歩騎萬人必能横行江表休言之於<lb/>
帝帝疑霸軍前擅去今意壯乃爾遂東廵因霸來朝而<lb/>
奪其兵<lb/>
晉宣帝以𤣥石圖有牛繼馬後深忌牛氏遂爲二榼共<lb/>
一口以貯酒焉帝先飲佳者而以毒酒鴆其將牛金<lb/>
<pb n="KR3k0013_WYG_181-17a"/>
景帝夏侯后母曹氏魏德陽鄉主后雅有識度魏明帝<lb/>
世宣帝居上將之重諸子並有雄才大畧后知帝非魏<lb/>
之純臣而后魏氏之甥帝深忌之遂以鴆終<lb/>
夏侯𤣥爲景帝所執衞將軍司馬文王流涕請之帝曰<lb/>
卿忘㑹趙司空塟乎先是司空趙儼薨大將軍兄弟㑹<lb/>
塟賔客以百數𤣥時後至衆賔咸越席而迎繇是惡之<lb/>
文帝有宻䟽未之屏也如厠侍中鄭小同詣之還謂之<lb/>
曰卿見吾䟽乎對曰否帝猶疑而鴆之卒<lb/>
<pb n="KR3k0013_WYG_181-17b"/>
王儀高亮雅直爲文帝司馬東闗之役帝問於衆曰近<lb/>
日之事誰任其咎儀對曰責在元帥帝怒曰司馬欲委<lb/>
罪於孤耶遂引出斬之<lb/>
武帝太始初石苞督揚州時諸葛誕初破滅苞便鎮撫<lb/>
淮南士馬强盛邉境多務苞既勤庶事又以威惠服物<lb/>
淮北監軍王琛輕苞素微又聞童謡曰宫中大馬幾作驢<lb/>
大石壓之不得舒因是宻表苞與吳人交通先時望氣<lb/>
者云東南有大兵起及琛表至帝甚疑之㑹荆州刺史<lb/>
<pb n="KR3k0013_WYG_181-18a"/>
胡烈表吳人欲大出爲冦苞亦聞吳師將入乃築壘遏<lb/>
水自固帝聞之謂羊祜曰吳人每來常東西相應無縁<lb/>
偏爾豈石苞果有不順乎祜深明之而帝猶疑焉㑹苞<lb/>
子喬爲尚書郎帝召之經日不至帝謂為必叛欲討苞而<lb/>
隱其事遂下詔以苞不料賊勢築壘遏水勞擾百姓策<lb/>
免其官遣太尉義陽王望率大軍徵之以備非常又勑<lb/>
鎭東將軍琅邪王伸自下邳㑹壽春苞用掾孫鑠計放<lb/>
兵歩出住都亭待罪帝聞之意觧及苞詣闕以公還第<lb/>
<pb n="KR3k0013_WYG_181-18b"/>
明帝時羊鑑爲少府及王敦反帝以鑑敦舅又素相親<lb/>
黨數被嫌責<lb/>
孝武帝時謝安爲太傅安女壻王國寶專利無檢行安<lb/>
惡其爲人每抑制之及帝末年嗜酒好肉而㑹稽王道<lb/>
子昏醟尤甚惟狎昵謟邪於是國寶䜛䛕之計稍行於<lb/>
主相之間而好利憸詖之徒以安功名盛極而搆㑹之<lb/>
嫌隙遂成帝嘗召桓伊飲讌安侍坐帝命伊吹笛伊神<lb/>
色無迕即吹爲一㺯乃放笛云臣於筝分乃不及笛然<lb/>
<pb n="KR3k0013_WYG_181-19a"/>
自足以韻合歌管請以筝歌并請一吹笛人帝善其調<lb/>
逹乃勑御妓奏笛伊又云御府人於臣必自不合臣有<lb/>
一奴善相便串帝彌賞其放率乃許召之奴既吹笛伊<lb/>
便撫筝而歌怨詩曰爲君既不易爲臣良獨難忠信不<lb/>
可顯乃有見疑患周旦佐文武金縢功不刋推心輔王<lb/>
政二叔反流言聲節慷慨俯仰可觀安泣下沾襟乃越<lb/>
席而就之捋其鬚曰使君於此不凡帝甚有愧色<lb/>
後魏道武時鄧淵爲尚書吏部郎謹於朝事未嘗忤㫖<lb/>
<pb n="KR3k0013_WYG_181-19b"/>
其從父弟暉爲尚書郎兇俠好竒與定陵侯和䟦厚善<lb/>
䟦有罪誅其子弟奔長安或告暉將送出之繇是道武<lb/>
疑淵知情遂賜淵死既而悔之時人咸愍惜焉<lb/>
庾岳道武時爲司空天賜四年詔賜岳舎地於南宫岳<lb/>
將家僮治之侯官告岳衣服鮮麗行止風采擬於人君<lb/>
道武時既不豫多所嫌惡遂誅之時人咸寃惜焉<lb/>
賀狄千世爲將初道武普封功臣狄千雖爲姚興所留<lb/>
遥賜狄千爵襄武侯加秦兵將軍及狄干至道武見其<lb/>
<pb n="KR3k0013_WYG_181-20a"/>
言語衣服有類中國以爲業慕而習之故忿焉既而殺<lb/>
之弟歸亦剛直方雅與狄千俱死<lb/>
後周武帝忌齊王憲意欲除之謂小冡宰宇文孝伯曰<lb/>
公能爲朕圖齊王當以其官位相授孝伯叩頭曰奉先<lb/>
帝遺詔不許濫誅骨肉齊王陛下叔父戚近功高社稷<lb/>
重臣棟梁所寄陛下若妄加刑戮㣲臣又順㫖曲從則<lb/>
臣爲不忠之臣陛下爲不孝之子也帝不懌因漸踈之<lb/>
乃與于智王端鄭譯等宻圖其事後令智告憲謀逆遣<lb/>
<pb n="KR3k0013_WYG_181-20b"/>
孝伯召憲入遂誅之<lb/>
隋高祖禪位後封宇文忻爲杞國公帝嘗欲令忻率兵<lb/>
擊突厥高熲言於帝曰忻有異志不可委以大兵乃止<lb/>
忻既佐命功臣熲屢經將領有威名於當世帝繇是㣲忌<lb/>
焉以譴去官<lb/>
楊素爲尚書左僕射貴寵日隆朝臣莫不畏附唯兵部<lb/>
尚書栁述以帝壻之重數於帝前面折素大理卿梁毘<lb/>
抗表言素作威作福高祖漸踈忌之後因出勑曰僕射<lb/>
<pb n="KR3k0013_WYG_181-21a"/>
國家之宰輔不可躬親細務但三日一度向省評論大<lb/>
事外示優崇實奪之權也終仁壽之末不復通判省事<lb/>
帝天性沉猜素無學術好爲小數不逹大體故忠臣義<lb/>
士莫得盡心竭辭其草創元勲及有功諸將誅夷罪退<lb/>
罕有存者<lb/>
王雄爲右衞大將軍參預朝政貴寵冠絶一時與高熲<lb/>
虞慶則蘇威稱爲四貴帝惡其得衆陰忌之不欲其典<lb/>
兵焉乃册爲司空亦外示優崇實奪其權也雄無職務<lb/>
<pb n="KR3k0013_WYG_181-21b"/>
乃閉門不通賔客<lb/>
薛道衡爲内史侍郎上儀同三司仁壽中楊素專掌朝<lb/>
政道衡與素善高祖不欲道衡久知機宻因命檢校司<lb/>
徒總管道衡久䝉驅䇿一旦違離不勝悲戀言之哽噎<lb/>
帝愴然改容曰爾光陰晩暮侍奉誠勞朕欲令爾將攝<lb/>
兼撫萌俗今爾之去朕如斷一臂於是賚物三百段九<lb/>
環金帶并時服一襲馬十疋慰勉遣之後爲畨州刺史<lb/>
上表求致仕煬帝謂内史侍郎虞基曰道衡將至當以<lb/>
<pb n="KR3k0013_WYG_181-22a"/>
秘書監待之道衡既至上高祖文皇帝頌帝覽之不恱<lb/>
顧謂蘇威曰道衡致美先朝此魚藻之義也於是拜司<lb/>
𨽻大夫將置之罪道衡不悟司𨽻刺史房彦謙素相善<lb/>
知必及禍勸之杜絶賔客卑辭下氣而道衡不能用㑹<lb/>
議新令久不能决道衡謂朝士曰向使髙熲不死令<lb/>
决當久行有人奏之帝怒曰汝憶高熲耶付執法者勘<lb/>
之道衡自以非大過促憲司早斷暨於奏日冀帝赦之<lb/>
勅家人具饌以備賔客來候者及奏帝令自盡道衡殊<lb/>
<pb n="KR3k0013_WYG_181-22b"/>
不意未能引决憲司重奏縊而殺之妻子徙且末時年<lb/>
七十天下寃之<lb/>
煬帝即位初楊素爲僕射素雖有建立之策及平楊諒<lb/>
之功然特爲帝所猜忌外示殊禮内情甚薄太史言隋<lb/>
分野有大䘮因改封於楚與隋同分欲以厭當之素寢<lb/>
疾之日帝每令名醫診候賜以上藥然宻問醫人甞恐<lb/>
不死<lb/>
竇杭爲幽州總管時漢王諒之作亂也煬帝將發幽州<lb/>
<pb n="KR3k0013_WYG_181-23a"/>
兵以討之時帝恐杭有貳心問可任者於楊素時李子<lb/>
雄爲江州刺史坐事免素進子雄授大將軍<lb/>
元善爲國子祭酒以高熲有宰相之具嘗言於帝帝初<lb/>
然之及熲得罪帝以善之言爲熲㳺說深責望之善憂<lb/>
懼先患消渇於是疾動而卒<lb/>
蕭琮梁蕭詧之後雖復羈旅見豪貴無所降下嘗與賀<lb/>
若弼深相友善弼既被誅復有童謠言其復起煬帝繇<lb/>
是忌之遂徙其家未幾而卒<lb/>
<pb n="KR3k0013_WYG_181-23b"/>
宇文㢸爲禮部尚書以才能著稱煬帝頗忌之時帝漸<lb/>
好聲色尤勤遠畧㢸謂高熲曰昔周天元好聲色而國<lb/>
亡以今方之不亦過乎又言長城之役幸非急務有人<lb/>
奏之竟坐誅死天下寃之<lb/>
李敏娶周樂平公主女宇文氏爲光禄大夫大業十年<lb/>
煬帝復征遼東遣敏於黎陽督運時或言敏一名洪兒<lb/>
帝疑洪字當䜟嘗面告之冀其引决敏繇是大懼數與<lb/>
李渾及渾兄子善衡等屏人私語宇文述知而奏之竟<lb/>
<pb n="KR3k0013_WYG_181-24a"/>
與渾同誅年三十九其妻宇文氏後數月亦賜鴆而終<lb/>
庾質爲太史令煬帝性多忌刻齊王暕亦被猜嫌質子<lb/>
儉時爲齊王屬帝謂質曰汝不能一心事我乃使兒事<lb/>
齊王何向背如此邪質曰臣事陛下子事齊王實是一<lb/>
心不敢有二帝怒不解繇是出爲合水令<lb/>
元𢎞嗣爲金紫光禄大夫大業中煬帝復征遼東㑹奴<lb/>
賊冦隴右詔𢎞嗣擊之及楊𤣥感作亂逼東都𢎞嗣屯<lb/>
兵安定或告之謀應𤣥感者代王遣執之送行在所以<lb/>
<pb n="KR3k0013_WYG_181-24b"/>
無反行當釋帝疑不解除名徙日南道死<lb/>
楊注大業中爲銀青光禄大夫及楊𤣥感反河南贊持<lb/>
裴𢎞策出師禦之戰不利𢎞策出還遇注而屏人交語<lb/>
既而留守樊子葢斬𢎞策以狀奏注帝疑之出爲梁郡<lb/>
通守<lb/>
樊子葢大業十一年從駕汾陽宫至于雁門車駕爲突<lb/>
厥所圍欲潰而出子葢諫曰萬乘主豈宜輕脫望躬親<lb/>
出慰撫厚爲勲格人心自奮不足爲憂帝從之其後援<lb/>
<pb n="KR3k0013_WYG_181-25a"/>
兵稍至虜乃引去納言蘇威追論勲格太重宜在斟酌<lb/>
子葢執奏不宜失信帝曰公欲收物情耶子葢黙然不<lb/>
敢對<lb/>
魚俱羅爲碣石道將軍征高麗還江南劉元進作亂詔<lb/>
俱羅將兵向㑹稽諸郡逐捕之于時百姓思亂從盗如<lb/>
市俱羅擊賊帥來燮管崇等無不㨗然賊勢浸盛散而<lb/>
復聚俱羅度賊非嵗月可平諸子並在京雒又見天下<lb/>
漸亂終恐道路隔絶於時東都饑饉榖食湧貴俱羅遣<lb/>
<pb n="KR3k0013_WYG_181-25b"/>
家僕將船米至東都糶之益市財貨潛迎諸子朝廷微<lb/>
知之恐其有異志發使案驗使者至前後察問不得其<lb/>
罪帝復令大理司直梁敬眞就鏁將詣東都俱羅相表<lb/>
異人目有重瞳陰爲帝之所忌敬眞希㫖奏俱羅師徒<lb/>
敗衂於是斬於東都市家口籍没<lb/>
唐太宗貞觀中李君羡爲左驍衞大將軍武昌郡公貞<lb/>
觀中有謠言當有女主王天下太宗惡之後當宴三品<lb/>
已上遣作酒令仍各稱其小名君羡自稱小名五娘子<lb/>
<pb n="KR3k0013_WYG_181-26a"/>
太宗愕然因大笑曰何物女子如此勇猛其後竟以事<lb/>
誅之至天授中則天復其官爵<lb/>
魏徵爲特進知門下省事嘗宻薦中書侍郎杜正倫及<lb/>
吏部尚書侯君集有宰相之材徵卒後正倫以罪黜君<lb/>
集犯逆伏誅太宗始疑徵阿黨徵又自録前後諫諍言<lb/>
詞往復以示史官起居郎禇遂良太宗知之愈不悅先<lb/>
許以衡山公主降其長子叔玉於是手詔停婚顧其家<lb/>
漸衰矣<lb/>
<pb n="KR3k0013_WYG_181-26b"/>
德宗時嚴震爲山南西道節度使帝忽遽行幸梁州山<lb/>
南地素貧褊又遭連山賊剽䘐之後雖云十五州之地<lb/>
其寔未敵江南三數縣户口震悉心供應人既不擾事<lb/>
亦不闕然累奏百姓困竭須使支持帝以爲結恩於百<lb/>
姓也<lb/>
嚴懷志以涇原禆將隨渾瑊會吐蕃背盟懷志等䧟没<lb/>
居吐蕃中十餘年逃入吐蕃以西諸國為所掠賣又脫走經<lb/>
十餘國至天竺占波國泛海而歸貞元十四年始至温<lb/>
<pb n="KR3k0013_WYG_181-27a"/>
州徵詣京師德宗以懷志處蕃久不欲令出外囚之仗<lb/>
内順宗即位始釋之初懷志之䧟父母俱存及歸父母<lb/>
皆殁妻嫁佗人<lb/>
吕温者以小吏事崔漢衡貞元初吐蕃背盟漢衡爲吐<lb/>
蕃所虜將殺之温趨往以背受刅吐蕃義之繇是與漢<lb/>
衡俱免及漢衡歸獨留蕃中吐蕃尚浮屠法温因求爲<lb/>
僧久之乃得歸亦以習吐蕃事囚焉順宗即位釋之與<lb/>
嚴懷志俱授中郎將<lb/>
<pb n="KR3k0013_WYG_181-27b"/>
憲宗元和十二年淮西平十三年襄陽節度使李愬奏<lb/>
請判官大將已下官凡一百五十員帝不悅謂裴度曰<lb/>
李愬誠有竒功然奏請過多使李晟渾瑊之勲業又何<lb/>
如哉遂留中不下<lb/>
後唐莊宗在鄴時明宗爲相州刺史天祐十三年滄州<lb/>
小校毛璋以城歸欵莊宗命明宗率師至滄州慰撫軍<lb/>
民明宗既至毛璋開門迎謁遣璋入覲軍城乂安時書<lb/>
吏誤爲申狀云某已至滄州禮上畢莊宗覽狀大怒曰<lb/>
<pb n="KR3k0013_WYG_181-28a"/>
諱<hi>諱明宗名</hi>反邪時末帝掌莊宗親軍在帳下顧謂末帝曰<lb/>
爾父固予所悉此葢王建立安重誨戲予斬二僕之首<lb/>
而還末帝惶恐既而明宗旋師行臺斬其書吏謝之乃<lb/>
移安國軍節度使李存審鎮滄州承制授明宗安國軍<lb/>
節度邢洺磁等州觀察處置等使<lb/>
安金全爲朔州刺史事莊宗爲騎將莊宗神勇冠世而<lb/>
性忌不欲臣下勝已故金全與王建及位不踰刺史多<lb/>
稱疾以避禍<lb/>
<pb n="KR3k0013_WYG_181-28b"/>
愍帝應順元年正月以内皇城使安重益爲陳州刺史<lb/>
去冬秦王之釁重益將騎追王至府廨出之伏下害之<lb/>
至是帝心惡之不欲在左右仍令典方州<lb/>
三月遣供奉官王廷悅劉贊各以玉帶金錯刀賜秦州<lb/>
張延朗興元張䖍劉竺帥各進潞王書疑其兩端故有<lb/>
是賜<lb/>
　　　無斷<lb/>
傳曰惡惡而不能去善善而不能用此優㳺不斷之謂<lb/>
<pb n="KR3k0013_WYG_181-29a"/>
也自漢而下居民上者或失於剛克之訓存夫兼容之<lb/>
道淑慝斯混失於洞分幾微有初闇於先見不能斥去<lb/>
邪說割絶私愛念宗社之大計思邦國之永圖而乃牽<lb/>
於文義制於近習惑於衆多之說迫於權倖之勢以至<lb/>
猶豫靡决禍釁旋搆噬臍無及發矢莫進葢夫當斷不<lb/>
斷其爲害大矣誠方策之深戒焉<lb/>
漢元帝時蕭望之死擢周堪爲光禄勲堪弟子張猛爲<lb/>
光禄大夫給事中大見信任𢎞恭石顯憚之堪性公方<lb/>
<pb n="KR3k0013_WYG_181-29b"/>
自見孤立遂直道而不曲是嵗夏寒日清無光恭顯及<lb/>
許史皆言堪猛用事之咎帝内重堪又患衆口之浸潤<lb/>
無所取信時長安令楊興以材能幸常稱譽堪帝欲以<lb/>
爲助乃見問興朝臣齗齗不可光禄勲何邪<hi>齗齗忿嫉之意也齗</hi>
<hi>音牛斤切</hi>興者傾巧士謂帝疑堪因順㫖曰堪非獨不可於<lb/>
朝廷自州里亦不可也臣見衆人聞堪前與劉更生等<lb/>
謀毁骨肉以爲當誅故臣前言堪不可誅傷爲國養恩<lb/>
也帝曰然此何罪而當誅今宜奈何興曰愚以爲可賜<lb/>
<pb n="KR3k0013_WYG_181-30a"/>
爵闗内侯食邑三百户勿令典事明主不失師傅之恩<lb/>
此最策之得者也帝於是疑㑹城門校尉諸葛豐亦言<lb/>
堪猛短帝因發怒免豐帝又曰豐言堪猛貞信不立朕<lb/>
閔而不治又惜其材能未有所效其左遷堪爲河東太<lb/>
守猛槐里令顯等專權日甚帝牽制文義優游不斷<hi>爲文</hi>
<hi>義所牽制故不斷</hi>孝宣之業衰焉<lb/>
成帝時大將軍王鳳用事會日蝕京兆尹王章素剛直<lb/>
敢言乃奏封事請退鳳章每召見帝輒辟左右<hi>辟讀曰闢</hi>時<lb/>
<pb n="KR3k0013_WYG_181-30b"/>
太后從弟長樂衞尉𢎞子侍中音<hi>𢎞者太后之叔父也音則從父弟</hi>獨<lb/>
側聽具知章言以語鳳鳳聞之稱病出就第上䟽乞骸<lb/>
骨謝帝曰臣材駑愚戅得以外屬兄弟七人封爲列侯<lb/>
宗族䝉恩賞賜無量輔政出入七年國家委任臣鳳所<lb/>
言輒聽薦士常用無一功善隂陽不調災異數見咎在<lb/>
臣鳳奉職無狀此臣一當退也五經傳記師所誦說咸<lb/>
以日蝕之咎在於大臣非其人易曰折其右肱<hi>豐卦九三爻辭</hi>
<hi>也肱臂也</hi>此臣二當退也河平以來臣久病連年數出外曠<lb/>
<pb n="KR3k0013_WYG_181-31a"/>
職素餐此臣三當退也<hi>空廢職任徒受禄秩也</hi>陛下以皇太后故<lb/>
不忍誅廢臣猶自知當遠流放又重自念<hi>重音直用切</hi>兄弟<lb/>
宗族所䝉不測當殺身靡骨死輦轂下<hi>靡碎也音武皮切</hi>不當<lb/>
以無益之故有離寢門之心誠嵗餘以來所苦加侵<hi>誠實</hi>
<hi>也</hi>日月益甚不勝大願願乞骸骨歸自治養兾頼陛下<lb/>
神靈未埋髪齒朞月之間幸得瘳愈復望帷幄不然必<lb/>
寘溝壑臣以非材見私天下知臣受恩深也以病得全<lb/>
骸骨歸天下知臣被恩見哀重巍巍也<hi>巍巍高貌重音直用切</hi>進<lb/>
<pb n="KR3k0013_WYG_181-31b"/>
退於國爲厚萬無纎介之議<hi>論者不云䟽斥外戚也</hi>唯陛下哀憐<lb/>
其辭指甚哀太后聞之爲垂涕不御食帝少而親倚鳳<lb/>
弗忍廢乃報鳳曰朕秉事不明政事多闕故天變婁臻<lb/>
咸在朕躬<hi>婁古屢字</hi>將軍乃深引過自予欲乞骸骨而退則<lb/>
朕將何嚮焉書不云乎公母困我<hi>周書雒誥載成王告周公辭也言公必須</hi>
<hi>留京師母得逺去而令我困</hi>務專精神安心自持期於亟瘳稱朕意<lb/>
焉<hi>亟急瘳差也</hi>於是鳳起視事帝使尚書劾奏章死獄中自<lb/>
是公卿見鳳側目而視<lb/>
<pb n="KR3k0013_WYG_181-32a"/>
晉武帝知太子<hi>即惠帝也</hi>弗克負荷然恃皇孫聰睿故無廢<lb/>
立之心復慮非賈后所生終致危敗時朝廷咸知不堪<lb/>
政事帝亦疑焉嘗悉召東宫官屬使以尚書事令太子<lb/>
决之太子不能對賈妃遣左右代對多引古義給使張<lb/>
泓曰太子不學陛下所知今宜以事斷不可引書妃從<lb/>
之泓乃具草令太子書之帝覽而大悅太子遂安又賈<lb/>
充既爲帝所遇欲專名勢而庾純張華温顒向秀和嶠<lb/>
之徒皆與任愷善楊珧王恂華廣等充所親敬於是朋<lb/>
<pb n="KR3k0013_WYG_181-32b"/>
黨紛然帝知之召充愷宴於式乾殿而謂充等曰朝廷<lb/>
宜一大臣當和充愷各拜謝而罷既而充愷等以帝知<lb/>
之而不責結怨愈深<lb/>
惠帝居大位政出羣下紀綱大壞貨賂公行勢位之家<lb/>
以貴凌物忠賢路絶䜛邪得志更相薦舉天下謂之互<lb/>
市焉賈后將誅楊駿段廣跪而言於帝曰楊駿受恩先<lb/>
帝竭心輔政且孤公無子豈有反理願陛下審之帝不<lb/>
答<lb/>
<pb n="KR3k0013_WYG_181-33a"/>
孝武帝時會稽王道子荒恣愽平令吳興聞人奭上䟽<lb/>
陳之帝益不平而逼於太妃無所廢黜乃出王恭爲兖<lb/>
州殷仲堪爲荆州王恂爲僕射王雅爲太子少傅以張<lb/>
王室而潛制道子也道子復委任王緒繇是朋黨競扇<lb/>
友愛道盡太妃每和解之而道子不能改中書郎徐邈<lb/>
以國之至親唯道子而已宜在敦穆從容言於帝曰昔<lb/>
漢文明主猶悔淮南世祖聰逹負愧齊王兄弟之際實<lb/>
宜深愼帝納之復委任道子如初<lb/>
<pb n="KR3k0013_WYG_181-33b"/>
隋煬帝時趙才爲右侯衞大將軍帝幸江都待遇踰昵<lb/>
時江都糧盡將士離心内史侍郎虞世基秘書監袁充<lb/>
等多勸帝幸丹陽帝廷議其事才極陳入京之策世基<lb/>
盛言渡江之便帝黙然無言才與世基相忿而出<lb/>
唐高祖時太子建成令楊文幹起兵及高祖馳使召太<lb/>
宗以謀之太宗曰文幹小䜿狂悖起兵州府官司已應<lb/>
擒勦縱其假息時刻但須遣一將耳高祖曰文幹事連<lb/>
建成恐應之者衆汝宜自行還立汝爲太子吾不能效<lb/>
<pb n="KR3k0013_WYG_181-34a"/>
隋文帝誅殺骨肉廢建成封作蜀王地既僻小易制若<lb/>
不能事汝亦易取耳太宗既行元吉及四妃更爲建成<lb/>
内請封倫又外爲遊說高祖意便頓改遂寢不行復令<lb/>
建成還京居守唯責以兄弟不能相容歸罪於中允王<lb/>
珪左衞率韋挺及天䇿兵曹杜淹等並流之巂州後太<lb/>
宗宴於建成宫中毒高祖乃謂太宗曰發跡晉陽本是<lb/>
汝計尅平宇内是汝大功欲升儲位汝固讓不受以成<lb/>
美志建成自居東宫多歴年所今復不忍奪之觀汝兄<lb/>
<pb n="KR3k0013_WYG_181-34b"/>
弟終是不和同在京邑必有忿競汝還行臺居於雒陽<lb/>
自陜已東悉宜主之仍令汝建天子旌旗如梁孝王故<lb/>
事太宗泣而奏曰今日之授實非所願不能遠離膝下<lb/>
言訖嗚咽悲不自勝高祖曰昔陸賈漢臣尚有遞過之<lb/>
事况吾四方之主天下爲家東西兩宫塗路咫尺憶汝<lb/>
即往無勞悲也及將行建成元吉相與謀曰秦王今往<lb/>
雒陽既得土地甲兵必爲後患留在京師制之一匹夫<lb/>
耳宻令數人上封事曰秦王左右多是東人聞往雒陽<lb/>
<pb n="KR3k0013_WYG_181-35a"/>
非常欣躍觀其情狀自今一去不作來意高祖於是遂<lb/>
停<lb/>
𤣥宗天寶十四載時肅宗爲皇太子安禄山至雒陽有<lb/>
詔以太子監國召宰臣楊國忠韋見素謂之曰皇太子<lb/>
仁孝朕尋欲傳以大位今遇冦難委之監國正副朕懷<lb/>
事寧之後朕當高枕耳帝往在東宫恭謹仁孝日聞於<lb/>
外百姓思傳寶位十餘年矣及下詔之日國人相賀楊<lb/>
國忠專宰朝政禄山反以誅國忠爲名盛言國忠虢國<lb/>
<pb n="KR3k0013_WYG_181-35b"/>
夫人罪惡六軍將士皆切齒願除其黨以解國難國忠<lb/>
大懼聚族而哭入而號訴於貴妃妃悲號銜土請命於<lb/>
𤣥宗翼日有司進儀注遂寢而不行天下失望<lb/>
代宗時李栖筠爲御史大夫時元載專政栖筠正身守<lb/>
道無所畏懼垂入相者數四帝憚載有内外之助竟不<lb/>
能决猶是依違累年竟以憂憤遘疾薨海内痛惜之<lb/>
德宗建中四年十月在奉天靈武留後杜希全鹽州刺<lb/>
史戴休顔夏州刺史時常春合率兵六千赴難將至帝<lb/>
<pb n="KR3k0013_WYG_181-36a"/>
召宰相盧杞闗播與白志貞渾瑊同議來路利害杞與<lb/>
志貞以漠谷路爲便瑊曰漠谷險隘必為賊所邀不若取<lb/>
乾陵北過附栢城守固而行便取城東北雞子堆下與<lb/>
城中犄角相應且分賊勢朱泚必不敢更於陵寢往來<lb/>
杞曰漠谷路近若慮逆賊邀擊即此出兵應接更取乾<lb/>
陵路過恐驚陵寢瑊曰今朱泚圍城斬伐松栢以夜繼<lb/>
日驚動多矣况又城中事危諸道救兵不至唯希全等<lb/>
率先赴難所繫不輕若此軍得於雞子堆下營固守善<lb/>
<pb n="KR3k0013_WYG_181-36b"/>
地則朱泚可以計破杞曰陛下以順討逆豈同逆賊乎<lb/>
若令希全等北來即是自驚陵寢白志貞後賛其言帝<lb/>
重違之遂命取漠谷路景子希全等軍至漢谷路果爲<lb/>
逆賊邀擊奪據水口乘高以大弩巨石左右夾擊殺傷<lb/>
頗甚<lb/>
文宗開成三年正月五日宰相李石自親仁里將曙入<lb/>
朝盗發於故郭尚父宅引弓射石矢纔破膚馬逸而廻<lb/>
盗伏坊門揮刀斫石斷馬尾竟以馬逸得還私第帝聞<lb/>
<pb n="KR3k0013_WYG_181-37a"/>
之駭愕遣中使撫問賜金瘡藥因差六軍兵士二十人<lb/>
衞從是日京師大恐常㕘官入朝者九人而已旬日方<lb/>
安石拜章辭位者三乃授荆南節度使李訓之亂起石<lb/>
於常僚之中付之衡柄石忘身徇國不顧患難振舉朝<lb/>
綱國威再復而中官仇士良切齒惡之伏戎加害帝深<lb/>
知其故不能理乃至罷免及石赴鎭賜宴之儀並闕人<lb/>
士傷之恥君子之道消也<lb/>
後唐莊宗同光二年中書奏曰諸道節度防禦刺史各<lb/>
<pb n="KR3k0013_WYG_181-37b"/>
著功名並全忠孝洎䝉昇奬皆荷渥恩雖萌爲治之心<lb/>
未展分憂之効况聞藩府不可以久虚侯伯不可以久<lb/>
缺藩府虚則兵不輯侯伯缺則化不行繇此觀之爲務<lb/>
甚急請令歸本任不奉詔㫖不得輒離治所從之是時<lb/>
諸藩府連帥或屯師于邉或在闕下皆遣人權典後事<lb/>
人望既卑法多掊歛時議甚危之宰相故有是奏帝雖<lb/>
依允終却遲留及後王室危難釁起鄴都率繇此也<lb/>
四年三月壬戍宰相豆盧革率百官上表請出内府財<lb/>
<pb n="KR3k0013_WYG_181-38a"/>
帛勞軍以軍情有變故也其辭畧云臣竊知内府所積<lb/>
有餘租庸贍軍不足今内外諸軍室家不能相保儻非<lb/>
此時安䘏臣懼人心離合表奏不報時知星者上言昨<lb/>
夜惡星入大庫宜散帑藏以給三軍又奏流星犯天棓<lb/>
主御前有急兵宜爲之備帝召宰臣於便殿劉皇后出<lb/>
宫中粧奩銀盆各二并皇子滿喜等三人謂宰臣曰外<lb/>
人不知謂内庫金寶無數諸道所進旋以給賜今宫中<lb/>
有者即粧奩嬰孺而已可市之贍軍革等惶恐而退時<lb/>
<pb n="KR3k0013_WYG_181-38b"/>
出錢帛給賜諸軍樞宻使張居翰宣徽使馬紹宏唐<lb/>
王供奉内使景進各獻錢幣數千以助賞軍是時編甿<lb/>
饑饉軍士之家乏食連營婦女掇蔬於野衞軍日望頒<lb/>
給復怨租庸刻削月糧諸軍騰口流言不息宰臣延英<lb/>
奏對每請出内府財以給諸軍帝將行之尋爲劉后所<lb/>
沮而止既而鄴城變擾軍人幸其揺動縱行優賞不滿<lb/>
其心至是積錢帛金銀賜之軍士負物而詬曰吾妻子<lb/>
已殍方與賞錢兾吾陳力一何謬也議者聞之知禍亂<lb/>
<pb n="KR3k0013_WYG_181-39a"/>
旦夕矣<lb/>
閔帝時朱洪實與康義誠有隙應順元年潞王據岐陽<lb/>
將稱兵向闕二月辛酉義誠將議出征閔帝幸左藏庫<lb/>
親給軍士錢帛是日義誠與洪實同於庫中面論用兵<lb/>
利害洪實言自出軍討逆累發兵師今聞小衂無一人<lb/>
一騎來者不如以禁軍據門自固彼安敢徑來然後徐<lb/>
圖進取全䇿也義誠怒曰若如此言洪實反矣洪寔曰<lb/>
公自惟誰反其聲漸厲帝聞召而訊之洪實猶理前謀<lb/>
<pb n="KR3k0013_WYG_181-39b"/>
又曰義誠言臣圖反據發兵計義誠反必矣閔帝不能<lb/>
明辨命斬洪實既而義誠果以禁軍迎降潞王<lb/>
廢帝清泰元年六月三司使劉昫上言天下州郡於天<lb/>
成二年括定稅率迨今八年近有民於本道及詣闕訴<lb/>
田不均乞簡視累行蠲放漸失賦租請朝臣中選清强<lb/>
廵行簡視從之昫奉詔便欲曉諭樞宻使韓昭裔言俟<lb/>
更詳議其事不報帝猶豫少决皆此類也<lb/>
　册府元龜卷一百八十一<lb/>
</p>
<p>
</p>
  </div>
</body>
</text>
</TEI>
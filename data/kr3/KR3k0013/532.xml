<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百三十二</head>
    <p>
<pb n="KR3k0013_WYG_532-1a"/>
欽定四庫全書<lb/>
　冊府元龜卷五百三十二　宋　王欽若等　撰<lb/>
　　諌諍部<lb/>
　　　䂓諌第九<lb/>
唐張行成為太子詹事以本官檢校尚書左丞太宗幸<lb/>
靈州太子常從行成上疏曰臣愚以為太子養徳春宫<lb/>
日月未㡬華夷逺邇停聴徳音如留京師監國接對百<lb/>
僚决斷庶務明習政理既為京師重鎮且示四方盛徳<lb/>
<pb n="KR3k0013_WYG_532-1b"/>
與其出就私愛曷若俯從公道太宗以為忠進位銀青<lb/>
光禄大夫<lb/>
郝處俊為中書侍郎髙宗御含元殿東翔鸞閣觀大脯<lb/>
時京城四時及太常音樂分為東西兩朋帝令雍王賢<lb/>
為東朋周王顯為西朋務以角勝為樂處俊諌曰臣聞<lb/>
禮所以示童子無誑者恐其欺詐之心生也伏以二王<lb/>
春秋尚少意趣未定當須推梨讓棗相視如一今忽分<lb/>
為二朋遞相誇競且俳優小人言辭無度酣樂之後難<lb/>
<pb n="KR3k0013_WYG_532-2a"/>
為禁止恐其交爭勝負譏誚失禮非所以遵仁義示和<lb/>
睦也帝瞿然曰卿之逺識非衆人所及也遽令止<lb/>
陳子昂埀拱初為秘書省正字子昻上疏曰臣伏見陛<lb/>
下憂勤政理而未以刺史縣令為念臣竊見吏部選人<lb/>
補縣令如補一縣尉耳但以資次考第從官遊歴即補<lb/>
之不論賢良徳行何能以化人而㧞擢見補者縱使吏<lb/>
部侍郎時有知此弊而欲超越用人則天下小人已囂<lb/>
然則謗矣所以然者習於常也所以天下庸流皆任縣<lb/>
<pb n="KR3k0013_WYG_532-2b"/>
令庸流一雜賢人不肖莫分但以資次為選不以能得<lb/>
職所以天下凌遲百姓無由知陛下聖徳勤勞夙夜之<lb/>
念但以愁怨以為天子之令遣如是也自有國已來此<lb/>
弊最深而未能除也又曰竊惟刺史縣令之職實陛下<lb/>
政教之首也得其人則百姓家見而戸聞不得其人但<lb/>
委棄有司而挂壁耳陛下欲使家傳禮義吏朂清勤不<lb/>
重選刺史縣令將何道以致之耶臣比在草野為百姓<lb/>
乆矣縣令之化臣實委知國之興衰莫不在此職也何<lb/>
<pb n="KR3k0013_WYG_532-3a"/>
者一州得賢明刺史以至公循良為政者則十萬家頼<lb/>
其福若得貪暴刺史以狥私苛虐為政者則十萬家受<lb/>
其禍一州禍福且如是况天下之衆豈得勝道哉故臣<lb/>
以為陛下政化之首國家興衰在此職也伏願深思妙<lb/>
選以救此弊<lb/>
魏𤣥同埀拱初為鸞臺侍郎兼天官侍郎以吏部選舉<lb/>
不得人上表曰漢諸侯得自置吏四百石以下其傅相<lb/>
大官則漢為之置州郡掾吏督郵從事悉任之於牧守<lb/>
<pb n="KR3k0013_WYG_532-3b"/>
爰自魏晉始歸吏部遞相祖襲以迄於今用刀筆以量<lb/>
才按簿書而察行法令之弊由來久矣盖君子重因循<lb/>
而憚改作有不得已者亦當運獨見之明定卓然之議<lb/>
如今選司所行者非上皇之令典乃近代之權道所宜<lb/>
遷革實為至要且天下之大士人之衆而可委之數人<lb/>
之手乎假如平如權衡明如水鏡力有所極照有所窮<lb/>
鈐索既多紊失斯廣又以比居此任時有非人情故既<lb/>
行何所不至悠悠風塵此焉奔競擾擾遊宦同乎市井<lb/>
<pb n="KR3k0013_WYG_532-4a"/>
加以厚貎深衷險如溪壑擇言觀仁猶懼不周今吏考<lb/>
行究能折衷於一靣具僚庶品專斷於一司不亦難乎<lb/>
况今諸色人流嵗有千計羣司列位無復新加官有常<lb/>
員人無定限選集之始霧積雲屯擢序於終十不收一<lb/>
淄澠既混玉石難分用捨去就得失相半周穆王以伯<lb/>
奭為太僕正命之曰慎簡乃僚無以巧言令色便僻側<lb/>
媚其唯吉士此則命其自擇下吏之文也太僕正中大<lb/>
夫耳尚以僚屬委之則三公九卿亦必然矣夫委任責<lb/>
<pb n="KR3k0013_WYG_532-4b"/>
成君之體也所委者衆所用者精故能得濟濟之多士<lb/>
盛芃芃之棫樸裴子野有言曰官人之難先人言之尚<lb/>
矣居家視其孝友鄉黨服其誠信出入觀其志義憂難<lb/>
取其智謀煩之以事以觀其能臨之以義以察其度始<lb/>
之於學校掄之於州里告諸六事而後貢之於王庭其<lb/>
在漢家猶尚然矣州郡積其功能然後為五府所辟五府<lb/>
舉其掾屬而昇於朝三公參得除署尚書奏之天子一<lb/>
人之身所關者衆一賢之進其課也詳故能官得其人<lb/>
<pb n="KR3k0013_WYG_532-5a"/>
鮮有敗事晉魏反是所失𢎞多子野所論盖區區之宋<lb/>
耳猶謂不勝其弊而况於當今乎今不待州縣之舉直<lb/>
取之於書判恐非先徳行而後言語之義也臣又聞漢<lb/>
書云張耳陳餘之賔客皆天下俊傑彼之蕞爾猶能若<lb/>
斯况以國家而不建久長之䇿為無窮之根盡得賢取<lb/>
士之術而但顧望魏晉之遺風留意周隋之末事臣竊<lb/>
惑之伏願依周漢之䂓以分吏部之選即望所用精詳<lb/>
鮮於差失<lb/>
<pb n="KR3k0013_WYG_532-5b"/>
朱敬則為右補闕聖歴二年請告絶羅織之徒上疏曰<lb/>
臣聞李斯之相秦也行申商之法重刑名之家杜私門<lb/>
張公室棄無用之費損不急之官惜日愛功疾耕急戰<lb/>
人繁國富遂屠諸侯此救弊之術也故曰刻薄可施于<lb/>
趨進變詐可陳於攻戰兵猶火也不戢自焚况鋒鏑已<lb/>
銷石城又毁諒可易之以寛泰潤之以淳和八風之樂<lb/>
以柔之三代之禮以導之秦既不然淫虐滋甚徃而不<lb/>
返卒至土分此不知變之禍也陸賈叔孫通之事漢王<lb/>
<pb n="KR3k0013_WYG_532-6a"/>
也當滎陽成臯之間糧饋已窮知勇俱困不敢開一説<lb/>
効一竒進豪猾之才薦貪暴之客及區宇適平干戈向<lb/>
戢金皷之聲未歇傷痍之病尚聞二子顧眄雍容綽有<lb/>
餘態廼陳詩書説禮樂闡王道謀帝圖髙皇帝忿然曰<lb/>
吾以馬上得之安事詩書乎對曰陛下馬上得之安可<lb/>
馬上理之乎髙皇黙然於是陸賈著新語叔孫通定禮<lb/>
儀始知天子之尊方覺帝王之貴此則變之善也向使<lb/>
髙皇排二子而不收置詩書而不顧重攻戰之吏尊首<lb/>
<pb n="KR3k0013_WYG_532-6b"/>
級之材複道争功張良已知其變㧞劍擊柱吾屬不得<lb/>
無謀即晷漏難逾何十二帝乎亡秦是續何二百年乎<lb/>
故曰仁義者聖人之蘧廬禮經者先王之陳迹然謂祝<lb/>
祠向畢芻狗須投淳精已流糟粕可棄仁義尚捨况輕<lb/>
於此者乎自文明草昧天地屯䝉二叔流言四凶搆難<lb/>
不設鈎距無以應天順人不峻刑名不可摧姦息暴故<lb/>
置神匭以開告端曲直之影必呈包藏之心盡露神道<lb/>
助直無罪不除人心保能無妖不戮以兹妙筭窮造化<lb/>
<pb n="KR3k0013_WYG_532-7a"/>
之幽深用此神謀入天人之祕術故能計不下席聴不<lb/>
出闈蒼生晏然紫宸易主大哉偉哉無得而稱也豈比<lb/>
造攻鳴條大戰牧野血變草木頭折不周可同日而語<lb/>
乎然而急趨無善跡膠柱少和聲拯溺不規行療饑非<lb/>
鼎食即向時之妙䇿乃當今之芻狗也伏願覽秦漢之<lb/>
得失考時事之合宜審糟粕之可遺覺蘧廬之須毁見<lb/>
機而作豈勞于終日陛下必不可偃蹇太平徘徊中路<lb/>
伏願改法制立章程下怡愉之辭流曠蕩之澤刓萋菲<lb/>
<pb n="KR3k0013_WYG_532-7b"/>
之牙角頓姦險之鋒鋩杜告密之源絶羅織之迹使天<lb/>
下蒼生坦然大悅豈不樂哉<lb/>
王方慶聖歴中為麟臺監時欲以冬季講武有司稽緩<lb/>
延入孟春方慶上䟽曰謹案禮記月令孟冬之月天子<lb/>
命將帥講武習射御角力此乃三時務農一時講武習<lb/>
射御校才力盖王者常事安不㤀危之道也孟春之月<lb/>
不可以講兵兵者干戈甲胄之總名兵金也金性克木<lb/>
春盛徳在木而舉金以害盛徳逆生氣孟春行冬令則<lb/>
<pb n="KR3k0013_WYG_532-8a"/>
水潦為敗雪霜大摯首種不入蔡邕月令章句云大隂<lb/>
新收少陽尚微而行冬令以導水氣春水潦至而敗生<lb/>
物也雪霜大摯折陽者也大隂干時雨雪而霜故大傷<lb/>
首種謂宿麥也麥以秋種故為之首種入收也春為沍<lb/>
寒所傷故夏至麥不成長今孟春講武是行冬令隂政<lb/>
犯陽氣害發生之徳臣恐水潦敗物雪霜損稼夏麥不<lb/>
登無所收入也伏望天恩不逆時令至孟冬教習以順<lb/>
天道手制荅曰此為久屬太平多歴年載人皆廢戰竝<lb/>
<pb n="KR3k0013_WYG_532-8b"/>
習學文今者用耀兵威故令教習卿以春行冬令則水<lb/>
潦為敗舉金傷木則便害發生循覽所陳深合典禮若<lb/>
違卿請乃月令虛行佇啓直言用依來表<lb/>
張説為右補闕久視中以車駕在三陽宫不時還都上<lb/>
疏曰陛下屯萬乗幸離宫暑退凉歸未降還㫖愚臣固<lb/>
陋非為長䇿請為陛下陳其不可三陽宫至雒城一百<lb/>
六十里有伊水之隔崿坂之峻過夏涉秋水潦方積道<lb/>
壊山險不通轉運河廣無梁咫尺千里扈從兵馬日費<lb/>
<pb n="KR3k0013_WYG_532-9a"/>
咨給連雨彌旬即難周濟陛下太倉武庫竝在都邑紅<lb/>
粟利器藴若丘山奈何去宗廟之上都安山谷之僻處<lb/>
是猶倒持劍㦸示人鐏柄夫禍變之生在人所忽故曰<lb/>
安樂必戒無行所悔今國家北有勁敵覷邊南有夷獠<lb/>
伺釁浙西小旱耕稼是憂安東近平輸漕方始臣願陛<lb/>
下及時旋駕彼蒼羣生莫不幸甚<lb/>
劉知㡬天授中為獲嘉縣主簿上疏曰臣聞漢宣帝云<lb/>
與我共理天下其惟良二千石乎二千石者今之刺史<lb/>
<pb n="KR3k0013_WYG_532-9b"/>
也移風易俗其寄不輕求瘼字人僉屬斯在然則歴觀<lb/>
兩漢已降迄乎魏晉之年方伯岳牧臨州按都或十年<lb/>
不易或一紀仍留莫不盡其化下之方責以理人之術<lb/>
既而日就月將風加草靡故能化行千里恩漸百城今<lb/>
之牧伯有異於是倐來忽徃蓬轉萍流近則日月仍遷<lb/>
逺則踰年必徙待㕔事為逆旅以下車為傳舎或云來<lb/>
嵗入朝必應改職或道今兹㑹計必是移藩既懐茍且<lb/>
之謀何暇循良之績用使百城千邑無聞亷杜之歌萬<lb/>
<pb n="KR3k0013_WYG_532-10a"/>
國九州罕見趙張之政臣願自今已後刺史非三嵗已<lb/>
上不可遷官仍以明察功過精甄賞罰兾𢎞共理之風<lb/>
以贊垂衣之化又上疏曰昔有唐御歴列職命官國多<lb/>
刓印之譏人有積薪之歎自陛下臨朝頓革此風然矯<lb/>
枉過正以為甚矣至如六品已下職事清官遂乃方之<lb/>
土芥比之砂礫其有行無聞於十室即厠朝流識不反<lb/>
於三隅俄登士伍斯固比肩咸是舉目皆然罕聞翹楚<lb/>
之歌惟見伐檀之刺今尸禄謬官其流非一若遂不加<lb/>
<pb n="KR3k0013_WYG_532-10b"/>
沙汰誠恐有累皇風<lb/>
薛謙光為左補闕天授三年上疏曰戎夏不雜自古所<lb/>
誡夷狄無頼易動難安故斥居塞外不遷中國前史所<lb/>
稱其來久矣然而帝徳廣被有時朝謁受向化之誠請<lb/>
納梯山之禮貢事畢則歸其父母之國導以指南之車<lb/>
此三王之盛典也自漢魏已後遂革其風務飾虛名徴<lb/>
求侍子諭令解辮使襲衣冠築室京師不令歸國此又<lb/>
中葉之故事也較其利害則三王是而漢魏非論其得<lb/>
<pb n="KR3k0013_WYG_532-11a"/>
失則拒邊長而徴質短殷鑒在乎徃世豈可不懐經逺<lb/>
之慮哉昔郭欽獻䇿於武皇江綂納諌於惠王咸以為<lb/>
夷狄處中夏必為變更晉武不納二臣之逺䇿好慕向<lb/>
化之虛名縱其習史漢等書官之以五部都尉此皆計<lb/>
之失也竊惟突厥吐蕃契丹等徃因入侍竝叨殊奬或<lb/>
執㦸丹墀䇿名戎秩或曵裾庠序髙步黌門服改氊裘<lb/>
語兼中夏明習漢法覩衣冠之儀目覽朝章知經國之<lb/>
要窺成敗於圖史察安危於古今識邊塞之盈虛知山<lb/>
<pb n="KR3k0013_WYG_532-11b"/>
川之險易或委以經畧之功令其展効或矜其首丘之<lb/>
志放使歸蕃於國家雖有冠帶之名在夷狄廣其縱横<lb/>
之智雖有慕化之美茍悅於當時而狼子孤恩旋生於<lb/>
過後及歸部落口不稱兵邊鄙罹災寔由於此故老子<lb/>
曰國之利器不可以示人在於齊人猶不以示之况於<lb/>
夷狄乎又按秦漢帝遷五部匈奴於汾晉其後卒有劉<lb/>
石之難向使五部不徙則晉祚猶未可量也鮮卑不遷<lb/>
幽州則慕容無中原之僭又按漢書陳湯云夫胡兵五<lb/>
<pb n="KR3k0013_WYG_532-12a"/>
而當漢兵一何者兵刃頗鈍弓弩不利今聞頗得漢工<lb/>
然由三而當一由是言之利兵尚不可使胡人得法况<lb/>
處之中國而使其習是哉臣竊計漢初冒頓之彊盛乗<lb/>
中國虚弊髙祖餒厄平城而冒頓不能入中國者何也<lb/>
非兵不足以侵諸夏力不足以破汾晉其所以解圍而<lb/>
縱髙祖者為不習中土之風不安中國之美生長磧漠<lb/>
之兆以穹廬勝於城邑以氊罽美於章紱既安其所習<lb/>
而樂其所生是以無窺中國之心者為生不習漢故也<lb/>
<pb n="KR3k0013_WYG_532-12b"/>
豈有心不樂漢而欲深入者乎劉元海五部離散之餘<lb/>
而卒能自振於中國者為少居内地明習漢法元海悅<lb/>
漢而漢亦悅之一朝背誕四方饗應遂鄙單于之號竊<lb/>
帝王之寳賤沙漠而不居擁平陽而鼎峙者為居漢故<lb/>
也向使元海不曾内徙正當刼邊人繒綵麯蘖以歸隂<lb/>
山之北安能使倡亂邪當今皇風遐覃含識革面凡有<lb/>
虺性莫不懐馴方使由余效忠日磾盡節以臣愚慮者<lb/>
國家方傳無窮之祚於後脫備守不謹邊防失圖則夷<lb/>
<pb n="KR3k0013_WYG_532-13a"/>
狄稱兵不在方外非所以肥中國削四夷經營萬乗之<lb/>
業貽厥孫謀之道也臣愚以為願充侍子者一皆禁絶<lb/>
必若在中國亦可使歸蕃則夷人保疆邊邑無事矣<lb/>
徐堅為萬年主簿如意元年六月上疏曰臣聞書有五<lb/>
聽之道慮失情實也今著三覆之奏恐致虛枉也竊見<lb/>
比有勅勘當反逆令使者得實便决殺人命至重死不<lb/>
可生儻萬分之中有一不實欲訴無路懐枉誰明飲恨<lb/>
吞聲赤族從戮豈不痛哉此不足肅姦逆而明刑典適<lb/>
<pb n="KR3k0013_WYG_532-13b"/>
所以長威福而生疑懼臣望絶此處分依法覆奏則死<lb/>
者丼伏知泣辜之恩生人澡悅見祥刑之意又法官之<lb/>
任人命所懸若不簡擇恐招枉濫諸官僚之内有用法<lb/>
寛平百姓所稱者願親而任之有處事深酷不允衆望<lb/>
者願踈而退之則囹圄無寃億兆幸甚臣又聞罰不及<lb/>
嗣虞帝之明䂓罪不至孥漢君之茂徳故卻芮作亂而<lb/>
卻缺登朝嵇康被刑而嵇紹卒用終能立功白狄効死<lb/>
湯隂千載美談斯為稱首父子猶其若此餘親尚何疑<lb/>
<pb n="KR3k0013_WYG_532-14a"/>
哉竊見逆人之親選曹廣責至於無親無服亦數十條<lb/>
士子之中十將三四今聖人在上寳命維新有道賤貧<lb/>
實為深耻遂令此等長從遐棄懐才抱器將何望哉是<lb/>
以聖意哀矜頻降恩制令同常例各使坦懐故姚璹之<lb/>
徒皆逢任委而在下僚列不識天恩為求微疵不𢎞大<lb/>
體又准勅逆人同堂親不得任京及兩畿三輔准法刑<lb/>
戮緦麻親不得充近侍宿衛臣望申勑有司勑令之外<lb/>
不得輙為勘責收其賢能示之曠蕩斯則巍巍之徳作<lb/>
<pb n="KR3k0013_WYG_532-14b"/>
範百王穆穆之風垂裕千祀<lb/>
張柬之為蜀州刺史舊例每嵗差兵募五百人徃姚州<lb/>
鎮守路越山險死者甚多柬之表論其弊曰臣竊按姚<lb/>
州者古哀牢之舊國絶域荒外山髙水深自生人已來<lb/>
洎於後漢不與中國交通前漢唐䝉開夜郎滇筰而哀<lb/>
牢不附至光武季年始請内屬漢置永昌郡以統理之<lb/>
乃收其鹽布氈罽之稅以利中土其國西通大秦南通<lb/>
交趾竒珍異寳進貢嵗時不闕劉備據有巴蜀嘗以甲<lb/>
<pb n="KR3k0013_WYG_532-15a"/>
兵不充及備死諸葛亮五月渡瀘收其金銀鹽布以益<lb/>
軍儲使張伯岐選其勁卒甲兵以増武備故蜀志稱自<lb/>
亮南征之後國以富饒甲兵充足由此言之則前代置<lb/>
郡其利頗深今鹽布之稅不供珍竒之貢不入戈㦸之<lb/>
用不實於戎行寳貨之資不輸於大國而空謁府庫驅<lb/>
率平人受役蠻夷肝膽塗地臣竊為國家惜之昔漢以<lb/>
得利既多歴博南山涉蘭滄水更置博南哀牢二縣蜀<lb/>
人愁怨行者作歌曰歴博南越蘭津渡蘭滄為他人盖<lb/>
<pb n="KR3k0013_WYG_532-15b"/>
譏漢貪珍竒鹽布之利而為蠻夷之所驅役也漢獲其<lb/>
利人且怨歌今减耗國儲費用日廣而使陛下之赤子<lb/>
身膏野草骸骨不歸老母㓜子哀號望祭於千里之外<lb/>
於國家無絲髪之利在百姓受終身之酷臣竊為國家<lb/>
痛之徃者諸葛亮破南中使其渠率自相統領不置漢<lb/>
官亦不留兵鎮守人問其故亮言置官留兵有三不易<lb/>
大意以置官夷漢雜居猜嫌必起留兵運糧為患更重<lb/>
忽若反叛勞費更多但粗設紀綱自然久定臣竊以亮<lb/>
<pb n="KR3k0013_WYG_532-16a"/>
之此䇿妙得覊縻蠻夷之術今姚府所置之官既無安<lb/>
邊靜冦之心又無諸葛且縱且擒之伎惟知詭謀狡筭<lb/>
恣情割剥貪饕刼掠積以為常扇動酋渠遣成朋黨折<lb/>
技謟笑取媚蠻夷拜跪趨伏無復慚耻提挈子弟嘯引<lb/>
凶惡聚㑹蒱博一擲累萬劍南逋逃中原亡命有二千<lb/>
餘戸見散在彼州専以掠奪為業姚州本龍朔中武陵<lb/>
縣主簿石子仁奏置之後長史李孝讓辛文協並為羣<lb/>
蠻所殺前朝遣郎將趙武貴討擊貴及蜀兵應時破敗<lb/>
<pb n="KR3k0013_WYG_532-16b"/>
噍類無遺又使將軍李義總等徃征郎將留惠基在陣<lb/>
戰死其州乃廢臣竊以諸葛亮稱置官留兵有三不易<lb/>
其言乃驗至垂拱四年蠻郎將王善寳昆州刺史㸑乾<lb/>
福又請置州奏言所有課稅自出姚府管内更不勞擾<lb/>
蜀中及置州後録事叅軍李陵為蠻所殺延載中司馬<lb/>
成琛奏請於瀘南置鎮七所遣蜀兵防守自此蜀中騷<lb/>
擾于今不息且姚府總管五十七州巨猾逰客不可勝<lb/>
數國家設官分職本以化俗防姦無耻無厭狼籍至今<lb/>
<pb n="KR3k0013_WYG_532-17a"/>
不問夷夏負罪並深見道路刼殺不能禁止臣恐一旦<lb/>
驚擾為禍轉大伏乞省罷姚州使𨽻嶲府嵗時朝覲同<lb/>
之蕃國瀘南諸鎮亦皆悉廢於瀘北置關百姓自非奉<lb/>
使入蕃不交通徃來増嶲府兵選擇精良宰牧以統理<lb/>
之臣愚將為稳便疏奏則天不納<lb/>
盧藏用為左拾遺長安四年正月毁三陽宫取其材木<lb/>
造興泰宫於夀安縣之萬安山藏用上表諫曰臣愚雖<lb/>
不達時變竊嘗讀書見自古帝王之迹衆矣臣聞土堦<lb/>
<pb n="KR3k0013_WYG_532-17b"/>
三尺茅茨不剪彩椽不斵者唐堯之徳也卑宫室菲飲<lb/>
食盡力於溝洫者大禹之行也惜中人十家之産而罷<lb/>
露臺之制者漢文之明也並能垂名無窮為帝王之烈<lb/>
豈不以克念狥物博施濟衆以臻於仁恕哉今陛下崇<lb/>
臺䆳宇離宫别館亦已多矣更窮人之力以事土木臣<lb/>
恐議者以陛下為不愛人務奉巳也左右近臣多以順<lb/>
意為忠朝廷具僚皆以犯忤為患至今陛下不知百姓<lb/>
失業百姓亦不知左右傷陛下之仁也小臣固陋不識<lb/>
<pb n="KR3k0013_WYG_532-18a"/>
忌諱敢冐死上聞乞下臣此章與執政者議其可否<lb/>
宋務光為右衛騎曹叅軍神龍元年七月雒水暴漲壊<lb/>
百姓廬舎二千餘家溺死者數百人八月一日以水災<lb/>
令文武九品以上直言極諌務光上疏曰伏見明制令<lb/>
文武九品以上直言極諫大哉徳音真堯舜之用心禹<lb/>
湯之責已也臣嘗謂天人相與之際休咎冥符之兆有<lb/>
感必通其間甚宻是以政失於此變生於彼亦猶影之<lb/>
象形響之赴聲動而輙隨各以類應故曰天垂象見吉<lb/>
<pb n="KR3k0013_WYG_532-18b"/>
凶聖人象之竊見自夏已來水氣勃戾天下郡國多罹<lb/>
其災去月二十七日雒水暴溺漂損百姓臣謹按五行<lb/>
傳曰簡宗廟廢祠祀則水不潤下夫王者即位必郊祀<lb/>
天地嚴配祖宗是故鬼神歆饗多獲福助自陛下光臨<lb/>
寳極綿歴炎凉郊廟遲留時不殷薦山川寂寞未議懐<lb/>
柔水之貽災殆因此發臣又按水者隂類臣妾之道隂<lb/>
氣盛滿則水泉逆溢加以虹蜺紛錯澍雨滯霪雖丁厥<lb/>
時而汨常度亦隂勝陽之沴也臣恐從庭近習或有離<lb/>
<pb n="KR3k0013_WYG_532-19a"/>
中饋之職干外朝之政伏願陛下深思天變杜絶其萌<lb/>
以萬方為念不以聲色為娯以百姓為憂不以犬馬為<lb/>
樂蹔勞宵旰用緝明良豈不休哉夫災變應天實係人<lb/>
事故日蝕修徳月蝕修刑若乃雨𤾉或愆則貎言之咎<lb/>
雩禜之法存乎禮典今蹔降霖雨即閉坊門棄先聖之<lb/>
明訓導後來之淺術時偶中者安足神邪盖當屏翳收<lb/>
津豐隆戢響之日也豈有一坊一市遂能感召皇靈蹔<lb/>
閉蹔開便欲發揮神道必不然矣何其謬哉至今巷議<lb/>
<pb n="KR3k0013_WYG_532-19b"/>
街談共呼坊門為宰相謂能節宣風雨爕理隂陽天工<lb/>
人代乃為虛設悠悠蒼生復何望哉<lb/>
吕元泰神龍初為清源縣尉上疏陳時政所宜曰臣聞<lb/>
國家者至公之神器神器一正則難傾神器一傾則難<lb/>
正逺自虞夏及乎周秦金水相生成敗相繼者豈惡於<lb/>
成而欲於敗盖迷於事而失於㡬者也夫㡬者事之微<lb/>
也當今中興之初政教之始㡬微之際可不慎哉昔夏<lb/>
之興也卑宫菲食四海㑹同其衰也峻宇彫墻五子咸<lb/>
<pb n="KR3k0013_WYG_532-20a"/>
怨殷之興也佑賢輔徳輯寧邦家其亡也崇信姦回放<lb/>
出師保周自文武及乎成康風化大行夷夏有截暨乎<lb/>
幽厲王室遂卑強弱相吞㝢縣交戰秦皇以降罷侯置<lb/>
守焚書坑儒頭㑹箕歛嚴刑峻法驪山之徒未息閭左<lb/>
之兵已起夫夏桀殷紂非不欲傳子孫也周幽秦皇非<lb/>
不欲保社稷也而軍敗牧野鳥竄南巢國殘於犬戎地<lb/>
奪於項籍者豈不以侮慢自賢反道敗徳開邪僻之路<lb/>
鉗忠直之口左右侍奉惜禄位而不悟焉伏惟應天皇<lb/>
<pb n="KR3k0013_WYG_532-20b"/>
帝陛下再造區宇重光日月應五行之運景嗣累聖之<lb/>
洪基九服歸心三靈叶贊廻羲舒之燿無幽不燭灑雲<lb/>
雨之澤無生不潤然萬方百姓顒顒然莫不傾耳以聴<lb/>
拭目以視思聞太平之風願見先朝之化如農夫之望<lb/>
嵗同善人之愒日自頃營建寺塔廣度僧尼朝夕依歸<lb/>
襯施不絶陛下好善之徳以被蒼生然濟時之道恐非<lb/>
急務何則頃者烏桓叛渙獯粥侵擾帑藏虛竭户口流<lb/>
亡豈人有厭於枌榆乃事良由於賦歛下人失業不可<lb/>
<pb n="KR3k0013_WYG_532-21a"/>
謂太平也邊兵未解不可謂無事也水旱為災不可謂<lb/>
年登也倉廪未實不可謂國富也而乃驅役饑凍雕鐫<lb/>
木石營搆不急勞費日深恐陛下中興之務又異如來<lb/>
慈悲之法臣比見都邑坊市相率為渾脫隊駿馬胡服<lb/>
名為蘇莫遮旗皷相當軍陣之勢也騰逐喧噪戰爭之<lb/>
象也錦綉誇競害女工也徴歛貧弱傷政體也胡服相<lb/>
觀非雅樂也渾脫為號非美名也安可以禮義之朝法<lb/>
胡虜之俗以軍陣之勢列庭闕之下竊見諸王亦有此<lb/>
<pb n="KR3k0013_WYG_532-21b"/>
好衣馬既盛奢麗相髙今藩邸初開庶官必具何不董<lb/>
之賢傅教之義方明君臣之禮磐石之固豈不偉哉方<lb/>
乃驅率下人相尚胡戲自家刑國豈若是焉詩云京邑<lb/>
翼翼四方是則非先王之禮樂而示則於四方者斯實<lb/>
愚臣之所未喻也臣謹按洪範八政曰謀時寒若君能<lb/>
謀事則時寒順之何必祼露形體澆灌衢路鼓舞跳躍<lb/>
而索寒焉又禮記曰立秋之月行夏令則寒暑不節夫<lb/>
隂陽不調政教之失也休咎之應君政之感也理均影<lb/>
<pb n="KR3k0013_WYG_532-22a"/>
響可不戒哉夫樂者動天地感鬼神移風易俗布徳施<lb/>
化重戎狄之曲不足以移風也非宫商之度不足以易<lb/>
俗也無八佾之制不足以布徳也非六代之樂不足以<lb/>
施化也四者無一何以教人臣本凡愚不識忌諱而生<lb/>
草澤頗曉物情知而不言非忠也言而不實罔上也忠<lb/>
於國者以臣為讜言佞於朝者以臣為誹謗伏惟陛下<lb/>
少留意焉臣聞君舉必書有國彛訓書而不法後嗣何<lb/>
觀臣又聞建國君人尊師重道禮由天作樂以地制禮<lb/>
<pb n="KR3k0013_WYG_532-22b"/>
樂備風化行焉伏願陛下敦風化之本重黎庶之費興<lb/>
念或躍思締搆之艱難矜孤恤窮思時政之可否安人<lb/>
和衆覽先朝之事業非軍國之衆則息而罷之有佞䛕<lb/>
之言則察而退之有忠直之諌則誘而進之豈惟天下<lb/>
幸甚實亦社稷之大計也臣奉陛下捜賢之制忝所知<lb/>
直言之舉雖乘鴈雙鳬不為損益而主聖臣直敢不庶<lb/>
㡬安能和光同塵懐忠蓄憤上失陛下求賢之望下虧<lb/>
愚臣事主之節亦何以視息於人間飲啄於聖代伏惟<lb/>
<pb n="KR3k0013_WYG_532-23a"/>
陛下少加詳擇疏奏不納<lb/>
成大琬為絳州刺史景龍中宴侍臣於梨園亭因問以<lb/>
時政得失大琬對曰夫釋教之設以慈悲為主盖欲饒<lb/>
益萬姓濟㧞羣生若乃䆳宇層軒珍臺寳塔耗竭府庫<lb/>
勞役生人懼非菩薩善利之心或異如來大悲之㫖臣<lb/>
備職方岳叨膺洪化敢陳蒭蕘狂妄死罪中書令蕭至<lb/>
忠奏言方今百姓貧乏邊境未寧府藏内空倉廪不實<lb/>
誠宜節財用之費省土木之工務存農時愛惜人力寺<lb/>
<pb n="KR3k0013_WYG_532-23b"/>
觀之役實可且停大琬之言伏希采納帝曰善<lb/>
韋嗣立為兵部尚書景龍中上疏曰設官分職量事置<lb/>
吏官得其人天下自理古者取人必須採鄉曲之譽然<lb/>
後辟於州縣有聲州縣然後辟於五府才著五府然後<lb/>
升之天朝此則用一人所擇者甚悉擢一士所歴者甚<lb/>
深用得其才則理用非其才則亂理亂所繫焉可不深<lb/>
擇之哉今之取人有異此道多未試効則頓至遷擢夫<lb/>
趨競者人之常情僥倖者人之所趣而今務進不避僥<lb/>
<pb n="KR3k0013_WYG_532-24a"/>
倖者接踵比肩布於文武之列補授無限員闕不供遂<lb/>
至員外置官數倍正闕官署典吏困於祗承府庫倉儲<lb/>
竭於資奉國家大事豈甚於此古者懸爵待士唯有才<lb/>
者得之若任以無才則有才之路塞賢人君子所以遁<lb/>
迹消聲懐歎恨也<lb/>
盧懐慎景龍中為御史中丞上疏言時政得失其一曰<lb/>
臣聞孔子曰為邦百年可以勝殘去殺又曰如有用我<lb/>
期月而已三年有成故書云三載考績挍其功也昔鄭<lb/>
<pb n="KR3k0013_WYG_532-24b"/>
子産相鄭更法令布刑書一年而人歌之曰取我田疇<lb/>
而伍之取我衣冠而褚之孰殺子産吾其與之三年而<lb/>
人又歌之曰我有子弟子産教之我有田疇子産殖之<lb/>
子産而死誰其嗣之終有遺愛流芳史䇿子産賢者也<lb/>
其為政尚累年而化成况其常材乎臣竊見比來州牧<lb/>
上佐及兩畿縣令下車布政罕終四考在任多者一二<lb/>
年少者三五月遽即遷除不論課最或有歴時未改便<lb/>
傾耳而聴企踵而望爭求冐進不顧廉耻亦何暇為陛<lb/>
<pb n="KR3k0013_WYG_532-25a"/>
下宣風布化求瘼恤人哉禮義不能興行風俗未能齊<lb/>
一户口所以流散倉米所以空虛百姓彫弊日更滋甚<lb/>
職為此也何則人知吏之不久則不從其教吏知遷之<lb/>
不遙又不盡其力偷安爵禄但養資望陛下雖勤勞之<lb/>
懐宵衣旰食然僥倖路啓上下相䝉共為茍且而已寧<lb/>
盡於公乎此國之病也昔賈誼所謂<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭之疾乃小小<lb/>
者耳此弊久而不革臣恐為膏肓雖和緩不能療豈<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>
盭而已哉漢宣帝綜覈名實興理教化黄覇良二千石<lb/>
<pb n="KR3k0013_WYG_532-25b"/>
也就増秩賜金以旌其能而不遷於潁川前代之美政<lb/>
也又古之為吏者長子孫倉氏庫氏即其後也書云事<lb/>
不師古以克永世匪説攸聞臣望請諸州郡都刺史上<lb/>
佐及兩畿縣令等在任未經四考已上不許遷除察其<lb/>
課效尤異者或錫以車裘或就加禄秩或降使臨問并<lb/>
璽書慰勉若公卿有闕則擢以勸能其政績無聞其犯<lb/>
貪暴者放歸田里以明聖朝賞罰之信則萬方之人一<lb/>
變于道矣致此之美革彼之弊易於反掌何惜而不行<lb/>
<pb n="KR3k0013_WYG_532-26a"/>
哉其二曰臣聞尚書云唐虞稽古建官惟百夏商官倍<lb/>
亦克用乂此省官之義也又云官不必備惟其材又言<lb/>
無曠庶官天工人其代之此為官擇人之義也臣竊見<lb/>
京諸司員外官所以委積多者數餘十倍近古以來未<lb/>
之有也官不必備此則有餘人代天工多不釐務廣有<lb/>
除拜無所裨益<lb/>
寗原悌睿宗時為諫議大夫上疏五條具陳政體一曰<lb/>
臣聞俗正時康則因循而易守人訛道替則馳騖而難<lb/>
<pb n="KR3k0013_WYG_532-26b"/>
安或垂衣而有餘或日娯而不足雖唐虞之盛烈文武<lb/>
之鴻徽未有不委任股肱留情陟用故善人者天地之<lb/>
綱紀帝王之羽翼靡革於仇讐莫限於芻𨽻不可失也<lb/>
自天授以來二十餘載周興來俊臣等譛害忠良壅蔽<lb/>
正直先皇舊臣夷㓕殆盡惟有狄仁傑魏元忠尚存仁<lb/>
傑等處先帝之朝猶為小吏及周室之際實謂忠臣或<lb/>
樹績當時狥身王室近者變故頻及衣冠掃地忠臣名<lb/>
士纔餘數人為陛下之棟梁作聖朝之耳目今者元惡<lb/>
<pb n="KR3k0013_WYG_532-27a"/>
已誅佞臣咸黜而人訛俗壊為日已久理宜開張聖聴<lb/>
杜絶猜嫌用是求人宣力王室使醜正惡直之士不有<lb/>
容其間隙䜛邪佞媚之徒無所施其巧辯然後可以議<lb/>
黎元安邦國則僥倖源塞聖王道興若使浸潤旁通危<lb/>
人路啓顔俊忠而獲罪茂先直以招怨雖有渭濵之賢<lb/>
傅巖之秀途遘卒遇難以為用也則危亡之期或未可<lb/>
保拯濟之道將安所施二曰求材之難每留連於大聖<lb/>
知人不易亦惆悵於先哲今天下諸州良牧盖寡何者<lb/>
<pb n="KR3k0013_WYG_532-27b"/>
古難其選今侮其職也然而代所重於京都時見輕於<lb/>
州縣者何也古者牧守政成擢登三事郎官特秀先宰<lb/>
一同潁川則黄覇為公㑹稽則五倫入輔事不師古何<lb/>
能垂濟誠願尚書曠職則於方伯求材即位闕官必以<lb/>
循良擢用事懸象魏道著彞章茲令克行仁風大闡考<lb/>
績三載誠為故實三曰隆周之君垂仁義以朂後亡秦<lb/>
之主訓刑罰以流嗣或八百延慶或二代亡家餘烈可<lb/>
知前史明鑒伏以太子初建養徳春宫諸王在藩飭躬<lb/>
<pb n="KR3k0013_WYG_532-28a"/>
朱邸並請逺去邪佞親近正人知好佞之危身識尊儒<lb/>
之廣徳動遵師傳之訓察納風雅之言誠使宫府官僚<lb/>
賔客侍讀日資其道徳月奏其藝能兾仁義於邦家樹<lb/>
雍穆於天下臣又以悖逆庶人先朝之愛女也肆䜛慝<lb/>
干朝政崇甲舘之華麗極宇内之驕奢新都宜城先朝<lb/>
之庶孽也<hi>新都宜城二公主邑名</hi>賜不踰於巳分言不預於外謀<lb/>
抑以全身踈以逺害故寵者則驕矜而遇害踈者則抑<lb/>
損而獲全誠使悖逆新都易地而處則存亡去就可立<lb/>
<pb n="KR3k0013_WYG_532-28b"/>
而待也故長安非賢燕后為愛古今明驗斷可知矣誠<lb/>
願公主駙馬不得假以權要所犯必有懲所習必有藝<lb/>
則九族既睦萬邦以寧臣觀老尚虛無釋尚寂㓕義極<lb/>
幽𤣥之㫖思逰通方之外故入道流者則虛室生白净<lb/>
慮𤣥門該釋教者則春池得寳澄心净域然後法貫羣<lb/>
有道垂兼濟過此以徃莫非邪惑其有鬻販先覺詭飾<lb/>
浮言以複殿為經坊用層臺為道法皆無功於𤣥慮誠<lb/>
有害於生人梁武靡報於前先朝殷鑒於後咸耳目所<lb/>
<pb n="KR3k0013_WYG_532-29a"/>
接黎元憤怨伏以公主入道京城置觀雖昭報之成有<lb/>
功於天㫖而社稷之計莫踰於净人若使廣事修營假<lb/>
飾圖像盡宇内之功巧傾萬國之資儲為福則靡効於<lb/>
先朝樹怨則取謗於天下自隋室以降寺觀尤多禪定<lb/>
東明之域泛愛緇黄之衆更為建立罕見其宜後失請<lb/>
收前弊未逺又先朝所狎僧衆或有猶居聖側無益於<lb/>
政理有紊於朝章並請屏退無令親近五曰邊陲有釁<lb/>
廟堂之憂也近壘多虞大夫之耻也今聞彊敵擅命堅<lb/>
<pb n="KR3k0013_WYG_532-29b"/>
昆娑葛養精蓄鋭以南侵為多事而人戸全虛府庫半<lb/>
减倘或後嵗之始來秋之末良弓漸勁塞草將衰朔代<lb/>
交鋒靈夏受敵中國將何猝應哉伏願共天下以禦匈<lb/>
奴率王公以憂邊事輕租薄歛和下士之心簡賢任能<lb/>
結衆人之愛去奢從儉實府庫之積推仁重信納將士<lb/>
之謀去私恩布公道故知兩夷有隙上國之資也髙璧<lb/>
藏威待兵觀變因二敵之相持擅漁夫之厚利計有可<lb/>
舉時不可失斯五者竝政之要也伏願陛下舉宏綱省<lb/>
<pb n="KR3k0013_WYG_532-30a"/>
衆務髙拱嵓廊責成賢哲徘徊於大道之域從容於無<lb/>
為之塲故立綱垂制後嗣流範至仁也安上全下先業<lb/>
不墜至孝也感而必通姦不暇伏至明也神化風行萬<lb/>
方草靡至徳也必使休徴累及聖政日隆遐邇宅心戎<lb/>
夷慕義神功光乎區宇鴻業格乎天地三代之興皆由<lb/>
此也帝覽而善之<lb/>
韓琬景雲中為監察御史上疏陳時政曰臣敢以耳目<lb/>
所聞見而陳之伏願少留意省察臣竊聞永淳之初尹<lb/>
<pb n="KR3k0013_WYG_532-30b"/>
元貞任岐州雍縣令界内婦人修路御史彈免之頃年<lb/>
婦人夫役修平道路盖其常也調露之際劉憲任懐州<lb/>
河内縣尉父思立在京身亡選人有通索關者于時選<lb/>
司以名教所不容頃者以為見機俊人矣頃年國家和<lb/>
市所由以尅剥為公雖以和市為名而實抑奪其價殊<lb/>
不知百姓足君孰與不足矣徃年兩京及天下州縣學<lb/>
生佐史里正坊正每一員闕先擬者輙十人頃年差人<lb/>
以充猶致仕逸徃年選司從容安問而以禮敬待頃年<lb/>
<pb n="KR3k0013_WYG_532-31a"/>
選司無復曩時引接但如仇敵估道耳徃年効官交替<lb/>
者必儲蓄什物以待之頃年替人必諠競為隙手執省<lb/>
符紛然不已徃年召募之徒人百其勇爭以自効頃年<lb/>
差㸃勒遣逃亡相繼若此者臣粗言之不可勝數夫量<lb/>
事置官量官置人使官稱其人須人不虛位除此之外<lb/>
使其耕桑任其商賈何為引令入仕廢其本業臣愚以<lb/>
為國家開仕進之門廣矣皆棄農戰工商而爭趨之當<lb/>
今一夫耕而共數百人食庶使公私皆無儲蓄矣若不<lb/>
<pb n="KR3k0013_WYG_532-31b"/>
釐革其弊必引政令風化年年不等也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百一</head>
    <p>
<pb n="KR3k0013_WYG_701-1a"/>
欽定四庫全書<lb/>
　册府元龜卷七百一　　宋　王欽若等　撰<lb/>
　　令長部<lb/>
　　　總序<lb/>
古者列爵惟五分土惟三文軌所通諸侯而已縣道之<lb/>
制盖未聞焉周初小司徒之職都鄙之制四甸為縣方<lb/>
一十里周書千里百縣其名雖肇其地尚小東周之末<lb/>
諸侯强大封内之縣制始盛矣掌其政者魯謂之宰仲<lb/>
<pb n="KR3k0013_WYG_701-1b"/>
尼為中都宰是也齊謂之大夫齊威王封即墨大夫烹<lb/>
阿大夫是也楚謂之尹沈尹戍為方城之外縣尹是也<lb/>
亦謂之公葉公諸梁是也秦氏罷侯置守以郡統縣其<lb/>
制萬户已上置令秩千石至六百石减萬户置長秩五<lb/>
百石至三百石所職治民顯善勸義禁姦罰惡理訟平<lb/>
賦恤民時務秋冬集課上計於所屬郡國其列侯所食<lb/>
者為國國置相所掌如令長皇太后皇后公主所食曰<lb/>
邑有蠻夷曰道皆置令長漢因之秩六百石以上皆銅<lb/>
<pb n="KR3k0013_WYG_701-2a"/>
印墨綬三百石銅印黄綬成帝綏和初又詔長相皆墨<lb/>
綬哀帝建平中復黄綬後漢自千石令至四百石長皆<lb/>
墨綬哀帝三采青赤紺淳青質長丈六尺八十首其屬<lb/>
官丞一人署文書典知倉獄大縣尉二人小縣一人主<lb/>
盗賊各置諸曹掾有廷掾勸農掾制度掾之類其餘大<lb/>
約如郡員丞尉秩四百石至二百石名為長吏計食佐<lb/>
史百石以下名為小吏統内五家為伍十家為什百家<lb/>
為里里有魁以相簡察十里為亭亭置長以禁盗賊十<lb/>
<pb n="KR3k0013_WYG_701-2b"/>
亭為鄉鄉置有秩三老嗇夫凡五千户置有秩秩百石<lb/>
小者置嗇夫皆主知民善惡為役先後知民貧富為賦<lb/>
多少三老掌教化凡孝子順孫貞女義婦讓財救患及<lb/>
學士為民法式者皆表其門以興善行游徼掌徼循禁<lb/>
司姦盗又有鄉佐主收賦税丞尉而下並兩漢之通制<lb/>
也後漢以雒邑京邑所治屬官差多故丞有三人焉魏<lb/>
循漢制晉千户以上及州治下皆置令减此置長並銅<lb/>
印墨綬朝服進賢一梁冠雒陽置六部尉大縣二尉次<lb/>
<pb n="KR3k0013_WYG_701-3a"/>
縣一尉小縣一尉又有主簿錄事史主記室史門下書<lb/>
佐幹游徼議生循行功曹史小史廷掾功曹史小史書<lb/>
佐幹法門曹幹金倉賦曹掾兵曹史吏曹史獄小吏獄<lb/>
門亭長都亭賊捕掾等户不滿三百以下職吏十八人<lb/>
散吏四人三百以上職吏二十八人散吏六人五百以<lb/>
上職吏四十人散吏八人千以上職吏五十三人散吏<lb/>
一十二人千五百以上職吏六十八人散吏一十八人<lb/>
三千以上職吏八十八人散吏二十六人鄴及長安置<lb/>
<pb n="KR3k0013_WYG_701-3b"/>
吏得同三千户之制又縣户百五已上置鄉三千已上<lb/>
置二鄉五千已上置三鄉萬已上置四鄉鄉置嗇夫一<lb/>
人千户已上置治書史一人千户以上置史佐各一人<lb/>
正一人千五百已上置史一人佐二人又統内百户置<lb/>
里吏一人千户以上置較官掾一人又皆置方畧吏四<lb/>
人宋齊已後多如晉制縣令秩千石者銅印環劒墨綬<lb/>
朝服進賢冠兩梁餘並一梁亦有帶雜號將軍而為之<lb/>
者亦有以臺省而帶之者後魏縣置三令長為封國者<lb/>
<pb n="KR3k0013_WYG_701-4a"/>
置相雒陽令其品從五上縣令相其品六中縣令相其<lb/>
品七下縣令相其品七下孝文初制縣令能静一縣刼<lb/>
盗者兼治二縣即食其祿能静二縣者兼治三縣三年<lb/>
遷為郡守太和中復次職令其祿甚厚京官清貧者或<lb/>
帶縣令以優之其後用人益雜但選勤舊令史為之而<lb/>
搢紳耻居焉北齊制縣自上上至下下凡九等之差上<lb/>
上上中縣其品並從五鄴臨漳成安三縣同之上下縣<lb/>
其品六中上中中中下其品從六下上縣其品七下中<lb/>
<pb n="KR3k0013_WYG_701-4b"/>
下下縣其品從七然用人尚濫武成帝捜揚世胄子弟<lb/>
總召集神武門宣㫖慰諭而授之自是始用士人凡上<lb/>
縣有丞尉先迎功曹先迎主簿功曹主簿錄事及兩曹<lb/>
戸曹金曹租曹兵曹等掾市長等員合五十四人上中<lb/>
上下縣逓减五人中上縣减六人中中縣减五人中下<lb/>
至下下縣逓减一人各置白直以供役鄴臨漳成安三<lb/>
縣其員差多鄴又領右部西部三尉凡一百三十五里<lb/>
臨漳又領左部東部二尉凡一百一十四里成安又領<lb/>
<pb n="KR3k0013_WYG_701-5a"/>
後部北部二尉凡七十四里里各置正後周長安萬年<lb/>
縣令正五命七千户以上令亦同之四千户以上縣令<lb/>
正四命二千户以上令四命五百户以上令正三命户<lb/>
百以下令三命隨増大興長安河東雒陽四縣令為正<lb/>
五品諸縣以閒劇衝要為等級屬官改尉為正唐制有<lb/>
赤縣畿縣望縣𦂳縣上縣中縣中下縣下縣之差赤令<lb/>
其品正五畿令其品正六上縣令其品從六望𦂳同之<lb/>
中縣令其品正七下縣令其品從七其後又有次赤次<lb/>
<pb n="KR3k0013_WYG_701-5b"/>
畿之名後魏已後冠服並隨其品焉亦有假臺省官以<lb/>
榮之者屬官置錄事司功司倉司兵司法司士畧如周<lb/>
制丞為副貳如州上佐主簿撿轄如州錄事叅軍尉分<lb/>
治諸曹如州判司統内百户為里里置正五里為鄉置<lb/>
耆老亦曰父老五代因之夫一同之地有社稷焉有吏<lb/>
民焉可以事神可以為政有督責之令有刑罰之威勸<lb/>
課以率下貢賦以奉上盖生民舒惨之所屬國家休戚<lb/>
之所同至于丞尉而下皆亦攸助其治居其任者可不<lb/>
<pb n="KR3k0013_WYG_701-6a"/>
重乎今故銓次其善惡之迹以為後世之戒焉凡二十<lb/>
一門<lb/>
　　　　選任　　褒異　　公正<lb/>
　　　選任<lb/>
令長參五等之列布一同之政苟非選任曷補風化所<lb/>
以藴幹才而有聲因篤行而辟召若非務其幹蠱守以<lb/>
㢘勤恕察民情精深理道則曷能與於此哉故曰正理<lb/>
之本必在于親人親人之官莫切于令長斯之謂矣<lb/>
<pb n="KR3k0013_WYG_701-6b"/>
漢嚴延年任侍御史坐法致死亡命㑹赦出丞相御史<lb/>
府徴書同日到延年以御史書先至詣御史府復為掾<lb/>
宣帝識之<hi>識其前劾霍光擅廢立</hi>拜為平陵令<lb/>
尹賞為粟邑令左馮翊薛宣奏賞能治劇徙為頻陽令<lb/>
後以御史舉為鄭令成帝永始元年延間長安中姦猾<lb/>
浸多閭里少年羣輩殺吏受賕報仇<hi>或有自怨于吏或受人賄賂為仇讐</hi>
<hi>也</hi>相與探丸彈<hi>為彈丸作赤黒白三色而共探取之也</hi>得赤丸者斫武吏<lb/>
得黒者斫文吏白者主治䘮<hi>其黨與有為吏及他人所殺者則主其䘮事也</hi>城<lb/>
<pb n="KR3k0013_WYG_701-7a"/>
中薄暮塵起剽刼行者死傷横道枹皷不絶<hi>枹擊皷椎也</hi>賞<lb/>
以三輔髙第選守長安令得一切便宜從事<lb/>
後漢呉祐以光祿四行遷膠東侯相<hi>漢官儀曰四行敦厚質樸遜讓節儉</hi>
韓韶辟司徒府時太山賊公孫舉偽號歴年守令不能<lb/>
破散多為坐法尚書選三府掾能理劇者乃以韶為嬴<lb/>
長賊聞其賢相戒不入嬴境<lb/>
魏何䕫為太祖司空掾屬時東南多變太祖以東郡為<lb/>
鄼令䕫為城父令諸縣皆用名士以鎮撫之其後吏民<lb/>
<pb n="KR3k0013_WYG_701-7b"/>
稍定<lb/>
鄭揮字文公避難淮南太祖聞其篤行召為邵陵令<lb/>
蜀鄧芝字伯苗先主定益州為郫邸閣督先主出至郫<lb/>
與語大竒之擢為郫令<lb/>
南齊沈憲為左軍司馬太祖以山隂户衆難治欲分為<lb/>
兩縣武帝啓曰縣豈不可治但用不得其人耳乃以憲<lb/>
帶山隂令治聲大著孔稚珪請假東歸謂人曰沈令料<lb/>
事特有天才<lb/>
<pb n="KR3k0013_WYG_701-8a"/>
傅琰初為山隂令有能名及為江夏王錄事參軍太祖<lb/>
輔政以山隂獄訟煩積復以琰為山隂令<lb/>
陳沈君髙為廷尉卿宣帝太建元年東境大水百姓饑<lb/>
敝乃以君髙為貞威將軍呉令<lb/>
蕭𢎞為中庶子以疾去官明年京師多盗乃復起為貞<lb/>
威將軍建康令<lb/>
褚玠為中書侍郎太建中山隂縣多豪猾前後令皆以<lb/>
贓汙免宣帝患之謂中書舍人蔡景厯曰稽隂大邑久<lb/>
<pb n="KR3k0013_WYG_701-8b"/>
無其宰卿文士之内試思其人景厯進曰褚玠㢘儉有<lb/>
幹用未審堪其選不帝曰甚善卿言與朕意同乃除戎<lb/>
昭將軍山隂令<lb/>
北齊路去病為殿中侍御史以正直知名時敕用土人<lb/>
為縣宰以去病為定州饒陽令<lb/>
後周辛昻為龍州長史領龍安郡時事成都一方之㑹<lb/>
風俗舛雜尉遲逈平蜀以昻逹於從政表昻行成都令<lb/>
唐權懷恩髙宗時為尚乘奉御有奉乘安畢羅善于調<lb/>
<pb n="KR3k0013_WYG_701-9a"/>
馬帝頗狎之懷恩因奏事遇畢羅在帝左右言戲無禮<lb/>
懷恩既退執而杖之帝知而嗟賞謂侍臣曰懷恩乃能<lb/>
不避强禦真良吏也即日擢為萬年縣令<lb/>
竇申徳宗時為司勲員外郎貞元二年正月詔曰政理<lb/>
之本必在於親人親人之官莫切于長令臺郎御史選<lb/>
重當時得以分朕之憂司勲員外郎竇申等十人咸以<lb/>
器能精深理道輟於周行往涖通邑申可長安縣令鄭<lb/>
珣瑜檢校吏部員外郎兼奉先縣令常武檢校禮部員<lb/>
<pb n="KR3k0013_WYG_701-9b"/>
外郎兼昭應縣令賈全咸陽縣令兼監察御史韋貞伯<lb/>
藍田縣令兼監察御史崔淙以原縣令兼侍御史王倉<lb/>
檢校比部員外郎兼美原縣令李曾盩厔縣令兼監察<lb/>
御史李鯤富平縣令兼殿中侍御史<lb/>
韋夏卿為刑部員外郎時久旱詔于郎官中選畿赤令<lb/>
繇是改奉天縣令<lb/>
馮伉貞元中為膳部員外郎澤潞節度使李抱真卒充<lb/>
弔贈使抱真男遺伉帛數百疋不納又專送至京伉因<lb/>
<pb n="KR3k0013_WYG_701-10a"/>
表奏固請不受屬醴泉闕縣令宰臣進人名徳宗意不<lb/>
可謂宰臣曰前使澤潞不受財帛者此人必有清政可<lb/>
以授之遂改醴泉縣令<lb/>
梁季文矩為司門郎中太祖開平元年六月以文矩為<lb/>
開之縣令司勲員外郎孫拙為浚儀縣令先是二邑皆<lb/>
吏部注授今昇為赤縣故命二省郎理<lb/>
　　　褒異<lb/>
夫賞有功褒有徳帝王之彛典也古者子男之任實列<lb/>
<pb n="KR3k0013_WYG_701-10b"/>
于諸侯宰字之官或選于郎署盖民政之攸係而教化<lb/>
之所出也西漢而下暨夫五代乃有知識深逺材用周<lb/>
敏潔身以馳譽勤職而集事布優異之政著殊尤之績<lb/>
獄訟稀簡㓂盗衰息以至濟危窘而有備制彊禦而不<lb/>
懾力勸乎耕稼誕宣其條教由是増之爵秩進諸章綬<lb/>
或降彼恩詔臨問其勤勞或載在冊書激勸乎羣萃或<lb/>
寵之蕃錫或賜之嘉名斯皆薫灼其聲猷便蕃其崇奬<lb/>
咸用編次式垂于後<lb/>
<pb n="KR3k0013_WYG_701-11a"/>
漢王尊行美陽令事宣帝行幸雍過虢尊供張如法而<lb/>
辦<hi>尊雖行美陽令而就虢供張也</hi>以髙第擢為安定太守<lb/>
後漢卓茂前漢末為宻令有異政光武即位下詔褒之<lb/>
拜太𫝊封褒徳侯<lb/>
歐陽歙為原武令光武初平河北到原武見歙在縣修<lb/>
政遷河南都尉<lb/>
孔奮建武初守姑臧長光武詔書以為治有絶迹賜爵<lb/>
闗内侯<lb/>
<pb n="KR3k0013_WYG_701-11b"/>
董宣為雒陽令卒于官光武詔遣使者臨視惟見布被<lb/>
覆尸妻子對哭有麥數斛敝車一乘帝傷之曰董宣㢘<lb/>
潔死乃知之帝以宣嘗為二千石賜文綏葬以大夫禮<lb/>
拜子並為郎中<lb/>
馮魴遷郟令光武車駕西征隗囂潁州盗賊羣起郟賊<lb/>
延褒等衆三千餘人攻圍縣舍魴率吏士七十許人力<lb/>
戰連日弩矢盡城䧟魴乃遁皇帝聞其反即馳赴潁川<lb/>
魴詣行在所帝案行闘處知魴力戰乃嘉之曰此健令<lb/>
<pb n="KR3k0013_WYG_701-12a"/>
也<lb/>
祭彤為襄賁令時賊鈔掠到官誅鉏姦猾縣界清靜詔<lb/>
書増秩一等賜縑百疋<lb/>
寒朗為濟陽令以母䘮去官百姓追思之章帝東廵狩<lb/>
過濟陽三老吏人上陳朗前政狀帝至梁見朗詔三府<lb/>
為辟首由是辟司徒府<lb/>
魯恭為中牟令有異政河南尹袁安上書言狀章帝異<lb/>
之㑹詔百官舉賢良方正恭薦中牟名士王方帝即徴<lb/>
<pb n="KR3k0013_WYG_701-12b"/>
方詣公車禮之與公卿所舉同恭在事三年州舉尤異<lb/>
後拜侍御史<lb/>
魯丕恭之弟也為新野令州課第一擢拜青州刺史<lb/>
陳重為細陽令舉尤異遷㑹稽太守<lb/>
臧旻為盧奴令冀州舉尤異遷揚州刺史<lb/>
童恢為不其令青州舉尤異遷丹陽太守<lb/>
魏楊沛漢末為新鄭長太祖為兖州刺史西迎天子所<lb/>
將千餘人皆無糧沛進乾椹太祖喜後太祖以為鄴令<lb/>
<pb n="KR3k0013_WYG_701-13a"/>
已拜太祖見之問曰以何治鄴沛曰竭盡心力奉宣科<lb/>
法太祖善之顧謂坐席曰諸君皆可畏也賜其生口十<lb/>
人絹百疋既欲以勵之且以報乾椹也<lb/>
崔林河東武城人太祖定冀州召除鄔長冀無車馬單<lb/>
歩之官太祖征壺闗問長吏徳政最者并州刺史張陟<lb/>
以林對于是擢為冀州主簿<lb/>
呉張純字元基補廣徳令治有異績擢為太子輔義都<lb/>
尉<lb/>
<pb n="KR3k0013_WYG_701-13b"/>
晉郤正初仕蜀為祕書郎入晉除安縣令武帝泰始八<lb/>
年詔曰正昔在成都顛沛守義不違忠節及見受用盡<lb/>
心幹事有治理之績以正為巴西太守<lb/>
竇允為謁者泰始中詔曰當官者能潔身修己然後在<lb/>
公之節乃全身善有章雖賤必賞此興化立教之務也<lb/>
謁者竇允前為浩長以修勤清白見稱河右是當擢用<lb/>
使立行者有所勸主者詳復叅訪有以旌表之拜臨水<lb/>
令<lb/>
<pb n="KR3k0013_WYG_701-14a"/>
夏謖為鄴令卒咸寧元年以謖有清稱賜榖百斛<lb/>
宋劉真道為錢塘令文帝元嘉十三年東饑帝遣揚州<lb/>
治中從事史沈演之廵行在所演之上表薦真道政績<lb/>
為治民之良宰帝嘉之賜榖千斛以真道為歩兵校尉<lb/>
江秉之為山隂令以在縣有能遷補新安太守<lb/>
梁何逺為武康令勵㢘節正身率職民甚稱之髙祖聞<lb/>
其能擢為宣城太守自縣為近畿大郡近代未之有也<lb/>
陳褚玠為山隂令縣民張次的王休達等與諸猾吏賄<lb/>
<pb n="KR3k0013_WYG_701-14b"/>
賂通姦全丁大户類多隱沒玠乃鎻次的等以其狀啓<lb/>
臺宣帝手勑慰勞<lb/>
北齊薛琡初仕後魏為雒陽令孝明時京師久旱悉召<lb/>
集華林理問惟雒陽獄有三人帝嘉之賜絹百疋<lb/>
後周路去病初仕北齊為饒陽令有能名武帝平齊重<lb/>
其能官隂郡守公孫景茂二人不被替代發詔褒揚<lb/>
隋房恭懿髙祖開皇初吏部尚書蘇威薦為新豐令政<lb/>
為三輔之最時雍諸縣令每朔謁帝見恭懿必呼至榻<lb/>
<pb n="KR3k0013_WYG_701-15a"/>
前訪以理人之術蘇重薦之超授澤州司馬<lb/>
劉曠為臨潁令清名善政為天下第一尚書左僕射髙<lb/>
熲言其狀髙祖召之及引見勞之曰天下縣令固多矣<lb/>
卿能獨異于衆良足美也顧謂侍臣曰若不殊奬何以<lb/>
勸于天下優詔擢拜黄州刺史<lb/>
郭絢為漆縣丞煬帝問納言蘇威天下清名第一者誰<lb/>
威以絢對帝賜絢帛百疋令朝集使送至郡郊以旌異<lb/>
焉<lb/>
<pb n="KR3k0013_WYG_701-15b"/>
唐李大亮髙祖武徳初為土門令勸以墾闢歳因大稔<lb/>
時太宗居藩撫廵北境聞而嘉之賜馬一疋帛五十叚<lb/>
王甫武徳初年為醴泉縣令有善政賜帛五十叚賞之<lb/>
賈敦實為饒陽令政化清凈老幼懷之時兄敦頥復授<lb/>
瀛州刺史舊制大功已上不復連官朝廷以其兄弟在<lb/>
職俱有能名遂不遷替<lb/>
韋崇徳為葉縣令髙宗咸亨二年冬幸許汝等州詔賜<lb/>
崇徳絹百疋表清節也<lb/>
<pb n="KR3k0013_WYG_701-16a"/>
鄧𤣥挺為頓丘令為縣有異政璽書勞問<lb/>
馮元淑為清漳令政有殊績又歴浚儀始平二縣令中<lb/>
宗時降璽書勞勉仍令史官編其事迹<lb/>
李朝隱為長安令有宦官内寺伯干以非法朝隱正色<lb/>
叱之仍繫于獄睿宗下制褒之曰夫不吐剛而諂上不<lb/>
茹柔而黷下者君子之事也踐霤必繩登車無屈者正<lb/>
人之務也中大夫行長安縣令李朝隱見義不囘强直<lb/>
自遂亟聞佳政累著能名近者中官入官有干儀式遂<lb/>
<pb n="KR3k0013_WYG_701-16b"/>
能責之以禮繩之以愆但宦竪之流多有憑恃柔寛之<lb/>
代必弄威權每觀載籍嘗為嘆息朕䂓戒前古勤求典<lb/>
憲能副朕意實在斯人虞延持皇后之客梅陶鞭太子<lb/>
之傅古稱遺直復見于今思欲旌其美行遷以重職為<lb/>
時當閲户政在養人宜加一階用表剛烈<lb/>
劉思穆為深州饒陽縣令崔懷嶷為冀州信都縣令𤣥<lb/>
宗開元三年並以課績居最各賜物三十疋勑有司待<lb/>
秩滿日優與處分<lb/>
<pb n="KR3k0013_WYG_701-17a"/>
唐昇為河東縣令代宗大厯七年褒昇階至朝散大夫<lb/>
更留三年旌善政也<lb/>
韋滌為涇陽令徳宗貞元二年正月詔曰滌有禦灾之<lb/>
術有字物之方人不流亡事皆辦集惟是一邑之内獨<lb/>
無愁怨之聲古之循良何以邁此可檢校工部員外郎<lb/>
兼本官賜緋魚袋并賜衣一襲絹一百疋馬一匹凡百<lb/>
君子各宜自勉<lb/>
鄭珣瑜為奉先令韋武為昭應令崔琮為華元令韋貞<lb/>
<pb n="KR3k0013_WYG_701-17b"/>
伯為藍田令李曾為盩厔令貞元三年五月詔以珣瑜<lb/>
為饒州刺史武為遂州刺史琮為歙州刺史貞伯為舒<lb/>
州刺史曾為郢州刺史錄善政也各賜馬一匹并綵物<lb/>
衣服以遣之<lb/>
王正雅為萬年縣令當穆宗時京邑號為難理正雅抑<lb/>
强扶弱政甚有聲㑹柳公綽為京兆尹於帝前褒稱帝命<lb/>
以緋衣銀章就縣宣賜遷户部郎中<lb/>
梁劉羣為長子令開平二年三月太祖在澤州羣率人<lb/>
<pb n="KR3k0013_WYG_701-18a"/>
户來見且言久在山谷保䕶親族每與軍前潜探報蕃<lb/>
賊行止時亦供餽芻粟逓相告報帝嘉其忠節乃賜羣<lb/>
章服百姓賑而遣之<lb/>
李濟美為開封令薛昭文為浚儀令乾化二年開封尹<lb/>
以其課最來上請未除替勑曰李濟美等宰邑浩穰有<lb/>
及物之政朕甚嘉之宜量留一年<lb/>
後唐王延禧攝湯隂縣令柳承翰攝主簿明宗天成元<lb/>
年八月並賜緋魚袋以帝赴難時經過供頓之勞也<lb/>
<pb n="KR3k0013_WYG_701-18b"/>
李温美為博州武水縣令廢帝清泰二年縣民郭贇而<lb/>
下再經州將陳狀乞奏留之觀察使言温美公廉無濫<lb/>
賦于民實為良吏詔曰州縣量留已有規制李温美賜<lb/>
緋魚袋<lb/>
晉趙賚為壽長令髙祖天祐四年七月詔考滿之外量<lb/>
留三年飛蝗避境故也<lb/>
漢劉繼儒晉末為晉陽縣令兼昌陵臺令開運三年詔<lb/>
曰興王舊地原廟所存載懷瞻奉之心允屬循良之吏<lb/>
<pb n="KR3k0013_WYG_701-19a"/>
以爾蒞官有政晉人美之假其省銜許留周歳更圖盡<lb/>
瘁以稱陟明可檢校工部員外郎仍量留一年從北京<lb/>
奏故也<lb/>
周劉表㣲為新安令太祖廣順元年遷河東府司錄參<lb/>
軍奬能吏也<lb/>
　　　公正<lb/>
古者子男居五等之列令宰為百里之長人民社稷之<lb/>
攸繫政教威令之所出故名器斯重選任非易歴代而<lb/>
<pb n="KR3k0013_WYG_701-19b"/>
下惟賢是圖乃有禀剛方之性勵貞固之操中立不倚<lb/>
當官而行拒非理之求絶諂上之迹謹守科法靡顧彊<lb/>
禦惟公是狥惟弊是革以至矯偷薄之俗弃印綬而去<lb/>
者咸足多尚者已<lb/>
齊晏嬰字平仲治東阿三年景公召而數之曰吾以子<lb/>
為可而使子治東阿今子治而亂子退而自察也寡人<lb/>
將加大誅乎晏子曰臣請改道易行而治東阿三年不<lb/>
治臣請死之景公許之于是明年上計景公迎而賀之<lb/>
<pb n="KR3k0013_WYG_701-20a"/>
曰善矣子之治東阿也晏子對曰前臣之治東阿屬託<lb/>
不行貨賂不至陂池之魚以利貧民當此之時民無饑<lb/>
者而君反以罪今臣之治東阿也屬託行貨賂至事左<lb/>
右陂池之魚入權家民之饑者過半君反迎而賀臣臣<lb/>
願乞骸骨公乃下席而謝曰子强復治之東阿者子之<lb/>
東阿也人無復與焉<lb/>
後漢虞延少為户牖亭長時王莽貴人魏氏賔客放縱<lb/>
延率吏卒突入其家捕之以此見怨故位不升<lb/>
<pb n="KR3k0013_WYG_701-20b"/>
陳球為繁陽令時魏郡太守諷縣求納貨賄球不與之<lb/>
太守怒而撾督郵欲令逐球督郵不肯<lb/>
袁安初為縣功曹奉檄詣從事因安致書于令安曰公<lb/>
事自有郵驛私情則非功曹所持辭不肯受從事懼然<lb/>
而止<lb/>
趙儼為郎陵長陽安太守李通妻伯父犯法儼收治致<lb/>
之大辟是時殺生之柄决于牧守通妻子號泣以請其<lb/>
命通曰方與曹公戮力義不以私廢公嘉儼執憲不阿<lb/>
<pb n="KR3k0013_WYG_701-21a"/>
與為親交<lb/>
武周為下邳令時徐州刺史沛國公臧覇敬異周身詣<lb/>
令舍部從事謥調不法周得其罪便收考竟覇益以善<lb/>
周<lb/>
周規為臨湘令長沙太守程徐二月行縣敕諸縣治道<lb/>
規以方春向農民多劇務不欲奪人良時徐出督郵責<lb/>
規即委官而去徐憮然有愧色遣功曹齎印綬檄書謝<lb/>
請還歸規謂功曹曰程府君愛馬蹄不重民力徑逝不<lb/>
<pb n="KR3k0013_WYG_701-21b"/>
顧<lb/>
魏滿寵漢末為許令故太尉楊彪收付縣獄尚書令荀<lb/>
彧少府孔融等並屬寵但當受詞勿加考掠寵一無所<lb/>
報考訊如法數日求見太祖言之曰楊彪考訊無他詞<lb/>
語當殺者宜先彰其罪此人有名海内若罪不明必大<lb/>
失民望竊為明公惜之太祖即日赦出彪初彧融聞考<lb/>
掠彪皆怒及因此得了更善寵<lb/>
司馬芝為廣平令征虜將軍劉勲貴寵驕豪又芝故郡<lb/>
<pb n="KR3k0013_WYG_701-22a"/>
將賔客子弟在界數犯法勲與芝書不著姓名而多所<lb/>
屬託芝不報其書一皆如法後勲以不軌誅交闗者皆<lb/>
獲罪而芝以此見稱<lb/>
呉陶謙為舒令郡太守張磐同郡先輩與謙父友謙耻<lb/>
為之屈當舞屬謙謙不為起固强之乃舞舞入不轉磐<lb/>
曰不當轉耶曰不可轉轉則勝人<lb/>
晉李宻為温令而憎疾從事嘗與人書曰慶父不死魯<lb/>
難未已從事白其書司𨽻司𨽻以宻在縣清慎弗之劾<lb/>
<pb n="KR3k0013_WYG_701-22b"/>
也宻政化嚴明中山諸王每過温縣必賫求供給温吏<lb/>
民患之及宻至中山王過縣欲求芻茭薪蒸宻牋引髙<lb/>
祖過沛賔禮老㓜桑梓之供一無煩擾伏惟明王孝思<lb/>
惟則動識先戒本國望風式歌且舞誅求之辟所未聞<lb/>
命自後諸王過不敢有煩隴西圭司馬子舒深敬友宻<lb/>
而貴勢之家憚其公正<lb/>
前秦徐嵩為長安令貴戚子弟犯法者嵩一皆考竟請<lb/>
託路絶苻堅甚竒之謂其叔父咸曰人為長吏故當應<lb/>
<pb n="KR3k0013_WYG_701-23a"/>
耳此年少落落有端貳之才<lb/>
南齊孔逭為陽羡長義興太守王繢輙錄郡吏陳伯喜<lb/>
付陽羡獄欲殺之逭不知何罪不受繢教為有司所奏<lb/>
繢坐白衣領職<lb/>
梁顧憲之初仕宋為建康令至于權要請託長吏貪殘<lb/>
據法直䋲無所阿縱<lb/>
羅研為信安令故事置勸農謁者圍桑度田勞擾百姓<lb/>
研請除其弊從之<lb/>
<pb n="KR3k0013_WYG_701-23b"/>
隋劉行本為太子左庶子以本官領大興令權貴憚其<lb/>
方直無敢至門者由是請託路絶法令清簡吏民懷之<lb/>
唐李義琰為太原尉時李勣為并州都督僚吏皆望風<lb/>
慴伏義琰獨挺持曲直勣甚禮之<lb/>
李元素為武徳令時州將李文暕將調率金銀造嘗滿<lb/>
鐏以獻百姓甚弊之而官吏無敢異議者元素抗詞固<lb/>
執文暕乃損其制度以家財營之<lb/>
楊瑒為麟遊令時御史大夫竇懷貞檢校造金仙玉仙<lb/>
<pb n="KR3k0013_WYG_701-24a"/>
二觀移牒近縣徴百姓所隱逆人資財以充觀用瑒拒<lb/>
而不受懷貞怒曰焉有縣令卑㣲敢拒大夫之命乎瑒<lb/>
曰所論為人寃抑不知計位髙卑貞壯其對遂寢其事<lb/>
又中宗時韋庶人上表請以年二十二為丁限及韋氏<lb/>
敗省司舉徴租調瑒執曰韋庶人臨朝當國制書非一<lb/>
或進階卿士或赦宥罪人何獨于已役中男重徴丁課<lb/>
恐非保人之術省司遂依瑒所執一切免之<lb/>
薛訥為藍田令有富商倪氏于御史臺理其私債中丞<lb/>
<pb n="KR3k0013_WYG_701-24b"/>
來俊臣受其貨財斷取義倉粟數千石以給之訥曰義<lb/>
倉本備水旱以為儲蓄安敢絶衆人之命以資一家之<lb/>
産竟執之不與㑹俊臣得罪其事遂寢<lb/>
後唐羅貫為河南縣令貫為人强直正身奉法不避權<lb/>
豪時宦官伶人用事凡請託于貫者其書盈閣一無所<lb/>
報皆以示郭崇韜崇韜因奏其事由是左右毎言貫之<lb/>
失<lb/>
　册府元龜卷七百一<lb/>
</p>
<p>
</p>
  </div>
</body>
</text>
</TEI>
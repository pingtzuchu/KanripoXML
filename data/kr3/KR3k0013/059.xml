<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五十九</head>
    <p>
<pb n="KR3k0013_WYG_059-1a"/>
欽定四庫全書<lb/>
　册府元龜卷五十九　　　宋　王欽若等　撰<lb/>
　　帝王部<lb/>
　　　興教化<lb/>
先王作教化民扶世道俗所以厚人倫端王政也莫不<lb/>
因其自然率其不及使天下敦本而興行回心而嚮道<lb/>
猶水之有源風之偃草也然而教化之流非可家至而<lb/>
人説也故因父子兄弟之親教之以孝弟本上下長幼<lb/>
<pb n="KR3k0013_WYG_059-1b"/>
之序朂之以慈恵夫婦之際化之節義農桑之功勉以<lb/>
勤苦故舉孝以為民極察亷以為民表或賜帛以敦奬<lb/>
或給復以令養是乃張四維明五教示大順建至治使<lb/>
民德歸厚風俗丕變不疾而速不嚴而化者繇斯道也<lb/>
書曰恵不恵懋不懋勉之之謂也詩曰爾之教矣民胥<lb/>
效矣其在是乎<lb/>
漢髙祖二年詔曰歲舉民年五十已上有修行能帥衆<lb/>
為善置以為三老鄉一人擇郷三老一人為縣三老與縣<lb/>
<pb n="KR3k0013_WYG_059-2a"/>
令丞尉以事相教復勿繇戍<lb/>
恵帝四年正月舉民孝弟力田者復其身<lb/>
文帝十二年三月詔曰孝悌天下之順也力田為生之<lb/>
本也三老衆民之師也㢘吏民之表也朕甚嘉此二三<lb/>
大夫之行今萬家之縣云無應令<hi>無孝悌力田之人可應察舉之令</hi>豈<lb/>
實人情是吏舉賢之道未備也其遣謁者勞賜三老孝<lb/>
者帛人五疋悌者力田二疋㢘吏二百石以上率百石<lb/>
者三疋<hi>自二百石以上每百石加三疋</hi>及問民所不便安而以户口率<lb/>
<pb n="KR3k0013_WYG_059-2b"/>
置三老孝悌力田常員<hi>計户口之數以率之增置其員廣教化也</hi>令各率其<lb/>
意以道民焉<lb/>
武帝建元元年四月詔曰古之立教鄉里以齒朝廷以<lb/>
爵扶世𨗳民莫善於德然則於鄉里先耆艾奉高年古<lb/>
之道也<hi>六十曰耆五十曰艾</hi>今天下孝子順孫願自竭盡以承其<lb/>
親外廹公事内乏資財是以孝心闕焉朕甚哀之民年<lb/>
九十以上有受粥之法<hi>給米粟以為糜粥</hi>為復子若孫令得身<lb/>
帥妻妾遂其供養之事<lb/>
<pb n="KR3k0013_WYG_059-3a"/>
元光元年十一月初令郡國舉孝㢘各一人<hi>孝謂善事父母者㢘</hi>
<hi>謂清潔有㢘隅者</hi>
元朔元年十一月詔曰深詔執事興舉孝㢘庶幾成風<lb/>
紹休聖緒今或闔郡而不薦一人其與中二千石禮官<lb/>
博士議不舉者罪有司奏議曰不舉孝不奉詔當以不<lb/>
敬論奏可<lb/>
元狩元年十二月詔曰朕嘉孝弟力田其遣謁者廵行<lb/>
天下賜孝者帛五疋悌者力田帛人三疋<lb/>
<pb n="KR3k0013_WYG_059-3b"/>
昭帝元鳯元年三月賜郡國所選有行義者涿郡韓福<lb/>
等五人帛人五十疋遣歸詔曰朕閔勞以官職之事其<lb/>
務行孝弟以教鄉里令郡縣常以正月賜羊酒有不幸<lb/>
者賜衣被一襲祠以中牢<lb/>
宣帝本始元年遣使者持節詔郡國二千石謹牧養民<lb/>
而風徳化<lb/>
地節三年十一月詔曰朕既不逮𨗳民不明反側晨興<lb/>
念慮萬方不忘元元唯恐羞先帝聖徳故並舉賢良方<lb/>
<pb n="KR3k0013_WYG_059-4a"/>
正以親萬姓歴載臻兹然而俗化闕焉傳曰孝弟也者<lb/>
其為仁之本與其令郡國舉孝弟有行義聞於鄉里者<lb/>
各一人<lb/>
四年二月詔曰𨗳民以孝則天下順今百姓或遭衰絰<lb/>
凶災而吏繇事使不得塟傷孝子之心朕甚憐之自今<lb/>
諸有大父母父母䘮者勿繇事使得収歛送終盡其子<lb/>
道<lb/>
神爵四年四月以潁川太守黄覇治行尤異賜吏民有<lb/>
<pb n="KR3k0013_WYG_059-4b"/>
行義者爵人三級力田一級貞婦順女帛<lb/>
元帝初元元年四月詔賜孝者帛五疋弟者力田三疋<lb/>
五年四月賜孝者帛人五疋悌者力田三疋<lb/>
永光二年二月詔賜孝悌力田帛有差<lb/>
建昭五年三月詔賜孝悌力田帛<lb/>
成帝建始元年二月賜孝弟力田帛各有差<lb/>
三年三月賜孝弟力田爵二級<lb/>
河平四年正月賜孝弟力田爵二級<lb/>
<pb n="KR3k0013_WYG_059-5a"/>
鴻嘉二年三月博士行鄉飲酒禮<lb/>
綏和元年二月賜孝弟力田帛有差<lb/>
哀帝即位賜孝弟力田帛<lb/>
平帝元始元年二月班教化禁淫祀放鄭聲六月復貞<lb/>
婦鄉一人<hi>鄉一人取其尤最者</hi>
後漢光武建武三年以伏湛為司徒湛奏行鄉飲酒禮<lb/>
遂施行之<lb/>
明帝以中元二年二月即位四月賜孝弟力田爵人三<lb/>
<pb n="KR3k0013_WYG_059-5b"/>
級<lb/>
永平二年三月郡國縣道行鄉飲酒禮於學校<lb/>
三年二月賜天下孝弟力田爵人三級<lb/>
十二年賜天下孝弟力田爵人三級<lb/>
十七年五月賜天下孝弟力田爵人三級<lb/>
章帝以永平十八年八月即位十月賜孝弟力田爵人<lb/>
三級<lb/>
建武三年三月賜天下孝悌力田爵人三級<lb/>
<pb n="KR3k0013_WYG_059-6a"/>
四年四月賜孝弟力田爵人三級<lb/>
元和二年二月乙丑帝耕於定陶詔曰孝弟淑行也力<lb/>
田勞勤也國家甚體之其賜帛人一疋<lb/>
和帝永元八年賜天下孝弟力田爵人三級<lb/>
十二年三月賜天下孝弟力田爵人三級<lb/>
殤帝以元興元年十二月即位賜天下孝悌力田爵人<lb/>
三級<lb/>
安帝永初二年詔居鄉里有㢘清孝順之稱才任理人<lb/>
<pb n="KR3k0013_WYG_059-6b"/>
者國相歲移名與計偕上尚書公府通調令得外補<hi>移書</hi>
<hi>也調選也</hi>
三年正月賜孝弟力田爵人三級<lb/>
五年閏二月詔至孝與衆卓異者遣詣公車<lb/>
元初元年正月賜孝弟力田爵人三級<lb/>
三年十一月初聼大臣二千石刺史行三年䘮<hi>文帝遺詔以日</hi>
<hi>易月於後大臣遂以為常至此復遵古制也</hi>
六年二月詔賜貞婦有節義糓十斛甄表門閭旌顯厥<lb/>
<pb n="KR3k0013_WYG_059-7a"/>
行<lb/>
延光元年二月賜孝悌力田爵人三級<lb/>
順帝永建元年詔賜孝悌力田爵人三級<lb/>
四年正月賜孝悌力田爵人三級<lb/>
陽嘉元年正月詔賜孝悌力田爵人三級<lb/>
桓帝建和元年正月詔賜孝悌力田爵人三級<lb/>
魏陳留王咸熙元年令諸郡中正月六條舉淹滯一曰<lb/>
忠恪匪躬二曰孝敬盡禮三曰友于兄弟四曰勞身潔<lb/>
<pb n="KR3k0013_WYG_059-7b"/>
謙五曰信義可復六曰學以為己<lb/>
晉武帝㤗始三年十月詔聽士卒遭父喪者非在疆塲<lb/>
皆得奔赴<lb/>
四年班五條詔書於郡國一曰正身二曰勤百姓三曰<lb/>
撫孤寡四曰敦本息末五曰去人事<lb/>
六年十二月帝臨辟雍行鄉飲酒之禮詔曰禮義之廢<lb/>
久矣今乃復講肄舊典賜太常絹百疋承博士及學生<lb/>
牛酒咸寧三年復行其禮<lb/>
<pb n="KR3k0013_WYG_059-8a"/>
恵帝元康九年臨辟雍行鄉飲酒之禮<lb/>
後魏孝文太和十一年冬十月甲戌詔曰鄉飲之禮廢<lb/>
則長幼之叙亂孟冬十月民閑歳隙宜於此時𨗳以徳義<lb/>
可下諸州黨里之内推賢而長者教其里人父慈子孝兄<lb/>
友弟順夫和妻柔不率長教者具以名聞<lb/>
後周武帝天和元年詔諸有三年之䘮或負土成墳或<lb/>
寢苫骨立一志一行可稱揚者仰本部官司随事言上<lb/>
當加弔勉以勵薄俗<lb/>
<pb n="KR3k0013_WYG_059-8b"/>
隋髙祖開皇九年詔曰往以呉越之野羣黎塗炭干戈<lb/>
方用積習未寧今率土大同含生遂性太平之法方可<lb/>
流行凡我臣僚澡身浴徳開通耳目宜從兹始䘮亂已<lb/>
來緬將十載君無君徳臣失臣道父有不慈子有不孝<lb/>
兄弟之情或薄夫婦之義或違長幼失叙尊卑錯亂朕<lb/>
為帝王志存愛養時有臻道不敢寧息内外職位遐邇<lb/>
黎人家家自脩人人克念使不軌不法蕩然俱除兵可<lb/>
立威不可不戢刑可助化不可専行禁衛九重之餘鎮<lb/>
<pb n="KR3k0013_WYG_059-9a"/>
守四方之外戎旅軍噐皆宜停罷世路既夷羣方無事<lb/>
武力之子俱可學文人間甲仗悉皆除毁有功之臣降<lb/>
情文藝家門子姓各守一經令海内翕然髙山仰止京<lb/>
邑庠序爰及州縣生員受業升進於朝未有灼然明經<lb/>
髙第此則教訓不篤考課未精明勅所繇降兹儒訓<lb/>
煬帝大業八年四月詔孝弟力田義夫節婦並加旌異<lb/>
表其門閭<lb/>
唐髙祖武徳元年五月即位詔孝子順孫義夫節婦旌<lb/>
<pb n="KR3k0013_WYG_059-9b"/>
表其門閭孝悌力田鰥寡孤獨量加賑䘏<lb/>
四年七月詔孝子順孫義夫節婦所在詳列旌表其門<lb/>
閭<lb/>
太宗初即位詔節義之夫貞順之婦州郡列上旌表門<lb/>
閭<lb/>
貞觀三年四月詔孝義之家各賜米五石<lb/>
四年十月詔孝子順孫義夫節婦随事褒顯旌表門閭<lb/>
六年詔天下牧宰每年親率長幼行鄉飲酒之禮<lb/>
<pb n="KR3k0013_WYG_059-10a"/>
十三年正月詔孝子順孫義夫節婦咸表門閭<lb/>
十七年四月詔孝子順孫義夫節婦賜物有差<lb/>
髙宗永徽元年五月辛亥詔曰通䘮下逹聖哲貽訓緯<lb/>
俗經邦咸率兹道至於嬰蓼莪之巨痛懐顧復之深慈<lb/>
得自天經含生罔極者也爰自周餘七雄交爭逮乎漢<lb/>
末三方競峙金革亟動鉦鼓日聞先王典章掃地將盡<lb/>
遂令三邉武猛墨絰而扈戎麾士萃驍雄素冠而事廵<lb/>
警亦有内無繼體傍闕同氣几筵安寄奠酹不親廼睠<lb/>
<pb n="KR3k0013_WYG_059-10b"/>
於斯再深警歎朕膺兹景命君臨九野中區富教外俗<lb/>
承規宜有觧張以勵風俗衛士掌閑幕士等遭喪合期<lb/>
年上者宜聽終制三年<lb/>
六年正月詔孝子順孫義夫節婦咸表門閭<lb/>
顯慶二年三月詔曰如聞公主出適王妃作嬪舅姑父<lb/>
母皆降禮答拜此乃子道云替婦徳不修何以式序家<lb/>
邦儀刑列閫自今以後可明加禁斷使一依禮法若更<lb/>
有以貴加於所尊者令所司随事糾聞<lb/>
<pb n="KR3k0013_WYG_059-11a"/>
乾封元年有事於泰山詔孝子順孫義夫節婦表其門<lb/>
閭終身勿事<lb/>
永淳二年十二月詔孝子順孫義夫節婦表其門閭終<lb/>
身勿事<lb/>
中宗神龍元年九月詔曰在外百姓婚娶之家百兩未<lb/>
行二親俄殞停哀之際便即成婚遂輟苴絰之容敢伸<lb/>
花卺之禮寧戚之心安寄罔極之心闕如敗俗傷風莫<lb/>
過於此自今已後宜即懲革<lb/>
<pb n="KR3k0013_WYG_059-11b"/>
睿宗唐隆元年七月制鄉飲之禮為日已久宜令諸州<lb/>
每年遵行鄉飲之禮<lb/>
𤣥宗開元十一年封泰山禮畢詔孝子順孫義夫節婦<lb/>
旌表門閭終身勿事<lb/>
十七年四月謁乾陵禮畢詔孝子順孫義夫節婦旌表<lb/>
門閭<lb/>
二十年十一月詔孝子順孫義夫節婦旌表門閭終身<lb/>
勿事<lb/>
<pb n="KR3k0013_WYG_059-12a"/>
二十三年正月藉田禮畢詔孝子順孫義夫節婦並旌<lb/>
表其門<lb/>
天寳元年正月改元詔曰如聞百姓之内或有户髙丁<lb/>
多苟為規避父母在乃别籍異居宜令州縣勘㑹其一<lb/>
家之中有十丁已上者放兩丁征行賦役五丁已上者<lb/>
放乙丁即令同籍共居以敦風化<lb/>
三載十二月制曰自古聖王皆以孝理天下五常之本<lb/>
百行莫先行移於國則忠於長而為順有天下孝行過<lb/>
<pb n="KR3k0013_WYG_059-12b"/>
人鄉閭欽伏者宜令所繇郡縣長官具以名薦其有父<lb/>
母見在别籍異居虧損名教莫斯為甚親殁之後亦不<lb/>
得分析自今已後如有不孝不恭傷財破産者宜配𨽻<lb/>
磧西用清風教<lb/>
七載五月詔曰古者鄉有塾黨有序所以明尊卑之儀<lb/>
正長幼之序風化之道義在於此先置鄉學務令敦勸<lb/>
如聞郡縣之間不時訓誘閭巷之内多虧禮節致使言<lb/>
詞鄙䙝少長相陵有玷清猷何成雅俗自今已後宜令<lb/>
<pb n="KR3k0013_WYG_059-13a"/>
郡縣長官申明條式切加訓𨗳如有禮義興行及紀綱<lb/>
不立者委採訪使明為褒貶具状聞奏又詔曰式閭表<lb/>
墓追賢紀善事有勸於當時義無隔於異代其忠臣義<lb/>
士孝婦烈女史籍所載徳行彌髙者所在亦置一祠宇<lb/>
量事致祭<lb/>
十三載二月詔曰厚其風俗五教之㫖聿興賁於丘園<lb/>
十翼之風斯在其士庶間衆推孝弟累代義居髙尚確<lb/>
然隠遁岩穴者委採訪使博訪聞薦其孝義之人已經<lb/>
<pb n="KR3k0013_WYG_059-13b"/>
旌表雍睦無易純至有終著羙鄉閭深可嘉尚各賜勲<lb/>
兩轉<lb/>
肅宗初即位詔孝子順孫義夫節婦旌表其門閭<lb/>
至徳三年二月大赦詔天下孝義門各與一子官委採<lb/>
訪使具名聞奏量文武處分自逆賊已來有匹夫匹婦<lb/>
節義可量者並旌表其閭墓<lb/>
乾元元年四月詔百姓中有事親不孝别籍異財玷汚<lb/>
風俗虧敗名教先决六十配𨽻磧西有官品者禁身聞<lb/>
<pb n="KR3k0013_WYG_059-14a"/>
奏<lb/>
十月詔天下義夫節婦孝子順孫旌表門閭終身不事<lb/>
上元元年閏四月詔義夫節婦孝子順孫旌表門閭終<lb/>
身不事<lb/>
二年九月詔義夫節婦孝子順孫旌表門閭終身勿事<lb/>
三年建夘月辛亥詔孝子順孫義夫節婦旌表門閭終<lb/>
身不事<lb/>
代宗寶應元年四月即位五月詔孝悌力田諸州刺史<lb/>
<pb n="KR3k0013_WYG_059-14b"/>
宜搜揚聞薦<lb/>
二年七月詔孝悌力田本州各以名薦<lb/>
廣徳二年二月乙亥詔孝子順孫義夫節婦旌表門閭<lb/>
終身勿事<lb/>
大歴元年十一月詔孝悌力田未經薦用者委所在官<lb/>
長具以名聞<lb/>
五年六月詔孝子順孫義夫節婦事迹明著者特加旌<lb/>
表<lb/>
<pb n="KR3k0013_WYG_059-15a"/>
徳宗貞元四年詔孝悌力田聞於鄉里所在官長具名<lb/>
聞奏<lb/>
順宗以貞元二十一年正月即位二月詔曰孝子順孫<lb/>
義夫節婦旌表門閭重加優䘏<lb/>
四月又詔天下孝子順孫先旌表門閭者委所管州縣<lb/>
各加存䘏<lb/>
憲宗元和四年十月册皇太子大赦詔孝子順孫先旌<lb/>
表門閭者委所管州縣各加存䘏<lb/>
<pb n="KR3k0013_WYG_059-15b"/>
七年十月詔天下孝子順孫先旌表門閭者委所管州<lb/>
縣各加存䘏<lb/>
穆宗長慶元年三月幽州劉緫歸闕詔管内有節義因<lb/>
事亡殁者量加追贈<lb/>
七月詔孝子順孫義夫節婦事迹彰顯為衆知者量加<lb/>
存䘏<lb/>
昭宗天祐元年詔應天下有孝子順孫義夫節婦事迹<lb/>
彰顯為衆所知者仰所在長吏標録聞奏旌表門閭<lb/>
<pb n="KR3k0013_WYG_059-16a"/>
哀帝天祐四年四月詔孝子順孫義夫節婦有司以名<lb/>
聞必當旌表<lb/>
後唐荘宗同光元年四月即位制曰鄉里有孝子順孫<lb/>
義夫節婦委所在長吏録其節行以具奏聞盡㨿典章<lb/>
必行旌表教之為本義禮是先徳之所宗昭本在上其<lb/>
民間有曽經三世以上不分居者並與蠲免諸雜差徭<lb/>
十月詔其有義夫節婦孝子順孫並宜旌表門閭量加<lb/>
賑給<lb/>
<pb n="KR3k0013_WYG_059-16b"/>
二年二月詔曰義夫節婦孝子順孫並合搜揚以行旌<lb/>
表<lb/>
明宗天成二年十月辛丑詔許國之心忠貞為本承家<lb/>
之法孝友為先應天下有孝子順孫義夫節婦兄弟繼<lb/>
世義居者随處長吏聞奏當行旌表<lb/>
三年八月帝聞随鄧復郢均房之間父母骨肉有疾以<lb/>
竹竿遥致粥食於病者之側出嫁女父母有疾夫家亦<lb/>
不令知聞哀始奔䘮者勅曰萬物之中人曹為貴百行<lb/>
<pb n="KR3k0013_WYG_059-17a"/>
之内孝道居先凡戴北辰並遵皇化備聞南土多爽時<lb/>
風皆傾事鬼之心不守敬親之道於父母如此無行被<lb/>
日月何以立身弊久積於鄉閭化全繇於長吏昔西門<lb/>
豹一縣令耳尚能投巫百姓保女子之愛絶河伯之虞<lb/>
斷自一時傳於千古况位居侯伯化洽封廵豈不能宣<lb/>
北闕之風變南方之俗宜令随處觀察使刺史丁寧曉<lb/>
告自今後父母骨肉有疾者並湏日夕専切不離左右<lb/>
㸔侍使子奉其父母婦事其舅姑弟不慢於諸兄姪不<lb/>
<pb n="KR3k0013_WYG_059-17b"/>
怠於諸父如或不移故態老者卧病少者不勤侍養子<lb/>
女弟姪並加嚴斷出嫁女父母有疾不令其知者當罪<lb/>
其夫及舅姑<lb/>
四年三月中書奏孔子有言曰教以孝所以敬天下之<lb/>
為人父者教以悌所以敬天下之為人兄者教以忠所<lb/>
以敬天下之為人君者往聖深旨中古明規方當孝理<lb/>
之朝尤重人倫之本今後羣臣内有乞假覲省者欲請<lb/>
量賜茶藥所貴勸人之善表主之恩誠有益於皇猷且<lb/>
<pb n="KR3k0013_WYG_059-18a"/>
無損於國勢况在班行有父母者甚少既資風化動挂<lb/>
宸衷從之<lb/>
長興二年八月壬申勅朕聞教化之夲禮讓為先欲設<lb/>
規程在循典故葢以中興之始兆庶初安将使知方所<lb/>
以漸誘准儀制令道路街巷賤避貴少避長重避輕去<lb/>
避來有此四事承前每於道途立碑刻字令路人皆得<lb/>
聞見宜令三京諸道州府各遍下管内縣鎮准舊例於<lb/>
道路明置碑雕刻四件事文字兼於要㑹坊門及諸橋<lb/>
<pb n="KR3k0013_WYG_059-18b"/>
柱刻碑曉諭路人委本縣所繇官司共切廵察有敢犯<lb/>
者科違勅之罪貴在所為簡易所化𢎞多既禮教興行<lb/>
則風俗淳厚庶皆順序益致和平<lb/>
晉髙祖天福元年閏十一月壬午勅義夫節婦孝子順<lb/>
孫委逐道奏聞當加旌表<lb/>
六年八月詔孝子順孫義夫節婦並與旌表門閭<lb/>
少帝以天福七年六月即位七月制曰敦崇孝義旌表<lb/>
門閭式恢王化之基用正人倫之本應有孝子順孫義<lb/>
<pb n="KR3k0013_WYG_059-19a"/>
夫節婦委逐處長吏具名奏聞當議旌表<lb/>
漢髙祖乾祐三年正月制義夫節婦孝子順孫仰具奏<lb/>
聞即議旌表<lb/>
周太祖廣順元年正月即位制曰孝子順孫義夫節婦<lb/>
所宜旌表以勵時風<lb/>
二年十一月丙子詔曰應内外文武臣僚幕職州縣官<lb/>
舉選人等今後有父母祖父母亡殁未經遷葬者其主<lb/>
家之長不得輙求仕進所繇司亦不得申舉觧送如是<lb/>
<pb n="KR3k0013_WYG_059-19b"/>
卑幼在下者不在此限<lb/>
顯徳元年正月詔曰應孝子順孫義夫節婦州縣以名<lb/>
聞者並與旌表門閭<lb/>
世宗以是月丙申即位三月詔曰其有孝子順孫義夫<lb/>
節婦所宜旌表以厚人倫<lb/>
　<lb/>
　<lb/>
　冊府元龜卷五十九<lb/>
</p>
<p>
</p>
  </div>
</body>
</text>
</TEI>
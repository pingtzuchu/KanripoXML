<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷六百五十四</head>
    <p>
<pb n="KR3k0013_WYG_654-1a"/>
欽定四庫全書<lb/>
　冊府元龜卷六百五十四　宋　王欽若等　撰<lb/>
　　奉使部<lb/>
　　　　奬恩　　名望　　亷愼　知禮<lb/>
　　　奬恩<lb/>
商誥有懋賞之文周書有報功之典皆所以奬勵羣品<lb/>
申其智力者也若乃<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>使乎之選將天子之命奉辭無<lb/>
辱察亷不私適變制宜而事以堪濟宣威布惠而下皆<lb/>
<pb n="KR3k0013_WYG_654-1b"/>
柔服殊俗畏禀王靈暢洽還奏合旨機用周宻既專對<lb/>
而加敏且獲考而有光斯可以使於四方謂之士矣繇<lb/>
是疇其閥閲形於恩紀寵之以爵秩優之以賜予便蕃<lb/>
渥縟以示敦勸蓋夫載馳於役勤足以稱出境安國任<lb/>
斯為重至於褒賞之數又豈限乎彛等哉<lb/>
漢陸賈以客從高祖時中國初定尉佗平南越因王之<lb/>
高祖使賈賜佗印為南越王賈說令稱臣奉漢約歸報<lb/>
高祖大悦拜賈為大中大夫<lb/>
<pb n="KR3k0013_WYG_654-2a"/>
蓋寛饒宣帝時為大中大夫行風俗多所稱舉貶黜奉<lb/>
使稱意擢為司𨽻校尉<lb/>
陳咸成帝時為冀州刺史奉使稱意徴爲諫大夫<lb/>
平當為博士給事中使行流民幽州使者十一人為最<lb/>
遷丞相司直<lb/>
樓䕶為諫大夫使郡國使還奏事稱意擢為天水太守<lb/>
後漢杜詩為侍御史安集洛陽將軍蕭廣放縱詩格殺<lb/>
廣還以狀聞光武召見賜以棨㦸<lb/>
<pb n="KR3k0013_WYG_654-2b"/>
宋均為謁者㑹武陵蠻反圍武威將軍劉尚詔使均乗<lb/>
傳發江夏奔命三千人徃救之既至而尚已沒乃矯制<lb/>
調伏波司馬吕种守沅陵長命种奉詔書入虜營告以<lb/>
恩信因勒兵隨其後蠻夷震怖即共斬其大帥而降於<lb/>
是入賊營散其衆遣歸本郡為置長吏而還均未至先<lb/>
自劾矯制之罪光武嘉其功迎賜以金帛令過家上冡<lb/>
其後毎有四方異議數訪問焉<lb/>
雷義順帝時守灌謁者<hi>漢官儀謁者三十五人以郎中秩滿嵗稱給事不滿嵗稱灌謁</hi>
<pb n="KR3k0013_WYG_654-3a"/>
<hi>者</hi>使持節督郡縣國行風俗太守令長坐者凢七十人<lb/>
旋拜侍御史<lb/>
第五種桓帝時以司徒掾清詔使冀州<hi>三公府有清詔員以承詔使也</hi>
亷察災害還以奉使稱職拜高宻侯相<lb/>
蜀簡雍與先主有舊隨從周旋徃來使命先主入益州<lb/>
劉璋見雍甚愛之後先主圍成都遣雍徃説璋璋遂與<lb/>
雍同輿而載出城歸命先主拜雍為昭徳將軍<lb/>
吳是儀大帝時為侍中使蜀申固盟好奉使稱意拜尚<lb/>
<pb n="KR3k0013_WYG_654-3b"/>
書僕射<lb/>
晉侯史武帝時為散騎常侍與皇甫陶荀廙持節循省<lb/>
風俗及奏事稱㫖轉城門校尉<lb/>
宋裴松之為國子博士文帝元嘉三年誅徐羡之等分<lb/>
遣大使巡行天下松之甚得奉使之義轉中書侍郎<lb/>
南齊蘇侃為冠軍録事參軍時巴西人李承明作亂高<lb/>
帝議遣侃衘命慰勞還除武寧監加建武將軍<lb/>
劉係宗武帝初為寧朔將軍白賊唐㝢之起宿衛兵東<lb/>
<pb n="KR3k0013_WYG_654-4a"/>
討遣係宗隨軍慰勞還帝曰此役有征無戰以時平蕩<lb/>
百姓安帖甚快也賜係宗錢帛<lb/>
茹法亮永明初為龍驤將軍詔曰茹法亮近在湓城頻使<lb/>
衘命内宣朝㫖外慰三軍義勇齊奮人百其氣險阻艱難<lb/>
心力俱盡宜沾茅土以甄忠績封望蔡縣男食邑三百户<lb/>
裴昭明為祠部通直郎永明三年使後魏武帝謂之曰<lb/>
以卿有將命之才使還當以一郡相賞還為始安内史<lb/>
陳徐儉為中書侍郎太建初廣州刺史歐陽紇舉兵反<lb/>
<pb n="KR3k0013_WYG_654-4b"/>
宣帝令儉持節喻㫖紇初見儉盛列仗衛言辭不恭儉<lb/>
曰呂嘉之事誠當已遠將軍獨不見周廸陳寳應乎轉<lb/>
禍為福未為晩也紇黙然不答懼儉沮其衆不許入城<lb/>
置儉於孤園寺遣人守衛累旬不得還紇嘗出見儉儉<lb/>
謂之曰將軍業已舉事儉湏還報天子儉性命雖在將<lb/>
軍將軍成敗不在於儉幸不見留紇於是遣儉從間道<lb/>
馳還高宗仍以儉悉其勢形敕儉監昭逹軍紇平帝嘉<lb/>
之賜奴婢十人米五百斛除鎮北鄱陽王諮議參軍兼<lb/>
<pb n="KR3k0013_WYG_654-5a"/>
中書通事舍人<lb/>
後魏公孫表初為慕容冲尚書郎道武時歸朝以使江<lb/>
南稱㫖拜尚書郎<lb/>
李順為四部尚書時使沮渠蒙遜知蒙遜將死又聆其<lb/>
對敏辨太武大悦於是賜絹千疋廐馬一乗進號安西<lb/>
將軍<lb/>
高允弟推為散騎常侍使宋南人稱其才辯遇疾卒於<lb/>
建業朝廷悼惜之喪還贈輔國將軍臨邑子謚曰恭賜<lb/>
<pb n="KR3k0013_WYG_654-5b"/>
命服衣冠允為之作誄<lb/>
古弼明元時為獵郎使長安稱㫖轉門下奏事<lb/>
李佐字季翼孝文初以兼散騎常侍衘命高麗以奉使<lb/>
稱㫖還拜常山太守賜爵真定子<lb/>
王嶷字道長為南郡大夫出使巡察青徐兖豫撫慰新<lb/>
州觀省風俗遷南部尚書<lb/>
韋珍為尚書郎㑹蠻首桓誕歸欵珍奉使招慰之凡所<lb/>
招降七萬餘户置郡縣而還以奉使稱㫖除左將軍樂<lb/>
<pb n="KR3k0013_WYG_654-6a"/>
陵鎮將賜爵覇城子<lb/>
崔賢為中書侍郎延興中受詔使齊州觀省風俗行兖<lb/>
州事以功賜爵桐廬縣子<lb/>
栁崇為尚書外兵郎中屬荆郢新附南冦窺擾詔崇持<lb/>
節與州郡經畧兼加慰諭還遷太子洗馬本郡邑中正<lb/>
張彛為散騎常侍兼侍中持節巡察河南十二州甚有<lb/>
聲稱使還以從征之勤遷尚書<lb/>
封軌太和中為儀曺郎中使高麗先是契丹虜掠邉民<lb/>
<pb n="KR3k0013_WYG_654-6b"/>
六十餘口又為高麗擁掠東歸軌具聞其狀移書徴之<lb/>
高麗王雲悉資給遣還有司奏軌遠使絶域不辱朝命<lb/>
權宜曉慰邉民來蘇宜加爵賞詔曰權宜徴口使人常<lb/>
體但光揚有稱宜賞一階轉考功郎中<lb/>
堯暄為南部尚書于時始立三長暄為東道十三州使<lb/>
更比户籍賜獨車一乘廐馬四匹<lb/>
鹿悆字永吉莊帝為御史中尉悆為殿中侍御史時梁<lb/>
豫章王綜以徐州降悆請為使以觀其虛實悆入徐州<lb/>
<pb n="KR3k0013_WYG_654-7a"/>
盟約乃固綜降後詔曰日者法僧父子頑固自天長惡<lb/>
不已竊城外叛職此亂階遂使彭宋名籓翻為賊有雖<lb/>
宗臣名將揮戈於泗濵虎士雄卒竦劍於汴渚然髙墉<lb/>
峻堞非可易登廣涘深隍實為難踐是用日昃忘食中<lb/>
宵憤惋者也而衍<hi>衍謂梁武帝</hi>都督豫章王蕭綜體運知機<lb/>
欲歸有道潛遣宻信送欵於都督臨淮王于時事同夜<lb/>
光能不案劍殿中侍御史監軍鹿悆不憚虎口視嶮若<lb/>
夷便能占募人騐虚實誓盟既固所圖遂果返地復城<lb/>
<pb n="KR3k0013_WYG_654-7b"/>
息我兵甲亦是悆之力焉若不酬以榮禄何以勸勵將<lb/>
來可封定陶縣開國子食邑三百户除員外散騎常侍<lb/>
王静為冠軍將軍岐州刺史趙郡王謐虐害城民怨叛<lb/>
詔静以驛慰諭咸即降下以奉使稱㫖賜帛五百疋<lb/>
邢祐為員外散騎常侍使於宋以將命之勤除建威將<lb/>
軍<lb/>
後周宇文測初仕後魏為司徒右長史孝武疑齊神武<lb/>
有異圖詔測詣太祖言令宻為之備太祖見之甚歡使<lb/>
<pb n="KR3k0013_WYG_654-8a"/>
還封廣川縣伯邑五百户<lb/>
楊檦仕西魏為撫軍將軍時東魏遷鄴太祖欲知其所<lb/>
為乃遣檦間行詣以觀察之行還稱㫖授通直散騎常<lb/>
侍車騎將軍<lb/>
楊薦為太祖帳内都督時蠕蠕請和親遣薦與楊寛厚<lb/>
并結婚而還進爵為侯<lb/>
岑善方初為梁元帝刑獄參軍元帝初請内附以善方<lb/>
兼記室充使詣周應對嫻敏深為太祖所嘉自此徃來<lb/>
<pb n="KR3k0013_WYG_654-8b"/>
凢數十反高祖特録善方充使之功追其子之利之象<lb/>
入朝授之利都督代王記室參軍之象掌式中士<lb/>
王慶為中將軍使吐谷渾與其分疆仍論和好之事後<lb/>
使突厥属其可汗暴殂突厥謂慶曰前後使來逢我國<lb/>
䘮者皆𠢐靣表哀况今二國和親豈得不行此事慶抗<lb/>
辭不從突厥見其守正卒不敢逼武帝聞而嘉之録慶<lb/>
前後功遷開府儀同三司兵部大夫<lb/>
陸逞為司宗中大夫属北齊遣侍中斛斯文畧中書侍<lb/>
<pb n="KR3k0013_WYG_654-9a"/>
郎劉逖來聘初修鄰好盛選行人詔逞為使主尹公正<lb/>
為副以報之逞美容止善詞令敏而有禮齊人稱焉還<lb/>
届近畿武帝詔令輅車儀服郊迎而入時人榮之<lb/>
隋元暉初仕周為武伯下大夫使突厥結和親又武帝<lb/>
之聘突厥后也令暉致禮焉加司憲大夫後平關東使<lb/>
暉安集河北封義寧子邑四萬户<lb/>
長孫晟仕周為司衛上士送千金公主于突厥周察山<lb/>
川形勢部衆强弱皆盡知之時高祖作相晟以狀白高<lb/>
<pb n="KR3k0013_WYG_654-9b"/>
祖高祖大喜遷奉車都尉<lb/>
辛彦之在周為開府儀同三司奉使迎突厥皇后還賚<lb/>
馬二百匹賜爵龍門縣公邑千户<lb/>
賀若誼初仕周為直閣將軍使茹茹約其連和還太祖<lb/>
嘉之拜車騎大將軍畧陽公府長史<lb/>
韋師仕周為河北道行䑓兵部尚書詔於山東河南十<lb/>
八州安撫大使奏事稱㫖賜錢三百萬<lb/>
蘇孝慈仕周為都督聘于齊奉使稱㫖遷大都督其年<lb/>
<pb n="KR3k0013_WYG_654-10a"/>
又聘于齊還授宣納上士<lb/>
栁裘周末為内史大夫高祖總百揆詔裘諭并州總管<lb/>
李穆穆甚悅遂歸心於高祖裘後以奉使功賜綵三百<lb/>
匹金丸環𢃄一腰<lb/>
栁莊仕後梁為鴻臚卿高祖踐祚莊入朝高祖深慰勉<lb/>
之及為晉王納妃于梁莊因是徃來四五反前後賜物<lb/>
數千叚<lb/>
長孫平開皇中為工部尚書時突厥逹頭可汗與都藍<lb/>
<pb n="KR3k0013_WYG_654-10b"/>
可汗相攻各遣使請援高祖使平持節宣諭令其和觧<lb/>
賜縑三百疋良馬一匹而遣之平至突厥所為陳利害<lb/>
遂各觧兵可汗贈平馬二百疋及還進所得馬帝盡賜之<lb/>
裴矩為内史侍郎時啟民可汗初附令矩撫慰之還為<lb/>
尚書左丞<lb/>
房彦謙為監察御史陳平奉詔安撫泉括等十州以衘<lb/>
命稱㫖賜物百叚米百石衣一襲奴婢七口<lb/>
栁彧為治書侍御史持節巡省河北五十二州奏免長<lb/>
<pb n="KR3k0013_WYG_654-11a"/>
吏贓汚不稱職者二百餘人州縣肅然莫不震懼高祖<lb/>
嘉之賜絹布二百疋氊三百領拜儀同三司仁夀初復<lb/>
持節巡省太原道十九州及還賜絹百五十疋<lb/>
許善心為禮部侍郎煬帝大業初副納言楊逹為冀州<lb/>
刺史稱㫖賜物五百疋<lb/>
盧昌衡為金州刺史奉詔持節為河南道巡省大使及<lb/>
還以奉使稱㫖授儀同三司賜物二百叚<lb/>
栁謇之大業中為光禄少卿時啟民可汗自以内附遂<lb/>
<pb n="KR3k0013_WYG_654-11b"/>
畜牧於定襄馬邑間煬帝使謇之諭令出塞及還奏事<lb/>
稱㫖拜黄門侍郎<lb/>
唐襄武郡公琛高祖為唐王時使突厥結和親還高祖<lb/>
大悦進封郡王<lb/>
鄭元璹武徳中以太常卿使突厥還高祖勞之曰卿在<lb/>
邊庭累載拘繫蘇武弗之過也拜鴻臚卿貞觀中復使<lb/>
突厥說頡利引軍還太祖致書慰之曰知公已共可汗<lb/>
結和遂使邉庭停警烽火不然和戎之功豈止魏絳金<lb/>
<pb n="KR3k0013_WYG_654-12a"/>
奏之錫故當非遠<lb/>
崔敦禮為兵部侍郎頻使突厥以功加銀青光禄大夫<lb/>
崔琳為鴻臚卿𤣥宗開元十九年以奉使入蕃特加御<lb/>
史大夫寵之也<lb/>
信安郡王禕與嗣魯王道堅牛仙客宋詢劉日正班景<lb/>
倩唐炤等為諸道採訪使開元二十四年各賜一子官<lb/>
賞其巡察之勞也<lb/>
李暠為工部尚書東郡留守使吐蕃稱職轉兵部尚書<lb/>
<pb n="KR3k0013_WYG_654-12b"/>
李孝芳為御史大夫充和蕃使代宗廣徳三年使還加<lb/>
禮部尚書録功也<lb/>
崔倫前為御史中丞大厯四年以使絶域功為尚書左<lb/>
丞<lb/>
崔漢衡為撿校禮部員外郎大厯六年為和吐蕃副使<lb/>
還遷右司郎中徳宗建中二年吐蕃請盟詔除殿中少<lb/>
監兼御史大夫為和吐蕃使㑹宰相張鎰與吐蕃盟於<lb/>
清水使還遷鴻臚卿四年吐蕃使朝貢加檢校工部尚<lb/>
<pb n="KR3k0013_WYG_654-13a"/>
書復使吐蕃興元初居奉天吐蕃遣師佐渾瑊敗朱泚<lb/>
兵於武功以功轉檢校兵部尚書兼秘書監西京留守<lb/>
李紓貞元初為兵部侍郎時誅李懐光兵㑹河中詔紓<lb/>
宣慰以勵節將還報合㫖拜吏部侍郎<lb/>
樊澤貞元中為都官員外充吐蕃和蕃使回遷金部郎<lb/>
中山南節度行軍司馬<lb/>
盧羣為兵部員外郎使淮西以奉使稱㫖俄遷為檢校<lb/>
秘書少監義成軍節度行軍司馬<lb/>
<pb n="KR3k0013_WYG_654-13b"/>
房式為給事中將命河朔式厯使諸鎮諷諭之還奏愜<lb/>
㫖除陜虢觀察使<lb/>
班宏為給事中使成徳軍李惟岳惟岳厚賂之宏皆不<lb/>
受還報合㫖遷刑部侍郎<lb/>
關播為都官員外郎時湖南山洞中王國良聚衆為盗<lb/>
令播徃宣諭之使回改兵部員外郎<lb/>
袁滋為工部員外郎貞元十四年西川韋臯始通西南<lb/>
夷蠻長異牟尋貢琛請吏朝廷方命使慰撫選郎吏可<lb/>
<pb n="KR3k0013_WYG_654-14a"/>
行者皆以西南之遠憚之滋獨不辭徳宗深嘉之以本<lb/>
官兼中丞持節入南詔未行遷祠部郎中使如故使還<lb/>
擢為諫議大夫<lb/>
栁晟為檢校工部尚書憲宗元和初充入廻鶻弔祭册<lb/>
立使復命遷金吾大將軍<lb/>
孟簡為司封郎中元和四年使荆襄湖南宣撫時簡衣<lb/>
緑遣使追賜緋袍銀魚<lb/>
裴度為御史中丞元和十年五月自淮西行營宣慰還<lb/>
<pb n="KR3k0013_WYG_654-14b"/>
言軍事多合帝意加兼刑部侍郎<lb/>
柏耆將軍良噐之子元和中王承宗再以恒山叛朝廷<lb/>
稍厭武事思用恩澤濡煦耆以處士於淮西行營以畫<lb/>
干裴度願為是行承宗果請質二男獻兩郡憲宗酬其<lb/>
功使除右拾遺<lb/>
胡証為金吾大將軍穆宗即位以太和公主出降回鶻<lb/>
証以本官檢校工部尚書充和親使光禄少卿李憲為<lb/>
副使還証拜工部侍郎憲遷檢校右散騎常侍兼太府<lb/>
<pb n="KR3k0013_WYG_654-15a"/>
卿<lb/>
崔瑝為監察御史敬宗寳厯元年自鎮武使回鶻延英<lb/>
對問遠地言朕如何瑝對曰四方皆言陛下納諫如流<lb/>
帝大悦命賜緋魚袋<lb/>
後唐薛仁謙為通事舍人莊宗即位三聘於吳得使乎<lb/>
之體遷衛尉少卿引進副使<lb/>
晉劉昫高祖時為給事中天福四年與給事中盧重自<lb/>
契丹使還頒賜噐幣<lb/>
<pb n="KR3k0013_WYG_654-15b"/>
馮道為相以天福四年二月與左散騎常侍韋勲禮部<lb/>
員外郎楊昭儉自契丹使廻帝慰勞隆至錫賚豐厚<lb/>
邉光範為給事中天福八年與前登州刺史郭彦威使<lb/>
於契丹各賜紫欹正旋襕衣著五十疋綵一百疋錢五<lb/>
十貫文銀鞍轡馬一匹<lb/>
周裴羽初仕後唐為吏部郎中末帝清泰年再奉命閩<lb/>
州還賜金紫遷太常少卿<lb/>
　　　名望<lb/>
<pb n="KR3k0013_WYG_654-16a"/>
周官載行人之職漢家嚴使者之制厯世妙揀式克允<lb/>
濟若乃持節殊俗展幣與國或奉案察之寄是總黜陟<lb/>
之權故有行實素優才用顯著為他境之欽信見所至<lb/>
之欣慕敦成隣好暢逹威聲罔失一介之辭無辱大臣<lb/>
之命藹然後望昭乎令譽豈憚煩於脂牽實増輝於原<lb/>
隰者矣<lb/>
漢張騫為郎應募使月氐匈奴得之留十餘嵗歸漢拜<lb/>
大中大夫後封為愽望侯漢通西域騫鑿空<hi>鑿開也騫始開通西</hi>
<pb n="KR3k0013_WYG_654-16b"/>
<hi>域道也空孔也猶言始鑿其孔以行故此下言當空道而西域傳謂孔道也</hi>諸後使徃者皆<lb/>
稱慱望侯以為質於外國<hi>質信也</hi>外國由是信之<lb/>
後漢周舉為諫議大夫順帝永和六年詔遣風俗巡行<lb/>
皆選素有威名者乃拜舉為侍中與侍中杜喬守光禄<lb/>
大夫周栩前青州刺史馮美尚書欒巴侍御史張綱兖<lb/>
州刺史郭遵大尉長史劉班並守光禄大夫分行天下<lb/>
其刺史三千石有贓罪顯明者驛馬上之墨綬以下便<lb/>
輙收舉其有清忠惠利為百姓所安宜表異者皆以狀<lb/>
<pb n="KR3k0013_WYG_654-17a"/>
上於是八使同時俱拜天下號曰八俊<lb/>
蜀費禕為昭信校尉使吴大帝甚噐之謂禕曰君天下<lb/>
淑徳必當股肱蜀朝恐不能數來也<lb/>
晉羅憲仕蜀為太子舍人宣信校尉再使於吴吳人稱<lb/>
焉<lb/>
李宻少仕蜀為郎數使吳宻有才辯吳人稱之<lb/>
梁范縝仕齊為尚書殿中郎武帝永明中與魏氏和親<lb/>
嵗通聘好特簡才學之士以為行人縝及從弟雲蕭琮<lb/>
<pb n="KR3k0013_WYG_654-17b"/>
瑯邪顔㓜明河東裴昭明相繼將命皆著名鄰國<lb/>
陳阮卓為徳教殿學士副王話聘隋隋主夙聞卓名乃<lb/>
遣河東薛道衡瑯邪顔之推等與卓談論賦詩厚禮遣<lb/>
還<lb/>
陸琰為直嘉徳殿學士兼通直散騎常侍副瑯邪王厚<lb/>
聘齊及至鄴下而厚病卒琰自為使主時年二十餘風<lb/>
神韶亮占對閒敏<lb/>
魏太原王陸叡與隴西公元琛並持節為東西二道大<lb/>
<pb n="KR3k0013_WYG_654-18a"/>
使褒善罰惡聲稱聞於京師<lb/>
游明根假員外散騎常侍冠軍將軍樂安侯使於宋宋<lb/>
使明僧暠相對前後三反宋武稱其長者迎送之禮有<lb/>
加常使<lb/>
王椿為征虜將軍都督慰勞汾胡汾胡與椿比州服其<lb/>
聲望所在降下<lb/>
宋弁為中書侍郎兼員外常侍使於南齊南齊司徒蕭<lb/>
子良秘書丞王融等皆稱美之以為氣槩謇烈不逮李<lb/>
<pb n="KR3k0013_WYG_654-18b"/>
彪而體韻和雅舉止周䆳過之<lb/>
李系少聰慧有才學為司徒諮議參軍兼散騎常侍使<lb/>
梁與其二兄前後將命時人稱之<lb/>
北齊魏收為通直散騎常侍副王昕使梁昕風流文辯<lb/>
收詞藻富逸梁主及其羣臣咸皆敬異先是南北稱和<lb/>
李諧盧元明首通使命二人才噐並為鄰國所重至此<lb/>
梁主稱曰盧李命世王魏中興未知後來復何如<lb/>
李渾為光禄大夫兼常侍聘使至梁梁武謂之曰伯陽<lb/>
<pb n="KR3k0013_WYG_654-19a"/>
之後久而彌盛趙李人物今實居多常侍曽經將領今<lb/>
復充使文武不墜良屬斯人<lb/>
李湛字䖏元渾子也渉獵於文史有家風為太子舍人<lb/>
兼常侍聘陳渾與弟繪偉俱為聘梁使至湛又為使副<lb/>
是以趙郡人士目為四使之門<lb/>
崔瞻為散騎常侍聘陳瞻辭韻温雅南人大相欽服乃<lb/>
言常侍前朝通好之日何意不來其見重如此<lb/>
後周崔彦穆為御正大夫陳氏請敦鄰好詔彦穆使焉<lb/>
<pb n="KR3k0013_WYG_654-19b"/>
彦穆風韻閒曠噐度方雅善𤣥言甚為江表所稱<lb/>
唐李大亮為凉州都督貞觀八年發十三道大使巡省<lb/>
天下大亮持節使劍南激濁揚清甚獲當時之譽<lb/>
馬懐素為禮部員外郎與源乾曜盧懐慎李傑等充十<lb/>
道黜陟使素處事平恕當時稱之<lb/>
　　　亷慎<lb/>
夫使於四方古所慎擇亷以自守行之惟艱矧復交兩<lb/>
國之懽將出疆之命或巡行風俗或勞倈戎狄而操心<lb/>
<pb n="KR3k0013_WYG_654-20a"/>
有素執節彌厲臨財無茍秉義益高斯固皇皇有光使<lb/>
乎之美者矣<lb/>
陳阮卓為鄱陽王録事時平歐陽紇交阯夷獠徃徃相<lb/>
聚為冦抄卓奉使招慰交阯通日南象郡多金翠珠貝<lb/>
珍怪之産前後使者皆致之唯卓挺身而還衣裝無佗<lb/>
時論咸伏其亷<lb/>
北齊李繪初仕東魏典散騎常侍為聘梁使前後行人<lb/>
皆通啟求市繪獨守清尚梁人重其亷潔<lb/>
<pb n="KR3k0013_WYG_654-20b"/>
袁聿修武成太寧初以太常少卿出使巡省仍命考校<lb/>
官人得失經厯兖州時邢邵為刺史别後遣送白紬為<lb/>
信聿修退紬不受與邢書云今日仰過有異常行𤓰田<lb/>
李下古人所慎多言可畏譬之防川願得此心不貽厚<lb/>
責邢亦欣然領觧報書云一日之贈率爾不思老夫忽<lb/>
忽竟不及此敬承來旨吾無間然弟昔為清郎今日復<lb/>
作清卿矣<lb/>
唐蘇世長為天䇿府學士太宗貞觀初聘于突厥與頡<lb/>
<pb n="KR3k0013_WYG_654-21a"/>
利争禮不受賂遺朝廷稱之<lb/>
杜暹為監察御史𤣥宗開元中承詔徃磧西覆究安西<lb/>
副都䕶郭度瓘與西突厥可汗史獻鎮守使劉遐慶筭<lb/>
不叶更相執奏至磧西蕃人賫金以遺暹暹固辭不受<lb/>
左右曰公遠使絶域不可失蕃人情暹不得已受之埋<lb/>
於幕下既去出境乃移牒令收取之蕃人大驚度磧追<lb/>
之不及<lb/>
歸崇敬代宗大厯初為倉部郎中充册立新羅王使故<lb/>
<pb n="KR3k0013_WYG_654-21b"/>
事使新羅者至海東多有所求或擕資帛而徃貿易貨<lb/>
物䂓以為利崇敬一皆絶之東夷稱重其徳<lb/>
關播徳宗貞元中為刑部尚書充送咸安公主及册可<lb/>
汗使奉使來徃皆清儉謹慎蕃人悅之<lb/>
趙退翁貞元中為給事中充咸安公主出降廻紇副使<lb/>
前後使廻者迄多私齎繒絮蕃中市馬還以䂓利退翁<lb/>
無所營求人歎美之<lb/>
馮伉貞元中為膳部員外郎澤潞節度使李抱真卒充<lb/>
<pb n="KR3k0013_WYG_654-22a"/>
弔贈使抱真男遺伉帛數百疋不納又專送至京伉因<lb/>
表奏固請不受<lb/>
後唐郭崇韜自莊宗為晉王時為中門使專典機務及<lb/>
李存審牧鎮州帝命崇韜慰撫之三軍閱府庫或有以<lb/>
珍貨遺賂者韜都無所受但以書籍數千卷歸<lb/>
陳乂性孤執尤亷於財明宗長興中嘗自舍人衘册晉<lb/>
國公主石氏於太原晉高祖善待之但訝其高岸人或<lb/>
有獻可於乂宜陳一謳頌以稱高祖之美可邀其厚賄<lb/>
<pb n="KR3k0013_WYG_654-22b"/>
耳乂曰人生貧富咸有定分未有持天子命違禮以求<lb/>
利既損國綱且虧士行乂今生所不為也聞者嘉之<lb/>
　　　知禮<lb/>
古人有言曰明君之使臣也任以事而不制以辭是知<lb/>
膺四牡之榮通二國之好茍非知禮勤王之士博聞强<lb/>
識之流豈能宣揚徳美恊和親鄰是以張旃入境拭玉<lb/>
通好動咸遵於彛典言必恊於令則俾乎聳觀不倦逖<lb/>
聽無譏増輝於夲朝變風於殊俗斯則見重於識者揚<lb/>
<pb n="KR3k0013_WYG_654-23a"/>
芳於史氏不其宜哉<lb/>
管仲齊大夫齊侯使仲平戎於王<hi>魯僖公十二年</hi>使隰朋平戎<lb/>
於晉<hi>平和也前年晉敕周伐戎故戎與晉周不和</hi>王以上卿之禮饗管仲仲<lb/>
辭曰臣賤有司也有天子之二守國高在<hi>國子高子天子所命為齊</hi>
<hi>守臣皆上卿也</hi>若節春秋來承王命何以禮焉<hi>節時也</hi>陪臣敢辭<lb/>
王曰舅氏<hi>伯舅之使故曰舅氏</hi>余嘉乃勲應乃懿德謂督不忘徃<lb/>
踐乃職無逆朕命<hi>功勲美徳可謂正而不可忘者不言位而言職者管仲位卑而執修政故</hi>
<hi>欲以職尊之</hi>管仲受下卿之禮而還<hi>管仲不敢以職自高卒受本位之禮</hi>君子<lb/>
<pb n="KR3k0013_WYG_654-23b"/>
曰管仲之世祀也宜哉讓不忘其上詩曰愷悌君子神<lb/>
所勞矣<lb/>
周公閱襄王時為宰<hi>周公天子三公冢宰</hi>聘于魯<hi>魯僖公三十年</hi>饗有昌<lb/>
歜白黑形鹽<hi>昌歜昌蒲葅白熬稻黒熬黍形鹽形象虎</hi>辭曰國君文足昭也<lb/>
武可畏也則有備物之饗以象其德薦五味羞嘉糓鹽<lb/>
虎形<hi>嘉糓熬稻黍也以象其文也鹽虎以象武也</hi>以獻其功吾何以堪之<lb/>
孟獻子魯大夫聘於周<hi>宣公九年</hi>定公以為有禮厚賄之<lb/>
韓宣子晉大夫聘於周<hi>魯宣二十六年</hi>靈王使請事<hi>問何事來聘</hi>對<lb/>
<pb n="KR3k0013_WYG_654-24a"/>
曰晉士起將歸時事於宰旅無佗事矣<hi>起宣子名禮諸侯大夫入天子</hi>
<hi>因稱士時事四時貢職宰旅冢宰之下士言獻職貢於宰旅不敢斥尊</hi>王聞之曰韓氏其<lb/>
昌於晉乎辭不失舊<hi>阜大也言周衰諸侯莫能如禮唯韓起不失舊</hi>其後韓宣<lb/>
子如楚送女反<hi>魯昭公五年</hi>鄭伯勞諸圉<hi>圉鄭地名</hi>辭不敢見禮<lb/>
也<hi>奉使君命未反故</hi>
叔弓魯大夫聘于晉<hi>昭公二年</hi>晉侯使郊勞<hi>聘禮賔至近郊君使卿勞之</hi>
辭曰寡君使弓來繼舊好固曰女無敢為賔徹命於執<lb/>
事敝邑𢎞矣<hi>徹遥也</hi>敢辱郊使請辭<hi>辭郊勞</hi>致館辭曰寡君<lb/>
<pb n="KR3k0013_WYG_654-24b"/>
命下臣來繼舊好好合使成臣之禄也<hi>得通君命則於已為榮</hi>敢辱<lb/>
大館<hi>敢不敢</hi>叔向曰子叔子知禮哉吾聞之曰忠信禮之<lb/>
噐也卑讓禮之宗也<hi>宗猶主也</hi>辭不忘國忠信也<hi>謂稱舊好</hi>先國<lb/>
後已卑讓也<hi>始稱敝邑之𢎞先國也次稱臣之禄後已也</hi>詩曰敬慎威儀以<lb/>
近有德夫子近德矣明年叔弓如滕𦵏滕成公子服椒<lb/>
為介及郊遇懿伯之忌敬子不入<hi>忌怨也懿伯椒之叔父敬子叔弓也叔弓</hi>
<hi>禮椒為之辟仇</hi>惠伯曰公事有公利無私忌椒請先入乃先受<lb/>
館敬子從之<hi>惠伯子椒也服言叔弓之有禮</hi>
<pb n="KR3k0013_WYG_654-25a"/>
弃疾楚公子也如晉<hi>魯昭公六年</hi>過鄭鄭罕虎公孫僑游吉<lb/>
從鄭伯以勞諸祖辭不敢見<hi>不敢當國君之勞祖鄭地</hi>固請見之見<lb/>
如見王<hi>見鄭伯如見楚王言弃疾賢而有禮</hi>以其乗馬八匹私面<hi>私見鄭伯</hi>見<lb/>
子皮如上卿<hi>如見楚卿</hi>以馬六匹見子産以馬四匹見子大<lb/>
叔以馬二匹<hi>降殺以兩</hi>禁芻牧采樵不入田<hi>不犯田種</hi>不樵樹不<lb/>
采蓻<hi>蓻種也</hi>不抽屋不强匄誓曰有犯命者君子廢小人<lb/>
降<hi>君子則廢黜不得居位小人則退給下劇也</hi>舍不為暴主不慁賔<hi>慁患也</hi>徃<lb/>
來如是鄭三卿皆知其將為王也<lb/>
<pb n="KR3k0013_WYG_654-25b"/>
公孫青齊大夫<hi>青頃公之孫</hi>盗殺衛侯之兄縶公如死鳥齊侯使<lb/>
青聘于衛<hi>魯昭公二十年</hi>既出聞衛亂使請所聘公曰猶在竟内則<lb/>
衛君也乃將事焉遂從諸死鳥請將事辭曰<hi>將事行聘事</hi>亡人不<lb/>
佞失守社稷越在草莽吾子無所辱賔曰寡君命下臣於朝<lb/>
曰阿下執事<hi>阿比也命已使比衛臣下</hi>臣不敢貳<hi>貳違命也</hi>主人曰君若<lb/>
惠顧先君之好照臨敝邑鎮撫其社稷則有宗祧在<hi>言受</hi>
<hi>聘當在宗廟也</hi>乃止<hi>止不行/聘事</hi>衛侯固請見<hi>欲與青相見</hi>不獲命以其<lb/>
良馬<hi>以為相見之禮</hi>見為未致使故也<hi>未致使故不敢以客禮見</hi>衛侯以為<lb/>
<pb n="KR3k0013_WYG_654-26a"/>
乗馬<hi>喜見敬已故貴其物</hi>賔相掫<hi>掫行反</hi>主人辭曰亡人之憂不可<lb/>
以及吾子草莾之中不足以辱從者敢辭賔曰寡君之<lb/>
下臣君之牧圉也若不獲扞外役是不有寡君也<hi>有相親友</hi>
臣懼不免於戻請以除死親執鐸終夕與於燎<lb/>
芋尹蓋陳大夫楚子西子期伐吳<hi>魯哀公十五年</hi>及桐汭<hi>宣城廣德</hi>
<hi>縣西南有桐水出白石山西北入丹陽湖</hi>陳侯使公孫貞子弔焉<hi>弔為楚所伐</hi>及<lb/>
良而卒<hi>良吳地</hi>將以尸入<hi>聘禮若賔死未將命則既歛於棺造於朝介將命</hi>吳子<lb/>
使太宰嚭勞且辭曰以水潦之不時無乃廪然隕大夫<lb/>
<pb n="KR3k0013_WYG_654-26b"/>
之尸<hi>廪然傾動貌</hi>以重寡君之憂寡君敢辭上介芉尹蓋對<lb/>
<hi>蓋貞子上介</hi>曰寡君聞楚為不道薦伐吳國<hi>薦重也</hi>滅厥民人<lb/>
寡君使蓋備使弔君之下吏<hi>備猶副也</hi>無禄使人逢天之慼<lb/>
大命隕墜絶世于良<hi>絶世猶言弃世</hi>廢日共積<hi>廢行道之日以共具殯斂所積</hi>
<hi>聚之用</hi>一日遷次<hi>一日便遷次不敢留君命</hi>今君命逆使人曰無以尸<lb/>
造于門是我寡君之命委于草莾也且臣聞之曰事死<lb/>
如事生理也於是乎有朝聘而終以尸將事之禮<hi>朝聘道死</hi>
<hi>以尸行事</hi>又有朝聘而遭䘮之禮<hi>遭所聘之䘮</hi>若不以尸將命是<lb/>
<pb n="KR3k0013_WYG_654-27a"/>
遭䘮而還也無乃不可乎以禮防民猶或踰之今大夫<lb/>
曰死而弃之是弃禮也其何以為諸侯主<hi>謂主盟也</hi>先民有<lb/>
言曰無穢虐士<hi>虐士死者</hi>備使奉尸將命茍我寡君之命逹<lb/>
于君所雖殞于深淵則天命也非君與渉人之過也吳<lb/>
人内之<hi>言芉尹蓋知禮</hi>
蜀陳震字孝起建興中為尚書令吳稱尊號以震為衛<lb/>
尉賀權踐阼諸葛亮與兄瑾書曰孝起忠純之性老而<lb/>
益篤及其賛述東西歡樂和合有可貴者震入吳界移<lb/>
<pb n="KR3k0013_WYG_654-27b"/>
關候曰東之與西驛使徃來冠蓋相望申盟初好日新<lb/>
其事東尊應保聖祚告燎受符剖判土宇天下響應各<lb/>
有所歸於此時也以同心討賊則何冦不滅哉西朝君<lb/>
臣引領欣賴震以不才得充下使奉聘叙好踐界踊躍<lb/>
入則如歸獻子適魯犯其山諱春秋譏之望必啟告使<lb/>
行人睦焉即日張旅誥衆各自約誓順流漂疾國典異<lb/>
制懼或有違幸必斟誨示其所宜<lb/>
吳紀陟大帝遣奉使如魏入境而問諱入國而問俗<lb/>
<pb n="KR3k0013_WYG_654-28a"/>
宋袁湛晉末為尚書左僕射時高祖北伐湛兼太尉與<lb/>
兼司空散騎常侍尚書范㤗奉九命禮物拜授高祖冲<lb/>
讓湛等隨軍至雒陽住栢谷塢㤗議受使未畢不拜晉<lb/>
帝陵湛獨至五陵致敬時人美之<lb/>
後周趙文表為車騎大將軍使突厥迎皇后進山儀注<lb/>
皆令文表典之文表斟酌而行皆合禮度<lb/>
　<lb/>
　<lb/>
<pb n="KR3k0013_WYG_654-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷六百五十四<lb/>
</p>
<p>
</p>
  </div>
</body>
</text>
</TEI>
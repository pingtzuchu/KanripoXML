<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五</head>
    <p>
<pb n="KR3k0013_WYG_005-1a"/>
欽定四庫全書<lb/>
　册府元龜卷五　　　　宋　王欽若等　撰<lb/>
　　帝王部<lb/>
　　　創業<lb/>
易曰雲雷屯君子以經綸孟子曰天下溺援之以道其<lb/>
創業之謂乎神農以前為而不有功成不居故無得而<lb/>
稱焉炎帝下衰諸侯放恣蚩尤貪暴害於有衆黄帝修<lb/>
徳治兵順天行罰諸侯百姓咸所欣戴遂應土徳之運<lb/>
<pb n="KR3k0013_WYG_005-1b"/>
而有天下非夫聰明睿智神武而不殺者其孰能與於<lb/>
此商周開基其義益顯湯誥曰有夏昏徳民墜塗炭天<lb/>
乃錫王勇知表正萬邦泰誓曰予有臣三千惟一心啇<lb/>
罪貫盈天命誅之故云為淵敺魚者獺也為叢敺爵者<lb/>
鸇也為湯武敺民者桀與紂也漢魏以䧏豪傑竝馳莫<lb/>
不英謀沈斷雄圖逺馭乘時以建義任能以協力撥亂<lb/>
反正與民休息天人合符乃膺大寶有以知天造草昧<lb/>
王業之艱難也<lb/>
<pb n="KR3k0013_WYG_005-2a"/>
黄帝初受國於有熊氏軒轅之丘因以為名軒轅之時<lb/>
神農氏世衰<hi>易稱庖犧氏没神農氏作是為炎帝教民耕農故號曰神農</hi>諸侯相侵<lb/>
伐暴虐百姓而神農氏弗能征於是軒轅乃習用干戈<lb/>
以征不享諸侯咸來賓從而蚩尤最為暴莫能伐<hi>蚩尤古天</hi>
<hi>子孔子三朝記曰蚩尤庶人之貪者</hi>炎帝欲侵諸侯諸侯咸歸軒轅軒轅<lb/>
乃修徳振兵治五氣<hi>五行之氣</hi>蓺五種<hi>蓺樹也詩云蓺之荏菽周禮曰穀宜五種</hi>
<hi>鄭𤣥曰五種黍稷菽麥稻也</hi>撫萬民度四方<hi>度四方而安撫之</hi>教熊羆貔貅<lb/>
貙虎以與炎帝戰於阪泉之野<hi>阪泉地名也在上谷</hi>三戰然後得<lb/>
<pb n="KR3k0013_WYG_005-2b"/>
其志蚩尤作亂不用帝命於是黄帝乃徵師諸侯與蚩<lb/>
尤戰於涿鹿之野<hi>涿鹿山名在涿郡又曰在上谷</hi>遂禽殺蚩尤<hi>皇覽曰蚩尤冡</hi>
<hi>在東平郡壽張縣闞鄉城中髙七丈民嘗十月祀之有赤氣出如疋絳帛名為蚩尤旗肩髀冡在山陽郡鉅野</hi>
<hi>縣重聚大小與闞冡等傳言黄帝與蚩尤戰于涿鹿之野黄帝殺之身體異處故别葬之</hi>而諸侯咸<lb/>
尊軒轅為天子代神農氏是為黄帝天下有不順者黄<lb/>
帝從而征之平者去之披山通道<hi>披他本一作陂字蓋當為詖詖者旁其邊</hi>
<hi>之謂也披語成合今世然古今不必同也</hi>未嘗寜居東至于海登丸山<hi>丸作凡在</hi>
<hi>瑯琊朱虗縣</hi>及岱宗西至於空峒<hi>山名在隴右</hi>登鷄頭南至于江<lb/>
<pb n="KR3k0013_WYG_005-3a"/>
登熊湘<hi>南伐至于召陵登熊山湘山在長沙益陽縣</hi>北逐葷粥<hi>匈奴傳曰唐虞以上有土</hi>
<hi>戎獫狁葷粥居於北蠻</hi>合符釡山而邑于涿鹿之阿遷徙徃來無<lb/>
嘗處以師兵為營衞<lb/>
帝舜年二十以孝聞三十而堯問可用者四嶽咸薦舜<lb/>
曰可於是堯乃以二女妻舜以觀其内使九男與處以<lb/>
觀其外舜居嬀汭内行彌謹堯二女不敢以貴驕事舜<lb/>
親戚甚有婦道堯九男皆益篤一年而所居成聚二年<lb/>
成邑三年成都堯乃試舜五典百官皆治昔髙陽氏有<lb/>
<pb n="KR3k0013_WYG_005-3b"/>
才子八人<hi>蒼舒隤敳檮戭大臨尨降庭堅仲容叔逹</hi>世得其利謂之八凱<hi>凱和</hi>
<hi>也</hi>髙辛氏有才子八人<hi>伯奮仲堪叔獻季仲伯虎仲熊叔豹季貍</hi>世謂之八<lb/>
元<hi>元善也</hi>此十六族者世濟其羙不隕其名至於堯堯未<lb/>
能舉舜舉八凱使主后土<hi>君治九土之宜</hi>以揆百事莫不時序<lb/>
舉八元使布五教於四方父義母慈兄友弟恭子孝内<lb/>
平外成昔帝鴻氏有不才子<hi>帝鴻黄帝也不才其苖裔驩兠也</hi>掩義隠<lb/>
賊好行凶慝天下謂之渾沌少皥氏<hi>金天氏也</hi>有不才子毁<lb/>
信惡忠崇飾惡言天下謂之窮竒<hi>謂共工氏也其行窮而好竒</hi>顓頊<lb/>
<pb n="KR3k0013_WYG_005-4a"/>
氏有不才子不可教訓不知話言天下謂之檮杌<hi>檮杌頑凶</hi>
<hi>無儔匹之貌謂鯀也</hi>此三族世憂之至于堯堯未能去縉雲氏<hi>姜姓</hi>
<hi>炎帝之苗裔也</hi>有不才子貪於飲食冒于貨賄天下謂之饕餮<lb/>
天下惡之比之四凶舜賔于四門乃流四凶之族遷于<lb/>
四裔<hi>四裔之地去王城四千里</hi>以禦魑魅<hi>魑魅人面獸身四足好惑人山林異氣所生以為人</hi>
<hi>害</hi>於是四門辟言毋凶人也舜入於大麓烈風雷雨不<lb/>
迷堯乃知舜之足授天下使舜攝行天子政廵狩堯三<lb/>
年䘮畢讓堯子丹朱而天下歸舜遂踐天子位<lb/>
<pb n="KR3k0013_WYG_005-4b"/>
夏禹初為司空與益后稷奉帝堯命命諸侯百姓興人<lb/>
徒以傅土<hi>傅作敷土也</hi>行山表木定髙山大川<hi>定其差秩祀禮所視也名</hi>
<hi>山大川五嶽四凟之屬</hi>禹傷先人父鯀功之不成受誅<hi>鯀治水九年而功弗</hi>
<hi>成舜殛之</hi>乃勞身焦思居外十三年過家門不敢入陸行乘<lb/>
車水行乘船泥行乘橇<hi>橇或作蕝形如箕㰅行泥上</hi>山行乘檋<hi>一作橋謂</hi>
<hi>以鐡如錐頭長半寸施之履下以上山不蹉跌也</hi>左凖繩右規矩<hi>左右言常用也</hi>載四<lb/>
時<hi>所行不違四時之宜也</hi>以開九州通九道陂九澤度九山令益<lb/>
予衆庶稻可種卑濕命后稷予衆庶難得之食食少調<lb/>
<pb n="KR3k0013_WYG_005-5a"/>
有餘相給以均諸侯禹乃行相地宜所有以貢及山川<lb/>
之便利東漸於海西被于流沙朔南曁<hi>朔北方也</hi>聲教訖於<lb/>
四海于是帝錫禹𤣥圭以告成功於天下天下於是太<lb/>
平始舜薦禹於天為嗣舜三年䘮畢禹辭辟舜之子商<lb/>
均于陽城<hi>今潁川陽城是</hi>天下諸侯皆去商均而朝禹禹遂即<lb/>
天子位<lb/>
殷湯初為夏方伯得專征伐葛伯不祀湯始伐之<hi>孟子曰湯</hi>
<hi>居亳與葛伯為隣地里志曰葛今梁國寜陵之葛鄉</hi>湯曰子有言人視水見形視<lb/>
<pb n="KR3k0013_WYG_005-5b"/>
民知治不伊尹曰明哉言能聼道乃進君國子民為善<lb/>
者皆在王官勉哉勉哉湯曰汝不能敬命予大罰殛之<lb/>
無有攸赦作湯征當是時夏桀為虐政淫荒而諸侯昆<lb/>
吾氏為亂湯乃興師率諸侯伊尹從湯湯自把鉞以伐<lb/>
昆吾遂伐桀湯曰格汝衆庶來女悉聼朕言匪台小子<lb/>
<hi>台我也</hi>敢行舉亂有夏多罪予惟聞女衆言夏氏有罪予<lb/>
畏上帝不敢不正<hi>不敢不正桀之罪而誅之</hi>今夏多罪天命殛之今<lb/>
女有衆女曰我君不恤我衆舎我嗇事而割政<hi>奪民農功而為</hi>
<pb n="KR3k0013_WYG_005-6a"/>
<hi>割剝之政</hi>女其曰有罪其奈何夏王率止衆力率奪夏國<hi>桀之</hi>
<hi>君臣相率遏止衆力使不得事農相率割剝夏之邑居</hi>有衆率怠不和<hi>衆民相率怠惰不和</hi>
<hi>同</hi>曰是日何時䘮予與女皆亡<hi>尚書大傳曰桀云天之有日猶吾之有民日有</hi>
<hi>亡哉日亡吾亦亡矣</hi>夏徳若兹今朕必往爾尚及予一人致天之<lb/>
罰予其大理女<hi>尚書理字作賚賚賜也</hi>女毋不信朕不食言女不<lb/>
從誓言予則孥戮女無有攸赦以告令師作湯誓於是<lb/>
湯曰吾甚武號曰武王<hi>詩曰武王載斾有䖍秉鉞毛萇曰武王湯也</hi>桀敗於<lb/>
有娀之墟桀犇於鳴條夏師敗績湯遂伐三㚇俘厥寳<lb/>
<pb n="KR3k0013_WYG_005-6b"/>
玊<hi>三㚇國名桀走保之今定陶地俘取也</hi>義伯仲伯作典寳<hi>二臣作典寳一篇言國之</hi>
<hi>常寳也</hi>湯既勝夏欲遷其社不可<hi>欲變置社稷而後世無及句龍者故不可而止</hi>
作夏社<hi>言夏社不可遷之義</hi>伊尹報<hi>一云伊尹報政</hi>於是諸侯畢服湯乃<lb/>
踐天子位平定海内<lb/>
周文王為西伯崇侯虎譛於紂紂乃囚西伯於羑里閎<lb/>
夭之徒患之乃求有莘氏美女驪戎之文馬有熊九駟<lb/>
他竒怪物因商嬖臣費仲而獻之紂紂大悦曰此一物<lb/>
足以釋西伯况其多乎乃赦西伯賜之弓矢斧鉞使得<lb/>
<pb n="KR3k0013_WYG_005-7a"/>
征伐西伯乃獻雒西之地以請去炮烙之刑紂許之西<lb/>
伯隂行善諸侯皆來决平於是虞芮之人<hi>地里志虞在河東太陽縣</hi>
<hi>芮在馮翊臨晉縣</hi>有獄不能决乃如周入界耕者皆譲畔民俗<lb/>
皆譲長虞芮之人未見西伯皆慙相謂曰吾所爭周人<lb/>
所恥何往為祗取辱耳遂還俱譲而去諸侯聞之曰西<lb/>
伯乃受命之君明年伐犬戎<hi>山海經曰有人人面獸身名曰犬戎</hi>明年伐<lb/>
密須<hi>密須氏姑姓之國安定隂密縣是</hi>明年敗耆國<hi>一作阢</hi>殷之祖伊聞<lb/>
之懼以告帝紂紂曰不有天命乎是何能為明年伐邘<lb/>
<pb n="KR3k0013_WYG_005-7b"/>
<hi>邘城在野王縣西北音于</hi>明年伐崇侯虎而作豐<hi>豐在京北鄠縣東有靈臺去長安南</hi>
<hi>數十里</hi>自岐山而徙都豐時文王之道被于南國美化行<lb/>
乎江漢之域無思犯禮求而不可得也<hi>紂時淫風徧于天下維江漢之</hi>
<hi>域先受文王之教化</hi>故有漢廣之詩言徳廣及也文王之化行乎<lb/>
汝墳之國婦人能閔其君子猶勉之以正也<hi>言此婦人被文王之</hi>
<hi>化厚事其君子</hi>故有汝墳之詩言其道化行也衰亂之俗微貞<lb/>
信之教興彊暴之男不能侵陵貞女<hi>衰亂之俗微貞信之教興者此殷之</hi>
<hi>末世周之盛徳當文王與紂之時</hi>故有行露之詩周南之國化文王之<lb/>
<pb n="KR3k0013_WYG_005-8a"/>
政在位皆節儉正直徳如羔羊<hi>羔羊之化在位卿大夫競相從化皆如羔羊</hi>
故有羔羊之詩召南之國被文王之化男女得以及時<lb/>
故有摽有梅之詩天下大亂彊暴相陵遂成淫風被文<lb/>
王之化雖當亂世猶惡其無禮故有野有死麕之詩鵲<lb/>
巢之化行人倫既正朝廷既治天下純被文王之化則<lb/>
庶類蕃殖蒐田以時仁如騶虞則王道成也故有騶虞<lb/>
之詩文王之用師率殷之叛國以事紂養是闇昧之君以<lb/>
佐其惡是周道大興而天下大歸往矣故酌之詩曰於<lb/>
<pb n="KR3k0013_WYG_005-8b"/>
鑠王師遵養時晦時純熈矣是用大介<hi>鑠美遵率養取晦昧也介助也</hi>
太子發立是為武王武王即位太公望為師周公旦為<lb/>
輔召公畢公之徒左右王師脩文王緒業九年武王上<lb/>
祭于畢<hi>畢文王墓地名也</hi>東觀兵至于盟津<hi>譙周云史記武王十一年東觀兵十</hi>
<hi>二年尅紂</hi>為文王木主載以軍中車武王自稱太子發言奉<lb/>
文王以伐不敢自專乃告司馬司徒司空諸節<hi>諸節謂諸受持</hi>
<hi>節有司也</hi>齊栗信哉予無知以先祖有徳臣小子受先功<hi>一云</hi>
<hi>子小子受先公功</hi>畢立賞罰以定其功遂興師師尚父號曰總<lb/>
<pb n="KR3k0013_WYG_005-9a"/>
爾衆庶與爾舟楫後至者斬武王渡河中流白魚躍入<lb/>
于王舟中<hi>魚者介鱗之物兵象也白者殷家之正色言殷之兵衆與周之象也</hi>武王俯取<lb/>
以祭既渡有火自上復于下至于王屋流為烏其色赤<lb/>
其聲魄<hi>王屋王所居屋流行也魄然安定意也書説云烏有孝名武王率父大業故烏瑞臻赤者周之</hi>
<hi>正色也</hi>是時諸侯不期而㑹盟津者八百諸侯皆曰紂可<lb/>
伐矣武王曰女未知天命未可也乃還師歸居二年聞<lb/>
紂昏亂暴虐滋甚殺王子比干囚箕子太師庇少師强<lb/>
抱其樂器而犇周於是武王徧告諸侯曰殷有重罪不<lb/>
<pb n="KR3k0013_WYG_005-9b"/>
可以不畢伐<hi>一作滅</hi>乃遵文王遂率戎車三百乘虎賁三<lb/>
千人<hi>虎賁勇士稱也若虎賁言其勇也</hi>甲士四萬五千人以東伐紂十<lb/>
一年十二月戊午師畢渡盟津諸侯咸㑹曰孳孳無怠<lb/>
武王乃作太誓告于衆庶今殷王紂乃用婦人之言<lb/>
自絶于天毁壊其三正<hi>動逆天地人也</hi>離逷其王父母弟<hi>王父母弟</hi>
<hi>祖父母之族必言母弟舉親者言之也</hi>乃斷棄其先祖之樂乃為淫聲用<lb/>
變亂正聲怡悅婦人故今予發維共行天罰勉哉夫子<lb/>
<hi>夫子丈夫之稱</hi>不可再不可三二月<hi>一作正此建丑之月殷之正月周之二月也</hi>甲<lb/>
<pb n="KR3k0013_WYG_005-10a"/>
子昧爽<hi>昧𡨕爽明早旦也</hi>武王朝至於商郊牧野乃誓<hi>癸亥夜陳甲子</hi>
<hi>朝誓之</hi>武王左杖黄鉞右秉白旄<hi>鉞以黄金飾斧左手杖鉞示無事於誅右手把</hi>
<hi>旄示有事於教令</hi>以麾曰逺矣西土之人嗟我有國冡君<hi>冢大也</hi>司<lb/>
徒司馬司空亞旅師氏<hi>亞次旅衆大夫也其位次卿師氏大夫官以兵守門</hi>千夫<lb/>
長百夫長<hi>師率卒率</hi>及庸蜀羗髳微纑彭濮人<hi>八國皆蠻夷戎狄羗在西</hi>
<hi>蜀矛微在巴蜀纑彭在西北庸濮在江漢之南纑一作盧</hi>稱爾戈<hi>稱舉也</hi>比爾干立爾<lb/>
矛予其誓王曰古人有言牝雞無晨牝雞之晨惟家之<lb/>
索<hi>索盡也婦人知外事雌代雄鳴則家盡也</hi>今殷王紂維婦人言是用自棄<lb/>
<pb n="KR3k0013_WYG_005-10b"/>
其先祖肆祀不答<hi>肆祭名答報也</hi>昬棄其家國遺其王父母弟<lb/>
不用乃維四方之多罪逋逃是崇是長是信是使<hi>言紂棄其</hi>
<hi>賢臣而尊長逃亡罪人信用之也</hi>俾暴虐于百姓以姦宄于商國今予<lb/>
發維共行天之罰今日之事不過六歩七歩乃止齊焉<lb/>
<hi>今日戰士不過六歩七歩乃比相齊言當旋進一心也</hi>夫子朂哉不過于四伐五<lb/>
伐六伐七伐乃止齊焉<hi>伐謂擊刺也少則四五多則六七以為例也</hi>勉哉夫<lb/>
子尚桓桓如虎如羆如豺如離<hi>此訓與螭同</hi>于商郊不禦克<lb/>
犇以役西土<hi>禦疆禦謂疆暴也克殺也不得暴殺紂師之犇走者當以為周之役也</hi>勉哉<lb/>
<pb n="KR3k0013_WYG_005-11a"/>
夫子爾所不勉其於爾躬有戮誓已諸侯兵㑹者車四<lb/>
千乘陳師牧野帝紂聞武王來亦發兵七十萬人距武<lb/>
王武王使師尚父與百夫致師<hi>周禮環人掌致師鄭𤣥曰致師者致其必戰之</hi>
<hi>志也古者將戰先陳勇力之士犯敵焉春秋傳曰楚許伯御樂伯攝叔為古以致晉師許伯曰吾聞致師者御</hi>
<hi>靡旌摩壘而還樂伯曰吾聞致師者左射以菆代御執轡御下兩馬掉鞅而還攝叔曰吾聞致師者右入壘折</hi>
<hi>馘執俘而還皆行其所聞而復</hi>以大卒馳帝紂師<hi>帝一作啇</hi>紂師雖衆皆無戰<lb/>
之心心欲武王亟入紂師皆倒兵以戰以開武王武王馳<lb/>
之紂兵皆潰畔紂紂走反入登于鹿臺之上䝉衣其珠玉自燔<lb/>
<pb n="KR3k0013_WYG_005-11b"/>
于火而死武王持太白旗以麾諸侯諸侯畢拜武王武王<lb/>
乃揖諸侯諸侯畢從武王至啇商國百姓咸待於郊於是<lb/>
武王使羣臣告語商百姓曰上天䧏休商人皆再拜稽首<lb/>
武王亦答拜入至紂死所武王自射之三發而後下車以<lb/>
輕劒擊之以黄鉞斬紂頭縣太白之旗已而致紂之嬖妾<lb/>
二女二女皆經自殺武王又射三發擊以劒斬以𤣥鉞<hi>司馬</hi>
<hi>法曰夏執𤣥鉞宋均曰𤣥鉞用鐵不磨礪</hi>縣其頭小白之旗武王已乃出復<lb/>
軍其明日除道修社及商紂宮及期百夫荷罕旗以先驅<lb/>
<pb n="KR3k0013_WYG_005-12a"/>
<hi>蔡邕獨斷曰前驅有九旒雲罕東京賦曰雲罕九旒薛綜曰旒旗名</hi>武王弟叔振鐸奉陳<lb/>
常軍周公旦把大鉞畢公把小鉞以夾武王散宜生太<lb/>
顚閎夭皆執劍以衞武王既入立于社南大卒之左右<lb/>
畢從毛叔鄭奉明水<hi>周禮曰司烜氏以鑑取水於月鄭𤣥曰鑑鏡屬也取月之水欲得隂</hi>
<hi>陽之潔氣陳明水以為𤣥酒</hi>衞康叔封布兹<hi>兹者藉席之名諸侯病曰負兹</hi>召公奭<lb/>
贊采師尚父牽牲尹佚筴祝曰殷之末孫季紂殄廢先<lb/>
王明徳侮蔑神祗不祀昏暴商邑百姓其章顯聞于天<lb/>
皇上帝於是武王再拜稽首曰膺大命革殷受天明命<lb/>
<pb n="KR3k0013_WYG_005-12b"/>
武王又再拜稽首乃出封商紂子禄父殷之餘民武王<lb/>
為殷初定未集乃使其弟管叔鮮蔡叔度相禄父治殷<lb/>
已而命召公釋箕子之囚命畢公釋百姓之囚表商容<lb/>
之閭命南宮括散鹿臺之財發鉅橋之粟以賑貧弱萌<lb/>
𨽻命南宮括史佚展九鼎保玉<hi>保玉作寳</hi>命閎夭封比干之<lb/>
墓命宗祝享祠于軍乃罷兵西歸行狩記政事作武成<hi>武功</hi>
<hi>成也</hi>封諸侯班賜宗<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>作分殷之器物<lb/>
漢髙祖初為泗上亭長為縣送徒驪山<hi>秦始皇葬驪山故郡國送徒士</hi>
<pb n="KR3k0013_WYG_005-13a"/>
<hi>往作</hi>徒多道亡自度比至皆亡之到豐西澤中夜皆解縱<lb/>
所送徒<hi>縱放也</hi>曰公等皆去吾亦從此逝矣<hi>逝往也</hi>徒中壯<lb/>
士願從者十餘人秦二世元年秋七月陳渉起蘄<hi>音機縣名</hi>
<hi>屬沛國</hi>至陳自立為楚王郡縣多殺長吏以應渉九月沛<lb/>
令欲以沛應之掾主吏蕭何曹參<hi>參為掾何為主吏</hi>曰君為秦<lb/>
吏今欲背之沛子弟恐不聼願君召諸亡在外者可得<lb/>
數百人因以刼衆<hi>刼謂威脅之</hi>衆不敢不聼乃令樊噲召髙<lb/>
祖髙祖之衆已數百人矣於是樊噲從髙祖來沛令後<lb/>
<pb n="KR3k0013_WYG_005-13b"/>
悔恐其有變乃閉城城守<hi>音狩守其城也</hi>欲誅蕭曹蕭曹恐踰<lb/>
城保髙祖<hi>保安也就髙祖以自安</hi>髙祖乃書帛射城上與沛父老<lb/>
曰天下同苦秦乆矣今父老雖為沛令守諸侯竝起今<lb/>
屠沛<hi>屠謂破取城邑誅殺其人如屠六畜然</hi>沛今共誅令擇可立立之以<lb/>
應諸侯即室家完不然父子俱屠無為父老乃帥子弟<lb/>
共殺沛令開城門迎髙祖欲以為沛令髙祖曰天下方<lb/>
優諸侯竝起今置將不善一敗塗地<hi>謂肝腦塗地也</hi>吾非敢自<lb/>
愛恐能薄<hi>能才也本獸名能行鹿足堅中强力故人有才者皆為能也</hi>不能完父兄<lb/>
<pb n="KR3k0013_WYG_005-14a"/>
子弟此大事願更擇可者蕭曹皆文吏自愛恐事不就<lb/>
後秦種族其家<hi>謂誅及種族也</hi>盡譲髙祖諸父老皆曰平生所<lb/>
聞劉季竒怪當貴卜筮之莫如劉季最言髙祖數譲衆<lb/>
莫肯為髙祖乃立為沛公祠黄帝祭蚩尤於沛廷而釁<lb/>
皷<hi>釁血祭也凡殺牲以血祭者皆為釁</hi>於是少年豪吏如蕭曹樊噲等皆<lb/>
為収沛子弟得三千人是月項梁與兄子羽起呉田儋<lb/>
與從弟榮横起齊自立為齊王韓廣自立為燕王魏咎<lb/>
自立為魏王二世二年十月<hi>十月秦正月也</hi>沛公攻胡陵<hi>屬山陽</hi>
<pb n="KR3k0013_WYG_005-14b"/>
方與<hi>音房預亦屬山陽</hi>還守豐秦泗州監平將兵圍豐<hi>泗州今沛郡秦</hi>
<hi>時御史監郡平其名也</hi>三日出與戰破之令雍齒守豐十一月沛<lb/>
公引兵之薛秦泗州守壯兵敗於薛<hi>秦時郡置守尉監此泗州有監有守</hi>
<hi>壯其名也</hi>走至戚<hi>屬東/海</hi>沛公左司馬得殺之<hi>得司馬名也</hi>沛公還<lb/>
軍亢父<hi>亢音抗父音甫屬任抗城</hi>至方與十二月雍齒反為魏守豐<lb/>
<hi>魏人周市略地豐沛雍齒不欲屬沛公故為魏守</hi>沛公攻之不克正月東陽寗<lb/>
君秦嘉<hi>寗君秦嘉二人寗姓時號為君</hi>立景駒為楚王在畱<hi>畱縣名</hi>沛公<lb/>
往從之道得張良遂與俱見景駒請兵以攻豐時章邯<lb/>
<pb n="KR3k0013_WYG_005-15a"/>
從陳别將<hi>從謂進計也</hi>司馬尼將兵北定楚地<hi>尼古夷字章邯司馬也</hi>
屠相至碭<hi>相縣名碭郡名</hi>東陽寗君沛公引兵西與戰蕭西<hi>蕭縣</hi>
<hi>之西</hi>不利還收兵聚畱二月攻碭三日拔之收碭兵得六千<lb/>
人與故合九千人三月攻下邑抜之<hi>下邑縣名</hi>還擊豐不下四<lb/>
月項梁擊殺景駒秦嘉止薛沛公往見之項梁益沛公卒<lb/>
五千五大夫將十人<hi>五大夫第九爵名</hi>沛公還引兵攻豐抜之<lb/>
雍齒奔魏六月沛公如薛<hi>如往也</hi>與項梁共立楚懐王孫<lb/>
心為楚懐王<hi>六國為秦所并楚最無罪故求其後立之以祖謚為號順民望也</hi>沛公攻<lb/>
<pb n="KR3k0013_WYG_005-15b"/>
亢父章邯圍田榮於東阿沛公與項梁共救田榮大破章<lb/>
邯東阿田榮歸沛公項羽追北<hi>北敗也</hi>至城陽攻屠其城軍<lb/>
濮陽東復與章邯戰又破之章邯復振<hi>振起也振迅而起</hi>守濮陽<lb/>
環水沛公項羽去攻定陶八月田榮立田儋子市為齊王<lb/>
定陶未下沛公與項羽西略地至雍丘與秦軍戰大破之<lb/>
斬三川守李繇還攻外黄外黄未下章邯擊項梁九月沛<lb/>
公項羽方攻陳畱聞梁死士卒恐乃與將軍呂臣引兵而<lb/>
東徙懐王自盱台都彭城<hi>台音怡</hi>呂臣軍彭城東項羽軍彭<lb/>
<pb n="KR3k0013_WYG_005-16a"/>
城西沛公軍碭後九月<hi>即閏九月</hi>懐王并呂臣項羽軍自将之<lb/>
以沛公為碭郡長封武安侯将碭郡兵初懐王與諸將約<lb/>
先入定關中者王之當是時秦兵彊嘗乘勝逐北諸將莫<lb/>
利先入關<hi>不以入關為利言畏秦也</hi>獨羽怨秦破項梁奮勢願與沛公<lb/>
西入闗懐王諸老將皆曰項羽為人慓悍祸賊<hi>慓疾悍勇好為祸害</hi>
<hi>而殘賊也</hi>嘗攻襄城襄城無噍類<hi>噍音砟笑反言無有活而噍食者也</hi>所過無不<lb/>
殘滅且楚數進取前陳王項梁皆敗<hi>陳王陳渉也</hi>不如更遣長<lb/>
者扶義而西<hi>扶助也亦作杖</hi>告諭秦父兄秦父兄苦其主乆矣今<lb/>
<pb n="KR3k0013_WYG_005-16b"/>
誠得長者往毋侵暴宜可下項羽不可遣獨沛公素寛<lb/>
大長者卒不許羽而遣沛公西収陳王項梁散卒乃道<lb/>
碭至陽城與扛里<hi>二縣名扛音江</hi>攻秦軍壁破其二軍三年十<lb/>
月沛公攻破東郡尉於武成<hi>尉郡都尉也本謂之郡尉至景帝時改曰都尉</hi>十<lb/>
二月沛公引兵至栗<hi>沛郡縣</hi>遇剛武侯<hi>應邵注云楚懐王將剛侯陳武又云</hi>
<hi>魏將柴武也孟康皆非之顔師古云史失其名姓唯識爵號臣欽若等曰剛武未詳官爵名氏</hi>奪其軍<lb/>
四千人并之與魏將皇欣武滿軍合攻秦軍破之二月<lb/>
沛公從碭北攻昌邑遇彭越越助攻昌邑未下三月攻<lb/>
<pb n="KR3k0013_WYG_005-17a"/>
開封未抜西與秦將楊熊㑹戰白馬<hi>縣名屬東郡</hi>又戰曲遇<lb/>
東<hi>曲音丘羽反遇音顒地名</hi>大破之楊熊走之滎陽二世使使斬之<lb/>
以狥四<hi>月</hi>南攻潁川屠之因張良遂略韓地時趙别將<lb/>
司馬卭<hi>卭音五剛反</hi>方欲渡河入闗沛公乃北攻平隂絶河<lb/>
津南戰雒陽東軍不利從轘轅至陽城收軍中馬騎六<lb/>
月與南陽守齮戰犨東<hi>犨縣名也齮音乂犨音昌繇反</hi>破之畧南陽<lb/>
郡南陽守走保城守宛沛公用其舎人陳恢言受齮䧏封<lb/>
為殷侯引兵西無不下者至丹水髙武侯鰓襄侯王陵<lb/>
<pb n="KR3k0013_WYG_005-17b"/>
䧏還攻朝陽遇畨君别將梅鋗<hi>畨音婆鋗音呼𤣥反</hi>與偕攻析酈<lb/>
<hi>二縣名析今内鄉酈故菊潭</hi>皆降所過毋得鹵掠秦民喜遣魏人寗<lb/>
昌使秦八月沛公攻武闗趙髙殺二世使人來約分王<lb/>
闗中沛公不許又擊破秦嶢闗軍漢元年十月<hi>張倉傳云髙祖</hi>
<hi>以十月至霸上故因秦以十月為嵗首</hi>沛公至霸上秦王子嬰素車白馬<lb/>
係頸以組封皇帝璽符節䧏軹道旁<hi>軹道亭名</hi>諸將或言誅<lb/>
秦王沛公曰始懐王遣我固以能寛容且人已服䧏殺<lb/>
之不祥乃以屬吏遂西入咸陽欲止宮休舎樊噲張良<lb/>
<pb n="KR3k0013_WYG_005-18a"/>
諌乃封秦重寳財物府庫還軍霸上蕭何盡収秦丞相府圖<lb/>
籍文書十一月召諸縣豪傑曰父老苦秦苛法乆矣誹謗者<lb/>
族偶語者棄市<hi>偶對也</hi>吾與諸侯約先入關者王之吾當王關<lb/>
中與父老約法三章耳殺人者死傷人及盗抵罪餘悉除<lb/>
去暴秦法吏民皆按堵如故凡吾所以來為父兄除害<lb/>
非有所侵暴毋恐且吾所以軍霸上待諸侯至而定要<lb/>
束耳乃使人與秦吏行至縣鄕邑告諭之秦民大喜爭<lb/>
持牛羊酒食獻享軍士沛公譲曰倉粟多不欲費民民<lb/>
<pb n="KR3k0013_WYG_005-18b"/>
又益喜惟恐沛公不為秦王或說沛公曰秦富十倍天<lb/>
下地形彊今聞章邯䧏項羽羽號曰雍王王闗中即來<lb/>
沛公恐不得有此可急使守函谷闗毋内諸侯軍稍徵<lb/>
闗中兵以自益距之沛公然其計從之十二月項羽果<lb/>
率諸侯兵欲西入闗闗門閉聞沛公已定闗中羽大怒<lb/>
使黥布等攻破函谷闗遂至戲下亞夫范増説羽曰沛公<lb/>
居山東時貪財好色今聞其入闗珍物無所取婦女無<lb/>
所幸此其志不小吾使人望其氣皆為龍成五色此天<lb/>
<pb n="KR3k0013_WYG_005-19a"/>
子氣急擊之勿失於是饗士旦日合戰沛公用項伯張<lb/>
良謀來謝得免項羽使報懐王懐王曰如約<hi>謂令沛公王闗中</hi>
項羽怒陽尊懐王為義帝自立為西楚霸王更立沛公<lb/>
為漢王王巴蜀漢中漢王怒羽之背約欲攻之丞相蕭<lb/>
何諫乃止夏四月諸侯罷戲下各就國羽使卒三萬人<lb/>
從漢王楚子諸侯人之慕從者數萬人從杜南入蝕中<lb/>
<hi>蝕音力入漢中川谷名</hi>張良辭歸韓漢王送至褒中因說漢王燒<lb/>
絕棧道以傋諸侯盗兵且示項羽無東意漢王既至南<lb/>
<pb n="KR3k0013_WYG_005-19b"/>
鄭諸将及士卒皆歌謳思東歸多道亡還者韓信為治<lb/>
粟都尉亦亡去蕭何追還之因薦於漢王曰必欲爭天<lb/>
下非信無可與計事者於是漢王齋戒設壇塲拜信為<lb/>
大将軍問以計䇿信對曰項羽背約而王君王於南鄭<lb/>
是遷也吏卒皆山東之人日夜企而望歸及其鋒而用<lb/>
之可以有大功天下已定民皆自寜不可復用不如决<lb/>
䇿東向因陳羽可圖三秦易并之計漢王大悦遂聽信<lb/>
䇿部署諸将留蕭何收巴蜀租給軍糧食五月漢王引<lb/>
<pb n="KR3k0013_WYG_005-20a"/>
兵從故道出襲雍雍王邯迎擊漢陳倉雍兵敗還走戰<lb/>
好畤又大敗走廢丘漢王遂定雍地東如咸陽引兵圍<lb/>
雍王廢丘而遣諸將略地塞王欣翟王醫皆降漢項羽聞漢<lb/>
王并關中而齊梁畔之羽大怒乃以故吳令鄭昌為韓王距漢<lb/>
令蕭公角擊彭越越敗角兵時張良狥韓地遺羽書曰漢欲<lb/>
得關中如約即止不敢復東羽以故無西意而北擊齊九月<lb/>
漢王遣将軍薛歐王吸出武闗因王陵兵從南陽迎太<lb/>
公呂后於沛羽聞之發兵距之陽夏不得前二年十月<lb/>
<pb n="KR3k0013_WYG_005-20b"/>
項羽使九江王布殺義帝於郴十一月漢王還都櫟陽<lb/>
使諸将畧地二月癸未令民除秦社稷立漢社稷三月<lb/>
為義帝發䘮袒而大哭發使告諸侯擊楚之殺義帝者<lb/>
四月田榮弟横収得數萬人立榮子廣為齊王羽雖聞<lb/>
漢東既擊齊欲遂破之而後擊漢漢王以故得刼五諸<lb/>
侯兵<hi>恒山河南魏韓殷也</hi>東伐楚到外黄彭越将三萬人歸漢漢<lb/>
王拜越為魏相令定梁地漢王遂入彭城收其貨賂美<lb/>
人日置酒髙㑹羽乃從蕭晨擊漢軍而東至彭城日中<lb/>
<pb n="KR3k0013_WYG_005-21a"/>
大破漢軍<hi>早擊之至日中大破</hi>漢軍皆走廹之榖泗水<hi>二水皆在沛郡彭城</hi>
<hi>地</hi>漢軍皆南走山<hi>走趣/也</hi>楚又追擊至靈璧東睢水上<hi>睢音</hi>
<hi>雖</hi>漢軍郤為楚所擠<hi>擠排也又音子奚反</hi>多殺漢卒十餘萬皆入<lb/>
睢水睢水為之不流<hi>殺人多填於水中</hi>漢王乃與數十騎遁去<lb/>
太公呂后間求漢王<hi>間行而求之</hi>反遇楚軍楚軍與歸羽常<lb/>
置軍中呂后兄周呂侯將兵居下邑漢王從之稍収士<lb/>
卒軍碭蕭何發闗中老弱未傅者詣軍<hi>傅著也音附言著於名籍給公</hi>
<hi>家徭役也</hi>韓信亦収兵與漢王㑹漢兵復大振與楚戰滎陽<lb/>
<pb n="KR3k0013_WYG_005-21b"/>
南京索間破之築甬道屬河以取敖倉粟魏王豹謁歸視<lb/>
親疾至則絶河津反為楚六月漢王還櫟陽八月如滎陽<lb/>
以韓信為左丞相與曹參灌嬰俱擊魏九月信等虜魏王<lb/>
豹定魏地信使人請兵三萬願以北舉燕趙東擊齊南絶<lb/>
楚糧道漢王與之三年十二月黥布歸漢漢王俱收兵至<lb/>
成臯項羽數侵奪甬道漢軍乏食四月漢王請和割滎陽<lb/>
以西為漢羽欲聼之厯陽侯范増曰漢易與耳今不取後<lb/>
必悔之羽乃急圍滎陽漢王患之用陳平計以黄金四萬<lb/>
<pb n="KR3k0013_WYG_005-22a"/>
斤間疏楚君臣項羽果疑范増増大怒而去五月漢將軍<lb/>
紀信詐為漢王出䧏以誑楚軍故得出滎陽至成臯自成<lb/>
臯入闗收軍復軍成臯八月臨河南鄕軍小脩武欲復戰<lb/>
郎中鄭忠説止漢王髙壘深塹勿戰漢王聽其計使盧綰<lb/>
劉賈將卒二萬人騎數百渡白馬津入楚地佐彭越燒楚<lb/>
積聚<hi>所畜軍糧芻槀之屬</hi>復擊破楚軍燕郭西<hi>燕縣名古南燕國</hi>攻下睢陽<lb/>
外黄十七城四年十月漢王項羽相與臨廣武之間而語<lb/>
羽欲與漢王獨身挑戰漢王數羽<hi>數責其罪也</hi>曰吾始與羽俱<lb/>
<pb n="KR3k0013_WYG_005-22b"/>
受命懐王曰先定闗中者王之羽負約王我於蜀漢罪<lb/>
一也羽矯殺卿子冠軍自尊罪二也<hi>卿子時人相褒尊之意猶言公子也</hi>
<hi>時宋義為上將軍故言冠軍矯詐也</hi>羽當以救趙還報而擅刼諸侯兵入<lb/>
闗罪三也懐王約入秦無暴掠羽燒秦宫室掘始皇帝冡<lb/>
收私其財罪四也又彊殺秦䧏王子嬰罪五也詐坑秦子<lb/>
弟新安二十萬王其將<hi>章邯等為王也</hi>罪六也皆王諸將善地而<lb/>
徙逐故主令臣下爭畔罪七也出逐義帝彭城自都之奪<lb/>
韓王地并王梁楚多自與罪八也使人隂殺義帝江中罪<lb/>
<pb n="KR3k0013_WYG_005-23a"/>
九也夫為人臣而殺其主殺其已降為政不平主約不<lb/>
信天下所不容大逆無道罪十也吾以義兵從諸侯誅<lb/>
殘虐使刑餘罪人擊公<hi>言輕賤也</hi>何苦乃與公挑戰羽大怒<lb/>
伏弩射中漢王漢王因馳入成臯羽為髙爼置太公其<lb/>
上<hi>髙爼几之上也俎者所以薦肉示欲亨之故置俎上</hi>告漢曰今不急下吾亨太<lb/>
公漢王曰吾與若俱北面受命懐王約為兄弟吾翁即<lb/>
汝翁<hi>翁謂父也</hi>必欲亨廼翁幸分我一杯羮<hi>廼亦汝也古者以杯盛羮今之</hi>
<hi>側杯有兩耳者是也</hi>羽怒欲殺之項伯曰天下事未可知且為天<lb/>
<pb n="KR3k0013_WYG_005-23b"/>
下者不顧家雖殺之無益但益怨耳羽從之十一月漢<lb/>
王西入闗至櫟陽畱四日復入廣武八月項羽食盡韓<lb/>
信又進兵擊楚漢使侯公説羽乃與漢約中分天下割<lb/>
洪溝以西為漢<hi>洪溝在滎陽東南二十里</hi>以東為楚九月歸太公呂<lb/>
后羽解而東歸五年十月漢王追項王至陽夏南上軍<lb/>
與齊王韓信魏相國越期㑹擊楚十一月劉賈入楚地<lb/>
圍壽春十二月圍羽垓下羽夜聞漢軍四面皆楚歌知<lb/>
盡得楚地羽與數百騎走以是兵大敗灌嬰追斬羽東<lb/>
<pb n="KR3k0013_WYG_005-24a"/>
城楚悉定獨魯不下漢王引天下兵欲屠之為其守節<lb/>
禮義之國乃持羽頭示其父兄魯乃䧏詔曰兵不得休<lb/>
八年萬民與苦甚<hi>與讀曰預言相干與也</hi>今天下事畢其赦天下<lb/>
殊死已下<lb/>
魏太祖初為典軍校尉後漢中平六年董卓既廢𢎞農<lb/>
王而立獻帝京都大亂表太祖為驍騎將軍欲與計事<lb/>
太祖乃變易姓名間行東歸卓歸遂殺太后及𢎞農王<lb/>
太祖至陳畱散家財合義兵將以誅卓冬十二月始起<lb/>
<pb n="KR3k0013_WYG_005-24b"/>
兵已吾<hi>已吾縣名屬陳畱郡世語曰陳畱孝廉衞兹以家財資太祖始起兵有衆五千人</hi>初平<lb/>
元年正月後將軍袁術冀州牧韓馥豫州刺史孔伷兖<lb/>
州刺史劉岱河内太守王匡渤海太守袁紹陳畱太守<lb/>
張邈東郡太守橋瑁山陽太守袁遺濟北相鮑信俱同<lb/>
時起兵衆各數萬討董卓紹問太祖曰若事不輯則<lb/>
方面何所可據公曰足下意以為何如紹曰吾南據河<lb/>
北阻燕代兼夷狄之衆南向以争天下庶可以濟乎公<lb/>
曰吾任天下之智力以道御之無所不可推紹為盟主<lb/>
<pb n="KR3k0013_WYG_005-25a"/>
於是太祖行奮武將軍二月卓聞兵起乃徙天子都長<lb/>
安卓畱屯雒陽遂焚宫室是時紹屯河内邈岱瑁遺屯<lb/>
酸棗術屯南陽伷屯潁川馥屯鄴卓兵彊紹等莫敢先<lb/>
進太祖曰舉義兵以誅暴亂大衆已合諸君何疑向使<lb/>
董卓聞山東兵起倚王室之重據二周之險東向以臨<lb/>
天下雖以無道行之猶足為患今焚燒宮室刼遷天子<lb/>
海内震動不知所歸此天亡之時也一戰而天下定矣<lb/>
不可失也遂引兵西將據成臯邈遣將衞兹分兵随太<lb/>
<pb n="KR3k0013_WYG_005-25b"/>
祖到滎陽汴水遇卓将徐榮與戰不利士卒傷死甚多<lb/>
太祖為流矢所中所乘馬被創從弟洪以馬與太祖得<lb/>
夜遁去榮見太祖所将兵少力戰盡日謂酸棗未易攻<lb/>
也亦引兵還太祖還到酸棗諸軍兵十餘萬日置酒高㑹<lb/>
不圖進取太祖責譲之因為謀曰諸軍聽吾計使渤海<lb/>
引河内之衆臨孟津酸棗諸將守成臯據敖倉塞轘轅<lb/>
大谷全制其險使袁將軍率南陽之軍<hi>臣欽若等曰袁將軍紹也</hi>軍<lb/>
丹析入武闗以震三輔皆髙壘深壁勿與戰益為疑兵<lb/>
<pb n="KR3k0013_WYG_005-26a"/>
示天下形勢以順誅逆可立定也今兵以義動持疑而<lb/>
不進失天下之望竊為諸君恥之邈等不能用太祖兵<lb/>
少乃與夏侯惇等詣揚州募兵刺史陳温丹陽太守周<lb/>
昕與兵四千餘人還到龍亢士卒多叛至銍建平復収<lb/>
兵得千餘人進屯河内劉岱與橋瑁相惡岱殺瑁以王<lb/>
肱領東郡太守袁紹與韓馥謀立幽州牧劉虞為帝太<lb/>
祖拒之二年七月黑山賊于毒白繞睢固等<hi>睢音申随反</hi>十<lb/>
餘萬衆略魏郡東郡王肱不能禦太祖引兵入東郡擊<lb/>
<pb n="KR3k0013_WYG_005-26b"/>
白繞於濮陽破之袁紹因表太祖為東郡太守三年春<lb/>
擊睢固又大破之青州黄巾衆百萬入兖州殺任城相<lb/>
鄭遂轉入東平劉岱與戰為賊所殺鮑信與州吏萬潛<lb/>
等至東郡迎太祖領兖州牧遂進兵擊黄巾於壽張東<lb/>
破之追至濟北乞䧏冬受降卒三十餘萬男女百餘萬<lb/>
口收其精鋭者號為青州兵四年春太祖軍鄄城袁術<lb/>
與紹有隙荆州牧劉表斷術糧道術引兵入陳畱屯封<lb/>
丘使將劉祥屯匡亭太祖擊祥術救之與戰大破之興<lb/>
<pb n="KR3k0013_WYG_005-27a"/>
平元年夏使荀彧程昱守鄄城太祖征陶謙拔五城遂<lb/>
略地至東海㑹張邈與陳宮叛迎呂布郡縣皆應布攻<lb/>
鄄城不能下西屯濮陽太祖圍之濮陽大姓田氏為反<lb/>
間太祖得入城燒其東門示無反意及戰軍敗布騎得<lb/>
太祖而不知是問曰曹操何在太祖曰乘黄馬走者是<lb/>
也布騎乃釋太祖而追黄馬者門火猶盛太祖突火而<lb/>
出復進軍攻之與布相守百餘日九月太祖還鄄城布<lb/>
到乘氏為其縣人李進所破二年春太祖襲定陶濟隂<lb/>
<pb n="KR3k0013_WYG_005-27b"/>
太守呉資保南城未抜㑹布至又擊破之建安元年七<lb/>
月楊奉韓暹以天子還雒陽太祖遂至雒陽衞京都天<lb/>
子假太祖節鉞錄尚書事雒陽殘破董昭等勸太祖都<lb/>
許九月車駕出轘轅而東以太祖為大将軍封武平侯<lb/>
二年九月袁術侵陳太祖東征破之術走渡淮三年九<lb/>
月東征呂布屠彭城獲其相侯諧進至下邳布自將騎<lb/>
逆擊大破之追至城下用荀攸郭嘉計决泗沂水以灌<lb/>
城月餘布将宋憲等執陳宫舉城䧏生擒布宮皆殺之<lb/>
<pb n="KR3k0013_WYG_005-28a"/>
四年春張楊將楊醜殺楊睦固又殺醜以其衆屬袁紹<lb/>
屯射犬<hi>射犬地名</hi>太祖進軍臨河因使楊故長史薛洪河内<lb/>
太守繆尚畱守自將兵北迎袁紹太祖遂濟河圍射犬<lb/>
洪尚率衆䧏五年十月破袁紹於官渡乃上言曰大將<lb/>
軍鄴侯袁紹前與冀州牧韓馥立故大司馬劉虞刻作<lb/>
金璽遣故任長畢瑜詣虞為説命錄之數又紹與臣書<lb/>
曰可都鄄城當有所立擅鑄金銀印孝亷計吏皆往詣<lb/>
紹從弟濟隂太守敘與紹書云今海内䘮敗天意實在<lb/>
<pb n="KR3k0013_WYG_005-28b"/>
我家神應有徵當在尊兄南兄臣下欲使即位南兄言<lb/>
以年則北兄長以位則北兄重便欲送璽㑹曹操㫁道<lb/>
紹宗族累世受國重恩而凶逆無道乃至如此輙勒兵<lb/>
馬與戰官渡乘聖朝之威得斬紹大将淳于瓊等紹衆<lb/>
大潰棄軍渡河遂收其輜重圖書<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>寳虜其衆六年九<lb/>
月南征劉備備聞太祖自行走奔劉表七年五月袁紹<lb/>
死小子尚代九月太祖征之連戰尚敗八年三月攻其<lb/>
郭大破之尚夜遁九年四月尚將沮鵠守邯鄲<hi>沮音菹</hi>太<lb/>
<pb n="KR3k0013_WYG_005-29a"/>
祖擊拔之十年正月攻袁譚平冀州四月黑山賊張燕<lb/>
率其衆十餘萬䧏十一年正月征髙幹平壺闗十二年<lb/>
七月引軍出盧龍塞外使張遼為先鋒虜衆大潰斬蹋<lb/>
頓及名王已下胡漢䧏者二十餘萬口十三年七月征<lb/>
劉表表卒其子琮代屯襄陽九月太祖到新野琮遂䧏<lb/>
十七年正月天子命太祖賛拜不名入朝不趨劔履上<lb/>
殿十八年五月天子使御史大夫郄慮持節䇿命為魏<lb/>
公七月始建魏社稷宗廟二十一年五月進爵為王二<lb/>
<pb n="KR3k0013_WYG_005-29b"/>
十五年正月文帝即位追尊武皇帝廟號太祖<lb/>
文帝太祖太子後漢建安十六年為五官中郎将副丞<lb/>
相二十二年為魏太子二十五年嗣位為丞相魏王改<lb/>
建安二十四年為延康元年五月馮翊山賊鄭甘王炤<lb/>
率衆降六月辛亥治兵於東郊庚午遂南征七月孫權<lb/>
遣使奉獻蜀將孟逹率衆降武都民王楊僕率種人内<lb/>
附居漢陽郡十一月遂受漢禪<lb/>
　册府元龜卷五<lb/>
</p>
<p>
</p>
  </div>
</body>
</text>
</TEI>
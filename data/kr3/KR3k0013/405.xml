<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷四百五</head>
    <p>
<pb n="KR3k0013_WYG_405-1a"/>
欽定四庫全書<lb/>
　冊府元龜卷四百五　　　宋　王欽若等　撰<lb/>
　　將帥部<lb/>
　　　識略第四<lb/>
後周陸通為太祖夏州帳内督頃之賀拔岳為侯莫陳<lb/>
恱所害時有傳岳軍府已亡散者太祖憂之通以為不<lb/>
然居數日問至果如所䇿自是愈見親禮<lb/>
王羆為驃騎大將軍鎮華州時茹茹渡河南㓂候騎已<lb/>
<pb n="KR3k0013_WYG_405-1b"/>
至幽州朝廷慮其深入乃徵兵發士馬屯守京城塹諸<lb/>
街巷以備侵軼右僕射周專逹召羆議之羆不應命謂<lb/>
其使曰若茹茹至渭北者王羆率鄉里自破之不煩國<lb/>
家兵馬何為天子城中遂作如此驚動繇周家小兒怯<lb/>
懦至此<lb/>
韓果從太祖征討有功累遷都督果有權略兼善伺敵<lb/>
虚實揣知情狀有潜匿溪谷欲為間偵者果登髙望之<lb/>
所疑處往必有獲<lb/>
<pb n="KR3k0013_WYG_405-2a"/>
裴寛為征虜將軍從防主韋法保向潁川觧侯景圍景<lb/>
宻圖南叛軍中頗有知者以其事計未成外示無二往<lb/>
來諸軍間侍從寡少軍中名將必躬自造之至於法保<lb/>
尤被親附寛謂法保曰侯景狡猾不肯入關雖託欵於<lb/>
公恐未必可信若伏兵以斬之亦一時之功也如曰不<lb/>
然湏深加嚴警不得信其誑誘自貽後悔法保納之然<lb/>
不能圖景但自固而已<lb/>
赫連達為雲中刺史大都督儀同三司從大將軍達奚<lb/>
<pb n="KR3k0013_WYG_405-2b"/>
武攻漢中梁宜豐侯蕭循拒守積時後乃送欵武問諸<lb/>
將進止之宜開府賀蘭願徳等以其食盡欲急攻取之<lb/>
達曰不戰而獲誠䇿之上者無容利其子女貪其財帛<lb/>
窮兵極武仁者不為且觀其士馬猶强城池尚固攻之縱<lb/>
克必將彼此俱損如其困獸猶鬬則成敗未可知况行<lb/>
師之道以全軍為上武曰公言是也乃命將帥各申所<lb/>
見於是開府楊寛等並同達議武遂受循䧏師還遷驃<lb/>
騎大將軍保定初遷夏州總官三州五防諸軍事邊境<lb/>
<pb n="KR3k0013_WYG_405-3a"/>
胡民或饋達以羊者達欲招納異類報以繒帛主司請<lb/>
用官物達曰羊入我厨物出官庫是欺上也命取私帛<lb/>
與之<lb/>
郭彦為工部中大夫從尉遲迥攻雒陽逈復令彦與權<lb/>
景宣南出汝頴及軍次豫州彦請攻之景宣以城守既<lb/>
嚴卒難攻取將欲南轅更圖經略彦以奉命出師湏與<lb/>
大軍相接若向江畔立功更非朝廷本意固執不從兼<lb/>
畫攻取之計㑹其刺史王士良妻弟董逺秀宻遣送欵<lb/>
<pb n="KR3k0013_WYG_405-3b"/>
景宣乃從於是引軍圍之士良遂出降<lb/>
李穆為并州都督沙苑之㨗穆言於太祖曰髙歡今日<lb/>
已䘮膽矣請速追之歡可擒也太祖不聽<lb/>
泉仲遵為車騎大將軍荆州刺史時梁司州刺史桞仲<lb/>
禮每為邊㓂太祖令仲遵率鄉兵從開府楊忠討之梁<lb/>
隨郡守桓和拒守不䧏忠謂諸將曰本圖仲禮不在隨<lb/>
郡如即攻守恐引日勞師今若先取仲禮則桓和可不<lb/>
攻自服諸君以為何如仲遵對曰蜂蠆有毒何可輕也<lb/>
<pb n="KR3k0013_WYG_405-4a"/>
若棄和深入遂擒仲禮和之䧏否尚未可知如仲禮未<lb/>
獲和為之援則首尾受敵此危道也若先攻和指麾<lb/>
可克克和而進便無反顧之憂忠從之仲遵以計繇已<lb/>
出乃率先登城遂擒和仍從忠擊仲禮又獲之進驃騎<lb/>
大將軍<lb/>
長孫儉為行臺僕射荆州刺史時梁元帝嗣位於江陵<lb/>
外敦隣睦内懐異計儉宻啟太祖陳攻取之謀於是徵<lb/>
儉入朝問其經略儉對曰今江陵既在江北去我不逺<lb/>
<pb n="KR3k0013_WYG_405-4b"/>
湘東即位已渉三年觀其形勢不欲東下骨肉相殘民<lb/>
厭其毒荆州軍資器械儲積已久若大軍南討必無匱<lb/>
乏之慮且兼弱攻昧武之善經國家既有蜀土若更平<lb/>
江漢撫而安之收其貢賦以供軍國天下不足定也太<lb/>
祖深然之乃謂儉曰如公之言吾取之晚矣令儉還州<lb/>
宻為之備尋令柱國燕公于謹總戎征伐江陵平以儉<lb/>
元謀賞奴婢三百口<lb/>
于翼為大將軍總中外宿衛兵事及晉公䕶誅武帝召<lb/>
<pb n="KR3k0013_WYG_405-5a"/>
翼遣往河東取䕶子中山公訓仍代鎮蒲州翼曰冡宰<lb/>
無君凌上自取誅夷元惡既除餘孽宜殄皆陛下骨肉<lb/>
猶謂踈不間親陛下不使諸王而使臣異姓非直物有<lb/>
横議愚臣亦所未安帝然之乃遣越王盛代翼<lb/>
韋孝寛為驃騎大將軍徐州總管孝寛在邊多載屢抗<lb/>
強敵所有經略布置之初人莫之解見其成事方乃驚<lb/>
服<lb/>
隋侯莫陳頴初仕周為開府儀同三司武帝時與豆盧勣<lb/>
<pb n="KR3k0013_WYG_405-5b"/>
擊龍泉文城叛胡先是稽胡叛亂輙略邊人為奴婢至<lb/>
是詔胡敢有壓匿良人者誅籍没其妻子有人言為胡<lb/>
村所隱匿者勣將誅之頴謂勣曰將在外君命有所不<lb/>
受諸胡固非悉反但相廹脅為亂耳大兵臨之首亂者<lb/>
知懼脇從者思䧏今漸加撫慰自可不戰而定如即誅<lb/>
之轉相驚恐為難不細未若召其渠帥以隱匿者付之<lb/>
令自歸首則羣胡感恩可得矣勣從之諸胡感悅爭來<lb/>
䧏附北土以安<lb/>
<pb n="KR3k0013_WYG_405-6a"/>
王韶初仕周為車騎大將軍轉軍正武帝既拔晉州意<lb/>
欲班師韶諌曰齊失紀綱於兹累世天奬王室一戰而<lb/>
扼其喉加以主昏於上民懼於下取亂侮亡正在今日<lb/>
方欲釋之而去以臣愚固深所未解願陛下圖之帝大<lb/>
恱賜縑一百匹<lb/>
伊婁謙初仕周為車騎大將軍武帝將伐齊引入内殿<lb/>
從容謂曰朕將有事戎馬何者為先謙對曰愚臣不足<lb/>
知大事偽齊僣擅跋扈不恭沉溺倡優躭昏麴蘖其折<lb/>
<pb n="KR3k0013_WYG_405-6b"/>
衝之將斛律眀月已斃讒人之口上下離心道路側目<lb/>
若命六師臣之願也帝大笑因使謙與少司㓂拓拔偉<lb/>
賻齊觀釁<lb/>
宇文忻仕周為驃騎大將軍武帝伐齊攻拔晉州齊後<lb/>
主親馭六軍兵勢甚盛帝憚之欲旋師忻諌曰以陛下<lb/>
之聖武乗敵之荒縱何往不克若使齊人更得令主君<lb/>
臣協力雖湯武之勢未易平也今主暗臣愚兵無鬬志<lb/>
雖百萬之衆實為陛下奉耳帝從之戰遂大克及帝攻<lb/>
<pb n="KR3k0013_WYG_405-7a"/>
陷并州先勝後敗帝為賊所窘左右皆殱帝挺身而遁<lb/>
諸將多勸帝還忻勃然而進曰自陛下克晉州破髙緯<lb/>
乗勝逐北以至於此致令偽主奔波關東響振自古行<lb/>
兵用師未有若斯之盛也昨日破城將士輕敵㣲有不<lb/>
利何足為懐丈夫當死中求生敗中取勝今者破竹其<lb/>
勢已成奈何棄之而去帝納其言遂拔晉陽<lb/>
長孫晟開皇中為左勲衛大將軍持節䕶突厥染干於<lb/>
朔州奏染干部落歸者既衆雖在長城之内猶被雍閭<lb/>
<pb n="KR3k0013_WYG_405-7b"/>
抄掠往來辛苦不得寕居請徙五原以河為固於夏勝<lb/>
兩州之間東西至河南北四百里掘為橫塹令處其内<lb/>
任情放牧免於抄掠人心自安帝並從之復遣還大利<lb/>
安撫新附晟表奏曰夜登城樓望見磧北有赤氣長百<lb/>
餘里皆如雨足下垂被地謹驗兵書此名灑血其下之國<lb/>
必且破亡欲滅匈奴宜在今日詔楊素為行軍元帥晟為<lb/>
受䧏使者送染干北伐二年軍次北河值賊帥思力俟<lb/>
斤等領兵拒戰晟與大將軍梁黙擊走之轉戰六十餘<lb/>
<pb n="KR3k0013_WYG_405-8a"/>
里賊衆多䧏晟又教染干分遣使者往北方鐵勒等部<lb/>
招擕取之三年有鐵勒思結伏利具渾斜薩阿拔僕骨<lb/>
等十餘部盡背達頭請來䧏附達頭衆大潰西奔吐谷<lb/>
渾晟送染干安置於磧右事畢入朝<lb/>
賀婁子幹為上大將軍開皇中吐谷渾㓂邊詔子幹討<lb/>
之髙祖以隴西頻被㓂掠甚患之彼俗不設村塢勅子<lb/>
幹勒民為堡營田積榖以備不虞子幹上書曰比者凶<lb/>
㓂侵優蕩滅之期匪朝伊夕伏願聖慮勿以為懐今臣<lb/>
<pb n="KR3k0013_WYG_405-8b"/>
在此觀機而作不得准詔行事且隴西河右土曠民稀<lb/>
邊境未寕不可廣為田種比見屯田之所獲少費多虚<lb/>
役人功卒逢殘暴屯田疎逺者請皆廢省但隴右之民<lb/>
以畜牧為事若更屯聚民不獲安秪可嚴謹斥堠豈容<lb/>
集人聚畜請要路之所加其防守但使鎮戍連接烽堠<lb/>
相望民雖散居必謂無慮髙祖從之<lb/>
于仲文字次武髙祖為丞相遣仲文為河南道行軍總<lb/>
管馳傳詣雒陽發兵以討檀讓時韋孝寛拒尉遲逈於<lb/>
<pb n="KR3k0013_WYG_405-9a"/>
永橋仲文詣孝寛有所計議時總管宇文忻頗有自疑<lb/>
之心因謂仲文曰公新從京師來觀執政意何如也尉<lb/>
遲迥誠不足平正恐事寧之後更有藏弓之慮仲文<lb/>
懼忻生變因謂之曰丞相寛仁大度眀識有餘茍能竭<lb/>
誠心必無二仲文在京三日頻見三善以此為觀非尋<lb/>
常人也曰三善何為仲文曰有陳萬敵者新從賊中來<lb/>
即令其弟難敵召募鄉曲從軍討賊此其有大度一也<lb/>
上士宋謙奉使勾檢謙縁此别求他罪丞相責之曰入<lb/>
<pb n="KR3k0013_WYG_405-9b"/>
網者自可推何湏别訪以虧大體此其不求人私二也<lb/>
言及仲文妻子未嘗不澘絃此其有仁心三也忻自此<lb/>
遂安<lb/>
來䕶兒為左翊衛大將軍遼東之役率師渡河至卑奢<lb/>
城髙麗舉國來戰䕶兒大破之斬首千餘級將趨平壤<lb/>
髙麗震恐遣使執叛臣斛斯政詣遼東城下上表請䧏<lb/>
煬帝許之遣人持節詔䕶兒旋師䕶兒集衆曰三度出<lb/>
兵未能平賊此還也不可重來今髙麗困弊野無青草<lb/>
<pb n="KR3k0013_WYG_405-10a"/>
以我衆戰不日克之吾欲進兵逕圍平壤取其偽主獻<lb/>
㨗而歸答表請行不肯奉詔長史崔君肅固爭不許䕶<lb/>
兒曰賊勢破矣專以相任自足辯之吾在閫外事合專決<lb/>
豈容千里稟聽成規俄頃之間動失機㑹勞而無功故<lb/>
其宜也吾寕征得髙麗還而獲譴捨此成功所不能矣<lb/>
君肅告衆曰若從元帥違拒詔書必當聞奏皆獲罪也<lb/>
諸將懼盡勸還方始奉詔勑<lb/>
蘇威從征遼東領右禦衛大將軍楊𤣥感之反煬帝引<lb/>
<pb n="KR3k0013_WYG_405-10b"/>
威於帳中懼見於色謂曰此小兒聰眀得不為患邪威<lb/>
曰粗疎非聰眀者必無慮但恐浸成亂階耳勞役不止<lb/>
百姓思亂以㣲辭諷帝帝意竟不悟<lb/>
唐李靖為行軍總管從趙郡王孝恭攻峽州蕭銑銑既<lb/>
䧏諸將咸請孝恭云銑之將帥與官軍拒戰死者罪狀<lb/>
既重請籍沒其家以賞將士靖曰王者之師義存弔伐<lb/>
百姓既受驅逼拒戰豈其所願且犬吠非其主無容同<lb/>
叛逆之科此蒯通所以免大戮於漢祖也今新定荆郢<lb/>
<pb n="KR3k0013_WYG_405-11a"/>
宜宏寛大以慰逺近之心䧏而籍之恐非救焚拯溺之<lb/>
義但恐自此以南城鎮各堅守不下非計之善於是遂<lb/>
止<lb/>
尉遲敬徳武徳末為秦府副䕶軍從平隱太子巢刺王<lb/>
拜右武候大將軍時議者二凶左右百餘人並令籍没<lb/>
唯敬徳固執以為不可繇此獲免<lb/>
契必何力貞觀中為左領軍將軍與薛萬均征吐谷渾<lb/>
萬均先行為賊所攻兄弟皆中搶墮馬徒歩何力將數<lb/>
<pb n="KR3k0013_WYG_405-11b"/>
百騎突圍奮擊繇是獲免何力乃自選驍騎兵三千餘<lb/>
人襲破其牙帳渾主脫身以免俘其妻子還有詔勞軍<lb/>
於大斗拔谷萬均乃誹謗何力何力不勝憤怒挺刅而<lb/>
起欲殺萬均諸將勸止之太宗聞而責問其故何力言<lb/>
萬均敗衂之罪時太宗怒將解其官廻授何力何力固<lb/>
讓曰以臣之故而解萬均恐諸蕃聞之以為陛下厚蕃<lb/>
輕漢轉相誣告馳競必多又夷狄無知或謂漢臣皆如<lb/>
此輩固非安寕之道也太宗乃止後為葱山道總管因<lb/>
<pb n="KR3k0013_WYG_405-12a"/>
至凉州省其母為薛延陀所執太宗許降公主以和何<lb/>
力繇是得還拜右驍衛大将軍太宗既許公主於延陀<lb/>
行有日矣何力抗表固言不可太宗曰吾聞天子無戱<lb/>
言既已許之安可中廢何力曰臣請延緩其事不謂總<lb/>
停臣聞六禮之内婿合親迎宜告延陀親来迎婦縦不<lb/>
敢至京邑即當使詣靈州彼畏漢必不敢來論親未有成<lb/>
日主既憂悶臣又擕離不盈一年自相猜忌延陀志性<lb/>
狠戾若死必兩子相爭坐而制之必然之理太宗従之<lb/>
<pb n="KR3k0013_WYG_405-12b"/>
延陀恐有詐㐲竟不至靈州自後常悒悒不樂志一年<lb/>
而死兩子果爭各立為王<lb/>
劉仁軌為帶方州刺史與熊津道行軍總管孫仁師都督劉<lb/>
仁願大破百濟唯賊帥遲受信據任存城不降先是百濟首<lb/>
領沙吒相如黑齒常之自蘇定方軍廻後鳩集亡散各據險<lb/>
以應福信至是率其衆降仁軌諭以恩信令自領子弟以取<lb/>
任存城又欲分兵助之仁師曰相如等獸心難信若授以甲仗<lb/>
是資㓂兵也仁軌曰吾觀相如常之皆忠勇有謀感激之士<lb/>
<pb n="KR3k0013_WYG_405-13a"/>
従我則成背我則滅因機立效在於此日不須疑也於是給<lb/>
其糧仗分兵隨之遂拔任存城遲受信棄其子走投髙麗於<lb/>
是百濟之餘燼悉平仁軌與仁願振旅而還詔仁軌代仁願<lb/>
率兵鎮守<lb/>
唐休璟為豐州司馬永淳中突厥圍豐州都督崔智辨戰死<lb/>
朝議欲罷豐州徙百姓於靈夏休璟以為不可上書曰豐州<lb/>
控河遏賊實為襟帶自秦漢以来列為郡縣田疇良羙尤宜<lb/>
耕牧隋季䘮亂不能堅守乃遷徙百姓就寧慶二州致使戎羯<lb/>
<pb n="KR3k0013_WYG_405-13b"/>
交侵乃以靈夏為邊界貞觀之末始募人以實之西北一隅方<lb/>
得寧謐今若廢棄則河傍之地復為賊有靈夏等州人不安<lb/>
業非國家之利也朝廷従其言豐州復存垂拱中遷安西副<lb/>
都䕶㑹吐蕃攻破焉耆安息道大總管文昌右相韋待價及<lb/>
副使閻温古失利休璟收其餘衆以安西土遷西州都督上<lb/>
表請復取四鎮則天遣王孝傑破吐蕃抜四鎮以休璟之謀也<lb/>
任雅相為兵部尚書同中書門下三品沮江道大總管<lb/>
雅相前後為將帥未嘗奏親戚故吏為傔従皆移所司<lb/>
<pb n="KR3k0013_WYG_405-14a"/>
補授之謂人曰職無大小皆是公器豈以於身有便而<lb/>
撓王法㢤繇是其下無濫受功賞者時人甚以此稱之<lb/>
崔知温為蘭州刺史為黨項所圍将軍權善才率兵来<lb/>
欲盡坑之以絶後患知温曰殺降不祥但溪谷深邃草<lb/>
木幽蔚萬一變生悔將何及善才然其計分生口五百<lb/>
人以與知温知温曰所論安危之道乃公道也豈圖私<lb/>
利㢤固辭不受黨項繇是悉来歸附<lb/>
張嘉貞為天兵軍使開元六年春入朝俄有吿其在軍<lb/>
<pb n="KR3k0013_WYG_405-14b"/>
奢僣及贓賕者御史大夫王晙因而劾奏之按騐無狀<lb/>
𤣥宗將加吿者反坐之罪嘉貞奏曰昔者天子聴政於<lb/>
上瞍賦矇誦百工諫庶人謗而後天子斟酌焉今反坐<lb/>
此輩是塞言者之路則天下之事無由上達特望免此<lb/>
罪以廣謗誦之道従之遂令减死自是帝以嘉貞為忠<lb/>
李抱真為汾州别駕僕固懐恩反於汾州抱真陷焉乃<lb/>
脫身歸京師代宗以懐恩倚迴紇所将朔方兵又勁憂<lb/>
甚召見抱真問狀因奏曰郭子儀領朔方之衆人多思<lb/>
<pb n="KR3k0013_WYG_405-15a"/>
之懐恩欺其衆曰子儀為朝恩所殺詐而用之今復子<lb/>
儀之位可不戰而克其後懐恩奔遁多如抱真策於是<lb/>
遷殿中少監<lb/>
叚秀實大歴中為涇原節度馬璘行軍司馬璘疾甚不<lb/>
能視事請秀實為節度副使兼左廂兵馬使秀實乃以<lb/>
十將張羽飛為招召將分兵按甲以備非常璘卒而軍<lb/>
中行哭赴䘮事於内李漢恵接賔客於外非其親不居<lb/>
䘮側族談離立者捕而囚之都虞候史廷幹禆將崔珍<lb/>
<pb n="KR3k0013_WYG_405-15b"/>
張景華謀作亂秀實乃送廷幹於京師徙珍及景華外<lb/>
鎮軍中遂定不戮一人<lb/>
薛兼訓大歴中為浙東節度越州刺史兼訓奏曰臣所<lb/>
管義勝軍靜海軍共九千人請留一千人餘八千人並<lb/>
罷遣許之初濵海羣盗乗難而起㑹稽遂加置二軍兼<lb/>
訓以㓂難已平將修撫循之政繇是有斯請也時議美<lb/>
之<lb/>
渾瑊在奉天為行在都虞候時靈武留後杜希全鹽州<lb/>
<pb n="KR3k0013_WYG_405-16a"/>
刺史戴休顔夏州刺史常春合率兵六千赴難將至<lb/>
徳宗召宰相盧杞關播與瑊及白志貞同議來路利害<lb/>
瑊與志貞曰漠谷險隘必為賊所邀若取乾陵北過附<lb/>
栢城而行便取城東北雞子堆下營與城中犄角相應<lb/>
且分賊勢朱泚必不敢更於陵寢往來杞曰漠谷路近<lb/>
若慮逆賊邀擊即此出兵應接取乾陵路過恐驚陵寢<lb/>
瑊曰今朱泚圍城斬伐松栢以夜繼日驚動多矣况又<lb/>
城中事危諸道救兵不至唯希全等率先赴難所繫不<lb/>
<pb n="KR3k0013_WYG_405-16b"/>
輕若此軍得於雞子堆下營固守善地則朱泚可以計<lb/>
破杞曰陛下以順討逆豈同逆賊乎若令希全等此來<lb/>
即是自驚陵寢白志貞後贊其言帝重違之遂命取漠<lb/>
谷路丙子希全等軍至漠谷路果為逆賊邀擊奪據水<lb/>
口乘高以大弩巨石左右夾擊殺傷甚衆<lb/>
馬燧為河南三城使李忠臣為淮西節度使各率所管<lb/>
兵次於鄭州討宣武李靈耀忠臣惶懼退衂鄭州士庶<lb/>
惶駭狼狽竄避皆趍東都城鄭州村落殆空忠臣將迴<lb/>
<pb n="KR3k0013_WYG_405-17a"/>
營之淮西燧固執不可曰仗順討逆自當制勝何憚之<lb/>
有棄此功名也因激勵將士堅壁不動忠臣聞之因整<lb/>
營伍收合散卒信宿之間潰兵悉還軍聲復振燧後為<lb/>
河東節度初田恱新代魏博節度田承嗣統兵恐人不<lb/>
附已詐示誠欵燧上疏眀其必反宜先備之恱果與淄<lb/>
青鎮州通謀初王武俊自魏州還兵雖去偽號而攻逼<lb/>
趙州觀察使康日知窘蹙欲棄趙州徳宗用燧計欲令<lb/>
與昭義軍同擊朱滔以深趙𨽻武俊而改授日知為晉<lb/>
<pb n="KR3k0013_WYG_405-17b"/>
陽節度使日知未受命而二州已䧏又加燧晉磁隰節<lb/>
度燧又復讓二州於日知且言因降而授之恐後有功者踵<lb/>
以為常帝嘉而許之燧乃遣迎日知既至籍府庫而歸<lb/>
之日知喜且過望<lb/>
李晟為神䇿軍行營節度與李懐光同討朱泚懐光與<lb/>
泚通謀晟奏曰懐光反狀已眀緩急宜有備蜀漢之路<lb/>
不可壅也請以禆將趙光銑為洋州刺史唐良臣為利<lb/>
州刺史晟子婿張彧為劍州刺史各將兵五百以防未然徳<lb/>
<pb n="KR3k0013_WYG_405-18a"/>
宗初納之未果行無何吐蕃請以兵佐誅朱泚帝又將<lb/>
幸咸陽總兵以復京師懐光驚駭且疑帝奪其軍謀為<lb/>
亂益急及駕幸梁州變起倉卒百官從駕者什二三駱<lb/>
谷道險阻無供具帝因曰早從李晟言三蜀可坐致也<lb/>
興元元年晟之將復京師也時熒惑守嵗久之方退賔<lb/>
介或勸晟曰今熒惑已退皇家之利也可速出兵晟曰<lb/>
天子外次人臣當死節垂象𤣥逺吾安知天道至是謂<lb/>
叅佐曰前者公勸晟出兵非敢拒也且軍士可用之不<lb/>
<pb n="KR3k0013_WYG_405-18b"/>
可使知之嘗聞五緯盈縮無准懼復來守嵗則我軍不<lb/>
戰而自潰矣叅佐嘆曰非所及也<lb/>
賈耽為滑州節度使貞元八年汴宋節度劉𤣥佐卒其<lb/>
子士寕為衆所署遣使通於王武俊田緒劉濟道出滑<lb/>
州耽以士寕未受詔皆留之不得渡河<lb/>
郝忠節為尉氏領將貞元中宣武軍節度李萬榮疾病<lb/>
署其子迺為兵馬使迺令送大將李湛往尉氏伊婁說<lb/>
往封邱張伾往雍邱尋又令殺湛等其两人皆死使至<lb/>
<pb n="KR3k0013_WYG_405-19a"/>
尉氏忠節曰李湛是大將比日未聞愆過今兵馬使忽<lb/>
使人殺之未敢即奉命待更取尚書處分然後敢殺之<lb/>
是夜將校等逐李迺故湛得免死<lb/>
李夷簡元和中自山南東道節度使移鎮西川先是韋<lb/>
皋作奉聖樂于頔効之作順聖樂相次進獻列於太常<lb/>
及夷簡居二鎮每見其尚奏公庭以為制禮作樂非諸<lb/>
侯事遂皆罷之謂賔從曰所以蓋前人之非為來者之<lb/>
誡時人稱其逹識<lb/>
<pb n="KR3k0013_WYG_405-19b"/>
李愬為閑廐使元和十二年冬討蔡州以愬為隋唐鄧<lb/>
節度唐鄧兵士摧敗之餘氣勢傷沮不敢言戰愬揣知<lb/>
其情乃不肅軍陣不齊部伍偽告軍中曰朝廷以愬柔<lb/>
懦且使撫養爾輩至於戰伐非愬所知士衆皆恱繇是<lb/>
完緝器械隂計戎事<lb/>
烏重𦙍元和末為横海軍節度使上言臣以河朔能抗<lb/>
拒朝命者其大略可見盖由刺史失其權位職分反使<lb/>
鎮將領事若刺史各得其職分又有鎮兵則節度使雖<lb/>
<pb n="KR3k0013_WYG_405-20a"/>
有安禄山史思眀之姦惡豈能據一州而反㢤所以河<lb/>
朔六十年能不奉朝命者祇以奪刺史與縣令之守<lb/>
而自作威福臣所管徳棣景三州已舉公牒各還刺史<lb/>
職事應在州兵並令刺史收管從之<lb/>
孔戣元和末為嶺南節度使以清静撫俗属容帥楊旻<lb/>
桂仲武裴行立但欲生事夷獠以邀爵賞戣恬然鎮定<lb/>
不從其言旻等皆慙而止<lb/>
裴玢貞元中為鄜坊都虞侯節度使王栖曜卒中軍將<lb/>
<pb n="KR3k0013_WYG_405-20b"/>
何朝宗謀作亂中夜縱火玢不救火遲眀而擒朝宗發<lb/>
三司使按問竟斬朝宗<lb/>
裴度為淮南節度使與宰臣王播等閣中奏對穆宗謂<lb/>
度曰劉悟拘囚監軍劉承偕如何處置度辭以藩臣不<lb/>
合議軍事帝固問之且曰劉悟負我我授以僕射近又<lb/>
賜絹五萬疋不念恩寵致使三軍欲索承偕殺之朕難<lb/>
處此事卿等以為何如度奏曰劉承偕在昭義恃寵驕<lb/>
縱臣盡知之劉悟在行營亦嘗有書訴於臣當時中使<lb/>
<pb n="KR3k0013_WYG_405-21a"/>
趙𢎞亮在臣行營具見仍把劉悟書將去云欲自奏不<lb/>
知奏否帝云我不曽見且劉悟當時何不宻將表來我<lb/>
與處置度曰悟武臣不知大體然臣竊以為劉悟縱有<lb/>
宻狀陛下必不然處置且今日事跡如此臣等面論陛下<lb/>
猶未能决豈有當時事未發眀陛下肯為處置帝曰此<lb/>
事且休直言今日如何處置度曰陛下必欲收忠義之<lb/>
心使天下戎臣為陛下死節唯有下半紙詔書以任使<lb/>
不眀致令承偕悖亂至此是我之過三軍何辜令劉悟<lb/>
<pb n="KR3k0013_WYG_405-21b"/>
集三軍斬承偕則萬方畢命羣盗破膽天下更無事矣<lb/>
不如此雖與劉悟改官及賜物百萬亦無益帝俛首良<lb/>
久乃曰承偕朕不惜祗縁是太后養子今被囚拘猶未<lb/>
敢令太后知如此處置不得卿等更商量遂與王播同<lb/>
奏請配流逺處則必可出帝許之與劉悟詔責承偕令<lb/>
示三軍悟得詔月餘始放承偕歸帝始嗣位承偕頗恃<lb/>
勲寵度抗請加罪時以為難<lb/>
李質長慶初為汴州都將時李㝏逐節度使李愿自為<lb/>
<pb n="KR3k0013_WYG_405-22a"/>
留後質與監軍姚文壽同斬㝏傳首京師而節度使韓充<lb/>
未至質權領軍汴州先有牙兵二千人皆日給饔餼物<lb/>
力為之損耗充將至質曰若韓公始至頓除二千人食<lb/>
物情必大去若不除之必無以繼其食不可留難處之<lb/>
事以遺吾帥遂悉停日膳而後迎充<lb/>
韓充長慶初為宣武節度使初李愿為其下所逐立都<lb/>
將李㝏為留後充入汴州既安堵宻籍部伍間得嘗搆<lb/>
惡者千餘人一日下令并父母妻子立出之敢逡廵境<lb/>
<pb n="KR3k0013_WYG_405-22b"/>
内者斬自是軍政大理汴人無不愛戴充雖内外皆將<lb/>
家素不事豪侈常以簡約自持臨事又頗能决進取亦<lb/>
可謂有識略矣<lb/>
李光顔為忠武軍節度使長慶二年討王庭凑命光顔<lb/>
兼深州行營諸軍節度使光顔既受命而懸軍討賊艱<lb/>
於饋運朝廷又以滄景徳棣等俾之兼管以其隣賊之<lb/>
郡可便飛輓光顔以朝廷制置乖方賊帥連結未可朝<lb/>
夕平定事若差跌即前功悉棄乃懇辭兼鎮尋以疾作<lb/>
<pb n="KR3k0013_WYG_405-23a"/>
表祈歸鎮朝廷果討賊無功而赦廷凑<lb/>
王智興初為徐州禆將青州李師道拒命智興領偏師<lb/>
破賊姚海等三萬衆獲美妾一人殺以徇曰軍中有女<lb/>
子安得不敗遂連破賊軍<lb/>
李載義為河南節度使時回鶻每遣使入朝所至強暴<lb/>
邊城長吏多務茍安不敢制之以法但嚴兵防守虜益<lb/>
驕悍或突入市肆暴橫無所憚至是有回紇將軍李暢<lb/>
者曉習中國事知不能以法制馭益加驕恣鞭撻驛吏<lb/>
<pb n="KR3k0013_WYG_405-23b"/>
貪求無已載義因召李暢與語曰可汗使將軍朝貢以<lb/>
固舅甥之好不當使將軍暴殘中華今朝廷饔餼至厚<lb/>
所以禮蕃客也茍有不至吏當坐死若將軍之部伍不<lb/>
戢凌侮上國剽掠廬舍載義必殺為盗者將軍勿以法<lb/>
令可輕而不戒勵之遂罷防守之兵而使两卒司其門<lb/>
虜知其心為下無敢犯令<lb/>
李聽為滑州節度使王庭凑復違朝㫖再命聽以全師<lb/>
屯貝州路繇魏城史憲誠懼其襲已裹甲郊迎候吏宻<lb/>
<pb n="KR3k0013_WYG_405-24a"/>
以告聽乃命兵士匣刅櫜弓休於野次魏人遂安<lb/>
後唐蓋寓武皇禆將封成陽郡公寓性多智數武皇性<lb/>
嚴急左右難事無委遇者小有違忤即寘於法唯寓承<lb/>
顔希㫖窺其趣向婉辭順意以盡叅禆武皇或暴怒將<lb/>
吏事將不測寓欲救止必佯佐其怒以責之武皇怡然<lb/>
釋之有所諌諍必徵近事以為喻自武皇鎮撫太原最<lb/>
推親信中外將吏無不景附<lb/>
李存進為振武軍節度使天祐十六年梁軍據上流夾<lb/>
<pb n="KR3k0013_WYG_405-24b"/>
河而軍建浮梁以濟兵王師日以船渡緩急難進存進<lb/>
率意欲為浮梁將吏曰浮梁須竹笮大編河朔無之難<lb/>
以卒成存進曰吾成筭在心必有所立乃織葦為笮維<lb/>
大艦數十艘岸立巨木築土為山以笮縈之初軍人以<lb/>
為戯不踰月橋成制度條直風波凌澌不能壊衆皆服<lb/>
其勤智<lb/>
霍彦威為平盧節度使天成末上言中山作叛故是小<lb/>
瑕不足有煩聖慮請北靣不在急攻破之非久眀宗然<lb/>
<pb n="KR3k0013_WYG_405-25a"/>
之<lb/>
康義誠為侍衛親軍都指揮使河陽節度使時契丹直<lb/>
初自夏州軍旋詔令與虜使相見義誠奏曰戎虜狡惡<lb/>
不可以信待之邊人陷虜者數萬朝廷差使虜廷不曽<lb/>
得見一人奈何令此輩交語無益於事乃止<lb/>
王晏球為宋州節度使天成二年授北靣行營副招討<lb/>
以兵戎滿城是嵗王都據定州叛命晏球攻之晏球圍<lb/>
城既久帝遣使督攻城晏球曰賊壘堅峻但食三州租<lb/>
<pb n="KR3k0013_WYG_405-25b"/>
稅撫恤黎民愛養軍士彼自當魚潰帝然其言晏球能<lb/>
與將士同其甘苦所得賜禄私財盡以饗士日具飲饌<lb/>
與將校筵宴待軍士有禮軍中無不敬服其年冬平賊<lb/>
自初至於城拔不戮一士上下歡心物議以為有將帥<lb/>
之略以功授天平軍節度使<lb/>
晉張希崇先陷虜授元帥府判官後遷盧龍軍行軍司<lb/>
馬繼改蕃漢部提舉使天成初為平州節度使盧文進<lb/>
南歸契丹以希崇繼其任遣腹心總虜騎三百以監之<lb/>
<pb n="KR3k0013_WYG_405-26a"/>
希崇莅事數嵗虜主漸加寵信一日登樓私自計曰昔<lb/>
班仲叔西戍不敢擅以承詔故也我今入關斷在胸臆<lb/>
何恬恬於不測之虜而自滯耶乃召漢人部曲之翹楚<lb/>
者謂曰我陷身此地飲酪被毛生不見其所親死為窮<lb/>
荒之鬼南望山川度日如嵗爾輩得無思鄉者乎部曲<lb/>
皆泣下沾襟且曰眀公欲全部曲南去善則善矣如虜<lb/>
衆何希崇曰候眀日首領至牙帳則先擒之虜無統攝<lb/>
其黨必散且平州去虜帳千餘里待報至徵兵踰旬方<lb/>
<pb n="KR3k0013_WYG_405-26b"/>
及此則我等已入清界深矣何用以小衆為病衆大喜<lb/>
是日希崇於郡齋之側坎隟地貯以石灰眀旦首領與<lb/>
羣從至希崇飲以醇酧數鍾既醉悉投於灰穽中斃焉<lb/>
其徒營於北郭遣人攻之皆潰圍奔去希崇遂以管内<lb/>
生口二萬餘南歸唐眀宗嘉之授汝州防禦使<lb/>
髙行周仕晉為侍衛親軍都指揮使鄆州節度使李彦<lb/>
韜為侍衛都虞候可否在已晉王莫不聼從行周雖典<lb/>
禁兵心逰事外退朝歸第門宇蕭然賔友過從但引滿<lb/>
<pb n="KR3k0013_WYG_405-27a"/>
而已屢求還鎮初未允從後彦韜馮玉委用轉深欲擅<lb/>
權勢故許行周歸籓<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_405-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷四百五<lb/>
</p>
<p>
</p>
  </div>
</body>
</text>
</TEI>
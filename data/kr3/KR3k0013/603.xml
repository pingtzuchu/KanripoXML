<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百三</head>
    <p>
<pb n="KR3k0013_WYG_603-1a"/>
欽定四庫全書<lb/>
　册府元龜卷六百三　　　宋　王欽若等　撰<lb/>
　　學校部<lb/>
　　　奏議第二<lb/>
宋范泰為國子祭酒時高祖初受命議建國學泰上表<lb/>
曰臣聞風化興於哲王敦倫表於盛世至悦莫先講習<lb/>
甚樂必寄朋來古人成童入學易子而教尋師無逺負<lb/>
糧忘艱安親光國莫不由禮此若能出不由戸則斯道<lb/>
<pb n="KR3k0013_WYG_603-1b"/>
莫從是以明詔爰發已成渙汗學制既下逺近遵承臣<lb/>
之愚懐少有未逹今惟新告始盛業初基天下改觀有<lb/>
志景慕而置生之制取少停多開不來之端非一途而<lb/>
已臣以家推國則知所聚不多恐不足以宣大宋之風<lb/>
引濟濟之美臣謂合選之家雖制所未逹父兄欲其入<lb/>
學理合開通雖小為晨昏所以大引孝道不修春秋則<lb/>
所陷或大故趙盾忠而書弑許止孝而得罪於斯為戒<lb/>
可不懼哉十五志學誠有其文若年降無幾而深有志<lb/>
<pb n="KR3k0013_WYG_603-2a"/>
向者何必限以一格而不許其進邪楊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豫𤣥實在弱<lb/>
齒五十學易乃無大過昔中朝助教亦用二品潁川陳<lb/>
載以辟大保掾而國子取為助教即大尉淮之弟所貴<lb/>
在於得才無繫於定品教學不篤奬勵不著今有職閑<lb/>
而學優者可以本官領之門地堪二品宜以朝請領助<lb/>
教既可以甄其名品斯以敦學之一隅其二品才堪自<lb/>
依舊從事㑹今生徒有期而學校未立覆簣實望其速<lb/>
向轍已淹其遲事有以賖而宜急者殆此之謂古人重<lb/>
<pb n="KR3k0013_WYG_603-2b"/>
寸隂而賤尺璧其道然也時學竟不立<lb/>
梁周𢎞正累遷國子博士啓武帝周易疑義凡五十條<lb/>
又請釋乾坤二繫曰臣聞易稱立象以盡意繫辭以盡<lb/>
言然後知聖人之情幾乎不可見矣自非含微體極盡<lb/>
化窮神豈能通志成務探賾致逺而宣尼之比桎梏絶<lb/>
韋編於漆字軒轅之所聽瑩遷𤣥珠於赤水伏惟陛下<lb/>
一日萬㡬匪勞神於瞬息凝心妙本常自得於天眞聖<lb/>
智無以隠其㡬深明神無以輸其不測至若爻畫之苞<lb/>
<pb n="KR3k0013_WYG_603-3a"/>
於六經文辭之窮其兩繫名儒劇談以歴載鴻生扺掌<lb/>
以經年莫有試逰其藩未嘗一見其族自制㫖降談裁<lb/>
成易道析至理於秋毫渙層氷於幽谷臣親承音㫖職<lb/>
司宣授後進詵詵不無傳業但乾坤之蘊未剖繫表之<lb/>
妙莫銓使一經深致尚多所惑臣不揣庸淺輕率短陋<lb/>
謹與受業諸生清河張譏等三百一十二人於乾坤二<lb/>
繫象爻未啓伏願聽覧之閑曲垂提訓得使微臣鑚仰<lb/>
成其篤習後昆好事專門有奉自惟多幸俱沐道於堯<lb/>
<pb n="KR3k0013_WYG_603-3b"/>
年肄業終身不知老之將至詔答曰設卦觀象事逺文<lb/>
高作繫表言辭深理奥東魯絶編之思西伯幽憂之作<lb/>
事逾三古人更七聖自商瞿禀承子庸傳受篇簡湮沒<lb/>
歳月遼逺田生表淄川之譽梁丘擅瑯琊之學代郡范<lb/>
生山陽王氏人藏荆山之寳各盡𤣥言之趣説或去取<lb/>
意有詳畧近縉紳之學咸有稽疑隨答所問已具别觧<lb/>
知與張譏等三百一十二人湏釋乾坤文言及二繫萬<lb/>
㡬小暇試當討論<lb/>
<pb n="KR3k0013_WYG_603-4a"/>
陳沈不害文帝天嘉初為衡陽王府中記室叅軍兼嘉<lb/>
徳殿學士自梁季䘮亂至是國學未立不害上書曰臣<lb/>
聞立人建國莫尚於尊儒成俗化民必崇於教學故東<lb/>
膠西序事隆乎三代環林璧水業盛於兩京自淳源既<lb/>
逺澆波已扇物之感人無窮人之遂欲無節是以設訓<lb/>
垂範啓導心靈譬彼染藍類諸琢玉然後人倫以睦卑<lb/>
高有序忠孝之理既明君臣之道攸固執禮自基魯公<lb/>
所以難侮歌樂已細鄭伯於是前亡干戚舞而有苖至<lb/>
<pb n="KR3k0013_WYG_603-4b"/>
泮宫成而淮夷服長想洙泗之風載懐淹稷之盛有國<lb/>
有家莫不尚矣梁太清季年數鍾否剝夷狄外侵姦回<lb/>
内奰朝聞鼔<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>夕炤𤇺火洪儒碩學觧散甚於坑夷五<lb/>
典九丘湮滅逾乎帷盖成均自斯墜業瞽宗於是不修<lb/>
褒成之祠弗陳祼享釋菜之禮無稱俎豆頌聲寂寞遂<lb/>
踰一紀後生敦悦不見函丈之禮晩學鑚仰徒深避席<lb/>
之歎陛下繼厯升統握鏡臨㝢道洽寰中威加無外濁<lb/>
流已清重氛載廓含生熈阜品庶咸亨宜其𢎞振禮樂<lb/>
<pb n="KR3k0013_WYG_603-5a"/>
建立庠序式稽古典愼簡儒官選公卿國子皆入於學<lb/>
助教博士朝夕講肄使擔簦負笈鏘鏘接袵方領矩歩濟<lb/>
濟成林如切如磋聞詩聞禮一年可以功倍三冬於是<lb/>
足用故能擢秀雄州揚庭觀國入仕登朝資優學以自<lb/>
輔蒞官從政有經業以治身轓駕列庭青紫拾地古者<lb/>
王世子之貴猶與國子齒降及漢儲兹禮不墜暨兩晉<lb/>
斯事彌隆所以見師嚴而道尊者也皇太子天縱生知<lb/>
無待審喻猶宜晦迹俯同專經請業奠爵前師肅若舊<lb/>
<pb n="KR3k0013_WYG_603-5b"/>
典昔闕里之堂草萊自闢舊宅之内絲竹流音前聖遺<lb/>
烈深垂警戒况復江表無虞海外有截豈得不開闡大<lb/>
猷恢𢎞至道寜可使𤣥教儒風弗興聖世盛德大業遂<lb/>
蘊堯年臣末學小生詞無足算輕獻瞽言伏増悚惕詔<lb/>
答曰省表聞之自舊章弛廢微言將絶朕嗣膺寳業念<lb/>
在緝熈而兵革未息軍國草創常恐前世令典一朝泯<lb/>
滅卿才思優洽文理可求𢎞惜大體殷勤名教付外詳<lb/>
議依事施行<lb/>
<pb n="KR3k0013_WYG_603-6a"/>
後魏高允為中書令獻文初詔允曰自頃以來庠序不<lb/>
見為日乆矣道肆陵遲學業遂廢子衿之嘆復見於今<lb/>
朕既纂統大業中外咸安稽之舊典欲置學宫於郡國<lb/>
使進修之業有所津竒卿儒宗元老朝望舊徳宜與中<lb/>
秘二省參議以聞允表曰臣聞經綸大業必以教飬為<lb/>
先咸秩九疇亦由文徳成務故辟雍光於周詩泮宮顯<lb/>
於魯頌自永嘉以來舊章殄滅鄉閭無雅誦之聲京邑<lb/>
絶釋奠之禮道業陵夷百五十載仰惟先朝每欲憲章<lb/>
<pb n="KR3k0013_WYG_603-6b"/>
昔典經闡儒風方事尚殷弗遑克服陛下欽明文思纂<lb/>
成洪業萬國咸寜百揆時序申祖宗之遺志興禮樂之<lb/>
絶業爰發徳音惟新文教縉紳黎獻莫不幸甚臣承㫖<lb/>
勑竝集二省披覧使籍備究典紀靡不敦儒以觀其業<lb/>
貴學以篤其道伏思明詔𤣥同古義宜如聖㫖營建學<lb/>
校以勵風俗使先王之道光演於明時郁郁之音流聞<lb/>
於四海請制大郡立博士二人助教四人學生一百人<lb/>
次郡博士一人助教二人學生八十人中郡博士一人<lb/>
<pb n="KR3k0013_WYG_603-7a"/>
助教二人學生六十人下郡立博士一人學生四十人<lb/>
其博士取博閲經典世履忠清堪為人師者年限四十<lb/>
以上助教亦與博士同年限三十以上通業夙成才任<lb/>
教授不拘年齒學生取郡中清望人行脩謹堪循名教<lb/>
者先進高門次及中第獻文從之郡國立學自此始也<lb/>
鄭道昭孝文時為國子祭酒上表曰臣竊以為崇治之<lb/>
道必也須才養才之要莫先於學今國子學堂房粗置<lb/>
生誦闕爾城南太學漢魏石經丘墟殘毁黎藿榛蕪逰<lb/>
<pb n="KR3k0013_WYG_603-7b"/>
兒牧竪為之歎息有情之軰實亦悼心况臣親司而不<lb/>
言露伏願天慈廻神紆盻賜垂覽察若臣微意萬一合<lb/>
允重勑尚書門下考論營制之模則三雍可翹立而興<lb/>
毁銘可不日而就樹舊經於帝京播茂範於不朽斯有<lb/>
天下者之美業也不從道昭又表曰臣聞唐虞啓運以<lb/>
文徳為本殷周刑治以道藝為先然則禮樂者為國之<lb/>
基不可斯湏廢也是故周敷文教四海宅心魯秉周禮<lb/>
強齊歸義及至戰國紛紜干戈逓用五籍灰焚羣儒坑<lb/>
<pb n="KR3k0013_WYG_603-8a"/>
殄賊仁義之經貴戰争之術遂使天下分離黔黎塗炭<lb/>
數十年間民無聊生者斯之由矣爰暨漢祖於行陣之<lb/>
中尚優引叔孫通等光武中興於撥亂之際乃使鄭衆<lb/>
范昇校書東觀降逮魏晉何常不殷勤於篇籍篤學於<lb/>
戎伍伏惟大魏之興也雖羣凶未殄戎馬在郊然猶招<lb/>
集英儒廣開學校用能闡道義於八荒布盛徳於萬國<lb/>
教靡不懐風無不偃今者乗休平之基開無疆之祚定<lb/>
鼎伊瀍惟新寳厯九服感至徳之和四垠懐擊壤之慶<lb/>
<pb n="KR3k0013_WYG_603-8b"/>
而蠢爾閩呉阻化江湫先帝爰震武怒戎車不息而停<lb/>
鑾佇蹕留心典墳命故御史中尉臣李彪與吏部尚書<lb/>
任城王澄等妙選英儒以崇文教澄等依㫖置四門博<lb/>
士四十人其國子博士太學愽士及國子助教宿已簡<lb/>
置伏尋先時意存速就但軍國多事未遑營立自邇迄<lb/>
今垂將一紀學宮凋落四術寖廢遂使碩儒耆徳卷經<lb/>
而不談俗學後生遺本而逐末進競之風實由於此矣<lb/>
伏惟陛下欽明文思𤣥鍳洞逹越㑹未欵務脩道以來<lb/>
<pb n="KR3k0013_WYG_603-9a"/>
之遐方後服敷文教而懐之垂心經素優悠墳籍將使<lb/>
化越軒唐徳隆虞夏是故屢發中㫖敦營學舘房宇既<lb/>
脩生徒未立臣學陋全經識蔽篆素然往年刪定律令<lb/>
謬預議筵謹依准前修尋訪舊事參定學令事訖封呈<lb/>
自邇迄今未蒙報判但廢學歴年經術淹滯請學令并<lb/>
制早勑施行使選授有依生徒可准詔曰具卿崇儒敦<lb/>
學之意良不可言新令尋班施行無逺可謂職思其憂<lb/>
無曠官矣道昭又表曰竊惟鼎遷中縣年將一紀縉紳<lb/>
<pb n="KR3k0013_WYG_603-9b"/>
褫業爼豆闕聞遂使濟濟明朝無觀風之美非所以光<lb/>
國宣風納民軌物臣自往年以來頻請學令竝置生員<lb/>
前後累上未蒙一報故當以臣職淺濫官無能有所感<lb/>
悟者也舘學既修生房粗構博士見員足可講習雖新<lb/>
令未頒請依舊權置國子學生漸開訓業使播教有章<lb/>
儒風不墜後生覩徙義之機學徒崇知新之益至若孔<lb/>
廟既成釋奠告始揖讓之容請俟令出不報<lb/>
孫惠蔚宣武初為秘書丞既入東觀見典籍未周乃上<lb/>
<pb n="KR3k0013_WYG_603-10a"/>
疏曰臣聞聖皇之御世也必幽贊人經叅天貳地憲章<lb/>
典故述導鴻猷故易曰觀乎天文以察時變觀乎人文<lb/>
以化成天下然則六經百氏圗書秘籍乃承天之正術<lb/>
治人之眞範是以溫柔疏逹詩書之教恭儉易良禮樂<lb/>
之道爻彖以精㣲為神春秋以屬辭為化故大訓炳於<lb/>
東序藝文光於麟閣斯實太平之樞宗勝殘之要道有<lb/>
國之靈基帝王之盛業安上靖民敦風美俗其在兹乎<lb/>
及秦棄學術禮經泯絶漢興求訪典文載舉先王遺典<lb/>
<pb n="KR3k0013_WYG_603-10b"/>
燦然復存暨光武撥亂日不暇給而入雒之書二千餘<lb/>
兩魏晉之世尤重典墳收亡集逸九流咸備觀其鳩閲<lb/>
史篇訪購經論紙竹所載畧盡無遺臣學闕通儒思不<lb/>
及逺徒循章句片義無立而慈造曲覃厠班秘省忝官<lb/>
承乏惟書是司而觀閣舊典先無定目新故雜糅首尾<lb/>
不全有者累帙數十無者曠年不冩或篇第褫落始末<lb/>
淪殘或文壊字誤謬爛相屬篇目雖多全定者少臣今<lb/>
依前丞臣盧昶所撰甲乙新錄欲禆殘補缺損併有無<lb/>
<pb n="KR3k0013_WYG_603-11a"/>
較練句讀以為定本次第均冩永為常式其秘省先無<lb/>
本者廣加推尋搜求令足然經記浩博諸子紛綸部帙<lb/>
既多章篇紕繆當非一二校書歳月可了今求令四門<lb/>
博士及在京儒生四十人在秘書省專精校考叅定字<lb/>
義如蒙聽許則典文允正羣書大集詔許之<lb/>
南安王禎之子英宣武時為吏部尚書奏謹按學令許<lb/>
州郡學生三年一較所通經數因正使列之然後遣使<lb/>
就郡練考臣伏惟聖明崇道顯成均之風蘊義光膠序<lb/>
<pb n="KR3k0013_WYG_603-11b"/>
之美是以大學之舘乆置於下國四門之教方稱於京<lb/>
里許習訓淹年聽授累紀然雋造之流應升於魏闕不<lb/>
革之軰宜返於齊民頃以皇都遷搆江陽未一故鄉校<lb/>
之訓弗遑上請致薫蕕之質均誨學庭蘭蕭之體等教<lb/>
文肆今外宰京官銓考向訖求遣四門博士明通五經<lb/>
者道别較練依令黜陟詔曰學業墮廢為日已乆非一<lb/>
朝能勸此當别勑<lb/>
劉芳為侍中領國子祭酒宣武時芳上表曰夫為國家<lb/>
<pb n="KR3k0013_WYG_603-12a"/>
者罔不崇儒尊道學校為先成復政有質文茲範不易<lb/>
諒由萬端兹始衆務所禀故也唐虞已往典籍無據隆<lb/>
周已降任居虎門周禮大司徒云師氏掌以媺詔王居<lb/>
虎門之左司王朝<hi>虎門路寢之門王視朝於門外畫虎為司王朝言察王之視朝也</hi>掌<lb/>
國中失之事以教國子弟<hi>中失謂中禮及失禮者</hi>蔡氏勸學篇云<lb/>
周之師氏居虎門左敷陳六藝以教國子今之祭酒即<lb/>
周師氏雒陽記國子學官與天子對太學在開陽門外<lb/>
按學記云古之王者建國君民教學為先鄭氏注云内<lb/>
<pb n="KR3k0013_WYG_603-12b"/>
則設師保以教使國子學焉外則有太學庠序之官由<lb/>
斯而言國學在内太學在外明矣按如雒陽記猶有仿<lb/>
像臣愚謂今既徙縣崧瀍皇居伊雒宫闕府寺僉復故<lb/>
址至於國學豈可外替挍量舊事應在宮門之左右至<lb/>
如太學基所炳在仍舊營搆又去太和二十年發勑立<lb/>
四門博士於四門置學臣按自周以來學惟有二或尚<lb/>
西或尚東或貴在國或貴在郊爰暨周室學盖有六師<lb/>
氏居内太學在國四小在鄉郊禮記云周人養庶老於<lb/>
<pb n="KR3k0013_WYG_603-13a"/>
虞庠虞庠在國之西郊禮又云天子設四學當入學而<lb/>
太子齒注云四學周四郊之虞庠也按大戴保傅篇云<lb/>
帝入東學尚親而貴仁帝入南學尚齒而貴信帝入西<lb/>
學尚賢而貴徳帝入北學尚貴而尊爵帝入太學承師<lb/>
而問道周之五學於此彌彰按鄭注學記周則六學所<lb/>
以然者法云内則設師保以教使國子學焉外則有太<lb/>
學庠序之官此其正也漢魏已降無復四郊謹尋先時<lb/>
宜在四門按王肅注云天子四郊有學去王都五十里<lb/>
<pb n="KR3k0013_WYG_603-13b"/>
考之鄭氏不云逺近今太學故坊基址寛曠四郊别置<lb/>
相去遼濶簡督難周計太學坊并作四門猶為太廣以<lb/>
臣愚量同處無嫌且今時置制多循中代未審四學應<lb/>
從古否求集儒禮官議定其所從之遷中書令祭酒如<lb/>
故<lb/>
崔光孝明時為車騎大將軍領國子祭酒上表曰詩稱<lb/>
蔽芾丼棠勿翦勿伐召伯所茇又云雖無老成人尚有<lb/>
典刑傳曰思其人猶愛其樹况用其道而不䘏其人是<lb/>
<pb n="KR3k0013_WYG_603-14a"/>
以書始稽古易本山泉觀於天文以察時變觀於人文<lb/>
以化天下孟子覈實衡向計説安世記箧於汾南伯山<lb/>
抱卷於河右元始孤論充漢帝之坐孟皇片字懸魏王<lb/>
之帳前哲之寳重墳典珍愛分篆猶若此之至也矧廼<lb/>
聖典鴻經炳勒金石理為國楷義成家範迹實世模事<lb/>
則人軌千載之格言百王之盛烈而令焚荒汙毁積榛<lb/>
棘而弗掃鼯鼬之所栖宿童竪之所登踞者哉誠可為<lb/>
痛心疾首拊膺扼腕伏惟皇帝陛下孝敬日休自天縱<lb/>
<pb n="KR3k0013_WYG_603-14b"/>
睿垂心初學儒業方熙皇太后欽明慈淑臨制統化崇<lb/>
道重教留神翰林將披雲臺而問禮拂麟閣以招賢誠<lb/>
宜將開闕里清彼孔堂而使近在城闉面接宫廟舊校<lb/>
為墟子衿永替豈所謂建國君民教學為先京邑翼翼<lb/>
四方是則也尋石經之所起自炎劉繼以曹氏論初乃<lb/>
三百餘載計未向二十紀矣昔來雖屢經戎亂猶未大<lb/>
相傾如聞往者刺史臨州多搆圗寺道俗諸用稍有發<lb/>
掘基蹠泥灰或出於此皇都始遷尚可補復軍國務殷<lb/>
<pb n="KR3k0013_WYG_603-15a"/>
遂不存簡官私顯隠漸加剝撤播麥納菽秋春相因閉<lb/>
生蒿杞時致火燎由是經石彌滅文字增缺職忝胄教<lb/>
參掌經訓不能繕修頽墜興復生業倍深慚恥今來遣<lb/>
國子博士一人堪任幹事者主周視驅禁田收制其踐<lb/>
穢科閲碑牒所失次第量厥補綴詔曰此乃學者之根<lb/>
原不朽之永格垂範將來憲章之本便可一依公表光<lb/>
乃令國子博士李郁與助教韓神固劉爕等勘校石經<lb/>
其殘缺者石功并字多少欲補治之於後靈太后廢遂<lb/>
<pb n="KR3k0013_WYG_603-15b"/>
寢<lb/>
羊深前廢帝時為散騎常侍兼侍中是時膠序廢替名<lb/>
教陵遲深乃上疏曰臣聞崇禮建學列代之所循尊經<lb/>
重道百王所不易是以均塾洞啓昭明之頌載揚膠序<lb/>
大闕郁穆之詠斯顯伏惟大魏乗乾統物欽若奉時模<lb/>
唐軌虞率由前訓重以高祖累聖垂衣儒風載蔚得才<lb/>
之盛如彼薪<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>固以追隆周而竝驅駕炎漢而獨邁宣<lb/>
皇下武式遵舊章用能揄揚盛烈聿修厥美自兹已降<lb/>
<pb n="KR3k0013_WYG_603-16a"/>
世極道消風猷稍逺澆薄方競退讓寂寥地競靡節進<lb/>
必吏能外非學藝是使刀筆小用計日而期榮專經大<lb/>
才甘心於陋巷然治之為本斯貴得賢茍値其人豈拘<lb/>
常檢三代兩漢異世間出或釋褐中林鬱登卿尹或投<lb/>
竿釣渚徑升公相事炳丹青義在往䇿悠哉邈乎不可<lb/>
勝紀竊以今之所用弗修前矩至如當世通儒冠之盛<lb/>
徳見徵不過四門登庸不越九品以此取士求之濟治<lb/>
譬猶却行以及前之燕而向楚積習之不可者其所由<lb/>
<pb n="KR3k0013_WYG_603-16b"/>
來漸矣昔魯興泮宮頌聲爰發鄭廢學校國風已譏將<lb/>
以納民軌物莫始於經禮菁莪育才義光於篇什自兵<lb/>
亂以來垂將十載干戈日陳爼豆斯闕四海荒涼民物<lb/>
凋弊名教頓虧風流殆盡世之陵夷可為歎息陛下中<lb/>
興纂厯理運惟新方隅稍厚實惟文徳但禮賢崇讓之<lb/>
科治世未備還淳反朴之化起言斯穆夫先黄老而退<lb/>
六經史遷終其成蠧貴𤣥虗而賤儒術應氏所以亢言<lb/>
臣雖不敏敢忘前載且魏武在戎尚修學校宣尼㩁論<lb/>
<pb n="KR3k0013_WYG_603-17a"/>
造次必儒臣愚以為宜重修國學廣延胄子使函丈之<lb/>
教日聞釋奠之禮不闕并詔天下郡國興立儒教考課<lb/>
之程咸依舊典茍經明行脩宜擢以不次抑斗筲喋喋<lb/>
之才進大雅汪汪之徳博收鴻生以光顧問縶維竒異<lb/>
共精得失使寰區之内競務仁義之風荒散之餘漸知<lb/>
禮樂之用豈不美哉臣誠闇短敢慕前訓用稽古義上<lb/>
塵聽覽伏望陛下垂就日之監齊非煙之化儻以臣言<lb/>
可採乞特施行廢帝善之<lb/>
<pb n="KR3k0013_WYG_603-17b"/>
北齊邢邵西魏出帝時為國子祭酒與楊愔魏文請置學奏<lb/>
曰二黌兩學盛自虞殷所以宗配上帝以著莫大之嚴宣布<lb/>
下土以彰則天之軌養黄髪以詢哲言育青衿而敷典教用<lb/>
能享國長久風徽萬祀者也爰暨亡秦改革其道坑儒滅學<lb/>
以蔽黔黎故九服分離祚終二代炎漢勃興更脩儒術故<lb/>
西京有六學之義東京有三雍之盛逮自魏晉撥亂相因<lb/>
兵革之中學校不絶仰惟髙祖孝文皇帝禀聖自天道鏡<lb/>
今古列教序於鄉黨廓詩書於郡國但經始事殷戎軒屢<lb/>
<pb n="KR3k0013_WYG_603-18a"/>
駕未遑多就弓劔弗追世宗統厯聿遵先緒永平之中<lb/>
大興板築續以戎馬生郊雖逮為山還停一簣而明堂<lb/>
禮樂之本乃鬱荆棘之林膠序徳義之基空盈牧竪之<lb/>
迹城隍嚴固之重闕磚石之工墉堞顯望之要少樓櫓<lb/>
之飾加以風雨稍侵漸致虧墜非所謂追隆堂搆儀刑<lb/>
萬國者也伏聞朝議以高祖大造區夏道侔姬文擬祀<lb/>
明堂式配上帝今若基地不修仍同畎澮即使高皇神<lb/>
享闕於國陽崇事之典有聲無實此臣子所以匪寜億<lb/>
<pb n="KR3k0013_WYG_603-18b"/>
兆無所停望也臣又聞官方受能所以任事既任事矣<lb/>
酬之以祿如此則上無曠官之譏下絶尸素之謗今國<lb/>
子雖有學官之名無教授之實何異兎絲燕麥南箕北<lb/>
斗哉昔劉向有言王者宜興辟雍禮樂以風天下夫禮<lb/>
樂所以養人刑法所以殺人而有司勸勤請定刑法至<lb/>
於禮樂則曰未敢敢於殺人不敢於養人也臣以為當<lb/>
今四海清平九服寜晏經國要重理應先營脱復稽延<lb/>
則劉向之言徴矣但事不兩興湏有進退以愚量之宜<lb/>
<pb n="KR3k0013_WYG_603-19a"/>
罷上方彫美之作頗省永寜土木之工并减瑶光材瓦<lb/>
之力兼分石窟鐫琢之勞停諸事役非世急者三時農<lb/>
隙修此數條使辟雍之禮蔚爾而復興誦諷之音煥然<lb/>
而更美崇榭高墉嚴壯於外槐宫棘寺顯麗於中更明<lb/>
古今重遵鄉飲敦進郡學精課經業如此則元凱可得<lb/>
之於上序㳺夏可致之於下國豈不休歟靈太后令曰<lb/>
配饗大禮為國之本比以戎馬在郊未遑脩繕今四海<lb/>
晏寜當勑有司别議經始<lb/>
<pb n="KR3k0013_WYG_603-19b"/>
隋牛𢎞高祖開皇初為秘書監以典籍未備上表請開<lb/>
獻書之路曰經籍所興由來尚矣爻畫肇於庖羲文字<lb/>
生於蒼頡聖人所以𢎞宣道教博通古今揚於王庭肆<lb/>
於時夏故堯稱至聖猶考古道而言舜其大智尚觀古<lb/>
人之象周官外史掌三皇五帝之志武王問黄帝顓頊<lb/>
之道太公曰在丹書是知握符御厯有國家者曷常不<lb/>
以詩書而為教因禮樂而成功也昔周徳既衰舊經紊<lb/>
棄孔子以大聖之才開素王之業憲章祖述制禮删詩<lb/>
<pb n="KR3k0013_WYG_603-20a"/>
正五始而修春秋闡十翼而𢎞易道治國立身作範垂<lb/>
法及秦皇馭㝢吞滅諸侯任用威力事不師古始下焚<lb/>
書之令行偶語之刑先王墳籍盡皆掃地本既先亡從<lb/>
而顚覆臣以圗䜟言之經典盛衰信有徴數此則書之<lb/>
一厄也漢興改秦之弊敦尚儒術建藏書之䇿置校書<lb/>
之官屋壁山巖往往間出外有太常太史之藏内有延<lb/>
閣秘書之府至孝成之世亡逸尚多遣謁者陳農求遺<lb/>
書於天下詔劉向父子讎校篇籍漢之典文於斯為盛<lb/>
<pb n="KR3k0013_WYG_603-20b"/>
及王莽之末長安兵起宫室圖書竝從焚燼此則書之<lb/>
二厄也光武嗣興尤重經誥未及下車先求文雅於是<lb/>
鴻生鉅儒繼踵而集懐經負帙不逺斯至肅宗親臨講<lb/>
肄和帝數幸書林其蘭臺石室鴻都東觀秘牒塡委更<lb/>
倍於前及孝獻移都吏民擾亂圗書縑帛皆取為帷囊<lb/>
所收而西裁七十餘乗屬西京大亂一時播蕩此則書<lb/>
之三厄也魏武代漢更集經典皆藏在秘書内外三閣<lb/>
遣秘書郎鄭黙删定舊文時之論者美其朱紫有别晉<lb/>
<pb n="KR3k0013_WYG_603-21a"/>
氏承之文籍尤廣晉秘書監荀朂定魏内經更著新簿<lb/>
雖古人舊簡猶云有缺新章後錄鳩集已多足得恢𢎞<lb/>
正道訓範當世屬劉氏慿陵京華覆滅朝章國典從而<lb/>
失墜此則書之四厄也永嘉之後㓂竊競興因河據雒<lb/>
跨秦𢃄趙論其建國立家雖傳名號憲章禮樂寂滅無<lb/>
聞劉裕平姚泓收其圗籍五經子史纔四千卷皆赤軸<lb/>
青紙文字古拙僣偽之盛莫過二秦以此而論足可明<lb/>
矣故知衣冠軌物圗畫記注播遷之餘皆歸江左晉宋<lb/>
<pb n="KR3k0013_WYG_603-21b"/>
之際學藝為多齊梁之間經史彌盛宋秘書丞王儉依<lb/>
劉氏七畧撰為七志梁人阮孝緒亦為七錄總其書數<lb/>
三萬餘卷及侯景渡江破滅梁室秘省經籍雖從兵火<lb/>
其文徳殿内書史宛然猶存蕭繹據有江陵遣將破平<lb/>
侯景收王儉之書及公私典籍重本七萬餘卷悉送荆<lb/>
州故江表圗書因斯盡萃於繹矣及周師入郢繹悉焚<lb/>
之於外城所收十纔一二此則書之五厄也後魏爰自<lb/>
幽方遷宅伊雒日不暇給經籍闕如周氏創基關右戎<lb/>
<pb n="KR3k0013_WYG_603-22a"/>
車未息保定之始書止八千後加收集方盈萬卷高氏<lb/>
據有山東初亦採訪驗其本目殘缺猶多及東夏初平<lb/>
獲其經史四部重雜三萬餘卷所益舊書五千而已今<lb/>
御書單本合一萬五千餘卷部帙之間仍有殘缺比梁<lb/>
之舊目止有其半至於隂陽河雒之篇醫方圗譜之説<lb/>
彌復為少臣以經書自仲尼已後迄於當今年逾千載<lb/>
數遭五厄興集之期屬膺聖世伏惟陛下受天明命君<lb/>
臨區宇功無與二徳冠往初自華夏分離彛倫攸斁其<lb/>
<pb n="KR3k0013_WYG_603-22b"/>
間雖覇王逓起而世難未夷欲崇儒業時或未可今土<lb/>
宇邁於三王民黎盛於兩漢有人有時正在今日方當<lb/>
大𢎞文教納俗昇平而天下圗書尚有遺逸非所以仰<lb/>
恊聖情流訓無窮者也臣史籍是司寢興懐懼昔陸賈<lb/>
奏漢祖云天下不可馬上治之故知經邦立政在於典<lb/>
謨矣為國之本莫此攸先今秘藏見書亦足披覽但一<lb/>
時載集湏令大備不可王府所無私家乃有然士民殷<lb/>
雜采訪難知縱有知者多懐恡惜必湏勒之以天威引<lb/>
<pb n="KR3k0013_WYG_603-23a"/>
之以㣲利若猥發明詔兼開購賞則異典必臻觀閣斯<lb/>
積重道之風超於前世不亦善乎伏願天鑒少垂炤察<lb/>
帝納之於是下詔獻書一卷賚縑一疋一二年間篇籍<lb/>
稍備<lb/>
柳昻為上開府時高祖受禪昻見天下無事可以勸學<lb/>
行禮因上表曰臣聞帝王受命建學制禮故能移既往<lb/>
之風成惟新之俗自魏道將謝分割九區關右山東乆<lb/>
為戰國各逞權詐俱殉干戈賦役繁重刑政嚴急盖救<lb/>
<pb n="KR3k0013_WYG_603-23b"/>
焚拯溺無暇從容非朝野之願以至於此晩世因循遂<lb/>
成希慕俗化澆弊流宕忘反自非天然上哲挺生於時<lb/>
則儒雅之道綱禮之制衣冠民庶莫肯用心世事所以<lb/>
未清軌物由兹而壊伏惟陛下禀靈上帝受命昊天合<lb/>
三陽之期應千祀之運往者周室傾毁區宇沸騰聖册<lb/>
風行神謨電發端座廊廟蕩滌萬方俯順幽明君臨四<lb/>
海擇萬古之典無善不為改百王之弊無惡不盡至若<lb/>
因循緣義為其節文故以三百三千事高前代然下土<lb/>
<pb n="KR3k0013_WYG_603-24a"/>
黎獻尚未盡行臣謬蒙奬䇿從政藩部人庶軌儀實見<lb/>
多闕儒風以墜禮教猶㣲是知百姓之心未能頓變仰<lb/>
惟深思逺慮清念下民漸被以儉使至於道臣恐業淹<lb/>
事緩動延年世若行禮勸學道教相催必當靡然向風<lb/>
不逺而就家知禮節人識義方比屋可封輙謂匪逺帝<lb/>
覽而善之<lb/>
劉炫開皇中與諸儒脩定五禮授旅騎尉開皇二十年<lb/>
廢國子四門及州縣學惟置太學博士二人學生七十<lb/>
<pb n="KR3k0013_WYG_603-24b"/>
二人炫上表言學校不宜廢情理甚切高祖不納<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百三<lb/>
</p>
<p>
</p>
  </div>
</body>
</text>
</TEI>
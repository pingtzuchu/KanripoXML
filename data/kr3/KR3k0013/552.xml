<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百五十二</head>
    <p>
<pb n="KR3k0013_WYG_552-1a"/>
欽定四庫全書<lb/>
　册府元龜卷五百五十二　宋　王欽若等　撰<lb/>
　　詞臣部<lb/>
　　　獻替<lb/>
夫獻可替否弼違箴闕竭慮以盡規犯顔而無隱者真<lb/>
邇臣之任也若乃典司命令發揮帝載列位扃闥備問<lb/>
清宴而能藴直方之節勵忠藎之誠罄其智慮思有云<lb/>
補或削牘為奏極扵敷陳或乗間以言冀其感悟嘉話<lb/>
<pb n="KR3k0013_WYG_552-1b"/>
溢扵前籍英風聳乎來裔自非秉彞有守持正無撓以<lb/>
謇諤為己任靡循嘿而取容不茍貪扵寵靈期有利扵<lb/>
社稷者又孰能批逆鱗之威進苦口之說哉<lb/>
唐裴漼為中書舎人睿宗太極初炎旱寺觀興役漼上<lb/>
疏曰臣謹按禮經春令曰無聚大衆無起大役不可以<lb/>
興土工恐妨農事若號令乖度役使不時則人加疾疫<lb/>
之危國有水旱之變此五行之應也今自春將夏時雨<lb/>
愆期下人憂心莫知所出陛下雖降哀矜之旨兩都仍<lb/>
<pb n="KR3k0013_WYG_552-2a"/>
有寺觀之作時旱之應實此之繇近日已來雨雖不多<lb/>
僅得下種若不勸以農桑恐棄本者多故書云雖有鎡<lb/>
基不如逢時言在乎時不可失也今春告期東作方始<lb/>
正是丁壯就工之日而土木方興臣恐所妨尤多所益<lb/>
尤少耕夫桑妾飢寒之源故春秋莊公三十一年冬不<lb/>
雨五行傳以為是嵗三築臺僖公二十一年夏大旱五<lb/>
行傳以為不時作南門勞人興役陛下每以萬方為念<lb/>
睿旨殷勤安國濟人防深慮逺伏願下眀制發徳音順<lb/>
<pb n="KR3k0013_WYG_552-2b"/>
天時副人望兩京公私營造及諸處和市木等並請且<lb/>
停則蒼生幸甚若農桑失時户口流㪚縦寺觀營搆豈<lb/>
假黎元飢寒之弊哉帝覽而善之<lb/>
蘓源眀為考功郎中知制誥時肅宗乾元二年十月詔<lb/>
以十七日幸東京又以殿中監李輔國為行營兵馬使<lb/>
以御史大夫賀蘭進眀為中京留守時公卿皆獻書進<lb/>
帝以制命已行不納源眀及給舍等上言諫曰臣等今<lb/>
月四日及七日上言車駕幸東京不便籲天而訴稽首<lb/>
<pb n="KR3k0013_WYG_552-3a"/>
而祈竭誠不精留中不下臣等自咎自毒若惽若狂以<lb/>
為雨淫孟冬霖積季秋道路且泥甚不可一也從春大<lb/>
旱方始秋苖田農之間十已耗半方且歛穫猶未收入<lb/>
先之以清道之役申之以祇頓之苦水欲澄而撓之人<lb/>
欲静而棼之甚不可二也臣等每立廊下竊見旌旗之<lb/>
下盡是餓夫執殳仆于行門者日見一二市井之中半<lb/>
是餒人或求食死扵路傍者日見四五甚不可三也姦<lb/>
人連牆盜兒接棟磨礪以須陛下出爾前麾凌于灞上<lb/>
<pb n="KR3k0013_WYG_552-3b"/>
兇人肆于城中御史大夫必不能愊而禦之甚不可四<lb/>
也臣等伏料之殷鑒不逺近在天寳十五載季夏爾聖<lb/>
皇廵蜀後大都内府財貨朝臣富民資産盡在道路之<lb/>
手有乗馬駃驢入宣政紫宸殿者擾亂如此一至扵是<lb/>
况陛下復二都有四海日淺錢穀滿蓄不及曩時者必<lb/>
為利而行此賊臣作計誘掖給陛下而已詩曰三星在<lb/>
罶<hi>音栁</hi>臣不勝嗚咽為陛下痛之宜速下詔書罷東幸不<lb/>
然窮𨽻樂禍已扼腕爾甚不可五也方今犯王畿者河<lb/>
<pb n="KR3k0013_WYG_552-4a"/>
洛繹騷侮侯服者江湖叛渙詩曰中原有菽庶人采之<lb/>
彼思眀康楚元者采菽之庶人也陛下何遽輕萬乗而<lb/>
媒孽速成之邪甚不可六也自河南北盡為盜境淮東<lb/>
江西又見修阻王公已下未給廩禄將士已來且支日<lb/>
月陛下中官冗食不減徃年梨園雜伎有盛今日陛下<lb/>
未得穆然髙枕用此奚為中官指使太常正樂外一切<lb/>
放歸仍給長牒勿事待郎五六年後随事進退今聚而<lb/>
仰給甚不可七也司空李光弼能拔河陽尚書王思禮<lb/>
<pb n="KR3k0013_WYG_552-4b"/>
應下晋原中丞衛伯玉勁卒接焉耆過析支不日且至<lb/>
大夫王𤣥志壓巫閭臨幽都汝州刺史田南金乗闕口<lb/>
遏二室揚州長史鄧景山凌長淮餼梁汴然而狂賊失<lb/>
身蹙于緱氏山北不敢逾孟津東不敢過<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>子只待反<lb/>
接耳陛下不坐而受之而欲親征狥一朝之怒甚不可<lb/>
八也王者扵天地神祇第付之有司享之牲幣則已夫<lb/>
何求哉記曰不祈土地今方士蠢愚巫祝淫瀆妄有閑<lb/>
說甚不可九也天子順動人皆幸之之謂幸人皆病之<lb/>
<pb n="KR3k0013_WYG_552-5a"/>
之謂不幸不幸之謂虐臣等見陛下否而弗聽聨伏赤<lb/>
墀之下頓顙流涕而出陛下或容而免之或毁而罪之<lb/>
凡百之臣如昌言扵朝有萬之口必錯謗扵外甚不可<lb/>
十也臣聞子不諫扵父且焉得為孝乎臣不諍扵君又<lb/>
焉得為忠乎不孝不忠而茍榮冒禄圏牢之物不若也<lb/>
臣等至賤不能委身圏牢之中使樵夫共指而笑之不<lb/>
勝大願願陛下留神𤣥㣲養和淡泊天下幸甚帝省表<lb/>
遂不東幸<lb/>
<pb n="KR3k0013_WYG_552-5b"/>
常衮代宗永泰中為中書舍人時内侍魚朝恩恃權寵<lb/>
兼領國子監事衮上疏以為不可時朝廷多事西邊北<lb/>
邊連為寇盜侵逼衮累工表章陳其利害代宗甚顧遇<lb/>
之<lb/>
令狐峘為中書舍人徳宗初即位將厚奉元陵峘上疏<lb/>
諫曰臣聞傳曰近臣盡規禮記曰事君有犯而無隱臣<lb/>
幸遇昌運謬參近列敢竭狂愚庶裨分寸伏惟陛下詳<lb/>
察焉臣嘗讀漢書見劉向抗疏論王者山陵之式良史<lb/>
<pb n="KR3k0013_WYG_552-6a"/>
稱歎萬古芬芳何者聖賢之心勤儉是務必求諸道不<lb/>
作無益故舜葬蒼梧不變其肆禹𦵏㑹稽不改其列周<lb/>
武葬扵畢陌無邱隴之處漢文葬扵霸陵因山谷之制<lb/>
禹非不忠也啟非不順也周公非不友也景帝非不孝<lb/>
也其葬君親皆守㣲薄至宋文公始厚葬用蜃炭益車<lb/>
馬其臣華元樂舉春秋書為不臣秦始皇葬扵驪山魚<lb/>
膏為燈燭水銀為江海珍寳之蔵不可勝計千載非之<lb/>
故桓魋為石椁夫子曰不如速朽子㳺問䘮具夫子曰<lb/>
<pb n="KR3k0013_WYG_552-6b"/>
稱家有無張釋之對孝文曰使其中無可欲雖無石椁<lb/>
又何戚焉是以漢修霸陵皆以瓦器不以金銀為飾繇<lb/>
是觀之有徳者𦵏逾薄無徳者𦵏逾厚昭然可覩矣陛<lb/>
下自臨御天下聖政日新進忠去邪減膳節用不珍雲<lb/>
物之瑞不近鷹犬之娛有司給物悉依元估利扵人也<lb/>
四方底貢唯供祀事薄扵己也故澤州奏慶雲詔曰以<lb/>
時和為嘉祥邕州奏金坑詔曰以不貪為寳恭惟聖慮<lb/>
無非至理而獨六月一日制度節文云應縁山陵制度<lb/>
<pb n="KR3k0013_WYG_552-7a"/>
務取優厚當竭帑蔵以供費用者此縁仁孝之徳切扵<lb/>
聖衷伏以尊親之義貴扵合禮陛下每下眀詔發徳音<lb/>
皆比蹤唐虞超邁周漢豈取恱凡常之目有違賢哲之<lb/>
心與失徳之君競其奢侈者也臣又伏讀遺詔曰其䘮<lb/>
儀制度務従儉約不得以金銀為縁飾陛下恭順先帝<lb/>
動無違者若制度優厚豈顧命之意邪伏惟陛下逺鑒<lb/>
虞夏周漢之儀深惟夫子釋之之戒䖍奉先㫖俯遵禮<lb/>
經為萬代法天下幸甚今赦書雖頒行諸條猶未出因<lb/>
<pb n="KR3k0013_WYG_552-7b"/>
之奉遺制敷聖理固其時也伏望速詔有司悉従古禮<lb/>
臣聞愚夫之言聖主擇焉况臣忝職史官親述睿徳恥<lb/>
同華元樂舉之為臣也願以禹舜之理紀聖猷也夙夜<lb/>
懇廹不敢不言祗犯聰眀實憂罪譴言行身黜雖死猶<lb/>
生詔答曰朕頃議山陵心方迷謬忘遵先㫖遂有優厚<lb/>
之文卿聞見該通識達𢎞逺深知不可切以為言引古<lb/>
援今依經據理非唯中朕之病兼亦成朕之身今所以<lb/>
令朕免不子之名不遺君親扵患者皆卿之力也敢不<lb/>
<pb n="KR3k0013_WYG_552-8a"/>
聞義而從收之桑榆奉以始終期無失墜嗟乎古之遺<lb/>
直何以加卿<lb/>
姜公輔建中初為京兆府戸曹叅軍翰林學士特承恩<lb/>
顧才髙有器識每對見言事徳宗多従之四年涇原兵<lb/>
反帝將出自苑便門公輔俯諫曰朱泚嘗總涇原兵以<lb/>
朱滔故坐奪其兵權常憂憤不得志不如使人捕之陪<lb/>
鑾駕忽羣兇立以為帥恐必為後害臣昔嘗陳奏云陛<lb/>
下不能寛懐待之當殺之養猛獸自為患悔且無及帝<lb/>
<pb n="KR3k0013_WYG_552-8b"/>
卒愕不遑聽且曰己無及矣<lb/>
陸䞇建中初為祠部員外郎充翰林學士性忠藎既居<lb/>
近宻感人主重知思有以效報政或有缺巨細必陳四<lb/>
年涇原兵叛従幸奉天其年冬議欲以新嵗改元而卜<lb/>
祝之流皆以國家數鍾百六凡事宜有變革以應時數<lb/>
徳宗謂䞇曰徃年羣臣請上尊號聖神文武四字今緣<lb/>
寇難諸事並宜改更衆欲扵朕舊號之中更加兩字其<lb/>
事如何贄奏曰尊號之興本非古制行扵安泰之日已<lb/>
<pb n="KR3k0013_WYG_552-9a"/>
累謙冲襲乎喪亂之時尤傷事體今者鑾輿播越未復<lb/>
宫闈宗祏震驚尚愆禋祀中區多梗大憝猶存此乃人<lb/>
情向背之秋天意去就之際陛下宜深自懲勵收攬羣<lb/>
心痛自貶損以識靈譴不可近従末議重益美名帝曰<lb/>
卿所奏陳雖理體甚切然時運必須小有改變亦不可<lb/>
執滯卿更思量贄曰古之人君稱謂或稱皇或稱帝或<lb/>
稱王但一字而已至暴秦乃兼皇帝二字後代因之及<lb/>
昏僻之君乃有聖劉天元之號是知人主輕重不在自<lb/>
<pb n="KR3k0013_WYG_552-9b"/>
稱崇其號無補扵徽猷損其名不傷扵徳美然而損之<lb/>
有謙光稽古之善崇之獲矜能納謟之譏得失不侔居<lb/>
然可辨况今時運屯否事屬艱危尤宜恐懼思以自貶<lb/>
抑必也俯稽術數須有變更與其增美稱而失人心不<lb/>
若黜舊號以祇天戒天時人事理必相符人既好謙天<lb/>
亦助順陛下誠能斷自宸鑒煥發徳音引咎降名深示<lb/>
刻責惟謙與順一舉而二美従之帝納焉但改興元年<lb/>
號而已初徳宗倉皇出幸府蔵委棄凝冽之際士衆多<lb/>
<pb n="KR3k0013_WYG_552-10a"/>
寒服御之外無尺縑文帛及賊泚解圍諸藩貢奉繼至<lb/>
乃扵奉天行在貯貢物扵廊下仍題曰瓊林大盈二庫<lb/>
名贄諫曰瓊林大盈自古悉無其制傳諸耆舊之說皆<lb/>
云創自開元貴臣貪權飾巧求媚乃言郡邑貢賦所用<lb/>
盍區分賦稅當委扵有司以給經費貢獻宜歸扵天子<lb/>
以奉私求𤣥宗恱之新是二庫蕩心侈欲萌禍扵兹迨<lb/>
乎失邦終以餌寇記曰貨悖而出豈其效歟陛下嗣位<lb/>
之初務遵理道敦行儉約斥逺貪饕雖内庫舊蔵未歸<lb/>
<pb n="KR3k0013_WYG_552-10b"/>
太府而諸方典獻不入禁闈清風肅然海内丕變近以<lb/>
寇逆亂常鑾輿外幸既屬憂危之運宜增儆勵之誠臣<lb/>
昨奉使軍營出逰行殿忽覩右廊下牓列二庫之名戄<lb/>
然若驚不識所以何者天衢尚梗師旅方殷瘡痛呻吟<lb/>
之聲噢咻未息忠勤戰守之効賞賚未行諸道貢珍遽<lb/>
私别庫萬目所視孰能忍懐竊揣軍情或生觖望或急<lb/>
形謗讟或配肆謡言頗含思亂之情亦有悔忠之意是<lb/>
知甿俗昏鄙識昧髙卑不可以尊極臨而可以誠義感<lb/>
<pb n="KR3k0013_WYG_552-11a"/>
頃者六師初降百物無儲外捍兇徒内防危堞晝夜不<lb/>
息迨將五旬凍餒夾侵死傷相枕畢命同力竟夷大難<lb/>
良以陛下不厚其身不欲其欲絶甘以同卒伍輟食以<lb/>
㗖功勞無猛制而人不擕懐所感也無厚賞而人不怨<lb/>
悉所無也今者攻圍已解衣食已豐而謡讟方興軍情<lb/>
稍沮豈不以勇夫常性嗜貨矜功其患難既與之同憂<lb/>
而好樂不與之同利茍異恬黙能無怨咨此理之常固<lb/>
不足怪記曰財散則民聚豈其效歟陛下天資英聖見<lb/>
<pb n="KR3k0013_WYG_552-11b"/>
善必遷是將化蓄怨為銜恩反過差為至當促殄遺寇<lb/>
永垂鴻名大聖應機固當不俟終日帝嘉納之令去其<lb/>
題署累遷考功郎中諫議大夫依前充學士先是鳳翔<lb/>
衙將李楚琳乗涇師之亂殺節度使張鎰歸欵朱泚及<lb/>
奉天解圍楚琳遣使貢奉時方艱阻不獲已命為鳳翔<lb/>
節度使帝忿其弑逆心不能容既至漢中楚琳使來絶<lb/>
不召對贄諫曰楚琳之罪固不容誅但以乗輿未復大<lb/>
憝猶存勤王之師悉在畿内急宜速告晷刻是争商嶺<lb/>
<pb n="KR3k0013_WYG_552-12a"/>
則道迂且遥駱谷復為賊所扼僅通王命唯在褒斜此<lb/>
路若又阻艱南北便成隔絶以諸鎮危疑之勢居二逆<lb/>
誘脅之中恟恟羣情各懐向背賊勝則徃我勝則來其<lb/>
間事機不容差跌儻楚琳發憾公肆猖狂南塞要衝東<lb/>
延巨猾則我咽喉梗而心膂分矣其勢豈不病哉帝釋<lb/>
然開悟乃善待楚琳使優詔安慰其心時帝又欲以谷<lb/>
口已北従臣賜號曰奉天定難功臣谷口以南随扈者<lb/>
曰元従功臣不選朝官内官一例俱賜䞇奏曰破賊扞<lb/>
<pb n="KR3k0013_WYG_552-12b"/>
難武臣之效至如宫闈近侍班列員僚但馳走従行而<lb/>
已恐與介胄奮命之士俱號功臣伏恐武臣憤惋乃止<lb/>
李晟既收京城遣中使宣付翰林院具録先㪚失宫人<lb/>
名字令草詔賜渾瑊遣扵奉天尋訪以得為限仍量與<lb/>
資裝送赴行在䞇不時奉詔進狀論之曰頃以理道乖<lb/>
錯禍亂薦鍾陛下思咎懼災裕人罪已屢降大號誓將<lb/>
更新天下之人垂涕相賀懲憤釋怨煦仁戴眀畢力同<lb/>
心共平多難止土壊扵絶岸收版蕩扵横流殄寇清都<lb/>
<pb n="KR3k0013_WYG_552-13a"/>
不失舊物實繇陛下至誠動扵天地深悔感扵神人故<lb/>
得百靈降康兆庶歸徳不如此自古何嘗有捐棄宫闕<lb/>
失守宗祧繼逆扵赴難之師再遷扵蒙塵之日不踰半<lb/>
嵗而復興大業者乎今渠魁始平法駕將返近自郊甸<lb/>
逺周寰瀛百役疲瘵之甿重傷殘廢之卒皆忍死扶病<lb/>
傾耳聳肩想聞徳聲翹望聖澤陛下固當感上天悔禍<lb/>
之眷荷列祖垂裕之休念將士鋒刃之殃愍黎元塗炭<lb/>
之酷以致寇為戒以居上為危以務理為憂以復言為<lb/>
<pb n="KR3k0013_WYG_552-13b"/>
急損之又損尚懼汰侈之易滋艱之惟艱尤恐戒懼之<lb/>
難久謀始盡善克終已稀始而不謀終則何有夫以内<lb/>
人為號盖是中壼末流天子之尊富有宫掖如此等軰<lb/>
固繁有徒但恐傷多豈憂乏少翦除元惡曾未浹旬奔<lb/>
賀徃來道途如織何必自虧君徳首訪婦人又令資裝<lb/>
速赴行在萬目閱視衆口流傳恐非所以答慶頼之心<lb/>
副惟新之望也夫事有先後義有重輕重者宜先輕者<lb/>
宜後故武王尅殷有未及下車而為之者盖美其不失<lb/>
<pb n="KR3k0013_WYG_552-14a"/>
先後之宜也自翠華播越萬姓靡依清廟震驚三時乏<lb/>
祀當今所務莫大扵斯誠宜速遣大臣馳傳先徃迎復<lb/>
神主修整郊壇展禋享之儀申告謝之意然後弔恤死<lb/>
義慰犒有功綏輯黎蒸優問耆耋安定反側寛宥脅従<lb/>
宣暢鬱堙褒奬忠直宜先不可後也至如崇飾服器繕<lb/>
緝殿臺備耳目之娛選巾櫛之侍是皆宜後不可先也<lb/>
且㪚失内人已經累月既當離亂之際必為將士所私<lb/>
其人若稍有知不求當自陳獻其人若甚無識求之適<lb/>
<pb n="KR3k0013_WYG_552-14b"/>
使憂虞自因寇亂喪亡頗有大扵此者一聞捜索懐懼<lb/>
必多餘孽尚繁羣情未一因而善撫猶恐危疑若又懼<lb/>
之扵何不有昔人所以掩絶纓而飲盜馬者豈必忘其<lb/>
情愛盖知為君之體然也以小妨大眀者不為天下固<lb/>
多藝人何必獨在扵此所令撰賜渾瑊詔書未敢順旨<lb/>
帝遂不降詔但遣使而已自車駕播遷贄奏云方今詔<lb/>
書宜痛自引過罪已以感動人心昔湯武罪已致興後<lb/>
代推以為聖人楚昭王失國亡走一言善而復其國至<lb/>
<pb n="KR3k0013_WYG_552-15a"/>
今稱為賢君陛下誠能不恡改過以言謝天下臣雖愚<lb/>
陋為詔詞無所忌諱庶能令天下叛逆者廻心喻旨徳<lb/>
宗從之故行在制詔始下聞者雖武夫悍卒無不揮涕<lb/>
感激議者咸以為帝之尅復寇難旋復天邑不唯神武<lb/>
之功𤓰牙寘力盖亦文徳廣被腹心有助焉貞元初李<lb/>
抱真來朝因前賀曰陛下之幸奉天山南時赦書至山<lb/>
東士卒無不感泣思奮者臣時見之即知諸賊不足平<lb/>
也<lb/>
<pb n="KR3k0013_WYG_552-15b"/>
衛次公貞元末為左補闕充翰林學士順宗在諒闇外<lb/>
有王叔文軰操權樹黨無復經制次公與鄭絪同處内<lb/>
庭多所規正<lb/>
李吉甫憲宗元和初為翰林學士中書舍人時中書小<lb/>
吏滑渙與知樞宻劉光琦暱善頗竊朝權吉甫請去之<lb/>
及劉闢反憲宗誅討之計未决吉甫宻贊其謀兼請廣<lb/>
徵江淮之師繇三峽路入以分蜀寇之力事皆允従繇<lb/>
是甚見親信<lb/>
<pb n="KR3k0013_WYG_552-16a"/>
李綘元和初為主客員外郎充翰林學士以孜孜規諫<lb/>
為己任憲宗初即位叛臣李錡阻兵于浙右錡既誅朝<lb/>
廷將輦歸其家私財帛綘上言曰李錡兇狡叛戾僣侈<lb/>
誅求刻剝六州之人積成一道之苦聖恩本以叛亂致<lb/>
討蘓息一方今輦運錢帛播聞四海非所謂式遏亂畧<lb/>
恵綏困窮也伏望天慈並以賜本道百姓今年租賦則<lb/>
百姓欣戴四海歌詠也帝覽狀嘉之時中官吐突承瓘<lb/>
自藩邸承恩寵既為神策軍䕶軍中尉嘗欲扵安國佛<lb/>
<pb n="KR3k0013_WYG_552-16b"/>
寺建立聖徳碑大興工作且上聞令翰林為之文加之<lb/>
厚貺絳即上言曰陛下布惟新之政剗積習之弊四海<lb/>
延頸日望徳音今忽立聖徳碑以示天下不廣大易稱<lb/>
大人者與天地合徳日月合眀執契垂拱勵精求治豈<lb/>
可以文字而盡聖徳又安可以碑表而贊皇猷若可叙<lb/>
述是有分限乃反虧損盛徳豈謂敷揚至道哉故自堯<lb/>
舜禹湯文武並無建碑之事至秦始皇荒逸之君煩酷<lb/>
之政然後有之興嶧山之碑揚誅伐之功紀廵幸之跡<lb/>
<pb n="KR3k0013_WYG_552-17a"/>
適足為百姓所笑萬代所譏至今為失道亡國之主豈<lb/>
可擬議扵此陛下嗣髙祖太宗之業舉貞觀開元之政<lb/>
思理不遑食従諫如順流固可與堯舜禹湯文武方駕<lb/>
而行安得追秦皇暴虐不經之事而損聖政近者聞巨<lb/>
源請立紀聖徳碑嚴勵請立紀聖功碑陛下詳盡事宜<lb/>
皆不允許今忽令立此與前事頗乖此碑既在安國寺<lb/>
即不得不叙載逰觀崇飾之事述逰觀且乖理要叙崇<lb/>
飾又匪政經固非哲王所宜行也其碑伏乞聖恩特令<lb/>
<pb n="KR3k0013_WYG_552-17b"/>
寢罷帝覽狀即時不令建立先是軍中已建碑樓猶延<lb/>
候帝旨不令毁去帝知之令以牛數十拽倒綘又嘗因<lb/>
浴堂北廊奏對違忤帝旨指切時病及論中官縦恣方<lb/>
鎮進獻事宜帝怒甚厲聲曰卿所論事何太過耶綘前<lb/>
論不已曰臣所陳豈臣身之利是國家之利陛下不以<lb/>
臣愚使處腹心之地豈可見事虧聖徳致損清時而惜<lb/>
身不言仰屋竊歎是臣負陛下也若不顧患禍盡誠奏<lb/>
論旁忤倖臣上犯聖旨以此獲罪是陛下負臣也且臣<lb/>
<pb n="KR3k0013_WYG_552-18a"/>
與内官素不相識又無嫌隙秪是恐威福太盛上損聖<lb/>
朝臣所以不敢不論爾使臣緘默非社稷之福也帝見<lb/>
其誠切不廻怒色郤散稍慰諭曰卿盡節扵朕人所不<lb/>
言者卿悉言之使朕聞所不聞眞忠正誠節之臣也他<lb/>
日南靣亦須如今日綘拜恩而退遽宣宰臣命與改官<lb/>
授中書舍人依前翰林學士翌日面賜金紫帝親為綘<lb/>
擇良笏前後朝臣裴武栁公綽白居易等或為姦人所<lb/>
排䧟將加貶黜綘每以宻疏申論得獲寛宥及鎮州節<lb/>
<pb n="KR3k0013_WYG_552-18b"/>
度使王士真死朝廷將用兵討除綘深陳以為未可綘<lb/>
既盡心規益憲宗每有詢訪多叶事機<lb/>
崔羣元和中為中書舍人翰林學士常以讜言正論聞<lb/>
扵時憲宗嘉賞降宣旨云自今後學士進狀並取崔羣<lb/>
連署然後進來羣以禁宻之司動為故事自爾學士或<lb/>
惡直醜正則其下學士無繇上言羣堅不奉詔三疏論<lb/>
奏方允時吐突承瓘恩寵特異恵昭太子薨議立儲副<lb/>
承瓘獨排羣議屬意澧王欲以威權自樹賴憲宗眀斷<lb/>
<pb n="KR3k0013_WYG_552-19a"/>
不惑及將冊拜太子<hi>即穆宗也</hi>詔羣代澧王作讓表羣奏曰<lb/>
凡事已合當而不為則有退讓澧王非嫡不當立復何<lb/>
讓焉憲宗深納之又魏博節度使田季安進絹五千疋<lb/>
充助修開業寺羣以為事實無名體尤不可請止絶所<lb/>
進羣前後所論率多聽納<lb/>
白居易元和中為左拾遺充翰林學士時監察御史元<lb/>
稹謫為江陵府士曹掾翰林學士李絳崔羣扵憲宗前<lb/>
抗論稹無罪居易累疏切諫曰臣昨緣元稹左降頻已<lb/>
<pb n="KR3k0013_WYG_552-19b"/>
奏聞臣内察事情外聽衆議元稹左降有不可者三何<lb/>
者元稹守官正直人所共知自授御史已來舉奏不避<lb/>
權勢祇如奏李公佐等事多是朝廷親情人誰無私因<lb/>
以挾恨或假公議將報私嫌遂使誣謗之聲上聞天聽<lb/>
臣恐元稹左降已後凡在位者每欲舉職必先以元稹<lb/>
為誡無人肯為陛下當官守法無人肯為陛下嫉惡繩<lb/>
愆内外權貴親黨縦有大過大罪者必相容隱陛下従<lb/>
此無繇得知此其不可者一也昨元稹所追勘房式之<lb/>
<pb n="KR3k0013_WYG_552-20a"/>
事心雖狥公事稍過當既従重罰足以懲違况經謝恩<lb/>
旋又左降雖引前事以為責辭然外議喧喧皆以為元<lb/>
稹與中使劉士元争㕔因此獲罪至扵争廳事理已具<lb/>
前狀奏陳况聞士元蹋破驛門奪將鞍馬仍索弓箭嚇<lb/>
辱朝官承前已來未有此事今中官有罪未聞處置御<lb/>
史無過郤先貶官逺近聞知實損聖徳臣恐従今以後<lb/>
中官出使縦暴益甚朝官受辱必不敢言縦有被凌辱<lb/>
毆打者亦以元稹為戒但吞聲而已陛下從此無繇得<lb/>
<pb n="KR3k0013_WYG_552-20b"/>
聞此其不可者二也臣又訪聞元稹自去年已來舉奏<lb/>
嚴礪在東川日枉法沒入平人資産八十餘家又奏王<lb/>
絪違法給劵令監軍神樞及家口入驛又奏裴玢違勑<lb/>
徵百姓草又奏韓臯改軍將封杖打殺縣令如此之事<lb/>
前後甚多屬朝廷法行悉有懲罰計天下方鎮皆怒元<lb/>
稹守官今貶為江陵判司即是送與方鎮從此方便報<lb/>
怨朝廷何繇得知臣伏聞徳宗時有崔善貞者告李錡<lb/>
必反徳宗不信送與李錡錡掘坑熾火燒殺善貞曾未<lb/>
<pb n="KR3k0013_WYG_552-21a"/>
數年李錡果反至今天下為之痛心臣恐元稹貶官方<lb/>
鎮有過無人敢言陛下無繇得知不法之事此其不可<lb/>
者三也若無此三不可假如朝廷誤左降一御史盖是<lb/>
小事臣安敢煩瀆聖聽至扵再三誠以所損者深所闗<lb/>
者大以此思慮敢不極言疏入不報淄青節度使李師<lb/>
道進絹為魏徵子孫贖宅居易諫曰徵是陛下先朝宰<lb/>
相太宗賞賜殿材成其正宅尤與諸家第宅不同子孫<lb/>
典貼其錢不多自可官中為之收贖而令師道掠美事<lb/>
<pb n="KR3k0013_WYG_552-21b"/>
實非宜憲宗深然之帝又欲加河東王鍔平章事居易<lb/>
諫曰宰相是陛下輔臣非賢良不可當此位鍔誅剥民<lb/>
財以市恩澤不可使四方之人謂陛下得王鍔進奉而<lb/>
與之宰相深無益扵聖朝乃止王承宗拒命帝令神策<lb/>
中尉吐突承璀為招討使諫官上章者七十人居易靣<lb/>
論詞情切至既而又請罷河北用兵凡數千百言皆人<lb/>
之難言者帝多聽納<lb/>
李徳裕穆宗長慶初為屯田員外郎充翰林學士時穆<lb/>
<pb n="KR3k0013_WYG_552-22a"/>
宗不持政道多所恩貸戚里諸親邪謀請謁𫝊道中人<lb/>
之旨與權臣徃來徳裕上疏曰臣伏見國朝故事駙馬<lb/>
縁係親宻並不合與朝廷要官徃來𤣥宗開元中禁止<lb/>
尤切訪聞近日駙馬等輒至宰相及要官宅此軰無他<lb/>
才可以延接唯是漏洩禁宻交通中外羣情所知以為<lb/>
甚弊其朝官素是雜流則不妨來徃若職在清列豈可<lb/>
知聞伏望宣示宰臣其駙馬自今已後有公事任至中<lb/>
書見宰相此外更不得至宰相及臺省要官宅帝欣納<lb/>
<pb n="KR3k0013_WYG_552-22b"/>
焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百三十</head>
    <p>
<pb n="KR3k0013_WYG_430-1a"/>
欽定四庫全書<lb/>
　册府元龜卷四百三十　　宋　王欽若等　撰<lb/>
　　將帥部<lb/>
　　　　乞師　　致師<lb/>
　　　乞師<lb/>
夫以危事方搆而兵力不足動有勝敗之慮居無赴援<lb/>
之師於是控親隣以求助兾禍難之斯解蓋乞師之來<lb/>
舊矣三代之後戎事不息其或當帥臣之任襲行討伐<lb/>
<pb n="KR3k0013_WYG_430-1b"/>
膺守禦之寄是為屏翰金革将試而衆寡靡敵梯衝交<lb/>
下而殱亡可待以至宗國覆䘮翦焉愁苦乃能藉兵於<lb/>
同盟請救於強國曷嘗不克集殊績制勝勁敵乃至興<lb/>
滅於將絶圖安於既危者哉其或勢迫事去外應無及<lb/>
者斯可哀已<lb/>
公子遂魯大夫僖公二十六年夏齊人伐魯北鄙公子<lb/>
遂臧文仲如楚乞師<hi>乞不保得之辭</hi>
宣公十八年夏公使如楚乞師<hi>公不事齊齊與晉盟故懼而乞師於楚</hi>
<pb n="KR3k0013_WYG_430-2a"/>
孫良夫<hi>桓子也</hi>衞大夫魯成公二年孫良夫帥師及齊戰<lb/>
於新築衞師敗績孫桓子還於新築不入<hi>不入國</hi>遂如晉<lb/>
乞師魯臧宣叔亦如晉乞師皆主郤獻子晉侯許之七<lb/>
百乘郤子曰此城濮之賦也請八百乘許之與齊戰於<lb/>
鞍齊師敗績<lb/>
郤錡晉大夫魯成公十二年春晉侯使郤錡來乞師<hi>將伐</hi>
<hi>秦也侯伯當召兵而乞師謙辭</hi>
欒黶晉大夫魯成公十六年四月晉侯將伐鄭郤犨如<lb/>
<pb n="KR3k0013_WYG_430-2b"/>
衞遂如齊皆乞師焉欒黶來乞師孟獻子曰有勝矣<hi>卑讓</hi>
<hi>有禮故知其將勝楚</hi>
荀罃晉大夫魯成公十七年秋晉侯使荀罃來乞師伐<lb/>
鄭<lb/>
士魴晉大夫魯成公十八年十一月楚子重伐宋<hi>使偏師與</hi>
<hi>鄭人侵宋子重為鎮後</hi>宋華元如晉告急晉士魴來乞師<hi>将救宋</hi>季<lb/>
文子問師數於臧武仲對曰伐鄭之役知伯實來下軍<lb/>
之佐也<hi>知伯荀罃</hi>今彘季亦佐下軍<hi>彘季士魴</hi>如伐鄭可也事大<lb/>
<pb n="KR3k0013_WYG_430-3a"/>
國無失班爵而加敬焉禮也從之<hi>從武仲言</hi>
十二月孟獻子㑹於虛朾謀救宋也宋人辭諸侯而請<lb/>
師<hi>不敢煩諸侯故但請其師</hi>
士雃秦大夫魯襄公九年秦景公使士雃乞師於楚將<lb/>
以伐晉楚子許之子囊曰不可當今吾不能與晉爭王<lb/>
曰吾既許之矣雖不及晉必將出師秋楚子師於武城<lb/>
以為秦援<lb/>
公子貞字子囊楚大夫魯襄公十一年四月諸侯伐鄭<lb/>
<pb n="KR3k0013_WYG_430-3b"/>
鄭人懼乃行成七月楚子囊乞旅於秦<hi>乞師旅于秦</hi>秦右大<lb/>
夫詹帥師從楚子將以伐鄭鄭伯逆之丙子伐宋<hi>鄭逆服故</hi>
<hi>更伐宋</hi>
陳無宇齊大夫魯襄公二十四年齊侯既伐晉而懼將<lb/>
欲見楚子楚子使薳啓疆如齊聘且請期<hi>請㑹期</hi>齊侯聞<lb/>
將有晉師使陳無宇從薳啓疆如楚辭且乞師<hi>辭有晉師未得</hi>
<hi>相見</hi>冬楚子伐鄭以救齊<lb/>
申包胥楚人也魯定公四年吴伐楚楚子敗奔隨申包<lb/>
<pb n="KR3k0013_WYG_430-4a"/>
胥如秦乞師曰吳為封豕長蛇以薦食上國<hi>薦數也言吳貪害如</hi>
<hi>蛇豕</hi>虐始于楚寡君失守社稷越在草莽使下臣告急曰<lb/>
夷徳無厭若隣於君疆埸之患也<hi>吳有楚則與秦鄰</hi>逮吳之未<lb/>
定君其取分焉<hi>與吳共分楚地</hi>若楚遂亡君之土也若以君<lb/>
靈撫之世以事君<hi>撫存恤也</hi>秦伯使辭焉曰寡人聞命矣子<lb/>
姑就館將圗而告對曰寡君越在草莽未獲所伏<hi>伏猶處也</hi>
下臣何敢即安立依於庭牆而哭日夜不絶聲勺飲不<lb/>
入口七日秦哀公為之賦無衣<hi>詩秦風取王于興師脩我戈矛與子同仇之義</hi>
<pb n="KR3k0013_WYG_430-4b"/>
九頓首而坐秦師乃出<lb/>
趙鞅晉大夫魯哀公二年四月鞅帥師納衛世子蒯瞶<lb/>
于戚三年齊衛圍戚求援于中山<hi>中山鮮虞也</hi>
晉侯將伐齊魯哀公二十四年使來乞師曰昔臧文仲以<lb/>
楚師伐齊取榖<hi>在僖二十六年</hi>宣叔以晉師伐齊取汶陽<hi>在成二年</hi>寡君<lb/>
欲徼福於周公願乞靈於臧氏臧石帥師㑹之取廪丘<lb/>
駟𢎞鄭大夫悼公四年晉荀瑶帥師伐鄭次於桐丘駟<lb/>
𢎞請救於齊<hi>𢎞駟歂子</hi>齊陳成子帥師救鄭<lb/>
<pb n="KR3k0013_WYG_430-5a"/>
張翠韓大夫楚圍雍氏韓使使求救於秦秦不下殽令<lb/>
靳尚使秦秦宣太后不許靳尚歸復使張翠至秦秦乃<lb/>
下師於殽以救韓<lb/>
趙勝趙成王弟也封平原君秦圍邯鄲平原君數遺魏<lb/>
王及公子無忌書請救魏使將晉鄙將十萬衆救趙鄙<lb/>
軍壁鄴名為救趙實持兩端以觀望平原君使者冠蓋<lb/>
相屬於魏魏公子無忌乃矯奪晉鄙兵符救之<lb/>
項梁自號武信軍引兵攻亢父<hi>亢音抗父音甫</hi>初秦將章邯既<lb/>
<pb n="KR3k0013_WYG_430-5b"/>
殺齊王田儋齊人立故齊王建之弟田假為王田角為<lb/>
相田間為將田榮怒擊逐假亡走楚角亡走趙間前救<lb/>
趙因不敢歸項梁追擊章邯章邯兵益盛梁使使趣齊<lb/>
兵榮曰楚殺田假趙殺角間廼出兵楚趙不聽齊齊亦<lb/>
怒終不肯出兵章邯果敗殺項梁<lb/>
漢韓信為大將虜魏豹定河東使人請漢王願益兵三<lb/>
萬人臣請北舉燕趙東擊齊南絶楚之糧道西與大<lb/>
王會於滎陽漢王與兵萬人<lb/>
<pb n="KR3k0013_WYG_430-6a"/>
後漢公孫瓚為幽州刺史為袁紹所圍求救於黑山賊<lb/>
救至欲内外擊紹瓚遣行人文則齎書告子續曰袁氏<lb/>
之攻似若神鬼鼔角鳴於地中梯衝舞吾樓上日窮月踧<lb/>
無所聊賴汝當碎首於張燕速致輕騎到者當起烽火<lb/>
於北吾當從内出不然吾亡之後天下雖廣汝欲求定<lb/>
足之地其可得乎<lb/>
孔融為北海太守為管亥所圍太史慈為求救於平原相<lb/>
劉備備驚曰孔北海乃復知天下有劉備耶即遣三千<lb/>
<pb n="KR3k0013_WYG_430-6b"/>
兵救之賊乃散走<lb/>
魏陳矯廣陵東陽人也避亂本郡太守陳登請為功曹矯<lb/>
郡爲孫權所圍於匡竒登乃令矯求救於太祖曰鄙<lb/>
郡雖小形便之國也若䝉救援使為外藩則吴大挫謀<lb/>
徐方永安武聲遠震仁愛滂流未從之國望風景附崇<lb/>
德養威此王業也太祖竒矯欲留之矯辭曰本郡倒懸<lb/>
奔走告急無申胥之效敢忘𢎞演之義乎太祖乃遣赴<lb/>
救吴軍既退登多設間伏勒兵追奔大破之<lb/>
<pb n="KR3k0013_WYG_430-7a"/>
田豫為䕶烏丸校尉豫出塞為鮮卑軻比能所圍於故<lb/>
馬邑城移鴈門太守牽招求救招自表輙行又并馳布<lb/>
羽檄稱陳形勢虜即恐怖種類離散<lb/>
吴甘寧守夷陵魏曹仁分兵騎攻圍寧寧告急於周瑜<lb/>
瑜用吕蒙計與䝉並救寧寧圍解<lb/>
晉祖逖為奮威将軍豫州刺史流人塢主張平樊雅在<lb/>
譙逖進據太丘平助雅攻逖逖遣使求救於蓬陂塢主<lb/>
李川川遣將李頭率衆援之逖遂克譙城初雅之據譙<lb/>
<pb n="KR3k0013_WYG_430-7b"/>
也逖以力弱來助於南中郎将王含含遣桓宣領兵助<lb/>
逖逖遂克譙<lb/>
桓宣為四品將軍屯馬頭山為祖煥桓撫所圍宣<lb/>
遣其子戎求救於毛寳寳隨戎赴之未至而賊已與宣<lb/>
戰寶軍懸兵少器仗濫惡大為煥撫所破寳中箭貫髀<lb/>
徹鞍使人蹋鞍㧞箭血流滿鞾去船所百餘里望星而<lb/>
行到先哭戰亡將士洗瘡訖夜即還救宣寶至宣營而<lb/>
煥撫亦退<lb/>
<pb n="KR3k0013_WYG_430-8a"/>
周瓊為梁州刺史東羗校尉竇衝入漢川定安人皇甫<lb/>
釗京兆人周勲等謀納之瓊失巴西三郡衆寡力弱告<lb/>
急于鎮襄陽征虜將軍朱序序遣將軍皇甫貞率衆赴<lb/>
之<lb/>
譙王承等守湘州為王敦所攻初安南將軍甘卓與承<lb/>
書勸使固守當以兵出沔口斷敦歸路則湘圍自解承<lb/>
答書曰季思足下勞於王事天綱暫圯中原丘墟四海<lb/>
義士方謀克復中興江左草創始爾豈圖惡逆萌自寵<lb/>
<pb n="KR3k0013_WYG_430-8b"/>
臣吾以闇短託宗皇屬仰豫宻命作鎮南夏親奉中詔<lb/>
成規在心伯仁諸賢扼腕岐路至止尚淺凡百茫然豺<lb/>
狼易驚遂肆醜毒聞知駭踊神氣衝越子來之義人思<lb/>
自奮不命而至衆過數千誠足以决一時之機攄山海<lb/>
之憤矣然迫於倉卒舟楫未備魏乂李恒尋見圍逼是<lb/>
故事與意違志力未展猥辱來使深同大趣嘉謀英筭<lb/>
發自深衷執讀周復欣無以量足下若能卷甲電赴猶<lb/>
或有濟若有狐疑求我枯魚之肆矣兵聞拙速未覩工<lb/>
<pb n="KR3k0013_WYG_430-9a"/>
遲季思足下勉之書不盡意絶筆而已卓軍次䐗口聞<lb/>
王師敗績停師不進承乃遇害<lb/>
荀崧都督荆州江北諸軍事平南將軍鎮宛改封曲陵<lb/>
公為賊杜曽所圍石覽時為襄城太守崧力弱食盡使<lb/>
其小女灌求救於覧及南中郎將周訪訪即遣子撫率<lb/>
兵三千人會石覧俱救崧賊聞兵至散走崧既得免乃<lb/>
遣南陽中部尉王國劉願等潛軍襲穰縣獲曽從兄偽<lb/>
新野太守保斬之<lb/>
<pb n="KR3k0013_WYG_430-9b"/>
後魏元法僧為益州刺史梁武遣將張齊率衆攻逼城<lb/>
門晝閉行旅不通法僧上疏曰臣忝守遐方變生慮表<lb/>
賊衆侜張所在強盛統内城戍悉已陷没近州之民亦<lb/>
将擾叛惟獨州治僅存而已亡滅之期非旦則夕臣自<lb/>
思忖必是死人但恐不得謝罪庭闕既忝宗枝累辱不<lb/>
淺若死為鬼永曠天顔九泉之下實深重恨今募使間<lb/>
行偷路奔告若臺軍速至猶希全保哭送使者不知所<lb/>
言孝眀詔曰比勅傅𥪡眼倍道兼行而猶未達可更遣<lb/>
<pb n="KR3k0013_WYG_430-10a"/>
尚書郎堪幹者一人馳驛催遣庶令拔彼倒懸救兹危<lb/>
急竪眼頻破張齊於是獲全<lb/>
皮豹子為仇池鎮將討楊難當平之諸氐復推楊文德<lb/>
為主興安二年正月宋文帝遣其将蕭道成王虬馬光<lb/>
等入漢中别令楊文德楊頭等率氐羗圍武都城中拒<lb/>
之殺賊二百餘人豹子分兵救之至女磊聞賊停軍豹<lb/>
子遣人於祁山取馬欲往赴援文德謂豹子欲斷其糧<lb/>
運回軍還入覆津據險自固宋文帝恐其輙回又增兵<lb/>
<pb n="KR3k0013_WYG_430-10b"/>
益將令晉夀白水送糧覆津漢川武興運粟甘泉皆置<lb/>
倉儲豹子表曰義隆增兵運糧尅必送死臣所領之衆<lb/>
本自不多唯仰民兵専恃防固其統萬安定二鎮之衆<lb/>
從戎以來經三四歲長安之兵役過朞月未有代期衣<lb/>
糧俱盡形顔枯悴窘切戀家逃亡不已既臨寇難不任<lb/>
攻戰士民姦通知臣兵弱南引文德共為唇齒文德去<lb/>
年八月與義隆梁州刺史劉秀之同征長安聞臺遣大<lb/>
軍勢援雲集長安地平用馬為便畏國騎軍不敢北<lb/>
<pb n="KR3k0013_WYG_430-11a"/>
出但承仇池勾人稱臺軍不多戎兵尠少諸州雜人各<lb/>
有還思軍勢若及必自奔逃進軍取城有易反掌今外<lb/>
寇兵強臣力寡弱拒賊備敵非兵不擬乞選壮兵增戍<lb/>
武都牢城自守可以無患今事已切急若不馳聞損失<lb/>
城鎮恐招斯責詔遣高平鎮將茍莫于率突騎二千以<lb/>
赴之道成等乃退<lb/>
崔楷孝眀孝昌初為殷州刺史加後将軍楷至州表曰<lb/>
竊惟殷州地實四衝居當五裂西通長山東漸巨野頃<lb/>
<pb n="KR3k0013_WYG_430-11b"/>
國路康寧四方有截仍聚姦宄桴鼔時鳴况今天長䘮<lb/>
亂妖災間起定州逆虜趦趄北界鄴下㓙燼蠶噬腹心<lb/>
兩處犬羊勢若并合城下之戰匪斯朝夕臣以不武屬<lb/>
此屏捍實思效力以弱強敵析骸煑弩固此忠節但基<lb/>
趾建剏庶事茫然斗儲尺刃聊自未有雖欲竭誠莫知<lb/>
攸濟謹列所須兵仗請垂矜許必當虎視一方遏其侵<lb/>
軼肅清境内保全所委詔付外量竟無所給<lb/>
後周李賢隴西人長孫邪利為都督行原州事以賢為<lb/>
<pb n="KR3k0013_WYG_430-12a"/>
主簿時有賊帥達符顯圍逼州城晝夜攻戰屢被摧䘐<lb/>
賢間道赴雍州詣爾朱天光請援天光許之賢乃返而<lb/>
賊營壘四合無因入城俟日向夕乃偽負薪與賊樵採<lb/>
者俱得至城下城中垂布引之賊衆方覺乃引弩亂發<lb/>
射之不中遂得入城告以大軍將至賊聞之便散走<lb/>
唐南霽雲為睢陽張巡帳下士天寶末安禄山叛亂賊<lb/>
將尹子竒圍睢陽城經數月城中糧盡至人相食求救<lb/>
於臨淮節度賀蘭進眀遣霽雲夜縋出城之臨淮見進<lb/>
<pb n="KR3k0013_WYG_430-12b"/>
眀進眀日高會張樂饗士殊無出兵之意霽雲泣而謂<lb/>
之曰强寇陵逼圍城半年糧盡矢窮計無所出初圍城<lb/>
之際城中數萬人今者相食已盡張中丞自殺愛妾以<lb/>
饗軍士今見存之衆不過數千城中之人不敢愛死恐<lb/>
破之後賊過淮南亦不利於大夫霽雲所以冐鋒刃晝<lb/>
伏夜動匍匐以見大夫今大夫數日高會殊無遣兵之<lb/>
意豈忠臣義士勤王報國之意乎霽雲不能達主將之<lb/>
意請齧一指留於大夫示之以信歸報城中將士遂却<lb/>
<pb n="KR3k0013_WYG_430-13a"/>
還睢陽數日得達懸繩入城城中之人知救不至慟哭<lb/>
數日遂陷<lb/>
李愬為唐鄧節度使居半歲謀襲蔡州請濟師詔河中<lb/>
鄜坊騎兵二千人益之<lb/>
辛讜性慷慨重然諾專務賑人之急年五十不求茍進<lb/>
有濟時救患之志咸通十年龎勛亂徐泗時杜慆守泗<lb/>
州賊以郡當江淮要害極力攻之時兩淮郡縣皆陷獨<lb/>
慆守臨淮久之援軍雖集賊未解圍時讜寓居廣陵乃<lb/>
<pb n="KR3k0013_WYG_430-13b"/>
仗劍拿小艇移泗口貫賊柵入城見慆慆素聞其義而<lb/>
不相面喜讜至握手謝曰判官李延樞每話子為人何<lb/>
遽至耶吾無憂矣時賊三面攻城王師結壘于洪源驛<lb/>
相顧不前讜夜以小舟穿賊壘至洪源驛見監軍郭厚<lb/>
本論泗州危急且宜速救厚本然之淮南都将王公弁<lb/>
謂厚本曰賊衆我寡無宜輕舉當俟可行讜坐中㧞劍<lb/>
瞋目謂公弁曰賊百道攻城陷在旦夕公等奉詔赴援<lb/>
而逗留不進心欲何為不惟有負國恩丈夫義氣亦宜<lb/>
<pb n="KR3k0013_WYG_430-14a"/>
感發假如臨淮陷賊淮南即是寇場公何獨存耶讜欲<lb/>
揮刅向公弁厚本持之讜望泗州大哭者經日帳下為<lb/>
之流涕厚本義其心選甲士三百隨讜入泗州夜半斬<lb/>
賊栅大呼繇水門而入賊軍大駭既知援兵入賊乃退<lb/>
舍人心遂固浙西觀察使杜審權遣大將翟行約率軍<lb/>
三千赴援屯蓮塘驛慆欲遣人勞之将吏皆憚其行讜<lb/>
曰杜相公以大夫宗盟急難相赴安得令使者無言而<lb/>
還即齎慆書幣犒其使淮南大將李湘率師五千來援<lb/>
<pb n="KR3k0013_WYG_430-14b"/>
受賊詐降敗於淮口湘與郭厚本皆為賊所執自是無<lb/>
援賊併兵急攻以鐵索斷淮流梯衝雲合凡周七月晝<lb/>
夜不息乘城之士不遑寤寐面頭生瘡軍儲漸少分食<lb/>
稀粥賴讜犯難仗義求救於淮北諸軍既而馬舉以大<lb/>
軍至賊解圍而去<lb/>
梁杜洪唐末為鄂帥時成汭鎮荆門淮南楊行宻以兵<lb/>
圍鄂州洪遣使求救於太祖時太祖以隔越大江勢不<lb/>
能救乃發使諷汭令出師以援鄂渚<lb/>
<pb n="KR3k0013_WYG_430-15a"/>
周錢俶廣順二年遣間使言覘得淮南去年興兵取湖<lb/>
南七州近又以衆於彬連屯守欲攻容桂當道調發兩<lb/>
路進軍水取漳泉陸取汀建望朝廷即出天兵以為犄<lb/>
角之勢<lb/>
　　　致師<lb/>
環人致師周官之列職勇者嘗寇鄭國之善謀蓋夫受<lb/>
脤以行彼敵斯遇或勒兵而未陣或堅壁而固守持久<lb/>
將變拙速是圖故有執馘以環城御旌而摩壘增三軍<lb/>
<pb n="KR3k0013_WYG_430-15b"/>
之氣成一戰之功其或侮以醜言遺之婦飾用激其怒<lb/>
以成厥謀斯亦為将者權宜之小道也<lb/>
許伯楚大夫魯宣公十二年楚伐鄭晉救之許伯御樂<lb/>
伯攝叔為右以致晉師<hi>單車挑戰又示不欲崇和以疑晋之群帥</hi>許伯曰聞<lb/>
致師者御靡旌摩壘而還<hi>靡旌駈疾也摩近也</hi>樂伯曰吾聞致師<lb/>
者左射以菆<hi>左軍左也菆射之善者</hi>代御執轡御下兩馬掉鞅而<lb/>
還<hi>兩飾也掉正也以示閒暇</hi>攝叔曰吾聞致師者右入壘折馘<hi>折馘斷耳</hi>執<lb/>
俘而還皆行其所聞而復<lb/>
<pb n="KR3k0013_WYG_430-16a"/>
漢彭越為魏相國常往來為漢㳺兵擊楚絶糧道項羽<lb/>
欲討越謂其將曹咎曰謹守成臯則漢欲挑戰慎勿與<lb/>
戰無令得東我十五日必誅彭越定梁地漢果數挑戰<lb/>
楚軍不出使人辱之五六日曹咎怒度兵汜水漢擊之<lb/>
大破楚軍盡得楚國貨賂曹咎自剄汜水上<lb/>
後漢張堪為謁者使送委輸縑布并領騎七千匹詣大<lb/>
司馬吳漢伐公孫述在道追拜蜀郡太守時漢軍餘七<lb/>
日糧陰具船欲遁去堪聞之馳往見漢説述必敗不宜<lb/>
<pb n="KR3k0013_WYG_430-16b"/>
退師之策從之乃示弱挑敵述果自出戰死城下<lb/>
魏王昶為征南將軍督荆豫軍事時吳将守江陵不出<lb/>
昶欲引致平地與合戰乃先遣五軍按大道發還使賊<lb/>
望見以喜之所獲鎧馬甲首馳環城以怒之設伏兵以<lb/>
待之吴大将施績果遣軍與戰克之績遁走斬其將鍾<lb/>
離茂許旻収其甲首旗皷珍寳器仗振旅而還<lb/>
漢諸葛亮為丞相出斜谷屯渭南司馬宣王拒之眀帝<lb/>
詔令堅壁不戰亮既屢遣使交書又致巾幗婦人之飾<lb/>
<pb n="KR3k0013_WYG_430-17a"/>
以怒宣王宣王將出戰辛毗奉詔勅宣王及軍吏以下<lb/>
乃止<lb/>
前秦苻黄眉為苻堅将時姚襄據黄落苻堅遣黄眉及<lb/>
鄧羌等帥兵騎討之襄深溝高壘固守不戰鄧羌説黄<lb/>
眉曰傷弓之鳥落於虛發㐮頻為桓温張平所敗鋭氣<lb/>
䘮矣今固壘不戰是窮寇也襄性剛狠易以剛動若長<lb/>
驅鼔行且壓其壘襄必忿而出師可一戰而擒也黄眉<lb/>
從之遣羌率騎三千軍於壘門襄果怒盡鋭出戰羌偽<lb/>
<pb n="KR3k0013_WYG_430-17b"/>
不勝引騎遽退襄追之至于三原羗廻騎距襄俄而黄<lb/>
眉與堅至大戰斬之盡俘其衆<lb/>
宋柳世隆為郢州守将時沈攸之反入江陵舉兵東下<lb/>
分兵出夏口據魯山攸之既至郢城弱小不足攻遣人<lb/>
告世隆曰被太后令當暫還郡卿既相與奉國想得此<lb/>
意世隆答曰東下之師久承聲問郢城小鎮自守而已<lb/>
攸之將去世隆遣兵於西渚挑戰攸之果怒令諸軍登<lb/>
岸燒郭邑築長圍攻城世隆隨宜拒應衆皆披却攸之軍<lb/>
<pb n="KR3k0013_WYG_430-18a"/>
因之敗潰<lb/>
後魏賀拔岳為西道都督與爾朱天光討万侯醜奴岳<lb/>
届長安時万侯醜奴遣大行臺尉遲菩薩向武功南渡<lb/>
渭水攻圍趣柵天光遣岳率騎一千馳往赴救菩薩攻<lb/>
栅已剋還向岐州岳以輕騎八百北渡渭水擒賊令殺<lb/>
掠其民以挑菩薩菩薩果率步騎二萬餘人至渭水北<lb/>
岳以輕騎數十與菩薩隔水交言岳稱揚國威菩薩自<lb/>
言強盛往復數返菩薩乃自僑令省事傳語岳怒曰我<lb/>
<pb n="KR3k0013_WYG_430-18b"/>
與菩薩言卿是何人與我對語省事恃水應答不遜岳<lb/>
舉弓射之應弦而倒其時已逼暮於是各還岳密於渭<lb/>
南傍水分置精騎四十五十以為一所隨地形便絡繹<lb/>
置之眀日自將百餘騎隔水與賊相見並且東行岳漸<lb/>
前進先所置騎騎隨岳而集騎既漸增賊不復測其多<lb/>
少行二十里許便至淺可濟岳便馳馬東出以示奔遁賊<lb/>
謂岳走乃棄歩兵南渡渭水輕騎追岳岳東行十餘里<lb/>
依横崗伏兵以待之賊以路險不得前進前後繼至半<lb/>
<pb n="KR3k0013_WYG_430-19a"/>
度崗東岳乃廻戰身先士卒急擊之賊便退走岳號令<lb/>
所部賊下馬者皆不聽殺賊顧見之便悉投馬俄而虜<lb/>
獲三千人馬亦無遺遂渡渭北降步兵萬餘収其輜重<lb/>
隋張威善騎射膂力過人王謙作亂高祖以威為行軍<lb/>
總管從元帥梁睿擊之軍次通谷謙守将李二王擁勁<lb/>
兵拒守睿以威為先鋒二王初閉壘不戰威令人罵侮<lb/>
以激怒之二王果出陳威令壯士奮擊二王軍潰大兵繼<lb/>
至於是擒斬四千餘人<lb/>
<pb n="KR3k0013_WYG_430-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七十二</head>
    <p>
<pb n="KR3k0013_WYG_072-1a"/>
欽定四庫全書<lb/>
　册府元龜卷七十二　　　宋　王欽若等　撰<lb/>
　　帝王部<lb/>
　　　命相第二<lb/>
晉元帝建武元年二月以撫軍大將軍西陽王羕為太<lb/>
保太尉荀組為司徒時帝即晉王位欲以組為司徒問<lb/>
太常賀循循曰組舊望清重忠勤顯著遷訓五品實允<lb/>
衆望於是拜之十一月以司空劉琨為太尉<lb/>
<pb n="KR3k0013_WYG_072-1b"/>
太興四年七月以驃騎將軍王導為司空<lb/>
永昌元年十一月以司徒荀組為太尉<lb/>
明帝太寧三年閏八月遺詔以太宰西陽王羕司徒王<lb/>
導輔太子<hi>太子即成帝也</hi>
成帝即位初以司徒王導錄尚書事與中書令庾亮參<lb/>
輔朝政<lb/>
咸和四年三月以征西大將軍陶侃為太尉車騎將軍<lb/>
郗鑒為司空<lb/>
<pb n="KR3k0013_WYG_072-2a"/>
咸康四年五月以司徒王導為太傅都督中外諸軍事<lb/>
司空郗鑒為太尉征西將軍庾亮為司空<lb/>
六月改司徒為丞相以太傅王導為之册曰朕夙罹不<lb/>
造肆陟帝位未堪多難禍亂旁興公文貫九功武經七<lb/>
徳外緝四海内齊八政天地以平人神以和業同伊尹<lb/>
道隆姬旦仰思唐虞登庸雋乂申命羣官允釐庶績朕<lb/>
思憑髙謀𢎞濟逺猷維稽古昔建爾于上公永為晉輔<lb/>
往踐厥職敬敷道訓以亮天工不亦休哉公其戒之<lb/>
<pb n="KR3k0013_WYG_072-2b"/>
五年八月復改丞相為司徒十二月以驃騎將軍瑯琊<lb/>
王岳為之<lb/>
六年正月以左光禄大夫陸玩為司空<lb/>
康帝即位諒陰不言委政于中書監庾冰<lb/>
建元元年十月以驃騎將軍何充為中書監揚州刺史<lb/>
錄尚書事輔政以禇裒為衛將軍領中書令<lb/>
穆帝永和二年二月以左光禄大夫蔡謨領司徒錄尚<lb/>
書六條事撫軍大將軍㑹稽王昱及謨並輔政<lb/>
<pb n="KR3k0013_WYG_072-3a"/>
八年七月以鎮軍大將軍武陵王晞為太宰撫軍大將<lb/>
軍㑹稽王昱為司徒征西大將軍桓温為太尉<lb/>
哀帝興寧元年五月加桓温侍中大司馬都督中外諸<lb/>
軍錄尚書事<lb/>
廢帝太和元年十月以㑹稽王昱為丞相<lb/>
簡文帝咸安元年十一月以大司馬桓温為丞相<lb/>
孝武帝太元元年正月以尚書僕射謝安為中書監錄<lb/>
尚書事<lb/>
<pb n="KR3k0013_WYG_072-3b"/>
二年八月以謝安為司徒<lb/>
五年六月以驃騎將軍瑯琊王道子為司徒<lb/>
六年十一月以鎮東大將軍郗愔為司空<lb/>
九年三月以衛將軍謝安為太保<lb/>
安帝即位初以司徒㑹稽王道子為太傅輔政<lb/>
元興二年十二月帝蒙塵于尋陽桓𤣥逼帝西上帝宻詔<lb/>
以幽逼於𤣥萬機虛曠令武陵王遵依舊典承制總百<lb/>
官行事加侍中大將軍<lb/>
<pb n="KR3k0013_WYG_072-4a"/>
義熈元年三月帝至自江陵以瑯琊王徳文為大司馬<lb/>
武陵王遵為太保鎮軍將軍劉裕為侍中車騎將軍揚<lb/>
州刺史錄尚書事<lb/>
十四年六月劉裕為相國封宋公<lb/>
恭帝元熈元年正月以驃騎將軍劉道憐為司空<lb/>
後魏道武皇始元年七月即位二年五月以東平公元<lb/>
儀為驃騎大將軍都督諸軍事左丞相<lb/>
天興元年四月以征虜將軍歴陽公穆崇為太尉安南<lb/>
<pb n="KR3k0013_WYG_072-4b"/>
將軍鉅鹿公長孫嵩為司徒<lb/>
五年十一月徵相州刺史庾岳為司空<lb/>
明元泰常七年四月以泰平王燾為相國加大將軍五<lb/>
月以燾輔政左丞相奚斤為左輔太尉穆觀為右弼<hi>紀傳</hi>
<hi>奚斤拜右丞相觀拜太尉年月</hi>出則統輔朝政入則應對左右事無巨<lb/>
細皆闗决焉<lb/>
九月以奚斤為司空行揚州刺史<lb/>
太武始光二年三月以司徒北平王長孫嵩為太尉平<lb/>
<pb n="KR3k0013_WYG_072-5a"/>
陽王長孫翰為司徒宜城王奚斤為司空<lb/>
神䴥三年七月詔大鴻臚杜超為太宰行征南大將軍<lb/>
鎮鄴<lb/>
四年九月以左光禄大夫崔浩為司徒征西大將軍長<lb/>
孫道生為司空<lb/>
太延中以侍中盧魯元為太保錄尚書事<lb/>
太平真君五年正月皇太子始總百揆以侍中中書監<lb/>
穆夀司徒崔浩侍中張黎古弼輔政<lb/>
<pb n="KR3k0013_WYG_072-5b"/>
文成興安元年十月即位以驃騎大將軍元夀樂為太<lb/>
宰都督中外諸軍事錄尚書事<lb/>
十二月以樂陵王周忸為太尉平原王陸麗為司徒鎮<lb/>
西將軍杜元寳為司空<lb/>
興光元年正月以侍中伊馛為司空<lb/>
太安元年十月以遼西公常英為太宰<lb/>
獻文即位初以侍中車騎大將軍乙渾為太尉錄尚書<lb/>
事東安王劉尼為司徒尚書左僕射和其奴為司空又<lb/>
<pb n="KR3k0013_WYG_072-6a"/>
以乙渾為丞相居諸王上事無大小皆决於渾<lb/>
皇興元年閏正月以頓丘王李峻為太宰<lb/>
二年六月以昌黎王馮熈為太傅<lb/>
四年二月以東郡王陸定國為司空<lb/>
孝文延興三年四月假上黨王長孫觀司空討吐谷渾<lb/>
拾寅<lb/>
承明元年六月征西將軍安樂王長樂為太尉尚書左<lb/>
僕射南平公目辰為司徒南部尚書李訢為司空<lb/>
<pb n="KR3k0013_WYG_072-6b"/>
太和元年三月徵征西大將軍雍州刺史東陽王丕為<lb/>
司徒<lb/>
三年九月以侍中司徒東陽王丕為太尉侍中尚書右<lb/>
僕射陳建為司徒侍中尚書荀頽為司空<lb/>
九年十二月侍中淮南王他為司空<lb/>
十三年十二月以尚書令尉元為司徒左僕射穆亮為<lb/>
司空<lb/>
十五年十二月以安定王休為太傅齊郡王簡為太保<lb/>
<pb n="KR3k0013_WYG_072-7a"/>
十六年十月以特進馮誕為司徒<lb/>
十八年十月以太尉東陽王丕為太傅<lb/>
二十三年二月以長兼太尉咸陽王禧為正太尉中軍<lb/>
大將軍彭城王勰為司徒<lb/>
宣帝即位初以司徒彭城王勰總攝百揆以侍中北海<lb/>
王祥為司空公鎮南將軍王肅為尚書令廣陽王嘉為<lb/>
左僕射尚書宋弁為吏部尚書與侍中太尉公禧左僕<lb/>
射任城王澄等六人輔政<lb/>
<pb n="KR3k0013_WYG_072-7b"/>
景明元年二月復以彭城王勰為司徒<lb/>
十月改授勰司徒錄尚書事<lb/>
二年正月以太尉咸陽王禧為太保司空北海王詳為<lb/>
大將軍錄尚書事又以太保王禧領太尉大將軍廣陵<lb/>
王羽為司徒<lb/>
十一月以驃騎大將軍穆亮為司空大將軍北海王詳<lb/>
為太傅領司徒<lb/>
四年七月以彭城王勰為太師<lb/>
<pb n="KR3k0013_WYG_072-8a"/>
正始元年閏十二月以驃騎大將軍髙陽王雍為司空<lb/>
四年九月詔曰朕秉厯承天履年將紀徙正宫極嵗浹<lb/>
歸餘台懿茂親祗勤已乆列司英彦庸績未酬非所謂<lb/>
有功見知賞以時及其以司空髙陽王雍為太尉尚書<lb/>
令廣陽王嘉為司空<lb/>
永平二年十月以司空廣陽王嘉為司徒<lb/>
延昌元年正月以車騎大將軍尚書令髙肇為司徒光<lb/>
禄大夫清河王懌為司空<lb/>
<pb n="KR3k0013_WYG_072-8b"/>
二年二月太尉髙陽王雍進位太保<lb/>
孝眀延昌四年正月即位詔太保髙陽王雍入居西柏<lb/>
堂决庶政又詔任城王澄為尚書令百官總已以聼於<lb/>
二王<hi>臣欽若等曰孝明即位年六嵗委政於二王也</hi>
二月太保髙陽王雍進位太傅領太尉司空清河王懌<lb/>
為司徒驃騎大將軍廣平王懐為司空<lb/>
七月司徒清河王懌進位太傅領太尉司空廣平王懐<lb/>
為太保領司徒驃騎大將軍任城王澄為司空<lb/>
<pb n="KR3k0013_WYG_072-9a"/>
十二月以髙陽王雍為太師<lb/>
熈平二年四月以中書監胡國珍為司徒公<lb/>
八月詔侍中太師髙陽王雍入居門下參决尚書奏事<lb/>
神龜二年五月以司空任城王澄為司徒驃騎大將<lb/>
軍京兆王繼為司空<lb/>
正光元年九月以太師髙陽王雍為丞相<lb/>
十月以驃騎大將軍汝南王悦為太尉公<lb/>
十二月以司空京兆王繼為司徒公<lb/>
<pb n="KR3k0013_WYG_072-9b"/>
二年三月以儀同劉騰為司空公<lb/>
四月司徒京兆王繼進位太保車騎大將軍崔光為司<lb/>
徒公<lb/>
三年十二月太保京兆王繼為太傅司徒崔光為太保<lb/>
四年九月詔侍中太尉安南王悦入居門下與丞相髙<lb/>
陽王雍參尚書奏事<lb/>
十二月以悦為太保<lb/>
五年十二月詔太傅京兆王繼為太師<lb/>
<pb n="KR3k0013_WYG_072-10a"/>
孝昌元年正月以太師京兆王繼為太尉<lb/>
二年正月以太保汝南王悦領太尉<lb/>
三年正月以司空公皇甫度為司徒儀同三司蕭寶寅<lb/>
為司空又以皇甫度為太尉<lb/>
孝莊建義元年四月即位以前太尉公江陽王繼為太<lb/>
師北海王顥為太傅光祿大夫李延寔為太保并州刺史<lb/>
元天穆為太尉公侍中楊椿為司徒公車騎大將軍穆<lb/>
紹為司空公領尚書令<lb/>
<pb n="KR3k0013_WYG_072-10b"/>
七月以大將軍爾朱榮為柱國大將軍錄尚書事<lb/>
永安元年九月以爾朱榮為大丞相都督河北諸軍事<lb/>
以司徒公楊椿為太保城陽王徽為司徒<lb/>
十月以爾朱榮為太師<lb/>
二年七月以大將軍上黨王天穆為太宰司徒公城陽<lb/>
王徽為大司馬太尉公<lb/>
閏七月以侍中太傅李延實為司徒<lb/>
十月以前司空公丹陽王蕭贊為司徒公<lb/>
<pb n="KR3k0013_WYG_072-11a"/>
十一月以司空公蕭贊為太尉公雍州刺史長孫稚為<lb/>
司徒公<lb/>
三年十一月以司徒公長孫稚為太尉公<lb/>
前廢帝普太元年三月詔太師青州刺史魯郡王肅還<lb/>
為太師車騎大將軍沛郡王欣清河王亶並太傅驃騎<lb/>
大將軍尚書令爾朱世隆為太保前太尉公長孫稚為<lb/>
司徒公錄尚書事稚固辭除驃騎大將軍以趙郡王諶<lb/>
為司空公<lb/>
<pb n="KR3k0013_WYG_072-11b"/>
四月以侍中驃騎大將軍爾朱彦伯為司徒公<lb/>
後廢帝中興元年十月即位以大將軍髙歡為侍中丞<lb/>
相都督中外諸軍事以兼侍中撫軍將軍髙乾邕為侍<lb/>
中司空公<lb/>
二年二月以丞相髙歡為大丞相柱國大將軍太師<lb/>
出帝太昌元年四月即位髙歡為大丞相大柱國大將<lb/>
軍太師世襲定州刺史<lb/>
五月以太傅淮陽王欣為太師司徒趙郡王諶為太保<lb/>
<pb n="KR3k0013_WYG_072-12a"/>
南陽王寶矩為太尉侍中太保錄尚書事長孫稚為太<lb/>
傅前司空髙乾邕復司空侍中清河王亶為司徒<lb/>
永熈二年二月以司空髙乾邕為驃騎大將軍以咸陽<lb/>
王坦為司空公<lb/>
三月以侍中太保趙郡王諶為太尉公侍中太尉公南<lb/>
陽王寶矩為太傅開府尚書令<lb/>
七月以太師廣陵王欣為大司馬侍中以太尉公趙郡<lb/>
王諶為太師以前司徒公燕郡王賀拔允為太尉公<lb/>
<pb n="KR3k0013_WYG_072-12b"/>
三年五月以大司馬侍中廣陵王欣為左軍大都督太<lb/>
傅錄尚書事<lb/>
西魏文帝大統元年正月以闗西大行臺宇文泰都督<lb/>
中外諸軍事大行臺錄尚書事<lb/>
十四年五月進泰為太師<lb/>
廢帝即位初以太師宇文泰為大冢宰總百揆<lb/>
恭帝三年正月行周禮建六官以宇文泰為太師大冢<lb/>
宰柱國李弼為太傅大司徒趙貴為太保大宗伯獨孤<lb/>
<pb n="KR3k0013_WYG_072-13a"/>
信為大司馬于謹為大司冦侯莫陳崇為大司空<lb/>
後周閔帝元年<hi>時不建年紀</hi>正月以大冢宰大司馬獨<lb/>
孤信為太保大宗伯中山公䕶為大司馬<lb/>
二月以大司空侯莫陳崇為太保大司馬晉國公䕶為<lb/>
大冡宰柱國賀蘭祥為大司馬髙陽公逹奚武為大司<lb/>
冦<lb/>
九月甲子明帝即天王位二年正月以大冡宰晉公䕶<lb/>
為太師<lb/>
<pb n="KR3k0013_WYG_072-13b"/>
髙祖武帝保定元年正月以太師大冡宰晉公䕶為都<lb/>
督中外諸軍令五府總於天官<lb/>
三年四月以柱國逹奚武為太保<lb/>
天和三年四月以太保逹奚武為太傅大司馬尉遅迴<lb/>
為太師<lb/>
建徳元年三月太師大冢宰晉公䕶誅以太傅尉遅迥<lb/>
為太師柱國竇熾為太傅大司空李穆為太保齊國公<lb/>
憲為大冢宰<lb/>
<pb n="KR3k0013_WYG_072-14a"/>
宣政元年二月大冢宰譙王儉薨以上柱國越王盛為<lb/>
大冢宰<lb/>
宣帝即位初以趙王招為太師陳王純為太傅<lb/>
大象元年正月初置四輔官以大冡宰越王盛為大前<lb/>
疑蜀國公尉遅迥為大右弼申國公李穆為大左輔隋<lb/>
國公楊堅為大後丞<lb/>
二月以大前疑越王盛為太保大右弼尉遅迥為大前<lb/>
疑代王逹為大右弼<lb/>
<pb n="KR3k0013_WYG_072-14b"/>
五月越王盛代王逹之國七月以大後丞楊堅為大前<lb/>
疑柱國司馬消難為大後丞<lb/>
八月以雍州牧畢王賢為太師上柱國韓建業為大左<lb/>
輔<lb/>
静帝即位初以漢王賛為右大丞相隋國公楊堅為左<lb/>
大丞相帝居諒闇百官總己以聼於左丞相又以漢王<lb/>
賛為太師并州總管李穆為太傅宋王實為大前疑秦王<lb/>
贄為大右弼燕國公寔為大左輔又去丞相左右之號<lb/>
<pb n="KR3k0013_WYG_072-15a"/>
以隋公楊堅為大丞相又以為大冢宰五府總於<lb/>
天官<lb/>
大定元年二月以大丞相楊堅為相國總百揆尋禪于<lb/>
隋<lb/>
髙祖文帝開皇元年二月即位以并州總管李穆為太<lb/>
師鄧國公竇熾為太傅幽州總管于翼為太尉相國司<lb/>
馬髙熲為尚書左僕射兼納言相國司録虞慶則為内<lb/>
史監相國内郎李徳林為内史令<lb/>
<pb n="KR3k0013_WYG_072-15b"/>
三月以太子少保蘇威為納言<lb/>
九年四月以晉王廣為太尉六月以荆州總管楊素為<lb/>
納言<lb/>
十年七月以納言楊素為内史令<lb/>
仁夀元年正月以晉王昭為内史令<lb/>
二年十月以工部尚書楊逹為納言<lb/>
煬帝大業二年六月以尚書令楊素為司徒<lb/>
三年九月以户部尚書楊文思為納言<lb/>
<pb n="KR3k0013_WYG_072-16a"/>
唐髙祖武徳元年五月即位六月以相國長史裴寂為<lb/>
尚書右僕射相國司馬劉文静為納言户部尚書蕭瑀<lb/>
相國司錄竇威並為内史令<lb/>
是年以將作大匠竇抗兼納言<lb/>
二年正月以黄門侍郎陳叔逹為納言十月以黄門侍<lb/>
郎楊恭仁為納言<lb/>
三年三月改納言為侍中内史令為中書令以内史<lb/>
侍郎封徳彜兼中書令<lb/>
<pb n="KR3k0013_WYG_072-16b"/>
六年四月詔曰端揆之職綜理百司任望斯重勲賢攸<lb/>
寄尚書左僕射魏國公寂風格淹粹局量𢎞雅早預經<lb/>
綸元功特著燮諧治本茂蹟以宣中書令宋國公蕭瑀<lb/>
志懐忠確業履冲素歴居顯要厲精理術獻納惟允周<lb/>
慎有聞宣穆彛章允釐庶政寂可尚書左僕射瑀可尚<lb/>
書右僕射又以兼中書令封徳彛為中書令<lb/>
九年正月詔曰槐路清肅台階重峻經邦論道燮諧是<lb/>
屬然而表徳優賢昔王令典庸勲紀績列代通規尚書<lb/>
<pb n="KR3k0013_WYG_072-17a"/>
左僕射魏國公寂地胄清華風神閒悟立志温裕局量<lb/>
𢎞雅爰自義旗早參締搆英契所感實資同徳譬兹梁<lb/>
棟有若鹽梅翊贊綢繆庶政惟允歴居端揆彛章緝穆<lb/>
元功懋徳膺兹重望可司空<lb/>
六月太宗平内難立為皇太子七月以太子左庶子髙<lb/>
士亷為侍中右庶子房𤣥齡詹事宇文士及並為中書<lb/>
令尚書右僕射蕭瑀為尚書左僕射中書令封徳彛為<lb/>
尚書右僕射<lb/>
<pb n="KR3k0013_WYG_072-17b"/>
太宗貞觀元年六月以太子少保蕭瑀兼尚書左僕射<lb/>
七月詔曰望隆朝右任重國鈞尚想風猷義惟賢戚吏<lb/>
部尚書齊國公長孫無忌識量𢎞逺神情警發道炤縉<lb/>
紳才資文武樽俎之策電斷風馳干戈所指雲銷霧㪚<lb/>
幾深之理彌著忠義之節以彰斯固立徳佐時䧏靈輔<lb/>
闕宜以翼<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>授之端揆可尚書右僕射<lb/>
二年十二月以黄門侍郎王珪為侍中<lb/>
三年二月詔曰尚書政本端揆任隆自非經國大材莫<lb/>
<pb n="KR3k0013_WYG_072-18a"/>
副斯舉中書令兼太子詹事邢國公房𤣥齡器宇沉邃<lb/>
風度𢎞逺譽彰遐邇道冠簪纓兵部尚書檢校侍中蔡<lb/>
國公杜如晦識量清舉神彩凝映徳宣内外聲溢廟堂<lb/>
朕自克平宇縣締搆資始叶贊經綸厥功甚茂深謀秘<lb/>
略動合規矩忠議讜言事多啟沃及典司樞要綢繆宸<lb/>
扆開物成務知無不為可謂神䧏英靈天資人傑並宜<lb/>
總司衡軸光闡大猷𤣥齡可尚書左僕射餘如故如晦<lb/>
可尚書右僕射又以尚書左丞魏徵為秘書監參預朝<lb/>
<pb n="KR3k0013_WYG_072-18b"/>
政<lb/>
四年二月以御史大夫温彦博為中書令<lb/>
八月詔曰端右望隆寄任尤重實資勲徳朝難其選左<lb/>
光禄大夫行兵部尚書代國公李靖識度宏逺才略優<lb/>
贍博綜機務兼資文武誠著夷險效彰出納便蕃省闥<lb/>
詳謹有聞宜緝彛倫允兹名器可尚書左僕射<lb/>
七年二月以秘書兼檢校侍中魏徵為侍中<lb/>
十一月詔曰論道台階實頼明哲丹青神化寄深燮理<lb/>
<pb n="KR3k0013_WYG_072-19a"/>
自非鹽梅是屬棟幹有歸則曠職俟能罔或必備開府<lb/>
儀同三司齊國公無忌器宇凝正風度峻逺才包文武<lb/>
地兼賢戚誠著草昧之辰業預艱難之始功侔十亂聲<lb/>
髙三傑亮采銓衡庶僚有序儀刑端右彛章以穆自任<lb/>
參鼎司位班槐路撝挹之羙形於縉紳翼贊之規彰于<lb/>
帷扆宜崇名器允副具瞻可司空所司具禮以時册命<lb/>
九年十二月以右光禄大夫蕭瑀依舊特進參預朝政<lb/>
十六年六月詔曰文昌治本端副望隆朝綱所屬選衆<lb/>
<pb n="KR3k0013_WYG_072-19b"/>
斯在中書令虞國公温彦博體業貞固學藝該明器惟<lb/>
瑚璉材稱棟幹任總絲綸職居近宻廼心著於帷幄嘉<lb/>
謀表於罇俎寄深啟沃義切鹽梅宜升禮闈允兹彛序<lb/>
可尚書右僕射勲封如故又以太常卿楊師道為侍中<lb/>
十二年七月詔曰司㑹政本執法任隆歴選攸難惟賢<lb/>
是屬特進吏部尚書申州刺史上柱國申國公髙士亷<lb/>
器宇冲邈機神峻逺材稱棟幹望重縉紳地惟姻婭廼<lb/>
誠著于疇昔業預經綸嘉庸彰於夷險出總方嶽入賛<lb/>
<pb n="KR3k0013_WYG_072-20a"/>
機衡獻替之情譽光八舍銓綜之羙聲洽九流啟沃是<lb/>
寄鹽梅斯在宜貳端右允副式瞻可尚書右僕射特進<lb/>
刺史勲官封並如故<lb/>
十三年十一月以侍中楊師道為中書令<lb/>
十六年正月以中書侍郎岑文本專知機宻<lb/>
七月詔曰古先哲后咸正庶官徳優者爵髙功多者禄<lb/>
厚是以經邦緯國必俟蕭曹之勲燮理陰陽允歸鍾華<lb/>
之望司空趙公無忌識量𢎞博風度峻逺地惟親賢才<lb/>
<pb n="KR3k0013_WYG_072-20b"/>
稱梁棟締搆霸業茂勲著於艱難弼成王道廼心竭于<lb/>
寅亮鹽梅是寄丹青攸屬徳綜璣衡聲猷具舉自升槐<lb/>
鉉嵗月亟移固以勒羙太常書忠令甲者矣且陟中台<lb/>
式典邦教可司徒<lb/>
又詔曰惟天為大資四序以成功惟王建國候三台以<lb/>
𢎞化故隆漢受命吳鄧飛聲有晉勃興荀何底績開府<lb/>
儀同三司尚書左僕射太子少師上柱國梁國公房𤣥<lb/>
齡器範忠肅識具明允才稱王佐望乃時英霸國爰始<lb/>
<pb n="KR3k0013_WYG_072-21a"/>
預經綸之業鼎命惟新贊隆平之化誠固金石勲勒鐘<lb/>
鼎自任總庶尹職重朝端心力書於翼亮劬勞積於嵗<lb/>
序而志在冲退有懐止足固陳衰疴屢上表疏然則燮<lb/>
揆禮閣職務實繁論道槐廷望實攸屬宜加寵命平兹<lb/>
水土可司空<lb/>
十七年八月以工部尚書張亮為刑部尚書參預朝政<lb/>
十八年八月以散騎常侍劉洎為侍中中書侍郎岑文<lb/>
本馬周並為中書令九月以黄門侍郎禇遂良參預朝政<lb/>
<pb n="KR3k0013_WYG_072-21b"/>
十九年二月以吏部尚書楊師道為中書令<lb/>
二十二年正月以司徒長孫無忌兼檢校中書令知尚<lb/>
書門下二省事刑部侍郎崔仁師為中書侍郎參知機務<lb/>
九月以黄門侍郎禇遂良為中書令<lb/>
髙宗即位初以禮部尚書兼太子左庶子于志寧少詹<lb/>
事兼尚書左丞張行成並為侍中太子右庶子兼吏部<lb/>
侍郎髙季輔為中書令以司徒揚州大都督長孫無忌<lb/>
為太尉兼檢校中書令知尚書門下三省並如故又以<lb/>
<pb n="KR3k0013_WYG_072-22a"/>
特進李勣為尚書左僕射同中書門下三品<lb/>
永徽二年正月以黄門侍郎宇文節中書侍郎柳奭並<lb/>
同中書門下三品<lb/>
八月以侍中于志寧為尚書左僕射侍中張行成為尚<lb/>
書右僕射並同中書門下三品中書令髙季輔為侍中<lb/>
三年二月以同州刺史禇遂良為吏部尚書同中書門<lb/>
下三品<lb/>
三月以黄門侍郎宇文節為侍中中書侍郎柳奭為中書令<lb/>
<pb n="KR3k0013_WYG_072-22b"/>
四年二月以開府儀同三司李勣為司空<lb/>
九月以吏部尚書禇遂良為尚書右僕射依舊知政事<lb/>
十一月以禮部尚書崔敦禮為侍中<lb/>
六年五月以黄門侍郎韓瑗為侍中中書侍郎來濟為<lb/>
中書令<lb/>
七月以侍中崔敦禮為中書令<lb/>
顯慶元年三月以户部侍郎杜正倫為黄門侍郎同中<lb/>
書門下三品<lb/>
<pb n="KR3k0013_WYG_072-23a"/>
三年三月以中書侍郎李義府為中書令黄門侍郎杜正<lb/>
倫兼度支尚書依舊同中書門下三品<lb/>
八月以禮部尚書許敬宗為侍中<lb/>
九月以度支尚書杜正倫為中書令<lb/>
三年十一月以侍中皇太子賔客權檢校中書令許敬<lb/>
宗為中書令賔客如故<lb/>
是月以大理卿辛茂將為侍郎<lb/>
四年四月以尚書左僕射于志寧為太子太師同中書門<lb/>
<pb n="KR3k0013_WYG_072-23b"/>
下三品黄門侍郎許圉師參知政事<lb/>
五月兵部尚書任雅相度支尚書盧承慶並參知政事<lb/>
七月普州刺史李義甫為吏部尚書同中書門下三品<lb/>
龍朔二年二月改門下省為東臺中書省為西臺侍中<lb/>
為左相中書令為右相以中書令許敬宗為右相散騎<lb/>
常侍許圉師為左侍極檢校左相五月以左侍極許圉<lb/>
師為右相<lb/>
十月以西臺侍郎上官儀同東西臺二品<lb/>
<pb n="KR3k0013_WYG_072-24a"/>
三年正月以司列太常伯李義甫為右相<lb/>
麟徳元年八月以司列太常伯劉祥道為兼右相大司<lb/>
憲竇德𤣥兼司元太常伯檢校左相<lb/>
十二月以太子右中䕶樂彦瑋西臺侍郎孫處約同知政事<lb/>
二年三月以司戎太常伯姜恪同東西臺三品<lb/>
四月以左侍極陸敦信為檢校右相<lb/>
乾封元年七月以大司憲劉仁軌兼右相<lb/>
二年六月西臺侍郎楊武戴至徳東臺侍郎李安期張<lb/>
<pb n="KR3k0013_WYG_072-24b"/>
文瓘並同東西臺三品<lb/>
總章二年三月以東臺侍郎郝處俊同東西臺三品<lb/>
十二月依舊以左相為侍中右相為中書令東西臺為<lb/>
中書門下是月太子左庶子劉仁軌同中書門下三品<lb/>
上元二年八月以太子左庶子同中書門下三品劉仁<lb/>
軌為左僕射依舊修國史大理同中書門下三品張文<lb/>
瓘為侍中中書侍郎同中書門下三品郝處俊為中書<lb/>
令吏部侍郎李敬𤣥為吏部尚書同中書門下三品並<lb/>
<pb n="KR3k0013_WYG_072-25a"/>
依前監修國史<lb/>
二年十二月以右肅機李敬𤣥為西臺侍郎同東西臺三<lb/>
品<lb/>
三年三月黄門侍郎来恒中書侍郎薛元超並同中書<lb/>
門下三品<lb/>
四月以中書侍郎李義琰中書門下三品<lb/>
六月黄門侍郎髙智周同中書門下三品<lb/>
儀鳳元年十一月以吏部尚書李敬𤣥為中書令<lb/>
<pb n="KR3k0013_WYG_072-25b"/>
四年四月以中書令郝處俊為侍中<lb/>
調露二年四月黄門侍郎裴炎崔知温中書侍郎王徳<lb/>
真並同中書門下三品<lb/>
永隆二年閏七月以黄門侍郎裴炎為侍中黄門侍郎<lb/>
崔知温中書侍郎薛元超並為中書令<lb/>
永淳元年四月黄門侍郎郭待舉兵部侍郎岑長倩中<lb/>
書侍郎郭正一吏部侍郎魏𤣥同並與中書門下同承<lb/>
受進止平章事髙宗謂中書令崔知温曰待舉等歴任<lb/>
<pb n="KR3k0013_WYG_072-26a"/>
尚淺且令預聞政事未可即與卿等同名稱自是外司<lb/>
四品已下知政事遂以平章為名自待舉等始<lb/>
十月黄門侍郎劉景先同中書門下平章事<lb/>
中宗神龍元年正月自皇太子監國以司刑少卿兼相<lb/>
王府司馬袁恕己為鳳閣侍郎同鳳閣鸞臺平章事<hi>則天</hi>
<hi>時改中書門下為鳳閣鸞臺侍中為納言</hi>是月太子即皇帝位以鳳閣侍<lb/>
郎同鳳閣鸞臺平章事張柬之為夏官尚書同鳳閣鸞<lb/>
臺三品鸞臺侍郎同鳳閣鸞臺平章事崔𤣥暐為守内史<lb/>
<pb n="KR3k0013_WYG_072-26b"/>
又以袁恕己同鳳閣鸞臺三品左羽林將軍敬暉及右<lb/>
羽林將軍桓彦範並為納言<hi>是月詔臺閣官各並依永淳以前故事</hi>
二月以太子賔客武三思為司空同中書門下三品散<lb/>
騎常侍武攸暨為司徒國子監祭酒𢎞文館學士祝欽<lb/>
明同中書門下三品<lb/>
四月以端州髙要縣尉魏元忠為衛尉卿同中書門下<lb/>
三品又以刑部尚書韋安石為吏部尚書太子賔客李<lb/>
懐逺為右㪚騎常侍兵部尚書同中書門下三品唐休<lb/>
<pb n="KR3k0013_WYG_072-27a"/>
景為輔國大將軍中書令崔𤣥暐為檢校益州都督長<lb/>
史判都督事户部尚書同中書門下三品兼檢校雍州<lb/>
長史楊再思兼檢校揚州大都督長史判都督事國子<lb/>
監祭酒中書門下三品祝欽明為刑部尚書並同中書<lb/>
門下三品初髙宗在春宫元忠等繼為左右庶子等官<lb/>
故有斯授又以兵部尚書同中書門下三品張柬之為<lb/>
中書令五月吏部尚書同中書門下三品韋安石檢校<lb/>
同中書令兵部尚書同中書門下三品魏元忠檢校侍<lb/>
<pb n="KR3k0013_WYG_072-27b"/>
中<lb/>
六月詔尚書左僕射豆盧欽望軍國重事中書門下可<lb/>
共平章又以檢校中書令韋安石為中書令檢校侍中<lb/>
魏元忠為侍中檢校兵部尚書楊再思為户部尚書兼<lb/>
檢校中書令<lb/>
七月太子賔客韋巨源同中書門下三品依舊西京留<lb/>
守<lb/>
十月侍中魏元忠為中書令檢校中書令楊再思為侍<lb/>
<pb n="KR3k0013_WYG_072-28a"/>
中<lb/>
二年正月吏部尚書李嶠同中書門下三品中書侍郎<lb/>
于惟謙同中書門下平章事<lb/>
二月刑部尚書韋巨源同中書門下三品<lb/>
三月以户部尚書蘇瓌為侍中西京留守<lb/>
七月吏部尚書同中書門下三品李嶠為中書令韋巨<lb/>
源為吏部尚書依舊同中書門下三品前左散騎常侍<lb/>
蘇瓌以本官同中書門下三品<lb/>
<pb n="KR3k0013_WYG_072-28b"/>
景龍元年九月兵部尚書宗楚客左衛將軍兼太府卿<lb/>
紀處訥並同中書門下三品又以吏部侍郎蕭至忠為<lb/>
黄門侍郎同中書門下三品<lb/>
是月以侍中楊再思為中書令吏部尚書同中書門下<lb/>
三品韋巨源太府卿同中書門下三品紀處訥並為侍<lb/>
中<lb/>
三年二月侍中韋巨源為左僕射同中書門下三品兵<lb/>
部尚書同中書門下三品宗楚客為中書令中書侍郎<lb/>
<pb n="KR3k0013_WYG_072-29a"/>
蕭至忠為侍郎太府卿韋嗣立為兵部尚書同中書門<lb/>
下三品兵部侍郎趙彦昭為中書侍郎太常少卿鄭愔<lb/>
為吏部侍郎及中書侍郎崔湜並同中書門下平章事<lb/>
禮部尚書韋温為太子少保同中書門下三品時政出<lb/>
多門遷除甚衆無聽事可以處之時人語曰宰相無坐<lb/>
處<lb/>
八月以特進韋安石為侍中侍中蕭至忠為中書令<lb/>
九月以吏部尚書蘇瓌為右僕射同中書門下三品<lb/>
<pb n="KR3k0013_WYG_072-29b"/>
十二月以前右僕射唐休璟為太子少師同中書門下<lb/>
三品<lb/>
睿宗初平韋庶人以苑總監鍾紹京為中書侍郎前同<lb/>
州朝邑縣尉劉幽求為中書舍人並參知機務黄門侍<lb/>
郎李日知同中書門下三品又以中書侍郎鍾紹京為<lb/>
中書令及即位以太常少卿薛稷為黄門侍郎參知機<lb/>
務許州刺史姚元之為兵部尚書同中書門下三品兵<lb/>
部尚書韋嗣立為中書令以兵部侍郎兼知雍州長史<lb/>
<pb n="KR3k0013_WYG_072-30a"/>
崔日用為黄門侍郎參知機務雒州長史宋璟為檢校<lb/>
吏部尚書同中書門下三品<lb/>
景雲二年正月太僕卿郭元振中書侍郎張説並同門<lb/>
下中書平章事<lb/>
四月以侍中韋安石為中書令黄門侍郎李日知為侍<lb/>
中<lb/>
五月以殿中監竇懐貞為左臺御史大夫同中書門下平<lb/>
章事九月遷侍中<lb/>
<pb n="KR3k0013_WYG_072-30b"/>
十月以吏部尚書劉幽求為侍中右散騎常侍魏知古<lb/>
同中書門下三品太子詹事崔湜為中書侍郎同中書<lb/>
門下平章事中書侍郎陸象先同中書門下平章事<lb/>
太極元年正月以户部尚書岑義左臺御史大夫竇懐<lb/>
貞並同中書門下三品六月羲遷侍中七月懐貞遷尚<lb/>
書右僕射平章事軍國重事<lb/>
先天元年八月以右散騎常侍中書門下三品魏知古<lb/>
為侍中中書侍郎同中書門下平章事崔湜為中書令<lb/>
<pb n="KR3k0013_WYG_072-31a"/>
二年正月以吏部尚書兼太子右諭徳蕭至忠為中書<lb/>
令<lb/>
𤣥宗先天二年七月既誅太平公主是月制曰殷命百<lb/>
工傅膺審象漢推三傑良屬運籌不有斯人孰賚予弼<lb/>
尚書左丞張説居正含道體直理精朕昔在承華首延<lb/>
博望談經之際欽若讜言揮翰之門潤色鴻業屢陳規<lb/>
益見嫉姦回頃雖抗迹疎逺而乃懐饑渇今羣兇已服<lb/>
大猷伊始永言亮采光朕側席之期俾兹啟沃咸服濟<lb/>
<pb n="KR3k0013_WYG_072-31b"/>
川之望宜參鼎鉉式綜絲綸可中書令<lb/>
八月以封州流人劉幽求忠而獲罪乃下制曰劉幽求<lb/>
風雲𤣥感川嶽粹靈學綜九流文窮三變茂勲立艱難<lb/>
之際嘉謨盈啟沃之功在讜直以不回為姦邪之所忌<lb/>
釁萌頗露譖端竊發元宰見逐讒人孔多既殄羣兇方<lb/>
宣大化期問政於經史載登賢於卜夢可守尚書右僕<lb/>
射知軍國大事徐國公實封並復舊<lb/>
十月畋于渭川以同知刺史姚元之入為宰輔制曰王<lb/>
<pb n="KR3k0013_WYG_072-32a"/>
佐之重師兵之任旁求梗幹膺此具瞻姚元之宏略冠<lb/>
時偉才生代識精鑒逺正辭強學有忠臣之操得賢相<lb/>
之風宜踐台衡規益斯在頃居藩郡循良是屬載懐一<lb/>
徳分命六官訏謨允歸文武兼濟式憑帷幄之算宜副<lb/>
韜鈐之委可兵部尚書同中書門下三品十二月改元<lb/>
開元改中書為紫微門下為黄門侍中為監左右僕射<lb/>
為左右丞相以兵部尚書同紫微黄門三品姚元崇兼<lb/>
紫微令以尚書左僕射兼侍中劉幽求為尚書左丞相<lb/>
<pb n="KR3k0013_WYG_072-32b"/>
兼黄門監正官名也是月制曰宰輔之任謨猷是屬不<lb/>
有大材孰堪景化黄門侍郎盧懐慎貞良純懿孝悌仁<lb/>
厚度量深於江海堅清邁於冰雪事皆體大詎觀非聖<lb/>
之書心必在公雅契惟賢之典故能危言正色直道匪<lb/>
躬比之微管求而得説宜寵瑣闈參乎鼎座可同紫微<lb/>
黄門平章事<lb/>
開元二年正月制曰古稱納言亦號常伯厥命惟允朕<lb/>
之股肱俾乂成績聿歸良輔黄門侍郎同紫微黄門平<lb/>
<pb n="KR3k0013_WYG_072-33a"/>
章事盧懐慎氣實温厚生於薊北年始英妙出相山東<lb/>
王佐所期人師攸屬考彼揚歴外内獻替許國忘身立<lb/>
朝正色有仲山甫之節成管夷吾之能故其道彌尊其<lb/>
心益下可以輔我王度弼于朕躬用增輝於侍帷宜拜<lb/>
寵於參華可黄門監<lb/>
四年十一月制曰軒夢三相舜舉八元咸佇人傑以宣<lb/>
邦政尚書左丞上柱國安陽縣開國男源乾曜雅文強<lb/>
學逹識周材貞白可以勵時道義可以引物虛懐同於<lb/>
<pb n="KR3k0013_WYG_072-33b"/>
抱月懸鏡不疲利器比屋成風刜鍾無滯固可光左曹<lb/>
之駁議翼中禁之謀猷用參金鉉之司兼踐玉臺之副<lb/>
可黄門侍郎同紫微黄門平章事勲封如故<lb/>
閏十二月制曰虞廷稱盛任於䕫龍周邦以寧屬於閎<lb/>
散是知出納惟允必俟竒英啟沃以光實資茂彦銀青<lb/>
光禄大夫守刑部尚書上柱國廣平郡開國公宋璟器<lb/>
宇凝峻執心勤直銀青光禄大夫行紫微侍郎兼知制<lb/>
誥上柱國許國公蘇頲風簡詳宻藻思清華或掌憲南<lb/>
<pb n="KR3k0013_WYG_072-34a"/>
宫持平邦典或代言西掖翊輔政途咸竭奉上之心俱<lb/>
盡匪躬之節九流俟其澄序衆務資其弼諧宜委銓管<lb/>
兼侍帷幄璟可守吏部尚書兼黄門監頲可同紫微黄<lb/>
門平章事散官勲封各如故<lb/>
五年九月改紫微黄門依舊為中書門下<lb/>
八年正月以京兆尹源乾曜為黄門侍郎并州大都督<lb/>
府長史張嘉貞為中書侍郎並同中書門下平章事五<lb/>
月乾曜為侍中嘉貞為中書令<lb/>
<pb n="KR3k0013_WYG_072-34b"/>
九年九月制曰乾坤以隂陽化成后王以輔弼興理所<lb/>
以寅亮天極緝熈帝圗非夫大賢孰寄斯任天兵軍節<lb/>
度大使右羽林將軍兼并州長史攝御史大夫燕國公<lb/>
兼修國史張説挺其公才生我王國體文武之道則出<lb/>
將入相盡終身之節亦前疑後丞諒可以𢎞此大猷總<lb/>
其邦政允釐庶績保乂皇家可守兵部尚書同中書門<lb/>
下三品勲封修國史如故仍即馳驛赴京<lb/>
十一年四月制曰晉稱内史以司號令漢曰尚書是主<lb/>
<pb n="KR3k0013_WYG_072-35a"/>
喉舌周平郡國以佐王教兵部尚書兼中書令張説履<lb/>
道體政經徳立言吏部尚書王晙忠肅剛簡博聞宏識<lb/>
並才苞王佐望重時英内訓五品外清九服嘉謀必盡<lb/>
庶績允康宜參五臣之命以正三台之象説可中書令<lb/>
晙可兵部尚書同中書門下三品<lb/>
十四年四月以户部侍郎李元紘同中書門下平章事<lb/>
十六年十一月以河西節度使判凉州蕭嵩為兵部尚<lb/>
書同中書門下平章事<lb/>
<pb n="KR3k0013_WYG_072-35b"/>
十七年六月以户部侍郎宇文融為黄門侍郎兵部侍<lb/>
郎裴光庭為中書侍郎並同中書門下平章事<lb/>
二十一年三月制曰思致雍熈聿求良輔乆勤夢寐近<lb/>
在周行尚書左丞韓休藴道𢎞深秉徳經逺清誠可以<lb/>
軌物素行可以律人一自登朝備聞體國志存公亮誠<lb/>
合始終而羽翼朕躬金玊王度人望是在朝選無踰宜<lb/>
拜命於瑣闥俾兼和於鼎實可守黄門侍郎同中書門<lb/>
下平章事<lb/>
<pb n="KR3k0013_WYG_072-36a"/>
十二月制曰風雲之感必生王佐廟廊之任爰在柱臣<lb/>
京兆尹裴耀卿含元精之休體度𢎞逺前中書侍郎張<lb/>
九齡挺生人之秀器識通明并風望素髙人倫是仰以<lb/>
叶彼寅亮當滋啟沃幹時待士既資鼎實之和為國急<lb/>
賢實唯金華之事耀卿可黄門侍郎九齡可起復中書<lb/>
侍郎並同中書門下平章事<lb/>
二十二年五月以黄門侍郎李林甫為禮部尚書同中<lb/>
書門下三品<lb/>
<pb n="KR3k0013_WYG_072-36b"/>
二十四年十一月殿中監牛仙客為工部尚書同中書<lb/>
門下三品<lb/>
天寶元年二月改侍中為左相中書令為右相黄門侍<lb/>
郎為門下侍郎尚書左右丞相依舊為左右僕射<lb/>
八月以刑部尚書兼御史大夫李適之為左丞<lb/>
五載四月門下侍郎陳希烈同中書門下平章事<lb/>
六載二月希烈遷左相<lb/>
十一載十一月制曰先王立政必惟擇賢所以時亮天<lb/>
<pb n="KR3k0013_WYG_072-37a"/>
功叶修人紀總兹三事是屬中書審于百工僉曰亞相<lb/>
銀青光禄大夫御史大夫判度支事權知太府卿兼蜀<lb/>
郡長史持節劍南節度使度支營田等副大使本道兼<lb/>
山南西道採訪處置使兩京太府司農出納監倉祠祭<lb/>
木炭宫市長春九成宫使闗内道及京畿採訪處置使<lb/>
上柱國𢎞農縣開國伯楊國忠純粹精明懸觧虛受比<lb/>
之管樂文多體要之詞擬于邴魏武有韜鈐之學直方<lb/>
其道簡易成能往自星郎爰秉天憲軍國大政𢎞益滋<lb/>
<pb n="KR3k0013_WYG_072-37b"/>
多則造膝沃心已期王佐彌綸經濟同致雍熈况南臺<lb/>
冡宰尤思藻鑒西垣鼎座深佇燮和㑹予宿心升爾為<lb/>
相宜兼宻啟式總如綸可守右相兼吏部尚書集賢殿<lb/>
學士修國史崇𤣥館大學士太清太微宫使仍判度支<lb/>
及蜀郡大都督府長史劍南節度度支營田副大使本<lb/>
道兼山南西道採訪處置使兩京出納勾當租庸鑄錢<lb/>
等使並如故<lb/>
十三載八月以吏部侍郎韋見素為武部尚書同中書<lb/>
<pb n="KR3k0013_WYG_072-38a"/>
門下平章事<lb/>
十五載六月𤣥宗幸蜀次河池郡劍南留後司勲郎中<lb/>
崔圎奏西川嵗稔民安儲供無缺授圎中書侍郎同中<lb/>
書門下平章事<lb/>
七月至普安郡憲部侍郎房琯從及乗輿見于郡舍與<lb/>
語甚悦即日拜琯吏部尚書同中書門下平章事是日<lb/>
車駕至巴西郡太守崔渙迎謁即日拜門下侍郎中書<lb/>
門下平章事以武部尚書同中書門下平章事韋見素<lb/>
<pb n="KR3k0013_WYG_072-38b"/>
為左相<hi>初崔渙為司門貟外郎楊國忠出不附已者渙以例遷劍南刺史至是抗詞忠懇皆究理體𤣥</hi>
<hi>宗嘉之以為得渙晩</hi>
　<lb/>
　<lb/>
　<lb/>
　<lb/>
　<lb/>
　册府元龜卷七十二<lb/>
</p>
<p>
</p>
  </div>
</body>
</text>
</TEI>
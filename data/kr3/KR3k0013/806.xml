<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百六</head>
    <p>
<pb n="KR3k0013_WYG_806-1a"/>
欽定四庫全書<lb/>
　册府元龜卷八百六　　　宋　王欽若等　撰<lb/>
　　總録部<lb/>
　　　賢徳<lb/>
𫝊曰太上立徳又曰徳成而上惟賢者必有徳焉中古<lb/>
而下良士間作乃有禀純粹之氣挺中庸之美蹈道體<lb/>
和居簡行約躬履仁義力敦孝友處崇髙之勢而志益<lb/>
下居困阨之㑹而道彌顯中語黙之節得進退之理或<lb/>
<pb n="KR3k0013_WYG_806-1b"/>
推挽時彦致之於光大或化導民俗濟之於淳厚或治<lb/>
家而有法或念舊而施惠亦有錙銖人爵糠粃塵務優<lb/>
㳺而自得恬澹而無欲者焉至若匪人革心而遷善鷙<lb/>
獸屏跡而不害斯又髙義之所服精意之所感者已<lb/>
伯夷叔齊孤竹君之二子也不念舊惡怨是用希<lb/>
銅鞮伯華晉大夫也孔子曰國家有道其言足以興國<lb/>
家無道其黙足以容葢銅鞮伯華之所行孔子又歎曰<lb/>
銅鞮伯華無死天下有定矣<lb/>
<pb n="KR3k0013_WYG_806-2a"/>
漢張釋之為廷尉王生者善為黄老言處士嘗召居廷<lb/>
中公卿盡會立王生老人曰吾韈解<hi>韈音武伐切</hi>顧謂釋之<lb/>
為我結韈釋之跪而結之<hi>結讀曰係</hi>既已人或讓王生獨奈何<lb/>
廷辱張廷尉如此王生曰吾老且賤自度終亡益於張<lb/>
廷尉廷尉方天下名臣吾故聊使結韈欲以重之諸公<lb/>
聞之賢王生而重釋之<lb/>
衛綰為中郎將郎官有譴常䝉其罪<hi>䝉謂覆蔽之</hi>不與它將<lb/>
爭有功常讓它將帝以為㢘忠實無他腸<lb/>
<pb n="KR3k0013_WYG_806-2b"/>
鄭當時字莊武帝時為大司農毎朝候帝間説未嘗不<lb/>
言天下長者<hi>候天子間隙之時其所稱説皆言長者也</hi>其推轂士及官屬丞<lb/>
史誠有味其言也<hi>推轂言薦舉人如車轂之運轉也有味者其言甚美也</hi>嘗引以<lb/>
為賢於已未嘗名吏與官屬言若恐傷之聞人之善言進<lb/>
之上惟恐後山東諸公以此翕然稱鄭莊<lb/>
韋元成賢之子也以父任為郎常侍騎謙遜下士出遇<lb/>
知識歩行輙下從者與載送之<hi>輟從者之車馬也</hi>以為常其接<lb/>
人貧賤者益加敬由是名譽日廣<lb/>
<pb n="KR3k0013_WYG_806-3a"/>
田甲為張湯客甲雖賈人有賢操始湯為小吏與錢通<lb/>
<hi>為小吏之時與田甲為錢財之交</hi>及為大吏而甲所責湯行義有烈士<lb/>
風<lb/>
後漢樊重南陽湖陽人貲至巨萬而賑贍宗族恩加鄉<lb/>
閭外縣何氏兄弟争財重耻之以田二頃解其忿縣中<lb/>
稱美推為三老<lb/>
張綱少明經學雖為公子而厲布衣之節後為廣陵太<lb/>
守<lb/>
<pb n="KR3k0013_WYG_806-3b"/>
王丹居家毎嵗農時輙載酒肴於田間候勤者而勞之<lb/>
<hi>東觀記曰載酒肴便於田頭大樹下飲食勸勉之因留其餘酒肴而去</hi>其惰孏者耻不致<lb/>
丹皆兼功自厲<hi>孏與嬾同音力亶切</hi>邑聚相率以致殷富其輕黠<lb/>
游蕩廢業為患者輙曉其父兄使黜責之沒者賻給親<lb/>
自將䕶其有遭喪憂者輙待丹為辦鄉鄰以為常行之<lb/>
十餘年其化大治風俗以篤後徴為太子少傅<lb/>
杜根為郎中諌鄧太后歸政太后怒令撲殺之詐死逃<lb/>
竄積十五年太后喪徴為尚書郎或問根曰往者遇禍<lb/>
<pb n="KR3k0013_WYG_806-4a"/>
天下同義知故不少何至自苦如此根曰周旋民間非<lb/>
絶迹之處邂逅發露禍及知親故不為也<lb/>
張湛扶風平陵人也在鄉黨詳言正色三輔以為儀表<lb/>
人或謂湛偽詐湛聞而笑曰我誠詐也人皆詐惡我獨<lb/>
詐善不亦可乎位終太中大夫<lb/>
尹勲家世衣冠伯父睦為司徒兄頌為太尉宗族多居<lb/>
貴位而勲獨持清操不以地勢尚人仕至大司農<lb/>
鍾皓兄子瑾好學慕古有退讓風辟州府未嘗屈志李<lb/>
<pb n="KR3k0013_WYG_806-4b"/>
膺謂之曰孟子以為人無是非之心非人也弟何期不<lb/>
與孟軻同邪瑾嘗以膺言白皓皓曰昔國武子好昭人<lb/>
過以致怨本卒保身全家爾道為貴其體訓所安多此<lb/>
類也<lb/>
周爕汝南安城人居家清處非法不言兄弟父子室家<lb/>
相待如賔鄉曲不善者皆從其教也安帝時以𤣥纁羔<lb/>
鴈徴不至<lb/>
陳寔為太邱長解印綬去及後逮捕黨人事亦連寔餘<lb/>
<pb n="KR3k0013_WYG_806-5a"/>
人多逃避求免寔曰吾不就獄衆無所恃乃請囚焉遇<lb/>
赦得出<lb/>
郭泰字林宗性明知人好奬訓士類褒衣博帶周遊郡<lb/>
國及黨事起知名之士多被其害惟林宗袁閎免焉泰<lb/>
徴有道不就<lb/>
孫堪仕郡縣公正㢘潔俸祿不及妻子皆以供賔客及<lb/>
為長吏所在有迹為吏人所敬仰仕至侍中騎都尉<lb/>
劉虞為幽州刺史後以疾歸家嘗降身隱約與邑州閭<lb/>
<pb n="KR3k0013_WYG_806-5b"/>
同樂共䘏等齊有無不以名位自殊鄉曲咸共宗之<lb/>
王烈字彦方太原人也通識逹道秉義不回時在井市<lb/>
歩行有異人皆别之州閭承風咸競為善時國中有盜<lb/>
牛者牛主得之盜者曰我邂逅迷惑從今已後將為改<lb/>
過子既已赦宥幸無使王烈聞之人有以告烈者烈以<lb/>
布一端遺之或問此人既為盜畏若聞之反與布何也<lb/>
烈曰昔秦穆公人盜其駿馬食之乃賜之酒盜者不愛<lb/>
其死以救穆公之難今此盜人能悔其過懼吾聞之是<lb/>
<pb n="KR3k0013_WYG_806-6a"/>
知耻惡知耻惡則善心相生故與布勸為善也間年之<lb/>
中行路老父擔重人代擔行數十里欲至家置而去問<lb/>
姓名不以告頃之老父復行失劔於路有人行而遇之<lb/>
欲置而去懼後人得之遂守之至暮劒主還見之乃前<lb/>
者代擔人也老父<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>其袂問曰子前者代吾擔不得姓<lb/>
名吾將以告王烈乃語之而去老父以告烈烈曰世有<lb/>
仁人吾未之見遂使人推求之乃昔時盜牛人也烈歎<lb/>
曰韶樂九成虞賔以和人能有感乃至於斯也遂使國<lb/>
<pb n="KR3k0013_WYG_806-6b"/>
人表其閭而異之時人或訟曲直將質於烈或至塗而<lb/>
反望廬而還皆相推以直不敢使烈聞之時國主皆親<lb/>
驂乗適烈私館疇咨政令察孝㢘三府並辟皆不就<lb/>
孔融聞人之善若出諸己言有可採必演而成之靣詰<lb/>
其短而退稱所長薦逹賢士多所奬進知而未言以為<lb/>
已過故海内英俊皆信服之後為少府<lb/>
魏田疇字子泰為幽州牧劉虞從事奉使長安得報還<lb/>
未至虞已為公孫瓚所害疇北歸率舉宗族他附從數<lb/>
<pb n="KR3k0013_WYG_806-7a"/>
百人掃地而盟曰君仇不報吾不可以立於世遂入徐<lb/>
無山中營深險平敞地而居躬耕以養父母百姓歸之<lb/>
數年間至五千餘家疇謂父老曰諸君不以疇不肖逺<lb/>
來相就衆成都邑而莫相統一恐非久安之道願推擇<lb/>
其賢長者以為之主皆曰善同僉推疇疇曰今來在此<lb/>
非茍安而已將圖大事復怨雪耻竊恐未得其志而輕<lb/>
薄之徒自相侵侮偷快一時無深計逺慮疇有愚計願<lb/>
與諸君共施之可乎皆曰可疇乃為約束相殺傷犯盜<lb/>
<pb n="KR3k0013_WYG_806-7b"/>
諍訟之法法重者至死其次抵罪二十餘條又制為婚<lb/>
姻嫁娶之禮興舉學校講授之業班行其衆衆皆便之<lb/>
至道不拾遺北邉翕然服其威信烏丸鮮卑並各遣譯<lb/>
使致貢遺疇悉撫納令不為寇<lb/>
華歆漢末為豫章太守孫策略地江東歆以郡迎策策<lb/>
親執子弟之禮禮為上賔是時四方賢士大夫避地江<lb/>
南者甚衆皆出其下人人望風毎䇿大㑹坐上莫敢先<lb/>
發言歆時起更衣則論議讙譁歆能劇飲至石餘不亂<lb/>
<pb n="KR3k0013_WYG_806-8a"/>
衆人㣲察嘗以其整衣冠為異江南號之曰華獨坐曹<lb/>
公奏徴之及行賔客舊人送之者千餘人贈遺數百金<lb/>
歆皆無所拒密各題識至臨去悉聚諸物謂諸賔客曰<lb/>
本無拒諸君之心而所受遂多念單車逺行將以懐璧<lb/>
為罪願賔客為之計衆乃各留所贈而服其徳<lb/>
邴原北海朱虚人也避地遼東遼東多虎原之邑落獨<lb/>
無虎患原嘗行而得遺錢拾以繫樹枝此錢既不見取<lb/>
而繫錢者愈多問其故答者謂之神樹原惡其由已而<lb/>
<pb n="KR3k0013_WYG_806-8b"/>
成滛祀乃辨之於是里中遂歛其錢以為社供及原自<lb/>
遼東歸魏太祖為司空辟原署東閤祭酒曹公北伐三<lb/>
郡單于還住昌國燕士大夫酒酣曹公曰孤反鄴守諸<lb/>
君必將來迎今日明旦度皆至矣其不來者獨有邴祭<lb/>
酒耳言訖未久而原先至門下通謁曹公大驚喜擥履<lb/>
而起逺出迎原曰賢者誠難測度孤謂君將不能來而<lb/>
逺自屈誠副饑虚之心謁訖而出軍中士大夫詣原者<lb/>
數百人曹公怪而問之時荀文若在坐對曰獨可省問<lb/>
<pb n="KR3k0013_WYG_806-9a"/>
邴原耳曹公曰此君名重乃亦傾士大夫心文若曰此<lb/>
一世異人士之精藻公宜盡禮以待之曹公曰固孤之<lb/>
宿舊也自是之後見敬益重原雖在軍歴署嘗以病疾<lb/>
髙枕里巷終不當事又希㑹見河内張範名公之子也<lb/>
其志行有與原符甚相親敬令曰邴原名髙徳大清規<lb/>
邈世魁然而峙不為孤用聞張子頗欲學之吾恐造之<lb/>
者富隨之者貧也<lb/>
管寧字㓜安北海朱虚人漢末避亂至遼東往見公孫<lb/>
<pb n="KR3k0013_WYG_806-9b"/>
度語惟經典不及世事還乃因山為廬鑿坯為室越海<lb/>
避難者皆來就之而居旬月成邑遂講詩書陳俎豆飾<lb/>
威儀明禮讓非學者無見也由是度安其賢民化其徳<lb/>
邴原與寧俱往而原性剛直清議以格物度已下心不<lb/>
安之寧謂原曰濳龍以不見成徳言非其時皆招禍之<lb/>
道也寧密遣令西還度庶子康代居郡外以將軍太守<lb/>
為號而内實有王心卑已崇禮欲官寧以自鎮輔而終<lb/>
莫敢發言其敬憚如此寧居遼東所居屯落㑹井汲者<lb/>
<pb n="KR3k0013_WYG_806-10a"/>
或男女雜錯或爭井鬪䦧寧患之乃多買器分置井傍<lb/>
汲以待之又不使知來者得而怪之問知寧所為乃各<lb/>
相責不復鬪訟後詔為大中大夫固辭不受<lb/>
袁準忠信公正不耻下問惟恐人之不勝已以世事多<lb/>
險故常恬退而不敢求進後為給事中<lb/>
袁侃論議清當柔而不犯善與人交在廢興之間人之<lb/>
所趣者務常謙退不為也時人以是稱之歴位黄門選部<lb/>
郎<lb/>
<pb n="KR3k0013_WYG_806-10b"/>
徐幹清元體道六行脩備輕官忽祿不耽世榮仕為五<lb/>
官將文學<lb/>
任嘏為人純粹愷悌虚已若不足恭敬如有畏其脩身<lb/>
履義皆沈黙潛行不顯其美人少得稱之<lb/>
管輅體性寛大多所含受憎已不讐愛已不褒毎欲以<lb/>
徳報怨謂忠孝信義人之根本不可不厚㢘介細直士<lb/>
之浮飾不足為務也自言知我者希則我貴矣安能斷<lb/>
江漢之流為激石之清樂與季主論道不欲與漁父同<lb/>
<pb n="KR3k0013_WYG_806-11a"/>
舟此吾志也其事父母孝篤兄弟順愛士友皆仁和發<lb/>
中終無所闕臧否之士晚亦服焉後為少府丞卒<lb/>
雷義字仲公豫章鄱陽人初為郡功曹皆擢舉善人不<lb/>
伐其功<lb/>
朱才為武衞校尉本郡議者以才少處榮貴未留意於<lb/>
鄉黨才乃歎曰我初為將謂跨馬蹈敵當身履鋒足以<lb/>
揚名不知鄉黨復追迹其舉措乎於是更折節為㳟留<lb/>
意於賔客輕財尚義施不望報聲名聞於逺近㑹疾卒<lb/>
<pb n="KR3k0013_WYG_806-11b"/>
吴駱統字公緒事適毋甚謹時饑荒鄉里及逺方客多<lb/>
有困乏統為之飲食衰少其姊仁愛有行寡居無子見<lb/>
統甚哀之數問其故綂曰士大夫糟糠不足我何心獨<lb/>
飽姊曰誠如是何不告我而自苦若是乃自以私粟與<lb/>
統又以告母母亦賢之遂使分施由是顯名大帝以將<lb/>
軍領㑹稽太守統年二十試為烏程相<lb/>
丁覽字孝連八歳而孤家又單微清身立行用意不茍<lb/>
推財從弟以義讓稱為人精㣲潔浄門無雜賔大帝深<lb/>
<pb n="KR3k0013_WYG_806-12a"/>
貴待之為始平令未及擢用而病卒<lb/>
晉樂廣字彦輔父方早卒廣孤貧僑居山陽寒素為業<lb/>
人無知者性沖約有逺識寡嗜慾與物無競廣值世道<lb/>
多虞朝章紊亂清已中立任誠保素而已時人莫有見<lb/>
其際焉仕至河南尹<lb/>
阮瞻字千里嘗羣行冐熱渴甚逆旅有井衆人競趨之<lb/>
瞻獨逡巡在後須飲者畢乃進其夷退無競如此後為<lb/>
尚書令<lb/>
<pb n="KR3k0013_WYG_806-12b"/>
鄭黙寛沖博愛謙虚温謹不以才地矜物事上以禮遇<lb/>
下以和雖童䜿厮養不加聲色太康元年為光祿勲卒<lb/>
皇甫方回安定朝那人有文才永嘉初以博士徴不起<lb/>
避亂荆州閉門閑居未嘗入城府蠶而後衣耕而後食<lb/>
先人後已尊賢愛物南土人士咸崇敬之<lb/>
鄭沖字文和起自寒微卓爾立操清恬寡欲耽玩經史<lb/>
遂博究儒術及百家之言有姿望動必循禮任真自守<lb/>
不要鄉曲之譽後為太傅<lb/>
<pb n="KR3k0013_WYG_806-13a"/>
張華少自脩謹造次必以禮度勇於赴義篤於周急後<lb/>
為司空<lb/>
李憙為尚書僕射拜光祿大夫特進致仕憙自歴仕雖<lb/>
清非異衆而家無儲積親友故人乃自分衣共食未嘗<lb/>
私以王官<lb/>
樂道融丹陽人少有大志好學不倦與朋友信每約已<lb/>
而務周急有國士之風為王敦參軍<lb/>
幸靈豫章建昌人也性少言與小人羣居見侵辱而無<lb/>
<pb n="KR3k0013_WYG_806-13b"/>
愠色邑里號之癡雖其父母兄弟亦以為癡也嘗使守<lb/>
稻羣牛食之靈見而不驅待牛去乃往理其殘亂者其<lb/>
父母見而怒之靈曰夫萬物生天地之間各欲得食牛<lb/>
方食奈何驅之其父愈怒曰即如汝言復用理壊者何<lb/>
為靈曰此稻又欲得終其性牛自犯之靈可以不收乎<lb/>
庾衮字叔褒明穆皇后伯父也母終服䘮居於墓側嵗<lb/>
大饑藜羮不糝門人欲進其飯者而衮毎曰已食莫敢<lb/>
為設及麥熟穫者已畢而採捃尚多衮乃引其羣子以<lb/>
<pb n="KR3k0013_WYG_806-14a"/>
退曰待其間及其捃也不曲行不旁掇跪而把之則亦<lb/>
大獲又與邑人入山拾橡分夷險序長㓜推易居難禮<lb/>
無違者見齊王冏歸于京師踰年不朝曰晉室卑矣寇<lb/>
難方興乃携其妻子適林慮山事其新鄉如其故鄉言<lb/>
忠信行篤敬比及朞年而林慮之人歸之咸曰庾賢及<lb/>
石勒攻林慮父老謀曰此有大頭山九州之絶嶮也上<lb/>
有古人遺迹可共保之惠帝遷於長安衮乃相與登於<lb/>
大頭山而田於其下年榖未熟食木實餌石蕊同保安<lb/>
<pb n="KR3k0013_WYG_806-14b"/>
之有終焉之志及將收穫命子怞與之下山中塗目眩<lb/>
瞀墜崖而卒同保赴哭曰天乎獨不可舍我賢乎時人<lb/>
傷之曰庾賢絶塵避地超然逺跡固窮安陋木食山棲<lb/>
不與世同榮不與人争利不免遭命悲夫衮學通詩書<lb/>
非法不言非道不行尊事耆老惠訓䝉㓜臨人之喪必<lb/>
盡哀㑹人之葬必躬築勞則先之逸則後之言必行之<lb/>
行必安之是以宗族鄉黨莫不崇仰門人感慕為之樹碑<lb/>
焉<lb/>
<pb n="KR3k0013_WYG_806-15a"/>
孫晷字文度吳國富春人聞人之善欣若有得聞人之<lb/>
惡慘若有失見人饑寒並周贍之鄉里贈遺一無所受<lb/>
後尚書張國明表薦晷公車特徴㑹卒<lb/>
應詹㓜孤為祖母所養年十餘歳祖母又終家富於財<lb/>
年又稚弱乃請族人共居委以資産情若至親世以此<lb/>
異焉弱冠知名性質素宏雅物雖犯而弗之校以學藝<lb/>
文章稱司徒何劭見之曰君子哉若人官至平南將軍<lb/>
衛玠字叔寳嘗以人有不及可以情恕非意相干可以<lb/>
<pb n="KR3k0013_WYG_806-15b"/>
理遣故終身不見喜愠之容及卒謝鯤哭之慟曰棟梁<lb/>
折矣仕至太子洗馬<lb/>
魏詠之為荆州刺史持節都督六州領南蠻校尉詠之<lb/>
初在布衣不以貧賤為耻及居顯位亦不以富貴驕人<lb/>
始為殷仲堪之客未㡬竟踐其位論者稱之<lb/>
王延西河人也非其織不衣非其耕不食屬天下喪亂<lb/>
隨劉元海遷於平陽農蠶之暇訓誘宗族侃侃不勌年<lb/>
六十方仕于劉聰為金紫光祿大夫<lb/>
<pb n="KR3k0013_WYG_806-16a"/>
何琦字萬倫性沈敏有識度居於宣城陽榖縣養志衡<lb/>
門不交人事耽玩典籍以琴書自娱不營産業節儉寡<lb/>
欲豐約與鄉隣共之鄉里遭亂姊没人家琦惟有一婢<lb/>
便為購贖然不為小謙凡有贈遺亦不茍讓但於已有<lb/>
餘輙復隨而散之任心而行率意而動不占卜無所事<lb/>
仕至涇縣令<lb/>
譙秀巴西人郡察孝㢘州舉秀才皆不就避難巖渠鄉<lb/>
里宗族依憑之者以百數秀年出八十衆人欲代之負<lb/>
<pb n="KR3k0013_WYG_806-16b"/>
擔秀曰各有老弱當先營䕶吾氣力猶足自堪豈以垂<lb/>
朽之年累諸君也<lb/>
宋謝𢎞㣲陳郡陽夏人父思武昌太守𢎞㣲所繼叔父<lb/>
混義熈中以劉毅黨見誅混妻晉陵公主宋初降號東<lb/>
鄉君元嘉九年東鄉君薨資財千萬園宅十餘所又<lb/>
會稽吴興琅琊諸處從祖司空琰時事業奴僕猶有數<lb/>
百人公私咸謂室内資財宜歸二女田宅奴僕應屬𢎞<lb/>
㣲𢎞㣲一無所取自以私祿營葬混女夫殷叡素好摴<lb/>
<pb n="KR3k0013_WYG_806-17a"/>
蒱聞𢎞㣲不取財物乃濫奪其妻妹及伯母兩姑之分<lb/>
以還錢債内人皆化𢎞㣲之讓一無所爭𢎞㣲舅子領<lb/>
軍將軍劉湛不堪其非謂𢎞微曰天下事宜有裁衷卿<lb/>
此不治何以治官𢎞㣲笑而不答或有譏之曰謝氏累<lb/>
世財産充殷君一朝戲債理之不允莫此為大卿親而<lb/>
不言譬棄物江海以為㢘耳設使立清名而令家内不<lb/>
足亦吾所不取也𢎞微曰親戚爭財為鄙之甚今内人<lb/>
尚能無言豈可導之使爭今分多共少不至有乏身死<lb/>
<pb n="KR3k0013_WYG_806-17b"/>
之後豈復見關<lb/>
沈道䖍吳興武康人嘗以捃拾自資同捃者或争穟道<lb/>
䖍諫止之悉以其所得與之争者愧恧後毎事輙云勿<lb/>
令居士知<lb/>
辛普明字文逹僑居㑹稽士子髙其行當葬兄皆送金為<lb/>
贈後至者不復肯受人問其故答曰本以兄墓不周故<lb/>
不逆親友之意今實已足豈可利亡者餘贈邪齊豫章<lb/>
王嶷為揚州徴議曹從事不就<lb/>
<pb n="KR3k0013_WYG_806-18a"/>
何子平㓜持操檢敦厲名行雖處闇室如接大賔學義<lb/>
堅明處之以黙安貧守善不求榮進好退之士彌以貴<lb/>
之位至吳郡海虞令<lb/>
沈林子簡泰亷靖不交接世務義讓之美著於閨門位<lb/>
至輔國將軍<lb/>
南齊江泌為南中郎行叅軍領國子助教乗車至染烏<lb/>
頭見一老翁歩行下車載之躬自歩去<lb/>
謝朓好奬人才㑹稽孔顗粗有才筆未為時知孔珪嘗<lb/>
<pb n="KR3k0013_WYG_806-18b"/>
令草讓表以示朓朓嗟吟良久手自折簡寫之謂珪曰<lb/>
士子聲名未立應共奬成無惜齒牙餘論其好善如此<lb/>
朓為吏部尚書郎<lb/>
王騫儉之子也性凝簡慕樂廣為人未嘗言人之短<lb/>
梁張𢎞䇿為人厚實篤於故舊雖居隆重不以貴勢自<lb/>
髙故人賔客禮接如布衣時祿賜皆散之親友為衛尉<lb/>
卿遇害莫不痛惜焉<lb/>
劉苞性和而直與人交靣折其罪退稱其美情無所隱<lb/>
<pb n="KR3k0013_WYG_806-19a"/>
士友咸以此歎惜之終太子洗馬<lb/>
劉訏平原人也自少至長無喜愠之色每於可競之地<lb/>
輙以不競勝之或有加凌之者莫不退而愧服由是衆<lb/>
論咸歸重焉本州辟主簿不就<lb/>
傅昭所涖官常以清浄為政不尚嚴肅居朝廷無所請<lb/>
謁不畜門生不交私利終日端居以書記為樂雖老不<lb/>
衰性尤篤慎子婦家嘗餉牛肉以進昭召其子曰食之<lb/>
則犯法告之則不可取而埋之其居身行已不負闇室<lb/>
<pb n="KR3k0013_WYG_806-19b"/>
類皆如此京師後進宗其學重其道人自以為不逮仕<lb/>
至散騎常侍<lb/>
庾黔婁新野人少好學多講誦孝經未嘗失色於人南<lb/>
陽髙士劉虬宗測並歎異之起家本州主簿<lb/>
劉杳治身清儉無所嗜好為性不自伐不論人長短位<lb/>
至尚書左丞<lb/>
諸葛璩處身清正妻子不見喜愠之色旦夕孜孜講誦<lb/>
不輟時人益以此宗之<lb/>
<pb n="KR3k0013_WYG_806-20a"/>
庾承先字子通潁川鄢陵人也少沈静有志操是非不<lb/>
渉於言喜愠不形於色人莫能窺也後湘東王徵為法<lb/>
曹參軍不就<lb/>
陳陸琰寡嗜慾鮮矜競逰心經籍晏如也終通直散騎<lb/>
常侍<lb/>
王勱字公濟通之弟也美風儀博渉書史恬然清簡未<lb/>
嘗以利欲干懐梁世為國子周易生射策舉髙第除秘<lb/>
書郎太子舍人<lb/>
<pb n="KR3k0013_WYG_806-20b"/>
虞寄少篤行造次必於仁厚雖僮䜿未嘗加以聲色至<lb/>
於臨危執節則辭氣懔然白刃不憚也終大中大夫<lb/>
歐陽頠少質直有思理以言行篤信著聞于嶺表父䘮<lb/>
毁瘠甚至<lb/>
蕭允為光禄大夫未嘗以榮利干懐及晉安王出鎮湘<lb/>
州又苦擕允允少與蔡景厯善景厯子徵脩父黨之敬<lb/>
聞允將行乃詣允曰公年徳並高國之元老從容坐鎮<lb/>
日夕自為列曹何為方復辛苦在外答曰已許晉安豈<lb/>
<pb n="KR3k0013_WYG_806-21a"/>
可忘信其恬於榮勢如此<lb/>
姚察性至孝有人倫鑒識沖虚謙遜不以所長矜人終<lb/>
日恬靜惟以書記為樂在位多所稱引一善可録無不<lb/>
賞薦若非分相干咸以理遣盡心事上知無不為侍奉<lb/>
機宻未嘗洩漏且任遇已隆衣冠攸屬深懐退靜避於聲<lb/>
勢清潔自處貲産每虗或有勸營生計笑而不答篤於宗<lb/>
屬所得禄賜咸充周卹為吏部尚書入隋終太子内舍人<lb/>
岑之敬性謙謹未嘗以才學矜物接引後進恂恂如也<lb/>
<pb n="KR3k0013_WYG_806-21b"/>
終征南府諮議叅軍<lb/>
後魏常景善與人交終始若一其逰處者皆服其深逺<lb/>
之度未嘗見其矜恡之心好飲酒澹於榮利自得懐抱<lb/>
不事權門終車騎將軍<lb/>
裴敬憲字孝虞有志行學博才清撫訓諸弟専以讀誦<lb/>
為業澹於榮利風氣俊逺而情性和雅未嘗失色於人<lb/>
而又世有仁義於鄉里孝昌中蜀賊陳雙熾所過殘暴<lb/>
至敬憲宅輙相約束不得焚燒為盜所服如此除太學<lb/>
<pb n="KR3k0013_WYG_806-22a"/>
博士<lb/>
王椿太原人為瀛州刺史更滿還鄉齊神武之居晉陽<lb/>
霸朝所在人士輻湊椿禮敬親知多所拯接<lb/>
李沖沈雅有大量兄承為榮陽太守冲隨兄至官是時<lb/>
牧守子弟多侵亂民庶輕有乞奪沖與承長子韶獨清<lb/>
簡皎然無所求取時人美焉顯祖末為中書學生沖善<lb/>
交逰不妄戲雜流軰重之<lb/>
㳺明根歴官内外五十餘年處身以仁和接物以禮讓<lb/>
<pb n="KR3k0013_WYG_806-22b"/>
時論貴之<lb/>
崔挺㓜孤居喪盡禮推人受士州閭親附焉每四時<lb/>
與鄉人父老書相存慰辭㫖欵備得者榮之家徒四壁<lb/>
時榖糴踊貴鄉人或有贍遺者挺辭而後受仍亦散之<lb/>
貧困不為蓄積故鄉邑更欽歎焉仕至北海王祥司馬<lb/>
辛雄㢘謹雅素不妄交友喜怒不形於色釋褐奉朝請<lb/>
梁越字元覽性純和篤信行無擇善為光祿大夫<lb/>
辛琛寛雅有度量渉獵經史喜愠不形於色當官奉法<lb/>
<pb n="KR3k0013_WYG_806-23a"/>
所在有稱<lb/>
韋休之為安西將軍光祿大夫貞和自守未嘗以言忤<lb/>
物<lb/>
北齊楊愔字遵彦魏司徒津之子也愔貴公子早著聲<lb/>
譽風表鑒裁為朝野所稱家門遇禍惟有二弟一妹及<lb/>
兄孫女數人撫養孤㓜慈㫖温顔咸出人表重義輕財<lb/>
前後賜與多散之親族羣從弟姪十數人並待而舉火<lb/>
頻遭迍厄冒履艱危一飱之恵酬答必重性命之讎捨<lb/>
<pb n="KR3k0013_WYG_806-23b"/>
而不問<lb/>
趙彦深㓜孤貧事母至孝性聰敏善書記安閑樂道不<lb/>
雜交遊為雅論所歸服昧爽輙自掃門外不使人見率<lb/>
以為常後位至司徒<lb/>
後周樂遜性柔謹寡於交遊立身以忠信為本不自矜<lb/>
尚每在衆中言論未嘗為人之先學者以此稱之仕至<lb/>
大將軍<lb/>
韋<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>髙尚不仕又雅好名義虚襟善誘雖耕夫牧䜿有<lb/>
<pb n="KR3k0013_WYG_806-24a"/>
一介可稱者皆接引之<lb/>
楊荐秦郡寧夷人也父寳昌平郡守荐㓜孤早有名譽<lb/>
性㢘謹喜怒不形於色終梁州刺史<lb/>
叚永累官至大將軍歴任内外所在頗有聲稱輕財好<lb/>
士朝野以此重焉<lb/>
皇甫璠性平和小心奉法安貧守志常以清白自處當<lb/>
時號為善人終隋州刺史<lb/>
薛善字仲良家素富僮僕數百人兄元信仗氣豪侈毎<lb/>
<pb n="KR3k0013_WYG_806-24b"/>
食方丈坐客常滿弦歌不絶而善獨恭已率素愛樂閑<lb/>
静終隆州刺史<lb/>
柳霞性温裕略無喜愠之容宏奬名教未嘗論人之短<lb/>
尤好施與家無餘財終驃騎大將軍<lb/>
隋令狐熈字長熈性嚴重有雅量雖在私室終日儼然<lb/>
不妄通賔客凡所交結必一時名士起家吏部上士<lb/>
房彦謙歴官司𨽻刺史被執政所嫉出為涇陽令卒家無<lb/>
餘財車服器用務存儉素自少及長一言一行未嘗<lb/>
<pb n="KR3k0013_WYG_806-25a"/>
渉私雖致屢空怡然自得嘗從容獨笑顧謂其子𤣥齡<lb/>
曰人皆因祿富我獨以官貧所遺子孫在於清白<lb/>
郭榮容貌魁岸外踈内密與之交者多愛之終右候將<lb/>
軍<lb/>
李士謙趙郡平棘人齠齔喪父母以孝聞士謙自以少<lb/>
孤未嘗飲酒食肉李氏宗黨豪盛毎至春秋二社必髙<lb/>
㑹極歡無不沈醉諠亂嘗集士謙所盛饌盈前而先為<lb/>
設黍謂羣從曰孔子稱黍為五榖之長荀卿亦云食先<lb/>
<pb n="KR3k0013_WYG_806-25b"/>
黍稷古人所尚容可違乎少長肅然不敢弛惰退而相<lb/>
謂曰既見君子方覺吾徒之不徳也士謙聞而自責曰<lb/>
何乃為人所踈頓至於此又士謙家富於財州里有兄<lb/>
弟分財不均至相䦧訟士謙聞而出財補其少者令與<lb/>
多者相埓兄弟媿懼更相推讓卒為善士謙擢國子祭<lb/>
酒不就終於家<lb/>
唐李百藥性寛容泛愛為時文宗引進後生提奬不倦<lb/>
王友貞口不言人過尤好釋典屏絶羶味出言未嘗負<lb/>
<pb n="KR3k0013_WYG_806-26a"/>
諾時論以為真君子神龍初徴太子中舍人以疾固辭<lb/>
趙驊肅宗時為秘書少監性孝弟敦重交友雖經危難<lb/>
不改其操<lb/>
楊綰尤攻文詞藻思清贍而宗尚𤣥理沈静寡欲嘗獨<lb/>
處一室左右經書塵埃滿室澹如也含光用晦不欲名<lb/>
彰每屬文耻於自白非知己不可得而見位至宰相薨<lb/>
楊於陵為左僕射致仕於陵器量宏整進止有常度在<lb/>
朝三十餘年崇踐中外始終不失其正居官奉職亦善<lb/>
<pb n="KR3k0013_WYG_806-26b"/>
操守時人皆仰其風徳<lb/>
孔述睿謙和退讓與物無競毎親朋集㑹恂恂似不能<lb/>
言人皆敬之終太子賔客<lb/>
韋夏卿有風韻善談讌與人同處終年而喜愠不形於<lb/>
色<lb/>
許孟容方勁富有文學又雅好推轂樂善拔士士多歸<lb/>
之<lb/>
崔從少以貞晦恭讓自處不交權利忠厚方嚴為正人<lb/>
<pb n="KR3k0013_WYG_806-27a"/>
宿儒所推階品合立門㦸終不之請四為方鎮無聲妓<lb/>
之娛終淮南節度副大使<lb/>
武儒衡字庭碩丞相元衡從父之弟才度俊偉氣直貌<lb/>
莊言不妄發與人交有終始終兵部侍郎<lb/>
盧元輔自曽祖以名節顯著元輔端静貞介不失門風<lb/>
歴踐清貫人士歸美不以其父把之惡為累終兵部侍<lb/>
郎<lb/>
後唐李琪初仕梁為翰林承㫖琪之名播於海内重然<lb/>
<pb n="KR3k0013_WYG_806-27b"/>
諾憐才奬善家門雍睦<lb/>
晉尹玉羽性仁恕好静黙與朋友交無怨棄御僕𨽻不<lb/>
好詈辱有過則諭而戒之有罪則禮而遣之家雖屢空<lb/>
不渝其㢘時雖亂離不廢其業仕至光祿少卿<lb/>
鄭韜光自襁褓迨於懸車凡事十一君踰七十載所在<lb/>
無官謗無私過三持使節不辱君命士無賢不肖皆恭<lb/>
已接納晚年背傴時人咸曰鄭傴不汚平生交友之中<lb/>
無怨隙親族之間無愛憎恬和自如性尚平簡及為户<lb/>
<pb n="KR3k0013_WYG_806-28a"/>
部尚書致政歸雒甚惬終焉之美<lb/>
崔棁字子文性恬淡不汲汲於榮利笑不至哂怒不至<lb/>
詈接新進後生未嘗有誨羣居公㑹寡言嘗云非止致<lb/>
人愛憎且或千人祖襧之諱指命僕役亦用禮節隆暑<lb/>
祁寒不使冒犯終太子賔客<lb/>
程遜性温厚鮮是非所履循䋲墨與善惡人交皆無悔<lb/>
吝朝野賢逹咸慕而重之終太常卿<lb/>
　<lb/>
<pb n="KR3k0013_WYG_806-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷十六</head>
    <p>
<pb n="KR3k0013_WYG_016-1a"/>
欽定四庫全書<lb/>
　册府元龜卷十六　　　　　宋　王欽若等　撰<lb/>
　　帝王部<lb/>
　　　尊號一<lb/>
古者盛徳之君若九皇五帝皆典籍之所述也夏商而<lb/>
下降號稱王秦并天下始兼三五而建號然後尊極之<lb/>
名著矣歴代而下遵而不易時或因革理非㳂襲踵事<lb/>
増華其流彌盛乃至傾臣子之将順頌君上之徽羙守<lb/>
<pb n="KR3k0013_WYG_016-1b"/>
闕上書僃物典䇿所以極光大之稱流景鑠之懿也若<lb/>
乃欽明文思温恭允塞尭舜之徳垂於緗素至於濬哲<lb/>
之后據天下之圗受三靈之命億兆欣戴戎夷款附功<lb/>
崇徳鉅仁深澤廣繇是從人之欲順帝之則擁神休而<lb/>
尊明號亦何讓焉<lb/>
漢高祖初為漢王五年十二月既平項羽<hi>時以十月為歲首</hi>正月諸<lb/>
侯上疏曰楚王韓信韓王信淮南王英布梁王彭越故衡<lb/>
山王吴芮<hi>漢元年項羽立芮為衡山王後又奪之地謂之畨君是以曰故</hi>趙王張敖燕<lb/>
<pb n="KR3k0013_WYG_016-2a"/>
王臧荼昧死再拜言<hi>秦以為人臣上書當言昧犯死罪而言漢遂遵之</hi>大王陛<lb/>
下<hi>王者有執兵於階陛之側羣臣與至尊言不敢指斥故呼在陛者告之因卑以逹尊也</hi>先時秦<lb/>
為亡道天下誅之大王先得秦王定闗中於天下功最<lb/>
多存亡安危救敗繼絶以安萬民功盛徳厚又加惠於<lb/>
諸侯王有功者使得立社稷地分已定而位號比儗亡<lb/>
上下之分<hi>言大王與臣等并稱王是為比類相儗無尊卑之差别也分音扶問切</hi>大王功<lb/>
徳之著於後世不宣<hi>言位號不殊則功徳之著明者不宣於後世也</hi>昧死再拜<lb/>
上皇帝尊號漢王曰寡人聞帝者賢者有也<hi>言賢徳之人乃可有</hi>
<pb n="KR3k0013_WYG_016-2b"/>
<hi>帝號</hi>虗言亡實之名非所取也今諸侯王皆推高寡人将<lb/>
何以處之哉諸侯王皆曰大王起於細微滅亂秦威動<lb/>
海内又以辟陋之地<hi>辟讀曰僻</hi>自漢中行威徳誅不義立有<lb/>
功平定海内功臣皆受地食邑非私之也大王徳施四<lb/>
海諸侯王不足以道之居帝位實宜願大王以幸天下<lb/>
<hi>幸者吉而免凶可慶幸也故人福喜之事皆稱為幸而死謂之不幸</hi>漢王曰諸侯王幸以<lb/>
為便於天下之民則可矣於是諸侯王及太尉長安侯<lb/>
臣綰等三百人<hi>綰盧綰也</hi>與博士稷嗣君叔孫通<hi>稷嗣邑名</hi>謹擇<lb/>
<pb n="KR3k0013_WYG_016-3a"/>
良日二月甲午上尊號漢王即皇帝位于汜水之陽<hi>汜音</hi>
<hi>汎在濟隂界取其汜愛𢎞大而潤下也</hi>
哀帝太初元年號曰陳聖劉太平皇帝<hi>陳導也言得神道聖者劉也陳</hi>
<hi>舜後王莽陳之後謬語以明莽當簒立而不知</hi>
後魏顯祖獻文帝既禪位太子於是羣公奏曰在昔三<lb/>
王之世澹泊無事故稱皇是以漢高祖既稱皇帝尊其<lb/>
父為太上皇明不統天下今皇帝幼冲萬機大政猶宜<lb/>
陛下縂之謹上尊號太上皇帝乃從之國之大事咸以<lb/>
<pb n="KR3k0013_WYG_016-3b"/>
聞<lb/>
後周閔帝既受魏禪即天王位至明帝三年八月改天<lb/>
王稱皇帝建元武成元年時崔猷為御史中大夫以為<lb/>
世有澆淳故帝王因以㳂革今天子稱王不足以威天<lb/>
下請遵秦漢稱皇帝建年號朝議從之<lb/>
宣帝大象元年自稱天元皇帝所居稱天臺<lb/>
唐高宗上元元年八月皇帝稱天皇皇后稱天后以避<lb/>
先帝先后之稱<lb/>
<pb n="KR3k0013_WYG_016-4a"/>
中宗神龍元年十一月文武百官上皇帝尊號曰應天<lb/>
皇帝三年八月王公以下表上尊號曰應天神龍皇帝<lb/>
九月庚子御太極殿受冊<lb/>
𤣥宗先天二年十一月羣臣上表請加尊號為開元神<lb/>
武皇帝曰臣聞𤣥化不宰是有强名聖徳彰聞必崇大<lb/>
號伏惟陛下首出千古體元獨斷掃氛祲於軒宫闡文<lb/>
明於宸極皇綱絶而復正神器危而重安聖逹神祗功<lb/>
齊天地若無尊號臣下何稱易曰隂陽不測之謂神傳<lb/>
<pb n="KR3k0013_WYG_016-4b"/>
曰保大定功之謂武陛下斷大事於俄頃見成形於未<lb/>
兆故一蓍呈祥千里傳慶斯所謂不測也興王業於多<lb/>
難安生靈於反側故百神奉職四夷納貢斯可謂定功<lb/>
也故臣等敢上尊號曰開元神武皇帝伏惟從之手詔<lb/>
荅曰朕觀上古人主唯稱帝王一字秦漢以来乃兼皇<lb/>
帝朕以薄徳嗣守寳位乾乾惕厲懼不克勝豈自崇飾<lb/>
以招譴咎雖迫公卿之請終負平生之心所請加號甚<lb/>
無謂也羣臣宗子及僧道耆艾等數百人又抗表三上<lb/>
<pb n="KR3k0013_WYG_016-5a"/>
乃從之戊子遂行冊禮加尊號為開元神武皇帝<lb/>
開元二十七年二月文武百官及僧道耆耋上表請以<lb/>
聖文二字加尊號凡八表然後許之<lb/>
天寳元年正月甲寅陳王府叅軍田同秀上言𤣥元皇<lb/>
帝降見于丹鳯門之通衢告錫寳符尹喜故宅遣使發<lb/>
得之二月享𤣥元皇帝廟百僚加尊號為開元天寳聖<lb/>
文神武皇帝<lb/>
七載五月壬申文武百僚以休祥累見上表請加尊號<lb/>
<pb n="KR3k0013_WYG_016-5b"/>
曰應道表再上固違不從甲戌又上表曰臣聞道之應<lb/>
也萬姓叶心徳之至也百靈表貺是以帝王從天以受<lb/>
休命臣子奉主以薦尊名下戴上為至忠上納下為大<lb/>
順伏惟陛下垂衣而端拱司契而乘時御宇而氣和提<lb/>
象而物覩臣等上稽儀極下考前訓旁求史氏明徴道<lb/>
書皆可以配至極之崇高建大號之美稱陛下宗師懸<lb/>
觧狭五帝之常道恬愉自得陋三王之仁義同符帝典<lb/>
振古莫儔靈寳經曰大寳君者大洞之尊神玊皇之正<lb/>
<pb n="KR3k0013_WYG_016-6a"/>
氣陛下經高上之至理復帝先之淳源九炁生真二合<lb/>
成徳殊休應道已契靈文景命揚符宿彰仙籙則知聖<lb/>
祖以大道授陛下乆矣當以應道答之苟人望洽而固<lb/>
違則羣情抑而不副是以公卿宗子懇誠於内緇黃艾<lb/>
耋瀝欵於外宜蒙納許以昭介福伏惟陛下承上𤣥乃<lb/>
顧之意順普天翊戴之情伏以端午良辰萬夀来應昌<lb/>
圗與兩儀配永寳運與三景俱長欽若鴻名克彰厚慶<lb/>
聿陳大禮式茂元和臣等謹竭愚誠冒死請加尊號期<lb/>
<pb n="KR3k0013_WYG_016-6b"/>
於成遂以叶衆心帝手詔報曰禎祥者所以合天人鴻<lb/>
名者所以彰徳業今封章繼至誠請甚勤敬膺神休允<lb/>
答人望宜依来請己卯有司告獻太清宫太廟庚辰告<lb/>
昊天上帝皇地祗太社太稷壬午公卿百辟奉冊上尊<lb/>
號曰開元天寳聖文神武應道皇帝御興慶殿受冊<lb/>
八載六月太白山人李渾上言有神人言金星洞内有<lb/>
玉版石記聖皇福夀之符命御史中丞王鉷入仙遊谷<lb/>
求而獲之以獻帝御勤政樓受焉於是王公卿士道俗<lb/>
<pb n="KR3k0013_WYG_016-7a"/>
又請加尊號表三上不從乃詔曰朕欲使人述日用道<lb/>
逺親譽願行其心永守冲約未允来請宜識此懐丙辰<lb/>
文武百官禮部尚書崔翹等又上表曰臣聞上𤣥成命<lb/>
錫禎符以應期聖皇乗時受神冊於興運是以啟殊祥<lb/>
於景福崇大號於至公伏惟陛下纉重𤣥之耿光嗣五<lb/>
聖之丕緒大徳侔於天地至化貫於隂陽感𤣥道之尊<lb/>
運百辟之議三冐闕下累陳洪名陛下猶以固讓為心<lb/>
不以至公為意臣等請以符瑞重叙明之日者五星如<lb/>
<pb n="KR3k0013_WYG_016-7b"/>
連珠兩曜如合璧卿雲蔚膏露凝天之貺也瑶英産於<lb/>
金戺𤣥記開於玉洞神光見真誥傳地之祥也固知天<lb/>
地以鴻休報陛下陛下以至徳通乾元允宜合符克配<lb/>
徽號伏奉乙卯詔書曰志存要玅理却虛名臣又聞之<lb/>
天不讓高地不辭大五帝法之而成象三王參之而比<lb/>
徳先天地者道也聖祖已著於强名合天地者聖也陛<lb/>
下允膺於大號式彰玅用豈曰虗名况禎祥感通既著<lb/>
於彼靈應參㑹又符於此是以封章再獻而雲日重光<lb/>
<pb n="KR3k0013_WYG_016-8a"/>
徽號三陳而烟霄降澤天人交感影響必臻若然者陛<lb/>
下安得闕三才之大端抑萬姓之勤願違祖宗之睠命<lb/>
曠天地之符文臣等固陋猶知不可况真宗示慶秘簡<lb/>
呈文乗王氣於玊行擁神休於寳運伏願光臨大寳允<lb/>
答洪休常垂覆載之仁永保延長之歴天下幸甚帝手<lb/>
詔從之閏月丙寅親謁太清宫上聖祖𤣥元皇帝為大<lb/>
道𤣥元及高祖太宗高宗中宗睿宗皇帝並加大聖丁<lb/>
卯羣臣奉上尊號曰開元天地大寳聖文神武應道皇<lb/>
<pb n="KR3k0013_WYG_016-8b"/>
帝御含元殿受册<lb/>
十二載十二月庚寅文武百官憲部尚書張筠等上表<lb/>
請上尊號加孝徳及改應為證曰開元天地大寳聖文<lb/>
神武孝徳證道皇帝凡三上表乃許之<lb/>
十三載二月甲戌御興慶殿受册<lb/>
肅宗至徳二年十二月壬申右僕射裴冕與百僚上言<lb/>
曰頃者逆寇亂常悖違天紀六位回薄三光失序上皇<lb/>
南廵以避狄羣臣東没而面偽當此時也勇者不及奮<lb/>
<pb n="KR3k0013_WYG_016-9a"/>
智者不及謀則高祖太宗之業将墜於地矣上皇知聖<lb/>
嗣在昌人望大啓乃付陛下以天地之事将復高祖太<lb/>
宗之業告成功於天伏惟陛下至孝恭順格於天地不<lb/>
敢以剪逆夷難之務為上皇憂遂乃赫然龍驤雷動朔<lb/>
野以一旅之衆康天下之迍躬尭之聪明廣聼天下率<lb/>
禹之勤儉以先兆人孝通徳茂格于三極故蠻夷君長<lb/>
来庭于要荒之外五玊寳龜納錫于旌門之内其行如<lb/>
雲其植如山莫不裂眥致命開懐飲鏃死而後已實乃<lb/>
<pb n="KR3k0013_WYG_016-9b"/>
甘心是以瘈狗噬臍而遇毒奔鯨觸綸而皆斃大風一<lb/>
鼔而沴氣廓清斯實再造生人之極也陛下以上皇未<lb/>
至延俟鑾輿清宫待幸守而不失今上皇戾正昭徳報<lb/>
功廣聖人崇本之義徴王者未舉之禮百神奉職親受<lb/>
寳符過尭邁舜以慶天下以陛下有光上皇之徳經天<lb/>
下之文定禍亂之武窮不測之聖通神明之孝故命陛<lb/>
下曰光天文武大聖孝感皇帝皆象徳景行自然之符<lb/>
陛下尚執謙冲遷延若未當者今羣臣咸服睿謀肅将<lb/>
<pb n="KR3k0013_WYG_016-10a"/>
天下猶各有茅土銘勲景鍾陛下盛徳大業終古獨立<lb/>
不速即徽號以蔚皇圗臣恐天地神祗勤勞仰止臣謹<lb/>
與太常禮官等僉擇請以来嵗正月五日上尊號伏惟<lb/>
陛下膺天地之誠恭上皇之命遂羣臣之請滿百靈之<lb/>
心延光無窮天下幸甚詔曰朕以眇躬敬承明命兩遭<lb/>
狂胡擾亂宗社不寧禀上皇至聖之謀當仗鉞秉旌之<lb/>
任大師一振殘孽無遺上皇厭彼代紛棄兹人事萬邦<lb/>
之重俾付朕躬傳授寳符乃加徽號朕再三固讓實増<lb/>
<pb n="KR3k0013_WYG_016-10b"/>
黾勉恭膺典冊感慶良深覽卿等来章倍加祗懼依卿<lb/>
等所請三年正月戊寅太上皇御宣政殿授帝傳國寳<lb/>
符及受命寳符冊帝尊號曰光天文武大聖孝感皇帝<lb/>
上言曰陛下顧天位之累已推以付臣臣又畏天命以<lb/>
固辭期不奉詔未蒙詔許以辱四海而今加之徽號錫<lb/>
以洪名既受寳符又傳神器是重臣以不徳私臣以殊<lb/>
寵豈天地之容乎神人之望乎臣聞禮有常尊器不可<lb/>
假名無虚立義然後行頃以寇逆慿陵京闕失守撫軍<lb/>
<pb n="KR3k0013_WYG_016-11a"/>
監國事在一時正位居中尊無二上至於光天之業允<lb/>
文允武聖繇天作孝以感通臣何有焉此皆陛下之能<lb/>
事也曲成之惠在慈愛而愈深至公之道将詢謀而未<lb/>
叶伏望寝兹嚴命俯遂勤誠臣之下情不勝至願太上<lb/>
皇誥曰昊穹垂裕宗社發祥爾往在髫年素彰岐嶷泊<lb/>
乎問寝日増孝敬吾乆勤庶務嘗奉至真特好清虚尋<lb/>
将付託爾以華戎鋭士掃定神州功乃格天徳惟邁古<lb/>
是用受兹國寳加以大號典章斯集喜慰盈懐實謂道<lb/>
<pb n="KR3k0013_WYG_016-11b"/>
映前王何必志在讓禮克光丕業以副至公即斷来表<lb/>
帝再讓不允又以大聖二字非所當之言曰帝王者天<lb/>
所命也稱號者人所奉也惟有徳克躋大寳惟至聖始<lb/>
享鴻休於是乎人神形容其美行歌咏之不足或為之<lb/>
名焉伏惟陛下乾坤覆載河海潤澤道逹生靈惠懐蠻<lb/>
貊尊九廟以崇孝謁五陵以奉先禮二郊以嚴禋祠九<lb/>
宫以致敬刻石北京以揚祖烈泥金東嶽以告成功自<lb/>
三五以還歴選列辟聪明文武齊聖廣淵丕懿純殷孰<lb/>
<pb n="KR3k0013_WYG_016-12a"/>
與比議卓哉煌煌真聖人之表也夫天地至大不能定<lb/>
愆伏之序日月運行不能正薄蝕之變自狂孽開釁俶<lb/>
擾天紀與時消息為人請命舞干羽而氛祲永清垂衣<lb/>
裳而袵席無改納萬姓於仁夀之域朝百神於清穆之<lb/>
上窅然姑射之山思訪襄城之野斯又臣言之不及稽<lb/>
古所未聞羲軒唐虞何足以云今方推而不居為而不<lb/>
有付臣以宗廟重器錫臣以后王徽章何以克堪辭不<lb/>
獲命臣自奉明誥夙夜於邑以為名不可假尊不可踰<lb/>
<pb n="KR3k0013_WYG_016-12b"/>
敬承嚴㫖得為孝乎至於所託者深所荷者大不敢悉<lb/>
拒以違天衷而大聖二字得之不易求諸故實布在冊<lb/>
書伏望陛下顧兹當仁期以制義今王公侯伯卿士兆<lb/>
人詢謀僉同稽首闕下臣敢因衆人之議成小子之志<lb/>
上尊號於陛下曰太上至道聖皇天帝即命有司擇日<lb/>
奉行冊禮其錫臣帝號大聖二字伏願許停如臣言可<lb/>
以簡當所希採納如臣誠不足動天伏當待罪将以明<lb/>
授受之道辨上下之分不勝臣子下情懇願之極伏惟<lb/>
<pb n="KR3k0013_WYG_016-13a"/>
陛下俯垂允許以副四海之望表上不允又表曰陛下<lb/>
以宗社再安天下交泰付臣以神器授臣以寳符加臣<lb/>
以寵章錫臣以徽號君親之義惠下之道已彰臣子之<lb/>
心奉上之禮未足臣所以與王公卿士百辟兆人思垂<lb/>
裕後昆乃悉數前美仰陛下之行者衆星之拱北辰悦<lb/>
陛下之澤者百川之赴東海繇是累上尊號敢冒宸威<lb/>
陛下以無為之心不宰萬物抑而未允至於再三羣情<lb/>
顒顒罔知所措一昨辛夘賜誥命曰頻覽章表懇至難<lb/>
<pb n="KR3k0013_WYG_016-13b"/>
違爾寳命惟新洪名允集用加大聖之字克副昊天之<lb/>
心若成命無渝萬國同歡於翊戴儻固辭不已吾亦未<lb/>
膺乎典冊今不許撝謙令斷来表進廹嚴㫖何以克堪<lb/>
退荷殊私無任隕越小子伏受命矣伏惟陛下允臣所<lb/>
請則自下上上日月之光昭從上下下雨露之恩廣臣<lb/>
已詢諸龜筮僃其禮物請以来月乙巳奉上册禮聖恩<lb/>
招納即日付外施行不勝懇願之至誥曰汝孝以奉親<lb/>
明以御字上從君父之命下順黎元之欲既𢎞茂實爰<lb/>
<pb n="KR3k0013_WYG_016-14a"/>
副崇名千古攸高百王是式循環章奏喜慰可知予志<lb/>
每集虗心嘗遺焰方契真宗之㫖豈云稱號之榮汝就<lb/>
養無違歸尊有裕載獻從龜之吉復當乙巳之辰巳僃<lb/>
典章當依来請是月乙巳於興慶殿冊太上皇尊號曰<lb/>
太上至道聖皇天帝<lb/>
乾元元年十二月乙未公卿道俗上表請加號曰乾元<lb/>
三表乃許之二年正月朔帝御含元殿受朝賀便冊尊<lb/>
號曰乾元大聖光天文武孝感皇帝<lb/>
<pb n="KR3k0013_WYG_016-14b"/>
上元二年九月壬寅詔曰朕獲守丕業若履春氷敢忘<lb/>
謙冲日益招損欲垂範而自我亦去華而就實其乾元<lb/>
大聖光天文武孝感等尊崇之稱何徳以當之自今已<lb/>
後朕號唯稱皇帝<lb/>
代宗寳應二年四月辛巳宰臣及文武百僚郭子儀等<lb/>
上尊號表曰臣聞功莫大於締搆乾坤孝莫先於纉承<lb/>
社稷伏惟皇帝陛下繼述冠於周武中興邁於漢光曩<lb/>
者巨逆慢天中原失序生人罹厥角之禍皇運甚綴旒<lb/>
<pb n="KR3k0013_WYG_016-15a"/>
之危陛下親討元兇指麾戎旅尊先帝於靈武返上皇<lb/>
於巴蜀以一旅而掃定二京不再周而克寧九廟是陛<lb/>
下締搆之功也及乎先帝厭代姦臣窺國懐躡足之變<lb/>
搆無将之端陛下隳将成之禍胎挫已就之凶計申大<lb/>
義而誅吕全至公而嗣文日月蝕而重明寰宇傾而再<lb/>
定陛下纉承之孝也臣伏以古先帝王繼體踐祚者年<lb/>
踰則改元創業垂統者功成則上號陛下頃以先帝梓<lb/>
宫象設猶在橋山石室弓劍未蔵固違體天之典将申<lb/>
<pb n="KR3k0013_WYG_016-15b"/>
寧戚之義孝思之至又何加焉今二聖靈輴永安陵寝<lb/>
萬方黎庶悉夢華胥聖人之哀榮畢矣帝王之功業成<lb/>
矣宜其大崇徽號允羣臣顒然之望惟新正朔覃四海<lb/>
莫大之澤伏願降明詔下有司許臣等徴三代之故事<lb/>
考百王之通典改元立號革故鼎新懸之無窮倬映千<lb/>
古臣子儀等與羣臣萬姓不勝懇請大願之至手詔答<lb/>
曰朕嗣守洪業欽承丕搆克清多難奄甸四方聖靈在<lb/>
天𤣥徳敷佑南面恭已朕何有焉巨猾削平非予之武<lb/>
<pb n="KR3k0013_WYG_016-16a"/>
言念海内生人至艱兵鋒猶虞暴骨未掩日旰忘食宵<lb/>
分疚懐遽稱成功良謂虗美𤣥宫甫畢豈宜即及改元<lb/>
寳位至尊何以更言加號宰臣之任職在輔弼勸進之<lb/>
詞深所不取表三上乃許之六月丙申上表獻議曰陛<lb/>
下昔在藩邸及登儲闈聪明狥齊齋肅端冕遇闕則下<lb/>
入廟必趨及乎著代成人繼明踐阼聖姿天縱神化日<lb/>
新學冠九流觀書過於乙夜文高五始逸興麗於秋風<lb/>
此則陛下明昭之文徳也頃者凶羯亂常彛倫失序陛<lb/>
<pb n="KR3k0013_WYG_016-16b"/>
下親搃戎旅誅討元凶掩慶緒於雒陽斬朝義於河朔<lb/>
罷三司而復其位職人懐莫大之恩收兩京而不問脅<lb/>
從國荷非常之澤洎先帝大漸凶臣伺釁陛下釋服即<lb/>
戎提戈清難九重遘慝王室危於綴旒百姓不知天下<lb/>
安於山岳此則陛下定難之武功也若夫心游繋象之<lb/>
表理絶名言之外聖斷沈逺同隂陽之不測睿謨鈎深<lb/>
與鬼神而争奥休氣潜盈草木化為禎祥淳風逺覃蠻<lb/>
夷效其獻貢加以明並日月徳叅乾坤風雨應時自有<lb/>
<pb n="KR3k0013_WYG_016-17a"/>
雍熙之兆魚鱉咸若更登仁夀之期此則陛下莫大之<lb/>
至聖也至於色養盡心慎終追逺問安内豎豈一日而<lb/>
忘朝視膳宰夫知再飰而方退及乎三聖違代九域侵<lb/>
臨至性自天哀容觸地門外之禮權依易月之期從心<lb/>
之喪實履終天之痛財傾象設力竭山陵莫不徳通於<lb/>
神明哀感於天地故得役徒百數之衆皆曰子来送終<lb/>
三十餘日曽無塗潦此則陛下感通之至孝也若乃神<lb/>
告聖運天呈寳符陛下登極之辰泗水見其五璧天兵<lb/>
<pb n="KR3k0013_WYG_016-17b"/>
滅虜之日黄河清於千里神烏白雀之祥填林溢囿卿<lb/>
雲甘露之瑞嵗至月書此皆靈貺昭告休期之大應也<lb/>
且夫允恭濬哲有軒轅戰伐之功焉徳合乾坤有伏羲<lb/>
尊聖之業焉降天休呈地寳有夏禹𤣥珪之感焉經天<lb/>
緯地之謂文立極中興之謂武變化無方之謂聖精誠<lb/>
上通之謂孝降天和騰地氣生無期出有為之謂寳文<lb/>
以昭之武以定之聖以成之孝以通之寳以應之夫然<lb/>
後可以充天地之洪名崇帝王之大號故臣等犯冐萬<lb/>
<pb n="KR3k0013_WYG_016-18a"/>
死奉上寳應元聖文武孝皇帝尊號伏願陛下祗膺景<lb/>
命對越神祗應天理人光膺大典臣等謹當撰吉日脩<lb/>
禮容設九賓覿羣后昭告烈祖清廟展黄琮之儀有事<lb/>
昊穹圜丘陳蒼璧之禮臣子儀等與羣臣萬姓不勝大<lb/>
慶謹上尊號以聞詔下有司七月壬寅御宣政殿受羣<lb/>
臣上尊號冊曰寳應元聖文武孝皇帝<lb/>
徳宗建中元年正月丁卯朔改元羣臣上尊號曰聖神<lb/>
文武皇帝<lb/>
<pb n="KR3k0013_WYG_016-18b"/>
興元元年正月朔車駕在奉天詔曰乃者公卿百寮用<lb/>
加虛美以聖神文武之號被蒙䦣寡昧之躬固辭不獲<lb/>
俯遂羣議昨因内省良所瞿然體隂陽不測之謂神與<lb/>
天地合徳之謂聖豈伊淺劣所敢當文者所以成化武<lb/>
者所以定亂朕自君臨于今六載化之不被亂是用興<lb/>
豈可苟狥羣情猥當徽號重予不徳益用懐慙自今以<lb/>
後中外所上書奏不得更言聖神文武之號<lb/>
貞元五年十月百僚累上表請復徽號詔曰三省来章<lb/>
<pb n="KR3k0013_WYG_016-19a"/>
彌用兢惕載崇大號何以當之前者示懐盖非冲讓尚<lb/>
勞敦請豈所宜然卿等愽逹古今列於朝右思𢎞獻替<lb/>
共致太和豈以虛名重予不徳再三循復増恧于懐想<lb/>
悉深𠂻勿更陳請<lb/>
六年九月戊午百僚京城道俗等詣闕抗表請上貞元<lb/>
聖神文武皇帝尊號手詔不許十月己亥再詣闕抗表<lb/>
猶不許因謂侍臣曰今年春夏亢旱粟麥不登朕精誠<lb/>
祈禱獲降甘雨既致豐穰告謝郊廟朕儻因禋祀而受<lb/>
<pb n="KR3k0013_WYG_016-19b"/>
徽號是有為為之更勿煩請也<lb/>
順宗永貞元年八月禪位于憲宗十二月辛酉宰臣文<lb/>
武百僚等請上太上皇及皇帝尊號表曰臣聞帝尭之<lb/>
禪虞舜也業歸于異代漢祖之尊太上也禮循乎虗名<lb/>
未有履尊極而捨萬乗之榮奉晨昏而傳七廟之重斯<lb/>
則尭圗非逺漢道未全倬然冠洪名而超古昔者孰若<lb/>
今之盛也伏惟皇帝陛下誕受聖姿欽膺寳歴自天生<lb/>
徳與神合契近者太上皇㳟黙在疚禪授未行萬國注<lb/>
<pb n="KR3k0013_WYG_016-20a"/>
心思尭言以致理羣生属望渴聖人之利見陛下忠感<lb/>
於天地孝逹於神明成尭舜之内禪固邦家之景命功<lb/>
莫盛於配天孝莫大於寧親讓莫高於𫝊聖故太上皇<lb/>
釋天下之負所以成其讓陛下受宗祧之寄所以保其<lb/>
功惟文王為無憂惟武王為善繼夏祀永固周命惟新<lb/>
巍巍蕩蕩固無徳而稱矣又聞皇帝之道必體於至公<lb/>
稱號所加不私於為已将體元以立政必紀年以垂號<lb/>
伏願肇兹獻嵗允極鴻名發揮𤣥功昭示景化則太上<lb/>
<pb n="KR3k0013_WYG_016-20b"/>
皇之徳可表於徽冊陛下之孝克施於寰海然後父殳<lb/>
子子君君臣臣仰東海者知聖化之深躋南山者願聖<lb/>
人之夀臣等不勝大願請上太上尊號曰應乾聖夀太<lb/>
上皇請上陛下尊號曰文武大聖孝徳皇帝因三正之<lb/>
慶會鼓萬國之歡心奉寳册以薦鴻徽率羣臣而朝上<lb/>
日然後退自問寝列兹充庭先陳教孝之儀方受慶君<lb/>
之禮斯實邦家之耿光也古今之絶典也雖朝賀有次<lb/>
已稟於綸言而徽號所尊益勤於俞詔兆人懇願罔不<lb/>
<pb n="KR3k0013_WYG_016-21a"/>
顒然憲宗詔答曰高祖太宗接千載之統垂無疆之休<lb/>
太上皇承九聖之烈𫝊莫大之慶嗣徳纉業允文允武<lb/>
𢎞帝尭之欽明宗𤣥元之清浄付朕天下頤神保和至<lb/>
道光於唐虞至仁合於天地卿等䖍述休徳祗獻鴻名<lb/>
循省再三允符朕志朕獲守寳位丕承睿訓雖嚴恭寅<lb/>
畏不敢怠遑而澤未洽於羣生理未臻於皇極遽言徽<lb/>
號何以當之雖嘉乃誠難遂来請其上獻太上皇尊號<lb/>
宜依所奏凡百卿士當體至懐明年正月丙寅朔太上<lb/>
<pb n="KR3k0013_WYG_016-21b"/>
皇居興慶宫受朝賀皇帝率百僚奉上尊號曰應乾聖<lb/>
夀太上皇帝<lb/>
　<lb/>
　<lb/>
　<lb/>
　<lb/>
　<lb/>
　册府元龜卷十六<lb/>
</p>
<p>
</p>
  </div>
</body>
</text>
</TEI>
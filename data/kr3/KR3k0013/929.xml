<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百二十九</head>
    <p>
<pb n="KR3k0013_WYG_929-1a"/>
欽定四庫全書<lb/>
　册府元龜卷九百二十九　宋　王欽若等　撰<lb/>
　　總錄部<lb/>
　　　　不知人　　謬舉<lb/>
　　　不知人<lb/>
知人不易著之前聞惟口起羞書垂名訓故子羽不可<lb/>
以貌取賜也徒聞其億中葢謂是矣乃有昧人倫之鑒<lb/>
乖授任之㫖諒朱紫之莫辨曷雅鄭之能究取捨斯失<lb/>
<pb n="KR3k0013_WYG_929-1b"/>
譏誚隨作以至禍其身而敗其國者咸著之於篇云<lb/>
子西為楚令尹初太子建之遇䜛也自城父奔宋又避<lb/>
華氏之亂於鄭鄭人甚善之又適晉與晉人謀襲鄭乃<lb/>
求復焉鄭人復之如初晉人使諜於子木請行而期焉<lb/>
<hi>謂行襲鄭之期子木即建也</hi>子木暴虐於其私邑邑人訴之鄭人省<lb/>
之得晉諜焉遂殺子木其子曰勝在吳子西欲召之葉<lb/>
公曰吾聞勝也詐而亂無乃害乎<hi>葉公子高沈諸梁也</hi>子西曰吾<lb/>
聞勝也信而勇不為不利舎諸邉境使衛藩焉<hi>使為藩屏之衛</hi>
<pb n="KR3k0013_WYG_929-2a"/>
葉公曰周仁之謂信<hi>周親也</hi>率義之謂勇<hi>率行也</hi>吾聞勝也<lb/>
好復言<hi>言之所許必欲復行之不原道理</hi>而求死士殆有私乎<hi>私謀復前</hi>復<lb/>
言非信也期死非勇也<hi>俱非也</hi>子必悔之弗從召之使處<lb/>
吳竟為白公<hi>白楚邑楚縣西南有白亭</hi>請伐鄭子西曰楚未節也<hi>言楚</hi>
<hi>自親復政令數未得節制</hi>不然吾不㤀也他日又請許之未起師晉<lb/>
人伐鄭楚救之與之盟勝怒曰鄭人在此讐不逺矣<hi>比子</hi>
<hi>西於鄭人</hi>勝自厲劔子期之子平見之曰王孫何自厲也曰<lb/>
勝以直聞不告女庸為直乎將以殺爾父平以告子西<lb/>
<pb n="KR3k0013_WYG_929-2b"/>
子西曰勝如卵余如翼而長之<hi>以鳥為喻</hi>楚國第<hi>用士之次第</hi>我<lb/>
死令尹司馬非勝而誰勝聞之曰令尹之狂也得死乃<lb/>
非我<hi>言我必殺之若得自死我乃不得成人</hi>子西不悛吳人伐慎白公敗<lb/>
之<hi>汝陽慎縣也</hi>請以戰備獻<hi>與吳戰之所得鎧杖兵噐而獻之欲因以為死</hi>許之遂<lb/>
作亂殺子西子期于朝而刼恵王子西以袂掩面而死<lb/>
漢張湯為廷尉廷尉府盡用文史法律之吏<hi>史謂善史書</hi>
倪寛為人温良有亷知自將<hi>將衛也以智自衛䕶也</hi>善屬文<hi>屬綴也音</hi>
<hi>之欲切</hi>然懦為武<hi>懦柔也又音需</hi>口弗能發明也寛以儒生在衆<lb/>
<pb n="KR3k0013_WYG_929-3a"/>
中見謂不習事不署曹<hi>不署為官曹也署表也置也</hi>除為從使<hi>從使者不</hi>
<hi>主文書</hi>
魏裴潛父茂建安初為尚書潛少不修細行繇此為父<lb/>
所不禮潛自感為父所不禮折節仕進雖多所經歴清<lb/>
省恪然官至尚書令其家教有類於石奮自魏興以來<lb/>
少能及者<lb/>
鍾繇為魏王相國沛人魏諷有感衆才傾動鄴都繇繇<lb/>
是辟為西曹掾為王征漢中大將未及諷潛結徒黨又<lb/>
<pb n="KR3k0013_WYG_929-3b"/>
與長樂衛尉陳禕謀襲鄴未期禕懼告之太子誅諷繇<lb/>
坐免<lb/>
劉表為荆州牧時王粲年十七司徒辟詔除黄門侍郎<lb/>
以西京擾亂皆不就乃之荆州依表表以粲貌寢而體<lb/>
弱通悦不甚重也<lb/>
晉博昌令者史不書姓名時樂安人光逸初為博昌小<lb/>
吏後為門亭長迎新令至京師時母輔之與荀䆳共詣<lb/>
令家望見逸謂䆳曰彼似竒才便呼上車與談良乆果<lb/>
<pb n="KR3k0013_WYG_929-4a"/>
俊噐令怪客不入吏白與光逸語令大怒除逸名斥遣<lb/>
之<lb/>
山濤為右僕射掌選後拜司徒子簡字秀倫性溫雅有<lb/>
父風年二十餘濤不之知也簡嘆曰吾年幾三十而不<lb/>
為家君所知後與嵇紹劉謨楊淮齊名為征南將軍都<lb/>
督荆湘交廣四州諸軍事假節鎮襄陽<lb/>
魏衡為吏部郎有名當世兄子舒少朴質衡不知之使<lb/>
守水碓嘆曰舒堪數百戸長我願畢矣舒亦不以介意<lb/>
<pb n="KR3k0013_WYG_929-4b"/>
舒後位至司徒<lb/>
刁逵為豫州刺史領平越中郎將逵以貨殖為務初宋<lb/>
髙祖㣲時素貧嘗負逵社錢三萬經時無以還被逵執<lb/>
之王謐宻以己錢代償繇是得釋桓𤣥立以逵豫州刺<lb/>
史鎮歴陽髙祖起義叅軍諸葛長民趨歴陽逵棄而走<lb/>
為下人所執斬於石頭<lb/>
南燕慕容法為慕容徳兖州牧時慕容超初自長安行<lb/>
至梁父鎮南長史悦夀還謂法曰向見北海王子天資<lb/>
<pb n="KR3k0013_WYG_929-5a"/>
𢎞雅神爽髙邁始知天族多竒玉林皆寳法曰昔成方<lb/>
遂詐稱衛太子人莫辨之此復天族乎超聞恚恨形於<lb/>
言色法亦怒處之外舘繇是結憾及徳死法又不奔䘮<lb/>
超遣使讓焉法嘗懼禍至因此遂與慕容鍾段宏等謀<lb/>
亂<lb/>
宋謝方明為㑹稽郡守其子恵連有才悟而輕薄不為<lb/>
方明所知靈運嘗自始寕至㑹稽造方明過視恵連大<lb/>
相知賞時何長瑜教恵連讀書亦在郡内靈運又以為<lb/>
<pb n="KR3k0013_WYG_929-5b"/>
絶倫謂方明曰阿連才悟如此而尊作嘗兒遇之何長<lb/>
瑜當今仲宣而飴以下客之食尊既不能禮賢宜以長<lb/>
瑜還靈運靈運載之而去<lb/>
劉遵考為領軍文帝元嘉二十七年索虜南冦發三吳<lb/>
民丁沈攸之少孤貧亦被發既至京都詣遵考求補白<lb/>
丁隊主遵考謂之曰君形陋不堪隊主因隨沈慶之征<lb/>
討攸之後為右將軍<lb/>
北齊麻祥為令史神武㣲時為函使毎至雒陽給使于<lb/>
<pb n="KR3k0013_WYG_929-6a"/>
祥祥嘗以肉㗖神武神武性不立食坐而進之祥以為<lb/>
慢已笞神武四十<lb/>
後唐周𤣥豹自言善相術太原監軍特進張承業嘗延<lb/>
之歴視諸僚佐時廵官馮道初自燕來性不事華潔灰<lb/>
塵滿面而以文行見知承業命典書奏承業問𤣥豹曰<lb/>
馮廵官何如曰廵官漪蓮泛水幸遇特進禮士之秋官<lb/>
不踰宰百里承業笑曰他已為起居郎公何忽耶<lb/>
　　　謬舉<lb/>
<pb n="KR3k0013_WYG_929-6b"/>
秦應侯范雎魏相齊使舎人笞擊雎折脇槢齒得出後<lb/>
魏人鄭安平遂操雎亡伏匿更名姓秦昭王使謁者王<lb/>
稽於魏鄭安平詐為卒侍王稽問魏有賢人可與西遊<lb/>
者乎鄭安平曰臣里中有張祿先生<hi>即范雎也</hi>欲見君言天<lb/>
下事王稽知雎賢載睢入秦雎既相秦言於王曰非王<lb/>
之賢聖莫能貴臣今臣官至於相爵在列侯王稽之官<lb/>
尚止於謁者非其内臣之意也昭王召王稽拜為河東<lb/>
守三歲不上計<hi>不上計不隨史入計也</hi>又任鄭安平使將擊趙安<lb/>
<pb n="KR3k0013_WYG_929-7a"/>
平為趙所困急以兵二萬人降趙應侯席藁請罪秦之<lb/>
法任人而所任不善者各以其罪罪之於是應侯罪當<lb/>
收三族秦昭王恐傷應侯之意乃下令國中有敢言鄭<lb/>
安平事者以其罪罪之而加賜相國應侯食物日益厚<lb/>
以順適其意後二歲王稽為河東守與諸侯通坐法誅<lb/>
而應侯日益以不懌昭王臨朝嘆息應侯進曰臣聞主憂<lb/>
臣辱主辱臣死今大王中朝而憂臣敢請其罪昭王曰<lb/>
吾聞楚之鐡劔利而倡優拙夫鐡劔利則士勇倡優拙<lb/>
<pb n="KR3k0013_WYG_929-7b"/>
則思慮逺夫以逺思慮而御勇士吾恐楚之圖秦也夫<lb/>
物不素具不可以應卒今武安君既死而鄭安平等畔<lb/>
内無良將而外多敵國吾是以憂欲以激厲應侯應侯<lb/>
懼不知所出<lb/>
漢顔延年宣帝時為河東太守察御史亷状不入身<hi>延年</hi>
<hi>察舉其獄吏為亷而此人乃有贓罪然贓不入身也</hi>延年坐選舉不實貶秩<lb/>
張勃封富平侯陳湯西至長安求官得大官獻食丞數<lb/>
歲勃與湯交髙其能初元二年元帝詔列侯舉茂才勃<lb/>
<pb n="KR3k0013_WYG_929-8a"/>
舉湯湯待遷父死不犇喪<hi>犇古奔字</hi>司隸奏湯無循行勃選<lb/>
舉故不以實坐削戸三百㑹薨賜謚曰繆侯<hi>以其繆舉人也</hi>湯<lb/>
下獄<lb/>
何武為京兆尹坐舉方正所舉者召見槃辟雅拜<hi>槃辟猶言</hi>
<hi>盤旋也辟音闢</hi>有司以為詭衆虚偽<hi>偽遣也</hi>武坐左遷楚内史<lb/>
後漢王丹為太子少傅客初有薦士於丹者因選舉之<lb/>
而後所舉者䧟罪丹坐以免客慙懼自絶而丹終無所<lb/>
言尋復徴為太子太傅乃呼客謂曰子之自絶何量丹<lb/>
<pb n="KR3k0013_WYG_929-8b"/>
之薄也不為設食以罸之相待如舊<lb/>
左雄順帝時為司隸校尉舉故冀州刺史馮直以為將<lb/>
帥而直嘗坐贓受罪<lb/>
晉王導進位侍中司空假節錄尚書領中書監㑹太山<lb/>
太守徐龕反元帝訪可以鎮撫河南者導舉太子左衛<lb/>
率羊鑒既而鑒敗抵罪導上疏曰徐龕叛戾乆稽天誅<lb/>
臣創議征討調舉羊鑒鑒闇懦覆師有司極法聖恩降<lb/>
天地之施全其首領然臣受重任總錄機衡使三軍挫<lb/>
<pb n="KR3k0013_WYG_929-9a"/>
衂臣之責也宜自貶黜以穆朝倫詔不許<lb/>
阮抗元帝時為奮武將軍丞相行叅軍宋挺本揚州刺<lb/>
史劉陶門人陶亡後挺娶陶愛妾以為小妻愍帝建興<lb/>
中挺又割盗官布六百餘疋正刑棄市遇赦免既而抗<lb/>
請為長史司直劉隗劾奏曰挺蔑其死主而専其室悖<lb/>
在三之義傷人倫之序當投之四裔以禦魑魅請除挺<lb/>
名禁錮終身而奮武將軍太山太守阮抗請為長史抗<lb/>
緯文經武剖符東藩當庸勲忠良昵近仁賢而襃求贓<lb/>
<pb n="KR3k0013_WYG_929-9b"/>
汚舉頑用嚚請免抗官下獄理罪奏可而挺病死<lb/>
後魏張兖為幽州刺史道武天興初徴還京師後與崔<lb/>
逞荅晉將郗恢書失㫖出為尚書令史兖遇創業之始<lb/>
以有才謀見任率心奉上不顧嫌疑道武曾問南州人<lb/>
於兖兖與盧溥同里數談薦之又兖未嘗與崔逞相見<lb/>
聞風稱羡及中山平盧溥聚黨為逆崔逞荅書不允並<lb/>
乖本言故忿之<lb/>
張彛為尚書時襲常山王素孫昭小兒阿倪彛引兼殿<lb/>
<pb n="KR3k0013_WYG_929-10a"/>
中郎李文將為齊郡王蘭舉哀而昭乃作宫懸帝大怒<lb/>
詔曰阿倪愚騃誰引為郎於是黜彛白衣守尚書昭遂<lb/>
停廢<lb/>
隋宇文述煬帝大業中為左衛大將軍凡所薦逹皆至<lb/>
大官趙行樞以太常樂户家財億計述謂為兒多受其<lb/>
賂稱其驍勇起家為折衝郎將<lb/>
唐李傑為御史大夫䕶作橋陵時引御史王旭為判官<lb/>
旭貪賄受贓傑將繩之初不得其實反為旭所搆出為<lb/>
<pb n="KR3k0013_WYG_929-10b"/>
衢州刺史<lb/>
韓朝宗為荆州刺史兼判襄州刺史山南道採訪使𤣥<lb/>
宗開元二十四年九月鄧州南陽縣令李泳擅興賦役<lb/>
貶為康州都城縣尉泳之為令也朝宗所薦乃貶為洪<lb/>
州刺史制曰所遣使臣將恤人隠類亦諭㫖期於悉心<lb/>
而政或相䝉賞或失善以此致理未嘗聞之韓朝宗亟<lb/>
登清要爰委條察不恭爾職以副朕懐而乃私其所親<lb/>
請以為邑未盈三載已至兩遷既殊徳舉因速官謗及<lb/>
<pb n="KR3k0013_WYG_929-11a"/>
令按事果騐非才傷敗實多矯誣斯甚舉不為黨豈其<lb/>
然歟事咨於周則異於果未能自律何以正人仍期後<lb/>
效且示輕貶可授洪州刺史雖知人則哲在予之責已<lb/>
深而事上竭誠為臣之節當勵其有賞罰不正枉直不<lb/>
明䧟於比周隳我綱目有一於此誰其捨諸凡今刺舉<lb/>
宜以為戒<lb/>
天寳三載長安縣令栁昇坐贓於朝堂杖殺之昇為令<lb/>
也朝宗為京兆尹所薦朝宗為髙平郡太守坐舉人不<lb/>
<pb n="KR3k0013_WYG_929-11b"/>
直制曰髙平郡太守上柱國長山縣開國伯韓朝宗頃<lb/>
承榮奨擢在神京輒薦凶人超登赤縣果彰貪穢大獲<lb/>
贓私舉非允當已有比周之責使之交易更渉嫌疑之<lb/>
地頗招物議實負朝廷宜從貶黜用申懲戒可置吳興<lb/>
郡别駕員外<lb/>
張渉為國子博士太子侍讀與懐州刺史喬琳友善及<lb/>
徳宗嗣位多以政事詢訪於渉渉盛稱琳識度才畧堪<lb/>
備大用因拜御史中大夫平章事琳本麄才年髙有耳<lb/>
<pb n="KR3k0013_WYG_929-12a"/>
疾帝每有顧問對荅失次論奏不合時機居相位凡八<lb/>
十餘日除工部尚書罷政事<lb/>
孟簡為山東道觀察使憲宗元和十四年御史臺奏簡<lb/>
舉均州鄖鄉縣鎮遏兵馬使趙潔充本縣令有虧典刑<lb/>
勑罰一月俸料<lb/>
李肇李翺並為中書舍人文宗太和三年六月貶肇為<lb/>
將作監翺為少府少監並分司東都以栢耆納賂賜死<lb/>
肇與翺同薦栢耆故也<lb/>
<pb n="KR3k0013_WYG_929-12b"/>
後唐盧質為河東節度判官質性閒放不願居大任欲<lb/>
求留守太原莊宗即位歴求宰輔乃舉定州節度判官<lb/>
豆盧革河東觀察判官盧程皆卿相之家可當輔相即<lb/>
時徴之及並命為丞相程為中書侍郎平章事監修國<lb/>
史本非重徳一旦舉大位舉止不常時朝廷草創庶務<lb/>
未備班列蕭然寺署多闕程革受命之日即乗肩輿駢<lb/>
導喧沸莊宗聞訶導之聲詢于左右曰宰相擔子入門<lb/>
莊宗駭異登樓視之笑曰所謂似是而非者也<lb/>
<pb n="KR3k0013_WYG_929-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_929-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百二十九<lb/>
</p>
<p>
</p>
  </div>
</body>
</text>
</TEI>
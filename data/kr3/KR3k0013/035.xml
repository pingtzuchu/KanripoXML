<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三十五</head>
    <p>
<pb n="KR3k0013_WYG_035-1a"/>
欽定四庫全書<lb/>
　册府元龜卷三十五　　宋　王欽若等　撰<lb/>
　　帝王部<lb/>
　　　封禪<lb/>
禮曰昔先王因天事天因地事地因名山升中于天書<lb/>
曰天子五載一廵狩歲二月東廵狩至於岱宗柴望此<lb/>
封禪之大畧也昔齊桓公欲封禪管仲曰古者封泰山<lb/>
禪梁甫七十二家皆受命然後得封禪是知王者受昊<lb/>
<pb n="KR3k0013_WYG_035-1b"/>
天之命居大寳之位順考古道建用皇極仁及乎行葦<lb/>
澤浸乎昆蟲太平之風於是乎在若乃建顯號施尊名<lb/>
揚英聲騰茂實以祈景福以告成功則必申命有司發<lb/>
揮大典刻石紀績與黄帝比探䇿告祥配天無極故兒<lb/>
寛謂之帝王之盛節相如亦曰天下之壮觀可不謂然<lb/>
乎<lb/>
無懷氏封泰山禪云云<hi>無懷氏古之王者在伏羲前云云在梁父東山名也又曰云云</hi>
<hi>山在蒙隂縣故城東北下有</hi>
<pb n="KR3k0013_WYG_035-2a"/>
虙羲封泰山禪云云<hi>虙讀曰伏</hi>
神農氏封泰山禪云云<lb/>
炎帝封泰山禪云云<hi>炎帝神農後</hi>
黄帝封泰山禪亭亭<hi>地理志鉅平有亭亭山</hi>
顓頊封泰山禪云云<lb/>
帝嚳封泰山禪云云<lb/>
堯帝封泰山禪云云<lb/>
舜封泰山禪云云<lb/>
<pb n="KR3k0013_WYG_035-2b"/>
禹封泰山禪會稽<lb/>
湯封泰山禪云云<lb/>
周成王封泰山禪於社首<hi>在鉅平南十二里</hi>
漢武帝議欲放古廵狩封禪之事<hi>放依也音甫往切</hi>諸儒對者<lb/>
五十餘人未能有所定先是司馬相如病死有遺書頌<lb/>
功徳言符瑞足以封泰山上竒其書<hi>又司馬相如傳載相如既病免家居</hi>
<hi>茂陵天子曰司馬相如病甚可往從悉取其書後失之矣所忠往而相如已死家無遺書問妻對曰長卿未嘗</hi>
<hi>有書也時時著書人又求去長卿未死時為一卷書曰有使來求審奏之其遺札書言封禪事所忠奏焉天子</hi>
<pb n="KR3k0013_WYG_035-3a"/>
<hi>異之</hi>以問左内史兒寛寛對曰陛下躬發聖徳綂攝羣元<lb/>
<hi>綂察攝聚也輯楫與集三字竝同虞書曰楫五瑞是也其字從木</hi>宗祀天地薦禮百神<lb/>
精神所鄉徵兆必報天地竝應符瑞昭明其封泰山禪<lb/>
梁父昭姓考瑞帝王之盛節也然享薦之義不著于經<lb/>
<hi>封禪之享薦也以非常禮故經無其文</hi>以為封禪告成合祛於天地神祗<lb/>
<hi>祛開散合閉也開閉于天地也</hi>祗戒精專以接神明總百官之職各稱<lb/>
事宐而為之節文<hi>稱副也</hi>唯聖主所繇制定其當<hi>當猶中也</hi>非<lb/>
羣臣之所能列今将舉大事優游數月<hi>言不决也</hi>使羣臣得<lb/>
<pb n="KR3k0013_WYG_035-3b"/>
人自盡終莫能成<hi>所言不同各有執見也</hi>唯天子建中和之極兼<lb/>
總條貫金聲而玉振之<hi>言振揚徳音如金玉之聲也</hi>以順成天慶垂<lb/>
萬世之基帝然之乃自制儀采儒術以文焉既成将用<lb/>
事拜寛為御史大夫初議封禪曰古者先振兵釋旅然<lb/>
後封禪廼遂北廵朔方勒兵十餘萬騎還祭黄帝冡橋<lb/>
山釋兵涼如<hi>地名</hi>帝曰吾聞黄帝不死有冡何也或對曰<lb/>
黄帝已仙上天羣臣葬其衣冠既至丼泉為且用事泰<lb/>
山先類祠泰一<hi>且猶将也類祠謂以事類而祭之</hi>自得寳鼎上與公卿<lb/>
<pb n="KR3k0013_WYG_035-4a"/>
諸生議封禪封禪用希曠絶莫知其儀體而羣儒采封<lb/>
禪尚書周官王制之望祀射牛事<hi>天子有事宗廟必自射牲示親殺也事見</hi>
<hi>國語</hi>齊人丁公年九十餘曰封禪者古不死之名也秦始<lb/>
皇不得上封陛下必欲上稍上<hi>稍漸也</hi>即無風雨遂上封<lb/>
矣上於是廼令諸儒習射牛草封禪儀數年至且行天<lb/>
子既聞公孫卿及方士之言黄帝以上封禪皆致恠物<lb/>
與神通欲放黄帝<hi>放依也音甫往反</hi>以接神人蓬萊高世比德<lb/>
于九皇<hi>上古有人皇者九人</hi>而頗采儒術以文之羣儒已不能辨<lb/>
<pb n="KR3k0013_WYG_035-4b"/>
明封禪事又拘于詩書古文而不敢騁帝為封祠器視<lb/>
<hi>視讀曰示</hi>羣儒羣儒或曰不與古同徐偃又曰太常諸生行<lb/>
禮不如魯善<hi>徐偃博士姓名</hi>周霸屬圖封事<hi>屬會也會諸儒圖封事周霸人姓名</hi>
<hi>也</hi>於是帝黜偃霸而盡罷諸儒弗用以元鼎六年五月<lb/>
東幸緱氏禮登中嶽太室從官在山上聞若有言萬歲<lb/>
云問上上不言問下下不言廼令祠官加增太室祠禁<lb/>
毋伐其山木以山下户凡三百封崈高為之奉邑<hi>崈古崇字</hi>
<hi>以崇奉嵩之山故謂之崈高奉邑也</hi>詔曰朕用事華山至於中嶽獲駮鹿<lb/>
<pb n="KR3k0013_WYG_035-5a"/>
見夏后啓母石翌日親登崈高御史乘屬在廟傍<hi>天子出御</hi>
<hi>史除二人乘為曹護車駕</hi>吏卒咸聞呼萬歲者三登禮罔不答其令<lb/>
祠官加增太室祠禁無伐其草木以山下户三百為之<lb/>
奉邑名曰崈高獨給祠復亡所與夏四月癸卯帝因東<lb/>
上泰山<hi>言易上也泰山從南面直上歩道三十里車道百里</hi>泰山草木未生廼令<lb/>
人上石立之泰山顛<hi>從山下轉右而上也</hi>帝遂東廵海上行禮祠<lb/>
八神帝還至奉高帝念諸儒及方士言封禪人殊不經<lb/>
難施行<hi>人人殊異文不合經故難以施行</hi>天子至梁父禮祠地主至乙<lb/>
<pb n="KR3k0013_WYG_035-5b"/>
卯令侍中儒者皮弁縉紳射牛行事封泰山下東方如<lb/>
郊祀泰一之禮封廣丈二尺高九尺其下則有玉牒書<lb/>
書秘禮畢天子獨與侍中奉車子侯<hi>子侯霍去病子也</hi>上泰山<lb/>
亦有封其事皆禁明日下隂道丙辰禪泰山下阯東北<lb/>
肅然山如祭后土禮天子皆親拜見衣尚黄而盡用樂<lb/>
焉江淮間一茅三脊為藉五色土益雜封縱逺方竒獸<lb/>
飛禽及白雉諸物頗以加祠兕牛象犀之屬不用皆至<lb/>
泰山然後去封禪祠其夜若有光晝有白雲出封中<hi>雲出</hi>
<pb n="KR3k0013_WYG_035-6a"/>
<hi>于所封之中</hi>天子從封禪還坐明堂羣臣更上夀<hi>更互也</hi>詔曰<lb/>
朕以𦕈身承至尊兢兢焉惟徳菲薄不明於禮樂故用<lb/>
事八神遭天地况施著見景象肩<hi>屑同</hi>然如有聞震於怪<lb/>
物欲止不敢遂登封泰山至於梁父然後升壇肅然自<lb/>
新嘉與士大夫更始其以十月為元封元年行所廵至<lb/>
博奉高虵丘歴梁父城民田租逋賦貸已除<hi>逋賦未出賦者逋貸</hi>
<hi>官以物貸之而未還也</hi>加年七十已上孤寡帛人二疋四縣無出<lb/>
今年筭<hi>自博至梁父凡五縣今云四縣奉高素以供禪非筭限</hi>賜天下民爵一級<lb/>
<pb n="KR3k0013_WYG_035-6b"/>
女子百戸牛酒又曰古者天子五載一廵狩用事泰山<lb/>
諸侯有朝宿地其令諸侯各治其邸泰山下<lb/>
二年帝伐朝鮮夏旱公孫卿曰黄帝時封則旱乾封三<lb/>
年<hi>三歲不雨暴所封之土令乾也</hi>上廼下詔天旱意乾封乎<hi>言適新封則致天旱</hi>
<hi>欲乾我所封乎</hi>其令天下尊祠靈星焉秋作明堂於泰山下<lb/>
五年春還至泰山增封甲子祠高祖於明堂以配上帝<lb/>
因朝諸侯王列侯受郡國計<hi>若今之計帳</hi>初封泰山東北阯<lb/>
古時有明堂處處險不敞<hi>言其阻</hi>帝欲治明堂奉高旁未<lb/>
<pb n="KR3k0013_WYG_035-7a"/>
曉其制度濟南人公玉帶<hi>公玉姓帶名也呂氏春秋齊有公玉丹此葢其舊族而説</hi>
<hi>者讀公玉為宿非也單姓玉者後漢司徒玉况自音宿耳</hi>上黄帝時明堂圖明堂中<lb/>
有一殿四面無壁以茅蓋通水水圜宮垣為複道上有<lb/>
樓從西南入<hi>複讀曰復</hi>名曰昆侖天子從之入以拜祀上帝<lb/>
焉於是帝令奉高作明堂汶上如帶圖<hi>汶水名也出琅琊朱虗作所上</hi>
<hi>明堂于汶水之上也帶圖公玉帶所上明堂圖</hi>及是歲脩封則祠泰一五帝於<lb/>
明堂上坐合高帝祠坐對之<hi>漢是時未以高祖配天言對武帝以來乃配之</hi>祀<lb/>
后土於下房以二十太牢天子從昆侖道入始拜明堂<lb/>
<pb n="KR3k0013_WYG_035-7b"/>
如郊禮畢尞堂下而上<hi>尞古燎字</hi>又上泰山自有祕祠其顛<lb/>
而泰山下祠五帝各如其方黄帝并赤帝所<hi>與赤帝同處</hi>有<lb/>
司侍祠焉山上舉火下悉應之<lb/>
太初元年十月行幸泰山十一月甲子朔旦冬至祀上<lb/>
帝于明堂十二月䄠高里<hi>山名在泰山下</hi>
三年正月行東廵海上四月還脩封泰山䄠石閭<hi>石閭在泰</hi>
<hi>山下阯南方方士言仙人閭</hi>
天漢三年三月行幸泰山脩封祀明堂因受計<lb/>
<pb n="KR3k0013_WYG_035-8a"/>
太始四年三月行幸泰山壬午祀高祖於明堂以配上<lb/>
帝因受計癸未祀孝景皇帝於明堂甲申脩封丙戌䄠<lb/>
石閭<lb/>
征和四年幸泰山脩封庚寅祀于明堂癸巳䄠石閭先<lb/>
是武帝毎脩封其贊饗曰天增授皇帝泰元神䇿周而<lb/>
復始皇帝敬拜泰一<hi>自此以上贊祝者辭</hi>又東至海上考入海及<lb/>
方士求神者莫騐焉益遣幾遇之<hi>益多也幾讀曰冀</hi>後又親禪<lb/>
高里祠后土臨渤海将以奉祀蓬萊之屬幾致殊庭焉<lb/>
<pb n="KR3k0013_WYG_035-8b"/>
<hi>殊庭蓬萊中仙人庭也幾讀曰冀</hi>復東廵海上考神仙之屬未有騐者<lb/>
方士有言黄帝時為五城十二樓<hi>昆侖𤣥圃五城十二樓仙人之所常居</hi>
以候神人於執期<hi>地名也</hi>名曰迎年<hi>迎年若云其年</hi>帝許之如方<lb/>
名曰明年<hi>言明其得延年也</hi>帝親禮祠上犢黄馬公玉帶曰黄<lb/>
帝時雖封泰山然風后封鉅岐伯令黄帝封東泰山<hi>風后</hi>
<hi>封鉅岐伯皆黄帝臣也東泰山在琅琊朱虗界中有小泰山是</hi>禪几山<hi>几山在朱虗縣</hi>合符然<lb/>
後不死天子既令設祠具至東泰山卑小不稱其聲乃<lb/>
令祠官禮之而不封焉其後令帶奉祠候神物復還泰<lb/>
<pb n="KR3k0013_WYG_035-9a"/>
山脩五年之禮如前而加禪祠石閭石閭者在泰山下<lb/>
阯南方<hi>下基之南靣</hi>方士言僊人閭也故帝親禪焉其後復<lb/>
至泰山脩封還過祭恒山自封泰山後十三歲而周遍<lb/>
於五嶽四瀆矣後復至泰山脩封甘泉泰一汾隂后土<lb/>
三年親郊祀而泰山五年一脩封武帝凡五脩封<lb/>
後漢光武建武三十年二月羣臣上言即位三十年宐<lb/>
封禪泰山詔曰即位三十年百姓怨氣滿腹吾誰欺欺<lb/>
天乎曾謂泰山不如林放何事汙七十二代之編録桓<lb/>
<pb n="KR3k0013_WYG_035-9b"/>
公欲封管仲非之若郡縣遠遣吏上夀盛稱虗羙必髠<lb/>
兼令屯田從此羣臣不敢言三月帝幸魯過泰山告太<lb/>
守以帝過故承詔祭山及梁父時虎賁中郎将梁松等<lb/>
議記曰齊将有事泰山先有事配林蓋諸侯之禮也河<lb/>
嶽視公侯王者祭焉宐無即事之漸不祭配林<lb/>
三十二年正月帝齋夜讀河圖會昌符曰赤劉之九會<lb/>
命岱宗不慎克用何益於承誠善用之姧偽不萌感此<lb/>
文乃詔松等復案索河雒䜟文言九世封禪事者松等<lb/>
<pb n="KR3k0013_WYG_035-10a"/>
奏乃許焉初孝武帝欲求神仙以秩方者言黄帝繇禪<lb/>
封而後僊於是欲封禪封禪不常時人莫知元封元年<lb/>
帝以方士言作封禪器以示羣儒多言不合古於是罷<lb/>
諸儒不用三月帝東上泰山乃上石立之泰山顛遂東<lb/>
廵海上求仙人無所見而還四月封泰山恐所施用非<lb/>
是乃秘其事帝許梁松等奏求元封時封禪故事議封<lb/>
禪所施用有司奏當用方石再累置壇中背方五尺厚<lb/>
一尺用玉牒書藏方石牒厚五寸長尺三寸廣五寸有<lb/>
<pb n="KR3k0013_WYG_035-10b"/>
玉檢又用石檢十枚列於石傍東西各三南北各二皆<lb/>
長三尺廣一尺厚七寸檢中刻三處深處四寸方五寸<lb/>
有蓋檢用金縷五周以水銀和金以為泥玉璽一枚方<lb/>
二寸二分一枚方五寸方石四角又有距石皆再累枚<lb/>
長一丈厚一尺廣二尺皆在圓壇上其下用距石十八<lb/>
枚皆高二尺厚一尺廣二尺如小碑環壇立之去壇三<lb/>
歩距石下皆有石跗入地入地四尺又用石牌高九尺<lb/>
廣三尺五寸厚尺二寸立壇丙地去壇三丈以上刻書<lb/>
<pb n="KR3k0013_WYG_035-11a"/>
帝以用石功難又欲及二月封故詔松欲因故封石空<lb/>
檢更加封而已松上疏爭之以為登封之禮告功皇天<lb/>
垂後無窮以為萬民也承天之敬尤宐章明奉圖書之<lb/>
瑞尤宐顯著今因舊封竄寄玉牒故石下恐非重命之<lb/>
義受命中興宐當特異以明天意遂使太山郡及魯趣<lb/>
石工宐取完清石無必五色時以印工不能刻玉牒欲<lb/>
用丹漆書之㑹求得能刻玉者遂書書秘刻方石中命<lb/>
容玉牒二月帝至奉高遣侍御史與蘭臺令史将工先<lb/>
<pb n="KR3k0013_WYG_035-11b"/>
上山刻石文曰維建武三十有二年二月皇帝東廵狩<lb/>
至於岱宗柴望秩於山川班於羣神遂覲東后從臣太<lb/>
尉熹行司徒事特進高密侯禹等漢賓二王之後在位<lb/>
孔子之後褒成侯序在東後藩王十二咸來助祭河圖<lb/>
赤符曰劉秀發兵捕不道四夷雲集龍鬭野四七之際<lb/>
火為主河圖㑹昌符曰赤帝九世廵省得中治平則封<lb/>
誠合帝道孔鉅則天文靈出地祗瑞興帝劉之九㑹命<lb/>
岱宗誠善用之姦僞不萌赤漢得興九世㑹昌廵岱皆<lb/>
<pb n="KR3k0013_WYG_035-12a"/>
當天地扶九崇經之常漢大興之道在九世之王封于<lb/>
泰山刻石著紀禪于梁父退省考五河圖合古篇曰帝<lb/>
劉之秀九名之世帝行徳封刻政河圖提劉予曰九世<lb/>
之帝方明聖持衡拒九州平天下予雒書甄曜度曰赤<lb/>
三徳昌九世會脩符合帝祭勉刻封孝經鈎命決曰予<lb/>
誰行赤劉用帝三建孝九㑹脩專兹竭行封岱清河雒<lb/>
命后經䜟所傳昔在帝堯聰明密微讓與舜庻後裔握<lb/>
機王莽以舅后之家三司鼎足冡宰之權勢依託周公<lb/>
<pb n="KR3k0013_WYG_035-12b"/>
霍光輔幼歸政之義遂以簒叛僭號自立宗廟隳壊社<lb/>
稷喪亡不得血食十有八年揚徐青三州首亂兵革横<lb/>
行延及荆州豪傑并兼百里屯聚往往僭號北狄作宼<lb/>
千里無烟無雞鳴犬吠之聲皇天睠顧皇帝以匹庶受<lb/>
命中興年二十八載興兵起是以中次誅討十有餘年<lb/>
罪人斯得黎庶得居爾田安爾宅書同文車同軌人同<lb/>
倫舟輿所通人迹所至靡不貢職建明堂立辟雍起靈<lb/>
臺設庠序同律度量衡脩五禮五玉三帛二生一死贄<lb/>
<pb n="KR3k0013_WYG_035-13a"/>
吏各脩職復于舊典在位三十有二年年六十二乾乾<lb/>
日昃不敢荒寧渉危歴險親廵黎元㳟肅神祗惠恤耆<lb/>
老理庶遵古聰允明恕皇帝惟慎河圖雒書正文是月<lb/>
辛卯柴登封泰山甲午禪于梁隂以承靈瑞以為兆民<lb/>
永兹一事垂于後昆百寮從臣郡守師尹咸蒙祉福永<lb/>
永無極秦相李斯燔詩書樂隳禮壊建武元年以前文<lb/>
書散亡舊典不具不能明經文以章句細微相况八十<lb/>
一卷明者為騐又其十卷皆不昭晳子貢去告朔之餼<lb/>
<pb n="KR3k0013_WYG_035-13b"/>
羊子曰賜也爾愛其羊我愛其禮後有聖人正失誤刻<lb/>
石訖二十一日辛卯晨燎祭天於太平山下南方羣臣<lb/>
皆從用樂如南郊諸王王者後二公孔子後褒成君皆<lb/>
助祭位事畢将升封或曰太山雖已從食於柴祭今親<lb/>
升告功宐有禮祭於是使謁者以一特牲於嘗祠太山<lb/>
處告祠太山如親耕貙劉先祠先農先虞故事至食時<lb/>
御輦升山日中後到山上更衣早晡時即位于壇北面<lb/>
羣臣以次陳後西上畢位上壇尚書命奉玉牒檢皇帝<lb/>
<pb n="KR3k0013_WYG_035-14a"/>
以一寸二分璽親封之訖太常命人發壇上石尚書命<lb/>
藏玉牒以復石覆訖尚書令以五寸印封石檢事畢皇<lb/>
帝再拜羣臣稱萬歲命人立所刻石碑乃復道下二十<lb/>
五日甲午禪祭地於梁隂以高后配山川羣神從如元<lb/>
始中北郊故事四月己卯大赦天下以建武三十二年<lb/>
為中元元年復博奉高嬴勿出元年租芻藁以吉日刻<lb/>
玉牒書函藏金匱璽印封之乙酉使太尉行事以特告<lb/>
至高廟太尉奉匱以告高廟藏于廟室西壁石室高祖<lb/>
<pb n="KR3k0013_WYG_035-14b"/>
室之下<hi>又趙熹傳載熹為太尉上言宐封禪正三王之禮中元元年從封太山又張純傳載純為司徒</hi>
<hi>奏帝宐封禪曰自古受命而帝治世之隆必有封禪以告成功焉樂動聲儀曰以雅治人風成於頌有周之盛</hi>
<hi>成康之間郊配封禪皆可見也書曰歲二月東廵狩至于岱宗則封禪之義也臣伏見陛下受中興之命平海</hi>
<hi>内之亂脩復祖宗撫存萬姓天下曠然咸䝉更生㤙德雲行惠澤雨施黎元安寧夷狄慕義詩云受天之祜四</hi>
<hi>方來賀今攝提之歲蒼龍甲寅德在東宮宐及嘉時遵唐帝之典繼孝武之業以二月東廵狩封於岱宗明中</hi>
<hi>興勒功<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>復祖綂報天神禪梁父祠地祗傳祚子孫萬世之基也中元元年正月丁卯帝乃東廵岱宗以純視</hi>
<hi>御史大夫從并上元封舊儀及刻石文</hi>
章帝元和二年二月辛未幸泰山柴告岱宗有黄鵠三<lb/>
<pb n="KR3k0013_WYG_035-15a"/>
十從西南來經祠壇上東北過于宮屋翺翔升降進奉<lb/>
高壬申從祀五帝於汶上明堂癸酉告祀二祖四宗<hi>二祖</hi>
<hi>謂高祖世祖四宗謂文帝為太宗武帝為世宗宣帝為中宗明帝為顯宗</hi>大赦天下諸犯罪<lb/>
不當得赦亦皆除之復博奉高嬴無出今年田租芻藁<lb/>
丁鴻以少府從帝奏曰臣聞古之帝王綂治天下五載<lb/>
廵狩至于岱宗柴祭于天望秩于山川協時月正日角<lb/>
斗斛權衡使人不爭陛下尊履蒸蒸奉承業祀五帝於<lb/>
明堂配以光武二祖四宗咸有告祀瞻望太山嘉澤降<lb/>
<pb n="KR3k0013_WYG_035-15b"/>
澍柴祭之日白氣上升與燎烟合黄鵠羣翔所謂神人<lb/>
以和答饗之休符也帝善焉<lb/>
安帝延光三年二月辛卯幸太山柴告岱宗<hi>太山王者告代之處</hi>
<hi>為五嶽之宗故曰岱宗燔柴以告天</hi>
魏明帝黄初中護軍蒋濟曰夫帝王大禮廵狩為先昭<lb/>
祖揚禰封禪為首是以自古革命受符未有不蹈梁父<lb/>
登太山刋無竟之名紀天人之際者也故司馬相如謂<lb/>
有文已來七十二君或順所繇於前謹遺教於後太史<lb/>
<pb n="KR3k0013_WYG_035-16a"/>
公曰主上有聖明而不宣布有司之過也然則元功懿<lb/>
德不刋梁山之石無以顯帝王之功示兆庶不朽之觀<lb/>
也語曰當君而歎堯舜之羙譬猶人子對厥親而譽他<lb/>
人之父今大魏乗百王之弊亂拯流遁之艱危接千載<lb/>
之衰緒繼百代之廢業自武文至於聖躬所以參成天<lb/>
地之道綱維人神之化上天報應嘉瑞顯祥以比往古<lb/>
無所取喻至於歴世迄今未廢大禮雖志在掃盡殘盜<lb/>
蕩滌餘穢未遑斯事若爾三苗倔強於江海大舜當廢<lb/>
<pb n="KR3k0013_WYG_035-16b"/>
東廵之儀徐夷跳梁於淮泗周成當止岱嶽之禮且去<lb/>
歲破吳虜於江漢今兹屠蜀賊於隴右其震蕩内潰在<lb/>
不復淹無累於封禪之事也此議乆廢非倉卒所定宐<lb/>
下公卿廣撰其禮卜年考時昭告上帝以副天下之望<lb/>
臣待罪軍旅不勝大願冐死以聞詔曰聞蒋濟斯言使<lb/>
吾汗出流足自開闢以來封禪者七十餘君耳故太史<lb/>
公曰雖有受命之君而功有不洽是以中間曠遠者千<lb/>
有餘年近者數百載其儀闕不可得記吾何徳之修敢<lb/>
<pb n="KR3k0013_WYG_035-17a"/>
庶兹乎濟豈謂世無管仲以吾有桓公登太山之志乎<lb/>
吾不欺天也濟之所言華則榮矣非助我者也公卿侍<lb/>
中尚書常侍省之而已勿有所議亦不須答詔也天子<lb/>
雖拒濟議而實使高堂隆草封禪之儀以天下未一不<lb/>
欲便行大禮㑹隆卒不復行<lb/>
晉武帝平吳混一區宇太康元年九月庚寅尚書令衛<lb/>
瓘尚書左僕射山濤右僕射魏舒尚書劉寔司空張華<lb/>
等奏曰臣聞肇自生靈則有后辟年載之數莫之能紀<lb/>
<pb n="KR3k0013_WYG_035-17b"/>
立徳濟世揮揚仁風以登封泰山者七十有四家其諡<lb/>
號可知者十有四焉沉淪寂寞曾無遺聲者不可勝記<lb/>
大晉之徳始自重黎實佐顓頊至於夏商世序天地其<lb/>
在於周不失其緒金徳将升世濟明聖外平蜀漢海内<lb/>
歸心武功之盛實繇文徳至於陛下受命踐祚𢎞建大<lb/>
業羣生仰流惟獨江湖沅湘之表凶桀負固歴代不賓<lb/>
神謀獨斷命将出討兵威蹔加數旬蕩定羈其鯨鯢赦<lb/>
其罪逆雲覆雨施八方來同聲教所被逹於四極雖黄<lb/>
<pb n="KR3k0013_WYG_035-18a"/>
軒之征大禹逺略周之奕世何以尚今若夫𤣥石素文<lb/>
底號前載象以數表言以事告雖古河圖雒書之徵不<lb/>
是過也宐宣大典禮中嶽封泰山禪梁父發徳號明至<lb/>
尊享天休篤黎庶勤千載之表播流後之聲俾百世之<lb/>
下莫不興起斯帝王之盛業天人之至望也詔曰今逋<lb/>
宼雖殄外則障塞有警内則百姓未康此盛徳之事所<lb/>
未議也瓘等又奏曰今東漸于海西被于流沙大漠之<lb/>
隂日南北戸莫不通屬茫茫禹迹今實過之天人之道<lb/>
<pb n="KR3k0013_WYG_035-18b"/>
已同巍巍之功已著宐脩禮地祗登封泰山致誠上帝<lb/>
以答神人之願也乞如前奏詔曰今隂陽未和政刑未<lb/>
當百姓未得其所豈可以勒功告成邪詔不許瓘等又<lb/>
奏曰臣聞處帝王之位者必有歴運之基天命之應濟<lb/>
兆庶之功者必有聖德之容告成之典無不可誣有不<lb/>
敢讓自古道也而明詔謙冲屢辭其禮雖聖徳攸在推<lb/>
而未居夫三公職典天地實掌人物國之大事取義于<lb/>
此故漢氏封禪非是官也不在其事臣等前奏蓋陳祖<lb/>
<pb n="KR3k0013_WYG_035-19a"/>
考之功天命又應陛下之徳合同四海迹古考今宐脩<lb/>
此禮至於克定嵗月須五府上議然後奏聞詔曰雖蕩<lb/>
清江表皆臨事者之勞何足以告成方望羣后恩隆大<lb/>
化以寧區夏百姓獲乂與之休息斯朕日夜之望無所<lb/>
復下諸府矣瓘等又奏臣聞唐虞三代濟世𢎞功之君<lb/>
莫不仰承天休俯協人志登介丘履梁父未有辭焉者<lb/>
蓋不可讓也今陛下勲高百王徳無與二茂績宏規巍<lb/>
巍之業固非臣等所能究論而聖㫖勞謙屢自抑損時<lb/>
<pb n="KR3k0013_WYG_035-19b"/>
至弗應推羙不居闕皇代之上儀塞靈祗之凝望使大<lb/>
晉之典謨不同風於三五臣等誠不敢奉詔請如前奏<lb/>
施行詔曰方當共思𢎞道以康庶績且俟他年無復紛<lb/>
紜也王公有司又奏自古聖明光宅四海封禪名山著<lb/>
於史籍作者七十四君矣舜禹之有天下也廵狩四嶽<lb/>
躬行其道易著觀俗省方禮有升中於天詩頌陟其高<lb/>
山皆載在方䇿文王爲西伯以服事殷周公以魯藩列<lb/>
於諸侯或享於岐山或有事太山徒以聖徳猶得為其<lb/>
<pb n="KR3k0013_WYG_035-20a"/>
事自是以來功薄而僭其儀者不可勝數號諡不冺以<lb/>
至於今况高祖宣皇帝肇開王業海外有截世宗景皇<lb/>
帝濟以大功輯寧區夏太祖文皇帝受命造晉盪定蜀<lb/>
漢陛下應期龍興混一六合澤被羣生威震無外昔漢<lb/>
氏失綂呉蜀鼎峙兵興以來近将百年地險俗殊人望<lb/>
絶塞今不羈之宼二代而平非聰明神武先天弗違孰<lb/>
能巍巍其成功若兹者歟臣等幸以千載得遭運㑹親<lb/>
服大化日覩太平至公至羙誰與為讓宐祖述先明憲<lb/>
<pb n="KR3k0013_WYG_035-20b"/>
章古昔勒功岱嶽登封告成𢎞禮樂之制正三雍之典<lb/>
揚名萬世以顯祖宗是以不勝大願敢昧死以聞請告<lb/>
太常具禮儀帝復詔曰所議誠列代之盛事也然方今<lb/>
未可以爾便報絶之<lb/>
隋文帝開皇九年平陳朝野物議咸願登封秋七月丙<lb/>
午詔曰豈可命一将軍除一小國遐邇注意便謂太平<lb/>
以薄徳而封名山用虗言而干上帝非朕攸聞而今以<lb/>
後言及封禪宐禁絶又定州刺史豆盧通等上表請封<lb/>
<pb n="KR3k0013_WYG_035-21a"/>
禪帝不許又兖州刺史薛胄以天下太平登封告禪帝<lb/>
王盛烈遂遣博士登太山觀古跡撰封禪圖及儀上之<lb/>
高祖謙讓不許<lb/>
十四年羣臣請封禪高祖不納晉王廣又率百官抗表<lb/>
固請帝命有司草儀注於是牛𢎞辛彦之許善心姚察<lb/>
虞世基等創定其禮奏之帝逡廵其事曰此事體大朕<lb/>
何德以堪之但當東狩因拜岱山耳<lb/>
十五年春行幸兖州遂次岱嶽為壇如南郊又壝外為<lb/>
<pb n="KR3k0013_WYG_035-21b"/>
柴壇飾神廟展宮懸於庭為埋埳二於南門外陳樂設<lb/>
位於青帝壇如南郊帝服衮冕乘金輅備法駕而行禮<lb/>
畢遂詣青帝壇而祭<lb/>
唐太宗貞觀五年正月朝集使趙郡王孝㳟等僉議以<lb/>
為天下一綂四夷來同詣闕上表請封禪帝手詔曰省<lb/>
表具懐自有隋失道四海横流百王之弊於斯為甚朕<lb/>
提劍鞠旅首啓戎行扶翼興運克成鴻業遂荷慈睠恭<lb/>
承大寳每日昃思治弗敢康寧兢兢夕惕用忘興寝履<lb/>
<pb n="KR3k0013_WYG_035-22a"/>
薄馭朽不足為喻賴三靈顯命百辟同心海外無塵逺<lb/>
夷慕義但流遁永乆凋殘未復田疇多曠倉廪猶虗家<lb/>
給人足尚懐多愧豈可遽追前代取譏虗羙所望恂恂<lb/>
濟濟叶力盡誠輔其不逮致之王道如得雅頌形於金<lb/>
石菽粟同於水火反朴還淳當如來議<lb/>
十二月己亥朝集使利州都督武士彠等詣朝堂又上<lb/>
表請封禪帝曰隋末分離羣兇競逐我提三尺劒數年<lb/>
之間正一四海是朕武功所定也突厥強梁世為紛更<lb/>
<pb n="KR3k0013_WYG_035-22b"/>
今乃襲我衣冠為我臣吏殊方異類輻輳鴻臚是朕文<lb/>
教所來也突厥破滅君臣為俘安養之情同於赤子是<lb/>
朕仁愛之道也林邑貢能言鳥新羅獻女樂憫其離本<lb/>
皆令反國是朕敦本也酧功録効必依賞格懲惡罰罪<lb/>
必據刑書割親愛捨嫌隙以𢎞至公之道是朕崇信也<lb/>
非朕苟自矜伐欲明聖人之教不徒然也比年榖稼頻<lb/>
登疾疚不作誠宐展禮名山以謝天地但以喪亂之後<lb/>
民物凋殘憚於勞費所未遑也<lb/>
<pb n="KR3k0013_WYG_035-23a"/>
六年公卿百寮以天下太平四夷賓服詣闕請封禪者<lb/>
首尾相屬帝不許嘗從容而言曰朕本諸公子也始望<lb/>
不及此屬天下喪亂遂有救焚拯溺之志義師入關之<lb/>
始羣凶鼎沸當此時但得三分天下亦為足矣朕以不<lb/>
武内稟太上皇之謀外假士大夫之力數年之間六合<lb/>
大定升中告禪信亦其時然朕往者蒙犯霜露遂嬰氣<lb/>
疾但恐登封之後彌増誡懼有乖營衛非所以益朕也<lb/>
少欲自怡用安年夀公卿等勿復為言<lb/>
<pb n="KR3k0013_WYG_035-23b"/>
十一年帝将有事於封禪國子博士劉伯荘睦州刺史<lb/>
徐令言等皆上封禪事互設疑惑言新禮簡略事有未<lb/>
周於是勑四方名儒博物之士及顔師古朱子奢等參<lb/>
議得失者數十家逓相駁難紛紜不決於是左僕射房<lb/>
𤣥齡特進魏徵中書令楊師道慎採衆議以為永式議<lb/>
昊天上帝壇其略曰将封先祭義在告神固當為壇下<lb/>
阯豫申齊潔贊饗已畢然後登封既表重慎之深兼示<lb/>
行事有漸今請祭於太山下設壇以祀上帝以太祖景<lb/>
<pb n="KR3k0013_WYG_035-24a"/>
皇帝配饗壇長一十二丈高一丈二尺又議製玉牒曰<lb/>
金玉重寳質性貞堅宗祀郊禋皆充器幣豈嫌華靡寔<lb/>
貴精確况乎三神壮觀萬代鴻名禮極殷崇事資藻縟<lb/>
玉牒玉檢式縕靈琦傳之無窮永存不朽今請玉牒長<lb/>
一尺三寸廣厚各五寸玉檢厚二寸長短濶狹一如玉<lb/>
牒其印齒請隨璽大小仍纒以金䋲五周又議玉策曰<lb/>
封禪禮祭嚴配作王皆奠玉策肅奉慶成今玉策四枚<lb/>
各長一尺三寸五分毎策五檢俱以金編其一奠上帝<lb/>
<pb n="KR3k0013_WYG_035-24b"/>
一奠太祖座一奠方地祗一奠高祖座又議金匱曰祭<lb/>
配之策盛以金匱歸格藝祖藏之朝堂今請長短令容<lb/>
玉策高廣各六寸形如今之表函纒以金繩封以金泥<lb/>
印以受命璽又議方石璽累藏玉牒止用石函亦猶盛<lb/>
書筴笥所以或呼石筴今請方石三枚以為再累其十<lb/>
枚石檢刻石石四邊而立之纒以金繩封以石泥印以<lb/>
受命璽又議太山上圜壇曰四出開道壇場通議南面<lb/>
入升於事為允今請介丘山圜壇廣五丈高九尺用五<lb/>
<pb n="KR3k0013_WYG_035-25a"/>
色土加之四面各設一陛御位在壇南升自南陛而就<lb/>
上封玉牒又議圜壇上土封曰凡言封者皆是積土之<lb/>
名利建分封亦班土立號謂之封禪厥義可知今請於<lb/>
圜壇之上安置方石璽緘既畢加土築以為封高一丈<lb/>
二尺而廣二丈以五色土益封玉牒書藏於其内祀禪<lb/>
之所土封制亦同此議玉璽曰謹詳前載方石緘封玉<lb/>
檢金泥必資印以為秘固今請依令用受命璽以封石<lb/>
檢其玉檢既與石檢大小不同請更造璽一枚方一寸<lb/>
<pb n="KR3k0013_WYG_035-25b"/>
二分文同受命以封玉牒石檢私制依漢建武時故事<lb/>
又議立碑曰勒石紀號垂裔後昆羙盛徳之形容闡后<lb/>
王之休烈其義逺矣陛下聲暢九垓威横八極靈祗不<lb/>
愛其寳兆庶無得而稱但當贊述希夷以攄臣下之志<lb/>
其登封及禪并肆覲之壇竝請刻頌立碑顯揚功業又<lb/>
議設告至壇曰既至山下禮行告至柴於東方上帝望<lb/>
秩遍禮羣神今請其壇方八丈一尺高三尺陛仍四出<lb/>
其禪方壇及自餘儀式請從今禮仍請柴望秩同時行<lb/>
<pb n="KR3k0013_WYG_035-26a"/>
事又議廢石闕及大小距石曰距石之設意取牢固本<lb/>
資實用豈云彫飾今既積土厚封足與天長地乆其小<lb/>
距圜壇石闕㢠廻建事非經誥無益禮儀煩而非要請從<lb/>
減省以十五年奏從此議餘皆罷之遂附制于今禮永<lb/>
垂於後焉<lb/>
十四年十月甲戌趙王元景等表請封禪帝冲讓不許<lb/>
至於再三壬辰詔曰夫功成道合古今以為隆平登封<lb/>
降禪聖賢謂之大典是以出震則天之后革夏變商之<lb/>
<pb n="KR3k0013_WYG_035-26b"/>
君繼韶夏而施尊名崇號諡而廣符瑞顧遲遲焉羣臣<lb/>
區區誠為此也原夫大始云構生靈厥萌黎庶布乎穹<lb/>
壤皇王司其右契遐哉上古以迄於兹歴選休徵未有<lb/>
如今日之盛也所以敢罄窺管無懼觸鱗瀝膽披肝言<lb/>
亦備矣援天引聖辭亦殫矣幸䝉亭育之澤降以聽覽<lb/>
之恩大賚雖敷猶申後命未便渙汗方事逡廵懐生之<lb/>
徒不遑寧處伏乞皇帝陛下則天成務應物為心協三<lb/>
才之會昌乃霈然而動色遂萬姓之延首俯凝旒而改<lb/>
<pb n="KR3k0013_WYG_035-27a"/>
容雖復龍圖告徵龜書襲吉尚諮諏於四嶽建明謨於<lb/>
兆人欲使六合之中沃心通於朝野八紘之内下問浹<lb/>
於華戎凡在人靈疇無抃躍今兹百辟咸集九有攸同<lb/>
竝執玉以來庭俱式歌而且舞遠則重譯僉議近則端<lb/>
笏叅謀欣覩增天之高願逄加地之厚絶域忘生而越<lb/>
險華髪忍死而爭趨中外之心克諧愚智之情允睦掌<lb/>
故事者草登封而待期執羈勒者儼車徒而俟命庶官<lb/>
率職三事夙興逺邇昌言明靈幽贊莫不傾視俯聽希<lb/>
<pb n="KR3k0013_WYG_035-27b"/>
陪肆覲之禮效祉呈祥欽承告成之慶山稱萬歲企和<lb/>
鑾而發竒雲浮五彩佇華蓋而交䕃兩儀之情轉迫萬<lb/>
國之望愈深臣又聞之屈己從衆至人所以稱仁絲言<lb/>
顯發哲王以之敷信昨奉明詔許以試之實降皇情俯<lb/>
同人欲寛仁之利斯博示信之道宐𢎞即日庶尹馳心<lb/>
咸奉章而守闕列藩翹足各伏地以祈恩所冀天慈深<lb/>
加昭察制可羣僚之奏尅以發軫之期頒示普天申明<lb/>
絶典使夫一時之士欣獨高於萬代八荒之酋荷周露<lb/>
<pb n="KR3k0013_WYG_035-28a"/>
於再造則臣等死日猶生之年不任誠懇之至謹與連<lb/>
率方牧等奉表詣闕固請以聞於是下詔曰自古明王<lb/>
君臨區宇功濟天下道被生民内外無虞年榖豐稔莫<lb/>
不歸功上𤣥致禮厚地騰茂實於六合飛英聲於百代<lb/>
今公卿在列屢屬虗心嶽牧具僚固陳僉願理在難奪<lb/>
敬依來請顧循諸己仍懷慚徳<lb/>
十五年三月庚辰肅州言所部川原遍生芝草先是百<lb/>
僚及雍州父老詣朝堂上表請封禪四月辛卯朔下詔<lb/>
<pb n="KR3k0013_WYG_035-28b"/>
曰肇有蒸庶樹之司牧載籍所紀風烈猶存至於道洽<lb/>
品物功成宇縣天眷彰於符瑞人事表於隆平莫不增<lb/>
封岱宗廣禪梁甫榮鏡六合對越三神前聖所以垂其<lb/>
尊名後王所以仰其休烈蓋繇此也自火徳既衰三光<lb/>
分裂金行失御九鼎沉淪諸華競逐彞倫大壞雖周室<lb/>
削平趙魏隋氏混一文軌而金革之事未戢於封疆雅<lb/>
頌之音弗聞于朝廷遂使至教闕如淳風莫反齊郊絶<lb/>
類帝之禮日觀缺升中之儀其已乆矣朕丕膺景命嗣<lb/>
<pb n="KR3k0013_WYG_035-29a"/>
守洪基承大亂之餘當率土之責負扆興惕納隍在慮<lb/>
上憑宗社之靈下資士庶之力草昧伊始援干戈以靖<lb/>
亂區夏既平引禮樂以緯俗尉候無警菑畬有年比屋<lb/>
咸保其歡含氣不違其性殊方異域盡地界而來庭應<lb/>
圖合牒殫天符而表瑞緬懷前載詳求諸己豈伊寡徳<lb/>
能致此乎固乃上𤣥所叶贊也而羣公卿士百辟庶僚<lb/>
固陳人祗之意請遵封禪之典推而不居至於數四文<lb/>
武之情彌切内外之議日聞誠請頻繁淹歴年載朕繼<lb/>
<pb n="KR3k0013_WYG_035-29b"/>
跡百王因心萬物上奉蒼昊義在薦功下撫黎元方祈<lb/>
厚福既迫兹理敢不祗從猥以𦕈身齊美上代永言夙<lb/>
志凛乎增惕可以來年二月有事泰山所司宐與公卿<lb/>
幷諸儒士及朝臣有學業者詳定其儀博考聖賢之旨<lb/>
以允古今之中務盡誠敬稱朕意焉於是詔太常卿韋<lb/>
挺為檢校封禪大使禮部侍郎令狐徳棻副焉朝廷叅<lb/>
議其儀異端競起秘書少監顔師古乃奏稱臣撰定封<lb/>
禪之禮書在十一年春于時諸儒叅詳以為適中詔公<lb/>
<pb n="KR3k0013_WYG_035-30a"/>
卿定其可否多從師古之禮六月己酉有星孛于太微<lb/>
宮犯郎位辛亥朝散大夫行起居郎禇遂良進曰陛下<lb/>
撥亂反正功超前烈告成升嶽天下幸甚而行至雒陽<lb/>
彗星輒見此或有所未允合者也且漢武優柔數年始<lb/>
行岱禮臣愚伏願詳擇丙辰詔曰自古皇王受天之命<lb/>
建顯號於封禪揚洪名於竹帛者莫不功濟夷夏道叶<lb/>
人祗然後登泰山之高刋梁甫之石未有七徳靡記九<lb/>
部寂寥而欲齊聲於聖哲垂美於篆籀者也朕承宗廟<lb/>
<pb n="KR3k0013_WYG_035-30b"/>
之重當區宇之責寅畏三靈憂勤萬姓雖戡翦禍亂克<lb/>
定遐荒而至教猶鬱刑典未厝勝殘之化未洽於率土<lb/>
和平之風多慚於往烈是以覽經籍而自失想壇場而<lb/>
增懼亟寝縉紳之奏屢拒公卿之請逡巡大典荏苒歴<lb/>
載近者文武百僚州縣庶尹頻繁抗表殷勤固陳咸以<lb/>
為兩儀交泰四夷賓服禮讓興行年榖豐稔蒼昊呈符<lb/>
於上靈符不可以乆替黎獻協心於下衆欲不可以固<lb/>
拒朕廹兹羣議敢不敬從欲薦功上𤣥大報后土升中<lb/>
<pb n="KR3k0013_WYG_035-31a"/>
之儀已具省方之期有日今太史奏有彗星出於西方<lb/>
朕撫躬自省深以戰慄良繇功業之被六合猶有未著<lb/>
徳化之覃八表尚多所闕遂使神祗垂祜警戒昭然朕<lb/>
畏天之威寝興靡措且曠代盛典禮數非一行途之間<lb/>
勞費不少冬夏凋弊多未克復将送儀仗轉運糧儲雖<lb/>
存節省之義終煩黎庶之力非唯上虧天意亦恐下失<lb/>
人心解而更張抑有故實前以來年二月有事太山宐<lb/>
停庶夙夜自修遂其罪己之志勤恤匪懈申其納隍之<lb/>
<pb n="KR3k0013_WYG_035-31b"/>
情儻蒙靈祗廻睠宗社介福朝廷同於大道風俗歸於<lb/>
朴素告成之美更思其宐仍命所司泰山有前代帝王<lb/>
因封禪立碑及石函檢之類往遭離亂被賊毁發竝脩<lb/>
立瘞藏之<lb/>
二十年十一月司徒長孫無忌與百官及方嶽等上表<lb/>
請封禪不許司徒長孫無忌與百僚又請封禪詔曰朕<lb/>
念逺役初寧頗須休息深知所請甚合機宜即事省方<lb/>
恐生勞擾俟百姓閒逸可徐議之十二月己丑司徒長<lb/>
<pb n="KR3k0013_WYG_035-32a"/>
孫無忌等又詣順天門抗表請封禪曰臣聞隂陽不測<lb/>
陶冶生靈之謂神道徳𤣥通仁育黎元之謂聖聖也者<lb/>
自天之攸縱也神也者代天之理物也是以惟天稱辟<lb/>
靈心作其㑹昌惟辟奉天至誠表其封禪升中之道抑<lb/>
斯之謂歟繇是先王急焉當仁不讓景中必熭時至則<lb/>
行務在告於成功故無俟於終日伏見綸㫖辭逺役之<lb/>
初寧緩此嘉期託俟人之逸豫豈容前歌㧞拒戢武之<lb/>
後辭勞拓境開疆太平之秋有勌誠如睿慮未昭百姓<lb/>
<pb n="KR3k0013_WYG_035-32b"/>
之心假此空言實乖千里之應臣等伏膺麟閣縱觀太<lb/>
始之初沉研鳥文歴選橧巢之上悠悠栗陸未辨犧牲<lb/>
淼淼大庭孰知罇俎衮衣為飾尚報太帝之功茹毛充<lb/>
薦輕展介丘之禮西叙窮乎積石東漸迫乎滄江化未<lb/>
覃於九夷貢有闕於三脊猶且範圍天地斡運羲舒揚<lb/>
翠旌於奉高撫朱絃於岱嶽迓百神而賓上帝契三靈<lb/>
而謁大壇玉牘靈文飛英華於萬古金繩秘檢騰清輝<lb/>
於八埏是知紀號垂名崇高莫加於肆類推功輯瑞廣<lb/>
<pb n="KR3k0013_WYG_035-33a"/>
厚莫大於登封若乃靈貺所集人謀允洽雖固執於撝<lb/>
謙諒無得而辭也伏惟皇帝陛下研精探賾神無不炤<lb/>
唯幾所鑒洞出象帝之初先天成則超貫混元之際繇<lb/>
是大明揚彩麗雕軒以再中景宿騰輝藻璇題以霄映<lb/>
奔山車而疉軫促日馭之鳴鑾躍澤馬而相趨徵天駟<lb/>
之徐軔烟川清野蓄洩於奕奕之阿薰風警途扇蕩於<lb/>
云云之嶠其𠖇兆也如彼其顯應也若斯而陛下因事<lb/>
逡廵方稽大典使尊名顯號韜光於琰碑絶異殊尤沮<lb/>
<pb n="KR3k0013_WYG_035-33b"/>
絢於瓊檢孰謂畏天之命順人之欲者歟率土悽悽深<lb/>
所未喻臣又聞之游海若者馮夷之宮為陋登太山者<lb/>
魯侯之邦蓋小是知絳霄不極九垓網絡於胷中赤縣<lb/>
無涯四海括囊於度内何者升山巢睫竊比所以懸殊<lb/>
朝菌靈椿長短自然相度也若夫大樂云替封豨盜鍾<lb/>
大禮既湮長鯨裂冕酌撫石於無體均天之響鬱興採<lb/>
掃地於無形禋宗之道逾劭則女希慙其創制軒后歸<lb/>
其正名矣至若比屋見誅農夫化為京觀稟噍無類芻<lb/>
<pb n="KR3k0013_WYG_035-34a"/>
牧窮於染鍔重興粒食頌栖畝之餘糧首建驂騵詠徒<lb/>
行之兼乘則農皇貶於推轂羲氏退以扶輪矣既而凝<lb/>
旒闡化中外禔福負扆勝殘飛沉遂性亭育侔於宇宙<lb/>
就望體於雲日荷其徳以難名用其功而無謝故乃邈<lb/>
高辛之順義孕顓頊之疏通矣加以刑清政肅委金科<lb/>
而罔施毀犴空囹設畫衣而莫犯通關梁於夐服共苑<lb/>
囿於黎蒸擊壤而謡傳清音於戎狄耕田而食建可封<lb/>
於皁𨽻外户設而不扃神獸馴而靡觸故以光融伊帝<lb/>
<pb n="KR3k0013_WYG_035-34b"/>
景煥虞庭至於卑宮菲膳孝享通於鬼神大路越席致<lb/>
敬極於嚴配黄屋建三辰之旂垂範裕於千祀𤣥冔垂九<lb/>
旒之藻設法懸於萬代小正調其玉燭應祥𠖇而不虧<lb/>
中天朗其金鏡與真明而同晷則文命以是伏膺𤣥王<lb/>
於兹負笈矣洎乎翦商除害夷項墾災戮冀野而復皇<lb/>
猷誅疇華而清帝道提倚天之長劍極塗炭於遊魂揮<lb/>
駐日之雕戈暢懐生於仁夀則駭文武之仍代吞高光<lb/>
之累葉矣詮彼數君時聞一善能兼之者實歸仁聖若<lb/>
<pb n="KR3k0013_WYG_035-35a"/>
乃提封海外總一寰中日域窮芳華之津月竁跨濛波<lb/>
之表顒顒面内竝為冠帶之倫飄飄駕風總萃王庭之<lb/>
㑹盡北荒之明月牣天府以摛光筐南州之火毛鬻旗<lb/>
亭而吐曜龍伯釣鼇之旅咸編列於武臣鳳洲君子之<lb/>
渠各委質於文吏斯乃書契之所未覩超古先而絶類<lb/>
矣竊惟域中三大義均一體感通繇乎影響彌綸切乎<lb/>
交際是知徳逾厚者貺逾深功尤高者祥尤著當今皥<lb/>
穹儲祉浹天絃以宅心后土錫符總坤維而服化繇是<lb/>
<pb n="KR3k0013_WYG_035-35b"/>
百官累息萬國聳神僉發叩閽之請佇副上靈之望伏<lb/>
願時紆睿紱遠振天聲徵鴻儒聘鯢齒考逸義緝遺編<lb/>
摭秦煨之逸文採魯壁之餘蠧酌雲經而定議憲河圖<lb/>
而繕儀然後玉路乘春金鑣肅景五牛翻其折羽六龍<lb/>
輝其鏤錫鼓豐隆而警翠微振列缺而清緑野凝笳發<lb/>
岫合萬歲於山言飛蓋登巒錯五松於林秀登圜壇而<lb/>
接武降曜魄而齊尊俾夫一代衣冠寘其名於册府四<lb/>
方夷狄鑿其竅於靈宮則普天欣賴懐生再造朝聞夕<lb/>
<pb n="KR3k0013_WYG_035-36a"/>
死抃若登仙臣等深荷玉成不勝至願重竭愚瞽昧死<lb/>
以聞詔曰朕遐觀哲王煥在方册功既成矣咸禮備以<lb/>
升中道既行焉必奉符而告禪所以發揮天命昭報上<lb/>
靈其有建顯號以創鴻徽施尊名而騰茂烈者莫不揚<lb/>
輝於鏤玉絢景於塗金昭昭然麗三辰而竝運滔滔焉<lb/>
播四𠖇而極深朕誠寡徳良深景慕曩者氓俗凋弊國<lb/>
歩甫安勉致隆平日不暇給而槐卿守闕請繼美於云<lb/>
亭嶽牧叩閽祈踵武於梁岱自惟菲薄至道未凝抗禮<lb/>
<pb n="KR3k0013_WYG_035-36b"/>
皥穹實懐疑懼緬尋幼齒運鍾交喪忘其家以狥天下<lb/>
委其體以濟寰中翊戴先皇削平諸夏出於萬死首導<lb/>
五横之源不顧一生光錫兆人之命越自鑪炭獲返營<lb/>
魂㧞於鬼録竝登仁夀竊惟天地之大徳存於施生朕<lb/>
以徑寸之懐小心襲於造育降期體泰諒或繇兹不然<lb/>
者何能致於此也遂得池隍象浦苑囿龍沙置一候於<lb/>
鶼林同六爻於鰥水實資天睠賁以咸亨豈朕微庸而<lb/>
能及此今兹列辟卿士鴻生碩徳各述靈徵累陳丹欵<lb/>
<pb n="KR3k0013_WYG_035-37a"/>
既迫羣議當事敬從乃詔有司廣召縉紳先生議方石<lb/>
圜壇之制草封禪射牛之禮脩造羽儀輦輅竝送之雒<lb/>
陽宮<lb/>
二十一年正月丁酉詔曰朕聞天高地大首播黎方媧<lb/>
皇燧人肇恭𤣥籙是知施生為徳處崇高而不言亭毒<lb/>
攸資委欽明以司契洎乎三正迭建五運相遷休烈存<lb/>
乎典墳至道流乎雅頌其有仰齊七政俯㑹百神察靈<lb/>
眷於祥符報𤣥功於昭告莫不罄情梁岱繼踵云亭對<lb/>
<pb n="KR3k0013_WYG_035-37b"/>
越兩儀盡先聖之能事揚㽔三綂垂曩哲之尊名懸鏡<lb/>
天衢罔不繇於此也自中陽絶組堙白水於窮流宮孽<lb/>
紹興阻黄星於天塹永嘉東播化金馬以為牛道武南<lb/>
徂飛蒼鵝以登祚周吞嶽裔逮三葉而巢傾隋并舜後<lb/>
及二帝而舟覆莫不以凶易亂以暴代昏各肆巨壑之<lb/>
心規享上靈之佑却行求進其可得乎繇是寂寥千祀<lb/>
無懷之風不嗣冺棄七經子長之言殆絶遂使岱山日<lb/>
觀乆闕升中之儀汶上明堂疇聞類帝之義顧瞻禮樂<lb/>
<pb n="KR3k0013_WYG_035-38a"/>
深有可嗟朕幼踐危機愍斯窮運上同負翼下靡息肩<lb/>
負荷休徵投旗鞠旅肅恭儲祉吟雲躍鱗順朱鳥以行<lb/>
誅騫丹鳳而遐舉射九烏而懸日月區品物以煦陽和<lb/>
鍊五石以造乾坤濟摧角以全睂夀於是尊奉先帝凝<lb/>
旒於廟堂躬履兵鋒憂勤於燮輔既而仰逼威命俯順<lb/>
樂推越自唐侯言<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>下武深惟憂責之重自朂若厲之<lb/>
懷遂致靈貺無涯翦毛頭而降錫遊魂削袵盡窮髪以<lb/>
開疆東苑蟠桃西池昧谷咸覃正朔竝充和氣較凝禎<lb/>
<pb n="KR3k0013_WYG_035-38b"/>
於往代窮今古而罕聞考光澤於前皇罄練緗而莫覩<lb/>
豈朕𦕈身勤勞所逮諒繇高明垂鑒祚此隆平今兹三<lb/>
事大夫百僚庶尹各述天人之意請躡封禪之蹤顧惟<lb/>
寡薄推而不有杜絶羣言至於數四中外之情尤切企<lb/>
佇之望逾深朕又詳思荷財成於穹昊自古賢哲竝歸<lb/>
功於大帝迫斯至理弗獲固辭展禮上𤣥實增慙懼可<lb/>
以貞觀二十有二載仲春之月式遵故實有事於太山<lb/>
諸内外具僚嶽牧卿士既相敦喻将事告成各罄乃心<lb/>
<pb n="KR3k0013_WYG_035-39a"/>
無虧政道恪居職務以協時邕所司宐與縉紳先生載<lb/>
筆圓冠之士詳求通典裁其折中深加嚴敬稱朕意焉<lb/>
乃令天下諸州明揚仄陋其有學藝優洽文蔚翰林政<lb/>
術甄明才<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>國器者竝宐摠集太山庶令作賦擲金不<lb/>
韞天庭之掞被褐懷玉無溺屠釣之間務得英竒當加<lb/>
不次也遣太常卿楊師道為檢校封禪大使户部侍郎<lb/>
盧承慶為副後改令禮部尚書江夏郡王道宗為大使<lb/>
司空梁國公房𤣥齡等議云梁甫社首二山竝是古昔<lb/>
<pb n="KR3k0013_WYG_035-39b"/>
禪祭之所去十五年議奏請禪梁甫今更奉詔詳議梁<lb/>
甫去泰山七十里又在東南至於行事未為穏便社首<lb/>
去泰山五里是周家禪處臣等叅詳請禪社首有詔依<lb/>
奏餘竝依十五年議八月壬戌詔曰朕聞探𤣥賾者先<lb/>
實而後賓體至公者本仁而末禮名歸於已往哲存而<lb/>
弗務徳利於人前聖狥而為急是用範圍天地權輕重<lb/>
以㑹時宐取則隂陽適通變以從衆欲繇古之封禪無<lb/>
奪事機所謂奉天咸資務隙朕仰窺前志歴選哲王無<lb/>
<pb n="KR3k0013_WYG_035-40a"/>
懷有巢緬逾繩契之末龜文鳳紀越在俎豆之先扣寂<lb/>
寞以傳疑故可畧而言也至如三元立統百物正名歩<lb/>
驟之軌非遥損益之源可挹雖堯心廣運局疆域於流<lb/>
沙禹跡遐宣限隄封於碣石猶且先引即叙次展玉帛<lb/>
之儀首創賓門方備云亭之典告成之義罔弗繇兹况<lb/>
朕奄有方輿閫域該於千古仰承靈睠降福超於百王<lb/>
巨海所環莫非臣妾長河攸括竝入封疆日者夷夏同<lb/>
文禎符狎至謂可鳴鑾日觀勒牒仙閭許以來春親行<lb/>
<pb n="KR3k0013_WYG_035-40b"/>
告禪而今延陁一姓流竄西陲控弦萬計初歸正朔新<lb/>
就縶維又以公卿庶僚各陳誠請遂有翠微之役非無<lb/>
板築之勞既而山谷阻深朝宗有礙重披丹懇請建玉<lb/>
華且復頻有興造恐致勞煩兼聞河北數州頗傷淹澇<lb/>
朕為人父母思濟黎元順動升中理無兼遂其介丘之<lb/>
禮宐且權停其玉華宮制度務從菲薄更令卑陋庶免<lb/>
風雨稱朕意焉<lb/>
　册府元龜卷三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百四十九</head>
    <p>
<pb n="KR3k0013_WYG_449-1a"/>
欽定四庫全書<lb/>
　册府元龜卷四百四十九　宋　王欽若等　撰<lb/>
　　將帥部<lb/>
　　　　殺降　　専殺<lb/>
　　　殺降<lb/>
夫荷推轂之寄膺鑿門之任帥王者時雨之師弔四海<lb/>
籲天之衆此將帥之職也若乃納其欵不示其信肆燎<lb/>
原之威亡竭澤之戒繫其老弱燒其城郭由是敵人震<lb/>
<pb n="KR3k0013_WYG_449-1b"/>
壘合境復畔乃閉門而拒守致彌載而不克俾夫隂燐<lb/>
蔽于原野强魂號于道路豈唯失通侯之爵固將致杜<lb/>
郵之死雖兼弱攻昧有國之常規而舎逆取順大易之<lb/>
微㫖紀諸竹素垂戒將來<lb/>
白起為秦上將軍攻韓取上黨上黨民走趙趙將趙括<lb/>
軍長平以救之秦出輕兵擊之趙戰不利因築壁堅守<lb/>
以待救至秦昭王聞趙食道絶王自之河内賜民爵各<lb/>
一級發年十五以上悉詣長平遮絶趙救及糧食至九<lb/>
<pb n="KR3k0013_WYG_449-2a"/>
月趙卒不得食四十六日皆内隂相殺食來攻秦壘欲<lb/>
出為四隊四五復之不能出將軍趙括出銳卒自搏戰<lb/>
秦軍射殺趙括括軍敗卒四十萬人降武安君武安君<lb/>
計曰前秦已拔上黨上黨民不樂為秦而歸趙趙卒反<lb/>
覆非盡殺之恐為亂乃挾詐而盡坑殺之遺其小者二<lb/>
百四十人歸趙前後斬首虜四十五萬人趙人大震<lb/>
項羽為楚上將軍破秦軍秦將章邯降羽羽立為雍王<lb/>
置軍中使長史欣<hi>史失其姓</hi>為上將將秦軍行前<hi>行前謂居前而行</hi>
<pb n="KR3k0013_WYG_449-2b"/>
是時羽將諸侯兵三十餘萬行畧地至河南遂西到新<lb/>
安<hi>今榖州新安城是</hi>異時諸侯吏卒徭使屯戍過秦中<hi>異時俗言先時</hi>
<hi>也秦中秦地也</hi>秦中遇之多亡狀<hi>無善形狀也</hi>及秦軍降諸侯諸侯<lb/>
吏卒乘勝奴虜使之輕折辱秦吏卒吏卒多竊言曰章<lb/>
將軍等詐吾屬降諸侯令能入關破秦大善即不能諸<lb/>
侯虜吾屬而東秦又盡誅吾父母妻子諸將微聞其計<lb/>
以告羽羽廼召英布蒲將軍計曰秦吏卒尚衆其心不<lb/>
服至關不聽事必危不如擊之獨與章邯長史欣都尉<lb/>
<pb n="KR3k0013_WYG_449-3a"/>
翳入秦於是夜擊坑秦軍二十餘萬人既入函谷關至<lb/>
戲鴻門後數日羽廼屠咸陽殺秦降王子嬰燒其宫室<lb/>
羽於是自立為西楚覇王明年羽至咸陽齊王田榮亦<lb/>
將兵㑹戰榮不勝走至平原平原民殺之羽遂北燒夷<lb/>
齊城郭室屋<hi>夷平也</hi>皆坑降卒係虜老弱婦女狥齊至北<lb/>
海所過殘滅齊人相聚而畔之<lb/>
漢李廣為將軍從大將軍出定襄諸將多中首虜率為<lb/>
侯者而廣軍無功後以郎中令出右北平廣軍幾没漢<lb/>
<pb n="KR3k0013_WYG_449-3b"/>
法廣軍自當亡賞<hi>當謂功過相當也</hi>廣與望氣王朔語曰自漢<lb/>
征匈奴廣未嘗不在其中而諸妄校尉已下<hi>妄猶凡也</hi>材能<lb/>
不及中<hi>中謂中庸之人也</hi>以軍功取侯者數十人廣不為後人<lb/>
然終無尺寸功以得封邑者何也豈吾相不當侯邪朔<lb/>
曰將軍自念豈嘗有恨者乎<hi>恨悔也</hi>廣曰吾為隴西守羌<lb/>
嘗反吾誘降者八百餘人詐而同日殺之至今恨獨此<lb/>
耳朔曰禍莫大於殺己降此乃將軍所以不得侯者矣<lb/>
晉王澄為荆州刺史持節領南蠻校尉先是巴蜀流人<lb/>
<pb n="KR3k0013_WYG_449-4a"/>
散在荆湘者與土人忿爭遂殺縣令屯聚樂鄉澄使成<lb/>
都内史王機討之賊請降澄偽許之既而襲之於寵州<lb/>
以其妻子為賞沉八千餘人於江中自是益梁流人四<lb/>
五萬家一時俱反<lb/>
後魏王建為中部大夫從道武破慕容寶於參合陂道<lb/>
武乗勝將席捲南下于是揀擇俘衆有才能者留之其<lb/>
餘悉給衣糧遣歸令中州之民知恩德乃召羣臣議之<lb/>
建曰慕容寶覆敗於此國内空虚圖之為易今獲而歸<lb/>
<pb n="KR3k0013_WYG_449-4b"/>
之無乃不可乎且縱敵生患不如殺之道武謂諸將曰<lb/>
若從建言恐後南人創乂絶其向化之心非伐罪弔民<lb/>
之義諸將咸以建言為然建又固執乃坑之道武既而<lb/>
悔焉遂進圍中山寶棄城走和龍城内無主百姓惶惑<lb/>
東門不開道武將夜入乘城據守其門建貪而無謀意<lb/>
在虜獲恐士卒四掠盗賊亂府庫請候天明道武乃止<lb/>
是夜城中人共立慕容普驎為主遂閉門固守道武乃<lb/>
悉衆攻之連日不㧞使人登巢車臨城招其衆曰慕容<lb/>
<pb n="KR3k0013_WYG_449-5a"/>
寶捐城奔走汝曹百姓將為誰守何不識天命取死亡<lb/>
也皆曰羣小無知但復恐如參合之衆永全日月耳道<lb/>
武聞之顧視建而唾其面<lb/>
崔游為左將軍南秦州刺史先是州人楊松柏楊雒德<lb/>
兄弟數為反叛游至州深加慰撫松柏歸欵引為主簿<lb/>
稍以辭誘之兄弟俱至松柏既州之豪帥感游恩遇奬<lb/>
喻羣氐咸來歸欵且以過在前政不復自疑游乃因宴<lb/>
㑹一時俱斬於是外人以其不信合境皆反<lb/>
<pb n="KR3k0013_WYG_449-5b"/>
隋樊子蓋為光禄大夫封濟公<hi>言其功濟天下特為立名無此郡國</hi>大業<lb/>
十一年絳郡賊敬槃陁柴保昌阻兵數萬汾晉苦之詔<lb/>
令子蓋進討于時人物殷阜子蓋善惡無所分别汾水<lb/>
之北村塢盡焚之百姓大駭相率為盗其歸首者無少<lb/>
長悉坑之擁數萬之衆經年不能破賊有詔徴還<lb/>
唐隱太子建成武德四年以稽胡酋帥劉企成為邊害<lb/>
詔建成率師討之軍次鄜州大破之虜獲千餘人建成<lb/>
設詐放其渠帥十人並授官爵令還本所招慰羣胡企<lb/>
<pb n="KR3k0013_WYG_449-6a"/>
成與胡中大帥請降建成以胡兵尚衆恐有變將盡殺<lb/>
之乃陽言増置州縣須有城邑悉課羣胡執板築之具<lb/>
㑹築城所隂勒兵士皆執之企成聞有變奔於梁師都<lb/>
競誅降胡六千人<lb/>
程知節以髙宗顯慶二年為葱山道行軍大總管以討<lb/>
賀魯次常都城有胡人數千家開門出降知節屠城而<lb/>
去賀魯遂即逺遁軍還坐免官<lb/>
　　　専殺<lb/>
<pb n="KR3k0013_WYG_449-6b"/>
三代之授鈇鉞兩漢之賜棨㦸皆得専殺者唯以肅軍<lb/>
旅而謹號令也若乃秦漢而降幸總戎昭性非仁賢學<lb/>
昧詩禮驕盈弗率暴横是圖負恃軍戎擅恣誅殛或失<lb/>
律而歸罪於下或遷怒而厚誣於人或疑忌之相形或<lb/>
取求之不獲怠棄王命殺害無辜恣殘忍之心快忿懟<lb/>
之意旋伏明戮以謝沉寃天之禍淫信不誣矣<lb/>
項羽字籍為楚次將與上將軍宋義救鉅鹿宋義久不<lb/>
渡河羽晨朝宋義即其帳中斬義頭<hi>即就也</hi>出令軍中曰<lb/>
<pb n="KR3k0013_WYG_449-7a"/>
宋義與齊謀反楚楚王因令籍誅之諸將讋服<hi>讋失氣也音之</hi>
<hi>渉切</hi>莫敢枝梧<hi>梧音悞枝梧猶枝桿也瓚曰小柱為枝邪柱為梧</hi>皆曰首立楚者<lb/>
將軍家也今將軍誅亂乃相與共立羽為假上將軍<hi>未得</hi>
<hi>懐王之命故立為假也</hi>使人追宋義子及之齊殺之使桓楚報命<lb/>
於王王因使使立羽為上將軍<lb/>
漢周苛為御史大夫守滎陽城是時左丞相韓信擊魏<lb/>
虜魏王豹傳豹詣滎陽漢王令豹守滎陽楚圍之急苛<lb/>
曰反國之王難與共守遂殺豹<lb/>
<pb n="KR3k0013_WYG_449-7b"/>
胡建孝武時守軍正丞<hi>南北軍各有正又置丞而建未得眞官兼守之</hi>時監軍<lb/>
御史為姦穿北軍壘垣以為賈區<hi>坐賣曰賈為賣物之區也區者小室之名</hi>
<hi>若今小菴屋之類故衞士之屋謂之區廬宿衞宫外士稱為區士也賈音古</hi>建欲誅之乃約<lb/>
其走卒<hi>約束也</hi>曰我欲與公有所誅吾言取之則取斬之<lb/>
則斬於是當選士馬日監御史與䕶軍諸校列坐堂皇<lb/>
上<hi>校者軍之諸部校也室無四壁曰皇</hi>建從走卒趨至堂皇下詐謁因上<lb/>
堂走卒皆上建指監軍御史曰取彼走卒前曳下堂皇<lb/>
建曰斬之遂斬御史䕶軍諸校皆愕驚不知所以建亦<lb/>
<pb n="KR3k0013_WYG_449-8a"/>
已有成奏在懐中遂上奏以聞繇是顯名<lb/>
後漢張脩靈帝時為中䕶匈奴中郎將光和元年脩與<lb/>
南單于呼徴不相能脩擅斬之更立右賢王羌渠為單<lb/>
于脩以不先請而擅誅殺檻車徴廷尉抵罪<lb/>
劉岱為兖州刺史與曹公袁紹等起兵誅董卓進屯河<lb/>
内岱與東郡太守橋瑁相惡岱殺瑁以王肱領東郡太<lb/>
守<lb/>
吳凌統為别部司馬行破賊都尉從擊山賊時大帝破<lb/>
<pb n="KR3k0013_WYG_449-8b"/>
保屯先還餘麻屯萬人統與督張異等留攻圍之克日<lb/>
當攻先期統與督陳勤㑹飲酒勤剛勇任氣因督察酒<lb/>
陵轢一坐舉罰不以其道統疾其侮面折不為用勤怒<lb/>
詈統及其父操統流涕不答衆因罷出勤乘酒凶悖又<lb/>
於道路辱統統不能忍引刀斫勤數日乃死及當攻屯統<lb/>
曰非死無以謝罪乃率吏士卒身當矢石所攻一面應<lb/>
時披壊諸將乘勝遂大破之還自拘於軍正帝壯其果<lb/>
毅使得以功贖罪<lb/>
<pb n="KR3k0013_WYG_449-9a"/>
孫綝為大將軍魏將諸葛誕舉壽春請降遣朱異帥三<lb/>
萬人屯安豐城為文欽勢異敗歸綝授兵三萬人使異<lb/>
死戰異不從綝斬之於鑊里而遣弟恩救㑹誕敗引還<lb/>
綝既不能㧞出誕而喪敗士衆自戮名將莫不怨之<lb/>
晉郭黙為右將軍成帝咸和四年十二月害平南將軍<lb/>
江州刺史劉毅太尉陶侃帥衆討黙於尋陽斬之<lb/>
前趙靳冲為鎭北將軍冦太原平北卜珝率衆繼之冲<lb/>
攻太原不尅而歸罪於珝輙斬之劉聰聞之大怒曰此<lb/>
<pb n="KR3k0013_WYG_449-9b"/>
人朕所不得加刑冲何人哉遣其御史中丞浩衍持節<lb/>
斬冲<lb/>
宋蕭惠開為益州刺史持節督益寧二州諸軍事路經<lb/>
江陵時吉翰子在荆州與惠開有舊為設女樂樂人有<lb/>
美者惠開既求不得又欲以四女妓易之不許惠開怒<lb/>
收吉斬之即納其妓啟云吉為劉義宣所遇交結不逞<lb/>
向臣訕毁朝政輙已戮之孝武稱快<lb/>
南齊任侯伯宋末為平西將軍黄回軍主先是王藴罷<lb/>
<pb n="KR3k0013_WYG_449-10a"/>
南中郎將南陽王翽未之鎭藴寧朔府長史庾佩玉權<lb/>
行州事朝廷先遣南中郎將中兵參軍臨湘令韓幼宗<lb/>
領軍防州沈攸之之難二人各相疑阻佩玉輙殺幼宗<lb/>
回至郢州遣侯伯行湘州事又殺佩玉侯伯與回同衞<lb/>
將軍袁粲謀石頭事回令侯伯水軍乘舸往赴㑹衆軍<lb/>
已至不得入太祖令湘州刺史吕安國至收侯伯誅之<lb/>
王奐為鎭北將軍雍州刺史輙殺寧蠻長史劉興祖武<lb/>
帝大怒御史中丞孔稚圭奏其事罪合窮戮從之<lb/>
<pb n="KR3k0013_WYG_449-10b"/>
陳吳明徹為領軍將軍時湘州刺史華皎隂有異志詔<lb/>
明徹率兵討之明徹於軍中輙戮安成内史楊文通<lb/>
後魏萬安國孝文時為大司馬大將軍先與神部長奚<lb/>
買奴不平承明初矯詔殺買奴于苑中帝聞之大怒遂<lb/>
賜安國死<lb/>
侯莫陳悅為秦州刺史時賀㧞岳督關中兵召悅共討<lb/>
靈州悅誘岳斬之岳左右奔散悅遣人安慰云我别禀<lb/>
意㫖止在一人諸軍勿怖衆皆畏伏無敢拒者<lb/>
<pb n="KR3k0013_WYG_449-11a"/>
唐趙郡王孝恭為東南行臺右僕射髙祖武徳中與越<lb/>
州都督闞稜同討輔公祏及擒公祏公祏誣稜與已通<lb/>
謀又杜伏威王雄誕及家産在賊中者合從原放及皆<lb/>
籍没稜訴理之有忤孝恭孝恭怒遂以反誅之<lb/>
竇軌為益州道行臺右僕射軌與行臺尚書韋雲起郭<lb/>
行方素不協及隱太子誅有詔下益州軌藏諸懐中雲<lb/>
起問曰詔書安在軌不言示但曰卿欲反矣執而殺之<lb/>
行方大懼奔於京師<lb/>
<pb n="KR3k0013_WYG_449-11b"/>
蘇海政為䫻海道總管檢校右武衞將軍髙宗龍朔二<lb/>
年十二月受詔討龜兹及疎勒勑崑陵都督阿史那彌<lb/>
射及濛池都督阿史那歩直發衆以從海政歩直先與<lb/>
彌射爭部落不和密謂海政曰彌射謀反請以計誅之<lb/>
時海政兵纔數千懸師在彌射境内遂集軍吏而謀曰<lb/>
彌射若反我輩既無噍類不如先事誅之乃偽稱有勑<lb/>
令大總管賫物數百萬段分賜可汗及諸首領繇是彌<lb/>
射率其麾下隨列請物海政盡收斬之其下鼠厄施㧞<lb/>
<pb n="KR3k0013_WYG_449-12a"/>
塞幹兩部叛走海政與歩直追討平之海政軍廻至疎<lb/>
勒之南弓月又引吐蕃之衆來拒官軍海政以師老不<lb/>
敢戰遂以軍資賂吐蕃約和而還其後吐蕃盛言彌射<lb/>
不反為歩直所誣而海政不能審察濫行誅戮<lb/>
哥舒翰為副元帥禦安禄山既至潼關或勸翰曰禄山<lb/>
阻兵以誅楊國忠為名公若留兵三萬守關悉以精銳<lb/>
廻誅國忠此漢挫七國之計也公以為何如翰心許之<lb/>
未發有客泄其謀於國忠國忠大懼乃奏曰兵法安不<lb/>
<pb n="KR3k0013_WYG_449-12b"/>
忘危今潼關兵衆雖盛而無後殿萬一不利京師得無<lb/>
恐乎請選監牧小兒三千人訓練於苑中詔從之遂遣<lb/>
劒南將軍李福杜光庭分統焉又奏召募一萬人屯於<lb/>
灞上令其腹心杜乾運將之翰慮為所圖乃上表請乾<lb/>
運兵𨽻於潼關遂詔乾運赴潼關計事因斬之<lb/>
李光弼肅宗至徳元年八月為太原尹北京留守先是<lb/>
太原節度王承業軍政不修時御史崔衆主兵於河東<lb/>
侮易承業之為人衷甲持槍上承業㕔以玩謔之光弼<lb/>
<pb n="KR3k0013_WYG_449-13a"/>
聞之甚不平至是又有詔交衆所主兵於光弼衆以麾<lb/>
下來謁光弼迎旌相接而不遜避長揖光弼光弼怒既<lb/>
至又不交兵光弼收繫之頃中使至云除衆御史中丞<lb/>
中使懐其勑問衆所在光弼曰衆有罪繫之久矣中使<lb/>
持勑示光弼李光弼對曰光弼今祗斬侍御史若宣制<lb/>
命拜中丞即斬中丞若拜宰相即斬宰相中使懼遂寢<lb/>
之而還翼日以兵圍衆至碑堂下斬之威振三軍<lb/>
嚴武為劒南節度等使前後在蜀累年肆志逞欲恣行<lb/>
<pb n="KR3k0013_WYG_449-13b"/>
猛政梓州刺史章彛初為武判官及是小不副意召赴成<lb/>
都杖殺之由是威震一方<lb/>
駱元光為華州節度徳宗貞元元年八月専殺徐庭光<lb/>
元光累有功帝慮諫官論其専殺先令宰相諭諫官勿<lb/>
論<lb/>
周智光為同華節度代宗永泰元年秋逐吐蕃至鄜州<lb/>
時杜冕屯坊州智光與冕不協遂殺鄜州刺史張麟坑<lb/>
杜冕家屬八十一人焚坊州廬舍三千餘家<lb/>
<pb n="KR3k0013_WYG_449-14a"/>
李奉先為金吾衞將軍憲宗元和十年河東防秋卒殺<lb/>
豐州刺史燕重旴而歸以奉先為檢校左散騎常侍兼<lb/>
豐州刺史初重旴之見殺也麾下之衆或啟之故不及<lb/>
備從事有崔徳𤣥者總其亂衆而頗易置之黨亂者懼<lb/>
奉先至而聽於徳𤣥乃潛告於奉先曰燕大夫之死實<lb/>
徳𤣥搆焉今又招扇諸部以拒公矣豐州百姓舊與夷<lb/>
種雜處及奉先遣使潛視見其牛羊廬帳之在郊以為<lb/>
信然及徳𤣥迎謁于郊奉先數而殺之没其家<lb/>
<pb n="KR3k0013_WYG_449-14b"/>
孟簡元和末為山南東道節度使以心腹吏陳翰知上<lb/>
都進奏委以關通翰持簡隂事漸不可制簡怒追至州<lb/>
殺之且欲滅口翰弟及子進狀訴寃且告簡贓狀御史<lb/>
臺案驗獲簡贓及為吐突承瓘錢帛等共計之十餘貫<lb/>
匹事狀詞明白故自太子賓客分司東都貶吉州司馬<lb/>
劉從諫為昭義軍節度使敬宗寶厯二年七月奏大將<lb/>
軍程光晟謀翻動發覺處置訖從諫稔惡藏姦非一朝<lb/>
一夕光晟之死人頗疑其寃<lb/>
<pb n="KR3k0013_WYG_449-15a"/>
韓約為安南經畧使文宗太和二年六月奏愛州刺史<lb/>
張丹犯贓并欲謀惡事已准法處置大理寺議張丹既<lb/>
行禁勘即是制囚韓約不合専擅處置勑張丹男宗禮<lb/>
等並釋放<lb/>
康𫝊圭僖宗乾符中自河東行軍司馬除河東節度等<lb/>
使時𫝊圭已率兵在代州自行營赴任兩都虞候張錯<lb/>
郭朏迎于烏城驛並殺之軍中震悚<lb/>
梁朱珍唐末為太祖諸軍指揮使龍紀初與諸將屯於<lb/>
<pb n="KR3k0013_WYG_449-15b"/>
蕭縣以禦時溥珍慮太祖自至令諸軍葺馬廐以候廵<lb/>
撫時排陣斬斫使李唐賓之裨將嚴郊獨慢焉軍候范<lb/>
權恃珍以督之唐賓素與珍不協果怒乃見珍以訴其<lb/>
事珍亦怒曰唐賓無禮㧞劒斬之珍命騎列狀陳其事<lb/>
太祖初聞唐賓之死驚駭與敬翔謀詐令有司收捕唐<lb/>
賓妻子下獄以安珍心太祖遂徑往蕭縣距蕭一舍珍<lb/>
率將校迎謁太祖令武士執責其専殺命丅㑹行戮都<lb/>
將霍存等數十人叩頭以救太祖怒以坐牀擲之乃退<lb/>
<pb n="KR3k0013_WYG_449-16a"/>
後唐李冲為華州節度使初明宗至京師西征軍未旋<lb/>
命冲為華州都監令應接之冲至華廹華帥史彦鎔入<lb/>
朝李存敬至華冲盡誅其家俄而任圜領西征大軍至<lb/>
招討推官張礪六軍推官李松等因言西征監軍官李<lb/>
從襲欲圖任圜幾覆西軍慮至京師妄生間諜君宜矯<lb/>
制誅之冲即遣牙兵數十人擒之軍中斬首以徇史彦<lb/>
鎔以逼己歸朝深怨冲泣訴於安重誨重誨怒冲復令<lb/>
彦鎔歸華詔冲歸朝<lb/>
<pb n="KR3k0013_WYG_449-16b"/>
孟知祥為西川節度使天成二年表奏泗州防禦使充<lb/>
西川兵馬都監李嚴扇揺軍衆尋已處斬訖初李嚴同<lb/>
光中為客省使使于蜀時王衍専據坤維部曲離心知<lb/>
其必可取使還具奏蜀亡之狀興師之日必有成功故<lb/>
平蜀之謀始於嚴郭崇韜起軍之日乃以嚴為三川招<lb/>
撫使嚴與先鋒使康延孝將兵五千先驅閣道或馳詞<lb/>
説或威以兵鋒大軍未及所在隨下延孝在漢州王衍<lb/>
與書曰可謂李司空先來予既舉誠納欵衆咸以為討<lb/>
<pb n="KR3k0013_WYG_449-17a"/>
蜀之謀始於嚴衍以甘言將誘而殺之欲不令遽往嚴<lb/>
聞之喜曰候魏王至吾兩人大功立矣即馳騎入益州<lb/>
衍見嚴於母前以妻母為託即日引蜀使歐陽彬迎謁<lb/>
魏王三川既平以功冀領節度尋遇蕭牆之難明宗即<lb/>
位嚴求之蜀川乃以為兵馬都監知祥忌之既至召宴<lb/>
即被執而害之以謀欲搆亂聞<lb/>
晉李金全為滄州節度使髙祖天福二年安州屯將王<lb/>
暉殺節度使周環詔遣金全以騎兵千鎭撫其地未及<lb/>
<pb n="KR3k0013_WYG_449-17b"/>
境暉為部下所殺金全至亂軍數百人不自安金全說<lb/>
遣赴闕密伏兵於野以祖之座上擒其軍校武彦和等<lb/>
數十人斬之彦和臨刑宣言曰周環儉嗇多疑嚴刑峻<lb/>
令王暉粗率悖慢怨其約束以至飛語斥間各為防虞<lb/>
暉乃無疾針砭數月不出銛竹為矛圖為竊發預其事<lb/>
者暉腹心數人而已行間之卒皆受其制心雖有異敢<lb/>
不從之連雞不棲物之常理夫亂者必戮軍令有之然<lb/>
則王暉元惡也天子猶賜之信誓許為郡守我等見殺<lb/>
<pb n="KR3k0013_WYG_449-18a"/>
非其罪也若朝廷之命是食前言茍将軍之令得無<lb/>
寃乎既戮彦和等其徒皆以兵送赴闕下初金全之將<lb/>
行也帝謂曰王暉之亂罪莫大焉但慮乎封守不寧則<lb/>
民受其弊故折矢飛詔約之以不戮一人㧞暉為淮安<lb/>
序升次校以主其兵卿之此行無失吾信至是以彦和<lb/>
等當危亂之日刼掠郡城三日所獲財貨在焉遂殺而<lb/>
奪之帝聞之以姑息金全不究其事尋授以旄節<lb/>
楊光逺為西京留守兼鎭河陽因罷其兵權光逺繇此<lb/>
<pb n="KR3k0013_WYG_449-18b"/>
怨望潛貯異志多以珍玩奉契丹訴己之屈又私養部<lb/>
曲千餘人撓法禁河雒之人常如備盗尋册拜太尉兼<lb/>
中書令時范延光致仕輦囊裝妓妾居於河陽光逺利<lb/>
其竒貨且慮為子孫之讎因奏延光不家汴雒出舎外<lb/>
藩非南走淮夷則北走契丹宜早除之髙祖已許之不<lb/>
死鐵劵存焉持疑未允光逺乃遣子承勲以甲士圍其<lb/>
第逼令自裁延光曰天子在上安得如此乃遣使者乞<lb/>
移居雒下行及河橋擯於流而溺殺之矯奏云延光自<lb/>
<pb n="KR3k0013_WYG_449-19a"/>
投於河朝廷以適㑹其意弗之理<lb/>
張彦澤為涇州節度使有從事張式者以宗人之分受<lb/>
其知遇時彦澤有子為内職素不叶父意數行笞撻懼<lb/>
其楚毒逃竄外地齊州捕送到闕勑㫖釋罪放歸父所<lb/>
彦澤上章請行朝典式以有傷名教屢諫止之彦澤怒<lb/>
引弓欲射之式僅而獲免尋令人逐式出衙式自為賓<lb/>
從彦澤委以庶務左右羣小惡之久矣因此讒搆互來<lb/>
廹脅云書記若不便出斷定必遭屠害式乃告病尋醫<lb/>
<pb n="KR3k0013_WYG_449-19b"/>
擕其妻子將奔衍州彦澤遣指揮李興領二十餘騎追<lb/>
之戒曰張式如不從命即斬取頭來式懇告刺史遂差<lb/>
人援送到邠州節度使李周驛騎以聞朝廷以姑息彦<lb/>
澤之故有勑流式於商州彦澤遣行軍司馬鄭元昭詣<lb/>
闕論請面奏云彦澤若不得張式恐致不測髙祖不得<lb/>
已而從之既至决口剖心斷手足而死之式父驛詣闕<lb/>
訴寃朝廷命王周代之<lb/>
李俊為商州刺史少帝開運二年俊奏元隨吳漢筠監<lb/>
<pb n="KR3k0013_WYG_449-20a"/>
軍資庫擅用官錢二十貫文已處斬訖刺史無軍權部<lb/>
曲有罪奏聽進止可也不奏而殺物議非之<lb/>
宋彦筠為鄧州節度使經過雒京於銀沙灘斬㕔頭將<lb/>
軍鄭温為留臺所奏據鎭將於都城殺人其罪不細有<lb/>
詔鞫之擬云彦筠先進過小流二百里奉勑命配在興<lb/>
順軍内有千人先令往陜府般家未到沿路逃走捕捉<lb/>
到一人貴要例衆等便處斬投屍於河彦筠出身軍旅<lb/>
不知事體合送鄭温於河南府請行勘責不合専擅加<lb/>
<pb n="KR3k0013_WYG_449-20b"/>
刑者勑曰王者約法之義比在防非將致一平所期共<lb/>
守昨以憲司舉職有國舊規宋彦筠尋悔愆尤理可矜<lb/>
恕念兹勲績深軫朕懐特開宥過之恩庶叶匿瑕之道<lb/>
凡百有位宜勵乃誠所犯科條並釋放<lb/>
漢王繼𢎞為彰徳軍節度使乾祐初誣殺節度判官張<lb/>
易斥逐觀察推官張制易鎭州人繼𢎞事有所不當易<lb/>
必抗言爭之繼𢎞粗褊心不能容嘗於席上問國家西<lb/>
面用兵事易曰或說尚洪遷力戰傷重蓋性太剛故也<lb/>
<pb n="KR3k0013_WYG_449-21a"/>
繼𢎞正色曰洪遷傷重合有邸報子安得此言揺惑羣<lb/>
情遽繫之於獄奏易訛言惑衆殺之以聞制曹州人繼<lb/>
𢎞事有非理與張易協力極言之繼𢎞嘗乘醉攘臂毆<lb/>
於牀下至是因殺易乃誣奏制與易同出訛言而削其<lb/>
官牒而逐之後因郭謹代繼𢎞又令害制焉衆寃之漢<lb/>
法深刻蕃方奏刑殺不問端倪即順其情故當時從事<lb/>
鮮賔客之禮重足一迹而事之不暇<lb/>
李洪信為陜州節度使乾祐末洪信奏馬歩都指揮使<lb/>
<pb n="KR3k0013_WYG_449-21b"/>
聶召秦國指揮使楊徳䕶聖指揮使康審澄等與節度<lb/>
判官路濤掌書記張洞都押牙楊紹勍等同謀叛並殺<lb/>
之唯康審澄夜中放火奪關奔歸初朝議以諸道方鎭<lb/>
皆是勲臣不諳政理其都押牙孔目官令三司軍將内<lb/>
選才補之藩帥皆不悅故洪信因朝廷多故誣奏加害<lb/>
焉<lb/>
周王宴為晉州節度使廣順元年正月殺行軍司馬徐<lb/>
建崇言諜通劉崇故也<lb/>
<pb n="KR3k0013_WYG_449-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_449-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百四十九<lb/>
</p>
<p>
</p>
  </div>
</body>
</text>
</TEI>
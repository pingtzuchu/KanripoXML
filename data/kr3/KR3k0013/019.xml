<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷十九</head>
    <p>
<pb n="KR3k0013_WYG_019-1a"/>
欽定四庫全書<lb/>
　册府元龜卷十九　　　宋　王欽若等　撰<lb/>
　　帝王部<lb/>
　　　功業<lb/>
春秋述七徳之武周官著九伐之法葢夫有天下者未<lb/>
嘗不繇嚴師律廣行威罰以成乎善志而式隆大業者<lb/>
焉三代之後賢王踵武丕承基緒以御諸夏或乃獷俗<lb/>
弗率俶擾邊鄙敵國拒命毒痡齊民以至巨猾猖狂連<lb/>
<pb n="KR3k0013_WYG_019-1b"/>
羣而為盜兇黨䟦扈逆理而自安繇是申命将帥恭行<lb/>
討伐式遏亂畧震耀皇靈用能興衰撥亂宣威昭徳推<lb/>
亡兼弱闢壤地以益國綏懐荒服逺通驛候而置吏邊<lb/>
陲増保障之固文軌致混同之盛至若躬聖哲之表參<lb/>
締搆之謀履艱危之運著戡定之績豈止謀成帷幄授<lb/>
律之允臧葢亦身先士衆大勲之克集者也<lb/>
周宣王能興衰撥亂命召穆公虎平淮夷其詩曰徐方<lb/>
既同天子之功<lb/>
<pb n="KR3k0013_WYG_019-2a"/>
漢武帝元鼎五年四月南越王相吕嘉反殺漢使者及<lb/>
其王王太后遣伏波将軍路博徳出桂陽下湟水樓船<lb/>
将軍楊僕出豫章下湞水歸義越侯嚴為戈船将軍出<lb/>
零陵下灕水<hi>嚴故越人降為歸義侯越人於水中負人船又有蛟龍之害故置戈于船下因以為</hi>
<hi>名</hi>甲為下瀬將軍下蒼梧<hi>甲越人歸漢者伍子胥書有下瀬船</hi>皆将罪人<lb/>
江淮㠯南樓船十萬人越馳義侯遺<hi>亦越人</hi>别将巴蜀罪<lb/>
人發夜郎兵下牂牁江咸會畨禺六年十月平之<hi>事具征討</hi>
<hi>門</hi>以其地為儋耳珠崖南海蒼梧欝林合浦交阯九真<lb/>
<pb n="KR3k0013_WYG_019-2b"/>
日南九郡初馳義侯因犍為發南夷兵且蘭君恐逺行<lb/>
旁國虜其老弱<hi>恐發兵與漢行後其國空虚而旁國来寇鈔取其老弱也</hi>乃與其衆<lb/>
反殺使者及犍為太守漢乃發巴蜀罪人當擊南越者<lb/>
八校尉擊之會八校尉不下中郎將郭昌衛廣引兵還行<lb/>
誅隔滇道者且蘭<hi>言因軍行而便誅之</hi>斬首數萬遂平南夷為牂<lb/>
牁郡夜郎侯始倚南越南越已滅還誅反者<hi>謂軍還而誅且蘭</hi>
夜郎遂入朝邛筰冉駹皆震恐請臣置吏以邛都為越<lb/>
巂郡筰都為沈黎郡冉駹為文山郡廣漢西白馬為武<lb/>
<pb n="KR3k0013_WYG_019-3a"/>
都郡是年秋東越王餘善反攻殺漢將吏遣横海将軍<lb/>
韓説中尉王温舒出會稽樓船將軍楊僕出豫章擊之<lb/>
明年冬東越殺王餘善降詔曰東越險阻反覆為後世<lb/>
患遷其民於江淮間<lb/>
晉武帝咸寧五年十一月大舉伐吳遣鎮軍将軍瑯琊<lb/>
王伷出涂中安東将軍王渾出江西建威将軍王戎出<lb/>
武昌平西将軍胡奮出夏口鎮南大将軍杜預出江陵<lb/>
龍驤将軍王濬廣武将軍唐彬率巴蜀之卒浮江而下<lb/>
<pb n="KR3k0013_WYG_019-3b"/>
東西二十餘萬以太尉賈充為大都督行冠軍將軍楊<lb/>
濟為副總統大軍太康元年三月孫皓降收其圗籍尅<lb/>
州四郡四十三縣三百一十三<lb/>
後魏太武始光四年五月討偽夏赫連昌于長安六月<lb/>
甲辰昌将麾下數百騎西南走奔上邽乙巳入城虜昌<lb/>
羣弟及其諸母姊妹妻妾宫人萬數府庫珍寳車旗器<lb/>
物不可勝計神䴥元年二月監軍侍御史安頡擒昌歸<lb/>
京師<lb/>
<pb n="KR3k0013_WYG_019-4a"/>
後周武帝建徳六年正月平北齊合州五十五郡一百<lb/>
六十二縣三百八十五户三百三十萬二千五百二十<lb/>
八口二千萬六千八百八十六於河陽幽青南兖豫徐<lb/>
北朔定並置總管府相并二總管各置官及六府官<lb/>
隋文帝開皇八年三月詔大舉伐陳十月命行臺尚書<lb/>
令晉王廣出六合秦王俊出襄陽清河公楊素出信州<lb/>
荆州刺史劉仁恩出江州宜陽公王世績出蘄春新義<lb/>
公韓擒虎出廬江襄邑公賀若弼出吳州洛菆公燕榮<lb/>
<pb n="KR3k0013_WYG_019-4b"/>
出東海合總管卒兵五十一萬八千皆受晉王節度東<lb/>
按滄海西拒巴蜀旌旗舟楫横亘數千里九年正月陳<lb/>
國平獲州三十郡一百縣四百<lb/>
唐太宗初為唐國公子隋末羣盗蜂起隂有濟時之志<lb/>
遂降莭下士推財飬客無貴賤咸能得其歡心至於羣<lb/>
盜大俠皆願效死及從髙祖於太原與晉陽令劉文静<lb/>
善文靜坐李宻親繫獄帝乃就禁所與之言隂圗舉義<lb/>
於時百姓避賊多入郡城城中勝兵者殆将數萬人文<lb/>
<pb n="KR3k0013_WYG_019-5a"/>
静為令歳乆知其豪傑又長孫順徳劉𢎞基等避遼東<lb/>
之役皆隠匿從帝逰客甚衆於是宻布腹心隂設籌䇿<lb/>
部置悉定即舉兵恐驚髙祖欲以情告又慮不聴沉吟<lb/>
者乆之未能决後因屏人白状髙祖大驚曰何意敢發<lb/>
此言汝留勿出吾将執汝告官因命紙筆即欲表太宗<lb/>
徐復言曰見天時人事如此所以敢言必欲執告不敢<lb/>
辭死髙祖乃言曰吾鍾愛於汝汝亦自知豈能告汝慎<lb/>
勿出口且去明日可更来太宗旦日復見辭情懇至髙<lb/>
<pb n="KR3k0013_WYG_019-5b"/>
祖不得已遂許以備王威等故猶豫未發會髙祖被拘<lb/>
帝流涕言於髙祖曰奉國事家惟忠與孝今國亂主昏<lb/>
盡忠何益破家絶祀非孝所宜事急矣便須早建大計<lb/>
功若有成當威加天下不成猶可山頭望廷尉豈宜大<lb/>
亂之時受執於單使而坐見夷滅乎髙祖恱而從之兵<lb/>
臨發會事釋而止帝又説髙祖曰晋陽者唐之舊國天<lb/>
之命我乆矣今順天舉事誰謂不成且天與不取反受<lb/>
其咎臨機不㫁禍必從之會劉武周作亂於是决策誅<lb/>
<pb n="KR3k0013_WYG_019-6a"/>
王威髙君雅首舉義師奉髙祖為大将皆太宗之謀也<lb/>
尋率兵畧地進擊西河郡初至城下諭之不從因縱飛<lb/>
梯士卒爭上司法書佐朱智諲為内應遂克之獲郡丞<lb/>
髙徳孺數之曰卿見野鳥謬稱是鸞以諂時主指鹿為<lb/>
馬以致亡秦卿之類也義兵之舉正欲誅佞人耳於是<lb/>
斬之餘皆慰撫盡復其業百姓大悦更相賀曰所謂以<lb/>
義安天下此真吾君也自今之後其見太平乎師旋拜<lb/>
右領軍大都督三軍皆𨽻焉封燉煌郡公及義兵謀将<lb/>
<pb n="KR3k0013_WYG_019-6b"/>
西上隋将宋老生頓兵霍邑屈突通鎮河東議者憚之<lb/>
帝笑曰天實棄隋人孰能輔商周之不敵其来尚矣老<lb/>
生之輩當如我何億兆離心適足為吾擒耳及師次賈<lb/>
胡堡會霖雨糧盡髙祖僉謀於衆将返太原帝進諫曰<lb/>
本興大義以救蒼生奮不顧身以安百姓當須先據咸<lb/>
陽號令天下今遇小敵便即班師将恐義從之徒一朝<lb/>
觧體還守太原一城之地此為賊耳何以自全髙祖不<lb/>
納促令發引帝遽将復諫會暝髙祖已寝帝不得入夜<lb/>
<pb n="KR3k0013_WYG_019-7a"/>
漸乆遂於外號泣聲聞於内有命引入問其故對曰今<lb/>
者兵以義動進戰則尅退還則散兵散於前敵乗其後<lb/>
死亡須臾而至是以悲耳髙祖乃悟曰兵馬已去如何<lb/>
帝曰初遣兵之使世民並執於堡外矣所領右軍嚴而<lb/>
未發左軍雖去猶應不逺今請自追之髙祖笑曰吾成<lb/>
敗在汝汝復何言任汝也帝親與公子建成分路追兵<lb/>
時方中夜帝馳入深谷遂失道下馬歩上乆而得路及<lb/>
兵廻髙祖乃令帝自為武候将輕騎夜發前行及次河<lb/>
<pb n="KR3k0013_WYG_019-7b"/>
東闗中豪傑争来附義帝請進師入闗取永豐倉以賑<lb/>
窮乏收羣盜以圖京師髙祖皆曰善帝以前軍濟河先<lb/>
定渭北畧地於三輔自同華豳雍吏人及賊盜爭赴軍<lb/>
門請自效者相繼不絶扶攜老㓜滿於麾下千里之間<lb/>
軍糧日至收納英俊以備寮列逺近聞者咸自託焉師<lb/>
次於涇陽勝兵九萬胡賊劉鷂子擁兵而至未即歸欵<lb/>
太宗親率精騎襲擊破之遂并其衆因趣司竹李仲文<lb/>
何潘仁向善志等歸附之衆頓阿城獲兵十三萬長安<lb/>
<pb n="KR3k0013_WYG_019-8a"/>
父老齎牛酒詣旌門者不可勝紀並勞而遣之一無所<lb/>
受軍令嚴肅秋毫無所犯先是避盗入南山者襁負皆<lb/>
出軍中有列肆如都邑焉初帝之趣司竹也留劉𢎞基<lb/>
殷開山屯長安故城隋人出争利縱兵擊却自是之後<lb/>
京師留守衞文昇隂帥精兵十萬閉門城守不敢拒戰<lb/>
帝進屯金城坊及大軍圍京城自朱雀門及倉城並帝<lb/>
所部連營以圍之京師平隋恭帝義寧二年以帝為光<lb/>
禄大夫唐國内史封秦國公會薛舉以勁兵十餘萬至<lb/>
<pb n="KR3k0013_WYG_019-8b"/>
渭濵扶風危急太守竇璡請救帝率兵擊之大破其衆<lb/>
追斬萬餘級畧地於隴坻尋為右元帥摠兵十萬狥東<lb/>
都軍屯西苑營於三王陵自三月至於四月而旋時京<lb/>
師新定李宻尚强且事觀兵未遑决戰迺於熊榖二州<lb/>
置重鎮而還平定王世充之基始於此矣武徳元年九<lb/>
月薛舉宼涇州帝發兵以擊之屯於髙墌城深溝髙壘<lb/>
相持六十餘日會舉死其子仁杲嗣立并羌胡之衆尚<lb/>
十餘萬兵鋒甚銳數求戰帝按甲以待之賊糧盡中頗<lb/>
<pb n="KR3k0013_WYG_019-9a"/>
攜貳其將翟長孫梁胡郎率所部相繼来降帝知仁杲<lb/>
心腹内離顧為諸将曰可戰矣因令行軍總管梁實營<lb/>
於淺水原以誘之賊大將宗羅㬋自恃驍悍求戰不得<lb/>
氣憤者乆之及是盡銳来攻梁實兾逞其志實固險不<lb/>
出以挫其鋒營中無水人馬不飲數日羅㬋攻之愈急<lb/>
帝度賊已疲復謂諸將曰彼氣将衰吾當取之必矣申<lb/>
令諸軍遲明合戰復令将軍龐玉陣於淺水原南出賊<lb/>
之右以先餌之羅㬋併軍共戰玉軍幾敗既而帝親御<lb/>
<pb n="KR3k0013_WYG_019-9b"/>
大軍奄自原北出其不意羅㬋望見復回師相拒我師<lb/>
表裏齊奮呼聲動天羅㬋氣奪於是大潰斬首數千級<lb/>
投澗谷而死者不可勝計帝因率左右二十餘騎追奔<lb/>
直趣折墌以乘之仁杲列陣城下帝據涇水以臨賊賊<lb/>
徒氣沮無敢進戰其驍将渾榦等數人臨陣来降請還<lb/>
取馬帝縱遣之於是各乘良馬須㬰並至仁杲大懼嬰<lb/>
城自守帝具知賊中虛實将領大軍繼至四面合圍因<lb/>
縱辨士諭以禍福城中震駭計無所出詰朝仁杲率其<lb/>
<pb n="KR3k0013_WYG_019-10a"/>
将士開門請降師還拜太尉陜東道行臺尚書令鎮長<lb/>
春宫闗東兵馬並受節度宋金剛之陷澮州也兵鋒甚<lb/>
鋭髙祖以王行本尚據蒲州吕崇茂反於夏縣晋澮二<lb/>
州相繼陥沒闗中震駭乃遣中書侍郎唐儉馳下手勑<lb/>
曰賊勢如此難與争鋒宜棄河東之地謹守闗西而已<lb/>
帝表曰太原王業所基國之根本河東殷實京邑所資<lb/>
若舉而棄之臣竊憤恨願假精兵三萬必望風平殄武<lb/>
周克復汾晋髙祖大悦於是悉發闗中兵以益之三年<lb/>
<pb n="KR3k0013_WYG_019-10b"/>
十二月帝趨龍門闗履氷而渡進屯柏壁於時大亂之<lb/>
後未有倉儲自河以東人情騷擾各入城壁莫有固志<lb/>
軍資糧食徴稅無所帝乃出教示其禍福令之所及争<lb/>
来歸欵自近至逺投附日多然後漸収其糧以濟軍事<lb/>
諸将咸悦遂飬兵秣馬與賊相持唯令偏禆乘間抄掠<lb/>
大軍堅守不戰由是賊徒日蹙於後賊將尋相尉遲敬<lb/>
徳潛引精騎援王行本於蒲州帝親率歩騎三千從間<lb/>
道夜趋安邑邀擊大破之追奔數十里尋相等僅以身<lb/>
<pb n="KR3k0013_WYG_019-11a"/>
免悉虜其衆三年四月金剛絶糧而遁帝逐之於介州<lb/>
金剛列陣南北七里以抗官軍帝遣總管李勣程䶧金<lb/>
秦叔寳當其北翟長孫秦武通當其南親御中軍以臨<lb/>
之諸軍戰小却為賊所乘帝精騎三千直趣金剛賊衆<lb/>
大潰斬首三千餘級追奔數十里至張難堡有浩州行<lb/>
軍總管樊伯通張徳政先據此堡望見帝輕騎而来初<lb/>
未識帝帝免胄曰我也堡人讙譟既而涕泣曰不圗今<lb/>
日生謁大王死無恨矣時金剛脱身北遁尉遲敬徳退<lb/>
<pb n="KR3k0013_WYG_019-11b"/>
保介州帝進軍逼之敬徳與尋相王赤龍等率衆八千人<lb/>
来降武周大懼奔於突厥大軍進至并州偽僕射楊休<lb/>
念以城降悉復舊地突厥遣歩利設及骨咄禄勤来會<lb/>
於是大饗将士髙祖遣蕭瑀就軍拜益州道行臺尚書<lb/>
令五月帝發并州仍以旋師平夏縣歸而獻捷髙祖大<lb/>
悦即奉詔以陜東道行臺總率諸将擊王世充於雒邑<lb/>
七月發京師自闗東州府鎮兵馬咸受節度師次穀州<lb/>
王世充以精兵三萬来拒戰帝率輕騎挑之相遇於磁<lb/>
<pb n="KR3k0013_WYG_019-12a"/>
澗既衆寡不敵加以溪谷路險被圍數里進退阻絶衆<lb/>
咸大懼帝引弓馳射皆應弦而倒獲其大将燕頎賊乃<lb/>
退帝徐還犯冒埃塵見者不能識軍中自相拒抗帝免<lb/>
胄以示衆方得入營旦日陳兵穀水之上歩騎五萬帝<lb/>
舉麾誓衆曰隋室無道毒被蒼生我國家受命於天寧<lb/>
濟億兆王世充敢抗大邦數行侵暴枉殺良善恣其滛<lb/>
酗國家為百姓除害事不獲已各宜整爾軍容脩爾器<lb/>
械立勲立效躬行天討敢有犯命者斬無赦於是自穀<lb/>
<pb n="KR3k0013_WYG_019-12b"/>
州營於磁澗宻遣黄君漢夜從河中下舟師廻襲雒城<lb/>
克之因置兵為守以斷河橋王世充遣偽太子𤣥應率<lb/>
諸驍将盡鋭攻擊而校尉張乂等七十餘人戮力拒之<lb/>
㑹帝發兵来援賊衆乃退世充北路既斷自河以南城<lb/>
堡並相次歸降九月又移營屯於孝水分命諸軍進屯<lb/>
北邙連營以逼之帝以五百騎先觀戰地卒遇世充将<lb/>
萬餘人帝進擊其騎破之又衝歩卒出其陣後以大羽<lb/>
箭射之死者相繼賊皆披靡亦㑹衆軍繼進合擊遂破<lb/>
<pb n="KR3k0013_WYG_019-13a"/>
之斬首三千餘級獲其大将軍陳智略世充僅以身免<lb/>
偽營州總管楊慶遣其兵曹劉敏行間行乞降請兵應<lb/>
接帝遣總管李勣等率歩騎數百自陽城迎之時偽太<lb/>
子𤣥應先将兵在滎汴之間聞勣兵至遽来邀戰勣擊<lb/>
却之乃夜令郭恪與偽滎州刺史魏陸書喻令歸國陸<lb/>
許諾隂從東都城内送其父母出赴大軍以自取信𤣥<lb/>
應遣偽大将軍張志就陸徴兵陸詐病不出召志入遂<lb/>
擒之即以城降陸仍遣志詐為𤣥書停其東道兵馬令<lb/>
<pb n="KR3k0013_WYG_019-13b"/>
張慈寳且還汴州又宻執刺史王要漢令圖慈寳傳首<lb/>
大軍𤣥應既見諸州相率歸國繇是大懼奔還東都李<lb/>
勣乃得安慰東夏於是偽蔚州總管時徳叡伏州刺史<lb/>
王孝矩袁州刺史楊承先封州刺史郭神㑹行軍總管<lb/>
武賈等并首尾来降世充東道糧運自是而絶於是分<lb/>
遣總管史萬寳據龍門劉徳威自太行圍河内王君廓<lb/>
屯雒口将趣成臯偽驍将單雄信裴孝達等與總管王<lb/>
君廓相持於雒口帝親率騎五千以援之次轘轅雄信<lb/>
<pb n="KR3k0013_WYG_019-14a"/>
聞而退走君廓追敗之世充以兵二萬攻我孝水堡帝<lb/>
率騎撃之斬首數百級於時出師日乆士卒思歸總管<lb/>
李安逺劉𢎞基李夀等皆勸班師帝曰今者興兵正欲<lb/>
一勞永逸東道諸州望風歸附雒陽孤城何能乆支功<lb/>
在垂成勢同沃雪何乃棄之而去非計之善者乃令諸<lb/>
軍曰世充未破師必不還更有請班師者斬衆心乃定<lb/>
帝與世充書諭以禍福不答羅志信取其千金堡帝令<lb/>
屈突通守之世充自来攻帝以兵赴援表裏奮撃世充<lb/>
<pb n="KR3k0013_WYG_019-14b"/>
大敗俘斬六千餘人幾獲世充偽鄭州司兵沈悦以武<lb/>
牢請降将軍王君廓夜應之自水門入擒其偽荆王行<lb/>
本遂取而守之會竇建徳以兵十萬来救帝破之於滎<lb/>
陽建徳築壘於板渚帝屯虎牢堅壁不與戰相持三十<lb/>
餘日五月有自賊中来者云建徳伺官軍芻盡必牧馬<lb/>
於河北因襲武牢帝聞之遂北濟河南臨廣武察敵形<lb/>
勢觀兵而還因留馬以誘之是日晩至武牢詰朝建徳<lb/>
果悉衆而西陳兵於汜水世充将郭士衡陳於淇南周<lb/>
<pb n="KR3k0013_WYG_019-15a"/>
亘數里鼓譟建徳遣兵渉汜水帝令總管王君廓以少<lb/>
兵撃之待河北馬渡方欲與戰建徳列陣自辰至午兵<lb/>
士飢倦人皆坐列又爭飲水帝乃令宇文士及将三百<lb/>
騎經賊陣之西馳而南上誡之曰賊若不動爾宜引歸<lb/>
如其覺動宜引東出士及纔過賊衆果動逡廵欲退帝<lb/>
曰可以撃也親率輕騎追而誘之衆軍繼至建徳廻師<lb/>
而陣未及整列帝先登以撃之所向皆靡俄而衆軍合<lb/>
戰囂塵四起帝率史大柰程䶧金秦叔寳宇文敵等纒<lb/>
<pb n="KR3k0013_WYG_019-15b"/>
幡而入出其陣後張我旗幟賊顧見之衆乃大潰追奔<lb/>
三十里斬首三千餘級虜其衆五萬餘人擒建徳於陣<lb/>
介夫致之髙祖聞而大悦手詔曰聞獲建徳竟如汝所<lb/>
料畫䇿者雖吾平定者汝也吾聞黄河千年一清乃當<lb/>
今日汝功一也隋氏分離崤函隔絶兩雄合勢一朝清<lb/>
蕩汝功二也兵既克捷更無死傷無媿為臣不憂其父<lb/>
汝功三也吾今開懐抱養蒼生盡其天年心無外慮汝<lb/>
功四也既而帝從河南路還大營經世充鞏縣及偃師<lb/>
<pb n="KR3k0013_WYG_019-16a"/>
故城争来投於是将建徳至東都城下以示世充充聴<lb/>
其言而泣於是素服率其屬二千餘人詣軍門請罪帝<lb/>
接之以禮世充俯伏流汗帝謂之曰卿嘗以童子見處<lb/>
今見童子何恭之過乎世充頓首謝罪於是部分諸軍<lb/>
先入東都布兵守捉軍令齊肅莫敢有犯明晨入據宫<lb/>
城令蕭瑀竇軌等封府庫一無所取令記室房𤣥齡先<lb/>
入中書門下收隋圖籍詔誥已為世充除削一無所獲<lb/>
其城中文武與世充原同謀惡者誅之枉見囚禁者釋<lb/>
<pb n="KR3k0013_WYG_019-16b"/>
之非罪誅戮者祭之葬之官人百姓皆荷再生之恩矣<lb/>
師還羣臣以帝功絶常倫請加殊號髙祖以帝為天䇿<lb/>
上将位在王公上領司徒陜東道大行臺尚書令増邑<lb/>
二萬户通前三萬户賜金輅一乘衮冕之服玉璧一雙<lb/>
黄金六十斤前後二部鼓吹及九部之樂班劍四十人<lb/>
未幾竇建徳舊将劉黒闥舉兵於湘州帝總戎東討五<lb/>
年正月進軍肥郷相持兩月黒闥率歩騎二萬南渡雒<lb/>
水結陣而至帝遣輕騎當之賊皆殊死戰於是親率精<lb/>
<pb n="KR3k0013_WYG_019-17a"/>
騎撃賊馬軍破之因乘勝蹂其歩卒自午及昏戰數合<lb/>
賊大潰斬首萬餘級溺水死者數千人黒闥與二百餘<lb/>
騎北走悉虜其衆時徐圓朗阻兵徐兖帝進師圍之會<lb/>
奉詔馳傳入朝因令巢刺王元吉以師濟河太宗至京<lb/>
師論攻取之勢髙祖大悦復令馳詣黎陽與大軍㑹遂<lb/>
趣濟隂平圓朗十城聲震淮泗脅杜伏威令其入朝河<lb/>
濟江淮盡定遂班師六年突厥宼馬邑帝北伐至并州<lb/>
突厥以馬邑歸國遣使和親置屯田於并州而還七年<lb/>
<pb n="KR3k0013_WYG_019-17b"/>
幸仁智宫時寧州總管楊文幹舉兵作亂寧州人杜鳯<lb/>
詣宫告變帝率衆討之師未至而兇徒震懾文幹為其<lb/>
麾下所殺於是突厥數為邊宼人或説髙祖曰突厥頻<lb/>
宼闗中者徒以府藏子女之在京師故也若焚燒長安<lb/>
而不都則胡寇自止髙祖惑之遣中書侍郎宇文士及<lb/>
踰南山以至樊鄧行可居之地将徙都焉隐太子巢刺<lb/>
王及裴寂並贊成此計帝諫曰獫狁孔熾作患中華自<lb/>
古有之非獨今也周漢並罹其難未聞遷徙都邑今陛<lb/>
<pb n="KR3k0013_WYG_019-18a"/>
下聖明總一天下思皇多士帶甲百萬霍去病漢廷之<lb/>
将帥耳猶且志滅匈奴臣忝備藩維尚使胡塵不息遂<lb/>
令陛下議欲遷都此臣之責也幸乞聴臣一申㣲効取<lb/>
彼頡利以謝中州不數年間必係單于之頸何有遽遷<lb/>
都邑快敵國一旦之情貽後人萬代之耻髙祖大笑曰<lb/>
吾家千里信不虛也於是遂止是年秋突厥二可汗舉<lb/>
國入寇道自原州連營南上帝受詔北討巢刺王元吉<lb/>
𨽻焉初闗中霖雨至是大水運糧阻絶士卒疲於征役<lb/>
<pb n="KR3k0013_WYG_019-18b"/>
甲仗不能堅利而突厥大逼舉朝危懼髙祖獨恃帝委<lb/>
以捍禦既而器械不足以當敵城池不足以據守帝頗<lb/>
患之諸将憂見於色及勒兵北上與虜遇於豳州帝部<lb/>
分兵馬候機當戰頡利突利率萬餘騎奄至城西乘髙<lb/>
而陣将士懾懼三軍大駭帝謂元吉曰吾既出討固敵<lb/>
是求今胡騎憑陵須與一鬬豈宜安坐示之以怯吾當<lb/>
自率精鋭以張國威爾可同行也元吉大懼對曰突厥<lb/>
兵勢若此之强輕脱取敗决無出理太宗曰汝不敢去<lb/>
<pb n="KR3k0013_WYG_019-19a"/>
宜傍觀得失吾當徃為汝出竒乃親率百騎馳詣虜陣<lb/>
告之曰國家與可汗誓不相負何為背約深入吾地我<lb/>
秦王也故来一决可汗若自来我當與可汗兩人獨戰<lb/>
若欲兵馬總来我唯百騎相禦耳頡利弗之測笑而不<lb/>
對帝又令前騎告突利曰徃與我盟急難相救爾今將<lb/>
兵来何無香火之情也亦宜早出一决勝負突利不對<lb/>
太宗又将前渡溝水頡利見帝輕出及聞香火之言乃<lb/>
隂猜突利因遣使曰王不須渡我無惡意更欲共王自<lb/>
<pb n="KR3k0013_WYG_019-19b"/>
斷當耳於是歛軍稍自引却此後連雨更甚帝乃召諸<lb/>
将謂之曰虜控弦鳴鏑弓馬是憑今乆雨彌時弧矢俱<lb/>
敝突厥人衆如鳥鎩翮我屋宿火食槍槊犀利料我之<lb/>
逸揣敵所勞此而不乘夫復何待今欲先令勁兵亂其<lb/>
陣乃率突騎驅其後虜俗進不相救自此以北澗谷深<lb/>
長時有一道魚貫以度因而廹之彼數十萬騎坑穽中<lb/>
物耳追至黄河縱不盡擒必當十獲八九此曉兵者所<lb/>
觧諸君勿疑於是師夜出冒雨而進醜徒震駭因縱反<lb/>
<pb n="KR3k0013_WYG_019-20a"/>
間於突利突利悦歸心焉遂不欲戰其叔姪内離頡利<lb/>
欲戰不可因而請和帝許之結盟而去九年髙祖以帝<lb/>
立為皇太子遂即位貞觀一十三年二月辛酉太宗克<lb/>
平沙漠以為州府其都督刺史候利發等競遣使来詣<lb/>
每元正朝賀則數百千人尋常馳使道路不絶老㓜不<lb/>
憚遐逺悉手持方貢是月引見諸蕃使人太宗謂羣臣<lb/>
曰漢武窮兵朔漠垂三十餘載中國空虛所獲無幾比<lb/>
於今時故無等級朕之功業大小竹帛豈能盡載中書<lb/>
<pb n="KR3k0013_WYG_019-20b"/>
侍郎崔仁師曰古者書史所載多為虛詞豈如今日事<lb/>
皆實録聖道之大故無得而稱豈縑素所能盡太宗曰<lb/>
吾知勞逸不同者有二鐡勒觧辮歸國去危就安邊夷<lb/>
無事豈不逸樂而窮髮之地盡為齊人古昔以来書史<lb/>
不載今日起居記朕功業亦謂勤勞<lb/>
髙宗乾封元年十月命司空英國公李勣為遼東道<lb/>
行軍大總管率禆将郭待封等以征髙麗二年二月勣<lb/>
度遼遂引兵於新城西南據山築栅且守城中窘廹數<lb/>
<pb n="KR3k0013_WYG_019-21a"/>
有降者自此所向克捷髙藏及男建遣太元兄男産將<lb/>
首領九十八人持白幡出降請便入朝勣以禮延接男<lb/>
建猶閉門固守總章元年九月勣又移營於平壤城男<lb/>
建頻遣兵出戰皆大敗男建下捉兵總管僧信誠宻遣<lb/>
人詣軍門許開城門為内應經五日信誠果開門勣縱<lb/>
兵入登城鼓譟燒城門樓四面火起男建窘急自刺不<lb/>
死十一月㧞平壤城虜髙藏男建等十二月至京師獻<lb/>
俘於含元宫詔以髙藏政不繇已授司平太常伯男産<lb/>
<pb n="KR3k0013_WYG_019-21b"/>
先降授司宰少卿男建配流黔州男生以鄉導有功授<lb/>
右衞大將軍封卞國公特進如故髙麗國舊分為五部<lb/>
有城百七十六户六十九萬七千乃分其地置都督府<lb/>
九州四十二縣一百又置安東都䕶府以綂之擢其酋<lb/>
渠有功者授都督刺史及縣令與華人參理百姓仍遣<lb/>
左武衛将軍薛仁貴總兵鎮之<lb/>
　<lb/>
　册府元龜卷十九<lb/>
</p>
<p>
</p>
  </div>
</body>
</text>
</TEI>
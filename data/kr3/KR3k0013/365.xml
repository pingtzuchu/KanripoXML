<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百六十五</head>
    <p>
<pb n="KR3k0013_WYG_365-1a"/>
欽定四庫全書<lb/>
　册府元龜卷三百六十五　宋　王欽若等　撰<lb/>
　　將帥部<lb/>
　　　機畧第五<lb/>
後周段永初仕後魏孝武時為左光祿大夫時有賊魁<lb/>
元伯生西自崤潼東至鞏雒屠陷塢壁所在為患孝武<lb/>
遣京畿大都督婁昭討之昭請以五千人行永進曰此<lb/>
賊無城栅唯以冦抄為資取之在速不在衆也若星馳<lb/>
<pb n="KR3k0013_WYG_365-1b"/>
電發出其不虞精騎五百足矣帝然其計於是命永代<lb/>
昭以五百騎倍道兼進遂破平之<lb/>
李賢初仕後魏孝武時為左都督安東將軍還鎮原州<lb/>
大統二年州民豆盧狼害都督大野樹兒等據州城反<lb/>
賢乃招集豪傑與之謀曰賊起倉卒便誅二將其勢雖<lb/>
盛其志已驕然其政令莫施唯以殘剝為業夫以覊旅<lb/>
之賊而馭烏合之衆勢自離解今若從中擊之賊必喪<lb/>
膽如吾計者指日取之衆皆從焉賢乃率敢死士三百<lb/>
<pb n="KR3k0013_WYG_365-2a"/>
人分為兩道乗夜皷譟而出羣賊大驚一戰而敗狼乃<lb/>
斬關遁走賢輕與三騎追斬之遷原州長史尋行原州<lb/>
事四年莫折後熾結連賊黨所在冦掠賢率鄉兵與行<lb/>
涇州事史寧討之後熾列陣以待賢謂寧曰賊聚結嵗<lb/>
久徒衆甚多數州之人皆為其用我若總一陣併力擊<lb/>
之彼既同惡相濟理必總萃於我其勢不分衆寡莫敵<lb/>
我便救尾無以制之今若令諸軍分為數隊多設旗皷<lb/>
掎角而前以脅諸栅公别統精兵直指後熾按甲而待<lb/>
<pb n="KR3k0013_WYG_365-2b"/>
莫與交鋒後熾欲前則憚公之鋭諸柵欲出則懼我疑<lb/>
兵令其進不得戰退不得走以候其懈擊之必破後熾<lb/>
一敗則衆柵不攻自拔矣寧不從屢戰頻北賢乃率數<lb/>
百騎徑掩後熾營收其妻子僮𨽻五百餘人并輜重等<lb/>
屬後熾與寧戰勝方欲追奔忽聞賢至乃棄寧與賢接<lb/>
戰賢手斬十餘級生獲六人賊遂大敗後熾單騎遁走<lb/>
師還以功賞奴婢四十口雜畜數百餘頭<lb/>
于謹初為後魏元纂鎧曹從事率二千騎追討茹茹為<lb/>
<pb n="KR3k0013_WYG_365-3a"/>
賊所圍謹乗駿馬一紫一騧賊所先識乃使二人各乗<lb/>
馬突陣而出賊以為謹也皆争逐之謹乃入塞後為西<lb/>
魏驃騎大將軍從太祖攻齊神武于邙山大軍不利謹<lb/>
率其麾下偽降立於路左齊神武軍乗勝逐北不以為<lb/>
虞追騎過盡謹乃自後擊之齊軍大亂以此大軍得全<lb/>
率兵鎮潼關進位柱國大將軍<lb/>
李穆為西魏并州總管以功授都督河橋之戰太祖所<lb/>
乗馬中流矢驚逸太祖墜於地軍中大擾敵人追及之<lb/>
<pb n="KR3k0013_WYG_365-3b"/>
左右皆奔散穆乃以䇿抶太祖因大罵曰爾曹主何在<lb/>
爾獨住此敵人不疑是貴人也遂捨之而過穆以馬授<lb/>
太祖遂得俱免<lb/>
李弼為西魏秦州刺史從太祖東討雒陽弼前驅東魏<lb/>
將莫多婁貸文率衆来至榖城弼遣軍士鼔譟曳柴揚<lb/>
塵貸文以為大軍至遂敗斬之虜其衆<lb/>
韓雄為西魏東徐州刺史時東魏東雍州刺史郭叔畧<lb/>
與雄接境頗為邉患䧺密圖之乃輕將十騎夜入其境<lb/>
<pb n="KR3k0013_WYG_365-4a"/>
伏於道側遣都督韓仕於叔畧城東假東魏人衣服詐<lb/>
若自河陽叛投關西者叔畧出馳之雄自後射之再發<lb/>
咸中遂斬叔畧首<lb/>
李逺初為西魏驃騎大將軍時東魏北豫州刺史髙仲<lb/>
密請舉州来附北齊神武屯兵河陽太祖以仲密所據<lb/>
遼逺難為應接諸軍皆憚此行逺曰北豫逺在賊境髙<lb/>
歡又屯兵河陽常理而論實難救援但兵務神速事貴<lb/>
合機古人有言不入虎宂焉得虎子若以竒兵出其不<lb/>
<pb n="KR3k0013_WYG_365-4b"/>
意事或可濟脱有利鈍故是兵家之常如其顧望不行<lb/>
便無克定之日太祖嘉曰李萬嵗<hi>逺字萬嵗</hi>所言差彊人意<lb/>
乃授行臺尚書前驅東出太祖率大軍繼進乃潛師而<lb/>
往拔仲密以歸<lb/>
尉遲迥為西魏大將軍侯景之渡江梁元帝時鎮江陵<lb/>
既以内難方殷請修隣好其弟武陵王紀在蜀稱帝率<lb/>
衆東下將攻之梁元帝大懼乃移書請救又請伐蜀太祖<lb/>
曰蜀可取矣取蜀制勝在兹一舉乃與羣公㑹議諸將<lb/>
<pb n="KR3k0013_WYG_365-5a"/>
多有異同唯迥以為紀既盡鋭東下蜀必空虚王師臨<lb/>
之必有征無戰太祖深以為然謂迥曰伐蜀之事一以<lb/>
委汝計將安出迥曰蜀與中國隔絶百有餘年恃其山<lb/>
川險阻不虞我師之至宜以精兵鋭騎星夜襲之平路<lb/>
則倍道兼行險途則緩兵漸進出其不意衝其腹心蜀<lb/>
人既駭官軍之臨速必望風不守矣於是乃令迥督開<lb/>
府元珍乙弗亞万俟吕陵始叱奴興綦連宇文昇等六<lb/>
軍甲士一萬二千騎萬匹伐蜀<lb/>
<pb n="KR3k0013_WYG_365-5b"/>
王悦為西魏大行臺尚書從大將軍逹奚武征梁漢軍<lb/>
出武令悦説其城主楊賢悦乃貽之書賢於是遂降悦<lb/>
又白武云白馬衝要是必争之城今城守寡弱易可圖<lb/>
也若蜀兵更至攻之實難武然之即令悦率輕騎徑趣<lb/>
白馬悦示其禍福梁將深悟遂以城降時梁武陵王蕭<lb/>
紀果遣其將任珍竒欲先據白馬行次關城聞其已降<lb/>
乃還及梁州平太祖即以悦行刺史事<lb/>
楊紹為西魏車騎大將軍從大將軍逹奚武征漢中時<lb/>
<pb n="KR3k0013_WYG_365-6a"/>
梁蕭循固守梁州紹以為懸軍敵境圍守堅城曠日持<lb/>
久糧饟不繼城中若致死於我懼不能歸請為計以誘<lb/>
之乃頻至城下挑戰設伏待之循初不肯出紹又遣人<lb/>
罵辱之循怒果出兵紹率衆偽退城降以功授輔國大<lb/>
將軍<lb/>
宇文測為西魏大都督行綏州事先是每嵗河冰合後<lb/>
突厥即来冦掠常預遣居民入城堡以避之測至皆令<lb/>
安堵如舊乃於要路數百處並多積柴仍逺道斥候知<lb/>
<pb n="KR3k0013_WYG_365-6b"/>
其動静是年十二月突厥從連谷入冦去界數十里測<lb/>
命積柴之處一時縱火突厥謂有大軍至懼而遁走自<lb/>
相蹂踐委棄雜畜及輜重不可勝數測徐率所部收之<lb/>
分給百姓自是突厥不敢復至測因請置戍兵以備之<lb/>
楊<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>行建州事東魏遣太保尉景攻陷正平復遣行臺<lb/>
薛循義率兵與斛律俱㑹於是敵衆漸盛<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>以孤軍無<lb/>
援且腹背受敵謀欲拔還復恐義徒背叛遂偽為太祖<lb/>
書遣人若從外送来者云已遣軍四道赴援因令人漏<lb/>
<pb n="KR3k0013_WYG_365-7a"/>
洩使所在知之又分土人義首令領所部四出抄掠擬<lb/>
供軍費<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>分遣訖遂於夜中拔還邵郡朝廷嘉其權以<lb/>
全軍即授建州刺史<lb/>
史寧為西魏涼州大都督宕昌叛羌獠甘逐其王彌定<lb/>
而自立寧擊走之彌定遂得復位寧以未獲獠甘密欲<lb/>
圖之乃揚聲欲還獠甘聞之復招引叛羌依山起柵欲<lb/>
攻彌定寧謂諸將曰此羌入吾術中當進兵擒之耳諸<lb/>
將思歸咸曰生羌聚散無常依據山谷今若追討恐曠<lb/>
<pb n="KR3k0013_WYG_365-7b"/>
日無成且彌定還得守藩將軍功已立矣獠甘勢弱彌<lb/>
定足能制之以此還師䇿之上者寧曰一日縱敵數世<lb/>
之患豈可捨將滅之冦更煩再舉人臣之禮知無不為<lb/>
以此諸君不足與計事也如更沮衆寧豈不能斬諸君<lb/>
邪遂進軍獠甘衆亦至與戰大破之生獲獠甘狥而斬<lb/>
之并執鞏亷王送闕<lb/>
賀若敦為西魏驃騎大將軍討陳將侯瑱于湘州時土<lb/>
人亟乗輕船載米粟及籠雞鴨以餉瑱軍敦患之乃偽<lb/>
<pb n="KR3k0013_WYG_365-8a"/>
為土人裝船伏甲士於中瑱兵人望見謂餉船之至逆<lb/>
来争取敦甲士出而擒之敦軍數有叛人乗馬投瑱者<lb/>
輒納之敦又别取一馬牽以趣船令船中逆以鞭鞭之<lb/>
如是者再三馬便畏船不上後伏兵於江岸遣人以招<lb/>
瑱軍詐稱投附瑱便遣兵迎接競来牽馬馬既畏船不<lb/>
上敦發伏掩之盡殪此後實有饋餉及亡命奔瑱者猶<lb/>
謂敦之設詐逆遣扞擊並不敢受以故糧援既絶人懐<lb/>
危懼敦於是分兵抄掠以充資費恐瑱等知其糧少乃<lb/>
<pb n="KR3k0013_WYG_365-8b"/>
於營内多為土聚覆之以米集諸營軍士人各持囊遣<lb/>
官司部分若欲給糧者因召側近村民陽有所訪問令<lb/>
於營外遥見随即遣之瑱等聞之良以為實乃據守要<lb/>
險欲曠日以老敦師敦又増修營壘造廬舍亦以持久<lb/>
湘羅之間遂廢農業瑱等無如之何<lb/>
權景宣為西魏車騎大將軍鎮荆州與開府楊忠拔安<lb/>
陸随郡久之随州城民吴士英等殺刺史黄道玉因聚<lb/>
為冦景宣以英等小賊可以計取之若聲其罪恐同惡<lb/>
<pb n="KR3k0013_WYG_365-9a"/>
者衆迺與英書偽稱道玉凶暴歸功英等英果信之遂<lb/>
相率而至景宣執而戮之散其黨與<lb/>
陸騰為驃騎大將軍江州刺史陵州木籠獠恃險麄獷<lb/>
每行抄刼詔騰討之獠既因山為城攻之未可拔騰遂<lb/>
於城下多設聲樂及諸雜伎示無戰心諸賊果棄其兵<lb/>
仗或攜妻子臨城觀樂騰知其無備密令衆軍俱上諸<lb/>
賊惶懼不知所為遂縱兵討擊盡破之斬首一萬級俘<lb/>
獲五千人後為隆州總管鐵山獠抄斷内江路使驛不<lb/>
<pb n="KR3k0013_WYG_365-9b"/>
通騰乃進軍討之欲至鐵山乃偽還師賊不以為虞遂<lb/>
不守備騰出其不意擊之應時奔潰一日下其三城斬<lb/>
其魁帥俘獲三千人招納降附者三萬户<lb/>
韋孝寛為驃騎大將軍鎮玉壁建徳之後武帝志在平<lb/>
齊孝寛乃上疏陳三䇿其第一䇿曰臣在邉積年頗見<lb/>
間隙不因際㑹難以成功是以往嵗出軍徒有勞費功績<lb/>
不立由失機㑹何者長淮之南舊為沃土陳氏以破亡<lb/>
餘燼猶能一舉平之齊人歴年赴救喪敗而反内離外<lb/>
<pb n="KR3k0013_WYG_365-10a"/>
叛計盡力窮𫝊不云乎讎有釁焉不可失也今大軍若<lb/>
出軹關方軌而進兼與陳共為掎角并令廣州義旅出<lb/>
自三鵶又募山南驍鋭沿河而下復遣北山稽胡絶其<lb/>
并晉之路凡此諸軍仍令各募關河之外勁勇之士厚<lb/>
其爵賞使為前驅岳動川移雷駭電激百道俱進並趨<lb/>
虜庭必當望騎奔潰所向摧殄一戎大定實在此機其<lb/>
第二䇿曰若國家更為後圖未即大舉宜與陳人分其<lb/>
兵勢三鵶以北萬春以南廣事屯田預為貯積選其驍<lb/>
<pb n="KR3k0013_WYG_365-10b"/>
悍立為部伍彼既東南有敵戎馬相持我出竒兵破其<lb/>
疆埸彼若興師赴援我則堅壁清野待其去逺還復出<lb/>
師常以邉外之軍引其腹心之衆我無宿舂之費彼有<lb/>
奔命之勞一二年中必自離叛且齊氏昬暴政出多門<lb/>
鬻獄賣官唯利是視荒淫酒色賊害忠良闔境嗷然不<lb/>
勝其弊以此而觀覆亡可待然後乗間電掃事等摧枯<lb/>
其第三䇿曰竊以大周土宇跨據關河蓄席卷之威持<lb/>
建瓴之勢太祖受天明命與物更新是以二紀之中大<lb/>
<pb n="KR3k0013_WYG_365-11a"/>
功克舉南清江漢西戡巴蜀塞表無虞河内底定唯彼<lb/>
趙魏獨為榛梗者正以有事二方未遑東畧遂使漳滏<lb/>
遊魂更存餘晷昔勾踐亡吴尚期十載武王取亂猶煩<lb/>
再舉今若更存遵養且復相時臣謂宜還崇隣好申其<lb/>
盟約安人和衆通商恵工蓄鋭養威觀釁而動斯則長<lb/>
䇿逺馭坐自兼并也書奏武帝遣小司冦淮南公元衛<lb/>
開府伊婁謙等重幣聘齊爾後遂大舉再駕而定山東<lb/>
卒如孝寛䇿後為徐州總管尉遲迥反於相州詔孝寛<lb/>
<pb n="KR3k0013_WYG_365-11b"/>
伐之以小司冦叱列長文為相州刺史先令赴鄴孝寛<lb/>
續進至朝歌迥遣大都督賀蘭貴齎書候孝寛孝寛留<lb/>
貴與語以察之疑其有變遂稱疾徐行又遣人至相州<lb/>
求醫藥密以伺之既到湯隂逢長文奔還孝寛兄子魏<lb/>
郡守藝又棄郡南走孝寛審知其狀乃馳還所經橋道<lb/>
皆令毁撤驛馬悉擁以自随又勒驛將曰蜀公將至可<lb/>
多備餚酒及芻粟以待之迥果遣儀同梁子康將數百<lb/>
騎追孝寛驛司供設豐厚所經之處皆輒停留繇是不<lb/>
<pb n="KR3k0013_WYG_365-12a"/>
及時或勸孝寛以為京雒虚弱素無守備河陽城内舊<lb/>
有鮮卑八百人家並在鄴見孝寛輕来謀欲應迥孝寛<lb/>
知之遂密造東京官司詐稱遣行分人詣雒受賜既至<lb/>
雒陽並留不遣因此離觧其謀不成<lb/>
齊王憲武帝建德五年為前鋒東伐憲守雀鼠谷帝親<lb/>
圍晉州憲進兵尅洪洞永安二城更圖進取齊人焚橋<lb/>
守險軍不得進遂屯於永安齊主聞晉州見圍乃將兵<lb/>
十萬自来援之時柱國陳王純屯千里徑大將軍永昌<lb/>
<pb n="KR3k0013_WYG_365-12b"/>
公椿屯雞栖原大將軍宇文盛守汾水關並受憲節度<lb/>
憲密謂椿曰兵者詭道去留不定見機而作不得遵常<lb/>
汝今為營不須張幕可伐柏為菴示有形勢令兵去之<lb/>
後賊猶致疑也齊主分軍萬人向千里徑㑹被勅追還<lb/>
率兵夜返齊人果謂柏菴為帳幕不疑軍退翌日始悟<lb/>
李雄領左後軍從太子西征吐谷渾雄率歩騎二千督<lb/>
軍糧於洮河為賊所持數日雄患之遂與偽和虜備稍<lb/>
觧縱竒兵擊破之賜奴婢百口封一子為侯<lb/>
<pb n="KR3k0013_WYG_365-13a"/>
隋宇文弼初仕後周為侯莫陳昶監軍率兵擊突厥弼<lb/>
謂昶曰黠虜之勢来如激矢去如絶絃若欲追躡良為<lb/>
難及宜選精騎直趨祁連之西賊若收軍必自蓼泉之<lb/>
北此地險隘兼復下濕度其人馬三日方度緩轡追討<lb/>
何慮不及彼勞我逸破之必矣若邀此路真上䇿也昶<lb/>
不能用之西取合黎大軍行遲虜已出<lb/>
逹奚長孺初仕後周為左前軍勇猛中大夫與烏丸軌<lb/>
圍陳將吴明徹於吕梁陳遣驍將劉景率勁勇七千来<lb/>
<pb n="KR3k0013_WYG_365-13b"/>
為聲援軌令長孺逆拒之長孺於是取車輪數百繫以<lb/>
大石流之清水連轂相次以待景軍景至船艦礙輪不<lb/>
得進長孺乃縱竒兵水陸俱發大破之俘數千人及獲<lb/>
吴明徹以功進位大將軍<lb/>
張威初仕後周為京兆尹髙祖輔政時王謙作亂髙祖<lb/>
以威為行軍總管從元帥梁睿擊之軍次通谷謙守將<lb/>
李三王擁勁兵拒守睿以威為先鋒三王初閉壘不戰<lb/>
威令人詈侮以激怒之三王果出陣威令壯士奮擊三<lb/>
<pb n="KR3k0013_WYG_365-14a"/>
王軍潰大兵繼至於是擒斬四千餘人進至開逺謙將<lb/>
趙儼衆十萬連營三十里威鑿山通道自西嶺攻其背<lb/>
儼遂敗走追至成都與謙大戰威將中軍及謙平進位<lb/>
上柱國<lb/>
于仲文初為後周大將軍尉遲迥之亂仲文大破迥將<lb/>
檀讓軍進攻梁郡迥守將李子寛遯走初仲文在蓼堤<lb/>
諸將皆曰軍自逺来士馬疲弊不可決勝仲文令三軍<lb/>
趣食列陣大戰既而破賊諸將皆請曰前兵疲不可交<lb/>
<pb n="KR3k0013_WYG_365-14b"/>
戰竟而尅勝其計安在仲文笑曰吾所部將士皆山東<lb/>
人果於速進不宜持久乗勢擊之所以制勝諸將皆以<lb/>
為非所及也迥將席毗羅衆十萬屯於沛縣將攻徐州<lb/>
其妻子在金郷仲文遣人詐為毗羅使者謂金郷城主<lb/>
徐善浄曰檀讓明日午時到金鄉將宣蜀公令賞賜將<lb/>
士金鄉人謂為信然皆喜仲文簡精兵偽建迥旗幟倍<lb/>
道而進善浄望見仲文軍且至以為檀讓乃出迎謁仲<lb/>
文執之遂取金郷諸將多勸屠之仲文曰此城是毗羅<lb/>
<pb n="KR3k0013_WYG_365-15a"/>
起兵之地當寛其妻子其兵可自歸如即屠之彼望絶<lb/>
矣衆皆稱善於是毗羅恃衆来薄官軍仲文背城結陣<lb/>
去軍數里設伏於麻田中兩陣纔合伏兵發俱曵柴鼔<lb/>
噪塵埃漲天毗羅軍大潰仲文乗之賊皆投洙水而死<lb/>
水為之不流獲檀讓檻送京師河南悉平毗羅匿滎陽<lb/>
人家執斬之𫝊首闕下<lb/>
宇文忻為後周豫州總管從韋孝寛討尉遲迥迥背城<lb/>
結陣與官軍大戰官軍不利時鄴城士女觀戰者數萬<lb/>
<pb n="KR3k0013_WYG_365-15b"/>
人忻與髙熲李詢等謀曰事急矣當以權道破之於是<lb/>
擊所觀者大囂而走轉相騰籍聲如雷霆乃𫝊呼曰賊<lb/>
敗矣衆軍復振齊力急擊之迥軍大敗而走<lb/>
梁睿為益州總管髙祖開皇初突厥方彊恐為邉患乃<lb/>
陳鎮守之䇿十餘事上書奏之曰竊以戎狄作患其来<lb/>
久矣防遏之道自古為難所以周無上算漢收下䇿以<lb/>
其倏来忽往雲屯霧散彊則騁其犯塞弱又不可盡除<lb/>
故也今皇祚肇興宇内寧一唯有突厥種類尚為邉梗<lb/>
<pb n="KR3k0013_WYG_365-16a"/>
此臣所以廢寢與食寤寐思之昔匈奴未平去病辭宅<lb/>
先零尚在充國自劾臣才非古烈而志追昔士謹條安<lb/>
置北邉城鎮烽候及人馬糧貯戰守事意如别謹并圖上<lb/>
呈伏惟裁覽髙祖嘉歎久之答以厚意<lb/>
王長述為信州總管開皇初獻平陳之計修營戰艦為<lb/>
上流之師髙祖善其能頻加賞勞下書曰每覽髙䇿深<lb/>
相嘉歎命將之日遂以公為元帥也<lb/>
髙熲為左領軍大將軍開皇初髙祖嘗問熲取陳之策<lb/>
<pb n="KR3k0013_WYG_365-16b"/>
熲曰江北地寒田收差晩江南土熱水田早熟量彼收<lb/>
穫之際徴士馬聲言掩襲彼必屯兵禦守足得廢其農<lb/>
時彼既聚兵我便解甲再三若此賊以為常後便集兵<lb/>
彼必不信猶豫之頃我乃濟師登陸而戰兵氣益倍又<lb/>
江南土薄舍多竹茅所有儲積皆非地窖密遣行人因<lb/>
風縱火待彼修立復更燒之不出數年自可財力俱盡<lb/>
帝行其䇿由是陳人益弊<lb/>
長孫晟為左勲衛車騎將軍開皇中䕶突厥染干於朔<lb/>
<pb n="KR3k0013_WYG_365-17a"/>
州時别部有達頭恐怖又大集兵詔晟部領降人為秦<lb/>
州行軍總管取晉王節度出討達頭與王相抗晟進䇿<lb/>
曰突厥飲泉易可行毒因取諸藥毒水上流達頭人畜<lb/>
飲之多死於是大驚曰天雨惡水其亡我乎因夜遁晟<lb/>
追之斬首千餘級俘百餘人畜數千頭<lb/>
賀若弼為吴郡總管開皇中大舉伐陳以弼為行軍總<lb/>
管先是弼畫七䇿其一請廣陵頓兵一萬畨代往来陳<lb/>
人初見設備後以為常及大兵南伐不復疑也其二使<lb/>
<pb n="KR3k0013_WYG_365-17b"/>
兵緣江射獵人馬喧噪及兵臨江東人以為獵也其三<lb/>
以老馬多買陳船而匿之買弊船五六十艘於瀆内陳<lb/>
人覘以為國内無備其四積葦荻於揚子津其髙蔽艦<lb/>
及大兵將渡乃卒通瀆於江其五塗戰船以黄與枯荻<lb/>
同色故陳人不預覺之其六先取京口倉儲速據白土<lb/>
岡置兵死地故一戰而克其七臣奉勅兵以義舉及平<lb/>
京口俘五千餘人便悉給糧勞遣付其勅書命别道宣<lb/>
喻是以大兵渡江無不草偃十七日之間南至林邑東<lb/>
<pb n="KR3k0013_WYG_365-18a"/>
至滄海西至象林皆悉平<lb/>
楊素開皇中為伐陳行軍元帥時陳南康内史吕仲肅<lb/>
屯岐亭正據江峡於北岸鑿巖綴鐵鏁三條横截上流<lb/>
以遏戰船素與大將軍劉仁恩登陸俱發先攻其栅仲<lb/>
肅軍夜潰素徐去其鏁仲肅復據荆門之延洲素遣巴<lb/>
蛋卒千人乗五牙四艘以拍竿破賊千餘艦遂大破之<lb/>
俘甲士二千餘人仲肅僅以身免仁夀中又以左僕射<lb/>
為行軍元帥出擊突厥于雲中連破之突厥退走率騎<lb/>
<pb n="KR3k0013_WYG_365-18b"/>
追躡至夜而及之將復戰恐賊越逸令其騎稍後於是<lb/>
親將兩騎并降突厥二人與虜並行不之覺也候其頓<lb/>
舍未定趣後騎掩擊大破之白屯磧南無復虜庭矣<lb/>
来䕶兒為上開府開皇中髙智慧據江南反以子總管<lb/>
統兵随楊素討之賊據浙江岸為營周亘百餘里船艦<lb/>
初渡江鼓噪而進言於素曰吴人輕鋭利在舟檝必死<lb/>
之賊難與争鋒公且嚴陣以待之勿與接刄請假竒兵<lb/>
數千潛渡江掩破其壁使退無所歸進不得戰此韓信<lb/>
<pb n="KR3k0013_WYG_365-19a"/>
破趙之䇿也素以為然䕶兒乃以輕船數百置登江岸<lb/>
襲破其營因縱火煙焰漲天賊顧火而懼素因是一鼓<lb/>
破之智慧將逃於海䕶兒追至閩中餘黨皆平<lb/>
何稠為員外散騎侍郎開皇末桂州俚李光仕聚衆為<lb/>
亂詔稠召募討之師次衡嶺遣使者諭其渠帥洞主莫<lb/>
崇解兵降欵桂州長史王文同鏁崇以詣稠所稠詐宣<lb/>
言曰州縣不能綏養致使邉民擾叛非崇之罪也乃命<lb/>
釋之引崇共坐并從者四人為設酒食而遣之崇大悦<lb/>
<pb n="KR3k0013_WYG_365-19b"/>
歸洞不設備稠至五更掩入其洞悉發俚兵以臨餘賊<lb/>
象州逆帥杜條遼羅州逆帥龎靖等相繼降欵<lb/>
周法尚仁夀中為行軍總管討遂州叛獠平之巂州烏<lb/>
蠻反攻陷州城詔令法尚便道擊之軍將至賊棄州城<lb/>
散走山谷間法尚捕不能得於是遣使慰諭假以官號<lb/>
偽班師日行二十里軍再舍潛遣人覘之知其首領盡<lb/>
歸栅聚飲相賀法尚選歩騎數千人襲擊破之獲其渠<lb/>
帥數千人虜男女萬餘口捷聞賜奴婢百口物三百段<lb/>
<pb n="KR3k0013_WYG_365-20a"/>
蜀馬二十匹後為定襄太守大業初煬帝幸榆州法尚<lb/>
朝於行宫内史令元夀言於帝曰漢武出塞旌旗千里<lb/>
今御營之外請分為二十四軍日别遣一軍發相去三<lb/>
十里旗幟相望鐘鼓相聞首尾連注千里不絶此亦出<lb/>
師之盛者也法尚曰不然兵亘千里動間山川卒有不<lb/>
虞四分五裂腹心有事首尾未知道阻且長難以相救<lb/>
雖是故事此乃取敗之道也帝不懌曰卿意以為如何<lb/>
法尚曰結為方陣四面外拒六宫及百姓家口並住其<lb/>
<pb n="KR3k0013_WYG_365-20b"/>
間若有變起當頭分抗内引竒兵出外奮擊車為壁壘<lb/>
重設勾陣此與據城理亦何異若戰而捷抽騎追奔<lb/>
或戰不利屯營自守臣謂牢固萬全之䇿也帝曰善<lb/>
楊義臣仁夀末為朔州總管煬帝即位漢王謀作亂并<lb/>
州時代州總管李景為漢王將喬鍾葵所圍詔義臣救<lb/>
之義臣自以兵少悉取軍中牛驢得數千頭復令兵數<lb/>
百人人持一皷潛驅之澗谷出其不意義臣晡後復與<lb/>
鍾葵戰兵初合命驅牛驢者疾進一時鳴鼓塵埃漲天<lb/>
<pb n="KR3k0013_WYG_365-21a"/>
鍾葵軍不知以為伏兵發因而大潰縱擊破之<lb/>
李子雄為驃騎大將軍後坐事免煬帝初漢王諒亂帝<lb/>
疑幽州總管竇抗有貳拜子雄為冀州刺史馳至幽州<lb/>
止𫝊舎召募得千餘人抗恃素貴不時相見子雄遣人<lb/>
諭之後二日抗從鐵騎二千来詣子雄所子雄伏甲請<lb/>
與相見因擒抗遂發幽州兵歩騎三萬自井陘以討諒<lb/>
時諒遣大將軍劉建畧地燕趙正攻井陘相遇於抱犢<lb/>
山下力戰大破之<lb/>
<pb n="KR3k0013_WYG_365-21b"/>
史祥為右衛將軍煬帝即位漢王諒發兵作亂遣其將<lb/>
綦良自滏口徇黎陽塞白馬津余公理自大行下河内<lb/>
帝以祥為行軍總管軍於河隂久不得濟祥謂軍吏曰<lb/>
余公理輕而無謀才用素不足稱又新得志謂其衆可<lb/>
恃恃衆必驕且河北人先不習兵所謂擁市人而戰以<lb/>
吾籌之不足圖也乃令軍中脩攻具公理使諒知之果<lb/>
屯兵於河陽内城以備祥祥於是艤船南岸公理聚甲<lb/>
以當之祥乃率精鋭於下流潛渡公理率衆拒之祥至<lb/>
<pb n="KR3k0013_WYG_365-22a"/>
沮水兩軍相對公理未成列祥縱擊大破之東趣黎陽<lb/>
討綦良等良列陣以待兵未接良棄軍而走於是其衆<lb/>
大潰祥縱兵乗之殺萬餘人<lb/>
唐李仲文武德初為行軍總管擊劉武周于雀鼠谷為<lb/>
其將黄子英所擒因詐危篤守者不以為意子英牧豎<lb/>
本關中人思欲西歸隂結仲文仲文因謂守者曰吾瘡<lb/>
臭君幸一扶我出營洗之守者數人扶之至水向牧豎<lb/>
以子英駿馬數匹来詣仲文所仲文洗訖將入營人又<lb/>
<pb n="KR3k0013_WYG_365-22b"/>
扶之仲文曰媿君相扶詐若不自安者牧豎因曰公可<lb/>
乗馬去仲文佯為不敢牧豎固請之仲文與牧豎各乗<lb/>
一馬將至營門遂鞭馬而遁營中大囂賊競追之行數<lb/>
十里迷逆失道追人且至於是棄馬竄林莽間㑹暝追<lb/>
騎各去仲文遂得還西京上表請罪髙祖慰諭之復令<lb/>
帥師以拒賊<lb/>
盛彦師武徳初為行軍總管與史萬寳鎮宜陽以拒東<lb/>
㓂及李密之叛將出山南萬寳以密威名不敢拒謂彦<lb/>
<pb n="KR3k0013_WYG_365-23a"/>
師曰李密驍賊也又輔以王伯當決䇿而叛其下兵士<lb/>
思欲東歸若非計出萬全則不為也兵在死地殆不可<lb/>
當彦師笑曰請以數千之衆邀之必梟其首萬寳曰計<lb/>
將安出對曰軍法尚詐不可為公説之便領衆踰熊耳<lb/>
山南傍道而止令弓弩者夹路乗髙刀楯者伏於溪谷<lb/>
令曰待賊半渡一時齊發弓弩據髙縱矢刀楯即亂出<lb/>
薄之或問之曰聞李密欲向雒州而公入山何也彦師<lb/>
曰密聲言往雒實走襄城就張善相耳必當出人不意<lb/>
<pb n="KR3k0013_WYG_365-23b"/>
若賊入谷口我自後追之山路險隘無所展力一夫殿<lb/>
後必不能制今吾先得入谷擒之必矣李密既度陕州<lb/>
以為餘不足慮遂擁衆徐行果踰山南渡彦師擊之密<lb/>
衆首尾斷絶不得相救遂斬李密追擒伯當以功封葛<lb/>
國公拜武衛大將軍<lb/>
羅士信武德中為新安道行軍總管及大軍至雒陽士<lb/>
信以兵圍王世充千金堡其中人大罵之士信怒夜遣<lb/>
百餘人將嬰兒數十從南而来至於堡下詐言從東都<lb/>
<pb n="KR3k0013_WYG_365-24a"/>
来投羅總管也因令嬰兒啼噪既而佯驚曰此千金堡<lb/>
吾輩錯矣忽然而去堡中謂是東都逃人遽出兵追之<lb/>
士信伏五千人於路側候其開門奮擊遂破之無遺類<lb/>
任瓌武德中為河南道安撫大使至宋州屬徐圓朗據<lb/>
兖州反曹戴諸州咸應之副使栁濬勸瓌退保汴州瓌<lb/>
笑曰栁公何怯也老將居邉甚久自當有計非公所知<lb/>
圓朗俄又引兵將圍虞城瓌遣崔樞張公謹自鄢陵領<lb/>
諸州豪右質子百餘人守虞城以拒之濬又諫曰樞與公<lb/>
<pb n="KR3k0013_WYG_365-24b"/>
謹並世充之將及諸州質子父兄皆反此必為變瓌不<lb/>
答樞至則分配質子並與土人合隊居守賊既稍近質<lb/>
子有叛者樞因斬其隊帥城中人懼曰質子父兄悉来<lb/>
為賊賊之子弟安可城守樞因縱諸縣各殺質子梟首<lb/>
于門外遣使報瓌瓌陽怒曰遣諸將去者欲招慰耳何<lb/>
罪而殺之退謂濬曰固知崔樞辦之既遣縣人殺賊質<lb/>
子寃隙已大吾何患焉樞果拒却圓朗事平遷徐州刺<lb/>
史<lb/>
<pb n="KR3k0013_WYG_365-25a"/>
楊武通武德三年為將軍擊王行本于河東乃掘圍以<lb/>
逼之武通謂掘圍者曰若見賊但退走以避之行本果<lb/>
出兵掘圍者走行本奔趨之武通率騎横出擊之賊衆<lb/>
潰因縱兵乗勝殺七百人自此兵勢漸弱<lb/>
河間王孝恭武德三年以趙郡王為䕫州總管時蕭銑<lb/>
據江陵孝恭獻平銑之䇿髙祖嘉納令大造舟楫教習<lb/>
水戰以圖銑孝恭召巴蜀首領子弟量材授用致之左<lb/>
右外示引擢而實以為質也尋授荆湘道行軍總管統<lb/>
<pb n="KR3k0013_WYG_365-25b"/>
水陸十二總管發自硖州進軍江陵攻其水城尅之所<lb/>
得船散於江中諸將皆曰虜得賊船當藉其用何為棄<lb/>
之無乃資賊邪孝恭曰不然蕭銑偽境南極嶺外東至<lb/>
洞庭若攻城未拔援兵復到我則内外受敵進退不可<lb/>
雖有舟楫何所用之今銑緣江州鎮忽見船舸亂下必<lb/>
知銑敗未敢進兵来去覘伺動淹旬月因緩其救吾尅<lb/>
之必矣銑救兵至巴陵見船被江而下果狐疑不敢輕<lb/>
進既内外阻絶銑於是出降<lb/>
<pb n="KR3k0013_WYG_365-26a"/>
李靖為開府武德三年蕭銑據荆州髙祖授靖行軍總<lb/>
管兼攝河間王孝恭行軍長史髙祖以孝恭未更戎旅<lb/>
三軍之任一以委靖其年八月集兵於䕫州銑以時屬<lb/>
秋潦江水汎漲三峡路險必謂靖不能進遂休兵不設<lb/>
備九月靖乃率師而進將下峡諸將皆請停兵以待水<lb/>
退靖曰兵貴神速機不可失今兵始集銑尚未知若乗<lb/>
水漲之勢倏然至城下所謂疾雷不及掩耳此兵家上<lb/>
䇿縱彼知我倉卒徵兵無以應敵此必成擒也孝恭從<lb/>
<pb n="KR3k0013_WYG_365-26b"/>
之進兵至夷陵銑將文士𢎞率精卒數萬屯清江孝恭<lb/>
欲擊之靖曰士𢎞銑之健將士卒驍勇今新失荆門盡<lb/>
兵出戰此是救敗之師恐不可當也宜且泊南岸勿與<lb/>
争鋒待其氣衰然後奮擊破之必矣孝恭不從留靖守<lb/>
營率師與賊合戰孝恭果敗奔于南岸賊委舟大掠人<lb/>
皆負重靖見其軍亂縱兵擊破之獲其舟艦四百餘艘<lb/>
斬首及溺水計萬餘人輔公祏之反也詔趙郡王孝恭<lb/>
東討勅追靖入朝面受方畧令靖副趙郡王其東道副<lb/>
<pb n="KR3k0013_WYG_365-27a"/>
元帥李勣任瓌等並受節度公祏遣水軍總管馮恵亮<lb/>
率舟師三萬頓于當塗栅斷江口築城又遣陸軍總管<lb/>
陳正通有衆二萬據當塗南路亦造栅自固並蓄力養<lb/>
鋭以抗大軍孝恭乃集諸將㑹議皆云恵亮正通並握<lb/>
彊兵為不戰之計城栅既固卒不可攻請直指丹陽丹<lb/>
陽既破恵亮等可不戰而擒孝恭欲從其議靖曰公祏<lb/>
精兵雖在水陸二道然其自統之兵亦是勁勇恵亮等<lb/>
城栅尚不可攻公祏既保石頭豈應易拔若我師至丹<lb/>
<pb n="KR3k0013_WYG_365-27b"/>
陽留停旬月進則石頭未平退則歸路已絶此便腹背<lb/>
受敵恐非萬全之計然恵亮正通皆是百戰餘賊必不<lb/>
憚於野戰止為公祏立計令其持重今若攻其城栅乃<lb/>
是出其不意滅賊之機唯在此舉靖乃率李勣黄君漢<lb/>
等水陸俱進苦戰破之恵亮等奔走殺傷及溺死者萬<lb/>
餘人靖率輕兵先至丹陽公祏餘衆雖多不戰擁兵東<lb/>
走並相次擒獲<lb/>
龎玉武德中為梁州總管遇巴州山獠相聚為亂玉進<lb/>
<pb n="KR3k0013_WYG_365-28a"/>
兵討之梟其魁帥王多馨餘黨皆散移兵集州其苻陽<lb/>
白石二縣反獠據嶮自守兵不得進軍糧且盡其二縣<lb/>
熟獠與反者先為州里互有親戚皆言賊不可擊請玉<lb/>
班師玉徐云知之揚言曰秋榖將熟百姓不得收刈一<lb/>
切供軍非平賊吾不返也聞者大懼因謂曰大軍不去<lb/>
食吾榖盡吾徒皆餓死矣何得措手耶其中壯士入賊<lb/>
營各求其所親與相要結斬賊渠帥衆遂分散玉随而<lb/>
捕之無往不尅髙祖嘉之賜以名馬<lb/>
<pb n="KR3k0013_WYG_365-28b"/>
劉世讓武德中為廣州總管將之任髙祖問以備邉之<lb/>
䇿世讓答曰突厥南冦徒以馬邑為其中路爾如臣所<lb/>
計請於崞城置一智勇之將多儲金帛有来降者厚賞<lb/>
賜之數出竒兵畧其城下芟踐禾稼敗其生業不出嵗<lb/>
餘彼當無食馬邑不足圖也髙祖曰非公無任此者乃<lb/>
使馳驛往經畧之<lb/>
劉蘭為夏州都督府司馬武德中梁師都以突厥之師<lb/>
頓於城下蘭偃旗卧鼓不與之争鋒賊徒宵遁蘭追擊<lb/>
<pb n="KR3k0013_WYG_365-29a"/>
破之<lb/>
柴紹為右驍衛大將軍武徳中吐谷渾與黨項俱来㓂<lb/>
邉命紹討之虜據髙臨下射紹軍中矢下如雨紹乃遣<lb/>
人彈胡琵琶二女子對舞虜異之駐弓矢而相與聚觀<lb/>
紹見虜陣不整密使精騎自後擊之虜大潰斬首五百<lb/>
餘級<lb/>
薛萬均為幽州禆將武德中竇建德率衆十萬来㓂范<lb/>
陽總管羅藝逆拒之萬均謂藝曰衆寡不敵今若出門<lb/>
<pb n="KR3k0013_WYG_365-29b"/>
百戰百敗當以計取之可令羸兵弱馬阻水背城為陣<lb/>
以誘之觀賊之勢必渡水交兵萬均請精騎百人伏於<lb/>
城側待其半渡擊之破賊必矣藝從其言建德果引軍<lb/>
渡水萬均邀擊大破之<lb/>
楊恭仁為梁州總管武徳中突厥頡利可汗率衆數萬<lb/>
奄至州境恭仁随方備禦多設疑兵頡利懼而退走屬<lb/>
𤓰州刺史賀拔威擁兵作亂朝廷憚逺未遑征討恭仁<lb/>
乃募驍勇倍道兼進賊不虞兵至之速尅其二城恭仁<lb/>
<pb n="KR3k0013_WYG_365-30a"/>
悉放俘虜賊衆感其寛恵遂相率執威而降<lb/>
張長遜武德初為五原太守封范陽郡公時髙祖遣使<lb/>
者髙世静致重幣於始畢可汗路經長遜所適㑹可汗<lb/>
死世静奉詔停留不進處羅可汗聞而大怒將入冦騎<lb/>
已至河長遜令世静出塞申國厚禮處羅乃意解解兵<lb/>
而去<lb/>
　<lb/>
　<lb/>
<pb n="KR3k0013_WYG_365-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三百六十五<lb/>
</p>
<p>
</p>
  </div>
</body>
</text>
</TEI>
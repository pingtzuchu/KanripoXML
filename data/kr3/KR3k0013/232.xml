<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百三十二</head>
    <p>
<pb n="KR3k0013_WYG_232-1a"/>
欽定四庫全書<lb/>
　册府元龜卷二百三十二　宋　王欽若等　撰<lb/>
　　僭偽部<lb/>
　　　稱藩<lb/>
粤自晉氏中微生靈板蕩致滔天之乘間咸割地以争<lb/>
雄莫不竊號假王開祊建社據都㑹之要擁嘯聚之衆<lb/>
人自為國沛焉肆志然而永嘉南遷天命未改晉之恩<lb/>
徳尚結人心號令所行威懐不逺則有請命述職乃心<lb/>
<pb n="KR3k0013_WYG_232-1b"/>
本朝假寵乞靈以備外禦雖負固専制﨑嶇遐阻而通<lb/>
使奉貢恭達欵誠斯所以示義於天下抗衡於隣國者<lb/>
也若乃宋氏嗣興元魏方盛為敵境所附者咸亦取焉<lb/>
前凉張軌初為凉州刺史及河間成都二王之難遣兵<lb/>
三千東赴京師又遣主簿令狐亞聘南陽王模模甚恱<lb/>
遺軌以帝所賜劒謂軌曰自隴以西征伐斷割悉以相<lb/>
委如此劒矣㑹王彌㓂雒陽軌遣北宫純張纂馬魴隂<lb/>
濬等率州軍擊破之又敗劉聰於河東京師歌之曰凉<lb/>
<pb n="KR3k0013_WYG_232-2a"/>
州大馬横行天下凉州鴟苕㓂賊消鴟苕翩翩怖殺人<lb/>
帝嘉其忠進封西平郡公不受於時天下既亂所在使<lb/>
命莫有至者軌遣使貢獻嵗時不替朝廷嘉之屢降璽<lb/>
書慰勞光禄傅祇太常摯虞遺軌書告京師饑匱軌即<lb/>
遣叅軍杜勲獻馬五百匹毯布三萬疋遣使者進拜鎮<lb/>
西將軍都督隴右諸軍事封覇城侯進車騎大將軍開<lb/>
府辟召儀同三司䇿未至而王彌遂逼雒陽軌遣將軍<lb/>
張斐北宫純郭敷等率精騎五千来衛京師陷斐等皆<lb/>
<pb n="KR3k0013_WYG_232-2b"/>
沒於賊太府主簿馬魴言於軌曰四海傾覆乘輿未反<lb/>
眀公以全州之力徑造平陽必當萬里風披有征無戰<lb/>
未審何憚不為此舉軌曰是孤心也又聞秦王入闗乃<lb/>
馳檄闗中曰主上遘危遷幸非所普天分離率土䘮氣<lb/>
秦王天挺聖徳神武應期世祖之孫王今為長凡我晉<lb/>
人食土之類龜筮克從幽眀同欵宜簡令辰奉登皇位<lb/>
今遣前鋒督䕶宋配歩騎二萬徑至長安翼衛乘輿折<lb/>
衝左右西中郎實中軍三萬武威太守張琠胡騎二萬<lb/>
<pb n="KR3k0013_WYG_232-3a"/>
絡繹繼發仲秋中旬㑹於臨晉俄而秦王為皇太子遣<lb/>
使拜軌為驃騎大將軍儀同三司固辭是嵗皇太子遣<lb/>
使重申前授固辭愍帝即位進位司空固辭是時劉曜<lb/>
㓂北地又遣參軍麴陶領三千人衛長安帝遣大鴻臚<lb/>
辛攀拜軌侍中太尉凉州牧西平公軌又固辭張實嗣<lb/>
父軌為凉州牧晉愍帝下䇿書曰維乃父武公著勲西<lb/>
夏頃劉石狡猾侵逼近甸義兵銳卒萬里相尋方貢逺<lb/>
珍府無虚嵗方委専征蕩清九域昊天不弔凋余藩后<lb/>
<pb n="KR3k0013_WYG_232-3b"/>
朕用悼厥心維爾俊劭英毅宜世表西海今授持節都<lb/>
督凉州諸軍事西中郎將凉州刺史領䕶羌校尉西平<lb/>
公徃欽哉其闡𢎞先緒俾屏王室又蘭池長趙奭上軍<lb/>
士張氷得璽文曰皇帝璽羣僚上慶稱徳實曰孤嘗忿<lb/>
袁本初擬肘諸君何忽有此言因送於京師又遣督䕶<lb/>
王該送諸郡貢計獻名馬方珍經史圖籍於京師㑹劉<lb/>
曜逼長安實遣將軍王該率衆以援京城帝嘉之拜都<lb/>
督陕西諸軍事後寔知劉曜逼遷天子大臨三日遣太<lb/>
<pb n="KR3k0013_WYG_232-4a"/>
府司馬韓璞滅㓂將軍田齊撫戎將軍張閬前鋒都督<lb/>
隂預歩騎一萬東赴國難命討虜將軍陳安故太守賈<lb/>
騫隴西太守吳紹各統郡兵為璞等前驅戒璞曰前遣<lb/>
諸將多違機信所執不同致有乖阻且内不和親焉能<lb/>
服物今遣卿督五將兵事當如一體不得令乖異之聞<lb/>
達孤耳也復遺南陽王保書曰王室有事不忘投身孤<lb/>
州逺域首尾多難是以前遣賈騫瞻望公舉中被符命勅<lb/>
騫還軍忽聞北地陷沒㓂逼長安胡崧不進麴允持金<lb/>
<pb n="KR3k0013_WYG_232-4b"/>
五百請救於崧是以决遣騫等進軍度嶺㑹聞朝廷傾<lb/>
覆為忠不達於主遣兵不及於難痛慨之深死有餘責<lb/>
今更遣韓璞等惟公命是從時焦崧陳安逼上邽南陽<lb/>
王保遣使告急以金城太守竇濤為輕車將軍率威逺<lb/>
將軍宋<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>及和苞張閬宋輯辛韜張選董廣歩騎二萬<lb/>
赴之軍次新陽㑹愍帝凶問至素服舉哀大臨三日時<lb/>
南陽王保謀稱尊號破羌都尉張詵言於寔曰南陽王<lb/>
忘莫大之耻而欲自尊天不授其圖籙徳不足以應運<lb/>
<pb n="KR3k0013_WYG_232-5a"/>
終非濟時救難者也晉王眀徳昭藩先帝憑屬宜表稱<lb/>
聖徳勸即尊號𫝊檄諸藩副言相府則欲競之心息未<lb/>
合之徒散矣從之於是馳檄天下推崇晉王為天子遣<lb/>
牙門蔡忠奉表江南勸即尊位<lb/>
張駿嗣其季父茂為凉州牧猶稱建興十二年承元帝<lb/>
凶問駿大臨三日羣寮勸駿稱凉王領秦凉二州牧置<lb/>
公卿百官如魏武晉文故事駿曰此非人臣所宜言也<lb/>
敢有言此者罪在不赦然境内皆稱之為王後晉成帝<lb/>
<pb n="KR3k0013_WYG_232-5b"/>
遣治書御史耿訪拜駿鎮西大將軍咸和八年始達凉<lb/>
州駿受詔遣部曲督王豐等報謝上䟽稱臣而不奉正<lb/>
朔猶稱建興二十一年九月復使訪随豐等齎印板進<lb/>
駿大將軍自是每嵗使命不絶後駿遣叅軍麴䕶上䟽<lb/>
曰東西隔塞踰歴年載夙承聖徳心繋本朝而江吳寂<lb/>
蔑餘波莫及雖肆力脩塗同盟靡恤奉詔之日悲喜交<lb/>
并天恩光被褒崇輝渥即以臣為大將軍都督陜西雍<lb/>
秦凉州諸軍事休寵振赫萬里懐戴嘉命顯至銜感屏<lb/>
<pb n="KR3k0013_WYG_232-6a"/>
營伏惟陛下天挺岐嶷堂構晉室遭家不造播幸吳楚<lb/>
宗廟有黍離之哀園陵有殄廢之痛普天咨嗟含氣悲<lb/>
傷臣専命一方職在斧鉞遐域僻陋勢極秦隴勒雄既<lb/>
死人懐反正謂季龍李期之命曾不崇朝而皆纂繼凶<lb/>
逆鴟張有年東西遼曠聲援不接遂使桃蟲鼓翼四夷<lb/>
諠譁向義之徒更思背誕鈆刀有干將之志螢燭希日<lb/>
月之光是以臣前章懇切欲齊力時討而陛下雍容江<lb/>
表坐觀禍敗懐目前之安替四祖之業馳檄布告徒設<lb/>
<pb n="KR3k0013_WYG_232-6b"/>
空文臣所以霄吟荒漠痛心長路者也且兆庶離主漸<lb/>
周經世先老消落後生靡識忠良受梟懸之罰羣凶貪<lb/>
縱横之利懐忠戀故日月告流雖時有尚義之士畏逼<lb/>
首領哀歎窮廬臣聞少康中興由於一旅光武嗣漢衆<lb/>
不盈百祀夏配天不失舊物况以荆揚慓悍神州突騎<lb/>
吞噬遺羯在於掌握哉願陛下敷𢎞臣慮永念先績勅<lb/>
司空鑒征西亮等汎舟江沔使首尾俱至也自後駿遣<lb/>
使多為季龍所獲不達張重華嗣父駿為凉州牧凉王<lb/>
<pb n="KR3k0013_WYG_232-7a"/>
晉遣侍御史俞歸拜重華凉州刺史假節重華遣使上<lb/>
䟽曰季龍自斃遺燼逰魂取亂侮亡覩機則發臣今遣<lb/>
前鋒都督裴恒歩騎七萬遥出隴上以俟聖朝赫然之<lb/>
威山東騷擾不足厝懐長安膏腴宜速平蕩臣守任西<lb/>
荒山川悠逺大誓六軍不及聴受之末猛將鷹揚不豫<lb/>
告成之次瞻雲望日孤憤義傷彈劍慷慨中情藴結於<lb/>
是康獻皇后詔報遣使進重華為凉州牧<lb/>
張天錫自號大將軍校尉凉州牧西平公遣司馬綸騫<lb/>
<pb n="KR3k0013_WYG_232-7b"/>
奉章請命并送御史俞歸還京都海西公太和初詔以<lb/>
天錫為大將軍大都督隴右闗中諸軍事䕶羌校尉凉<lb/>
州刺史西平公時苻堅强盛每攻之兵無寜嵗天錫甚<lb/>
懼乃立壇刑牲率典軍將軍張寜中堅將軍馬芮等遥<lb/>
與晉三公盟誓獻書大司馬桓温尅六年夏誓同大舉<lb/>
遣從事中郎韓博奮節將軍康妙奉表并送盟文孝武<lb/>
寜康元年天錫貢方物<lb/>
西凉李暠字𤣥盛衆推凉公秦凉二州牧改元為建初<lb/>
<pb n="KR3k0013_WYG_232-8a"/>
遣舎人黄始梁興間行奉表詣闕曰昔漢運將終三國鼎<lb/>
峙鈞天之歴數鍾皇晉髙祖闡鴻基景文𢎞帝業嗣武<lb/>
受終要荒率服六合同風宇宙齊貫而恵皇失馭權臣<lb/>
亂紀懐愍屯邅蒙塵於外懸象上分九服下裂眷言顧<lb/>
之普天同憾伏惟中宗元皇帝基天紹命遷幸江表荆<lb/>
揚蒙𢎞覆之矜五都為荒榛之藪故太尉西平武公軌<lb/>
當元康之初屬擾攘之際受命典方出撫北州威畧所<lb/>
振聲盖海内眀盛繼統不隕前志長旌所指仍闢三秦<lb/>
<pb n="KR3k0013_WYG_232-8b"/>
義立兵强拓境萬里文桓嗣位奕葉載徳囊括闗西化<lb/>
被崐裔遐邇欵藩世脩職貢晉徳之逺揚繄此州是頼<lb/>
大都督大將軍天錫以英挺之姿承七世之業志匡時<lb/>
難克隆前勲而中年降災兵㓂侵境皇威遐邈同奬弗<lb/>
及以一方之師抗七州之衆兵孤力屈社稷以䘮臣聞<lb/>
歴數相推歸餘於終帝王之興必有閏位是以共工亂<lb/>
象於黄農之間秦項簒竊於周漢之際皆機不轉踵覆<lb/>
餗成凶自戎狄陵華已渉百齡五胡僭襲期運將杪四<lb/>
<pb n="KR3k0013_WYG_232-9a"/>
海顒顒懸心象魏故師次東闗趙魏莫不企踵淮南大<lb/>
㨗三方欣然引領伏惟陛下道恊少康徳侔光武繼天<lb/>
統位志清函夏至如此州世篤忠義臣之羣僚以臣髙<lb/>
祖東莞太守雍曾祖北地太守柔荷寵前朝忝叅時務<lb/>
伯祖龍驤將軍廣晉太守長寜侯卓亡祖武衛將軍天<lb/>
水太守安世亭侯弇毗佐凉州著功秦隴殊寵之隆勒<lb/>
於天府妄臣無庸輙依竇融故事廹臣以義而上臣大<lb/>
都督大將軍凉公領秦凉二州牧䕶羌校尉臣以為荆<lb/>
<pb n="KR3k0013_WYG_232-9b"/>
楚替貢齊桓興召陵之師諸侯不恭晉文起城濮之役<lb/>
用能勲光踐土業隆一匡九域頼其𢎞猷春秋恕其専<lb/>
命功冠當時美垂千祀况今帝居未復諸夏昏墊大禹<lb/>
所經奄為戎墟五嶽神山狄汙其三九州名都夷穢其<lb/>
七辛有所言於兹而騐微臣所以叩心絶氣忘寢與食<lb/>
彫肝焦慮不遑寜息者也江凉雖遥義誠宻邇風雲茍<lb/>
通實如唇齒臣雖名未結於天臺量未著於海内然憑<lb/>
頼累祖寵光餘烈義不細辭以稽大務輙順羣議亡身<lb/>
<pb n="KR3k0013_WYG_232-10a"/>
即事轅弱任重懼忝威命昔在春秋諸侯宗周國皆稱<lb/>
元以布時令今天臺邈逺正朔未加發號施令無以紀<lb/>
數輙年冠建初以崇國憲冀仗寵靈全制一方使義誠<lb/>
著於所天𤣥風扇於九壤殉命灰身隕越慷慨又以前<lb/>
表未報復遣沙門法泉間行奉表曰江山悠隔朝宗無<lb/>
階延首雲極翹企遐方伏惟陛下應期踐位景福自天<lb/>
臣去乙巳嵗順從羣議假統方城時遣舎人黄始奉表<lb/>
通誠遥途嶮曠未知達否吳凉懸邈蜂蠆充衢方珍貢<lb/>
<pb n="KR3k0013_WYG_232-10b"/>
使無繇展御謹副寫来章或希簡達臣以其嵗進師酒<lb/>
泉戒戎廣平庶攘茨穢而黠虜恣睢未率威教憑守巢<lb/>
穴阻臣前路竊以諸事草創倉帑未盈故息兵按甲務<lb/>
農養士時移莭邁荏苒三年撫劒歎憤以日成嵗今資<lb/>
儲已足器械已充西招城郭之兵北引丁零之衆冀憑<lb/>
國威席卷河隴揚旌秦川承望詔旨盡節竭誠隕越為<lb/>
效又臣州界逈逺勍㓂未除當須鎮副為行留部分輙<lb/>
假臣世子士業監前鋒諸軍事撫軍將軍䕶羌校尉督<lb/>
<pb n="KR3k0013_WYG_232-11a"/>
攝前軍為臣先驅又燉煌郡大衆殷制御西域管轄萬<lb/>
里為軍國之本輙以次子讓為寜朔將軍西夷校尉燉<lb/>
煌太守統攝崐裔輯寜殊方自餘諸子皆在戎間率先<lb/>
士伍臣總督大綱畢在輸力臨機制命動靜續聞晉義<lb/>
熙元年又遣使奉表稱藩<lb/>
李歆字士業暠之子暠卒府寮奉為凉公凉州牧朝廷<lb/>
以士業為持莭都督七郡諸軍事鎮西大將軍䕶羌校<lb/>
尉酒泉公<lb/>
<pb n="KR3k0013_WYG_232-11b"/>
前燕慕容廆父渉歸以全栁城之功進拜鮮卑單于遷<lb/>
邑於遼東北於是漸慕諸夏之風廆初立數宼遼西及<lb/>
伐滅扶餘東夷校尉何龕遣督䕶賈沉戰敗之廆謀於<lb/>
衆曰吾先公以来世奉中國且華裔理殊强弱固别豈<lb/>
能與晉競乎何為不和以害吾百姓耶乃遣使来降晉<lb/>
武帝嘉之拜鮮卑都督建武初元帝為瑯邪王承制拜<lb/>
廆假節散騎常侍都督遼左雜夷流人諸軍事龍驤將<lb/>
軍大單于昌黎公廆讓而不受征虜將軍魯昌說廆曰<lb/>
<pb n="KR3k0013_WYG_232-12a"/>
今兩京傾沒天子蒙塵瑯邪承制江東實人命所系眀<lb/>
公雄據海朔跨總一方而諸部酋衆稱兵未遵化者盖<lb/>
以官非王命又自以為强今宜通使瑯邪勸承大統然<lb/>
後敷宣帝命以伐有罪誰敢不從廆善之乃遣其長史<lb/>
王濟浮海勸進及元帝即尊位遣謁者陶遼重申前命<lb/>
廆固讓公封及平宇文悉獨官俘其衆獲皇帝玉璽三<lb/>
紐遣長史裴嶷送建業晉遣使者拜廆監平州諸軍事<lb/>
安北將軍平州刺史增邑三千户尋加使持莭都督幽<lb/>
<pb n="KR3k0013_WYG_232-12b"/>
州東夷諸軍事車騎將軍平州牧進封遼東郡公邑一<lb/>
萬户常侍單于並如故丹書鐵劵承制海東命備官司<lb/>
置平州守宰成帝即位加廆侍中位特進咸和五年又<lb/>
加開府儀同三司固辭不受又遣使與太尉陶侃箋曰<lb/>
眀公使君轂下振徳曜威撫寜方夏勞心文武士馬無<lb/>
恙欽髙仰止注情彌久王途嶮逺隔以燕越每瞻江湄<lb/>
延首遐外天降艱難禍害屢臻舊都不守奄為虜廷使<lb/>
皇輿遷韋假勢吳楚大晉啟基祚流萬世天命未改元<lb/>
<pb n="KR3k0013_WYG_232-13a"/>
象著眀是以義烈之士深懐憤勇猥以功薄受國殊寵<lb/>
上不能掃除羣羯下不能身赴國難仍縱賊臣屢逼京<lb/>
輦王敦倡禍於前蘇峻肆毒於後凶暴過於董卓惡逆<lb/>
甚於傕汜普天率土誰不同忿深怪文武之士過荷朝<lb/>
榮不能滅中原之㓂刷天下之耻君侯植根江陽發曜<lb/>
荆衡仗葉公之權有包胥之志而令白公伍員各得極<lb/>
其暴竊為丘眀耻之區區楚國子重之徒猶耻君弱羣<lb/>
臣不及先大夫厲已戒衆以服陳鄭越之種蠡尚能弼<lb/>
<pb n="KR3k0013_WYG_232-13b"/>
佐勾踐取威黄池况今吳士英賢比肩而不輔翼聖主<lb/>
陵江北伐以義聲之直討逆暴之羯檄命舊邦之士招<lb/>
懐存本之人豈不若因風振落頓坂走輪哉且孫氏之<lb/>
初以長沙之衆摧破董卓志扶漢室雖中遇㓂害雅志<lb/>
不遂原其誠心乃忽身命及權據揚越外仗周張内馮<lb/>
顧陸距魏赤壁尅取襄陽自兹以降世主相襲咸能侵<lb/>
逼徐豫令魏朝旰食不知今之江表為賢雋匿智蔵其<lb/>
勇畧耶將吕蒙凌統髙蹤曠世哉况今㓙羯虐暴中州<lb/>
<pb n="KR3k0013_WYG_232-14a"/>
人士逼促其顛沛之危甚於累卵假號之强衆心所去<lb/>
敵有釁矣易可震蕩王郎袁術雖自詐偽皆基淺根微<lb/>
禍不旋踵此皆君侯之所聞見者矣王司徒清虚寡欲<lb/>
善於全已昔曹參亦崇此道著畫一之稱也庾公居元<lb/>
舅之尊處申伯之任超然髙蹈眀智之權廆於㓂難之<lb/>
際受大晉累世之恩自恨絶域無益聖朝徒繫心萬里<lb/>
望風懐憤今海内之望足為楚漢輕重者惟在君侯若<lb/>
戮力盡心悉五州之衆據兖豫之郊使向義之士倒戈<lb/>
<pb n="KR3k0013_WYG_232-14b"/>
釋甲則羯㓂必滅國耻必除廆在一方敢不竭命孤軍<lb/>
輕進不足使勒畏首畏尾則懐舊之士欲為内應無繇<lb/>
自發故也故逺陳寫言不宣盡廆使者遭風没海其後<lb/>
廆更寫前箋并齎其東夷校尉封抽行遼東相韓矯等<lb/>
三十餘人䟽上侃府曰自古有國有家鮮不極盛而衰<lb/>
自大晉龍興尅平崏㑹神武之畧邁蹤前史恵皇之末<lb/>
后黨搆難禍結京畿釁成公族遂使羯㓂乘虚傾覆諸<lb/>
夏舊都淪滅山陵毁掘人神悲悼幽眀發憤昔獫狁之<lb/>
<pb n="KR3k0013_WYG_232-15a"/>
强匈奴之盛未有如今日羯㓂之暴跨躡華裔盗稱尊<lb/>
號者也天祚有晉挺授英傑車騎將軍慕容廆自弱冠<lb/>
蒞國忠於王室眀允恭肅志在立勲屬海内分離皇輿<lb/>
遷幸元皇中興初倡大業肅祖繼統蕩平江外廆雖限<lb/>
以山海隔以羯㓂翹首引領係心京師嘗假寤寐欲憂<lb/>
國忘身貢篚相尋連舟載路戎不稅駕動成義舉今羯<lb/>
㓂滔天怙其醜類樹基趙魏跨畧燕齊廆雖率義衆誅<lb/>
討大逆然管仲相齊猶曰寵不足以御下况廆輔翼王<lb/>
<pb n="KR3k0013_WYG_232-15b"/>
室有定覇之功而位卑爵輕九命未加非所以寵異藩<lb/>
翰崇奬殊勲也方今詔命隔絶王路嶮逺貢使徃来動<lb/>
彌年載今燕之舊壤北周沙漠東盡樂浪西暨代山南<lb/>
極冀方而悉為虜廷非復國家之域將佐等以為宜逺<lb/>
遵周室近凖漢初進封廆為燕王行大將軍事上以總<lb/>
統諸部下以割損賦境使冀州之人望風向化廆得祗<lb/>
承詔命率合諸國奉辭夷逆以成桓文之功茍利社稷<lb/>
専之可也而廆固執謙光守莭彌髙每詔所加讓動積<lb/>
<pb n="KR3k0013_WYG_232-16a"/>
年非將佐等所能敦逼今區區所陳不欲茍相崇重而<lb/>
愚情至心實為國計侃報抽等書其畧曰車騎將軍憂<lb/>
國忘身貢篚載路羯賊求和執使送之西討段國北征<lb/>
塞外逺綏索頭荒服以獻惟北部未賔屢遣征伐又知<lb/>
東方官號髙下齊班進無統攝之權退無等差之降欲<lb/>
進車騎為燕王一二具之夫功成進爵古之成制也車<lb/>
騎雖未能為官摧勒然忠義竭誠今騰牋上聽可否遲<lb/>
速當任天臺也朝議未定八年廆卒乃止<lb/>
<pb n="KR3k0013_WYG_232-16b"/>
慕容皝嗣父位晉成帝遣謁者徐孟閭丘幸等持莭拜<lb/>
皝鎮軍大將軍平州刺史大單于遼東公持節都督承<lb/>
制封拜一如廆故事皝遣長史劉斌郎中令楊景送徐<lb/>
孟等歸於京師成帝又遣使進皝為征北大將軍幽州<lb/>
牧領平州刺史加散騎常侍增邑萬户持節都督單于<lb/>
公如故皝雖稱燕王未有朝命乃遣其長史劉祥獻㨗<lb/>
京師兼言權假之意并請大舉討平中原晉庾冰以其<lb/>
絶逺非所能制遂與何充等奏聴皝稱燕王於是成帝<lb/>
<pb n="KR3k0013_WYG_232-17a"/>
使兼大鴻臚郭希持節拜慕容皝侍中大都督河北諸<lb/>
軍事大將軍燕王其餘官皆如故封諸功臣百餘人<lb/>
慕容雋僭即燕王位穆帝使謁者陳沈拜雋為使持節<lb/>
侍中大都督都督河北諸軍事幽冀并平四州牧大將<lb/>
軍大單于燕王承制封拜一如廆皝故事<lb/>
前秦苻健嗣父洪位去秦王之號稱晉爵遣使告䘮於<lb/>
京師且聴王命時京兆杜洪竊據長安健自稱晉征西<lb/>
大將軍都督闗中諸軍事雍州刺史盡衆西行兵至長<lb/>
<pb n="KR3k0013_WYG_232-17b"/>
安洪奔司竹健入而都之遣使獻㨗京師並修好於桓<lb/>
温<lb/>
後秦姚興僭即帝位宋髙祖誅桓𤣥遣參軍衡凱之詣<lb/>
姚顯請通和顯遣吉黙報之自是聘使不絶晉求南鄉<lb/>
諸郡興許之羣臣咸諫以為不可興曰天下之善一也<lb/>
劉裕㧞萃起微夹輔晉室吾何惜數郡而不成其美乎<lb/>
遂割南鄉順陽新野舞隂等十二郡歸於晉後興遣晉<lb/>
將軍劉嵩等二百三十七人歸於建業時魏遣使聘於<lb/>
<pb n="KR3k0013_WYG_232-18a"/>
興且請婚興大恱遣其吏部郎嚴康報聘并致方物<lb/>
後蜀李雄僭即帝位凉州張駿遣使遺雄書勸去尊號<lb/>
稱藩於晉雄復書曰吾過為士大夫所推然本無心於<lb/>
帝王也進思為晉室元功之臣退思共為守藩之將掃<lb/>
除氛埃以康帝宇而晉室凌遲徳聲不振引領東望積<lb/>
有年月矣㑹獲来貺情在闇室有何己巳如欲逺遵楚<lb/>
漢尊崇義帝春秋之義於斯莫大駿重其言使聘相繼<lb/>
雄以中原䘮亂乃頻遣使朝貢與晉穆帝分天下張駿<lb/>
<pb n="KR3k0013_WYG_232-18b"/>
先遣傅頴假道於蜀通表京師雄弗許駿又遣治中從<lb/>
事張淳稱藩於雄託以假道雄大恱謂淳曰貴主英名<lb/>
盖世土險兵强何不自稱帝王乎淳曰寡君以乃祖世<lb/>
濟忠良未能雪天下之耻解衆人之倒懸日昃忘食枕<lb/>
戈待旦以瑯琊中興江東故萬里翼戴將成桓文之事<lb/>
何言自取耶雄有慙色曰我乃祖乃父亦是晉臣徃與<lb/>
六郡避難此地為同盟所推遂有今日瑯琊若能中興<lb/>
大晉於中夏亦當率衆輔之淳還通表京師天子嘉之<lb/>
<pb n="KR3k0013_WYG_232-19a"/>
北凉沮渠蒙遜僭稱河西王晉益州刺史朱齡石遣使<lb/>
来聘蒙遜遣舎人黄迅報聘益州因表曰上天降禍四<lb/>
海分離靈耀擁於南裔蒼生沒於醜虜陛下累聖重光<lb/>
道邁周漢純風所被八表宅心臣雖被髪邉徼才非時<lb/>
雋謬為河右遺黎推為盟主臣之先人世荷恩寵雖歴<lb/>
夷嶮執義不回首傾朝陽乃心王室去冬益州刺史朱<lb/>
齡石遣使詣臣始具朝廷休問承車騎將軍劉裕秣馬<lb/>
揮戈以中原為事可謂天賛大晉篤生英輔臣聞少康<lb/>
<pb n="KR3k0013_WYG_232-19b"/>
之興大夏光武之復漢業皆奮劒而起衆無一旅猶能<lb/>
成配天之功著車攻之詠陛下據全楚之地擁荆揚之<lb/>
鋭而可垂拱晏然棄二京以資戎虜若六軍北軫尅復有<lb/>
期臣請率河西戎為晉右翼前驅宋髙祖即位蒙遜為<lb/>
凉州牧河西王遣使奉表求周易及子集諸書太祖並<lb/>
賜之合四百七十五卷又就司徒王𢎞求捜神記𢎞寫<lb/>
與之<lb/>
沮渠茂䖍蒙遜第三子衆議推之為主宋太祖時上表<lb/>
<pb n="KR3k0013_WYG_232-20a"/>
奉獻方物並獻周生子十三卷時務論十二卷三國總畧<lb/>
二十卷俗問十一卷十三州志十卷文檢六卷四科傳<lb/>
四卷燉煌實録十卷凉書十卷漢皇徳傳二十五卷王<lb/>
典七卷魏駮九卷謝艾集八卷古今字二卷乘丘先生<lb/>
三卷周髀一卷皇帝王歴三合紀一卷趙<graphic n="KR1835" url="https://raw.githubusercontent.com/kanripo/KR-Gaiji/master/images/KR1835.png" mimeType="image/png"/>傳并甲寅<lb/>
元歴一卷孔子讃一卷合一百五十四卷茂䖍又求晉<lb/>
趙起居注諸雜書數十件<lb/>
閩王延鈞審知子也審知唐末為威武軍節度福建觀<lb/>
<pb n="KR3k0013_WYG_232-20b"/>
察使累遷檢校太保封瑯琊郡王梁朝開國累加中書<lb/>
令封閩王是時楊氏據江淮故閩中與中國隔越審知<lb/>
每嵗遣使朝貢汎海至登莱抵岸徃復頗有風水之患<lb/>
漂溺者十四五後唐莊宗即位遣使奉貢制加功臣進<lb/>
爵邑審知卒延鈞襲父位未㡬自稱帝國號大閩改元<lb/>
龍啓然猶稱藩於朝廷<lb/>
王昶嗣偽位朝廷因授昶福建節度使晉天福三年遣<lb/>
使貢奉至闕止稱閩王其子繼恭稱節度使晉祖乃下<lb/>
<pb n="KR3k0013_WYG_232-21a"/>
制封昶為閩國王<lb/>
吳楊溥襲其兄渥僭號後唐同光元年莊宗平梁遷都<lb/>
洛陽十一月溥遣司農卿盧蘋入貢金器二百兩銀器<lb/>
三千兩羅錦一千二百疋龍腦香五斤龍鳯絲鞋一百<lb/>
事細茶白檀丁香藥物等又遣使章景来朝稱大吳國<lb/>
主致書上大唐皇帝其辭旨卑遜有同牋表二年八月<lb/>
甲申復遣司農卿盧蘋獻方物上皇太后金花銀器衣<lb/>
段等二年三月壬子又遣使来朝四月丙寅又遣使貢<lb/>
<pb n="KR3k0013_WYG_232-21b"/>
方物丁丑獻鴉山茶含膏茶己丑上皇太后賀書為帝<lb/>
巡幸還宫八月遣使雷峴獻新茶九月壬寅以皇太妃<lb/>
䘮獻慰禮銀絹二千九月癸丑淮南使張彦鑄對於中<lb/>
興殿賜分物十月以皇太后䘮遣使張瑑奉慰致禮三<lb/>
年閏十二月甲辰遣使貢長至賀禮乙夘遣使雷峴獻<lb/>
賀正禮幣金銀二千兩羅錦千疋四年二月辛亥遣右<lb/>
驍衛將軍蘇䖍獻金花銀器錦綺綾羅千段丁酉淮南<lb/>
使進奉縑銀御服賀平蜀四月庚子眀宗初即位遣使<lb/>
<pb n="KR3k0013_WYG_232-22a"/>
楊殷進新茶天成二年四月差右威衛將軍雷峴進銀<lb/>
千兩綾羅錦綺千疋脩重午之禮賜雷峴酒食於客省<lb/>
賜絹五十疋鈔羅盂子各一隻五月進新茶九月差人<lb/>
獻應聖莭金器百兩金花銀器千兩雜色綾錦千疋三<lb/>
年二月庚辰差通事舎人劉𫝊忠進賀收復汴州禮物<lb/>
眀宗以荆南旅拒通連淮夷不納其使命放還之<lb/>
前蜀王衍襲其父建偽號後唐莊宗平梁遣使告㨗於<lb/>
蜀蜀人恼懼致禮復命稱大蜀國王致書上大唐皇帝<lb/>
<pb n="KR3k0013_WYG_232-22b"/>
劉陟僣號於廣州及聞莊宗平梁遣偽宫苑使何詞来<lb/>
聘稱大漢國王致書上大唐皇帝<lb/>
李景襲其父昪偽號周顯徳三年世宗親征淮南二月<lb/>
壬午景遣其臣鍾謨李徳眀等奉表来上表云臣聞捨<lb/>
短從長乃推通理以小事大著在格言實徵自古之来<lb/>
即有為臣之禮既逢昭代幸履良途伏惟皇帝陛下體<lb/>
上聖之姿膺下武之運恊一千而命世繼八百以卜年<lb/>
化被區中恩加海外虎歩則時欽英主龍飛則圖應真<lb/>
<pb n="KR3k0013_WYG_232-23a"/>
人臣僻在一方謬承餘業比狥軍民之欲乃居后辟之<lb/>
崇雖仰慕華風而莫通上國伏自初勞將帥逺渉封疆<lb/>
叙寸誠則去使甚艱於間路則單凾兩獻載惟素願方<lb/>
俟睿慈遽審大駕天臨六師雷動猥以遐陬之俗親為<lb/>
䟦履之行循省伏深兢畏無所豈因薄質有累蒸人伏<lb/>
惟皇帝陛下義在寜民心惟庇物臣儻或不思信順何<lb/>
以上恊寛仁今則仰望髙眀俯存億兆䖍將下國永附<lb/>
天朝已命邉城各令固守見於諸路皆俾戢軍仰期宸<lb/>
<pb n="KR3k0013_WYG_232-23b"/>
旨纔頒當發専人布告伏冀詔虎賁而歸國於雉堞以<lb/>
廻兵萬乘千官免馳驅於原隰地征土貢常奔走於嵗<lb/>
時質在神眀誓於天地庶使闔境荷咸寜之徳大君有<lb/>
光被之功凡在炤臨孰不歸慕謹令翰林學士户部侍<lb/>
郎臣鍾謨工部侍郎文理院學士臣李徳眀奉表以聞<lb/>
仍進金器一千兩銀器五千兩錦綺綾羅二千疋及御<lb/>
衣犀帯茶茗藥物等又進犒軍牛五百頭酒二千石丙<lb/>
午景遣其臣孫晟王崇質等奉表来上表云伏自上將<lb/>
<pb n="KR3k0013_WYG_232-24a"/>
逺臨六師尋至始貢書於間道旋奉表於行宫䖍仰天<lb/>
光實祈睿旨伏聞朝陽委炤爝火収光春雷發音蟄户<lb/>
知令惟變通之有在則去就以斯存所以徘徊下風瞻<lb/>
望時雨載傾捧日輙叙攀鱗㐲惟皇帝陛下受命上𤣥<lb/>
門階中立仗武功而戡亂畧敷文徳以化逺人故得九<lb/>
鼎慶基復昌於寳位十年嘉運允正於璿衡實帝道之<lb/>
昭融知真人之有立臣幸因順動敢慕文眀特遣翰林<lb/>
學士尚書户部侍郎臣鍾謨尚書工部侍郎文理院學<lb/>
<pb n="KR3k0013_WYG_232-24b"/>
士臣李徳眀同奉表章且申獻贄請從臣事仍備嵗輸<lb/>
冀闔境之咸寜識人君之廣覆不遥日下恭達御前既<lb/>
推向化之誠更露繇衷之願臣伏念天祐之後率土分<lb/>
摧或跨據江山或革遷朝代皆為司牧各拯黎元臣繇<lb/>
是以嗣先基獲安江表誠以瞻烏未定附鳯何從今則<lb/>
青雲之候眀懸白水之符斯應仰祈聲教俯被遐方豈<lb/>
可逺動和鑾上勞薄伐有拒懐来之徳非誠信順之心<lb/>
臣自遣鍾謨李徳眀入覲天朝具陳懇𣢾便於水陸皆<lb/>
<pb n="KR3k0013_WYG_232-25a"/>
戢兵師方冀寛仁下安億兆旋進歴陽之旌斾又屯隋<lb/>
苑之車徒縁臣既寫傾依悉曾止約令罷警嚴之備不<lb/>
為悍禦之謀其或皇帝陛下未息雷霆靡矜葵藿人當<lb/>
積懼衆必貪生若接前鋒偶成小競在其非敵固亦可<lb/>
知但以無所為圗出於不獲必於軍庶重見傷殘豈惟<lb/>
凟大君亭育之慈抑乃増下臣咎釁之責進退惟谷夙<lb/>
夜靡遑臣復思東則㑹稽南惟湘楚盡承正朔俾主封<lb/>
疆自皇帝陛下允屬天飛方知海納雖無外之化徒仰<lb/>
<pb n="KR3k0013_WYG_232-25b"/>
祝於皇風而事大之儀闕卑通於疆吏惟憑𤣥造猥念<lb/>
後期方今八表未同一戎兹始儻或首於下國許作外<lb/>
臣則柔逺之風其誰不服無戰之勝自古獨髙臣幸與<lb/>
黎人共依聖政蚩蚩之俗期息於江淮蕩蕩之風廣流<lb/>
於華裔永將菲薄長奉欽眀白日誓心皇天可質䖍輸<lb/>
肺腑上祈冕旒顒俟聖言以聴朝命今遣守司空臣孫<lb/>
晟守禮部尚書臣王崇質部署宣給軍士物上進金一<lb/>
千兩銀十萬兩羅綺二千疋三月己未景以王崇質等<lb/>
<pb n="KR3k0013_WYG_232-26a"/>
歸國復遣使奉表来上表云臣叨居舊邦獲嗣先業聖<lb/>
人有作曽無先見之眀王祭弗供果致後時之責六龍<lb/>
電邁萬騎雲屯舉國震驚羣臣惴悚遂馳下使徑詣行<lb/>
宫乞停薄伐之師請預外臣之籍天聴懸邈聖問未回<lb/>
通宵九驚一食三歎繇是繼飛宻表再遣行人叙江河<lb/>
羡海之心指葵藿向陽之意皇帝陛下自天生徳命世<lb/>
應期含容每法於方輿亭育不遺於下國先令副介宻<lb/>
導宸慈綸旨優隆乾文炳煥仰認懐来之道喜則可知<lb/>
<pb n="KR3k0013_WYG_232-26b"/>
深惟事大之言服之無斁五年三月丙午景遣其臣偽<lb/>
宰相馮延巳偽給事中田霖奉表進銀一十萬兩絹一<lb/>
十萬疋錢一十萬貫茶五十萬斤米三十萬石表云臣<lb/>
聞盟津初㑹仗黄鉞以臨戎銅馬既歸推赤心而服衆<lb/>
一則顯周君之雄武一則表漢后之仁慈用能定大業<lb/>
於一戎紹洪基於四百兼資具美允屬聖君伏惟皇帝<lb/>
陛下量包終古徳合上𤣥子育黎民風行號令以其執<lb/>
迷未復則薄賜徂征以其向化知歸則俯垂信納仰荷<lb/>
<pb n="KR3k0013_WYG_232-27a"/>
含容之施彌堅傾附之念然以淮海遐陬東南下國親<lb/>
勞翠盖乆駐王師以是憂慙不遑啓處今既六師返斾<lb/>
萬乘還京合申解甲之儀粗表充庭之實但以自經保<lb/>
境今已累年供給既繁困虚頗甚曽無厚幣可達深誠<lb/>
然又思内附已来聖慈益厚雖在照臨之下有如骨肉<lb/>
之恩縱悉力以貢輸終厚顔於微鮮今有少物色以備<lb/>
宣給軍士謹遣左僕射平章事臣馮延巳給事中臣田<lb/>
霖部署上進延巳因稱李景命進納漢陽汶川二縣是<lb/>
<pb n="KR3k0013_WYG_232-27b"/>
二縣在大江之北元𨽻鄂州景以既畫疆為界故歸於<lb/>
我辛亥景遣其臣偽臨汝郡公徐遼偽客省使尚全恭<lb/>
奉表来上買宴錢二百萬表云臣聞聖人制禮重尊奬<lb/>
之心王者㑹朝宗燕享之事是以此日輙薦微誠竊以<lb/>
臣幸能迷復方認懐来决心既嚮於皇風注目每瞻於<lb/>
清蹕伏自陪臣入奉帝誥薦臨頓安下國之生靈俱荷<lb/>
大君之化育雖復尋令宰輔専拜冕旒少傾貢奉之儀<lb/>
仰答含容之徳然臣静思内附欣奉至尊既推示其赤<lb/>
<pb n="KR3k0013_WYG_232-28a"/>
心又逈隆於乃睠豈將常禮可表深衷是以别命使臣<lb/>
更伸誠懇俾展犒師之禮仍陳買宴之儀躬詣行朝聊<lb/>
資髙㑹庶盡傾於臣節如得面於天顔伏惟皇帝陛下<lb/>
承天子民溥恩廣施四海識真人之應萬方知王澤之<lb/>
深固以包括古今絲綸典則盛矣美矣無得而稱凡仰<lb/>
照臨孰不懽恱今遣客省使臣尚全恭専詣行闕進獻<lb/>
犒軍買宴物色又表云臣幸將下國仰奉聖朝特沐睿<lb/>
慈俯垂開納已陳尠禮請展御筵因思盡竭於深衷是<lb/>
<pb n="KR3k0013_WYG_232-28b"/>
敢别陳於至懇伏以柏梁髙㑹宸極居尊朝臣咸侍於<lb/>
冕旒天樂盛張於金石莫不競輸庭實齊獻夀盃而臣<lb/>
僻處遐陬逈承乃睠雖心存於魏闕奈日逺於長安無<lb/>
繇親咫尺之顔何以罄勤拳之意遂令戚屬躬拜殿庭<lb/>
庶代外臣獲叅執事納忠則厚致禮甚微誠慙野老之<lb/>
芹願獻華封之祝謹差臨汝郡公臣徐遼部署宴上進<lb/>
獻物色詣闕時景又選伶官五十人各齎樂器與遼偕<lb/>
至且言来獻夀觴四月癸丑帝以江南遣使買宴是日<lb/>
<pb n="KR3k0013_WYG_232-29a"/>
乃宣召從官及江南進奉使馮延巳已下宴於行宫奏<lb/>
江南樂江南偽命臨汝郡公徐遼代李景捧夀觴以獻<lb/>
仍進上金酒器一副御衣一襲戲衣魚犀帯一條金器<lb/>
五百兩銀器五千兩銀龍一座銀鳯二隻錦綺千段細<lb/>
馬二匹金銀鞍轡各一副玉鞭玳瑁鞭各一五月己亥<lb/>
侍御使李重進自淮南差人上言李景令人齎牛酒来<lb/>
犒師五月戊子景遣偽供奉官傅滌奉表起居仍進細<lb/>
茶五百斤清酒百缾八月甲申遣其臣陸昭符始置邸<lb/>
<pb n="KR3k0013_WYG_232-29b"/>
於京師辛丑太府卿馮延巳魯衛尉少卿鍾謨自江南<lb/>
使廽奉李景手表来上手表者盖景親書以表其䖍懇<lb/>
也表云臣謬承先業僻在一隅不識天命得罪上國困<lb/>
而後伏何足可多許以不亡臣之幸也豈意皇帝陛下<lb/>
辱異常之顧垂不世之私外雖君臣内若骨肉殊恩異<lb/>
禮無得而言退日揣循何階及此且古人有一飯之恩<lb/>
必報臣竊慕之故自結髪已来未嘗敢輕受人恵雖徃<lb/>
事君父亦嘗以退讓自居不圗今辰頓受殊遇此臣所<lb/>
<pb n="KR3k0013_WYG_232-30a"/>
以朝夕慙恨恐上報之無從也然天地之功厚矣父母<lb/>
之恩深矣而子不謝恩於父人且何報於天以此思之<lb/>
則惟有赤心可酬大造况臣嘗嗟世網别貯素懐方以<lb/>
子孫託於陛下區區之意可勝言哉兼臣比乞鍾謨過<lb/>
江蓋有情事上告鍾謨又已奉聖旨許其放廽伏乞纔<lb/>
到京師即令單騎歸國庶於所奏早奉勅裁瞻望冕旒<lb/>
不勝懇禱又表云臣聞天秩有禮位已定於髙卑王者<lb/>
無私事必循於軌轍儻臣下稍踰名分則朝廷實紊等<lb/>
<pb n="KR3k0013_WYG_232-30b"/>
夷情所難安理須上訴竊以臣比承舊制有昧先㡬勞<lb/>
萬乘之時巡方傾改事慶千年之嘉㑹固已知歸伏惟<lb/>
皇帝陛下禀上聖之姿有髙世之行囊括四海澤潤先<lb/>
民眀目達聰道均有戴東征西怨化被無垠已觀混一<lb/>
之期即仰登封之盛而臣爰從欵附屢奉徳音陛下煦<lb/>
嫗情深優容義切全却藩方之禮惟頒咫尺之書粤在<lb/>
事初便知恩遇向者未遑堅讓今兹敢瀝至誠且臣頃<lb/>
以徳薄道乖時危事蹙獻誠以奉陛下請命以庇國人<lb/>
<pb n="KR3k0013_WYG_232-31a"/>
獲保先基賜之南服莫大之恵曠古未聞微臣退思所<lb/>
享已極豈於殊禮可以乆當伏乞皇帝陛下深鑒卑衷<lb/>
終全舊制凡廽誥命乞降詔書庶無屈於至尊且稍安<lb/>
於逺服乃心懇禱無所寄言又貢謝賜欽天歴及嵗候<lb/>
歴日表各一函又表乞賜史館書目九月遣其臣吏部<lb/>
尚書商崇義進賀天清莭御衣金帶及金器千兩銀器<lb/>
五千兩錦綺綾羅共千疋辛未又遣其臣禮部尚書朱<lb/>
鞏来進銀一萬兩綾絹共二萬疋稱謝恩賜國信壬子<lb/>
<pb n="KR3k0013_WYG_232-31b"/>
天清莭廣夀殿上夀崇義捧景表於殿前進旃檀佛象<lb/>
一軀細衣段千疋乳香三百斤崇義又代李景捧夀觴<lb/>
以獻甲戌景之世子冀進謝恩賜國信銀器五千兩錦<lb/>
綺綾絹五千疋十月乙巳遣其臣偽屯田郎中龔慎儀<lb/>
進賀冬銀器二千兩錦綺綾絹共五百疋十二月癸夘<lb/>
遣其臣偽工部郎中楊元鼎進賀正銀三千兩錦綺綾<lb/>
絹一千疋辛巳江南進奉使朱鞏商崇義等辭各賜器<lb/>
幣鞍馬甚厚五年閏七月景所署泉州莭度使留從效<lb/>
<pb n="KR3k0013_WYG_232-32a"/>
遣部將蔡仲贇繇間道奉絹表起居從效本閩中王氏<lb/>
之偏將也王氏失國從效據漳泉二州附庸於金陵金<lb/>
陵偽署為清源軍莭度使兼中書令封晉江王已十餘<lb/>
年矣至是聞帝平定江淮欲歸附於我故先遣使奉表<lb/>
来上帝優詔以答之六年五月壬子從效遣别駕黄禹<lb/>
錫奉表来上表云臣聞日月貞眀萬方咸照帝王英睿<lb/>
無所不通竊以閩嶺五州古来一鎮僻陋雖居於遐服<lb/>
梯航長奉於上京尋因王氏末年建城失守干戈擾攘<lb/>
<pb n="KR3k0013_WYG_232-32b"/>
民庶蒼黄臣此際收聚餘兵保全兩郡北連甌越南接<lb/>
畨禺况屬貢路未通所以親隣是附今則伏遇皇帝陛<lb/>
下道侔諸聖運應千年布文徳於中原紹武王之丕業<lb/>
憶昨上遵天意聊議南征矧以金陵已歸王化莫不華<lb/>
夷賔服文軌混同然臣嘗覽此書畧知徃昔竊見孫權<lb/>
鼎分列國地有三吳及於季年臣於大晉諸道各仍於<lb/>
舊貫随方率貢於中朝惟彼前規無殊此日臣生居海<lb/>
嶠實慕華風輙傾葵藿之心恭向照臨之徳仍進獬豸<lb/>
<pb n="KR3k0013_WYG_232-33a"/>
通犀帶一條白龍腦香十斤<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_232-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百三十二<lb/>
</p>
<p>
</p>
  </div>
</body>
</text>
</TEI>
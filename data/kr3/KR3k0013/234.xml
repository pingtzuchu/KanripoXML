<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百三十四</head>
    <p>
<pb n="KR3k0013_WYG_234-1a"/>
欽定四庫全書<lb/>
　册府元龜卷二百三十四　宋　王欽若等　撰<lb/>
　　僭偽部<lb/>
　　　兵敗<lb/>
兵法云賢智不用上下不親賞罰不當勞逸無别覘候<lb/>
不審竒正不分此敗之道也若乃乘亂投隙僭竊名器<lb/>
日恃於武力争勝於危事於是徇佳兵之志犯黷武之<lb/>
戒封執獨見斥去忠言以至昏醉而御戎誅殺以徇衆<lb/>
<pb n="KR3k0013_WYG_234-1b"/>
繇此䘮衆至於失邦者盖本無徳義輕肆倔强自速其<lb/>
咎非不幸也易所謂投戈散地六親不能相保者良謂<lb/>
此哉<lb/>
前凉張駿自稱凉州牧遣武威太守竇濤金城太守張<lb/>
閬武興太守辛巖揚烈將軍宋輯等率衆東㑹將軍韓璞攻<lb/>
討秦州諸郡時劉曜遣其將劉裔来拒屯於狄道城韓<lb/>
璞進度沃千嶺辛巖曰我握衆數萬藉氐𦍑之銳宜速<lb/>
戰以滅之不可以久乆則變生璞曰自夏末以来太白<lb/>
<pb n="KR3k0013_WYG_234-2a"/>
犯月辰星逆行白虹貫日皆變之大者不可以輕動輕動而<lb/>
不㨗為禍更深吾將乆而斃之且曜與石勒相攻裔亦<lb/>
不能乆也積七十餘日軍糧竭遣辛巖督運於金城裔<lb/>
聞之大恱謂其諸士曰韓璞之衆十倍於吾𦍑胡皆叛<lb/>
不為之用吾糧廪將懸難以持乆今虜分兵運糧可謂<lb/>
天授吾也若敗辛巖璞等自潰彼衆我寡宜以死戰戰<lb/>
而不捷當無匹馬得還宜厲爾戈矛竭汝智力衆咸奮於<lb/>
是率騎三萬襲巖於沃千嶺敗之璞軍遂潰死者二萬<lb/>
<pb n="KR3k0013_WYG_234-2b"/>
人面縛歸罪駿曰孤之罪也將軍何辱皆赦之<lb/>
張祚自稱涼州牧遣其將和昊率衆伐驪靬戎於南山<lb/>
大敗而還祚宗人張瓘時鎮抱罕祚惡其彊遣其將易<lb/>
揣張琀率歩騎萬三千以襲之時張掖人王鸞頗知神<lb/>
道言於祚曰軍出不復還涼國將有不利矣祚大怒以<lb/>
鸞妖言阻衆斬之以徇三軍及發鸞臨刑曰我死不二<lb/>
十日軍必敗後果為瓘所敗<lb/>
張天錫為凉州牧時𦍑㢘岐自稱益州刺史率畧得四<lb/>
<pb n="KR3k0013_WYG_234-3a"/>
千家背苻堅就李儼天錫自徃討之儼大敗入城固守<lb/>
遣子純求救於苻堅堅使其將王猛救之天錫敗績死<lb/>
者十二三晉太元元年苻堅遣其將茍萇毛當梁熙姚<lb/>
萇来㓂天錫率萬人頓金昌城龍驤將軍馬逹率萬人<lb/>
逆萇等因請降兵人散走征東常據中録事席仂皆戰<lb/>
死司兵趙充哲與萇苦戰又死中衛將軍史景亦沒於<lb/>
陣天錫大懼出城自戰城内又反天錫窘逼降於萇等<lb/>
前趙劉聰僭即帝位以劉曜為雍州牧據長安安定太<lb/>
<pb n="KR3k0013_WYG_234-3b"/>
守賈疋及諸氐𦍑皆送質任雍州刺史麴特新平太守<lb/>
竺恢固守不降䕶軍麴允頻陽令梁肅自京兆南山將<lb/>
奔安定遇疋任子於隂宻擁還臨涇推疋為平南將軍<lb/>
率衆五萬攻曜於長安扶風太守梁綜及麴時竺恢等<lb/>
亦率衆十萬㑹之曜遣劉雅趙染来拒敗績而還曜又<lb/>
盡長安銳卒與諸軍戰於黄丘曜衆大敗聰又使劉粲<lb/>
劉曜攻劉琨於晉陽晉陽降粲琨與左右數十騎擕其<lb/>
妻子奔於趙郡之亭頭遂如常山告敗於猗盧且乞師<lb/>
<pb n="KR3k0013_WYG_234-4a"/>
猗盧遣子日利孫賔六須及將軍衛雄姬澹等率衆數<lb/>
萬攻晉陽琨收散卒千餘為之鄉導猗盧率衆六萬至<lb/>
於狼猛曜及賔六須戰於汾東曜墜馬中流矢身被七<lb/>
創乃入晉陽夜與劉粲等掠百姓踰蒙山遁歸猗盧率<lb/>
騎追之戰於藍谷粲敗績斬其征虜邢延獲其鎮北劉<lb/>
豐猗盧戍之而還<lb/>
劉曜僭即帝位遣其將劉岳攻石勒將石生於金墉石<lb/>
季龍率歩騎四萬入自成臯闗岳陳兵以待之戰於雒<lb/>
<pb n="KR3k0013_WYG_234-4b"/>
西岳師敗績岳中流矢退保石梁季龍遂塹柵列圍遏<lb/>
絶内外曜親率軍援岳季龍率騎三萬来拒曜次於金<lb/>
谷無故大驚軍中潰散乃退如澠池夜中又驚士卒奔<lb/>
潰遂歸長安季龍執劉岳及其將王騰等八十餘人并<lb/>
氐羌三千餘人送於襄國坑士卒一萬六千曜自至澠<lb/>
池素服郊哭七日乃入城其後曜攻石生於金墉聞季<lb/>
龍進據石門續知石勒自率大衆已濟始議増滎陽戍<lb/>
杜黄馬闗俄而雒水候者與勒前鋒交戰擒羯送之曜<lb/>
<pb n="KR3k0013_WYG_234-5a"/>
問曰大胡自来耶其衆大小復何如羯曰大胡自来軍<lb/>
盛不可當也曜色變使攝金墉之圍陳於洛西南北十<lb/>
餘里曜少而滛酒末年尤甚勒至曜將戰飲酒數㪷嘗<lb/>
乘赤馬無故跼頓乃乘小馬比出復飲酒㪷餘至於西<lb/>
陽門撝陣就平勒將石堪因而乘之師遂大潰曜昏醉<lb/>
奔退馬陷石渠墜於水上被槍十餘通中者三為堪所<lb/>
執送於勒所<lb/>
後趙石勒初僭稱趙王遣將孔萇攻陷文鴦十餘營萇<lb/>
<pb n="KR3k0013_WYG_234-5b"/>
不設備鴦夜擊之大敗而歸其後劉曜敗石季龍子髙<lb/>
候遂圍雒陽勒滎陽太守尹矩野王太守張進等皆降<lb/>
之襄國大震乃僭即帝位秦州休屠王𦍑叛於勒刺史<lb/>
臨深遣司馬管光帥州軍討之為𦍑所敗隴右大擾氐<lb/>
𦍑悉叛<lb/>
石季龍僭稱天王以西平張伏都為都督征討諸軍事<lb/>
帥歩騎三萬擊凉州既渡河與張駿將謝艾大戰於河<lb/>
西伏都敗績及僭即帝位凉州戍卒髙力梁犢等起兵<lb/>
<pb n="KR3k0013_WYG_234-6a"/>
東還犢自稱晉征東大將軍率衆攻陷下辦逼張茂為<lb/>
大都督大司馬載以軺車安西劉寜自安定擊之大敗<lb/>
而還秦雍間城戍無不摧陷斬二千石長史長驅而東<lb/>
髙力等皆多力善射一當十餘人雖無兵甲所在掠百<lb/>
姓大斧施一丈柯攻戰若神所向皆潰戍卒皆随之比<lb/>
至長安衆已十萬其樂平王石苞時鎮長安盡銳拒之<lb/>
一戰而敗犢遂東出潼闗進如雒川季龍以李農為大<lb/>
都督行大將軍事統衛軍張賀度征西張良征虜石閔<lb/>
<pb n="KR3k0013_WYG_234-6b"/>
等率歩騎十萬討之戰於新安農師不利又戰於雒陽<lb/>
農師大敗乃退壁成臯<lb/>
冉閔僭即帝位攻石祗於襄國祗遣使詣慕容儁姚弋<lb/>
仲以乞師㑹石琨自冀州援祗弋仲復遣其子襄率騎<lb/>
三萬八千至自滆頭儁遣將軍恱綰率甲卒三萬自龍城<lb/>
三方勁卒合十餘萬閔遣車騎胡睦拒襄於長蘆將軍<lb/>
孫威候琨於黄丘皆為敵所敗士卒畧盡睦威單騎而<lb/>
還琨等軍且至閔盡衆出戰姚襄恱綰石琨等三面攻<lb/>
<pb n="KR3k0013_WYG_234-7a"/>
之祗衝其後閔師大敗閔潛於襄國行宫與十餘騎奔<lb/>
鄴降胡栗特康等執冉裔及左僕射劉琦等送於祗盡<lb/>
殺之司空石璞尚書令徐機車騎胡睦侍中李綝中書<lb/>
監盧諶少府王鬱尚書劉欽劉休等及諸將士死者十<lb/>
餘萬人<lb/>
前燕慕容暐僭即帝位晉南陽督䕶趙𢎞以宛降於暐<lb/>
暐遣其南中郎將趙盤自魯陽戍宛比至晉右將軍桓<lb/>
豁攻宛㧞之趙盤退奔魯陽豁遣輕騎追盤及於雉城<lb/>
<pb n="KR3k0013_WYG_234-7b"/>
大戰大敗之執盤戍宛而歸其後晉大司馬桓温江州<lb/>
刺史桓冲豫州刺史袁真率衆五萬伐暐前兖州刺史<lb/>
孫元起兵應之温部將檀𤣥攻胡睦執暐寜東慕容忠<lb/>
暐遣其將慕容厲與温戰於黄墟厲師大敗單馬奔還<lb/>
髙平太守徐翻以郡歸順温前鋒朱序又破暐將傅顔<lb/>
於林渚苻堅又使其將王猛楊安率衆伐暐猛攻壺闗<lb/>
安攻晉陽暐使慕容評率中外精卒四十餘萬拒之與<lb/>
猛戰於潞州評師大敗死者五萬餘人評等單騎遁還<lb/>
<pb n="KR3k0013_WYG_234-8a"/>
猛遂長驅至鄴堅復率衆十萬㑹猛攻暐散騎侍郎徐<lb/>
蔚等率扶餘髙句麗及上黨質子五百餘人夜開城門<lb/>
以納堅軍暐與評等數十騎奔於昌黎堅遣郭慶追及<lb/>
暐於髙陽縛送於堅<lb/>
前秦苻堅僭稱天王時苻雙據上邽苻栁據蒲坂叛於<lb/>
堅苻庾據陕城苻武據安定並應之將共伐長安堅遣<lb/>
後禁將軍楊成世左將軍毛嵩等討雙武為其所敗末<lb/>
年遣征南苻融驃騎張蚝撫軍苻方衛軍梁成平南慕容<lb/>
<pb n="KR3k0013_WYG_234-8b"/>
暐冠軍慕容垂率歩騎二十五萬為前鋒堅發長安戍<lb/>
卒六十餘萬騎二十七萬前後千里旗鼓相望晉遣都<lb/>
督謝石徐州刺史謝𤣥豫州刺史桓伊輔國謝琰等水<lb/>
陸七萬相繼拒融去雒澗二十五里憚梁成不敢進龍<lb/>
驤將軍劉牢之率勁卒五千夜襲城壘尅之斬成及王<lb/>
顯王詠等十將士卒死者萬五千謝石等以既敗梁成<lb/>
水陸繼進堅與苻融登城而望王師見部陣齊整將士<lb/>
精銳又北望八公山上草木皆類人形時張蚝敗謝石<lb/>
<pb n="KR3k0013_WYG_234-9a"/>
於淝南謝𤣥謝琰勒卒數萬陣以待之蚝乃退列陣逼<lb/>
淝水王師不得渡遣使謂融曰君懸軍深入置陣逼水<lb/>
此持乆之計豈欲戰者乎若小退師令將士周旋僕與<lb/>
君公緩轡而觀之不亦美乎融於是麾軍却陣欲因其<lb/>
濟水覆而取之軍遂奔退制之不可止融馳騎畧陣馬<lb/>
倒被殺軍遂大敗王師乘勝追擊至於青岡死者相枕<lb/>
堅為流矢所中單騎遁還於淮北飢甚人有進壺飱豚<lb/>
髀者堅食之恱曰昔公孫豆粥何以加也命賜帛十疋<lb/>
<pb n="KR3k0013_WYG_234-9b"/>
緜十斤辭曰臣聞白龍厭天池之樂而見困豫且陛下<lb/>
目所覩也耳所聞也今蒙塵之難豈在天乎且妄施不<lb/>
為恵妄受不為忠陛下臣之父母也安有子養而求報哉<lb/>
弗顧而退堅大慙顧謂其夫人張氏曰朕若用朝臣之<lb/>
言豈見今日之事耶當何面目復臨天下乎澘然流涕<lb/>
而去聞風聲鶴唳皆謂晉師之至堅還長安後為慕容<lb/>
冲所逼冲率衆登城堅身貫甲胄率戰拒之飛矢滿身<lb/>
流血被體三輔人為冲所畧者咸遣使告堅請放火以<lb/>
<pb n="KR3k0013_WYG_234-10a"/>
為内應堅遣騎七百應之而冲營放火者為風焰所燒<lb/>
其能免者十一二城中有書曰古符𫝊賈録載帝出五<lb/>
將乆長得先是人謡曰堅入五將山長得堅大信之告<lb/>
其太子宏曰脫如此言天或導余今留汝兼總戎政勿<lb/>
與賊争利吾當出隴收兵運糧以給汝天其或者正訓<lb/>
予也於是遣衛將軍定楊擊冲於城西為冲所擒堅彌<lb/>
懼付宏以後事將中山公說張夫人率騎數百出如五<lb/>
將宣告州郡期以孟冬救長安宏等母妻宗室男女數<lb/>
<pb n="KR3k0013_WYG_234-10b"/>
千騎出奔百僚逃散慕容冲入據長安縱兵大掠死者<lb/>
不可勝計堅至五將山為姚萇將吳忠所執苻丕僭即<lb/>
帝位於晉陽及進據平陽遣將王永及苻纂攻慕容永<lb/>
於襄陵王永大敗及前鋒都督俱石子皆死之初苻纂<lb/>
之奔丕也部下壯士三千餘丕猜而忌之及永之敗懼<lb/>
為纂所殺率騎數千南奔東垣晉揚威將軍馮該自陕<lb/>
要擊敗之斬丕首執其太子寜長樂王夀送於京師<lb/>
苻登僭即帝位遣騎大將軍竇衝攻姚萇與萇戰於汧<lb/>
<pb n="KR3k0013_WYG_234-11a"/>
東為萇所敗登征虜馮翊太守蘭犢率衆二萬自潁陽<lb/>
入於和寜與苻纂首尾將圗長安纂弟師奴殺纂自立<lb/>
為秦公蘭犢絶之皆為萇所敗其後登以尚書苻碩原<lb/>
為前禁將軍滅𦍑校尉戍平凉登進據茍頭原以逼安<lb/>
定萇率騎三萬夜襲大界營䧟之殺登妻毛氏及其子<lb/>
弁尚擒名將數十人驅掠男女五萬餘口而去登收合<lb/>
餘兵退據胡空堡其後進攻新平萇率衆救之登引退<lb/>
復攻安定為萇所敗據路承堡及姚萇死登聞之喜曰<lb/>
<pb n="KR3k0013_WYG_234-11b"/>
姚興小兒吾將折杖以笞之於是大赦盡衆而東攻屠<lb/>
各姚奴帛蒲二堡尅之自甘泉向闗中興追登不及數<lb/>
十里登從六陌趣廢橋興將尹緯據橋以待之登争水<lb/>
不得衆渴死者十二三與緯大戰為緯所敗其夜衆潰<lb/>
登單馬奔雍乞伏乾歸遣騎二萬救登登引軍出迎與<lb/>
興戰於山南為興所敗被殺<lb/>
後秦姚興僭即帝位仇池公楊盛叛擾祁山遣建威趙<lb/>
琨率騎五千為前鋒立莭楊伯夀統歩卒繼之前將軍<lb/>
<pb n="KR3k0013_WYG_234-12a"/>
姚恢左將軍姚文宗入自鷲峡鎮西秦州刺史姚嵩入<lb/>
羊頭陕右衛胡翼度從隂宻出自汧城討盛興將輕騎<lb/>
五千自雍赴之盛率衆與琨相持伯夀畏懦弗進琨衆<lb/>
寡不敵為盛所敗興斬伯夀而還<lb/>
姚泓僭襲父位仇池公楊盛攻䧟祁山執建節王摠遂<lb/>
逼秦州泓遣後將軍姚平救之盛引退姚嵩與平追盛<lb/>
及於竹嶺姚讃率隴西太守姚秦都雒陽太守王煥以<lb/>
禁兵赴之讃至清水嵩為盛所敗嵩及秦都王煥皆戰<lb/>
<pb n="KR3k0013_WYG_234-12b"/>
死其後晉太尉劉裕摠大軍伐泓王師至成臯征南姚<lb/>
洸時鎮雒陽馳使請救泓遣越騎校尉閻生率騎三千<lb/>
以赴之武衛姚益男將歩卒一萬助守雒陽又遣征東<lb/>
并州牧姚懿南屯陕津為之聲援洸遣部將趙𤣥率精<lb/>
兵千餘南守柏谷隖廣武石無諱東戍鞏城以拒王師<lb/>
㑹陽城及成臯滎陽武牢諸城悉降晉將檀道濟等長<lb/>
驅而至無諱至石闗奔還𤣥與晉將毛徳祖戰於柏谷<lb/>
以衆寡而敗姚禹踰城奔於王師道濟進至雒陽洸懼<lb/>
<pb n="KR3k0013_WYG_234-13a"/>
遂降其後泓遣輔國胡翼度據東原武衛姚鸞營於大<lb/>
路與晉軍相接晉將沈林子簡精銳銜枚夜襲之鸞衆<lb/>
潰戰死士卒死者九千餘人姚讃屯於河上讃為林子<lb/>
所敗單馬奔定城姚紹遣左長史姚洽及姚黒蠡等率<lb/>
騎三千屯於河北之九原林子率衆八千要洽於河上<lb/>
洽戰死衆皆沒紹聞洽等敗嘔血而死林子率精兵萬<lb/>
餘越山開道㑹沈田子於青泥將攻姚栁泓使姚裕率<lb/>
歩騎八千拒之泓躬將大衆繼發裕為田子所敗鎮北<lb/>
<pb n="KR3k0013_WYG_234-13b"/>
姚疆率郡人數千與姚難陣於涇上以拒晉將王鎮惡<lb/>
遣毛徳祖擊疆大敗疆戰死難遁還長安劉裕進據鄭<lb/>
城泓使姚裕及尚書龎純屯兵營中姚洸屯於澧西尚<lb/>
書姚白𤓰徙四軍雜户入長安姚丕守渭橋胡翼度屯<lb/>
石積姚讃屯覇東泓軍於逍遥園夹渭進兵破苻丕於<lb/>
渭橋泓自逍遥園赴之逼水地狭因丕之敗遂相踐而<lb/>
退姚諶及前軍姚烈左衛姚寳安散騎王帛建武姚進<lb/>
揚威姚蚝尚書左丞孫𤣥等皆死於陣泓單馬還宫鎮<lb/>
<pb n="KR3k0013_WYG_234-14a"/>
亞心入自平朔門泓與姚裕等數百騎出奔於石橋因將<lb/>
妻子詣壘門而降<lb/>
後蜀李特僭稱益州牧攻成都益州刺史羅尚據城自守晉<lb/>
遣荆州刺史宋岱建平太守孫阜救尚阜已次徳陽特<lb/>
遣蕩督李璜助任臧拒阜尚遣大衆掩襲特營連戰二<lb/>
日衆少不敵特軍大敗收合餘卒引趣新繁尚軍引退<lb/>
特復追之轉戰三十餘里尚出大軍逆戰特軍敗績斬<lb/>
特𫝊首雒陽<lb/>
<pb n="KR3k0013_WYG_234-14b"/>
李雄僭即帝位遣太傅李驤征越雋既降之驤進軍繇<lb/>
小㑹攻寜州刺史王遜遜使其將姚岳悉衆拒戰驤軍<lb/>
不利又遇霖雨驤引軍還争濟瀘水士衆多死又遣中<lb/>
領軍李琀及將軍樂次費他李乾李稚等討楊難敵繇<lb/>
白水橋攻下辨征東李夀督琀弟玝攻隂平難敵遣軍<lb/>
拒之夀不得進而琀稚長驅至武街難敵遣兵斷其歸<lb/>
道四面攻之獲琀稚死者數千人<lb/>
後凉吕隆僭即天王位魏安人焦朗遣使說姚興將姚<lb/>
<pb n="KR3k0013_WYG_234-15a"/>
碩徳伐之碩徳遂率衆至姑臧隆遣弟輔國吕超出戰<lb/>
大敗遁還隆收集離散嬰城固守於是羣臣表求與姚<lb/>
興通好隆從之乃請降於碩徳<lb/>
後燕慕容垂僭即帝位遣其太子寳及慕容農慕容麟<lb/>
等率衆八萬伐魏慕容徳慕容紹以歩騎一萬八千為<lb/>
寳後繼魏聞寳將至徙徃河西寳進師臨河懼不敢濟<lb/>
還次參合忽有大風黒氣狀若隄防或髙或下臨覆軍<lb/>
上沙門支曇猛言於寳曰風氣暴迅魏軍將至之候宜<lb/>
<pb n="KR3k0013_WYG_234-15b"/>
遣兵禦之寳笑而不納曇猛固以為言乃遣麟率騎逰<lb/>
獵俄而黄霧四塞日月晦㝠是夜魏師大至三軍奔潰<lb/>
寳與徳等數千騎奔免士衆還者十一二紹死之<lb/>
慕容寳襲偽位魏伐并州驃騎李農逆戰敗績還於晉<lb/>
陽司馬慕容嵩閉門拒之農率騎數千奔中山行及潞<lb/>
州為魏追軍所及餘騎盡沒單馬遁還其後寳聞魏有<lb/>
内難乃盡衆出拒歩卒十二萬騎三萬七千次於曲陽<lb/>
柏津魏軍進至新梁寳憚魏師之銳乃遣征北隆夜襲<lb/>
<pb n="KR3k0013_WYG_234-16a"/>
魏軍敗績而還軍方軌而至對營相持上下兇懼三軍<lb/>
奪氣農麟勸寳還中山乃引歸魏軍追擊之寳農等棄<lb/>
大軍率騎二萬奔還時大風雪凍死者相枕於道寳恐<lb/>
為魏軍所及命去袍仗戎器寸刃無返<lb/>
西秦乞伏乾歸僭稱河南王姚興將姚碩德率衆五萬伐之<lb/>
入自南安峡乾歸次於隴西以拒碩徳興潜師繼發乾<lb/>
歸聞興將至遣其衛軍慕容允率中軍二萬遷於柏陽<lb/>
鎮軍羅敦將外軍四萬遷於候辰谷乾歸自率輕騎數<lb/>
<pb n="KR3k0013_WYG_234-16b"/>
千候興軍勢俄而大風昏霧遂與中軍相失為興追騎<lb/>
所逼入於外軍旦而交戰為興所敗乾歸遁還苑川遂<lb/>
走金城率騎數百馳至允吾秃髪利鹿孤處之於晉興<lb/>
乾歸後懼為利鹿孤所害遂奔長安<lb/>
南凉秃髪傉檀僭稱河西王徵集戎夏之兵五萬餘人<lb/>
大閱於方亭遂伐沮渠蒙遜入西陕蒙遜率衆来拒戰<lb/>
於均石為蒙遜所敗傉檀率騎二萬運榖四萬石以給<lb/>
西郡蒙遜攻西郡䧟之其後傉檀又與赫連勃勃戰於<lb/>
<pb n="KR3k0013_WYG_234-17a"/>
陽武為勃勃所敗將佐死者十餘人傉檀與數騎奔南<lb/>
山㡬為追騎所得蒙遜進圍姑臧百姓懲東苑之戮悉<lb/>
皆驚散疊掘麥田車盖諸部盡降於蒙遜傉檀遣使請<lb/>
和蒙遜許之乃遣司𨽻校尉敬歸及子他為質歸至胡<lb/>
坑逃還他為追兵所執蒙遜徙其衆八千餘户而歸吐<lb/>
谷渾樹雒干率衆来伐傉檀遣其太子武臺距之為雒<lb/>
干所敗傉檀又將伐蒙遜邯川䕶軍孟愷諌曰蒙遜初<lb/>
并姑臧凶勢甚盛宜固守伺隙不可妄動不從五道俱<lb/>
<pb n="KR3k0013_WYG_234-17b"/>
進至畨禾苕藋掠五千餘户其將屈右進曰陛下轉鬭<lb/>
千里前無完陣徙户資財盈溢衢路宜倍道旋師早度<lb/>
峻險蒙遜善於用兵士衆習戰若輕車卒至出吾慮表<lb/>
大敵外逼徙户内攻危之道也衛尉伊力延曰我軍勢<lb/>
方盛將士勇氣固倍彼徒我騎勢不相及若倍道旋師<lb/>
必捐棄資財示人以弱非計也屈右出而告其諸弟曰<lb/>
吾言不用天命也此吾兄弟死地俄而昏霧風雨蒙遜<lb/>
軍大至傉檀敗績而還赫連勃勃求婚於傉檀傉檀弗<lb/>
<pb n="KR3k0013_WYG_234-18a"/>
許勃勃怒率騎二萬来伐殺傷萬餘人傉檀率衆追之<lb/>
其將焦朗謂傉檀曰勃勃天姿雄鷔御軍齊肅未可輕<lb/>
也今因抄掠之資率恩歸之士人自為戰難與争鋒不<lb/>
如從温圍北渡趣萬斛堆阻水結營制其咽喉百戰百<lb/>
勝之術也傉檀將賀連怒曰勃勃以死亡之餘率烏合<lb/>
之衆犯順結禍幸有大功今牛羊塞路財寳若山窘弊<lb/>
之餘人懐貪競不能督厲士衆以抗我也我以大軍臨<lb/>
之必土傾魚潰今引軍避之示敵以弱我衆氣銳宜在<lb/>
<pb n="KR3k0013_WYG_234-18b"/>
速追傉檀曰吾追計决矣敢諌者斬勃勃聞而大喜乃<lb/>
於陽武下陕鑿陵埋車以塞路傉檀遣善射者射之中<lb/>
勃勃左臂勃勃乃勒衆逆擊大破之追奔八十餘里殺<lb/>
傷萬計斬其大將十餘人以為京觀號髑髏臺<lb/>
南燕慕容超僭即帝位晉將劉裕率師將討之師次東<lb/>
莞超遣其左軍段暉輔國賀刺盧等六將歩騎五萬進<lb/>
據臨朐俄而晉師度峴超懼率卒四萬就暉等於臨朐<lb/>
謂公孫五樓曰宜進據川源晉軍至而失水亦不能戰<lb/>
<pb n="KR3k0013_WYG_234-19a"/>
矣五樓馳騎據之晉前驅將軍孟龍符已至川源五樓<lb/>
戰敗而返晉將檀韶率銳卒攻破臨胊超大懼單騎奔<lb/>
叚暉於城南暉衆又戰敗超又奔還廣固使郭内人入<lb/>
保小城未㡬晉師圍四面皆合江南繼兵相尋而至超<lb/>
尚書恱夀開門以納王師超與左右數十騎出亡為晉<lb/>
軍所執<lb/>
前蜀王建僭帝位於成都梁將劉知俊奔鳯翔李茂貞<lb/>
以為大將稍侵建之東川建出兵拒戰為知俊所敗興<lb/>
<pb n="KR3k0013_WYG_234-19b"/>
鳯皆沒焉<lb/>
江南李景僭襲父位周世宗顯徳三年春親征淮甸大<lb/>
敗淮宼於正陽遂進攻夀州四年春世宗再駕南征三<lb/>
月大敗江南援軍於紫金山尋降下夀州是年十月世<lb/>
宗復臨淮甸連下濠泗二郡進攻楚州五年春㧞之景<lb/>
乃上表以廬舒蘄黄等四州来上乞畫江為界<lb/>
河東劉崇僭稱帝位遣兵三千餘衆㓂府州為節度使<lb/>
折徳扆所破其所部岢嵐軍為徳扆所取周世宗嗣位<lb/>
<pb n="KR3k0013_WYG_234-20a"/>
崇乞師於虜與虜將楊衮合勢大舉来迫潞州顯徳元<lb/>
年三月世宗親征與崇戰於髙平大敗之崇與親騎十<lb/>
數人踰山而遁中夜迷懵不知所適刼村民使為鄉導<lb/>
誤趨晉州路行百餘里方覺崇怒殺鄉導者得他路而<lb/>
去距太原一舎其子承鈞夜以兵百人迎之而入及周<lb/>
師至城下崇氣懾自固閉壘不出月餘世宗乃旋軍<lb/>
　<lb/>
　<lb/>
<pb n="KR3k0013_WYG_234-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百三十四<lb/>
</p>
<p>
</p>
  </div>
</body>
</text>
</TEI>
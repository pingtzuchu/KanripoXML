<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百五十</head>
    <p>
<pb n="KR3k0013_WYG_550-1a"/>
欽定四庫全書<lb/>
　册府元龜卷五百五十　　宋　王欽若等　撰<lb/>
　　詞臣部<lb/>
　　　總序<lb/>
夏商之前詞臣之制盖未詳聞說命云其代予言則其<lb/>
事也周禮春官之属大祝作六辭以通上下親疎逺近<lb/>
一曰辭二曰命三曰誥四曰㑹五曰禱六曰誄内史掌<lb/>
王八柄之法凡命諸侯及孤卿大夫則策命之<hi>策謂以簡策言</hi>
<pb n="KR3k0013_WYG_550-1b"/>
<hi>王命</hi>王制禄則贊為之以方出之<hi>贊為之辭也以方出之以方判書而出之也</hi>
外史掌書外令<hi>王令下畿外</hi>若以書使於四方則書其令<hi>書王</hi>
<hi>令以授使者</hi>御史掌贊書<hi>王有命以書致之則贊為辭若今尚書作贊文</hi>皆司言之<lb/>
任也漢制帝之下書有四一曰策書二曰制書三曰詔<lb/>
書四曰誡勑策書者編簡也其制二尺短者半之篆書<lb/>
起年月稱皇帝以命諸侯王三公其罪免以賜策其異<lb/>
者𨽻書用尺一木兩行而已制書者帝者制度之命其<lb/>
文曰制詔三公皆璽封尚書令印重令仰重封露布州<lb/>
<pb n="KR3k0013_WYG_550-2a"/>
郡也詔書者告也其文曰告某官云如故事告誡勑者<lb/>
謂刺史太守其文曰有詔勑某官他類此又尚書主作<lb/>
文書草下筆為詔策出言為詔命後漢因之故尚書陳<lb/>
忠上疏云尚書為王喉舌之官而諸郎多俗吏鮮有雅<lb/>
才每為詔文轉詔求請也魏制中書監令並管機宻掌<lb/>
贊詔命典作文書属官通事郎掌草詔即漢尚書郎之<lb/>
任蜀初劉巴為尚書令先主諸文誥策命皆其所作則<lb/>
尚書之職典詔命矣吳有中書令頗與魏同制而國初<lb/>
<pb n="KR3k0013_WYG_550-2b"/>
文誥之類皆出侍中胡綜則門下兼其事矣晋制以省<lb/>
郎一人管司詔命任在西省謂之西省郎宋齊因之梁<lb/>
世中書舍人用人殊重専掌詔誥故裴子野以中書侍<lb/>
郎鴻臚卿常兼中書通事舍人别勑知詔誥初魏晋已<lb/>
降中書令侍郎即聮掌其事至是舍人始専之又梁集<lb/>
書省置㪚騎常侍而下<hi>事具臺省序</hi>為諸優文策文平處諸<lb/>
文章詩頌後魏初多尊晋制中書令而下掌為文詔北<lb/>
齊因之後周依周禮建六官大宗伯之属有内刺外史<lb/>
<pb n="KR3k0013_WYG_550-3a"/>
典命盖其職也隋有内史舍人専掌詔誥唐循梁陳故<lb/>
事初中書舍人専掌詔誥其以他官領者謂之知制詔<lb/>
凡詔㫖制勑璽書册命皆按典故起草其禁有四一曰<lb/>
漏洩二曰稽緩三曰違失四曰妄誤有以他官特詔草<lb/>
制者然未有名號乾封已後始名北門學士自永淳已<lb/>
來天下文章道盛中書舍人為文事之極任朝廷之盛<lb/>
選中宗朝制詔多出宫中眀皇始置麗正殿學士又改<lb/>
為集仙集賢以典治書籍然亦别草詔書後置翰林待<lb/>
<pb n="KR3k0013_WYG_550-3b"/>
詔又改為翰林供奉開元二十六年乃為學士别建學<lb/>
士院扵翰林院之南専掌内命然而學士班序未立廷<lb/>
見之際各趨本列暨貞元二年九月始勑與諸司官知<lb/>
制誥同例學士無定員上至諸曹尚書下至校書郎皆<lb/>
為之凡入翰林與諸曹絶迹不拘本司不繋當參初選<lb/>
者中書門下召令右銀臺門候㫖其日入院試制書批<lb/>
答共三道詩一首試畢封進可者翌日受宣後增試賦<lb/>
一首元和中又置承㫖一員故事中書之職正言之制<lb/>
<pb n="KR3k0013_WYG_550-4a"/>
有七一曰冊書立后建嫡封庶藩屏臨軒備禮則用之<lb/>
二曰制書行大賞罰授大官爵釐革舊政赦有降憲則<lb/>
用之三曰慰勞制書褒贊賢能勸勉勤勞則用之四曰<lb/>
發㫖勑書增减官員廢置州縣徵發兵馬除免官爵授<lb/>
六品以下官處流已上罪則用之五曰勑㫖謂百司承<lb/>
㫖而為程式奏事施行者六曰論事勑書慰諭公卿誡<lb/>
約臣下則用之七曰勑條随事承㫖不易舊典則用之<lb/>
凡答疏扵王公則用皇帝行寳勞來勲賢則用皇帝之<lb/>
<pb n="KR3k0013_WYG_550-4b"/>
寳徵召臣下則用皇帝信寳答四夷書則用天子行寳<lb/>
慰撫蠻夷則用天子之寳發蕃將兵則用天子信寳元<lb/>
和初學士院别置書詔印凡赦書徳音立后建儲大誅<lb/>
討拜免三公將相日制百官班扵宣政殿而聽之賜與<lb/>
徵召宣索處分之詔慰撫軍旅之書祠饗道釋之文陵<lb/>
寢薦獻之表答奏疏賜軍號皆學士院主之餘則中書<lb/>
舍人主之其翰林學士中書舍人分為兩制各置六員<lb/>
梁因之後唐同光元年四月置䕶鑾制書學士尋罷之<lb/>
<pb n="KR3k0013_WYG_550-5a"/>
晉天福五年廢翰林學士其職事並歸中書舍人開運<lb/>
元年復置翰林學士三年又賜學士院書詔金印周初<lb/>
翰林學士常㕘官五日一起居顯徳五年詔令逐日起<lb/>
居當直則赴晚朝夫代王言頒憲度或以褒功徳或以<lb/>
出爵禄或以撫郡國或以制刑辟皆萬方之瞻仰百世<lb/>
之流布必在其言雅正其理流暢可以發揮扵治體可<lb/>
以感動扵人心與典誥而同風將流俗而殊貫然後謂<lb/>
之稱職協乎得人矣在扵兩漢其人未顯獨相如視草<lb/>
<pb n="KR3k0013_WYG_550-5b"/>
而已其後魏有衛覬劉放晉有張華和嶠宋有傅亮南<lb/>
齊有丘靈鞠梁有朱异陳有姚察蔡立景北齊有祖瑩<lb/>
魏收後周有李徳林隋有虞世基唐有李伯藥岑文本<lb/>
李嶠蘓頲之類皆其彰灼聞名扵世者也復有不察職<lb/>
務近居侍従獨以文義受乎知奬因而受詔俾乎属辭<lb/>
則有陸賈之書嚴助之賦枚臯之祝揚雄之贊王融之<lb/>
序蘓綽之誥虞綽之銘其文也或以典雅或以溫麗或<lb/>
以敏速或以體要其人也或以忠讜或以鴻博或以時<lb/>
<pb n="KR3k0013_WYG_550-6a"/>
名或以舊徳雖為用不一而擅美攸同故有膺縟禮升<lb/>
柄臣者焉亦有才不踰衆徳不自重雖膺一時之寵終<lb/>
貽多士之羞今並次其事迹著扵編簡凡詞臣部八門<lb/>
　　　　選任　　恩奬<lb/>
　　　選任<lb/>
夫令出惟行孰可以弗慎官不必備唯在乎得人而况<lb/>
登赤墀之塗逰青𤨏之闥居切問之地司誕告之言或<lb/>
申諭四方或傾爵庶尹或褒贊治行或發眀憲章列辟<lb/>
<pb n="KR3k0013_WYG_550-6b"/>
是瞻生民為則典茲任者不亦難哉繇漢而下曷嘗不<lb/>
慎重其選乃在馳辯博之譽韞清麗之才選衆而舉居<lb/>
職自稱若夫當世之主寤寐賢俊其或篤藝文之好特<lb/>
蒙延奬喜讜直之論首被推擇以至膺所知之論薦聳<lb/>
羣居之望實寘扵嚴署藹乎休問然後知宻勿左右誠<lb/>
資乎君子之儒發揮命令必在乎文士之助者也<lb/>
漢司馬相如字長卿武帝時為郎帝方好藝文以淮南<lb/>
王安属為諸父<hi>安扵天子服属為從父叔父</hi>辯博善為文辭甚尊重<lb/>
<pb n="KR3k0013_WYG_550-7a"/>
每為報書及賜<hi>賜謂賜書也</hi>常召相如視草廼遺<hi>草謂文之藁草</hi>
嚴助為㑹稽太守上書願奉三年計最<hi>舊法當使承奉嵗計今助自欲</hi>
<hi>入奉也最凡要也</hi>詔許因留侍中有竒異輙使為文<hi>謂非常之文</hi>及<lb/>
作賦頌數十篇<lb/>
王褒蜀人宣帝時召髙材劉向張子僑華龍柳褒等待<lb/>
詔金馬門褒與子僑等竝待詔數從褒等放獵<hi>放士衆大獵也</hi>
<hi>一曰㳺放及田獵</hi>所幸宫館輙為歌頌<lb/>
晉劉超字世瑜初為元帝琅琊國記室遂從渡江轉安<lb/>
<pb n="KR3k0013_WYG_550-7b"/>
東府舍人専掌文檄相府建又為舍人中興建為中書<lb/>
舍人<lb/>
孔衍字舒元初為元帝安東叅軍掌記室書文殷積而<lb/>
衍每以稱職見知中興初與庾亮俱補中書郎<lb/>
徐邈字仙民東莞始幕人孝武帝始覽典籍招延儒學<lb/>
之士邈既東州儒素太傅謝安舉以應選補中書舍人<lb/>
及為散騎常侍猶處西省累遷中書侍郎専掌諭詔改<lb/>
前衛率授太子經邈雖在東宫猶朝夕入見參綜朝政<lb/>
<pb n="KR3k0013_WYG_550-8a"/>
修飭文詔<lb/>
宋傅亮字季友晋義熈元年除員外散騎侍郎直西省<lb/>
典掌詔命轉領軍長史以中書郎滕演代之七年遷㪚<lb/>
騎侍郎復代演直西省仍轉中書黄門侍郎直西省如<lb/>
故永初元年以佐命功封建城縣公直中書省専典詔<lb/>
命髙祖受命表策文誥皆亮之辭也<lb/>
南齊謝朓字𤣥暉文章清麗初為眀帝驃騎記室掌覇<lb/>
府文筆又掌中書詔誥尋拜中書郎出為宣城太守以<lb/>
<pb n="KR3k0013_WYG_550-8b"/>
選復為中書郎<lb/>
梁江淹字文通初為南齊太祖驃騎叅軍軍書表記皆<lb/>
使淹具草相國建補記室叅軍事建元初為建安王記<lb/>
室帶東武令叅掌詔冊言遷中書侍郎<lb/>
任昉字彦昇初為南齊太子歩兵校尉管東宫書記雅<lb/>
善属文尤長刀筆才思無窮遷中書侍郎髙祖霸府初<lb/>
開以昉為驃騎記室梁臺既建禪讓文誥多昉所具及<lb/>
踐祚拜黄門侍郎<lb/>
<pb n="KR3k0013_WYG_550-9a"/>
裴子野為員外郎普通中大舉北侵勑子野為檄魏文<lb/>
又勑為書喻魏相元乂武帝深嘉焉遷中書侍郎鴻臚<lb/>
卿俄兼中書通事舍人别勑知制誥<lb/>
陳陸瓊以文學為殿中郎武帝時討周廸陳寳應等都<lb/>
官符及諸大手筆竝中勅付瓊累遷中書侍郎後主即<lb/>
位直中書省掌詔誥至徳元年除度支尚書掌詔誥如<lb/>
故<lb/>
毛喜初為宣帝驃騎府中記室府朝文翰皆喜辭也及<lb/>
<pb n="KR3k0013_WYG_550-9b"/>
帝即位除給事黄門侍郎兼中書舍人典軍國機宻<lb/>
姚察遷戎昭將軍撰梁史後主纂集兼東宫通事舍人<lb/>
勑専知優册謚議等文筆<lb/>
後魏袁翻少以文學擅美孝眀孝昌中為中書令領給<lb/>
事黄門侍郎與徐紇俱在門下並掌文翰<lb/>
温子昇為廣陽王深行臺郎中黄門侍郎徐紇受四方<lb/>
表啟答之敏速扵深獨沉思曰彼有温郎中才藻可畏<lb/>
元顥入雒以子昇為中書舍人莊帝還宫為顥任使者<lb/>
<pb n="KR3k0013_WYG_550-10a"/>
多被廢黜而子昇復為舍人後除正員郎仍舍人永熈<lb/>
中為侍讀亦兼舍人<lb/>
北齊邢卲字子才後魏光禄卿虬之子文章典麗既贍<lb/>
且速莊帝永安初累遷中書侍郎所作詔文體甚嚴<lb/>
魏收仕後魏為主客郎中莭閔帝立妙簡近侍詔收為<lb/>
封禪書下筆便就不立草藁遷㪚騎侍郎俄兼中書侍<lb/>
郎孝武初又詔收攝本職文誥塡積事咸稱㫖<lb/>
陳元康為司徒髙昂記室初司馬子如髙季式與孫搴<lb/>
<pb n="KR3k0013_WYG_550-10b"/>
劇飲搴醉死神武命求好替子如舉魏收他日神武謂<lb/>
季式曰卿飲殺我孫主簿魏收作文書都不稱我<lb/>
意司徒嘗道一人謹宻是誰季式以元康對曰是<lb/>
能夜闇書快吏也召之一見使授大丞相功曹内掌機<lb/>
宻善陳事意不為華藻遷大行臺都官郎封安平子<lb/>
後周王襃初自梁國歸為内史大中大夫髙祖作象經<lb/>
令襃注之引據該洽甚見稱賞襃有器局雅識治體既<lb/>
累世在江東為宰相髙祖亦以此重之建徳以後頗㕘<lb/>
<pb n="KR3k0013_WYG_550-11a"/>
朝議凡大詔誥皆令褒具草東宫既建授太子少保遷<lb/>
少司空乃掌綸誥乗輿行幸褒嘗從焉<lb/>
隋李徳林初仕北齊為通直㪚騎常侍中書侍郎後周<lb/>
武帝平齊入鄴之日勑小司馬唐道和就宅宣慰及従<lb/>
駕還長安授内史上士自此以後詔誥格式及用山東<lb/>
人物一以委之<lb/>
唐岑文本貞觀中為中書舍人時中書侍郎顔師古以<lb/>
譴免職頃之温彦博言扵太宗曰師古諳練時事長扵<lb/>
<pb n="KR3k0013_WYG_550-11b"/>
文誥時無逮者冀蒙復用帝曰我自舉一人公勿憂也<lb/>
扵是以文本為中書侍郎専典機宻<lb/>
郭正一為中書舍人髙宗永隆年簡校中書侍郎永淳<lb/>
中正除中書累年眀習舊事兼有詞學制勑多出其手<lb/>
元萬頃為著作郎則天諷高宗廣召文詞之士入禁中<lb/>
述撰萬頃與左史范履氷苗神客右史周思茂胡楚賓<lb/>
咸預其選時人謂之北門學士萬頃属文敏速則天臨<lb/>
朝遷鳳閣舍人無幾擢鳯閣侍郎<lb/>
<pb n="KR3k0013_WYG_550-12a"/>
周思茂為右史時與左史范履氷苖神客俱以文筆扵<lb/>
禁中供奉二十餘年至扵政事損益多預焉<lb/>
崔融長安四年除司禮少卿知制誥融為文典麗當時<lb/>
罕有其比朝廷所須雒出寳頌則天皇后哀冊文及諸<lb/>
大手筆並手勑付融撰之<lb/>
賈胄為𤣥宗太子舍人睿宗時授胄中書舍人胄以父<lb/>
名忠固辭乃拜諌議大夫知制誥與蘓晋皆以詞學見<lb/>
知<lb/>
<pb n="KR3k0013_WYG_550-12b"/>
蘓頲為工部侍郎𤣥宗謂宰臣曰有従工部侍郎得中<lb/>
書侍郎否對曰任賢用能非臣等所及𤣥宗曰蘓頲可<lb/>
中書侍郎眀日加知制誥時李乂為紫㣲侍郎與頲對<lb/>
掌文誥<lb/>
張說為鳳閣舍人厯黄門中書侍郎𢎞文館集賢院學<lb/>
士掌文學之任凡三十年<hi>說子均垍俱能文說在中書均垍兄弟並掌綸翰之任</hi>
張九齡為司勲員外郎時中書令張說與九齡同姓叙<lb/>
為昭穆尤親重之嘗謂人曰後來詞人稱首也俄拜中<lb/>
<pb n="KR3k0013_WYG_550-13a"/>
書舍人九齡以詞學進又視草翰林甚承恩顧<lb/>
韋陟為吏部郎中時中書令張九齡一代詞宗引陟為<lb/>
中書舍人與孫逖梁渉對掌文誥時人以為美談<lb/>
常衮為起居郎代宗寳應二年選為翰林學士考功員<lb/>
外郎累遷中書舍人衮文章俊抜當時推重<lb/>
吳通𤣥與兄通㣲俱博學善屬文通𤣥徳宗建中初策<lb/>
賢良方正通㣲登文詞清麗等科貞元初並為翰林學<lb/>
士時中書舍人李紓為昭徳王皇后謚冊文宰相張延<lb/>
<pb n="KR3k0013_WYG_550-13b"/>
賞栁渾為廟樂章及進皆不稱旨並詔通𤣥重撰<lb/>
韓臯字仲文晋公滉之子貞元初為考功員外郎丁父<lb/>
艱徳宗遣中人就第慰問仍宣令論譔滉之事業臯號<lb/>
泣承命立成數千言帝嘉之及免䘮執政者擬考功郎<lb/>
中御筆加知制誥尋遷中書舍人<lb/>
韋執誼貞元中應制策髙等拜右拾遺召入翰林為學<lb/>
士<lb/>
髙叅貞元中為中書舍人以病免唯庫部郎中張濛獨<lb/>
<pb n="KR3k0013_WYG_550-14a"/>
知綸翰張延賞李泌累以才可者請皆不許濛又以姊<lb/>
䘮在假或須草制宰相命他官以為之<lb/>
楊於陵為京兆尹出為絳州刺史徳宗雅聞其問望發<lb/>
日靣辭留拜中書舍人<lb/>
李建嗜學力文舉進士選授秘書省校書郎徳宗聞其<lb/>
名擢充翰林學士<lb/>
權徳輿為起居舍人嵗中兼知制誥轉駕部員外司勲<lb/>
郎中職如舊遷中書舍人是時徳宗親覽庶政重難除<lb/>
<pb n="KR3k0013_WYG_550-14b"/>
授凡命扵朝多出自御札始徳輿知制誥給事中有徐<lb/>
岱舍人有髙郢居嵗餘岱卒郢知禮部貢舉獨徳輿直<lb/>
禁垣數旬一歸家居西掖八年其間獨掌者數嵗<lb/>
白居易憲宗元和初應才識兼茂眀扵體用科授盭厔<lb/>
尉集賢校理文詞富豔尤精扵詩筆自讐校至結綬畿<lb/>
甸所著歌詩數十百篇皆意在諷賦箴時之病補政之<lb/>
缺士君子多之徃徃流聞禁中憲宗納諌思理渴聞讜<lb/>
言乃召入翰林為學士<lb/>
<pb n="KR3k0013_WYG_550-15a"/>
李徳裕為監察御史穆宗即位召入翰林學士帝在東<lb/>
宫素聞其父吉甫之名既見徳裕尤重之禁中書詔大<lb/>
手筆多詔徳裕草之<lb/>
高鉞為起居郎充史館修撰累陳時政得失長慶元年<lb/>
穆宗憐之靣賜緋扵思政殿仍命以本官充翰林學士<lb/>
韋處厚為翰林侍讀學士權知兵部侍郎兼史館修撰<lb/>
敬宗初即位以侍讀及修撰書詔事繁不可兼他職乃<lb/>
罷侍讀為翰林學士<lb/>
<pb n="KR3k0013_WYG_550-15b"/>
柳公權文宗時為侍書學士太和九年九月癸丑幸翰<lb/>
林院召學士陳夷行丁居晦及公權對因靣授公權知<lb/>
制誥充翰林學士<lb/>
白敏中居易從父弟開成末為户部員外郎武宗素聞<lb/>
居易之名及即位欲用之宰相李徳裕言居易衰病不<lb/>
能朝謁因言従弟敏中詞藝類居易即日命知制誥召<lb/>
入翰林為學士<lb/>
梁趙光裔太祖始授禪自外制入為翰林學士時詔制<lb/>
<pb n="KR3k0013_WYG_550-16a"/>
叢委中命迅急光裔遣詞供職典而有體時所許焉三<lb/>
年秋以兄光逄作相不樂在宻勿之地堅辭得請出拜<lb/>
太常少卿乾化二年復命為中書舍人翰林學士<lb/>
後唐王仁裕初仕蜀為中書舍人蜀亡為汴州觀察判<lb/>
官末帝清泰中汴帥范延光言其不可滯扵賓佐末帝<lb/>
亦知其有才乃召為司封員外知制誥充翰林學士<lb/>
周魚崇諒漢隱帝乾祐三年自保義軍節度副使為中<lb/>
書舍人充翰林學士崇諒晋朝為員外郎知制誥契册<lb/>
<pb n="KR3k0013_WYG_550-16b"/>
命為學士漢髙祖入汴復召為學士以母老思歸乞解<lb/>
職侍養漢高祖嘉之命為本州副使請領郡俸王師討<lb/>
三兇時節度使白文珂在軍前崇諒為副使知後事凡<lb/>
供軍儲備調發徴促尅期而辦近鎮供億深所頼焉㑹<lb/>
王仁裕請退禁庭選學士議者以為文字稱職無踰崇<lb/>
諒乃復徵之至太祖時崇諒母病篤太祖許歸侍養廣<lb/>
順三年復徵之崇諒累表辭以母病難扵違養太祖賜<lb/>
詔曰卿向以母親髙年久嬰疾恙解職歸止狥意承顔<lb/>
<pb n="KR3k0013_WYG_550-17a"/>
始扵疾辭今聞疾愈臻此康寧之福繇其感應之誠茍<lb/>
徵命以猶稽則才能而虚滯復乃職位式佇論思載覽<lb/>
表章尚形眷戀諭以前詔俾之侍行子道既以光揚君<lb/>
恩亦須承順速宜祇赴無或再三崇諒認詔意不敢堅<lb/>
辭復表言比及撰行節氣凝沍乞至春煖奉親歸朝許<lb/>
之仍詔本州給行裝借馳馬送至京師授禮部侍郎知<lb/>
制誥充翰林學士<lb/>
　　　恩奬<lb/>
<pb n="KR3k0013_WYG_550-17b"/>
古稱登髙必賦可以為大夫盖取其感物造端材智深<lb/>
美而能圖事者也厥後選任文學之士置之近宻乃有<lb/>
潤色鴻業宣行大事陟降帝右居處禁中或受對従容<lb/>
或賞賜優洽激其清節褒以美詞使榮冠一時名垂千<lb/>
載儒者之遇扵斯為盛<lb/>
漢王褒字子淵宣帝時與張子僑等並待詔數従褒等<lb/>
放獵<hi>㳺放及田獵也</hi>所幸宫館輙為歌頌第其髙下以差賜帛<lb/>
魏邯鄲淳黄初為博士給事中作投壺賦千餘言奏之<lb/>
<pb n="KR3k0013_WYG_550-18a"/>
文帝以為工賜帛十疋<lb/>
晋劉超字世瑜元帝時為中書舍人職典文翰而處身<lb/>
清苦衣不重帛每帝所賜皆固辭曰凡陋小臣横竊賞<lb/>
錫無徳而録殃咎是懼帝嘉之不奪其志<lb/>
南齊傅昭為中書舍人時居此職者皆權傾天下昭獨<lb/>
廉静無所干預器服率畧身安麤糲嘗揷燭板床眀帝<lb/>
聞之賜漆合燭盤勑曰卿有古人之風故賜卿古人之<lb/>
物<lb/>
<pb n="KR3k0013_WYG_550-18b"/>
陳陸琰為法曹外兵㕘軍直嘉徳殿學士文帝聽覽餘<lb/>
暇頗留心史籍以琰博學善占誦引置左右嘗使製刀<lb/>
銘琰援筆即成無所㸃竄帝嗟賞久之賜衣一襲<lb/>
後魏董紹為中書舍人辯扵對問為宣武所賞孝眀初<lb/>
紹上御天馬頌帝賞其辭賜帛八十疋<lb/>
隋李徳林初仕北齊為中書舍人加通直㪚騎侍郎是<lb/>
時中書侍郎杜臺卿上世祖武成皇帝頌齊後主以為<lb/>
未能盡善令和云開以頌示徳林宣旨云臺卿此文未<lb/>
<pb n="KR3k0013_WYG_550-19a"/>
審朕意卿有大才須叙盛徳即宜速作急進本也徳林<lb/>
乃上頌十六章并序後主覽頌善之賜名馬一匹<lb/>
薛道衡開皇中為内史侍郎髙祖每曰薛道衡作文書<lb/>
甚稱我意然誡之以迂誕後髙祖善其稱職謂楊素牛<lb/>
𢎞曰道衡老矣驅使勤勞宜使其朱門陳㦸扵是進位<lb/>
上開府賜物百叚道衡辭以無功髙祖曰爾久勞階陛<lb/>
國家大事皆爾宣行豈非功也<lb/>
虞綽煬帝大業中為著作佐郎與虞世南庾自直蔡元<lb/>
<pb n="KR3k0013_WYG_550-19b"/>
叅等四人嘗居禁中以文翰待詔恩盻隆洽<lb/>
唐徐齊𣆀咸亨中為西臺舍人善扵文誥甚為當時所<lb/>
稱髙宗愛其文令侍周王等属文以職在樞劇仍勑間<lb/>
來徃焉<lb/>
蘓頲開元初為中書侍郎時李乂為紫㣲侍郎與頲對<lb/>
掌文誥他日𤣥宗謂頲曰前朝有李嶠蘓味道謂之蘓<lb/>
李今有卿及李乂亦不謝之卿所製文誥可録一本封<lb/>
進題云臣頲撰朕要留中披覽其禮遇如此<lb/>
<pb n="KR3k0013_WYG_550-20a"/>
徐浩天寳末為中書舍人𤣥宗傳位誥冊皆浩為之叅<lb/>
兩宫文翰寵遇罕比<lb/>
于卲徳宗建中初為中書舍人尋兼禮部侍郎加史館<lb/>
修撰為三司使當撰上尊號册文賜階銀青當是時朝<lb/>
廷有大詔令皆出扵卲<lb/>
姜公輔建中初為左拾遺召入翰林為學士嵗滿當改<lb/>
官公輔上書自陳以母老家貧以府掾俸給稍優乃求<lb/>
兼京兆府户曹叅軍特承恩顧才髙有器識每對見言<lb/>
<pb n="KR3k0013_WYG_550-20b"/>
事徳宗多從之<lb/>
吳通𤣥建中初為諫議大夫知制誥詞藻婉麗徳宗尤<lb/>
憐之時有詔李紓為昭徳王皇后謚册文宰相張延賞<lb/>
栁渾為廟樂章及進皆不稱㫖並詔通𤣥重撰凡中㫖<lb/>
撰述非通𤣥之筆不慊然重之如此<lb/>
陸贄建中貞元中為翰林學士艱難中為内職行止輙<lb/>
随従精潔小心未嘗有過誤徳宗特所親信待之不以<lb/>
嚴特見從容言笑之際或脫玉衣以衣之或以姓第呼<lb/>
<pb n="KR3k0013_WYG_550-21a"/>
為陸兄同職莫敢望之初徳宗自奉夫適梁州山路危<lb/>
險徃徃與従官相失夜至驛求贄不得驚悲涕泣募扵<lb/>
衆曰有能得贄者吾與千金久之贄乃至皇太子以下<lb/>
皆賀贄母韋氏在江東時詔中使迎至京師道路以驛<lb/>
搢紳以為榮及母卒將合葬扵河南復詔中使徃䕶其<lb/>
父柩至河南𦵏焉免䘮權知兵部侍郎復入翰林入見<lb/>
之日徳宗為之改容致詞以弔之<lb/>
權徳輿貞元末為中書舍人獨直禁垣數旬始歸嘗上<lb/>
<pb n="KR3k0013_WYG_550-21b"/>
疏請除兩省官徳宗曰非不知卿之勞苦禁掖清切須<lb/>
得如卿者所以久難其人<lb/>
張仲素為翰林學士元和十三年淮西平憲宗御麟徳<lb/>
殿對仲素及叚文昌沈傳師杜元頴以仲素等自討叛<lb/>
奉書詔之勤賜仲素紫賜文昌等以緋<lb/>
令狐楚為職方員外郎知制誥撰元和辯謗畧書成帝<lb/>
嘉其該博轉職方郎中知制誥充翰林學士<lb/>
崔郾為翰林侍讀學士轉中書舍人入思政殿謝恩郾<lb/>
<pb n="KR3k0013_WYG_550-22a"/>
奏曰陛下用臣為侍讀半嵗有餘未嘗聞臣經義今蒙<lb/>
轉改實慙尸素有媿厚恩穆宗曰俟朕機務稍閒即當<lb/>
請益學士髙鉞曰陛下意雖樂善既未延接儒生天下<lb/>
之人寧知重道帝深引咎錫之以錦綵焉<lb/>
髙鉞為兵部員外郎翰林學士長慶四年四月禁中有<lb/>
張韶之變敬宗幸左軍是夜鉞從帝宿扵左軍翌日賊<lb/>
平賞従臣賜鉞錦綵七十疋轉户部郎中知制誥<lb/>
路随為翰林學士承㫖文宗太和元年四月晡後召随<lb/>
<pb n="KR3k0013_WYG_550-22b"/>
已下對扵大液殿各賜錦綵銀器<lb/>
鄭覃為翰林學士太和四年七月文宗扵太液亭召覃<lb/>
已下對賜之錦綵<lb/>
封敖為翰林學士武帝深重之嘗草賜陣傷邊將詔警<lb/>
句曰傷居爾體痛在朕躬帝覽而善之賜宫錦<lb/>
杜讓能中和中為翰林學士時僖宗幸蜀關中用兵書<lb/>
詔重委讓能草辭敏速筆無㸃竄動中事機帝嘉之遷<lb/>
户部侍郎承㫖<lb/>
<pb n="KR3k0013_WYG_550-23a"/>
後唐李琪初仕梁為翰林學士承㫖専掌文翰下筆稱<lb/>
㫖寵遇踰倫<lb/>
盧質為兵部尚書翰林學士承㫖眀宗長興初賜號論<lb/>
思輔佐功臣<hi>非常例也</hi>
李懌為翰林學士末帝一日御廣夀殿召懌及程遜崔<lb/>
拙和凝李崧舍人王延張昭逺李詳吕琦等賜食帝曰<lb/>
俱掌王言何以分别内外李懌對曰王言本舍人所掌<lb/>
祇自肅宗舉兵靈武後軍中逐急時令學士草詞自後<lb/>
<pb n="KR3k0013_WYG_550-23b"/>
乃分職命將相繇内羣臣繇外其實一也食畢人賜馬<lb/>
一匹衣一襲<lb/>
周扈載為水部員外郎知制誥従駕南征廻召為翰林<lb/>
學士賜緋時載卧病不能朝謝者數月一日乃力疾就<lb/>
直帝軫其羸薾賜告歸第仍降太醫視疾其寵遇也如<lb/>
此<lb/>
　<lb/>
　册府元龜卷五百五十<lb/>
</p>
<p>
</p>
  </div>
</body>
</text>
</TEI>
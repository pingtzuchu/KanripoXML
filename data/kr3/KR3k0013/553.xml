<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百五十三</head>
    <p>
<pb n="KR3k0013_WYG_553-1a"/>
欽定四庫全書<lb/>
　册府元龜卷五百五十三　宋　王欽若等　撰<lb/>
　　詞臣部<lb/>
　　　　獻替　　謬誤　　稽緩<lb/>
　　　獻替第二<lb/>
唐韋處厚穆宗時為翰林學士中書舍人時張平叔以<lb/>
便佞詼諧他門㨗進自京兆尹為鴻臚卿判度支不數<lb/>
月宣授户部侍郎平叔以征利中穆宗意欲希大任以<lb/>
<pb n="KR3k0013_WYG_553-1b"/>
㩁鹽舊法為弊年深欲官自糶鹽可富國彊兵勸農積<lb/>
貨疏利害十八條詔下其奏令公卿議處厚抗論不可<lb/>
以平叔條奏不周經慮未盡以為利者反害以為簡者<lb/>
至煩乃取其條目尤不可者發十難以詰之時平叔傾<lb/>
巧有恩自謂言無不允及處厚條件駁奏穆宗稱善令<lb/>
示平叔平叔詞屈無以答其事遂寢處厚以㓜主荒怠<lb/>
不親政務既居納誨之地宜有以啟道性靈乃銓擇經<lb/>
義雅言以類相從為二十卷謂之六經法言獻之錫以<lb/>
<pb n="KR3k0013_WYG_553-2a"/>
繒帛銀器仍賜金紫以憲宗實錄未成詔處厚與路随<lb/>
兼充史館脩撰實録未成許二人分日入内仍放常參<lb/>
處厚俄又權兵部尚書敬宗即位李逢吉用事素惡李<lb/>
紳乃搆成其罪禍將不測處厚與紳皆以孤進同年進<lb/>
士心頗傷之乃上疏曰臣竊聞朋黨議論以李紳貶黜<lb/>
尚輕臣受恩至深職備顧問事闗聖徳不合不言紳先<lb/>
朝奬用擢在翰林無過可書無罪可戮今羣黨得志䜛<lb/>
嫉大興詢扵人情皆甚歎駭詩云萋兮菲兮成是貝錦<lb/>
<pb n="KR3k0013_WYG_553-2b"/>
彼譖人者亦已太甚又曰䜛言罔極交亂四國自古帝<lb/>
王未有逺君子近小人而致太平者又古人云三年無<lb/>
改扵父之道可謂孝矣李紳是前朝任吏縦有罪愆陛<lb/>
下尤宜洗釁滌瑕念舊忘過以成無改之美今逢吉門<lb/>
下故吏遍滿朝行侵毁加誣何詞不有所貶如此猶謂<lb/>
太輕盖曾參有投杼之疑先師有拾塵之戒伏望陛下<lb/>
斷自聖慮不惑姦邪則天下幸甚建中之初山東向化<lb/>
只縁宰相朋黨上負朝廷楊炎為元載復讐盧杞為劉<lb/>
<pb n="KR3k0013_WYG_553-3a"/>
晏報怨兵連禍結天下不平伏乞聖眀察臣愚懇帝悟<lb/>
其事紳得減死貶端州司馬處厚正拜兵部侍郎謝恩<lb/>
扵思政殿時昭愍狂恣屢出畋逰每月坐朝不三四日<lb/>
處厚因謝恩従容奏曰臣有大罪伏乞面首帝曰何也<lb/>
處厚對曰臣前為諫官不能先朝死諫縦先聖好畋及<lb/>
色以至不夀臣合當誅然所以不死諫者亦為陛下此<lb/>
時在春宫年已十五今則陛下皇太子始一嵗矣臣安<lb/>
得更避死亡之誅帝深感悟其意又山南東道節度牛<lb/>
<pb n="KR3k0013_WYG_553-3b"/>
元翼家悉為鎮州節度王庭凑所害敬宗既聞元翼一<lb/>
家無辜併命深歎宰輔之無才致使姦兇久未率化處<lb/>
厚因上疏曰臣聞汲黯在相淮南不敢謀反干木在魏<lb/>
諸侯不敢加兵王霸之理皆以一士而止百億之師以<lb/>
一賢而制千里之難伏以裴度勲髙中夏聲播外夷庭<lb/>
湊克融皆憚其用吐蕃回鶻悉服其名今若置之巖廊<lb/>
委其叅決西夷北虜未測中華河北山東必稟廟筭况<lb/>
幽鎮未静尤資重臣管仲曰人離而聽之則愚合而聽<lb/>
<pb n="KR3k0013_WYG_553-4a"/>
之則聖理亂之本非有他術順人則理違人則亂伏承<lb/>
陛下當食歎息恨無蕭曹今有一裴度尚不留驅策此<lb/>
所以馮唐感悟漢文雖有廉頗李牧不能用也夫御宰<lb/>
相當委之信之親之禮之扵事不効扵國無勞則置之<lb/>
㪚寮黜之逺郡如此則在位者不敢不勵將進者不敢<lb/>
茍求陛下存終始之分但不永棄則君臣之厚也今進<lb/>
皆負四海責望退亦不失六曹尚書不肖者無因而勸<lb/>
臣與逢吉素無私嫌臣被裴度無辜貶官今之所陳上<lb/>
<pb n="KR3k0013_WYG_553-4b"/>
答聖眀下答羣議披肝感激伏地涕流伏乞鑒臣愛君<lb/>
矜臣體國則天下幸甚初度為逢吉所排至是復兼相<lb/>
任皆處厚與李程内以公議贊成寳厯元年四月冊尊<lb/>
號禮畢大赦天下是時幸臣李逢吉與端州司馬李紳<lb/>
不叶所撰赦文但云左降官已經量移者宜與量移不<lb/>
言未量移者盖欲使紳不霑恩例也處厚上疏曰伏見<lb/>
赦文節目中新左降官不該恩澤大宥之體有所不𢎞<lb/>
臣竊聞物議皆言逢吉恐李紳量移故有此處置若如<lb/>
<pb n="KR3k0013_WYG_553-5a"/>
此則應是近來流貶官因李紳一人皆不得量移事體<lb/>
至大豈敢不言李紳先朝奬任曾在内庭自經貶官未<lb/>
蒙恩宥古人云人君當記人之功忘人之過管仲拘囚<lb/>
齊桓舉為國相冶長縲絏仲尼選為宻親有罪宜猶蕩<lb/>
滌無辜豈可終累况鴻名大號册禮盛儀天地百靈之<lb/>
所鑒臨億兆八紘之所瞻戴恩澤不廣實非所宜臣與<lb/>
逢吉素無讎嫌與李紳且非親黨所論者全大體所陳<lb/>
者存至公伏乞聖恩察臣肝膈儻蒙允許仍望宣付宰<lb/>
<pb n="KR3k0013_WYG_553-5b"/>
臣應近年左降官並編入赦條令准舊例得量移近處<lb/>
帝覽奏深悟其事乃追赦文令添改繇是紳得移為江<lb/>
州長史<lb/>
髙鉞為翰林學士敬宗初遷中書舍人學士如故謝恩<lb/>
扵思政殿因諫帝以求治莫若躬親用示憂勤之旨也<lb/>
帝嘉深納其言<lb/>
栁公權文宗太和中為中書舍人翰林書詔學士文宗<lb/>
因便殿對六學士語及漢文恭儉帝舉袂曰此澣濯者<lb/>
<pb n="KR3k0013_WYG_553-6a"/>
三矣學士皆贊詠儉徳唯公權無言帝留而問之對曰<lb/>
人主當進賢良退不肖納諫諍眀賞罰服澣濯之衣乃<lb/>
小節耳時周墀同對為之股慄公權詞氣不可奪累遷<lb/>
諫議大夫工部侍郎學士如故開成中嘗入對帝謂之<lb/>
曰近日外議如何公權對曰自郭旼除授邠寧物議頗<lb/>
有臧否帝曰旼是尚父之従子太皇太后之季父在官<lb/>
無過自金吾大将軍授邠寧小鎮何事議論耶公權曰<lb/>
以收勲徳除鎮攸宜人情議論者言旼進二女入宫致<lb/>
<pb n="KR3k0013_WYG_553-6b"/>
此除拜此事信乎帝曰二女入宫參太后非獻也公權<lb/>
曰瓜李之嫌何以户曉因引王珪諫太宗出廬江王妃<lb/>
故事即令南内使張日華送二女還旼公權忠言裨益<lb/>
皆此類也<lb/>
韋澳大中中為翰林學士承旨與同僚蕭寘深為宣宗<lb/>
所遇二人同直無不召見詢訪時事每有邦國刑政大<lb/>
事中使傳宣草詞澳心欲論諫即曰此一事須降御札<lb/>
方敢施行遲留至旦必論其可否帝多従之<lb/>
<pb n="KR3k0013_WYG_553-7a"/>
李蔚為翰林學士承旨禮部侍郎懿宗咸通十二年賜<lb/>
安國寺講唱僧重謙僧承澈沉檀木講經唱經座各一<lb/>
仍設萬人齋蔚以帝造寺捨施不已上疏曰臣聞孔丘<lb/>
聖者歟言則引周任之言符融賢者也諫必憑王猛之<lb/>
諫事求師古詞貴達情臣伏覩陛下自纂帝圖克崇佛<lb/>
事止當脩外未堪得中今歴採本朝名臣有忠直裨扵<lb/>
上者輙思陳叙以補聖眀臣聞天后時曾營大像功踰<lb/>
百萬狄仁傑上疏云夫寳鉸殫于綴飾環材竭于輪奐<lb/>
<pb n="KR3k0013_WYG_553-7b"/>
功不使鬼必在役人物不天來皆従地出非損百姓將<lb/>
何以求生之則有時用之則無度臣每思維實所悲痛<lb/>
其如徃在江表像法盛興梁武簡文捨施無限及至二<lb/>
淮沸浪五嶺騰烟列刹盈衢無救危亡之禍緇衣蔽路<lb/>
豈有勤王之師况近年以來風塵屢擾水旱不節征役<lb/>
稍繁必若多費官錢又苦人力一隅有難將何救之此<lb/>
切當之言一也中宗時公主外戚皆奏度僧姚崇奏曰<lb/>
佛不在外求之扵心佛圖澄最賢無益扵趙羅什多藝<lb/>
<pb n="KR3k0013_WYG_553-8a"/>
不救扵秦何充符融皆遭敗滅齊襄梁武未免災殃但<lb/>
發慈悲行利益事使蒼生安樂即是佛身此切當之言<lb/>
二也睿宗為金仙玉真公主造大觀辛替否諫曰自夏<lb/>
已來淫雨不解穀荒不壟麥爛于場入秋已來亢旱成<lb/>
災苗而不實霜損蟲暴草萊枯黄下人咨嗟未知賙賑<lb/>
今陛下愛兩女為造兩觀燒磚運木載土填沙道路流<lb/>
言皆云計用錢百萬餘貫伏惟陛下聖人也逺無所不<lb/>
知陛下眀君也細無所不見既知且見知倉有幾年之<lb/>
<pb n="KR3k0013_WYG_553-8b"/>
儲庫有幾年之帛知百姓之間可存活乎三邊之士可<lb/>
轉輸乎當今發一卒以禦邉陲遣一兵以衛社稷多無<lb/>
衣食皆帶飢寒賞賜之間逈無所出軍旅驟敗莫不繇<lb/>
斯而乃以百萬貫錢造無用之觀以賈六合之怨以違<lb/>
萬人之心乎此切當之言三也又諫造寺曰夫釋教以<lb/>
清净為基以慈悲為主故嘗體道以濟物不利欲以損<lb/>
人每去已以全眞不營身以害教今三時之月築山穿<lb/>
池損命也殫府虚帑損人也廣殿長廊營身也損命則<lb/>
<pb n="KR3k0013_WYG_553-9a"/>
不慈悲損人則不濟物營身則不清净豈大聖至仁之<lb/>
心乎經曰一切有為法如夢幻泡影如露亦如電臣以<lb/>
為減琱琢之費以賑貧人是有如來之徳息穿掘之苦<lb/>
以全昆蟲是有如來之仁罷營葺之直以給邊陲是有<lb/>
湯武之功廻不急之禄以購清廉是有唐虞之理陛下<lb/>
緩其所急急其所緩親未來而疎見在失眞實而冀虚<lb/>
無重俗人之所爲而輕天子之功業臣實痛之此切當<lb/>
之言四也臣觀仁傑天后髙宗朝上公也元崇先天開<lb/>
<pb n="KR3k0013_WYG_553-9b"/>
元中賢哲也替否中宗睿宗時直臣也每覽斯文則未<lb/>
嘗不廢卷長歎而感慕之臣幸居近侍叨職貳卿胷臆<lb/>
之間雖寡秋毫之智肺腸之内厚㴠春露之濡既自昧<lb/>
讜言又不稽故事靦顔順旨其何以安願廻日月之眀<lb/>
少鑒芻蕘之欵帝循省加歎竟未能罷其事<lb/>
後唐趙鳳同光中為翰林學士莊宗命劉皇后拜張全<lb/>
義為養父后傳教令草謝全義書鳳以國后無拜人臣<lb/>
為父之禮乃宻上疏陳其失曰臣叨被睿慈獲親宻勿<lb/>
<pb n="KR3k0013_WYG_553-10a"/>
在可言之地居掌誥之司其或事異常規禮關草創程<lb/>
式先謀扵國輔封章然貢扵天聰庶顯公忠免貽錯失<lb/>
今月九日中宫傳命令修張全義書題將行父事之儀<lb/>
有玷君臨之道既行文翰難决否臧奉行則罔叶國經<lb/>
違命則恐虧臣節遂修記事取則宰臣貴動合扵楷模<lb/>
期永垂為規範以兹奉職庶顯致君臣聞覆萬物者天<lb/>
載萬物者地非聖主無以體乾道非賢后無以法坤儀<lb/>
百代攸同二儀無改伏惟陛下恢張九五統馭𤣥黄外<lb/>
<pb n="KR3k0013_WYG_553-10b"/>
設明廷内崇陰教言動而華夷知仰弛張而幽顯欽承<lb/>
張全義雖位極扵王公而名不離扵臣校承陛下曲旨<lb/>
受皇后重儀致紊彝章不防輿議臣又聞纂洪基者真<lb/>
主行直道者忠臣不可務一時之緘蔵失久長之體制<lb/>
得不恭陳手疏罄露血誠庶裨益扵神聰免隳弛扵王<lb/>
度伏乞皇帝陛下俯容狂瞽動畏簡書時開睿敏之懐<lb/>
永守文眀之訓使聖后式全其内則元臣可保扵令圖<lb/>
永揚日月之光載理乾坤之體臣職叨侍従名忝論司<lb/>
<pb n="KR3k0013_WYG_553-11a"/>
儻避事以不言是偷安而冒寵疏奏帝雖嘉其直誠而<lb/>
劉后己拜全義追改無及<lb/>
劉贊為比部郎中知制誥眀宗天成二年八月贊上言<lb/>
曰臣聞信者使民不惑義者使民知禁非信無以彰眀<lb/>
徳非義無以顯聖猷此乃三代英風百王令則伏惟陛<lb/>
下恭臨寳位䖍紹鴻圖握金鏡而炤萬方運璇璣而調<lb/>
四序遐敷至徳廣納忠言凡列周行許陳封事雖皆聽<lb/>
覽而尚寡依行縱所依行亦未遵守自此或有益國利<lb/>
<pb n="KR3k0013_WYG_553-11b"/>
人之術除姦去弊之謀可以擇其所長便為永制仍乞<lb/>
特頒詔令峻立條章豈唯示信義扵域中抑亦振威風<lb/>
扵海内既遵法度必致治平<lb/>
張文寳為中書舍人天成二年十一月文寳上言曰廵<lb/>
狩省方唐虞之舊典弔民伐罪湯武之前功陛下親統<lb/>
貔貅盡除梟獍刷盪瑕穢殄息氛埃天威已震扵華夷<lb/>
濡澤又沾扵幽顯動植蘓泰遐邇歡康所宜旋軫神都<lb/>
凝旒紫禁居中土而表正來萬國以均輸允叶億兆之<lb/>
<pb n="KR3k0013_WYG_553-12a"/>
心共樂雍熙之化<lb/>
于嶠為户部員外郎知制誥天成二年嶠上言請邉上<lb/>
兵士起置營田斆趙充國諸葛亮之術庶令且戰且耕<lb/>
望致輕徭三年嶠又上言曰有國有家既定君臨之位<lb/>
無偏無黨方眀王者之心茍少虧扵同軌同文則㣲損<lb/>
扵盡美盡善竊知河朔令録須俟本道薦揚朝廷就加<lb/>
其命况今萬國諸侯猶請行而貢職豈使一方令長獨<lb/>
端坐以邀官未敦革故之風深缺維新之化覩兹闕政<lb/>
<pb n="KR3k0013_WYG_553-12b"/>
敢貢直言乞宣付中書委扵銓管此後並従常調七月<lb/>
嶠上言曰協和萬邦眀主所以安社稷平章百姓哲后<lb/>
所以懐黎民将延七百載之洪基須安億兆衆之黔首<lb/>
臣幸遇聖眀之代敢傾愚直之誠伏以朝廷先有指揮<lb/>
今年不更通括苗畝宣従特旨頒作溥恩且屬夏秋已<lb/>
來霜雨頻降在山川髙土則必有豐年想藪澤下田非<lb/>
無水沴脱或已作潢汙行潦猶徴青苗地頭不唯損邦<lb/>
國風化兼恐傷天地和氣儻或皇帝陛下念兹狂直哀<lb/>
<pb n="KR3k0013_WYG_553-13a"/>
彼災祥特扵淹浸之田别示優隆之澤重委鄉村父老<lb/>
通括不令州縣節級下鄉如或檢騐不虛即日蠲減租<lb/>
稅或有司以軍糧未濟兵食是虞即請却扵山川之田<lb/>
豐熟之地或扵麻畦稈草蠶鹽地頭據其本分價錢折<lb/>
納諸色斛㪷所謂公私俱濟苦樂皆均捨其短以従其<lb/>
長將有餘而補不足臣毎因急務方敢上言前後所奏<lb/>
十件有司未行一件伏乞陛下念臣苦思察臣盡心或<lb/>
可施行不令停滯<lb/>
<pb n="KR3k0013_WYG_553-13b"/>
晋程遜初仕後唐為中書舍人上言以民間機織多有<lb/>
假偽虚費絲縷不堪為衣請下禁止庶歸朴素後為翰<lb/>
林學士與學士和凝張厲等上十三事其一前代帝王<lb/>
親觀風俗訊民利病其後不暇親行亦遣使廵行風俗<lb/>
唐朝扵十道置採訪使一員請如舊制亦冀民病蘓舒<lb/>
其二天成已來久不括田自水旱累年民户疾苦不均<lb/>
今嵗夏秋或稔扵常嵗請行檢括庶獲均輸其三中原<lb/>
邊土率多閒田可令近下軍都興起屯田舊時銅冶鐵<lb/>
<pb n="KR3k0013_WYG_553-14a"/>
冶亦令軍人興置不費扵民其四人君求理欲廣視聽<lb/>
須羣臣上言然則人才有短長智畧有能否其扵聽用<lb/>
之間乞留睿鑒伏恐失人其五朝野官吏人數衆多若<lb/>
不行黜陟之科何以察其能否望准考課令凡中外官<lb/>
嵗終校考以行進退其六古人得位相讓所冀不掩賢<lb/>
能得其髦俊請依建中故事羣官受命後舉人自代其<lb/>
七治道既知損益務實去華伏見自中興以來或扵邉<lb/>
境權立州縣名目戶口不多虚張吏員枉費禄食其權<lb/>
<pb n="KR3k0013_WYG_553-14b"/>
置名目望一切停省以賑邊軍臣伏見徐宿州管内有<lb/>
泗濱院徐山院市丘院白土務所管人户共數千家請<lb/>
罷廢名額其户稅請還州縣其八請止㳺惰勸農桑減<lb/>
冗食之員停不急之務其九君上置諫諍之官此期聞<lb/>
過况聞官給諫紙虚佇讜言時政有所不便請諫官陳<lb/>
論詔書有所依違請給事中封駁其十國朝承平時諸<lb/>
監鑄錢不輟尚不能給今國家所鑄絶少而市人銷錢<lb/>
貴賣銅器累行止絶尚未知禁伏乞嚴下條法其銅除<lb/>
<pb n="KR3k0013_WYG_553-15a"/>
鏡鞍轡腰帶外不許市賣銅器犯者以贓論其十一沿<lb/>
邊鎮戍請眀斥堠習戰陣謹烽候令夷狄知懼戰必有<lb/>
功其十二每年給㪚蠶鹽不敷斤兩雜之以硝土請給<lb/>
散之時命清强官止絶其十三伏聞闗西河東人民飢<lb/>
饉殍殕者多其城市鄉村積粟之家望令官司通指姓<lb/>
名俾令出糶以濟饑民中書門下覆奏程遜等十三事<lb/>
其置採訪使難擇公清之吏却生僥倖之門問疾苦則<lb/>
未能勞供須則轉費况刺史廉使自合訪求不勞别置<lb/>
<pb n="KR3k0013_WYG_553-15b"/>
其累年水旱欲與檢田以均勞逸今年夏苖已多災旱<lb/>
秋稼今未及時請下三司可否聞奏其屯田治務興造<lb/>
之初所費不少今國力未辦可俟他時其受官舉代劉<lb/>
鼎近已上聞其餘九件並可施行擇良善為心腹羣官<lb/>
書考併省州縣止㳺惰勸耕桑諫官論事給事封奏斷<lb/>
用銅器邊城習武備差官㪚蠶鹽均糶以濟饑民等事<lb/>
詔曰程遜等所陳時務並闗王道兼雜霸圖益國利民<lb/>
無所不至成仁去害悉在其間救時病以良多比忠言<lb/>
<pb n="KR3k0013_WYG_553-16a"/>
之更切封駁詔勑尤可施行餘據事條下所司<lb/>
周張昭逺初仕後唐為都官員外郎知制誥眀宗長興<lb/>
元年昭逺奏古者聖帝眀王愛民恤物先要察其利病<lb/>
愍其凶災既黈纊以垂旒難家至而户曉其間疾苦安<lb/>
測細㣲臣每見諸處奏報今春已來穀價絶賤如聞梁<lb/>
益抱聊生之歎登萊有餓殍之人方當盛眀深不宜稱<lb/>
臣必恐下民疾苦理道未周長吏既不上聞百姓無繇<lb/>
自訴蔵姦積弊威福臨人僻郡逺藩慘舒自我茍無廉<lb/>
<pb n="KR3k0013_WYG_553-16b"/>
問何表雍熙竊觀本朝二十聖之規模三百年之基構<lb/>
事皆師古政在安民一嵗不登則命輶軒之使三農或<lb/>
匿則覃蠲賑之恩所以國祚延長生靈推戴上布穆清<lb/>
之化下無愁歎之聲詢扵舊章其道猶在唯聖主行之<lb/>
臣請依本朝舊事選擇郎官御史清强幹事者每嵗分<lb/>
行天下宣問風俗求瘼懲違凡人間疾苦巨細盡許上<lb/>
聞朝廷詳其利害則皇風逺洽貪吏革心庶㡬眀時盡<lb/>
除弊政疏奏不報<lb/>
<pb n="KR3k0013_WYG_553-17a"/>
和凝初仕後唐末帝清泰二年為翰林學士上言當貞<lb/>
觀之朝則廣開醫學及開元之代則親制方書爰在眀<lb/>
朝宜遵故事方今暄熇在近疫癘是虞言念軍民宜加<lb/>
軫閔其邉逺戍卒及貧下農人既難息扵苦辛或偶縈<lb/>
扵疾疹地僻既無藥物家貧難召醫師遂致疾深多罹<lb/>
物故荷戈執耒皆展力扵當年問疾賜醫宜覃恩扵此<lb/>
日其諸處屯戍兵士令太醫署修合傷寒時氣瘧痢等<lb/>
藥量事給付大軍主掌以給有病士卒之家百姓亦准<lb/>
<pb n="KR3k0013_WYG_553-17b"/>
醫疾令合和藥物救其貧户兼請依本朝州置醫博士<lb/>
令考尋醫方合和藥物以濟部人其御制廣濟廣利等<lb/>
方書亦請翰林醫官重校定頒行天下<lb/>
王易簡仕晋為中書舍人天福三年易簡進漸治論曰<lb/>
臣聞天地之道起扵漸夫天之髙畜雷霆之威雨露之<lb/>
恵覆扵萬物必従漸而生以地之厚負江海之滋淮濟<lb/>
之潤載扵萬物亦従漸而長况人者無天之功乏地之<lb/>
力勞方寸之心豈可急速而治天下也惟我后膺圖履<lb/>
<pb n="KR3k0013_WYG_553-18a"/>
運握鏡臨人藴勤儉之風秉𢎞厚之徳内無躭翫外絶<lb/>
奢華信任股肱委仗將帥自有仰成之化固多定亂之<lb/>
功今者所以尚撓聖懐親勞御札者何直以庫蔵稍虚<lb/>
士卒微惰使天威之莫震令王化之未敷此則非臣下<lb/>
之無謀豈君上之有過盖承偽廷之困弊遇數嵗之亂<lb/>
離今國家宜静以圖功不可躁而取失或欲急徵暴歛<lb/>
則百姓愈逃或以峻法嚴刑則三軍益叛莫若制治扵<lb/>
未亂求安扵未危者也凡止亂危者應上𤣥則以好生<lb/>
<pb n="KR3k0013_WYG_553-18b"/>
惡殺為心接諸侯則以含垢匿瑕為念夫如是即水旱<lb/>
無繇而興干戈何門而動也考諸政教則禮樂咸在刑<lb/>
賞具存任四輔提其綱遣百司舉其目必見梯航常貢<lb/>
士馬日精所謂强其榦而弱其枝深其根而固其蔕扵<lb/>
是天地有清和之氣星辰無謫見之災可以薄賦恤萬<lb/>
民足以虚懐馭羣后或思正名于中夏問罪扵殊方人<lb/>
皆同心兵必戮力寰區既定帝道自隆躋元首為睿聖<lb/>
之君列四輔作賢眀之相主則社稷無患臣則子孫永<lb/>
<pb n="KR3k0013_WYG_553-19a"/>
安此則顯漸之功見治之驗矣勑王易簡手演王言心<lb/>
資帝業當開創之運以逺大而論天不能蹙變四時地<lb/>
不能躁成萬物况當革夏盡已従周化未可以驟行事<lb/>
只宜扵漸治不疾而速其在兹乎所貢論宜付史館<lb/>
竇貞固仕晋為翰林學士中書舍人天福三年貞固奏<lb/>
曰臣伏覩先降御札令文武百僚各進封事臣聞舉善<lb/>
為眀知人則哲聖君在位藪澤莫有扵隱淪昭代用才<lb/>
政理自無扵紊亂求賢若渴従諫如流鄭所以譽子皮<lb/>
<pb n="KR3k0013_WYG_553-19b"/>
魯所以譏文仲為國之要進賢是先庶遵理治之風宜<lb/>
舉仁人之器臣今欲請降勑命指揮文武百寮每一司<lb/>
之内共集議商㩁一士奏薦述其人有某能某解堪為<lb/>
某官某職便請朝廷據奏薦任用若能符薦果為當才<lb/>
即請量加奨賞或有乖共舉兼渉狥私亦請量加殿罰<lb/>
所貴官繇徳序位以才昇三人同行尚聞擇善十目所<lb/>
視必不濫知臣職在論思位叅近侍每謝匪躬之節常<lb/>
慙濡翼之譏將贖貪功聊陳狂狷勑曰進賢受賞備有<lb/>
<pb n="KR3k0013_WYG_553-20a"/>
前文得士則昌斯為急務竇貞固名㕘閨籍職在禁庭<lb/>
貢章疏以傾心請班行而薦士扵可否之際分賞罰之<lb/>
科所貴當人無或曠職今後宜許文武百寮扵縉紳之<lb/>
内草澤之中知灼然有才器者列名以奏納其章疏記<lb/>
彼姓名否臧盡達扵予懐用捨免私扵公議仍付所司<lb/>
李詳為中書舍人上疏曰臣聞除舊布新故順天而設<lb/>
教惟名與器不假人以樹恩所以示㝢縣之至公所以<lb/>
仰朝廷之大柄今則既逢英主未革前蹤是敢聊舉一<lb/>
<pb n="KR3k0013_WYG_553-20b"/>
端輕塵四逺酌其損益幸補涓埃伏覩南衙兩班内庭<lb/>
諸局或有不文不武非舊非勲論伎術則罔有所長語<lb/>
才行則罕聞其異但思月限以冒官常俾五細以在庭<lb/>
使四方而何則有虚華級仍蔭私門忝營更及扵子孫<lb/>
禄利徒銷于府庫况今方興戎事久困生民顧無用之<lb/>
官寮具員無闕計有限之財力帑蔵正虚若不去留定<lb/>
成耗蠧伏望畧加澄汰稍辨幽眀則支分或減扵殷憂<lb/>
内外庶成扵通濟又覩十年已來肆赦頻降諸道職掌<lb/>
<pb n="KR3k0013_WYG_553-21a"/>
一例奬酬藩方不守扵規程奏薦罔論其髙下僕𨽻則<lb/>
動逾數百絲綸則皆示特恩所以倉塲管鑰之㣲人曹<lb/>
局簡札之小吏至扵伶倫賤類洒掃庸奴初命便假扵<lb/>
貴階銀章青綬拜賜遽披扵法服牙笏紫袍乃致貴賤<lb/>
不分寵榮濫被雖雷雨作解渥澤恐遺扵萬物而衣裳<lb/>
在笥貞規何法扵百王此後或有溥恩應諸道職員主<lb/>
兵將校外其衙前職列伏乞眀示條章俾循事體節度<lb/>
州只許奏都押衙都虞侯教練使客將孔目官及有朱<lb/>
<pb n="KR3k0013_WYG_553-21b"/>
記大將十人仍取上名友郡則只許薦都押衙都虞侯<lb/>
孔目官其諸色人並委本道量轉職次則得之者感恩<lb/>
有異受之者與衆稍殊寰區仰天子之尊藩后知王澤<lb/>
之貴名器之重治亂是資伏惟陛下俯廻宸覽畧炤愚<lb/>
衷勿為小善不行勿謂舊弊難改失之在漸謀之在初<lb/>
倘或因此留神自可觸類而長宰臣奏李詳才光鳳閣<lb/>
志奉能圖聰眀有作誥之方名器無假人之理以兹留<lb/>
意爰具上章乃是大綱且非小善既叶聖人之教可嘉<lb/>
<pb n="KR3k0013_WYG_553-22a"/>
君子之言所奏節度刺史州衙前職員等事望賜施行<lb/>
従之<lb/>
竇儼世宗顯徳末為翰林學士上疏曰臣伏覩御札應<lb/>
内外臣寮有所見所聞並許上章議論者臣菲才寡識<lb/>
備位曠官仰承綸綍之言聊貢芻蕘之說其一曰伏以<lb/>
設官分職授政任功欲為政之有倫在命官之無曠今<lb/>
朝廷多士省寺華資無事有員十乃六七止扵計月待<lb/>
奉計年待遷其中廉幹之人不無愧恥之意如非厯試<lb/>
<pb n="KR3k0013_WYG_553-22b"/>
何展公才伏請改兩畿諸縣令及外州府五千户上至<lb/>
縣令為縣大夫昇為從五品下畿大夫見府尹亦如令<lb/>
之儀其諸州府縣大夫見本部長官如賓従之禮郎中<lb/>
員外郎起居補闕拾遺侍御史殿中侍御史監察御史<lb/>
光禄少卿以下四品太常丞以下五品等並得衣朱紫<lb/>
為之滿日當在朝一任約舊官遷二等自拾遺監察除<lb/>
授廻日即為起居侍御史中行員外郎若前官不是三<lb/>
署即罷後一年方得求事如此則士大夫足以陳力賢<lb/>
<pb n="KR3k0013_WYG_553-23a"/>
不肖無以駕肩各繋否臧眀行黜陟利民益國斯實良<lb/>
規其二曰為國為家之方守穀守帛而已二者不出扵<lb/>
國而出扵民其道在天其利在地得其理者蕃阜增積<lb/>
失其理者耗嗇燋勞民之顓蒙宜有勸教伏請扵齊民<lb/>
要術及四時纂要韋氏月録之中采其闗扵田蠶園圃<lb/>
之事集為一卷下三司彫木版廣印頒下諸州流布民<lb/>
間疏奏雖不即行物議韙之<lb/>
　　　謬誤<lb/>
<pb n="KR3k0013_WYG_553-23b"/>
夫履赤墀之塗居青𤨏之署掌惟行之令代如絲之言<lb/>
必須兼資才識精練典故極其思慮以奉攸司乃有失<lb/>
稽古之意違詳審之理或叙述漏略或髙下非宜既不<lb/>
切扵事機且有辱扵綸命四禁之制斯為重焉至扵黜<lb/>
免亦自述爾<lb/>
後魏道武天興初姚興侵晋襄陽戍戍將郗恢馳使乞<lb/>
師扵常山王遵遵以聞帝詔御史中丞崔逞與裴衮為<lb/>
遵書以答初恢與遵書云賢兄虎歩中原帝以言悖君<lb/>
<pb n="KR3k0013_WYG_553-24a"/>
臣之體勑逞衮亦貶其主號以報之逞衮乃云貴主帝<lb/>
怒曰汝貶其主答乃稱貴何若賢兄也遂賜死<lb/>
孝文時蠕蠕國有䘮帝遣中書監髙閭為書與之不叙<lb/>
凶事帝謂曰卿為中書監職典文詞所造音書不論彼<lb/>
之凶事若知而不作罪在灼然若情思不至應謝所任<lb/>
閭遂引愆免冠謝罪<lb/>
唐徳宗興元元年杜佑自饒州刺史除嶺南節度使時<lb/>
帝在山南朝廷故事報政徃往遺脫舊嶺南節度常兼<lb/>
<pb n="KR3k0013_WYG_553-24b"/>
五管經略使佑獨不兼故五管不屬嶺南自佑始也<lb/>
貞元三年二月謚大行皇后王后為昭徳皇后詔兵部<lb/>
侍郎李紓為謚册文既進帝以紓之文謂皇后為大行<lb/>
皇后非也留中不出復詔翰林學士吳通𤣥為之通𤣥<lb/>
文云咨后王氏議者亦以為非案貞觀中岑文本撰文<lb/>
徳皇后謚册曰皇后長孫氏斯得之矣<lb/>
十一年五月以宣武軍節度支度營田汴宋亳頴觀察<lb/>
留後汴州刺史兼御史大夫李萬榮為宣武軍節度副<lb/>
<pb n="KR3k0013_WYG_553-25a"/>
大使知節度事兼管内支度營田汴宋亳頴觀察使依<lb/>
前兼御史大夫又以招義軍節度支度營田澤潞州大<lb/>
都督府左司馬知府事兼御史大夫王䖍休為潞州大<lb/>
都督府長史昭義軍節度副大使知節度事管内支度<lb/>
營田澤潞磁邢洺觀察使依前兼御史大夫以朔方留<lb/>
後李欒為靈州大都督府長史朔方靈鹽豐受降城定<lb/>
逺城天徳軍節度支度營田觀察押蕃落使依前兼御<lb/>
史中丞初詔下萬榮䖍休欒等各除本府司馬及内出<lb/>
<pb n="KR3k0013_WYG_553-25b"/>
告身始為長史然後追制改焉<lb/>
十五年八月贈故四鎮北庭涇原節度使田希鑒陜州<lb/>
大都督希鑒自涇原已改尚書衛尉此贈誤官銜也<lb/>
十六年九月贈左㪚騎常侍駙馬都尉郭曖工部尚書<lb/>
曖大厯十四年授左常侍建中二年以憂罷興元元年<lb/>
二月授太常卿同正以至于終今詔書言常侍誤也<lb/>
憲宗元和八年十月戊戌以左神策軍普潤鎮使蘓光<lb/>
榮為涇州刺史兼御史大夫充四鎮北庭行軍兼涇原<lb/>
<pb n="KR3k0013_WYG_553-26a"/>
等州觀察使翰林學士司門員外郎韋𢎞景草制漏叙<lb/>
勲勞是月辛丑詔𢎞景守本官落職<lb/>
十二年七月丙辰以中書侍郎平章事裴度為門下侍<lb/>
郎平章事充彰義軍節度由光蔡等州觀察淮西宣慰<lb/>
處置等使其制翰林學士中書舍人令狐楚所草也度<lb/>
以是行兼招撫請改其辭中未翦其類為未革其志又<lb/>
以韓𢎞為都統請改更張琴瑟為近輟樞軸又改煩我<lb/>
台席為授以成筭憲宗皆從之乃罷楚學士<lb/>
<pb n="KR3k0013_WYG_553-26b"/>
十二月詔刑部侍郎韓愈撰平淮西碑文既成而淮西<lb/>
節度使李愬姻聫戚里其妻上言愈叙愬之功不平後<lb/>
有詔刋磨愈文别命叚文昌撰述<lb/>
梁太祖開平三年四月翰林學士鄭珏盧文度以書詔<lb/>
漏略王言罰兩月俸<lb/>
後唐眀宗天成二年十一月壬申詔太宗朝左僕射李<lb/>
靖可册贈太保鄭州僕射陂可改為太保陂時議者以<lb/>
僕射陂者後魏孝文帝賜僕射李冲故因以為名及是<lb/>
<pb n="KR3k0013_WYG_553-27a"/>
命之降以為李靖盖誤也<lb/>
四年八月太子太傅李琪奉命撰故青州節度使霍彦<lb/>
威神道碑初琪仕梁至平章事而私懐感遇之意舊之<lb/>
工碑版者奉勑撰碑皆始叙君上奬功之道承詔撰述<lb/>
之旨每扵立意皆稱臣彦威仕梁位至方面及兹叙其<lb/>
揚歴必須指名幾任是偽幾任是朝命琪不欲指斥偽<lb/>
梁所撰碑文自初不稱臣中書覆奏云李琪所撰霍彦<lb/>
威神道碑文既不分真偽是混功名望令改撰從之<lb/>
<pb n="KR3k0013_WYG_553-27b"/>
　　　稽緩<lb/>
夫居代言之職處備問之地文有工拙性分利鈍或持<lb/>
槖而従逰或簪筆而赴召乃有思靡流通情惟底滯含<lb/>
毫而若失授簡而後成不能厝詞或罹奏免布之朝聼<lb/>
徒負靦顔如其吐詞雖妍移晷乃就是謂晚成可以塞<lb/>
責斯則庶幾矣<lb/>
漢司馬相如武帝時與枚臯俱為郎従行至甘泉<hi>行音下孟</hi>
<hi>反</hi>雍河東東廵狩封泰山塞決河宣房㳺觀三輔離宫<lb/>
<pb n="KR3k0013_WYG_553-28a"/>
館臨山澤弋獵射馭狗馬蹵鞠刻鏤<hi>蹵千六切足蹵之也鞠巨六切以韋</hi>
<hi>為之中實以物蹵蹋為戲樂</hi>帝有所感輒使賦之臯為文疾受詔輒<lb/>
成故所賦者多相如善為文而遲故所作者少而善扵<lb/>
臯<lb/>
魏和逌髙貴鄉公時為侍中甘露二年幸辟雍㑹命羣<lb/>
臣賦詩逌與尚書陳騫等作稽留有司奏免官詔曰吾<lb/>
以闇昧愛好文雅廣延文賦以知得失乃爾紛紜良用<lb/>
惻然其原逌等<lb/>
<pb n="KR3k0013_WYG_553-28b"/>
宋謝靈運文帝時為侍中與顔延之俱以詞彩齊名而<lb/>
遲速懸絶帝嘗勑各擬樂府比上篇延之受詔輒成靈<lb/>
運久之乃就<lb/>
梁張率髙祖時爲司徒掾直文徳待詔省侍宴夀光殿<lb/>
帝詔羣臣賦詩率與太子中舍人劉孺並醉未及成帝<lb/>
取孺手板戲題之曰張率東南美劉孺雒陽才攬筆便<lb/>
應就何事久遲廻<lb/>
北齊李愔為中書郎文宣在宴席口勑以魏收為中書<lb/>
<pb n="KR3k0013_WYG_553-29a"/>
監命愔扵樹下造詔愔以收一代盛才難扵率爾久而<lb/>
未訖比成帝已醉醒遂不重言愔仍不奏事竟寝<lb/>
隋薛道衡為内史侍郎每至搆文必隱空齋蹋壁而卧<lb/>
聞户外有人便怒其沉思如此<lb/>
唐陸餘慶則天時為中書舍人常引入草詔餘慶惶感<lb/>
至晚竟不能厝一詞責授左司郎中<lb/>
李建穆宗長慶元年除兵部郎中知制誥自以草詔思<lb/>
遲不願當其任旋改京兆少尹<lb/>
<pb n="KR3k0013_WYG_553-29b"/>
後唐崔沂初仕唐昭宗時累遷員外郎知制誥性抗厲<lb/>
守道而文藻非優嘗與同舍顔蕘錢珝俱秉筆見蕘珝<lb/>
贍速草制數十無妨談笑而沂自媿翌日謁國相訴曰<lb/>
沂疎淺不足以供詞翰之職相輔然之移為諫議大夫<lb/>
封舜卿唐末為禮部侍郎知貢舉梁開平中與門生鄭<lb/>
致雍同受命入翰林為學士致雍有俊才舜卿雖有文<lb/>
辭才思拙澁及試五題不勝困弊因託致雍秉筆當時<lb/>
譏者以為座主辱門生<lb/>
<pb n="KR3k0013_WYG_553-30a"/>
周劉温叟初仕晋為翰林學士知制誥北虜犯闕温叟<lb/>
恐備其行與承旨張允上章求免所職及漢祖至汴宫<lb/>
久而來見執政援引欲置扵兩制温叟堅求散秩言稍<lb/>
詆訐盖温叟在翰苑日遇詞目繁委常難其才之不迨<lb/>
有退倦之志遂除駕部郎中<lb/>
　<lb/>
　<lb/>
　<lb/>
<pb n="KR3k0013_WYG_553-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百五十三<lb/>
</p>
<p>
</p>
  </div>
</body>
</text>
</TEI>
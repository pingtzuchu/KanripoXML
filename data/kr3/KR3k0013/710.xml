<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百十</head>
    <p>
<pb n="KR3k0013_WYG_710-1a"/>
欽定四庫全書<lb/>
　册府元龜卷七百十　　宋　王欽若等　撰<lb/>
　　宫臣部<lb/>
　　　　輔導　　講習<lb/>
　　　輔導<lb/>
三王之教世子也建師保之職喻之徳而歸諸道漢氏<lb/>
之分王子弟亦為選置傅相故儲闈以至於戚藩莫不<lb/>
資賢良之士申輔導之義然後成温文之徳著信厚之<lb/>
<pb n="KR3k0013_WYG_710-1b"/>
質者焉乃有藉其素望以定大計極其誠心以安宗社<lb/>
陳禮義而救其失援法度而窒其邪周旋以盡規切磋<lb/>
以縫闕以至形於筆述表乎箴諷皆所以罄惓惓之衷<lb/>
勵蹇蹇之節盖夫朋友著忠告之義官師有相規之訓<lb/>
况乎委質事人豈不念納忠而成美哉<lb/>
漢東園公與綺里季夏黄公甪里先生四人惠帝為太<lb/>
子時髙帝欲廢太子立趙王如意吕后用張良計令建<lb/>
成侯吕澤奉太子卑辭迎四人至客建成侯所髙帝十<lb/>
<pb n="KR3k0013_WYG_710-2a"/>
一年黥布反髙祖疾欲使太子往擊之四人相謂曰凡<lb/>
來者將以存太子太子將兵事危矣廼説建成侯請吕<lb/>
后乗間言諸將皆陛下故等夷廼令太子將此屬莫肯<lb/>
為用於是髙祖自將而東以良行太子少傅事十二年<lb/>
髙祖破布歸疾益甚愈欲易太子良諫不聽因疾不視<lb/>
事叔孫太傅稱説引古以死争太子髙祖陽許之猶欲<lb/>
易之及宴置酒太子侍四人者從太子年皆八十有餘<lb/>
鬚眉皓白衣冠甚偉<hi>所以謂之四皓</hi>髙祖怪問曰何為者四人<lb/>
<pb n="KR3k0013_WYG_710-2b"/>
皆對各言其姓名上廼驚曰吾求公避逃我今公何自<lb/>
從吾兒㳺乎四人曰陛下輕士善罵臣等義不辱故恐<lb/>
而亡匿今聞太子仁孝恭敬愛士天下莫不延頸願為<lb/>
太子死者故臣等来上曰煩公幸卒調䕶太子<hi>調謂和平之䕶</hi>
<hi>謂保之</hi>四人為夀已畢趨去髙祖目送之<hi>以目瞻之訖而出也</hi>召戚<lb/>
夫人指視曰我欲易之彼四人為之輔羽翼已成難動<lb/>
矣吕氏真迺主矣<hi>廼汝也</hi>
叔孫通為太子太傅髙帝欲以趙王如意易太子通諫<lb/>
<pb n="KR3k0013_WYG_710-3a"/>
曰昔者晉獻公以驪姬故廢太子立奚齊晉國亂者數<lb/>
十年為天下笑秦以不早定扶蘇胡亥詐立自使滅祀<lb/>
此陛下所親見今太子仁孝天下皆聞之吕后與陛下<lb/>
攻苦食啖<hi>啖當作淡淡謂無味之食言共攻擊勤苦之事而食無味之食</hi>其可背哉陛<lb/>
下必欲廢適而立少<hi>適讀曰嫡</hi>臣願先伏誅以頸血汚地髙<lb/>
帝曰公罷矣吾特戲耳<hi>特且也</hi>通曰太子天下本本壹揺<lb/>
天下震動奈何以天下戲髙帝曰吾聽公<lb/>
淮南相<hi>史失姓名</hi>孝景三年吴楚七國反吴使者至淮南王<lb/>
<pb n="KR3k0013_WYG_710-3b"/>
安欲發兵應之其相曰王必欲應吴臣願為將王廼屬<lb/>
之<hi>謂以兵委之也</hi>相以將兵嬰城守不聽王而為漢漢亦使曲<lb/>
城侯將兵救淮南<hi>曲城侯蠱達之子也名㨗</hi>淮南以故得完<lb/>
董仲舒為江都易王相易王帝兄素驕好勇仲舒以禮<lb/>
誼規正王敬重焉<lb/>
史丹為駙馬都尉䕶太子家時孝成為太子喜酒樂燕<lb/>
元帝不以為能而定陶恭王有材藝母傅昭儀又愛幸<lb/>
帝以故嘗有意欲以恭王為嗣賴丹䕶太子家輔助有<lb/>
<pb n="KR3k0013_WYG_710-4a"/>
力帝亦以先帝尤愛太子故得無廢<lb/>
後漢公沙穆為繒相時繒侯敞東海恭王之後也所為<lb/>
多不法廢嫡立庶傲狠放恣穆到官謁曰臣始除之日<lb/>
京師咸謂臣曰繒有惡侯以弔小相明侯何因得此醜<lb/>
聲之甚也幸承先人之支體傳茅土之重不戰戰兢兢<lb/>
而違越法度故朝廷使臣為輔願改往修来自求多福<lb/>
乃上沒敞所侵官民田地廢其庶子還立嫡嗣其蒼頭<lb/>
兒客犯法皆收考之因苦辭諫敞敞涕泣為謝多從其<lb/>
<pb n="KR3k0013_WYG_710-4b"/>
所規<lb/>
何敞為濟南王康太傅康尊貴驕甚敞至國輔康以道<lb/>
義數引法度諫正之康敬禮焉<lb/>
程堅為趙王乾傅先是乾居父䘮私聘小妻又白衣出<lb/>
司馬門坐削五縣及堅為傅輔以禮義乾改悔前過堅<lb/>
列上復所削縣<lb/>
魏吳質字季重以才學通博為世子及諸侯所禮為元<lb/>
城令太祖嘗出征世子及臨淄侯植並送路側植稱述<lb/>
<pb n="KR3k0013_WYG_710-5a"/>
功徳發言有章左右屬目太祖亦悦焉世子悵然自失<lb/>
質耳曰王當行流涕可也及辭世子泣而拜太祖及左<lb/>
右咸歔欷是皆以植辭多華而誠心不及也<lb/>
賈詡為大中大夫時文帝為五官將而臨淄侯植才名<lb/>
方盛各有黨與有奪宗之議帝使人問詡自固之術詡<lb/>
曰願將軍恢崇徳度躬素士之業朝夕孜孜不違子道<lb/>
如此而已帝從之深自砥礪<lb/>
髙堂隆為歴城侯徽相遭太祖䘮不哀及㳺獵馳騁隆<lb/>
<pb n="KR3k0013_WYG_710-5b"/>
以義正諫甚得輔導之節<lb/>
蜀霍弋為太子中庶子太子璿好騎射出入無度弋援<lb/>
引古義盡言規諫甚得切磋之體<lb/>
晉安平王孚初為魏國太子中庶子文帝初聞太祖薨<lb/>
號哭過甚孚諫曰大行晏駕天下恃殿下為命當上為<lb/>
宗廟下為萬國奈何效匹夫之孝乎太子良乆乃止曰<lb/>
卿言是也<lb/>
嵇喜為齊王攸司馬攸居文帝䘮哀毁過禮左右以稻<lb/>
<pb n="KR3k0013_WYG_710-6a"/>
米乾飯雜理中丸進之攸泣而不受喜諫曰毁不滅性<lb/>
聖人之教且大王地即宻親任惟元輔匹夫猶惜其命<lb/>
以為祖宗况荷天下之大業負帝室之重任而可盡無<lb/>
極之哀與顏閔争孝不可令賢人笑愚人幸也喜躬自<lb/>
進食攸不得已為之强飯喜退攸謂左右曰嵇司馬將<lb/>
令我不忘居䘮之節得存區區之身耳<lb/>
丁綏為髙宻王泰司空祭酒楚王瑋之被收泰嚴兵將<lb/>
救之綏諫曰公為宰相不可輕動且夜中倉卒宜遣人<lb/>
<pb n="KR3k0013_WYG_710-6b"/>
叅審定問泰從之<lb/>
王修為東平王楙長史惠帝北征以楙都督徐州率衆<lb/>
赴鄴湯隂之役東海王越奔于下邳楙不納越乃還國<lb/>
帝既西幸越總兵謀迎大駕楙甚懼修説曰東海宗室<lb/>
重望今將興義公宜舉徐州以授之此克讓之羙也楙<lb/>
從之<lb/>
卞壼為明帝東中郎長史又為世子師壼前後居師佐<lb/>
之任盡裨輔之節一府貴而憚焉<lb/>
<pb n="KR3k0013_WYG_710-7a"/>
溫嶠為太子中庶子數陳規諷又獻侍臣箴甚有𢎞益<lb/>
<hi>嶠又與阮放等共勸太子㳺談老荘不教以經史太子甚敬之</hi>
華廙為太子少傅動遵禮典得輔導之義<lb/>
梁江革為武陵王長史王憚之雅相欽重每至侍宴言<lb/>
論必以詩書王因此躭學好文典籖沈熾文以王所製<lb/>
詩呈髙祖髙祖謂僕射徐勉曰江革果稱職乃除都官<lb/>
尚書<lb/>
後魏㳺雅為太子少傅時恭宗總百揆監國雅上䟽曰<lb/>
<pb n="KR3k0013_WYG_710-7b"/>
殿下親覽百揆經營内外昧旦而興諮詢國老臣職忝<lb/>
凝承司是獻替漢武時始唘河右四郡議諸疑罪而擿<lb/>
徙之十數年後邊郡充實並修農戍孝宣因之以服北<lb/>
方此近世之事也帝王之於罪人非怒而誅之欲其從<lb/>
善而懲惡擿徙之苦其懲亦深自非大逆正刑皆可從<lb/>
徙雖舉家投逺忻喜赴路力役終事不敢言苦且逺流<lb/>
分離心或思善如此姦邪可息邉陲足備恭宗善其言<lb/>
然未之行<lb/>
<pb n="KR3k0013_WYG_710-8a"/>
楊昱為詹事丞于時孝明在懐抱之中至於出入左右<lb/>
乳母而已不令宫寮聞知昱諫曰陛下不以臣等凡淺<lb/>
備位宫臣太子動止宜令翼從然自此以来輕爾出入<lb/>
進無二傅輔導之羙退闕羣寮陪侍之式非所謂示民<lb/>
儀軌著君臣之義陛下若召太子必降手詔令臣下咸<lb/>
知為後世法於是詔曰自今已後若非朕手敕勿令兒<lb/>
輒出宫臣在直者從至萬嵗門<lb/>
程駿為任城王雲郎中令進箴於王王納而嘉焉<lb/>
<pb n="KR3k0013_WYG_710-8b"/>
裴瑗為汝南王悦郎中令悅散費無常每王俸初入一<lb/>
日之中分贈極意瑗每随例常辭多受少伺悅虚竭還<lb/>
来奉貢恱雖性情不常然亦相賞愛<lb/>
宗欽初仕沮渠蒙遜為世子洗馬欽上東宫侍臣箴<lb/>
北齊邢峙為國子助教授皇太子經厨宰進太子食有<lb/>
菜曰邪蒿峙命去之曰此菜有不正之名非殿下所宜<lb/>
食文襄聞而嘉之賜以被褥縑纊拜國子博士<lb/>
王晞為常山王友時文宣昏亂王以切諫為文宣所撻<lb/>
<pb n="KR3k0013_WYG_710-9a"/>
王從容謂晞曰主上起居不常卿耳目所具吾豈可以<lb/>
前逢一怒遂爾結舌卿宜為撰諫草吾當伺便極諫晞<lb/>
遂條十餘事以呈切諫王曰今朝廷乃爾欲學介子匹<lb/>
夫輕一朝之命狂藥令人不自覺刀箭豈復識親疎一<lb/>
旦禍出理外將奈殿下家業何奈皇太后何乞且將順<lb/>
日慎一日王歔欷不自勝曰乃至是乎明日見晞曰吾<lb/>
長夜九思今便息意便命火對晞焚之<lb/>
後周伊婁穆初為衛公直長史武帝建徳初授荆州復<lb/>
<pb n="KR3k0013_WYG_710-9b"/>
以穆為總管府長史穆頻貳戚藩甚得裨賛之譽<lb/>
蕭圓肅建徳中為太子少傅以任當師傅調䕶是職乃作<lb/>
少傅箴太子見而悦之致書勞問<lb/>
鄭譯為太子宫尹時太子多失徳内史中大夫烏丸軌<lb/>
每勸帝廢太子而立秦王由是太子常不自安其後詔<lb/>
太子西征吐谷渾太子隂乃謂譯曰秦王上愛子也烏<lb/>
丸軌上信臣也今吾此行得無扶蘇之事乎譯曰願殿<lb/>
下勉著仁孝無失子道而已勿為他慮太子然之<lb/>
<pb n="KR3k0013_WYG_710-10a"/>
隋裴政為太子勇左庶子多所規正見稱純慤東宫凡<lb/>
有大事皆以委之<lb/>
唐孔頴達為右庶子皇太子承乾始自㓜小太宗令頴<lb/>
達專侍讀書頴逹性真正每讀書至可規誡必反覆引<lb/>
諭然以早居侍奉意頗狎之雖心有不平而免於憎忿<lb/>
時左庶子于志寧又受詔輔導承乾志寧正色直道多<lb/>
所補益撰諫苑二十卷以進承乾太宗並嘉之二人各<lb/>
賜帛百疋黄金一斤以厲承乾之意仍遷志寧為詹事<lb/>
<pb n="KR3k0013_WYG_710-10b"/>
王珪為禮部尚書兼魏王師王問珪以忠孝珪答曰陛<lb/>
下王之君也事君思盡忠陛下王之父也事父思盡孝<lb/>
忠孝之道可以立身可以成名當年可以享天祐餘芳<lb/>
可以垂後葉王曰忠孝之道已聞教矣願聞所習珪答<lb/>
曰漢東平王蒼云為善最樂太宗謂侍臣曰古来帝子<lb/>
生於宫闥及其成人無不驕逸是以傾覆相踵少能自<lb/>
濟我今嚴教子弟欲令皆得安全王珪我乆驅使是所<lb/>
諳悉以其意存忠孝選為子師爾冝語泰汝之待珪如<lb/>
<pb n="KR3k0013_WYG_710-11a"/>
事我也可以無過泰每為之先拜珪亦以師道自居物<lb/>
議善之<lb/>
蘇幹少以明經累授徐王府記室叅軍王好畋獵幹每<lb/>
諫止之<lb/>
劉憲睿宗景雲初為太子詹事𤣥宗在東宫留意經籍<lb/>
憲因上啓曰自古及今皆重于學至于光輝盛徳𤼵揚<lb/>
令問安靜身心保寧家國無以加焉殿下居副君之位<lb/>
有絶人之才豈假尋章摘句盖止畧知大意用功甚少<lb/>
<pb n="KR3k0013_WYG_710-11b"/>
為利極多伏願克成羙志無棄暇日上以慰至尊之心<lb/>
下以答庶寮之望侍讀禇無量經明行修耆年宿望時<lb/>
賜召問以察其言幸甚<lb/>
褚無量為國子司業景雲初𤣥宗在春宫無量兼皇太<lb/>
子侍讀嘗撰翼善記以進之太子降書嘉勞賚絹四十<lb/>
疋<lb/>
　　　講習<lb/>
夫先王之教子也建師保之職申誨諭之道莫不先之<lb/>
<pb n="KR3k0013_WYG_710-12a"/>
以禮樂遵之以典法使其近正人而聞正言達古義而<lb/>
式古訓化與心㑹習與性成然後徳智長而治道得矣<lb/>
漢氏而下學術尤盛名儒碩生乗時間出乃有奉持素<lb/>
業入叅講議敷暢經㫖進對宴説以師道而自處蒙體<lb/>
貌之殊等博約浸潤以敦乎藝文切磋琢磨以成乎徳<lb/>
範自非誦説有法進退可度秉踐言之善行富博古之<lb/>
多聞者疇以充是選哉<lb/>
漢瑕丘江公受穀梁春秋及詩於魯申公武帝時江公<lb/>
<pb n="KR3k0013_WYG_710-12b"/>
與董仲舒並為博士仲舒通五經能持論善屬文江公<lb/>
訥於口上使與仲舒議不如仲舒而丞相公孫𢎞本為<lb/>
公羊學比輯其議卒用董生於是帝因尊公羊家詔太<lb/>
子受公羊春秋由是公羊大興太子既通復私聞穀梁<lb/>
而善之<lb/>
歐陽地餘其先歐陽生事伏生授倪寛寛授歐陽生子<lb/>
世世相傳地餘宣帝時為太子中庶子授太子<lb/>
蕭望之為太傅以論語禮傳授皇太子<lb/>
<pb n="KR3k0013_WYG_710-13a"/>
張禹元帝初元中立皇太子而博士鄭寛中以尚書授<lb/>
太子薦言禹善論語令禹授太子論語由是遷光禄大<lb/>
夫<lb/>
孔霸事太傅夏侯勝傳尚書之學為大中大夫授太子<lb/>
鄭寛中有雋材事小夏侯建傳尚書為博士授太子<lb/>
後漢桓榮門徒嘗四百餘人何湯為髙第明帝始立為<lb/>
皇太子選求明經乃擢湯為虎賁中郎將以尚書授太<lb/>
子光武從容問湯本師為誰湯對曰事沛國桓榮帝即<lb/>
<pb n="KR3k0013_WYG_710-13b"/>
召榮令説尚書甚善之拜為議郎<lb/>
劉昆受施氏易於戴賔光武時代杜林為光禄勲乃令<lb/>
入授皇太子及諸王小侯五十餘人<lb/>
包咸習論語舉孝㢘為郎中建武中入授皇太子論語<lb/>
鍾興習嚴氏春秋明帝時為左中郎將詔令定春秋章<lb/>
句去其復<hi>音複</hi>重以授皇太子又使宗室諸侯從興受章<lb/>
句<lb/>
召馴習韓詩章帝時為左中郎將入授諸王<lb/>
<pb n="KR3k0013_WYG_710-14a"/>
魏應習魯詩建初四年拜五官中郎將詔入授千乗王<lb/>
伉<lb/>
蜀尹黙為僕射以左氏傳授太子<hi>太子後主也</hi>
吴張休字叔嗣大帝以子登為太子欲登讀漢書習知<lb/>
近代之事以張昭有師法重煩勞之乃令休從昭受請<lb/>
還以授登<hi>休弱冠與諸葛恪顧譚等俱為太子登僚友以漢書授登</hi>
晉徐邈為中書侍郎武帝時皇太子尚㓜帝甚鍾心文<lb/>
武之選皆一時之俊以邈為前衛率領本郡大中正授<lb/>
<pb n="KR3k0013_WYG_710-14b"/>
太子經帝謂邈曰雖未敕以師禮相待然不以博士不相遇<lb/>
也魏晉以來使人教授號為博士不復尊以為師故帝有云<lb/>
阮放字思度為太子中舎人遷庶子時雖戎車屢駕而<lb/>
放侍太子常説老荘不及軍國明帝甚友愛之<lb/>
鄧攸以儒學嘗授皇太子詩<lb/>
庾亮為中書郎領著作侍講東宫其所論釋多見稱述<lb/>
宋何承天為率更令領國子博士皇太子講孝經承天<lb/>
與中庶子顔延之同為執經<lb/>
<pb n="KR3k0013_WYG_710-15a"/>
蔡茂之侍廬陵王義真讀書官至彭城王義康驃騎從<lb/>
事中郎<lb/>
南齊伏曼容字公儀武帝永明初為太子率更令侍皇<lb/>
太子講<lb/>
王儉為少傅文惠太子於崇政殿講孝經儉令摘句太<lb/>
僕周顒撰為義疏<lb/>
梁何佟之初仕齊明帝建武中為鎮北記室㕘軍侍皇<lb/>
太子講<lb/>
<pb n="KR3k0013_WYG_710-15b"/>
張譏為士林館學士簡文在東宫每有降集必使召之<lb/>
及侯景冦逆於圍城之中猶侍哀太子武徳後殿講老<lb/>
莊<lb/>
庾黔婁為尚書金部郎遷中軍表記室叅軍東宫建以<lb/>
本官侍皇太子講甚見知重詔與太子中庶子殷均中<lb/>
舎人到洽國子博士明山賔等逓日為太子講五經義<lb/>
賀革為湘東王府諮議參軍<lb/>
顧越聰慧有口辯説毛氏詩傍通異議解褐揚州議曹<lb/>
<pb n="KR3k0013_WYG_710-16a"/>
吏兼太子左衛率丞越於義理精妙尤善持論與會稽<lb/>
賀文發俱為梁南平王偉所重引為賔客尋補五經博<lb/>
士遷國子博士世祖即位除始興王諮議叅軍侍東宫<lb/>
講讀世祖以敦篤厚遇之<lb/>
許懋年十四入大學領師説尤曉故事文惠太子聞而<lb/>
召之侍讀于崇明殿僕射江祏重之號為經史笥<lb/>
陳沈文阿文帝時為通直散騎常侍兼國子博士領羽<lb/>
林監仍令於東宫講孝經論語<lb/>
<pb n="KR3k0013_WYG_710-16b"/>
沈徳威篤學無倦遂治經業天嘉元年徴出都侍太子<lb/>
講禮傳<lb/>
王元規為鄱陽王記室叅軍領國子助教後主在東宫<lb/>
引為學士親授禮記左傳䘮服等義賞賜優厚國子祭<lb/>
酒新安王伯固嘗因入宫適㑹元規將講乃啟請執經<lb/>
時論以為榮<lb/>
姚察入隋為員外散騎常侍又敕侍晉王講讀煬帝初<lb/>
在東宫數被召見訪以史籍<lb/>
<pb n="KR3k0013_WYG_710-17a"/>
徐孝克初為散騎常侍陳亡入隋授國子博士後侍東<lb/>
宫講禮傳<lb/>
後魏梁越為禮經博士太祖以其謹厚舉動可則拜<lb/>
上大夫會授諸皇子經書<lb/>
谷洪少受學中書太武令洪入授太子經位至尚書<lb/>
李郁字永穆為廣平王懐友懷深相禮遇時學士徐遵明<lb/>
教授山東生徒甚盛懐徴遵明在館令郁問其五經義例<lb/>
十餘條遵明所答數條而已<lb/>
<pb n="KR3k0013_WYG_710-17b"/>
劉芳為中書侍郎與邢産入授皇太子經遷太子庶子<lb/>
從駕洛陽自在路及旋京師嘗侍坐講讀<lb/>
髙允為秦王翰傅後敕以經授恭宗甚見禮待<lb/>
孫惠蔚自宣武在東宫為博士侍讀及世宗即位之後<lb/>
常在左右敷訓經典自冗從僕射遷秘書丞<lb/>
董徴為四門小學博士後宣武詔徴入琁華宫令孫惠<lb/>
蔚問以六經仍詔徴教授京兆清河廣平汝南四王<lb/>
盧辨孝武時為太子少傅太子及諸王等皆行束脩之<lb/>
<pb n="KR3k0013_WYG_710-18a"/>
禮受業於辨<lb/>
北齊馬敬徳世祖時為後主擇師傅為侍講後主既不<lb/>
好學敬徳侍講甚疎時以春秋入授<lb/>
後周樂遜為太尉李弼府諮議叅軍太祖召遜教授諸<lb/>
子在館六年與諸儒分經授業遜講孝經論語毛詩及<lb/>
服䖍所註春秋左氏傳<lb/>
辛慶之以經明行脩與盧誕等<lb/>
斛斯徴為司樂中大夫髙祖以徴治經有師法詔令教<lb/>
<pb n="KR3k0013_WYG_710-18b"/>
授皇太子宣帝時為魯公與諸皇子等咸服青衿行束<lb/>
脩之禮受業於徴仍並呼徴為夫子儒者榮之<lb/>
隋元善洛陽人通涉五經尤明左氏傳初仕後周武帝<lb/>
甚禮之以為太子宫尹賜爵江陽縣公每執經以授太<lb/>
子<lb/>
楊汪字元度勤學專精左氏傳通三禮初仕周冀王侍<lb/>
讀王甚重之每曰楊侍讀徳業優深孤之穆生也<lb/>
唐孔頴達武徳中為秦府文學館學士以經授中山王<lb/>
<pb n="KR3k0013_WYG_710-19a"/>
承乾<lb/>
陸徳明為秦府文學館學士命中山王承乾從其受業<lb/>
馬嘉連武徳中為崇賢館學士與洗馬秦暐等侍講殿<lb/>
中恩禮甚渥<lb/>
王元感濮州鄄城人也少舉明經累補博城縣丞兖州<lb/>
都督紀王慎深禮之命其子東平王續從元感受學<lb/>
蕭瑀為太子太保貞觀十七年十一月甲辰誕皇太孫<lb/>
太宗幸東宫謂皇太子曰爾國之儲貳府藏是同金玉<lb/>
<pb n="KR3k0013_WYG_710-19b"/>
綺羅不足為賜但先聖典籍可為鏡誡耳因賜尚書毛<lb/>
詩孝經各一部瑀跪而言曰臣道徳才術無一可稱徒<lb/>
以犬馬之年謬當求舊之舉擢其朽質以保儲皇塵露<lb/>
之資實慙無效五經義訓臣頗聞之今所賜書請陳其<lb/>
要太宗許之瑀乃先説孝經次述尚書末叙毛詩咸舉<lb/>
其要㫖申明義趣可為深誡者皆委曲言之太宗大悦<lb/>
以為保傅得人<lb/>
髙智周髙宗時為蘭臺大夫時孝敬在東宫智周與司<lb/>
<pb n="KR3k0013_WYG_710-20a"/>
文郎中賀凱司經大夫王真儒等俱以儒學受詔為侍<lb/>
讀<lb/>
吳文瓘為道士以儒學善教誘童孺大歴中代宗召入<lb/>
宫太子及諸王嘗受經藝<lb/>
王起為皇太子侍讀文宗開成二年正月詔起及陳夷<lb/>
行再入長生院對皇太子講讀劉仲武橋庶十日對諸<lb/>
王講讀二月詔起夷行三日入長生院對皇太子講讀<lb/>
仲武庶八日入内見諸王授書三月詔起夷行五日一<lb/>
<pb n="KR3k0013_WYG_710-20b"/>
入長生院對太子講讀仲武間日入對諸王授經四月<lb/>
甲午朔皇太子於長生殿對起夷行諸王對仲武<lb/>
竇宗直為秘書少監開成二年七月以宗直為太子侍<lb/>
讀三年七月詔宗直及周敬復令每遇雙日入對皇太<lb/>
子九月又詔宗直敬復依前隔日入少陽院<lb/>
　<lb/>
　<lb/>
　册府元龜卷七百十<lb/>
</p>
<p>
</p>
  </div>
</body>
</text>
</TEI>
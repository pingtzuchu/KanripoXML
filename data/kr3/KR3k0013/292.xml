<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百九十二</head>
    <p>
<pb n="KR3k0013_WYG_292-1a"/>
欽定四庫全書<lb/>
　册府元龜卷二百九十二　宋　王欽若等　撰<lb/>
　　宗室部<lb/>
　　　禮士<lb/>
書曰位不期驕傳稱寵而能降者鮮矣葢夫承榮天緒<lb/>
長於宫闥猒飫輕煖宴安富䝿非明誠異禀卓爾不羣<lb/>
者其孰能折節下士流譽於方來者哉自姬文好賢逮<lb/>
兩漢而下或優禮髦彦降志通逸置之於幕府待之以<lb/>
<pb n="KR3k0013_WYG_292-1b"/>
師友資以遺餉厚其供儗詢之政務接其游宴乃至列<lb/>
邸圖像以極於欽崇講學論文以申於博約原其尊賢<lb/>
好士之意其於進徳隆道不亦多乎哉詩云彼交匪敖<lb/>
萬福來求又曰宗子維城懷徳維寧是之謂矣<lb/>
周公旦曰我文王之子武王之弟成王之叔父我於天<lb/>
下亦不賤矣然我一沐三握髪一飯三吐哺起以待士<lb/>
猶恐失天下之賢人<lb/>
漢楚元王交少時嘗與穆生白生申公俱受詩於浮丘<lb/>
<pb n="KR3k0013_WYG_292-2a"/>
伯既至楚以穆生白生申公為中大夫王敬禮申公等<lb/>
穆生不耆酒<hi>耆讀曰嗜</hi>王每置酒常為穆生設醴<lb/>
龔舍楚人也好學明經楚王入朝聞舍髙名聘為常侍<lb/>
梁孝王武貴盛待士於是鄒陽枚乗嚴忌從孝王游<lb/>
焦延夀字贛梁人也贛貧賤以好學得幸梁王梁王共<lb/>
其資用令極意學<lb/>
後漢趙節王栩光武叔父趙王良之子聞樓望少習嚴<lb/>
氏春秋有稱鄉閭遣使齎玉帛請以為師望不受<lb/>
<pb n="KR3k0013_WYG_292-2b"/>
東平王蒼聞吴良名辟之署為西曹蒼甚相敬愛之<lb/>
北海王睦光武兄齊武王縯孫中興初禁網尚闊而睦<lb/>
性謙恭好士千里交結自名儒宿徳莫不造門由是聲<lb/>
價益廣<lb/>
魏陳思王植初封臨菑侯時邯鄲淳愽學有才章太祖<lb/>
召見甚敬異之植求淳太祖遣淳詣植植初得淳甚喜<lb/>
白馬王彪雅好文學相賈洪善能談戯彪常師宗之過<lb/>
於三卿<lb/>
<pb n="KR3k0013_WYG_292-3a"/>
沛穆王林初封謙王黄初中隗禧為王郎中王宿聞其<lb/>
儒者嘗虚心從學禧亦敬恭以授王繇是大得賜遺<lb/>
晉成都王頴推功不居勞謙下士陸機在雒感全濟之<lb/>
恩又見朝廷屢有變難謂頴必能康隆晉室遂委身焉<lb/>
頴以機參大將軍軍事<lb/>
河間王顒武帝時平吴徐聳為顒相聳清虚無欲進退<lb/>
以禮在吴厯清要官顒素聞聳名厚敬禮之<lb/>
東海王越討汲桑命茍晞為前鋒晞破汲桑定鄴而還<lb/>
<pb n="KR3k0013_WYG_292-3b"/>
越以晞復其讐耻甚徳之引升堂結為兄弟<lb/>
江統陳留人為司徒左長史東海王越為兖州牧以統為<lb/>
别駕委以州事與統書曰昔王子師為豫州未下車辟<lb/>
荀慈明下車辟孔文舉貴州人士有堪應此者不綂舉<lb/>
髙平郗鑒為賢良陳留阮脩為直言濟北程收為方正<lb/>
時以為知人<lb/>
王承字安期東海王越鎮許以為記室參軍雅相知重<lb/>
勅其子毗曰夫學之所益者淺體之所安者深閑習禮<lb/>
<pb n="KR3k0013_WYG_292-4a"/>
度不如式瞻儀刑諷味遺言不若親承音㫖王參軍人<lb/>
倫之表汝其師之在府數年見朝政漸替辭以母老求<lb/>
出越不許<lb/>
譙王承為湘州刺史長沙人虞悝與弟望並有士操承<lb/>
臨州知其名檄悝為長史未到遭母䘮㑹王敦作逆承<lb/>
往弔悝因留與語曰吾前被詔遣鎮此州正以王敦專<lb/>
擅防其為禍今敦果為逆謀吾受任一方欲率所領馳<lb/>
赴朝廷而衆少糧乏且始到貴州恩信未著卿兄弟南<lb/>
<pb n="KR3k0013_WYG_292-4b"/>
夏之翹雋而智勇逺聞古人墨絰即戎况今鯨鯢塞路<lb/>
王室危急安得遂罔極之情忘忠義之節乎如今起事<lb/>
將士器械可以濟不悝望對曰王敦居分陜之任一旦<lb/>
搆逆圖危社稷此天地所不容人神所忿疾大王不以<lb/>
猥劣枉駕訪及悝兄弟並受國恩敢不自奮今天朝中<lb/>
興人思晉徳大王以宗子之親奉信順而誅有罪孰不<lb/>
荷戈致命但鄙州荒弊糧器空竭舟艦寡少難以進討<lb/>
冝且收衆固守專檄四方其勢必分然後圖之事可㨗<lb/>
<pb n="KR3k0013_WYG_292-5a"/>
也承以為然乃命悝為長史望為司馬<lb/>
司馬楚之東武侯馗八世孫也楚之年十七值劉裕誅<lb/>
夷司馬戚屬楚之乃亡於汝潁之間楚之少有英氣能<lb/>
折節待士馬順明道恭等所在聚黨及劉裕自立楚之<lb/>
規欲報復收衆據長社歸之者常萬餘人劉裕深憚之<lb/>
遣刺客沭謙圖害楚之楚之待謙甚厚謙夜詐疾知楚<lb/>
之必自來因欲殺之楚之聞謙病果自賫湯藥徃省之<lb/>
謙感其意乃出匕首於席下以狀告之曰將軍為裕所<lb/>
<pb n="KR3k0013_WYG_292-5b"/>
忌憚願勿輕率以保全為先楚之嘆曰若如來言雖有<lb/>
所防恐有所失謙遂委身以事之其推誠信物得士之<lb/>
心皆此類也<lb/>
宋臨川王道規為征西將軍王敬𢎞為諮議參軍時府<lb/>
主簿宗恊亦有志趣道規並以事外相期嘗共酣飲致<lb/>
醉敬𢎞因醉失禮為外司所白道規更引還重甲初讌<lb/>
道規子義慶嗣爵臨川王招聚文學之士逺近必至太<lb/>
尉袁淑文冠當時義慶在江州請為衛軍諮議參軍其<lb/>
<pb n="KR3k0013_WYG_292-6a"/>
餘吳郡陸展東海何長瑜鮑昭等並為辭章義慶引為<lb/>
佐史國臣太祖與義慶書嘗加意斟酌<lb/>
彭城王義康為司徒録尚書事府門每日常有數百乘<lb/>
車雖復位卑人㣲㫮被引接<lb/>
衡陽王義季為衡州宗炳高尚有志操義季親至炳室<lb/>
與之歡讌命為諮議不起<lb/>
戴顒字仲若性高尚居于吳義季鎮口長史張劭與顒<lb/>
姻通迎来止黄鵠山山北有竹林精舍林澗甚美顒憇<lb/>
<pb n="KR3k0013_WYG_292-6b"/>
于此間義季亟從之遊顒服其野服不改常度<lb/>
劉凝之隱居不仕時荆州年飢義季慮凝之餒餉錢十萬<lb/>
江夏王義恭出鎮旴𣅿平原人劉懷珍為本州主簿<lb/>
義恭道遇懐珍以應對見重取為驃騎長<lb/>
始興王濬為揚州雖日親覽州事一以委沈璞太祖從容<lb/>
謂濬曰沈璞奉時無纎芥之失居家有孝友之稱學優<lb/>
才贍文義可觀而沈深守静不求名譽甚佳汝但應委<lb/>
之以事更宜引與晤對濬既素加賞遇又敬奉此㫖<lb/>
<pb n="KR3k0013_WYG_292-7a"/>
璞嘗作舊宫賦乆而未畢濬與璞䟽曰卿嘗有述舊宫<lb/>
賦何其淹邪想行就耳璞因事陳答辭義可觀濬重敎<lb/>
曰向聊相敦問還白斐然遂兼紙翰昔曹植有言下筆<lb/>
成章良謂逸才吾逺慙楚元門盈申白之賔近愧梁孝<lb/>
庭列枚馬之客薄因末牘以代一面<lb/>
建平王景素為征北將軍南徐州刺史以劉璡為征北<lb/>
主簿深見禮遇又以何昌㝢為府主簿以風素見重景<lb/>
素好文章書籍招集才義之士傾身禮接以收名譽由<lb/>
<pb n="KR3k0013_WYG_292-7b"/>
是朝野翕然莫不屬意焉<lb/>
南齊豫章王嶷為中書監司空時陸慧曉為武陵王曄<lb/>
征虜功曹廬江何㸃薦慧曉于嶷補司空掾加以恩禮<lb/>
劉繪為豫章王驃騎主簿繪聰警有文義善𨽻書數被<lb/>
賞召進對華敏僚吏之中見遇莫及琅邪王詡為功曹<lb/>
以吏能自進嶷謂僚佐曰吾雖不能得應嗣陳蕃然閣<lb/>
下自有二驥也<lb/>
何㸃永明元年徴中書郎豫章王命駕造門㸃從後門<lb/>
<pb n="KR3k0013_WYG_292-8a"/>
逃去竟陵王子良聞之曰豫章王尚不能屈非吾所議<lb/>
遺㸃嵇叔夜酒杯徐景山酒鎗以通意<lb/>
潁川庾銑善屬文見賞於豫章王仕至大司馬記室参<lb/>
軍<lb/>
劉虬字靈預南陽人宋太始中仕至晉平王驃騎記室<lb/>
當陽令罷官歸家静處斷榖餌术及胡麻建元初豫章<lb/>
王為荆州牧辟虬為别駕與同郡宗測司空庾易並遣<lb/>
書禮請虬等各脩牋荅而不應辟命永明三年刺史廬<lb/>
<pb n="KR3k0013_WYG_292-8b"/>
陵王子卿表虬及同郡宗測宗尚之庾易劉昭五人請<lb/>
加蒲車束帛之命詔徴為通直郎不就竟陵王子良致<lb/>
書通意虬荅曰虬四節臥病三時營灌暢餘隂於山澤<lb/>
託暮情於魚鳥寧非唐虞重恩周召宏施虬進不研幾<lb/>
入𤣥無洙泗稷館之辨退不凝心出累非冡間樹下之<lb/>
節逺澤既灑仁規先著謹收樵牧之嫌敬加軾鼃之義<lb/>
庾易志性恬隠不交外物建元元年豫章王辟為驃騎<lb/>
參軍不就臨川王映獨重易上表薦之餉麥百斛易謂<lb/>
<pb n="KR3k0013_WYG_292-9a"/>
使人曰民樵採麋鹿之伍終其觧毛之衣馳騁日月之<lb/>
車得保自耕之祿於大王之恩亦已深矣辭不受<lb/>
宗測字敬㣲南陽人宋徴士炳孫也世居江陵測少静<lb/>
退不樂人間豫章王復遣書請之辟為參軍測荅曰性<lb/>
同鱗羽愛止山壑眷戀松筠輕迷人路縱宕巖流有若<lb/>
狂者忽不知老至而今鬢髪已白豈容課虚責有限魚<lb/>
慕鳥哉<lb/>
杜栖吴郡錢塘人有志行能言刺史豫章王聞其名辟<lb/>
<pb n="KR3k0013_WYG_292-9b"/>
議曹從事仍轉西曹佐竟陵王子良數致禮接<lb/>
竟陵王子良以劉瓛儒學冠於當時子良親徃脩謁表<lb/>
為瓛立館以揚烈橋故主第給之生徒皆賀瓛曰室美<lb/>
為人災此華宇豈吾宅耶幸可詔作講堂猶恐見害<lb/>
也未及徙居遇病子良遣從瓛學者彭城劉繪順陽范<lb/>
縝將厨於瓛宅營齋<lb/>
王融為中書郎㑹魏軍動子良於東府募人拔融寧朔<lb/>
將軍軍主融文辭辨㨗尤善屬綴有所造作援筆可待<lb/>
<pb n="KR3k0013_WYG_292-10a"/>
子良特相友好情分殊常<lb/>
謝璟少與從叔朓俱知名子良開西邸招文學璟亦預<lb/>
焉子良有清尚禮才好士居不疑之地傾意賔客天下<lb/>
才士好學者遊集焉善立勝事夏月客至為設忽飲及<lb/>
甘果著之文教士子文章及朝貴辭翰皆發敎撰錄時梁<lb/>
髙祖與沈約謝朓王融蕭琛范雲任昉陸倕等並逰焉<lb/>
號曰八友<lb/>
江革舉髙第耽學不勌王聞其名引為西邸學士<lb/>
<pb n="KR3k0013_WYG_292-10b"/>
王瞻授太子舍人初為南海王友尋轉司徒竟陵王從<lb/>
事中郎王甚相賔禮<lb/>
范縝為尚書殿中郎于時竟陵盛招賔客縝亦預焉<lb/>
沈約為黄門侍郎與蘭陵蕭琛琅邪王融陳郡謝朓南<lb/>
鄉范雲樂安任昉等皆逰焉當世號為得人<lb/>
范雲字彦龍建元初子良為㑹稽太守雲始隨王王未<lb/>
之知也㑹遊秦望使人視刻石文時莫能識雲獨誦之<lb/>
王悦自是寵冠府朝王為丹陽尹召為主簿深相親任<lb/>
<pb n="KR3k0013_WYG_292-11a"/>
王亮時為桂陽王文學南郡王友宗史少勤學有局幹<lb/>
厯臨川王常侍驃騎參軍竟陵王集學士於西邸使工<lb/>
圖畫其像亮史亦預焉<lb/>
晉安王子懋戍石頭以張率為雲麾中記室王遷南兖<lb/>
州轉宣毅諮議參軍並兼記室王還都率除中書侍郎<lb/>
王為荆州復以率為宣惠諮議領江陵令府遷江州以<lb/>
諮議領記室出監豫章臨川郡率在府十年恩禮甚篤<lb/>
劉遵為晉安王宣惠雲麾二府記室甚見賔禮<lb/>
<pb n="KR3k0013_WYG_292-11b"/>
隨王子隆以謝朓為文學子隆在荆州好辭賦數集僚<lb/>
友朓以才文尤被賞愛流連晤對不捨日夕<lb/>
梁建平王宏禮賢接士<lb/>
始興忠武王憺性勞謙常隆意接士與賔客連榻而坐<lb/>
時論稱之<lb/>
安成王秀為江州刺史將發主者求堅船以為齋舫秀<lb/>
曰吾豈愛財而不愛士乃教所由以牢者給參佐下者載<lb/>
齋物既而遭風齋舫遂破時諸王並不下士建安安城<lb/>
<pb n="KR3k0013_WYG_292-12a"/>
二王雅好人物以二方重士方之四豪及至州秀聞前<lb/>
刺史取徴士陶潛曾孫為里司秀歎曰陶潛之徳豈可<lb/>
不及後世即日辟為西曹掾秀遷荆州刺史進號安州<lb/>
將軍下車立學校招隠逸下敎曰夫鶉火之禽不匿影<lb/>
於丹穴昭華之寳乍耀采於藍田是以江漢有濯纓之<lb/>
歌空谷著來思之詠𢎞風闡道靡不繇茲處士河東韓<lb/>
懷明南平韓望南郡庾承先河東郭麻並脱落風塵髙<lb/>
蹈之士兩韓之孝友純深庾郭之形骸枯槁或橡飯菁<lb/>
<pb n="KR3k0013_WYG_292-12b"/>
羮惟日不足或葭牆艾席樂在其中昔伯武貞堅就仕<lb/>
河内史雲孤劭屈志陳留豈曰塲苖實惟攻玉可加引<lb/>
辟並遣喻意既同魏侯致禮之請庶無辟彊三緘之嘆<lb/>
南平王偉初封建安王偉篤誠通恕趨賢重士嘗如弗<lb/>
及由是四方遊士當世知名者莫不畢至齊世青溪宫<lb/>
改為芳林苑天監初賜偉為第偉又加穿築增植嘉樹<lb/>
珍果窮一時之彫麗每與賔客遊其中命從事中郎蕭<lb/>
子軌為之記<lb/>
<pb n="KR3k0013_WYG_292-13a"/>
何遜天監中起家奉朝請遷中衛建安王水曹行參軍<lb/>
兼記室王愛文學之士日與遊宴及遷江州遜猶掌書<lb/>
記<lb/>
鄱陽王恢為益州刺史以羅研為别駕其後西昌嗣王<lb/>
範將西行恢謂曰吾昔在蜀每事委羅研汝遵而勿失範<lb/>
至復以為别駕升堂拜毋蜀人榮之<lb/>
廬陵王續為荆州刺史以天門太守歐陽頠伐蠻左有<lb/>
功續深嘉之引為賔客<lb/>
<pb n="KR3k0013_WYG_292-13b"/>
邵陵王綸出為江州刺史以太史叔明少善莊老兼治<lb/>
孝經禮記㩦叔明之鎮王遷郢州又隨府所至輙講授<lb/>
江外人士皆傳其學<lb/>
孫㻛少倜儻好謀略博涉經史為邵陵王水曹中兵參<lb/>
軍時王出鎮郢州盡室隨府甚被賞遇<lb/>
皇侃為國子助敎丁母憂解職還鄉里邵陵王欽其學<lb/>
厚禮迎之<lb/>
武陵王紀出鎮江州時江革為都官尚書紀乃曰我得<lb/>
<pb n="KR3k0013_WYG_292-14a"/>
江革文華清麗豈能一日忘之當與其同飽乃表革同<lb/>
行除明威將軍南中郎長史尋陽太守<lb/>
衡陽王元簡為㑹稽太守時何𦙍居秦望山元簡甚加<lb/>
禮敬及元簡去郡入山與𦙍别送至都賜埭去郡三里<lb/>
因曰僕自棄人事交遊路斷自非降貴山藪豈容復望<lb/>
城邑此埭之逰於今絶矣執手涕零<lb/>
臨城公大連出牧東揚州張彪率所領客馬始為防閑<lb/>
後為中兵參軍禮遇甚厚<lb/>
<pb n="KR3k0013_WYG_292-14b"/>
陳永陽王伯智為吴郡太守本郡陸慶少好學遍通五<lb/>
經天嘉初徴為通直散騎侍郎不就伯智聞其名欲與<lb/>
相見慶固辭以疾時宗人陸榮為郡五官慶嘗詣焉王<lb/>
乃㣲服往榮穿壁以觀之王謂榮曰觀陸慶風神凝峻<lb/>
殆不可測嚴君平鄭子真何以尚兹<lb/>
鄱陽王伯山為江州刺史時徐伯陽為新安王　室伯<lb/>
陽嘗奉使造焉王率府僚與伯陽登匡嶺置宴酒酣命<lb/>
筆賦劇韻二十伯陽與祖孫登前成王賜以奴婢雜物<lb/>
<pb n="KR3k0013_WYG_292-15a"/>
始興郡王伯茂謙恭下士<lb/>
建安王叔卿以虞寄為東中郎諮議寄辭以疾不任旦<lb/>
夕陪列王於是特令停王府公事其有疑議就以決之<lb/>
但朔望牋修而已<lb/>
後魏衛王儀初封平原公先是上谷侯岌張衮代郡許<lb/>
謙等有名于時初來入國聞儀待士先就儀儀並禮之共<lb/>
談當世之務謙等相謂曰平原公有大才不世之略吾<lb/>
等宜附其尾<lb/>
<pb n="KR3k0013_WYG_292-15b"/>
江陽王繼次子羅字仲綱為青州刺史羅兄义當朝專<lb/>
政羅望傾四海於時才名之士王元景邢子才李奬等<lb/>
咸為其賔客從遊青土<lb/>
義陽王子孝愛士縉紳歸之賔客嘗滿終日無倦<lb/>
京兆王愉好文章頗著詩賦時引才人宋世景李神儁祖<lb/>
瑩邢晏王遵業張始均等共中晏喜招四方儒學賓客嚴<lb/>
懐真等數十人館而禮之所得榖帛率多散施<lb/>
任城王澄以髙徽聰敏有氣幹深所知賞<lb/>
<pb n="KR3k0013_WYG_292-16a"/>
杜弼中山曲陽人任城王澄為定州牧長史甄琛簡試<lb/>
諸生而弼義解開明應荅如響琛所歎伏澄聞而召問<lb/>
深相嗟賞許以王佐之才澄還雒稱之於朝髙陽王等<lb/>
更相招命<lb/>
崔接放邁自髙不拘常檢為中書博士樂陵内史雅為<lb/>
任城王澄所禮待及澄為定州刺史接了無民敬王忻<lb/>
然容下之<lb/>
張普惠為澄所知及轉諌議大夫澄謂普惠曰不喜君<lb/>
<pb n="KR3k0013_WYG_292-16b"/>
得諌議惟喜諌議得君<lb/>
北海王詳為司<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>以前光州刺史崔挺為府司馬後詳<lb/>
攝選衆人競稱考第以求遷叙挺獨無言詳大相稱歎<lb/>
自挺為司馬詳未曽呼名常稱為崔光州以示優禮<lb/>
平原王叡雅有志業娶東徐州刺史博陵崔鑒女路繇<lb/>
冀相聞李彪名而詣之脩師友之禮稱之於郡舉孝亷<lb/>
至京師館而受業焉<lb/>
清河王懌以韓子熈少自脩整頗有學識引為常侍父<lb/>
<pb n="KR3k0013_WYG_292-17a"/>
亡居喪有禮子熈為懌所眷遇遂闕位待其畢䘮後復<lb/>
引用又以劉懋性沉雅厚重尤禮重懋令諸子師之<lb/>
辛纂為太尉騎兵參軍每為懌所賞及欲定考懌曰幸<lb/>
騎兵有學有才宜為上第轉越騎校尉<lb/>
廣陽王淵以賀拔勝因父遇害與弟岳俱奔于淵勝岳<lb/>
便弓馬有武幹淵厚待之俱表為强弩將軍充帳内軍主<lb/>
中山王英平義陽獲馮亮亮南陽人博覽諸書又篤好<lb/>
佛理英素聞其名以禮待接亮至雒隠居嵩山感英之<lb/>
<pb n="KR3k0013_WYG_292-17b"/>
徳以時展覲及英亡亮奔赴盡其哀慟<lb/>
彭城王勰以鹿愈好兵書隂陽釋氏之學召為館客宋<lb/>
世景遷勰府法曹參軍勰愛其才學雅相器敬<lb/>
東陽王榮為𤓰州刺史州人令狐整字保延㓜聰敏沉<lb/>
深有識量學藝騎射竝為河右所推榮辟為主簿加盪<lb/>
㓂將軍整進趣詳雅對揚辨暢謁見之際州府傾目榮<lb/>
器整徳望嘗謂僚屬曰令狐保延西州令望方成重器<lb/>
豈州郡之職所可縶維但一日千里必基武步寡人當<lb/>
<pb n="KR3k0013_WYG_292-18a"/>
委以庻務畫諾而已<lb/>
北齊襄城王淯弱年有器望齊氏諸王選國臣府佐多<lb/>
取富商羣小鷹犬少年唯襄城廣寧蘭陵王等頗引<lb/>
文藝清識之士當時以此稱之<lb/>
趙郡王琛出鎮定州聞馮偉節聰敏無所不通以禮迎<lb/>
接命書三至縣令親至其門猶辭疾不起王將命駕致<lb/>
請佐史前後星馳報之縣令又自為其整冠履不得已<lb/>
而出王下㕔事迎之止其拜伏分階而上留之賔館甚<lb/>
<pb n="KR3k0013_WYG_292-18b"/>
見禮重王將舉充秀才固辭不就歳餘請還王知其不<lb/>
願拘束以禮發遣贈遺甚厚一無所納唯受時服而已<lb/>
後周齊王憲引樊叔略為園苑監時憲素有吞闗東之<lb/>
志叔略因事數進兵謀憲甚竒之<lb/>
賀若弼少慷慨有大志驍勇便弓馬解屬文愽涉書記<lb/>
有重名於當世憲聞而敬之引為記室<lb/>
冀王通楊注為侍讀王甚重之毎曰楊侍讀徳業優深<lb/>
孤之穆生也<lb/>
<pb n="KR3k0013_WYG_292-19a"/>
隋秦王俊為并州總管二十四州諸軍事河東人栁靖<lb/>
自廣徳守退居鄉里閉門自守時論方之王烈前後總<lb/>
管到官皆親至靖家問疾遂以為故事秦王俊臨州賚<lb/>
以几杖並致衣物靖唯受几杖餘並固辭其為當時所<lb/>
重如此<lb/>
齊王暕初封豫章王時崔賾為河南豫章二王侍讀每<lb/>
更日來往二王之第及河南為晉王轉書記室參軍自<lb/>
此去豫章王重之不已遺賾書曰昔漢氏西京梁王建<lb/>
<pb n="KR3k0013_WYG_292-19b"/>
國平䑓東苑慕義如林馬卿辭武騎之官枚乗罷𢎞農<lb/>
之守每覽史傳嘗竊恠之何乃脱略官䇿棲遲藩邸以<lb/>
今望古方知雅志彼二子者豈徒然哉足下愽聞强記<lb/>
鈎深致逺視漢臣之三篋似陟䝉山對梁相之五車若<lb/>
吞雲夢吾兄欽賢重士敬愛㤀疲先築郭隗之宫常置<lb/>
穆生之醴今者重開土宇更誓山河地方二百里平籠<lb/>
曲阜城兼七十包舉臨淄大啟南陽方開東閣想得奉<lb/>
飛葢曵長裾藉玳筵躡珠履歌山桂之偃蹇賦池竹之<lb/>
<pb n="KR3k0013_WYG_292-20a"/>
檀欒其崇貴也如彼其風流也如此幸甚幸甚何樂如<lb/>
之髙視上京有懷祖徳才謝天人多慙子建書不盡意<lb/>
寧俟繁辭賾荅曰一昨伏奉敎書榮貺非常心靈自失<lb/>
若乃理髙象繫管輅思而不觧事富山海郭璞注而未<lb/>
詳至於五色相宣八音繁㑹鳳鳴不足為諭龍章莫之<lb/>
能此吴札之論周頌詎盡揄揚郢客之奏陽春誰堪赴<lb/>
節伏惟令王殿下禀潤天潢承輝日觀雅道貴於東平<lb/>
文藝髙於北海漢則馬遷蕭望晉則裴楷張華鷄樹騰<lb/>
<pb n="KR3k0013_WYG_292-20b"/>
聲鵷池播美望我清塵悠然路絶祖濬<hi>祖濬賾字</hi>燕南贅客<lb/>
河朔墮逰本無意於希顔豈有心於慕藺未嘗聚螢映<lb/>
雪懸頭刺股讀論唯取一篇披莊不過盈尺况復桑榆<lb/>
漸暮藜藿屢空舉燭無成穿楊盡棄但以燕求馬骨薛<lb/>
養鷄鳴謬齒鴻儀虚班驥皁挾太山以超海比報徳而<lb/>
非難堙崑崙以為池匹酬恩而反易忽屬周桐錫瑞唐<lb/>
水承家門有將相樹冝桃李真龍將下誰好有名濫吹<lb/>
先逃何須别聽但慈音抑揚損上益下江海所以稱王<lb/>
<pb n="KR3k0013_WYG_292-21a"/>
丘陵為之不讓曹植儻豫聞髙論則不損令名楊脩若<lb/>
竊在下風亦詎虧淳徳無任荷戴之至謹奉啟以聞豫<lb/>
章王得書賫米五十石并衣服錢帛<lb/>
王貞字孝逸梁郡人善屬文不事産業齊王暕鎮江都<lb/>
聞貞名以書召之曰夫山藏美玉光炤廊廡之間地藴<lb/>
神劍氣凌星漢之表是知毛遂脱頴義感平原孫慧文<lb/>
詞來于東海顧循寡薄有懐髦彦藉甚清風為日久矣<lb/>
未獲被覿良深佇遲比天高流火早應凉颷凌雲仙掌<lb/>
<pb n="KR3k0013_WYG_292-21b"/>
方承清露想攝衛攸冝與時休適前園後圃從容丘壑<lb/>
之情左琴右書蕭散烟霞之外茂陵謝病非無封禪之<lb/>
文彭澤辭榮先有歸來之作優逰儒雅何樂如之余屬<lb/>
當藩屏宣條楊越坐棠聼訟事絶詠謌扳桂摛詞眷言<lb/>
髙遁至於揚旌北渚飛葢西園託乗乏應劉置醴闕申<lb/>
穆背淮之賔徒聞其語趨燕之客罕值其人卿道冠鷹<lb/>
楊聲高鳳舉儒墨泉海詞章苑囿棲遲衡泌懐寳迷邦<lb/>
洵茲獨善良以於邑今遣行人具宣往意側望起予甚<lb/>
<pb n="KR3k0013_WYG_292-22a"/>
於饑渴想便輕舉副此虚心無信投石之談虚慕鑿坏<lb/>
之逸書不盡言更慙詞費及貞至王以客禮待之朝夕<lb/>
遣問安不又索文集貞啟謝曰屬賀徳仁宣敎須少來<lb/>
所有拙文昔公旦之才藝能事鬼神夫子之文章性與<lb/>
天道雅志傳於游夏餘波鼔於屈宋雕龍之跡具在風<lb/>
騷而前賢後聖代相師祖賞逐時移出門分路變清音<lb/>
於正始體髙致於元康咸言坐握虵珠誰許獨為麟角<lb/>
孝逸生於戰争之季長於風塵之世學無半古才不逮<lb/>
<pb n="KR3k0013_WYG_292-22b"/>
人往屬休明寸隂已誤雖居可封之屋每懐貧賤之耻<lb/>
適鄢郢而迷途入邯鄲而失步歸來反覆心灰遂寒豈<lb/>
謂横議過實虚塵叡覽枉髙車以載鼷費明珠以彈雀<lb/>
遂得裹糧三月重髙門之餘地背淮千里望章䑓之後<lb/>
塵與懸黎而並肆將駿驥而同皁終朝擊缶匪黄鍾之<lb/>
所諧日暮却行何前人之能及顧想平生觸塗多慰但<lb/>
以積年沉痼遺㤀日久拙思所存纔成二十三卷仰而<lb/>
不至方見學仙之逺窺而不覩始知遊聖之難咫尺天<lb/>
<pb n="KR3k0013_WYG_292-23a"/>
人周章不暇怖甚真龍之降慙過白豕之歸伏紙陳情<lb/>
形神悚越齊王覽所上集善之賜良馬四匹貞復上江<lb/>
都賦王賜錢十萬馬二匹未幾以疾甚還郷里終于家<lb/>
楊子崇髙祖族弟子愛賢好士<lb/>
蔡玉智積為同州刺史在州未嘗嬉戯逰獵聼政之暇<lb/>
端然讀書門無私謁有侍讀公孫尚儀山東儒士府佐<lb/>
楊君英蕭徳言並有文學時延於座<lb/>
唐鄧王元裕髙祖子元裕好學善談明理與典籖盧炤<lb/>
<pb n="KR3k0013_WYG_292-23b"/>
隣為布衣之交及薨炤隣為千字詩以傷之<lb/>
霍王元䡄時定州新樂人郎餘令為府參軍數上詞賦<lb/>
元䡄深禮之先是餘令從父知年為霍王友亦見推仰<lb/>
元䡄謂人曰郎氏兩賢人之望也相次入府不竟培塿<lb/>
而松柏成林<lb/>
濮王㤗太宗子太宗特令秦府中别置文學館任自引<lb/>
召學士官給酒饌㤗扵是奏引著作郎蕭徳言秘書郎<lb/>
顧𦙍記室參軍蔣亞卿功曹參軍謝偃等就府撰括地<lb/>
<pb n="KR3k0013_WYG_292-24a"/>
志五百五十卷奏上之<lb/>
岐王範雅愛文章之士無貴賤盡以禮接時閻朝隠劉<lb/>
延琦張諤鄭繇皆以文詞友善飲酒賦詩更唱迭和<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_292-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百九十二<lb/>
</p>
<p>
</p>
  </div>
</body>
</text>
</TEI>
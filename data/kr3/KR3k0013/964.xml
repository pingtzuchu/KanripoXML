<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜巻九百六十四</head>
    <p>
<pb n="KR3k0013_WYG_964-1a"/>
欽定四庫全書<lb/>
　册府元龜巻九百六十四　宋　王欽若等　撰<lb/>
　　外臣部<lb/>
　　　封冊第二<lb/>
唐髙祖武徳元年七月突厥曷薩那可汗弟闕可汗遣<lb/>
使内附帝厚加慰撫拜為吐烏過㧞闕可汗<lb/>
十二月突厥曷薩那可汗自宇文化及所来降封為歸<lb/>
義王<lb/>
<pb n="KR3k0013_WYG_964-1b"/>
三年三月䍧州蠻首領謝龍羽遣使朝貢授龍羽䍧州<lb/>
刺史封夜郎郡公<lb/>
七年正月封髙麗王髙建武為遼東郡王百濟王扶餘<lb/>
璋為𢃄方郡王新羅王金真平為樂浪郡王<lb/>
太宗貞觀三年八月薛延陁可汗一利咄夷男遣使朝<lb/>
貢詔逰擊將軍喬師望齎冊書拜夷男為毗伽可汗居<lb/>
大漠之北俱倫水南牙帳去長安四千餘里<lb/>
四年三月以突厥夾畢特勒和順郡公阿史那思摩為<lb/>
<pb n="KR3k0013_WYG_964-2a"/>
右武侯大將軍化州都督<lb/>
是月詔突利可汗阿史那什鉢苾志懷英果識機能斷<lb/>
情深獨悟寔惟先覺往在北蕃位地兼重早知慕化特<lb/>
布欵誠及漠北降災龍荒兆亂潛圖决䇿棄難歸朝披<lb/>
露肝膽僃陳丹赤轉禍為福厥義可嘉宜有褒隆用彰<lb/>
寵渥錫兹茅土識叅戎禁可右衛大將軍封北平郡王<lb/>
食邑千户<lb/>
五月封突厥阿史那蘇尼失為懷徳郡王阿史那思摩<lb/>
<pb n="KR3k0013_WYG_964-2b"/>
懷化郡王<lb/>
六年八月遣鴻臚少卿劉善因立西突厥莫賀設為奚<lb/>
利邲咄陸可汗賜以皷纛綵萬段是年遣中郎將桑孝<lb/>
彦册立焉耆國王突騎支為咥利失可汗<lb/>
九年閠四月李靖平吐谷渾帝復建其國下詔曰伐罪<lb/>
弔人前王髙義興亡繼絶有國令典吐谷渾擅相君長<lb/>
竊據荒裔志在凶徳政出權門酋渠携貳種落怨憤長<lb/>
惡不悛野心彌熾莫顧藩臣之節曾無事上之禮草竊<lb/>
<pb n="KR3k0013_WYG_964-3a"/>
疆埸䖍劉氓庶積惡既稔天亡有徴朕君臨四海含育<lb/>
萬類一物失所深責在予所以爰命六軍申兹九伐義<lb/>
存活國情無黷武其子大寜王慕容順隋氏之甥志懷<lb/>
明悟長自中土早慕華風爰見時機深識逆順以其父<lb/>
愎諌違衆獨䧟迷途遂誅邪臣存茲大計翻然改轍代<lb/>
父歸罪忠孝之美深有可嘉子能立功足以補過既往<lb/>
之釁特宜原免然其建國西鄙巳歴年代即從廢絶情<lb/>
所未忍繼其宗祀允歸令子封順西平郡王食邑四千<lb/>
<pb n="KR3k0013_WYG_964-3b"/>
户仍授趉胡吕烏丼豆可汗所司量遣使人備禮册命<lb/>
是年遣使持節册命新羅金善徳<hi>臣欽若等曰善徳金真平之女也真平卒</hi>
<hi>無子乃立善徳為王以宗室大臣乙祭總知政國</hi>柱國封樂浪郡公新羅王<lb/>
十年三月詔曰文徳懷逺列聖之𢎞規興亡繼絶至仁<lb/>
之通訓吐谷渾發跡東胡竄居西域負險自固擅立君<lb/>
長爰在前代通使中原或為叛臣不常厥徳近者慕容<lb/>
歩薩鉢為主老而不智迷而亡返志懷首䑕䖍劉疆場<lb/>
朕頻命行人殷勤誘諭不納忠信之言唯行蜂蠆之毒<lb/>
<pb n="KR3k0013_WYG_964-4a"/>
及六軍問罪尚令申諭遂無悛革以至㓕亡其子順國<lb/>
蹙事窮歴身無所委命下吏輿襯轅門故令解網釋俘<lb/>
繼其宗祀乃懷貳志遵彼覆車曽未浹旬自貽屠戮子<lb/>
燕王諾曷鉢弱不好弄㓜稱通理纔纂舊業即逄内難<lb/>
故遣旌節逺申安撫遂能率其種類同竭誠欵盡其巢<lb/>
落迎謁使者屈膝頓顙尊奉朝化請頒正朔願入提封<lb/>
丹誠内發深可嘉尚宜隆寵章懋茲賞典可封河源郡<lb/>
王食邑四千户仍授烏地也㧞勒豆可汗即遣使人備<lb/>
<pb n="KR3k0013_WYG_964-4b"/>
禮册命<lb/>
十二年九月詔曰天地之徳平分於四時皇王之道無<lb/>
偏於萬物故能亭育黎庶覆燾區夏聲教咸洎於遐方<lb/>
爵命不遺於殊俗薛延陁真珠毗伽可汗器宇沉毅識<lb/>
具明允夙見時機早禀正朔忠誠峻節克著於塞外貢<lb/>
獻琛賮不絶於王府加以訓朂裔嗣輯寜種落俱率藩<lb/>
職咸慕朝風其子沙躭彌葉䕶㧞酌達度莫賀咄設頡<lb/>
利苾並志懷敦確氣幹強果或深竭忠欵廼心闕庭或<lb/>
<pb n="KR3k0013_WYG_964-5a"/>
逺經朝覲拜首軒陛言念丹誠良可嘉尚宜錫徽號用<lb/>
申褒寵㧞酌可肆葉䕶可汗仍賜狼頭纛四鼓四頡利<lb/>
苾可汗達莫賀咄葉䕶賜狼頭纛二皷二仍令左領軍<lb/>
大將軍梁方師持節備册命<lb/>
十三年七月詔曰天地大徳覆載極於八荒日月貞明<lb/>
炤臨周於萬物是以哲王撫運聖人垂範經邦立政之<lb/>
道取法於造化興亡繼絶之義靡隔於華夷惟彼北戎<lb/>
代居荒塞飬畜牧於天山之外擅勇敢於瀚海之濵逮<lb/>
<pb n="KR3k0013_WYG_964-5b"/>
其未葉狂愚嗣位侵盗之釁禍結於諸華苛暴之風毒<lb/>
被於大漠酋豪携貳部衆離阻革靣者相望於道路請<lb/>
命者填委於闕庭朕情切納隍志存懷逺乃令上將拯<lb/>
其將溺元戎纔動倒戈相繼既而屠耆歸命單于反接<lb/>
分地之長解辮而來王引弓之民盡落而内附龍城既<lb/>
殄狼望遂空朕愍其破亡恕其瑕釁解縳焚襯賜以再<lb/>
生收電廻霜宥以寛政於是選内外之職分珪組以授<lb/>
之擇肥饒之地設州縣以處之開倉府以恤其饑寒馳<lb/>
<pb n="KR3k0013_WYG_964-6a"/>
輶軒以問其疾苦恩侔中夏禮均舊臣十載於茲矣時<lb/>
授命三靈因心百姓爰初薄伐非貪闢土之功洎於克<lb/>
定實𢎞安民之道乆欲存其亡國返其遺萌尚恐瘡痍<lb/>
未瘳衣食不足今嵗已積年榖屢登衆種増多畜牧蕃<lb/>
息繒絮無乏咸弃其氊裘菽粟有餘靡資於狐兎便可<lb/>
復其故庭繼其先緒歸三祠於沮澤旋十角於盧山使<lb/>
復㑹蹛林弭其依風之思重宴樂水遂其向日之歡然<lb/>
則左方既建右地已設必候君長一其號令自蠻鞮貴<lb/>
<pb n="KR3k0013_WYG_964-6b"/>
種醢落忠誠何以宣布朝化輯寜藩服右武候大將軍<lb/>
化州都督懷化郡王李思摩器懷沉毅識用詳明早慕<lb/>
皇風夙效丹欵故寵以賜姓榮以髙爵内典徼循之重<lb/>
外受連卒之寄譽光朝職誠簡朕心錫以藩號紹以宗<lb/>
祀可乙彌泥敦俟利苾可汗並賜之皷纛仍令就其部<lb/>
備禮册命突厥及胡在諸州安置者並令渡河還其舊<lb/>
部俾夫世作藩屏同之帶舊長保邉塞傳諸後昆又以<lb/>
左屯衛將軍阿史那忠為左賢王左武衛將軍阿史那<lb/>
<pb n="KR3k0013_WYG_964-7a"/>
泥孰為右賢王<lb/>
十五年五月詔曰懷逺之道莫先於寵命飾終之義無<lb/>
隔於遐方故柱國帶方郡王百濟王扶餘璋棧山航海<lb/>
遠禀正朔獻琛奉賮克固始終奄致薨殞追逺慜悼宜<lb/>
加常數式表哀榮可贈光祿大夫令其嫡子義慈嗣位<lb/>
授柱國封帶方郡王百濟王使祠部郎中鄭文表持節<lb/>
備禮册命<lb/>
七月命左領軍將軍張大師持節立西突厥弩失畢賀<lb/>
<pb n="KR3k0013_WYG_964-7b"/>
咄葉䕶為乙毗沙鉢羅葉䕶可汗賜以皷纛<lb/>
十七年閠六月詔曰懷逺之規前王令典繼世之義列<lb/>
代舊章髙麗王嗣子藏<hi>姓髙名藏</hi>器懷韶敏識宇詳正早習<lb/>
禮教徳義有聞肇承藩業誠欵先著宜加爵命允茲故<lb/>
實可上柱國封遼東郡王髙麗王遣使持節冊命<lb/>
十九年九月薛延陁真珠毗伽可汗卒帝設祭於營左<lb/>
為發哀初延陁請以其庶長子曵莾為突利失可汗居<lb/>
東方所統皆雜種嫡子㧞灼為西葉䕶可汗居西方所<lb/>
<pb n="KR3k0013_WYG_964-8a"/>
統皆延陁詔許之並以禮册命<lb/>
二十二年正月新羅王金善徳卒贈光禄大夫以善徳<lb/>
妹真徳為柱國封樂浪郡王遣使持節冊命<lb/>
是年契丹酋長窟哥等内屬為置松漠都督府以窟哥<lb/>
為左領軍將軍兼松漠都督封無極縣男賜姓李氏<lb/>
髙宗以貞觀二十三年即位拜吐蕃贊府弄讃為駙馬<lb/>
都尉<hi>臣欽若等曰以尚文成公主故也</hi>封海西郡王弄讃因致書長孫<lb/>
無忌云上初即位若臣下有不臧之心者請勒兵以赴<lb/>
<pb n="KR3k0013_WYG_964-8b"/>
之并獻金銀珠寳十五種請置太宗靈座之前以表其<lb/>
誠於是進封賔王賜雜綵三千段乃刻其形像列於昭<lb/>
陵𤣥闕之下<lb/>
永徽元年以故龜茲王左武衛中郎將訶黎布失畢為<lb/>
右驍衛大將軍尋放還蕃撫其餘衆依舊為龜茲王先<lb/>
是太宗既破龜茲移置安西都䕶府於其國城以郭孝<lb/>
恪為都䕶兼統于闐踈勒碎葉謂之四鎮帝嗣位不欲<lb/>
廣地勞人復命有司棄龜茲等四鎮故訶黎布失畢王<lb/>
<pb n="KR3k0013_WYG_964-9a"/>
其舊地<lb/>
五年閠五月新羅女王金真徳卒以其弟國相金春秋<lb/>
為新羅王繼真徳之位仍拜開府儀同三司封樂浪郡<lb/>
王遣使持節備禮冊命<lb/>
六年遣禮臣<hi>臣欽若等曰史闕官</hi>往西突厥冊拜頡苾達度設為<lb/>
可汗<hi>頡苾達度設者咄六可汗之子也初為真珠葉䕶與其父不遵朝化及賀魯之叛咄六死後方遣使</hi>
<hi>歸順頻表請兵誅討賀魯故有此授焉禮臣至碎葉城西賀魯兵拒之不得前又真珠葉䕶部下廬帳並被賀</hi>
<hi>魯兼并人衆寡弱不為羣夷所附禮臣遂不冊而歸</hi>
<pb n="KR3k0013_WYG_964-9b"/>
顯慶二年十二月伊麗道行軍總營右屯衛將軍蘇定<lb/>
方大破阿史那賀魯于金牙山盡収其所據之地西域<lb/>
悉平詔分其地置濛池崑陵二都䕶府以右武衛大將<lb/>
軍阿史那彌射為驃騎大將軍崑陵都䕶興昔亡可汗<lb/>
屯衛大將軍阿史那歩真為驃騎大將軍行右大將軍<lb/>
濛池都䕶繼往絶可汗各賜物十萬匹仍遣光禄卿盧<lb/>
承慶持節冊命<lb/>
三年正月立龜茲王嗣子白素稽為龜茲王授右驍衛<lb/>
<pb n="KR3k0013_WYG_964-10a"/>
大將軍仍遣使就加冊命<lb/>
五月以左驍衛大將兼安西都䕶天山縣公麴智湛為<lb/>
西州都督統髙昌之故地<lb/>
十二月以左驍衛大將軍渤海都督廻紇婆潤為左衛<lb/>
大將軍右驍衛大將軍燕然都督多覽葛塞匐為右衛<lb/>
大將軍<lb/>
龍朔元年九月特進新羅王金春秋薨帝遣使弔之便<lb/>
册其嗣子法敏為新羅王<lb/>
<pb n="KR3k0013_WYG_964-10b"/>
二年正月立波斯都督卑路斯為波斯王<lb/>
三年四月詔以新羅國為雞林大都督府以新羅王金<lb/>
法敏為雞林州大都督<lb/>
乾封元年五月封河源王慕容諾曷鉢為青海王<lb/>
總章元年十月東天竺烏切荼國長年婆羅門盧迦逸<lb/>
多特拜懷化大將軍旌竒術也時逸多受詔合金丹<lb/>
咸亨元年四月以西突厥首領阿史那都之為左驍衛<lb/>
大將軍兼匐延都督以安輯五咄六及咽麵之衆<lb/>
<pb n="KR3k0013_WYG_964-11a"/>
上元二年正月以于闐國為毗沙都督府分其境内為<lb/>
十州以于闐王尉遲伏闍雄為毗沙都督擊吐蕃有功<lb/>
故也<lb/>
開耀元年十月新羅王金法敏薨遣冊立其子政明為<lb/>
新羅王仍襲父官爵<lb/>
則天埀拱二年九月冊拜右玉鈐衛將軍阿史那斛瑟<lb/>
羅襲其父繼往絶可汗<lb/>
是月東女國王歛臂遣大臣湯劔左來朝仍請官號乃<lb/>
<pb n="KR3k0013_WYG_964-11b"/>
冊拜歛臂為左玉鈐衛員外將軍仍以瑞錦製蕃服以<lb/>
賜之<lb/>
天授二年臘月以于闐王尉伏闍雄卒册立真子璥為<lb/>
于闐王<hi>璥一作瑕</hi>
長夀二年新羅王金政明卒為之舉哀遣使弔祭冊其<lb/>
子理洪為新羅王仍令襲父輔國大將軍行左豹韜衛<lb/>
大將軍雞林州都督<lb/>
萬嵗通天元年九月則天以突厥黙啜不同契丹之逆<lb/>
<pb n="KR3k0013_WYG_964-12a"/>
遣左豹韜衛大將閻知㣲冊授驃騎大將軍行左衛大<lb/>
將軍上柱國公遷善可汗<lb/>
是月封康國王大首領左玉鈐衛將軍篤婆鉢提為康<lb/>
國王<lb/>
二年十月左玉鈐衛員外將軍兼檢校汴州刺史李括<lb/>
莫離為歸順王<lb/>
聖歴元年七月冊立泥沮師師為康國王<lb/>
是年突厥啜遣使請和制遣左豹韜衛將軍閻知㣲入<lb/>
<pb n="KR3k0013_WYG_964-12b"/>
蕃册為立功報國可汗<lb/>
三年臘月司禮卿兼池州大都䕶竭忠事上可汗阿史<lb/>
那斛瑟羅為左衛大將軍仍充平西軍大總管鎮撫碎<lb/>
葉<lb/>
三月<hi>臣欽若等曰是時則天以十一月為正月二月為臘月故三月在臘月之後</hi>以吐谷渾<lb/>
青海國王慕容宣超<hi>一作宣趙</hi>為左豹韜衛員外大將軍仍<lb/>
襲父烏地也㧞勒豆可汗<lb/>
長安二年新羅王金理洪卒則天遣使立其弟興光為<lb/>
<pb n="KR3k0013_WYG_964-13a"/>
新羅王仍襲兄將軍都督之號<lb/>
四年正月冊拜右武威衛大將軍阿史那懷道為十姓<lb/>
可汗<lb/>
中宗神龍二年二月封突騎施烏質勒為懷徳郡王十<lb/>
二月戊戍命唱鹿州都督突騎施婆葛襲父烏質勒為<lb/>
左驍騎大將軍兼衛尉卿懷徳郡王仍令右屯衛大將<lb/>
軍十姓可汗阿史那懷道充使冊命<lb/>
景龍三年七月遣使持節䇿授左驍衛將軍兼衛尉卿<lb/>
<pb n="KR3k0013_WYG_964-13b"/>
金河王突騎施守忠為歸化可汗<lb/>
𤣥宗先天二年二月拜髙麗大首領髙定傅為特進是<lb/>
月封靺鞨大祚榮為渤海郡王<hi>大祚榮聖歴中自立為振國王在營州東二千</hi>
<hi>里兵數萬人至是遣郎將崔訢徃冊命祚榮左驍衛員外大將軍渤海郡王仍以其所統為汗州都督自是毎</hi>
<hi>嵗遣使朝貢</hi>
開元三年八月髙麗吐渾等諸蕃降附制曰天亡驕子<lb/>
胡運其終國有忠臣漢封斯在髙麗王莫離支髙文簡<lb/>
都督<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌思太吐渾大首領刺史慕容道奴郁射施大<lb/>
<pb n="KR3k0013_WYG_964-14a"/>
首領鶻屈利斤大首領刺史苾悉頡力麗大首領拱毅<lb/>
等或遼海貴族或隂山寵裔知則能勇權而善謀從事<lb/>
本蕃頡頑髙位料逆順之道知變通之節或誓以沉族<lb/>
或翻然庇身共驗郅支之亡遂觀繇余之入將軍遇敵<lb/>
永罷射鵰使者迎降果聞乘傳棄寒苦之地就陽和之<lb/>
澤爾其誠矣朕實休之宜開土宇之封式盛壇塲之制<lb/>
文簡可封遼西郡王食邑三千户行左衛大將軍員外<lb/>
置同正員賜宅一區馬四匹物六百段<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌思太可特<lb/>
<pb n="KR3k0013_WYG_964-14b"/>
進行右衛大將軍員外置兼<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌都督封樓煩國公食<lb/>
邑三千户賜宅一區馬三匹物五百段道奴可左威衛<lb/>
將軍員外置兼刺史封雲中郡開國公食邑二千户賜<lb/>
宅一區物四百段馬兩匹鶻屈頡斤可左驍衛將軍員<lb/>
外置兼刺史封隂山郡開國公食邑二千户賜馬兩匹<lb/>
物二百段苾悉頡力可左武衛將軍員外置兼刺史封<lb/>
鴈門郡開國公食邑二千户賜馬兩匹物四百段宅一<lb/>
區拱毅可左領軍衛將軍員外置兼刺史封平城郡開<lb/>
<pb n="KR3k0013_WYG_964-15a"/>
國公食邑二千户賜馬兩匹物四百段鶻頡川妻契苾<lb/>
賜物壹百五十段手力二人各賜物五十段<lb/>
四年八月契丹李失活奚李大輔各以所部來降制曰<lb/>
混一六合紀綱四海開物所以苞舉華夷列爵所以範<lb/>
圍中外契丹松漠州都督李失活奚饒樂州都督李大<lb/>
輔等並材雄劔騎家襲簮組翻飛涿鹿之郊髙視無閭<lb/>
之地往屬詿惑遂爾攜離海表為虞在苞桑之厚戒彚<lb/>
征順命乃連茹而同歸柔懷有章寵渥斯在俾矦利建<lb/>
<pb n="KR3k0013_WYG_964-15b"/>
宜膺胙土之榮上將師貞仍允齋壇之拜失活可封松<lb/>
漠郡王食邑三千户行左金吾衛大將軍大輔可封饒<lb/>
樂郡王食邑三千户行右金吾衛大將軍並員外置餘<lb/>
如故<lb/>
五年五月册命勃律國王蘇弗舍利支離泥為勃律王<lb/>
册曰維開元五年嵗次丁巳五月庚子朔二十七日丙<lb/>
寅皇帝若曰於戱夫象賢踵徳匪直諸華開國承家無<lb/>
隔殊俗咨爾勃律國王蘇弗舍利支離泥卿歴代酋渠<lb/>
<pb n="KR3k0013_WYG_964-16a"/>
執心忠肅遥申誠欵克修職貢謝知信繇其逺畧郭䖍<lb/>
瓘所以足兵行觀郁成授首何止匈奴斷臂是用命爾<lb/>
為勃律國王爾宜善始令終長奉正朔寜人保國慶及<lb/>
苖裔徃欽哉其先膺典冊袛朕寵命可不慎歟<lb/>
六年五月制曰王者懷柔莫不率俾禮其君長必備典<lb/>
章右武衛大將軍員外置突騎施都督車鼻施啜蘇祿<lb/>
中部貴人右賢豪緒族系繁於朔野郊㕓拒於隂寒自<lb/>
趍風入獻服義來歸爰奉戎索實司邉行懋勲可紀忠<lb/>
<pb n="KR3k0013_WYG_964-16b"/>
節是嘉俾昇絶席之尊仍茂錫圭之寵可左羽林軍大<lb/>
將軍員外置仍封順國公食邑三千户餘如故並賜錦<lb/>
袍鈿帶魚袋七事仍充金方道經畧大使所司備禮冊<lb/>
拜<lb/>
六月以故松漠郡王李失活弟中郎將婆固為松漠都<lb/>
督左金吾衛大將軍員外置同正員静柝軍經畧大使<lb/>
襲封松漠郡王食邑二千户<lb/>
七年三月忽汗州都督渤海郡王大祚榮卒遣使撫立<lb/>
<pb n="KR3k0013_WYG_964-17a"/>
其嫡子桂婁郡王大武藝襲為左驍衛大將軍渤海郡<lb/>
王忽汗州都督<lb/>
七月龜茲國王白莫苾卒以其嫡子孝節嗣位<lb/>
十月冊金方道經畧大使突騎施蘇祿為忠順可汗<lb/>
八年三月封䕶宻國王羅施伊具骨咄祿多比勒莫賀<lb/>
咄達靡薩爾為䕶宻王賜紫袍金帶七事并雜綵五十<lb/>
匹<lb/>
四月遣使冊立烏長國王骨咄國王俱立國王並降冊<lb/>
<pb n="KR3k0013_WYG_964-17b"/>
文皆賜綵二百段三國在安西之西與大食隣境大食<lb/>
煽誘為虐俱守節不從潜布欵誠于朝廷帝深嘉之<lb/>
六月遣使冊勃律國王蘇麟陁逸之為勃律國王<lb/>
八月遣使冊箇失宻國王真陁羅祕利為箇失宻國王<lb/>
是月冊渤海郡王左驍衛大將軍大武藝嫡男大都利<lb/>
行為桂婁郡王<lb/>
九月遣使冊葛達羅支頡利發誓屈爾為謝䫻國王葛<lb/>
達羅支特勒為罽賔國王<lb/>
<pb n="KR3k0013_WYG_964-18a"/>
十一月遣使冊南天竺國王尸利那羅僧伽寳多㧞摩<lb/>
為南天竺國王<lb/>
十年四月以契丹首領松漠府都督李欝于為松漠郡<lb/>
王奚首領饒樂府都督李魯蘇為饒樂郡王各賜物一<lb/>
千疋銀器七十事及錦袍鈿帶等<lb/>
五月䍧州刺史夜郎郡公謝元齊死詔立其嫡孫嘉藝<lb/>
襲官封<lb/>
十二年八月制曰尸利佛誓國王尸利施羅㧞摩逺修<lb/>
<pb n="KR3k0013_WYG_964-18b"/>
職貢載勤忠欵嘉其乃誠宜有褒錫可遙授左威衛大<lb/>
將軍賜紫袍金鈿帶<lb/>
十四年改封契丹松漠郡王李卲固為廣化王奚饒樂<lb/>
郡王李魯蘇為奉誠王仍封宗室外甥女二人為公主<lb/>
各以妻之制曰李邵固等輸忠保塞乃誠奉國屬外寰<lb/>
中無逺不届而華夷靡隔等數有加宜賜休名俾承慶<lb/>
澤<lb/>
十六年正月封于闐阿摩支知王事右武衛大將軍員<lb/>
<pb n="KR3k0013_WYG_964-19a"/>
外置同正員上柱國尉遲伏師為于闐王冊曰踐義立<lb/>
身資忠成性稟崆峒之氣威武可稱慕函夏之風欵誠<lb/>
必盡功著沙漠聲聞闕庭宜有褒崇俾膺封建今遣大<lb/>
理正攝鴻臚少卿喬夢松冊爾為于闐王於戯祗若順<lb/>
訓聿修令徳無怠無荒以保土宇爾徃欽哉又封踈阿<lb/>
摩支裴安定為踈勒國王冊曰維開元十六年嵗次戊<lb/>
辰正月戊戍朔十四日辛亥皇帝若曰萬邦述職無隔<lb/>
華夷五等䟽封式固藩屏咨爾踈勒阿摩支知王事左<lb/>
<pb n="KR3k0013_WYG_964-19b"/>
武衛將軍員外置裴安定誕靈蒲海禀秀葱山藴義以<lb/>
立名蹈仁而成徳雖日月所炤莫非王土而𤇺燧時警<lb/>
猶曰外庭遂能扞彼邉陲歸我聲教載闡疇庸之義俾<lb/>
𢎞利建之風今遣大理正攝鴻臚少卿喬夢松冊爾為<lb/>
䟽勒王於戯允廸繇庚勿替敬典綏厥戎落永為漢藩<lb/>
爾往欽哉<lb/>
十七年正月冊吐火羅骨咄祿頡達度為吐火羅葉䕶<lb/>
悒怚王<lb/>
<pb n="KR3k0013_WYG_964-20a"/>
十九年四月突厥可汗弟闕特勒卒冊小勃律國王難<lb/>
泥為其國王降書謂之曰惟爾代雄荒服為國藩衛居<lb/>
萬里之外竭一心之忠用能濳應王師克剪悖冦葱河<lb/>
失險青海無波使我威靈逺加繇爾誠節克著言念功<lb/>
效歎美良深今册爾為本國王并賜衣帶王宜領取<lb/>
是月康國王烏勒遣使上表請封其子咄曷為曹王啜<lb/>
黙為米王並許之降書報烏勒曰卿僻在遐荒乆修誠<lb/>
欵情深本國志慕欽風節義著於家邦忠孝兼於臣子<lb/>
<pb n="KR3k0013_WYG_964-20b"/>
言念懇到歎美良深所請各依可知朕意<lb/>
二十年九月䕶宻王發卒封其弟䕶真檀為䕶宻國王<lb/>
是年渤海桂婁郡王大武藝病死其子大欽茂嗣立帝<lb/>
降書册且弔之曰念卿亡父素勵誠節與善無徴奄至<lb/>
殂謝興言求往軫念良深卿是長嫡當襲父位宜全忠<lb/>
孝以繼前蹤今故遣使持節冊命兼申弔祭冊曰皇帝<lb/>
若曰於戯王者宅中守在海外必立藩長以寜遐荒咨<lb/>
爾故渤海郡王嫡子大欽茂代承緒業早聞才幹昔在<lb/>
<pb n="KR3k0013_WYG_964-21a"/>
爾考忠於國家爰逮爾躬當茲負荷豈惟立嫡亦乃擇<lb/>
賢休問可嘉寵章宜及是用命爾為渤海郡王爾徃欽<lb/>
哉永為藩屏長保忠信効節本朝作範殊俗可不美歟<lb/>
是年突厥可汗小殺卒國人立其子為伊然可汗詔宗<lb/>
正卿李佺册立<hi>伊然病卒立其弟登利可汗登利華言果報也</hi>
二十一年四月冊箇失宻國王木多筆為本國王冊曰<lb/>
維開元二十一年嵗次癸酉四月丁酉朔五日辛丑皇<lb/>
帝若曰咨爾箇失宻國王木多筆嗚呼奕葉歸順逺輸<lb/>
<pb n="KR3k0013_WYG_964-21b"/>
誠節修職貢之禮受蕃落之寄時有代謝兄亡弟襲保<lb/>
界山川輯率黎庶國有制度俗尚清静可不勉歟今命<lb/>
爾為箇失宻國王恭膺冊命徃欽哉<lb/>
九月䕶宻國王真檀來朝宴于内殿授左金吾衛將軍<lb/>
員外置賜紫袍金帶魚袋等七事及帛百匹放還蕃<lb/>
是年渤海靺鞨越海入冦登萊詔新羅王金興光發兵<lb/>
討之仍加授興光開府儀同三司寜海軍使<lb/>
二十三年正月契丹知兵馬官李過折來獻戎㨗制曰<lb/>
<pb n="KR3k0013_WYG_964-22a"/>
髙懸爵秩以待勲庸能者得之固其宜也契丹兵馬官<lb/>
李過折蕃中貴種塞下雄才其謀慮之深既能轉禍當<lb/>
義勇之發何異疾雷故得積年逋誅一朝蕩滌使鳥竄<lb/>
之衆復為戎人鷹揚之師且息邉甲言念誠節宜超等<lb/>
數特加象輅之封仍異龍城之禮可封北平郡王同幽<lb/>
州節度副大使賜帛一千疋<lb/>
二十五年正月新羅王金興光卒其子承慶嗣位遣使<lb/>
來告帝悼惜乆之贈太子太保命賛善大夫邢璹攝鴻<lb/>
<pb n="KR3k0013_WYG_964-22b"/>
臚少卿往其國行弔祭冊立之禮興光新羅王政明之<lb/>
子理洪之弟也<lb/>
二十六年九月封西南大酋帥蒙歸義為雲南王制曰<lb/>
古之封建誓以山河義在疇庸故無虚授西南蠻都大<lb/>
酋帥特進越國公賜紫袍金鈿帶七事歸義挺秀西南<lb/>
是稱酋傑仁而有勇孝乃兼忠懷馭衆之長材秉事君<lb/>
之勁節瞻言諸部或有姦人潛通犬戎敢肆蜂蠆遂能<lb/>
躬擐甲胃總率驍雄深入長驅左縈右拂凡厥醜類應<lb/>
<pb n="KR3k0013_WYG_964-23a"/>
時誅剪戎功若此朝寵宜加俾膺胙土之榮以勵扞城<lb/>
之士復遣中使李思敬齎冊書往冊焉<lb/>
十月詔康國王烏勒卒封其子咄喝為嗣謝䫻國王誓<lb/>
䫻卒封其子如没拂達為嗣曹國王没羡卒封其弟蘓<lb/>
都僕羅為嗣史國王延屯死封其子忽鉢為嗣皆死在<lb/>
他年今從赴也<lb/>
是月罽賔國王烏散勒灑以年老上表請立其嫡子拂<lb/>
菻罽婆嗣位從之乃封拂菻罽婆為罽賔國王自康國<lb/>
<pb n="KR3k0013_WYG_964-23b"/>
已下皆降書宣慰冊封<lb/>
二十八年三月以石國蕃王莫賀咄吐屯有功封為石<lb/>
國王加特進仍賜旌節翌日又册為順義王册曰維開<lb/>
元二十八年嵗次庚辰三月丁亥朔二十二日戊申皇<lb/>
帝若曰於戯茂秩攸升䟽封有命寵榮斯及必在英賢<lb/>
咨爾石國王莫賀咄吐代襲誠節器標果斷盡忠向化<lb/>
作扞蕃陲頃以蘇禄殘妖尚為邊患乃能納其鄰國授<lb/>
以良圗候彼疆塲相為表裏致令克清邊徼逺輯殊方<lb/>
<pb n="KR3k0013_WYG_964-24a"/>
實頼心膂載宣勲力静言褒異非爾而誰是用冊爾為<lb/>
順義王爾宜敬慎王猷撫寜部衆永保藩輔可不慎歟<lb/>
是月加拓羯王斯謹鞮特進賞平蘇祿可汗之功冊曰<lb/>
維開元二十八年嵗次庚辰三月丁亥朔二十六日壬<lb/>
子皇帝若曰於戯乃瞻隂方代有君長至於膺我盛禮<lb/>
榮彼殊鄰必擇其人諒無虚授咨爾突厥苾伽骨咄祿<lb/>
可汗氣禀崆峒材雄朔漠見事無惑執心不渝迄先代<lb/>
以來結好中國自纘承舊業克繼前修逺遣使臣來朝<lb/>
<pb n="KR3k0013_WYG_964-24b"/>
闕下義之所感情實嘉焉不有褒稱孰彰忠順是用冊<lb/>
爾為可汗今遣從弟左金吾衛將軍質持節禮冊徃欽<lb/>
哉可汗其丕承徽章益勵名節永保多福以貽後昆可<lb/>
不慎歟<lb/>
是月磧西節度使盖嘉運俘吐火仙可汗來獻帝特捨<lb/>
之授以官爵制曰徳以柔逺兵以威敵服而捨之古之<lb/>
制也突騎施吐火仙可汗骨啜弟葉䕶頻阿波等背北<lb/>
乘邉阻兵恃衆雖蟻聚為梗或擾疆塲而王師所向盡<lb/>
<pb n="KR3k0013_WYG_964-25a"/>
𢷬巢穴憫其束身就戮歸命而朝宜加宥過之典載洽<lb/>
覃恩之命俾厥弟兄並膺光寵或分茅土復列鉤陳骨<lb/>
啜可左金吾衛員外大將軍仍封為循義王頡阿波可<lb/>
右武衛員外大將軍<lb/>
是年遣右金吾將軍李質齎璽書入突厥冊立登利為<lb/>
可汗<lb/>
二十九年二月小勃律國王卒冊立其兄麻號來嗣位<lb/>
冊曰於戯王澤無偏義𢎞於逺邇朝榮所厚諒敦於欵<lb/>
<pb n="KR3k0013_WYG_964-25b"/>
誠咨爾麻號來代襲君長家傳忠信地雖限於絶域心<lb/>
每歸於本朝爰建爾躬足繼前緒素有馭下之畧益堅<lb/>
奉上之志是用冊爾為勃律國王爾其敬奉典冊無忘<lb/>
節義永保土宇以貽子孫可不慎歟<lb/>
　<lb/>
　<lb/>
　<lb/>
　冊府元龜巻九百六十四<lb/>
</p>
<p>
</p>
  </div>
</body>
</text>
</TEI>
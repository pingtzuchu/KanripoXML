<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜巻一百六</head>
    <p>
<pb n="KR3k0013_WYG_106-1a"/>
欽定四庫全書<lb/>
　冊府元龜巻一百六　　宋　王欽若等　撰<lb/>
　　帝王部<lb/>
　　　惠民第二<lb/>
唐代宗廣徳二年浙東諸州以討平賊帥袁晁瘡痍初<lb/>
復乃加賑恤<lb/>
大厯四年四月連雨至八月京城米斗八百文官出米<lb/>
二萬石減估而糶以惠貧民<lb/>
<pb n="KR3k0013_WYG_106-1b"/>
十一年三月以杭州前歲水災命右散騎常侍蕭昕使<lb/>
于杭州宣慰賑給<lb/>
徳宗以大厯十四年五月即位七月庚午詔邕州所奏<lb/>
金坑誠為潤國語人于利非朕素懐方以不貪為寳惟<lb/>
徳繫物豈尚兹難得之貨生其可欲之心邪其金坑任<lb/>
人開採官不得占十月辛卯以官豢豕三千給貧人<lb/>
興元元年十月乙亥詔曰頃戎役繁興兩河尤劇農桑<lb/>
俱廢井邑為墟丁壯服其干戈疲羸委於溝壑厯河朔<lb/>
<pb n="KR3k0013_WYG_106-2a"/>
而至太原自淮沂而被雒汭虫螟為害雨澤愆時然猶<lb/>
徵賦未息征役未寧凍餒流離寄命無所其宋亳淄青<lb/>
澤潞河東恒冀幽州易定魏博等八節度管内各賜米<lb/>
五萬石河陽東畿二節度管内各賜三萬石所司即<lb/>
般運於楚州分付各委本道領受賑給将士百姓江淮<lb/>
之間連歲豐稔迫於供賦頗亦傷農收其有餘濟彼不<lb/>
足宜令度支於淮南浙江東西道加價和糴米三五十<lb/>
萬石差官般運於諸道減價出糶貴從權便以利於人<lb/>
<pb n="KR3k0013_WYG_106-2b"/>
宜即遣使分道宣慰勞勉将士存問鄉閭有可以救歲<lb/>
凶災除人疾苦各與長吏商量奏聞<lb/>
貞元元年正月辛丒賑貸諸道将士百姓昭義河東成<lb/>
徳幽州義武魏博奉誠晉慈隰宣武平盧汴滑河陽東<lb/>
都畿汝州諸軍節度合賑米四十七萬石二月二日詔<lb/>
曰諸道節度觀察使所進耕牛委京兆府勘責有地無<lb/>
牛百姓量其産業以所進牛均平給賜其有田五十畝<lb/>
已下人不在給限給事中袁髙奏曰聖慈所憂切在貧<lb/>
<pb n="KR3k0013_WYG_106-3a"/>
下百姓有田不滿五十畝者尤是貧人請量三兩户共<lb/>
給牛一頭以濟農事從之是時蝗旱之後牛多疫死諸<lb/>
道節度韋臯李叔明等咸進耕牛故有是命又賜京兆<lb/>
府百姓種子二萬石同州華州各三千石陜虢兩州各<lb/>
四千石四月陜虢觀察使李泌奏虢州盧氏縣山谷近<lb/>
出瑟瑟請充貢獻禁人開採詔曰瑟瑟之寳中土所無<lb/>
今産於近甸實為靈貺朕不飾器玩不尚珍竒嘗思返<lb/>
朴之風用明恭儉之節其出瑟瑟處任百姓求採不宜<lb/>
<pb n="KR3k0013_WYG_106-3b"/>
禁止<lb/>
四年正月詔曰諸州遭水旱委長吏貸種<lb/>
六年七月以麥不登賜京兆府種五萬石<lb/>
七年三月以關輔牛疫死者十五六遣中使市以給之<lb/>
八月河南河北山南江淮凡四十餘州大水遣中書舎<lb/>
人奚陟往江襄郢隨鄂申光蔡等州左庶子姚齊梧往<lb/>
陳許宋亳徐泗等州秘書少監雷咸往鎮冀徳棣深趙<lb/>
等州京兆少尹韋武往揚楚廬夀徐潤蘇常湖等州宣<lb/>
<pb n="KR3k0013_WYG_106-4a"/>
撫應諸州百姓因水不能自存者委宣撫使賑給十二<lb/>
月詔曰惠下恤人先王之政典視年制用有國之常規<lb/>
故有出公粟以賑困窮弛歲征以寛物力廼者諸道水<lb/>
災臨遣宣撫省覽條奏載懐憫惻其州縣遭水漂損乏<lb/>
絶户宜共賜三十萬石度支即與本道節度觀察使計<lb/>
度各隨所近支給委本使擇清幹官送米給州縣<lb/>
十三年三月河南府上言當府旱損請借含嘉倉粟五<lb/>
萬石賑貸百姓可之<lb/>
<pb n="KR3k0013_WYG_106-4b"/>
十四年六月庚寅詔曰訪聞蒸庶之間米價稍貴念兹<lb/>
貧乏每用憂懐苟利于人所宜通濟今令度支出官米<lb/>
十萬石于街東西各五萬石每斗賤較時價糶與百姓<lb/>
乙巳以旱儉榖貴人流出太倉粟賑恤京兆府諸縣七<lb/>
月令賑給京兆府百姓麥種三萬石十月以歲凶榖貴<lb/>
出太倉粟三十萬石令京兆府開塲糶以惠民十二月<lb/>
以河南府榖貴人流令出含嘉倉粟七萬石開倉糶以<lb/>
惠河南饑民<lb/>
<pb n="KR3k0013_WYG_106-5a"/>
十五年三月以久旱歲凶出太倉粟十八萬石于京畿<lb/>
諸縣賤糶以救貧人<lb/>
十九年七月貸京畿百姓麥種<lb/>
憲宗永貞元年八月即位九月丙子詔申光蔡及陳許<lb/>
兩道将卒百姓等比遭旱損多缺糧儲特宜賑給令其<lb/>
有濟申光蔡等州宜賜米十萬石陳許等州賜米五萬<lb/>
石仍令刑部員外郎薛舟充宣慰使専往存問十一月<lb/>
以久雨京師鹽貴出庫鹽一萬石以惠饑民<lb/>
<pb n="KR3k0013_WYG_106-5b"/>
元和元年四月戊申命禮部員外郎裴汶以米十萬石<lb/>
賑給于浙東<lb/>
四年正月壬午制曰王者立國本以安人海隅蒼生不<lb/>
忘𢎞覆天下至廣咸務和寧其或郡國罹災存撫為重<lb/>
發廪蠲賦時惟舊章獻歲布和前聖高躅朕祗膺眷命<lb/>
纉承洪緒居兆人之上五載于兹推大信以撫萬邦體<lb/>
至仁以蕃庶類夕惕惟厲憂深納隍豈布理猶鬱上帝<lb/>
未感精祲相盪隂陽或愆近者江淮之間水旱作沴綿<lb/>
<pb n="KR3k0013_WYG_106-6a"/>
亘郡邑自夏徂秋雖誠禱羣神無愛圭璧而災流下土<lb/>
虧我生成逋亡靡依凋瘵斯甚疲俗艱食時予之辜當<lb/>
宁疚懐宵衣興歎憫兹求瘼臨遣使臣分命廵行将加<lb/>
存恤往救災患冀安流庸俾免其田租賑以公廪隨便<lb/>
拯給惠此困窮其元和三年諸道應遭水旱所損州府<lb/>
應合放兩稅錢米等損四分已下宜准式處分四分已<lb/>
上者竝准元和元年六月十八日勅文放免仍令中書<lb/>
門下即於朝班中擇人分道存撫其有单貧乏户轉徙<lb/>
<pb n="KR3k0013_WYG_106-6b"/>
未安便以常平義倉所貯斛㪷量事賑貸務令存濟副<lb/>
朕憂軫嗚呼方岳長吏居職親人永言分憂亦惟善政<lb/>
敬哉有土咸悉予懐六月渭南縣暴水發溢漂損閭舎<lb/>
二百一十三户秋田十六頃溺死者六人命京兆府發<lb/>
義倉賑給十一月詔淮南揚楚滁三州浙西潤蘇常三<lb/>
州今年歉旱尤甚米價殊高言念困窮豈忘存恤宜以<lb/>
江西湖南鄂岳荆南等使折糴米三十萬石賑貸淮南<lb/>
道三州三十萬石貸浙西道三州恐此米來遲不救所<lb/>
<pb n="KR3k0013_WYG_106-7a"/>
切宜委淮南浙西觀察使且各以當道軍糧據數給旱<lb/>
損人户節級作條件賑貸淮南李吉甫浙西韓臯躬親<lb/>
部署令刺史縣令切加勾當使此米必及饑人以副朕<lb/>
意如賑貸三州之外可及諸州亦聴量便宜處置待江<lb/>
西等道折糴和糴米到各處依數收管<lb/>
六年二月癸巳制曰王者本憂人之心有順時之令故<lb/>
及發生之候必𢎞利澤之規以此惠人期於阜俗今三<lb/>
陽布和萬物遂性惟人之窮乏者或不能自存朕所以<lb/>
<pb n="KR3k0013_WYG_106-7b"/>
憫然省憂議所賑救如聞京畿之内縁舊榖已盡粟麥<lb/>
未登尚不足於食陳豈有餘於播種勸其耕食固在及<lb/>
時念彼徵求尤資寛貸京兆府宜以常平義倉粟二十<lb/>
四萬石貸借百姓其諸道州府有乏少糧種處亦委所<lb/>
在官長用常平義倉糧借貸淮南浙西宣歙等道元和<lb/>
四年賑貸竝且停徵容至豐年然後填納<lb/>
七年二月壬辰制曰王者布徳行惠必順天時發廪賑<lb/>
乏盖循舊典朕君臨㝢縣念切黎元思欲咸致其安各<lb/>
<pb n="KR3k0013_WYG_106-8a"/>
阜其業事闗恤下政在便人予無愛焉斯為大本而甸<lb/>
服之内比年豐穣一歲不登遂至艱食豈非轂下賦役<lb/>
經制猶繁物力所資凋耗已甚興言於此愧歎良深今<lb/>
春陽發生田事具飭苟迫於歉乏不能自存則耕植頓<lb/>
缺秋成何望所以特加惠賚蠲彼徵求庶農桑之及時<lb/>
候麰麥之方稔式當和煦之候載示憂勤之心我其永<lb/>
懐俾厚生殖京畿百姓宜賑給粟三十萬石内八萬石<lb/>
以京府常平義倉粟充之其餘用太倉支給<lb/>
<pb n="KR3k0013_WYG_106-8b"/>
九年二月丁未制曰善為國者務蓄於人百姓未康君<lb/>
孰與足其或時逢水旱念切惸嫠於是有已責之恩行<lb/>
散利之典古今通範何莫繇斯朕恭已勵精以臨兆庶<lb/>
永言憂濟終食豈忘思俾萬邦同臻富夀而去歲甸服<lb/>
氣序愆和夏属驕陽秋多苦雨三農爽候五稼不滋比<lb/>
及收藏曽靡善熟如聞閭井之内儲備罕充産於地者<lb/>
既微出於力者宜困既牽公上之稅薦迫輸送之期循<lb/>
環歲時固亦勞止况羣司具列軍衛實繁供億之名制<lb/>
<pb n="KR3k0013_WYG_106-9a"/>
備存工役之科條未艾四方楨榦属在京師念兹矜人<lb/>
良多愧嘆今土膏方動東作其勤逋賦未蠲種餉何望<lb/>
宜加惠渥式俾厚生趨澤務農庶乎勸化姑示納隍之<lb/>
㫖佇寛艱食之虞煦育順時義斯可取應京畿百姓所<lb/>
欠元和八年稅斛㪷青苗錢稅草等在百姓腹内者竝<lb/>
宜放免仍以常平義倉斛斗三十萬石委京兆府條疏<lb/>
賑給務及貧人如常平義倉不足即宜以元和七年諸<lb/>
縣所貯折糴斛斗添給應縁賑給百姓等委京兆差擇<lb/>
<pb n="KR3k0013_WYG_106-9b"/>
清幹官於每縣界逐處給付使無所弊各得自資近歲<lb/>
已來屢𢎞徳澤邦畿千里尚號腴田阜安疲黎亦在循<lb/>
政咨爾京邑長吏洎于宰字之官各宜叶心将我詔意<lb/>
戒之以擾授之以仁宣示朕懐咸使知悉時百姓以八<lb/>
年水害農功及春作告旱於是畿輔間以徵賦為憂及<lb/>
此詔下人情大悅五月以旱榖貴出太倉粟七十萬石<lb/>
開六塲糶之并賑貸外縣百姓至秋熟徵納便於外縣<lb/>
收貯以防水旱<lb/>
<pb n="KR3k0013_WYG_106-10a"/>
十年十二月命度支郎中薛公幹賑恤易定等州<lb/>
十一年四月丁巳以粟八萬石賜徐宿二州皆恤其水<lb/>
旱<lb/>
十二年正月以京畿及陳許饑詔鄭滑觀察使以估糶<lb/>
官粟救之四月詔出太倉粟二十五萬石糶於西京以<lb/>
惠饑民九月辛卯制曰朕為人君期致豐寧夙夜永思<lb/>
未嘗怠息而庶政猶闕恒雨為災至今逺近或有墊溺<lb/>
浸敗廬舍漂浸田苗言念疲黎重罹斯弊覽兹奏報嗟<lb/>
<pb n="KR3k0013_WYG_106-10b"/>
悼良深将俾獲安豈忘賑救其諸道應遭水州府河南<lb/>
澤潞河東幽州江陵府等管内及鄭滑滄景易定陳許<lb/>
晉隰蘇襄復台越唐隨鄧等州人户宜令本州厚加優<lb/>
恤仍各以當處義倉斛㪷據所損多少量事賑給訖具<lb/>
數奏聞<lb/>
十四年七月東都留守上言河南府汝州百姓饑詔貸<lb/>
河南府粟五萬石汝州二萬石八月乙亥歸光州茶園<lb/>
於百姓從刺史房克讓之請也<lb/>
<pb n="KR3k0013_WYG_106-11a"/>
穆宗長慶二年七月以陳許罹水災賑粟五萬石閏十<lb/>
月甲寅詔曰如聞江淮諸州旱損頗甚所在米價不免<lb/>
踊貴眷言疲瘵須議優矜宜委淮南浙東宣歙江西福<lb/>
建等道觀察使各於當道有水旱處以常平義倉斛㪷<lb/>
據時估減一半價出糶不得令豪家并糴使其必及貧<lb/>
人十二月甲午命以絹二百疋賑京師東京西市窮乏<lb/>
者<lb/>
四年二月詔如聞京城米榖翔貴百姓乏食者多夏麥<lb/>
<pb n="KR3k0013_WYG_106-11b"/>
未登須有救恤宜出太倉陳粟四十萬石委度支京兆<lb/>
府類㑹減時價於東西街置塲出糶其價錢仍司府收<lb/>
貯至秋收糴<lb/>
敬宗寳厯元年十二月詔曰農功所切實在耕牛疲甿<lb/>
乏此理須給賜宜委度支於河東振武靈夏等州分市耕<lb/>
牛萬頭交付京兆尹均給畿内貧下百姓其價以户部<lb/>
綾絹充<lb/>
文宗太和元年六月命中使赴京兆府宣令修高陵界<lb/>
<pb n="KR3k0013_WYG_106-12a"/>
自渠斗門任百姓取水溉田<lb/>
二年七月詔曰朕撫有四方子育兆庶䖍恭夕惕㒺敢<lb/>
自暇庶乎天地交感人神洽和如聞山東降災淫雨泛<lb/>
濫豈政理有所未明人情有所未逹邪中宵待旦惕然<lb/>
疚懐應是諸州遭水損田苗壊廬舍處宜委所在吏切<lb/>
加訪恤如不能自濟者宜發義倉賑給普令均一以副<lb/>
朕懐<lb/>
三年五月詔去年已來水損處鄆曹濮青淄徳齊等三<lb/>
<pb n="KR3k0013_WYG_106-12b"/>
道宜各賜米五萬石兖海三萬石竝以入運米在側近<lb/>
者逐便速與搬運仍以右司員外郎劉茂復充曹濮等<lb/>
道賑恤使户部員外郎嚴譽兖青淄等道賑恤使七月齊<lb/>
徳州奏百姓自用兵已來流移十分只有二分伏乞賜<lb/>
麥種耕牛等勅量賜麥三千石牛五百頭共給綾一萬<lb/>
疋充價直仍各委本州自以側近市糴分給<lb/>
四年七月辛卯以太原人饑賑貸斛㪷三萬石癸巳許<lb/>
州上言去年六月二十一日被水有詔應遭水損百姓<lb/>
<pb n="KR3k0013_WYG_106-13a"/>
等宜量放今年種子委本道即具分析聞奏仍令宣慰<lb/>
使李珝與本道勘㑹人户實水損每人量給米一石其<lb/>
當户人多亦不得過五石令度支以逐便支送其人粟<lb/>
數分并以聞并免本道合送上供錢二萬八月戊寅舒<lb/>
州上言當州太湖宿松望江等縣從今年四月已後江<lb/>
水泛漲沒百姓産業共計六百八十二户竝盡人皆就<lb/>
髙避水幾貧無食有詔以義倉賑給十月庚寅詔曰朕<lb/>
以寡徳臨御萬方宵旰憂勤匪敢自暇然仁未及物誠<lb/>
<pb n="KR3k0013_WYG_106-13b"/>
不動天隂陽失和水潦為敗顧兹災沴害及生靈江淮<lb/>
之間潤和兩州應水損縣數據所申奏漂溺人户處宜<lb/>
委本道觀察使與本州刺史仔細檢勘全放今年秋稅<lb/>
錢米仍以義倉斛㪷逐便據淹損田苗漂壊廬舍及蟲<lb/>
螟所損節級矜減詣實奏聞如聞沒溺甚處亦以義倉<lb/>
量事賑賜其京兆河南府所損縣即據頃畝依常例檢<lb/>
覆分數蠲減州縣牧宰各務撫安必令均齊用稱朕意<lb/>
五年正月詔河東兵戈之後亢旱踰年倉廪空虛黎元<lb/>
<pb n="KR3k0013_WYG_106-14a"/>
困乏若無救恤恐至流亡宜借便粟十萬石七月東川<lb/>
𤣥武江水漲二丈梓州羅城漂人廬舍詔劒南兩川水<lb/>
運使宣撫賑給<lb/>
六年正月制京兆府諸縣宜以常平義倉斛㪷量事賑<lb/>
恤仍先從貧下户給二月户部侍郎庾敬休奏兩州米<lb/>
價騰貴百姓流亡至多請糶兩州闕官職田禄米以救<lb/>
貧人從之戊寅勅曰浙西諸州皆有水災蘇湖兩州漂<lb/>
沒尤甚須有賑恤以救疲人兩州共賜米二十萬石先<lb/>
<pb n="KR3k0013_WYG_106-14b"/>
從貧下户給竝以本州常平義倉斛㪷充五月壬子浙<lb/>
西觀察使丁公著奏杭州八縣災疫詔賜米七萬石以<lb/>
賑之<lb/>
七年正月壬子以旱詔京兆府河中等九州府宜賜粟<lb/>
五十六萬石京兆府賜十萬石河南府河中府絳州各<lb/>
賜十萬石同華等州各賜十萬石竝以常平義倉及所<lb/>
糴斛㪷充無本色者以運米折給委本州府長吏明作<lb/>
等第差官吏對面宣賜先從貧下起給<lb/>
<pb n="KR3k0013_WYG_106-15a"/>
八年九月詔淮南浙西等道仍歲水潦遣殿中侍御史<lb/>
任畹馳往慰勞以比年賑貸多為奸吏所欺徒有其名<lb/>
惠不及下宜委所在長吏以軍州自貯官倉米減一半<lb/>
價出糶各給貧弱如無貯蓄處即以常平義倉米出糶<lb/>
又詔諸道有饑疫處軍糧積蓄之外其属度支户部雜<lb/>
榖竝令減價以出糶濟貧人<lb/>
九年三月乙丒詔曰朕以寡徳居於兆民之上雖兢兢<lb/>
業業思理不怠而政道多闕和氣仍傷舊歳水旱黎民<lb/>
<pb n="KR3k0013_WYG_106-15b"/>
艱食為之父母斯心鬱陶如聞魏博六州阻饑尤甚野<lb/>
無青草道殣相望及山東道陳許鄆曹濮淮南浙西等<lb/>
道皆困於饑疫屢乏種餉其魏博宜賜粟五萬石山南<lb/>
東道陳許鄆曹濮等三道各賜糙米二萬石充賑給委<lb/>
度支逐便支送淮南浙西兩道委長吏以常平義倉粟<lb/>
賑賜<lb/>
開成元年正月詔同州賜榖六萬石河中府絳州共賜<lb/>
十萬石委度支户部以見貯粟麥充賜<lb/>
<pb n="KR3k0013_WYG_106-16a"/>
二年七月詔以時旱減入内水十分之九賜百姓灌田<lb/>
從京兆尹崔珙之請也<lb/>
四年七月丙午滄景節度使劉約奏請義倉粟賑遭水<lb/>
百姓詔曰本置義倉只防水旱先給後奏勅有明文劉<lb/>
約所奏已為遲晩宜速賑恤<lb/>
武宗㑹昌元年正月詔如有陂澤山原百姓或力能墾<lb/>
闢耕種州縣不得輙問所收苗子<hi>臣欽若等曰唐自武宗至昭哀無實録後</hi>
<hi>放此作闕</hi>
<pb n="KR3k0013_WYG_106-16b"/>
後唐莊宗同光四年正月己卯明宗奏深冀諸州縣流<lb/>
亡饑饉户一千四百乞鄴都倉儲借貸以濟窮民<lb/>
明宗天成四年二月詔應定州城外修築城寨處委招<lb/>
携本主識認城内窮民不濟者委本道量加賑給<lb/>
長興元年正月滑州上言准詔賑貸貧民以去年水災<lb/>
故也二月郊禋禮畢制曰諸州府或經水旱災沴恐人<lb/>
户闕少糇糧方值春時誠宜賑恤宜令逐處取去年納<lb/>
到新好屬省斛㪷量加賑貸候秋收日徵納是月宋州<lb/>
<pb n="KR3k0013_WYG_106-17a"/>
奏准詔賑貸粟萬石三月差中使三人往登萊賑濟貧<lb/>
民是月陜州奏准詔賑貸貧民五月青州奏准詔賑貸<lb/>
貧民糧一萬四百一十九石<lb/>
二年二月汴州奏准詔賑貸遭水處貧民<lb/>
三年三月辛亥帝謂侍臣曰朕昨日出城觀稼見百姓<lb/>
父子三人同曵犁耒者力農如是深軫予懐可賜耕牛<lb/>
二頭七月丁未内出御劄示百僚曰朕以臨御萬邦寵<lb/>
綏四海務恤民以設教期化俗以成風昨自霖雨連綿<lb/>
<pb n="KR3k0013_WYG_106-17b"/>
川瀆汎溢傷數州之苗稼蕩百姓之丘園遘此徵災慙<lb/>
虧至徳致農者失力田之望念編甿有艱食之虞每自<lb/>
責躬更思求理欲使人獲其蘇息恨不家至而撫安憂<lb/>
勞所深鍳寐斯切宜布維新之澤式全可大之功今年<lb/>
州府遭水潦處已下三司各指揮本州府支借麥種及<lb/>
等第賑貸斛食仰逐處長吏切加安存不得輙有差使<lb/>
如户口流移其户下田園屋宅仰村隣節級長須主管<lb/>
不得信令殘毁候本户歸日具元本桑棗根數及什物<lb/>
<pb n="KR3k0013_WYG_106-18a"/>
數目交付不得致有欠少本户未歸即許隣保請佃供<lb/>
輸若入務時歸業准例收秋後交付貴示招携永期康<lb/>
泰速宜宣布稱朕意焉是歲宋亳潁三州水災尤甚樞<lb/>
密使范延光趙延夀從容奏曰今秋宋亳潁等州水災<lb/>
甚民户流亡粟價暴貴臣等量欲與本州官倉斛㪷依<lb/>
如今時估出糶以救貧民兼大水之後頗宜宿麥窮民<lb/>
不便種子亦望本州據民户等第支借麥種自十石至<lb/>
三石候來年收麥據原借數納官從之乃下此詔<lb/>
<pb n="KR3k0013_WYG_106-18b"/>
晉高祖天福四年十二月帝以雨雪彌月出金粟薪炭<lb/>
與犬羊皮以賑窮乏<lb/>
六年四月乙巳以齊魯民饑詔兖青鄆三州發管内倉<lb/>
糧賑貸<lb/>
七年七月壬戌開封府奏准宣給糧二萬石賑諸縣貧<lb/>
民是月戊辰遣司農少卿李珧使宿州鴻臚少卿龎令<lb/>
圖使雒京白波賑貸貧民<lb/>
少帝天福七年八月詔㐮州城内百姓等久經圍閉例<lb/>
<pb n="KR3k0013_WYG_106-19a"/>
各饑貧宜示頒宣用明恩渥大户各賜粟二石小户各<lb/>
賜粟一石宜令㐮州以見在數充十二月丁丑詔遣供<lb/>
奉官馬延翰雒京賑恤饑民仍宣河南府差大将量将<lb/>
米豆往諸山谷俵散給人户其諸縣係欠秋稅與限至<lb/>
來年夏麥徵納<lb/>
八年正月丁酉勅河南懐孟鄭等州管内百姓有積粟<lb/>
者仰均分借便以濟貧民<lb/>
周太祖廣順二年二月庚申齊州言禹城縣二年水民<lb/>
<pb n="KR3k0013_WYG_106-19b"/>
饑流亡今年見固河倉有官糧五萬二千餘斛欲賑貸<lb/>
勅諸邑留二三千斛給廵撿職員餘竝賑貸貧民<lb/>
三年三月壬辰徐州言彭城縣民饑乏乞賑貸從之十<lb/>
一月辛卯勅膳部員外郎劉表微往兖州開倉減價糶<lb/>
粟以水害稼救饑民也丙午單州刺史劉禧言倉州充<lb/>
給歲餘軍糧外有大麥六萬石欲開倉官糶以濟貧民<lb/>
從之十二月以亳州潁州大水民饑所有倉儲及永城<lb/>
倉度支給軍食一年外遣使減價出糶<lb/>
<pb n="KR3k0013_WYG_106-20a"/>
顯徳元年正月乙酉分命朝臣杜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>等五人往潁亳濮<lb/>
永城固河口開倉減價出糶以濟饑民<lb/>
世宗顯徳四年三月命左諫議大夫尹日就於夀州開<lb/>
倉賑其饑民又命供奉官田處嵓梁希進等於夀州城<lb/>
内煮粥以救饑民六月辛酉西京上言伊陽縣居民多<lb/>
於山谷間淘金帝曰山澤之利與衆共之王者之道也<lb/>
命本州勿禁<lb/>
六年正月命廬州開倉出陳麥以糶之盖克復之後民<lb/>
<pb n="KR3k0013_WYG_106-20b"/>
多阻饑故亷其價以惠之也二月壬午濠州上言准宣<lb/>
出糶省倉陳麥以利貧民三月壬戌楚州上言詔准煮<lb/>
粥以救饑民丙戌遣使之和州開倉以賑饑民戊子命<lb/>
夀州開倉以賑饑民十二月分命使臣賑給諸州遭水<lb/>
人戸<lb/>
　<lb/>
　<lb/>
　冊府元龜巻一百六<lb/>
</p>
<p>
</p>
  </div>
</body>
</text>
</TEI>
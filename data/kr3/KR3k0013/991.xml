<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百九十一</head>
    <p>
<pb n="KR3k0013_WYG_991-1a"/>
欽定四庫全書<lb/>
　册府元龜卷九百九十一　宋　王欽若等　撰<lb/>
　　外臣部<lb/>
　　　偹禦第四<lb/>
唐太宗以武徳九年八月甲子即位是月突厥入冦涇<lb/>
州乙亥突厥冦武功京師戒嚴丙子檢校戸部尚書裴<lb/>
矩等二十餘人各陳禦冦之䇿帝曰朕受天命子育黔<lb/>
首豈使凶徒虐我黎庶朕将禦戎躬親剪撲先事㓕之<lb/>
<pb n="KR3k0013_WYG_991-1b"/>
然後施行公軰不湏為慮也巳邜突厥冦髙陵辛巳行<lb/>
總管尉遅敬徳與突厥戰於涇陽大破之獲其俟斤阿<lb/>
史徳烏沒啜斬首千餘級癸未突厥遣其腹心執失思<lb/>
力入朝為覘自張形勢云二可汗總兵百萬今已至矣<lb/>
乃請反命帝謂之曰我與突厥靣自和親汝則背之我<lb/>
無所愧又義軍入京之初爾父子竝親從我賜爾玉帛<lb/>
前後極多何輙将兵入我畿縣爾雖突厥亦頗有人心<lb/>
何得全忘大㤙自誇強盛我當先戮爾矣思力懼而請<lb/>
<pb n="KR3k0013_WYG_991-2a"/>
命蕭瑀封徳彛等請禮遣之帝曰不然今若放還當謂<lb/>
我懼遂縶思力於門下省于時兵將大集遣瑀徳彛分<lb/>
出慰勞帝出自𤣥武門與侍中髙士亷中書令房𤣥齡<lb/>
將軍周範馳六騎幸渭水之上與可汗隔津而語責以<lb/>
負約其酋帥大驚皆下馬羅拜俄而衆軍繼至精甲曜<lb/>
日連旗蔽野頡利見軍容大盛又知思力就拘相顧色<lb/>
動由是大懼帝獨與頡利臨水交言麾諸軍却而陣焉<lb/>
蕭瑀又以輕敵固諫於馬前帝曰吾已籌之非卿所知<lb/>
<pb n="KR3k0013_WYG_991-2b"/>
也突厥所以掃其境内直入渭濱蓋以我國家初有内<lb/>
難朕又新登九五將謂不敢拒之朕若閉門虜必大掠<lb/>
強弱之勢在今一䇿朕故獨出以示輕之又曜軍容使<lb/>
知必戰事出不意乖其本圖虜入既深理當自懼與戰<lb/>
則必尅與和則必固朕服匈奴自兹始矣公等宜記之<lb/>
是日頡利請和詔許焉瑀等方嘆曰非所測也乙酉又<lb/>
幸城西刑白馬與頡利同盟于便橋之上突厥引兵而<lb/>
退蕭瑀進曰初頡利之未和也謀臣猛將多請戰而陛<lb/>
<pb n="KR3k0013_WYG_991-3a"/>
下不納臣以為疑既而虜自退其䇿安在帝曰我觀突<lb/>
厥之兵雖衆而不整君臣之計唯財利是視可汗獨在<lb/>
水西達官皆來謁我我醉而縳之因而襲擊其衆勢同<lb/>
拉朽何徃不勝我已令無忌李靖設伏於豳州以待之<lb/>
虜若奔還伏兵邀其前大軍躡其後覆之如反掌矣我<lb/>
所以不戰者我即位日淺為國之道安静為務一與虜<lb/>
戰必有死傷我所不能忘懐也又凶虜一敗或當懼而<lb/>
修徳結怨於我為患不細我今卷甲韜戈㗖以玉帛彼<lb/>
<pb n="KR3k0013_WYG_991-3b"/>
既得所欲固知其退也然頑虜驕恣必自是始亡破之<lb/>
漸其在兹乎將欲取之必固與之此之謂也卿等寧知<lb/>
之乎瑀再拜曰聖略宏逺誠非愚臣所能及也<lb/>
九月丙戍遣殿中監盧寛將軍趙綽送突厥還蕃頡利<lb/>
獻馬三千匹羊萬口帝不受詔頡利所掠中國户口者<lb/>
令歸之壬辰修緣邉障塞以備胡冦下詔曰城彼朔方<lb/>
周朝盛典繕治河上漢室宏規所以作固京畿設險邉<lb/>
塞式遏冦虐隔礙華戎自隋氏季年中夏喪亂黔黎凋<lb/>
<pb n="KR3k0013_WYG_991-4a"/>
盡周州城空虛突厥因之侵犯疆塲乗間幸釁深入長<lb/>
驅冦暴滋甚莫能禦制皇運以來東西征伐兵車屢出<lb/>
未遑北討遂令胡馬再入至于涇渭蹂踐禾稼駭懼居<lb/>
民䘮失既多虧廢生業朕分命師旅挫其鋒鋭頻獲名<lb/>
王毎夷渠帥然而凶狡不息驅侵未已御以長算利在<lb/>
修邉其北道諸州所置城寨粗已周遍未能備悉今約<lb/>
以和通雖云疲冦然蕃情難測更事修葺僉曰宜之朕<lb/>
以板築之功方資力役畚鍤之用興發且多念彼劬勞<lb/>
<pb n="KR3k0013_WYG_991-4b"/>
用深怵惕加以普給優復詔書始下旋即科召有若食<lb/>
言百姓將疑謂予不信但民惟邦本本固邦寧醜虜馮<lb/>
陵寔為民患其城寨鎮戎湏有修補審量逺近計度功<lb/>
力所在軍民且共營辦所司具為條式務使成功宣示<lb/>
閭里明知此意<lb/>
十二月己巳益州大都督竇軌奏獠反請兵討之帝曰<lb/>
獠依山險蓋是其常當撫以㤙信自然知感何乃不𢎞<lb/>
徳化先縱兵威豈為民父母之意也竟不許<lb/>
<pb n="KR3k0013_WYG_991-5a"/>
貞觀元年長孫無忌為尚書右僕射時突厥頡利可汗<lb/>
新與中國和盟政教紊亂言事者多陳攻取之䇿帝召<lb/>
蕭瑀及無忌問曰北藩君臣昏亂殺戮無辜國家不違<lb/>
舊好便失攻昧之機今欲取亂侮亡復爽同盟之義二<lb/>
途未决孰為勝耶蕭瑀曰兼弱攻昧古之所善無忌曰<lb/>
今國家務在戢兵待其冦邉方可討擊彼既已弱必不<lb/>
能來若深入虜庭臣未見其可且按甲存信臣以為宜<lb/>
帝從無忌之議突厥尋而䘮㓕<lb/>
<pb n="KR3k0013_WYG_991-5b"/>
二年四月丁亥突厥可汗為頡利可汗所攻遣使來乞<lb/>
師帝謂近臣朕與突厥頡利結為弟兄不可以不救又<lb/>
頡利與國通和不可失信其計安在兵部尚書杜如晦<lb/>
進曰夷狄無信其來自乆國家雖為守信彼必背之不<lb/>
若因其亂而取之所謂取亂侮亡之道也帝然之因令<lb/>
將軍周範屯太原以圖進取<lb/>
四年三月定㐮道行軍總管李靖擒突厥頡利可汗以<lb/>
獻其部落或走薛延陁或走西域而來降者甚衆詔議<lb/>
<pb n="KR3k0013_WYG_991-6a"/>
安邉之術朝士多言突厥恃強擾亂中國為日乆矣今<lb/>
天實䘮之窮來歸我本非慕義之心因其歸命分其種<lb/>
落俘之河南兖豫之地散屬州縣各使耕織百萬胡虜<lb/>
可得化為百姓則中國有加戸之利塞北可常空矣唯<lb/>
中書令温彦博議講准漢武時置䧏匈奴於五原塞下<lb/>
全其部落得為捍蔽又不離其土俗因而撫之一則實<lb/>
空虛之地二則示無猜之心若遣向河南兖豫則乖物<lb/>
性故非含育之道帝將從之秘書監魏徵奏言突厥自<lb/>
<pb n="KR3k0013_WYG_991-6b"/>
古至今未有如斯之破敗者也此是上天勦絶宗廟神<lb/>
武且其世冦中國百姓寃讐陛下以其降伏不能誅㓕<lb/>
即宜遣還河北居其故土匈奴人靣獸心非我族類強<lb/>
必冦盗弱則卑服不顧㤙義其天性也秦漢患其若是<lb/>
故發猛將以擊之收河南以為郡縣陛下奈何以内地<lb/>
居之且今降者㡬至十萬數年之間孳息日倍居我肘<lb/>
腋偪邇王畿心腹之疾將為後患尤不可河南處也彦<lb/>
博奏曰天子之於物也天覆地載有歸我者則必飬之<lb/>
<pb n="KR3k0013_WYG_991-7a"/>
今突厥破㓕之餘歸心降附陛下不加憐愍棄而不納<lb/>
非天地之道阻四夷之意臣愚甚謂不可遣居河南所<lb/>
謂死而生之亡而存之懐我徳惠終無叛逆魏徵又曰<lb/>
晋代有魏時胡落分居近都平吳已後郭欽江統勸武<lb/>
帝逐出塞外不用欽等言數年之後遂傾瀍雒前代覆<lb/>
車殷鍳不逺陛下必用彦博之言遣居河南所謂飬獸<lb/>
自遺患也彦博又曰臣聞聖人之道無所不通故先哲<lb/>
王有教無類突厥餘魂以命歸我我援䕶之收居内地<lb/>
<pb n="KR3k0013_WYG_991-7b"/>
禀我指麾教以禮法數載之後盡為農民選其酋首遣<lb/>
居宿衞畏威懐徳何患之有且光武居南單于於内郡<lb/>
為漢蕃翰終乎一代不有叛逆彦博既口給引類百端<lb/>
帝遂用其計於朔方之地自幽州至靈州置順祐化長<lb/>
四州都督府又分頡利之地六州左置定㐮都督府右<lb/>
置雲中都督府以統其部衆其酋首至者皆拜為將軍<lb/>
中郎將等官布列朝廷五品已上百餘人因而入居長<lb/>
安者數千家<lb/>
<pb n="KR3k0013_WYG_991-8a"/>
十四年九月置安西都䕶府居交河城十一月置寧朔<lb/>
大使以䕶突厥<lb/>
十七年閠六月戊辰帝曰蓋蘓文殺其王而奪國政誠<lb/>
不可忍今日國家兵力取之不難朕不欲勞費故未動<lb/>
衆也朕將勑契丹靺鞨以擾之何如司空房𤣥齡曰臣<lb/>
觀古之列國無不以強凌弱以衆暴寡今陛下撫飬蒼<lb/>
生将士勇鋭力有餘而不用之所謂止戈為武者也司<lb/>
徒長孫無忌曰蓋蘓文自知殺君罪大懼恐大國且聖<lb/>
<pb n="KR3k0013_WYG_991-8b"/>
王之來四夷使曲在彼又髙麗王未有表疏告難陛下<lb/>
且賜璽書以隠之其既獲自安必當順以聼命更恣無<lb/>
君之心後而責之未晩也帝曰善<lb/>
九月庚辰新羅遣使言髙麗百濟侵凌臣國累遭攻襲<lb/>
數十城兩國連兵期之必取將以今兹九月大舉臣社<lb/>
稷必不獲全謹遣陪臣歸命大國願乞偏師以存救援<lb/>
帝謂使人曰我實哀爾為三國所侵所以頻遣使人和<lb/>
爾三國髙麗百濟旋踵翻悔意在吞㓕而分爾土宇爾<lb/>
<pb n="KR3k0013_WYG_991-9a"/>
國設何竒謀以免顛越使人曰臣王事窮計盡唯告急<lb/>
大國冀以全之帝曰我少發邉兵總契丹靺鞨直入遼<lb/>
東爾國自鮮可緩爾一年之圍此後知無繼兵還肆侵<lb/>
侮然四國俱擾於爾未安此為一䇿我又能給爾數千<lb/>
朱袍丹幟二國兵至逮而陳之彼見者以為我兵必皆<lb/>
奔走此為二䇿百濟國負海之險不修兵械男女分雜<lb/>
相好宴聚我以數十百船載以甲卒銜枚汎海直襲其<lb/>
地爾國以婦人為主為隣國輕侮失主延冦靡歳休寧<lb/>
<pb n="KR3k0013_WYG_991-9b"/>
我遣一宗枝以為爾國主而自不可獨徃當遣兵營䕶<lb/>
待爾國安任爾自守此為四䇿爾宜思之將從何事使<lb/>
人但唯而無對帝難其庸鄙非乞師告急之才也於是<lb/>
遣司農丞相里𤣥奬齎璽書賜髙麗曰新羅委命國家<lb/>
朝貢不闕爾與百濟宜即戢兵若更攻之明年當出師<lb/>
撃爾國矣<lb/>
十八年九月乙巳相里𤣥奨使髙麗還𤣥奨初至平壤<lb/>
蓋蘓文破新羅兩城帝顧謂侍臣曰髙麗莫離支賊殺<lb/>
<pb n="KR3k0013_WYG_991-10a"/>
其主盡誅大臣用刑有同坑穽百姓動轉輙死怨痛在<lb/>
心道路以目天子出師吊伐湏有其名因其弑君虐下<lb/>
取之為易諫議大夫禇遂良進曰陛下兵機神算人莫<lb/>
能知昔隋末亂離手平冦難及北狄侵邉西蕃失禮陛<lb/>
下欲命將撃之群臣莫不苦諫唯陛下明略獨斷卒竝<lb/>
誅夷海内之人徼外之國畏威讋服為此也今聞陛下<lb/>
將伐髙麗意皆熒惑然陛下神武英聲不比周隋之主<lb/>
兵若渡遼事湏克㨗萬一不獲無以威示逺方更發怒<lb/>
<pb n="KR3k0013_WYG_991-10b"/>
再興衆兵若至於此安危難測帝然之兵部尚書李勣<lb/>
曰近者延陁犯邉陛下必欲追撃但為魏徵苦諫所以<lb/>
遂用其言此之失機亦由徵之誤計而若仰中聖䇿延<lb/>
陁無一人生還可五十餘年間邉境無事矣帝曰魏徵<lb/>
此諫良為失中然一計不當随而尤之後有良算安肯<lb/>
更發我亦隨知事誤而竟不能渉言耳<lb/>
六月詔曰百濟髙麗恃其僻逺每動兵甲便逼新羅新<lb/>
羅日蹙百姓塗炭遣使請援道路相望朕情深愍念爰<lb/>
<pb n="KR3k0013_WYG_991-11a"/>
命使者詔彼兩蕃戢兵敦好而髙麗姦惑攻撃未已若<lb/>
不拯救豈濟倒懸宜令營州都督張儉守左宗衛率髙<lb/>
履行等率幽營二都督府兵馬及契丹奚靺鞨徃遼東<lb/>
問罪屬遼水泛溢儉等兵不得濟<lb/>
十九年七月帝征遼東於安市城使李勣攻安市時從<lb/>
行文武亦以為摧髙延壽拾餘萬軍髙麗膽碎乗破竹<lb/>
之勢今乃其時張亮水軍在卑渉城召之信宿相㑹直<lb/>
取烏骨渡鴨淥水迫其離心安有機變掃清夷貊在此<lb/>
<pb n="KR3k0013_WYG_991-11b"/>
行耳獨司徒長孫無忌以為天子行師與諸將有異事<lb/>
非萬全不可徼幸今建安新城賊酋十萬若向烏骨皆<lb/>
在吾後不如先破安市次取建安獲其兩城然後長驅<lb/>
而進萬全之計也<lb/>
十二月詔禮部尚書江夏王道宗發朔并汾箕嵐代忻<lb/>
蔚雲九州兵馬鎮朔州又命守衛大將軍代州都督薛<lb/>
萬徹左驍衞大將軍阿史那杜宗等發勝夏寧綏丹延<lb/>
鄜坊石隰等十州兵馬鎮勝州又令勝州都督宋君明<lb/>
<pb n="KR3k0013_WYG_991-12a"/>
左武侯將軍薛孤吳仁等發靈原寧塩慶等五州兵馬<lb/>
鎮靈州又令執失思力發靈勝三州突厥兵馬與道宗<lb/>
等相應虜至塞下知有備不敢進<hi>先是又領軍人將軍執失思力引兵伐延</hi>
<hi>陁虜其駞馬數千口葉䕶犯邉</hi>
二十年六月乙亥鐵勒僕骨同羅共撃薛延陁多彌可<lb/>
汗大敗之帝以延陁破亡遣江夏王道宗左衞大將軍<lb/>
阿史那杜介為瀚海安撫大使又遣右領軍衞大將軍<lb/>
執失思力領突厥兵代州都督薛萬徹營州都督張儉<lb/>
<pb n="KR3k0013_WYG_991-12b"/>
各統所部兵分道竝進又令右驍衞大將軍契苾何力<lb/>
領凉州及胡兵同入以為聲援初薛延陁真珠毗伽可<lb/>
汗遣使請婚太宗許以女妻之徵可汗備迎親之禮帝<lb/>
志懐逺人於是發詔幸靈州與之會可汗大悦謂其國<lb/>
中曰我本鐡勒之小師也蒙大國聖人樹立我為可汗<lb/>
今復嫁我以公主車駕親至靈州斯以足矣於是税部<lb/>
諸羊馬以為聘財或説可汗曰我薛延陁可汗與大唐<lb/>
天子俱為一國主何有自徃朝謁如或拘晋悔之無及<lb/>
<pb n="KR3k0013_WYG_991-13a"/>
可汗曰吾聞大唐天子聖徳逺被日月所照皆來賓服<lb/>
我歸心委質冀得一覩天顔無所復恨然磧北之地必<lb/>
啚有主舎我别求固非大國之計我志决矣勿復多言<lb/>
於是言者遂止太宗令三道發使受其羊馬然延陁先<lb/>
無府藏調歛其國徃返且萬里既渉磧無草羊馬多死<lb/>
遂後期帝於是停幸靈州徵還三道之使既而其聘羊<lb/>
馬至所耗將半議者以為戎狄不可以禮義畜若聘財<lb/>
未備而與之婚或輕中國要令備禮以加重如是反其<lb/>
<pb n="KR3k0013_WYG_991-13b"/>
使者群臣或勸帝云既許以公主妻延陁邉境得以休<lb/>
息納其獻聘不可失信於蕃人宜在速成帝謂之曰君<lb/>
等進計皆非也君等知古而不知今昔漢家匈奴強而<lb/>
中國弱所以厚餙子女嫁與單于今時中國強而北狄<lb/>
弱漢兵一千堪撃其數萬延陁所以匍匐稽顙恣我所<lb/>
為不敢驕慢者以新得立為長雜姓非其本屬將倚大<lb/>
國用服其衆彼同羅僕骨等拾餘部落兵數萬并力足<lb/>
制延陁所以不敢發者延陁為我所立懼中國也今若<lb/>
<pb n="KR3k0013_WYG_991-14a"/>
以女妻之大國子婿增崇其禮深結黨援雜姓部落屈<lb/>
膝低首更遵服之夷狄之人豈無恩義微不得意勒兵<lb/>
南下如君所言可謂飬獸以自噬也吾今不與其女頗<lb/>
簡使命諸姓部落知吾弃之其争撃延陁必矣君其志<lb/>
之既而李思摩數遣兵侵掠之延陁復遣突利失撃思<lb/>
摩志定襄掠百姓而去帝遣英國公李勣援之遽已出<lb/>
塞而還帝以其數與思摩交兵乃璽書責讓之又謂其<lb/>
使人曰語爾可汗我天子竝東征髙麗汝若能冦邉者<lb/>
<pb n="KR3k0013_WYG_991-14b"/>
但當來也可汗遣使致謝復請發兵助軍帝答以優詔<lb/>
而止其兵及太宗㧞遼東諸城破駐驛之陣䧏髙延壽<lb/>
聲振戎狄而莫離支潛令粟靺鞨誑惑延陁㗖以厚利<lb/>
延陁氣懾不敢動<lb/>
髙宗永徽二年十一月丁丑以髙昌故地置安西都䕶<lb/>
府以尚舎奉御天山縣公麴智湛為左驍衛大將軍兼<lb/>
安西都䕶府州刺史徃鎮撫焉<lb/>
三年六月戊申詔兵部尚書崔敦禮并州都督府長史<lb/>
<pb n="KR3k0013_WYG_991-15a"/>
張緒發并汾歩騎萬人徃戍州發遣延陁餘衆渡河置<lb/>
祁連州以處之<lb/>
顯慶二年十二月伊麗道行軍摠管蘓定方討阿史那<lb/>
賀魯于金牙山收其所㨿之地<lb/>
三年分其種落列置州縣以處木昆部落為匐延都督<lb/>
府以突騎施索葛莫賀部為塭鹿都督府以突騎施阿<lb/>
剌施部為挈都督府以胡祿屋闕啜部為監伯都督府<lb/>
以攝舍提瞰啜部為雙阿都督府以䑕尼施處半部為<lb/>
<pb n="KR3k0013_WYG_991-15b"/>
鷹婆都督府其所役屬諸胡之國皆置州府竝𨽻安西<lb/>
都䕶府<lb/>
三年正月立龜兹王布失畢之子白素稽為龜兹王初<lb/>
布失畢妻阿史那氏與其國相那利私通布失畢知而<lb/>
不能禁布失畢左右頻請討之由是國内不和逓相猜<lb/>
阻各遣使來告難帝聞而盡召之既而京師囚那利而<lb/>
遣左領軍郎將雷文成送布失畢歸國行至龜兹東由<lb/>
分泥師城而龜兹大將羯獵顛發衆拒之仍通使䧏於<lb/>
<pb n="KR3k0013_WYG_991-16a"/>
賀魯布失畢㨿城自守不敢進於是詔左屯衛大將軍<lb/>
楊胃發兵討之㑹布失畢病死胃與羯獵顛决戰大破<lb/>
之擒羯獵顛及其黨盡殺之乃以其地為龜兹都督府<lb/>
又拜白素稽為都督以統其衆又移安西都䕶府於龜<lb/>
兹國舊安西復為西州都督府左驍衞大將軍兼安西<lb/>
都䕶天山縣公麴智湛為西州都督以統髙昌之故地<lb/>
總章二年九月詔吐谷渾慕容諾曷鉢部落移税凉州<lb/>
南近山安置時議者恐吐蕃以舊怨更撃之帝詔左相<lb/>
<pb n="KR3k0013_WYG_991-16b"/>
姜恪右相閻立本左衞大將軍契苾何力司戎少常伯<lb/>
崔餘慶左衞將軍郭待封司元少常伯許圉等議之謀<lb/>
發兵先擊土蕃閻立本曰自去嵗以來微少甘澤粟價<lb/>
騰踴倍於常年閭閻之間大有饑乏今又逺興師旅將<lb/>
轉益憂勞如臣愚見以為未可契苾何力又曰吐蕃在<lb/>
西經途稍逺又與諸羗連接臣恐大軍纔到便即西走<lb/>
且山路險阻逺逐甚難軍糧雖繼未易深入慮其開春<lb/>
以後必來侵逼吐渾如其更來臣請不湏救援蠻夷無<lb/>
<pb n="KR3k0013_WYG_991-17a"/>
識便謂國力已疲遂自驕矜無所懼憚然後命將出師<lb/>
一舉可㓕之矣姜恪曰何力言非也吐谷渾歸附日乆<lb/>
吐蕃乗勝逼之必不能禦儻若不救坐見㓕亡此則邉<lb/>
境憂虞無所控告既虧聖徳又沮國威臣之愚慮謂宜<lb/>
拯恤且使小蕃得存然後更圖大舉議竟不定谷渾竟<lb/>
不移而止運上元三年二月帝以髙麗餘衆反叛移安<lb/>
東都䕶府於遼東故城先有華人任官者悉罷之其百<lb/>
濟百姓先從在涂河及徐兖等州者權移熊津都督府<lb/>
<pb n="KR3k0013_WYG_991-17b"/>
於建安故城以處之<lb/>
儀鳳二年十二月勑曰朕君臨宇宙司牧黎元普天之<lb/>
下罔不率服蕞爾吐蕃僻居遐裔吐渾是其隣國是乃<lb/>
奪其土宇徃者暫遣偏裨欲復渾王故地義存拯救事<lb/>
匪稱兵輙肆昏迷潜相掩襲既無備預頗䘮師徒因此<lb/>
鴟張每思狼顧除凶伐叛王者所急前嵗將發六軍問<lb/>
其罪戾復以小冦無勞大舉按甲息兵庶其改過不思<lb/>
惠愛更起回邪敢縱狂惑專為冦盗或攻圍鎮戍或驅<lb/>
<pb n="KR3k0013_WYG_991-18a"/>
抄羊馬烽燧頻舉煙塵不息候隙乗間倐來忽徃比止<lb/>
令鎮遏未能即事翦除莫懐寛大之㤙遂長<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>藏之計<lb/>
禍盈惡稔當自覆㓕今欲分命將帥窮其巢穴尅清荒<lb/>
服必寄英竒但秦雍之部俗稱勁勇汾晉之壤人擅驍<lb/>
雄宜令關内河東諸州廣求猛士在京者令中書門下<lb/>
於廟堂選試外州委使人與州縣相知㨂練有膂力雄<lb/>
果弓馬灼然者盛宜甄採即以猛士為名<lb/>
三年九月帝以吐蕃為患召侍臣問吐蕃小醜屢犯邉<lb/>
<pb n="KR3k0013_WYG_991-18b"/>
塞我比務在安輯未即誅夷而戎狄豺狼不識㤙造置<lb/>
之則疆塲日駭圖之又未聞上䇿宜論得失各盡所懐<lb/>
給事中劉景先奏曰攻之則兵威未足鎮之則國力有<lb/>
餘宜撫飬士卒守禦邉境中書舍人郭正一曰吐蕃作<lb/>
梗年嵗已㴱興師不絶非無勞費近討則徒損兵威深<lb/>
入則未傾巢穴臣望少發兵募且遣備邉明立烽候勿<lb/>
令侵掠待國用豐足即一舉而㓕之矣給事中皇甫文<lb/>
亮曰且令大將鎮撫蓄飬將士良吏營田以救糧儲必<lb/>
<pb n="KR3k0013_WYG_991-19a"/>
待足食方可一舉而取之帝曰朕生於深宫未嘗躬擐<lb/>
甲胄親踐戎行宿將舊人多從物故自非授戈俊傑安<lb/>
能克㓕兇渠海東二蕃徃雖旅拒髙麗不敢渡遼水百<lb/>
濟未敢越滄波往者頻歳遣兵糜費中國事雖已往我<lb/>
亦悔之今吐蕃侵我邉境事不得已湏善謀之中書舍<lb/>
人劉禕之對曰臣觀自古聖主明君皆有夷狄為梗吐<lb/>
蕃時擾邉隅有同禽獸得其土地不可攸居被其馮陵<lb/>
未足為恥願戢萬乗之威寛萬姓之役給事中楊思徴<lb/>
<pb n="KR3k0013_WYG_991-19b"/>
曰聖人御物貴在從時今凶奴陸梁邉夷桀黠弗能懷<lb/>
徳未肯畏威和好之謀臣謂非便帝曰此賊驕狠未識<lb/>
㤙威罪跡貫盈方當就擒和好灼然未可中書侍郎薛<lb/>
元起曰臣以為敵不可縱縱敵則患生防邉則卒老不<lb/>
如料㨂士卒一舉㓕之帝顧謂黄門侍郎來嘗曰自李<lb/>
勣亡後實無好將當今唯以張䖍助等差為優耳嘗奏<lb/>
曰昨者洮河兵馬足堪制敵但為諸將等失於部分遂<lb/>
無成功當今更無好將誠如聖㫖竟議不定乃賜食而<lb/>
<pb n="KR3k0013_WYG_991-20a"/>
遣之是年以吐蕃犯塞选州人魏真宰詣闕上封事曰<lb/>
臣聞理天下之柄有二事焉文與武也然則文武之道<lb/>
雖有二門至於制勝御人其歸一揆然論武者則弓馬<lb/>
為先而不稽之以權略談文者則以篇章為首而不考<lb/>
之以經綸奔競相誇遂成浮俗臣嘗讀魏晋史每鄙何<lb/>
宴王衍終日談空近觀齊梁書才流亦復不少竝何益<lb/>
於理亂哉從此而言則陸士衡著辨亡論而不救河橋<lb/>
之敗飬由基射能穿扎而不止鄢陵之奔斷可知矣昔<lb/>
<pb n="KR3k0013_WYG_991-20b"/>
趙岐撰禦冦之論山濤陳用兵之本皆坐運帷幄暗合<lb/>
孫吳抑又聞帝王之道務崇經略之術必仗英竒自國<lb/>
家良將可得言矣李靖破突厥侯君集戍髙昌蘓定方<lb/>
開西域李勣平遼東雖國之英靈亦其才力所至古語<lb/>
有之人無常俗政有理亂兵無强弱將有能否是知大<lb/>
將之臨戎也以至為本漢髙祖之英雄大度尚曰吾寧<lb/>
鬪智魏武之神機冠絕猶倣法孫吳有項籍之氣袁紹<lb/>
之基而背智任情終以破㓕何况復出其下哉當今朝<lb/>
<pb n="KR3k0013_WYG_991-21a"/>
廷用人類取將門子弟亦有死事之家而䝉抽擢者此<lb/>
等本非幹力見知雖竭力盡誠亦不免於傾敗如何使<lb/>
當閫外之任哉後漢馬賢討西羌皇甫規陳其必敗宋<lb/>
文帝使王𤣥謨修復河南沈慶之知不能尅謝𤣥以書<lb/>
生之資拒苻堅百萬之衆郗超言其必勝雖復時有古<lb/>
今求之人事皆可推之取驗大體觀其氣鋭之與識畧<lb/>
耳昔李左車陳湯吕蒙馬隆孟觀竝出自貧賤勲效甚<lb/>
髙未嘗聞其家代為將以四海之廣兆庶之衆其中豈<lb/>
<pb n="KR3k0013_WYG_991-21b"/>
無卓越之士臣恐未之思也夫何逺之有臣又聞之賞<lb/>
者禮之源罸者刑之本故禮崇則謀夫竭其能賞厚則<lb/>
義士輕其死刑正君子朂其心罰重小人懲其過然則<lb/>
賞罰者君國之紀綱古人云國無紀綱雖堯舜不能為<lb/>
化今罷不能行則賞以難信故人間議者皆云近日征<lb/>
行虗有賞格而無其事良由小才之人不識大體恐賜<lb/>
勲庸漸傾倉庫晋意錐刀將此益國狥目前之近利忘<lb/>
經乆之逺圖所謂錯之毫釐失之千里者也且黔首雖<lb/>
<pb n="KR3k0013_WYG_991-22a"/>
微湏應以實豈得懸不信之令設虗賞之科比者師出<lb/>
無功未必不由於此文子曰同言而信信在言前同令<lb/>
而行誠在令外故商君移木而表信曹公割髪以明法<lb/>
豈禮也哉有由然也自蘓定方征遼東李勣破平壤賞<lb/>
紀不行動仍淹滯臣以吏不奉法主司之過不聞斬一<lb/>
臺郎戮一令史如秦懐恪使天下知聞皇天何能炤逺<lb/>
而不炤近哉臣識不稽古請以近事言之貞觀中萬年<lb/>
縣尉司馬𤣥景舞文餙智以邀乾沒太宗審其姦詐棄<lb/>
<pb n="KR3k0013_WYG_991-22b"/>
之都市及征髙麗總管張君乂撃賊不進斬之旗下臣<lb/>
以偽勲之罪多於𤣥景仁貴等敗重於君乂向使早誅<lb/>
薛仁貴郭待封則自餘諸將豈敢失利於後哉臣恐吐<lb/>
蕃之平未在旦夕且凡人識不經逺類皆隨時生言吐<lb/>
蕃戰時前隊死盡後隊方進衣甲堅厚人馬甚多又止<lb/>
有瘴氣不宜士馬官軍逺入利鈍難知前無克獲取斃<lb/>
之道不積百萬米無為大舉之資臣以吐蕃之對中國<lb/>
猶孤星之對太陽有自然之大小自然之明暗論其智<lb/>
<pb n="KR3k0013_WYG_991-23a"/>
也則我明而彼暗論其敵也則我大而彼小夫夷狄雖<lb/>
同之禽獸亦知憂其性命豈肯前隊皆死後隊方進曰<lb/>
彼國虐用其人殘迫使然非心之所願必云戰不顧死<lb/>
則兵法許敵能鬪當以致筭取之何憂於不克也向令<lb/>
邉將能殺吐蕃使伏屍蔽野流血成河歛其頭顱聚為<lb/>
京觀臣恐此虜聞官軍鐘皷之聲望風塵而走何暇前<lb/>
隊皆死後隊方進哉由薛仁貴郭待封覆我師徒軍人<lb/>
䘮氣至今不振故虜得其便跳梁於山谷臣又聞興師<lb/>
<pb n="KR3k0013_WYG_991-23b"/>
拾萬日費千金國家之兵可得而有供軍之糧不可得<lb/>
而濟又今秋之行仰籍馬力不得數十萬匹無以成大<lb/>
舉之資臣請不用太府之錢太倉之粟辦二十萬衆二<lb/>
年資糧馬五十萬匹北㓕吐蕃使往還足用若天皇逰<lb/>
意經年之外此功可得而成自國家太平五十餘載百<lb/>
姓富饒四海安樂計當今之戸口其數即倍少於隋時<lb/>
料當今之資財其資還倍富於隋日卜式有言天子誅<lb/>
匈奴愚以為賢者宜死節有財者宜輸之如此匈奴可<lb/>
<pb n="KR3k0013_WYG_991-24a"/>
㓕臣之所願不至於此臣税天下上至王公下及兆庶<lb/>
但是挂籍之戸口别稅錢一百文臣子之心孰不甘税<lb/>
又請放天下禁馬州縣百姓得乗大馬不限牝牡匹數<lb/>
嚴勑州縣明立簿帳不得使其隠漏不過三年則人間<lb/>
精壯之馬可括得五十餘萬匹委州縣長官以所税之<lb/>
錢加價為市取若官軍大舉一朝可得而用議者以禁<lb/>
馬既乆忽然聞許恐百姓因馬遂生罪過臣上觀秦漢<lb/>
下至周隋中原變故皆不由馬陳勝項籍之亂秦黄巾<lb/>
<pb n="KR3k0013_WYG_991-24b"/>
赤眉之擾漢竝徒歩而起亦無聞駿騎其後劉石亂華<lb/>
到籍馬匹肆其吞噬有隋禁馬科格甚嚴楊𤣥感奮臂<lb/>
大呼天下因之䘮亂夫故虜以馬為彊若放人乗馬則<lb/>
市取其彊以益中國設不能乆行之猶可五六年間通<lb/>
計乗騎使得漸㓕胡虜之盛私馬既多還是官有臣進<lb/>
退思惟終是國家之利且理有變通事無常准臣之所<lb/>
陳權以濟事必將不可乆行後禁亦為未失帝覧而善<lb/>
之授秘書省正字令直中書省仗内供奉<lb/>
<pb n="KR3k0013_WYG_991-25a"/>
則天神功元年鸞臺侍郎同鳯閣鸞臺平章事狄仁傑以百<lb/>
姓西戎疎勒等四鎮極為凋弊遂上疏曰臣聞天生四夷皆<lb/>
在先王封域之外故東距滄海西隔流沙北横大漢南阻<lb/>
五嶺此天所以限夷狄而隔中外也自典籍所記聲教<lb/>
所及三代不能至者我國兼之矣今日之四境已逾於<lb/>
夏殷昔詩人矜薄伐於太原美化行於江漢是則代之<lb/>
逺裔而國家之域中至前漢時匈奴無歳不犯邉殺掠<lb/>
吏人後漢則西羗侵軼漢中東冦三輔入河東上黨幾<lb/>
<pb n="KR3k0013_WYG_991-25b"/>
至雒陽由此言之則陛下今日之土宇過於漢朝逺矣<lb/>
若其用武荒外邀功絕域竭府庫之實以争磽确不毛<lb/>
之地得其人不足以增賦獲其土不足以耕織茍求冠<lb/>
帶逺夷之稱不務固本安人之術此秦皇漢武之所行<lb/>
非五帝三皇之事業也若使荒徼外以為限窮貨財以<lb/>
騁欲非但不愛人力亦所以失天心也昔始皇窮兵極<lb/>
武以求廣地男不得耕於野女不得蠶於室長城之下<lb/>
死者如亂麻於是天下潰叛漢武追髙文之宿憤籍四<lb/>
<pb n="KR3k0013_WYG_991-26a"/>
帝之儲實於是定朝鮮討西域平南越撃匈奴庫帑空<lb/>
虗盗賊蠭起百姓嫁妻賣子流離於道路者萬計末年<lb/>
覺悟息兵罷役封丞相為富民侯故能為天祐也昔人<lb/>
有言與覆車同軌者未嘗獲安此言雖小可以喻大近<lb/>
者國家頻歳出師所費滋廣西戎四鎮東戍安東調發<lb/>
日加百姓虗弊開守異域事等石田費用不支有損無<lb/>
益轉輸靡絕杼軸殆空越磧踰海分兵防守行役既乆<lb/>
怨曠亦多詩人云王事靡盬不能藝稷黍豈不懐歸畏<lb/>
<pb n="KR3k0013_WYG_991-26b"/>
此罪罟念彼恭人涕零如雨此則前代怨畏之詞也上<lb/>
不見恤則政不行而邪氣作邪氣作則蟲螟生而水旱<lb/>
起若此雖禱祠百神不能調隂陽矣方今關東饑饉蜀<lb/>
漢逃亡江淮已南徵求不息人不復業則相聚為盗本<lb/>
根一揺憂患不淺其所以然者皆為逺戍方外以竭中<lb/>
國争蠻貊不毛之地乖子育蒼生之道也昔漢元納賈<lb/>
捐之謀而罷朱崖之郡宣帝納魏相之䇿而弃車師之<lb/>
田豈不欲慕尚虗名蓋憚勞人力也近貞觀年中克平<lb/>
<pb n="KR3k0013_WYG_991-27a"/>
九姓册李思摩為可汗使統諸部者蓋以夷狄叛則伐<lb/>
之降則撫之得推亡固存之義無逺戍勞人之役此則<lb/>
近日之令典綏邉之故事竊見阿史那斛瑟羅隂山貴<lb/>
種代雄沙漠若委之四鎮使統諸蕃封為可汗遣其禦<lb/>
冦則國家有繼絶之美荒外無轉輸之役如臣所見請<lb/>
捐四鎮以肥中國罷安東以實遼西省軍費於逺方并<lb/>
甲兵於塞上則常代之鎮重而邉州之備實矣况撫綏<lb/>
夷狄蓋防其越境茍無侵侮之患則已何必窮其窟穴<lb/>
<pb n="KR3k0013_WYG_991-27b"/>
與螻蟻計較長短哉且王者外寧必有内憂蓋為不勤<lb/>
修政故也伏願陛下弃之度外無以絶域未平為念但<lb/>
當勅邉兵謹守備蓄鋭以待敵待其所自致然後撃之<lb/>
此李牧所以破匈奴也當今所要者若令邉域警守備<lb/>
逺斥候聚軍實蓄威武以逸待勞則戰士力倍以主禦<lb/>
客則我得其便堅壁清野則冦無所得自然賊深入必<lb/>
有顛躓之慮淺入必無擄獲之益如此數年可使二虜<lb/>
不擊而服矣仁傑又請廢安東復髙氏為君長停江南<lb/>
<pb n="KR3k0013_WYG_991-28a"/>
之轉輸慰河北之勞弊數年之後可以安人富國事雖<lb/>
不行識者是之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_991-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百九十一<lb/>
</p>
<p>
</p>
  </div>
</body>
</text>
</TEI>
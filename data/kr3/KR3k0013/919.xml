<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百十九</head>
    <p>
<pb n="KR3k0013_WYG_919-1a"/>
欽定四庫全書<lb/>
　册府元龜卷九百十九　宋　王欽若等　撰<lb/>
　　總録部<lb/>
　　　讐怨<lb/>
夫厲階之成怨府之結本乎心術之寡恕血氣之方剛<lb/>
違和同之理搆仇讐之漸不在於大遂為於禍胎失之<lb/>
於㣲乃開於釁隙故有因機乗便發忿吐懣或倐起而<lb/>
圜視或中隱而嘻笑間不容髮以肆其志大則致難宗<lb/>
<pb n="KR3k0013_WYG_919-1b"/>
國流毒於民庶小亦隂畫計䇿圖害於厥軀原夫違言<lb/>
有初交惡斯作事非能以理遣勢不可以兩全快心内<lb/>
興怒氣外洩思以雪乎大恥亦安事於貪生乃復不顧<lb/>
軀命輕用兵力茍圖快意罔念後艱固與夫犯而不校<lb/>
以德報怨者異矣若夫戴天之憾枕戈是期反兵同國<lb/>
存諸典訓斯不可以忽也<lb/>
鄭子駟與尉止有争將禦諸侯之師而黜其車<hi>禦牛首師也黜</hi>
<hi>減損</hi>尉止獲又與之爭<hi>獲囚俘</hi>子駟抑尉止曰爾車非禮也<lb/>
<pb n="KR3k0013_WYG_919-2a"/>
<hi>言女車猶多過制</hi>遂弗使獻<hi>不使獻所獲</hi>初子駟為田洫司氏堵氏<lb/>
侯氏子師氏皆喪田焉<hi>洫田畔溝也子駟為田洫以正封疆而侵四族田</hi>故五<lb/>
族聚羣不逞之人因公子之徒以作亂於是子駟當國<lb/>
<hi>攝君事也</hi>子國為司馬子耳為司空子孔為司徒魯襄公十<lb/>
年十月尉止司臣侯晉堵女父子師僕帥賊以入晨攻<lb/>
執政於西宮之朝<hi>公宮</hi>殺子駟子國子耳刼鄭伯以如北<lb/>
宮子孔知之故不死<hi>子孔公子嘉也知難不告利得其處也</hi>
楚太子建之子勝在於吳吳王夫差之時楚惠王欲召<lb/>
<pb n="KR3k0013_WYG_919-2b"/>
勝歸楚葉公諫曰勝好勇而隂求死士殆有私乎惠王<lb/>
不聽遂召勝使居楚之邊邑鄢<hi>潁川鄢陵是</hi>號為白公<hi>汝南褒信</hi>
<hi>縣有白亭</hi>白公歸楚三年而吳誅子胥白公勝旣歸楚怨鄭<lb/>
之殺其父乃隂養死士求報鄭歸楚五年請伐鄭楚令<lb/>
尹子西許之兵未發而晉伐鄭鄭請救於楚楚使子西<lb/>
徃救與盟而還白公勝怒曰非鄭之仇乃子西也勝自<lb/>
厲劍人問曰何以為勝曰欲以殺子西子西聞之笑曰<lb/>
勝如卵爾何能為也其後四嵗白公勝與石乞襲殺楚<lb/>
<pb n="KR3k0013_WYG_919-3a"/>
令尹子西<lb/>
武城人或有因於吳竟田焉<hi>僑田吳界</hi>拘鄫人之漚菅者曰<lb/>
何故使吾水滋<hi>鄫人亦僑田吳滋濁也</hi>及吳伐魯道從武城吳師<lb/>
至拘者道之以伐武城克之<hi>鄫人教吳必可克</hi>
衛莊公登城以望見戎州<hi>戎州戎邑</hi>問之以告公曰我姬姓也<lb/>
何戎之有焉<hi>言姬姓國何故冇戎邑</hi>翦之<hi>削去其/邑聚</hi>公使匠久<hi>久不休息</hi>公<lb/>
欲逐石圃<hi>石圃衛卿石惡從子</hi>未及而難作石圃因匠氏攻公公<lb/>
閉門而請弗許踰于北方而隊折股戎州人攻之太子<lb/>
<pb n="KR3k0013_WYG_919-3b"/>
疾公子青踰從公<hi>青疾弟</hi>戎州人殺之公入于戎州已氏<lb/>
<hi>己氏戎人姓</hi>初公自城上見已氏之妻髮美使髠之以為呂<lb/>
姜髢<hi>吕姜莊公夫人髢髲也</hi>旣入焉而示之璧曰活我吾與汝璧<lb/>
已氏曰殺女璧其焉徃遂殺之而取其璧<lb/>
皇瑗宋右師瑗之子麋有友曰田丙而奪其兄酁般邑<lb/>
以與之酁般愠而行告桓司馬之臣子儀克<hi>克在下邑不與魋之</hi>
<hi>亂故在</hi>子儀克適宋告夫人曰麋將納桓氏公問諸子仲<lb/>
<hi>子仲皇野</hi>初子仲將以杞姒之子非我為子<hi>為適子杞姒子仲妻</hi>麋曰<lb/>
<pb n="KR3k0013_WYG_919-4a"/>
必立伯也<hi>伯非我兄</hi>是良材子仲怒弗從故對曰右師則老<lb/>
矣不識麋也<hi>言右師老不能為亂麋則不可知</hi>公執之<hi>執麋</hi>皇瑗奔晉召之<lb/>
<hi>召令還</hi>
智伯晉大夫智伯伐鄭趙簡子疾使太子母䘏將而圍<lb/>
鄭智伯醉以酒灌擊母䘏羣臣請死之母䘏曰君所置<lb/>
母䘏為能忍詬然亦愠智伯智伯歸因謂簡子使廢母<lb/>
䘏簡子不聽母䘏繇此怨智伯簡子卒母䘏立是為襄<lb/>
子襄子立四年智伯與趙韓魏盡分其范中行故地智<lb/>
<pb n="KR3k0013_WYG_919-4b"/>
伯益驕請地韓魏韓魏與之請地趙趙不與以其圍鄭<lb/>
之辱智伯怒遂率韓魏攻趙趙襄子懼乃奔保晉陽後<lb/>
趙襄子與韓魏合謀滅智伯并滅智伯之後而三分其<lb/>
地趙襄子最怨智伯漆其頭以為酒器<lb/>
范睢者魏人也字叔游説諸侯欲事魏王家貧無以自<lb/>
資乃先事魏中大夫須賈須賈為魏昭王使於齊范睢<lb/>
從留數月未得報齊襄王聞睢辯口乃使人賜睢金一<lb/>
斤及牛酒睢辭謝不敢受須賈知之大怒以為睢持魏<lb/>
<pb n="KR3k0013_WYG_919-5a"/>
國隂事告齊故得此饋令睢受其牛酒還其金旣歸心<lb/>
怒睢以告魏相魏相魏之諸公子曰魏齊魏齊大怒使<lb/>
舍人笞擊睢折脅摺齒睢佯死即卷以簀置厠中賓客<lb/>
飲者醉更溺睢故僇辱以懲後令無妄言者睢從簀中<lb/>
謂守者曰公能出我我必厚謝公守者乃請出棄簀中<lb/>
死人魏齊醉曰可矣睢得出旣相秦秦號曰張禄而魏<lb/>
不知以為范睢已死久矣魏聞秦且東伐韓魏魏使須<lb/>
賈於秦范睢聞之為㣲行敝衣間步之邸見須賈須賈<lb/>
<pb n="KR3k0013_WYG_919-5b"/>
見之而驚曰范叔固無恙乎范睢曰然須賈笑曰范叔<lb/>
有説於秦邪曰不也睢前日得過於魏相故亡逃至此<lb/>
安敢説乎須賈曰今叔何事范睢曰臣為人傭賃須賈<lb/>
意哀之留與坐飲食曰范叔一寒如此哉乃取其一綈<lb/>
袍以賜之須賈因問曰秦相張君公知之乎今聞幸於<lb/>
王天下之事皆决於相君今吾事之去留在張君孺子<lb/>
豈有客習於相君者哉范睢曰主人翁習知之唯睢亦<lb/>
得謁睢請為君見於張君須賈曰吾馬病車軸折非大<lb/>
<pb n="KR3k0013_WYG_919-6a"/>
車駟馬吾不出范睢曰願為君借大車駟馬於主人翁<lb/>
范睢歸取大車駟馬為須賈御之入秦相府府中望見<lb/>
有識者皆避匿須賈怪之至相舍門謂須賈曰待我我<lb/>
為君先入通於相君須賈待門下持車良久問門下曰<lb/>
范叔不出何也門下曰無范叔須賈曰鄉者與我載而<lb/>
入者門下曰乃吾相張君也須賈大驚自知見賣乃肉<lb/>
袒膝行因門下人謝罪於是范睢盛帷帳侍者甚衆見<lb/>
之須賈頓首言死罪曰賈不意君能自致於青雲之上<lb/>
<pb n="KR3k0013_WYG_919-6b"/>
賈不敢復讀天下之書不敢復與天下之事賈有湯鑊<lb/>
之罪請自屏於胡貉之地唯君死生之范睢曰汝罪有<lb/>
幾曰擢賈之髮以續賈之罪尚未足范睢曰汝罪有三<lb/>
爾昔者楚昭王時而申包胥為楚郤吳軍楚王封之以<lb/>
荆五千户包胥辭不受為丘墓之寄於荆也今睢之先<lb/>
人丘墓亦在魏公前以睢為有外心於齊而惡睢於魏<lb/>
齊公之罪一也當魏齊辱我於厠中公不止罪二也更<lb/>
醉而溺我公其何忍乎罪三也然公之所以得無死者<lb/>
<pb n="KR3k0013_WYG_919-7a"/>
以綈袍戀戀有故人之意故釋公乃謝罷人言之昭王<lb/>
罷歸須賈須賈辭於范睢范睢大供具盡請諸侯使與<lb/>
坐堂上飲食甚設而坐須賈於堂下置莝豆其前令兩<lb/>
黥徒夾而馬食之數曰為我告魏王急持魏齊頭来不<lb/>
然者我且屠大梁須賈歸以告魏齊魏齊恐亡走趙匿<lb/>
平原君所秦昭王聞魏齊在平原君所欲為范睢必報<lb/>
其仇乃佯為好書遺平原君曰寡人聞君之髙義願與<lb/>
君為布衣之交君幸過寡人寡人願與君為十日之飲<lb/>
<pb n="KR3k0013_WYG_919-7b"/>
平原君畏秦且以為然而入秦見昭王昭王與平原君<lb/>
飲數日昭王謂平原君曰昔周文王得呂尚以為太公<lb/>
齊桓公得管夷吾以為仲父今范君亦寡人之叔父也<lb/>
范君之讐在君之家願使人歸取其頭来不然吾不出<lb/>
君於關平原君曰貴而為友者為賤也富而為交者為<lb/>
貧也夫魏齊者勝之友也在固不出也今又不在臣所<lb/>
昭王乃遺趙王書曰王之弟在秦范君之讐魏齊在平<lb/>
原君之家王使人疾持其頭来不然吾舉兵而伐趙又<lb/>
<pb n="KR3k0013_WYG_919-8a"/>
不出王之弟於關趙孝成王乃發卒圍平原君家急魏<lb/>
齊夜亡出見趙相虞卿虞卿度趙王終不可説乃解其<lb/>
相印與魏齊亡間行念諸侯莫可以急抵者乃復走梁<lb/>
欲因信陵君以走楚信陵君聞之畏秦猶豫未肯見曰<lb/>
虞卿何如人也時侯嬴在旁曰人固未易知知人亦未<lb/>
易也夫虞卿躡屫擔簦一見趙王賜白璧一雙黄金百<lb/>
鎰再見拜為上卿三見卒受相印封萬户侯當此之時<lb/>
天下爭知之夫魏齊窮困過虞卿虞卿不敢重爵禄之<lb/>
<pb n="KR3k0013_WYG_919-8b"/>
尊解相印捐萬户侯而間行急士之窮而歸公子公子<lb/>
曰何如人人固不易知知人亦未易也信陵君大慙駕<lb/>
如野迎之魏齊聞信陵君之初難見之怒而自剄趙王<lb/>
聞之卒取其頭予秦秦昭王乃出平原君歸趙<lb/>
張儀者魏人也<hi>呂氏春秋曰儀魏氏餘子</hi>始嘗與蘇秦俱事鬼谷先<lb/>
生學術蘇秦自以不及張儀張儀已學而游説諸侯嘗<lb/>
從楚相飲已而楚相亡璧門下意張儀曰貧而無行必<lb/>
此人盗相君之璧共執張儀掠笞數百不服醳<hi>音釋</hi>之其<lb/>
<pb n="KR3k0013_WYG_919-9a"/>
妻曰嘻子母讀書游説安得此辱乎張儀謂其妻曰視<lb/>
吾舌尚在不其妻笑曰舌在也儀曰足矣儀旣相秦為<lb/>
文檄<hi>一作咫尺之檄</hi>告楚相曰始吾從若飲我不盗而璧若笞<lb/>
我若善守汝國我顧且盜而城<lb/>
孫臏齊人與龎涓俱學兵法龎涓為魏將自以為能不<lb/>
及孫子疾之以法刑斷其兩足齊將田忌進孫子於威<lb/>
王以田忌為將而孫子為師魏與趙攻韓韓告急於齊<lb/>
齊使田忌將而徃直走大梁魏將龎涓聞之去韓而歸<lb/>
<pb n="KR3k0013_WYG_919-9b"/>
齊軍旣已過而西矣孫子謂田忌曰彼三晉之兵素悍<lb/>
勇而輕齊齊號為怯善戰者因其勢而利導之兵法百<lb/>
里而趣利者蹶上將<hi>蹶猶挫也</hi>五十里而趣利者軍半至使<lb/>
齊軍入魏地為十萬竈明日為五萬竈又明日為二萬<lb/>
竈龎涓行三日大喜曰我固知齊軍怯入吾地三日士<lb/>
卒亡者過半矣乃棄其步軍與其輕鋭倍日幷行逐之<lb/>
孫子度其行暮當至馬陵馬陵道狹而旁多阻隘可伏兵乃<lb/>
砍大樹白而書之曰龎涓死此樹下於是令齊軍善射<lb/>
<pb n="KR3k0013_WYG_919-10a"/>
者萬弩夾道而伏期日暮見火舉而俱發龎涓果夜至<lb/>
斫樹下見白書乃鑽火燭之讀其書未畢齊軍萬弩俱<lb/>
發魏軍大亂相失龎涓自知智窮兵敗乃自刎曰遂成<lb/>
𥪡子之名齊因乗勝盡破其軍虜魏太子申以歸孫臏<lb/>
以此名顯天下<lb/>
漢張耳大梁人與陳餘為刎頸交其後有隙耳為常山<lb/>
王餘為代王相趙襲常山耳敗走髙祖二年東擊楚使<lb/>
告趙欲與俱餘曰漢殺張耳乃從於是漢求人類耳者<lb/>
<pb n="KR3k0013_WYG_919-10b"/>
斬其頭遺餘餘乃遣兵助漢漢敗於彭城西餘亦聞耳<lb/>
詐死即背漢漢遣耳與韓信擊破趙井陘斬餘泜水上<lb/>
袁盎為吳相告歸盎素不好晁錯錯所居坐盎輒避盎<lb/>
所居坐錯亦避兩人未嘗同堂語及孝景即位晁錯為<lb/>
御史大夫使吏案盎受吳王財物抵罪詔赦以為庶人<lb/>
吳楚反聞<hi>聞聞於天子</hi>錯謂丞史曰<hi>百官表御史大夫有兩丞丞史丞及史也</hi>袁<lb/>
盎多受吳王金錢專為蔽匿言不反欲請治盎宜知其<lb/>
計謀丞史曰事未發治之有絶<hi>事未發之時治之乃有所絶也</hi>今兵西<lb/>
<pb n="KR3k0013_WYG_919-11a"/>
向治之何益且盎不宜有謀<hi>盎大臣不宜有奸謀</hi>錯猶與未决<hi>與讀</hi>
<hi>曰豫</hi>人有告盎盎恐夜見竇嬰為言吳楚所以反願至前<lb/>
口對狀<hi>至天子之前也</hi>嬰入言帝乃召盎盎入見帝方與錯調<lb/>
兵食<hi>調謂討發之也音徒釣切</hi>帝問盎曰君嘗為吳相知吳臣田祿<lb/>
伯為人乎今吳楚反於公意何如對曰不足憂也今破<lb/>
矣帝曰吳王即山鑄錢煮海為鹽<hi>即就也</hi>誘天下豪傑白<lb/>
頭舉事此其計不百全肯發乎何以言其無能為也盎<lb/>
對曰吳銅鹽之利則有之安得豪傑而誘之誠令吳得<lb/>
<pb n="KR3k0013_WYG_919-11b"/>
豪傑亦且輔而為誼不反矣吳所誘皆亡賴子弟亡命<lb/>
鑄錢姦人故相誘以亂錯曰盎䇿之善帝問曰計安出<lb/>
盎對曰願屏左右帝屏人獨錯在盎曰臣所言人臣不<lb/>
得知乃屏錯錯趨避東廂甚恨帝卒問盎<hi>卒竟也</hi>對曰吳<lb/>
楚相遺書言髙皇帝王子弟各有分地<hi>分音扶問切</hi>今賊臣<lb/>
晁錯擅適諸侯削奪之地<hi>適讀曰謫</hi>以故反名為西共誅錯<lb/>
復故地而罷方今計獨有斬錯發使赦吳楚七國復其<lb/>
故地則兵可無血刃而俱罷於是帝黙然良久曰顧誠<lb/>
<pb n="KR3k0013_WYG_919-12a"/>
何如吾不愛一人以謝天下<hi>顧念也誠實也</hi>盎曰愚計出此惟<lb/>
帝熟計之乃拜盎為太常宻裝治行後十餘日斬錯<lb/>
張湯為御史大夫七歳敗河東人李文故嘗與湯有隙已<lb/>
而為御史中丞薦數從中文事有可以傷湯者不能為<lb/>
地<hi>薦數也數數在中其有文書事可用傷湯者不為作道地也</hi>湯有所愛史魯謁居<lb/>
知湯弗平使人上飛變告文姦事<hi>飛變猶言急變也</hi>事下湯湯<lb/>
治論殺文<lb/>
李敢廣子也為郎中令怨大將軍衛青之恨其父<hi>令其父恨</hi>
<pb n="KR3k0013_WYG_919-12b"/>
<hi>而死也</hi>乃擊傷大將軍大將軍匿諱之居無何敢從上雍<lb/>
至甘泉宫獵<hi>無何謂未多時也雍之所在地形積高故云上也上音時掌切</hi>驃騎將軍霍<lb/>
去病怨敢傷青射殺敢去病時方貴幸帝為諱云鹿觸<lb/>
殺之<lb/>
薛宣罷相就第久之哀帝初即位博士申咸給事中亦<lb/>
東海人也毁宣不供養行喪服薄於骨肉前以不忠孝<lb/>
免不宜復列封侯在朝省宣子况為右曹侍郎數聞其<lb/>
語賕客楊明欲令創咸面目使不居位<hi>創謂傷之也音初良切其下並</hi>
<pb n="KR3k0013_WYG_919-13a"/>
<hi>同</hi>㑹司𨽻缺况恐咸為之遂令明遮斫咸宮門外斷鼻<lb/>
脣身八創事下有司况徙敦煌宣坐免為庶人<lb/>
後漢班固嘗為大將軍竇憲中護軍雒陽令种兢嘗行<lb/>
固奴干其車騎吏推呼之奴醉罵兢大怒畏憲不敢發<lb/>
心銜之及竇氏賓客皆逮考兢因此捕繫固遂死獄中<lb/>
時年六十一詔以譴責兢抵主者吏罪<lb/>
周黨少孤至長安游學初鄉佐嘗衆中辱黨黨久懐之<lb/>
後讀春秋聞復讐之義便輟講而還與鄉佐相聞期尅<lb/>
<pb n="KR3k0013_WYG_919-13b"/>
鬬日旣交刃而黨為鄉佐所傷困頓鄉佐服其義與歸<lb/>
養之數日方蘇旣悟而去自此勅身修志州里稱其髙<lb/>
郎顗北海人明經典隠居海畔延致學徒晝研精義夜<lb/>
占象度勤心鋭思朝夕無倦州郡辟召舉有道方正不<lb/>
就同郡孫禮者積惡兇暴好游俠與其同里人嘗慕顗<lb/>
名德欲與親善顗不顧以此結怨遂為所殺<lb/>
杜喬為大司農益州刺史种暠舉劾永昌太守劉君世<lb/>
以金蛇遺梁冀事發覺以蛇輸司農冀從喬借觀之喬<lb/>
<pb n="KR3k0013_WYG_919-14a"/>
不肯與冀始為恨累遷大鴻臚時冀小女死令公卿㑹<lb/>
喪喬獨不徃冀又銜之遷光祿勲代胡廣為太尉桓帝<lb/>
納冀妹冀欲令以厚禮迎之喬據執舊典不聽又冀屬<lb/>
喬舉汜宮為尚書喬以宮贓罪明著遂不肯用因此日<lb/>
忤於冀及清河王蒜事起冀遂諷有司劾喬及李固與<lb/>
劉鮪等交通請逮案罪而梁太后素知喬忠但䇿免而<lb/>
已冀愈怒使人脅喬曰早從宜妻子可得全<hi>從宜令其自盡也</hi>
喬不肯明日冀遣騎至其門不聞泣者遂白執繫之死<lb/>
<pb n="KR3k0013_WYG_919-14b"/>
獄中妻子歸故鄉與李固俱暴屍於城北<lb/>
呂布初與董卓誓為父子常在左右而卓性褊忿毎小<lb/>
失意拔手㦸擲之布拳捷避之得免繇是隂怨卓卓又<lb/>
嘗使布守中閣布與卓侍婢私通恐事發覺心不安先<lb/>
是司徒王允以布州里壯健厚接納之後布詣允陳卓<lb/>
幾見殺狀時允與僕射士孫瑞密謀誅卓是以告布使為<lb/>
内應布曰奈如父子何允曰君自姓呂本非骨肉今憂<lb/>
死不暇何謂父子布遂許之手刃刺卓允以布為奮威<lb/>
<pb n="KR3k0013_WYG_919-15a"/>
將軍假節儀比三司進封温侯共秉朝政布自殺卓後<lb/>
畏惡涼州人凉州人皆怨繇是李傕等遂相結還攻長<lb/>
安城布不能拒李傕等遂入長安卓死後六旬布亦敗<lb/>
牛輔董卓女婿恇怯失守不能自安見客先筮知吉凶<lb/>
然後見之中郎將董越来就輔輔使筮之得兑下離上<lb/>
筮者曰火勝金外謀内之卦也即時殺越獻帝記云筮<lb/>
人嘗為越所鞭故因此以報之<lb/>
王叡先與孫堅共擊零桂賊以堅武官言頗輕之及叡<lb/>
<pb n="KR3k0013_WYG_919-15b"/>
舉兵欲討董卓素與武陵太守曹寅不相能揚言當先<lb/>
殺寅寅懼詐作案行使者光禄大夫温毅檄移堅説叡<lb/>
罪過令收行刑訖以狀上堅即承檄勒兵襲叡叡聞兵<lb/>
至登樓望之遣問欲何為堅前部答曰兵久戰勞苦所<lb/>
得賞不足以為衣服詣使君更乞資值爾叡曰刺史豈<lb/>
有所吝便開庫藏使自入視之知有所遺不兵進及樓<lb/>
下叡見堅驚曰兵自求賞孫府君何以在其中堅曰被使<lb/>
者檄誅君叡曰我何罪堅曰坐無所知叡窮迫刮金飲<lb/>
<pb n="KR3k0013_WYG_919-16a"/>
之而死<lb/>
吳凌統怨甘寧殺其父操寧常備統不與相見大帝亦<lb/>
命統不得讐之嘗於呂蒙舍㑹酒酣統乃以刀舞寧起<lb/>
曰寧能雙㦸舞蒙曰寧雖能未若蒙之巧也因操刀持<lb/>
楯以身分之後帝知統意因令寧將兵遂徙屯於半州<lb/>
晉衛瓘為司空時帳下督榮晦有罪瓘斥遣之及難作<lb/>
隨兵討瓘故子孫皆及於禍太保主簿劉繇等撾登聞<lb/>
皷上言曰瓘前在司空時帳下給使榮晦無情被黜晦<lb/>
<pb n="KR3k0013_WYG_919-16b"/>
知瓘家人數子孫名字晦後轉給右軍其夜晦在門外<lb/>
揚聲大呼宣詔免公還第及開門晦前到中門復讀所<lb/>
齎偽詔手取公章綬貂蟬催公出第晦案次録瓘家口<lb/>
及其子孫皆兵仗將送著東亭道北圍守一息間便皆<lb/>
斬斫害公子孫實繇於晦及將人刼盜府庫皆晦所為<lb/>
考晦一人衆姦皆出乞騐盡情偽加以族誅詔從之<lb/>
鄭黙為光祿勲太康元年卒尚書令衛瓘奏黙才行名<lb/>
望宜居論道五升九卿位未稱德宜贈三司而后父楊<lb/>
<pb n="KR3k0013_WYG_919-17a"/>
駿先欲以女妻黙子豫黙曰吾毎讀雋不疑傳嘗想其<lb/>
人畏逺權貴弈世所守遂辭之駿深為恨至此駿議不<lb/>
同遂不施行<lb/>
潘岳為琅邪内史孫秀為小吏給岳而狡黠自喜岳惡<lb/>
其為人數撻辱之秀嘗銜忿及趙王倫輔政秀為中書<lb/>
令岳於省内謂秀曰孫令猶憶疇昔周旋不答曰中心<lb/>
藏之何日忘之岳於是自知不免俄而秀遂誣岳及石<lb/>
崇歐陽建謀奉淮南王允齊王冏為亂誅之夷三族<lb/>
<pb n="KR3k0013_WYG_919-17b"/>
向雄河内人仕郡為主簿太守劉毅嘗以非罪笞雄及<lb/>
吳奮代毅為太守又以少譴繫雄於獄後累遷黄門侍<lb/>
郎時吳奮劉毅俱為侍中同在門下雄初不交言武帝<lb/>
聞之勅雄令復君臣之好雄不得已乃詣毅再拜曰向<lb/>
被詔命君臣義絶如何於是即去帝聞而大怒問雄曰<lb/>
我令卿復君臣之好何以故絶雄曰古之君子進人以<lb/>
禮退人以義今之進人若加諸膝退人若墜諸川劉河<lb/>
内於臣不為戎首亦已幸甚安復為君臣之好帝從之<lb/>
<pb n="KR3k0013_WYG_919-18a"/>
郄詵字廣基其鄉人卞峻清貞有檢識以名理著稱詵<lb/>
恃才凌傲峻兄弟峻等亦以門盛輕詵相視如讐詵以<lb/>
楊駿故吏被繫峻時為尚書郎按其獄詵懼不免峻平<lb/>
心斷决正之詵卒以免而猶不悛後為左丞復奏陷卞<lb/>
氏<lb/>
皇甫重為秦州刺史齊王冏輔政以重弟商為參軍冏<lb/>
誅長沙王乂又以為參軍時河間王顒鎮關中其將李<lb/>
含先與商重有隙毎銜之及此説顒曰商為乂所任重<lb/>
<pb n="KR3k0013_WYG_919-18b"/>
終不為人用宜急除之以去一方之患可表遷重為内<lb/>
職因其經長安乃執之<lb/>
賈疋為安定太守雍州刺史丁綽貪横失百姓心乃譖<lb/>
疋於南陽王模以軍司謝班代之疋奔瀘水與胡彭蕩<lb/>
仲及氐竇首結為兄弟聚衆攻班綽奔武都疋復入安<lb/>
定殺班<lb/>
解結與兄系齊名為御史中丞時孫秀亂關中結在都<lb/>
坐議秀罪應誅秀繇是致恨及系被害結亦同戮<lb/>
<pb n="KR3k0013_WYG_919-19a"/>
華譚字令思陳敏之亂吳士多為其所逼顧榮先受敏<lb/>
官而潛謀圖之譚不悟榮㫖露檄逺近極言其非繇此<lb/>
為榮所怨譚後為紀瞻所薦而為榮所止遏遂數年不<lb/>
得調後譚為秘書監戴若思弟邈則譚女壻也譚平生<lb/>
時常抑若思而進邈若思每銜之及用事嘗毁譚於帝<lb/>
繇是官塗不至<lb/>
束晳與兄璆俱知名還鄉里察孝廉舉茂才皆不就璆娶<lb/>
石鑒從女棄之鑒以為憾諷州郡公府不得辟故晳等<lb/>
<pb n="KR3k0013_WYG_919-19b"/>
久不得調<lb/>
王澄為荆州刺史以郭舒為别駕舒少與杜曾厚曾嘗<lb/>
召之不徃曾銜之至是澄又轉舒為順陽太守曾宻遣<lb/>
兵襲舒遁逃得免<lb/>
蘇峻為厯陽内史庾亮輔政欲徵之峻遣司馬何仍詣<lb/>
亮辭以内輔非所堪亮不從遂徵為散騎常侍峻又表<lb/>
乞補一荒郡復不許遂舉兵為亂峻旣敗死司馬任讓<lb/>
等共立峻弟逸為主峻子碩乃發亮父母墓剖棺焚屍<lb/>
<pb n="KR3k0013_WYG_919-20a"/>
王珣兄弟皆謝氏壻以猜疑致隙太傅安旣與珣絶婚<lb/>
又離珉妻繇是二族遂成讐釁時希安㫖乃出珣為豫<lb/>
章太守<lb/>
毛安之四子潭泰邃遁潭嗣爵官至江夏相泰厯太傅<lb/>
從事中郎後軍諮議㕘軍與邃俱為㑹稽王父子所昵<lb/>
乃追論安之討盧悚勲賜爵平都子命潭襲爵元顯嘗<lb/>
宴泰家旣而欲去泰苦留之曰公若遂去當取公脚元<lb/>
顯大怒奮衣而出遂與元顯有隙及元顯敗泰時為冠<lb/>
<pb n="KR3k0013_WYG_919-20b"/>
軍將軍堂邑大山二郡太守邃為遊擊將軍遁為太傅<lb/>
主簿桓𤣥得志使泰收𤣥顯送于新亭泰因宿恨手加<lb/>
毆辱俄並為𤣥所殺惟遁被徙廣州<lb/>
髙瞻渤海蓨人隨崔毖伐慕容廆毖敗降于廆廆署將<lb/>
軍辭疾不就瞻與宋該有隙該隂勸廆除之瞻聞其言<lb/>
彌不自安遂以憂死<lb/>
劉毅少為劉敬宣寧朔㕘軍時人或以雄傑許之敬宣<lb/>
曰人有非常之才當别有調度豈得便謂此君為人豪<lb/>
<pb n="KR3k0013_WYG_919-21a"/>
邪其性外寛而内忌自伐而尚人若一旦遭逢亦當以<lb/>
陵上取禍爾毅聞之深以為恨及在江陵知敬宣還乃<lb/>
使人言於髙祖曰劉敬宣父子忠國旣昧今又不豫義<lb/>
始猛將勞臣方須叙報如敬宣之比宜令在後若使君<lb/>
不忘平生欲相申起者論資語事正可為員外常侍耳<lb/>
聞已授其郡實為優遇尋知復為江州尤所駭惋敬宣<lb/>
愈不自安帝反正自表解職後敬宣伐蜀無功而還毅<lb/>
欲以重法繩之髙祖旣相任待又何無忌明言於毅謂<lb/>
<pb n="KR3k0013_WYG_919-21b"/>
不宜以私憾傷至公若必文致為戮已當入朝以廷議<lb/>
决之毅雖止猶謂髙祖曰夫生平之舊豈可孤信光武<lb/>
悔之於龎萌曹公失之於孟卓公宜深慮之毅出為荆<lb/>
州謂敬宣曰吾忝西任欲屈卿為長史南蠻豈有見輔<lb/>
意乎敬宣懼禍及以告髙祖髙祖笑曰但令老兄平安<lb/>
必無過慮出為使持節督北青州郡軍事征虜將軍<lb/>
　<lb/>
　册府元龜卷九百十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百二十八</head>
    <p>
<pb n="KR3k0013_WYG_328-1a"/>
欽定四庫全書<lb/>
　册府元龜卷三百二十八　宋　王欽若等　撰<lb/>
　　宰輔部<lb/>
　　　諌諍第四<lb/>
唐桓彦範神龍初為侍郎嘗表論時政數條其大略曰<lb/>
昔孔子論詩以闗雎為始言后妃者人倫之本理亂之<lb/>
端也故皇英降而虞道興任姒歸而姬宗盛桀奔南巢<lb/>
禍階妹喜魯桓㓕國惑以齊媛伏見陛下毎臨朝聽政<lb/>
<pb n="KR3k0013_WYG_328-1b"/>
皇后必施帷幔坐於殿上豫聞政事臣愚歴選列辟詳<lb/>
求徃代帝王有與婦人謀及政者莫不破國亡身傾<lb/>
輈繼路且以隂乗陽違天也以婦凌夫違人也違天不<lb/>
祥違人不義繇是古人譬以牝鷄之晨惟家之索易曰<lb/>
無攸遂在中饋言婦人不得豫於國政也伏願陛下覧<lb/>
古人之言察古人之意上以社稷為重下以蒼生在念<lb/>
宜令皇后無徃正殿干豫外朝専在中宫聿修隂教則<lb/>
坤儀式固鼎命惟永又曰臣聞京師喧喧道路籍籍皆<lb/>
<pb n="KR3k0013_WYG_328-2a"/>
云胡僧慧範矯託佛教詭惑后妃故得出入禁闈撓亂<lb/>
時政陛下又輕騎㣲行數幸其室上下媟黷有虧尊嚴<lb/>
臣嘗聞興化致理必繇進善康國寜人莫大棄惡故孔<lb/>
子曰執左道以亂政者殺假鬼神以危人者殺今範之<lb/>
罪不殊於此也若不急誅必生變亂除惡務本去邪勿<lb/>
疑伏願天聰早加裁貶䟽奏不納時有墨勑授方術人<lb/>
鄭普思秘書監葉净能國子祭酒彦範苦言其不可帝<lb/>
曰既已用之無容便止彦範又對曰陛下自龍飛寳位<lb/>
<pb n="KR3k0013_WYG_328-2b"/>
遽下制云軍國政化並依貞觀故事昔貞觀中嘗以魏<lb/>
徴虞世南顔師古為秘書監孔頴逹為國子祭酒至如<lb/>
普思等是方伎庸流豈足以比蹤前烈臣恐物議謂陛<lb/>
下官不擇才濫以天秩加於私愛惟陛下少加慎擇帝<lb/>
竟不納<lb/>
蕭至忠神龍初為中書令節愍太子誅武三思後有三<lb/>
思黨與宗楚客紀處訥令侍御史冉祖雍奏言安國相<lb/>
王及鎮國太平公主亦與太子連謀舉兵請收付制獄<lb/>
<pb n="KR3k0013_WYG_328-3a"/>
中宗召至忠令按其事至忠泣而奏曰陛下富有四海<lb/>
貴為天子豈不能保一弟一妹受人羅織廟社存亡實<lb/>
在於此臣雖至愚竊為陛下不取漢書曰一尺布尚可<lb/>
縫一斗粟尚可舂兄弟二人不相容願陛下詳察此言<lb/>
且徃者則天皇后欲令相王為太子王累日不食請迎<lb/>
陛下固讓之誠天下𫝊說足明冉祖雍等所奏咸是搆<lb/>
虚中宗深納其言而止景龍中上䟽陳時政曰臣聞王<lb/>
者列職分司為人求理求理之道必在用賢得其人則<lb/>
<pb n="KR3k0013_WYG_328-3b"/>
公務克修非其才則厥官如曠官曠則事廢事廢則人<lb/>
殘漸至陵遲率繇於此頃者選曹授職政事官人或係<lb/>
才昇多非徳進皆因依貴要互為粉飾茍得是務曽無<lb/>
逺圖上下相䝉誰肯言及臣聞官爵者公器也恩倖者<lb/>
私恵也只可金帛富之粱肉食之以存私澤也若以公<lb/>
噐為私用則公議不得而勞人解體以小私而妨至公<lb/>
則私謁門開而正言路塞憸人逓進君子道消日消月<lb/>
脧卒見凋弊者為官非其人也昔漢館陶公主為子求<lb/>
<pb n="KR3k0013_WYG_328-4a"/>
官明帝謂曰郎官上應列宿出宰百里茍非其人必受<lb/>
其殃賜錢十萬而已此則至公之道不虧私恩之情無<lb/>
替良史直筆将為美談於今稱之不輟其口者也當今<lb/>
列位已廣冗員倍多祈求未厭日月增數陛下降不貲<lb/>
之澤近戚有無涯之請賣官利己鬻法狥私臺寺之内<lb/>
朱紫盈滿官秩益輕恩賞彌數纎利之軰冐進而莫識<lb/>
亷隅方雅之流知難而歛分丘隴則才者莫用用者不<lb/>
才二事相形十有其五故人不効力而官匪其人欲求<lb/>
<pb n="KR3k0013_WYG_328-4b"/>
其理實亦難遂臣竊見宰相及近侍要官子弟多居美<lb/>
爵此並勢要親戚罕有才藝遞相囑託虛踐官榮詩云<lb/>
東人之子職勞不賚西人之子粲粲衣服私人之子百<lb/>
寮是試或以其酒不以其漿鞙鞙佩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不以其長此言<lb/>
王政不平衆官廢職私家之子列試於榮班不任其才<lb/>
徒長其飾佩臣愚伏願陛下想居安思危之義行改絃<lb/>
易張之道貴惜爵賞審量才識官無虚授人必為官進<lb/>
大雅於樞近退小人於閑僻政令惟一威恩以信私不<lb/>
<pb n="KR3k0013_WYG_328-5a"/>
害公情無撓法則天下幸甚臣伏見貞觀永徽故事宰<lb/>
相子弟多居外職者非直抑彊宗分大族亦以退不肖<lb/>
擇賢才伏願陛下逺稽舊典近尊先聖特降明勑令宰<lb/>
相以下及諸司長官子弟並改授外官庶望分職四方<lb/>
共寜百姓表裏相統遐邇乂安䟽奏不納<lb/>
張説先天二年為紫㣲令自則天末年冬為潑寒胡戯<lb/>
中宗嘗御樓以觀之至是因蕃夷入朝又作此戯說上<lb/>
䟽諌曰臣聞韓宣適魯見周禮而歎孔子㑹齊數倡優<lb/>
<pb n="KR3k0013_WYG_328-5b"/>
之罪列國如此况天朝乎今外蕃請和選使朝謁所望<lb/>
節以禮樂示以兵威雖曰戎夷不可輕易焉知無駒支<lb/>
之辨繇余之賢哉且潑寒胡戯未聞典故裸體跳足盛<lb/>
徳何觀揮水投泥失容斯甚法殊魯禮䙝類齊優恐非干<lb/>
羽柔逺之義樽爼折衝之道願擇芻言特罷此戯𤣥宗<lb/>
納之自是此戯乃絶<lb/>
宋璟開元初為侍中時開府儀同三司王仁皎卒及将<lb/>
築墳皎子駙馬都尉守一請同昭成皇后父竇孝諶故<lb/>
<pb n="KR3k0013_WYG_328-6a"/>
事其墳髙五丈一尺璟及蘇頲請一依禮式帝初從之<lb/>
翼日又命准孝諶舊例璟等上言曰夫儉徳之恭侈惡<lb/>
之大髙墳乃昔賢所誡厚𦵏實君子所非古者墓而不<lb/>
墳葢此道也凡人子於哀迷之際則不以禮制為思故<lb/>
周孔設齊斬緦免之差衣衾棺槨之度賢者俯就私懐<lb/>
不果且蒼梧之野驪山之徒善惡分區圖史所載衆人<lb/>
皆務奢靡而獨能革之斯所謂至徳要道也中宫若以<lb/>
為言則此理故可敦諭在外或云竇太尉墳甚髙取則<lb/>
<pb n="KR3k0013_WYG_328-6b"/>
不逺者縱令徃日無極言者其事偶行令出一時故非<lb/>
常式貞觀中文徳皇后嫁所生女長樂公主奏請儀注<lb/>
倍於長公主魏徴諌云皇帝之姑姊妹為長公主皇帝<lb/>
之女為公主既有長字合髙於公主若加於長公主事<lb/>
甚不可引漢明故事云羣臣欲封皇子為王帝曰朕子<lb/>
豈敢與先帝子等時太宗嘉納文徳皇后奏降中使致<lb/>
謝於徴此則乾坤輔佐之間綽有餘裕豈若韋庻人父<lb/>
追加王位擅作鄷陵禍不旋踵為天下笑則犯顔逆耳<lb/>
<pb n="KR3k0013_WYG_328-7a"/>
阿意順㫖不可同日而言也况今之所載豫作紀綱情<lb/>
既無窮故為之制度不因人以揺動不變法以愛憎所<lb/>
謂金科玉條葢以此也比來蕃夷等軰及城市間人逓<lb/>
以奢靡相髙不將禮儀為意今以后父之寵開府之榮<lb/>
金穴玉衣之資不憂少物髙墳大寢之役不畏無人百<lb/>
事皆出於官一朝亦可以就而臣等區區不已屢以上<lb/>
聞諒欲成朝廷之政崇國母之德化浹寰區聲光竹素<lb/>
倘中宫情不可奪陛下不能苦違即准令一品合陪陵<lb/>
<pb n="KR3k0013_WYG_328-7b"/>
塟者墳髙三丈以上四丈以下降勑將同陪陵之例即<lb/>
極是髙下得宜帝謂璟等曰朕毎事嘗欲正身以成綱<lb/>
紀至於妻子情豈有私然人所難言亦在於此卿等乃<lb/>
能再三堅執成朕美事足使萬代之後光揚我史策乃<lb/>
遣使齎綵練四百匹分賜之<lb/>
張鎬至徳中平章事時有供奉僧内置道塲晨夜念佛<lb/>
動數百人聲聞禁外鎬知之奏曰臣聞天子修福當在<lb/>
安養蒼生靖一風化未聞區區僧教以致太平伏願陛<lb/>
<pb n="KR3k0013_WYG_328-8a"/>
下以無為為心不以小乗撓聖慮也肅宗甚然之<lb/>
張鎰建中年為中書侍郎平章事時故尚父郭子儀子<lb/>
婿太僕卿趙縱家奴當千發縱隂事縱下御史當千下<lb/>
於内侍省於是鎰上䟽諌曰伏見趙縱為奴所告下獄<lb/>
人皆震懼未測聖情貞觀二年太宗謂侍臣曰比有奴<lb/>
告其主謀逆此極弊法特須禁斷假令有謀反者必不<lb/>
獨成自有他人論之豈藉其奴告也自今以後奴告其<lb/>
主者皆不須受便令斬决繇是賤不得干貴下不得陵<lb/>
<pb n="KR3k0013_WYG_328-8b"/>
上教化之本既正悖亂之漸不生為國之經百代難改<lb/>
欲全其體實在防㣲頃者長安令李濟得罪因奴萬年<lb/>
令霍晏得罪因婢愚賤之軰悖慢成風主反畏之動遭<lb/>
誣告充溢府縣莫能斷决建中元年五月二十八日詔<lb/>
准闘競律諸奴婢告主非謀叛已上者同首法並准律<lb/>
處分自此奴婢復順獄訴稍息今趙縱事非叛逆奴實<lb/>
奸兇奴在禁中縱獨下獄考之於法或恐未正將帥之<lb/>
功莫大於子儀人臣之位莫髙於尚父歿身未幾墳土<lb/>
<pb n="KR3k0013_WYG_328-9a"/>
僅乾兩壻前已當辜趙縱今又下獄設令縱實抵法所<lb/>
告非奴纔經數旬連罪三壻錄勲念舊猶或可容况在<lb/>
科程本宜宥免陛下方討羣賊大用武臣雖見寵於當<lb/>
時恐息望於他日太宗之令典尚在陛下之明詔始行<lb/>
一朝背違不與衆守於教化恐失於刑法恐煩所益悉<lb/>
無所傷至廣臣非私趙縱非惡此奴叨居股肱職在輔<lb/>
弼斯事大體敢不極言伏乞聖慈納臣愚懇於是帝以<lb/>
縱所告雖重左貶而已當千杖殺之鎰乃令召子儀家<lb/>
<pb n="KR3k0013_WYG_328-9b"/>
僮數百人以死奴示之<lb/>
姜公輔興元初為諌議大夫平章事從徳宗至梁州唐<lb/>
安公主卒帝憐而厚𦵏之公輔諌以為不久克復京師<lb/>
必將遷主喪以歸今方䝉塵於外兵士闕乏不如薄葬<lb/>
帝不納<lb/>
權徳輿元和初平章事時運糧使董溪于臯謩盗用官<lb/>
錢詔流嶺南行至湖外宻令中使皆殺之他日徳輿上<lb/>
䟽曰竊以董溪等當陛下憂山東用兵時領糧料供兵<lb/>
<pb n="KR3k0013_WYG_328-10a"/>
重務聖心委付不比尋常敢負恩私恣其贓犯使之萬<lb/>
死不足塞責𢎞寛大之典流竄太輕陛下合改正罪名<lb/>
兼責臣等踈畧但詔令已下四方聞知不書明刑有此<lb/>
處分竊觀衆情有所未諭伏以自陛下臨御以來每事<lb/>
以誠實與天地合徳與四時同符萬方之人沐浴皇澤<lb/>
至如于董所犯合正典章明下詔書與衆同棄即人各<lb/>
懼法人各謹身臣誠知其罪不容誅又是已過之事不<lb/>
合論辨上煩聖聽伏以陛下聖徳天縱度越前古頃所<lb/>
<pb n="KR3k0013_WYG_328-10b"/>
下一詔舉一事皆合理本皆順人心伏慮他時更有此<lb/>
比但要有司窮鞫審定罪名或致之極法或使自盡罰<lb/>
一勸百孰不甘心巍巍聖朝事體非細臣每於延英奏<lb/>
對退思陛下求理之言生逄聖明感涕自賀况以愚滯朴<lb/>
訥聖鑒所知伏唯恕臣迂踈察臣丹懇<lb/>
李吉甫元和中平章事京兆尹元義方奏故永昌公主<lb/>
准禮合起祠堂請其制度初貞元中義陽義章二公主<lb/>
墓所皆造祠堂一百二十間費錢數萬至是監䕶使<lb/>
<pb n="KR3k0013_WYG_328-11a"/>
啓其制憲宗時令義方减舊制之半吉甫奏曰伏以永<lb/>
昌公主稚年天枉舉代同悲况於聖情固所鍾念然陛<lb/>
下猶减制造之半示折中之規昭儉訓人實越今古竊<lb/>
以祠堂之設禮典無文盖徳宗皇帝恩出一時事因習<lb/>
俗當時人間不無竊議昔漢章帝時欲為光武原陵明<lb/>
帝顯節陵各起邑屋東平王蒼上䟽言其不可東平則<lb/>
光武之愛子明帝之愛弟賢王之心豈惜費於父兄哉<lb/>
誠以非禮之事人君所當慎也今者依義陽公主欲起<lb/>
<pb n="KR3k0013_WYG_328-11b"/>
祠堂恐不如量置墓戸以充奉守從之<lb/>
李絳元和中平章事憲宗謂宰臣曰朕讀聖祖𤣥宗實<lb/>
録見開元致理及天寳衰亂事出一主而興替頓殊何<lb/>
也絳對曰臣聞理生於危心亂生於肆志𤣥宗自天后<lb/>
朝出居藩邸常蒞官守接時賢於外知人事之艱難臨<lb/>
御之始得姚崇宋璟任之二臣者皆忠正上才動以致<lb/>
君堯舜為心𤣥宗亦乗思理之初勵精聴納故當時賢<lb/>
能在位左右前後皆尚直誠是以君臣交泰内外寜謐<lb/>
<pb n="KR3k0013_WYG_328-12a"/>
開元二十年以後泊於天寳李林甫楊國忠為相専引<lb/>
柔佞之人分居要劇茍媚於上不聞直言嗜欲轉熾國<lb/>
用不足奸臣説以興利武士説以開邉天下擾動奸盗<lb/>
乗隙遂至兩都覆敗天下沸騰乗輿播遷幾至難復葢<lb/>
小人啓導縱逸生驕致之也至今兵宿兩河西疆削盡<lb/>
甿户凋耗府藏空虚皆繇天寳喪亂以至於此安危理<lb/>
亂實係時主所行陛下思廣天聰親監國史垂意精賾<lb/>
鍳於化源實天下幸甚臣等不勝慶悦伏望毎以既徃<lb/>
<pb n="KR3k0013_WYG_328-12b"/>
得失用為元龜擇善去弊必臻至理帝深然之時教坊<lb/>
忽稱宻㫖取良家士女及衣冠别第妓人京師囂然絳<lb/>
謂同列曰此事大虧損聖徳須有論諌或曰此嗜欲間<lb/>
事自有諫官論列絳曰居常相公嘗病諫官論事此難事即<lb/>
推與諌官可乎遂極䟽論奏翼日延英帝舉手謂絳曰<lb/>
昨見卿狀所論採擇事非卿盡忠於朕何以及此朕都<lb/>
不知外間之事此是教坊罪過不喻朕意以至於此朕<lb/>
縁丹王以下四人院中都無侍者朕令於工樂中及閭<lb/>
<pb n="KR3k0013_WYG_328-13a"/>
里有情願者厚其錢帛只取四人四王各與一人伊不<lb/>
㑹朕意便如此生事朕今科罰其所取人並放歸若非<lb/>
卿言朕寜知過失<lb/>
崔羣元和末平章事憲宗嘗謂宰臣曰朕讀𤣥宗實錄<lb/>
見開元初鋭意求理至十五六年則似稍懈至開元末<lb/>
又似不及中年其故何也崔羣對曰𤣥宗生長人間身<lb/>
經屯難故即位之初知人疾苦躬恤庶政有姚崇宋璟<lb/>
盧懐慎輔以道徳蘇頣張嘉貞李元紘杜暹韓休張九<lb/>
<pb n="KR3k0013_WYG_328-13b"/>
齡皆孜孜守正以故稱理其後承平日乆安於逸樂漸<lb/>
逺正士而近小人宇文融以聚歛媚上心李林甫以姦<lb/>
邪惑上志而終之以楊國忠故及於亂今陛下以開元<lb/>
初為法以天寳末為戒是乃社稷無疆之福也時皇甫<lb/>
鏄以諂刻欺弊在相位故羣以是詞諷焉<lb/>
李程長慶末平章事敬宗即位帝既富有春秋畋獵之<lb/>
暇好治宫室甞命為别殿以資宴逰及庀徒蕆事功用<lb/>
至廣程諌曰自古聖帝明王率資儉徳以化天下况諒<lb/>
<pb n="KR3k0013_WYG_328-14a"/>
隂之内豈宜興作願陛下悉以見在瓦木及工役之費<lb/>
迴奉陵寢乃勑度支所進脩造屋宇木石一物以上宜<lb/>
付山陵収管仍令般送陵所便充造作程兼請置侍讀<lb/>
學士帝皆嘉納<lb/>
李逢吉寳歴中平章事敬宗自臨御以来常欲東幸宰<lb/>
相及諸大臣等無不切諌而帝意益堅嘗正色謂宰臣<lb/>
曰朕去意已定其從官宮人等悉令内備糗粮必不擾<lb/>
百姓逢吉等頓首言曰陛下貴為天子富有四海天下<lb/>
<pb n="KR3k0013_WYG_328-14b"/>
一家何徃不可况東都千里而近宫闕具存廵省逰幸<lb/>
固有常典但陛下法駕一動事須備儀千乗萬騎不可<lb/>
减省縱不令費用絶廣亦須使豐儉合宜豈得自備糗<lb/>
糧以失大體臣等所以為不可者祗以干戈未甚戢邊<lb/>
鄙未甚寜切恐人心揺動伏乞陛下上為宗廟下為庻<lb/>
人稍廻聖慮則天下幸甚非惟臣等幸甚上竟不聽乃<lb/>
命貟外郎盧貞檢計人情大擾雒中居第及物價頓貴<lb/>
數百倍執事相繼獻䟽亦並不省朝廷方憂恐之㑹裴<lb/>
<pb n="KR3k0013_WYG_328-15a"/>
度自興元入相因别對具奏云國家建立都邑葢備廵<lb/>
逰然自艱難以來此事遂絶東都宫闕及六軍營壘百<lb/>
司廨宇悉已荒廢陛下必欲行幸亦須緩緩修葺一年<lb/>
半嵗後方可議行上曰羣臣皆云不合去若如卿言即<lb/>
不去亦得何止後期旋又朱克融史憲誠各請以丁匠<lb/>
五千人助修東都宰臣因之復諌乃罷<lb/>
裴度寳歴中平章事以敬宗坐朝稍稀上䟽曰比者陛<lb/>
下每月約六七遍坐朝天下人心無不知陛下躬親庻<lb/>
<pb n="KR3k0013_WYG_328-15b"/>
政乃至河北賊臣逺聞亦皆慴懼今自兩月以來入閣<lb/>
及開延英稍稀或恐大叚公事須諮禀睿謀者有所壅<lb/>
滯陛下稍示憂勤乘凉數座廣加延問使得盡誠俄又<lb/>
以帝坐朝稍晩上䟽曰伏以頥飬聖躬在於順適時候<lb/>
若飲食有節寢興有常四體惟和萬夀可保謹按道書<lb/>
春夏早起取鷄鳴時秋冬晏起取日出時葢在陽則欲<lb/>
及隂凉在隂則欲及陽煖今陛下憂勤庶政親覧萬幾<lb/>
每御延英召臣等奏對方属盛夏宜在清晨如至已午<lb/>
<pb n="KR3k0013_WYG_328-16a"/>
之間則當炎赫之際雖日昃忘食不憚其勞仰瞻旒扆<lb/>
亦似煩熱臣等已曾陳論竊望聽納不勝懇迫之至<lb/>
鄭覃開成初平章事文宗因與宰臣論詩句工拙覃諌<lb/>
曰臣聞詩者孔子所刪三百篇是也厥後以五字為句<lb/>
起於降將之篇皆斐然狂簡未得聖裁不足為帝王耽<lb/>
翫夫小雅大雅或美或刺皆國人所作非帝王自為是<lb/>
以王者採詩考其風俗仲尼刪定以為世規近如陳後<lb/>
主隋煬帝皆工章句不知王業大端願陛下不取也<lb/>
<pb n="KR3k0013_WYG_328-16b"/>
李徳裕太和中平章事時文宗欲以李訓為諌官徳裕<lb/>
諌曰李訓小人不可在陛下左右頃年惡跡天下皆知<lb/>
無故用之必駭視聽文宗曰人誰無過俟其悛改朕以<lb/>
逢吉所託不忍負言徳裕曰聖人有改過之議訓天性<lb/>
姦邪無悛改之理帝乃顧王涯商量别與一官乃授四<lb/>
門助教<lb/>
後唐盧文紀清泰初平章事上䟽諌曰臣聞事君盡忠<lb/>
孔子激揚於直道無功受祿周書譏諷於曠官敢因灾<lb/>
<pb n="KR3k0013_WYG_328-17a"/>
沴之時輙貢傾輸之懇臣伏見比年以來朝廷多故人<lb/>
事則兵䘮禍亂天時則水旱虫霜若非陛下拯溺救焚<lb/>
移灾作福則生靈受弊宗社何依今則區宇甫安人神<lb/>
胥恱但以自夏愆陽及秋霖雨上勞聖慮過切閔傷葢<lb/>
屬當否數之辰尤費消禳之力雖斯民鮮福亦天道使<lb/>
然為君之難實見於此臣聞沉潜剛克髙明柔克是君<lb/>
宜執柔以御下臣當剛正以報君庶幾上下和平君臣<lb/>
訢合臣思徳宗初置學士本不以文翰是供葢獻納論<lb/>
<pb n="KR3k0013_WYG_328-17b"/>
思朝夕延問至於補過拾遺之職是曰諌官日請諌紙<lb/>
時政有失無不極言望陛下聼政之餘時召學士諌官<lb/>
詢謀政道俾獻讜言明書黜陟之科以責語言之効書<lb/>
云乂時𤾉若肅時雨若以洪範言之係於君徳臣請嚴<lb/>
禋於宗廟社稷精禱於岳瀆神祗進忠良退不肖除宼<lb/>
盗恤惸嫠慎刑章明舉選任賢勿貳去邪勿疑王道砥<lb/>
平無偏無黨中外除改請守舊規長興四年以前勑命<lb/>
繁碎者請重選擇如新勑不及舊章便請却依前代如<lb/>
<pb n="KR3k0013_WYG_328-18a"/>
舊章不如新勑便釐革施行倘不阻於奏陳庻漸臻於<lb/>
理體詔曰盧文紀早踐班行迭更顯重動惟稽古言必<lb/>
為時當朕求治之初首居輔弼之位能竭事君之節以<lb/>
申報國之勞引經義而究其本根合時事而先於條貫<lb/>
請宣學士兼召諌臣言隂陽序理之端人事調和之本<lb/>
又嚴脩祀典精事神祗宜令有司依奏䖍潔所云進忠<lb/>
良而退不肖除宼盗而恤惸嫠雖責在朕躬亦資於調<lb/>
燮刑法舒慘宜令大理寺御史臺明慎詳讞勿至寃誣<lb/>
<pb n="KR3k0013_WYG_328-18b"/>
選賢退愚宜令三銓選部精覈慎選所兾得人新舊制<lb/>
勑宜令御史臺與三司官貟詳擇以聞<lb/>
周馮道初仕後唐明宗時平章事長興初帝御中興殿<lb/>
道奏曰陛下宫中無事逰幸近郊則可矣若夫御馬涉<lb/>
歴山險萬一馬足蹉跌則貽陛下之憂臣聞千金之子<lb/>
坐不垂堂百金之子立不倚衡彼千金百金之㣲細尚<lb/>
猶惜其身保其産而况富有四海貴為天子自輕於彼<lb/>
千金百金之子哉願陛下居安慮危動存戒慎上歛容<lb/>
<pb n="KR3k0013_WYG_328-19a"/>
謝之退令小黄門至中書勑道錄奏所對垂堂語道因<lb/>
註其説以聞四年帝對宰臣曰諸州鎮數上言有螟蝗<lb/>
民力尚貧將来何以得濟道奏曰天灾流行古今嘗所<lb/>
不免自陛下臨御八年七年豐稔今嵗聖躬違豫嵗亦<lb/>
㣲灾乃知九州四海民之消長繫陛下一人之運也雖<lb/>
然嵗小饉不足煩聖慮所願玉體和平生靈慶賴乞陛<lb/>
下寢膳之間動留調衛道因指御前菓食曰如食桃不<lb/>
康翼日見李而思戒可也禮云飲食男女人之大欲存<lb/>
<pb n="KR3k0013_WYG_328-19b"/>
焉陛下幸思而戒之初帝因御幸暴得風虚之疾道不<lb/>
敢斥言因奏事諷悟帝意<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三百二十八<lb/>
</p>
<p>
</p>
  </div>
</body>
</text>
</TEI>
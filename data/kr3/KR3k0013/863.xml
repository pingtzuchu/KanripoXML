<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百六十三</head>
    <p>
<pb n="KR3k0013_WYG_863-1a"/>
欽定四庫全書<lb/>
　册府元龜卷八百六十三　宋　王欽若等　撰<lb/>
　　總録部<lb/>
　　　　生日　　名諱　　為人後<lb/>
　　　生日<lb/>
禮曰子生男子設弧於門左又曰夫告宰名宰辯告諸<lb/>
男名書曰某年某月某日某生而藏之皆所以重其嗣<lb/>
而謹其籍也故或父子叶辰或君臣同日拘於俗避㡬<lb/>
<pb n="KR3k0013_WYG_863-1b"/>
滅其天性善於知人遽識其國器然則廢興之數吉凶<lb/>
之理盖黙定於上天非人謀之所能易也著之編次取<lb/>
捨可見矣<lb/>
魯莊公名同桓公子也桓公六年九月丁卯子同生公<lb/>
曰是其生也與吾同物命之曰同<hi>物類也謂同日</hi>
孔子以魯襄公二十一年十月一日庚子生<hi>時嵗在己卯</hi>
齊田文相齊封孟嘗君初父靖郭君嬰有子四十餘人<lb/>
其賤妾有子名文文以五月五日生嬰告其母曰勿舉<lb/>
<pb n="KR3k0013_WYG_863-2a"/>
也其母竊舉生之及長其母因兄弟而見其子文於嬰<lb/>
嬰怒其母曰吾令若去此子而敢生之何也文頓首因<lb/>
曰君所以不舉五日子者何故嬰曰五日子者長與戸<lb/>
齊將不利其父母文曰人生受命於天乎將受命於戸<lb/>
邪嬰黙然文曰必受命於天君何憂焉必受命於戸則<lb/>
可髙其戸耳誰能至者嬰曰子休矣<lb/>
漢盧綰者豐人也與髙祖同里盧綰親與髙祖太上皇<lb/>
相愛<hi>親謂父也</hi>及生男髙祖綰同日生里中持羊酒賀兩家<lb/>
<pb n="KR3k0013_WYG_863-2b"/>
及髙祖綰壯俱學書又相愛也里中嘉兩家親相愛生<lb/>
子同日壯又相愛復賀兩家羊酒綰後封燕王<lb/>
宋王鎮惡北海劇人也祖猛字景畧符堅僭號關中猛<lb/>
為將相有文武才北土重之父休為河東太守鎮惡以<lb/>
五月五日生家人以俗忌欲令出繼疎宗猛見竒之曰<lb/>
此非常兒昔孟甞君惡月生而相齊是兒亦將興吾門<lb/>
矣故名之為鎮惡後位至安西司馬征虜將軍<lb/>
後周宇文孝伯字胡玉吏部安化公深之子也其生與<lb/>
<pb n="KR3k0013_WYG_863-3a"/>
髙祖同日太祖甚愛之養於第内及長又與髙祖同學<lb/>
位至大將軍<lb/>
唐史思明營州柳城人也與安禄山同鄉生先禄山一<lb/>
日思明以歳除日生禄山歳日生後俱以謀逆伏誅<lb/>
喬琳為太子太師䧟於朱泚為偽吏部尚書及官軍收<lb/>
復京城坐斬臨刑歎曰喬琳以七月七日生亦以此日<lb/>
死豈非命也<lb/>
　　　名諱<lb/>
<pb n="KR3k0013_WYG_863-3b"/>
生而制名殁而是諱盖孝子因心之道先王立禮之方<lb/>
然而君無所隱奉至尊也臨文亦稱存大義也若乃畏<lb/>
冐諱之禁慮犯上之咎史家自變其例連職難與之俱<lb/>
理所未安事必改作其或惡其聲近特以字行發乎智<lb/>
端無所廢事又若初不内出人肆凌犯形於諧翫深辱<lb/>
士風亦有封執沽名矯枉傷正是為過當殊非中禮至<lb/>
於徳愛在民久而彌劭衆為之避不亦韙乎<lb/>
晉僖侯名司徒廢為中軍<lb/>
<pb n="KR3k0013_WYG_863-4a"/>
宋武公名司空廢為司城<lb/>
魯獻公名具武公名敖廢二山<hi>二山具敖也更以其鄉名山</hi>
孔子母名徵在言徵不稱在言在不稱徵<lb/>
漢司馬遷父名談遷作史記袁盎𫝊以宦者趙談為趙<lb/>
同<hi>班固撰前漢書復作趙談</hi>
後漢陳蕃子逸為魯相國人為諱改蕃縣曰皮<lb/>
晉江統為中郎選司以統叔父春為宜春令統因上疏<lb/>
曰故事父祖與官職同名皆得改選之例臣以為父祖<lb/>
<pb n="KR3k0013_WYG_863-4b"/>
改選者盖為臣子開地不為父祖之身也而身名所加<lb/>
亦施於臣子佐吏係屬朝夕從事官位之號發言所稱<lb/>
若指實而語則違經禮諱尊之義若詭亂廻避則為廢<lb/>
官擅犯憲制今以四海之廣職位之衆名號繁侈士人<lb/>
殷富至使有受寵皇朝出身宰牧而令佐吏不得表其<lb/>
官稱子孫不得言其位號所以上嚴君父下為臣子體<lb/>
例不通若易私名以避官職則違春秋不奪人親之義<lb/>
臣以為身名與官職同者宜與觸父祖名為比體例既<lb/>
<pb n="KR3k0013_WYG_863-5a"/>
全於義為𢎞朝廷從之<lb/>
羊祜為都督荆州諸軍事及祜薨荆州人為祜諱名屋<lb/>
室皆以門為稱改戸曹為辭曹焉<lb/>
毛穆之字憲祖小字武生名犯靖王后諱故行字後又<lb/>
以桓温母名憲及更稱小字後為安西將軍庾翼叅軍<lb/>
王述父承祖湛述為揚州刺史加征虜將軍初至主簿<lb/>
請諱報曰亡祖先君名播海内逺近所知内諱不出門<lb/>
餘無所諱<lb/>
<pb n="KR3k0013_WYG_863-5b"/>
王舒父名㑹舒授撫軍將軍㑹稽内史秩中二千石舒<lb/>
上疏辭以父名朝議以字同音異於禮無嫌舒復陳音<lb/>
雖異而字同求換他郡於是改㑹字為鄶舒不得已而<lb/>
行<lb/>
孔安國父名愉安國除侍中表以黄門郎王愉名犯私<lb/>
諱不得連署求觧有司議云名終諱之有心所同聞名<lb/>
心懼亦明前誥而禮復云君所無私諱大夫之所有公<lb/>
諱無私諱又云詩書不諱臨文不諱豈非公義奪私情<lb/>
<pb n="KR3k0013_WYG_863-6a"/>
王制屈家禮哉尚書安衆男臣先表中兵曹郎王祐名<lb/>
犯父諱求觧職明詔爰發聽許換曹盖是恩出制外耳<lb/>
而頃者互相瞻式源流既啓莫知其極夫皇朝禮大伯<lb/>
僚備職編官列署動相經渉若以私諱人遂其心則移<lb/>
官易職遷流莫已既違典法有虧政體請一斷之從之<lb/>
宋謝𢎞微從叔峻無後以𢎞微為嗣𢎞微本名密犯所<lb/>
係内諱故以字行𢎞微位至侍中<lb/>
邵陵王友為江州刺史府州文案及臣吏不諱有無之<lb/>
<pb n="KR3k0013_WYG_863-6b"/>
有<hi>時蕭子良為王友不廢此官</hi>
王𢎞為太保𢎞父珣仕晉為司徒賔客疑所諱𢎞曰身<lb/>
家諱與蘇子髙同<lb/>
謝超宗靈運之孫鳯之子為新安王子鸞國常侍王母<lb/>
殷淑儀卒超宗作誄奏之文帝大嗟賞謂謝莊曰超宗<lb/>
殊有鳯毛靈運復出右衛將軍劉道隆在御座出候超<lb/>
宗曰聞君有異物可見乎超宗曰懸磬之室復有異物<lb/>
耶道隆武人無識正觸其父名曰旦侍宴至尊說君有<lb/>
<pb n="KR3k0013_WYG_863-7a"/>
鳯毛超宗徒跣還内道隆謂簡覔毛至闇待不得乃去<lb/>
范曄父名泰曄作後漢書郭泰字林宗鄭泰字公業皆<lb/>
作太字曄至太子詹事<lb/>
王琨避諱過甚父名懌母名恭心並不得犯焉時咸謂<lb/>
矯枉過正琨仕至武陵王師侍中<lb/>
梁謝朏之父名莊宋明帝甞𠡠朏與鳯子超宗從鳯莊<lb/>
門入二人俱至超宗曰君命不可以不往乃趨而入朏<lb/>
曰君處臣以禮進退不入時人兩稱之以比王尊王陽<lb/>
<pb n="KR3k0013_WYG_863-7b"/>
朏位至中書令<lb/>
王亮父名攸亮既為晉陵太守時有晉陵令沈巑之性<lb/>
麄疎好犯亮諱亮不堪遂啓代之巑之怏怏乃進坐云<lb/>
下官以犯諱被代未知明府諱若為攸字當作無骹尊<lb/>
傍犬為大傍無骹尊若是有心攸無心攸乞告示亮不<lb/>
及履下牀跣而走巑之撫掌大笑而去<lb/>
張稷父名永稷為永寧太守以郡犯諱私改為長寧<lb/>
北齊徐之才父名雄李平子諧於廣坐稱其父名曰卿<lb/>
<pb n="KR3k0013_WYG_863-8a"/>
嗜熊白生不之才曰平耳又曰卿此言於理平不諧遽<lb/>
出避之道逢其甥髙徳正徳正曰舅顔色何不恱諧告<lb/>
之故徳正徑造坐席連索熊白之才謂坐者曰箇人諱<lb/>
底衆莫知之才曰生不為人所知死不為人所諱此何<lb/>
足問之才位至太子太師<lb/>
隋劉臻父名顯臻性好噉蜆以音同父諱呼為扁螺臻<lb/>
位至左僕射<lb/>
唐唐臨除永州刺史以犯曾祖諱為辭改為潮州刺史<lb/>
<pb n="KR3k0013_WYG_863-8b"/>
蔣儼除太僕卿以父名卿固辭改授太子右衛副率<lb/>
源乾曜罷侍中遷太子少師以曾祖名師固辭乃拜太<lb/>
子少傅<lb/>
賈曾除中書舍人固辭以父忠同音議者以為中書是<lb/>
曹司名又與曾父音同字别於禮無嫌曾乃就職<lb/>
崔寧為劒南西川節度使奏本管兵馬使瀘州刺史韓<lb/>
澄與先代諱同請改名潭許之<lb/>
李涵為太子少傅充代宗山陵副使涵判官殿中侍御<lb/>
<pb n="KR3k0013_WYG_863-9a"/>
史呂渭上言涵父名少康今官名犯諱恐乖禮典宰相<lb/>
崔祐甫奏曰若朝廷事有乖舛羣心悉能如此實太平<lb/>
之道除渭司門貟外郎尋有人言涵昔為宗正少卿此<lb/>
時無言今為少傅渭妄有奏議詔曰呂渭濳陳章奏為<lb/>
其本使薄訴官名朕以宋有司城之嫌晉有辭曹之諱<lb/>
歎其忠於所事亦謂確以上聞乃加殊恩俾膺厚賞近<lb/>
聞所陳少字往歳已任少卿昔是今非罔我何甚豈得<lb/>
謬當朝奬更厠周行宜佐遐籓用誡薄俗可歙州司馬<lb/>
<pb n="KR3k0013_WYG_863-9b"/>
同正由是改涵檢校工部尚書兼光禄卿<lb/>
蕭復為兵部侍郎徳宗建中末舒王誼為諸軍行營兵<lb/>
馬元帥以復為元帥府統軍長史舊例有行軍長史以<lb/>
復父名衡故特更之<lb/>
李竦除鄂州刺史兼御史中丞鄂岳等州都團練觀察<lb/>
使竦以父名史上疏陳讓乃以為檢校左散騎常侍知<lb/>
鄂州事使如故<lb/>
裴胄除京兆少尹以父名不拜換國子司業<lb/>
<pb n="KR3k0013_WYG_863-10a"/>
李賀父名晉肅不應進士韓愈為賀作辨諱令舉進士<lb/>
馮宿除華州刺史以父名子華拜章乞罷改左散騎常<lb/>
侍兼集賢殿學士<lb/>
晉崔居儉仕後唐為太常卿閔帝應順初明宗山陵合<lb/>
為禮儀使居儉以祖諱蠡辭於執政乃授祕書監居儉<lb/>
訴於人曰名諱有令式在余何罪也<lb/>
周王昭吉仕晉為右金吾衛大將軍天福三年昭吉奏<lb/>
臣伏覩漢書昌邑中尉王吉是臣逺祖避名之禮允屬<lb/>
<pb n="KR3k0013_WYG_863-10b"/>
於斯臣請改名澈從之<lb/>
陳觀仕晉為尚書兵部郎中兼侍御史知雜事開運三<lb/>
年以觀為右諫議大夫觀以祖諱義乞改官尋授給事<lb/>
中<lb/>
張鑄為給事中顯徳三年以鑄為光禄卿鑄以卿字與<lb/>
祖名同援令式上訴尋改授祕書監判光禄寺事<lb/>
　　　為人後<lb/>
禮曰大宗無後以小宗之子後之食其舊徳世禄之榮<lb/>
<pb n="KR3k0013_WYG_863-11a"/>
可尚非我族類蒸甞之享奚宜若乃虞世緒之中衰懼<lb/>
家聲之莫繼擇純謹於宗黨承肯構於天性先王之教<lb/>
所以重似續君子之心繇是廣親愛既禮經之明訓亦<lb/>
人情之常道也其有國封已廢王澤復加選於支屬授<lb/>
以爵土斯又表明庭繼絶之恩示人臣同體之義焉茍<lb/>
或違厥彛訓亂夫昭穆逺取異姓俯狥私昵豈獨王制<lb/>
之所禁故乃神理之不歆<lb/>
後漢伏恭字叔齊司徒湛之兄子也湛弟黯位至光禄<lb/>
<pb n="KR3k0013_WYG_863-11b"/>
勲無子以兄子恭為後<lb/>
魏劉阜廙之弟子也廙為太祖丞相㑹曹屬文帝即王<lb/>
位為侍中賜爵關内侯黄初二年卒<hi>廙别傳云時年四十二</hi>無子<lb/>
帝以阜嗣<hi>案劉氏譜阜字伯陵陳留太守阜子喬字仲彦晉陽秋曰喬有賛世志力惠帝末為豫州</hi>
<hi>刺史喬胄裔丕顯貴盛至今</hi>
陳矯為尚書令本劉氏子出嗣舅氏<lb/>
徐統諫議大夫奕之族子奕卒文帝思奕之為人奕無<lb/>
子詔以統為郎以奉奕後<lb/>
<pb n="KR3k0013_WYG_863-12a"/>
蜀諸葛喬字伯松亮兄瑾之第二子也本字仲慎與兄<lb/>
元遜俱有名於時論者以為喬才不及兄而性業過之<lb/>
初亮未有子求喬為嗣瑾啓孫權遣喬来西亮以喬為<lb/>
已適子<lb/>
衛繼字子業漢嘉嚴道人也兄弟五人繼父為縣功曹<lb/>
繼為兒時與兄弟隨父游戲庭寺中縣長蜀郡張君子<lb/>
數命功曹呼撫其子省弄甚憐愛之張因言宴之間語<lb/>
功曹欲乞繼功曹即許之遂養為子繼敏達夙成學識<lb/>
<pb n="KR3k0013_WYG_863-12b"/>
通博進仕州郡歴職清顯而其餘兄弟四人各無堪當<lb/>
世者父甞言已之將衰張明府將盛也時法禁以異姓<lb/>
為後故復為衛氏<lb/>
吳朱然字義封朱治之姊子也本姓施氏初治未有子<lb/>
然年十三乃啓孫策乞以為嗣策命丹陽郡以羊酒召<lb/>
然到吳策優以禮賀<lb/>
晉王愔為陽平太守戎之從弟也戎子方早卒庶子興<lb/>
戎不齒以愔子為嗣<lb/>
<pb n="KR3k0013_WYG_863-13a"/>
皇甫謐字士安㓜名静安定朝那人漢太尉嵩之曾孫<lb/>
也出後叔父<lb/>
賈謐本姓韓太尉充之外孫充薨無嗣充婦郭槐輙以<lb/>
謐為充子黎民後奉充後郎中令韓咸中尉曹軫諫槐<lb/>
曰禮大宗無後以小宗支子後之無異姓為後之文無<lb/>
令先公懐腆后土良史書過豈不痛心槐不從咸等上<lb/>
書求改立嗣事寢不報槐遂表陳是充遺意帝乃詔曰<lb/>
太宰魯公充崇徳立勲勤勞佐命背世殂隕每用悼心<lb/>
<pb n="KR3k0013_WYG_863-13b"/>
又𦙍子早終世嗣未立古者列國無嗣取始封支庶以<lb/>
紹其統而近代更除其國至於周之公旦漢之蕭何或<lb/>
豫建元子或封爵元妃盖尊顯勲庸不同常制太宰素<lb/>
取外孫韓謐為世子黎民後吾退而斷之外孫骨肉至<lb/>
近推恩計情合於人心其以謐為魯公世孫以嗣其國<lb/>
自非功如太宰始封無後如太宰所取必以已自出不<lb/>
如太宰皆不得以為比<lb/>
羊祜封南城侯無子武帝以祜兄子暨為嗣暨以父沒<lb/>
<pb n="KR3k0013_WYG_863-14a"/>
不得為人後帝又令暨弟伊為祜後又不奉詔帝怒並<lb/>
收免之<lb/>
宋劉蔚祖輔國將軍東興縣侯劉懐肅弟懐慎之子懐<lb/>
肅卒無子懐慎以蔚祖嗣封官至江夏内史<lb/>
謝𢎞微武昌太守思之子也從叔峻司空琰之第二子<lb/>
無後以𢎞微為嗣本名密犯所繼内諱故以字行<lb/>
劉湛字𢎞仁南陽湼陽人也祖躭父柳並晉左光禄大<lb/>
夫開府儀同三司湛出繼伯父淡襲封安衆縣五等男<lb/>
<pb n="KR3k0013_WYG_863-14b"/>
范曄字蔚宗順陽人車騎將軍泰少子也出繼從伯𢎞<lb/>
之襲封武興縣五等侯<lb/>
王延之父昇之都官尚書延之出繼伯父秀才粲之<lb/>
張冲字思納吳郡吳人父東通直郎冲出繼從伯侍中<lb/>
景裔<lb/>
南齊王奐字彦孫瑯琊臨沂人也祖僧朗宋左光禄儀<lb/>
同父粹黄門郎奐出繼從祖中書令球故字彦孫<lb/>
江斆字叔文少有美譽初尚宋孝武女臨汝公主明帝<lb/>
<pb n="KR3k0013_WYG_863-15a"/>
勑斆出繼從叔愻為從祖渟後於是僕射王儉啓禮無<lb/>
從小宗之文近世縁情皆繇父祖之命未有既孤之後<lb/>
出繼宗族也雖復臣子一揆而義非天屬江忠簡胄嗣<lb/>
所寄唯斆一人傍無其屬斆宜還本若不欲江愻絶後<lb/>
可以斆小兒繼愻為孫尚書叅議曹問立後禮無其文<lb/>
荀顗無子立孫墜禮之始何琦又立此論義無所據於<lb/>
是斆還本家詔使自量立後者<lb/>
梁張纘父策從父兄𢎞籍髙祖舅也為齊鎮西叅軍卒<lb/>
<pb n="KR3k0013_WYG_863-15b"/>
於官無子䇿以第三子纘為嗣封利亭侯<lb/>
何遲任侍中㸃從弟耿之子㸃卒無子宗人以遲任為<lb/>
嗣<lb/>
後魏封叔念懐州刺史磨奴之族子磨奴卒以叔念為<lb/>
後<lb/>
于永超尚書左僕射忠弟之子也忠臨薨上表曰先帝<lb/>
録臣父子一介之誠昭臣家世奉公之節故申之以㛰<lb/>
姻重之以爵禄至乃位亞三槐秩班九命自大明利見<lb/>
<pb n="KR3k0013_WYG_863-16a"/>
之始百官總已之初臣復得猥攝禁戎輯寧内外斯誠<lb/>
社稷之靈兆民之福臣何力之有焉但陛下以叡明御<lb/>
㝢皇太后以聖善臨朝袵席不遺簪履弗棄復乃寵窮<lb/>
出内榮遍宮闈外牧兩河入叅百揆顧服知妖省躬識<lb/>
戾而臣將慎靡方致兹疴疾自去秋苦痢纒綿迄今藥<lb/>
石備甞日增無損又今年已来力候轉惡微喘緒息振<lb/>
復良難鴻慈未酬伏枕涕咽臣薄福無男遺體莫嗣貪<lb/>
及餘生謹陳宿抱臣先養育第四弟第三子司徒掾永<lb/>
<pb n="KR3k0013_WYG_863-16b"/>
超為子猶子之念實切於心乞立為嫡傳此山河靈太<lb/>
后令曰于忠表如子既誠勲宜録又無子可矜臨危所<lb/>
祈不容致奪可特聽如請以彰殊効<lb/>
李容兒侍中神雋從弟延度之第三子神雋無子延度<lb/>
以容兒後之<lb/>
劉俊大司農懌弟廞之子懌卒無子廞以俊為後<lb/>
崔孝演字伯則趙郡太守孝曄之弟也出繼伯父孝演<lb/>
無子弟孝直又以子士遊為後<lb/>
<pb n="KR3k0013_WYG_863-17a"/>
崔龍子定州大中正勉弟宣度之子勉卒無子宣度以<lb/>
龍子後之<lb/>
畢義暢瀛州刺史祖朽弟祖歸之子祖朽卒無子祖歸<lb/>
以義暢為後<lb/>
宋弁字義和廣平列人人也祖愔為廣平太守封列人<lb/>
子愔卒弁伯父世顯襲世顯無子養弁為後<lb/>
髙崇字積善渤海蓚人也父潛獻文初詔以沮渠牧犍<lb/>
女賜潛為妻封武威公主崇舅氏坐事誅公主痛本生<lb/>
<pb n="KR3k0013_WYG_863-17b"/>
絶嗣遂以崇繼牧犍後改姓渠崇為雒陽令卒<lb/>
髙緒滄州東平府主簿謹之兄謙之第二子謹之卒無<lb/>
子謹之弟慎之好學又卒無子以緒繼焉<lb/>
孫伯融濟州長史瑜弟歩兵校尉彛之子出繼瑜後官<lb/>
至太守<lb/>
李侃晞思皇后猶子燕州刺史興祖兄安祖之子興祖<lb/>
無子侃晞為後襲先封南陽郡王<lb/>
胡僧洗靈太后父中書監儀同三司安定郡公兄真之<lb/>
<pb n="KR3k0013_WYG_863-18a"/>
子國珍無男養僧洗為後國珍後生子祥襲封<lb/>
北齊袁聿修字叔徳陳郡陽夏人魏中書令飜之子也<lb/>
出後叔父躍<lb/>
後周鄭譯字正義從祖文寛尚魏平陽公主主則太祖<lb/>
元后之妺也主無子太祖令譯後之繇是譯少為其太<lb/>
祖所親甞令與諸子遊集文寛後誕二子譯復歸本生<lb/>
隋梁操字孟徳士彦之子出繼伯父官至長寧王府驃<lb/>
騎<lb/>
<pb n="KR3k0013_WYG_863-18b"/>
楊𤣥挺司徒素異母弟浙陽太守約之子徵入朝未㡬<lb/>
卒素以𤣥挺後之<lb/>
薛收司𨽻大夫道衡之子也道衡有五子收最知名出<lb/>
繼族父孺孺與道衡偏相友愛收自㓜遂出為後養於<lb/>
孺宅至於成長始能識本生<lb/>
唐殷元吏部尚書嶠弟之子嶠無子以元嗣<lb/>
戴至徳民部尚書胄兄子也胄無子以至徳為嗣<lb/>
盧紀宰相邁從弟之子邁為相再娶無子以紀為嗣<lb/>
<pb n="KR3k0013_WYG_863-19a"/>
崔植字公修故相祐甫從父孫廬江縣令嬰甫之子祐<lb/>
甫無子公既寢疾謂其妻曰吾疾不起當以廬江次子<lb/>
主吾祀及卒䕶䘮者以上聞徳宗悲歎久之遣中人召<lb/>
植于淮南俾為祐甫嗣時八歳既終䘮用𢎞文生授河<lb/>
南府叅軍<lb/>
白景受刑部尚書致仕居易之姪孫居易卒無子以景<lb/>
受為嗣<lb/>
梁王珂河中人祖縱鹽州刺史父重榮河中節度使破<lb/>
<pb n="KR3k0013_WYG_863-19b"/>
黄巢有大功封瑯琊郡王珂本重榮兄重簡之子出繼<lb/>
重榮<lb/>
後唐霍彦威字子重不知何許人梁將霍存得於村落<lb/>
間年十四初列於厮養從存征戍愛其爽邁遂養為已<lb/>
子<lb/>
王都者本姓劉小字雲郎中山陘邑人也初有幻人李<lb/>
應之得於村落間養為已子應之以左道醫定州帥王<lb/>
處直不久病間處直神之待為羽人處直時未有子應<lb/>
<pb n="KR3k0013_WYG_863-20a"/>
之遺都於處直曰此子生而有異因為處直之子<lb/>
晉孔崇弼者唐僖昭兩朝宰相魯國公緯之子也緯有<lb/>
重名於時無子崇弼以猶子入繼承䕃授畿尉<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_863-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百八十五</head>
    <p>
<pb n="KR3k0013_WYG_985-1a"/>
欽定四庫全書<lb/>
　册府元龜卷九百八十五　宋　王欽若等　撰<lb/>
　　外臣部<lb/>
　　　征討第四<lb/>
唐髙祖武徳三年九月遣長平王叔良討叛胡平之<lb/>
四年九月突厥寇并州遣左屯衛大将軍竇琮左武侯<lb/>
大将軍桑顯和率師以禦之是月又寇梁州遣行軍總<lb/>
管尉遲敬徳太子内率上官懐仁撃之是月靈州總管<lb/>
<pb n="KR3k0013_WYG_985-1b"/>
楊師道撃突厥大破之斬首三百餘級獲馬一千餘匹<lb/>
十一月靈州總管劉旻撃叛胡劉企成大破之斬首二<lb/>
百級企成僅以身免其部落皆降<lb/>
五年八月突厥寇邊九月交州刺史權中通𢎞州總管<lb/>
宇文歆靈州總管楊師道撃突厥於三觀山破之獲駝<lb/>
馬數千匹是月宇文歆復撃突厥於崇崗鎮大破之斬<lb/>
首千餘級定州司馬温彦博驃騎魏道仁撃突厥於恒<lb/>
山之陽斬首數百級領軍将軍安興貴撃突厥於甘州<lb/>
<pb n="KR3k0013_WYG_985-2a"/>
大破之<lb/>
是年并州大總管襄邑王神符撃突厥於汾東斬首五<lb/>
百級虜其馬二千匹汾州刺史蕭顗斬突厥五千餘級<lb/>
七年正月始州反獠舉兵遣行臺僕射竇軌討之<lb/>
四月通事舎人李鳳起撃萬州反獠並平之<lb/>
五月吐谷渾寇松州遣益州行臺左僕射竇軌自翼州<lb/>
道扶州刺史蔣善合自芳州道撃之是月竇軌撃反獠<lb/>
于方山俘二萬餘口<lb/>
<pb n="KR3k0013_WYG_985-2b"/>
六月隴州扶州獠作亂遣南尹州都督李光度撃平之<lb/>
七月突厥寇原州遣寜州刺史鹿大師援之又遣靈州<lb/>
都督楊師道趨大木根山邀其歸路是月又寇隴州遣<lb/>
䕶軍尉遲敬徳撃之<lb/>
八年七月叛胡睦伽陁攻武興八月左武侯将軍安修<lb/>
仁撃於且渠川破之<lb/>
九年二月突厥寇原州遣折威将軍楊毛撃之<lb/>
三月益州行䑓尚書郭行方撃眉州叛獠之衆大破之<lb/>
<pb n="KR3k0013_WYG_985-3a"/>
進撃於洪雅二州俘男女五千口<lb/>
太宗以武徳九年八月即位是月突厥頡利寇髙陵行<lb/>
軍總管尉遲敬徳與戰于涇陽大破之獲其俟斤阿史<lb/>
徳烏沒毁斬首千餘級<hi>是月請和許之</hi>
貞觀二年正月吐谷渾寇岷州都督李道彦撃走之執<lb/>
其名王二人俘斬七百餘級<lb/>
三年十一月以行并州都督李勣為通漢道行軍總管<lb/>
兵部尚書李靖為定襄道行軍總管華州刺史柴紹為<lb/>
<pb n="KR3k0013_WYG_985-3b"/>
金河道行軍總管靈州大都督任城王道宗為大同道<lb/>
行軍總管檢校幽州都督衛孝節為恒安道行軍總管<lb/>
兼管州都督薛萬徹為暢武道行軍總管分道出師以<lb/>
撃突厥是月任城王道宗撃突厥于靈州破之俘男女<lb/>
數百口雜畜萬餘計<hi>十二月突利可汗及郁射設䕃奈特勤等並帥所部来奔</hi>
四年正月李靖屯惡陽嶺夜襲定襄頡利驚擾因徙牙<lb/>
於磧口胡酋康蘇密等遂以隋蕭后及楊正道來降<lb/>
二月李靖次陰山撃頡利大破之滅其國復定襄恒安<lb/>
<pb n="KR3k0013_WYG_985-4a"/>
之地斥土界於大漠頡利計窘竄于鐵山兵尚數萬使<lb/>
執失思力入朝謝罪請舉國内附帝遣鴻臚卿唐儉将<lb/>
軍安修仁持節安撫之頡利稍自安靖乗間襲撃大破<lb/>
之遂滅其國頡利乗千里馬獨騎奔於從姪沙鉢羅部<lb/>
落<lb/>
三月大同道行軍副總管張寳相率衆奄至沙鉢羅營<lb/>
生擒頡利送於京師是月突厥思結部俟斤率衆四萬<lb/>
来降<lb/>
<pb n="KR3k0013_WYG_985-4b"/>
四月李靖獻頡利可汗帝御順天樓盛陳文物士庻縱<lb/>
觀歸之有司帝數之曰汝父啓民之破也匹馬歸隋竟<lb/>
不能効一鏃之力汝次兄坐享富貴恣情暴虐酒色是<lb/>
耽至令父祖不獲血食爾罪一也與我隣國侵我邊疆<lb/>
失信忘義惟利是親爾罪二也恃兵馬之盛數興戎旅<lb/>
部落怨嗟僵尸徧路爾罪三也侵掠我子女殘暴我禾<lb/>
稼焚燒我村塢賊亂我華民爾罪四也我忘爾宿惡憫<lb/>
爾同盟許爾和親復爾宗國遷延不来至于逃罪爾罪<lb/>
<pb n="KR3k0013_WYG_985-5a"/>
五也爾有死罪五焉今不殺爾者徒以清水結盟以来<lb/>
更不南寇爾頡利歡呼而退<lb/>
七年八月以右屯衛大将軍張士貴為龔州道行軍總<lb/>
管以撃獠<lb/>
八年正月張士貴討東西王洞反獠平之<lb/>
十月左驍衛大将軍段志𤣥撃吐谷渾破之追奔八百<lb/>
餘里<lb/>
十一月吐谷渾拘行人趙徳楷詔曰朕嗣纂洪業思恢<lb/>
<pb n="KR3k0013_WYG_985-5b"/>
至道端拱垂衣於兹九載式修文徳寜謐區宇徼外君<lb/>
長海表酋渠無遠不庭無思不服而吐谷渾蕞爾小蕃<lb/>
負固河右地不遠千里衆不盈一萬不量其力不恤其<lb/>
人肆情拒命抗衡上國朕每遣行人入蕃曉諭并引其<lb/>
使者臨軒戒朂示以善道勸以和親欲使境上無虞各<lb/>
安其業訓𨗳積年凶頑未改剽掠邊鄙畧無寜息今上<lb/>
書傲狠拘我使人内外百僚華夷兆庻同心憤怨咸願<lb/>
誅討宜乗弔伐之機以展鷹鸇之志長驅尅期窮其巢<lb/>
<pb n="KR3k0013_WYG_985-6a"/>
穴罪止吐谷渾可汗昬耄之主及天柱王一二邪臣自<lb/>
餘部落皆無所問夷凶息暴稱朕意焉<lb/>
十一月以特進李靖為西海道行軍大總管節度諸軍<lb/>
兵部尚書侯君集為積石道行軍總管刑部尚書任城<lb/>
王道宗為鄯善道行軍總管仍並為靖副涼州都督李<lb/>
大亮為且沬道行軍總管岷州都督膠東郡公李道彦<lb/>
為赤水道行軍總管利州刺史髙甑生為鹽澤道行軍<lb/>
總管<lb/>
<pb n="KR3k0013_WYG_985-6b"/>
九年正月黨項羌先内屬者皆叛歸吐谷渾三月髙甑<lb/>
生撃破之<lb/>
閏四月任城王道宗撃吐谷渾於庫山破之俘四百餘<lb/>
人李靖部将薛孤吳兒以輕鋭破之于曼頭山斬其名<lb/>
王俘五百餘人大獲六畜以充軍糧李靖侯君集任城<lb/>
王道宗等又破於牛心堆又破於赤水源獲雜畜數萬<lb/>
計五月乙未侯君集任城王道宗追吐谷渾主及於烏<lb/>
海撃大破之薛萬均又破天柱王於赤海獲其雜畜三<lb/>
<pb n="KR3k0013_WYG_985-7a"/>
十萬計追至河源李大亮俘其名王二十人雜畜五萬<lb/>
計是月李靖平吐谷渾國于西海之上初王師以三月<lb/>
次于鄯州靖與諸将會議侯君集曰大軍已至賊徒尚<lb/>
未走險宜簡精鋭長駈疾進掩其不虞可有大利此破<lb/>
竹之勢也若此策不行潜遁必遠山障為阻窮討則難<lb/>
靖從之乃簡縳士馬輕賫深入及庫山之㨗可汗謀将<lb/>
入磧以避官軍道宗復曰柏海近河源古来罕有至者<lb/>
賊既西走未知的處今叚之行實資馬力今馬疲糧少<lb/>
<pb n="KR3k0013_WYG_985-7b"/>
遠入為難未若且向鄯州待馬肥之後更圗進趣君集<lb/>
曰不然叚志𤣥曩者纔至鄯州賊衆便到城下良由彼<lb/>
國尚完兇徒用命今者一敗以後斥候亦絶君臣相失<lb/>
父子擕離乗其迫懼取同俯拾柏海雖遥便可皷行而<lb/>
至也靖又然之於是衆分士馬以為兩道靖與薛萬均<lb/>
李大亮等趣北路出曼頭山逾赤水渉青海歴河源且<lb/>
未窮其西境君集與道宗趣南路經途二千餘里行空<lb/>
虚之地盛夏降霜多積雪山中有瘴氣厯破邏真谷其<lb/>
<pb n="KR3k0013_WYG_985-8a"/>
地無水将士食冰馬皆飲雪又行月餘日至星宿川達<lb/>
于柏海兩軍所至皆大尅将軍執失思力又馳數百里<lb/>
别破虜于車茹川旋與靖會于大非川可汗長子大寜<lb/>
王順窮蹙計無所出乃斬其國相天柱王舉國来降可<lb/>
汗大懼與千餘騎遁于磧中衆消亡散能屬之者纔百<lb/>
騎十餘日竟為其左右所殺<lb/>
七月鹽澤道行軍副總管劉徳敏撃叛羌破之<lb/>
十二年八月吐蕃寇松州都督韓威戰敗閻州刺史别<lb/>
<pb n="KR3k0013_WYG_985-8b"/>
叢卧施諾州刺史杞利歩利皆羌首也並以州叛附于<lb/>
吐蕃以吏部尚書侯君集為當彌道行軍大總管右領<lb/>
軍大将軍執失思力為白蘭道行軍總管左武衛将軍<lb/>
牛進達為活水道行軍總管右領軍将軍劉簡為桃源<lb/>
道行軍總管督歩騎五萬以撃之<lb/>
九月行軍總管牛進達及吐蕃戰于松州前後斬首千<lb/>
餘級<lb/>
十月均州山獠舉兵反遣桂州都督張寳徳討平之<lb/>
<pb n="KR3k0013_WYG_985-9a"/>
十一月明州山獠舉兵反遣交州都督李道彦討平之<lb/>
十二月右武侯将軍上官懐仁撃山獠于壁州大破之<lb/>
虜男女萬餘口<lb/>
十三年四月上官懐仁撃巴壁洋集四州反獠平之虜<lb/>
男女六千餘口<lb/>
十二月詔曰明罰勅法聖人垂懲惡之道命将出軍王<lb/>
者成定亂之徳故三苖負固虞帝所以興師鬼方不㳟<lb/>
殷宗所以薄伐朕嗣膺景命君臨區夏𢎞大道於四海<lb/>
<pb n="KR3k0013_WYG_985-9b"/>
推至誠於萬類憑宗社之靈藉股肱之力億兆獲乂尉<lb/>
候無虞建木棘林山經靡紀之域幽都大夏王會不書<lb/>
之君莫不革面内欵屈膝請吏襲冠𢃄於魏闕均征賦<lb/>
於華壤而髙昌麴文泰猶為不軌敢興異圗事上無忠<lb/>
欵之節禦下逞殘忍之志往經朝謁備加恩禮溪<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>難<lb/>
滿曾無報效禽獸為心遽懐凶狡詔命之嚴禀承之誠<lb/>
既闕王人之重祇敬之禮亦虧自隋季道消天下淪喪<lb/>
衣冠之族疆場之人或寄命諸戎或見拘寇手及中州<lb/>
<pb n="KR3k0013_WYG_985-10a"/>
既定皇風遠肅人懐首丘途經彼境皆被囚繋加之重<lb/>
役忍苦遐外控告無所又伊吾之右波斯以東職貢不<lb/>
絶商旅相繼琛賮遭其寇攘道路由其壅塞又西蕃突<lb/>
厥戰争已久朕愍其亂離志務安輯乃立咥利始可汗<lb/>
兄弟庻令克復舊土文泰反道敗徳幸災好禍間諜酋<lb/>
豪交亂種落遂使氊裘之長亟動干戈引弓之人重罹<lb/>
塗炭又焉耆之地與之臨接文泰疾其盡節輕肆凶威<lb/>
城池有危亡之憂士女嬰劫掠之酷加以虐用其衆毒<lb/>
<pb n="KR3k0013_WYG_985-10b"/>
被所部賞罰無章内外嗟怨繕造宫室勞役日興修營<lb/>
輿輦僣侈無度法令深刻賦歛煩重舉手動足咸罹網<lb/>
羅畜牧園菓悉有征税衆力既盡人財已竭饑寒總至<lb/>
憤歎盈途比屋連甍不勝苛政故老兒童思霑王澤朕<lb/>
命上𤣥為人父母禁暴之道無隔内外納隍之慮切於<lb/>
興寢錄其舊欵仍懷愍念所以頻遣使人具申朝㫖朂<lb/>
以為善之規示以自新之路庻知感悟無煩師旅而昬<lb/>
迷遂性荒怠不悛貫盈之釁既稔天亡之期已及况復<lb/>
<pb n="KR3k0013_WYG_985-11a"/>
文武具僚戎狄君長諸倳刃者相屬懐逐雀者比肩宜<lb/>
順夷夏之心以申弔伐之典罰凶渠之多罪拯無辜之<lb/>
倒懸今遣交河行軍大總管吏部尚書侯君集副總管<lb/>
兼左屯衛大将軍薛萬均副總管左屯衛将軍薛孤吳<lb/>
兒行軍總管武衛将軍牛進達等董率衆軍𢎞宣廟畧<lb/>
乗驛進路同會虜庭莫不氣奪風雲精貫日月援枹懐<lb/>
憤㧞距争先良将奮建瓴之威鋭卒効貔貅之勇冀馬<lb/>
燕犀猶迅雷之震撃雲梯地道若至神之變化以此制<lb/>
<pb n="KR3k0013_WYG_985-11b"/>
敵事等摧枯以此屠城易於反掌然朕矜哀之心有懐<lb/>
去殺勝殘之道無忘好生若文泰面縳軍門泥首請罪<lb/>
特𢎞焚櫬之澤全其将盡之命自餘臣庻棄惡歸誠並<lb/>
加撫慰令各安堵示以順逆之理布兹寛大之徳如其<lb/>
同惡相濟敢拒王師便盡大兵之勢以致上天之罰明<lb/>
加曉諭稱朕意焉<lb/>
十四年三月竇州道行軍總管黨仁𢎞撃羅竇反獠破<lb/>
之俘七千餘口<lb/>
<pb n="KR3k0013_WYG_985-12a"/>
八月交河道行軍大總管侯君集撃髙昌破之初其王<lb/>
文泰時遏絶西域商賈太宗徵文泰入朝而稱疾不至<lb/>
乃詔侯君集討之文泰聞王師将起謂其國人曰唐國<lb/>
去此七千里沙磧濶二千里地無水草冬風凍寒夏秋<lb/>
如焚風之所吹行人多死嘗行百人不能得至安能致<lb/>
大軍乎若頓兵于吾城下二十日食必盡自然魚潰乃<lb/>
接而虜之何足憂也及軍至磧口而文泰卒其子智盛<lb/>
襲位君集率兵至柳谷候騎言文泰尅日将𦵏國人咸<lb/>
<pb n="KR3k0013_WYG_985-12b"/>
集諸将請襲之君集曰不可天子以髙昌驕慢無禮使<lb/>
吾恭行天罰今襲人於墟墓之間非問罪之師也於是<lb/>
鼓行而前攻其地城賊嬰城自守君集諭之不行先是<lb/>
大軍之發也帝召山東善為攻城器械者悉遣從軍君<lb/>
集遂刋木填隍擁撞車撞其埤堄數丈湏穴抛車石撃<lb/>
其城中其所當者無不糜碎或張氊被用障抛石城上<lb/>
守陴者不復得立遂㧞之虜其男女七千餘口仍進兵<lb/>
圍其都城智盛窮蹙致書於君集曰有罪于天子者先<lb/>
<pb n="KR3k0013_WYG_985-13a"/>
王也天罰所加身已喪背智盛襲位未㡬不知所以僣<lb/>
闕兾尚書哀憐君集報曰若能悔禍宜束手軍門智盛<lb/>
猶不出因命士卒填其隍塹發抛車以攻之又為十丈<lb/>
髙樓俯視城内有行人及飛石所中處皆唱言之人多<lb/>
入室避石初文泰與西突厥欲谷設約有兵至共為表<lb/>
裏及聞君集至欲谷設懼而西走千餘里智盛失援計<lb/>
無所出遂開門出降君集分兵畧地遂平其國俘智盛<lb/>
及其将吏刻石紀功而還<lb/>
<pb n="KR3k0013_WYG_985-13b"/>
十五年十一月薛延陀盡其甲騎并發同羅僕骨廻紇<lb/>
靺鞨霫等衆合二十萬卒一人馬四匹度漠屯白道川<lb/>
據善陽嶺以撃思摩之部思摩引其種落走朔州留精<lb/>
騎以戰延陀乗之及塞詔營州都督張儉統所部騎兵<lb/>
及奚霫契丹等壓其東境兵部尚書李勣為朔州道行<lb/>
軍總管率兵六萬騎千二百屯朔方右衛大将軍李大<lb/>
亮為雲州道行軍總管率兵四萬騎五千屯靈武右屯<lb/>
衛大将軍張士貴率兵一萬騎七千為慶州道行軍總<lb/>
<pb n="KR3k0013_WYG_985-14a"/>
管出雲中凉州都督李襲譽為凉州道行軍總管以經<lb/>
畧之又遣右屯衛将軍姜行本率左右飛騎及左右衛<lb/>
引强者千人受李勣節度是月李勣撃延陀之衆破之<lb/>
初延陀次通漢川李勣領朔州延陀子大度設領三萬<lb/>
兵臨長城欲入撃突厥而思摩已南走知不可得乃遣<lb/>
人登長城而罵之因見大軍塵埃連天遽退告延陀先<lb/>
還而自将其衆走赤柯濼度青山道頗迂遠李勣選麾<lb/>
下騎突百六十皆驍悍敢死弱弓長矟自直道度設知<lb/>
<pb n="KR3k0013_WYG_985-14b"/>
不脱乃亘十里而陳兵先是延陀撃沙鉢羅及阿史那<lb/>
社爾皆以歩戰而勝及其将来寇也先講武于國中教<lb/>
習歩戰每五人以一人經習戰陣者使執馬而四人前<lb/>
戰克勝即授馬以追奔失于應接罪至於死沒其家口<lb/>
以賞戰人至是遂行其法突厥兵先合輒退延陀乗勝<lb/>
而逐之勣兵拒撃而延陀萬矢俱發傷其戰馬李勣乃<lb/>
令去馬歩陣率長矟數百為隊齊奮以衝之其衆潰敗<lb/>
副總管薛萬徹率數千騎收其執馬者其衆失馬莫知<lb/>
<pb n="KR3k0013_WYG_985-15a"/>
所從因大縱撃斬首三千餘級獲馬萬五千匹甲仗輜<lb/>
重不可勝計會暮殺之不能盡大度設跳身而遁萬徹<lb/>
将數百騎追之不及其餘衆又奔走相騰踐至漠北大<lb/>
雪馬疲不前人凍死者十八九先是延陀祭天祈雪我<lb/>
師不能逐及此自斃焉李勣旋軍定襄太宗遣使賫璽<lb/>
書以勞将士突厥諸部有思結者先處代州五臺縣其<lb/>
意嘗欲歸延陁因是而叛代州追兵適及會李勣旋軍<lb/>
至首尾圍撃思結計無所出走入峨谷中自度必死前<lb/>
<pb n="KR3k0013_WYG_985-15b"/>
殺其妻子然後力戰勣又敗之斬首五百級生擒一千<lb/>
五百人虜其男女三千餘口獲牛馬稱是<lb/>
十八年七月太宗以髙麗莫離支自殺其主發兵撃新<lb/>
羅新羅盡禮以事國家數遣使稽顙請援乃遣髙麗解<lb/>
兵不從欲撃之於是勅将作大匠閻立徳括州刺史趙<lb/>
元楷宋州刺史王波利往洪饒江等州造船艦四百艘<lb/>
可以載軍糧泛海攻戰者且遣輕騎數千至遼東城以<lb/>
觀其勢甲午遂下詔曰百濟髙麗恃其僻遠每動甲兵<lb/>
<pb n="KR3k0013_WYG_985-16a"/>
侵逼新羅日蹙百姓塗炭遣使請援道路相望朕情深<lb/>
愍念爰命使者詔彼兩蕃戢兵敦好而髙麗姦武攻撃<lb/>
未已若不拯救豈濟倒懸宜令營州都督張儉守左宗<lb/>
衛率髙履行等率幽營二都督府兵馬及契丹奚靺鞨<lb/>
往遼東問罪屬遼東水泛溢儉等兵不能濟<lb/>
十月安西都督郭孝恪帥師滅焉耆孝恪執其王龍突<lb/>
騎支送行在所<hi>時帝幸九成宫故曰行在所</hi>初王師之滅髙昌也制<lb/>
以髙昌所虜焉耆生口七百盡還之焉耆王尋叛歸於<lb/>
<pb n="KR3k0013_WYG_985-16b"/>
欲可汗朝貢稀至令孝恪伺其機便孝恪因表請撃之<lb/>
以孝恪為安西道行軍總管率歩騎三千出銀山道以<lb/>
伐焉耆孝恪夜襲其城破之<lb/>
十一月命太子詹事英國公李勣為遼東道行軍總管<lb/>
出柳城禮部尚書江夏郡王道宗副之刑部尚書鄖國<lb/>
公張亮為平壤道行軍總管以舟師出莱州左領軍常<lb/>
何瀘州都督左難當副之發天下甲士召募十萬並趣<lb/>
平壤以伐髙麗<lb/>
<pb n="KR3k0013_WYG_985-17a"/>
十九年四月英國公李勣攻盖牟城破之<hi>時帝親征此已後至班師</hi>
<hi>事具帝王親征門</hi>
二十年六月遣兵部尚書固安公崔敦禮特進英國公<lb/>
李勣撃破薛延陁於鬱督軍山北前後斬首五千餘級<lb/>
虜男女三十萬人時鐵勒僕骨同羅共撃延陁多彌可<lb/>
汗大敗之帝以延陁破亡遣江夏王道宗左衛大将軍<lb/>
阿史那社爾為潮海安撫大使又使右領軍衛大将軍<lb/>
執失思力領突厥兵代州都督薛萬徹營州都督張儉<lb/>
<pb n="KR3k0013_WYG_985-17b"/>
各統所部兵分道並進又令右驍衛大将軍契苾何力<lb/>
領凉州及胡兵同入以為聲援江夏王道宗等兵既渡<lb/>
磧遇阿波達官控弦數萬直前拒戰道宗進撃破之斬<lb/>
首千餘級追奔二百里薛萬徹别軍北道與廻紇相遇<lb/>
二将各遣使諭以綏懐之㫖其酋帥見使者皆頓顙歡<lb/>
呌曰不意大國遠見存撫俱請入朝既而諸部降書皆<lb/>
至百僚畢賀<lb/>
二十一年三月伐髙麗以左武衛大将軍牛進達為青<lb/>
<pb n="KR3k0013_WYG_985-18a"/>
丘道行軍大總管右武衛大将軍李海崖為副發兵一<lb/>
萬餘人並樓船戰舸自莱州泛海而入又以特進太子<lb/>
詹事英國公李勣為遼東道行軍大總管右武衛將軍<lb/>
孫貳郎左屯衛大将軍鄭仁泰為副将配兵三千人其<lb/>
營州都督府所管兵馬盡皆隸勣于是厲渉遼東自新<lb/>
城道入兩軍之發也並遣慣習滄波能以少撃衆者而<lb/>
配𨽻焉先是十九年帝之伐髙麗也以討逆為名及破<lb/>
駐蹕陳帝以御副弓箙賜莫離支雖服拜銜恩而不遣<lb/>
<pb n="KR3k0013_WYG_985-18b"/>
親近来謝天子以暮秋邊外詔六軍班師莫離支以王<lb/>
城獲全庻㡬可以自免滋虐其主又令伺我邊隙厥貢<lb/>
踈薄失藩人臣大國之禮天子扼腕含怒終欲取之中<lb/>
議以為髙麗城雉依山攻之不可卒下往前鑾駕親伐<lb/>
廢其耕稼所䧟之城並收其穀韓師旅炎旱相繼夷人<lb/>
以猥衆大半斷粒若得少兵畨次蹂其邊塲彼瘡痍之<lb/>
殘疲於奔命耕夫釋耒並皆入堡島夷之邑千里荒蕪<lb/>
古人云金城湯池非粟不固若再三如此髙麗必大窘<lb/>
<pb n="KR3k0013_WYG_985-19a"/>
迫自然逃散誰肯為莫離支嬰城鴨渌水以北可不戰<lb/>
而取天子以為然故有是命<lb/>
七月牛進達李海崖攻髙麗石城䧟之虜男女數百人<lb/>
師次積利城下髙麗出軍萬餘人拒戰海崖等撃破之<lb/>
斬首二千級<lb/>
九月遣宋州刺史王波利中郎将丘孝忠發江南十二<lb/>
州造入海大船及艓船三百五十艘将征髙麗<lb/>
十二月詔曰皇天理物蓄嚴厲於積隂大塊厚生騰殺<lb/>
<pb n="KR3k0013_WYG_985-19b"/>
氣於秋序故霆霓震曜聲懾八紘繁霜凝肅威加萬類<lb/>
朕既承兹介福超上皇王憂責在躬情兼列代昆蟲不<lb/>
理尤且納隍戎羯未寜豈宜安席逷矣西土自古遊魂<lb/>
昔與北塲本同根蔕乗戎致䦧遂爾擕離雞田戴斗是<lb/>
其祭天之地雁塞干雲上應分術之野疆踰瀚海局拒<lb/>
塞垣總其衘燭之鄉並為征賦之俗惟有烏孫舊境置<lb/>
罘所漏本既先㧞末豈能全皮尚不存毛将安附侵軼<lb/>
旅獒之壤剽掠巨雀之藩播此凶荒歴年兹乆積其愆<lb/>
<pb n="KR3k0013_WYG_985-20a"/>
禍崇凶貫盈凡厥氊裘不勝焦爛蠢兹板屋盡苦侵漁<lb/>
膜拜錦車思拯溺以延首重譯蠻邸呌嚴閽而委命裂<lb/>
裳褁足驟請天誅朕乃睠西顧深悼于懐搶此弗圖孰<lb/>
祗靈命是以求衣待旦對懸亡食哀彼綴旒義增投袂<lb/>
雖臨軒而獨對慮疑謀之罔從乃命鼎司陰籌遠畧言<lb/>
纔出于唇吻應已昭于上𤣥昧旦臨朝太史奏曰昨宵<lb/>
甲夜纎阿蝕昴考靈臺之秘簡徵渾象之舊文月者隂<lb/>
精用刑之兆也星纒胡分數終之效焉是知天道雖髙<lb/>
<pb n="KR3k0013_WYG_985-20b"/>
去人非遠至誠仰達應不踰時奉以恭行理當無惑今<lb/>
便躬秘推轂制詔夏官禡社出車發明秋令殱斯巨猾<lb/>
救彼蒼黎可遣使持節崑丘道行軍大總管左驍衛大<lb/>
将軍阿史那社爾副大總管左驍衛大将軍契苾何力<lb/>
金紫光禄大夫行安西都䕶郭孝恪司農卿清河郡公<lb/>
楊𢎞禮行軍總管左武衛将軍李海崖等總挈黿斬蛟<lb/>
之士帥曳牛佩豕之曹莫不感義長駈誓探巢穴之志<lb/>
循躬距躍将謝肉骨之恩又發鐵勒兵牧十有三部突<lb/>
<pb n="KR3k0013_WYG_985-21a"/>
厥侯王十餘萬騎沸湧動沙塲之地呼吸振廣漠之風<lb/>
道自金微會于䓗嶺又遣吐蕃君長踰𤣥莵而北臨歩<lb/>
揺酋渠絶昌海而西騖齊飛白羽周設天羅摐金懸米<lb/>
之源掩河津而雷撃沬赭崦山之嶠轎日域以雷奔取<lb/>
彼渠魁委于司寇拯其萌隸賜以營魂俾夫六驘泛駕<lb/>
免覆車而伏皁十角摧鋒與共觝而俱獻豈非有名動<lb/>
衆本為除殘以義出師貴能徵惡是以倒戈必宥事表<lb/>
於前經輿櫬不誅理昭於往誥其有去危投欵悔禍求<lb/>
<pb n="KR3k0013_WYG_985-21b"/>
哀毳幙酋豪宜錫長纓之寵韋韝種落恵以飲喙之娛<lb/>
且夫察微興事者機也勞已安人者義也天與則取可<lb/>
謂乗機衆欲斯從是名敦義踐機而必作戴義以行之<lb/>
今此一勞永康四表折兵難再或失時宜以朕之懷速<lb/>
頒天下初龜茲國既臣於西突厥安西都䕶郭孝恪之<lb/>
伐焉耆也龜茲遣軍援助自是藩禮漸缺帝大怒故有<lb/>
是詔<lb/>
閏十二月阿史那社爾與郭孝恪楊𢎞禮率五将軍又<lb/>
<pb n="KR3k0013_WYG_985-22a"/>
發鉄勒十二部兵十餘萬騎以伐龜茲社爾既破西蕃<lb/>
處月處宻乃進師趣其北境出其不意西突厥所署焉<lb/>
耆王棄城而遁社爾遣輕騎追擒之龜兹大震守将多<lb/>
棄城而走社爾進屯磧石去其都城三百里遣伊州刺<lb/>
史韓威率千餘騎為前鋒右驍衛将軍曹繼叔次之至<lb/>
多褐城與龜茲王相遇及其相那利羯獵等有衆五萬<lb/>
逆拒王師威乃偽遁而引之其王俟利發見威兵少悉<lb/>
衆而至威退行三十里與繼叔軍會合撃大破之其王<lb/>
<pb n="KR3k0013_WYG_985-22b"/>
退保都城社爾進軍逼之王乃輕騎而走遂下其城令<lb/>
孝恪守之遣沙州刺史蘇海政尚輦奉御薛萬備以精<lb/>
騎逼之行六百里其王窘急退保于撥換城社爾等進<lb/>
軍圍之擒其王及大将羯獵顛等其相郍利僅以身免<lb/>
潜引西突厥之衆并其國兵萬餘人来襲孝恪與子待<lb/>
詔同死于陣官軍大擾倉部郎中崔義起與曹繼叔韓<lb/>
威等撃之郍利匹馬而遁尋為龜茲人所執以詣軍前<lb/>
後破其大城五所虜男女數萬口社爾因立其王之弟<lb/>
<pb n="KR3k0013_WYG_985-23a"/>
葉䕶為王勒石紀功而旋俘其王阿黎布失畢及郍利<lb/>
羯獵顛等獻於廟是月以崑丘道行軍總管左武衛将<lb/>
軍阿史那賀魯為泥伏沙鉢羅葉䕶并給皷纛遣招討<lb/>
巴西突厥<lb/>
二十二年正月詔授右武衛大将軍薛萬徹為青丘道<lb/>
行軍大總管右衛将軍裴行大為副率兵三萬餘人并<lb/>
樓船戰艦自莱州泛海以撃髙麗<hi>萬徹入鴨緑水俘獲甚衆</hi>四月烏<lb/>
胡鎮将石神感率兵浮海直指髙麗領歩騎五千拒戰<lb/>
<pb n="KR3k0013_WYG_985-23b"/>
於易山短兵纔接其衆大潰斬首虜八百餘人其夜賊<lb/>
兵萬餘襲神感之船神感設伏以待之賊不覺奮撃大<lb/>
破之而還<lb/>
是月右武侯将軍梁建方撃松外蠻破之初嶲州都督<lb/>
劉伯英上言松外諸蠻雖暫降欵旋即背叛請出師討<lb/>
之西濟河天竺道可通也由是發蜀中十二州兵討之<lb/>
蠻帥雙舎率衆拒戰建方撃敗之殺獲千餘人羣蠻震<lb/>
擾投竄山谷建方分遣使者説以利害爭来欵附前後<lb/>
<pb n="KR3k0013_WYG_985-24a"/>
至者七千餘部户十萬九千三百建方署其首領䝉和<lb/>
為縣令各統所部莫不感悦建方乗勝遣使往西洱河<lb/>
其帥楊盛見使至大駭具船将遁使者曉諭禍福示以<lb/>
威信咸遂稽顙請降遣守領十人来謁軍門建方振旅<lb/>
而退<lb/>
六月薛延陁餘衆二萬人渡鮮崿河侵瀚海金微幽陵<lb/>
三郡都督各發兵逆撃大破之斬獲八千級於是發燕<lb/>
副都䕶元臣率九姓鐵勒捕<lb/>
<pb n="KR3k0013_WYG_985-24b"/>
是月青丘道軍師薛萬徹渡海入鴨渌水百餘里至泊<lb/>
灼城南四十里止營髙麗讋懼並棄邑居而遁泊灼城<lb/>
主所失孫率歩騎萬餘人来拒官軍萬徹遣右衛将軍<lb/>
裴行方領歩卒折衝尉羅文合為援軍繼進萬徹及諸<lb/>
軍乗之賊大潰追奔百餘里及於陣所失孫進兵圍之<lb/>
泊灼城因山設險阻鴨淥水以為固攻之未㧞髙麗遣<lb/>
将髙文率馬骨安地諸城兵三萬餘人来援分置兩陣<lb/>
萬徹分軍以當之鋒刃纔接而賊潰俘獲且盡而還<lb/>
<pb n="KR3k0013_WYG_985-25a"/>
八月辛丑遣左領軍大将軍執失思力往金山道討薛<lb/>
延陁餘部落<lb/>
是月崑丘道将軍阿史那社爾撃處羅破之餘衆悉降<lb/>
九月遣茂州都督張士貴右衛将軍梁建方發隴右及<lb/>
峡中兵馬二萬餘人撃編獠初帝遣劍南造船㺐獠之<lb/>
人咸令減役雅卭眉三州編獠或不祗承呼召相率而<lb/>
反乃遣建方等討之<lb/>
　<lb/>
<pb n="KR3k0013_WYG_985-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百八十五<lb/>
</p>
<p>
</p>
  </div>
</body>
</text>
</TEI>
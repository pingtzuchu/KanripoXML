<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百五十一</head>
    <p>
<pb n="KR3k0013_WYG_951-1a"/>
欽定四庫全書<lb/>
　册府元龜卷九百五十一　宋　王欽若等　撰<lb/>
　　總録部<lb/>
　　　咎徵第二<lb/>
南齊安陸王子敬為楊州刺史先是有麞入廣陵城投<lb/>
井而死又有象至廣陵其後子敬於鎮被害<lb/>
始安王遥光行還入城風飄儀繖出城外遙光尋以叛<lb/>
誅<lb/>
<pb n="KR3k0013_WYG_951-1b"/>
成買為角城戍主與魏軍拒戰手所傷殺無數晨朝早<lb/>
起手中忽有數升血其日遂戰死<lb/>
黄文濟爲御史其家齋前種菖蒲忽生花光影炤壁成<lb/>
五采其兒見之餘人不見也少時文濟被殺<lb/>
王晏爲驃騎大將軍其父普耀齋前栢樹忽變成梧桐<lb/>
論者以爲梧桐雖有棲鳳之美而失後凋之節及晏敗<lb/>
果如之又未敗前見屋桷子悉是大蛇就視之猶未也<lb/>
晏惡之乃以紙裹桷子猶紙内搖動䔩䔩有聲晏子徳<lb/>
<pb n="KR3k0013_WYG_951-2a"/>
元所居帷屏無故有血灑之晏扵北山廟答賽夜還晏<lb/>
既醉部伍人亦飲酒羽儀錯亂前後十餘里中不復相<lb/>
禁制識者云此勢不復久也後數日被誅<lb/>
崔慧景為平西将軍假節侍中奉江夏王寶元圍臺城<lb/>
有一五色幡飛翔在雲中半日不見衆皆驚怪相謂曰<lb/>
幡者事尋當翻覆也數日慧景敗<lb/>
梁王茂為荆州刺史茂初以元勲髙祖賜鐘磬之樂及<lb/>
在江州夢鍾磬在格無故自墮心惡之及覺命奏樂既<lb/>
<pb n="KR3k0013_WYG_951-2b"/>
成列鐘磬在格果無故編皆絶墮地茂謂長史江詮曰<lb/>
此樂天子所以恵勞臣也樂既極矣䏻無憂乎俄而病<lb/>
少日卒<lb/>
王瑩除左光禄大夫開府儀同三司丹陽尹侍中瑩将<lb/>
拜印工鑄其印六鑄而龜六毁既成頸空不實補而用<lb/>
之居職六日暴疾卒<lb/>
河東王譽為湘州刺史以悖逆誅死初譽之将敗引鏡<lb/>
炤面不見其頭又見長人葢屋兩手據地瞰其齋又見<lb/>
<pb n="KR3k0013_WYG_951-3a"/>
白狗大如驢従城而出不知所在譽甚惡之俄而城䧟<lb/>
武陵王紀将僣號妖怪非一其最異者内寝栢殿柱繞<lb/>
節生花其莖四十有六靃靡可愛狀似蓮花識者曰王<lb/>
敦祅花非佳事也紀年號天正與蕭棟暗合僉曰天字<lb/>
二人也正字一止也棟紀僣號各一年而滅<lb/>
侯景自為大都督督中外諸軍事将篡奪乃矯詔自加<lb/>
九錫之禮置丞相以下百官陳備物於庭忽有野鳥翔<lb/>
于景庭上赤足丹嘴形似山鵲賊徒悉駭競射之不䏻<lb/>
<pb n="KR3k0013_WYG_951-3b"/>
中景既簒位所居殿嘗有鵂鶹鳥鳴景惡之每使人窮<lb/>
山野討捕焉又景左足上有肉瘤狀似龜戰應尅㨗瘤<lb/>
則隠起分眀如不勝瘤則低至景敗日瘤隠䧟肉中又<lb/>
景與領軍将軍王僧辯戰有流星墮其營中賊徒大駭<lb/>
相顧失色賊帥任約又爲陸法和所禽景乃燒營夜遁<lb/>
旋軍夏首元帝以僧辯為鎮東将軍開府儀同三司江<lb/>
州刺史封長寜縣公命即率巴陵諸軍㳂流討景攻㧞<lb/>
魯山仍攻郢入羅城又有大星如車輪墜賊營去地十<lb/>
<pb n="KR3k0013_WYG_951-4a"/>
丈變成火一時碎𣪚有龍自城出五色光曜入城前鸚<lb/>
鵡洲水中景聞之倍道歸建業<lb/>
陳周文育爲鎮南将軍討余孝勵為豫章太守熊曇朗<lb/>
所害初文育之據三陂有流星墜聲如雷地陷方一丈<lb/>
中有碎炭數斗又軍市中忽聞小兒啼一市並驚聽之<lb/>
在土下軍人掘得棺木長三尺文育惡之俄而見殺<lb/>
侯安都為鎮北将軍率衆與周文育西討王琳将發王<lb/>
公已下餞扵新林安都躍馬渡橋人馬俱墜水中又坐<lb/>
<pb n="KR3k0013_WYG_951-4b"/>
䑽内墜扵櫓井時以為不祥軍至郢州與琳合戰安都<lb/>
敗績與周文育徐敬成並為琳所囚<lb/>
後魏南安王禎為湘州刺史五月至鄴入治日暴風大<lb/>
雨凍死者十數人禎以旱祈雨于羣神鄴城有石虎廟<lb/>
人奉祀之禎告虎神像云三日不雨當加鞭罰請雨不<lb/>
騐遂鞭像一百是月疽發背薨禎孫中山王熈後為湘<lb/>
州刺史以七月入治其日大風寒雨凍死者二十餘人<lb/>
驢馬數十疋熙聞其祖父前事心惡之又有蛆生其庭<lb/>
<pb n="KR3k0013_WYG_951-5a"/>
後果兵敗而死焉<lb/>
北海王祥除太傅領司徒侍中録尚書事拜命之夜暴<lb/>
風震雷㧞其庭中桐樹大十圍倒立本處初宣武之覽<lb/>
政也祥聞彭城王勰有震主之慮而欲奪其司徒大懼<lb/>
物議故為大将軍至是乃居之天威如此識者知其不<lb/>
終後為人告謀反免為庶人㑹其家奴數人隂結黨軰<lb/>
欲以刼出祥密抄名字潜托侍婢通扵祥祥始得執省<lb/>
而門防主司遙見突入就祥手中攬得呈奏至夜守者<lb/>
<pb n="KR3k0013_WYG_951-5b"/>
以聞祥哭數聲而暴死<lb/>
李元䕶為齊州刺史卒病前月餘京師無故得其凶問<lb/>
又城外送客亭柱有人書曰李齊州死綱佐餞别者見<lb/>
而拭之後復如此<lb/>
爾朱世隆為尚書令與吏部尚書元世儁握槊忽聞局<lb/>
上歘然有聲一局之子盡皆倒立世隆甚惡之又曽晝<lb/>
寢其妻奚氏忽見一人持世隆首去奚氏驚怖就視而<lb/>
寝如故既覺謂妻曰向夢人斷我頭去意殊不適又此<lb/>
<pb n="KR3k0013_WYG_951-6a"/>
年正月晦日令僕並不上省西門不開忽有河内太守<lb/>
田怗家奴告省門亭長云今旦爲令王借車牛一乗終<lb/>
日於洛濱遊觀至晩王還省将車出東掖門始覺車上<lb/>
無褥請爲記識時世隆封雒平郡王故呼為令王亭長<lb/>
以令僕不上西門不開無車入省兼無車跡此奴固陳<lb/>
不已公文列訴尚書都令史謝逺疑謂妄有假借白世<lb/>
隆付曹推驗時都官郎穆子容窮究之奴言初来時至<lb/>
司空府西欲向省令王嫌遲遣二防閤捉儀力催車車<lb/>
<pb n="KR3k0013_WYG_951-6b"/>
入到省西門王嫌牛小繫扵闗下槐樹更将一青牛駕<lb/>
令王著白紗髙頂㡌短小黒色儐從軍皆羣襦袴褶握板<lb/>
不似常時服章遂遣一吏將奴送入省中㕔事東閣内東廂<lb/>
第一屋中其屋先常閉鑰子容以西門不開忽言從入此<lb/>
屋常閉言奴在中詰其虚罔奴云此屋若閉求得開看<lb/>
屋中有一板床上無席大有塵土兼有一甕米奴拂床而<lb/>
坐兼畫地弄甕中之米亦握㸔之定其閉者應無事驗<lb/>
子容與謝逺自入看之戸閉極久全無開跡及入拂床<lb/>
<pb n="KR3k0013_WYG_951-7a"/>
畫地蹤緒厯然米亦符同方知不謬具以此對世隆悵<lb/>
然意以為惡未㡬見誅<lb/>
髙肇為司徒及大舉伐蜀以肇為将軍都督諸軍是日<lb/>
肇所乗駿馬停扵神虎門外無故驚倒轉臥渠中鞍具<lb/>
瓦解衆咸恠異肇出惡言焉及西征行至函谷車軸中<lb/>
折從者皆以為不獲吉還也其後果被誅<lb/>
北齊琅邪王儼為大將軍録尚書事鄴北城有白馬佛<lb/>
塔是石季龍為澄公所作儼将脩之巫曰若動此浮圗<lb/>
<pb n="KR3k0013_WYG_951-7b"/>
北城失主不従破至第二級得白蛇長數丈廻旋失之<lb/>
數旬而敗<lb/>
竇㤗為中尉従神武西討為周太祖所襲自殺未行之<lb/>
前夜三更忽有朱衣冠幘數千人入臺云収竇中尉宿<lb/>
直兵吏皆驚其人入數屋俄頃而去旦視闗鍵不異方<lb/>
知非人皆知其必敗<lb/>
王琳自梁来奔為特進侍中所居屋脊無故剥破出赤<lb/>
蛆數升落地化為血蠕蠕而動又有龍出于門外之地<lb/>
<pb n="KR3k0013_WYG_951-8a"/>
雲霧起晝晦後為陳将吳眀徹所殺<lb/>
權㑹為著作監知太史局事加中㪚大夫自府還第在<lb/>
路無故馬倒遂不得語因爾暴亡㑹生平畏馬位望所<lb/>
至不得不乗果以此終<lb/>
斛律光為丞相封清河郡公爲祖珽所搆光将誅其家<lb/>
三鼠常晝見光寢室常投食與之一朝三䑕俱死又牀<lb/>
下有三物如黒猪従地出走其穴膩滑大蛇屢見屋脊<lb/>
其聲如彈丸落又大門横木自焚𢷬衣石自移<lb/>
<pb n="KR3k0013_WYG_951-8b"/>
隋燕榮為幽州總管坐毒虐贓穢徵還京師賜死先是<lb/>
榮家寝室無故有蛆數斛従地僨出未㡬榮死扵蛆出<lb/>
之處<lb/>
齊王<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>大業中扵東都營第大門無故而壊㕔事栿中<lb/>
折識者以為不祥及従幸江都因㑹暕具法服将朝無<lb/>
故有血從囊中而下又坐齋中見羣䑕數十至前而死<lb/>
視皆無頭暕意甚惡之尋為宇文化及所害<lb/>
堯君素大業中為河東通守唐公義師攻之嵗餘不尅<lb/>
<pb n="KR3k0013_WYG_951-9a"/>
時白蛇䧏於府門兵器之端夜皆光見月餘君素為左<lb/>
右所害<lb/>
唐劉文静髙祖武徳初為戸部尚書其家中妖恠數見<lb/>
文静弟文起憂之遂召巫者扵星月之下披髪衘刀爲<lb/>
厭勝之法其愛妾失寵以状告其兄上變誅死<lb/>
齊王祐太宗貞觀中爲齊州都督以謀逆詔還京師賜<lb/>
死祐未反前數月扵齋中晝坐忽見一人云災厄甚逼<lb/>
可脩福以禳之言訖而滅祐但令多設佛齋餘無悛悔<lb/>
<pb n="KR3k0013_WYG_951-9b"/>
祐又好養鴨忽有野狸入籠中齚四十餘鴨皆斷其頭<lb/>
及敗同惡而誅者四十四人<lb/>
曹懐舜髙宗永隆中爲定襄道副總管初軍至碧綠泊<lb/>
軍始為營營内忽有泉水大如車輪又遇大風飄拆懐<lb/>
舜寝帳衆皆惡之俄為突厥所敗<lb/>
越王貞為豫州刺史則天垂拱中貞子博州刺史琅邪<lb/>
王冲據博州舉兵貞應之貞嘗逰扵城西水門橋臨水<lb/>
自鑑不見其首心甚惡之未㡬而及禍<lb/>
<pb n="KR3k0013_WYG_951-10a"/>
寜王憲𤣥宗天寶初寝疾是冬京城寒甚凝霜封樹時<lb/>
學者以爲春秋雨木氷即此是亦名樹介言其象介胄<lb/>
也憲見而嘆曰此俗謂樹稼也諺云樹稼逹官怕必有<lb/>
大臣當之吾其死矣數日薨<lb/>
楊慎矜天寳五載為御史中丞為侍御史王鉷所搆縊<lb/>
殺之初慎矜至温湯正食忽見一鬼物長丈餘朱衣冠<lb/>
幘立扵門扇後慎矜叱之良久不滅以熱羮投之乃滅<lb/>
無何下獄死<lb/>
<pb n="KR3k0013_WYG_951-10b"/>
元載爲中書侍郎平章事居長夀坊代宗大厯四年九<lb/>
月己夘有猛虎入城止扵載私廟命金吾将軍薛岌射<lb/>
生将周皓發弩手射殺之以獻十二年載被誅毁其私<lb/>
廟木主<lb/>
李希烈為淮西節度使徳宗建中初希烈于唐州得象<lb/>
一頭以為瑞應又上蔡襄城獲其珍寶乃是爛車缸及<lb/>
滑石偽印也尋而希烈死<lb/>
朱泚為盧龍節度使留京師建中四年七月涇原兵反<lb/>
<pb n="KR3k0013_WYG_951-11a"/>
迎泚為主泚自號其宅曰潜龍宫悉移内庫珍貨瓌寳<lb/>
以實之識者曰易稱潜龍勿用此敗徴也未㡬百姓剽<lb/>
奪其珍寶泚不䏻禁尋而泚敗<lb/>
韋執誼順宗即位初為尚書左丞平章事執誼自卑官<lb/>
嘗忌諱不言嶺南州縣名爲郎官時嘗與同舍詣職方<lb/>
觀圖每至嶺南州執誼遽命去之閉目不視及拜相還<lb/>
所坐堂見北壁有圖不就看七八日試就看之乃崖州<lb/>
圖也以為不祥甚惡之憚不䏻出口及貶貟外司戸果<lb/>
<pb n="KR3k0013_WYG_951-11b"/>
得崖州<lb/>
劉闢爲劍南西川節度使韋臯府行軍司馬闢嘗病見<lb/>
問疾者皆以手據地倒行入闢口闢因磔裂食之唯盧<lb/>
文若至則如平常故尤與文若相睦卒以同惡族其家<lb/>
髙駢為淮南節度使僖宗光唘元年冬府衙應門之内<lb/>
有隋朝大屋數間盖舊行臺也古老謂之中書門雖制<lb/>
度朴拙梁棟甚堅忽一日自壊識者曰故事中武徳初<lb/>
始畢可汗牙帳破髙祖問侍臣曰此兆何也蕭瑀曰昔<lb/>
<pb n="KR3k0013_WYG_951-12a"/>
魏文帝時許昌門無故自壊文帝惡之即其騐也蕭瑀<lb/>
上言之後眀年四月始畢可汗果死而駢之府門此時<lb/>
輒壊則知非其祥也又眀年七月有蝗行而不飛自郭<lb/>
西浮濠水縁城而入飛至駢道院之中驅撲不止凡松<lb/>
竹之屬一夕如翦所懸畫像皆齧去其頭數日之後又<lb/>
相食㗖至九月暴雨初霽溝竇中忽有小魚其大如指<lb/>
盖雨魚也占者曰有兵喪十月有大星隕于延和閣前<lb/>
聲若奔雷洞炤一庭自十一月雨雪至三年二月昏霧<lb/>
<pb n="KR3k0013_WYG_951-12b"/>
不解或曰下謀其上是時粮食騰貴殆逾十倍寒僵餒<lb/>
仆者日有數千棄之郊外及霽而逺坊静巷爲之一空<lb/>
至三月駢有寄諸従事詩末句云人間無限傷心事不<lb/>
得罇前折一枝盖亡滅之兆也駢果爲畢師鐸所殺<lb/>
梁成汭唐末爲荆南節度使時鄂州杜洪爲淮南楊行<lb/>
密所襲汭出師援之造一巨艦三年而成號曰和載艦<lb/>
上列㕔所司局有若府署之制又有齊山截海之名其<lb/>
宏廓可知矣及沿流東下未及鄂渚而澧朗之軍突入<lb/>
<pb n="KR3k0013_WYG_951-13a"/>
江陵俘掠殆盡汭之兵士咸顧其家皆無鬭志而淮冦<lb/>
乗之縱火以燔其艦汭投江而死又澧朗之軍既襲江<lb/>
陵一城士女僧道工巧皆俘載而去則和州載之名亦<lb/>
前定也<lb/>
安王友寜太祖兄子唐末爲嶺南西道節度使與青州<lb/>
王師範戰于石樓王師小却友寜旁自峻阜馳騎以赴<lb/>
敵所乗馬蹶而仆遂沒扵陣友寜将戰之前一日有大<lb/>
白蛇蟠扵帳中友寜心惡之既而果遇禍焉<lb/>
<pb n="KR3k0013_WYG_951-13b"/>
楊師厚為魏博節度使封鄴王於黎陽採巨石將紀徳<lb/>
政以鐵車負載驅牛數百以拽之所至之處丘墓廬舍<lb/>
悉皆毁壊百姓望之皆曰碑来碑来及碑石纔至而師<lb/>
厚卒魏人以為悲来之應<lb/>
後唐張文禮為鎮州牙将害其帥王鎔而自爲留後未<lb/>
㡬舉家咸見鬼物昏瞑之後或歌或哭又野河色變如<lb/>
血遊魚多死浮扵水上識者知其必敗尋而疽發背死<lb/>
王處直爲定州節度使嘗自頌功業為徳政碑建樓扵<lb/>
<pb n="KR3k0013_WYG_951-14a"/>
衙城内言有龍見其中人或覩之其状黄么蜥蜴也而<lb/>
不畏人處直以爲神異造龍床以安之又城東麥田有<lb/>
鵲數十頭平地共巢䖏直以爲巳徳令人守之識者竊<lb/>
論曰蟲蛇隂物比蔵山澤今據屋室人不得而有也鵲<lb/>
巢扵樹固其所也今止平地失其所也南方爲火火主<lb/>
禮禮壊則羽蟲失性以文推之上失其道不安之位果<lb/>
廢䖏直<lb/>
朱繼麟為河中節度使先是河中衙城閽者夜見婦人<lb/>
<pb n="KR3k0013_WYG_951-14b"/>
數十袨服靚粧僕馬炫燿自外馳騁笑語趨衙城閽者<lb/>
不知其故不敢詰至門排騎而入既而扄鐍如故復無<lb/>
人跡乃知妖鬼也又繼麟夜登逍遙樓哭聲四合詰旦<lb/>
訊之巷無喪者隔嵗乃族誅<lb/>
張遵誨為客省使自以厯位尹正與樞密使安重誨素<lb/>
亦相欵衷心有望扵節鉞及郊禋畢止為絳州刺史鬱<lb/>
鬱不樂離京之日白衣乗馬扵隼旟之下至郡無㡬而<lb/>
卒<lb/>
<pb n="KR3k0013_WYG_951-15a"/>
晉鄭阮初仕後唐為趙州刺史嘗以郡符取部内凶肆<lb/>
中人𨽻其籍者遣扵靑州舁喪至治郡人憚其逺願輸<lb/>
直百緡以免其行阮本無喪即受直放還識者曰此非<lb/>
吉兆也未㡬改曹州刺史爲政愈弊髙祖建義入雒為<lb/>
本州指揮使石重立所殺舉族無孑遺<lb/>
劉頎為鴻臚卿留司洛下嘗扵水南治第有古墓在其<lb/>
下因發之其棺柩遺骸棄扵雒水俄而疾作舉家相繼<lb/>
卒焉<lb/>
<pb n="KR3k0013_WYG_951-15b"/>
程遜為太常卿奉使吳越仲秋之夕隂瞑如晦遜嘗爲<lb/>
詩曰幽室有時聞鴈呌空庭無路見蟾光同僚見之訝<lb/>
其詩語稍異及使廻遭風水而溺焉<lb/>
史翰為滑州節度使白馬河決翰自祭之見一犬有角<lb/>
浮扵水心甚惡之後數月遘疾而卒<lb/>
安重榮爲鎮州節度使初後唐清泰中華温琪爲鎮帥<lb/>
扵城之諸門各鑄二鐵人虬髯拱立以抱其關衆謂之<lb/>
鐵胡重榮未舉兵前東門忽隕一鐵人頭不知其故也<lb/>
<pb n="KR3k0013_WYG_951-16a"/>
閽者懼乃託以爲暴風吹巨扉所落重榮小字鐵胡心<lb/>
惡之不復窮問又饒陽令劉巖送一水鳥文有五色重<lb/>
榮畜扵後潭以爲鳳雛遂有異志漸恣奢僣用玉爲魚<lb/>
袋将謀逆也復爲鐵鞭重數斤密令人自外獻之葢惑<lb/>
衆冀成非望也又鎮之牙署堂前有揭幡長竿約數十<lb/>
尺重榮将叛之前一日張弓弩仰望竿杪銅龍之首謂<lb/>
左右曰我若必有天命則當一發而中果中之左右即<lb/>
時拜賀盖禍之来也隂必惑之以至扵敗焉<lb/>
<pb n="KR3k0013_WYG_951-16b"/>
李金全爲安州節度使有親吏胡漢筠者金全愛之甚<lb/>
篤己亥嵗府署之竹一夕而花城壖之麥方蔪而秀大<lb/>
露晦㝠之中則化爲宿草郡樓有介蟲如龜而巨鱗鋭<lb/>
首能陷堅出扵金全足下漢筠取而焚之所乗馬人立<lb/>
而言庚子年正月赤雲如煙蒙冐其境中有素光如矛<lb/>
㦸之状南北交錯及城有夜妖金全心惡之及馬全節<lb/>
除安州節度金全送欵于淮夷至是而竄妓樂車馬珍<lb/>
奇帑蔵皆為偽将李承裕所奪與其黨數百人束身夜<lb/>
<pb n="KR3k0013_WYG_951-17a"/>
出曉至汶川引領北望泣下而去<lb/>
景延廣為侍衛都指揮使開運三年冬契丹渡淲水詔<lb/>
遣屯孟津将戒途由府署正門而出所乗馬騰立不進<lb/>
㡬墜扵地乃易乗而行時以為不祥之甚也延廣後為<lb/>
敵所殺<lb/>
桑維翰爲開封尹㑹秋霖經月不歇一日維翰出府門<lb/>
由西街入内至國子監門馬忽驚逸御者不䏻制維翰<lb/>
落水久而方蘇或言私邸亦多怪異親黨咸憂之果爲<lb/>
<pb n="KR3k0013_WYG_951-17b"/>
張彦澤所害<lb/>
李濤為平章事乾祐元年三月中書厨釜鳴者三不數<lb/>
日又鳴者三俄又鳴者三俄又鳴者一其聲甚異至是<lb/>
濤罷免揚雄謂之鼓妖近類此乎<lb/>
史宏肇為侍衛親軍都督指揮使其第數有怪異嘗一<lb/>
日扵堦砌隟中有煙氣蓬勃而出禍前二日昧爽有星<lb/>
落于宏肇前三數歩如迸火而𣪚俄而被誅<lb/>
湘隂公贇為徐州節度使乾祐元年八月中有雲見五<lb/>
<pb n="KR3k0013_WYG_951-18a"/>
色又冬杪有鳥翔集扵鮮碧堂庭樹黄質朱喙金目青<lb/>
翼紺趾𤣥尾鸜鵒許大衆莫䏻識竟不見飲啄有賓佐<lb/>
間嘆曰野鳥入室主人将去浃旬而不知所止及郊迎<lb/>
馮道常所乗馬比甚馴服至是忽蹄齧奔逸人不可制<lb/>
乃以他馬代之時以為不祥又傳太后誥之際馮道笏<lb/>
墮扵地左右皆惡之将離彭城嘗一日天有白光一道<lb/>
自西来炤城中如晝有聲如雷時人謂之天裂又有巨<lb/>
星墜扵徐野殷然有聲或謂之天狗後贇果廢死<lb/>
<pb n="KR3k0013_WYG_951-18b"/>
周王峻為樞密使初降制除青州有司撰製旄節以備<lb/>
迎授前之夕其旄節有聲甚異聞者駭之主者曰安重<lb/>
誨授河中節亦有此異焉又所居堂陛忽然隐起如堆<lb/>
又夢被官府追攝入司簿院既寤心惡之以是尤加狂<lb/>
躁尋被誅死<lb/>
馬𦙍孫為太子賔客分司在雒未疾前白虺縁于庭槐<lb/>
驅之失所在裔孫感賦鵩之文作槐蟲賦以見志未㡬<lb/>
暴卒<lb/>
<pb n="KR3k0013_WYG_951-19a"/>
王殷為鄴都留守以太祖郊禮入覲令爲内外廵警有<lb/>
震主之勢人頗憂之太祖力疾坐滋徳殿降制流竄入<lb/>
都城乃命殺之衆情乃安是嵗鄴城寺鐘懸絶而落又<lb/>
火光出幡竿之上殷之入覲都人餞之離亭上馬失鐙<lb/>
翻墮扵地人訝其不祥太祖尋令澶帥鄭仁誨之鄴殷<lb/>
次子爲衙内指揮使不出候謁誅之遷其家屬於登州<lb/>
　<lb/>
　<lb/>
<pb n="KR3k0013_WYG_951-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百二</head>
    <p>
<pb n="KR3k0013_WYG_702-1a"/>
欽定四庫全書<lb/>
　册府元龜卷七百二　　　宋　王欽若等　撰<lb/>
　　令長部<lb/>
　　　　能政　　遺愛　　課最<lb/>
　　　能政<lb/>
夫建縣邑置令長有社稷焉有人民焉政之所由出也<lb/>
歴代而下曷嘗不推擇而授任故其宣美績流淑聲者<lb/>
亦不乏其人焉或明以炤姦或智能治劇或推之以恩<lb/>
<pb n="KR3k0013_WYG_702-1b"/>
信或鎮之以清靜或兼文武之用或適寛猛之宜而史<lb/>
氏之述曰其民稱之懷之詠歌之不欺之畏而愛之雖<lb/>
為政不同歸于能矣<lb/>
孔子為中都宰一年四方皆則之<lb/>
宓不齊字子賤治單父其民附孔子曰告丘之所以治<lb/>
之者對曰不齊發倉廩賑窮補不足孔子曰是小附耳<lb/>
未也對曰當有能招賢才退不肖孔子曰是士附耳未<lb/>
也對曰所父事者三人所兄事者五人所友事者十有<lb/>
<pb n="KR3k0013_WYG_702-2a"/>
二人所師者一人孔子曰所父事者三人所兄事者五<lb/>
人足以教弟矣所友者十有二人足以逹壅蔽矣所師<lb/>
者一人足以慮無遺策舉無敗功矣惜乎不齊為之大<lb/>
功乃與堯舜參詩曰愷悌君子民之父母子賤其似之<lb/>
矣<hi>吕氏春秋曰宓子賤治單父彈鳴琴身不下堂而單父治巫馬期以星出以星入日夜不居以身親之而</hi>
<hi>單父亦治巫馬期問其故于宓子宓子曰我之謂任人子之謂任力任力者固勞任人者固逸子賤君子矣逸</hi>
<hi>四支平耳目而百官以治義矣任其教而已矣</hi>
子竒年十八齊君使之化阿至阿鑄其庫兵以為耕器<lb/>
<pb n="KR3k0013_WYG_702-2b"/>
出倉廪以賑貧窮阿縣大化<lb/>
西門豹魏文侯時為鄴令河内稱治名聞天下<hi>子産治鄭民不</hi>
<hi>能欺子賤治單父民不忍欺西門豹治鄴民不敢欺三子之才能誰最賢哉辨治者當能别之</hi>
漢朱邑字仲卿廬江舒人少時為舒桐鄉嗇夫㢘平不<lb/>
苛以愛利為行<hi>仁愛于人而安利也</hi>未嘗笞辱人存問耆老孤寡<lb/>
遇之有恩所部吏民愛敬焉<lb/>
召信臣字翰卿九江壽春人以明經甲科為郎出補榖<lb/>
陽長舉髙第遷上蔡長其治視民如子所居見稱述超<lb/>
<pb n="KR3k0013_WYG_702-3a"/>
為零陵太守<lb/>
後漢公孫述字子陽扶風茂陵人哀帝時以父任為郎<lb/>
後父仁為河南郡尉而述補清水長仁以述年少遣門<lb/>
下掾隨之官月餘掾辭歸白仁曰述非待教者也<lb/>
卓茂為宻令勞心諄諄視人如子舉善而教口無惡言<lb/>
吏民親愛而不忍欺之<lb/>
歐陽歙為原武令世祖平河北到原武見歙在縣修政<lb/>
遷河南都尉<lb/>
<pb n="KR3k0013_WYG_702-3b"/>
班彪察司徒㢘<hi>察舉也司徒薦為㢘</hi>為望都長吏民愛之<lb/>
耿國歴頓丘陽翟上蔡令所在吏人稱之<lb/>
李咸為髙密令政多竒異青州表其状<lb/>
劉平彭城人為郡吏守菑丘長政教大行其後每屬縣<lb/>
有劇賊輙令平守之所至皆理由是一郡稱其能後為<lb/>
全椒長政有恩惠百姓懷感人或増貲就賦或减年從<lb/>
役刺史太守行部獄無繫囚人自以得所不知所問惟<lb/>
班詔書而去<lb/>
<pb n="KR3k0013_WYG_702-4a"/>
魯王興光武兄子試守緱氏令有明畧善聽訟甚得名<lb/>
稱<lb/>
法雄為平氏長善政事吏人畏愛之南陽太守鮑得上<lb/>
其理狀遷兖陵令<lb/>
滕撫為涿令有文武才用太守以其能委任郡職兼六<lb/>
縣風政修明流愛于人在事七年道不拾遺<lb/>
劉騊駼為湞陽長政化大行道不拾遺<lb/>
韋義為廣都長甘陵陳二縣令政甚有績官曹無事牢<lb/>
<pb n="KR3k0013_WYG_702-4b"/>
獄空虛<lb/>
陸康為髙城令縣在邊陲舊制令户一人具弓弩以備<lb/>
不虞不得行來<hi>行來猶往來也</hi>長史新到輙發民繕修城郭康<lb/>
至皆罷遣百姓大悦以恩信為治寇賊亦息州縣表上<lb/>
其狀<lb/>
和拂為宛令時南陽縣郡吏因休沐游市里為百姓所<lb/>
患拂出逢之必下車公謁以愧其心自是莫敢出者政<lb/>
有能名<lb/>
<pb n="KR3k0013_WYG_702-5a"/>
第五訪補新都令政平化行三年之間鄰縣歸之户口<lb/>
十倍<lb/>
趙苞為廣陵令視事三年政教清明郡表其狀遷遼西<lb/>
太守<lb/>
葛龔為湯隂令又為臨汾令居二縣皆有稱績<lb/>
王渙為雒陽令以平正居身得寛猛之宜<lb/>
任浚為劇令<hi>劇縣名屬北海郡</hi>初雒陽令王渙卒後連詔三公<lb/>
時選皆不稱職順帝永和中以浚補之浚擢用文武吏<lb/>
<pb n="KR3k0013_WYG_702-5b"/>
皆盡其能一歳斷獄不過數十<lb/>
衛颯辟大司徒鄧禹府舉能按劇除侍御史襄城令政<lb/>
有名績<lb/>
童翊舉孝㢘除須昌長化有異政吏人生為立碑<lb/>
宋登為汝隂令為政明能號稱神父<lb/>
桓鸞為已吾汲二縣令甚有名迹諸公並薦<lb/>
劉洪為曲成侯相政教清均吏民愛而畏之為州郡之<lb/>
所禮異也<lb/>
<pb n="KR3k0013_WYG_702-6a"/>
崔瑗為汲令在事數言便宜視事一年百姓歌之<lb/>
袁安歴隂平長任城令所在吏人畏而愛之<lb/>
荀淑為朗陵侯相號稱神君<lb/>
劉虞為博平令治政推平髙尚純樸境内無盗賊災害<lb/>
不生<lb/>
魏梁習漢末為漳長累轉乘氏海西下邳令所在有治<lb/>
崔林河東武成人太祖定冀州召除鄔長無車馬單歩<lb/>
之官太祖征壺闗問長吏徳政最者并州刺史張陟以<lb/>
<pb n="KR3k0013_WYG_702-6b"/>
林對于是擢為冀州主簿徙署别駕丞相掾屬<lb/>
倉慈字孝仁黄初末為長安令清約有方吏民畏而愛之<lb/>
吉茂字叔暢舉茂才除臨汾令在官清靜吏民不忍欺<lb/>
蜀吕又為新都綿竹令乃心隱䘏百姓稱之為一州諸<lb/>
城之首<lb/>
晉曹攄為雒陽令仁惠明斷百姓懷之<lb/>
喬智明少以徳行聞成都王頴表為殄寇將軍隆慮共<lb/>
二縣令二縣愛之號為神君<lb/>
<pb n="KR3k0013_WYG_702-7a"/>
竇允始平人出自寒門清尚自修少仕縣稍遷郡主簿<lb/>
察孝㢘除浩舋長勤于為政勸課田蚕平均調役百姓<lb/>
頼之為臨水令克己勵俗改修政事士庶悦服咸歌詠<lb/>
之<lb/>
潘京歴巴丘邵陵泉陵三令京明于政術路不拾遺<lb/>
陸雲為浚儀令縣居都㑹之要名為難理雲到官肅然<lb/>
下不能欺市無二價<lb/>
宋傳僧祐有吏才再為山隂令甚有能名末世令長莫<lb/>
<pb n="KR3k0013_WYG_702-7b"/>
及<lb/>
江秉之為烏程令以善政著名東土徴為建康令為治<lb/>
嚴察京邑肅然後為山隂令民户三萬政事煩擾訟訴<lb/>
殷積階庭常數百人秉之御繁以簡常得無事宋世惟<lb/>
顧凱之亦以省務著績其餘雖復刑政循理而未能簡<lb/>
事以在縣有能遷補新安太守<lb/>
徐豁為山隂令精練法理為時所推<lb/>
陸徽呉人也補建康令清平無私為太祖所善<lb/>
<pb n="KR3k0013_WYG_702-8a"/>
南齊沈憲為烏程令甚著政績太守褚淵嘆之曰此人<lb/>
方圓可施<lb/>
蕭赤斧為錢塘令治政為百姓所安遷正員郎吏民請<lb/>
留之時議見許<lb/>
蕭景為永寧令永嘉太守范述曾居郡號稱㢘平雅服<lb/>
景為政乃牓郡門曰諸縣有凝滯者可就永寧令决之<lb/>
傳琰字季珪山隂令僧祐子也琰又為山隂令山隂東<lb/>
土大縣難為官長僧祐在縣有稱琰尤明察父子並著<lb/>
<pb n="KR3k0013_WYG_702-8b"/>
竒績江左鮮有世云諸傅有治縣譜子孫相傳不以示<lb/>
人<hi>一云琰為武庫令遷山隂令並著能名一縣皆謂之傅聖也</hi>
劉𤣥明有吏能為山隂令大著名績傅琰子翽代𤣥明<lb/>
為山隂令問𤣥明曰願以舊政告新政尹答曰我有竒術<lb/>
卿家譜所不載我臨去當告卿將别謂之曰作縣惟日<lb/>
食一升飯而莫飲酒此第一策也<lb/>
顧憲之為建康令性清儉强力為政甚得民和故京師<lb/>
飲酒者得醇㫖輙號為顧建康醇清且美也<lb/>
<pb n="KR3k0013_WYG_702-9a"/>
丘仲孚為山隂令居職甚有聲稱百姓為之謡曰二傅<lb/>
沈劉不如一丘前世傅琰父子沈憲劉𤣥明相繼宰山<lb/>
隂並有政績言仲孚皆過之也<lb/>
吉翂年十七應辟為本州主簿出監萬年縣攝官期月<lb/>
風化大行<lb/>
陳殷不佞初仕梁承聖初為武康令時兵荒饑饉百姓<lb/>
流移不佞廵撫招集襁負而至者以千數<lb/>
江徳藻為新渝令政尚恩惠頗有異績<lb/>
<pb n="KR3k0013_WYG_702-9b"/>
後魏韓念祖為上黨令徐州刺史尉元表念祖始臨之<lb/>
初舊民南叛全無一人撫慰招集愛民如子南來民費<lb/>
傒先等前後歸附户至二百有餘南濟隂郡睢陵縣人<lb/>
趙憐等辭稱念祖善于綏撫清身請乞念祖為睢陵令<lb/>
若得其人必能招集離叛成立一縣獻文詔曰樹君為<lb/>
民之情如此可聽如請<lb/>
呉平仁為定陽令有恩信户增數倍汾州刺史穆羆以<lb/>
吏民懷之為表請孝文從之<lb/>
<pb n="KR3k0013_WYG_702-10a"/>
楊機行河隂縣事明逹政事斷獄以情甚有聲譽<lb/>
髙謙之為河隂令在縣二年損益治體多為政事<lb/>
北齊杜弼為光州曲城令為政清靜務盡仁恕詞訟止<lb/>
息逺近稱之<lb/>
隋房恭一字慎言沉深有局量逹于從政為平恩令有<lb/>
能名<lb/>
郎茂初仕北齊為保城令有能名百姓為立清徳頌周<lb/>
平齊後為衛國令歴年詞訟不詣州省魏州刺史元暉<lb/>
<pb n="KR3k0013_WYG_702-10b"/>
謂茂曰長史言衛國民不敢申訴者要明㢘耳茂進曰<lb/>
民猶水也法令為隄防隄防不固必致奔突茍無决溢<lb/>
使君何患哉暉無以應之<lb/>
長孫熾為諫議大夫攝長安令與大興令梁毗俱為稱<lb/>
職然毗以嚴正聞熾以寛平顯為政不同部内各化<lb/>
魏徳深大業中為貴鄉長遼東之役徴税百端使人往<lb/>
來責成郡縣于時王綱弛紊吏多贓賄所在徴斂下不<lb/>
堪命惟徳深一縣有無相通不竭其力所求皆給百姓<lb/>
<pb n="KR3k0013_WYG_702-11a"/>
不擾稱為大化于是盗賊羣起武陽諸城多被淪陷惟<lb/>
貴鄉獨全郡丞元寳藏受詔逐捕盗賊每戰不利則器<lb/>
械必盡輙徴發于人動以軍法從事如法者數矣其鄰<lb/>
城營造皆聚于㕔事吏人逓相督責晝夜喧囂猶不能<lb/>
清徳深各問其所欲任隨便修營官府寂然常若無事<lb/>
惟約束長吏所修不須過餘使百姓勞苦然在下各自<lb/>
竭心常為諸縣之最<lb/>
髙世行大業末為櫟陽令劉髙為蕭令劉熾為城臯令<lb/>
<pb n="KR3k0013_WYG_702-11b"/>
俱有恩惠風教大洽獄無繫囚為吏人所稱<lb/>
唐顔師古隋仁壽中為安養尉尚書左僕射楊素見師<lb/>
古年弱貌羸因謂曰安養劇縣何以克當師古曰割鷄<lb/>
焉用牛刀素竒其對官梁以幹理聞<lb/>
獨孤懷恩為鄠縣令髙祖平京城授長安令在職嚴明<lb/>
甚得時譽<lb/>
韋承慶調露中為烏程令風化大行<lb/>
李峴信安王禕第三子樂善下士頗有吏才以門䕃入<lb/>
<pb n="KR3k0013_WYG_702-12a"/>
仕累遷髙陵令政術知名特遷萬年令所蒞皆著聲績<lb/>
蔣沅乾元中為陸渾盩厔咸陽髙陵四令當軍旅之後<lb/>
瘡痍未平沅竭心撫綏所至安輯副元帥郭子儀每統<lb/>
兵由其縣必誡軍吏曰蔣令清嚴幹辦供億固當有數<lb/>
士衆得蔬飯見饋則已無撓清政其為時人所稱如此<lb/>
闗播大厯中為河南府兵曹攝職數縣皆有政能<lb/>
田庭玠魏博節度使興之父㓜敦儒雅不樂軍職起家<lb/>
為平舒丞遷樂壽清池東城河間四縣令所至以良吏<lb/>
<pb n="KR3k0013_WYG_702-12b"/>
稱<lb/>
王正雅穆宗朝為萬年令時京邑號為難理正雅抑强<lb/>
扶弱政甚有聲㑹柳公綽為京兆尹于帝前保稱帝命<lb/>
以緋衣銀章就縣宣賜遷户部郎中<lb/>
後唐賈復累為鎮冀屬邑令所蒞有能政<lb/>
劉逺清泰初為鉅野令縣民張廷煦等舉留逺詔曰月<lb/>
限外量留一年<lb/>
李温美清泰中為愽州武水令縣民二百舉留温美詔<lb/>
<pb n="KR3k0013_WYG_702-13a"/>
本限外留一年<lb/>
王遵美為密州諸城令考限欲滿部人以善政舉留時<lb/>
已除替人特减一選<lb/>
晉李顓美為武陽令性㢘謹大著政聲<lb/>
任沉為青州邑益都令縣民舉留勅量留一年<lb/>
孟承誨為宗城令秩滿以百姓舉留移常山槀城令皆<lb/>
有善政<lb/>
宇文頡為汝州襄城令縣民舉請勅月限外量留一年<lb/>
<pb n="KR3k0013_WYG_702-13b"/>
李殷為太谷令北京上言殷釐務公㢘以徳化下獄無<lb/>
囚繫刑無鞭扑薪水之事不擾于民力賦輿之數不失<lb/>
于公程三時勸農躬行田井乾糇曝饊裹行而食一邑<lb/>
熙熙長幼有序流者歸復如戀父母今考秩垂滿衆情<lb/>
願留敢希明恩重令治任詔下褒美量留一年<lb/>
周司徒詡清河人後唐明宗之鎮邢臺詡往謁之甚見<lb/>
禮遇命試吏于邯鄲歴永年須城令皆有能名<lb/>
景範初以明經擢第歴貝州清陽簿濮州范縣令皆以<lb/>
<pb n="KR3k0013_WYG_702-14a"/>
强幹著名<lb/>
李元懿為青州北海縣令民五千餘詣闕舉稱元懿所<lb/>
任添千户出税錢貫疋萬勸課百姓種樹十三萬于縣<lb/>
廨内種樹千其年早霜北海不損田諸縣蝗不入縣界<lb/>
泥龍求雨無應李令笞龍責之即日雨足民有詞訟當<lb/>
面剖斷出俸錢修公廨置什物當李令在官曽將其事<lb/>
于本州舉請前使劉銖以為阿附例遭决責令以元懿<lb/>
之政望更賜李令三二年時元懿已授宋城令以縣民<lb/>
<pb n="KR3k0013_WYG_702-14b"/>
堅請遂復為北海以奬之<lb/>
　　　遺愛<lb/>
觀夫寄百里之命布一同之政若乃清白自處風教外<lb/>
行訢合民情允臻王化則有因伏臘以放囚繫勸農桑<lb/>
而成歳事民懷其惠吏不忍欺頌徳以立碑畫像以配<lb/>
祀故先民有言曰善人為政歿且不朽其是之謂乎<lb/>
西門豹為鄴令鑿十二渠引河水灌民田皆溉至漢時<lb/>
長吏以為十二渠橋絶馳道相比近不可欲合渠水且<lb/>
<pb n="KR3k0013_WYG_702-15a"/>
至馳道合三渠為一橋鄴民人父老不肯聽長吏以為<lb/>
西門君所為也賢君之法式不可更也長吏終聽置之<lb/>
漢朱邑少時為舒桐鄉嗇夫㢘平不苛以愛利為行未<lb/>
嘗笞辱人存問耆老孤寡遇之有恩所部吏民愛敬焉<lb/>
後遷大司農病死屬其子曰我故為桐鄉吏其民愛我<lb/>
必塟桐鄉後世子孫奉嘗我不如桐鄉民<hi>嘗謂烝嘗之祭</hi>及死<lb/>
其子塟之桐鄉西郭外民果共為邑起冡立祠歳時祠<lb/>
祭至今不絶<lb/>
<pb n="KR3k0013_WYG_702-15b"/>
焦贛為小黄令化行縣中舉最當選三老官屬上書願<lb/>
留贛有詔許増秩留<lb/>
後漢卓茂初為宻令是時王莽秉政置大司農下部丞<lb/>
勸農桑遷茂為京丞宻人老少皆涕泣隨送<lb/>
魯恭為中牟令㑹遭母䘮去官吏人思之<lb/>
王喬為葉令及卒百姓乃為立廟號葉君祠<lb/>
韋義為廣都長以兄順䘮去官廣都為生立廟後為甘<lb/>
陵陳二縣令及卒二縣吏民為義舉哀若䘮考妣<lb/>
<pb n="KR3k0013_WYG_702-16a"/>
寒郎為濟陽令以母䘮去官百姓追思之章和元年和<lb/>
帝東廵狩過濟陽三老吏人上書陳郎前政狀帝至梁<lb/>
召見郎三府為辟首由是辟司徒府<lb/>
楊仲績為祁令甚有徳惠人為立祠<lb/>
劉寵為東平陵令以仁惠為吏民所愛母疾棄官去百<lb/>
姓將送塞道車不得進乃輕服遁歸<lb/>
姜詩為江陽令卒于官所居治鄉人為立祀<lb/>
宋登為汝隂令後為潁川太守病免卒汝隂人配社祠<lb/>
<pb n="KR3k0013_WYG_702-16b"/>
之<lb/>
王渙為雒陽令病卒百姓市道莫不咨嗟男女老壯皆<lb/>
相與賦歛致奠醊以千數渙䘮西歸道經𢎞農民㢘皆<lb/>
顧褩按于路吏問其故咸言平常持米到雒為卒司所<lb/>
鈔常亡其半自王君在事不見侵枉故來報恩其政化<lb/>
懷物如此人思其徳為立祠于安陽亭西毎食輙弦歌<lb/>
薦之<lb/>
陳寔為太丘長修徳清靜百姓以安以沛相賦歛違法<lb/>
<pb n="KR3k0013_WYG_702-17a"/>
乃觧印綬去吏人追思之<lb/>
荀淑為當塗長歴朗陵侯相及卒二縣皆為立祠<lb/>
劉陶為順陽長<hi>又云名騊駼為湞陽</hi>以病免吏民思而歌之曰邑<lb/>
然不樂思我劉君何時復來安此下民<lb/>
蜀董和為成都令縣界豪强憚和嚴去訖益州牧劉璋<lb/>
轉和為巴東屬國都尉吏民老幼相携乞留和者數千<lb/>
人璋聽留二年<lb/>
晉荀朂為安陽令轉驃騎從事中郎朂有遺愛安陽生<lb/>
<pb n="KR3k0013_WYG_702-17b"/>
為立祠<lb/>
陸雲為浚儀令郡守害其能屢譴責之雲乃去官百姓<lb/>
追思之圖畫形像配食縣社<lb/>
孔奕為全椒令在官有惠化及卒市人若䘮慈親<lb/>
南齊樂預為永世令民懷其徳卒有一老嫗行擔觧䔩<lb/>
若將詣市聞預死棄擔號泣<lb/>
周顒為剡令有恩惠百姓思之<lb/>
梁樂藹為龍陽相以父憂去職吏民詣州請之塟訖起<lb/>
<pb n="KR3k0013_WYG_702-18a"/>
焉<lb/>
劉香為臨津令有善績秩滿縣人三百餘人詣闕請留<lb/>
勑許焉<lb/>
蕭景為永寧令以疾去官永嘉人胡仲宣等千人詣闕<lb/>
表請景為郡不許還為驃騎將軍<lb/>
傅岐為始平令後去縣民無老小皆出境拜送啼號之<lb/>
聲聞于數十里<lb/>
隋劉曠髙祖開皇初為平鄉令在職七年風教大洽及<lb/>
<pb n="KR3k0013_WYG_702-18b"/>
去官吏人無少長號泣于路將送數百里不絶<lb/>
魏徳深煬帝大業中為貴鄉長百姓不擾稱為大化遷<lb/>
舘陶長貴鄉吏人聞之相與言及其事皆欷歔流涕語<lb/>
不成聲及將赴任傾城送之號泣之聲道路不絶既至<lb/>
舘陶闔境老幼皆如見父母貴鄉父老冐渉險難詣闕<lb/>
請留有詔許之舘陶父老復詣郡相訟以貴鄉文書為<lb/>
詐郡不能决㑹持節使者韋霽杜釐等至兩縣詣使訟<lb/>
之乃斷從貴鄉貴鄉吏人歌呼滿道互相稱慶舘陶衆<lb/>
<pb n="KR3k0013_WYG_702-19a"/>
庶合境悲哭因而居住者數百家後與賊戰沒于陣貴<lb/>
鄉舘陶人庶至今懷之<lb/>
房彦謙為長葛令超授鄭州司馬吏民號哭相謂曰房<lb/>
明府今去吾屬何用生為其百姓思之立碑頌徳<lb/>
唐張元濟隋大業中為武陽令務以徳教訓下百姓懷<lb/>
之<lb/>
髙叡為通義令以善政稱去官後人吏樹碑頌其徳<lb/>
崔務智為博州清平令以歳滿當去職百姓懷其善政<lb/>
<pb n="KR3k0013_WYG_702-19b"/>
詣闕請更留一年制許之<lb/>
韋景駿為肥鄉令後為趙州長史路由肥鄉人吏驚喜<lb/>
競來犒餞留連經日有童稚數人年甫十餘歳亦在其<lb/>
中景駿謂曰計吾去此時汝輩未生既無舊恩何慇懃<lb/>
之甚也咸對曰比聞長宿傳説縣中廨宇學堂舘舍隄<lb/>
橋並是明公遺迹將謂古人不意親得瞻覩不覺欣戀<lb/>
倍于常也其為人所思如此<lb/>
崔縱為藍田令寛明勤謹徳化大行縣人請立碑<lb/>
<pb n="KR3k0013_WYG_702-20a"/>
薛珏為渭南令以清白尤異聞遷昭應令縣人請立碑<lb/>
紀政珏因固讓不受<lb/>
裴耀卿為長安令在職二年寛猛得𠂻及去官縣人甚<lb/>
思詠之<lb/>
晉史圭為樂壽令里人為之立碑<lb/>
　　　課最<lb/>
夫郡縣者國之藩維令長者民之父母欲親其民必修<lb/>
其政則有立神明之譽興㢘讓之風吏民悦服獄訟和<lb/>
<pb n="KR3k0013_WYG_702-20b"/>
平清白尤異課績連最莫不升諸公朝待之異數所以<lb/>
三考黜陟前王令典五等優劣後世凖䋲不然清濁不<lb/>
分善惡何勸乎<lb/>
漢卜式為緱氏令緱氏便之遷成臯令將漕最<hi>為縣令而又使</hi>
<hi>領漕其課最上</hi>
趙廣漢為陽翟令以治行尤異遷京輔都尉守京兆尹<lb/>
王尊行美陽令事宣帝行幸雍過虢尊供張如法而辦<lb/>
<hi>尊雖行美陽令而就虢供張也</hi>以髙第擢為安定太守<lb/>
<pb n="KR3k0013_WYG_702-21a"/>
義縱補上黨郡中令治敢往少温藉<hi>敢行暴虐之政少温藉言無所含容</hi>
<hi>也</hi>縣無逋事<hi>逋亡也負也</hi>舉第一遷為長陵及長安令<lb/>
焦延壽守贛為少黄令愛養吏民化行縣中舉最當遷<lb/>
<hi>以課最而被舉故一遷而為他官也</hi>三老官屬上書願留贛有詔許增秩<lb/>
留<hi>依許留而増其秩</hi>
召信臣為榖陽長舉髙第遷上蔡長<lb/>
後漢杜詩為成臯令視事三歳舉政尤異<lb/>
魯恭為中牟令在事三年州舉尤異<lb/>
<pb n="KR3k0013_WYG_702-21b"/>
魯丕為新野令視事朞年州課第一<lb/>
祭肜為偃師長有權畧視事五歳縣無盗賊課為第一<lb/>
牟融以司徒茂才為豐令視事三年縣無獄訟吏畏而<lb/>
愛之治有異迹為州郡最<lb/>
孔奮守姑臧長詔書以奮在姑臧治有絶迹賜爵闗内<lb/>
侯<lb/>
胡紹為河内懷令政教清平為三河表<lb/>
陳重舉茂才除細陽令政有異化舉尤異當選為㑹稽<lb/>
<pb n="KR3k0013_WYG_702-22a"/>
太守<lb/>
劉祐除任城令兖州舉為尤異<lb/>
童恢為不其令青州舉尤異遷丹陽太守<lb/>
伏恭為劇令視事十三年以惠政公㢘聞青州舉為尤<lb/>
異<lb/>
魏張旣字徳容馮翊髙陵人舉茂才除新豐令治為三<lb/>
輔第一<lb/>
臧旻為盧奴令冀州舉尤異遷揚州刺史<lb/>
<pb n="KR3k0013_WYG_702-22b"/>
蜀吕義為新都綿竹令乃心隱䘏百姓稱之為一州諸<lb/>
城之首<lb/>
晉鄭袤為黎陽令吏民悦服太守班下屬城特見甄異<lb/>
為諸縣之最<lb/>
杜軫除池陽令為雍州十一郡最<lb/>
宋夏侯詳為新汲令治有異績豫州刺史叚佛榮班下<lb/>
境内為屬城表轉治中從事史<lb/>
南齊蕭景為永寧令治為百城最<lb/>
<pb n="KR3k0013_WYG_702-23a"/>
梁丘仲孚再為山隂令仲孚長于撥煩善適權變吏民<lb/>
敬服號稱神明治天下第一<lb/>
隋長孫熾建徳二年授雍州倉城令尋轉盩厔令頻宰<lb/>
二邑考績連最遷崤郡守<lb/>
劉曠開皇中為臨潁令清名善政為天下第一<lb/>
房恭懿開皇初為新豐令政為三輔之最<lb/>
房彦謙為長葛令仁壽中文帝令持節使者廵行州縣<lb/>
察長吏能否以彦謙為天下第一<lb/>
<pb n="KR3k0013_WYG_702-23b"/>
唐劉思穆為深州饒陽令與冀州信都令崔懷嶷課績<lb/>
居最<lb/>
薛珏拜試太子中允兼渭南令奏課第一間歳復以清<lb/>
白尤異聞<lb/>
路嗣恭始名劒客後歴仕郡縣有能名後授神烏令考<lb/>
績上下為天下最以其能賜名嗣恭<lb/>
裴向累為京兆府户曹轉櫟陽渭南縣令奏課皆第一<lb/>
朝廷亟聞其理行擢為户部員外郎<lb/>
<pb n="KR3k0013_WYG_702-24a"/>
王播為殿中侍御史授三原令臨所部政理修明恃勢<lb/>
豪門未嘗貸法歳終考課為畿邑之最<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_702-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷七百二<lb/>
</p>
<p>
</p>
  </div>
</body>
</text>
</TEI>
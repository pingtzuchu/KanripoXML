<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百四十八</head>
    <p>
<pb n="KR3k0013_WYG_448-1a"/>
欽定四庫全書<lb/>
　册府元龜卷四百四十八　宋　王欽若等　撰<lb/>
　　將帥部<lb/>
　　　　殘酷　　報私怨<lb/>
　　　殘酷<lb/>
子曰不教而殺謂之虐不戒視成謂之暴蓋殘酷者縱<lb/>
暴滋虐之謂也三代以降謀帥非一其或詩禮之選替<lb/>
而勇悍之材進乃有處爪牙之列握旗鼓之要當干城<lb/>
<pb n="KR3k0013_WYG_448-1b"/>
之任受方面之寄虐用其衆毒痡於民以戕害為勢以<lb/>
安忍為樂至有不式王命視人如讎誅求貨財則動恣<lb/>
賊殺屠掠城邑則舉無噍類孥戮不辜䖍劉參佐肆豺<lb/>
狼之忿極塗炭之苛至於惡稔禍盈而後不得其死者<lb/>
蓋有之矣書云天吏逸德烈于猛火仲尼云苛政猛於<lb/>
虎良可畏哉<lb/>
漢項羽為楚大將軍西屠咸陽殺秦王子嬰燒秦宫室<lb/>
所過殘滅秦民大失望<lb/>
<pb n="KR3k0013_WYG_448-2a"/>
周勃為太尉髙帝十年代相國陳豨反十一年冬勃道<lb/>
太原入定代地至馬邑馬邑不下攻殘之<hi>殘謂多所殺戮</hi>
後漢公孫瓚為奮武將軍破禽劉虞盡有幽州之地興<lb/>
平二年遂保易京是時旱蝗榖貴民相食瓚恃其材力<lb/>
不恤百姓記過忘善睚眦必報州里善士名在其右者<lb/>
必以法害之嘗言衣冠皆自以分職富貴不謝人惠故<lb/>
所寵愛類多商販庸兒所在侵暴百姓怨之於是代郡<lb/>
廣陽上谷右北平各殺瓚所置長吏復與鮮于輔劉和<lb/>
<pb n="KR3k0013_WYG_448-2b"/>
兵合<lb/>
黄祖為荆州劉表將屯夏口祖子射<hi>音亦</hi>與禰衡善隨到<lb/>
夏口祖嘉其才每在坐席有異賔介使與衡談後衡驕<lb/>
蹇答祖言俳優饒言祖以為罵己也大怒顧五百捉頭<lb/>
出左右遂扶以去拉而殺之<lb/>
王正為河内太守起兵討董卓遣諸生于屬縣微伺吏<lb/>
民負罪收之考責錢榖負罪稽遲則夷滅宗族以崇威<lb/>
吳甘寧為前部都督廚下兒曾有過走投吕蒙蒙恐寧<lb/>
<pb n="KR3k0013_WYG_448-3a"/>
殺之故不即還後寧賫禮禮蒙母臨當與升堂乃出廚<lb/>
下兒還寧許蒙不殺斯須還船縛置桑樹自挽弓射殺<lb/>
之<lb/>
晉茍晞為征東大將軍青州刺史多置參佐轉易守令<lb/>
以嚴刻立功日加斬戮流血成川人不堪命號曰屠伯<lb/>
頓丘太守魏值為流人所逼衆五六萬大掠兖州晞出<lb/>
屯無鹽以弟純領青州刑殺更甚於晞百姓號小茍酷<lb/>
于大茍<lb/>
<pb n="KR3k0013_WYG_448-3b"/>
桓温為大司馬揚州牧都督中外諸軍事發州人築廣<lb/>
陵城移鎭之時温枋頭之敗行役既久又兼疾痢死者<lb/>
十四五百姓皆嗟怨<lb/>
桓雲為都督司豫二州軍事領鎭蠻䕶軍西陽太守雲<lb/>
招集衆力志在足兵多所枉濫衆皆嗟怨時雲兄大司<lb/>
馬温執權有司不敢彈劾<lb/>
宋劉粹為征虜將軍鎭壽陽少帝景平二年譙郡流離<lb/>
六十餘家叛没於後魏趙景秦剛等六家悔背還投陳<lb/>
<pb n="KR3k0013_WYG_448-4a"/>
留襄邑縣頓謨等村粹遣將范縱夫討叛戸不及因誅<lb/>
殺謨等三十家男丁一百五十七人女弱一百六十二<lb/>
口收付作部粹坐貶號為寧朔將軍<lb/>
宗越<hi>一作宗錢</hi>為龍驤將軍時臧質魯爽反越討質等破之<lb/>
因追奔至江陵時荆州刺史朱修之未至越多所誅戮<lb/>
又逼畧南郡王義宣子女坐免官繫尚方復為長水校<lb/>
尉時竟陵王誕據廣陵反越領馬軍𨽻沈慶之攻誕及<lb/>
城䧟世祖使悉殺城内男丁越受㫖行誅躬臨其事莫<lb/>
<pb n="KR3k0013_WYG_448-4b"/>
不先加捶撻或有鞭其面者欣欣然若有所得所殺凡<lb/>
數千人越為將所領衆嚴酷好行刑戮睚眦之間動用<lb/>
軍法時王𤣥謨為都督南豫州刺史御下亦少恩將士<lb/>
為之語曰寧作五年徒不逐王𤣥謨𤣥謨猶尚可宗越<lb/>
更殺我<lb/>
髙道慶為鍾離太守領軍北討道慶凶險暴横求欲無<lb/>
已有失意者輙加捶拉往往有死者朝廷畏之如虎狼<lb/>
齊髙帝與袁粲等議收付廷尉賜死<lb/>
<pb n="KR3k0013_WYG_448-5a"/>
梁侯景初仕後魏為定州刺史大行臺性殘忍酷虐<lb/>
陳陳靈洗為安西將軍性嚴急御下甚苛刻士卒有小<lb/>
罪必以軍法誅之造次之間便加捶撻而號令分明與<lb/>
士同甘苦衆亦以此依附<lb/>
後魏公孫軌為平南將軍屯壺關㑹上黨丁零叛軌討<lb/>
平之軌既死太武謂崔浩曰吾行過上黨父老皆曰公<lb/>
孫軌為將其返去丁零渠帥乘山罵軌軌怒取罵者之<lb/>
母以矛刺其隂而殺之曰何以生此逆子從下倒劈分<lb/>
<pb n="KR3k0013_WYG_448-5b"/>
磔四支於山樹上以肆其忿是忍行不忍之事軌幸而<lb/>
早死至今在者吾必族而誅之<lb/>
羊祉為光禄大夫假平南將軍持節領部騎三萬從髙<lb/>
肇南征㑹班師夜中引軍出有二徑軍人迷而失路祉<lb/>
便斬隊副楊明達梟首路側為中尉元昭所劾㑹赦免<lb/>
後為征虜將軍好慕名利頗為深文所經之處人號天<lb/>
狗及將出臨州並無恩潤兵民患其嚴虐焉<lb/>
元麗為魏將軍時秦州屠各王法智與主簿吕茍兒為<lb/>
<pb n="KR3k0013_WYG_448-6a"/>
亂詔麗討平之麗因平賊之勢枉掠良善七百餘人<lb/>
劉貴為行臺僕射與侯景髙昻等討獨孤如願於雒陽<lb/>
貴凡所經歴莫不肆其威酷修營城郭督責切峻非理<lb/>
殺害視下如草<lb/>
爾朱仲逺為東道大都督大行臺大將軍仲逺天性貪<lb/>
暴大宗富族誣之以反殁其家口簿籍財物皆以入己<lb/>
丈夫死者投之河流如此者不可勝數諸將婦有美色<lb/>
者莫不被其淫亂後加太宰解大行臺仲逺専恣尤劇<lb/>
<pb n="KR3k0013_WYG_448-6b"/>
方之彦伯世隆最為無禮<hi>彦伯世隆仲逺兄弟</hi>東南牧守下至民<lb/>
俗比之豺狼特為患苦<lb/>
北齊斛律光為大將軍性剛急嚴於御下治兵督衆放<lb/>
杖威刑板築之役鞭撻人士頗稱其暴<lb/>
後周鄭偉魏末為大將軍江陵防主都督十五州諸軍<lb/>
事偉性麤獷不遵法度睚眦之間便行殺戮朝廷以其<lb/>
有立義之効每優容之及在江陵乃専戮副防主杞賔<lb/>
王坐除名<lb/>
<pb n="KR3k0013_WYG_448-7a"/>
隋趙仲卿為朔州總管于時塞北盛興屯田仲卿總統<lb/>
微有不理者仲卿輙召主掌撻其胸背或解衣倒曵於<lb/>
荆棘中時人謂之猛虎時有上表言仲卿酷暴者髙祖<lb/>
命御史王偉按之並實惜其功不罪因勞之曰知公清<lb/>
正為下所惡賜物五百叚仲卿益恣由是免官<lb/>
楊素為靈州道行軍總管大抵馭戎嚴整有犯軍令者<lb/>
立斬之無所寛貸將臨冦輙求人過失而斬之多者百<lb/>
餘人少者不下十數流血盈前言笑自若及其對陣先<lb/>
<pb n="KR3k0013_WYG_448-7b"/>
令一二百人赴敵䧟陣則已如不能䧟陣而還者無問<lb/>
多少悉斬之又令二三百人復進還如向法將士股慄<lb/>
有必死之心由是戰無不勝稱為名將<lb/>
屈突蓋為武候驃騎性嚴刻時有檢校太府卿崔𢎞度<lb/>
亦嚴酷長安為之語曰能飲三斗醋不見崔𢎞度寧茹<lb/>
三斗艾不逢屈突蓋<lb/>
魚贊為車騎將軍贊性兇暴虐其部下令左右炙肉遇<lb/>
不中意以籖刺瞎其眼有温酒不適者立斷其舌煬帝<lb/>
<pb n="KR3k0013_WYG_448-8a"/>
以贊藩邸之舊不忍加誅謂近臣曰弟既如此兄亦可<lb/>
知因召贊兄俱羅譴責之出贊於獄令自為計贊至家<lb/>
飲藥而死帝恐俱羅不自安慮生邊患轉為安州刺史<lb/>
樊子蓋為東郡留守楊𤣥感作逆來逼王城及𤣥感解<lb/>
去子蓋凡所誅殺者數萬人<lb/>
唐羅士信髙祖時為新安道行軍總管持法嚴暴有不<lb/>
用命者無問親友必皆斬决繇是下不附而畏之<lb/>
竇軌為益州道行臺右僕射時蜀土冦盜聚結悉討平<lb/>
<pb n="KR3k0013_WYG_448-8b"/>
之軌每臨戎其部衆無貴賤少長不恭命即立斬之每<lb/>
日吏士多被鞭撻流血滿庭見者莫不重足股慄軌初<lb/>
入蜀將其甥以為心腹嘗夜出呼之不以時至怒而斬<lb/>
之每誡家僮不得出外甞遣奴就官廚取漿而悔之謂<lb/>
奴曰我誠使汝當要借汝頭以明法耳遣其部將取奴<lb/>
斬之其奴稱寃監刑者猶豫未决軌怒俱斬之行臺郎<lb/>
中趙𢎞安知名士也軌動輙榜箠歳至數百<lb/>
武懿宗則天時與清邊道副總管婁師德按撫河北諸<lb/>
<pb n="KR3k0013_WYG_448-9a"/>
州懿宗所至多殘酷人吏犯法者必先刳取其膽然後<lb/>
行刑流血盈前言笑自若先是孫萬榮别帥何阿小多<lb/>
屠害士女是時人號懿宗與何阿小為兩何或謂之語<lb/>
曰唯此兩何殺人最多<lb/>
嚴武代宗時為劒南節度等使前後在蜀累年肆志逞<lb/>
欲恣行猛政梓州刺史章彞初為武判官及是小不副<lb/>
意召赴成都杖殺之繇是威震一方<lb/>
李正己大厯中為淄青節度使為政嚴酷所在不敢偶<lb/>
<pb n="KR3k0013_WYG_448-9b"/>
語<lb/>
朱希寀大厯三年為幽州節度使為政苛酷人不堪命<lb/>
竟為孔目官李瑗所殺<lb/>
李懐光德宗時為邠寧節度建中初城原州以懐光兼<lb/>
領其任居前督作時懐光新臨濫殺朔方大將數人法<lb/>
令嚴峻<lb/>
李希烈為淮西節度使討梁崇義先發千餘人守臨漢<lb/>
崇義屠之後荆襄平希烈選其軍嘗從臨漢之役者三<lb/>
<pb n="KR3k0013_WYG_448-10a"/>
千人悉斬之<lb/>
張光晟為單于都䕶振武軍使建中元年回紇突僮悔<lb/>
録領衆并雜種胡等自京師還國輿載金帛相屬於道<lb/>
光晟訝其裝槖頗多潛令驛吏以長錐刺之則皆輦歸<lb/>
所誘致京師婦人也乃使突僮及所領徒悉令赴宴酒<lb/>
酣光晟伏甲盡拘而殺之死者千餘人唯留二胡歸國<lb/>
復命遂部其婦人給糧還京收其金帛賞賚軍士後回<lb/>
紇遣使來訴帝不欲甚阻蕃情徴拜右金吾將軍回紇<lb/>
<pb n="KR3k0013_WYG_448-10b"/>
猶怨懟不已又降為陸王𫝊<lb/>
劉士寧貞元中為宣武節度使日恣荒暴誅戮無不怨<lb/>
苦或彎弓挺刀殺人於杯案間都虞候李萬榮因其獵<lb/>
於近郊閉州門以拒之士寧馳歸闕下<lb/>
韓𢎞貞元十五年為宣武軍節度使有郎將劉鍔者兇<lb/>
卒之魁已𢎞欲大振威望一日列短兵於牙門召鍔與<lb/>
其黨三百數其罪盡斬之以徇血流道中𢎞對賔客言<lb/>
笑自若<hi>又云𢎞制宣武頗酷法人人不自保</hi>
<pb n="KR3k0013_WYG_448-11a"/>
田季安為魏博節度使憲宗元和中有進士丘絳者嘗<lb/>
為田緒從事及季安為帥絳與同府侯臧相持爭權季安<lb/>
怒斥絳攝下邑尉使人先路穴地以待至則排入而瘞<lb/>
之其兇暴慘毒如此<lb/>
王庭湊為鎭州節度使穆宗長慶四年二月故山南東<lb/>
道節度使牛元翼家屬悉為庭湊所害初元翼之出深<lb/>
州也庭湊縶留其家及節度漢南數遣使厚賂庭湊使<lb/>
出之庭湊竟不許至是知元翼卒盡殺之<lb/>
<pb n="KR3k0013_WYG_448-11b"/>
王重榮懿宗咸通末為河中節度使植性不仁嘗於河<lb/>
岸立巨木設機於其上有軍吏忤其意者則置於巨木<lb/>
發其機擲似河之急流其慘毒也如此部將常行儒因<lb/>
重榮出於北郭仗刃殺之有識者咸快其事<lb/>
梁王珙唐末為陜州節度使為政苛暴且多猜忌殘忍<lb/>
好殺不以生命為意内至妻孥宗屬外則賔幕將吏一<lb/>
言不合則五毒備施鞭笞刳斮無日無之奢縱聚斂民<lb/>
不堪命由是左右惕懼憂在不測光化二年六月為部<lb/>
<pb n="KR3k0013_WYG_448-12a"/>
將李璠所殺<lb/>
李罕之唐末為河陽節度使雖有膽决雄猜翻覆而撫<lb/>
民御衆無方畧率多苛暴性復貪冒不得士心出兵攻<lb/>
晉絳時大亂之後野無耕稼罕之部下俘剽為資啖人<lb/>
作食其後河陽為張言所䧟罕之奔於太原後唐武皇<lb/>
表為澤州刺史仍領河陽節度以兵冦鈔懐孟晉綘數<lb/>
百里内郡邑無長吏閭里無居民河内百姓屯結山寨<lb/>
或出樵汲即為俘馘雖竒峯絶磴梯危架險亦為罕之<lb/>
<pb n="KR3k0013_WYG_448-12b"/>
部衆攻取先是蒲坂之間有山田摩雲邑人立柵於其上<lb/>
以避冦亂罕之百餘人攻下之軍中因號罕之為李摩<lb/>
雲自是數州之民屠啖殆盡荆棘蔽野烟火斷絶凡十<lb/>
餘年<lb/>
雷滿唐末為澧朗節度使貪穢慘毒蓋非人類及死子<lb/>
彦恭繼之蛋蠻狡獪深有父風燼墟落榜舟檝上下於<lb/>
南郡武昌之間殆無人矣<lb/>
安王友寧唐末為宣武軍牙將鳯翔李茂貞叛屯兵盩<lb/>
<pb n="KR3k0013_WYG_448-13a"/>
厔友寧攻下盩厔無大小屠之<lb/>
後唐孔循明宗時為樞密使㑹汴州軍校張諫謀亂都<lb/>
指揮符彦饒誅斬亂兵軍城安定以循權知汴州循至<lb/>
召集謀亂指揮使趙䖍已下三千人並族誅之<lb/>
晉王建立仕後唐為青州節度使性惡生好殺為政嚴<lb/>
烈閭里有惡跡者必族而誅之其刑失於入者不可勝<lb/>
紀故當時人目之為王垜壘言殺其人而積其屍也<lb/>
安重榮為定州節度使嘗因暴怒部校賈章以謀叛聞<lb/>
<pb n="KR3k0013_WYG_448-13b"/>
章有女一人時欲捨之女曰我家三十口繼經兵亂死<lb/>
者二十八口今父就刑存此身何為再三請死亦殺之<lb/>
鎭人繇是惡重榮之酷而嘉賈女之烈焉<lb/>
萇𢎞簡累授左金吾衞左將軍性忌尅而多疑歴州鎭<lb/>
十餘所在多豎棘於公署方通人行左右稍違忤即加<lb/>
鞭笞或至殺害其意不可測吏人皆側足而行其煩苛<lb/>
暴虐為武臣之最<lb/>
張萬進歴威勝保大彰義三軍節度使所臨之地士民<lb/>
<pb n="KR3k0013_WYG_448-14a"/>
慘懔及疾羸綿日州兵將亂乃召副使萬廷圭委其符<lb/>
印記室李升素憾萬進之陵虐知其將亡謂廷圭曰氣<lb/>
息奄奄不保晨暮促移就第豈不宜乎廷圭從之遂以<lb/>
籃轝秘尸而出浹旬不舉馳騎而奏慮其有變詔命既<lb/>
至而後發喪其妻素狠戾謂長子彦球曰萬廷圭逼廹<lb/>
危命驚擾而死不手戮之奚為生也廷圭聞之不敢弔<lb/>
助萬進自假殯精舎之下至轊車東轅凡數月之間郡<lb/>
民百萬無涕洟饋奠者<lb/>
<pb n="KR3k0013_WYG_448-14b"/>
張彦澤為涇州節度使從事張式以彦澤所行事多不<lb/>
軌數勸止之彦澤不從因酒酣發矢向式式偶免因告<lb/>
病不復請謁彦澤愈怒將加害焉式乃避竄衍州刺史<lb/>
送至邠州邠州連帥李周具奏其事朝廷姑息彦澤流<lb/>
式商州彦澤堅飛奏請式朝廷允之式既至决口剖心<lb/>
斷手足而死之後為相州節度使領軍北屯鎭定後送<lb/>
欵於北北主遣彦澤先至京師數日之内恣行殺害或<lb/>
軍士擒獲罪人至前彦澤不問所犯但瞑目出一手豎<lb/>
<pb n="KR3k0013_WYG_448-15a"/>
三指而已軍士承其意即出外斷其頭腰領焉彦澤與<lb/>
偽閤門使髙勲不協因乘醉至其門害其仲父孝悌暴<lb/>
死於門外<lb/>
李守超為裨將從其兄守貞征討守超性慘毒令軍士<lb/>
以大劒剖賊之首為六分號為肉蓮花以成戲笑河上<lb/>
居人為掠而至者亦罹其酷人頗寃之<lb/>
漢劉銖晉末為髙祖并州左都押牙性好殺尤慘毒髙<lb/>
祖以為勇斷類已深委遇之建國初授永興節度使從<lb/>
<pb n="KR3k0013_WYG_448-15b"/>
定汴雒移鎭青丘立法深峻令行禁止吏民有過不問<lb/>
輕重未嘗有貸免者每視事小有忤㫖即令倒曳而出<lb/>
至數百歩外方止膚體無完每杖人遣雙杖對下謂之<lb/>
合歡杖或杖人隨其歳謂之隨年杖<lb/>
史𢎞肇為侍衞都指揮使部轄禁軍警衞都邑専行刑<lb/>
殺畧無顧避惡少無賴之輩望風匿迹路有遺棄人不<lb/>
敢取然而不問罪之輕重理之所在但云有犯便處極<lb/>
刑枉濫之家莫敢上訴廵司吏卒因縁為姦嫁禍脅人<lb/>
<pb n="KR3k0013_WYG_448-16a"/>
不可勝紀時太白晝見民有仰觀者為坊廵所拘立斷<lb/>
腰領又有醉民抵忤一軍人則誣以訛言竟見棄市嘗<lb/>
有醉者誤入民家婦呼之為盗廵司遇之以撾其腦血<lb/>
流被體乃就鄰舎子假錢二緡令醉者負之即斬於所<lb/>
犯之地斷舌决口斮筋折足者殆無虛日故相李崧為<lb/>
家僮誣告族戮於市而取其幼女為婢自是仕宦之家<lb/>
畜僕𨽻者皆以姑息為意而舊勲故將失勢之後為厮<lb/>
養輩之所脅制者往往有之軍司解暉性狡而酷凡有<lb/>
<pb n="KR3k0013_WYG_448-16b"/>
推劾隨意鍜鍊人有抵軍禁者被甚苦楚無不自誣以<lb/>
求死所都人遇之莫敢仰視有燕人何福殷者以商販<lb/>
為業嘗以錢十四萬市得玉枕一遣家僮及商人李進<lb/>
賣於淮南大得售廻家僮無行隱福殷貨財數十萬福<lb/>
殷責其償不伏遂杖之未幾家僮詣𢎞肇上變言北兵<lb/>
之入汴也偽燕王趙延壽遣福殷賫玉枕隂遺淮南主<lb/>
以致誠意𢎞肇即日逮捕福殷等繫之解暉希㫖斷成<lb/>
搒掠備至福殷自誣連罪者數輩並棄市妻女為𢎞肇<lb/>
<pb n="KR3k0013_WYG_448-17a"/>
帳下健卒分取之其家財並籍没<lb/>
周慕容彦超為兖州節度使既謀叛命乃於城中括率<lb/>
械繫笞掠比戸銜寃前陜州行軍司馬閻𢎞魯閒居在<lb/>
州懼其鞭扑盡以家財為餉彦超以𢎞魯所餉未盡又<lb/>
欲令判官崔周度得罪乃令周度監括其家周度謂𢎞<lb/>
魯曰公命之吉凶係財之豐約願無吝焉𢎞魯令家僮<lb/>
與周度捜索斸掘無孑遺矣彦超又令牙將鄭麟持刃<lb/>
訊之𢎞魯惶廹告罄周度白彦超曰閻行軍泣拜妻孥<lb/>
<pb n="KR3k0013_WYG_448-17b"/>
輸財不盡此情可恕彦超不之信𢎞魯夫婦並繫於獄<lb/>
其乳母於泥中得金纒臂輸之望救𢎞魯彦超怒周度<lb/>
阿私令軍校趙質切責便令自行杖笞𢎞魯夫婦以至<lb/>
肉爛而死即斬周度於市<lb/>
齊藏珍為濠州刺史世宗征淮泗命藏珍䕶兵南出所<lb/>
至貪暴淮甸之民及麾下仕伍咸被其毒<lb/>
　　　報私怨<lb/>
不念舊惡斯為君子之心以直報怨蓋亦中庸之道然<lb/>
<pb n="KR3k0013_WYG_448-18a"/>
而執兵之要出師以律念一忿之不忍必舊憾之是修<lb/>
由失意以相仇以忮心之是縱忘乎公利假彼軍興其<lb/>
或敵境初平國事方熾奮其憤怒恥於言詈雖甘心於<lb/>
一時亦流恨於千古至於賢者猶或病諸察夫過舉斯<lb/>
言是戒<lb/>
漢李廣為驍騎將軍坐亡失多為虜生得當斬贖為庶<lb/>
人數歳與故潁隂侯屏居藍田南山中射獵<hi>潁隂侯灌嬰之孫名</hi>
<hi>彊</hi>嘗夜從一騎出從人田間飲還至亭覇陵尉醉呵止<lb/>
<pb n="KR3k0013_WYG_448-18b"/>
廣廣騎曰故李將軍尉曰今將軍尚不得夜行何故也<lb/>
宿廣亭下居無何匈奴入隴西殺太守敗韓將軍<hi>韓安國</hi>
韓將軍徙居右北平死於是武帝乃召拜廣為右北平<lb/>
太守廣請覇陵尉與俱<hi>奏請天子而將行</hi>至軍而斬之上書自<lb/>
陳謝罪帝報曰將軍者國之爪牙也司馬法曰登車不<lb/>
式遭喪不服<hi>式俯車之式以禮敬人也式車前穔木也字或作軾</hi>振旅撫師以征<lb/>
不服率三軍之心同戰士之力故怒形則千里竦威振<lb/>
則萬物伏<hi>竦警也</hi>是以聲名暴於夷貉威稜憺乎鄰國<hi>神靈</hi>
<pb n="KR3k0013_WYG_448-19a"/>
<hi>之威曰稜憺猶動也陳留人語恐言憺之稜音來登切憺音徒濫切</hi>夫報忿除害捐殘去<lb/>
殺朕之所圖於將軍也若乃免冠徒跣稽顙請罪豈朕<lb/>
之指哉<hi>指意也</hi>
魏安陽亭侯幹司馬文王之弟也滿長武寵之孫也年<lb/>
二十四為大將軍掾髙貴鄉公之難以掾守閶闔掖門<lb/>
幹欲入幹妃偉之妹也<hi>臣欽若等曰偉字公衡長武之父也</hi>長武謂幹曰<lb/>
此門近公且來無有入者可從東掖門幹遂從之文王<lb/>
問幹入何遲幹言其故參軍王羡亦不得入恨之既而<lb/>
<pb n="KR3k0013_WYG_448-19b"/>
羡因王左右啟王滿掾斷門不内人宜推劾壽春之役<lb/>
偉從文王至許以疾不進子從求還省疾事定乃從歸<lb/>
由此内見恨收長武考死杖下偉免為庶人時人寃之<lb/>
晉杜預為征南大將軍平吳兵至江陵吳人知預病癭<lb/>
憚其智計以瓠繫狗頸示之每大樹似癭輒斫使白題<lb/>
曰杜預頸及城平盡捕殺之<lb/>
劉毅為衞將軍江州都督奏解江州刺史庾悅初悅為<lb/>
司徒長史曾至京毅時甚屯窶先就府借東堂與親故<lb/>
<pb n="KR3k0013_WYG_448-20a"/>
出射而悅後與寮佐徑來諸堂毅告之曰毅軰屯否之<lb/>
人合一射甚難君於諸堂可望以今日見讓悅不許射<lb/>
者皆散唯毅留射如故既而悅食鵝毅求其餘悅又不<lb/>
答毅常銜之故奪悅豫章解其軍府使人微示其㫖悅<lb/>
忿懼而死毅之褊躁如此<lb/>
桓温為荆州刺史復以范汪為安西長史温西征委以<lb/>
留府蜀平進爵武興縣侯温頻請為長史江州刺史皆<lb/>
不就自請還京求為東陽太守温甚恨焉後汪都督徐<lb/>
<pb n="KR3k0013_WYG_448-20b"/>
兖青冀四州揚州晉陵諸軍事安北將軍徐兖二州刺<lb/>
史假節既而温北伐令汪率文武出梁州以失期免為<lb/>
庶人朝廷憚温不敢執談者為之歎恨<lb/>
隋宇文述為大將軍初敬肅為潁州郡丞述食邑潁州<lb/>
每有書屬肅未嘗開封由是述銜之八月朝于涿郡帝<lb/>
以其年老有政名將擢為太守者數矣輙為述所毁不<lb/>
行<lb/>
唐李元諒為鎭國軍節度使李懐光反于河中絶河津詔<lb/>
<pb n="KR3k0013_WYG_448-21a"/>
元諒與副元帥馬燧渾瑊同討時賊將徐庭光以銳兵<lb/>
守長春宫元諒遣招喻之庭光素易元諒且謾罵之又<lb/>
以優胡為戲於城上斥元諒先祖元諒深以為恥及馬<lb/>
燧以河東兵至庭光降扵馬燧詔以庭光試殿中監兼<lb/>
御史大夫河中平燧待庭光益厚元諒因遇庭光於軍<lb/>
門命左右刼而斬之乃詣燧匍匐請罪燧盛怒將殺元<lb/>
諒乆之以其功髙乃止<lb/>
李載義為河東節度使以楊志誠之逐已後志誠復為<lb/>
<pb n="KR3k0013_WYG_448-21b"/>
部下所逐過太原載義躬自毆擊遂欲殺之賴從事救<lb/>
解以免然而擅殺志誠之妻孥將卒朝廷録其功曲法<lb/>
不問<lb/>
哥舒翰為兵馬副元帥守潼關也主天下兵權肆志報<lb/>
怨誣奏戸部尚書安思順與禄山潛通偽令人為禄山<lb/>
遺思順反書於闗門擒之以獻其年三月思順及弟太<lb/>
僕卿元直並坐誅徙其家屬於嶺外天下寃之<lb/>
後唐劉訓莊宗同光末為襄州節度使雒陽有變訓以<lb/>
<pb n="KR3k0013_WYG_448-22a"/>
私忿害節度副使胡裝族其家聞者寃之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_448-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百四十八<lb/>
</p>
<p>
</p>
  </div>
</body>
</text>
</TEI>
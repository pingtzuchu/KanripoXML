<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百三十三</head>
    <p>
<pb n="KR3k0013_WYG_533-1a"/>
欽定四庫全書<lb/>
　册府元龜卷五百三十三　宋　王欽若等　撰<lb/>
　　諌諍部<lb/>
　　　規諌第十<lb/>
唐楊武本名𢎞武乾封中自司戎少常伯遷西臺侍郎<lb/>
髙宗嘗問曰卿在司戎授非其才何也武曰臣妻剛悍<lb/>
其所囑不敢違阻髙宗嘉其不隱笑而遣之或以武言<lb/>
諷帝之用后言也及在政事謙慎自守而已<lb/>
<pb n="KR3k0013_WYG_533-1b"/>
李景伯景龍中為給事中又遷諌議大夫中宗嘗宴侍<lb/>
臣及朝集使酒酣令各為廻波詞衆皆為諂佞之詞及<lb/>
自要榮位次至景伯曰廻波爾時酒巵微臣職在箴規<lb/>
侍宴既過三爵諠譁竊恐非儀中宗不悅中書令蕭至<lb/>
忠稱之曰真諌官也<lb/>
楊相如先天中為常州晉陽尉上疏陳便宜曰臣聞賈<lb/>
生之言曰人君之於天下猶今人置器置之安處則安<lb/>
危處則危是國之安危政之理亂亦由乎陛下所置甚<lb/>
<pb n="KR3k0013_WYG_533-2a"/>
易為也今陛下以命代之主率易為之資握黎元之命<lb/>
包宇宙之廣盡係之於陛下陛下可不置之於安處乎<lb/>
書云一人有慶兆民頼之斯之謂矣陛下在黎人之上<lb/>
居萬乗之重將欲為也天下已随之將所尚也天下已<lb/>
尚之然風俗之端邪正之首者皆從陛下所為也非徒<lb/>
風俗邪正所係亦禍福存亾在焉陛下取舍運為甚不<lb/>
可忽也臣不敢逺徴古昔博引傳記請以隋煬帝太宗<lb/>
文武皇帝言之煬帝藉文帝之資躋大寳之位兵加海<lb/>
<pb n="KR3k0013_WYG_533-2b"/>
外威震區中乃自恃其强不憂時政大縱驕慾恣成猜<lb/>
險所為不軌所行不順忌忠正之義黜廢賢良狎便佞<lb/>
之言昵愛邪僻荒淫酒色窮極綺麗兵戈不息調役非<lb/>
時竒技淫巧者率獲登遷力邊攘冦者皆愆財賞不恤<lb/>
人之疾苦不知政之理亂君臣阻隔上下相䝉雖制勅<lb/>
交行而聲實舛謬言同堯舜迹如桀紂為行若是人何<lb/>
克從夫推心不誠欲人之附己資惡内熾望俗之無邪<lb/>
猶却行追人向日避影孔子曰子帥以正孰敢不正其<lb/>
<pb n="KR3k0013_WYG_533-3a"/>
身不正雖令不從煬帝不節其慾而欲禁人之慾其可<lb/>
得乎故四海之風淫天下之情偽其人怨其俗蕩貞髦<lb/>
擯逐姦逆競馳皇綱紊而隙生禍釁滋而難作昔之有<lb/>
隋也今轉為大唐豈不以縱慝無厭危患不恤舉天下<lb/>
之大一擲而棄之荒迷沉亂終不自覺要之覆㓕死於<lb/>
人手為天下笑甚可痛哉詩云殷監不逺在夏后之世<lb/>
諺云前車覆後車誡然則主社稷承宗廟者可不極思<lb/>
慮深朂勵乎夫昬主即聖君之資亂邦為開國之始是<lb/>
<pb n="KR3k0013_WYG_533-3b"/>
用集我昌運太宗以聖徳英武雄才睿畧掃除昏虐大<lb/>
濟生人咄叱而四維更張指麾而六合復正其知人任<lb/>
使盡得其才或取諸俘虜讎敵並推懐而用之意豁如<lb/>
也故房𤣥齡識之於月品尉遲敬徳狎之而不疑接李<lb/>
靖以優禮此天下之智謀所以得輸其赤心天下之勁<lb/>
勇所以得盡其死力也帝業既就寰中已安後武先文<lb/>
勵精為理務堯舜之道想致羲皇之俗開禮賢之館置<lb/>
十八學士聼朝之後覃思典墳周通百家樂而㤀倦所<lb/>
<pb n="KR3k0013_WYG_533-4a"/>
謂武以得之文以守之其帝王臧否安危成敗政刑理<lb/>
亂風俗興衰皆鑒於前古比之明鏡故以書籍為古鏡<lb/>
魏徴為人鏡見善則行之不善則去之聞直言則欣然<lb/>
受納得一士則喜見於朝謟䛕便媚者不得臻於前梗<lb/>
正貞賢者從容於左右矣貞觀之際太平俗洽官人得<lb/>
材功賞必實刑不謬及禮無愆度于時天下晏如遺糧<lb/>
在畆盛徳洽於人心而祥風游乎海内矣非太宗之明<lb/>
懿聰逹虛心治道與天下貞臣正士同心戮力豈能致<lb/>
<pb n="KR3k0013_WYG_533-4b"/>
於此乎初東廵以供奉不精而有罰既到雒邑又理隋<lb/>
之舊官頗趣遊畋或見可欲魏徴驟諌太宗欣然罷之<lb/>
曰非公無此語也自是帝節慾向道思愆納正由斯而<lb/>
言則聖人之情不必無慾也且物懸於外情動於中情<lb/>
之動中則無窮也物之衒外則不極也以不極之物衒<lb/>
無窮之情動而不為之節制雖有聖智亦安得致升平<lb/>
之事乎故太宗之情非無慾也擬致升平之資故樽節<lb/>
維持之耳徃以隋人失御天命有歸而始終經綸斯亦<lb/>
<pb n="KR3k0013_WYG_533-5a"/>
勤矣首建大義提三尺安八紘創萬代立社稷傳子孫<lb/>
位已重矣功已大矣亦安得不思盈滿之誡而檢嗜慾<lb/>
之情乎故太宗之於崇臺䆳宇非不愛之惜人力也寳<lb/>
衣玉石非不美之節人財也姸倡絶豔非不樂之妨聴<lb/>
政也犬馬畋獵非不好之蕩心意也此數者皆能裁抑<lb/>
之是使人之賦歛也輕嵗之調役也寡舉人之利甚慱<lb/>
資國之用不費國用不費人利是豐則不言而禮讓自<lb/>
行清净而仁義大洽非徒太宗之為理若是古之明王<lb/>
<pb n="KR3k0013_WYG_533-5b"/>
聖主曷不繇茲道乎臣歴觀有國有家莫不以驕矜放<lb/>
縱而㓕畏慎謙恪而興然鮮蹈興平之衢多遵覆㓕之<lb/>
路者何也實以在既安之日側㤀兢畏及危逼之勢始<lb/>
思悔咎徒成追恨亦何補乎臣誠以人主之在深宫方<lb/>
安平之日若能先慮危難以自悔朂去不經之道防可<lb/>
欲之原務任賢之規除輕暴之迹則履萬有必安之途<lb/>
而無顛蹶覆辱之患矣行之甚易在人主為之臣所以<lb/>
舉隋氏縱慾而亡太宗抑慾而昌願陛下詳擇今天下<lb/>
<pb n="KR3k0013_WYG_533-6a"/>
皆拭目而視傾耳而聴欲望陛下兢兢業業以致太平<lb/>
也臣誠以為宜效太宗去邪佞之士進忠賢之人與之<lb/>
討論詩書談議得失以見先古之成敗以較當今之可<lb/>
否行其所長棄其不善如此則朝廷無僻謬國政必清<lb/>
平矣臣又聞書籍所載美惡具存採其陳迹為之鑒誡<lb/>
陶然其中甚足樂也亦何必窮逐聲色廵逰罔倦不務<lb/>
詩書之樂乎非獨妨於政理徒勞棄日矣徃者太宗嘗<lb/>
勅魏徴作羣書理要五十篇大論得失臣誠請陛下温<lb/>
<pb n="KR3k0013_WYG_533-6b"/>
清閒暇以時觀覽其書雖簡畧不備亦足以見忠臣之<lb/>
讜言知經國之要㑹矣夫古之人主莫不委任忠正廣<lb/>
務才賢而保正全忠者稀傾側向背者衆非縁人主知<lb/>
其不忠不正而用之也盖似正而非正似忠而不忠深<lb/>
心以藏邪厚貎而難測耳所以嘗患謬用之而不辨其<lb/>
真實也且非忠正尚不辨其真實况實忠正豈得知而<lb/>
信任乎故有獨行而見踈有懐忠而受䜛矣此先古帝<lb/>
王迷惑錯誤以不忠為忠以賢為不賢率皆十八九也<lb/>
<pb n="KR3k0013_WYG_533-7a"/>
書曰知人則哲惟帝難之非夫聖主明王則不能知也<lb/>
今陛下聰明在位慶祚方逺若欲任人擇士取致太平<lb/>
必宜先辨忠賢以别邪佞若忠賢既辨邪佞不雜正人<lb/>
為之羽翼邪人不造其間則有仁義道徳行於四方而<lb/>
無謟諛傾巧以亂陛下也且忠賢邪佞雖有難知今以<lb/>
陛下明悟神聰孜孜選用更垂之以睿鑒又加之以審<lb/>
察豈有不知之者乎然其審察之宜可以意測可以情<lb/>
恕矣以意測者測邪佞之臣也以情恕者恕忠賢之臣<lb/>
<pb n="KR3k0013_WYG_533-7b"/>
也夫忠不似佞佞則似忠請陛下測之恕之則可知也<lb/>
臣聞人之性分不可轉移邪佞忠賢各有所趣順道違<lb/>
俗忠賢也違道順俗邪佞也若言之咈耳行之忤心動<lb/>
繇先王之道事極終始之慮志惟安國衛主者忠賢之<lb/>
所為也故直質而不佞勤誠而取容務正道而抗節人<lb/>
主聞之固將踈逺之矣此真忠賢之臣也陛下可不恕<lb/>
而用之乎順欲從㫖丼言美飾不繇先聖之道思亂國<lb/>
家之政務於要利以惑主者邪佞之所為也故發小惠<lb/>
<pb n="KR3k0013_WYG_533-8a"/>
以賈信㤀大義而茍合權寵勢而挾威伺愉悅而爭媚<lb/>
人主見之固將親近之矣此真邪佞之臣也陛下可不<lb/>
測而去之乎大率人君皆惡其臣忤心而欲人之順己<lb/>
賢臣正直安得不忤心乎邪臣謟詐安得不順己乎故<lb/>
積忤生憎禍之路也積順生愛福之門也此邪佞所以<lb/>
常親而寵賢臣所以常踈而辱也自古帝王之使臣佐<lb/>
者曷不多論此弊乎陛下誠能反是而求之精心而察<lb/>
之愛其所忤而收忠賢憎其所順而去邪佞則天下之<lb/>
<pb n="KR3k0013_WYG_533-8b"/>
忠正可以比肩重足天下之太平可以千秋萬嵗太宗<lb/>
之政化復行堯舜之淳風日用矣此愚臣所以請陛下<lb/>
審察忠佞測恕之之術也國家自垂拱以後至於近年<lb/>
冦賊屢興兵革數動邊師潰喪日費滋多加以觀寺修<lb/>
營錫賫繁數郡縣之吏未息侵漁寰區之氓率盡凋饉<lb/>
官班冗贅淫費頻煩近者人獻直言時有切諌徒聞讜<lb/>
議竟不施行至干營造未甚休息是使國儲不足人蓄<lb/>
久空俗弊之繇其來已漸又制勅甚重姦非莫懲節限<lb/>
<pb n="KR3k0013_WYG_533-9a"/>
雖多逾越極衆孤立寡援者小罪必罰貸賂朋黨者大<lb/>
愆不繩聴斷之獄不審寰中之罪未肅也夫法貴簡而<lb/>
能禁罰宜輕而必行陛下方興崇至徳大布新政譬琴<lb/>
之不理宜在更張路之不平終當徙轍若不改創而求<lb/>
治安揚湯以止沸不可得也臣請一皆除去碎密不察<lb/>
小過小過不察則無煩苛大罪不漏則止姦慝使簡而<lb/>
難犯寛而能制此所謂天網恢恢踈而不漏矣然後停<lb/>
不急之務致無為之治休罷造作節减税賦息徭役除<lb/>
<pb n="KR3k0013_WYG_533-9b"/>
贅官絶吏之侵漁復人之本業斯則人安而俗富也且<lb/>
俗富則國富人安則國安所為之術無他惟此而已矣<lb/>
帝覽而善之<lb/>
張九齡開元三年為左拾遺上疏曰古之選用取其聲<lb/>
稱或遥聞辟召或一見任之是以士修業行而流品不<lb/>
雜臣以為吏部始造簿書以備人之遺忘今反求於案<lb/>
牘不急於人才亦何異遺劍中流而刻舟以紀去之彌<lb/>
逺可為傷心凡有稱吏部之能者則曰從尉於主簿從<lb/>
<pb n="KR3k0013_WYG_533-10a"/>
主簿與縣丞斯選曹執文而善知官次者也惟論合與<lb/>
不合不論賢與不肖大畧如此豈不謬哉臣以為選部<lb/>
之法弊於不變變法之易在陛下渙然行之夫以一詩<lb/>
一判定其是非適使賢人君子從此遺逸而有識者之<lb/>
所歎息也<lb/>
褚无量為右散騎常侍開元五年太廟四室壊無量上<lb/>
疏請修徳曰臣聞尚書洪範傳云王者隂盛陽微則先<lb/>
祖見其變昔成湯遇旱引事自責云女謁盛邪今大廟<lb/>
<pb n="KR3k0013_WYG_533-10b"/>
毁壊即是先祖之變今於後宮之中非御幸者伏<lb/>
望悉出之以應其變又竊聞左右近臣妄奏云國家大<lb/>
廟其材木本是苻堅時舊殿隋文帝創立新都移宇文<lb/>
廟故殿改造此廟臣按地志隋文帝開皇初創置長安<lb/>
城即造此廟元非苻堅及宇文氏所作况我國家及隋<lb/>
文帝貴為天子富有四海豈復遞取苻堅之舊殿以充<lb/>
大廟者乎此則言偽而辨殊不足採納伏願精選舉用<lb/>
賢良節奢靡輕賦稅繼絶代慎刑罰納諌諍察謟諛夫<lb/>
<pb n="KR3k0013_WYG_533-11a"/>
如是則人和人和則氣和氣和則天地和矣天人和㑹<lb/>
災異自銷伏願䖍奉神心克謹天誡<lb/>
吕向為起居舎人𤣥宗東封時向上疏諌曰鴟梟不鳴<lb/>
未為瑞鳥豺虎雖服豈齊仁獸由是醜性毒行久務常<lb/>
積今夫突厥者正與此類今陛下收其頃効雜以從官<lb/>
赴封禪之禮叅玉帛之㑹詔許侍遊召入禁仗賜以馳<lb/>
逐使操弓矢競飛鏃於前同獲獸之樂倘此等各懐犬<lb/>
吠交肆盗憎荆卿詭動何羅竊至蹔逼嚴蹕稍冐清塵<lb/>
<pb n="KR3k0013_WYG_533-11b"/>
縱單于為醢穹廬為汚何塞過責伏願勿復親近使有<lb/>
分限侍不失常歸於得所孰不幸甚<lb/>
劉彤為給事中開元十七年朝五陵每發行宫天尚未<lb/>
曉彤上疏諌曰將事發軫路猶曛黒紅塵四合白刃交<lb/>
馳徃來不相知左右不相識假令有敗車逸馬枯木朽<lb/>
株則變在不慮患生所忽不可輕也伏願慮及細微以<lb/>
安宗社拜陵之日必候朝光凡百歡心普天幸甚制曰<lb/>
朕夙敬之志惟在昧爽卿重慎之誠欲及辨色國體宜<lb/>
<pb n="KR3k0013_WYG_533-12a"/>
爾用納良䂓然要須早朝稍盡夜漏耳<lb/>
髙適為彭州刺史時劍南自𤣥宗還京後於綿益州各<lb/>
置一節度百姓勞擾適上疏論西川三城事曰劍南雖<lb/>
名東川西川其實一道自卭關黎雅界於南蠻也茂州<lb/>
而西經羌中至平戎數城界於吐蕃也臨邊小郡各舉<lb/>
軍戎並取給於劍南也其運糧戍以全蜀之力兼山南<lb/>
佐之而猶不舉今梓遂果閬等八州分為東川節度嵗<lb/>
月之計西川不可得而叅也而嘉陵比為夷僚所䧟今<lb/>
<pb n="KR3k0013_WYG_533-12b"/>
雖小定瘡痍未平又一年以來耕織都廢而衣食之業<lb/>
皆貿易於成都則其人不可得而役明矣今可賦稅者<lb/>
但成都彭蜀漢四州也又以四州殘弊當他十州之重<lb/>
役其終久不亦至艱又言利者穿鑿萬端皆取之百姓<lb/>
應差科者自朝至暮按牘千重官吏相承懼於罪譴或<lb/>
責之於鄰保或威之以杖罰督促不已逋逃益滋欲無<lb/>
流亡安可得矣此日關中米貴而衣冠士庶頗亦出城<lb/>
山南劍南道路相望村坊市肆與蜀人雜居其外合㪷<lb/>
<pb n="KR3k0013_WYG_533-13a"/>
儲皆求於蜀人矣且田地疆界盖亦有涯賦稅差科乃<lb/>
無涯矣為蜀人之計不亦難哉今所界吐蕃城堡而疲於<lb/>
蜀人不過平戎以西數城矣邈在窮山之巔垂於險絶<lb/>
之末運糧於束馬之路坐甲於無人之鄉以戎狄而言<lb/>
之不足以利戎狄以國家而言之不足以廣土宇奈何<lb/>
以險阻彈丸之地而困於全蜀太平之人哉恐非今日<lb/>
之急務也國家若將已戍之地不可廢已鎮之兵如不<lb/>
可收當宜却停東川併力從事猶恐狼狽安可仰於成<lb/>
<pb n="KR3k0013_WYG_533-13b"/>
都彭蜀漢四州哉慮乖聖朝洗盪安史掃除逆亂之意<lb/>
也倘蜀人復擾豈不貽陛下之憂昔公孫𢎞願罷西南<lb/>
滄海專奏朔方賈捐之請棄珠崖以寧中土讜言正本<lb/>
匪一朝一夕臣愚望罷東川節度併於劍南西川不急<lb/>
之城稍以减削則事無窮頓庻免倒懸陛下若以微臣<lb/>
所陳有萬分之一下宰相廷議降公忠大臣定其損益<lb/>
與劍南節度終始處置疏奏不納<lb/>
趙退翁志行修潔不求聞逹寳應中兵荒頗甚人多艱<lb/>
<pb n="KR3k0013_WYG_533-14a"/>
乏又將營奉泰建二陵或稱奢侈退翁褐衣上疏以為<lb/>
宜遵儉薄時人稱之<lb/>
裴諝大歴中為河東道租庸鹽鐵等使時關輔大旱諝<lb/>
請入計代宗召見便殿問諝𣙜酤之利一嵗出入㡬何<lb/>
諝久之不對帝復問之對曰臣有所思帝曰何思對曰<lb/>
臣自河東來其間所歴三百里見農人愁歎糓菽未種<lb/>
誠為陛下軫念先問人之疾苦而乃責臣以利孟子曰<lb/>
理國者仁義而已何以利為是未敢即對也帝前坐曰<lb/>
<pb n="KR3k0013_WYG_533-14b"/>
微公言吾不聞此拜左司郎中帝時訪以事<lb/>
元稹元和初為左拾遺既居諌垣事無不言即日上疏<lb/>
論諌職又以前時王叔文王伾以猥䙝待詔䝉幸太子<lb/>
永貞之際大撓朝政是以訓導太子宫官宜選正人乃<lb/>
獻教本書曰臣伏見陛下降明詔修廢學增胄子選司<lb/>
成大哉堯之為君伯夷典禮䕫教胄子之深㫖也然而<lb/>
事有萬萬於此者臣敢冐昧殊死而言之臣聞諸賈生<lb/>
曰三代之君仁且久者教之然也誠哉是言且夫周成<lb/>
<pb n="KR3k0013_WYG_533-15a"/>
王人之中才也近管蔡則䜛入親周召則義聞豈可謂<lb/>
天聰明哉然而克終於道者得不謂教之然邪伯禽唐<lb/>
叔與之游禮樂詩書為之習目不得閲淫艶妖誘之色<lb/>
耳不得聞優笑凌亂之音口不得習操斷擊搏之書居<lb/>
不得近容順隂邪之黨游不得縱追禽逐獸之樂玩不<lb/>
得有遐異僻絶之珍凡此數事非謂備之於前而不為<lb/>
也亦將不得見之矣及其長而為君也血氣既定遊習<lb/>
既成雖有放心快己之事日陳於前固不能奪已成之<lb/>
<pb n="KR3k0013_WYG_533-15b"/>
習已定之心矣則彼忠直道徳之言固吾之所習聞也<lb/>
陳之者有所諭焉故庸佞違道之説固吾之所積懼也<lb/>
謟之者有以辨焉人之情莫不欲耀其所能而黨其所<lb/>
近茍將得志則必快其所藴矣物之性亦然是以魚得<lb/>
水而遊馬逸駕而走鳥得風而翔火得薪而熾此皆物<lb/>
之快其所藴也今夫成王所藴道徳也所近聖賢也是<lb/>
以舉其近則周公左而召公右伯禽魯而太公齊快其<lb/>
藴則興禮樂而朝諸侯措刑罰而美教化教化之至也<lb/>
<pb n="KR3k0013_WYG_533-16a"/>
可不謂信然哉及夫秦則不然㓕先王之學曰將以愚<lb/>
天下黜師保之位曰將以明君臣胡亥之生也詩書不<lb/>
得聞聖賢不得近彼趙髙者詐宦之戮人也而傅之以<lb/>
殘忍戕賊之術且日恣睢天下之人人未盡愚而胡亥<lb/>
固已不能分獸畜矣趙髙之威攝天下而胡亥固已自<lb/>
幽於深宫矣彼李斯者秦之寵丞相也因䜛寃死無所<lb/>
自明而况於踈逺之臣庻乎若然則秦之亡有以致之也漢<lb/>
髙承之以兵革漢文守之以謙謹卒不能蘇復大訓是<lb/>
<pb n="KR3k0013_WYG_533-16b"/>
景武昭宣天資甚美才可以免禍亂哀平之間則不能<lb/>
虞簒弑矣然而惠帝廢易之際猶頼羽翼以勝邪心是<lb/>
後有國之君議教化者莫不以興廉舉孝設學崇儒為<lb/>
意曽不知教化之不行自貴始畧其貴者教其賤者無<lb/>
乃鄰於倒置乎洎我太宗皇帝之在藩邸以至為太子也<lb/>
選知道徳者十八人與之遊習即位之後雖遊宴飲食<lb/>
之間若十八人者實在其中上失無不言下情無不達<lb/>
不四三年而名髙盛古豈一日二日而致是乎遊習之<lb/>
<pb n="KR3k0013_WYG_533-17a"/>
漸也貞觀已還師傅皆宰相兼領其餘官寮亦甚重馬<lb/>
周以位髙恨不得為司議郎此其驗也文皇之後漸疎<lb/>
賤之用至母后臨朝剪棄王室當中睿二聖勤勞之際<lb/>
雖有骨鯁敢言之士既不得在調䕶保安之職終不能<lb/>
吐扶衛之一詞而令毉匠安金藏剖腹以明之豈不大<lb/>
哀也邪兵興已來滋弊尤甚師資保傅之官非疾廢毦<lb/>
瞶不任事者為之即休戎罷帥不知書者處之至於友<lb/>
諭賛議之徒䟽冗散賤之甚者縉紳耻繇之夫以匹士<lb/>
<pb n="KR3k0013_WYG_533-17b"/>
之愛其子者猶求明哲慈惠之師以教之直諒多聞之<lb/>
友以成之豈天下之元良而可以疾廢眊瞶不知書者<lb/>
為之師踈冗散賤不適用者為之友乎此何不及上古<lb/>
之甚也近制官寮之外徃徃沉滯僻老之儒充侍直侍<lb/>
讀之選而又踈棄斥逐之越月踰時不得召見彼又安<lb/>
能傳成道徳而保養其身躬哉臣以為積此弊者豈不<lb/>
以皇天眷佑祚我唐徳以舜生舜以堯繼堯傳陛下十<lb/>
一聖矣莫不生而神明長而仁聖以是為屑屑習儀者<lb/>
<pb n="KR3k0013_WYG_533-18a"/>
故不知省耳臣獨以為列聖之謨則可也計傳後嗣則<lb/>
不可脫或萬代之後若有周成之中才而又生於深宫<lb/>
優笑之間無周召保助之教則將不能知喜怒哀樂<lb/>
之所自也况稼穡艱難乎今陛下以上聖之資肇臨海<lb/>
内是天下人人傾耳注心之日特願陛下思成王訓導<lb/>
之功念文皇游習之漸選重師保慎擇宫寮皆用博厚<lb/>
𢎞深之儒而又練達機務者為之更相進見日就月將<lb/>
因令皇太子聚諸生定齒胄講業之儀行嚴師問道之<lb/>
<pb n="KR3k0013_WYG_533-18b"/>
禮至徳要道以成之徹膳記過以警之血氣未定則輟<lb/>
禽色之娯以就學聖質以備則資遊習之善以𢎞徳此<lb/>
所謂一人元良萬邦以貞之化也豈直修廢學選司成<lb/>
而足倫匹其盛哉而又裨知百王莫不㓜同師長同術識<lb/>
君道之素定知天倫之自然然後選用賢良樹為藩屏<lb/>
出則有晉鄭魯衛之盛入則有東平朱虛之强盖所為<lb/>
宗子維城犬牙盤石之勢也又豈與夫魏晉已降囚賤<lb/>
其兄弟而剪其本枝者同年而語哉憲宗覽之甚悅<lb/>
<pb n="KR3k0013_WYG_533-19a"/>
白居易為右拾遺翰林學士時元稹自監察御史謫為<lb/>
江陵府士曹掾翰林學士李絳崔羣上前面論稹無罪<lb/>
居易累疏切諌曰臣昨縁元稹左降頻已奏聞臣内察<lb/>
事情外聼衆議元稹左降有不可者三何者元稹守官<lb/>
正直人所共知自授御史已來舉奏不避權勢秪如奏<lb/>
李左公等事多是朝廷親情人誰無私因以挾恨或假<lb/>
公議將報私嫌遂使誣謗之聲上聞天聼臣恐元稹左<lb/>
降已後凡在位者每欲舉職必先以元稹為誡無人肯<lb/>
<pb n="KR3k0013_WYG_533-19b"/>
為陛下當官守法無人肯為陛下嫉惡繩愆内外權貴<lb/>
親黨縱有大過大罪者必相容隠而已陛下從此無繇<lb/>
得知此其不可者一也昨元稹所追勘房式之事心雖<lb/>
徇公事稍過當既從重罰足以懲違况經謝恩旋又左<lb/>
降雖引前事以為責辭然外議喧喧皆以為稹與中使<lb/>
劉士元爭㕔因此獲罪至於爭㕔事理已具前狀奏陳<lb/>
况聞士元蹋破驛門奪將鞍馬仍索弓箭嚇辱朝官承<lb/>
前已來未有此事今中官有罪未聞處置御史無過却<lb/>
<pb n="KR3k0013_WYG_533-20a"/>
先貶官逺近聞知實損聖徳臣恐從今已後中官出使<lb/>
縱暴益甚朝官受辱必不敢言縱有被凌辱毆打者亦<lb/>
以元稹為誡但吞聲而已陛下從此無繇得聞此其不<lb/>
可者二也臣又訪問元稹自去年以來舉奏嚴厲在東<lb/>
川日枉法没入平人資産八十餘家又奏王沼違法給<lb/>
劵令監軍押柩及家口入驛又奏裴玢違勅徴百姓草<lb/>
又奏韓臯使軍將封杖打殺縣令如此之事前後甚多<lb/>
屬朝廷法行悉有懲罰計天下方鎮皆怒元稹守官今<lb/>
<pb n="KR3k0013_WYG_533-20b"/>
貶為江陵判司即是送與方鎮從此方便報怨朝廷何<lb/>
繇得知臣伏聞徳宗時有崔善貞者告李錡必反徳宗<lb/>
不信送與李錡錡掘坑熾火燒殺善貞曽未數年錡果<lb/>
反至今天下為之痛心臣恐元稹貶官方鎮有過無人<lb/>
敢言陛下無繇得知不法之事此其不可者三也若無<lb/>
此三不可假如朝廷誤左降一御史盖是小事臣安敢<lb/>
煩瀆聖聴至於再三誠以所損者深所關者大以此思<lb/>
慮敢不極言疏入不報又淄青節度使李師道進絹為<lb/>
<pb n="KR3k0013_WYG_533-21a"/>
魏徴子孫贖宅居易諌曰徴是陛下先朝宰相太宗嘗<lb/>
賜殿材成其正室尤與諸家第宅不同子孫典貼其錢<lb/>
不多自可官中為之收贖而令師道掠美事實非宜憲<lb/>
宗深然之上又欲加河東王鍔平章事居易諫曰宰相<lb/>
是陛下輔臣非賢良不可當此位鍔誅剥民財以市恩<lb/>
澤不可使四方之人謂陛下得王鍔進奉而與之宰相<lb/>
深無益於聖朝乃止<lb/>
蔣乂為右拾遺史館修撰張茂宗居母喪有詔起復尚<lb/>
<pb n="KR3k0013_WYG_533-21b"/>
義章公主乂上疏抗論以奪情之事本屬金革脫縗成<lb/>
婚敗禮尤甚徳宗召對申諭之然竟不從<lb/>
李渤為贊善大夫分司東都遣使奏表陳時政凡五事<lb/>
一曰禮樂二曰食貨三曰政刑四曰議都五曰辯讎渤<lb/>
元和初詔以嵩岳處事起為拾遺後歴補闕著作以論<lb/>
時政得失為己任前後章疏上者尤四十餘條至是雖<lb/>
以散秩處東雒而諌疏不已<lb/>
張仲方寳歴中為諌議大夫時鄠縣令崔發因辱小黄<lb/>
<pb n="KR3k0013_WYG_533-22a"/>
門敬宗赫怒命臺推鞫及元日大赦獨發不得宥仲方<lb/>
上疏其畧曰鴻恩將布於天下而不行御前霈澤始被<lb/>
於昆蟲而獨遺崔發由是發得不死時論美之<lb/>
張臯長慶四年正月以處士上疏曰臣聞神慮澹則血<lb/>
氣和嗜慾勝則疾疹作和則必臻於夀考作則必致於<lb/>
傷殘是以古之聖賢務自頥養不以外物撓耳目不狥<lb/>
聲色敗性情繇是和平自臻福慶斯集故易曰無妄之<lb/>
疾勿藥有喜詩曰自天降康降福穣穣此皆理合天人<lb/>
<pb n="KR3k0013_WYG_533-22b"/>
著在經訓然則藥以攻疾無疾故不可餌之髙宗朝有<lb/>
處士孫思邈者精識髙逺深逹攝生其所著千金方三<lb/>
十卷行之於代序論云凡人無故不宜服藥藥勢偏有<lb/>
所阻令人藏氣不平思邈此言可謂洞於事理也或寒<lb/>
暑為冦節宣有乖事資醫方尚須重慎故禮云醫不三<lb/>
世不服其藥施於凡庻猶且如此况在天子豈得自輕<lb/>
先朝暮年頗信方士徴集非一嘗試亦多累致危疾聞<lb/>
於中外足為殷鑒皆陛下素所詳知必不可更踵前車<lb/>
<pb n="KR3k0013_WYG_533-23a"/>
自貽後悔今朝野之人紛紜竊議直畏忤㫖莫敢獻言<lb/>
臣蓬艾微生麋鹿同處既非邀寵亦又何求但以曽覽<lb/>
古今粗知忠義有聞而黙於理不安願陛下無忽蒭蕘<lb/>
庻禆萬一時穆宗頗好金石之藥疏奏帝嘉歎久之竟<lb/>
訪臯不獲<lb/>
殷侑文宗初為衛尉卿㑹滄鎮不定兵久未解詔令五<lb/>
品已上都省集議時宰臣方務剪除賊冦莫敢異議獨<lb/>
侑抗疏其畧云伏願以宗社安危為大計以善師攻心<lb/>
<pb n="KR3k0013_WYG_533-23b"/>
為神武以含垢安人為逺圖以漏網吞舟為至徳帝雖<lb/>
不納深所嘉歎<lb/>
韋温太和中為右補闕時宗正寺奏大廟第四室第六<lb/>
室破漏有司不時興工將作監王堪及度支判官等各<lb/>
罰俸遽命中人領工徒於禁中即日修營材木修葺温<lb/>
上疏曰臣伏見今月五日勅將作監等修葺大廟稽遲<lb/>
各已罰俸特命親臣專知繕理有以見陛下奉宗廟孝<lb/>
思之至也臣聞條合其職國家所以理事歸於正朝廷<lb/>
<pb n="KR3k0013_WYG_533-24a"/>
所以尊今朝廷備制度置百官事存典故用有經費最<lb/>
重者奉宗廟也大廟當修詔下踰月有司弛惰曽不加<lb/>
誡宜黜慢官者以懲不恪之罪擇可任者責以繕完之<lb/>
功此乃事歸於正官理其業而聖思不勞百職無曠矣<lb/>
今慢官不恪止於罰俸憂軫所切便委内臣是許百司<lb/>
之官公然廢職以宗廟之重為陛下所私羣官有司便<lb/>
同委棄此臣竊為聖朝惜也事關宗廟皆書史䇿茍非<lb/>
舊典不可率然伏乞更下詔書復委所司營葺則制度<lb/>
<pb n="KR3k0013_WYG_533-24b"/>
不紊官業交修矣疏奏帝甚加納由是追止中人命有<lb/>
司嚴加修奉<lb/>
王直方開成中為右補闕上疏曰臣伏見近嵗已來災<lb/>
害不作兵革休息百榖豐稔四方寧泰者非他是陛下<lb/>
恭儉清净日慎一日之所致也伏見陛下事異於前時<lb/>
中外之心有所驚惜比者雖有教坊音樂陛下未嘗賞<lb/>
悦因有錫宴與人共之如此則雖有伶人不害於事陛<lb/>
下即位之始宣徽教坊悉令停减人數聞近來稍不如<lb/>
<pb n="KR3k0013_WYG_533-25a"/>
此樂工弟子賜與至廣每有此事向外流傳傷陛下聖<lb/>
徳豈容易也臣以為鄭聲娯人音樂動聼能使人情迷<lb/>
亂捨棄萬事而為樂不足也臣伏以聖體未安加以聲<lb/>
色之翫侵蠧聖祚得不憂乎帝覽奏嘉歎賜帛百疋并<lb/>
以表示宰臣令宣付史官<lb/>
魏謨開成中為右拾遺時有詔以叙州司户叅軍董昌<lb/>
齡為硤州刺史昌齡前在邕南以殺衡方厚得罪無何<lb/>
復有是命謨上疏曰臣聞王者渙汗之恩凡罪寛宥惟<lb/>
<pb n="KR3k0013_WYG_533-25b"/>
故殺人者死乃百王不易之典也其董昌齡比者録以<lb/>
微効仕之方隅不能秪慎寵光恣其狂暴無辜殺戮事<lb/>
跡顯彰妻孥含寃萬里來訴伏䝉陛下睿聖慈憫念其<lb/>
枉横特令鞫劾尋得罪源尚以微績曲全性命中外言<lb/>
議竊為未當今授之牧守以理疲人則殺人者遭㧞擢<lb/>
寃苦者何申訴此則法理所紊定為不可臣忝備諌列<lb/>
不敢不言况陛下慎恤刑獄朔望循省慮有寃枉濫以<lb/>
及生人儻事理稍乖則傷聖化今兹寵授物議囂然伏<lb/>
<pb n="KR3k0013_WYG_533-26a"/>
乞陛下速廻成命以警列士則天下幸甚疏奏數日昌<lb/>
齡復改為洪州别駕<lb/>
崔承嘏為諌議大夫帝以淮南諸道仍嵗大旱租賦不<lb/>
登國用多闕及是以度支戸部分命宰臣專之承嘏上<lb/>
言宰相者上調隂陽下安黎庶致君堯舜致時雍熈俾<lb/>
之閲簿書算緡帛非所宜也帝極嘉歎<lb/>
後唐杜崇龜清泰初為翰林待詔右贊善大夫同正上<lb/>
言曰近日星辰變度苦雨霖霪是生靈共感之災致緯<lb/>
<pb n="KR3k0013_WYG_533-26b"/>
象垂芒之異惟宜修徳以荅𤣥穹臣竊以修徳遍在君<lb/>
臣非獨在於君父自古創業守文之主未有無灾變者<lb/>
但能修徳省躬則化災為福臣見今月三日夜五更初<lb/>
有二星變異一出軒轅前路一出室壁之間凡五星之<lb/>
氣不合五行一徳稍虧五星變異臣恐自戰爭已來或<lb/>
有功臣義士枉抱幽寃或有名山大川失於禋祀今九<lb/>
月震雷極為異事雷者天之號令八月收聲今震伏不<lb/>
時是號令失節之象陛下繼覃赦宥䖍禮神祗惟徳動<lb/>
<pb n="KR3k0013_WYG_533-27a"/>
天其災必退更宜師古以合天心惡殺好生資於睿化<lb/>
詔曰杜崇龜術精𤣥象職在禁廷覩苦雨之霖霪視文<lb/>
星之變異形於章奏足驗忠勤修徳省躬朕誠有愧見<lb/>
災而懼安敢㤀懐載閲所陳深所嘉奬<lb/>
後唐馬勝清泰中為深州司功詣闕上封事曰夫道貴<lb/>
適時謀須應務不可專遵前古不可茍徇今時必在合<lb/>
宜方能致理臣見賊盗律凡盗竊資財多少及放火燒<lb/>
塲據所燒物數為錢數裁斷比來法司嘗行此律令若<lb/>
<pb n="KR3k0013_WYG_533-27b"/>
情敦去殺道在恤刑欲令惡鳥移聲小人革弊致風行<lb/>
草偃須以猛濟寛臣竊見鄉村人有殺牛賭錢嗜酒不<lb/>
事家産者初則恣其兇頑後則利於財物若以輕刑止<lb/>
絶因兹蟻結蜂屯便成羣盗耳臣以為但是竊盗不計<lb/>
財物多少及放火刼舎並望且行極法俟餘風稍殄澆<lb/>
俗既移然後用輕刑未為晚也臣又見諸州置捕賊廵<lb/>
務比來以備警廵近者却被為非人詐為廵司刼盗閭<lb/>
里既難辯認為惡滋深乞一切去除此務凡盗賊出於<lb/>
<pb n="KR3k0013_WYG_533-28a"/>
百姓其原出於屠牛賭博飲酒不務營生請下諸州府<lb/>
廵屬普令沙汰此色之人嚴刑條法則無盗矣何必别<lb/>
置廵司臣又見州縣鄉村有力户於衙府投名服事如<lb/>
有差役秪配貧下戸臣請州縣節級立定人數其餘令<lb/>
歸田里即不困貧民詔曰馬勝所陳理亦公當嚴刑去<lb/>
盗正切救時付中書門下告諭中外於極刑之中不得<lb/>
因縁枉濫務在懲惡止姦審詳行遣<lb/>
蕭希甫為散騎常侍天成三年希甫上言曰臣聞天地<lb/>
<pb n="KR3k0013_WYG_533-28b"/>
助順神理福謙既物性之徳宜何虛心之致誤伏惟陛<lb/>
下自統臨四海勤恤萬方每崇恭儉之風嘗布仁慈之<lb/>
徳即合隂陽無爽災疹不生百榖豐盈五兵偃息今乃<lb/>
川瀆决溢水旱愆違必恐是調爕有乖祭祀未潔軫吾<lb/>
君宵旰之慮負陛下覆育之恩臣實痛心誰廻愧色伏<lb/>
乞特頒明詔下訪有司詢其消遣之方採彼妖祥之本<lb/>
應是前皇古帝徃哲先賢或有遺祠但存舊址在祀典<lb/>
者咸加嚴飭禀靈通者盡畧修崇悉遵䖍肅之誠無惰<lb/>
<pb n="KR3k0013_WYG_533-29a"/>
精祈之懇然後别宣長吏側聼庻民稍關疾苦之繇須<lb/>
罄撫循之䇿兾其昭感仰贊昇平<lb/>
趙鳯明宗朝為端明殿學士有周𤣥豹者自言善相術<lb/>
明宗為將時𤣥豹曰貴不可言帝素異之即位後命為<lb/>
少列頻召之鳯奏曰𤣥豹是臣鄉里人待臣不薄前代<lb/>
術士妄言致人破家㓕族者多矣𤣥豹藝術雖精臣不<lb/>
欲置之都下昔言陛下應運今已効矣陛下無事更詢<lb/>
而輕薄狡妄之徒不知命有定分若𤣥豹至京師則人<lb/>
<pb n="KR3k0013_WYG_533-29b"/>
士凑其門臣竊思之無益於是乃止<lb/>
晉石昻天福中為宗正丞上言曰臣伏見銅臺逆豎漳<lb/>
水叛城始見利而忽起禍心終負釁而難歸至化遂使<lb/>
雄師大舉元惡未除雖寵極祓興宜奮雷霆之怒而勢<lb/>
窮力屈可哀螻蟻之生况師老費財民勞失本赦過宥<lb/>
罪素垂範於典經含垢匿瑕事頗關於仁恕伏望陛下<lb/>
施雲天之澤收霜雪之威捨獨夫百死之愆救一鎮萬<lb/>
家之命俾范延光令移本任别與小藩於滄邢兩州自<lb/>
<pb n="KR3k0013_WYG_533-30a"/>
選一鎮庻令省過俾遂自新率彼百萬之資金犒我千<lb/>
營之將士庻明陛下不將威脇但以徳柔施好生惡殺<lb/>
之仁彰捨短從長之道暫行虛刄必致太和所有隨從<lb/>
官員一任將行赴任或是本城兵士屬府職寮亦仰依<lb/>
舊主持更無移改普覃恩惠不問罪愆臣自請獨駕單<lb/>
車徑入逆壘布穹昊不言之信闡陽春不報之恩佇見<lb/>
偃武修文再覩唐堯之化放牛歸馬必興姬發之風<lb/>
漢張昭逺後唐天成中為左輔闕上言曰臣聞周家創<lb/>
<pb n="KR3k0013_WYG_533-30b"/>
業七百年漢氏延洪四百載非惟天命抑亦人謀臣雖<lb/>
至愚粗聞其要叨居諌列備敢奏陳古者人君即位之<lb/>
後立嫡以為儲闈列土而封子弟既尊之以名器復教<lb/>
之以訓詞則驕奢淫逸不萌於心仁智賢明以習其性<lb/>
良繇擇正人以為師傅聞善事益其聰明假使中材亦<lb/>
成良器凡人善惡之性多因染習而成將創無窮所宜<lb/>
重甚竊以元良宗子拜國本根或陛下未欲封崇先宜<lb/>
教導所貴識古今之成敗知稼穡之艱難使驕縱不期<lb/>
<pb n="KR3k0013_WYG_533-31a"/>
於心正道常聞於耳輙條蒭管仰瀆冕旒事具於後一<lb/>
帝王之子生長深宫爰自㓜冲便居逸樂目厭彫華之<lb/>
翫耳煩絲竹之音所謂不與驕期而驕自至倘非天生<lb/>
聰惠神授賢明持此驕盈焉能無惑茍不預為教導何<lb/>
以致之盤維臣竊見先帝時皇弟皇子盡喜俳優聞無<lb/>
稽玩物之言則娯心悦耳告致理經邦之説則俛目嚬<lb/>
眉入則務飾姫姜出則思叅僕馬親賔滿座無非優笑<lb/>
之徒食客盈門罕有賢能之士以此知識以此宗師必<lb/>
<pb n="KR3k0013_WYG_533-31b"/>
若託以維城付之主鬯無難亡之國無不破之家其則<lb/>
非遥可謂殷鑒臣請諸皇子各依古議置師傅之官如<lb/>
陛下厚之以渥恩課之以訓導令皇子屈身師事每日<lb/>
講説善道一日之中但記一事一嵗之内所記漸多每<lb/>
至月終令師傅具録聞奏或皇子上謁之時陛下更令<lb/>
侍臣靣問十中得五為益良多何必讀書自然博識既<lb/>
逹安危之理兼知成敗之繇主鬯維城何徃不可臣雖<lb/>
短識事繫逺圖伏乞陛下詢於公卿以為可否一臣聞<lb/>
<pb n="KR3k0013_WYG_533-32a"/>
古之人君即位而册太子封拜諸王究其所繇盖有深<lb/>
㫖一則欲尊儲闈而作盤石繫我宗枝一則欲分嫡庻<lb/>
而辨親疎各歸名分使庻不亂嫡疎不間親禮秩有常<lb/>
邪慝不作臣竊見近代聖后賢君或有失於此道以此<lb/>
邦家搆患釁隙萌生昔隋祖聰明煬帝亦傾於楊勇太<lb/>
宗睿聖魏王終覆於承乾臣每讀古書深悲其事願于<lb/>
聖代無此厲階其于卜貳封崇在臣不敢輕議臣請諸<lb/>
皇子於恩澤賜與之間婚姻省侍之際依嫡庻而為禮<lb/>
<pb n="KR3k0013_WYG_533-32b"/>
秩據親疎而定節文示以等威絶其僥倖保宗之道莫<lb/>
大于斯一臣聞上聖之才不修崇而合道中人之性隨<lb/>
染習而無常是故告以話言束之名教猶蹈覆車之轍<lb/>
不師銘座之言而况左右全闕正人染習不聞善事欲<lb/>
求賢行其可得乎伏見近代師傅之官所設備員而已<lb/>
未聞調䕶太子訓導諸王坐食俸錢誠為尸禄臣請皇<lb/>
子中當為儲位者雖未封拜先要切磋應在朝宫寮師<lb/>
傅之官請每日謁見皇子或講論時政或習熟禮容日<lb/>
<pb n="KR3k0013_WYG_533-33a"/>
増月修有益無損在臣愚職以此為憂伏乞陛下付公<lb/>
卿詳議以為可否伏惟皇帝陛下仁深拜善道在勵精<lb/>
行慈儉而愛生靈正賞罰而激貞濫内外皆無闕政左<lb/>
右盡是賢臣諌者無以措詞多士惟期自勵臣豈合遽<lb/>
陳狂瞽輙犯宸嚴但以恩未報於君親事實關於國本<lb/>
庻禆萬一聊罄再三乾祐中為太常卿上言臣聞江海<lb/>
不讓於細流所以成其大山岳不讓其撮土所以成其<lb/>
髙王者不倦昌言所以成其聖臣歴觀前代乃至近朝<lb/>
<pb n="KR3k0013_WYG_533-33b"/>
遍閲聖君無不好學故楚靈王軍中决勝不㤀倚相之<lb/>
書漢髙帝馬上爭衡猶聼陸生之説遂得宸謀益治宗<lb/>
社延長伏惟皇帝陛下纘禹丕圖受堯成法春秋鼎盛<lb/>
四聰不惑於咨詢廊廟謀深六藝何妨於講習古者或<lb/>
立儒宫或開文館旁求巖穴之士延納草澤之才雖有<lb/>
前規伏恐未暇况國家設官分職選賢任能有輔弼講<lb/>
其國經有師傅啟其言路可以談天人之際可以陳理<lb/>
亂之繇但能屬耳於典謨何必服膺於卷軸伏望陛下<lb/>
<pb n="KR3k0013_WYG_533-34a"/>
聼政之餘數召近臣討論經義所兾熟三綱五常之要<lb/>
窮九疇八政之源縱無取於儒冠猶兾賢於博奕時帝<lb/>
年十九猶有童心疎逺正人昵比羣小但與郭允明叚<lb/>
贊等痩詞醜語宫中手放紙鳶太后每提耳規之即曰<lb/>
經國之謀閨閣無宜預也外間頗聞故有是奏以諷之<lb/>
蘇逄吉謂昭曰先帝在藩時今上已總丱命兄事逄吉<lb/>
令誨之以正道今雖君臣禮隔乘間猶獻忠言皆親狎<lb/>
不常吾友所陳深中其病中書欲商量有所發明但以<lb/>
<pb n="KR3k0013_WYG_533-34b"/>
疏内有輔弼講國之言難别敷奏曰蘇之益深所愧懐<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷一百十六</head>
    <p>
<pb n="KR3k0013_WYG_116-1a"/>
欽定四庫全書<lb/>
　冊府元龜卷一百十六　宋　王欽若等　撰<lb/>
　　帝王部<lb/>
　　　親征<lb/>
夫大刑用甲兵蓋所以威不軌而昭文徳也若乃總一<lb/>
宇内為之司牧禮樂征伐由我而出居上以制下如臂<lb/>
之使指其或四夷内侮敵國交侵乃舉薄伐之師申誕<lb/>
告之命躬擐甲胄親董士衆執殳前驅罔敢不率班師<lb/>
<pb n="KR3k0013_WYG_116-1b"/>
飲至竝修舊典固足以奮揚武烈丕赫天聲攘除冦讐<lb/>
大庇生聚古先哲王保民之意其由是矣復有憑恃兵<lb/>
力窺覦神器聚黨以爭命専祿以周旋負固不恭侵敗<lb/>
王畧恣蛇豕之薦食䧟黎庶於匪人則必赫然發怒恭<lb/>
行天討櫛沐風雨蒙犯霜露濡足以救民一戎而靖亂<lb/>
蓋一人横行於天下武王之恥也若乃勞人而動衆略<lb/>
内以勤逺爭尋常而翫鋒鏑渉徼塞而露威靈斯亦異<lb/>
乎文告威讓干羽懷徠之旨也<lb/>
<pb n="KR3k0013_WYG_116-2a"/>
黄帝既代神農氏為天子天下有不順者黄帝從而征<lb/>
之<hi>臣欽若等曰黄帝未即位前與炎帝及蚩尤戰事具帝王創業門</hi>平者去之披山通<lb/>
道<hi>披亦作陂又作詖旁其邉之謂也</hi>未嘗寧居東至於海登丸山<hi>丸作凡在</hi>
<hi>郎邪朱虛縣</hi>及岱宗西至于空同<hi>山名在隴右</hi>登雞頭南至於江<lb/>
登熊湘<hi>熊山在石陵湘山在長沙</hi>北逐葷粥合符釜山而邑於涿鹿<lb/>
之阿遷徙徃來無常處以師兵為營衛<lb/>
唐堯之時有苗氏處南蠻不服堯征而克之于丹水之<lb/>
浦<lb/>
<pb n="KR3k0013_WYG_116-2b"/>
夏啓既即天子位有扈氏不服<hi>扶風鄠縣是扈國</hi>啓伐之大戰<lb/>
於甘<hi>甘有扈氏南郊地名</hi>將戰作甘誓乃召六卿申之<hi>天子六軍其將皆命</hi>
<hi>卿也</hi>啓曰嗟六事之人<hi>各有軍事故曰六事</hi>予誓告女有扈氏威侮<lb/>
五行怠棄三正<hi>五行之徳王者相承所取法有扈與夏同姓親侍而不恭則是威虐侮慢五行</hi>
<hi>怠惰棄廢天地人之正道</hi>天用勦絶其命<hi>用失其道故勦截也截絶謂滅之</hi>今予惟<lb/>
恭行天之罰<hi>恭奉也言欲截絶之</hi>左不攻于左女不恭命<hi>左車左左方主</hi>
<hi>射攻治也</hi>右不恭于右女不恭命<hi>右車右勇力之士執戈矛以退敵</hi>御非其<lb/>
馬之政女不恭命<hi>御以正馬為政三有失皆不奉我也</hi>用命賞于祖<hi>天子親征</hi>
<pb n="KR3k0013_WYG_116-3a"/>
<hi>必載遷廟之祖主行有功則賞祖主前示不專也</hi>不用命戮于社<hi>天子親征又載社主謂之</hi>
<hi>社事不用命奔北者則戮之於社主前也</hi>予則孥戮女<hi>孥子也女身辱及女子言取累也</hi>遂<lb/>
滅有扈氏天下咸朝<lb/>
周文王之時阮徂共三國犯周文王伐之故皇矣之詩<lb/>
曰密人不恭敢距大邦侵阮徂共<hi>國有密須氏侵阮遂徃侵共密須之人乃</hi>
<hi>敢距其義兵違正道是不直也</hi>王赫斯怒爰整其旅以按徂旅以篤周<lb/>
祜以對於天下<hi>文王赫然與其羣臣盡怒曰整其軍旅而出以却止徂國之兵衆以厚周當王</hi>
<hi>之福以答天下鄉周之望</hi>
<pb n="KR3k0013_WYG_116-3b"/>
成王即政<hi>謂周公歸政於王</hi>淮夷奄國叛王親征之既伐淮夷<lb/>
遂踐奄<hi>奄國在淮夷之北踐亦作翦</hi>遷其君薄姑<hi>齊地</hi>
漢髙帝五年九月利幾反帝自擊破之利幾者項羽將<lb/>
羽敗利幾為陳令降帝侯之潁川帝至雒陽舉通侯籍<lb/>
召之而利幾恐反<hi>時普召通侯而利㡬自以項羽故恐懼而反也</hi>
七年十月韓王信反帝自將擊之於銅鞮斬其將信亡<lb/>
走匈奴與其將曼丘臣王黄<hi>姓曼丘名臣</hi>共立故趙後趙利<lb/>
為王收信散兵與匈奴共距漢帝從晉陽連戰乗勝逐<lb/>
<pb n="KR3k0013_WYG_116-4a"/>
北至樓煩㑹大寒士卒墮指者什二三遂至平城為匈<lb/>
奴所圍七日用陳平祕計得出<hi>陳平使畫工圖美人間遣人遺閼氏云漢有美</hi>
<hi>女如此今皇帝困危欲獻之閼氏畏其奪已寵因謂單于曰漢天子亦有神靈得其土地非能有也於是匈奴</hi>
<hi>開其一角得突出以計鄙陋故祕不傳</hi>
十年九月代相國陳豨反帝曰豨為吾使甚有信代地<lb/>
吾所急故封豨為列侯以相國守代今乃與王黄等刼<lb/>
掠代地吏民非有罪也能去豨黄來歸者皆舎之帝自<lb/>
東至邯鄲喜曰豨不南據邯鄲而北阻漳水吾知其亡能<lb/>
<pb n="KR3k0013_WYG_116-4b"/>
為矣趙相周昌奏恒山二十五城亡其二十城請誅守<lb/>
尉<hi>守郡守尉郡尉</hi>帝曰守尉反乎對曰不帝曰是力不足亡罪<lb/>
乃令周昌選趙壯士可令將者白見四人<hi>謂白於天子而召見之</hi>
帝嫚罵曰<hi>嫚渫汙也</hi>豎子能為將乎四人慙皆伏地帝封各<lb/>
千户以為將左右諫曰從入蜀漢伐楚賞未徧行今封<lb/>
此何功帝曰非汝所知陳豨反趙代地皆豨有吾以羽<lb/>
檄徴天下兵未有至者<hi>檄者以木簡為書長尺二寸用徵召也其有急事則加以鳥羽</hi>
<hi>挿之示疾速也</hi>今計惟獨邯鄲中兵耳吾何愛四千户不以慰<lb/>
<pb n="KR3k0013_WYG_116-5a"/>
趙子弟皆曰善又求樂毅有後乎得其孫叔封之樂鄉<lb/>
號華成君聞豨將皆故賈人帝曰吾知與之矣<hi>與如也言能如</hi>
<hi>之何也</hi>乃多以金購豨將<hi>購設賞募也</hi>豨將多降獨趙將利守<lb/>
東垣帝攻之不下卒罵帝怒城降卒罵者斬之<lb/>
十一年七月淮南王英布反帝赦天下死罪以下皆令<lb/>
從軍徵諸侯兵帝自將以擊布十二年十月遇於蘄西<lb/>
㑹爽布兵精甚帝乃壁庸城望布軍置陳如項籍軍帝<lb/>
惡之與布相望見隃謂布何苦而反布曰欲為帝耳帝<lb/>
<pb n="KR3k0013_WYG_116-5b"/>
怒罵之遂戰破布軍布走度淮數止戰不利與百餘人<lb/>
走江南為番陽人殺之於兹鄉<lb/>
後漢光武建武二年八月帝自將征五校<hi>臣欽若等曰五校賊帥髙</hi>
<hi>扈冦河北</hi>内黄大破五校於茀陽降之<hi>茀陽聚名屬魏郡</hi>九月壬戌<lb/>
至自内黄<lb/>
三年閏正月乙未征西大將軍馮異與赤睂戰於崤底<lb/>
<hi>崤山名底後也一名嶔岑山在今雒陽永寧縣西北</hi>大破之餘衆南向宜陽帝自<lb/>
將征之己亥幸宜陽甲辰親勒六軍大陳戎馬吳漢精<lb/>
<pb n="KR3k0013_WYG_116-6a"/>
卒當前中軍次之驍騎武衛分陳左右赤睂望見震怖<lb/>
遣使乞降丙午赤睂君臣面縳奉髙皇帝璽綬<hi>傳國璽是秦始</hi>
<hi>皇帝初定天下所刻其玉出藍田山丞相李斯所書其文曰受命于天既夀永昌髙祖至霸上秦王子嬰獻之</hi>
<hi>至王莽簒位就元后求璽不與以威逼之乃出璽投地上螭一角缺及莽敗李松持璽詣宛上更始更始取璽</hi>
<hi>入赤睂劉盆子既敗以奉光武</hi>詔以屬城門校尉戊申至宜陽<lb/>
三月帝自將征鄧奉幸堵陽四月大破奉於小長安斬<lb/>
之五月己酉還宫初秦豐據黎丘董欣起堵鄉許邯起<lb/>
杏帝遣吳漢伐之漢軍所過多侵暴時破虜將軍鄧奉<lb/>
<pb n="KR3k0013_WYG_116-6b"/>
謁歸新野怒吳漢掠其鄉里遂反擊破漢軍獲其輜重<lb/>
屯據淯陽與諸賊合從大將軍岑彭破杏降欣邯遷征<lb/>
南大將軍復遣朱祐賈復及建威大將軍耿弇漢中將<lb/>
軍王常武威將軍郭守越騎將軍劉宏偏將軍劉嘉耿<lb/>
植等與彭并力討鄧奉先擊堵鄉而奉將萬餘人救董<lb/>
欣欣奉皆南陽精兵彭等攻之連月不尅帝自將南征<lb/>
至葉董欣别將將數千人遮道車騎不可得前彭奔擊<lb/>
大破之帝至堵陽鄧奉夜逃歸淯陽董欣降彭復與耿<lb/>
<pb n="KR3k0013_WYG_116-7a"/>
弇賈復及積弩將軍傅俊騎都尉臧宫等從追鄧奉於<lb/>
小長安帝率諸將親戰大破之奉追急乃降帝憐奉舊<lb/>
功臣且釁起吳漢欲全宥之彭與耿弇諫曰鄧奉背恩<lb/>
反暴師經年致賈復傷痍朱祐見獲陛下既至不知悔<lb/>
善而親在行陣兵敗而降若不誅奉無以懲惡於是斬<lb/>
之奉者西葉侯鄧晨之兄子也車駕引還<lb/>
五年三月平狄將軍龎萌反殺楚郡太守孫萌而東附<lb/>
董憲六月與蘇茂圍桃城<hi>正城有桃聚在今兖州縣北</hi>帝時幸蒙因<lb/>
<pb n="KR3k0013_WYG_116-7b"/>
自將征之徵蓋延與大司馬吳漢漢中將軍王常前將<lb/>
軍王梁捕虜將軍馬武討虜將軍王霸等㑹任城理兵<lb/>
乃救桃城大破萌等七月進幸胡陵<hi>屬山陽在兖州方輿縣東</hi>征董<lb/>
憲又幸蕃遂攻董憲於昌慮<hi>古邾國之邑也在滕縣東南</hi>大破之<lb/>
八月己酉進幸郯<hi>在今下邳縣東北</hi>初憲聞帝自討龎萌乃與<lb/>
劉紆蘇茂佼彊去下邳還蘭陵使茂彊助萌合兵三萬<lb/>
急圍桃城帝時幸蒙<hi>臣欽若等曰蒙今亳州縣也</hi>聞之乃留輜重自<lb/>
將輕騎三千歩卒數萬晨夜馳赴師次任城去桃鄉六<lb/>
<pb n="KR3k0013_WYG_116-8a"/>
十里旦日諸將請進賊亦勒兵挑戰帝不聽乃休士養<lb/>
銳以挫其鋒城中聞車駕至衆心益固時吳漢等在東<lb/>
郡馳使召之萌等乃悉兵攻城二十餘日衆疲困而不<lb/>
能下及吳漢與諸將到乃率衆軍進桃城而帝親自搏<lb/>
戰大破之萌茂彊夜棄輜重逃奔董憲乃與劉紆悉其<lb/>
兵數萬人屯昌慮自將銳卒拒新陽帝先遣吳漢擊破<lb/>
之憲走還昌慮漢進守之憲恐乃招誘五校餘賊歩騎<lb/>
數千人屯晉陽去昌慮三十里帝至蕃去憲所百餘里<lb/>
<pb n="KR3k0013_WYG_116-8b"/>
諸將請進帝不聽知五校乏食當退勅各堅壁以待其<lb/>
弊頃之五校糧盡果引去帝乃親臨四面攻憲三日復<lb/>
大破之衆皆奔散遣吳漢追之佼彊將其衆降蘇茂奔<lb/>
張步憲及龎萌走繒山數日吏士聞憲尚在復徃徃相<lb/>
聚得數百騎迎憲入郯城吳漢等復攻拔郯憲與龎萌<lb/>
走保朐劉紆不知所歸軍士髙扈斬其首降梁地悉平<lb/>
十月幸臨淄<hi>今青州縣</hi>進幸劇<hi>縣名在青州夀光縣南故純國城也</hi>張步斬蘇<lb/>
茂以降齊地平初步據瑯邪聞帝將攻之以其將費邑<lb/>
<pb n="KR3k0013_WYG_116-9a"/>
為濟南王屯歴下建威大將軍耿弇破斬費邑進拔臨<lb/>
淄歩以弇兵少逺客可一舉而取乃悉將其衆攻弇於<lb/>
臨淄步兵大敗還奔劇帝自幸劇步退保平夀蘇茂將<lb/>
萬餘人來救之茂讓步曰以南陽兵精延岑善戰而耿<lb/>
弇走之大王奈何就攻其營既呼茂不能待邪歩曰負<lb/>
負無可言者帝乃遣使告步茂能相斬降者封為列侯<lb/>
步遂斬茂使奉其首降步三弟各自繫所在獄詔皆赦之<lb/>
封歩為安丘侯後與家屬居雒陽王閎亦詣劇降<lb/>
<pb n="KR3k0013_WYG_116-9b"/>
八年四月隗囂攻來歙不能下閏四月帝自征囂河西太<lb/>
守竇融率五郡太守與車駕㑹髙平隴右潰隗囂奔西<lb/>
城遣大司馬吳漢征南大將軍岑彭圍之進幸上邽不<lb/>
降命虎牙大將軍蓋延建威大將軍耿弇攻之潁川賊<lb/>
盗冦沒屬縣河東守兵亦叛京師騷動八月帝自上邽<lb/>
晨夜東馳九月乙卯車駕還宫庚申帝自征潁川盗賊<lb/>
皆降初來歙從山道襲得畧陽城隗囂出不意懼更有<lb/>
大兵乃使王元據隴坻行廵守番須口王孟塞雞頭道<lb/>
<pb n="KR3k0013_WYG_116-10a"/>
牛邯軍瓦亭囂自悉其大衆圍畧陽公孫述亦遣其將<lb/>
李育田弇助囂攻略陽連月不下帝乃率諸將西征之<lb/>
數道上隴使王遵持節監大司馬吳漢留營於長安<lb/>
十一年六月中郎將來歙破公孫述將王元環安於下<lb/>
辨<hi>縣名今成州同谷縣</hi>安遣間人刺殺歙帝自將征公孫述七月<lb/>
次長安八月岑彭破述將侯丹於黄石輔威將軍臧宫<lb/>
與公孫述將延岑戰於沈水大破之王元降帝至自長<lb/>
安<lb/>
<pb n="KR3k0013_WYG_116-10b"/>
魏文帝黄初三年十月帝自許昌南征孫權諸軍竝進<lb/>
權臨江拒守五年八月帝為水軍親御龍舟循蔡潁浮<lb/>
淮幸夀春九月遂至廣陵望大江曰彼有人焉未可圖<lb/>
也乃還<hi>是歲吳黄武三年</hi>
六年八月帝以舟師自譙循渦入淮從陸道幸徐十月<lb/>
次廣陵故城臨江觀兵戍卒十餘萬旌旗彌數百里有<lb/>
渡江之志孫權嚴設固守時大寒氷舟不得入江帝見<lb/>
波濤洶涌歎曰嗟乎固天所以隔南北也乃引還<lb/>
<pb n="KR3k0013_WYG_116-11a"/>
明帝青龍二年五月孫權入居漅湖口向合肥新城又<lb/>
遣將陸遜孫韶各將萬餘人入淮沔征東將軍滿寵進<lb/>
軍拒之七月壬寅帝親御龍舟東征權攻新城將軍張<lb/>
頴等拒守力戰帝軍未至數百里權遁走遜韶等亦退<lb/>
羣臣以為大將軍<hi>司馬宣王也</hi>方與諸葛亮相持未解車駕<lb/>
可西幸長安帝曰權走亮膽破大將軍足以制之吾無<lb/>
憂矣遂進軍幸夀春錄諸將功封賞各有差八月己未<lb/>
大耀兵饗六軍遣使者持節犒勞合肥夀春諸軍辛巳<lb/>
<pb n="KR3k0013_WYG_116-11b"/>
還許昌宫<lb/>
髙貴鄉公甘露二年五月征東大將軍諸葛誕反詔曰<lb/>
諸葛誕造為凶亂盪覆揚州昔黥布逆反漢祖親戎隗<lb/>
囂違戾光武西伐及烈祖明皇帝躬征吳蜀<hi>臣欽若等曰明帝太</hi>
<hi>和二年蜀將諸葛亮冦邉帝遣大將軍曹真右將軍張郃等擊破之帝至長安而還</hi>皆所以奮揚<lb/>
赫斯震耀威武也今宜皇太后與朕暫共臨戎速定醜<lb/>
虜時寧東夏七月大將軍司馬昭奉天子及皇太后東<lb/>
征徵兵青徐荆豫分取闗中逰軍皆㑹淮北師次於項<lb/>
<pb n="KR3k0013_WYG_116-12a"/>
假廷尉何楨節使淮南宣慰將士申明逆順示以誅賞<lb/>
三年二月大將軍䧟夀春城斬諸葛誕<lb/>
後魏道武皇始元年八月庚寅治兵於東郊己亥大舉<lb/>
討偽燕慕容寳帝親勒六軍四十餘萬南出馬邑踰於<lb/>
勾注旌旗絡繹經二十餘里皷行而前民屋皆震别詔<lb/>
將軍封真等三軍從東道出軍都襲幽州圍薊九月戊<lb/>
午次陽曲乗西山臨觀晉陽命諸將引騎圍脇已而罷<lb/>
還寳并州牧遼西王農大懼將妻子棄城夜出遁并州<lb/>
<pb n="KR3k0013_WYG_116-12b"/>
平<lb/>
二年正月慕容寳遣賀麟冦陽城殺恒山守兵三百餘<lb/>
人招募郡縣羣盗無賴者多應之三月己亥朔帝進幸<lb/>
陽城丁丑軍于鉅鹿之栢肆塢臨滹沱水其夜寳悉衆<lb/>
犯營燎及行宫兵人駭散帝驚起不及衣冠跣出擊皷<lb/>
俄而左右及中軍將士稍稍來集帝設竒陣列烽營外<lb/>
縱騎衝之寳衆大敗斬首萬餘級擒其將軍髙長等四<lb/>
十餘人明日寳走中山獲其器仗輜重數十萬計寳尚<lb/>
<pb n="KR3k0013_WYG_116-13a"/>
書閔亮秘書監崔逞太常孫沂殿中侍御史孟輔等竝<lb/>
降三月己酉帝次于盧奴寳遣使求和請送元觚割恒<lb/>
山以西奉國乞守中山以東許之已而寳背約辛亥帝<lb/>
次中山命諸將圍之壬子夜寳將妻子及兄弟宗族數<lb/>
千騎北遁城内共立慕容普鄰為主七月寳弟賀麟入<lb/>
中山殺普鄰而自立帝還幸魯口遣將軍長孫肥七千<lb/>
騎襲中山入其郛而還八月丙寅朔帝自魯口進軍恒<lb/>
山之九門九月賀麟飢窮率三萬餘人出冦新市甲子<lb/>
<pb n="KR3k0013_WYG_116-13b"/>
晦帝進軍討之十月甲戌帝臨其營戰於義臺塢大破<lb/>
之斬首九千餘級賀麟單馬走西山遂奔鄴慕容徳殺<lb/>
之甲申其所署公卿尚書將吏士卒降者二萬餘人中<lb/>
山平<lb/>
天興二年二月庚午帝北廵分命諸將大襲髙車大將<lb/>
軍恒山王遵等三軍從東道出長川鎮北將軍髙梁王樂<lb/>
真等七軍從西道出牛川帝親勒六軍從中道自駁髯<lb/>
水西北出二月丁亥朔諸軍同㑹破髙車雜種三十餘<lb/>
<pb n="KR3k0013_WYG_116-14a"/>
部獲七萬餘口馬三十餘萬匹牛羊百四十餘萬驃騎<lb/>
大將軍衛王儀督三萬騎别從西北絶漠千餘里破其<lb/>
遺迸七部獲二萬餘口馬五萬餘匹牛羊二十餘萬頭<lb/>
髙車二十餘萬乗并服玩諸物還次牛川及薄山竝刻<lb/>
石記功班賜從臣各有差<lb/>
五年五月偽秦姚興遣其弟安北將軍義陽公平等率衆<lb/>
四萬來侵平陽乾壁為平所䧟六月治兵於東郊部分<lb/>
衆軍詔鎮西大將軍毗陵王順長孫肥等三將六萬騎<lb/>
<pb n="KR3k0013_WYG_116-14b"/>
為前鋒七月戊辰朔車駕西討八月乙巳至于柴壁平<lb/>
固守進軍圍之姚興悉舉其衆來救甲子帝渡蒙坑逆<lb/>
擊興軍大破之十月平赴水而死俘其餘衆二萬餘人<lb/>
獲興征虜將軍尚書右僕射狄伯友越騎校尉唐小方<lb/>
積弩將軍姚梁國建忠將軍雷星康官北中郎將康猥<lb/>
平從弟伯禽已下四品將軍已上四十餘人獲先亡臣<lb/>
王次多靳懃竝斬以徇興頻請和帝不許羣臣勸進平<lb/>
蒲坂帝慮蠕蠕為難戊申班師<lb/>
<pb n="KR3k0013_WYG_116-15a"/>
明帝永興元年十二月蠕蠕犯塞二年正月詔南平公<lb/>
長孫嵩等伐之五月嵩等自大漠還蠕蠕追圍之於牛<lb/>
川壬申帝北伐蠕蠕聞而遁走七月乙丑至自北伐<lb/>
太武始光元年十二月遣平陽王長孫翰等討蠕蠕帝<lb/>
次祚山蠕蠕北遁諸軍追之大獲而還<lb/>
二年正月己卯帝至自北伐是秋蠕蠕犯塞<lb/>
神瑞元年十二月丙戌朔蠕蠕犯塞丙申帝北伐蠕蠕<lb/>
二年正月丙辰至自北伐十月帝北伐平陽長孫翰等<lb/>
<pb n="KR3k0013_WYG_116-15b"/>
絶漠追之蠕蠕北走<lb/>
三年正月己卯帝至自北伐是年九月帝以偽夏赫連<lb/>
屈丐既死諸子相攻遣司空奚斤率義兵將軍封禮雍<lb/>
州刺史延普襲蒲宋兵將軍周幾率雒州刺史于栗磾<lb/>
襲陜城十月丁巳帝西伐幸雲中臨君子津㑹天暴寒<lb/>
數日氷結十一月戊寅帝率輕騎二萬襲赫連昌壬午<lb/>
至其城下徙萬餘家而還至祚山班所虜獲以賜將士<lb/>
各有差奚斤未至蒲坂昌守將赫連乙斗棄城西走昌<lb/>
<pb n="KR3k0013_WYG_116-16a"/>
弟助興守長安乙斗復與助興自長安西走安定奚斤遂<lb/>
入蒲城十二月詔斤西據長安秦雍氐羌皆叛昌詣奚<lb/>
斤降<lb/>
四年正月乙酉帝至自西伐是月赫連昌遣其弟平原<lb/>
公定率衆二萬向長安四月帝治兵講武分諸軍司徒<lb/>
長孫翰廷尉長孫道生宗正娥清三萬騎為前驅恒山<lb/>
王素太僕丘推將軍元太毗步兵三萬為後繼南陽王<lb/>
伏真執金吾桓貸將軍姚黄眉步兵三萬部攻城器械<lb/>
<pb n="KR3k0013_WYG_116-16b"/>
將軍賀多羅精騎三千為前候五月帝西討赫連昌辛<lb/>
巳濟君子津三城胡酋鵲子相率内附帝次拔鄰山築<lb/>
城舎輜重以輕騎三萬先行戊戌至于黑水帝親祈天<lb/>
告祖宗之靈而誓衆焉六月甲辰昌引衆出城大破之<lb/>
昌將麾下數百騎西南走奔上邽諸軍乗勝追至城北<lb/>
死者萬餘人臨陣殺昌弟河南公滿及其兄子蒙遜㑹<lb/>
日暮昌尚書僕射吕至拔城夜將昌母出走乙巳帝入<lb/>
城虜昌羣弟及其諸母姊妹妻妾宫人萬數府庫珍寳<lb/>
<pb n="KR3k0013_WYG_116-17a"/>
車旗器物不可勝計擒昌尚書王賈薛超等及晉將毛<lb/>
脩之秦雍人士數千人獲馬三十餘萬匹牛羊數千萬<lb/>
以昌宫人及生口金銀珍玩布帛班賚將士各有差昌<lb/>
弟平原公定拒司空奚斤於長安城娥清率騎五千討<lb/>
之西走上邽辛酉班師留恒山王素執金吾桓貸鎮統<lb/>
萬八月壬子帝至自西伐飲至策勲告於宗廟班軍實<lb/>
以賜留臺百僚各有差<lb/>
神䴥元年八月蠕蠕大檀遣子將萬餘騎入塞<lb/>
<pb n="KR3k0013_WYG_116-17b"/>
二年四月庚寅帝北伐以太尉北平王長孫嵩衛廣陵<lb/>
公樓伏連留守京師從東道與長孫翰等期㑹於賊庭<lb/>
五月丁未次于漠南舍輜重帥輕騎兼馬至栗水蠕蠕震<lb/>
怖焚燒盧舎絶跡西走七月車駕東轅至黑山較數軍<lb/>
實班賜王公將士各有差八月帝以東部髙車屯已尼<lb/>
陂詔左僕射安原率騎萬餘討之十月振旅凱旋於京<lb/>
師告於宗廟列置新民於漠南東至濡源西暨五原隂<lb/>
山竟三千里中詔司徒平陽王長孫翰尚書令劉潔左<lb/>
<pb n="KR3k0013_WYG_116-18a"/>
僕射安原侍中古弼鎮撫之<hi>又云帝親御六軍畧地廣漢分命諸將窮追蠕蠕東</hi>
<hi>至瀚海西接張掖北度燕然山大破之虜其種落及馬牛雜畜方物萬計其後復遣成周公萬度歸西伐焉耆</hi>
<hi>王鳩尹卑那單騎龜兹舉國臣民負錢懷貨一時降欵獲其竒寳異玩以巨萬駝馬雜畜不可勝數度歸遂入</hi>
<hi>龜兹復獲其殊方竒詭之物億萬以上是時方隅未尅帝屢親戎駕而委政於恭宗真君恭宗下令脩農政之</hi>
<hi>教比後數年之中軍國用足矣</hi>
三年九月甲辰行幸統萬遂攻平凉十一月乙酉帝至<lb/>
平凉初赫連定將數萬人東禦於鄜城留其弟上谷公<lb/>
杜于廣陽公度雒孤城守帝至平凉登北原使赫連昌<lb/>
<pb n="KR3k0013_WYG_116-18b"/>
招喻之杜于聞之棄鄜城入于安定自率步騎二萬從<lb/>
鶉觚原將救平凉與弼相遇弼擊之殺數千人乃還走<lb/>
詔諸軍四面圍之丁酉定乏水引衆下原詔武衛將軍<lb/>
丘眷擊之定衆大潰死者萬餘人定中重創單騎遁走<lb/>
獲定弟丹陽公烏視抜武陵公秃骨及公侯百餘人是<lb/>
日諸將乗勝進軍遂取安定定從兄東平公乙斗棄城<lb/>
奔長安刼掠數千家西奔上邽己亥帝幸安定獲乞伏<lb/>
熾槃子資及定車旗簿其生口財畜頒賜將士各有差<lb/>
<pb n="KR3k0013_WYG_116-19a"/>
庚午帝自安定還臨平凉遂掘塹圍守之行幸細城安<lb/>
慰初附赦秦雍之民賜復七年定隴西守及將士數十<lb/>
人來降十二月丁卯定弟杜于度雒孤面縛出降平涼平<lb/>
收其珍寳定長安臨晉武功守皆奔走闗中平壬申帝<lb/>
東遷留巴東公延晉等領安定<lb/>
四年正月壬午帝次於木根山大饗羣臣賜布帛各有<lb/>
差二月癸酉還宫飲至策勲告於宗廟賜留臺百官各<lb/>
有差<lb/>
<pb n="KR3k0013_WYG_116-19b"/>
延和元年五月大簡輿於南郊將討偽燕馮文通六月<lb/>
庚寅帝伐和龍詔尚書左僕射安原等屯於漠南以備<lb/>
蠕蠕七月己未帝至濡水庚申遣安東將軍宜城公奚<lb/>
斤發幽州民及宻雲丁零萬餘人運攻具出南道俱㑹<lb/>
和龍帝至遼西文通遣其侍御史崔聘奉獻牛酒己巳<lb/>
帝至和龍臨其城文通石城太守李崇建徳太守王融<lb/>
十餘郡來降發其民三萬人穿圍塹以守之<lb/>
八月甲戌文通使數萬人出城挑戰昌黎公元丘與河<lb/>
<pb n="KR3k0013_WYG_116-20a"/>
間公元齊擊破之死者萬餘人文通尚書髙紹率萬餘<lb/>
家保羌胡固乙卯帝討紹辛巳斬之詔平東將軍賀多<lb/>
羅攻文通𢃄方太守慕容𤣥於候固撫軍大將軍永昌<lb/>
王健攻建徳驃騎大將軍樂平王丕攻冀陽皆拔之虜<lb/>
獲生口班賜將士各有差九月乙卯帝西還徙營丘城<lb/>
固遼東樂浪𢃄方𤣥莵六郡民三萬家于幽州開倉以<lb/>
賑之十月癸酉至濡水十一月乙巳至自伐和龍<lb/>
三年七月行幸美稷遂至隰城命諸軍討山胡白龍於<lb/>
<pb n="KR3k0013_WYG_116-20b"/>
西河九月戊子尅之斬白龍及其將帥屠其城十月甲<lb/>
午破其餘黨于王京詔山胡為白龍所逼及歸降者聽<lb/>
為平民諸與白龍同惡斬數千人虜其妻子班賜將士<lb/>
各有差十一月還宫<lb/>
太延四年七月壬午帝北伐蠕蠕十月乙丑大饗六軍<lb/>
十二月丁巳至自北伐<lb/>
五年六月甲辰帝西討沮渠牧犍侍中宜都王穆夀輔<lb/>
皇太子决留臺事大將軍長樂王嵇敬輔國大將軍建<lb/>
<pb n="KR3k0013_WYG_116-21a"/>
寧王崇將二萬人屯漠南以備蠕蠕七月乙巳帝至上郡<lb/>
屬國城大饗羣臣講武馬射壬午留輜重分部諸軍撫<lb/>
軍大將軍永昌王建尚書令鉅鹿公劉潔督諸軍與恒<lb/>
山王素二道竝進為前鋒驃騎大將軍樂平王丕太宰<lb/>
陽平王杜超督平凉鄜城諸軍為後繼八月甲午永昌<lb/>
王建獲牧犍器甲及牛馬畜産二十餘萬牧犍遣弟董<lb/>
來率萬餘人拒戰於城南望塵退走丙申帝至姑臧牧<lb/>
犍兄子祖踰城來降乃分軍圍之九月丙戌牧犍兄子<lb/>
<pb n="KR3k0013_WYG_116-21b"/>
萬年率麾下來降是日牧犍與左右文武五千人面縛請降<lb/>
待以藩臣之禮收其城内户口二十餘萬倉庫珍寳不<lb/>
可勝計進張掖公秃髪保周爵為王與龍驤將軍穆羆<lb/>
安逺將軍源賀分徇諸郡雜胡降者亦數十萬牧犍弟<lb/>
張掖太守宜得燒倉庫西奔酒泉樂都太子安周奔吐<lb/>
谷渾遣鎮南將軍奚眷討張掖遂至酒泉牧犍弟酒泉<lb/>
太守無諱及宜得復奔晉昌使弋陽公元潔守酒泉鎮<lb/>
北將軍封㳫討樂都掠數千家而還班賜將士各有差<lb/>
<pb n="KR3k0013_WYG_116-22a"/>
十月辛酉帝東還徙凉州民三萬餘家於京師留驃騎<lb/>
大將軍樂平王丕征西將軍賀多羅鎮凉州十二月壬<lb/>
午帝至自西伐飲至策勲告於宗廟<lb/>
太平真君四年九月行幸漠南甲辰捨輜重以輕騎襲<lb/>
蠕蠕分軍為四道十一月甲子帝還十二月辛卯至自<lb/>
北伐<lb/>
九年六月恱般國遣使求與王師俱討蠕蠕帝許之八<lb/>
月詔中外諸軍戒嚴九月乙酉練兵于郊丙戌幸隂山<lb/>
<pb n="KR3k0013_WYG_116-22b"/>
十二月至受降城不見蠕蠕因積糧城内留守而還<lb/>
十一年正月戊辰朔帝在漠南大饗百寮甲戌蠕蠕吐<lb/>
賀真懼逺遁三月庚寅帝還宫<lb/>
九月閱武於石磧帝遂北伐十月庚子皇太子及羣官<lb/>
奉迎於行宫十一月戊申至自北伐<lb/>
十二年七月宋將王𤣥謨攻滑臺八月練兵於西郊九<lb/>
月辛卯帝南伐癸巳皇太子北伐屯于漠南吳王餘留<lb/>
守京都十一月乙丑帝濟河𤣥謨棄軍而走乃命諸軍<lb/>
<pb n="KR3k0013_WYG_116-23a"/>
分道竝進車駕自卭道十二月丁卯帝至淮詔刈萑葦<lb/>
作筏數萬而濟淮南皆降癸未帝臨江起行宫於𤓰步<lb/>
山諸軍同日皆臨江所過城邑莫不望塵奔潰其降附<lb/>
者不可勝數甲申宋文帝使獻百牢貢其方物又請進<lb/>
女於皇孫以求和親帝以師婚非禮許和而不許婚使散<lb/>
騎侍郎夏侯野報之帝詔皇孫為書致馬通問焉<lb/>
正平元年正月丁亥帝廻三月己亥至自南伐飲至策<lb/>
勲告於宗廟<lb/>
<pb n="KR3k0013_WYG_116-23b"/>
獻文皇興四年八月蠕蠕犯塞九月丙寅帝北伐諸將<lb/>
俱㑹于安水大破虜衆壬申帝至自北伐飲至策勲告<lb/>
於宗廟<lb/>
孝文延興二年二月蠕蠕犯塞太上皇帝次於北郊詔<lb/>
諸軍討之虜遁走其别帥阿大千率千餘落來降東部<lb/>
勅勒叛奔蠕蠕太上皇帝追之至石磧不及而還十月<lb/>
蠕蠕犯塞及于五原十有一月太上皇帝親討之將度<lb/>
漠襲擊蠕蠕聞軍至大懼北走數千里以窮冦逺遁不<lb/>
<pb n="KR3k0013_WYG_116-24a"/>
可追乃止<lb/>
三年七月宋後廢帝遣將冦緣淮諸鎮十月太上皇帝<lb/>
將南討詔州郡之民十丁取一以充行户收租五十石<lb/>
以備軍糧十一月南廵至于懷州<lb/>
四年二月至自南廵<lb/>
太和十七年六月丙戌帝南伐齊國詔造河橋七月戊<lb/>
午中外戒嚴八月丁亥帝辭永固陵己丑發京師南伐<lb/>
步騎百餘萬大尉丕奏請以宫人從詔曰臨戎不語内<lb/>
<pb n="KR3k0013_WYG_116-24b"/>
事宜停來請壬寅至肆州戊申至并州庚午至雒陽丙<lb/>
子詔六軍發軫丁丑戎服執鞭御馬而出羣臣稽顙於<lb/>
馬前請停南伐帝乃止定遷都之計<lb/>
十八年十二月辛亥帝南伐戊辰至懸瓠<lb/>
十九年正月癸酉詔禁淮北之民不得侵掠犯者以大<lb/>
辟論壬午講武於汝水之西大賚六軍己亥濟淮二月<lb/>
丙辰至鍾離辛酉發鍾離將臨江水壬戌乃詔班師<lb/>
二十一年五月癸卯遣使冀定瀛相濟五州發卒五十<lb/>
<pb n="KR3k0013_WYG_116-25a"/>
萬將以伐齊丁卯部分六師以定行留八月丙辰詔中<lb/>
外戒嚴庚辰帝南討辛丑留諸軍將攻赭陽引師而南<lb/>
癸酉至宛城夜襲其郛尅之丁未帝發南陽留太尉咸<lb/>
陽王禧前軍元英攻之己酉至新野十月丁巳四面進<lb/>
攻不尅詔左右軍築長圍以守之十一月丁酉大破齊<lb/>
軍於沔北獲其將軍王伏保等於是民皆復業九十已<lb/>
上假以郡守六十五已上假以縣令新野民張睹柵萬餘<lb/>
家拒守不下十有二月庚寅破之俘斬萬餘庚午帝臨<lb/>
<pb n="KR3k0013_WYG_116-25b"/>
沔東遂廵沔東還戊寅還新野己卯親行營壘隱恤六<lb/>
軍詔流徒之囚皆勿决遣候登城之際令其先鋒自効<lb/>
二十二年正月癸未朔朝饗羣臣於新野行宫丁亥拔<lb/>
新野獲齊輔國將軍新野太守劉忌斬之於宛戊子齊<lb/>
湖陽戍主蔡道福棄城遁走辛卯齊赭陽戍主成公期<lb/>
軍主胡松棄城遁走壬辰齊輔國將軍舞隂戍主黄瑶<lb/>
起及直閣將軍臺軍主鮑舉南鄉太守席謙相尋遁走<lb/>
瑶起鮑舉為軍人所獲送庚戌行幸南陽二月乙卯進<lb/>
<pb n="KR3k0013_WYG_116-26a"/>
攻宛北城甲子拔之齊冠軍將軍南陽太守房伯玉面<lb/>
縳出降庚午幸新野辛未詔以穰民首歸大順終始若<lb/>
一者給復三十年標其所居曰歸義鄉次降者給復十<lb/>
五年三月壬午朔大破齊平北將軍崔惠景黄門郎蕭<lb/>
衍軍於鄧城斬獲首虜二萬有餘庚寅行幸樊城觀兵<lb/>
襄沔耀武而還曲赦二荆魯陽郡鎮南將軍王肅攻齊義陽<lb/>
齊遣將裴叔業圍渦陽以救之乙未詔將軍鄭思明嚴虛敬<lb/>
字文福等三軍繼援辛丑行幸湖陽乙未次北陽戊申詔<lb/>
<pb n="KR3k0013_WYG_116-26b"/>
荆州諸郡之民初降次附復同穰縣辛亥行幸懸瓠四月<lb/>
庚午發州郡兵二十萬人限八月中旬集懸瓠七月齊<lb/>
主死其子東昏侯立九月己亥帝以禮不伐喪乃詔反<lb/>
斾庚子仍將北伐叛虜丙午發懸瓠十一月辛亥幸鄴<lb/>
十有二月甲寅乃詔班師<lb/>
二十三年正月齊遣太尉陳顯逹冦荆州二月乙酉攻<lb/>
䧟馬圈戍三月庚辰帝南伐癸未次梁城甲申以順陽<lb/>
被圍危急詔振武將軍慕容平城率騎五千赴之丙戌<lb/>
<pb n="KR3k0013_WYG_116-27a"/>
帝不豫司徒彭城王勰侍疾禁中且攝百揆丁酉至馬<lb/>
圈詔鎮南大將軍廣陽王嘉斷均口邀顯逹歸路戊戌<lb/>
頻戰破之其夜顯逹及崔惠景曹虎等宵遁己亥收其<lb/>
戎資億計班賜六軍諸將追奔及於漢水斬獲及赴水<lb/>
而死者十八九斬齊左軍將軍張于逹等賊將蔡道福<lb/>
成公期率數萬人棄順陽遁走<lb/>
孝明孝昌二年五月丁未帝將北討内外戒嚴時景雲<lb/>
鎮人杜雒周反於上谷攻沒郡縣圍燕州刺史崔秉<lb/>
<pb n="KR3k0013_WYG_116-27b"/>
棄城南走朔州城人鮮于阿胡庫狄豐樂據城反都督<lb/>
李琚次于薊城之北又為雒周所敗帝將親征以驃騎<lb/>
大將軍開府齊王寳寅為北討都督<lb/>
三年正月以四方未平詔内外戒嚴將親出討二月虜<lb/>
賊潼闗三月甲子詔將西討中外戒嚴虜走復潼闗戊<lb/>
辰詔將廻駕北討詔金紫光祿大夫源子邕大都督討<lb/>
葛榮<lb/>
莊宗建義元年六月己酉詔曰朕當親御六戎掃凈燕<lb/>
<pb n="KR3k0013_WYG_116-28a"/>
代<hi>討葛榮也</hi>大將軍太原王爾朱榮率精甲十萬為左軍上<lb/>
黨王天穆摠衆八萬為前軍司徒公楊椿勒兵十萬為<lb/>
右軍司空穆紹統率八萬為後軍是月葛榮衆退屯相<lb/>
州之北九月爾朱榮討平之車駕不行<lb/>
出帝永熙三年五月辛卯詔曰大魏得一居宸乗六馭<lb/>
㝢考風雲之所㑹宅日月之所中自北而南東征西怨<lb/>
后來其蘇無思不偃而句吳負險乆遺度外世祖太武<lb/>
皇帝握金鏡以炤耀擊玉皷以鏗鏘神武之所牢籠威<lb/>
<pb n="KR3k0013_WYG_116-28b"/>
風之所轢轥莫不雲散霧卷瓦解氷消長江已北盡為<lb/>
魏土頃天步中北國網時屯凶豎因機互窺上國疆塲<lb/>
侵噬州郡淪胥乃睠東顧無忘寢食自非五牛警斾七<lb/>
萃按部何以復文武之舊業拯塗炭於遺黎朕將親摠<lb/>
六軍徑臨彭汴一勞永逸庶保無疆内外百寮便可嚴<lb/>
備出頓之期更聽後勅丙申以使持節侍中大司馬開<lb/>
府司州牧廣陵王欣為左軍大都督太傅錄尚書事長<lb/>
孫穉為中軍四面大都督丁酉帝幸華州都亭集京畿<lb/>
<pb n="KR3k0013_WYG_116-29a"/>
都尉及軍士三千餘人慰勉之壬寅以長孫穉為後軍<lb/>
大都督六月丁卯大都督凉子恭鎮陽胡汝陽王暹守<lb/>
石濟儀同三司賈顯智率豫州刺史斛斯夀東趣濟州<lb/>
七月乙丑帝親摠六軍十餘萬衆次於河橋以斛斯椿<lb/>
為前軍大都督尋詔椿鎮虎牢又詔荆州刺史賀拔勝<lb/>
赴於行所勝率所部次於汝水時帝為斛斯椿王思政<lb/>
及元毗魏光等謟佞間阻於齊<hi>髙歡</hi>託以討梁<hi>蕭衍</hi>盛暑徵<lb/>
發河南之兵天下怪惡之丁未帝為椿等廹脇遂從雒<lb/>
<pb n="KR3k0013_WYG_116-29b"/>
陽率輕騎入闗都長安宇文泰奉迎之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷一百十六<lb/>
</p>
<p>
</p>
  </div>
</body>
</text>
</TEI>
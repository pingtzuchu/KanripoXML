<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八百三十</head>
    <p>
<pb n="KR3k0013_WYG_830-1a"/>
欽定四庫全書<lb/>
　冊府元龜卷八百三十　　宋　王欽若等　撰<lb/>
　　總錄部<lb/>
　　　論議第二<lb/>
宋鄭鮮之為桓偉輔國主簿先是兖州刺史滕恬為丁<lb/>
零翟遼所沒屍喪不返恬子羨仕宦不廢議者嫌之桓<lb/>
𤣥在荆州使羣僚博議鮮之議曰名教大極忠孝而已<lb/>
至乎變通抑引每事輒殊本而尋之皆是求心而遺跡<lb/>
<pb n="KR3k0013_WYG_830-1b"/>
跡之所乘遭遇或異故聖人或就跡以助教或因跡以<lb/>
成罪屈伸與奪難以等齊舉其阡陌皆可畧言矣天可<lb/>
逃乎而伊尹廢君君可脇乎而鬻拳見善忠可愚乎而<lb/>
箕子同仁自此以還殊實而齊聲異譽而等美者不可<lb/>
勝言而欲令百代之下聖典所闕正斯事於一朝豈可<lb/>
易哉然立言明理以古證今當使理厭人情如滕羨情<lb/>
事者或終身隱處不闗人事或陞朝理務無譏前哲通滕<lb/>
者則以無譏為證塞滕者則以隱處為美折其兩中則<lb/>
<pb n="KR3k0013_WYG_830-2a"/>
異同之情可見矣然無譏前哲者厭情之謂也若王陵<lb/>
之母見烹於楚不退身窮居非為榮也鮑勛謇諤魏朝<lb/>
亡身為效觀其心非貪爵也凡此二賢非滕之喻夫聖人<lb/>
立教猶云有禮無時君子不行有禮無時正以事有變<lb/>
通不可守一故耳若滕以此二賢為證則恐人人自賢<lb/>
矣若不人人自賢何可獨許其證譏者兼在於人不但<lb/>
獨證其事漢魏以來記闕其典尋而得者無幾人至乎<lb/>
大晉中朝及中興之後楊臻則七年不除喪三十餘年<lb/>
<pb n="KR3k0013_WYG_830-2b"/>
不闗人事温公則見逼於王命庾左丞則終身不著袷<lb/>
髙世逺則為王右軍何驃騎所勸割無有如滕之易者<lb/>
也若以衰麻非為哀之主無所復言矣文皇帝以東闗<lb/>
之役尸骸不反者制其子弟不廢婚宦明此孝子已不<lb/>
自同於人倫有識已審其可否矣若其不爾居宗輔物<lb/>
者但當即聖人之教何所復明制於其間哉及至永嘉<lb/>
大亂之後王敦復申東闗之制於中興原此是為國之<lb/>
大計非謂訓範人倫盡於此也何以言之父讎明不同<lb/>
<pb n="KR3k0013_WYG_830-3a"/>
戴天日而為國不可許復讎此自以法奪情即是東闗<lb/>
永嘉之喻也何妨綜理王務者布衣以處之今明教者<lb/>
自謂世非横流凡士君子之徒無不可仕之理而雜以<lb/>
情譏謂宜在貶裁耳若多引前事以為通證則孝子可<lb/>
顧法而不復讎矣文皇帝無所立制於東闗王敦無所<lb/>
明之於中興每至斯㑹輒發之於宰物是心可不喻乎且<lb/>
夫求理當先以逺大若滄海横流家國同其淪溺若不<lb/>
仕也則人有餘力人有餘力則國可至乎亡家可至乎<lb/>
<pb n="KR3k0013_WYG_830-3b"/>
滅當斯時也匹婦猶亡其身况大丈夫哉既其不然天<lb/>
下之才將無所理滕但當盡陟岵之哀擬不仕者之心<lb/>
何為證喻前人以自通乎且名為大才之所假而小才<lb/>
之所榮榮與假乘常已有慚德無欣工進何有情事乎<lb/>
若其不然則工進無欣何足貴於千載之上耶茍許小<lb/>
才榮其位則滕不當顧常疑以自居乎所謂栁下惠則<lb/>
可我則不可也且有生之所宗者聖人聖人之為教者禮<lb/>
法即心而言則聖人之法不可改也而秦以郡縣治天<lb/>
<pb n="KR3k0013_WYG_830-4a"/>
下莫之能變漢文除肉刑莫之能復彼聖人之為法猶<lb/>
見改於後王况滕頼前人而當必通乎若人皆仕未知<lb/>
斯事可俟後聖與不况仕與不仕各有其人而不仕之<lb/>
所引每感三年之下見議者𢎞通情紀每傍中庸又云<lb/>
若許譏滕則恐亡身致命之仕以此而不盡何斯言之<lb/>
過與夫忠烈之情初無計而後動若計而後動則懼法<lb/>
不盡命若有不盡則國有常法故古人軍敗於外而家<lb/>
誅於内茍忠發自内或懼法於外復有踟蹰顧望之地<lb/>
<pb n="KR3k0013_WYG_830-4b"/>
耶若有功不賞有罪不誅可致斯喻耳無有名教翼其<lb/>
子弟而子弟不致力於所天則王經忠不能救主孝不<lb/>
顧其親是家國之罪人耳何所而稱乎夫恩宥十世非<lb/>
不隆也功髙賞厚非不報也若國憲無負於滕恬則羨<lb/>
之通塞自是名教之所及豈是勸沮之本乎議者又以<lb/>
唐虞邈矣孰知所歸尋言求意將所負者多乎後漢亂<lb/>
而不亡前史猶謂數公之力魏國將建荀令君正色異<lb/>
議董昭不得枕蘇則之䣛賈充受辱於庾純以此而推<lb/>
<pb n="KR3k0013_WYG_830-5a"/>
天下之正義終自傳而不沒何為發斯歎哉若以時非<lb/>
上皇便不足復言多者則夷齊於奭望子房於四人無<lb/>
所復措其言矣至於陳平黙順避禍以權濟屈皆是衛<lb/>
生免害非為榮也滕今生無所衛鞭塞已㝠義安在乎<lb/>
昔陳夀在喪使婢丸藥見責鄉閭阮咸居哀騎驢偷婢<lb/>
身處王朝豈可以阮獲通於前世便無疑於後乎且賢<lb/>
聖抑引皆是究其始終定其才行故雖事有驚俗而理<lb/>
必獲申郄詵葬母後園而身登宦所以免責以其孝也<lb/>
<pb n="KR3k0013_WYG_830-5b"/>
日磾殺兒無譏以其忠也今豈可以二事是忠孝之所<lb/>
為便可許殺兒葬母後園乎不可明矣既其不可便當<lb/>
究滕之才行無所多辯也滕非下官鄉親又不周旋才<lb/>
能非所能悉若以滕謀能決敵才能周用此自追蹤古<lb/>
人非議所及若是士流故謂宜如子夏受曽參之辭可<lb/>
謂善矣而子夏無不孝之稱也意之所懷都盡於此自<lb/>
非名理何縁多其徃復如其折中裁之<lb/>
何尚之為侍中有人嘗求為吏部郎尚之歎曰此敗風<lb/>
<pb n="KR3k0013_WYG_830-6a"/>
俗也官圖人人安得圖官顔延之大笑曰我聞古者官<lb/>
人以才今官人以勢彼勢之所求子何疑焉所與延之<lb/>
論議往反並傳於世<lb/>
南齊顧歡吳郡鹽官人徵太學博士不就歡以佛道二<lb/>
家立教既異學者互相毁譽著夷夏論曰夫辯是與非<lb/>
宜據聖典尋二教之源故兩標經句道經云老子入闗<lb/>
之天竺維衛國國王夫人名曰淨妙老子因其晝寢乘<lb/>
日精入淨妙口中後年四月八日夜半時剖左腋而生<lb/>
<pb n="KR3k0013_WYG_830-6b"/>
墜地即行七步於是佛道興焉此出𤣥妙内篇佛經云<lb/>
釋迦成佛有塵刼之數出法華無量夀佛或為國師道士<lb/>
儒林之宗出瑞應本起歡論之曰五帝三皇莫不有師<lb/>
有道之士無過老莊儒林之宗孰出周孔若孔老非佛誰<lb/>
則當之然二經所說如合符契道則佛也佛則道也其<lb/>
聖則符其跡則反或和光以明近或曜靈以示逺道濟<lb/>
天下故無方而不入智周萬物故無物而不為其入不<lb/>
同其為必異各成其性不易其事是以端委縉紳諸華<lb/>
<pb n="KR3k0013_WYG_830-7a"/>
之容剪髮曠衣羣夷之服擎跽磬折侯甸之恭狐蹲狗<lb/>
踞荒流之肅棺槨殯葬中夏之風火焚水沈西戎之俗<lb/>
全形守禮繼善之教毁貌易性絶惡之學豈伊同人爰<lb/>
及異物鳥王獸長往往是佛無窮世界聖人代興或昭<lb/>
五典或布三乘在鳥而鳴在獸而吼教華而華言化夷<lb/>
而夷語耳雖舟車均於致逺而有川陸之節佛道齊乎<lb/>
達化而有夷夏之别若謂其致既均其法可換者而車<lb/>
可涉川舟可行陸乎今以中夏之性效西戎之法既不<lb/>
<pb n="KR3k0013_WYG_830-7b"/>
全同又不全異下育妻孥上廢宗祀嗜慾之物皆以禮<lb/>
伸孝敬之典獨以法屈悖禮犯順曽莫之覺弱喪忘歸<lb/>
孰識其舊且理之可貴者道也事之可賤者俗也捨華<lb/>
效夷義將安取若以道耶道固符合矣若以俗耶俗則<lb/>
大乖矣屢見刻舷沙門守株道士交諍小大互相彈射<lb/>
或域道以為兩或混俗以為一是牽異以為同破同以<lb/>
為異則乖爭之繇淆亂之本也尋聖道雖同而法有左<lb/>
右始乎無端終乎無末泥洹仙化各是一術佛號正真<lb/>
<pb n="KR3k0013_WYG_830-8a"/>
道稱正一一歸無死真㑹無生在名則反在實則合但<lb/>
無生之教賖無死之化切切法可以進謙弱賖法可以<lb/>
退誇强佛教文而博道教質而精精非麤人所信博非<lb/>
精人所能佛言華而引道言實而抑抑則明者獨進引<lb/>
則昧者競前佛經繁而顯道經簡而幽幽則妙門難見<lb/>
顯則正路易遵此二法之辯也聖匠無心方圓有體器<lb/>
既殊用教亦異施佛是破惡之方道是興善之術興善<lb/>
則自然為髙破惡則勇猛為貴佛跡光大宜以化物道<lb/>
<pb n="KR3k0013_WYG_830-8b"/>
跡密微利用為己優劣之分大畧在兹夫蹲夷之儀婁<lb/>
羅之辯各出彼俗自相矜解猶蟲喧鳥聒何足述效歡<lb/>
雖同二法而意黨道教宋司徒袁粲託為道人通公駁<lb/>
之其畧曰白日停光常星隱炤誕降之應事在老先似<lb/>
非入闗方炳斯瑞又老莊周孔有可存者依日末光憑<lb/>
釋遺法盜牛竊善反以成蠧檢究源流終異吾黨之為<lb/>
道耳西域之記佛經之說俗以膝行為禮不慕蹲坐為<lb/>
恭道以三繞為䖍不以倨傲為肅豈專戎土爰亦兹方<lb/>
<pb n="KR3k0013_WYG_830-9a"/>
襄童謁帝膝行而進趙王見周三環而止今佛法在華<lb/>
乘者常安戒善行交蹈者常通文王造周太伯創吳革<lb/>
化戎夷不因舊俗豈若舟車理無代用佛法垂化或因<lb/>
或革清信之士容衣不改息心之人服貌必變變本從<lb/>
道不遵彼俗風教自殊無患其亂孔老釋迦其人或同<lb/>
觀方設教其道必異孔老治世為本釋氏出世為宗發<lb/>
軫既殊其歸亦異符合之唱自繇臆説又仙化以變形<lb/>
為上泥洹以陶神為先變形者白首還緇而未能無死<lb/>
<pb n="KR3k0013_WYG_830-9b"/>
陶神者使塵惑日損湛然常存泥洹之道無死之地乖<lb/>
詭若此何謂其同歡答曰按道經之作著自西周佛經<lb/>
之來始乎東漢年踰八百代懸數十若謂黄老雖久而<lb/>
濫在釋前是呂尚盜陳恒之齊劉季竊王莽之漢也經<lb/>
云戎氣强獷乃復畧人頰車耶又夷俗長跽法與華異<lb/>
翹左跂右全是蹲踞故周公禁之於前仲尼戒之於後<lb/>
又舟以濟川車以征陸佛起於戎豈非戎俗素惡耶道<lb/>
出於華豈非華風本善耶今華風既變惡同戎狄佛來<lb/>
<pb n="KR3k0013_WYG_830-10a"/>
破之良有以矣佛道實貴故戒業可遵戎俗實賤故言<lb/>
貌可棄今諸華士女氏族弗革而露首偏踞濫用夷禮<lb/>
云於剪落之徒全是胡人國有舊風法不可變又若觀<lb/>
風流教其道必異佛非東華之道道非西戎之法魚鳥<lb/>
異淵永不相闗安得老釋二教交行八表今佛既東流<lb/>
道亦西邁故知世有精麤教有文質然則道教執本以<lb/>
領末佛教救末以存本請問所異歸在何許若以剪落<lb/>
為異則胥靡翦落矣若以立像為異則俗巫立像矣此<lb/>
<pb n="KR3k0013_WYG_830-10b"/>
非所歸歸在常住常住之象常道孰異神仙有死權便之說<lb/>
神仙是大化之總稱非窮妙之至名至名無名其有名<lb/>
者二十七品仙變成真真變成神或謂之聖各有九品<lb/>
品極則入空寂無為無名若服食茹芝延夀萬億夀盡<lb/>
則死藥極則枯此脩考之士非神仙之流也明僧紹正<lb/>
二教論以為佛明其宗老全其生守生者蔽明宗者通<lb/>
今道家稱長生不死名補天曹大乖老莊立言本理文<lb/>
惠太子竟陵王子良並好釋法吳興孟景翼為道士太<lb/>
<pb n="KR3k0013_WYG_830-11a"/>
子召入𤣥圃園衆僧大㑹子良使景翼禮佛景翼不肯<lb/>
子良送十地經與之景翼造正一論大畧曰寳積云佛<lb/>
以一音廣説法老子云聖人抱一以為天下式一之為<lb/>
妙空𤣥絶於有景神化贍於無窮為萬物而無為處一<lb/>
數而無數莫之能名强號為一在佛曰寶相在道曰𤣥<lb/>
牝道之大象即佛之法身以不守之守守法身以不執<lb/>
之執執大象但物有八萬四千行說有八萬四千法法<lb/>
乃至於無數行亦達於無央等級隨縁須導歸一歸一<lb/>
<pb n="KR3k0013_WYG_830-11b"/>
曰迴向向正即無邪邪觀既遣億善日新三五四六隨<lb/>
用而施獨立不改絶學無憂曠刼諸聖共遵斯一老釋<lb/>
未始於嘗分迷者分之而未合億善遍修修遍成聖雖<lb/>
十號千稱終不能盡終不能盡豈可思議司徒從事中<lb/>
郎張融作門律云道之與佛逗極無二吾見道士與道<lb/>
人戰儒墨道人與道士辯是非昔有鴻飛天首積逺難<lb/>
亮越人以為鳬楚人以為鳦人自楚越鴻常一耳以示<lb/>
太子僕射周顒顒難之曰虛無法性其寂雖同位寂之<lb/>
<pb n="KR3k0013_WYG_830-12a"/>
方其㫖則别論所謂逗極無二者為逗極於虛無當無<lb/>
二於法性耶足下所宗之本一物為鴻乙耳驅馳佛道<lb/>
無免二末未知髙鑒緣何識本輕而宗之其有㫖乎往<lb/>
復文多不載歡口不辯善於著筆著三名論甚工鍾㑹<lb/>
四本之流也<lb/>
梁崔靈恩為國子博士先是儒者論天互執論蓋不合<lb/>
於渾論渾不合於蓋靈恩立義以渾蓋為一焉<lb/>
後魏毛脩之為金紫光禄大夫位次崔浩之下浩以其<lb/>
<pb n="KR3k0013_WYG_830-12b"/>
中國舊門雖學不博洽而猶涉獵書傳每推重之與共<lb/>
論說言次遂及陳夀三國志有古良史之風其所著述<lb/>
文義典正皆揚於王庭之言微而顯婉而成章班史以<lb/>
來無及夀者脩之曰昔在蜀中聞長老言夀曽為諸葛<lb/>
亮門下書佐得罪被撻百下故其論武侯云應變將畧非<lb/>
其所長浩乃與論曰承祚之評亮乃有故義過美之譽<lb/>
案其迹也不為負之非挾恨之矣何以云然夫亮之相<lb/>
劉備當九州鼎沸之㑹英雄奮發之時君臣相得魚水<lb/>
<pb n="KR3k0013_WYG_830-13a"/>
為喻而不能與曹氏爭天下委棄荆州退入巴蜀誘奪<lb/>
劉璋偽連孫氏守窮﨑嶇之地僭號邊夷之間此策之<lb/>
下者可與趙佗為偶而以為管蕭之亞匹不亦過乎謂<lb/>
夀貶亮非為失實且亮既據蜀恃山險之固不達時宜<lb/>
弗量勢力嚴威峻法控勒蜀人矜才負能髙視矯舉欲<lb/>
以邊夷之衆抗衡上國出兵隴右再攻祁山一攻陳倉<lb/>
疎遲失㑹摧衂而反後入秦川不復攻城更求野戰魏<lb/>
人知其意閉壘堅守以不戰屈之智窮勢盡憤結攻中<lb/>
<pb n="KR3k0013_WYG_830-13b"/>
發病而死繇是言之豈合古之善將見可而進知難而<lb/>
退者乎脩之謂浩言為然<lb/>
髙允為中書令兼太常卿時中書博士袁敬與侍郎傅<lb/>
黙梁祚論名字貴賤著議紛紜允遂著名字論以釋其<lb/>
惑甚有典證<lb/>
陳竒字脩竒河北人也愛翫經典博通文籍初與河間<lb/>
邢祐同召赴京時秘書監游雅素聞其名始頗好之引<lb/>
入秘省欲授以史職後與竒論典誥及詩書雅贊扶馬<lb/>
<pb n="KR3k0013_WYG_830-14a"/>
鄭至於易訟卦天與水違行雅曰自葱嶺以西水皆西<lb/>
流推此而言易之所及自葱嶺以東耳竒曰易理緜廣<lb/>
包含宇宙若如公言自葱嶺以西豈東廻望兖哉竒執<lb/>
義非雅毎如此類終不茍從<lb/>
北齊杜弼為衛尉卿嘗與邢邵扈從東山共論名理邢以為<lb/>
人死還生恐為蛇畫足弼答曰葢謂人死歸無非有能生之<lb/>
力然物之未生本亦無也無而能有不以為疑因前生後何<lb/>
獨致怪邢云聖人設教本繇勸奬故懼以將來理望各遂其<lb/>
<pb n="KR3k0013_WYG_830-14b"/>
性弼曰聖人合徳天地齊信四時言則為經行則為法而<lb/>
云以虚示物以詭勸民將同魚腹之書有異鑿楹之誥安<lb/>
能使北辰降光龍宫韞櫝就如所論福果可以鎔鑄性靈<lb/>
𢎞奬風教為益之大莫極於斯此即真教何謂非實邢云<lb/>
死之言澌精神盡也弼曰此所言澌如射箭盡手中盡也<lb/>
小雅曰無草不死月令又云靡草死動植雖殊亦此之類<lb/>
無情之卉尚得還生含靈之物何妨再造若云草死猶有<lb/>
種在則復人死亦有識識種不見謂以為無者神之在形<lb/>
<pb n="KR3k0013_WYG_830-15a"/>
亦非自矚離朱之明不能覩雖孟軻觀眸聖愚可察鍾<lb/>
生聽曲山水呈狀乃神之工豈神之質猶玉帛之非禮<lb/>
鐘鼓之非樂以此而推義斯見矣邢云季札言無不之<lb/>
亦言散盡若復聚而為物不得言無不之也弼曰骨肉<lb/>
下歸於土魂氣則無不之此乃形墜魂逰往而非盡如<lb/>
鳥出巢如蛇出穴繇其尚有故無所不之若令無也之<lb/>
將焉適延陵有察微之識知其不隨於形仲尼發習禮<lb/>
之歎美其斯與形别若許以廓然然則人皆季子不謂<lb/>
<pb n="KR3k0013_WYG_830-15b"/>
髙論執此為無邢云神之在人猶光之在燭燭盡則光<lb/>
窮人死則神滅弼曰舊學前儒每有斯語羣疑衆惑咸<lb/>
繇此起蓋辯之者未精思之者不篤竊有末見可以覈<lb/>
諸燭則因質生光質大光亦大人則神不係於形形小<lb/>
神不小故仲尼之智必不短於長狄孟德之雄乃逺竒<lb/>
於崔琰神之於形亦猶君之有國國實君之所統君非<lb/>
國之所生不與同生孰云俱滅邢云舍此適彼生生常<lb/>
在周孔自應同莊周之鼓缶和桑扈之循歌弼曰共隂<lb/>
<pb n="KR3k0013_WYG_830-16a"/>
而息尚有將别之悲窮轍以遊亦興中途之歎况曰聨<lb/>
體同氣化為異物稱情之服何害於聖邢云鷹化為鳩<lb/>
䑕變為鴽黄母為鼈皆是生之類也類化而相生猶光<lb/>
去此燭復燃彼燭弼曰鷹未為鳩鳩則非有䑕既二有<lb/>
何可兩立光去此燭復燃彼燭神去此形亦託彼形又<lb/>
何惑哉邢云欲使土化為人木生眼鼻造化神明不應<lb/>
如此弼曰腐草為螢老木為蝎造化不能誰其然也其<lb/>
後别與邢書云夫建言明理宜出典證而違孔背釋獨<lb/>
<pb n="KR3k0013_WYG_830-16b"/>
為君子若不師聖物各有心馬首欲東誰其能禦奚取<lb/>
於適衷何貴於得一逸韻雖髙管見未喻前後往復再<lb/>
三邢邵理屈而止文多不載<lb/>
王綋年十五隨父在北豫州行臺侯景與人論掩衣法<lb/>
為當左為當右尚書敬顯儁曰孔子云微管仲吾其被髪<lb/>
左袵矣以此言之右袵為是綋進曰國家龍飛朔野雄<lb/>
步中原五帝異儀三王殊制掩衣左右何足是非景竒<lb/>
其早慧賜以名馬<lb/>
<pb n="KR3k0013_WYG_830-17a"/>
唐呂才為太常博士太宗以隂陽書近代以來漸致訛<lb/>
偽穿鑿既甚拘忌亦多遂命才與學者十餘人共加刋<lb/>
正削其淺俗存其可用者勒成五十三卷並舊書四十<lb/>
七巻十五年書成詔頒行之才多以典故質正其理雖<lb/>
為術者所短然頗合經義今畧載其叙數篇其叙宅經<lb/>
曰易曰上古穴居而野處後世聖人易之以宮室蓋取<lb/>
諸大壯迨於殷周之際乃有卜宅之文故詩稱相其隂<lb/>
陽書云卜惟雒食此則卜宅吉凶其來尚矣至於近代<lb/>
<pb n="KR3k0013_WYG_830-17b"/>
師巫更加五姓之説言五姓者謂宫商角徵羽等天下<lb/>
萬物悉配屬之行事吉凶依此為法至如張王等為商<lb/>
武庾等為羽欲似同韻相求及其以栁姓為宫以趙姓<lb/>
為角又非四聲相管其間亦有同是一姓分屬宮商後<lb/>
有複姓數字徵羽不别驗於經典本無斯說諸隂陽書<lb/>
亦無此語直是野俗口傳竟無所出之處唯堪輿經黄<lb/>
帝對於天老乃有五姓之言且黄帝之時不過姬姜數<lb/>
姓暨於後代賜族者多至如管蔡郕霍魯衛毛𥅆郜雍<lb/>
<pb n="KR3k0013_WYG_830-18a"/>
曹滕畢原酆郇並是姬姓子孫孔殷宋華向蕭亳皇甫<lb/>
並是子姓苗裔自餘諸國准例皆然因邑因官分枝布<lb/>
葉未知此等諸姓是誰配屬又檢春秋以陳衛及秦並<lb/>
同水姓齊鄭及宋皆為火姓或承所出之祖或繫所屬<lb/>
之星或取所居之地亦非宮商角徵共相管攝此則事<lb/>
不稽古義理乖僻者也叙禄命曰謹按史記宋忠賈誼<lb/>
譏司馬季主云夫卜筮者髙人禄命以悅人心矯言禍<lb/>
福以盡人財又按王充論衡云見骨體而知命祿此即<lb/>
<pb n="KR3k0013_WYG_830-18b"/>
祿命之書行之久矣多言或中人乃信之今更研尋本<lb/>
非實錄但以積善餘慶不假建禄之吉積惡餘殃豈由<lb/>
刼殺之災皇天無親常與善人禍福之應其猶影響故<lb/>
有夏多罪天命勦絶宋景脩徳妖孛夜移學也禄在豈<lb/>
待生當建學文王勤憂損夀不闗月值空亡長平坑卒<lb/>
未聞共犯三刑南陽貴士何必俱當六合歴陽成湖非<lb/>
獨河魁之上蜀郡炎燎豈繇災厄之下今時亦有同年<lb/>
同祿而貴賤懸殊共命共胎而夭夀更異按春秋魯桓<lb/>
<pb n="KR3k0013_WYG_830-19a"/>
公六年七月魯莊公生今檢長厯莊公生當乙亥之歲<lb/>
建申之月以此推之莊公乃當禄之空亡依祿命書法<lb/>
合貧賤又犯勾絞六害背驛馬三刑當此三者並無官<lb/>
爵火命七月生當病鄉為人尫弱身合矬陋今按齊詩<lb/>
譏莊公猗嗟昌兮頎而長兮美目揚兮巧趨蹌兮唯有<lb/>
向命一條法當長命依檢春秋莊公薨時計年四十五<lb/>
矣此則祿命不驗一也又按史記秦莊襄王四十八年<lb/>
始皇帝生宋忠注云因正月生乃名政依檢襄王四十<lb/>
<pb n="KR3k0013_WYG_830-19b"/>
八年歲在壬寅此年正月生者命當背禄法無官爵假<lb/>
得祿命奴婢尚少始皇又當破驛馬三刑身尅驛馬法<lb/>
當望官不到金命正月生當絶下為人無始有終老而<lb/>
彌吉今檢史記始皇乃是有始無終老更彌凶唯建命<lb/>
生法合長夀計其終時不過五十祿命不驗二也又漢<lb/>
武故事武帝以乙酉之歲七月七日平旦時生亦當祿<lb/>
空亡下法無官爵雖向驛馬尚隔四辰依禄命法少無<lb/>
官榮老而方盛今檢漢書武帝即位年始十六末年已<lb/>
<pb n="KR3k0013_WYG_830-20a"/>
後户口減半禄命不驗三也又按後魏書云孝文皇帝<lb/>
皇興元年八月生今按長厯其年歲在丁未以此推之<lb/>
孝文皇帝背祿命并驛馬三刑身尅驛馬依祿命書法<lb/>
無官爵命當父死中生法當生不見父今檢魏書孝文<lb/>
皇帝身受其父顯祖之禪禮云嗣子位定於初喪踰年<lb/>
之後方始正號是以天子無父父事三老也孝文受禪<lb/>
異於常禮躬率天下以事其親而禄命云不合識父祿<lb/>
命不驗四也又按沈約宋書云宋髙祖癸亥歲三月生<lb/>
<pb n="KR3k0013_WYG_830-20b"/>
依此而推祿之與命並當空亡依祿命書法無官爵又<lb/>
當子墓中生唯宜嫡子假有次子法當早卒今檢宋書<lb/>
髙祖長子先被簒弑次子義隆享國多年髙祖又當祖<lb/>
禄下生法得嫡孫財禄今檢宋書其孫劉劭劉濬並為<lb/>
簒逆幾失宗祧祿命不驗五也叙葬書曰易云古之葬<lb/>
者衣之以薪不封不樹喪期無數後世聖人易之以棺<lb/>
槨蓋取諸大過禮云葬者藏也欲使人不得見之然孝<lb/>
經云卜其宅兆而安厝之以其復土事畢長為感慕之<lb/>
<pb n="KR3k0013_WYG_830-21a"/>
所窀穸禮終永作魂神之宅朝市遷變不得豫測於將<lb/>
來泉石交侵不可先知於地下是以謀及龜筮庶無後<lb/>
艱斯乃備於慎終之禮曽無吉凶之義暨乎近代以來<lb/>
加之隂陽葬法或選年月便利或量墓田逺近一事失<lb/>
所禍及死生巫者利其貨賄莫不擅加妨害遂使葬書<lb/>
一術乃有百二十家各説吉凶拘而多忌且天覆地載<lb/>
乾坤之理備焉一剛一柔消息之義詳矣或成於晝夜<lb/>
之道感於男女之化三光運於上四氣通於下斯乃隂<lb/>
<pb n="KR3k0013_WYG_830-21b"/>
陽之大經不可失之於斯須也至於喪葬之吉凶乃附<lb/>
此為妖妄傳云王者七日而殯七月而葬諸侯五日而<lb/>
殯五月而葬大夫經時而葬士及庶人逾月而已此則<lb/>
貴賤不同禮亦異數欲使同盟同軌赴弔有期量事制<lb/>
宜遂為常式法既一定不得違之故先期而葬謂之不<lb/>
懷後期而不葬譏之殆禮此則葬有定期不擇年月一<lb/>
也春秋又云丁巳葬定公雨不克葬至於戊午襄事禮<lb/>
經善之禮記云卜葬先逺日者善選月終之日所以避<lb/>
<pb n="KR3k0013_WYG_830-22a"/>
不懷也今檢葬書以巳亥之日用葬最凶謹按春秋之<lb/>
際此日葬者凡有二十餘件此則葬不擇日二也禮記<lb/>
又云周尚赤大事用平旦殷尚白大事用日中夏尚黑<lb/>
大事用昏時鄭𤣥注云大事者何謂喪葬也此則直取<lb/>
當代所尚不擇時之早晩春秋云鄭卿子産及子太叔<lb/>
葬鄭簡公於時司墓大夫室當葬路若壞其室即平旦<lb/>
而窆不壞其室即日中而窆子産不欲壞室欲待日中<lb/>
子太叔云若至日中而窆恐久勞諸侯大夫來㑹葬者<lb/>
<pb n="KR3k0013_WYG_830-22b"/>
然子産既云博物君子太叔乃為諸侯之選國之大事<lb/>
無過喪葬必是義有吉凶斯等豈得不用今乃不問時<lb/>
之得失惟論人事可否曽子問云葬逢日蝕捨於路左待<lb/>
明而行所以備非常也若依葬書多用乾艮二時並是<lb/>
近半夜此即文與禮違今檢禮傳葬不擇時三也葬書<lb/>
云富貴官品皆繇安葬所置年命延促亦繇墳壠所招<lb/>
然今按孝經云立身行道則揚名於後世以顯父母易<lb/>
曰聖人之大寶曰位何以守位曰仁是以日慎一日則<lb/>
<pb n="KR3k0013_WYG_830-23a"/>
澤及於無疆茍德不建則人而無後此則非繇安葬吉<lb/>
凶而論福祚延促臧孫有後於魯不闗葬得吉日若敖<lb/>
絶祀於荆不繇遷厝失所此則安葬吉凶不可信用其<lb/>
義四也今之喪葬吉凶皆依五姓便利古之葬者並在<lb/>
國都之北兆域既有常所何取姓墓之義趙氏之葬並<lb/>
在九原漢之山陵散在諸處上利下利蔑爾不論大墓<lb/>
小墓其義安在及其子孫富貴不絶或與三代同風或<lb/>
分六國而王此則五姓之義大無稽古吉凶之理何從<lb/>
<pb n="KR3k0013_WYG_830-23b"/>
而生其義五也且人臣名位進退何常亦有初賤而後<lb/>
貴亦有始泰而終否是以子文三已令尹展禽三黜士<lb/>
師卜葬一定更不迴改冡墓既成曽不革易則何因名<lb/>
位無時蹔安故知官爵𢎞之在人不繇安葬所致其義<lb/>
六也野俗無識皆信葬書巫者詐其吉凶愚者因而徼<lb/>
倖遂使擗踊之際擇葬地而希官品荼毒之秋選葬時<lb/>
以規財禄或云辰日不宜哭而黙對賔客受弔問或云<lb/>
同屬忌於臨壙乃吉服不送其親聖人設教豈其然也<lb/>
<pb n="KR3k0013_WYG_830-24a"/>
葬書敗俗一至於斯其義七也<lb/>
徐有功任地官員外郎有鹿城主簿潘好禮者深慕其<lb/>
為人乃著論曰客有問於主人曰地官徐員外何如也<lb/>
答曰守道君子也客曰徐公明識誠難為儔也何不稍<lb/>
圓通以協隨時之義而取富貴乎何為固守方正乖相<lb/>
時之道幾致死亡者數矣此豈大雅君子全身之義哉<lb/>
答曰夫隨時相宜而取富貴凡情所曉徐公豈不達之<lb/>
若徐公者仁人也夫仁者濟物也此道大矣非常情所<lb/>
<pb n="KR3k0013_WYG_830-24b"/>
知故孔子曰有殺身以成仁無求生以害仁徐公之不<lb/>
愛死亡固守誠節用此道也豈以貴賤生死而易其操<lb/>
履哉問曰仁則信矣忠則如何答曰豈有仁者不忠乎<lb/>
當今帝德文明憂勞庶政思致刑措以隆中興徐公獻<lb/>
可替否盡忠盡節誠欲戴明主於堯舜之上置蒼生於<lb/>
大道之中事跡顯然有識同悉子何疑而問哉客曰鄙<lb/>
人固鄙不閑大體忠則信矣孝則如何答曰豈有忠臣<lb/>
而非孝子乎孝經曰君子之事親孝故忠可移於君立<lb/>
<pb n="KR3k0013_WYG_830-25a"/>
身行道揚名於後代以顯父母今徐公之名聞於四海<lb/>
有志之士莫不増氣豈直揚名亦永錫爾類矣禮曰大<lb/>
孝揚名徐公之謂也問曰徐公之道既髙矣何為蹔處<lb/>
霜臺即奏天官得失牓諸門以示天下規規然是釣名<lb/>
耳其故何哉主人胡盧而笑久而應之曰子徒見培塿<lb/>
未覩泰山乎夫天官者奔競既久濫進𢎞多選司權輕<lb/>
且未能止此弊之甚也徐公既處霜臺以澄清為己任<lb/>
切於救弊急於為善此徐公之情也以為釣名可謂不<lb/>
<pb n="KR3k0013_WYG_830-25b"/>
知言矣客有慚色問曰此人當今可誰與比答曰宇宙<lb/>
至廣人物至多匿跡韜光者固有之矣僕寧敢厚誣天<lb/>
下之士乎若所聞見一人而已當於古人中求之問曰<lb/>
何如張釋之答曰釋之為廷尉天下無寃人此畧同耳<lb/>
然而釋之所行者甚易徐公所行者甚難難易之間優<lb/>
劣可知矣問曰張公徐公皆是國士至於斷獄俱守正<lb/>
途事跡既同有何難易答曰張公逢漢文之時天下無<lb/>
事至如盜髙廟玉環及渭橋驚馬守法而已豈不易哉<lb/>
<pb n="KR3k0013_WYG_830-26a"/>
徐公逢革命之秋屬維新之運唐朝遺老或有包藏禍<lb/>
心遂使陶公之璧有所疑矣至如周興來俊臣者更是<lb/>
堯舜之四凶也掩義隱賊毁信廢忠崇節惡言以誣盛<lb/>
德遂使忠臣側目恐死亡無日矣徐公守死善道深相<lb/>
明白幾陷囹圄數推網羅此吾子所聞豈不難矣易曰<lb/>
進退存亡而不失其正者徐公得之矣客曰若使此人<lb/>
為司刑卿方得展其才用答曰吾子徒見徐公用法平<lb/>
允即謂可置司刑僕觀其人固竒士也方寸之地何所<lb/>
<pb n="KR3k0013_WYG_830-26b"/>
不容若其用之何事不可豈直司刑而已哉客曰今日<lb/>
聞吾子議知徐公之令德未可盡言乎固知君子之道<lb/>
非小人所測也其為當時所稱述如此<lb/>
宋昱為中書舍人知銓天寶十載文部選才多濫選人<lb/>
劉迺獻議於昱曰虞書稱知人則哲能官人巍巍唐虞<lb/>
舉以為難今夫文部既始之以掄材終之以授位是則<lb/>
知人官人斯為重任者在禹稷臯陶之衆聖猶曰載采<lb/>
采有九德考績以九載近代主司獨委一小冡宰察言<lb/>
<pb n="KR3k0013_WYG_830-27a"/>
於一幅之判觀行於一揖之内古今遲速何不侔之甚<lb/>
哉夫判者以狹辭短韻語有定規為體亦猶以一小冶<lb/>
而鼓衆金雖欲為鼎為鏞不可得也故曰判之在文至<lb/>
局促者夫銓者必以崇衣冠自媒耀為賢斯文士之醜<lb/>
行君子所病若引周公尼父於銓庭則雖圖書易象之<lb/>
大訓以判體挫之曽不及徐庾雖有淵黙罕言之至德<lb/>
以喋喋取之曽不若嗇夫嗚呼彼干霄蔽日誠巨樹也<lb/>
當求尺寸之材必後於㭬杙龍吟虎嘯誠希聲也若聲<lb/>
<pb n="KR3k0013_WYG_830-27b"/>
尚於頰舌之感必下於蛙黽觀察之際能不悲夫執事<lb/>
慮過龜策文合雅誥豈拘以瑣瑣故事曲折因循哉誠<lb/>
能先咨以政事次徵以文學退觀其理家進察其臨節<lb/>
則厖鴻深沈之士亦可以窺其門户矣<lb/>
　<lb/>
　<lb/>
　<lb/>
　冊府元龜卷八百三十<lb/>
</p>
<p>
</p>
  </div>
</body>
</text>
</TEI>
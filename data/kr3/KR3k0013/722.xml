<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百二十二</head>
    <p>
<pb n="KR3k0013_WYG_722-1a"/>
欽定四庫全書<lb/>
　册府元龜卷七百二十二　宋　王欽若等　撰<lb/>
　　幕府部<lb/>
　　　禆贊<lb/>
二漢而下公卿牧伯皆有官屬㕘于幕府盖其辟署之<lb/>
為盛焉故丗之英髦多齒乎賓佐其於周旋禆賛著之<lb/>
話言者亦不乏其人矣觀其被知己之遇敦報徳之義<lb/>
或推達名士置于賓舘或裁製條式施於軍務辨刑章<lb/>
<pb n="KR3k0013_WYG_722-1b"/>
之枉則釋其非辜陳政事之失則救其不逮乃至轉禍<lb/>
為福知所去就狥公滅私不畏彊禦竭慮而納忠盡規<lb/>
而補過用能彌縫其失激揚其美臨機事而無爽全大<lb/>
節而克終仲尼之所謂益友者斯近之矣<lb/>
漢杜欽字子夏成帝時為議郎以病免徵詣大將軍王<lb/>
鳳幕府國家政謀鳳嘗與欽慮之<hi>慮計也</hi>數稱達名士王<lb/>
駿韋安世王延等<hi>王駿王陽子也韋安世韋賢之孫方山之子也王延即成帝時塞河堤者</hi>
救觧馮野王王尊胡嘗之罪過及繼功臣絶丗鎮撫四<lb/>
<pb n="KR3k0013_WYG_722-2a"/>
夷當世善政多出於欽者<lb/>
後漢陳寵沛國人少為州郡吏辟司徒鮑昱府是時三<lb/>
府掾屬專尚交逰以不肯視事為髙寵常非之獨勤心<lb/>
物務數為昱陳當世便冝昱髙其能<lb/>
韓稜潁川人為郡功曹時太守葛興中風病不能聼政<lb/>
稜隂代興視事出入二年令無違者興子嘗發教欲署<lb/>
吏稜拒執不從因令怨者章之事下案騐吏以稜掩蔽<lb/>
興病專典郡職遂致禁錮明帝知其忠後特詔原之<lb/>
<pb n="KR3k0013_WYG_722-2b"/>
劉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為頴川功曹時陽翟黄綗恃程夫人權力求占山<lb/>
澤以自營植太守种拂召<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>問曰程氏貴盛在帝左右<lb/>
不聼則恐見怨與之則奪民利為之柰何<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰名山大<lb/>
澤不以封盖為民也明府聼之則被侫倖之名矣若以<lb/>
此獲禍貴子申甫則自以不孤也拂從<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>言遂不與之<lb/>
魏國淵為太祖司空屬太祖征闗中以淵為居府長史<lb/>
綂留事田銀蘇伯反河間銀等既破後有餘黨皆應伏<lb/>
法淵以為非首惡請不行刑太祖從之頼淵得生者千<lb/>
<pb n="KR3k0013_WYG_722-3a"/>
餘人<lb/>
董昭為司空軍祭酒時建議冝修古建封五等太祖曰<lb/>
建設五等者聖人也又非人臣所制吾何以堪之昭曰<lb/>
自古以来人臣佐世未有今日之功有今日之功未有<lb/>
乆處人臣之勢者也今明公恥有慙德而未盡善樂保<lb/>
名節而無大責德美過於伊周此至德之所極也然太<lb/>
甲成王未必可遭今民難化甚於殷周處大臣之勢使<lb/>
人以大事疑己誠不可不重慮也明公雖邁威徳明法<lb/>
<pb n="KR3k0013_WYG_722-3b"/>
術而不定其基為萬世計猶未至也定基之本在地與<lb/>
人冝稍建立以自藩衛明公忠節頴露天威在顔耿弇<lb/>
牀下之言朱英無妄之論不得過耳昭受㤙非凡不敢<lb/>
不陳<lb/>
何䕫為太祖丞相東曹掾言於太祖曰自軍興以来制<lb/>
度草創用人未詳其本是以各引其類時忘道徳䕫聞<lb/>
以賢制爵則民慎徳以庸制祿則民興功以為自今所<lb/>
用必先核之鄉閭使長㓜順敘無相踰越顯忠直之賞<lb/>
<pb n="KR3k0013_WYG_722-4a"/>
明公實之報則賢不肖之分居然别矣又可修保舉故<lb/>
不以實之令使有司别受其負在朝之臣時受教與曹<lb/>
竝選者各任其責上以觀朝臣之節下以塞争競之源<lb/>
以督羣下以率萬民如是則天下幸甚太祖稱善<lb/>
劉壹為豫章太守華歆功曹時孫䇿在椒邱遣虞翻説<lb/>
歆翻既去歆請壹入議壹勸歆在城遣檄迎軍歆曰吾<lb/>
雖劉刺史新置上用猶是剖符吏也<hi>劉繇為楊州刺史豫章楊之屬郡也</hi>
今從卿計恐死有餘責矣壹曰王景興既漢朝所用且<lb/>
<pb n="KR3k0013_WYG_722-4b"/>
爾時㑹稽人衆盛彊猶見原恕明府何慮於是夜遂作<lb/>
檄明旦出城遣吏齎迎䇿便進軍與歆相見待以上賓<lb/>
接以朋友之禮<lb/>
王基字伯輿為青州刺史王凌别駕凌流稱青土盖繇<lb/>
基恊和之輔也<lb/>
蜀来忠敏之子也博覧經學有敏風與尚書向充等竝<lb/>
能恊賛大将軍姜維維善之以為叅軍<lb/>
吴駱綂字公緒大帝領㑹稽太守召為功曹行騎都尉<lb/>
<pb n="KR3k0013_WYG_722-5a"/>
妻以從兄輔女綂志在補察茍所聞見夕不待旦甞勸<lb/>
帝以尊賢接士勤求損益饗賜之日可人人别進問其<lb/>
燥濕加以宻意誘諭使言察其志趣令皆感㤙戴義懷<lb/>
欲報之心帝納用焉<lb/>
晉丁賾為齊王攸主簿攸都督青州将就國不悦賾曰<lb/>
昔太公封齊猶表東海桓公九合以長五伯况殿下誕<lb/>
徳欽明恢弼大藩穆然東軫莫不得所何必綘闕乃宏<lb/>
帝載攸曰吾無佐時之用卿言何多<lb/>
<pb n="KR3k0013_WYG_722-5b"/>
何攀蜀郡郫人也王濬為益州辟為别駕濬謀伐吴遣<lb/>
攀奉表詣臺口陳事機詔再引見乃令張華與攀籌量<lb/>
進討之冝濬兼遣攀過羊祜面陳伐吴之䇿攀善於将<lb/>
命武帝善之詔攀叅濬軍事及孫皓降於濬而王渾恚<lb/>
於後機将攻濬攀勸濬送皓與渾繇是事觧以攀為濬<lb/>
輔國司馬封闗内侯<lb/>
何惲為周浚揚州别駕浚随王渾伐吴惲勸浚速渡江<lb/>
詣建業浚言於王渾渾不從及孫皓降王濬渾深恨之<lb/>
<pb n="KR3k0013_WYG_722-6a"/>
而欲與濬争功惲牋與浚曰書貴克謙易大謙光斯古<lb/>
文所詠道家所崇前破張悌吴人失氣龍驤因之䧟其<lb/>
區宇論其前後我實緩師動則為傷事則不及而今方<lb/>
競其功彼既不吞聲将虧雍穆之宏興矜争之鄙斯愚<lb/>
情之所不取也浚得牋即諫止王渾渾不能納遂相表<lb/>
奏<lb/>
孫洵為新野郡公歆叅軍時趙王倫簒位以歆為南中<lb/>
郎将及齊王冏舉義移檄天下歆未知所從嬖人王綏<lb/>
<pb n="KR3k0013_WYG_722-6b"/>
曰趙親而彊齊疎而弱公冝從趙洵大言於衆曰趙王<lb/>
凶逆天下當共討之大義滅親古之明典歆從之乃使<lb/>
洵詣冏冏迎執其手曰使我得成大節者新野公也冏<lb/>
入雒歆躬冐甲胄率所領導冏以勸進封新野郡王<lb/>
嵇含為長沙王乂驃騎記室都尚書郎乂與成都王頴<lb/>
交戰頴軍轉盛尚書郎旦出督戰夜還理事含言於乂<lb/>
曰昔魏武每有軍事増置掾属青龍二年尚書令陳嶠<lb/>
以有軍務亦奏増郎今姦逆四逼王路擁塞倒懸之急<lb/>
<pb n="KR3k0013_WYG_722-7a"/>
不復過此但居曹理事尚湏増郎况今都官中騎三曹<lb/>
晝出督戰夜還理事一人两役内外廢乏含謂今有千<lb/>
萬人都督各有主帥推轂授綏委付大将不宜復令臺<lb/>
僚雜與其間乂從之乃増郎及令史<lb/>
郭舒為荆州刺史王澄别駕澄終日酣飲不以衆務在<lb/>
意舒嘗切諌之及天下大亂又勸澄修徳養威保完州<lb/>
境澄以為亂自京都起非復一州所能禦雖不能從然<lb/>
重其忠亮<lb/>
<pb n="KR3k0013_WYG_722-7b"/>
虞預會稽人太守庾琛命為主簿預上記陳時政所失<lb/>
曰軍㓂以来賦役繁數兼值年荒百姓失業是輕繇薄<lb/>
歛寛刑省役之時也自頃長吏輙多去来送故迎新<lb/>
交錯道路受迎者惟恐船馬之不多見送者惟恨吏卒<lb/>
之常少窮奢竭費謂之忠義省煩從簡呼為薄俗轉相<lb/>
倣效流而不反雖有常防莫肯遵修加以三途未夷所<lb/>
在停滯送者經年永失播植一夫不耕十夫無食况轉<lb/>
百數所妨不訾愚謂宜勒属縣若令尉先去官者人船<lb/>
<pb n="KR3k0013_WYG_722-8a"/>
吏侍皆具條例到當依法减省使公私允當又今綂務<lb/>
多端動加重制毎有特急輙立督郵計今直兼三十餘<lb/>
人人船吏侍皆當出官益不堪命冝復减省嚴為之防<lb/>
琛善之即皆施行<lb/>
孔嚴為殷浩揚州别駕時朝廷崇樹浩以抗擬桓温温<lb/>
深以不平浩又引接荒人謀立功於閫外嚴言於浩曰<lb/>
當今時事艱難可謂百六之運使君屈己應務屬當其<lb/>
㑹聖懷所以日昃匪懈臨朝斤斤毎欲深根固本静邉<lb/>
<pb n="KR3k0013_WYG_722-8b"/>
寕國耳亦豈至私哉而處任者所志不同所見各異人<lb/>
口云云無所不至頃来天時人情良可寒心古人為政<lb/>
防人之口甚於防川間日侍坐亦已粗申所懷不審竟<lb/>
當何以鎮之老子云夫惟不争則萬物不能與之争此<lb/>
言不可不察也愚意故謂朝廷冝更明授任之方韓彭<lb/>
可專征伐蕭曹可守管籥内外之任各有攸司亷藺屈<lb/>
伸之道平勃相和之義令婉然通順人無間言然後乃<lb/>
可保大定功平濟天下也又觀頃日降附之徒皆人面<lb/>
<pb n="KR3k0013_WYG_722-9a"/>
獸心貪而無親難以義感而聚著都邑雜處人間使君<lb/>
嘗疲聖體以接之虚府庫以拯之足以疑惑視聼耳浩<lb/>
深納之<lb/>
習鑿齒為桓温别駕温出征伐鑿齒或從或守所在任<lb/>
職毎處機要蒞事有績<lb/>
宋劉穆之髙祖初定京城辟為主簿時晋綱寛弛威禁<lb/>
不行盛族豪右負勢陵縱小民窮蹙自立無所重以司<lb/>
馬元顯政令違舛桓𤣥科條繁宻穆之斟酌時宜随方<lb/>
<pb n="KR3k0013_WYG_722-9b"/>
矯正不盈旬日風俗頓改髙祖書素拙穆之曰此雖小<lb/>
事然宣被四逺願公小復留意髙祖既不能留意又禀<lb/>
分有在穆之乃曰公但縱筆為大字一字徑尺無嫌大<lb/>
既足有所<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>且其勢亦偉髙祖從之一紙不過六七字<lb/>
便滿穆之外所聞見莫不大小必白雖復閭里言謔塗<lb/>
陌細事皆一一以聞髙祖毎得民間委宻消息以示聰<lb/>
明皆繇穆之也又爱好賓逰坐客甞滿布耳目以為視<lb/>
聼故朝野同異穆之莫不畢知雖復親䁥短長皆陳奏<lb/>
<pb n="KR3k0013_WYG_722-10a"/>
無隐人或譏之穆之曰以公之明将来㑹自聞逹我蒙<lb/>
公恩義無隐諱此張遼所以告闗侯欲叛也<lb/>
謝晦為髙祖太尉主簿從征闗雒内外要任悉委之帝<lb/>
於彭城大㑹命紙筆賦詩晦恐帝有失起諌帝即代作<lb/>
曰先蕩臨淄穢却清河雒塵華陽有逸驥桃林無伏輪<lb/>
於是群臣並作<lb/>
張邵為髙祖太尉叅軍髙祖鎮揚州邵補主簿悉心政<lb/>
事精力絶人及誅劉藩邵時在西州直廬即夜誡衆曹<lb/>
<pb n="KR3k0013_WYG_722-10b"/>
曰大軍當大討可各修舟船倉庫及曉取辨旦日髙祖<lb/>
求諸簿署應時即至怪問其速諸曹答曰昨夜受張主<lb/>
簿處分髙祖曰張邵可謂同我慮憂矣<lb/>
殷景仁為髙祖太尉叅軍建議冝令百官舉才以所薦<lb/>
能否為黜陟<lb/>
蒯恩為世子征虜将軍中兵叅軍髙祖北伐留恩侍衛<lb/>
世子命朝士與之交恩益自謙損與人語甞呼位官而<lb/>
自稱為鄙人撫待士卒甚有綱紀衆咸親附之<lb/>
<pb n="KR3k0013_WYG_722-11a"/>
張暢為南譙王義宣司空長史元凶弑逆義宣發哀之<lb/>
日即便舉兵暢為元佐舉哀畢改服着黄韋袴褶出射<lb/>
堂簡人音儀容止衆皆矚目見者皆願為盡命事平徵<lb/>
為吏部尚書封夷道縣侯<lb/>
顔竣為世祖撫軍主簿甚被愛遇竣亦盡心補益<lb/>
沈懐文為西陽王子尚揚州别駕從事及子尚移鎮會<lb/>
稽遷撫軍長史行府州事時囚繋甚多動經年月懐文<lb/>
到任訊五郡九百三十六獄衆咸稱平後為竟陵王誕<lb/>
<pb n="KR3k0013_WYG_722-11b"/>
驃騎録事叅軍淮陵太守時國哀未釋誕欲居内齋懐<lb/>
文以為不可乃止<lb/>
南齊蔡約為宜都王冠軍長史時諸王行事多相裁割<lb/>
約在任主佐之閒穆如也<lb/>
梁庾黔婁鄧元起之鄉人也元起為益州刺史黔婁為<lb/>
録事叅軍又得荆州刺史蕭遥欣故客蔣光濟竝厚待<lb/>
之任以州事黔婁甚清潔光濟多計謀竝勸為善政<lb/>
陳虞寄初為梁岳陽王詧中記室詧為會稽太守寄領<lb/>
<pb n="KR3k0013_WYG_722-12a"/>
郡五官掾在職簡略去煩苛務存大體曹局之内終日<lb/>
寂然<lb/>
後魏髙允為樂安王範從事中郎範大武之寵弟西鎮<lb/>
長安允甚有禆益秦人稱之<lb/>
游肇為南安王禎鎮北府長史王薨復為髙陽王雍鎮<lb/>
北府長史為政清簡加以禆賛歴佐二王甚有聲迹<lb/>
韓務為征蠻都督李崇司馬崇翦蕩羣蠻除近畿之患<lb/>
務有力焉<lb/>
<pb n="KR3k0013_WYG_722-12b"/>
傅永字脩期為王肅豫州平南長史咸陽王禧慮肅難<lb/>
信言於孝文孝文曰已選傅脩期為其長史雖威儀不<lb/>
足而文武有餘矣肅以永宿士禮之甚厚永亦以肅為<lb/>
孝文眷遇盡心事之情義至穆<lb/>
酈範為慕容白矅征南大将左司馬範前後屢陳䇿畫<lb/>
大破宋師乃表範為青州刺史以撫新民<lb/>
髙顥為冀州别駕時軍旅之後因之饑饉顥為綱紀務<lb/>
在寛静甚收時譽<lb/>
<pb n="KR3k0013_WYG_722-13a"/>
路恃慶為定州河間王琛長史琛貪暴肆意恃慶毎進<lb/>
苦言<lb/>
王則驍果有武藝初随叔父廣平王内史老生征討毎<lb/>
有戰功<lb/>
盧道約為開府髙岳長史岳除青冀二州道約仍為長<lb/>
史兩藩有毗佐之稱<lb/>
北齊徐逺為髙祖丞相騎兵叅軍事嘗征伐克濟軍務<lb/>
深為髙祖所知<lb/>
<pb n="KR3k0013_WYG_722-13b"/>
後周蘇綽為太祖行臺郎中在官嵗餘太祖未深知之<lb/>
然諸曹疑事皆詢於綽而後定所行公文綽又為之條<lb/>
式臺中咸稱其能<lb/>
㓂儁為太祖行臺記室時侯莫陳悦阻兵隴右太祖志<lb/>
在平之乃令儁偽作魏帝勅書與費也頭令将兵助太<lb/>
祖討悦儁依舊勅模冩及代舍人主書等署與真無異<lb/>
太祖悦費也頭已曽得魏帝勅書及見此勅不以為疑<lb/>
遂遣步騎一千受太祖節度<lb/>
<pb n="KR3k0013_WYG_722-14a"/>
唐温彦博初仕隋為幽州總管羅藝司馬藝以幽州歸<lb/>
國彦博賛成其事授幽州總管府長史<lb/>
禇亮為秦王文學太宗平王世充竇建徳等亮甞侍從<lb/>
軍中宴筵必預歡賞從容諷議多所禆益<lb/>
元萬頃乾封中從英國公李勣征髙麗為遼東道管記<lb/>
時别帥馮本以水軍援禆将郭待封船破失期待封作<lb/>
書與勣恐髙麗知其救兵不至乗危廹之乃令萬頃作<lb/>
離合詩贈勣勣不逹其意大怒曰軍機危切何用詩為<lb/>
<pb n="KR3k0013_WYG_722-14b"/>
必斬之萬頃為觧釋之乃止<lb/>
第五琦天寳末為湏江丞時太守賀蘭進明甚重之㑹<lb/>
安禄山反進明遷北海郡太守奏琦為録事叅軍禄山<lb/>
已䧟河間信都等五郡進明未有戰功元宗大怒遣中<lb/>
使封刀促之曰不即進復斬進明之首進明惶懼不知<lb/>
所出琦乃勸令厚以財帛募勇敢士出竒力戰遂收所<lb/>
䧟之郡<lb/>
齊映大歴中為滑亳節度令狐彰掌書記彰疾甚草遺<lb/>
<pb n="KR3k0013_WYG_722-15a"/>
表因與謀後事映説彰令上表請代令子建歸京師彰<lb/>
然之<lb/>
劉昌為宋州牙門将李靈曜據汴州反刺史李僧惠将<lb/>
受靈曜牽制宻遣僧神表潜説僧惠僧惠因問昌昌泣<lb/>
賛其事乃使神表齎表詣闕下遂翦靈曜左翼汴州平<lb/>
李忠臣嫉僧惠功遂殺之昌潜遁及劉元佐為刺史乃<lb/>
復其職<lb/>
柳渾為江西觀察使魏少遊判官時與崔祐甫同在使<lb/>
<pb n="KR3k0013_WYG_722-15b"/>
府竝推公正州有開元寺僧徒夜飲因醉失火延燒講<lb/>
堂翌日歸罪於守門瘖奴虞侯亦受財而同其狀械奴<lb/>
送府少逰将斷獄人知瘖奴之寃莫敢言者渾與祐甫<lb/>
遽入具言醉僧之罪内外蒙蔽致有寃濫少逰大驚趣<lb/>
令訊鞫醉僧首狀瘖奴見原少逰謝曰㣲二君子之言<lb/>
幾成老夫闇劣矣<lb/>
馬彛為㐮陽節度嗣曹王臯賓介以正直彊幹稱漢陽<lb/>
王張柬之有園林在州西公府多假之宴集臯甞謂彛<lb/>
<pb n="KR3k0013_WYG_722-16a"/>
曰漢陽子孫貧弱欲買之如何彛歛容曰張漢陽有中<lb/>
興大功其遺業故第當百世保之王縱欲之柰何令其<lb/>
子孫自衒鬻焉臯黙然有慚色謂彛曰臯失詞為足下<lb/>
羞微足下臯安得聞此言<lb/>
李憲晟之子也起家太原叅軍于頔鎮襄陽憲自醴泉<lb/>
尉為從事時吴少誠據淮西與襄陽壓境少誠叛頔屢<lb/>
有功淮西獨惮頔之令以憲之軍謀致使然也<lb/>
韋詞為韋夏卿東都留守從事頗有禆助其後累佐使<lb/>
<pb n="KR3k0013_WYG_722-16b"/>
府以公才聞<lb/>
後唐李冲為平盧軍節度使房知温行軍司馬初明宗<lb/>
鎮北靣知温為副部署廢帝為别将長興末知温在青<lb/>
州位望驕倨及聞京師變起廢帝起鳳翔隂有窺伺之<lb/>
志甞於宻室召冲謀之曰吾嘗為眀宗軍副自有天下<lb/>
吾受恩隆異今岐陽不順内侮王室豈可坐觀其危亡<lb/>
哉吾養士數千鎧仗萬計有錢數室今圗建義何慮不<lb/>
成冲曰以公之英武誠如所料然主上冲年未更大事<lb/>
<pb n="KR3k0013_WYG_722-17a"/>
以岐帥之聲望勇略世亦罕儔又藉以屬親以彊侮弱<lb/>
何事不濟禍福紏纒不可誤計也僕願為公奉表而西<lb/>
徐觀其釁然後圖之及冲到京廢帝已改元踐阼羣藩<lb/>
職貢冲還優詔奨諭冲謂知温曰京邑熈熈然速宜入<lb/>
覲以保逺圖及知温至帝以宿舊待之異禮<lb/>
晉顔衎正直之士也為青州房知温幕客知温厚歛不<lb/>
已積貨數百萬治第於南城出則以妓樂相随任意所<lb/>
之曾不以政事為務衎委曲陳其利病知温不能用及<lb/>
<pb n="KR3k0013_WYG_722-17b"/>
髙祖建義入雒尚不即進獻耀兵於牙帳之下衎正色<lb/>
謂曰偽主當有天下多力善戰豈明公之比而天運有<lb/>
歸坐成灰燼今青州遷延入貢何以求安千百武夫無<lb/>
足為恃深為明公之所憂也知温遂馳表稱賀青人乃<lb/>
安及知温卒部曲將吏分其所聚列為富室衎又勸其<lb/>
子彦儒進錢十萬貫以助國用朝廷除彦儒為沂州刺<lb/>
史其家保全皆衎之力也<lb/>
熊皦閩人多知數邠州節度使劉景巖辟為判官景巖<lb/>
<pb n="KR3k0013_WYG_722-18a"/>
比以盗據延州朝廷嘗姑息之皦前入朝言已説景巖<lb/>
肯移近地遂降命改鎮執政以為皦有緩頰之力乃賜<lb/>
以金紫<lb/>
漢王敏有文學舉進士第依杜重威歴數鎮從事重威<lb/>
在任以黷貨為務毎箕歛民賦敏力止之十亦行其一<lb/>
二人甚嘉之及重威鎮鄴不以朝命為事多失人情敏<lb/>
嘗勸之泣下重威始則不從及其窮也納敏之言翻然<lb/>
来降時以敏深逹逆順有紓難之力亦近代之良士也<lb/>
<pb n="KR3k0013_WYG_722-18b"/>
髙祖命以憲秩奨其節義時重威幕容有劉當王祐鞫<lb/>
明德皆謫焉<lb/>
周邉蔚為毛璋邠寜觀察判官時璋為麾下所惑有䟦<lb/>
扈之意蔚知其事急因乗間極言又喻以逆順之理璋<lb/>
即時遣妻子入貢朝廷以蔚有賛畫之效錫以三品章<lb/>
綬改許州戍判<lb/>
　<lb/>
　冊府元龜卷七百二十二<lb/>
</p>
<p>
</p>
  </div>
</body>
</text>
</TEI>
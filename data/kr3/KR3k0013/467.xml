<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百六十七</head>
    <p>
<pb n="KR3k0013_WYG_467-1a"/>
欽定四庫全書<lb/>
　册府元龜卷四百六十七　宋　王欽若等　撰<lb/>
　　臺省部<lb/>
　　　　舉職　　宣贊<lb/>
　　　舉職<lb/>
書曰蒞事惟勤傳曰官修其方蓋夫執事之人咸服其<lb/>
政靖恭而思不岀位僶俛而罔或告勞斯所以職修事<lb/>
舉而臻於治者也漢氏之後政歸臺閣樞機關決品式<lb/>
<pb n="KR3k0013_WYG_467-1b"/>
具備典章憲令於是出焉乃有恪恭自任周旋匪懈服<lb/>
勤夙夜訪求遺墜董率下吏表正官聮職思其憂守不<lb/>
假器用能發揮故實振舉綱目俾庶工之無曠而攸司<lb/>
之咸乂幹國之蠱益身之榮非夫藹藹之吉士其孰能<lb/>
臻此也已<lb/>
漢張安世湯子也以父任為郎用善書給事尚書<hi>於尚書中</hi>
<hi>給事也</hi>精力於職休沐未嘗出<lb/>
孔光成帝時為尚書觀故事品式數歳明習漢制及法<lb/>
<pb n="KR3k0013_WYG_467-2a"/>
令帝甚信任之轉為僕射尚書令<hi>先為僕射後為尚書令</hi>
後漢侯霸建武中為尚書令時無故典朝廷又少舊臣<lb/>
霸明習故事收録遺文條奏前世善政法度有益於時<lb/>
者皆施行之每春下寛大之詔奉四時之令霸所建也<lb/>
<hi>月令春布德行慶施惠下人故曰寛大奉四時謂依令也</hi>
馮勤為郎中給事尚書以圗議軍糧在事精勤遂見親<lb/>
識每引進帝輙顧謂左右曰佳乎吏也由是使典諸侯<lb/>
封事勤均量功次輕重國土逺近地勢豐薄不相踰越<lb/>
<pb n="KR3k0013_WYG_467-2b"/>
莫不厭服焉自是封爵之制非勤不定光武益以為能<lb/>
尚書衆事皆令總録之<lb/>
陳忠為尚書令數進忠言辭㫖𢎞麗前後所奏悉條於<lb/>
官臺閣以為故事<lb/>
尹勲為尚書令延熹中誅大將軍梁冀帝召勲部分衆<lb/>
職甚有方略封宜陽鄉侯<lb/>
胡廣為尚書郎恪勤職事所掌辨護<lb/>
周景為尚書令京師游俠有盜發順帝陵賣御物於市<lb/>
<pb n="KR3k0013_WYG_467-3a"/>
市長追捕不得景以尺一詔召司隸校尉左雄詣臺對<lb/>
詰雄伏於廷答對景使虎賁左駿頓頭血出覆面與三<lb/>
日期賊便擒獲<lb/>
左雄為尚書令自雄掌納言多所整肅每有章表奏議<lb/>
臺閣以為故事<lb/>
鄭𢎞為尚書令前後有補益王政者皆著之南宮以為<lb/>
故事<lb/>
黃香為郎中詔詣安福殿言政事拜尚書郎數陳得失<lb/>
<pb n="KR3k0013_WYG_467-3b"/>
賞賚增加嘗獨止宿臺上晝夜不離省闥帝聞善之後<lb/>
為尚書令曉習邉事均量軍政皆得事宜<lb/>
劉淑為侍中朝夕建議竭忠於朝補正二百餘事悉有<lb/>
篇章朝廷有疑事密諮問焉<lb/>
魏衛覬為尚書初漢朝遷移臺閣故事散亂自都許之<lb/>
後漸有綱紀覬以古義多所訂正<lb/>
盧毓為侍中在職三年多有駁正<lb/>
裴潛為尚書令奏正分職科簡名實出事使斷官府者<lb/>
<pb n="KR3k0013_WYG_467-4a"/>
百五十餘條<lb/>
夏侯惠字雅權幼以才學見稱善屬奏議歴散騎黃門<lb/>
侍郎與鍾毓數有辨駁事多見從<lb/>
晉任愷武帝初為侍中愷有經國之幹萬機小大多管<lb/>
綜之性忠正以社稷為己任帝器而昵之政事多諮焉<lb/>
賈充為尚書郎典定科令兼度支考課辨章節度事皆<lb/>
施用<lb/>
王戎為侍中戎在職雖無殊能而庶績修理<lb/>
<pb n="KR3k0013_WYG_467-4b"/>
荀勗為尚書令在尚書課試令史以下覈其才能有闇<lb/>
於文法不能決疑處事者即時遣出武帝嘗謂曰魏武<lb/>
帝言荀文若之進善不進不止荀公達之退惡不退不<lb/>
休二令君之美亦望於君也<lb/>
裴秀魏咸熙中為尚書僕射始達五等秀專典制度武<lb/>
帝即位為尚書令秀創制朝儀廣陳刑政朝廷多遵用<lb/>
之以為故事<lb/>
荀緄<hi>音衮</hi>字伯條拜尚書緄性明亮敏於衆職以勗羣僚<lb/>
<pb n="KR3k0013_WYG_467-5a"/>
杜預為尚書損益萬機不可勝數朝野服焉號曰杜武<lb/>
庫言其無所不有<lb/>
劉耽為度支尚書加散騎常侍在職公平亷慎所蒞著<lb/>
績<lb/>
祖納為尚書三公郎歴官多所駁正有補於時<lb/>
杜軫蜀郡成都人也為尚書郎博聞廣涉奏議駁論多<lb/>
見施用時涪人李驤亦為尚書郎與軫齊名每有論議<lb/>
朝廷莫能踰之號蜀有二郎<lb/>
<pb n="KR3k0013_WYG_467-5b"/>
范甯為中書侍郎專掌西省在職多所獻替有益政道<lb/>
徐邈為中書舍人遷散騎常侍猶處西省前後十年每<lb/>
被顧問輙有獻替多所補益甚見寵待<lb/>
宋王悅為侍中在門下盡其心力檢校御府太官太醫<lb/>
諸署時奢汰之後姦竊者衆悅之按覆無所避得姦巧<lb/>
甚多<lb/>
南齊虞玩之宋後廢帝元徽中為右丞太祖參政與玩<lb/>
之書曰張華為度支尚書事不徒然今漕藏有闕吾賢<lb/>
<pb n="KR3k0013_WYG_467-6a"/>
居右丞已覺金粟可積也玩之上表陳府庫錢帛器械<lb/>
役力所懸轉多興用漸廣慮不支歲月朝議優報之<lb/>
江謐為左民尚書諸皇子出閣用文武主帥皆以委謐<lb/>
尋勑選曰謐有才幹堪為委遇遷掌吏部謐才長刀筆<lb/>
所在事辦<lb/>
王奐為右僕射本州中正奐無學術以事幹見處<lb/>
孔逷好典故學與王儉至交宋順帝昇明中為尚書儀<lb/>
曹郎屢箴闕禮多見信納太祖謂王儉曰逷真所謂儀<lb/>
<pb n="KR3k0013_WYG_467-6b"/>
曹不忝厥職也<lb/>
梁王志為侍郎未拜轉吏部尚書在選以知理稱<lb/>
孔休源為尚書儀曹郎累遷黃門長御史中丞風範彊<lb/>
正明練治體持身儉約學窮文藝當官理務不憚彊禦<lb/>
嘗以天下為己任高祖深委仗之累居顯職纎毫無犯<lb/>
凡奏議彈文勒成十五卷<lb/>
徐勉為尚書左丞自掌樞憲多所糾舉時論以為稱<lb/>
樂藹為中書侍郎尚書左丞時造器甲舟艦軍糧及朝<lb/>
<pb n="KR3k0013_WYG_467-7a"/>
廷儀憲悉資藹焉<lb/>
賀琛為通事舍人累遷尚書左丞並參禮儀事琛前後<lb/>
居職凡郊廟諸儀多所創定<lb/>
蕭介為侍中介博敏彊識應對左右多所裨正髙祖甚<lb/>
重之<lb/>
陳謝岐梁末髙祖引岐參預機密以為兼尚書右丞時<lb/>
軍旅屢興糧儲多闕岐所在幹理深被知遇<lb/>
孔奐為侍中時有事北討剋復淮泗徐豫酋長降附相<lb/>
<pb n="KR3k0013_WYG_467-7b"/>
繼封賞選叙紛紜重疊奐應接引進門無停賓加以識<lb/>
覽人物詳練百氏凡所甄㧞衣冠縉紳莫不悅伏<lb/>
蕭𢎞為金部侍郎時呂梁覆師戎儲空匱乃轉𢎞為庫<lb/>
部侍郎掌知造弓弩弰箭等事𢎞在職一年而器械充<lb/>
牣<lb/>
宗元饒髙祖初為尚書左丞時軍國務廣事無巨細<lb/>
一以貫之臺省號為稱職<lb/>
司馬申為散騎常侍歴事三帝内掌機密至於倉卒之<lb/>
<pb n="KR3k0013_WYG_467-8a"/>
間軍國大事指麾斷決無有滯留<lb/>
後魏任城王澄為尚書令當官而行無所廻避又上墾<lb/>
田授受之制八條甚有綱貫大便於時<lb/>
鄧淵為尚書吏部郎淵明解制度多識舊事與尚書崔<lb/>
𤣥伯參定朝儀律令音樂及軍國文記詔策多淵所為<lb/>
公孫良字遵伯聰明好學為尚書左丞雅有幹用為孝<lb/>
文所知遇<lb/>
薛舒緒文成時為給事中典民籍事校計戸口號為稱<lb/>
<pb n="KR3k0013_WYG_467-8b"/>
職<lb/>
游明根孝文初為給事中遷儀曹長加散騎常侍清約<lb/>
恭謹號為稱職後遷尚書參定律令屢進讜言<lb/>
韓茂字元興為尚書令加侍中沉毅篤實雖無文學每<lb/>
議論合理<lb/>
邢虬為尚書右丞徙左丞多所糾正臺閣肅然<lb/>
郭祚為尚書左丞長兼給事黃門侍郎祚清勤在公夙<lb/>
夜匪懈孝文甚知賞之<lb/>
<pb n="KR3k0013_WYG_467-9a"/>
孔昭為中都大官善察獄訟明於政刑遷侍中<lb/>
李平為長兼度支尚書累遷右僕射自在度支至於端<lb/>
副夙夜在公孜孜匪懈凡處機密十有餘年有獻替之<lb/>
稱<lb/>
李崇為尚書令加侍中崇在官和厚明於決斷受納辭<lb/>
訟必理在可推始為下筆不徒爾收領也<lb/>
爾朱世隆為僕射自憂不了乃取尚書文簿在家省閱<lb/>
性聰解積十餘日然後出視事<lb/>
<pb n="KR3k0013_WYG_467-9b"/>
辛雄為尚書三公郎每有疑議雄與公卿駁難事多見<lb/>
從於是公能之名甚盛<lb/>
宋世景為禮部郎中臺中疑事右僕射髙肇常以委之<lb/>
世景既才長從政加之夙勤不怠兼領數曹深著稱績<lb/>
髙肇為尚書令肇出自夷土時望輕之及在位居要留<lb/>
心百揆孜孜無倦世咸謂為能<lb/>
劉懋字仲華為考功郎中立考課之科明黜陟之法甚<lb/>
有條貫<lb/>
<pb n="KR3k0013_WYG_467-10a"/>
李彥為郊廟大夫時朝儀典章咸未周備彥留心考定<lb/>
號為稱職<lb/>
羊深莊帝初為青兖行臺深處分軍國損益隨機亦有<lb/>
時譽<lb/>
北齊楊愔居端揆權綜機衡千端萬緒神無滯用<lb/>
顔之推武成時為中書舍人帝時有取索嘗令中使傳<lb/>
旨之推稟承宣告館中皆受進止所進文章皆是其封<lb/>
署於進賢門奏之待報方出兼善於文字監校繕寫處<lb/>
<pb n="KR3k0013_WYG_467-10b"/>
事勤敏號為稱職<lb/>
髙隆之為尚書右僕射時初給民田貴勢皆占良善貧<lb/>
弱咸受塉薄隆之啓髙祖悉更反易乃得均平<lb/>
元修伯為度支尚書屬政荒國蹙儲藏虚竭賦役繁興<lb/>
修伯憂國如家恤民之勞兼濟時事詢謀宰相朝夕孜<lb/>
孜與録尚書唐邕廻換取舍頗有裨益<lb/>
杜弼為侍御史加前將軍太中大夫領内正字臺中彈<lb/>
奏皆弼為之諸御史出使所上文簿委弼覆察然後施<lb/>
<pb n="KR3k0013_WYG_467-11a"/>
行<lb/>
後周裴俠為户部中大夫時有姦吏主守倉儲積年隱<lb/>
沒至千萬者及俠在官勵精發摘數旬之内姦盜略盡<lb/>
蘇綽為大行臺左丞參典機密綽始制文案程式朱出<lb/>
墨入及計帳户籍之法<lb/>
李彥為尚書右丞轉左丞在尚書十有五載屬軍國草<lb/>
創庻務殷繁留心省閣未嘗懈怠斷決如流略無疑滯<lb/>
臺閣莫不歎其公勤服其明察<lb/>
<pb n="KR3k0013_WYG_467-11b"/>
李詢為内史上士兼掌吏部以幹濟聞<lb/>
趙芬為吏部下大夫芬性彊濟所居之職皆有聲績武<lb/>
帝親總萬機拜内史大夫<lb/>
柳帶韋為武藏中大夫遷驃騎大將軍開府儀同三司<lb/>
凡居劇職十有餘年處斷無滯官曹清肅<lb/>
隋柳莊初仕後梁後歸周授開府儀同三司除給事黃<lb/>
門侍郎莊明習舊章雅達政事凡所駁正帝莫不稱善<lb/>
蘇威為納言重莊器識嘗奏帝云江南人有學業者多<lb/>
<pb n="KR3k0013_WYG_467-12a"/>
不習世務習世務者又無學業能兼之者不過柳莊<lb/>
柳雄亮為尚書考功侍郎遷給事黃門侍郎尚書省凡<lb/>
所奏事多所駁正深為公卿所憚<lb/>
元文都開皇初授内史舍人歴庫部考功二曹郎俱有<lb/>
能名擢為尚書左丞<lb/>
蘇孝慈為太子左衛率判工部民部二尚書稱為幹理<lb/>
數載進位大將軍轉工部尚書<lb/>
令狐熙為吏部尚書判五曹尚書事號為明幹<lb/>
<pb n="KR3k0013_WYG_467-12b"/>
楊汪為尚書左丞明習法令果於剖斷當時號為稱職<lb/>
于仲文為柱國尚書以尚書文簿繁雜吏多姦詐令仲<lb/>
文勘録省中事其所發摘甚多帝嘉其明斷厚加勞賞<lb/>
焉<lb/>
源師為尚書考功侍郎仍攝吏部朝章國憲多所參定<lb/>
開皇十七年歴尚書左右丞以明幹著稱<lb/>
豆盧實為黃門侍郎稱為愼密河東裴術為右丞多所<lb/>
糾正河内士爕平原東方舉安定皇甫聿道俱為刑部<lb/>
<pb n="KR3k0013_WYG_467-13a"/>
並執法平允𢎞農劉士章清河房山基為考功河東裴<lb/>
鏡民為兵部並稱明幹京兆韋焜為民曺屢進讜言南<lb/>
陽韓則為延州長史甚有惠政此等事行遺闕皆有吏<lb/>
幹為當時所稱<lb/>
裴矩為吏部侍郎煬帝即位營建東都矩職修府省九<lb/>
旬而就<lb/>
郎茂為民部侍郎奏身死王事者子不退田品官年老<lb/>
不減地皆發於茂性乂明敏剖決無滯當時以吏幹見<lb/>
<pb n="KR3k0013_WYG_467-13b"/>
稱<lb/>
裴蘊為民部侍郎于時猶承髙祖和平之後禁網疎濶<lb/>
户口多漏或年及成丁猶詐為小未至於老已免租賦<lb/>
蘊歴為刺史素知其情因時條奏皆令貌閱若一人不<lb/>
實則官司解職鄉正里長皆逺流配又許民相告若糾<lb/>
得一丁者令被糾之家代輸賦役是歲大業五年也諸<lb/>
郡帳進丁二十四萬三千新附口六十四萬一千五百<lb/>
帝臨朝覽狀謂百官曰前代無好人致此罔冒今進民<lb/>
<pb n="KR3k0013_WYG_467-14a"/>
户口皆從實者全繇裴蘊一人用心古語云得賢而治<lb/>
騐之信矣由是漸見親委<lb/>
牛𢎞大業中為光禄大夫從祀北嶽壇塲珪幣墠畤牲<lb/>
牢並𢎞所定還下太常<lb/>
虞世基為内史侍郎煬帝重其才親禮逾厚專典機密<lb/>
與納言蘇威左翊衛大將軍宇文述黃門侍郎裴矩御<lb/>
史大夫裴蘊等參掌朝政于時天下多事四方表奏日<lb/>
有數百帝方疑重事不庭決入閣之後始召世基口授<lb/>
<pb n="KR3k0013_WYG_467-14b"/>
節度世基省方為敕書日且百紙無所遺謬其精審如<lb/>
是<lb/>
斛斯政煬帝時為兵部侍郎于時外事四夷軍國多務<lb/>
政處斷辨速稱為幹理<lb/>
唐武士逸授益州行臺左丞數陳時政得失髙祖每嘉<lb/>
納之<lb/>
魏徵代王珪為侍中尚書省滯訟有不決者詔徵平理<lb/>
之徵性非習法但存大體以情處斷無不悅服<lb/>
<pb n="KR3k0013_WYG_467-15a"/>
溫彦博為中書侍郎御史大夫俱有能名繇是特蒙任<lb/>
寄遷中書令<lb/>
韋思謙髙宗朝初拜左丞奏曰陛下為官擇人非其人<lb/>
則闕今不惜美錦令臣製之此陛下知臣之深亦微臣<lb/>
盡命之秋振舉綱目朝廷肅然<lb/>
薛元超拜給事中時年二十六歲數上書陳君臣政體<lb/>
及時事得失髙宗皆嘉納之<lb/>
李乂為黃門侍郎多所駁正<lb/>
<pb n="KR3k0013_WYG_467-15b"/>
李傑為天官員外郎明敏有吏才甚得當時之稱<lb/>
裴光庭開元中為司門郎中歲餘轉兵部郎中光庭沉<lb/>
靜少言寡於交遊旣歴淸要時人初未許之及在職公<lb/>
務修整衆方歎服焉<lb/>
裴遵慶為吏部員外郎專判南曹天寳中海内無事九<lb/>
流輻輳㑹府每歲吏部選人動盈萬數遵慶敏識彊記<lb/>
精覈文簿詳而不滯時稱吏事第一繇是大知名<lb/>
李栖筠為吏部員外郎判南曹承大亂之後甲歴散失<lb/>
<pb n="KR3k0013_WYG_467-16a"/>
流品混淆真偽與奪決於造次姦吏屏息稱為神明<lb/>
劉滋為司勲員外郎判南曹勤於吏職孜孜奉法<lb/>
韓滉為祠部考功吏部三員外郎滉公潔强直明於吏<lb/>
道判南曹凡五年詳究簿書纎隱無遺後為户部侍郎<lb/>
判度支自至德乾元已後所在軍興賦稅無度帑藏給<lb/>
納多事因循滉旣掌司計淸勤簡括不容姦妄下吏及<lb/>
四方過犯者必痛繩之<lb/>
趙宗儒貞元中為司勲員外郎判考功宗儒復行貶考<lb/>
<pb n="KR3k0013_WYG_467-16b"/>
之令自至德以來考績之司事多失實常參官及諸州<lb/>
刺史未嘗分其善惡悉以中上考褒之及是褒貶稍明<lb/>
人知戒懼德宗善之<lb/>
權德輿為左補闕貞元八年關中大水上疏請降詔恤<lb/>
隱遂命奚陟等四使<lb/>
皇甫鎛為吏部員外郎判南曺凡三年頗能鈐制姦吏<lb/>
韋顗為補闕尚書郎累遷給事中其在諫垣與李約李<lb/>
正辭迭申裨諷亟廻大政<lb/>
<pb n="KR3k0013_WYG_467-17a"/>
崔植祐甫之子也為左補闕與鄭覃皆賢相之後同時<lb/>
司諫朝廷每有得失二人必迭上章疏公議鬱然歸美<lb/>
白居易入翰林為學士元和三年五月拜左拾遺居易<lb/>
自以逢好文之主非次收擢欲以生平所貯仰酬恩造<lb/>
拜命之日獻疏言事曰蒙恩授臣左拾遺依前翰林學<lb/>
士已與崔羣同狀陳謝但言忝冐未吐衷誠今再瀆宸<lb/>
覽伏惟重賜詳覽臣謹按大典左右拾遺掌供奉諷諫<lb/>
凡發令舉事有不便於時不合於道者小則上封大則<lb/>
<pb n="KR3k0013_WYG_467-17b"/>
廷諍其選甚重其秩甚卑所以然者抑有繇也大凡人<lb/>
之情位高則惜其位身貴則愛其身惜其位則偷合而<lb/>
不言愛其身則茍容而不諫此必然之理也故拾遺之<lb/>
置所以卑其秩者使位未足惜身未足愛也所以重其<lb/>
選者使下不忍負心上不忍負恩也夫位未足惜恩不<lb/>
忍負然後能有闕必規有違必諫朝廷得失無不察天<lb/>
下利病無不言此是國朝置拾遺之本意也繇是而言<lb/>
豈小臣愚劣暗懦所宜居之哉况臣本鄉校豎儒府縣<lb/>
<pb n="KR3k0013_WYG_467-18a"/>
走吏委心泥滓絶望煙霄豈意聖慈擢居近職每宴飫<lb/>
無不先及慶賜無不先霑中廐之馬代其勞内厨之膳<lb/>
給其食朝慙夕惕已逾半年塵曠漸深憂愧彌劇未申<lb/>
微效又擢清班臣所以授官以來僅經十日食不知味<lb/>
寐不遑安惟思粉身以答殊寵但未獲粉身之所耳今<lb/>
陛下肇臨皇極初受鴻名夙夜憂勤以求致理每施一<lb/>
政舉一事無不合於道便於時故天下之心顒顒然日<lb/>
有望於太平也然今方一事有不便於時者陛下豈不<lb/>
<pb n="KR3k0013_WYG_467-18b"/>
欲知之乎儻陛下言動之際詔令之小小有闕遺稍關<lb/>
損益臣必密陳所見濳獻所聞但在聖心裁斷而已臣<lb/>
又職代中禁不同外司欲竭愚誠合先陳露伏希天鑒<lb/>
深察赤誠<lb/>
楊於陵元和中為吏部侍郎請換寫大歴十年已後至<lb/>
貞元二十年甲歴從之<lb/>
髙鉞太和三年為吏部侍郎銓綜之司官業振舉<lb/>
韋𢎞景為尚書左丞駁吏部授官不當者六十人遷禮<lb/>
<pb n="KR3k0013_WYG_467-19a"/>
部尚書充東都留守判東都尚書省事繕完宮省至今<lb/>
頼之<lb/>
髙允中太和初為左補闕允中自為諫官甚舉職業危<lb/>
言直論不避時忌<lb/>
房直溫開成初為刑部員外郎上言諸州府刑獄留滯<lb/>
生姦請重頒下貞元三年七月十七日制敕又臺省法<lb/>
司應縁詳覆須行文牒請付本道急逓以免稽遲從之<lb/>
殷侑開成初為刑部尚書上言度支鹽鐵轉運戸部等<lb/>
<pb n="KR3k0013_WYG_467-19b"/>
使下職事及監察塲柵官悉得以公私罪人於州縣獄<lb/>
寄禁或自致房收繫州縣官吏不得聞知動經歲時數<lb/>
盈千百自今請令州縣糾舉據所禁人事狀申本道觀<lb/>
察使具單名及所犯聞奏許之<lb/>
後唐盧文紀為吏部侍郎同光四年上疏請内外百司<lb/>
各舉其職明行考課以激其能從之明宗天成元年十<lb/>
月尚書考功又舉奏令式内所定中外百職校考節文<lb/>
及中興以来格條請自所司施行敕㫖從之<lb/>
<pb n="KR3k0013_WYG_467-20a"/>
薛冲為刑部員外郎奏請召諭州府節度刺史每六衙<lb/>
日親慮問繫囚免至寃滯<lb/>
周知微為刑部郎中長興二年七月奏開元刑法格有<lb/>
後格破前格之載無後敕破前律之文今雖以律定罪<lb/>
以格禁違復有八議之條廢來斯久請準舊制令居八<lb/>
議之條有犯死罪者令所司準法先奏請行議典敕㫖<lb/>
周知微官在郎曹職參拜憲慮有亂名之弊舉無破律<lb/>
之規法雖重於一成恩亦存於八議蓋前王之定制固<lb/>
<pb n="KR3k0013_WYG_467-20b"/>
當代以常行今覩敷揚可嘉勤藎從之<lb/>
李盈休清泰元年為司勲郎中奏奉詔各令於律令格<lb/>
式内抄出本司合行公事本司職典勲官近日凡初叙<lb/>
勲便至柱國臣見本朝承平時至於位至宰輔藩臣其<lb/>
勲亦從初叙蓋示人敭歴功用之重也勲格自武騎衛<lb/>
七品至上柱國正二品凡十二轉今後羣官得叙勲者<lb/>
並請自武騎尉依次叙進無容隔越從之<lb/>
夏侯坦清泰三年為司門郎中上言去年六月詔京百<lb/>
<pb n="KR3k0013_WYG_467-21a"/>
司舉本司公事當司官屬關令丞及京城諸色人出入<lb/>
過所事久不施行其關牙官守捉權知者伏以關防以<lb/>
備姦詐令式素有規程旣奉綸言合申職分關防所過<lb/>
請準令式初莊宗定河南都雒陽司門申舉自梁朝元<lb/>
給過所公據邇來本司官旣非才事或擁滯遂廢今坦<lb/>
雖舉職竟不施行<lb/>
晉王權初仕梁為户部侍郎權奏每年正伏天下貢物<lb/>
陳於殿庭屬户部引進切以近年以來未甚齊整本二<lb/>
<pb n="KR3k0013_WYG_467-21b"/>
百餘州貢物今止六十餘州伏以任土勤王本朝故事<lb/>
冀申尊奬所謂駿奔伏乞遍下諸州請依貢式陳進正<lb/>
伏之日所貢整齊從之<lb/>
周張昭逺為吏部侍郎奏疏内銓見行用十道圗除舊<lb/>
雒都并都外有新昇京都及節度防禦團練等名目不<lb/>
一又自明宗以來廻避廟諱所改州縣名多未結入十<lb/>
道圗銓司入官之時格式旋簡元敇施行未曾添入十<lb/>
道圖無所準的請下當司改定從之<lb/>
<pb n="KR3k0013_WYG_467-22a"/>
　　　宣賛<lb/>
謁者之選蓋以參侍帝幄出納王言取其姿貌髙朗丰<lb/>
神竦儁故於俯仰之節抑揚之音進止雍容有若成誦<lb/>
吐發無滯觀者拭目此善於其職矣若輔之以涉獵書<lb/>
史多識遺儀斯又㧞乎其萃者也<lb/>
漢灌嬰為郎中從髙祖入漢中拜中謁者後以戰功賜<lb/>
爵列侯復以中謁者從<lb/>
石奮趙人也髙祖愛其恭敬以為中涓受書謁<hi>中涓官名主居</hi>
<pb n="KR3k0013_WYG_467-22b"/>
<hi>中而涓潔者也外事有書謁令奮受之</hi>
徐生魯人善為頌<hi>漢官儀有二郎為此頌光威儀事者徐氏後為張氏不知經但能盤辟為</hi>
<hi>禮容天下郡國有客使皆詣魯學之頌音容</hi>孝文時徐生以頌為禮官大夫<lb/>
傳子至孫延襄<hi>延及襄二人</hi>襄其資性善為頌不能通經延<lb/>
頗能未善也襄亦以頌為大夫<lb/>
江衮為人魁岸容貌甚壯武帝以為謁者<lb/>
後漢劉昆陳留東昏人梁孝王之裔也少習禮容平帝<lb/>
末每春秋饗射嘗備列典儀每有行禮縣宰輙率吏屬<lb/>
<pb n="KR3k0013_WYG_467-23a"/>
而觀之光武時遷侍中<lb/>
何熙少有大志和帝時為謁者身長八尺五寸善為威<lb/>
容賛拜殿中音動左右帝偉之<lb/>
後魏髙遵為中書侍郎及新制衣冠孝文恭薦宗廟遵<lb/>
形貌莊潔音氣雄暢嘗兼太祝令疏賛禮事為俯仰之<lb/>
節粗合儀矩繇是帝識待之<lb/>
王誦字國章為給事黃門侍郎靈太后時大赦誦宣讀<lb/>
詔書音制抑揚風神竦秀百僚傾屬莫不歎美<lb/>
<pb n="KR3k0013_WYG_467-23b"/>
北齊李繪魏天平初文襄用為丞相司馬每御朝文武<lb/>
總集對揚王庭常令繪先發言端為羣寮之首音辭辨<lb/>
正風儀都雅聽者悚然<lb/>
元文遥為侍中歴事三主明達世務每臨軒多令宣敕<lb/>
文武聲韻髙朗發吐無滯<lb/>
後周柳慶魏廢帝時初為民部尚書慶威儀端肅樞機<lb/>
明辨太祖每發號令常使慶宣之天性抗直無所廻避<lb/>
帝以此深委仗焉<lb/>
<pb n="KR3k0013_WYG_467-24a"/>
隋長孫覽周武帝時為車騎大將軍每公卿上奏必令<lb/>
省讀覽有口辨聲氣雄壯凡所宣傳百僚屬目帝每嘉<lb/>
歎之<lb/>
柳謇之初仕周為守廟下士武帝嘗有事太廟謇之讀<lb/>
祝文音韻清雅觀者屬目帝善之擢為宣納上士<lb/>
柳肅少聰敏閑於占對仕周起家齊王文學武帝見而<lb/>
異之召拜宣納上士<lb/>
唐溫彥博幼聰悟有口辯涉獵書記初仕隋為通事謁<lb/>
<pb n="KR3k0013_WYG_467-24b"/>
者善於敷奏甚獲當時之譽及為御史大夫仍檢校侍<lb/>
郎彦博善於宣吐每考使入朝詔問四方風俗承受綸<lb/>
言有若成誦聲韻髙朗響溢殿庭進止雍容觀者拭目<lb/>
崔敦禮為通事舍人辨於詞令容止閒雅見者美之<lb/>
田歸道為司賓丞以明辨詞令遷通事舍人内供奉<lb/>
姜柔逺為通事舍人美容儀善敷奏<lb/>
李若水容貌甚偉為通事舍人在館三十年多識舊儀<lb/>
每宣勞賛導周旋俯仰有可觀者後官至左金吾大將<lb/>
<pb n="KR3k0013_WYG_467-25a"/>
軍兼通事舍人<lb/>
齊映為給事中白晳長大言音髙朗德宗自山南還長<lb/>
安常令映侍左右或令馬前或至城邑州鎮俾映宣詔<lb/>
令益親信之<lb/>
梁寇彥卿自太祖鎮汴擢在左右弱冠選為通賛官太<lb/>
祖為元帥補元帥府押衙充四鎮通賛官行首兼右長<lb/>
直都指揮使<lb/>
劉捍便習賓賛善於將迎自司賓局及征討四出必預<lb/>
<pb n="KR3k0013_WYG_467-25b"/>
其間雖無決戰争鋒之績而承命奔走敷揚命令勤幹<lb/>
蒞職以至崇顯焉<lb/>
晉陳瓉歴數朝為謁者年踰六十雖熟於宣導而聲氣<lb/>
衰憊但内廷同輩䕶之以至職卑官顯髙祖天福中擢<lb/>
衛尉卿<lb/>
　<lb/>
　<lb/>
　册府元龜卷四百六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百二十八</head>
    <p>
<pb n="KR3k0013_WYG_628-1a"/>
欽定四庫全書<lb/>
　册府元龜卷六百二十八　宋　王欽若等　撰<lb/>
　　環衞部<lb/>
　　　　姦佞　　遷黜　虐害<lb/>
　　　姦佞<lb/>
夫以法勾陳之象統禁衛之兵王之爪牙國之禦侮雖<lb/>
曰親宻之地亦容姦佞之流毁嫉忠賢善事權勢巧言<lb/>
令色阿䛕取容故足以惑於聰明傷乎徳政也孔子云<lb/>
<pb n="KR3k0013_WYG_628-1b"/>
放鄭聲逺佞人鄭聲淫佞人殆冨哉言乎<lb/>
漢王温舒為中尉多謟善事有埶<hi>音世</hi>者即無埶視之如<lb/>
奴有埶家雖有姦淫如山弗犯無埶雖貴戚必侵辱<hi>謂不</hi>
<hi>居權要之職者</hi>舞文巧請下户之猾以動大豪<hi>弄法而巧為猾下户之狡猾者</hi>
<hi>用詆動大豪之家所以然者為大豪中有權要不可治故也</hi>
晉羊琇為中䕶軍在職十三年典禁兵然常慕勝已其<lb/>
所推奉便盡心無二窮窘之徒時能賑恤選用多以得<lb/>
意者居先不盡銓次之理將士有冒官位者為其致節<lb/>
<pb n="KR3k0013_WYG_628-2a"/>
不惜軀命<lb/>
髙韜為右衛將軍放佚無檢與殿省小人交通及父光<lb/>
卒仍於䘮中徃來不絶<lb/>
隋元胄髙祖時為右衛大將軍房陵王之廢也胄預其<lb/>
謀帝正窮治東宫事左衛大將軍元旻苦諫楊素乃譛<lb/>
之帝大怒執旻於仗胄時當下直不去因奏曰臣不下<lb/>
直者為防元旻耳復以言激怒帝帝遂誅旻賜胄帛一<lb/>
千疋<lb/>
<pb n="KR3k0013_WYG_628-2b"/>
郭衍焬帝大業初為左武衛大將軍能揣上意阿䛕順<lb/>
㫖帝毎謂人曰惟有郭衍心與朕同又嘗勸帝取樂五<lb/>
日一視事無得效髙祖空自劬勞帝從之益稱其孝順<lb/>
宇文述煬帝大業中為左衛大將軍善於供奉俯仰折<lb/>
旋容止便僻宿衛者咸取則焉又有巧思凡有所裝飾<lb/>
皆出人意表數以竒服異物進獻宫掖繇是帝彌悦焉<lb/>
唐劉希暹出自戎伍有膂力形貌充偉以騎射聞得入<lb/>
神䇿軍典領禁兵時魚朝恩專掌神策兵希暹屢陳武<lb/>
<pb n="KR3k0013_WYG_628-3a"/>
略又善候朝恩意甚為朝恩親信累遷太僕卿充神䇿<lb/>
軍都虞候與神策兵馬使王駕鶴同掌軍務<lb/>
白志貞徳宗建中年為神䇿軍使善候伺上意言必聴<lb/>
從<lb/>
嗣虢王則之貞元中為左金吾大將軍性貪恡希㫖伺<lb/>
察苛細以聞人皆畏之<lb/>
李道古憲宗元和末為金吾將軍邪險百端以求寵進<lb/>
日持朝臣隂事搆於皇甫鏄信而狎之士君子頗憂其<lb/>
<pb n="KR3k0013_WYG_628-3b"/>
得志穆宗初與鏄俱敗<lb/>
　　　遷黜<lb/>
先王設環列之職以法守勾陳制刑罰之威以象乎震<lb/>
曜况夫官備宿衛晝夜是司親近宫闈秉執棨㦸固宜<lb/>
警戒所關淑慎爾身豈有不思其憂遐棄厥職廣納賕<lb/>
賂恣為奢豪吏議有歸咎將誰執自貽憲法良可悼哉<lb/>
漢王嘉為郎坐户殿門失闌免<hi>户止也嘉掌守殿門止不當入者而失闌之故</hi>
<hi>坐免也春秋左氏傳曰屈蕩户之</hi>
<pb n="KR3k0013_WYG_628-4a"/>
魏楊俊為中尉太祖征漢中魏颯反於鄴俊自劾詣行<lb/>
在所俊以身方罪免牋辭太子太子不悦曰楊中尉便<lb/>
去何太祖逺耶遂被書左遷平原太守<lb/>
宋劉懐慎義熙十三年髙祖北伐以為中領軍征虜將<lb/>
軍衛輦轂坐府内相殺免官<lb/>
王景文為右衛將軍坐與奉朝請毛法因蒲戲得錢一<lb/>
百二十萬白衣領職<lb/>
南齊到撝為左衛將軍随王子隆帶彭城郡撝問訊不<lb/>
<pb n="KR3k0013_WYG_628-4b"/>
修民敬為有司所舉免官久之白衣兼御史中丞<lb/>
蔡約領驍騎將軍太子中庻子領屯騎校尉永明八年<lb/>
八月合朔約脱武冠解劍於省眠至下鼓不起為有司<lb/>
所奏贖論<lb/>
張欣泰為直閣步兵校尉領羽林監後從車駕出新林<lb/>
勑欣泰甲仗亷察欣泰停仗於松樹下飲酒賦詩制局<lb/>
監吕文度過見啓世祖世祖大怒遣出外數日意稍釋<lb/>
召還謂之曰卿不樂為武職驅使當處卿以清貫遂除<lb/>
<pb n="KR3k0013_WYG_628-5a"/>
正員郎<lb/>
唐李邈為右金吾衛將軍先天二年十月𤣥宗講武於<lb/>
驪山給事中唐紹以失軍容將斬之上既怒唐紹左右<lb/>
猶望寛之會邈遽請宣勑遂斬之時人皆痛惜紹而深<lb/>
咎於邈等尋有制罷邈官邈以是遂擯廢終身<lb/>
白志貞為神策軍使建中四年頻發兵東討戰卒城役<lb/>
殆盡都不奏聞所存者沽販之徒又皆在沛里涇師之<lb/>
叛兇徒犯闕禁中無以禦宼鑾輿遷幸賊黨得以陸梁<lb/>
<pb n="KR3k0013_WYG_628-5b"/>
職志貞之繇也及扈蹕奉天猶加禮部尚書無幾朝臣<lb/>
頻有論其敗謀者物議紛然繇是貶開州别駕<lb/>
李建徽為左神武大將軍貞元三年以其妻柳氏與部<lb/>
國公主交徃也改作驍衛大將軍<lb/>
張或為左金吾大將軍元和二年坐補吏受賕改太子<lb/>
詹事致仕<lb/>
尹慎為右金吾大將軍元和五年以錢三千萬賂右神<lb/>
䇿軍䕶軍中尉第五從直求為河中節度從直恐事泄<lb/>
<pb n="KR3k0013_WYG_628-6a"/>
奏之上怒入其贓一千五百萬仍黜為右衛將軍通宻<lb/>
近坐死者三人<lb/>
孫璹為右羽林軍大將軍元和六年坐與弓箭庫劉希<lb/>
先交通賂希先錢二十萬以求方鎮改右衛將軍<lb/>
張志和為左神䇿軍擊毬將寳厯元年因侍宴被酒乖<lb/>
禮杖八十流豐州家屬配掖庭<lb/>
李惎為右龍武大將軍惎西平王晟之子無他材能以<lb/>
功勲家累官至庫使沉湎於聲色恣為奢侈積至累千<lb/>
<pb n="KR3k0013_WYG_628-6b"/>
萬至是以子貸回鶻錢一萬一千四百貫不償為回鶻<lb/>
所訴貶宣州别駕<lb/>
梁冦彦卿為左金吾衛大將軍充街使一日過天津橋<lb/>
有老人悞衝其前駈導者排之落橋而斃為御史府所<lb/>
彈太祖不得已責授左衛中郎將<lb/>
　　　虐害<lb/>
西漢已降環列之職重矣專總衛兵叅决庻獄乃有殘<lb/>
忍之類恣其㐫蠧之性以暴殄為稱職以苛刻為無私<lb/>
<pb n="KR3k0013_WYG_628-7a"/>
毒痡平民甚於猛虎威虐庻僕酷如秋荼和氣用傷仁<lb/>
政斯缺王者所以屏四惡者其以是夫<lb/>
漢郅都為中尉是時民樸畏罪自重而都獨先嚴酷致<lb/>
行法不避貴戚列侯宗室見都側目而視號曰蒼鷹臨<lb/>
江王徵詣中尉府對簿<hi>簿者獄辭之文書也音步户切</hi>臨江王欲得刀<lb/>
筆為書謝上<hi>刀斫削治書也古者書於簡版故必用刀焉</hi>而都禁吏弗與魏<lb/>
其侯使人間予臨江王<hi>伺間隙而私與也</hi>臨江王既得為書謝<lb/>
上因自殺竇太后聞之怒以危法中都<hi>仲搆成其罪也</hi>都免歸家<lb/>
<pb n="KR3k0013_WYG_628-7b"/>
寗成以謁者事景帝為郎猾賊任威為中尉其治效郅<lb/>
都其廉弗如然宗室豪傑人皆惴恐<lb/>
杜周為執金吾逐捕桑𢎞羊衛皇后曰此弟子深刻武<lb/>
帝以為盡力無私遷御史大夫<lb/>
尹齊為中尉齊初以刀筆吏事張湯湯數稱以為亷武<lb/>
帝使督盗賊斬伐不避貴埶遷闗都尉聲甚於寗成帝<lb/>
以為能故拜中尉<lb/>
王温舒為中尉姦猾窮治大氐盡靡爛獄中<hi>大氐大歸也靡碎也</hi>
<pb n="KR3k0013_WYG_628-8a"/>
<hi>氐丁禮反靡武皮反</hi>行論無出者其爪牙吏虎而冠<hi>言其殘暴之甚也非有人</hi>
<hi>情者</hi>於是中尉部中中猾以下皆㐲有埶者為遊聲譽稱<lb/>
治數歳其吏多以權貴富<lb/>
隋叚文操大業中為虎賁郎將性甚剛嚴帝令督祕書<lb/>
省學士時學士頗存儒雅文操輙鞭撻之前後或至千<lb/>
數時有識者鄙之<lb/>
唐劉希暹初以騎射得入神䇿軍典領禁兵時魚朝恩<lb/>
專掌神策兵希暹屢陳武略又善候朝恩意甚為朝恩<lb/>
<pb n="KR3k0013_WYG_628-8b"/>
親信累遷太僕卿充神䇿軍都虞候與神䇿兵馬使王<lb/>
駕鶴同掌軍務累封希暹為徐國公又進封為交河郡<lb/>
王希暹以為虞候之任合主不法遂諷朝恩於北軍置<lb/>
獄召坊市㐫惡不逞之徒役使之捕坊城内富人誣以<lb/>
違法掩置獄中忍害拷訊録其家産盡没之仍分賞捕<lb/>
者或有選舉士財貨稍殷客於店肆遇横死者非一坊<lb/>
市人苦之謂為入地牢捕者之帥有賈明觀尤兇蠧以<lb/>
屢擒得人財産大獲希暹掌兵地在禁宻人無所訴魚<lb/>
<pb n="KR3k0013_WYG_628-9a"/>
朝恩縱之繇也及朝恩誅上以希暹掌重戎旅一切寛<lb/>
宥加希暹兼御史中丞依前都虞候希暹以素志非順<lb/>
慮不見容常自疑懼與王駕鶴聯職希暹詞多不遜駕<lb/>
鶴淳謹上嘗信任之至是以希暹語上聞乃寘于法<lb/>
賈明觀本萬年捕城之小猾也事劉希暹恣行兇忍毒<lb/>
甚豺虺朝恩希暹既誅宰臣元載受明觀姦謀濳容之<lb/>
特奏令江西効力明觀將出城内百姓萬餘人聚於城<lb/>
門懐磚石候之期投擊以快志載聞之特遣所繇吏擁<lb/>
<pb n="KR3k0013_WYG_628-9b"/>
百姓入城繇是獲免<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百二十八<lb/>
</p>
<p>
</p>
  </div>
</body>
</text>
</TEI>
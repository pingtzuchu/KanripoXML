<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百十二</head>
    <p>
<pb n="KR3k0013_WYG_212-1a"/>
欽定四庫全書<lb/>
　册府元龜卷二百十二　宋　王欽若等　撰<lb/>
　　閏位部<lb/>
　　　　招諌　　納諫　　聼諫　推誠<lb/>
　　　招諫<lb/>
古之令王曷嘗不謀及黄髪詢于蒭蕘晝日以詢問命<lb/>
官而箴闕然後臻夫治也自大運中否羣雄擅命𤓰剖<lb/>
鼎峙分覇區域吳蜀而下逮乎朱梁或克己悔過疇咨<lb/>
<pb n="KR3k0013_WYG_212-1b"/>
善訓或災謫著見樂聞過咎或遵述古道以廣言路或<lb/>
延訪幽逺以詢闕政莫不發明詔布徳音勤勤懇懇而<lb/>
敷求讜議者已若乃納諌有如流之速從善有轉規之<lb/>
易斯固彌縫其闕馴致於道其如聞義不徙垂之空言<lb/>
者亦可恧歟<lb/>
吳大帝權初信任校事吕壹壹後姦罪發露伏誅帝引<lb/>
咎責躬乃使中書郎袁禮告謝諸大將因問時事所當<lb/>
損益禮還復有詔責數諸葛瑾歩隲朱然吕岱等曰袁<lb/>
<pb n="KR3k0013_WYG_212-2a"/>
禮還云與子瑜<hi>諸葛瑾字</hi>子山<hi>歩隲/字</hi>義封<hi>朱然/字</hi>定公<hi>吕岱字</hi>相<lb/>
見並以時事當有所先後各自以不掌民事不肯便有<lb/>
所陳悉推之伯言<hi>孫遜字</hi>承明<hi>潘濬字</hi>伯言承明見禮泣涕<lb/>
懇惻辭㫖辛苦至乃懐執危怖有不自安之心聞此悵<lb/>
然深自刻恠何者夫惟聖人能無過行明者能自見耳<lb/>
人之舉措何能悉中獨當已有以傷拒衆意忽不自覺<lb/>
故諸君有嫌難耳不爾何縁乃至於此乎自孤興軍五<lb/>
十年所役賦凡百皆出於民天下未定孽類猶存士民<lb/>
<pb n="KR3k0013_WYG_212-2b"/>
勤苦誠所貫知然勞百姓事不得已與諸君從事自少<lb/>
至長髮有二色以謂表裏足以明露公私分計足用相<lb/>
保盡言直諌所望諸君拾遺補闕孤亦望之昔衞武公<lb/>
年過志壮勤求輔弼每獨歎責且布衣韋帶相與交結<lb/>
分成好合尚汚垢不異今日諸君與孤從事雖君臣義<lb/>
存猶謂骨肉不復是過榮福喜戚相與共之忠不匿情<lb/>
智無遺計事統是非諸君豈得從容而已哉同船濟水<lb/>
将誰與易齊桓公諸侯之覇者耳有善管子未嘗不歎<lb/>
<pb n="KR3k0013_WYG_212-3a"/>
有過未嘗不諌諌而不得終諌不止今孤自省無桓公<lb/>
之徳而諸君諌諍未出於口仍執嫌難以此言之孤於<lb/>
齊桓良優未知諸君於管子何如耳乆不相見因事當<lb/>
笑共定大業整齊天下當復有誰凡百事要所當損益<lb/>
樂聞異計救所不逮<lb/>
赤烏十一年二月地仍震詔羣僚各厲精思朕過失無<lb/>
有所諱<lb/>
宋文帝元嘉五年詔曰朕承洪業臨饗四海風化未𢎞<lb/>
<pb n="KR3k0013_WYG_212-3b"/>
治道多昧求之人事鑒寢惟憂加頃隂陽違序旱疫成<lb/>
患仰惟災戒責深在予思所以側身克念讞獄詳刑上<lb/>
答天譴下恤民瘼羣后百司其各獻讜言指陳得失勿<lb/>
有所諱<lb/>
孝武帝即位詔曰世道未夷惟憂在國夫使羣善畢舉<lb/>
固非一才所議况以寡徳属衰薄之期夙宵寅想永懐<lb/>
待旦王公卿士凡有嘉謀善政可以移風訓俗咸逹乃<lb/>
誠無或依隠<lb/>
<pb n="KR3k0013_WYG_212-4a"/>
明帝㤗始二年詔曰夫秉機詢政立教之攸本舉賢聘<lb/>
逸𢎞化之所基故負鼎進䇿殷代以康釋釣作輔周祚<lb/>
斯乂朕甫承大業訓道未敷雖側忠規竚夢巖築而良<lb/>
圖莫薦竒士弗聞永鑒通古無忘宵寢今藩隅克晏敷<lb/>
化維始屢懐存治寔望箴闕王公卿士羣僚庶官其有<lb/>
嘉謀直獻捄俗濟時咸切事陳奏無或依隠<lb/>
南齊太祖建元三年詔曰王公卿士薦讜言<lb/>
武帝永明元年詔内外羣僚各舉朕違肆心規諌<lb/>
<pb n="KR3k0013_WYG_212-4b"/>
鬱林王隆昌元年正月詔百僚極諌得失<lb/>
明帝建武二年詔王公卿士内外羣僚各舉朕違肆心<lb/>
極諌<lb/>
東昏侯永元三年正月詔百官陳讜言<lb/>
梁武帝天監元年即位詔曰商俗甫移遺風尚熾下不<lb/>
上逹繇來逺矣升中馭索増其懔然可於公車府謗木<lb/>
肺石旁各置一函若肉食莫言山阿欲有横議投謗木<lb/>
函若從我江漢功在可䇿犀兕徒弊龍蛇方懸其次身<lb/>
<pb n="KR3k0013_WYG_212-5a"/>
髙才妙擯壓莫通懐傳吕之術抱屈賈之嘆理有皦然<lb/>
受困包匭夫大政侵小豪門陵賤四民已窮九重莫逹<lb/>
若欲自申並可投肺石函六年正月詔曰徑寸之寳或<lb/>
隠沙泥以人廢言君子斯戒朕聼朝宴罷思闡政術雖<lb/>
百辟卿士有懐必聞而蓄響幽遐未臻魏闕或屈以貧<lb/>
陋或間以山川頓足延首無因奏逹豈所謂浮沉靡漏<lb/>
逺近兼得者乎四方士民若有欲陳言刑政益國利民<lb/>
淪礙幽逺不能自通者可各詮條布懐於刺史二千石<lb/>
<pb n="KR3k0013_WYG_212-5b"/>
有可申採大小以聞<lb/>
十年七月詔曰昔公卿面陳載在前史令僕陛奏列代<lb/>
明文所以釐彼庶績成茲羣務晉氏陵替虗誕為風自<lb/>
此相因其失彌逺遂使武帳空勞無汲公之奏丹墀徒<lb/>
闢闕鄭生之履三槐八座殆有務之官宜有所論可入<lb/>
陳啓庶藉周爰少裨寡薄<lb/>
普通三年五月赦詔公卿百僚各上封事<lb/>
大同二年三月詔曰政在養民徳存被物上令如風民<lb/>
<pb n="KR3k0013_WYG_212-6a"/>
應如草朕以寡徳運屬時來撥亂反正倐焉三紀不能<lb/>
使重門不閉守在海外疆塲多阻車書未一民疲轉輸<lb/>
士勞邉防徹田爲糧未得頓止治道不明政用多僻百<lb/>
辟無沃心之言四聰闕飛耳之聼州輟刺舉郡忘共治<lb/>
致使失理負謗無由聞逹侮文弄法因事生姦胏石空<lb/>
陳懸鍾徒設書不云乎股肱惟人良臣惟聖寔頼賢佐<lb/>
救其不及凡厥在朝各獻讜言政治不便於民者可悉<lb/>
陳之若在四逺刺史二千石長吏並以奏聞細民有言<lb/>
<pb n="KR3k0013_WYG_212-6b"/>
事者咸為申達朕将親鍳以舒其過文武在位舉爾所<lb/>
知公侯将相隨才擢用拾遺補闕勿有所隠<lb/>
陳後主太建十四年二月詔曰昔睿后宰民哲王御㝢<lb/>
雖徳稱汪濊明能普燭猶復虗已乞言䧏情訪道髙咨<lb/>
嶽牧下聽輿䑓故能政若神明事無悔吝朕纂承丕緒<lb/>
思隆大業嘗懼九重已邃四聰未廣欲聽昌言不疲痺<lb/>
足若逢廷折無憚批鱗而口柔之辭儻聞於在位腹誹<lb/>
之意或隠於具僚非所以𢎞理至公緝熈帝載者也内<lb/>
<pb n="KR3k0013_WYG_212-7a"/>
外卿士文武衆司若智周政術心練治體救民俗之疾<lb/>
苦辨禁網之疎密者各進忠讜無所隠諱朕将虚已聽<lb/>
受擇善而行庶深鍳物情貞我王度<lb/>
至徳四年正月詔曰堯施諫皷禹拜昌言求之異等乆<lb/>
著前册舉以淹滯復聞昔典斯乃治道之深規帝王之<lb/>
切務朕以寡昧丕承鴻緒未明虚已日旰興懐萬機多<lb/>
紊四聰弗逹思聞謇諤採其謀略王公以下各薦所知<lb/>
傍詢管庫爰及輿皂一介有能片言可用朕親加聽覽<lb/>
<pb n="KR3k0013_WYG_212-7b"/>
俾茲啓沃<lb/>
北齊文宣帝即位詔曰有能直言正諫不避罪辜謇謇<lb/>
若朱雲諤諤若周舎開朕意沃朕心弼予一人利兼百<lb/>
姓者必當寵以榮禄待以不次<lb/>
孝昭帝即位詔謇正之士並聽進見陳事<lb/>
梁太祖乾化元年正月朔日有食之庚寅制曰兩漢已<lb/>
來日蝕地震百官各上封事指陳得失盖欲周知時病<lb/>
盡逹物情用緝國章以奉天誡朕毎思逆耳罔忌觸鱗<lb/>
<pb n="KR3k0013_WYG_212-8a"/>
将洽政經庶開言路况茲謫見當有咎徴其在列辟羣<lb/>
臣危言正諌極萬邦之利害致六合之殷昌毗予一人<lb/>
永建皇極<lb/>
二年詔曰謗木求規集囊貢事将裨理道豈限側言應<lb/>
内外文武百官及草澤並許上封事極言得失<lb/>
　　　納諫<lb/>
書曰惟木從繩則正后從諫則聖則知君以虗受為徳<lb/>
臣以盡節為忠有國之謀猷立身之模範何莫繇斯者<lb/>
<pb n="KR3k0013_WYG_212-8b"/>
也觀夫閏位之君容納直言信用正諫或有寵而必棄<lb/>
或臨事而不行或營構而休工或畋遊而罷意得順流<lb/>
轉規之㫖獲享國永年之運垂於世也不亦羙乎<lb/>
秦始皇為秦王九年齊人茅焦說秦王曰秦方以天下<lb/>
為事而大王有遷母太后之名恐諸侯聞之繇此背秦<lb/>
也秦王乃迎太后於雍而入咸陽<hi>説苑曰秦始皇立茅焦為傅又爵之上卿</hi>
<hi>太后大喜曰天下元直使敗復成安秦社稷使妾母子相見者茅焦之力也</hi>後居甘泉宫<hi>咸陽</hi>
<hi>宫西宫也</hi>
<pb n="KR3k0013_WYG_212-9a"/>
吴大帝以建安二十年征合肥率輕騎将往突敵長史<lb/>
張紘諫曰此乃偏将之任願抑賁育之勇懐覇王之計<lb/>
帝納紘言而止明年将復出軍紘又諫於是遂止不行<lb/>
薛綜為尚書僕射嘉禾中公孫淵䧏吴而復叛帝盛怒<lb/>
欲自親征綜上疏諫時羣臣多諫帝遂不行<hi>又選曹尚書陸瑁上</hi>
<hi>疏諫帝覧瑁書嘉其詞理端切遂不行</hi>又大将軍陸遜上疏諫帝納用焉<lb/>
張休為右弼都尉帝常遊獵迨暮乃歸休上疏諫戒帝<lb/>
大善之潘濬為少府帝數射雉濬諫帝曰相與别後時<lb/>
<pb n="KR3k0013_WYG_212-9b"/>
或蹔出耳不復如徃日之數也濬曰天下未定萬機務<lb/>
多射雉非急弦絶括破皆能為害乞特為臣故息置之<lb/>
濬出見雉翳故在乃手自撤壊之帝由是自絶不復射<lb/>
雉<lb/>
劉基為大司農帝歡宴之末自起行酒虞翻伏地陽醉帝<lb/>
去翻起坐帝於是大怒手劍欲擊之時坐者莫不遑遽<lb/>
唯基起抱帝諫曰大王以三爵後殺善士雖翻有罪天<lb/>
下孰知之帝曰曹孟徳尚殺孔文舉孤於虞翻何有哉<lb/>
<pb n="KR3k0013_WYG_212-10a"/>
基曰孟徳輕害士人天下非之今大王躬行徳義欲與<lb/>
堯舜比隆何自喻於彼乎翻由是得免帝因勅左右自<lb/>
今酒後言殺者皆不得殺<lb/>
宋髙祖初平關中得姚興從女有盛寵以之廢事謝誨<lb/>
諫即時遣出<lb/>
文帝時雍州刺史張邵以黷貨下廷尉将致大辟左衞<lb/>
将軍謝述上表陳邵先朝舊勲宜蒙優貸帝手詔酬納<lb/>
焉述語子綜曰主上矜邵夙誠特加曲恕吾所啟謬㑹故特<lb/>
<pb n="KR3k0013_WYG_212-10b"/>
見酬納耳若此迹宣布則為侵奪主恩不可之大者也<lb/>
使綜對前焚之太祖後謂邵曰卿之獲免謝述有力焉<lb/>
何尚之為尚書右僕射時文帝行幸還多侵夕尚之表<lb/>
諫優詔納之<lb/>
南齊太祖建元初王僧䖍為丹陽尹郡縣獄相承有上<lb/>
湯<hi>去聲</hi>殺囚僧䖍上疏言之帝納其言<lb/>
武帝幸方山曰朕經始此山之南復為離宫之所故應<lb/>
有邁靈丘靈丘者山湖新林苑也太子詹事徐孝嗣答曰繞<lb/>
<pb n="KR3k0013_WYG_212-11a"/>
黄山欵牛首乃盛漢之事今江南未廣民亦勞止願陛下<lb/>
少更留神帝竟無所修立竟陵王子良永明末武帝将<lb/>
射雉子良上書諌雖不盡納而深見寵愛<lb/>
梁髙祖初為梁公納齊東昏侯余妃頗妨政事侍中范<lb/>
雲常以為言未之納也後與范雲同入卧内雲又諫曰<lb/>
昔漢髙祖居山東貪財好色及入關定秦財帛無所取<lb/>
婦女無所幸范増以為其志大故也今明公始定天下<lb/>
海内想望風聲奈何襲昬亂之蹤以女德為累王茂因<lb/>
<pb n="KR3k0013_WYG_212-11b"/>
起拜曰范雲言是公必以天下為念無宜留惜髙祖黙<lb/>
然雲便疏令以余氏賚茂髙祖賢其意而許之明日賜<lb/>
雲茂錢各百萬及在位敦睦九族優待朝士有犯罪者<lb/>
皆諷羣下屈法申之百姓有罪皆案之以法縁坐則老<lb/>
幼不免一人亡逃則舉家質作人既窮急姦宄益深後<lb/>
帝親祠南郊秣陵老人遮帝曰陛下為法急於黎庶緩<lb/>
於權貴非長乆之術誠能反是天下幸甚於是思有以<lb/>
寛之<lb/>
<pb n="KR3k0013_WYG_212-12a"/>
江子四為尚書右丞大同二年上封事極言治政得失<lb/>
髙祖詔曰古人有言屋漏在上知之在下朕所種過不<lb/>
能自覺江子四等封事詔尚書可時加檢校於有蠧患<lb/>
者便即勒停宜速詳啓勿致淹緩<lb/>
北齊孝昭帝每訪問左右冀獲直言曾問舍人裴澤在<lb/>
外議論得失澤率爾對曰陛下聰明至公自可逺侔古<lb/>
昔而有識之士咸言傷細帝王之度頗為未𢎞帝笑曰<lb/>
誠如卿言朕初臨萬机慮不周悉故致爾耳此事安可久行<lb/>
<pb n="KR3k0013_WYG_212-12b"/>
恐後又疎漏澤因被寵遇其樂聞過如此<lb/>
趙郡王濬小名湏拔與厙狄顯安侍坐於孝昭帝帝曰<lb/>
湏拔我同堂弟顯安我親姑子今序家人禮除君臣之<lb/>
敬可言我之不逮顯安曰陛下多妄言曰若何對曰陛<lb/>
下昔見文宣以馬鞭撻人常以為非而今行之非妄言<lb/>
邪帝握其手謝之又使直言對曰陛下太細天子更似<lb/>
吏帝曰朕其知之然無法來乆将整之以至無爲耳又<lb/>
問王晞晞答如顯安皆從容受納<lb/>
<pb n="KR3k0013_WYG_212-13a"/>
王晞為太子太傅孝昭帝斬人於前問晞曰此人合死<lb/>
不晞曰罪實合死但恨其不得死地臣聞刑人於市與<lb/>
衆棄之殿廷非殺戮之所帝改容曰自今當為王公改<lb/>
之<lb/>
武成帝先患氣因飲輙大發動右僕射和士開每諫不<lb/>
從屬帝氣疾發又欲飲士開淚下<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷不能言帝曰卿<lb/>
此是不言之諌因不復飲<lb/>
　　　聽納<lb/>
<pb n="KR3k0013_WYG_212-13b"/>
傳曰從善如登書曰有言逆於汝心必求諸道斯亦君<lb/>
人者聽納之難也自咸秦以迄江表逮於北齊莫不㨿<lb/>
萬乗之勢居兆民之上兵力雄盛威權獨運亦能垂采<lb/>
嘉謨延納讜議講求䇿略優容亮直已然之失改而不<lb/>
吝惟機之務謀無過舉用能克濟於勲業惟和於政典<lb/>
通下情而無壅熈百志而咸乂雖芻蕘之㣲咸獻其說<lb/>
在牧圉之賤並竭其誠而况於在廷師師之臣在位濟<lb/>
濟之士孰不盡忠而効智哉<lb/>
<pb n="KR3k0013_WYG_212-14a"/>
秦李斯初入秦拜為客卿㑹韓人鄭國來間秦以作涇<lb/>
溉渠已而覺秦宗室大臣皆言秦王曰諸侯人來事秦<lb/>
者大抵為其主游說間於秦耳請一切逐客李斯亦在<lb/>
逐中乃上書秦王乃除逐客之令<lb/>
吳大帝初為吳侯建安五年立十三年九月曹公入荆<lb/>
州劉琮舉衆降曹公得其水軍船歩兵數十萬将士聞<lb/>
之皆恐帝延見羣下問以計䇿議者咸曰曹公豺虎也<lb/>
然託名漢相挾天子以征四方動以朝廷為辭今日拒<lb/>
<pb n="KR3k0013_WYG_212-14b"/>
之事更不順且将軍大勢可以拒操者長江也今操得<lb/>
荆州奄有其地劉表治水軍䝉衝鬭艦乃以千數操悉<lb/>
浮以㳂江兼有歩兵水陸齊下此為長江之險已與我<lb/>
共之矣而勢力衆寡又不可論愚謂大計不如迎之周<lb/>
瑜曰不然操雖託名漢相其實漢賊也将軍以神武雄<lb/>
才兼仗父兄之烈割㨿江東地方數千里兵精足用英<lb/>
雄樂業尚當横行天下為漢家除殘去穢况操自送死<lb/>
而可迎之邪請為将軍籌之今使北土已安操無内憂<lb/>
<pb n="KR3k0013_WYG_212-15a"/>
能曠日持乆來爭疆塲又能與我交勝負於船楫可乎<lb/>
今北土既未平安加馬超韓遂尚在關西為操後患且<lb/>
舍鞍馬仗舟楫與吴越爭衡本非中國所長又今盛寒<lb/>
馬無槀草驅中國士衆逺渉江湖之間不習水土必生<lb/>
疾病此數四者用兵之患也而操皆冐行之将軍禽操<lb/>
宜在今日瑜請得精兵三萬人進住夏口保為将軍破<lb/>
之帝曰老賊欲廢漢自立乆矣徒忌二袁吕布劉表與<lb/>
孤耳今數雄已㓕惟孤尚存孤與老賊勢不兩立君言<lb/>
<pb n="KR3k0013_WYG_212-15b"/>
當擊甚與孤合此天以君受孤也帝拔刀砍前奏案曰<lb/>
諸将吏敢復有言當迎操者與此案同及㑹罷之夜瑜<lb/>
請見曰諸人徒見操書言水歩八十萬而各恐懼不復<lb/>
料其虚實便開此議甚無謂也今以實較之彼所将中<lb/>
國人不過十五六萬且軍已乆疲所得表衆亦極七八<lb/>
萬耳尚懐狐疑夫以疲病之卒御狐疑之衆數雖甚多<lb/>
未足畏得精兵五萬自足制之願将軍勿慮帝撫背曰<lb/>
公瑾卿言至此甚合孤心子布文表諸人各顧妻子挾<lb/>
<pb n="KR3k0013_WYG_212-16a"/>
持私慮深失所望獨卿與子敬耳卿與子敬程公便在前發<lb/>
孤當續發人衆多載資糧為卿後援卿能辯之者誠决邂逅<lb/>
不如意便還就孤孤當與孟徳决之後遂破曹公於赤壁<lb/>
陸遜為将時荆州士人新還仕進或未得所遜上疏曰<lb/>
昔漢髙受命招延英異光武中興羣俊畢至茍可以熈<lb/>
隆道教者來必逺近今荆州始定人物未逹臣愚慺慺<lb/>
乞普加覆載抽拔之恩令並獲自進然後四海延頸思<lb/>
歸大化帝敬納其言<lb/>
<pb n="KR3k0013_WYG_212-16b"/>
甘寜為周瑜吕䝉所薦逹於帝帝加異同於舊臣寜陳<lb/>
計曰今漢祚日㣲曹操彌憍終為簒盗南荆之地山陵<lb/>
形便江川流通誠是國之西勢也寜已觀劉表慮既不<lb/>
逺兒子又劣非能承業傳基者也至尊當早規之不可<lb/>
後操圖之圖之之計宜先取黄祖祖今年老昬耄已甚<lb/>
財榖並乏左右欺弄務於貨利侵求吏士吏士心怨舟<lb/>
船戰具頓廢不修怠於耕戍軍無法伍至尊今徃其破<lb/>
可必一破祖軍鼓行而西西㨿楚關大勢彌廣即可漸<lb/>
<pb n="KR3k0013_WYG_212-17a"/>
規巴蜀帝深納之<lb/>
吕䝉拜右䕶軍虎威将軍魯肅卒䝉西屯陸口肅軍馬<lb/>
萬餘盡以屬䝉與關羽分上接境知羽驍雄有并兼心<lb/>
且居國上流其勢難乆初魯肅等以為曹公尚存禍難<lb/>
始搆宜相輔恊與之同仇不可失也䝉乃宻陳計䇿曰<lb/>
今征虜守南郡潘璋住白帝蒋欽将游兵萬人循江上<lb/>
下應敵所在䝉為國家前據㐮陽如此何憂於操何頼<lb/>
於羽且羽君臣矜其詐力所在反覆不可以腹心待也<lb/>
<pb n="KR3k0013_WYG_212-17b"/>
今羽所以未便東向者以至尊聖明䝉等尚存也今不<lb/>
於彊壮時圖之一旦僵仆欲復陳力其可得邪帝深納<lb/>
其䇿又聊復與論取徐州意䝉對曰今操逺在河北新<lb/>
破諸袁撫集幽冀未暇東顧徐土守兵聞不足言徃自<lb/>
可克然地勢陸通驍騎所騁至尊今日得徐州操後旬<lb/>
必来爭雖以七八萬人守之猶當懐憂不如取羽全㨿<lb/>
長江形勢益張帝尤以此言為當䝉竟襲破羽<lb/>
張梁為揚武中郎将領江夏太守孫奐裨将帝在武昌<lb/>
<pb n="KR3k0013_WYG_212-18a"/>
欲還都建業而慮水道泝流二千里一旦有警不相赴<lb/>
及以此懐疑及至夏口於塢中大㑹百官議之詔曰諸<lb/>
将吏勿拘位任其有計者為國言之諸将或陳宜立栅<lb/>
夏口或言宜重設鐡鎻者帝皆以為非計時梁為小将<lb/>
未有知名乃越席而進曰臣聞香餌引泉魚重幣購勇<lb/>
士今宜明樹賞罰之信遣将入沔與敵爭利形勢既成<lb/>
彼不敢干也使武昌有精兵萬人付智畧者任将常使<lb/>
嚴整一旦有警應聲相赴作甘水城輕艦數十諸所宜<lb/>
<pb n="KR3k0013_WYG_212-18b"/>
用皆使備具如此開門延敵敵自不來矣帝以梁計為<lb/>
最得即超增梁位後稍以功進至沔中督<lb/>
宋武帝聞咸陽淪沒欲復北伐從事中郎謝晦諫以士<lb/>
馬疲怠乃止<lb/>
南齊太祖初徴顧歡為揚州主簿歡至穪山谷臣上表<lb/>
曰臣聞舉網提綱振裘持領綱領既理毛目自張然則<lb/>
道徳綱也物勢目也上理其綱則萬機時序下張其目<lb/>
則庶官不曠是以湯武得勢師道則祚延秦項忽道任<lb/>
<pb n="KR3k0013_WYG_212-19a"/>
勢則身戮夫天門開闔自古有之四氣相新絺裘代進<lb/>
今火澤易位三靈改憲天樹明徳對時育物搜揚仄陋<lb/>
野無伏言是以窮谷愚夫敢露偏管謹删撰老氏獻治<lb/>
綱一卷伏願稽古百王斟酌時用不以蒭蕘棄言不以人㣲<lb/>
廢道率土之賜也㣲臣之幸也幸賜一覽則上下交泰雖不<lb/>
求民而民恱不祈天而天應應天恱民則皇基固矣臣<lb/>
志盡幽深無與榮勢自足雲霞不湏禄養陛下既逺見<lb/>
尋求敢不盡言言既盡矣請從此退時員外郎散騎劉<lb/>
<pb n="KR3k0013_WYG_212-19b"/>
思效又表陳讜言曰宋自大明已來漸見彫弊徴賦有<lb/>
増於徃天府尤貧於昔兼軍警屢興傷夷不復戍役殘<lb/>
丁儲無半菽小民嗷嗷無樂生之色貴勢之流貨室之<lb/>
族陳服伎樂爭相奢麗亭池第宅競趣髙華至於山澤<lb/>
之人不敢採飲其水草貧富相輝損源尚未陛下宜發<lb/>
明詔吐徳音布恵澤禁邪偽薄賦歛省徭役絶竒麗之<lb/>
賂塞鄭衞之倡變歴運之化應質文之用不亦大哉又<lb/>
彭汴有鴟梟之巢青丘為狐兎之窟虐害踰紀殘暴日<lb/>
<pb n="KR3k0013_WYG_212-20a"/>
滋鬼泣舊泉人悲故壌童孺視編髮而慚生耆老看左<lb/>
袵而耻沒陛下宜仰答天人引領之望下弔沉黎傾首<lb/>
之勤授鉞衞霍之将遺䇿蕭張之師萬道俱前窮山蕩<lb/>
谷此即常山不足指而傾渤海不足飲而竭豈徒殘宼<lb/>
塵㓕而已哉帝詔曰朕夙夜惟寅思𢎞治道紓夢巖濱<lb/>
垂精管庫旰食縈懐其勤至矣吳郡顧歡散騎郎劉思<lb/>
效或至自丘園或越在冗位並能獻書金門薦辭鳳闕<lb/>
辨彰治體有恊朕心今出鎮外可詳擇所宜以時敷奏<lb/>
<pb n="KR3k0013_WYG_212-20b"/>
歡近已加旌賁思效可付選銓序以顯讜言<lb/>
劉繪為南康相郡事之暇專意講説太祖左右陳洪請<lb/>
假南還問繪在郡何以既而聞之曰南康是三州喉舌<lb/>
應湏治幹豈可以年少講學處之邪徴還為安陸王䕶<lb/>
軍司馬<lb/>
劉善明太祖初為淮南宣城二郡太守陳事十一條又<lb/>
諫起宣陽門表陳宜明守宰賞罰立學校制齋祀廣開<lb/>
賓舘以接荒民帝答曰具卿忠讜之懐夫賞罰以懲守<lb/>
<pb n="KR3k0013_WYG_212-21a"/>
宰餙舘以待遐荒皆古之善政吾所宜勉更撰齋祀或<lb/>
非易制國學之羙已勑公卿宣陽門今勅停寡徳多闕<lb/>
思復有聞<lb/>
明帝即位諮議参軍張忻㤗上書陳便宜二十條其一<lb/>
條言宜毁廢塔寺帝並優詔報答<lb/>
梁髙祖時朱异詣都上書言建康宜置獄司比廷尉勑<lb/>
付上書詳議從之舊制年二十五方得釋褐時异適二<lb/>
十一特勑擢為揚州議曹從事史<lb/>
<pb n="KR3k0013_WYG_212-21b"/>
鍾嶸南齊永元末除司徒行參軍天監初制度雖革而<lb/>
日不暇給嶸乃言曰永元肇亂坐弄天爵勲非即戎官<lb/>
以賄就揮一金而取九列寄片札以招六校騎都塞市<lb/>
郎将填街服既纓組尚為臧獲之事職惟黄散猶躬胥<lb/>
徒之役名實淆紊茲焉莫甚臣愚謂永元諸軍官是素<lb/>
族士人自有清貫而因斯受爵一宜削除以懲僥倖若<lb/>
吏姓寒人聽其門品不當因軍遂濫清級若僑雜傖楚<lb/>
應在綏撫正宜嚴㫁禄力絶其妨正直乞虗號而已謹<lb/>
<pb n="KR3k0013_WYG_212-22a"/>
竭愚忠不恤衆口勑付尚書行之<lb/>
北齊神武時髙仲宻之叛神武知其繇崔暹将殺之文<lb/>
襄匿暹為之請神武曰我為爾不殺然湏與苦手文襄<lb/>
出暹而謂陳元康曰暹若得杖不湏見我及暹見神武<lb/>
将觧衣受罰元康趣入止之因歴階升曰王方以天下<lb/>
付世子有一崔暹不能免其杖父子尚爾况世間人邪<lb/>
神武意觧曰不繇元康崔暹得一百乃捨之<lb/>
陽休之為度支尚書孝昭帝留心政道每訪休之治術<lb/>
<pb n="KR3k0013_WYG_212-22b"/>
休之答以明賞罰慎官方禁滛侈恤民患為致治之先<lb/>
帝深納之<lb/>
　　　推誠<lb/>
夫知人則哲蓋王者之攸難任賢勿貳乃臨下之懿範<lb/>
所以當開創之期濟經綸之業自非開寛明之懐納義<lb/>
烈之士察其心腑鍳彼邪正則何以聞䜛間之辭不以<lb/>
介意觧就擒之虜咨以良䇿得訛言而撫慰用逆黨之<lb/>
才能蓋上能以誠信而自持下則感待遇之過望為之<lb/>
<pb n="KR3k0013_WYG_212-23a"/>
禦侮罔避艱難雖不能混一區宇大庇蒼黔而君臣之<lb/>
際亦可詠矣<lb/>
蜀先主初見諸葛亮與亮情好日密關羽張飛等不恱<lb/>
先主觧之曰孤有孔明猶魚之有水也願諸君勿復言<lb/>
羽飛乃止<lb/>
關羽河東觧人亡命奔涿郡先主於鄉里合徒衆羽與<lb/>
張飛為之禦侮先主為平原相以羽飛為别部司馬分<lb/>
統部曲先主與二人寝則同牀恩若兄弟而稠人廣坐<lb/>
<pb n="KR3k0013_WYG_212-23b"/>
侍立終日隨先主周旋不避艱難<lb/>
吳孫䇿與太史慈戰於神亭慈敗為䇿所執䇿素聞其<lb/>
名即觧縳請見咨問進取之術慈答曰破軍之将不足<lb/>
與論事䇿曰昔韓信定計於廣武今䇿决疑於仁者君<lb/>
何辭焉慈曰州軍新破士卒離心若儻分散難復合聚<lb/>
欲出宣恩安集恐不合尊意䇿長跪答曰誠本心所望<lb/>
也䇿又謂慈曰聞卿昔為太守刼州章赴文舉詣𤣥徳<lb/>
皆有烈義天下智士也但所託未得其人耳射鈎斬袪<lb/>
<pb n="KR3k0013_WYG_212-24a"/>
古人不嫌孤是卿知己勿憂不如意也出教曰龍欲騰<lb/>
翥先階尺水者也䇿又曰劉牧徃責吾為袁氏攻廬江<lb/>
其意頗猥理恕不足何者先君手下兵數千餘人盡在<lb/>
公路許孤志在立事不得不屈意於公路求索故兵再<lb/>
徃纔得千餘人耳仍令孤攻廬江爾時事勢不得不為<lb/>
行但其後不遵臣節自棄作邪僭事諫之不從丈夫義<lb/>
交茍有大故不得不離孤交求公路及絶之本末如此<lb/>
今劉繇䘮亡恨不及其生時與共論辨今兒子豫章不<lb/>
<pb n="KR3k0013_WYG_212-24b"/>
知華子魚待遇何如其故部曲復依隨之否卿則州人昔<lb/>
又從事寕能徃視其兒子並宣孤意於其部曲部曲樂<lb/>
來便與俱來不樂來者且安慰之並觀察子魚所以牧<lb/>
禦方規何似廬陵鄱陽人民親附之否卿手下兵宜将多<lb/>
少自繇意慈曰慈有不赦之罪将軍量同桓文待遇過<lb/>
望古人報生以死期於盡節沒而後已今並息兵兵不<lb/>
宜多将數十人自足以徃還也䇿曰明日中望君來還<lb/>
諸将皆疑䇿曰太史子義<hi>子義慈字</hi>青州名士以信義為先終<lb/>
<pb n="KR3k0013_WYG_212-25a"/>
不欺䇿明日大請諸将預設酒食立竿視影日中而慈<lb/>
至<lb/>
張昭為孫䇿長史撫軍中郎将昭每得北齊士大夫書<lb/>
疏専歸羙於昭昭欲嘿而不宣則懼有私宣之則恐非<lb/>
宜進退不安䇿聞之嘆笑曰昔管子相齊一則仲父二<lb/>
則仲父而桓公為覇者宗今子布賢我能用之其功名<lb/>
獨不在我乎<lb/>
大帝以張紘為㑹稽東部都尉遣之部或以紘本受北<lb/>
<pb n="KR3k0013_WYG_212-25b"/>
任嫌其志趣不止於此帝不以介意<lb/>
宋髙祖以太子詹事中書令傳亮任總國權聽於省見<lb/>
客神虎門外每旦車常數百輛<lb/>
劉粹毅族兄也粹盡心髙祖不與毅同髙祖欲謀毅衆<lb/>
並疑粹在夏口髙祖屢信之及大軍至粹竭其誠力事<lb/>
平封灄縣男食邑五百户<lb/>
孝武帝時王𤣥謨嘗討南郡王義宣人言𤣥謨在梁山<lb/>
與義宣通謀帝不能明後為雍州刺史聞訛言𤣥謨欲<lb/>
<pb n="KR3k0013_WYG_212-26a"/>
反帝知其虗馳使撫慰之又曰梁山風塵初不介意君<lb/>
臣之際過足相保聊復為笑伸卿眉頭𤣥謨性嚴未嘗<lb/>
妄笑人言𤣥謨眉頭未曾伸故帝以此戲之<lb/>
南齊太祖初鎮淮隂為宋帝所疑遺書結青州刺史王<lb/>
𤣥邈𤣥邈不相答和及罷州還太祖以經途又要之𤣥<lb/>
邈雖許既而嚴軍直過還都啓帝稱太祖有異謀太祖<lb/>
不恨也昇明中太祖引為驃騎司馬冠軍将軍太山太<lb/>
守𤣥邈甚懼而太祖待之如初陳顯逹為䕶軍将軍太<lb/>
<pb n="KR3k0013_WYG_212-26b"/>
祖即位後御膳不宰牲顯逹上熊烝一盤帝即以充飯<lb/>
梁髙祖初舉義師時馬仙琕為齊寜朔将軍髙祖使其<lb/>
故人姚仲賔說之仙琕於軍斬仲賔以殉義師至新林<lb/>
仙琕猶持兵於江西口抄運建康城䧟仙琕號哭經宿<lb/>
乃解兵歸罪髙祖勞之曰射鈎斬袪昔人弗忘卿勿以<lb/>
戮使㫁運茍自嫌絶也仙琕謝曰小人如失主犬後主<lb/>
飼之便復為用髙祖笑而羙之<lb/>
陳髙祖初為廣州中直兵参軍監江西督䕶梁大同中<lb/>
<pb n="KR3k0013_WYG_212-27a"/>
盧安興為廣州南江督䕶杜僧明與兄天合俱行安興<lb/>
死僧明復副其子子雄子雄討交州土豪李賁不克賜<lb/>
死子雄弟子略子烈與僧明天合周文育同謀攻廣州<lb/>
髙祖時在髙要率衆來討大破之殺天合生禽僧明及<lb/>
文育等髙祖並釋之引為主帥髙祖征交趾討元景仲<lb/>
僧明文育並有功<lb/>
韋載為義興太守髙祖誅王僧辨遣周文育襲載載嬰<lb/>
城自守相持數旬髙祖聞文育軍不利乃自将征之克<lb/>
<pb n="KR3k0013_WYG_212-27b"/>
水栅仍遣載族弟翽齎書喻載以誅王僧辨意并奉梁<lb/>
敬帝勅載得書乃以其衆降于髙祖髙祖厚加撫慰即<lb/>
以翽監義興郡所部将帥並隨才任使引載常置左右<lb/>
與之謀議<lb/>
文帝初為臨川王拒王琳於南皖時荀朗從帝㑹髙祖<lb/>
宴駕宣太后與舍人蔡景歴秘不發䘮朗弟暁在都知<lb/>
之乃謀率其家兵襲䑓事覺景歴殺曉仍繫其兄弟帝<lb/>
即位並釋之因厚撫慰朗令與侯安都共拒王琳琳平<lb/>
<pb n="KR3k0013_WYG_212-28a"/>
遷使持節安北将軍散騎常侍都督霍晉合三州諸軍<lb/>
事三州刺史<lb/>
陸子隆少慷慨有志功名起家東宫直後侯景之亂於<lb/>
郷里聚徒是時張彪為吳郡太守引為将帥彪徙鎮㑹<lb/>
稽子隆隨之及文帝討彪彪将沈泰吳寳真申縉等皆<lb/>
䧏而子隆力戰敗績文帝義之復使領其部曲抜為中<lb/>
兵参軍<lb/>
後主末魯廣逹為中領軍隋将韓擒虎之過江也逹長<lb/>
<pb n="KR3k0013_WYG_212-28b"/>
子世真在新蔡乃與其弟世雄及所部奔擒虎遣使致<lb/>
書以招廣逹廣逹時屯兵京師乃自劾廷尉請罪後主<lb/>
謂之曰世真雖異路中大夫公國之重臣吾所恃頼豈<lb/>
得自同嫌疑之間手賜黄金即日還營<lb/>
北齊神武為東魏丞相孝静帝興和中髙季式鎮永安<lb/>
戍髙慎以武牢叛遣信報季式季式得書驚懼即狼狽<lb/>
奔告神武神武信其至誠待之如舊<lb/>
文㐮帝輔政時清河王岳初與神武經綸天下家有私<lb/>
<pb n="KR3k0013_WYG_212-29a"/>
兵并蓄戎器儲甲千餘領至是岳以四海無事表納之<lb/>
帝敦至親之重推心相任云叔屬居肺腑職在維城所<lb/>
有之甲本資國用叔何疑而納之文宣之世亦頓請納<lb/>
又固不許<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_212-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百二十七</head>
    <p>
<pb n="KR3k0013_WYG_227-1a"/>
欽定四庫全書<lb/>
　册府元龜卷二百二十七　宋　王欽若等　撰<lb/>
　　僣偽部<lb/>
　　　　謀畧　　倚任<lb/>
　　　謀畧<lb/>
夫巨猾乗時偷安天位雖目下裁物終底於阽危而臨<lb/>
事制機多擅於權譎合竒正於樽爼料虚實於帷幄脗<lb/>
如神契夐出人表惜乎志踰其量任過於力福不盈堦<lb/>
<pb n="KR3k0013_WYG_227-1b"/>
禍重於地借使識寳命之有數知神器之難移而能戮<lb/>
力勤王奮庸熈載忠畧兼茂功名並劭則可謂知終以<lb/>
存義可久以立徳與夫僣竊茍得禍移宗族者異矣噫<lb/>
叔皮之論王命士衡之賦豪士者盖謂此也<lb/>
前凉張茂為凉州牧雅有志節能斷大事凉州大姓賈<lb/>
摹寔之妻弟也勢傾西土先是謡曰手莫頭圖凉州茂<lb/>
　以為信誘而殺之於是豪右屏跡威行凉域<lb/>
前趙劉曜僣即帝位既破隴右賊陳安時劉曜與凉州<lb/>
<pb n="KR3k0013_WYG_227-2a"/>
刺史張茂相持於河上曜自隴長驅至西河戍卒二十<lb/>
八萬五千臨河列營百餘里中鐘鼓之聲沸河動地自<lb/>
古軍旅之盛未有斯比茂臨河諸戍皆望風奔退揚聲<lb/>
欲百道俱渡直至姑臧凉州大怖人無固志諸將咸欲<lb/>
速濟曜曰吾軍旅雖盛不踰魏武之東也畏威而来者<lb/>
三有二焉中軍宿衛已皆疲老不可用也張氏以吾新<lb/>
平陳安師徒殷盛以形聲言之非彼五郡之衆所能抗<lb/>
也必怖而歸命受制稱藩吾復何求卿等試觀之不出<lb/>
<pb n="KR3k0013_WYG_227-2b"/>
中旬張茂之表不至者吾為負卿矣茂懼果遣使稱藩<lb/>
<hi>餘具僣偽事大門</hi>
後趙石勒初為劉聰冀州牧既攻取鄴三臺以從子季<lb/>
龍為魏郡太守鎮鄴三臺時幽州王浚署置百官奢縱<lb/>
滛虐勒有吞并之意欲先遣使以觀察之議者僉曰宜<lb/>
如羊祐陸抗書相聞時長史張賓有疾勒就而謀之賓<lb/>
曰王浚假三部之力稱制南面雖曰晉藩實懐僣逆之<lb/>
志必思協英雄圖濟事業將軍威聲震于海内去就為<lb/>
<pb n="KR3k0013_WYG_227-3a"/>
存亡所在為輕重浚之欲將軍猶楚之招韓信也今權<lb/>
譎遣使無誠欵之形脫生猜疑圖之兆露後雖竒略無所<lb/>
設也夫立大事者必先為之卑當稱藩推奉尚恐未信<lb/>
羊陸之事臣未見其可勒曰右侯之計是也乃遣其舎<lb/>
人王子春董肇等多齎珍寳奉表推崇浚為天子曰勒<lb/>
本小胡出自戎裔值晉綱弛御海内饑亂流離屯厄竄<lb/>
命冀州共相帥合以救性命今晉祚淪夷逺播吳㑹中<lb/>
原無主蒼生無繫伏惟眀公殿下州鄉貴望四海所宗<lb/>
<pb n="KR3k0013_WYG_227-3b"/>
為帝王者非公復誰勒所以捐軀命興義兵誅暴亂者<lb/>
正為眀公驅除耳伏願陛下應天順時踐登皇祚勒奉<lb/>
戴眀公如天地父母公當察勒微心慈盼如子也亦遺<lb/>
棗暠書而厚賂之浚謂子春等曰石公一時英武據趙<lb/>
舊都成鼎峙之勢何為稱藩于孤其可信乎子春對曰<lb/>
石將軍英才俊拔士馬雄盛實如聖㫖仰惟眀公州鄉<lb/>
貴望累葉重光出鎮藩嶽威聲播于八表固以胡越欽<lb/>
風戎夷歌徳豈惟區區小府而敢不歛袂神闕者乎昔<lb/>
<pb n="KR3k0013_WYG_227-4a"/>
陳嬰豈其鄙王而不王韓信薄帝而不帝者哉但以知<lb/>
帝王不可以智力争故也石將軍之擬眀公猶隂精之<lb/>
比太陽江河之比洪海爾項籍子陽覆車不逺是石將<lb/>
軍之眀鑒眀公何恠乎且自古胡人而為名臣者實有<lb/>
之帝王則未之有也石將軍非所以惡帝王而讓眀公<lb/>
也顧取之不為天人之所許耳願公勿疑浚大悅封子<lb/>
春等為列侯遣使報勒答以方物浚司馬㳺統時鎮范<lb/>
陽隂叛浚馳使降于勒勒斬其使送于浚以表誠實浚<lb/>
<pb n="KR3k0013_WYG_227-4b"/>
雖不罪統彌信勒之忠誠無復疑矣子春等與王浚使<lb/>
至勒命匿勁卒精甲虚府羸師以示之北面拜使而受<lb/>
浚書浚遺勒麈尾勒偽不敢執懸之于壁朝夕拜之云<lb/>
我不得見王公見王公所賜如見公也復遣董肇奉表<lb/>
于浚期親詣幽州奉上尊號亦修牋于棗暠乞并州牧<lb/>
廣平公以見必信之誠者也於是輕騎襲幽州浚將佐<lb/>
咸請出擊勒浚怒曰石公来正欲奉戴我也敢言擊者<lb/>
斬乃命設饗以待之於是勒晨至薊叱門者開門疑有<lb/>
<pb n="KR3k0013_WYG_227-5a"/>
伏先驅牛羊數千頭聲言上禮實欲填諸街巷使兵不<lb/>
得發浚乃或坐或起勒升其㕔事命甲士執浚驛送襄<lb/>
國市斬之<lb/>
前燕慕容廆初為鮮卑都督晉恵帝太安初宇文莫圭<lb/>
遣弟屈雲冦邉城雲别帥大素延攻掠諸部廆親擊敗<lb/>
之素延怒率衆十萬圍棘城衆咸懼人無距志廆曰素<lb/>
延雖犬羊蟻聚然軍無法制已在吾計中矣諸君但為<lb/>
力戰無所憂也乃躬貫甲胄馳出擊之素延大敗追奔<lb/>
<pb n="KR3k0013_WYG_227-5b"/>
百里俘斬萬餘人懐帝永嘉初廆自稱鮮卑大單于時<lb/>
平州刺史東夷校尉崔毖自以為南州士望意存懐集<lb/>
而流亡者莫有赴之毖意廆拘留乃隂結髙句驪及宇<lb/>
文叚國等謀滅廆以分其地元帝大興初三國伐廆廆<lb/>
曰彼信崔毖虚說邀一時之利烏合而来耳既無統一<lb/>
莫相歸服吾今破之必矣彼軍初合其鋒甚鋭幸我速<lb/>
戰若逆擊之落其計矣靖以待之必懐疑貳迭相猜防<lb/>
一則疑吾與毖譎而覆之二則自疑三國之中與吾有<lb/>
<pb n="KR3k0013_WYG_227-6a"/>
韓魏之謀者待其人情沮惑然後取之必矣於是三國<lb/>
攻棘城廆閉門不戰遣使送牛酒以犒宇文大言於衆<lb/>
曰崔毖昨有使至於是二國果疑宇文同於廆也引兵<lb/>
而歸廆簡鋭士配世子皝推鋒於前次子翰領精騎為<lb/>
竒兵從旁出直衝其營大敗之宇文悉獨官僅以身免<lb/>
盡俘其衆於其營<lb/>
慕容皝既為燕王將圖石氏從容謂諸將曰石季龍自<lb/>
以安樂諸城守防嚴重城之南北必不設備今若詭路<lb/>
<pb n="KR3k0013_WYG_227-6b"/>
出其不意冀之北土盡可破也於是率騎二萬出蠮螉<lb/>
塞長驅至於薊城進渡武遂津入于髙陽所過燒焚積<lb/>
聚掠徙幽冀三萬餘户<lb/>
慕容雋僣即帝位自和龍至薊城幽冀之人以為東遷<lb/>
互相驚擾所在屯結其下請討之雋曰群小以朕東廵<lb/>
故相惑耳今朕既至尋當自定然不虞之備亦不可不<lb/>
為於是内外戒嚴<lb/>
前秦符堅僣即天王位宻謀兼并欲觀審慕容暐釁隙<lb/>
<pb n="KR3k0013_WYG_227-7a"/>
乃遣其西戎主簿郭辯潜結匈奴左賢王曹轂令轂遣<lb/>
使詣鄴辯因從之燕太尉侍中皇甫真兄典仕堅為散<lb/>
騎常侍從子奮覆並顯關西辯既至鄴歴造公卿言於<lb/>
真曰辯家為秦所誅故寄命曹王貴兄常侍及奮覆兄<lb/>
弟並相知在素真怒曰臣無境外之交斯言何以及我<lb/>
君似奸人得無因縁假託乎乃白慕容暐請窮詰之暐<lb/>
并不許辯還謂堅曰燕朝無綱紀實可圖之鑒機識變<lb/>
唯皇甫真耳堅曰以六州之地豈無智識一人哉真亦<lb/>
<pb n="KR3k0013_WYG_227-7b"/>
秦人而燕用之固知關西多君子矣<lb/>
後秦姚萇初僣稱萬年秦王聞慕容冲攻長安議進趨<lb/>
之計群下咸曰宜先據咸陽以制天下萇曰燕因懐奮<lb/>
之士而起兵若功成事建咸有東歸之思安能久固秦<lb/>
川吾欲移兵嶺北廣収資實湏秦弊燕廻然後垂拱取<lb/>
之兵不血刄坐定天下此卞莊得二虎之義也萇遣諸<lb/>
將攻新平克之因畧地至安定嶺北諸城盡降之乃執<lb/>
符堅遂僣即帝位還安定以其太子興鎮長安而與登<lb/>
<pb n="KR3k0013_WYG_227-8a"/>
相距登馮翊太守蘭犢與符師奴離貳慕容永攻之犢<lb/>
遣使請救萇將赴之尚書令姚旻左僕射尹緯等言於<lb/>
萇曰符登近在瓦亭陛下未宜輕舉萇曰登遲重少决<lb/>
每失時機聞吾自行正當廣集兵資必不能輕軍深入<lb/>
兩月之間足可克此三豎吾事必濟矣遂帥師于渥源<lb/>
師奴率衆来距大戰敗之盡俘其衆又擒蘭犢収其士<lb/>
馬及符登進逼安定諸將勸萇决戰萇曰與窮冦競勝<lb/>
兵家之下吾將以計取之於是留其尚書令姚旻守安<lb/>
<pb n="KR3k0013_WYG_227-8b"/>
定夜襲登輜重于大界克之諸將咸欲因登駭亂擊之<lb/>
萇曰登衆雖亂怒氣猶盛未可輕也遂止登將雷惡地<lb/>
率衆降萇拜為鎮東將軍魏褐飛自稱大將軍衝天王<lb/>
率氐胡數萬人攻安北姚當成於杏城雷惡地應之攻<lb/>
鎮東姚漢得於李潤萇議將討之群臣咸曰陛下不憂<lb/>
六十里符登乃憂六百里褐飛萇曰登非可卒殄吾城<lb/>
亦非登所能卒圖惡地多智非常人也南引褐飛東結<lb/>
董成甘言美說以成姦謀若杏城李潤惡地據之控<lb/>
<pb n="KR3k0013_WYG_227-9a"/>
制逺近相為羽翼長安東北非復吾有於是潛軍赴之<lb/>
萇時衆不滿二千褐飛惡地衆至數萬氐胡赴之者首<lb/>
尾不絶萇每見一軍至輙有喜色群下恠而問之萇曰<lb/>
今同惡相濟皆来㑹集吾得乗勝席卷一舉而覆其巢<lb/>
穴東北無復餘也褐飛等以萇兵少盡衆来攻萇固壘<lb/>
不戰示之以弱潜遣子崇率騎數百出其不意以乗其<lb/>
後褐飛兵擾亂萇遣鎮逺王超平逺譂亮率歩騎擊之<lb/>
褐飛衆大潰斬褐飛及首級萬餘時鎮東荀曜據逆萬<lb/>
<pb n="KR3k0013_WYG_227-9b"/>
堡宻引符登萇與登戰敗於馬頭原収衆復戰姚碩徳<lb/>
謂諸將曰上慎於輕戰每欲以計取之今戰既失利而<lb/>
更逼賊者必有繇也萇聞而謂碩徳曰登用兵遲緩不<lb/>
識虚實今輕兵直進逕據吾東必荀曜堅子與之連結<lb/>
也事久變成其禍難測所以速戰者欲使豎子謀之未<lb/>
就好之未深散敗其事耳進戰大敗之登退屯于郿萇<lb/>
如隂密攻登勑其太子興曰荀曜好奸變將為國害聞<lb/>
吾還北必来見汝汝便執之曜果見興於長安興遣尹<lb/>
<pb n="KR3k0013_WYG_227-10a"/>
緯讓而誅之符登與竇衝相持萇議擊之尹緯言於萇<lb/>
曰太子純厚之稱著於遐邇將領英畧未為逺近所知<lb/>
宜遣太子親行可以漸廣威武防闚𨵦之原萇從之戒<lb/>
興曰賊徒知汝轉近必相驅入堡聚而掩之無不尅矣<lb/>
比至胡空堡衝圍自解登聞興向胡空堡引還而興因<lb/>
襲平凉大獲而歸咸如萇䇿使興還鎮長安<lb/>
後凉吕光初仕符登為鷹揚將軍會符雙反於秦州堅<lb/>
將楊世成為雙將荀興所敗光與王鑒欲速戰光曰興<lb/>
<pb n="KR3k0013_WYG_227-10b"/>
初破世成姦氣漸張宜持重以待其弊興乗勝輕来粮<lb/>
竭必退退而擊之可以破也二旬而興退諸將不知所<lb/>
為光曰揆其奸計必攻榆眉若得榆眉據城斷路資儲<lb/>
復贍非國之利也宜速進師若興攻城尤須赴救如其<lb/>
奔也彼粮既盡可以滅之鑒從焉果敗興軍<lb/>
西秦乞伏國仁自稱大都督領秦河二州牧眀年長安<lb/>
秘宜及諸羗虜来擊國仁四面而至國仁謂諸將曰先<lb/>
人有奪人之心不可坐待其至宜抑威餌敵羸師以張<lb/>
<pb n="KR3k0013_WYG_227-11a"/>
之軍法所謂怒我而怠冦也於是勒衆五千襲其不意<lb/>
大敗之秘宜奔還南安尋與其弟莫侯悌率衆三萬餘<lb/>
户降於國仁<lb/>
乞伏乾歸自稱大將軍河南王為吕光所伐咸勸其東<lb/>
奔成紀乾歸不從謂諸將曰昔曹孟徳敗袁本初於官<lb/>
渡陸伯言摧劉𤣥徳於白帝皆以權畧取之豈在衆乎<lb/>
光雖舉全州之軍無經逺之算不足憚也且其精卒盡<lb/>
在吕延延雖勇而愚易以竒䇿制之延軍若敗光亦遁還<lb/>
<pb n="KR3k0013_WYG_227-11b"/>
乗勝追奔可以得志衆咸曰非所及也隆安元年光遣<lb/>
其子纂伐乾歸使吕延為前鋒乾歸泣謂衆曰今事勢<lb/>
窮蹙逃命無所死中求生正在今日凉軍雖四面而至<lb/>
然相去遼逺山河既沮力不周接敗其一軍而衆軍自<lb/>
退乃縱反間稱秦王乾歸衆潰東奔成紀延信之引師<lb/>
輕進為乾歸所敗遂斬之<lb/>
北燕馮䟦初為慕容熈所怒密欲誅䟦兄弟䟦兄弟謀<lb/>
曰熈今昏虐兼忌吾兄弟既還首無路不可坐受誅滅<lb/>
<pb n="KR3k0013_WYG_227-12a"/>
當及時而起立公侯之業事若不成死未晚乎遂與萬<lb/>
泥等二十二人結謀䟦與二弟乗車使婦人御潛入龍<lb/>
城匿于北部司馬孫䕶之室遂殺熈立髙雲為主<lb/>
南凉秃髪烏孤自稱武威王從容謂其群下曰隴右區<lb/>
區數郡地耳因其兵亂分裂遂至十餘乾歸擅命河南<lb/>
叚業阻兵張掖虐氐假息據姑藏吾藉父兄遺烈思廓<lb/>
清西夏兼弱攻昧三者何先楊統進曰乾歸本我所部<lb/>
終必歸服叚業儒生才非經世權臣擅命制不繇已千<lb/>
<pb n="KR3k0013_WYG_227-12b"/>
里伐人粮運懸絶且與我鄰好許以分災共患乗其危<lb/>
弊非義舉也吕光衰老嗣紹冲闇二子纂𢎞雖頗有文<lb/>
武而内相猜忌若天威臨之必應鋒瓦解宜遣車騎鎮<lb/>
浩亹鎮北據亷川乗虚迭出多方以誤之救右則擊其<lb/>
左救左則擊其右使纂疲於奔命人不得安其農業兼<lb/>
弱攻昧於是乎在不出二年可以坐定姑臧姑臧既㧞<lb/>
二冦不待兵戈自然服矣烏孤然之遂隂有并吞之志<lb/>
南燕慕容徳初為慕容暐所封范陽王俄而符堅將符<lb/>
<pb n="KR3k0013_WYG_227-13a"/>
䨇據陕以叛堅將符栁起兵枹罕將應之徳勸暐乗釁<lb/>
討堅辭㫖慨慷識者言其有逺畧暐竟不能用後遇暐<lb/>
敗徙于長安及符堅以兵臨江拜徳為奮威將軍堅之<lb/>
敗也還次滎陽徳言於暐曰昔勾踐棲於會稽終獲吳<lb/>
國聖人相時而動百舉百全天將悔禍故使秦師䘮敗<lb/>
宜乗弊以復社稷暐不納<lb/>
北凉沮渠䝉遜自稱凉州牧率歩騎三萬伐秃髪傉檀<lb/>
次于西郡大風從西北来氣有五色俄而晝昏至顯美<lb/>
<pb n="KR3k0013_WYG_227-13b"/>
徙數千户而還傉檀追及䝉遜于窮泉䝉遜將擊之諸<lb/>
將皆曰賊已安營弗可犯也䝉遜曰傉檀謂吾逺来疲<lb/>
弊必輕而無備及其壘壁未成可以一皷而滅進擊敗<lb/>
之乗勝至于姑臧夷夏降者萬千餘户傉檀懼請和許<lb/>
之而歸其後䝉遜攻浩亹而蛇盤于帳前䝉遜笑曰前<lb/>
為騰蛇今盤在吾帳天意欲吾廻師先定酒泉燒攻具<lb/>
而還次于川巖聞李士業徴兵欲攻張掖䝉遜曰入吾<lb/>
計矣但恐聞吾廻軍不敢前也兵事尚權乃露布西境<lb/>
<pb n="KR3k0013_WYG_227-14a"/>
稱得浩亹将進軍黄谷士業聞而大悅進入都瀆澗䝉<lb/>
遜潜軍逆之敗士業于壊城<lb/>
夏赫連勃勃僣稱天王大單于諸将言於勃勃曰陛下<lb/>
将欲經營宇内南取長安宜先固根本使人心有所憑<lb/>
系然後大業可成髙平險固山川沃饒可以都也勃勃<lb/>
曰卿徒知其一未知其二吾大業草創衆旅未多姚興<lb/>
亦一時之雄闗中未可圖也且其諸鎮用命我若専固<lb/>
一城彼必并力於我衆非其敵亡可立待吾以雲騎風<lb/>
<pb n="KR3k0013_WYG_227-14b"/>
馳出其不意救前則擊其後救後則擊其前使彼疲於<lb/>
奔命我則游食自若不及十年嶺北河東盡我有也待<lb/>
姚興死後徐取長安姚泓凡弱小兒擒之方畧已在吾<lb/>
計中矣昔軒轅氏亦遷居無常二十餘年豈獨我乎於<lb/>
是侵掠嶺北其後宋髙祖為晉将将兵伐後秦姚泓勃<lb/>
勃謂群臣曰劉裕伐秦水陸兼進且裕有髙世之畧姚<lb/>
泓豈能自固吾驗以天時人事必當尅之又其兄弟内<lb/>
叛安可以距人裕既克長安利在速返正可留子弟及<lb/>
<pb n="KR3k0013_WYG_227-15a"/>
諸将守關中待裕發軫吾取之若拾芥耳不足復勞吾<lb/>
士馬於是秣馬厲兵休養士卒尋進據安定姚泓嶺北<lb/>
鎮戍郡縣悉降勃勃於是盡有嶺北之地遂僣即帝位<lb/>
羣臣勸都長安勃勃曰朕豈不知長安累帝舊都有山<lb/>
河四塞之固但荆吳僻逺勢不能為人之患東魏與我<lb/>
同壤境去北京裁數百餘里若都長安北京恐有不守<lb/>
之憂朕在統萬彼終不敢濟河諸卿適未見此耳其下<lb/>
咸曰非所及也<lb/>
<pb n="KR3k0013_WYG_227-15b"/>
前蜀王建初為西川節度使大起蜀軍敗岐梓之兵於<lb/>
利州東川節度使顧彦暉懼而乞和請與岐人絶建許<lb/>
之其後山南之師冦東川彦暉求援於建建出兵赴之<lb/>
大敗興元之衆洎軍旋建乗虚掩襲梓州虜彦暉置於<lb/>
成都遂兼有兩川自此軍鋒益熾山南諸州皆為建所<lb/>
有復攻秦隴等州李茂貞削弱不能守或勸建因取鳳<lb/>
翔建曰此言失策吾所得已多不俟復増岐下茂貞雖<lb/>
常才然名望宿著與朱公力争不足僅守有餘韓生所<lb/>
<pb n="KR3k0013_WYG_227-16a"/>
謂入為扞敵出為席籍是也適宜援而固之為吾盾鹵<lb/>
耳<lb/>
後蜀孟知祥初為西川節度使後唐天成中安重誨専<lb/>
權用事以知祥莊宗舊識方據大藩慮久而難制潛欲<lb/>
圖之是時客省使李嚴以前使於蜀洞知其利病因獻<lb/>
謀於重誨請以已為西川監軍庶效方畧以制知祥朝<lb/>
廷可之及嚴至蜀知祥延揖甚至徐謂嚴曰都監前因<lb/>
奉使請兵伐蜀遂使東西兩朝俱至破滅三川之人其<lb/>
<pb n="KR3k0013_WYG_227-16b"/>
怨已深今既復来人情大駭固奉令不暇也即遣人執<lb/>
下階斬於階前其後朝廷每除劒南牧守皆令提兵而<lb/>
徃或千或百分守郡城時董璋作鎮東川已數年矣亦<lb/>
有雄據之意會唐朝以夏魯竒鎮遂州李仁矩鎮閬州<lb/>
皆領兵數千人赴鎮復授以宻㫖令制禦西川董璋覺<lb/>
之乃與知祥通好結為婚家以固輔車之勢知祥慮唐<lb/>
軍驟至與遂閬兵合則勢不可支吾遂與璋協謀令璋<lb/>
以本部軍先取閬州知祥遣大將軍李仁罕趙廷隠等<lb/>
<pb n="KR3k0013_WYG_227-17a"/>
率軍圍遂州長興元年冬唐軍伐蜀至劒門二年二月<lb/>
以遂閬既䧟又粮運不接乃班師三年知祥又破董璋<lb/>
乃自領東西兩川節度使<lb/>
　　　倚任<lb/>
書曰任賢勿二𫝊曰知臣莫若君則知魚水之契小大<lb/>
之用何莫繇斯觀夫僣竊之主委任所至絶疑慮之心<lb/>
杜䜛邪之口用其方畧倚以事權或致效於當時或建<lb/>
功於不世開地千里専制一方幸獲保全未至覆滅者<lb/>
<pb n="KR3k0013_WYG_227-17b"/>
亦可謂得信任之效也<lb/>
前凉張軌為凉州刺史威著西州化行河右以宋配隂<lb/>
充汜瑗隂澹為股肱謀主<lb/>
張天錫襲凉州牧燉煌索泮世為冠族天錫輔政以泮<lb/>
為冠軍記室參軍天錫即位拜司兵歴位禁中録事執<lb/>
法御掾州府肅然郡縣改迹遷羽林左監有勤幹之稱<lb/>
出為中壘将軍西郡武威太守典戎校尉政務寛和戎<lb/>
夏懐其恵天錫甚敬之<lb/>
<pb n="KR3k0013_WYG_227-18a"/>
前趙劉元海初即漢王位皆從祖劉宣之謀也故以宣<lb/>
為丞相特荷尊重勲威莫二軍國内外靡不専之王彌<lb/>
叛亂進逼雒陽既敗走謂其黨劉靈曰晉兵尚强歸無<lb/>
所厝劉元海昔為質子我與之周旋京師深有分契今<lb/>
稱漢王將歸之可乎靈然之乃渡河歸元海元海聞而<lb/>
大悅遣其侍中兼御史大夫郊迎致書於彌曰以將軍<lb/>
有不世之功超時之徳故有此迎耳速望將軍之来孤<lb/>
今親行將軍之館輙拂席洗爵敬待將軍及彌見元海<lb/>
<pb n="KR3k0013_WYG_227-18b"/>
勸稱尊號元海謂彌曰孤本謂將軍如竇周公耳今真<lb/>
吾孔眀仲華也烈祖有云吾之有將軍如魚之有水於<lb/>
是署彌司𨽻校尉加侍中<lb/>
劉聰僣即帝位劉曜攻郭黙于懷城收其米粟八十<lb/>
餘萬斛列三屯以守之聰遣使謂曜曰今長安假息劉<lb/>
琨游魂此國家所尤宜先除也郭黙小醜何足以勞公<lb/>
神畧可留征虜將軍貝丘王翼光守之公其還也於是<lb/>
曜歸蒲坂俄而徴聘輔政永嘉之亂劉殷没於聰聰竒<lb/>
<pb n="KR3k0013_WYG_227-19a"/>
其才而擢用之累至侍中太保録尚書事<lb/>
後趙石勒初為劉元海輔漢將軍引張賔為謀主機不<lb/>
虚發算無遺䇿成勒之基業皆賔之勲也及勒為趙王<lb/>
累加賔右長史大執法封濮陽侯専總朝政位冠百寮<lb/>
常呼曰右侯謂賔曰吾所未了右侯已了復何疑哉<lb/>
石季龍僣稱居攝趙天王使太子邃省可尚書奏事選<lb/>
牧守祀郊廟唯征伐刑斷乃親覽之及殺邃立子宣為<lb/>
太子以石韜為太尉與太子宣迭日省可尚書奏事又<lb/>
<pb n="KR3k0013_WYG_227-19b"/>
命石宣石韜生殺拜除皆迭日省决不復啟也時豪戚<lb/>
侵恣賄託公行季龍患之擢殿中侍御史李巨為御史<lb/>
中丞特親任之自此百寮震懾州郡肅然<lb/>
前燕慕容廆初為大單于既立四郡以統流人於是推<lb/>
舉賢才委以庶政以河東裴嶷代郡魯昌北平陽耽為謀<lb/>
主北海逢羡廣平游邃北平西方<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>勃海封抽西河宋<lb/>
奭河東裴開為股肱勃海封奕平原宋該安定皇甫岌<lb/>
蘭陵繆愷以文章才雋任居樞要以裴嶷為長史委以<lb/>
<pb n="KR3k0013_WYG_227-20a"/>
軍國之謀廆後謂群僚曰裴長史名重中朝而降屈于<lb/>
此豈非天以授孤也<lb/>
慕容皝僣即王位以陽裕為郎中令遷大將軍左司馬<lb/>
破髙句麗北滅宇文歸皆豫其謀皝甚器重之<lb/>
慕容雋僣即帝位既寝疾謂慕容恪曰吾所疾惙然當<lb/>
恐不濟修短命也復何所恨但二㓂未除景茂冲幼<hi>景茂</hi>
<hi>暐字</hi>慮其未堪多難吾欲逺追宋宣以社稷屬汝恪曰太<lb/>
子雖幼天縱聰聖必能勝殘刑措不可以亂正統也雋<lb/>
<pb n="KR3k0013_WYG_227-20b"/>
怒曰兄弟之間豈虚飾也恪曰陛下若以臣堪荷天下<lb/>
之任者寜不能輔少主乎雋曰汝行周公之事吾復何<lb/>
憂李績清方忠亮堪任大事汝善遇之<lb/>
慕容暐既嗣偽位以慕容恪為大宰録尚書事行周公<lb/>
事慕容評為大傅副賛朝政暐既庸弱國事皆委之於<lb/>
恪其後暐境内多水旱恪評竝稽首歸政請遜位還第<lb/>
暐斷其讓表恪評等乃止<lb/>
前秦符徤僣即帝位弟雄字元才為佐命元勲徤嘗曰<lb/>
<pb n="KR3k0013_WYG_227-21a"/>
元才吾姫旦也及卒徤哭之嘔血曰天不欲吾定四海<lb/>
邪何奪元才之速也又以中書令王墮著匪躬之稱徤<lb/>
嘗歎曰天下群官皆如王令君者隂陽曷不和乎甚敬<lb/>
重之<lb/>
符堅僣即符秦天王位以王猛為中書侍郎累遷尚書<lb/>
左僕射輔國將軍司𨽻校尉加騎都尉居中宿衛時猛<lb/>
年三十六嵗中五遷權傾内外宗戚舊臣皆害其寵尚<lb/>
書仇騰丞相長史席寳數譛毁之堅大怒黜騰為甘松<lb/>
<pb n="KR3k0013_WYG_227-21b"/>
䕶軍寳白衣領長史爾後上下咸服莫有敢言堅既平<lb/>
慕容暐命猛留鎮冀州堅遣猛於六州之内聽以便<lb/>
宜從事簡召英雋以補闗東守宰授訖俄又除王猛為<lb/>
丞相加都督中外諸軍事猛表讓久之堅曰卿昔螭蟠<lb/>
布衣朕龍潛弱冠屬世事紛紜厲事之際顛覆厥徳朕<lb/>
竒卿於暫見擬卿為卧龍卿以異朕於一言廻考槃之<lb/>
雅志豈不精契神交千載之會雖傅巖入夢姜公悟兆<lb/>
今古一時亦不殊也自卿輔政幾將二紀内釐百揆外<lb/>
<pb n="KR3k0013_WYG_227-22a"/>
蕩群凶天下向定彞倫始叙朕且欲從容於上望卿勞<lb/>
心於下𢎞濟之務非卿而誰遂不許其後數年復授司<lb/>
徒猛上疏讓不從乃受命軍國内外萬機之務事無巨<lb/>
細莫不歸之猛宰政公平流放尸素㧞幽滯顯賢才外<lb/>
修兵革内崇儒學勸課農桑教以亷恥無罪而不刑無<lb/>
才而不任庶績咸熈百揆時叙於是兵强國富垂及升<lb/>
平猛之力也猛死堅哭之慟謂太子𢎞曰天不欲使吾<lb/>
平一六合邪何奪吾景畧之速也堅季弟融封安樂王<lb/>
<pb n="KR3k0013_WYG_227-22b"/>
固辭堅以為侍中銓綜内外刑政修理進才理滯王景<lb/>
畧之流也尤善斷獄姦無所容故為堅所委任<lb/>
後秦姚襄初為并州刺史以王亮為長史俄而亮卒襄<lb/>
哭之甚慟曰天将不欲成吾事乎王亮捨我去也<lb/>
姚萇初僣稱萬年秦王稱制行事以南安姚晃尹緯為<lb/>
左右司馬天水狄伯支為師及僣即帝位以緯為左僕射<lb/>
晃為右僕射伯支為從事中郎尚書萇疾篤召太尉姚旻<lb/>
及緯晃伯支等入遺授輔政萇謂興曰有毁此諸人者慎無<lb/>
<pb n="KR3k0013_WYG_227-23a"/>
受之姚興初為姚萇偽太子萇死興祕不發䘮自稱大<lb/>
將軍以左僕射尹緯為長史緯與興滅符登成興之業<lb/>
皆緯之力也及緯死興甚悼之<lb/>
後蜀李班既嗣偽位以李夀録尚書事輔政班居中執<lb/>
䘮禮政事皆委夀及司徒何㸃尚書令王懐等<lb/>
後燕慕容垂僣即帝位以偽太子寳録尚書政事巨細<lb/>
皆委之垂摠大綱而已又以寳領侍中大單于驃騎大<lb/>
將軍幽州牧建留臺于龍城以髙陽王慕容隆録留臺<lb/>
<pb n="KR3k0013_WYG_227-23b"/>
尚書事<lb/>
北燕馮䟦僣稱天王以弟素弗為侍中車騎大将軍録<lb/>
尚書事䟦之偽業素弗所建也素弗死䟦哭之哀慟比<lb/>
葬七臨之<lb/>
南凉秃髪利鹿孤嗣偽王位垂拱而已軍國大事皆委<lb/>
其弟車騎將軍傉檀及利鹿孤寝疾令曰内外多虞國<lb/>
機務廣其令車騎嗣業<lb/>
南燕慕容徳僣即帝位以慕容鍾為司徒累進竒策徳<lb/>
<pb n="KR3k0013_WYG_227-24a"/>
用之頗中繇是政無大小皆以委之遂為佐命元勲徳<lb/>
平青州至莒城渤海太守封孚出降徳曰朕平青州不<lb/>
以為慶嘉於得卿也嘗外摠機事内參密謀<lb/>
北凉沮渠䝉遜自稱凉州牧以燉煌張穆博通經史才<lb/>
藻清贍擢拜中書侍郎委以機密之任後僣稱河西王<lb/>
平酒泉得宋繇曰孤不喜尅李歆欣得宋繇耳拜尚書<lb/>
吏部郎中委以銓衡之任䝉遜将死也以子牧犍委託<lb/>
之<lb/>
<pb n="KR3k0013_WYG_227-24b"/>
偽燕劉守光僣竊於幽州有雲州人張萬進初為本州<lb/>
小校亡命投幽州守光厚遇之任為禆将守光兼有滄<lb/>
景之地令其子繼威主留務繼威年幼未能政事以萬<lb/>
進佐之凡闗軍政一皆委任<lb/>
　<lb/>
　<lb/>
　<lb/>
　冊府元龜卷二百二十七<lb/>
</p>
<p>
</p>
  </div>
</body>
</text>
</TEI>
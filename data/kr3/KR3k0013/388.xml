<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百八十八</head>
    <p>
<pb n="KR3k0013_WYG_388-1a"/>
欽定四庫全書<lb/>
　册府元龜卷三百八十八　宋　王欽若等　撰<lb/>
　　將帥部<lb/>
　　　　儒學　　有禮<lb/>
　　　儒學<lb/>
周官太宰九兩之法其四曰儒以道得民蓋六藝之文<lb/>
七德之要盡在是矣繇三代而下善為將者又豈勝道<lb/>
哉乃有博通經術渉獵史𫝊雖在軍旅不廢爼豆將臨<lb/>
<pb n="KR3k0013_WYG_388-1b"/>
戰陣未忘講誦緩帶以談論下帷而著述亦有起於諸<lb/>
生常歴科舉為世文宗後執兵柄至乃屬辭削牘賦詩<lb/>
應詔書檄翩翩之美文雅彬彬之譽皆所以揚閫外之<lb/>
風烈昭義府之丕訓者已<lb/>
晉文公蒐于𬒳廬作三軍謀元帥趙衰曰郤縠可臣亟<lb/>
聞其言矣說禮樂而敦詩書詩書義之府也禮樂德之<lb/>
則也徳義利之本也夏書曰敷納以言明試以功車服<lb/>
以庸君其試之乃使將中軍<lb/>
<pb n="KR3k0013_WYG_388-2a"/>
漢陳湯少好書博逹善屬文以薦為郎遷西域副校尉<lb/>
與甘延壽俱出累遷射聲校尉<lb/>
馮奉世以良家子選為郎年三十餘乃學春秋渉大義<lb/>
讀兵法前將軍韓増奏以為軍司空令本始中從軍擊<lb/>
匃奴軍罷復為郎累遷右將軍光禄勲居爪牙官前後<lb/>
十年為折衝宿將功名次趙充國<lb/>
後漢耿況王莾時以明經為朔調連率<hi>莾改上谷郡曰朔調守曰連率</hi>
光武徇河北加況大將軍<lb/>
<pb n="KR3k0013_WYG_388-2b"/>
況子弇少習父業學詩禮亦為大將軍<lb/>
弇弟子秉博通書記歴征西度遼將軍<lb/>
景丹少學長安王莾時舉四科丹以言語為固德侯相<lb/>
有幹事稱遷朔調連率副貳<hi>屬令也</hi>光武徇河北拜丹偏<lb/>
將軍累遷驃騎大將軍<lb/>
鄧禹年十三能誦詩受業長安光武徇河北號禹曰鄧<lb/>
將軍累遷前將軍右將軍<lb/>
馮異好讀書通左氏春秋孫子兵法光武徇河北以為<lb/>
<pb n="KR3k0013_WYG_388-3a"/>
偏將軍進止皆有表識<hi>進退有常處也</hi>累遷征虜將軍<lb/>
賈復少好學習尚書事舞陰李生後從光武立功累遷<lb/>
執金吾建武十三年復知帝欲偃干戈脩文德不欲功<lb/>
臣擁衆京師乃與高密侯鄧禹剽甲兵敦儒學帝深然<lb/>
之遂罷左右將軍復以列侯就第加位特進<lb/>
朱祐為人質直尚儒學初學長安光武候之祐不時相<lb/>
勞苦而先升講舍後為大將軍<lb/>
祭遵為征虜將軍取士皆用儒術對酒設樂必雅歌投<lb/>
<pb n="KR3k0013_WYG_388-3b"/>
壺又建為孔子立後奏置五經大夫雖在軍旅不㤀爼<lb/>
豆<lb/>
賈宗為長水校尉宗兼通儒術每讌見常使與少府丁<lb/>
鴻等論議於前<lb/>
馬援嘗受齊詩師事潁川滿昌後為虎賁中郎將援閑<lb/>
於進對尤善述前世行事每言及三輔長者下至閭里<lb/>
少年皆可觀聽<lb/>
竇固好覧書𫝊喜兵法累遷奉車都尉出玉門擊西域<lb/>
<pb n="KR3k0013_WYG_388-4a"/>
鮑永少有志操習歐陽尚書後拜僕射行將軍事將兵<lb/>
集河東永好文德雖行將軍常衣皂檐榆路稱鮑尚書<lb/>
兵馬<lb/>
班超持公羊春秋多窺覧後為西域都䕶<lb/>
皇甫規為中郎將持節監關西兵討零吾等破之歴度<lb/>
遼將軍䕶羌校尉所著賦銘碑贊禱文弔疏章表教令<lb/>
書檄牋記凡二十七篇<lb/>
張奐少逰三輔師事太尉朱寵學歐陽尚書後為使匃<lb/>
<pb n="KR3k0013_WYG_388-4b"/>
奴中郎將時休屠各及朔方烏桓同反叛燒度遼將軍<lb/>
門引屯赤阬烟火相望兵衆大恐各欲亡去奐安坐帳<lb/>
中與弟子講誦自若軍士稍安乃濳誘烏桓陰與和通<lb/>
遂使斬休屠各渠帥襲破其衆諸胡悉降奐著尚書記<lb/>
難三十餘萬言乂著銘頌書敎誡述志對策章表二十<lb/>
四篇<lb/>
公孫頃從涿郡盧植學於緱氏山中略見書傳後為奮<lb/>
武將軍遼東太守<lb/>
<pb n="KR3k0013_WYG_388-5a"/>
郭凉雖為武將然通書經多智畧尤曉邉事<lb/>
魏鮑信漢末以兵應太祖表信行破虜將軍雖遭亂起<lb/>
兵家本脩儒<lb/>
夏侯惇年十四就師學後為大將軍雖在軍旅親迎師<lb/>
受業<lb/>
李典好學問貴儒雅不與諸將争功敬賢士大夫恂恂<lb/>
若不及軍中稱其長者<lb/>
鍾㑹好書籍渉歴衆書特好者易精練名理以夜續晝<lb/>
<pb n="KR3k0013_WYG_388-5b"/>
後為鎮西將軍假節都督關中諸軍事綂十萬餘衆伐<lb/>
蜀<lb/>
蜀諸葛亮為右將軍行丞相事亮言敎書奏多可觀隨<lb/>
類相從凡為二十四篇<lb/>
關侯好左氏傳諷誦畧皆上口後為前將軍假節鉞<lb/>
張翼治律春秋㳺學京師後為前領軍督建威假節征<lb/>
西將軍<lb/>
吳張昭少好學從白侯子安受左氏春秋博覧衆書後<lb/>
<pb n="KR3k0013_WYG_388-6a"/>
為輔呉將軍在里宅無事乃著春秋左氏𫝊解及論語<lb/>
註大帝問衛尉嚴畯寧念小時所闇書不畯因誦孝經<lb/>
仲尼居昭曰嚴畯鄙生臣請為陛下誦之乃誦君子之<lb/>
事上咸以昭為知所誦<lb/>
魯肅為偏將軍轉横江將軍雖在軍陣手不釋卷又善<lb/>
談論能屬文辭思度𢎞逺有過人之明<lb/>
士爕為衛將軍領交趾太守耽玩春秋為之注解陳國<lb/>
袁徽與尚書令荀彧書曰交趾士府君既學問優博又<lb/>
<pb n="KR3k0013_WYG_388-6b"/>
逹於從政處大亂之中保全一郡二十餘年疆場無事<lb/>
民不失業羈旅之徒皆蒙其慶雖竇融保河西曷以加<lb/>
之官事小闋輒玩習書𫝊春秋左氏𫝊尤簡練精㣲吾<lb/>
數以咨問𫝊中諸疑皆有師說意思甚密又尚書兼通<lb/>
古今大義詳備聞京師古今之學是非忿争今欲條左<lb/>
氏尚書長義上之其見稱如此<lb/>
陸凱為建武都尉領兵雖綂軍衆手不釋書好太𤣥論<lb/>
演其意以筮輒驗<lb/>
<pb n="KR3k0013_WYG_388-7a"/>
孫瑜為奮威將領丹陽太守濟隂人馬普篤學好古瑜<lb/>
厚禮之使二府將吏子弟數百人就受業遂立學宫臨饗<lb/>
講肄是時諸將皆以軍務為事而瑜好樂墳典雖在戎<lb/>
旅誦聲不絶<lb/>
孫奐為楊威將軍領江夏太守奐亦愛樂儒生復命部<lb/>
曲子弟就業後仕進朝廷者數十人<lb/>
陸績為欝林太守加偏將軍給兵二千人績既有躄疾<lb/>
又意在儒雅非其志也雖有軍事著述不廢<lb/>
<pb n="KR3k0013_WYG_388-7b"/>
陸景為偏將軍中夏督澡身好學著數千篇<lb/>
晉王沈好書善屬文魏末為征虜將軍都督江北諸軍<lb/>
事晉受禪遷驃騎將軍録尚書事<lb/>
羊祜為征南大將軍博學能屬文所著文章及為老子<lb/>
𫝊並行於世<lb/>
杜預博學多通明於興廢之道常言德不可以企及立<lb/>
功立言可庶幾也後拜鎮南大將軍預身不跨馬射不<lb/>
穿札而每在大事輙居將帥之列結交接物恭而有禮<lb/>
<pb n="KR3k0013_WYG_388-8a"/>
既立功之後從容無事乃耽思經籍為左氏春秋經傳<lb/>
集解又參考衆家譜第謂之釋例又作盟會圖春秋長<lb/>
歴成一家之學<lb/>
周處勵志好學有文思後為新平太守累遷御史中丞<lb/>
氐人齊萬年叛乃使處𨽻夏侯駿西征萬年聞之曰周<lb/>
府君昔臨新平我知其為人才兼文武若専㫁而來不<lb/>
可當也如受制於人此成擒耳<lb/>
劉琨初為司𨽻從事時征虜將軍石崇引致賓客日以<lb/>
<pb n="KR3k0013_WYG_388-8b"/>
賦詩琨預其間文詠頗為當時所許後為都督并冀幽<lb/>
三州諸軍事<lb/>
祖逖博覧書記該渉古今往來京師見者謂逖有贊世<lb/>
才其後為鎮西將軍石勒不敢窺兵河西<lb/>
邵續博覧經史善談理義妙解天文後為平北將軍假<lb/>
節<lb/>
陶侃為都督荆雍益梁州諸軍事逺近書疏莫不手答<lb/>
詞翰如流未嘗壅滯<lb/>
<pb n="KR3k0013_WYG_388-9a"/>
郗鍳博覧經籍躬耕隴畆吟詠不倦以儒雅著名不應<lb/>
州命後為安西將軍都督揚州江西諸軍事假節鎮合<lb/>
肥<lb/>
劉毅為衛將軍往征盧循敗歸後宋高祖與安帝大宴<lb/>
於西池有詔賦詩毅詩云六國多雄士正始出風流毅<lb/>
自以武功不競故示文雅有餘也<lb/>
宋謝晦為高祖太尉參軍晦渉獵文義朗贍多通高祖<lb/>
深加愛賞後為都督荆湖雍益寜南北秦七州諸軍事<lb/>
<pb n="KR3k0013_WYG_388-9b"/>
領南蠻校尉荆州刺史<lb/>
劉湛為高祖相國參軍博諳前世舊典後為右衛將軍<lb/>
出督廣交二州諸軍事<lb/>
朱齡石為高祖鎮軍參軍時太尉主簿劉穆之嘗於高<lb/>
祖坐與齡石答書自旦至日中穆之得百函齡石得八<lb/>
十函高祖北伐遷左將軍持節督關中諸軍事<lb/>
南齊柳世隆授後將軍尚書左僕射不拜世隆性愛渉<lb/>
獵啓太祖借秘閣書帝給三千卷<lb/>
<pb n="KR3k0013_WYG_388-10a"/>
梁楊公則為左將軍歴中䕶軍性好學雖居軍旅手不<lb/>
輟卷士大夫以此稱之<lb/>
羊侃為北伐大將軍司馬高祖制武宴詩三十韻以示<lb/>
侃侃即席應詔高祖覧曰吾聞仁者有勇今見勇者有<lb/>
仁可謂鄒魯遺風英賢不絶<lb/>
韋叡為䕶軍將軍其第三子稜尤明經史世稱其洽聞<lb/>
叡每坐稜使說書其所發摘稜猶弗之逮<lb/>
柳惔為安南將軍著仁政傳及諸詩賦粗有辭義<lb/>
<pb n="KR3k0013_WYG_388-10b"/>
曹景宗為右衛將軍破魏軍振旅凱入帝於華光宴飲<lb/>
連旬令左僕射沈約賊韻景宗不得韻意色不平啓求<lb/>
賦詩帝曰卿伎能甚多人才英㧞何必止在一詩景宗<lb/>
已醉求作不已詔令約賦韻詩韻已盡唯餘競病二字<lb/>
景仁便操筆斯須而成其辭曰去時兒女悲歸來笳鼓<lb/>
競借問大將軍何如霍去病帝歎不已約及朝賢驚嗟<lb/>
竟日詔令上左史<lb/>
張欣泰將家子不以武業自居好𨽻書讀子史仕齊為<lb/>
<pb n="KR3k0013_WYG_388-11a"/>
直閣將軍後為歩兵校尉<lb/>
後魏賀狄干世為將孝文時遣狄干結婚於姚萇後狄<lb/>
干還在長安幽閒因習讀書史通論語尚書諸經舉止<lb/>
風流有似儒者<lb/>
刁雍為征南大將軍性寛柔好尚文典手不釋書明敏<lb/>
多智凡所為詩賦頌論并詩雜文百有餘篇<lb/>
酈煇為征虜將軍所作文章頗行於世撰慕容氏書不<lb/>
成<lb/>
<pb n="KR3k0013_WYG_388-11b"/>
劉藻為征虜將軍渉獵羣籍美談笑善與人交<lb/>
崔孝芬為車騎大將軍愽文口辨善談論所有文筆數<lb/>
十篇<lb/>
李元䕶初仕南齊龍驤將軍雖以將用自逹然亦頗覧<lb/>
文史習於簡牘<lb/>
賀㧞勝為驃騎大將軍始愛墳籍乃招引文儒討論義<lb/>
理性又通率重義輕財身死之日唯有隨身兵仗及書<lb/>
千餘卷<lb/>
<pb n="KR3k0013_WYG_388-12a"/>
後周陸逞起家羽林監文帝内親信時軰皆以驍勇自<lb/>
逹唯逞獨兼文雅帝由此加禮遇焉<lb/>
韋孝寛為驃騎大將軍徐州總管雖在軍中篤意文史<lb/>
政事之餘每自披閱末年患眼猶令學士讀而聽之<lb/>
高琳為驃騎大將軍時文州氐酋反詔琳率兵討平之<lb/>
師還高祖宴羣公卿士仍命賦詩言志琳詩末章云寄<lb/>
言竇車騎為謝霍將軍何以報天子沙漠靜妖氛帝大<lb/>
恱曰獯獫陸梁未時欵塞卿言有驗國之福也<lb/>
<pb n="KR3k0013_WYG_388-12b"/>
隋賀若弼為呉郡總管與壽州總管源雄並為重鎭弼<lb/>
遺雄詩曰交河驃騎幕合浦伏波營勿使麒麟上無我<lb/>
二人名<lb/>
崔彭為車騎驃騎將軍高祖常曰卿弓馬固已絶人頗<lb/>
知學否彭曰臣少愛周禮尚書每於休沐之暇不敢廢<lb/>
也帝曰試為我言之彭說君臣戒愼之義帝稱善觀者<lb/>
以為知言<lb/>
周羅㬋初仕陳為太子左衛率信任逾重時參宴席陳<lb/>
<pb n="KR3k0013_WYG_388-13a"/>
主曰周左率武將詩每前成文士何為後也都官尚書<lb/>
孔範對曰周羅㬋執筆製詩還如上馬入陣不在人後<lb/>
自是益見親禮<lb/>
唐張士貴貞觀中為右屯衛大將軍從幸岐陽教習將<lb/>
至武功太宗載誕之所也是日賜宴士貴詩甚有理致<lb/>
是後頻屬和士貴音詞質樸言論不文多疑其假手<lb/>
李君羨貞親中為左武候中郎將北門長上在仗<lb/>
讀書不暫休止深蒙賞勞累遷蘭州都督左監門將軍<lb/>
<pb n="KR3k0013_WYG_388-13b"/>
劉仁軌好學専習每行坐所在輒書空畫地繇是博渉<lb/>
文史顯慶中為檢校帶萬州刺史綂衆便道發新羅兵<lb/>
救劉仁愿於百濟府城仁愿既至京高祖謂曰卿在海<lb/>
東前後奏請皆合事宜而雅有文理卿武將何得然也<lb/>
對曰劉仁軌之詞非臣所及也帝深歎賞之因超加仁<lb/>
軌六階正授帶萬州刺史<lb/>
婁師德頗有學術弱冠進士擢第累補監察御史上元<lb/>
初吐畨犯塞有詔募猛士以討之師德抗志應募高祖<lb/>
<pb n="KR3k0013_WYG_388-14a"/>
大恱特假朝散大夫從軍西討頻立戰功<lb/>
裴行儉補𢎞文生舉明經儀鳯中為秦州領撫右軍總<lb/>
管擒十姓可汗阿史那都支及遮甸而還高祖曰卿文<lb/>
武兼資今故授卿二職即日拜禮部尚書兼檢校右衛<lb/>
大將軍<lb/>
唐休璟少以明經擢第有文武才幹乆視元年為隴右<lb/>
諸軍州大使大破吐蕃大將趜莾支於梁州洪源谷入<lb/>
拜武威金吾二衛大將軍長安中西突厥烏質勒與諸<lb/>
<pb n="KR3k0013_WYG_388-14b"/>
蕃不和舉兵相指安西道表奏相繼則天令休璟與宰<lb/>
相商度事勢俄頃草奏便遣施行後十餘日安西諸州<lb/>
表請兵馬應接程期一如休璟所畫<lb/>
郭元振舉進士累遷隴右諸州軍大使安西大都䕶朔<lb/>
方大總管有文集二十卷<lb/>
張説應詔舉開元七年權檢校并州都督府長史充天<lb/>
兵軍使兼脩國史仍齎史本隨軍脩撰後為朔方軍節<lb/>
度使<lb/>
<pb n="KR3k0013_WYG_388-15a"/>
哥舒翰年四十慨然仗劍之河西事節度王倕後王忠<lb/>
嗣為河西節度使以翰為衙前將翰好讀左氏春秋及<lb/>
漢書踈財重氣士多歸之<lb/>
高霞寓少讀左氏春秋及孫呉兵法後為左武衛大將<lb/>
軍邠寧節度使<lb/>
梁劉鄩㓜有大志好兵畧渉獵史傳唐中和中事青州<lb/>
節度使王敬武為少校<lb/>
羅紹威為天雄軍節度使服膺儒術明逹吏理好招延<lb/>
<pb n="KR3k0013_WYG_388-15b"/>
文士聚書萬卷開學舘置書樓每歌酒宴㑹與賓佐賦<lb/>
詩頗有情致江東人羅隱者佐錢鏐軍幕有詩於天下<lb/>
紹威遣使賂遺敘南卷之敬隱乃聚其所為詩投寄之<lb/>
紹威酷嗜其作因目已之所為曰偷江東集至今鄴中<lb/>
人士諷詠之紹威常有公讌詩曰簾前淡泊雲頭日座<lb/>
上蕭騷雨脚風雖深於詩者亦所嘆伏<lb/>
烏振為河北道副招討畧渉書史尤嗜左氏𫝊好為詩<lb/>
善筆札凡郵亭佛寺多有留題之跡<lb/>
<pb n="KR3k0013_WYG_388-16a"/>
晉史翰為義成軍節度使好春秋左氏𫝊每視政之暇<lb/>
延學者講說躬自執卷授焉時發難問窮於隱奥流軰<lb/>
或戲為史三𫝊<lb/>
張希宗為靈武節度使初自虜南歸過故鄕謁中朝執<lb/>
政及臨郡與屬邑令多為章句雖非工甚關理道有古<lb/>
人之趣性嗜書莅事之餘手不釋卷<lb/>
錢元瓘為兩浙節度使㓜聰敏少親吏事有詩千篇編<lb/>
尤者三百篇命曰錦樓集<lb/>
<pb n="KR3k0013_WYG_388-16b"/>
　　　有禮<lb/>
𫝊曰禮信戰之器也又曰治軍非禮威嚴不行是知軍<lb/>
旅有禮則武功克成然後敦陣有果毅之容御衆有長<lb/>
㓜之序知其可用能以徳攻者也歴代而下賢帥繼出<lb/>
固有深逹義府之訓能率禮經之法講求善志著於行<lb/>
事乃至不敢自擅以誅偏禆先問儀適然後㑹見甫清<lb/>
亂畧致恭宗祏或靡敢代主將之任或使之知朝廷之<lb/>
尊不伐隣喪罔踰服紀言還故郡克申禮意接下遵乎<lb/>
<pb n="KR3k0013_WYG_388-17a"/>
素範治戒宣乎懿望斯皆敦閱之攸及信讓之可稱者<lb/>
歟故秦師過周王孫知其必敗狂狡違命君子謂之宜<lb/>
禽蓋禮之不可不愼也已<lb/>
韓厥晉大夫為司馬魯成公二年六月晉伐齊齊逄丑<lb/>
父為齊侯右丑父不能推車而及<hi>為韓厥所及</hi>厥執縶馬前<lb/>
<hi>縶馬絆也執之示脩臣僕之職</hi>再稽首奉觴加璧以進<hi>進觴璧亦以示敬</hi>曰寡<lb/>
君使羣臣為魯衛請曰無令輿師䧟入君地<hi>本但為二國救請不</hi>
<hi>欲乃過入君地謙辭</hi>下臣不幸屬當戎行無所逃隱<hi>屬適也</hi>且懼奔<lb/>
<pb n="KR3k0013_WYG_388-17b"/>
辟而忝兩君臣辱戎士<hi>奔辟則為辱晋君并為齊侯羞故言二君此蓋韓厥自處臣僕謙敬</hi>
<hi>之飾言</hi>敢告不敏攝官承乏<hi>言欲以已不敏攝承空乏從君俱還</hi>
郤至晉大夫佐新軍魯成公十六年六月甲午晦晉侯<lb/>
及楚子鄭伯戰于鄢陵郤至三遇楚子之卒見楚子必<lb/>
下免胄而趨風<hi>疾如風</hi>楚子使工尹襄問之以弓<hi>問遺也</hi>曰<lb/>
方事之殷也有韎韋之跗注君子也<hi>韎赤色跗注戎服若袴而屬於跗與</hi>
<hi>袴連</hi>識見不穀而趨無乃傷乎<hi>恐其傷</hi>郤至見客免胄承命<lb/>
曰君之外臣至從寡君之戎事以君之靈間䝉甲胄<hi>間猶</hi>
<pb n="KR3k0013_WYG_388-18a"/>
<hi>近也</hi>不敢拜命<hi>介者/不拜</hi>敢告不寜君命之辱<hi>以君辱賜命故不敢自安</hi>為<lb/>
事之故敢肅使者<hi>以軍事不得拜故肅使者肅手至地若今撎</hi>三肅使者而<lb/>
退<lb/>
晉韓厥從鄭伯<hi>從逐也</hi>其御杜溷羅曰速從之其御屢顧<lb/>
不在馬可及也韓厥曰不可以再辱國君乃止<hi>二年鞌戰韓厥</hi>
<hi>已辱齊侯</hi>郤至從鄭伯其右茀翰胡曰諜輅之余從之乗而<lb/>
俘以下<hi>欲遣輕兵單進以距鄭伯車前而自後登其車以執之</hi>郤至曰傷國君有<lb/>
刑亦止<lb/>
<pb n="KR3k0013_WYG_388-18b"/>
士匄晉大夫帥師侵齊及穀聞喪而還禮也<lb/>
子展鄭大夫魯襄公二十五年六月子展伐陳宵突陳<lb/>
城遂入之子展命師無入公宫與子産親御諸門陳侯<lb/>
使司馬桓子賂以宗器陳侯免擁社<hi>免喪服擁社抱社主示服也</hi>使<lb/>
其衆男女别而纍以待於朝<hi>纍自囚係以待命</hi>子展執縶而見<lb/>
<hi>見陳侯</hi>再拜稽首承飲而進獻<hi>承飲奉觴示不失臣敬</hi>子美入數俘<lb/>
而出<hi>子美子産也但數其所獲人數不將以歸</hi>祝袚社司徒致民司馬致節<lb/>
司空致地乃還<hi>柭除也節兵符陳亂故正其衆官脩其所職以安定之乃還也</hi>
<pb n="KR3k0013_WYG_388-19a"/>
漢衛青武帝時為大將軍出征匃奴右將軍蘇建盡亡<lb/>
其軍獨以身得亡去自歸青青問其罪正閎長史安議<lb/>
郎周霸等<hi>正軍正也閎名也律軍都官長史一人</hi>建當云何<hi>謂處斷其罪法何至也</hi>
霸曰自大將軍出未嘗斬禆將今建棄軍可斬以明將<lb/>
軍之威閎安曰不然兵法小敵之堅大敵之禽也<hi>言衆寡不</hi>
<hi>敵以其堅戰無退心故士卒喪盡也一說若建恥敗而不自歸則亦被匃奴禽之而去</hi>今建以數<lb/>
千當單于數萬力戰一日餘士皆不敢有二心自歸而<lb/>
斬之是示後無反意也不當斬青曰青幸得以胏附<hi>胏附</hi>
<pb n="KR3k0013_WYG_388-19b"/>
<hi>謂親戚也</hi>待罪行間不患無威而霸說我以明威甚失臣意<lb/>
且使臣職雖當斬將以臣之尊寵而不敢自擅專誅於<lb/>
境外其歸天子天子自裁之於以風為人臣不敢專權<lb/>
不亦可乎<hi>風讀曰諷</hi>軍吏皆曰善遂囚建行在所<lb/>
後漢鄧禹為大司徒光武遣禹引兵西入關以乗更始<lb/>
與赤睂之亂赤睂西走扶風禹乃南至長安軍昆明池<lb/>
率諸將齋戒擇吉日脩禮謁祠高廟収十一帝神主遣<lb/>
使奉詣洛陽因循行園陵為置吏士奉守焉<lb/>
<pb n="KR3k0013_WYG_388-20a"/>
蓋延為虎牙將軍南伐劉求與其將蘇茂戰於沛西大<lb/>
破之遂定沛楚臨淮脩高祖廟置嗇夫祝宰樂人<hi>東觀記云</hi>
<hi>延因齋戒祠高祖廟</hi>
竇融為涼州牧時光武西征隗囂融率五郡太守及羌虜<lb/>
小月氐等歩騎数萬輜重五千餘兩與大將軍㑹高平<lb/>
第一<hi>高平原州縣高平有第一城</hi>融先遣從事問㑹見儀適<hi>猶言儀注</hi>是<lb/>
時軍旅代興諸將與三公交錯道中或背使者交私語<lb/>
帝聞融先問禮甚善之以宣告百僚乃置酒高㑹引見<lb/>
<pb n="KR3k0013_WYG_388-20b"/>
融等待以殊禮<lb/>
呉凌統呉郡餘杭人為偏將軍過本縣歩入寺門見長<lb/>
吏懐三版恭敬盡禮親舊故人恩意甚隆<lb/>
晉劉𢎞為南蠻檢校荆州刺史時總章太樂伶人避亂<lb/>
多至荆州或勸可作樂者𢎞曰昔劉景升以禮壊樂隳<lb/>
命杜䕫為天子合樂樂成欲庭作之䕫曰為天子合樂<lb/>
而庭作之恐非將軍本意吾嘗為之歎息今主上䝉塵<lb/>
吾未能展効臣節雖有家仗猶不宜聽況御樂哉乃下<lb/>
<pb n="KR3k0013_WYG_388-21a"/>
郡縣使安慰之頃朝廷旋返送還本置<lb/>
桓温為征討大都督師次伊水大敗姚襄襄奔平陽温<lb/>
屯故太極殿前徙入金墉城謁先帝諸陵皆繕復之兼<lb/>
置陵令<lb/>
劉毅初為青州刺史桓𢎞中兵參軍丁憂在家及義旗<lb/>
初興遂墨絰從事桓𢎞平以毅為撫軍將軍軍役漸寜<lb/>
上表乞還京口以終喪禮曰𢎞道為國者理盡於仁孝<lb/>
訴窮歸天者莫甚於喪親但臣凡庸本無感槩不能隕<lb/>
<pb n="KR3k0013_WYG_388-21b"/>
越故其宜爾往年國難滔天故志竭愚忠靦然茍存去<lb/>
春鑾駕廻軫而狂狡未滅雖姦凶時梟餘燼竄伏威懐<lb/>
寡方文武勞弊㣲情未申顧影悲憤今皇威遐肅海内<lb/>
清蕩臣窮毒艱穢亦已具於聖聽兼羸患滋甚衆疾互<lb/>
動如今寢頓無復人理臣之情也本不丼生語其事也<lb/>
亦可以没乞賜餘骸終其丘墳庶幾忠孝之道獲宥於<lb/>
聖世不許<lb/>
梁張興世為雍州刺史左衛將軍興世父仲子繇興世<lb/>
<pb n="KR3k0013_WYG_388-22a"/>
致位給事中興世欲將往襄陽愛鄕里不肯去嘗謂興<lb/>
世曰我雖田舎老翁樂聞皷角汝可送一部行田時欲<lb/>
吹之興世素恭謹畏法譬之曰此是天子鼓角非田舎<lb/>
所吹<lb/>
北齊王珠初仕後梁為廣州刺史梁元帝為魏圍逼乃<lb/>
徴琳赴援除湘州刺史琳師次長沙知魏平江陵已立<lb/>
梁王詧乃為梁元帝舉哀三軍縞素<lb/>
高季式東魏武定中除侍中尋加冀州大中正時文襄<lb/>
<pb n="KR3k0013_WYG_388-22b"/>
先為此任啓以㢠廻授為都督<lb/>
隋周羅㬋初為陳散騎常侍隋師南伐都督巴峽縁江<lb/>
諸軍事以拒隋師遇丹陽䧟陳主被擒上江猶不下晉<lb/>
王遣陳主手書命之羅㬋為諸將泣三日然後降其年<lb/>
秋拜儀同三司鼔吹羽儀送之於宅後陳主卒羅㬋請<lb/>
一臨哭帝許之縗絰送至墓所葬還釋服而後入朝帝<lb/>
甚嘉尚世論稱其有禮<lb/>
高熲為左領軍大將軍開皇二年長孫覧元景山等伐<lb/>
<pb n="KR3k0013_WYG_388-23a"/>
陳熲領節度諸軍㑹陳宣帝薨熲以禮不伐喪奏請班<lb/>
師<lb/>
唐侯君集討高昌師至柳谷候騎言麴文泰死尅日將<lb/>
葬國人咸集以輕騎襲之可有大利亞將姜行本等咸<lb/>
以為然君集曰不可天子以高昌怠慢使吾恭行天誅<lb/>
乃於墟墓之間以襲其葬非問罪之師也<lb/>
李芃為河陽節度與馬燧等圍田恱於魏州恱將符璘<lb/>
以精騎五百夜降芃開營以納之明日歸璘於招討使<lb/>
<pb n="KR3k0013_WYG_388-23b"/>
李晟為中書令西平郡王妻卒詔以晟子愿依前為太<lb/>
子賓客前衛尉少卿怤<hi>音付</hi>為韶王𫝊居喪既大祥而除<lb/>
官晟以二子未禫訪於諸相趙退翁陸贄謂曰故事有<lb/>
大祥服闋授官者終禫而後朝請晟奏行之<lb/>
李自良為河東軍都將從節度使馬燧入朝璲罷兵權<lb/>
德宗欲以自良代璲自良懇辭事燧乆不欲代為軍帥<lb/>
物議多之<lb/>
李愬為唐鄧節度使初平蔡州裴度先遣宣慰副使馬<lb/>
<pb n="KR3k0013_WYG_388-24a"/>
總入蔡州安諭軍衆明日度建彰義軍節擁降卒萬餘<lb/>
人次入焉愬具櫜鞬候度馬首度將避之愬曰淮西阻<lb/>
命五十年一方之人不識上下等威之分乆矣請公因<lb/>
以示之度以宰相禮受愬迎謁衆皆聳觀<lb/>
王鍔拜兵部尚書充淮南節度副大使時節度使杜佑<lb/>
屢請代鍔始見佑以趨拜恱佑退坐司馬㕔事數日詔<lb/>
追佑以鍔代之<lb/>
曺華為義成節度使華雖出自戎行而動必中禮尤重<lb/>
<pb n="KR3k0013_WYG_388-24b"/>
士大夫未嘗以富貴驕人<lb/>
柳公綽為山南東道節度使牛僧孺罷相鎭江夏公綽<lb/>
具戎容於郵舍候之軍吏白以漢上地高於鄂禮太過<lb/>
公綽曰竒章纔離台席方鎭重宰相是尊朝廷也竟以<lb/>
戎容見<lb/>
梁謝彦章官至許州節度使將畧之外好優禮儒士與<lb/>
晉人對軍於河上常䙝衣博帶動皆由禮或臨敵御衆<lb/>
則肅然有上將之威<lb/>
<pb n="KR3k0013_WYG_388-25a"/>
劉鄩初為青州王師範行軍司馬昭宗幸鳯翔太祖率<lb/>
西鎭之師奉迎於岐下師範乗虚襲取太祖管内州郡<lb/>
令鄩以偏師䧟兖州太祖命大將葛從周攻之師範兵<lb/>
力漸窘從周以禍福諭鄩俾之革靣鄩報曰侯青州本<lb/>
使歸降即以城池還納師範告降從周即出城聽命鄩<lb/>
既降從周具行裝服馬請鄩歸大梁鄩曰未受梁王捨<lb/>
釋之㫖乗肥衣裘非敢聞命即素服跨驢而發及將謁<lb/>
見太祖令賜冠帶鄩曰纍囚負罪請就縶而入太祖不<lb/>
<pb n="KR3k0013_WYG_388-25b"/>
許及見慰撫移時且飲之酒鄩以量小告太祖曰取兖<lb/>
州量何大耶尋授元從都押牙<lb/>
後唐馬全節始為鄴都留守以元城是桑梓之邑衣白<lb/>
襴詣縣庭謁拜縣令沈遘遘逡巡避之不敢當禮全節<lb/>
曰父母之鄕自合致敬勿讓之也州里咸以為榮<lb/>
晉史翰為義成軍節度使性剛毅有沉謀御軍嚴整而<lb/>
推恩信於士伍接下以禮與部曲語未嘗稱名<lb/>
周英為成德軍節度使性沉厚謙恭有禮雖任金革之際<lb/>
<pb n="KR3k0013_WYG_388-26a"/>
接對賓客亦未嘗造次將帥之中如者鮮矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_388-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三百八十八<lb/>
</p>
<p>
</p>
  </div>
</body>
</text>
</TEI>
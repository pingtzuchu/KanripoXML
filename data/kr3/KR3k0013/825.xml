<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八百二十五</head>
    <p>
<pb n="KR3k0013_WYG_825-1a"/>
欽定四庫全書<lb/>
　冊府元龜卷八百二十五　宋　王欽若等　撰<lb/>
　　總録部<lb/>
　　　名字第二<lb/>
隋李和本名慶和魏末為驃騎大將軍夏州刺史後周<lb/>
太祖賜姓宇文氏嘗謂諸將曰宇文慶和智畧明贍立<lb/>
身恭謹累經委任每稱吾意遂賜名意開皇九年遷上<lb/>
柱國以意是太祖賜名市朝己革慶和則父之所命義<lb/>
<pb n="KR3k0013_WYG_825-1b"/>
不可違遂以和為名<lb/>
豆盧勣字定東父寧柱國太保勣初生時周太祖親幸<lb/>
寧家稱慶時遇新破齊師太祖因字之曰定東後為<lb/>
上柱國夏州總管封楚國公<lb/>
長孫覽初仕周為車騎大將軍每公卿上奏必令省讀<lb/>
覽初名善周武帝謂之曰朕以萬機委卿先覽遂賜名<lb/>
焉終於荆州刺史<lb/>
伊婁謙字彦恭髙祖作相授亳州總管俄徵還京既平<lb/>
<pb n="KR3k0013_WYG_825-2a"/>
王謙謙耻與逆人同名因爾稱字後為澤州刺史<lb/>
顔之推有二子長曰思魯次曰愍楚蓋不忘本也<lb/>
蘓䕫少聰敏及長博覧羣言尤以鍾律自命初不名䕫<lb/>
其父威改之頗為有識所哂位至通議大夫<lb/>
李徳林字公輔少孤未有字魏收謂之曰識度天才必<lb/>
至公輔吾輒以此字卿後為懷州刺史<lb/>
李孝貞字元操開皇初拜馮翊太守為犯廟諱於是稱<lb/>
字<hi>按隋書文帝祖父諱禎</hi>
<pb n="KR3k0013_WYG_825-2b"/>
唐李綱字文紀初名瑗字子玉讀後漢書張綱傳慕而<lb/>
改之位至太子少師<lb/>
髙儉字士廉以字行焉後為開府儀同三司平章政事<lb/>
房喬字𤣥齡以字行焉終於司空<lb/>
虞世南叔父寄仕陳為中書侍郎寄無子以世南出繼<lb/>
故字曰伯施位至銀青光禄大夫𢎞文舘學士<lb/>
楊仁恭本名綸後為雒州都督老病乞骸以特進歸第<lb/>
李靖本名藥師官至僕射進封衛國公<lb/>
<pb n="KR3k0013_WYG_825-3a"/>
李百藥字重規定州安平人隋内史令安平公徳林之<lb/>
子為童兒時多疾病祖母趙氏故以百藥為之名後官<lb/>
至太子庶子<lb/>
顔籕字師古以字行於世位至秘書監<lb/>
崔敦禮為太子太師同中書門下三品監脩國史敦禮<lb/>
本名元禮髙祖改為敦禮<lb/>
劉義節本名世龍有子名鳳昌有人上書言龍父子為龍<lb/>
鳳之名居宅在乾坤之地將非國家之利書奏不省因<lb/>
<pb n="KR3k0013_WYG_825-3b"/>
賜名節義<lb/>
秦瓊字叔寶以字行於世位至左武衛大將軍<lb/>
韋思謙本名仁約以音類則天父諱故稱字焉官至黄<lb/>
門侍郎<lb/>
魏元忠初名真宰天授中以避天后母號故改焉後以<lb/>
特進齊國公致仕<lb/>
成王千里吳王恪之子本名仁進爵郡公嘗出使江左<lb/>
都人相率以金遺之仁拒而不納則天聞而嘉歎擢使<lb/>
<pb n="KR3k0013_WYG_825-4a"/>
謂曰汝吾家千里駒也繇是改名千里<lb/>
崔𤣥暐本名曄以字下體有則天祖諱乃改為𤣥暐後<lb/>
至中書令<lb/>
張仁愿本名仁亶以音類睿宗諱改焉位至兵部尚書<lb/>
致仕<lb/>
楊隆禮隋齊王楊正道之子歴雒梁滑汾懷五州刺史<lb/>
以嚴察聞景龍中以名犯𤣥宗上字改為崇禮<lb/>
薛謙光開元初為太子賔客以與太子同名表請行字<lb/>
<pb n="KR3k0013_WYG_825-4b"/>
特勅賜名為登<lb/>
寧王憲初名成器避昭成皇后尊號改名憲歧王範初<lb/>
名隆範避𤣥宗連名故单稱範薛王業亦同<lb/>
姚元崇則天時為夏官侍郎同鳳閣鸞臺平章事後<lb/>
以叱利元崇構逆則天不欲元崇與之同名遂改為元<lb/>
之後避開元尊號又改名崇<lb/>
王忠嗣本名訓年始九歳父海賔死王事起復朝散大<lb/>
夫尚輦奉御養於禁中後官至漢東郡太守<lb/>
<pb n="KR3k0013_WYG_825-5a"/>
崔澄為秘書監本名滌開元初𤣥宗改焉<lb/>
李傑本名務光後改焉官終揚州大都督府長史<lb/>
楊國忠𤣥宗貴妃從父之子或云張易之子冐外氏姓<lb/>
本名釗天寶中帝改為國忠官至司空<lb/>
劉正臣本名客奴天寳末為平盧軍遊奕使時節度使<lb/>
呂知誨受安禄山逆命客奴與諸將襲殺之馳以奏聞<lb/>
十五載四月授客奴柳城郡太守平盧軍節度度支營<lb/>
田陸運押兩蕃渤海黒水四府經畧及平盧軍使仍賜<lb/>
<pb n="KR3k0013_WYG_825-5b"/>
名正臣<lb/>
史思眀本名窣干𤣥宗改之為思明後為平盧節度都<lb/>
知兵馬使<lb/>
李懷光本姓茹父嘗為朔方部將以戰功賜姓李氏更<lb/>
名嘉慶懷光後為邠寧節度使<lb/>
李若幽為殿中監上元二年以為河中節度都統處置<lb/>
使鎮于絳賜名國貞<lb/>
盧正巳寶應二年自刑部侍郎為大府卿正巳本名元<lb/>
<pb n="KR3k0013_WYG_825-6a"/>
裕以兼名同帝諱抗疏乞改之<lb/>
楊子琳忿崔寧賊殺長帥討之候寧入覲突入成都糧<lb/>
盡自潰朝廷慮為亂階除為陜州刺史又移受澧州刺<lb/>
史灃郎兩州鎮遏使在澧州二年大歴六年表乞朝謁<lb/>
代宗以發跡不順特容之及至引見于延英殿與語甚<lb/>
悦賜名猷<lb/>
張延賞本名寶符中書令嘉貞之子㓜孤以父䕃授官<lb/>
𤣥宗特恩賜名延賞取延賞後世之義也位至左僕射<lb/>
<pb n="KR3k0013_WYG_825-6b"/>
同中書門下平章事<lb/>
路嗣恭始名劍客歴仕郡縣有能名後授神烏縣令考<lb/>
課上上為天下最以其能嗣魯恭特賜改其名位至河<lb/>
陽三城節度及東都畿觀察使<lb/>
崔旰為劍南西川留後大歴三年加節度使仍改名寧<lb/>
曹令忠為北庭節度副大使知節度使大歴七年八月<lb/>
賜姓李改名元忠以邊將寵之也<lb/>
白琇珪大歴中司農少卿遷大卿在卿曹十餘年徳宗<lb/>
<pb n="KR3k0013_WYG_825-7a"/>
召見與語以為可任腹心遂用為神䇿軍使兼御史大<lb/>
夫賜名志貞<lb/>
尚可孤初為魚朝恩養子改姓魚氏名智徳朝恩死賜<lb/>
可孤姓李氏名嘉勲㑹李希烈反叛建中四年七月除<lb/>
兼御史大夫荆襄應援淮西使仍復本姓尚可孤官至<lb/>
左龍武將軍<lb/>
韓希烈為汾寧節度興元元年詔賜名歸義<lb/>
張萬福年七十八從軍遼東有功累攝舒盧夀三州刺<lb/>
<pb n="KR3k0013_WYG_825-7b"/>
史時李正巳反將斷江淮路徳宗以萬福為濠州刺史<lb/>
召見謂曰先帝改卿名正者所以褒卿也朕以為江淮<lb/>
草木亦知威名若從先帝所改恐賊不知是卿也復賜<lb/>
名萬福慰遣之<lb/>
劉洽為宣武軍節度貞元元年改名𤣥佐<lb/>
李長榮貞元四年為河陽三城懷州團練使仍賜名元<lb/>
諒<lb/>
柳渾初名載為尚書左丞及駕幸奉天渾㣲服徒行扈<lb/>
<pb n="KR3k0013_WYG_825-8a"/>
從初渾之離京城賊泚猶以渾匿在閭里乃除偽宰相<lb/>
及京師克復渾尚名載上言曰頃為狂賊㸃汚臣實耻<lb/>
稱舊名况載字帶戈時當偃武請改名渾徳宗嘉而從<lb/>
之<lb/>
王䖍休汝州梁人本名延賞貞元中為潞州左司馬領<lb/>
留後仍賜名䖍休<lb/>
張茂昭本名昇雲孝忠之子也貞元七年為定州刺史<lb/>
充北平軍使是嵗孝忠卒於位詔昇雲起復左衞大將<lb/>
<pb n="KR3k0013_WYG_825-8b"/>
軍同正員充義武軍節度使賜名茂昭<lb/>
王昌貞元十四年自右神䇿軍將軍除鳳翔節度使賜<lb/>
名敬則<lb/>
劉逸淮貞元十五年自宋州刺史為宣武軍節度使賜<lb/>
名全諒<lb/>
渾瑊本名日進後改為瑊<lb/>
康藝全為河東編伍勇力絶人節度使馬燧以其多藝<lb/>
因以藝全名之<lb/>
<pb n="KR3k0013_WYG_825-9a"/>
崔咸字重易父銳貞元中為李抱真從事有道者自稱<lb/>
曰盧老嘗師隋朝雲霽寺李先生能知逺近事屬河北<lb/>
禁逰客銳遂舘之一旦辭去且曰我死當為君子因<lb/>
指口下黒子願以為記既生咸果有黒子其狀則盧老<lb/>
也遂以盧老名之<lb/>
韋士伋為黔中經畧觀察使貞元十六年改名士宗又<lb/>
名士文<lb/>
王紹初與憲宗同名永貞年改焉少時顔真卿器重之<lb/>
<pb n="KR3k0013_WYG_825-9b"/>
因紹舊名字之曰徳素位至兵部尚書<lb/>
張奉國本名子良為李錡牙門右職錡叛子良與錡甥<lb/>
裴行立等宻圖錡生致闕庭平浙右憲宗追赴京師親<lb/>
自褒慰擢為右金吾將軍兼御史大夫改名奉國<lb/>
韋貫之本名純犯憲宗廟諱遂以字稱位至河南尹<lb/>
朱士明元和初為定州鎮使以築臨涇城有勞特加檢<lb/>
校工部尚書涇原四鎮北庭等節度使仍賜名忠亮<lb/>
髙固生於微賤為叔父所賣展轉為渾瑊家奴號曰黄<lb/>
<pb n="KR3k0013_WYG_825-10a"/>
芩性敏惠有膂力善騎射好讀左氏春秋瑊大愛之養<lb/>
如己子以乳母之女妻之遂以固為名取左氏傳髙固<lb/>
之名也<lb/>
蔣武元和五年為諫議大夫武中謝面請改名又從之<lb/>
嘗因奏對為憲宗言曰陛下今日偃武修文臣下亦當<lb/>
順承因請改名帝悦而從之時討王承宗兵初罷又恐<lb/>
天子易於用武故因以此諷焉<lb/>
田興元和八年為魏博節度使賜名𢎞正<lb/>
<pb n="KR3k0013_WYG_825-10b"/>
崔元畧為御史中丞元和十二年元畧論侍御史唐武<lb/>
當改名帝曰人之取名多矣何必武為曩時蔣武已請<lb/>
改矣遂改唐武為慶時議者見淮西初平謂帝遂喜武<lb/>
功及見改唐武名乃知帝厭兵人人相賀<lb/>
韓瓘為鄜坊節度使穆宗長慶元年瓘請改名充許之<lb/>
王日簡長慶初為鎮州小將王承宗沒軍情不安日簡<lb/>
自㧞歸朝授代州刺史及長慶初鎮州軍亂害田𢎞正<lb/>
穆宗為之旰食以日簡嘗為鎮將召問其計日簡遂於<lb/>
<pb n="KR3k0013_WYG_825-11a"/>
御前極言利害兼願有以自效因授徳州刺史經略其<lb/>
事明年擢拜横海軍節度使賜姓李氏名全略以崇樹<lb/>
之<lb/>
李元喜為安南經略使寶厯元年元喜請更名元志從<lb/>
之<lb/>
盧周仁開成中為湖南觀察使奏云名與再從伯音同<lb/>
請改名術從之<lb/>
髙士榮為威逺軍使寳歴元年士榮請改名承恭從之<lb/>
<pb n="KR3k0013_WYG_825-11b"/>
崔承寵為黔州觀察使寶厯三年承寵請更名實從之<lb/>
李載義字方轂方轂之字文宗所製也位至侍中<lb/>
鄭澣本名涵以文宗在藩邸時名同改名澣澣子茂諶<lb/>
避國諱改名茂休澣後為山南西道節度觀察使<lb/>
髙元中太和二年為侍御史内供奉請改名元裕許之<lb/>
楊嗣復字繼之僕射於陵之子也初於陵調補潤州句<lb/>
容尉浙西觀察使韓滉有知人之鍳見之甚悦滉有愛<lb/>
女方擇佳婿謂其妻柳氏曰吾閲人多矣無如楊生貴<lb/>
<pb n="KR3k0013_WYG_825-12a"/>
而且夀生子必為宰相於陵寓居揚子而生嗣復後滉<lb/>
見之撫其首曰名位果踰於父楊門之慶也因字曰慶<lb/>
門後自潮州刺史徵拜吏部尚書<lb/>
李祜太和三年自涇原節度使除徳州刺史充滄景節<lb/>
度使仍賜名有裕<lb/>
史唐太和三年攝魏博節度副使奏臣父憲誠本以周<lb/>
有莊周漢有吳漢依據故事以臣名唐今竊思之不敢<lb/>
慕古請改名孝章從之<lb/>
<pb n="KR3k0013_WYG_825-12b"/>
李仲和太和八年為翰林侍講學士周易博士奏以名<lb/>
與堂叔祖下字同請改名訓從之<lb/>
崔𦙍父慎繇太中年鎮西川有異人張叟者或云名占<lb/>
風與慎繇跡熟時曾訪慎繇于都下慎繇因從容謂曰<lb/>
臣聞罪大莫若絶嗣今四十無子良可懼也叟曰我亦<lb/>
為公求之未見可者唯終南翠㣲寺有僧絶粒五十年<lb/>
矣公宜遣使遺其服玩若愛而受之則其嗣也慎繇乃<lb/>
發婢僕往焉果受其遺僧尋卒叟於暗壁誌之至來年<lb/>
<pb n="KR3k0013_WYG_825-13a"/>
崔生之日叟復至焉謂慎繇曰我故來相賀因與慎繇<lb/>
窺其所誌之日畧無差焉慎繇因示𦙍於叟叟曰貴則<lb/>
過公然遇亂世恐不得其終也因字曰衲僧後自司徒<lb/>
貶太子賔客<lb/>
梁韋震本名肇唐末充宣武軍節度副使乾寧二年七<lb/>
月昭宗狩於石門震奉表繇虢略間道奔達于行在帝<lb/>
大悦賜名震太祖特為製字<lb/>
李茂貞本姓宋名文通唐末為洋蓬璧等州節度使賜<lb/>
<pb n="KR3k0013_WYG_825-13b"/>
姓名茂貞禧宗親為製字曰正臣<lb/>
後唐李茂勲唐末為鄜州節度使梁太祖襲鄜州茂勲遂<lb/>
歸於梁改名周彛署元帥府行軍司馬<lb/>
李存進振武人本姓孫名重進唐末從太祖入關平黄<lb/>
巢景福中為義兒軍使賜姓名<lb/>
牛存節字賛貞青州博昌人也本名禮梁太祖改而字<lb/>
之<lb/>
李存信本姓張為河東蕃漢馬歩軍都指揮使太祖賜<lb/>
<pb n="KR3k0013_WYG_825-14a"/>
名姓睠同親嫡<lb/>
朱簡唐末為陜州節度使陳情於梁太祖曰僕位崇將<lb/>
相本無功勞實知踰分皆元帥令公生成之造翼卵之<lb/>
仁願以㣲軀永期效使乞以名姓肩隨諸子太祖深賞<lb/>
其心乃賜名友謙待之過於諸子同光初莊宗賜姓改<lb/>
名繼麟<lb/>
段凝仕梁為滑州兵馬留後同光初莊宗賜姓名紹欽<lb/>
王晏球梁為耀州刺史同光初賜姓名紹䖍<lb/>
<pb n="KR3k0013_WYG_825-14b"/>
康延孝同光初除鄭州刺史充本州防禦史仍賜姓名<lb/>
紹琛<lb/>
孔循初仕梁以太祖乳媪為義母媪夫趙氏循冐其姓<lb/>
名殷衡同光初歸姓孔名循<lb/>
張全義字國維初名言昭宗賜名全義梁太祖即位改<lb/>
名宗奭同光初復名全義<lb/>
元行欽初從明宗名聞軍中為散員都部署賜姓名紹<lb/>
榮<lb/>
<pb n="KR3k0013_WYG_825-15a"/>
袁光輔同光中為復州刺史天成初上言叔父㓜年遇<lb/>
亂離索與臣同名臣今欲改名㠖從之<lb/>
郭彦䕫為青州孔目吏以節度使霍彦威故改名致雍<lb/>
大成中為本道所薦至京中書以舊名除官邸使蘇仁<lb/>
裕陳狀以為不便安重誨以聖㫖令中書奏曰伏以凢<lb/>
是人名皆繇父名侍側者稱以榮左右為後者稱以奉烝<lb/>
嘗犯廟諱須更同御名亦改降此以外廻避無聞以春<lb/>
秋論之衛侯名惡大夫有齊惡太宗朝有虞世南君不<lb/>
<pb n="KR3k0013_WYG_825-15b"/>
聽臣易名皆所以重人父之命况郭彦䕫長在青州霍<lb/>
彦威有時移鎮寧將私敬上瀆聖聰若便允從恐多援<lb/>
引只宜如故工部郎史于鄴奏名是盧文紀私諱儻許<lb/>
更名即不至尤違其郭彦䕫請在本道宜令權稱致雍<lb/>
在告勅内即須仍舊誠為至論永作通規從之<lb/>
安黒連長興初為潮州刺史明宗為之改名保榮<lb/>
李郁清泰初為宗正少卿上言臣與本寺卿名同行公<lb/>
事不便欲改名知新從之<lb/>
<pb n="KR3k0013_WYG_825-16a"/>
晉張從訓初唐莊宗與梁人相拒於徳勝口徴赴軍前<lb/>
補先鋒游奕使俄轉雲捷指揮使檢校司空賜姓名繼<lb/>
鸞從諸子之行也明宗㣲時嘗在存信麾下為都押衙<lb/>
與從訓有舊及即位授石州刺史復舊姓名<lb/>
楊光逺小字阿檀及長止名檀後唐天成中以明宗改<lb/>
御名為亶以偏傍字犯之始改名光逺字徳明<lb/>
周史懿字繼美為涇原節度使本名犯太祖廟諱故改<lb/>
焉<lb/>
<pb n="KR3k0013_WYG_825-16b"/>
孫方諫字良弼為定國軍節度使本名下一字犯廟諱<lb/>
廣順初改焉<lb/>
曹英字徳秀為成徳軍節度使舊名犯太祖廟諱故<lb/>
改焉<lb/>
　<lb/>
　<lb/>
　<lb/>
　冊府元龜卷八百二十五<lb/>
</p>
<p>
</p>
  </div>
</body>
</text>
</TEI>
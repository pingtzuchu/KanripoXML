<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八</head>
    <p>
<pb n="KR3k0013_WYG_008-1a"/>
欽定四庫全書<lb/>
　册府元龜卷八　　　　宋　王欽若等　撰<lb/>
　　帝王部<lb/>
　　　創業第四<lb/>
後唐荘宗太祖長子年十一從太祖討王行瑜因令獻<lb/>
㨗昭宗一見駭之除隰州刺史尋改汾晉二郡皆遥領<lb/>
之天祐五年正月太祖厭世帝嗣晉王位四月召周徳<lb/>
威軍歸晉陽汴人既見班師知其國禍以為潞州必取<lb/>
<pb n="KR3k0013_WYG_008-1b"/>
無復再舉遂停斥堠梁祖亦自澤州歸雒帝知其不備<lb/>
率親軍直抵夾寨破之梁軍大敗招討使康懷真得百<lb/>
餘騎出天井闗<hi>事具帝王謀畧門</hi>帝乃班師晉陽九月邠岐蜀<lb/>
三鎮復大舉攻長安帝遣李嗣昭周徳威將兵三萬攻<lb/>
晉州以應之三鎮攻長安梁祖懼自雒率親軍屯於陜<lb/>
州令其將尹皓將兵赴援平陽周徳威與尹皓之師戰<lb/>
於神山北梁人大敗六年七月邠岐劉知俊遣使來吿<lb/>
將大舉討靈夏兼收平闗輔請出兵晉絳以張犄角八<lb/>
<pb n="KR3k0013_WYG_008-2a"/>
月帝御軍南征令周徳威李存審丁㑹統大軍出隂北<lb/>
闗攻晉州刺史邊繼威登陴拒守梁祖令其將楊師厚<lb/>
領兵赴援屯於絳州我軍攻城急小校萇諫募兵寡不<lb/>
敵而退我為地道壞城二十餘步城中血戰拒守夜復<lb/>
乗城汴軍至䝉坑周徳威逆戰敗之斬首二百級師厚<lb/>
退保絳州七年七月茂貞知俊及邠州楊崇本各遣使<lb/>
來吿言靈武韓遜夏州將李仁福朋附梁孽屢犯邊陲<lb/>
請出師協力以討時岐人言劉知俊三敗汴軍於寧州<lb/>
<pb n="KR3k0013_WYG_008-2b"/>
韓遜危慽岐隴之師大舉決定取河西帝命振武節度<lb/>
使周徳威將兵萬人西渡河以應㑹劉知俊為岐人所<lb/>
搆乃自退九月周徳威軍旋晉陽十一月梁祖欲兼并<lb/>
鎮定遣親軍三千入于深冀鎮州王鎔懼求援於帝帝<lb/>
遣周徳威率軍屯於趙州梁軍王景仁等營於柏鄉帝<lb/>
遂親征八年正月周徳威史建塘帥三千騎致師於柏<lb/>
鄉設伏於村塢間遣三百騎直壓賊營賊軍怒悉其軍<lb/>
結陣而來徳威與之轉戰至於鄗南賊陣横亘六七里<lb/>
<pb n="KR3k0013_WYG_008-3a"/>
時我軍未成列李存璋引諸軍旋陣於野河之上賊五<lb/>
百人薄我争橋鎮定步軍偏師與之血戰賊敗而復整<lb/>
周徳威李嗣源李存璋等大破之斬首二萬級餘賊棄<lb/>
深冀而遁徳威與史建塘前軍狥地邢洺先馳檄諭邢<lb/>
洺魏博衛滑諸郡縣曰王室遘屯七廟被凌夷之酷旻<lb/>
天不弔萬民罹塗炭之災必有英主奮庸忠臣効順斬<lb/>
長鯨而清四海廓妖祲以泰三靈予位忝維城仍當分<lb/>
閫念兹顛覆詎可宴安故仗桓文輔合之規問羿浞兇<lb/>
<pb n="KR3k0013_WYG_008-3b"/>
狂之罪逆温碭山傭𨽻巢孽餘兇當僖宗奔播之初我<lb/>
太祖掃平之際束身泥首請命牙門包藏姦詐之心惟<lb/>
示婦人之態我太祖俯憐窮鳥曲為開懷特發表章請<lb/>
帥梁汴纔出萑蒲之澤便居茅社之尊殊不感恩遽行<lb/>
猜忍我國家祚隆周漢迹盛伊唐二十聖之鎡基三百<lb/>
年之文物外則五侯九伯内則百辟千官或代襲簪纓<lb/>
或門傳忠孝皆遭陷害永抱沉寃且鎮定兩藩國家巨<lb/>
鎮兾安民而保族咸屈節以稱藩逆温惟仗隂謀專行<lb/>
<pb n="KR3k0013_WYG_008-4a"/>
不義欲全吞噬先據屬州趙州特發使車來求援助予<lb/>
情惟盪㓂義切親仁躬率賦輿赴兹盟約賊将王景仁<lb/>
將兵十萬屯據柏鄉遂驅三鎮之師授以七擒之畧鸛<lb/>
鵝纔列梟獍大奔易如走坂之丸勢若燎原之火殭尸<lb/>
仆地流血成川組甲雕戈皆投草莽謀夫猛將盡作俘<lb/>
囚羣夫既快於天誅大憝湏懸於鬼録今則選蒐兵甲<lb/>
簡練車徒乘勝長驅翦除元惡凡爾魏博邢洺之衆感<lb/>
恩懷義之人乃祖乃孫為聖唐赤子豈徇虎狼之黨遂<lb/>
<pb n="KR3k0013_WYG_008-4b"/>
忘覆載之㤙盖以封豕長蛇憑陵薦食無方逃難遂被<lb/>
脅從空嘗膽以䘖寃竟無門而雪憤既聞告㨗想所慰<lb/>
懷今義旅徂征止于招撫昔耿純焚廬而向順蕭何舉<lb/>
族以從軍皆審料興亡能圖富貴殊勲茂業翼子貽孫<lb/>
轉禍見機決在今日如能詣轅門而効順開城堡以迎<lb/>
降長吏則改補官資百姓則優加賞賜所經詿誤更不<lb/>
推窮三鎮諸軍己申嚴令不得焚燒廬舍剽掠馬牛但<lb/>
仰所在生靈各安耕織予恭行天伐罪止元兇已外歸<lb/>
<pb n="KR3k0013_WYG_008-5a"/>
民一切不問凡爾士衆咸諒予懷於是帝親御軍邢帥<lb/>
王檀懼請師于雒梁遣其將徐仁溥將兵五百夜入邢<lb/>
州助檀固守帝令張承業李存璋以三鎮步卒攻邢州<lb/>
遣周徳威史建塘將三千騎長驅澶魏帝與李嗣源率<lb/>
親軍繼進王師所至壺漿塞路郡邑長吏村閭文學咸<lb/>
扣馬言曰久罹䘮亂獲見義師帝躬自臨問勞之軍法<lb/>
甚嚴秋毫無所犯但討其拒命者時汴軍自王景仁敗<lb/>
後殺戮大半其餘漏刃亡散皆青徐兖鄆諸道之軍各<lb/>
<pb n="KR3k0013_WYG_008-5b"/>
歸本鎮梁祖遣楊師厚於河陽招聚亡敗之衆旬餘方<lb/>
得萬人二月帝自雒磁相三郡次于洹水謀報汴滑之<lb/>
軍據黎陽周徳威進至臨河己未魏帥羅周翰出兵五<lb/>
千塞石灰窰口周徳威以騎三千掩擊廹入觀音門帝<lb/>
舍於狄公祠東西列營十數羅周翰閉壁自固我軍攻<lb/>
西南北隅城㡬陷朱温遣杜廷隠将兵五百送李振為<lb/>
魏博副使夜入鄴城是時朱温出兵萬餘将渡赴援聞<lb/>
王師至棄舟而退鄆州步騎二千自黎陽來歸梁祖自<lb/>
<pb n="KR3k0013_WYG_008-6a"/>
汴歸雒陽周徳威自臨清徇地貝郡夏津髙唐攻博州<lb/>
下東望朝城攻澶州偽刺史張可臻棄城而遁進擊黎<lb/>
陽下臨河淇門逼衛州掠新鄉共城是月梁祖在潞聞<lb/>
我師將攻河陽率親軍屯白司馬坡令楊師厚戒嚴八<lb/>
月幽州劉守光僭稱大燕皇帝十二月帝遣周徳威劉光<lb/>
濬李嗣源及諸將率蕃漢之兵討之九年正月燕將王<lb/>
行方等以部下四百人來奔二月梁祖率舉河南之衆<lb/>
以援守光三月周徳威遣李存暉攻瓦橋闗四月李嗣<lb/>
<pb n="KR3k0013_WYG_008-6b"/>
源攻瀛州皆下之五月徳威大破燕軍於羊頭岡斬首<lb/>
五千餘級自涿州進軍于幽州城下六月梁祖為其子<lb/>
友珪所弑八月友珪遣其将韓勍康懷英牛存節率兵<lb/>
五萬急攻河中朱友謙遣使求援帝令李存審率師救<lb/>
之十月帝自澤潞赴河中遇梁將康懷英於平陽破之<lb/>
斬首千餘級追至白徑嶺友謙㑹帝於猗氏梁軍解圍<lb/>
而去十年正月徳威攻順州二月攻安逺軍皆下之三<lb/>
月攻廬臺及古北口五月壬寅朔劉光濬逼營州刺史<lb/>
<pb n="KR3k0013_WYG_008-7a"/>
楊靖以城降得李知諲馬步兵四百因令五院將李益<lb/>
權典州事六月帝遣監軍張承業至幽州是月収下莫<lb/>
州九月守光率衆夜出遂陷順州十月入檀州徳威自<lb/>
涿州将兵躡之守光循山而南徳威追及大敗之守光<lb/>
復之諲城十一月帝親征幽州十二月執偽燕主劉守<lb/>
光并其父仁恭班師晉陽次行唐鎮州節度使王鎔迎<lb/>
謁於道路鎔啟曰燕主劉太師頃為隣國謀之不臧患<lb/>
生膝下今既伏罪履薪之㑹僕欲挹其風儀可乎帝促<lb/>
<pb n="KR3k0013_WYG_008-7b"/>
命主者破械引守光仁恭至與鎔答拜同宴久之十一<lb/>
年正月至自幽州是日於汾亭令軍士數百組練係仁<lb/>
恭守光號呼而入與其黨李小喜鄭臧斐皆伏法是月<lb/>
鎮州王鎔定州王處直再遣使奉書推册帝為尚書令<lb/>
帝可之乃撰日受册開霸府建行臺如武徳故事帝以<lb/>
燕薊初平将軍南伐七月帥師自黄沙嶺東下㑹周徳<lb/>
威王鎔於趙州大軍進至洺州徇地而還十二年三月<lb/>
梁主朱友貞分魏博六州為兩道以賀徳倫為魏博節<lb/>
<pb n="KR3k0013_WYG_008-8a"/>
度使張筠為澶相節度使魏人不從乃歸於帝帝命馬<lb/>
步副摠管李存審自鎮州帥前軍先進屯臨清五月帝<lb/>
帥親軍㑹之徳倫遣從事於司空陳宻㫖言軍士張彦<lb/>
為亂軍之首廹徳倫上章請却復六州大王鎮撫魏人<lb/>
宜誅首惡及帝進軍次於永濟張彥選銀槍効節軍五<lb/>
百人皆勇悍者持矛仗㦸自衛而來帝登驛樓數其罪<lb/>
而斬之六月入府城撫勞軍士賀徳倫上符印請帝兼<lb/>
領魏鎮帝承制授徳倫大同軍節度使是月帝遣騎軍<lb/>
<pb n="KR3k0013_WYG_008-8b"/>
五百襲徳州拔其城七月攻梁澶州下之八月復為梁<lb/>
將賀瓌所陷十三年三月攻梁衛州降之進攻磁州四<lb/>
月攻洺州並皆拔之相州節度使張筠遣人納欵師旋<lb/>
於魏州五月還晉陽八月大閱師徒進攻邢州令降将<lb/>
張温率汴軍五百於城下招降之邢州平九月帝還晉<lb/>
陽梁滄州節度使戴思逺棄城遁舊将毛璋入其城復<lb/>
命明宗帥師招撫之毛璋以城降以李存審為節度使<lb/>
是月貝州降河朔悉平十四年十二月黄河氷合帝觀<lb/>
<pb n="KR3k0013_WYG_008-9a"/>
兵河上汴人據楊劉城縁河數十里間列柵相望我軍<lb/>
急攻皆平之進至楊劉城中登堞者甲士三千帝率善<lb/>
射者萬餘環城馳射步兵持斧斬其鹿角以葭葦埋塹<lb/>
帝率先負葭葦以勵士衆四面鼓譟拔㦸乘城其衆因<lb/>
潰騎軍掩擊自辰及酉斬戮千計狥地至鄆濮而還閱<lb/>
兵於魏州時幽州盧龍軍節度使蕃漢馬步摠管周徳<lb/>
威帥幽薊步騎之師三萬横海軍節度使蕃漢馬步副<lb/>
摠管李存審帥滄景步騎之師萬人成徳軍節度使王<lb/>
<pb n="KR3k0013_WYG_008-9b"/>
鎔遣其将王徳明帥鎮冀步騎之師三萬昭義軍節度<lb/>
使李嗣昭帥澤潞步騎萬人安國軍節度使李嗣源帥<lb/>
邢洺步騎之師萬人義武軍節度使王處直使其将帥<lb/>
易定之步騎萬人麟勝雲蔚新武等州諸部落奚契丹<lb/>
室韋吐谷渾等馬萬匹總河東魏博十鎮之師閱於魏<lb/>
州部陣嚴肅精甲曜日師旅之盛近代未之有也梁将<lb/>
賀瓌王彦章帥兵屯於濮州北行臺里結壘相持百有<lb/>
餘日十五年六月帝與梁軍戰於楊劉大破之拔其四<lb/>
<pb n="KR3k0013_WYG_008-10a"/>
寨十二月帝令軍中老幼悉歸魏州塞井夷竈起軍赴<lb/>
汴攻濮陽拔之李存審城徳勝夾河置禦捍之備十六<lb/>
年四月梁将賀瓌攻徳勝南城圍塹既周又以䝉衝戰<lb/>
艦斷其津渡百道齊攻帝陣於北岸親從将王徤選勇<lb/>
卒三百人斬其竹纜繇是得渡梁軍棄城逃遁帝命騎<lb/>
軍追襲至於濮陽十二月帝軍於河南御鐵騎千餘突<lb/>
入梁陣諸軍繼進左右斬擊梁軍大奔獲馬三千餘匹<lb/>
俘斬萬級十八年八月鎮州王鎔為其將張文禮所殺<lb/>
<pb n="KR3k0013_WYG_008-10b"/>
帝援鎮州行營偏將符習成徳軍兵馬留後以所統鎮<lb/>
冀兵進討又遣閻寳史建塘將兵以益之文禮聞王師<lb/>
至憂悸病疽而卒子處球代其任十九年九月鎮州平<lb/>
鎮人請帝兼領因以符習領天平軍節度使同光元年<lb/>
二月諸藩鎮相繼上牋勸進四月遂即帝位<lb/>
晉髙祖憲祖第二子<hi>憲祖以上事具帝王帝系門</hi>後唐明宗初為代<lb/>
州刺史妻以愛女領親騎左射軍天祐十三年梁將劉<lb/>
鄩率兵攻鄴城莊宗至自甘陵未陣為鄩所掩截帝領<lb/>
<pb n="KR3k0013_WYG_008-11a"/>
十餘騎横槊深入収部伍而旋荘宗壯之十四年鄩兵<lb/>
陣莘之西北明宗從荘宗酣戰久之而塵埃四合帝與<lb/>
明宗俱陷陣中帝挺身躍劒反覆轉鬭行數十里遂敗<lb/>
鄩於故元城之東十五年梁將賀瓌設伏無石山明宗<lb/>
為瓌所迫帝為後殿破賊五百餘騎按轡而還十二月<lb/>
莊宗大蒐兵胡柳坡下衆號十萬總管周徳威将左軍<lb/>
雜以燕人前鋒不利徳威死之荘宗率步衆五千固守<lb/>
髙陵以避敵之銳氣明宗獨完右廣伏於土山之下顧<lb/>
<pb n="KR3k0013_WYG_008-11b"/>
謂帝曰梁人首獲其利旌旗甚整何計可以挫之帝曰<lb/>
臘候如此出手墮指彼多步衆易進難退莫若啜糒飲<lb/>
水徐而困之且超乗徒行其勢不等一撃而破期在必<lb/>
勝明宗曰是吾心也㑹日暮梁軍列於平野不下五六<lb/>
萬人為一方陣麾逰騎廹我帝曰敵将遁矣乃請明宗<lb/>
令士整胄寛而羅之命左射軍三百人鳴矢馳轉漸束<lb/>
其勢以數千騎合之敵人迨夜旌旗皆靡而一角先潰<lb/>
三面踵之其牙若火爆之聲横屍積甲不可勝計繇是<lb/>
<pb n="KR3k0013_WYG_008-12a"/>
梁人勢削進營徳勝渡矣十八年十月從明宗戰梁人<lb/>
於徳勝渡敗梁將戴思逺殺二萬餘人十九年戰胡蘆<lb/>
套唐軍稍却帝覩其敵銳拔劍闢道肩䕶明宗而退人<lb/>
望之無敢襲者二十年從明宗觀梁人之楊村寨部曲<lb/>
皆不擐甲俄而敵出不意以兵掩明宗刅將及背帝挾<lb/>
㦸而進一擊而凶酋落馬者數輩明宗遂解其難是歳<lb/>
荘宗即位於鄴改元同光遣明宗越河懸軍深入以取<lb/>
鄆鄆人殆不知覺帝以五十騎從明宗涉濟突東門而<lb/>
<pb n="KR3k0013_WYG_008-12b"/>
入俄而鄆兵拒我帝中刃翼明宗而羅於通衢嶷然不<lb/>
動㑹後騎繼至遂拔中城以據之汶陽遂定俄而平汴<lb/>
荘宗朝官未顯者以帝不好矜伐故也唯明宗心知之<lb/>
四年三月明宗討趙在禮于鄴㑹諸軍有變叩馬請明<lb/>
宗帝河北明宗受霍彦威勸将自訴於天子遂紿諾諸<lb/>
軍諸軍亦恐事之不果而散者甚衆明宗所全者惟常<lb/>
山一軍西次魏縣帝宻籌於明宗曰猶豫者兵家大忌<lb/>
必若求訴宜決其行某願率三百騎先趨汴水以探虎<lb/>
<pb n="KR3k0013_WYG_008-13a"/>
穴如遂其志請大軍速進夷門者天下之要害也據之<lb/>
可以自雪安有上将與三軍言變他日有平手乎危在<lb/>
頃刻不宜恬然明宗至相州遂分驍騎三百付之遣帝<lb/>
繇黎陽濟河自汴水西門而入因據其城使人促明宗<lb/>
明宗趨白馬渡繼焉及明宗犒師於郡荘宗親統師至<lb/>
城之西北五里登髙歎曰吾不濟矣繇是荘宗從兵遂<lb/>
大潰來歸明宗明宗尋遣帝率兵為前鋒趨汜水闗收<lb/>
撫亂兵俄而荘宗為親将郭從謙流矢所中是月明帝<lb/>
<pb n="KR3k0013_WYG_008-13b"/>
入雒嘉帝功自總管府署陜州兵馬留後明宗即位改<lb/>
元天成五月以帝為保義軍節度陜虢等州觀察處置<lb/>
等使賜竭忠建策興復功臣時荘宗皇子魏王繼岌降<lb/>
西蜀王衍督軍而還軍亂於雍繼岌見害朝廷又遣帝<lb/>
慰撫諸軍示以恩㫖自陜至雒秋毫無有犯者二月兼<lb/>
六軍諸衛副使十月明宗幸汴以帝為御營使始次涼<lb/>
水汴帥朱守殷叛命命帝董親軍倍道星行信宿及汴<lb/>
城一鼓而登之守殷自屠其家賊中遂定詔以帝充宣<lb/>
<pb n="KR3k0013_WYG_008-14a"/>
武軍節度汴曹等州觀察處置侍衛親軍馬步軍都指<lb/>
揮使兼六軍諸衛副使三年四月加同中書門下平章<lb/>
事興唐尹鄴都留守天雄軍節度管内觀察處置等使<lb/>
長興元年九月東川董璋悖命有制削奪官爵命帝為<lb/>
東川行營都招討使二年春以川路險艱糧運不繼帝<lb/>
懼人情有變請以急詔徵還朝廷然之四月復兼六軍<lb/>
諸衛副使六月改河陽節度使十一月以契丹犯雲中<lb/>
加侍中充河東節度使兼大同振武彰國威塞等軍蕃<lb/>
<pb n="KR3k0013_WYG_008-14b"/>
漢馬步總管三年十月契丹引吐渾突厥犯塞秦王從<lb/>
榮奏宜早命大將與范延光俱言帝可用帝素不欲為其<lb/>
軍之副即奏曰臣願北行明宗曰卿為吾行事無不濟<lb/>
即宣㫖施行及受詔不落六軍副使帝却遷延辭避閔<lb/>
帝即位加中書令移鎮常山末帝清泰元年五月復除<lb/>
河中節度使蕃漢馬步總管二年夏帝屯軍于忻州朝<lb/>
廷遣使送夏衣傳詔撫諭後軍人遽呼萬歳者數四帝<lb/>
懼斬挾馬都将李暉三十餘人以狥三年五月移鎮暉<lb/>
<pb n="KR3k0013_WYG_008-15a"/>
州帝心疑之召寮佐謂曰孤再受太原之日主上面宣<lb/>
云與卿北門一生無議除改今忽降命豈以去年忻州<lb/>
亂兵見廹過相猜乎又今年以千春節請公主入覲當<lb/>
辭時謂公主曰爾歸心甚急欲與石郎反邪此疑訝之<lb/>
狀固甚明矣今國家用后族委邪臣沉湎荒惑萬機停<lb/>
擁今張昭逐延浩於鄴以延浩后之愛弟不加其罪是<lb/>
失刑也副樞宻使劉延朗黷貨賂抑功勲侯伯為之長<lb/>
歎是失賞也二者皆去不亡何待吾自應順中少主出<lb/>
<pb n="KR3k0013_WYG_008-15b"/>
奔之日覩人情大去不能扶危持顛憤憤於方寸者三<lb/>
年矣此際我無異志朝廷自啟禍機不可頽然死於道<lb/>
路况太原險固之地積粟稍多若且寛我我當奉之必<lb/>
若加兵我當内吿隣方北搆強虜興亡之數皎皎在天<lb/>
今欲發表稱病以伺其意諸公以為如何判官趙瑩懼<lb/>
形於色但唯唯桑維翰與漢髙祖贊成其事乃不奉詔<lb/>
末帝削奪帝爵遣晉州節度使張敬達圍帝晉陽末帝<lb/>
既有詔促令攻取敬達長城連棧勇者盡其力工者運<lb/>
<pb n="KR3k0013_WYG_008-16a"/>
其思日夜窮土木之力時督事者每有所搆則暴風大<lb/>
雨平地水深數尺而城柵摧墮竟不能合其圍帝求援<lb/>
契丹俄遣人復書諾之約以中秋赴義六月北面招討<lb/>
指揮使安重榮以戍卒部曲數千人入城七月代州屯<lb/>
将安元信背刺史張朗率軍與西北面先鋒指揮使安<lb/>
審信引五百騎俱至八月懷州彰聖軍軍使張萬廸等<lb/>
各千餘騎來歸是月張敬達攻圍甚急帝親與矢石人<lb/>
心雖固廩食漸困九月辛丒契丹大酋長邪律氏率衆<lb/>
<pb n="KR3k0013_WYG_008-16b"/>
自鴈門而南旌騎不絶五十餘里與南軍騎将髙行周<lb/>
符彦卿等合戰時張敬達楊光逺列陣西山之下士未<lb/>
及伍而行周彦卿為伏兵所斷捨軍而退敬達等步兵<lb/>
大敗死者萬人是夜帝出城北門與邪律相見因論父<lb/>
子之義明日帝與契丹圍敬達營寨南軍不復出矣是<lb/>
月末帝率親軍三萬出次河橋遣樞宻使趙延夀分衆<lb/>
二萬為北面招討使又詔魏博節度使范延光統本軍<lb/>
二萬人屯遼州十月幽州節度使趙鈞領所部萬餘人<lb/>
<pb n="KR3k0013_WYG_008-17a"/>
自上黨呉兒谷合延夀兵屯圑柏谷與敬達寨相去百<lb/>
里彌月不能相通十一月戎王築臺於晉陽城南册帝<lb/>
為大晉皇帝改元天福閏十一月甲子唐将楊光逺殺<lb/>
敬達以諸軍來降甲戌帝至昭義受趙徳鈞趙延夀降<lb/>
己夘至河陽北節度使萇從簡降辛巳末帝自焚帝遂<lb/>
入雒都<lb/>
漢髙祖顯祖之子初仕後唐明宗列於麾下晉髙祖為<lb/>
梁軍所襲馬甲連革斷帝輟騎授之取斷革者自跨徐<lb/>
<pb n="KR3k0013_WYG_008-17b"/>
殿其後晉髙祖感而壯之明宗踐祚晉髙祖為北京留<lb/>
守以帝前有䕶援之力奏移麾下署為都校應順初閔<lb/>
帝出奔與晉髙祖㑹於衛州謀欲害之帝率衆盡殺閔<lb/>
帝左右遂免於難末帝清泰元年晉髙祖復鎮河東三<lb/>
年夏移鎮汶陽帝勸其舉義贊成宻計晉髙祖以帝為<lb/>
北京馬步軍都指揮使及契丹以全軍赴難大破張敬<lb/>
達之衆於晉陽城下有降軍千餘人帝盡殺之天福元<lb/>
年晉國建授侍衛馬軍都指揮使權㸃檢隨駕六軍諸<lb/>
<pb n="KR3k0013_WYG_008-18a"/>
衛使尋改陜州節度使充侍衛馬步軍都虞候二年八<lb/>
月改許州節度使三年十月授侍衛馬步軍都指揮使<lb/>
十一年移宋州節度使十二月加同平章事五年三月<lb/>
改鄴都留守六年七月授河東節度使朝廷以常山安<lb/>
重榮狂悖漸露招致退渾白承福等在五臺山北以招<lb/>
契丹為名晉髙祖患之召漢髙祖賜宴宻戒曰北門吾<lb/>
豐沛之故宅也今内有兇竪勾引近塞部落與朝廷生<lb/>
事吾今將幸鄴州以幷州為巨屏遍揣大臣非公不可<lb/>
<pb n="KR3k0013_WYG_008-18b"/>
作鎮當與李徳珫交致宜勉是行副倚屬也十月吐渾<lb/>
白承福與部族來歸始晉髙祖以前月有詔委帝招誘<lb/>
退渾節度使白承福等遲疑未決因使人謂之曰契丹<lb/>
強盛方與同盟聖上已曾割𨽻公合自守部落安重榮<lb/>
将圖不軌朝夕敗亡天下之人已共棄矣况朝廷明有<lb/>
吿諭便可速來無待臨以兵威南北無向差之毫釐悔<lb/>
無及矣承福等懼遂歸命焉帝優以繒帛米糒奏於河<lb/>
東安置而重榮北遣記室盧陶傳檄逺近以吐渾達靼<lb/>
<pb n="KR3k0013_WYG_008-19a"/>
契苾同起為名至是無一人赴者大摧其勢皆帝之謀<lb/>
也七年正月加侍中八年三月加中書令開運元年正<lb/>
月契丹南下虜主以大軍直抵澶州遣蕃将偉王率兵<lb/>
入鴈門少帝以帝為幽州道行營招討使大破偉王於<lb/>
忻口三月封太原王七月兼北面行營都統二年四月<lb/>
封北平王三年五月加守太尉九月契丹犯塞帝親率<lb/>
牙兵至朔州南陽武谷大破之四年正月虜王入東京<lb/>
諸侯皆附焉帝亦遣使送欵紿云有疾知邪律氏恃勝<lb/>
<pb n="KR3k0013_WYG_008-19b"/>
傲下使漢兵饑寒縱蕃騎暴横蹂踐鄭滑曹濮百姓為<lb/>
之一空必華戎相厭主客生變可坐而圖也繼發副使<lb/>
白文珂奉以纎繪名馬宻偵所為邪律氏亦以帝觀望<lb/>
不動生猜貳焉即以虜通事髙唐英領安陽耿崇美領<lb/>
上黨偽侍中崔廷勲赴河橋且欲扼太原之衝也帝繇<lb/>
是偃戢旗鼓但示弱而已左右或勸帝曰契丹敗漢法<lb/>
而人心已揺可議進取之計帝曰夫兵法有急擊而破<lb/>
敵緩守而成功者隨時消息不可失也今北虜降我軍<lb/>
<pb n="KR3k0013_WYG_008-20a"/>
十萬入據京邑内未有變其可輕議者哉且犬羊之性<lb/>
貪而好利利飽必去是其常也况氷雪已消虜畏其熱<lb/>
蓄銳待時理將未晚時潞府連帥張從恩遣使謀於帝<lb/>
曰某以勢迫懷雒欲詣虜帳去之與住一禀明公帝遣<lb/>
回使答曰我以一隅之地敢抗天下之大乎君其行之<lb/>
當繼往矣從恩以為誠而帝甘言多此類也少帝北遷<lb/>
二月河東行軍司馬張彦威與文武將吏等以中原無<lb/>
主帝威望日隆羣情所屬三上牋勸進是月辛未於太<lb/>
<pb n="KR3k0013_WYG_008-20b"/>
原宫受冊即皇帝位帝謂羣臣曰帝王稱謂孤已迫於<lb/>
羣情而遜避無所其國號正朔未忍遽改繇是降制以<lb/>
少帝開運四年改稱晉天福十二年遣都督史𢎞肇率<lb/>
兵討代州平之是月權晉州兵馬留後張晏洪權陜西<lb/>
留後趙暉權潞州留後王守恩並上表歸順二月權延<lb/>
州留後髙允權丹州都指揮使髙彦珣並以城歸命是<lb/>
月虜主還本國四月卒於鎮州之欒城五月丙申帝發<lb/>
河東取隂地闗路幸東京偽汴州節度使蕭翰迎郇國<lb/>
<pb n="KR3k0013_WYG_008-21a"/>
公李從益知南朝軍國事戊申帝至絳州刺史李從朗<lb/>
以郡降六月丙辰至雒兩京文武官寮自新安相次奉<lb/>
迎詔賜從益死甲子遂至東京<lb/>
周太祖慶祖之子年十八事後唐潞州留後李繼韜為<lb/>
牙兵荘宗平繼韜配從焉直天成中晉髙祖領副侍衛<lb/>
以帝長于書計召置麾下令掌軍籍漢髙祖累鎮蕃閫<lb/>
皆從之及鎮并州尤深待遇出入帷幄受腹心之寄開<lb/>
運末契丹犯闕晉帝北遷帝與蘇逢吉等勸漢祖建號<lb/>
<pb n="KR3k0013_WYG_008-21b"/>
以副人望及即位以帝為樞宻副使乾祐元年正月隠<lb/>
帝嗣位拜樞宻使㑹李守貞據河中朝廷遣白文珂常<lb/>
思等討之七月西河師徒大集未果進取制加帝同平<lb/>
章事即遣西征以安慰撫招為名詔西面諸軍竝取帝<lb/>
節度八月二十日師至河中命白文珂營於河西帝營<lb/>
於河東不數日周設長塹復築長連城以迫之二年五<lb/>
月十七日攻城自是晝夜攻之七月十三日帝三砦將<lb/>
士奪羅城二十一日城陷守貞自焚而死又於城中搜<lb/>
<pb n="KR3k0013_WYG_008-22a"/>
索出守貞男崇玉崇緒崇英緇哥女喜哥延哥偽宰相<lb/>
靖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孫愿樞宻使劉芮國師僧總倫司天監王廷秀博<lb/>
士焦文傑偽滑州節度使張球澤州刺史劉仁祐忻州<lb/>
刺史安在欽秀州刺史張延朗等二十五人秦王印及<lb/>
四門旗龍鳳日月等旗傘扇玉鉞等差弓箭庫使劉延<lb/>
珪露布以聞詔曰李守貞頃在前朝驟承委遇迨事先<lb/>
帝復委藩垣効淺功㣲寵深位大而狡性難制小器易<lb/>
盈蔑義虧忠窮凶極逆江海不能流其惡鼎鑊不足快<lb/>
<pb n="KR3k0013_WYG_008-22b"/>
其誅卿憤激於心義形於色覩兹妖孽志在剪除動息<lb/>
之間必思於經畧寢食之際無忘于寇讐撫士愛人分<lb/>
甘共苦躬臨矢石親冒梯衝揮戈而蛇豕就誅破竹而<lb/>
金湯失險氛霾既息宗社再安非我元臣莫隆景運朕<lb/>
之倚愛何止寢興言念辛勤無忘嘉愧九月加侍中十<lb/>
月契丹入寇帝受詔率師赴北邊謂諸屯戍壯士曰自<lb/>
虜王䘮敗今纔四年幽州所屯其數無㡬然而屢犯吾<lb/>
境屢傷吾民非彼驍雄盖禦備之失者有三主將無謀<lb/>
<pb n="KR3k0013_WYG_008-23a"/>
城池不固備預無素禦捍闕供其敗一也主將輕佻妄<lb/>
謀躁進不顧利害輕用士民希覬功名以邀爵賞其敗<lb/>
二也貪他羊馬互市往來姦利之人兩為間諜軍謀國<lb/>
事泄之於敵其敗三也予昨者繕城池增堡障儲守備<lb/>
之用料将校之才盖欲自兹庶無敗事所在鎮戍當用<lb/>
吾言凡虜小寇則進追大侵則保壁不得與蕃人交市<lb/>
不得輕戰邀功民蠶麥登時黍禾熟日早令収穫俾入<lb/>
城池偵邏警廵為民外扞亦州牧戍將之職也虜雖衰<lb/>
<pb n="KR3k0013_WYG_008-23b"/>
破逺在沙塲倐忽往來難為駕馭縱得一夫一騎不足<lb/>
為功但自保邊斯為上策况百年之虜未易卒除使國<lb/>
富刑清兵多馬衆彼則占風不暇欵塞争先予非畏胡<lb/>
服之有時耳自是邉上鎮戍專切戒嚴虜縱侵騷於民<lb/>
無損帝既至邢州而虜已退三年二月班師三月制授<lb/>
鄴都留守樞宻使如故十一月十四日澶州節度使李<lb/>
洪義遣副使陳光穂至鄴報京師有變羣小害楊邠史<lb/>
𢎞肇等又言后弟李業等遣腹心齎宻詔至澶州令洪<lb/>
<pb n="KR3k0013_WYG_008-24a"/>
義殺侍衛步軍指揮使王殷洪義恐事不濟乃以宻詔<lb/>
示殷殷與洪義即遣光穂馳報于帝光穂既至以洪義<lb/>
意宻啟于帝俄頃供奉官孟鄴馳驛來亦詔護聖左廂<lb/>
都指揮使郭崇等害王峻及帝仍命以首級馳獻太祖<lb/>
即集三軍將校諭之曰予從㣲至著披肝露膽置立漢<lb/>
家宗社先皇登遐親受顧託與楊史諸公彈壓經謀忘<lb/>
寢與食一旦無罪盡已誅夷予獨何生黽勉居世死歸<lb/>
地下無愧先帝爾三軍斷予首報天子各圖功業自此<lb/>
<pb n="KR3k0013_WYG_008-24b"/>
長辭郭崇帥所管將校士卒伏於帝前言曰崇等從公<lb/>
征行備嘗艱苦星行露宿畧無寧息侍衛令公忘身為<lb/>
國不避怨謗䕶息邦家無名誅族遣誰致力崇等思揣<lb/>
此事必非聖㫖即是李業等奸權誣罔竊發假如此輩<lb/>
使握權柄國得安乎必湏披論以判忠邪何事信單車<lb/>
之使輙欲自棄使千載被惡名乎崇等願從公入朝面<lb/>
自洗雪盪除鼠輩以廓帝圖辭未絶郭崇遽領騎軍先<lb/>
往澶州橋帝翌日為衆所迫不獲已遵路明日行次遇<lb/>
<pb n="KR3k0013_WYG_008-25a"/>
内養鸗脫者隠帝之小竪也來覘太祖訊之對曰見召<lb/>
前開封尹侯益鄜州節度使張彦超客省使閻晉卿鄭<lb/>
州防禦使呉處裕令將兵守澶州帝謂鸗脫曰詔郭崇<lb/>
殺我崇而不忍害我言為我論列兵士廻戈我力不能<lb/>
制爾以此聞奏帝因寘奏状於鸗脫衣領奏曰昨為兵<lb/>
士擁至河上言京中誅史𢎞肇等盡非聖意請陛下宻<lb/>
詔内班擒縛李業等送至澶州詔諭兵士臣即却歸鄴<lb/>
中一則雪将相之深寃一則安陛下之家國隠帝覧奏<lb/>
<pb n="KR3k0013_WYG_008-25b"/>
疑不能決復詔李業輩示之於是盡害帝及王峻等親<lb/>
屬帝欲往澶州候鸗脫至闕伺其詔命兵士肆言我輩<lb/>
家屬在汴未知存亡此不可往遂燒民廬舍鼓譟不可<lb/>
遏王殷率步騎從履氷而渡十六日趨滑臺節度使宋<lb/>
延渥迎謁于路十七日以滑之府庫縑緍賞諸軍大閱<lb/>
步騎於州城南帝誓軍曰朝令使侯令公等率大軍將<lb/>
至彼既成列不肯徒然我思道理必欲交鋒便匪朝天<lb/>
之意如其束手何制逆我之師欲全爾等功名不如奉<lb/>
<pb n="KR3k0013_WYG_008-26a"/>
行前詔我以一死謝天子實無所恨諸將徬徨啟曰國<lb/>
家負公公不負國所以萬人奮命如復私讎侯益之徒<lb/>
安能為患保為公擒之十八日大軍至滑而南十九日<lb/>
過封丘時隠帝又令左神武統軍袁㠖前鄧州節度使<lb/>
劉重進繼率禁軍來拒望塵退走與侯益等軍屯赤關<lb/>
是夜俱退二十日兩軍相遇於劉子陂隠帝結營於七<lb/>
里店道西二十一日復陣於劉子陂帝令諸軍曰比除<lb/>
君側之惡無得犯蹕按軍不動者久之無何慕容彥超<lb/>
<pb n="KR3k0013_WYG_008-26b"/>
揮戈奮擊步騎雲委李筠郭崇乃率兵禦之慕容彥超<lb/>
馬倒㡬欲成擒而侯益張彥超袁㠖劉重進皆倒戈而<lb/>
來二十二日旦隠帝自砦乗馬將還宫而前鋒已及乃<lb/>
西南以避之事迫而郭允明遂行弑逆辰巳時諸軍畢<lb/>
入京城晚太祖將入宫門待罪進名朝太后以軍未整<lb/>
戢且歸舊第二十四日率羣臣起居於明徳門外奏曰<lb/>
昨者左右熒惑輿駕蒼皇歸闕師徒未免驚動帝王出<lb/>
令其位難虗軍國事多早宜册立嗣君以係人望伏請<lb/>
<pb n="KR3k0013_WYG_008-27a"/>
太后行敎令指揮太后令曰北京留守崇許州節度使<lb/>
信髙祖皇帝之愛弟也徐州節度使贇開封尹勲皆髙<lb/>
祖之裔子也俱列盤維皆分屏翰已委文武百寮六軍<lb/>
將校議擇賢明以承大統二十六日帝率羣臣班於明<lb/>
徳門外起居太后獻議請以劉贇入承正統太后下令<lb/>
宜備法駕迎贇於徐州即皇帝位即遣太師馮道備儀<lb/>
注往奉迎二十七日帝率羣臣班於明徳門外拜章以<lb/>
新君未知軍國之事一日萬機不可暫廢請太后權臨<lb/>
<pb n="KR3k0013_WYG_008-27b"/>
朝聽政二十九日鎮定言契丹入冦三道而來太后令<lb/>
帝赴北面軍前為都統帥相度進取新君未至其軍國<lb/>
公事委王峻已下商量施行其兵馬軍事委王殷勾當<lb/>
廵簡十二月甲午朔帝北征十九日六軍履氷渡河次<lb/>
澶州驛舍二十日早步兵前進帝於庭中省其装發忽<lb/>
聞驛外闞譟聲如雷霆俄而士卒不繇門户登墻越屋<lb/>
雲屯山積來迫帝曰天子請侍中自作劉家社稷盡矣<lb/>
縱然立得亦無好事却報讐於將校也亂軍得黄袍扶<lb/>
<pb n="KR3k0013_WYG_008-28a"/>
抱帝加袍於背不肯解帝紿之曰爾等解去我無所避<lb/>
也二十日帝上太后牋論列澶州三軍逼脅之事不獲<lb/>
已班師又言臣事先帝過承君父之恩及奉嗣君願竭<lb/>
腹心之効豈期禍難事與願違方擇當璧之賢又爽大<lb/>
横之兆永言膝下何慰慈顔望太后以宗子待㣲臣臣<lb/>
敢不奉宗廟如本朝事太后為慈母悃欵之至祈戀增<lb/>
深太后令曰侍中功烈崇髙徳聲昭著剪除禍亂安定<lb/>
乾坤謳詠有歸歴數攸屬所以羣情推戴億兆同歡老<lb/>
<pb n="KR3k0013_WYG_008-28b"/>
身未終殘年屬兹多難唯以衰朽托於始終載省來牋<lb/>
如母見待感切深意涕泗横流其諸誠懷難盡宣述是<lb/>
日王峻以所立新君在宋州恐聞澶州軍變之事部下<lb/>
為亂令郭崇率騎七百急赴之二十三日帝至韋城二<lb/>
十五日至七里店東西步騎陳列是日百寮上章勸進<lb/>
御營於臯門村二十六日太后以帝為監國中外庶事<lb/>
並聽監國處分四年正月丁邜漢太后令奉符寳授監<lb/>
國即皇帝位是日太祖自臯門歸大内御崇元殿即位<lb/>
<pb n="KR3k0013_WYG_008-29a"/>
制以大周為號改乾祐四年為廣順元年<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_008-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百四十</head>
    <p>
<pb n="KR3k0013_WYG_540-1a"/>
欽定四庫全書<lb/>
　冊府元龜卷五百四十　　宋　王欽若等　撰<lb/>
　　諫諍部<lb/>
　　　直諫第七<lb/>
吳賀邵為中書令時孫皓兇暴驕矜政事日弊邵上疏<lb/>
諌曰古之聖王所以潜處重闈之内而知萬里之情垂<lb/>
拱袵席之上眀照八極之際者任賢之功也陛下以至<lb/>
徳淑姿統承皇業宜率身履道恭奉神器旌賢表善以<lb/>
<pb n="KR3k0013_WYG_540-1b"/>
康庶政自頃年以来朝列紛錯真偽相貿上下空任文<lb/>
武曠位外無山嶽之鎮内無拾遺之臣佞䛕之徒拊翼<lb/>
天飛干弄朝威盗竊榮利而忠良排墜信臣被害是以<lb/>
正士摧方而庸臣茍媚先意承指各希時趨人執反理<lb/>
之評士吐詭道之論遂使清流變濁忠臣結舌陛下處<lb/>
九天之上隱百重之室言出風靡令行景從親洽寵媚<lb/>
之臣日聞順意之辭将謂此軰實賢而天下已平也臣<lb/>
心所不安敢不以聞臣聞興國之君樂聞其過荒亂之<lb/>
<pb n="KR3k0013_WYG_540-2a"/>
主樂聞其譽聞其過過日消而福臻聞其譽譽曰損而<lb/>
禍至是以古之人君揖讓以進賢虛己以求過譬天位<lb/>
於乗犇以虎尾為警戒至於陛下嚴刑法以禁直辭黜<lb/>
善士以逆諌臣眩曜毁譽之實沉淪近習之言昔髙宗<lb/>
思佐夢寐得賢而陛下求之如忘忽之如遺故常侍王<lb/>
蕃忠恪在公才任輔弼以醉酒之間加之大戮近鴻臚<lb/>
葛奚先帝舊臣偶有逆忤昏醉之言耳三爵之後禮所<lb/>
不諱陛下猥發雷霆謂之輕慢飲之醇酒中毒隕命自<lb/>
<pb n="KR3k0013_WYG_540-2b"/>
是之後海内悼心朝臣失圗仕者以退為幸居者以出<lb/>
為福誠非所以保光洪緒熈隆道化也又何定本趨走<lb/>
小人僕𨽻之下身無錙銖之行能無鷹犬之用而陛下<lb/>
愛其佞媚假其威柄使定恃寵放恣自擅威福口正國<lb/>
議手弄天機上虧日月之眀下塞君子之路夫小人求<lb/>
入必進姦利定間妄興事役發江邉戍兵以驅麋鹿結<lb/>
置山陵芟夷林莽殫其九野之獸聚於重闈之内上無<lb/>
益時之分下有損耗之費而兵事罷於運送人力竭於<lb/>
<pb n="KR3k0013_WYG_540-3a"/>
驅逐老弱饑凍大小怨歎臣竊觀天變自比年以来陰<lb/>
陽錯謬四時逆節日食地震中夏隕霜參之典籍皆陰<lb/>
氣凌陽小人弄勢之所致也臣嘗觀覽書傳驗諸行事<lb/>
葘祥之應所為寒慄昔髙宗修己以消鼎雉之異宋景<lb/>
崇徳以退熒惑之變願陛下上懼皇天譴告之誚下追<lb/>
二君禳葘之道逺覽前代任賢之功近寤今日謬授之<lb/>
失清澄朝位旌叙俊乂放退佞邪抑奪姦勢如是之軰<lb/>
一勿復用廣延淹滯容受直辭祗承乾旨敬奉先業則<lb/>
<pb n="KR3k0013_WYG_540-3b"/>
大化光敷天人望塞也傳曰國之興也視民如赤子其<lb/>
亡也以民為草芥陛下昔韜神光潜徳東夏以聖哲茂<lb/>
姿龍飛應天四海延頸八方拭目以成康之化必隆於<lb/>
旦夕也自登位以来法禁轉苛賦調益繁中宫内𥪡分<lb/>
布州郡横興事役競造姦利百姓罹杼軸之困黎民罷<lb/>
無已之求老㓜饑寒家戸菜色而所在長吏迫畏罪負<lb/>
嚴刑峻法苦民求辦是以人力不堪家戸離散呼嗟之<lb/>
聲感傷和氣又江邉戍兵逺當以拓土廣境近當以守<lb/>
<pb n="KR3k0013_WYG_540-4a"/>
界備難宜時優育以待有事而徵發賦調煙至雲集衣<lb/>
不全裋褐食不贍朝夕出當鋒鏑之難入抱無聊之蹙<lb/>
是以父子相棄叛者成行願陛下寛賦除煩賑恤窮乏<lb/>
省諸不急盪禁約法則海内樂業大化普洽矣夫民者<lb/>
國之本食者民之命也今國無一年之儲家無經月之<lb/>
蓄而後宫之中坐食者萬有餘人内有離曠之怨外有<lb/>
損耗之費使庫廪空於無用士民饑於糟糠又北敵注<lb/>
目伺國盛衰陛下不恃己之威徳而怙敵之不来忽四<lb/>
<pb n="KR3k0013_WYG_540-4b"/>
海之困窮而輕虜之不為難誠非長策廟勝之要也昔<lb/>
太皇帝勤身苦體創基南夏割據江山拓土萬里雖承<lb/>
天贊實繇人力也餘慶遺祚至於陛下宜勉崇徳器以<lb/>
光前烈愛民養士保全先軌何可忽顯祖之功勤輕難<lb/>
得之大業忘天下之不振替興衰之巨變哉臣聞否泰<lb/>
無常吉凶繇人長江之限不可乆恃茍我不守一葦可<lb/>
航也昔秦建皇帝之號據殽函之阻徳化不脩法政苛<lb/>
酷毒流生民忠臣杜口是以一夫大呼社稷傾覆近劉<lb/>
<pb n="KR3k0013_WYG_540-5a"/>
氏據三闗之險守重山之固可謂金城石室萬世之業<lb/>
任授失人一朝䘮没君臣係頸共為覊僕此當世之眀<lb/>
鑒目前之儆戒也願陛下逺考前事近覽世變豐基强<lb/>
本割情從道則成康之治興而聖祖之祚隆矣書奏皓<lb/>
深恨之<lb/>
晉秦秀為博士時王濬有平吳之勲而為王渾所譛毁<lb/>
武帝雖不從無眀賞罰以濬為輔國大将軍天下咸為<lb/>
之怨秀上言曰自大晉啓祚輔國之號率以舊恩此為<lb/>
<pb n="KR3k0013_WYG_540-5b"/>
王濬無功之時受九列之顯位立功之後更得寵人之<lb/>
辱號也四海視之孰不失望蜀小吳大平蜀之後二将<lb/>
皆就加三事今濬還而降等天下安得不惑乎吳之未<lb/>
亡也雖以三祖之神武猶躬受其屈以孫皓之虛名足<lb/>
以驚動諸夏每一小出雖聖心知其垂亡然中國輙懐<lb/>
惶怖當爾時有能借天子百萬之衆平而有之與國家<lb/>
結兄弟之交臣恐朝野寔皆甘之耳今濬舉蜀漢之卒<lb/>
數旬而平吳雖舉吳人之財寳以與之本非已分有焉<lb/>
<pb n="KR3k0013_WYG_540-6a"/>
而遽與計較乎<lb/>
武帝㑹朝臣立議齊王攸當之藩尚書左僕射散騎常<lb/>
侍王渾上書諫曰伏承聖詔憲章古典進齊王攸為上<lb/>
公崇其禮儀遣攸之國昔周氏建國大封諸姬以藩帝<lb/>
室永世作憲至於公旦武王之弟左右王事輔濟大業<lb/>
不使歸藩眀至親議著不可逺朝故也是故周公得以<lb/>
聖徳光弼幼主忠誠著於金縢光述文武仁聖之徳攸<lb/>
於大晉姬旦之親也宜贊皇朝與聞政事實為陛下腹<lb/>
<pb n="KR3k0013_WYG_540-6b"/>
心不二之臣且攸為人修潔義信加以懿親志存忠貞<lb/>
今陛下出攸之國假以都督虛號而無典戍幹方之實<lb/>
去離天朝不豫王政傷母弟至親之休虧友于欵篤之<lb/>
義懼非陛下追述先帝文眀太后待攸之宿意也若以<lb/>
攸望重於事宜出者今以汝南王亮代攸亮宣皇帝子<lb/>
文皇帝弟伷駿各處方任在内外之資論以後慮亦不<lb/>
為輕攸今之國適足長異同之論以損仁慈之羙耳而<lb/>
令天下窺陛下有不崇親親之情臣竊為陛下不取也<lb/>
<pb n="KR3k0013_WYG_540-7a"/>
若以后妃外親任以朝政則有王氏傾漢之權吕產專<lb/>
朝之禍若以同姓至親則有吳楚七國逆亂之殃歴觀<lb/>
古今茍事輕重所在無不為害也不可事事曲設隄防<lb/>
慮方来之患者也唯當任正道而求忠良若以智計猜<lb/>
物雖親見疑至於疏逺者亦何能自保乎人懐危懼非<lb/>
為安之理此最有國家者之深忌也愚以為太子太保<lb/>
缺宜留攸居之與太尉汝南王亮衛将軍王珧共為保<lb/>
傅幹理朝事三人齊位足相持正進有輔納廣義之益<lb/>
<pb n="KR3k0013_WYG_540-7b"/>
退無偏重相傾之勢今陛下有篤親親之恩使攸蒙仁<lb/>
覆之惠臣同國休戚義在盡言心之所見不能嘿己私<lb/>
慕魯女存國之志敢陳愚見觸犯天威欲陛下事毎盡善<lb/>
兾萬分之助臣而不言誰當言者帝不納<lb/>
庾旉為博士齊王攸之就國也下禮官議崇錫之物旉<lb/>
與大叔廣劉暾繆蔚郭頥秦秀傅珍等上表諫曰書稱<lb/>
帝堯克眀峻徳以親九族武王光有天下兄弟之國十<lb/>
有六人同姓之國四十人元勲睦親顯以殊禮而魯衛<lb/>
<pb n="KR3k0013_WYG_540-8a"/>
齊晉大啟土宇並受分器所謂惟善所在親疏一也大<lb/>
晉龍興隆唐周之逺跡王室親屬佐命功臣咸受爵土<lb/>
而四海乂安今吳㑹已平詔大司馬齊王出統方嶽當<lb/>
遂撫其國家将凖古典以垂永制昔周之選建眀徳以<lb/>
左右王室也則周公為太宰康叔為司冦聃季為司空<lb/>
及召芮畢毛諸國皆入居公卿大夫之位眀股肱之任<lb/>
重守地之位輕也未聞古典以三事之重出之國者漢<lb/>
氏諸侯王位尊勢重在丞相三公上其入贊朝政者乃<lb/>
<pb n="KR3k0013_WYG_540-8b"/>
有兼官其出之國亦不復假台司虛名為隆寵也昔申<lb/>
無宇曰五大不在邉先儒以為貴寵公子公孫累世正<lb/>
卿也又曰五細不在庭先儒以為賤妨貴少陵長逺間<lb/>
親新間舊小加大也不在庭不在朝廷為政也又曰親<lb/>
不在外覊不在内今棄疾在外鄭丹在内君其少戒之<lb/>
叔向有言公室将卑其枝葉先落公室公族之本而去<lb/>
之諺所謂芘焉而縱尋斧柯者也今使齊王賢邪則不宜<lb/>
以母弟之親尊居魯衛之常職不賢邪不宜大啓土宇<lb/>
<pb n="KR3k0013_WYG_540-9a"/>
表建東海也古禮三公無職坐而論道不聞以方任嬰<lb/>
之惟周室大壞宣王中興四夷交侵救急朝夕然後命<lb/>
召穆公征淮夷故其詩曰徐方不回王曰旋歸宰相不<lb/>
得乆在外也今天下已定六合為家将數延三事與論<lb/>
太平之基而更出之去王城二千里違舊章矣旉草議<lb/>
先以呈父純純不禁太常鄭黙博士祭酒曹志並過其<lb/>
事武帝以博士不答所問答所不問大怒旉等並除名<lb/>
又博士秦秀等以為齊王宜輔内朝政不可之藩祭酒<lb/>
<pb n="KR3k0013_WYG_540-9b"/>
曹志魏曹植之子嘗恨其父不得志於魏因愴然嘆曰<lb/>
安有如此之才如此之親不得樹本助化而逺出海隅<lb/>
晉朝之隆其殆乎哉乃奏議曰伏聞大司馬齊王當出<lb/>
藩東夏備物盡禮同之二伯今陛下為聖君稷契為賢<lb/>
臣内有魯衛之親外有齊晉之輔坐而守安此萬世之<lb/>
基也古之夾輔王室同姓則周公其人也異姓則太公<lb/>
其人也皆身在内五世反葬後雖有五霸代興桓文譎<lb/>
主下有請隧之僣上有九錫之禮終於譎而不正驗於<lb/>
<pb n="KR3k0013_WYG_540-10a"/>
尾大不掉豈與召公之歌棠棣周詩之詠鴟鴞同日論<lb/>
哉今聖朝創業之始始之不諒後事難工幹植不强枝<lb/>
葉不茂骨骾不存皮膚不充自羲皇以来豈是一姓之<lb/>
獨有欲結其心者當有磐石之固夫欲享萬世之利者<lb/>
當與天下議之故天聰眀自我人聰眀秦魏欲獨擅其<lb/>
威而財得没其身周漢能分其利而親疎為之用此自<lb/>
聖主之深慮日月之所照事雖淺當深謀之言雖輕當<lb/>
重思之志備位儒官若言不及禮是志寇竊知忠不言<lb/>
<pb n="KR3k0013_WYG_540-10b"/>
議所不敢志以為當如博士等議議成當上見其從弟<lb/>
髙邑公嘉嘉曰兄議甚切百年之後必書晉史目下将<lb/>
見責邪帝覽議大怒曰曹志尚不眀吾心况四海乎以<lb/>
議者不指答所問横造異論策免太常鄭黙於是有司<lb/>
奏收志等結罪詔惟免志官以公還第<lb/>
裴頠為左僕射侍中惠帝時以陳凖子康韓蔚子嵩並<lb/>
侍東宫頠諫曰東宫之建以儲皇極其所與逰接必簡<lb/>
英俊宜用成徳康嵩㓜弱未識人理立身之節東宫實<lb/>
<pb n="KR3k0013_WYG_540-11a"/>
體夙成之表而今有童子侍從之聲未是光闡遐風之<lb/>
𢎞理也<lb/>
閻纘為西戎校尉愍懐太子之廢也纘輿棺詣闕上書<lb/>
理太子之寃曰伏見赦文及榜下前太子遹手䟽以為<lb/>
驚愕自古以来臣子悖逆未有如此之甚也幸賴天慈<lb/>
全其首領臣伏念遹生於聖父而至此者由於長養深<lb/>
宫沉淪富貴受饒先帝父母驕之每見選師傅下至羣<lb/>
吏率取膏梁擊鐘鼎食之家希有寒門儒素如衛綰周<lb/>
<pb n="KR3k0013_WYG_540-11b"/>
文石奮䟽廣洗馬舎人亦無汲黯鄭荘之類遂使不見<lb/>
事父事君之道臣案古典太子居以士禮與國人齒以<lb/>
此眀先王欲令知先賤然後乃貴自頃東宫亦微太盛<lb/>
所以致敗也非但東宫厯觀諸王師友文學皆豪族力<lb/>
能得者率非龔遂王陽能以道訓友無亮直三益之節<lb/>
官以文學為名實不讀書但共鮮衣好馬縦酒髙㑹嬉<lb/>
逰博奕豈有切磋能相長益臣嘗恐公族陵遲以此歎<lb/>
息今遹可以為戒恐其被斥棄逐逺郊始當悔過無所<lb/>
<pb n="KR3k0013_WYG_540-12a"/>
復及昔戾太子無状稱兵距命而壺關三老上書有田<lb/>
千秋之言猶曰子弄父兵罪應笞耳漢武感悟築思子<lb/>
之臺今遹無状言語悖逆受罪之日不敢失道猶為輕<lb/>
於戾太子尚可禁持重選保傅如司空張華道徳深逺<lb/>
乃心忠誠以為之師光祿大夫劉寔寒苦自立終始不<lb/>
衰年同吕望經籍不廢以為之保尚書僕射裴頠眀允<lb/>
恭肅體道居正以為之友置㳺談文學皆選寒門孤官<lb/>
以學行自立者及取服勤更事渉履艱難事君事親名<lb/>
<pb n="KR3k0013_WYG_540-12b"/>
行素聞者使與共處使嚴御史監䕶其家絶貴戚子弟<lb/>
輕薄賔客如此左右前後莫非正人師傅文學可令十<lb/>
日一講使共論議於前勅使但道古今孝子慈親忠臣<lb/>
事君及思愆改過之義皆聞善道庶幾可全昔太甲有<lb/>
罪放之三年思庸克復為殷眀王又魏文帝懼於見廢<lb/>
夙夜自祇竟能自全及至眀帝因母得罪廢為平原侯<lb/>
為置家臣庶子師友之學皆取正人共相規矯兢兢慎<lb/>
罰事父以孝父沒事母以謹聞於天下于今稱之漢髙<lb/>
<pb n="KR3k0013_WYG_540-13a"/>
皇帝數置酒於庭欲廢太子後四皓為師子房為傅竟<lb/>
復成就前事不忘後事之戒孟軻有云孤臣孽子其操<lb/>
心也危其慮患也深故多善功李斯云慈母多敗子嚴<lb/>
家無格虜繇陛下驕遹使至於此庶其受罪以来足自<lb/>
思改方今天下多虞四夷未寜将伺國隙儲副大事不<lb/>
宜空虚宜為大計小復停留先加嚴誨依平原侯故事<lb/>
若不悛改棄之未晩也臣素寒門無力仕官不經東宫<lb/>
情不私遹念昔楚國處女諫其王曰有龍無尾言年四<lb/>
<pb n="KR3k0013_WYG_540-13b"/>
十未有太子臣嘗僃近職雖未能自結天日情同閽寺<lb/>
悾悾之誠皆為國計臣老母見臣為表乃為臣卜卦云<lb/>
書御即死妻子守臣涕泣見止臣獨以為頻見㧞擢嘗<lb/>
為近職此恩難忘何以報徳唯當陳誠以死獻忠輒具<lb/>
棺絮伏須刑誅書奏御不省皇太孫立纘復上疏曰臣<lb/>
前上書訟太子之枉不見省覽昔壺闗三老陳衛太子<lb/>
之寃而漢武築思子之臺髙廟令田千秋上書不敢正<lb/>
言託以鬼神之教而孝武大感月中三遷位至丞相乗<lb/>
<pb n="KR3k0013_WYG_540-14a"/>
車入殿號曰車氏恨臣精誠微薄不能有感竟使太子<lb/>
流離沒命許昌向令陛下即納臣言不至此禍天贊聖<lb/>
意三公獻謀庶人賜死罪人斯得太子以眀臣恨其晩<lb/>
無所復及詔書慈悼迎䘮反葬復其禮秩誠副衆望不<lb/>
意呂霍之變復生於今日伏見詔書建立太孫斯誠陛<lb/>
下上順先典以安社稷中慰慈悼寃魂之痛下令萬國<lb/>
心有所繫追惟庶人所為無状幾傾宗廟頼相國太宰<lb/>
至忠憤發潜謀俱㫁奉賛聖意以成神武雖周誅二叔<lb/>
<pb n="KR3k0013_WYG_540-14b"/>
漢掃諸吕未足以喻臣願陛下因此大更釐改以為永<lb/>
制禮置太子居以士禮與國人齒為置官屬皆如朋友<lb/>
不為純臣既使上厭至望以崇孝道又令不相嚴憚易<lb/>
相䂓正昔漢武既信姦讒危害太子復用望氣之言欲<lb/>
盡誅詔獄中囚邴吉以皇孫在焉閉門距命後遂擁䕶<lb/>
皇孫督罰乳母卒至成人立為孝宣皇帝茍志於忠無<lb/>
往不可厯觀古人雖不避死亦由世教寛以成節雖距<lb/>
詔書事在於忠故宥而不責自晉興以来用法太嚴遲<lb/>
<pb n="KR3k0013_WYG_540-15a"/>
速之間輒加誅斬一身伏法猶可强為今世之誅動輒<lb/>
滅門昔吕后臨朝肆意無道周昌相趙三召其王而昌<lb/>
不遣先徴昌入後復召王此繇漢制本寛得使為快假<lb/>
令如今吕后必謂昌已反夷其三族則誰敢為殺身成<lb/>
義者哉此法宜改可使經逺又漢初廢趙王張敖其臣<lb/>
貫髙謀殺髙祖髙祖不誅以眀臣道田叔孟舒十人為<lb/>
奴髠鉗隨王隱親侍養故令平安向使晉法得容為義<lb/>
東宫之臣得如周昌固䕶太子得如邴吉距詔不坐伏<lb/>
<pb n="KR3k0013_WYG_540-15b"/>
死諫諍則聖意必變太子以安如田叔孟舒侍從不罪<lb/>
者則隱親左右姦凶毒藥無緣得設太子不夭也臣每<lb/>
責東宫臣故無侍從者後聞頗有人於道路望車拜辭<lb/>
而有司收付雒陽獄奏科其罪然臣固莫從良有以也<lb/>
又本置三率盛其兵馬所以宿衛防虞而使者卒至莫<lb/>
有警嚴覆請審者此由恐畏滅族今皇孫冲㓜世事多<lb/>
故若有不虞强臣專制姦邪矯詐雖有相國保訓東宫<lb/>
擁佑之恩同於邴吉適可使玉體安全宜開来防可著<lb/>
<pb n="KR3k0013_WYG_540-16a"/>
于令自今以後諸有廢興倉卒羣臣皆得輙嚴須録詣<lb/>
殿前面受口詔然後為信得同周昌不遣王節下聽臣<lb/>
子隱親得如田叔孟舒不加罪責則永固儲副以安後<lb/>
嗣之逺慮也来事難知往事可改臣前每見詹事裴權<lb/>
用心懇惻舎人秦戢數上疏啓諌而爰倩贈以九列權<lb/>
有忠意獨不蒙賞謂宜依倩為比以寵其魂推尋表䟽<lb/>
知秦戢軰及司隸所奏諸敢拜辭於道路者眀詔稱揚<lb/>
使微異於衆以勸為善以奨将来也纘又陳今相國雖<lb/>
<pb n="KR3k0013_WYG_540-16b"/>
已保傅東宫保其安危至於旦夕訓誨輔𨗳出入動静<lb/>
劬勞宜選寒苦之士忠貞清正老而不衰如城門校尉<lb/>
梁栁白衣南安朱冲比者以為師傅其侍臣以下文武<lb/>
将吏且勿復取盛戚豪門子弟若吳太妃家室及賈郭<lb/>
之黨如此之軰生而富溢無念脩己率多輕薄浮華相<lb/>
驅放縦皆非所補益少主者也皆可擇寒門篤行學問<lb/>
素士更履險易節義足稱者以備羣臣可輕其禮儀使<lb/>
與古同於相切磋為益昔魏文帝之在東宫徐幹劉楨<lb/>
<pb n="KR3k0013_WYG_540-17a"/>
為友文學相接之道並如氣類吳太子登顧譚為友諸<lb/>
葛恪為賔臥同床悵行則參乗删交如布衣相呼以字<lb/>
此則近代之眀比也天子之子不患不富貴不患人不<lb/>
敬畏患於䮦盈不聞其過不知稼穡之艱難耳至於甚<lb/>
者乃不知名六畜可不勉哉昔周公親撻伯禽曹參笞<lb/>
窋二伯聖考慈父皆不傷恩今不忍小相維持令至闕<lb/>
失頓相罪責不亦誤哉在禮太子朝夕視膳昏定晨省<lb/>
跪問安否於情得盡五日一朝於敬既簡於恩亦疏易<lb/>
<pb n="KR3k0013_WYG_540-17b"/>
致搆間故曰一朝不朝其間容刀五日之制起漢髙祖<lb/>
身為天子父猶庶人萬幾事多故闕私敬耳今主上臨<lb/>
朝太子無事専主孝養宜改此俗文王世子篇曰王李<lb/>
一飯亦一飯再飯亦再飯安有逸豫五日一覲哉纘又<lb/>
陳令迎太子神柩孤魂獨行太孫㓜冲不可渉道謂可<lb/>
遣妃奉迎逺路令其父衍隨行衛䕶皇太子初見誣䧟<lb/>
臣家門無祜三世假親具嘗辛苦以家觀國固知太子<lb/>
有變臣故求副監國欲依邴吉故事距違来使供養擁<lb/>
<pb n="KR3k0013_WYG_540-18a"/>
䕶身親飲食醫藥兾足救危主者以臣名資輕淺不肯<lb/>
見與世人見笑謂為此職進退難居有必死憂臣獨以<lb/>
為茍全儲君賈氏所誅甘心所願今監國御史直副皆<lb/>
當三族侍衛無状實自宜然臣謂其小人不足具責故<lb/>
曾子曰可以託六尺之孤臨大節而不可奪是以聖王<lb/>
慎選故河南尹向雄昔能犯難定故将鍾㑹文帝嘉之<lb/>
始㧞顯用至於先帝以為右率如間之事若得向雄之<lb/>
比則豈可觸哉此二使者但為愚怯亦非與謀但可誅<lb/>
<pb n="KR3k0013_WYG_540-18b"/>
身自全三族如郭俶郭斌則於刑為當又東宫亦宜妙<lb/>
選忠直亮正如向雄比陛下千秋萬嵗之後太孫㓜冲<lb/>
選置兵衛宜得柱石之士如周昌者世俗淺薄士無㢘<lb/>
節賈謐小兒恃寵恣睢而淺中弱植之徒更相翕習故<lb/>
世號魯公二十四友又謐前見臣表理太子曰閻児作<lb/>
此為徤然觀其意欲與諸司馬家同皆為臣寒心伏見<lb/>
詔書稱明滿奮樂廣侍郎賈𦙍與謐親理而亦疏<lb/>
逺往免父䘮之後停家五年雖為小屈有識貴之<lb/>
<pb n="KR3k0013_WYG_540-19a"/>
潘岳繆徽等皆謐父黨共相沉浮人士羞之聞其晏然<lb/>
莫不為怪今詔書暴揚其罪竝皆遣出百姓咸云清當<lb/>
臣獨謂非但岳徽二十四人宜皆齊絀以肅風教朝廷<lb/>
善其忠烈擢為漢中太守<lb/>
顧榮為元帝丞相軍司散騎常侍凡所謀畫皆以諮焉<lb/>
榮既南州望士躬處右職朝野甚推敬之時帝所幸鄭<lb/>
貴嬪有疾以祈禱頗廢萬幾榮上疏諫曰昔文王父子<lb/>
兄弟乃有三聖可謂窮理者也而文王日昃不暇飱周<lb/>
<pb n="KR3k0013_WYG_540-19b"/>
公一沐三握髪何哉誠以一日萬幾不可不理一言蹉<lb/>
跌患必及之故也當今衰季之末屬亂離之運而天子<lb/>
流播豺狼塞路公宜露營野次星言夙駕伏軾怒蛙以<lb/>
募勇士懸膽於庭以表辛苦貴嬪未安藥石實急禱祀<lb/>
之事誠復可脩豈有便塞參佐白事斷賔客問訊今強<lb/>
賊臨境流言滿國人心萬端去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>紛紜願冲虛納下廣<lb/>
延俊彦思畫今日之要塞鬼道淫祀𢎞九合之勤雪天<lb/>
下之恥則羣生有賴開㤗有期矣<lb/>
<pb n="KR3k0013_WYG_540-20a"/>
丁潭為元帝丞相西閣祭酒稱制使各陳時事損益潭<lb/>
上書曰為國者恃人須才盖二千石長吏是也安可不<lb/>
眀簡其才使必允當既得其人使久於其職在官者無<lb/>
茍且居下者有常心此為政之較也今之長吏遷轉既<lb/>
數有送迎之費古人三載考績三考黜陟中才處局故<lb/>
難以速成夫兵所以防禦未然鎮塞姦凶周雖三聖功<lb/>
成由武今戎戰之世益宜留心簡選精鋭以僃不虞無<lb/>
事則優其身有難則責其力竊聞今之兵士或私有役<lb/>
<pb n="KR3k0013_WYG_540-20b"/>
使而營事不充夫為國者猶為其家也計財力之所任<lb/>
審取舎之舉動不營難成之功損棄分外之役今兵人<lb/>
未彊尚審其宜經塗逺舉未獻大㨗更使力殫財盡而<lb/>
威望挫弱也<lb/>
熊逺為御史中丞元帝時冬雷電且大雨帝下書責躬<lb/>
引過逺上疏曰被庚午詔書以雷電大震暴雨非時深<lb/>
自克責雖禹湯罪己未足以喻臣闇於天道竊以人事<lb/>
論之陛下節儉敦朴愷悌流惠而王化未興者羣公卿<lb/>
<pb n="KR3k0013_WYG_540-21a"/>
士不能夙夜在公以益大化素飱負乗粃穢眀時之責<lb/>
也今逆賊猾夏暴虐滋甚二帝幽殯梓宫未反四海延<lb/>
頸莫不東望而未能遣軍北討讎賊未報此一失也昔<lb/>
齊侯既敗七年不飲酒食肉况此耻尤大是臣子之責<lb/>
宜在枕戈為王前驅若此志未果者當上下克儉恤人<lb/>
養士徹樂減膳惟脩戎事陛下憂勞於上而羣官未同<lb/>
戚容於下每有㑹同務在調戲酒食而已此二失也選<lb/>
官用人不料實徳惟在白望不求才幹鄉舉道廢請託<lb/>
<pb n="KR3k0013_WYG_540-21b"/>
交行有徳而無力者退脩望而有助者進稱職以違俗<lb/>
見譏虚資以從容見貴是故公正道虧私塗日開强弱<lb/>
相陵寃枉不理今當官者以理事為俗吏奉法為苛刻<lb/>
盡禮為謟䛕從容為髙妙放蕩為達士䮦蹇為簡雅此<lb/>
三失也世所謂三失者公法加其身私議貶其非轉見<lb/>
排退陸沉泥滓時所謂三善者王法所不加清論羙其<lb/>
賢漸相登進士不輟官攀龍附鳳翺翔雲霄遂使世人<lb/>
削方為圎撓直為曲豈待顧道徳之清塗踐仁義之區<lb/>
<pb n="KR3k0013_WYG_540-22a"/>
域乎是以萬幾未整風俗偽薄皆此之由不眀其黜陟<lb/>
以審能否則此俗未可得而變也今朝廷羣司以從順<lb/>
為善相違見貶不復論才之曲直言之得失也時有言<lb/>
者或不見用是以朝少辨諍之臣士有祿仕之志焉郭<lb/>
翼上書武帝擢為屯留令又置諫官所以從受直言誘<lb/>
進将来故人得自盡言無隱諱任官然後爵之位定<lb/>
祿之敷奏以言眀試以功車服以庸舜猶厯試諸難而<lb/>
今先祿不試甚違古義亂之所由也求才急於䟽賤用<lb/>
<pb n="KR3k0013_WYG_540-22b"/>
刑先於親貴然後令行禁止野無遺滯堯取舜於側陋<lb/>
舜㧞賢於巖穴姬公不曲繩於天倫叔向不虧法於孔<lb/>
懷今朝廷法吏多出於寒賤是以章書日奏而不足以<lb/>
懲物官人選才而不足以濟事宜招賢良於屠釣聘耿<lb/>
介於丘園若此道不改雖并官省職無救弊亂也能哲<lb/>
而惠何憂乎驩兜何遷乎有苖何畏乎巧言令色孔壬<lb/>
此官得其人之益也<lb/>
郭璞為尚書郎永昌元年皇孫生璞上疏曰有道之君<lb/>
<pb n="KR3k0013_WYG_540-23a"/>
未嘗不以危自持亂世之主未嘗不以安自居故存而<lb/>
不忘亡者三代之所興也亡而自以為存者末季之所<lb/>
廢也是以古之令主開納忠讜以弼其違標顯切直用<lb/>
攻其短乃至聞一善則拜見䂓誡則懼何者盖不私其<lb/>
身處天下以至公也臣竊惟陛下符運至著勲業至大<lb/>
而中興之祚不隆聖敬之風未躋者殆由法令太眀刑<lb/>
教太嚴故水至清則無魚政至察則衆乖此自然之勢<lb/>
也臣去春啟事以囹圄充斥陰陽不和推之卦理宜因<lb/>
<pb n="KR3k0013_WYG_540-23b"/>
郊祀作赦以蕩滌瑕穢不然将来必有愆陽苦雨之葘<lb/>
摧震薄蝕之變狂狡蠢戾之妖其後月餘日果薄鬭去<lb/>
秋以来諸郡並有暴雨水皆洪潦歳用無年適聞吳興<lb/>
復欲有搆妄者咎徴漸成臣甚惡之頃者以来役賦轉<lb/>
重獄犴日結百姓困擾甘亂者多小人愚險共相扇動<lb/>
雖勢無所至然不可不虞案洪範傳君道虧則日蝕人<lb/>
憤怨則水涌溢隂氣積則下代上此微理濳應已著實<lb/>
於事者也假令臣遂不幸謬中必貽陛下側席之憂今<lb/>
<pb n="KR3k0013_WYG_540-24a"/>
皇孫載育天固靈基黔首顒顒實望惠潤又歳渉午位<lb/>
金家所忌宜於此時崇恩布澤則火氣潛消葘譴不生<lb/>
矣陛下上承天意下順物情可因皇孫之慶大赦天下<lb/>
然後眀罰勅法以肅理官克厭天心慰塞人事兆庶幸<lb/>
甚禎祥必臻矣臣今所陳暫而省之或未允聖旨乆而<lb/>
尋之終亮臣誠若所啓上合願陛下勿以臣身廢臣之<lb/>
言臣言無隱而陛下納之適所以顯君眀臣直之義耳<lb/>
疏奏納焉即大赦改年時暨陽人任谷因耕息於樹下<lb/>
<pb n="KR3k0013_WYG_540-24b"/>
忽有一人著羽衣就淫之既而不知所在谷遂有娠積<lb/>
月将産羽衣人復来以刀穿其陰下出一蛇子便去谷<lb/>
遂成宦者後詣闕上書自云有道術帝留谷宫中璞復<lb/>
上疏曰任谷所為妖異無有因由陛下𤣥鑒廣覽欲知<lb/>
其情状引之禁内供給安處臣聞為國以禮正不聞以<lb/>
邪所聽惟人故神降之吉陛下簡黙居正動遵典刑按<lb/>
周禮奇服怪人不入宫况谷妖詭恠人之甚者而登講<lb/>
肄之堂宻邇殿省之側塵㸃日月穢亂天聽臣之私情<lb/>
<pb n="KR3k0013_WYG_540-25a"/>
竊所不取也陛下若以谷信為神靈所憑者則應敬而<lb/>
逺之夫神聰眀正直接以人事若以谷為妖蠱詐妄者<lb/>
則當投彼裔土不宜令䙝近紫闈若以谷或是神祗告<lb/>
譴為國作𤯝者則當克己修禮以弭其妖不宜令谷安<lb/>
然自容肆其邪變也臣愚以為陰陽陶烝變化萬端亦<lb/>
是狐狸魍魎憑假作慝願陛下採臣愚懐特遣谷出臣<lb/>
以人乏忝荷史任敢忘直筆惟義是規其後眀帝即位<lb/>
谷因亡走<lb/>
<pb n="KR3k0013_WYG_540-25b"/>
孫霄為瑯琊國右常侍瑯琊悼王煥薨年一嵗元帝悼<lb/>
念不已營起園陵工役甚衆霄上疏諫曰臣聞法度典<lb/>
制先王所重吉凶之禮事貴不過是以世豐不使奢放<lb/>
凶荒必務約殺朝聘嘉㑹足以展庠序之儀殯葬送終<lb/>
務以稱哀榮之節上無奢泰之謬下無匱竭之困故華<lb/>
元厚葬君子謂之不臣嬴博至儉仲尼稱其合禮眀傷<lb/>
財害時古人之所譏節省簡約聖賢之所嘉也語曰上<lb/>
之化下如風靡草京邑翼翼四方所則眀教化法制不<lb/>
<pb n="KR3k0013_WYG_540-26a"/>
可不慎也陛下龍飛踐祚興㣲濟弊聖懷勞謙務從簡<lb/>
儉憲章舊制猶欲節省禮典所無而反尚飾此臣愚情<lb/>
竊所不安也棺槨輿服旒翣之屬禮典舊制不可廢闕<lb/>
凶門栢歴禮典所無天晴可不用遇雨則無益此至宜<lb/>
節省者也若瑯琊一國一時所用不為大費臣在機近<lb/>
義所不言今天臺所居王公百僚聚在都輦凡有䘮事<lb/>
皆當供給材木百數竹薄千計凶門兩表衣以細竹及<lb/>
材木價值既貴又非表凶哀之宜如此過飾宜從粗簡<lb/>
<pb n="KR3k0013_WYG_540-26b"/>
又按禮記國君之葬棺槨之間容柷大夫容壺士容甒<lb/>
以壺甒為差則柷財大於壺眀矣槨周於棺槨不甚大<lb/>
也語曰葬者藏也藏欲其深而固也槨大則難為堅固<lb/>
無益於送終而有損於財力凶荒殺禮經國常典既減<lb/>
殺而猶過舊此為國之所厚惜也又禮将葬遷柩於廟<lb/>
祖而行及墓即窆葬之日即反哭而虞如此則柩不宿<lb/>
於墓上也聖人非不哀親之在土而無情於丘墓盖以<lb/>
墓非安神之所故修虞於殯宫始則營草宫於山陵遷<lb/>
<pb n="KR3k0013_WYG_540-27a"/>
神柩於墓側又非典也非禮之事不可以訓萬國臣至<lb/>
愚至賤忽求革前之非可謂狂瞽不知忌諱然今天下<lb/>
至弊自古所希宗廟社稷逺託江表半州之地彫殘以<lb/>
甚加之荒旱百姓困瘁非但不足死亡是懼此乃陛下<lb/>
至仁之所矜愍可憂之至重正是規矯末俗改張易調<lb/>
之時而猶當竭已罷之人營無益之事殫已困之財修<lb/>
無用之費此固臣之所不敢安也今瑯琊之於天下國<lb/>
之㝡大若割損非禮之事務遵古典上以彰聖朝簡易<lb/>
<pb n="KR3k0013_WYG_540-27b"/>
之至化下以表萬世無窮之規則此芻蕘之言有補萬<lb/>
一塵露之微有增山海表寝不報<lb/>
江逌為吏部郎長兼侍中時穆帝将修後池起閣道逌<lb/>
上疏曰臣聞王者處萬乗之極享富有之大必顯眀制<lb/>
度以表崇髙盛其文物以殊貴賤建靈臺濬辟雍立宫<lb/>
舘設苑囿所以𢎞皇上之尊彰臨下之義前聖創其禮<lb/>
後代遵其矩當代之君咸營斯事周宣興百堵之作鴻<lb/>
雁歌安宅之歡魯僖修泮水之宫採芹有思樂之頌盖<lb/>
<pb n="KR3k0013_WYG_540-28a"/>
上之有為非以予欲是盈下之奉上不以劬勞為勤此<lb/>
自古之令典軌儀之大式也夫理無常然三正相詭司<lb/>
牧之體與世而移致飾則素故賁返於剝有大必盈則<lb/>
受之以謙損上益下順兆庶之悦享以二簋用至約之<lb/>
義是以唐虞流化於茅茨夏禹垂美於卑室過儉之陋<lb/>
非中庸之制然三聖行之以致至道漢髙祖當營建之<lb/>
始怒宫庫之状孝文處既富之世愛十家之産亦以播<lb/>
惠當時著稱来葉今者二虜未殄神州荒蕪舉江左之<lb/>
<pb n="KR3k0013_WYG_540-28b"/>
衆經畧艱難漕揚越之粟北饋河雒兵不獲戢運戍悠<lb/>
逺倉庫内罄百姓力竭加春夏以来水旱為害逺近之<lb/>
收普減常年財傷人困大役未已軍國之用無所取給<lb/>
方之往代豐弊相懸損之又損實在今日伏惟陛下聖<lb/>
質天縱凝曠清虚闡日新之盛茂欽眀之量無欲體於<lb/>
自然冲素刑乎萬國韶既盡美則必盡善宜養以𤣥虛<lb/>
守以無為登覽不以臺觀㳺豫不以苑沼偃息必於仁<lb/>
義馳騁極於六藝觀巍巍之隆鑒二代之文仰味羲農<lb/>
<pb n="KR3k0013_WYG_540-29a"/>
俯尋周孔其為逍遥足以尊道徳之輔親縉紳之秀疇<lb/>
咨以時顧問不倦獻替諷諫日日而聞則庶績惟凝六<lb/>
合咸熈中興之盛邁於殷宗休嘉之慶流乎無窮昔漢<lb/>
起徳陽鍾離抗言魏營宫殿陳羣正辭臣雖材非若人<lb/>
然職忝近侍言不足採而義在以聞帝嘉其言而止<lb/>
孫綽字興公為散騎常侍領著作郎時大司馬桓温欲<lb/>
經緯中國以河南粗平将移都雒陽朝廷畏温不敢為<lb/>
異而北土蕭條人情疑懼雖竝知不可莫敢先諫綽上<lb/>
<pb n="KR3k0013_WYG_540-29b"/>
疏曰伏見征西大将軍臣温表便當躬率三軍討除二<lb/>
寇蕩滌河渭清灑舊京然後神旂電舒朝服濟江反皇<lb/>
居於中土正玉衡於天極斯超世之宏圖千載之盛事<lb/>
然臣之所懷竊有未安以為帝王之興莫不藉地利人<lb/>
和以建功業貴能以義平暴因而撫之懐愍不建淪胥<lb/>
秦京遂令鮮卑交侵神州絶綱土分之釁誠由道䘮然<lb/>
中夏蕩蕩一時横流百郡千城曾無完郛者何哉亦以<lb/>
地不可守投奔有所故也天祚未革中宗龍飛非惟信<lb/>
<pb n="KR3k0013_WYG_540-30a"/>
順協於天人而已實頼萬里長江畫而守之耳易稱王<lb/>
公設險以守其國險之時義大矣哉斯已然之眀效也<lb/>
今作勝談自當任道而遺險較實量分不得不保小以<lb/>
固存自䘮亂以来六十餘年蒼生殄滅百不遺一河雒<lb/>
丘墟函夏蕭條井堙木刋阡陌夷滅生理茫茫永無依<lb/>
歸播流江表已經數世存者長子老孫亡者丘隴成行<lb/>
雖北風之思感其素心目前之哀實為交切若遷都旋<lb/>
輪之日中興五陵即復緬成遐域泰山之安既難以理<lb/>
<pb n="KR3k0013_WYG_540-30b"/>
保烝烝之思豈不纒於聖心哉温今此舉誠欲大覽始<lb/>
終為國逺圗向無山陵之急亦未首決大謀獨任天下<lb/>
之至難也今發憤忘食忠慨亮到凡在有心孰不致感<lb/>
而百姓震駭同懐危懼者豈不以反舊之樂賒而趨死<lb/>
之憂促哉何者植根於江外數十年矣一朝㧞之頓驅<lb/>
踧於空荒之地提挈萬里踰險浮深離墳墓棄生業富<lb/>
者無三年之糧貧者無一飡之飯田宅不可復售舟車<lb/>
無從而得捨安樂之國適習亂之鄉出必安之地就累<lb/>
<pb n="KR3k0013_WYG_540-31a"/>
卵之危将頓仆道塗飄溺江川僅有達者夫國以人為<lb/>
本疾寇所以為人衆䘮而寇除亦安所取裁此仁者所<lb/>
宜哀矜國家所宜慮也自古今帝王之都豈有常所時<lb/>
隆則宅中而圗大勢屈則遵養以待㑹使徳不可勝家<lb/>
有三年之積然後始可謀太平之事耳今天時人事有<lb/>
未至者矣一朝欲一宇宙無乃頓而難舉乎臣之愚計<lb/>
以為且可更遣一将有威名資實者先鎮雒陽於陵所<lb/>
築三壘以奉衛山陵掃平梁許清一河南運漕之路既<lb/>
<pb n="KR3k0013_WYG_540-31b"/>
通然後盡力於開墾廣田積榖漸為徙者之資如此賊<lb/>
見亡徵勢必逺竄如其迷逆不化復欲送死者南北諸<lb/>
軍風馳電赴若身首之救痛癢率然之應首尾山陵既<lb/>
固中夏小康陛下且端委紫極增修徳政躬行漢文簡<lb/>
樸之志去小惠節浮費審官人練甲兵以養士滅寇為<lb/>
先十年行之無使隳廢則貧者殖其財怯者充其勇人<lb/>
知天徳赴死如歸以此致政猶運諸掌握何故捨百勝<lb/>
之長理舉天下而一擲故陛下春秋方富温克壮其猶<lb/>
<pb n="KR3k0013_WYG_540-32a"/>
君臣相與𢎞勝徳業括囊元吉豈不快乎今温倡髙議<lb/>
聖朝互同臣以輕微獨獻管見出言之難實在今日而<lb/>
臣區區必聞天聽者竊以無諱之朝狂瞽進説芻蕘之<lb/>
謀聖賢所採所以不勝至憂觸冐干陳若陛下垂神温<lb/>
少留思豈非屈於一人而允億兆之願哉如以干忤罪<lb/>
大欲加顯戮使丹誠上逹退受刑誅雖沒泉壤尸且不<lb/>
朽桓温見綽表不恱曰致意興公何不尋君遂初賦知<lb/>
人家國事邪<lb/>
<pb n="KR3k0013_WYG_540-32b"/>
許榮為左領衛将軍時孝武帝以㑹稽王道子輔政朝<lb/>
政既紊榮上疏曰今臺府局吏直衛武官及僕𨽻婢児<lb/>
取母之姓者本臧獲之徒無鄉邑品第皆得命議用為<lb/>
郡守縣令竝帶職在内委事於小吏手中僧尼乳母競<lb/>
進親黨又受貨賂輒臨官領衆無衛霍之才而比方古<lb/>
人為患一也臣聞佛者清逺元虚之神以五戒為教絶<lb/>
酒不滛而今之奉者穢慢阿尼酒色是躭其違二矣夫<lb/>
致人於死未必手刃害之若政教不均暴濫無罪必夭<lb/>
<pb n="KR3k0013_WYG_540-33a"/>
天命其違三矣盗者未必躬竊人財江乙母失布罪由<lb/>
令尹今禁令不明刼盗公行其違四矣在上化下必信<lb/>
為本昔年下書勅使盡規而衆議兼集無所採用其違<lb/>
五矣尼僧成羣依傍法服五戒粗法尚不能遵况精妙<lb/>
乎而流惑之徒競加敬事又侵漁百姓取財為惠亦未<lb/>
合布施之道也又陳太子宜出臨東宫尅奨徳業疏奏<lb/>
竝不省<lb/>
聞人奭為博平令時孝武帝以㑹稽王道子輔政道子<lb/>
<pb n="KR3k0013_WYG_540-33b"/>
既為皇太妃所愛時失禮敬帝不能平然以太平之故<lb/>
加崇禮秩奭上疏曰驃騎諮議㕘軍茹千秋協附宰相<lb/>
起自㣲賤竊弄威權衒賣天官其子壽齡為樂安令贓私<lb/>
狼藉畏法奔逃竟無罪罰傲然還縣又尼姏屬傾動亂<lb/>
時榖賤人饑寒流殣不絶繇百姓單貧役調深刻又振<lb/>
武将軍庾恒鳴角京邑主簿戴良夫苦諫被囚殆至亡<lb/>
命而恒以醉酒見怒良夫以執忠廢棄又權寵之臣各<lb/>
開小府施置吏佐無益於官有損於國疏奏帝益不平<lb/>
<pb n="KR3k0013_WYG_540-34a"/>
而逼於太妃無所廢黜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_540-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五百四十<lb/>
</p>
<p>
</p>
  </div>
</body>
</text>
</TEI>
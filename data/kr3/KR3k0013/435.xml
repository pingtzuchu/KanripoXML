<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百三十五</head>
    <p>
<pb n="KR3k0013_WYG_435-1a"/>
欽定四庫全書<lb/>
　册府元龜卷四百三十五　宋　王欽若等　撰<lb/>
　　將帥部<lb/>
　　　獻㨗第二<lb/>
梁太祖開平元年五月湖南節度使馬殷奏克袁州大<lb/>
破淮冦畵圖以進宣示宰臣先是淮夷襲䧟洪州并有<lb/>
宜春袁民厭淮夷苛政且忿其屠戮而征賦煩重乃有<lb/>
邊界酋首潛以人情利害導湖南之兵取袁州淮夷賊<lb/>
<pb n="KR3k0013_WYG_435-1b"/>
冦失守舉郡皆没殺傷甚衆馬殷屯兵戍守以㨗来奏<lb/>
二年五月癸未朗州奪得淮賊舟船大小共四十隻斬<lb/>
首百餘級以㨗来告<lb/>
九月同州劉知俊以鄜延歸降將健十人并㨗表来獻<lb/>
十月己亥朔帝在陜兩浙節度使錢鏐奏於常州東洲<lb/>
鎮殺淮賊萬餘人生擒將校千餘人獲戰船一百二十<lb/>
隻<lb/>
三年六月戊戌兩浙節度使錢鏐奏四月十六日於蘇<lb/>
<pb n="KR3k0013_WYG_435-2a"/>
州大破淮賊擒獲數千人戰船數百隻噐甲二十餘萬<lb/>
是月丁未靈武節度使韓遜奏收復鹽州擒偽刺史李<lb/>
繼直以下六十二人竝處斬訖七月殿直聶榮受自軍<lb/>
前走馬奏收復丹州生擒賊將王行思獻于行在<hi>時同州節</hi>
<hi>度使劉知俊叛</hi>
八月辛酉城州刺史張敬方既定其郡又移兵尅房陵<lb/>
九月庚子殿直王唐福自襄州走馬以天軍勝㨗逆將<lb/>
李洪歸降事上聞賜唐福絹銀有加宰臣百官上表稱<lb/>
<pb n="KR3k0013_WYG_435-2b"/>
賀壬寅開封府虞候李繼業齎襄州都指揮使程暉奏<lb/>
狀以今月五日殺戮逆黨千人并生擒都指揮使傅覇<lb/>
已下節級共五百人收復襄州人户歸業事癸夘帝御<lb/>
文明殿以收復襄漢受宰臣已下稱賀四年四月葉縣<lb/>
鎮遏使馮徳武於蔡州西平縣界殺戮山賊擒首領張<lb/>
濆等七人以獻<lb/>
乾化元年十一月庚寅延州節度使髙萬興奏當軍都<lb/>
指揮使髙萬金統領兵士今月五日收鹽州偽刺史髙<lb/>
<pb n="KR3k0013_WYG_435-3a"/>
行存泥首來降丞相及文武百官各上表稱賀按鹽州<lb/>
與吐蕃党項封境互接為二境咽喉之地又有烏池鹽<lb/>
鹺之利唐建中初為吐蕃所䧟平其墉而去繇是銀夏<lb/>
寧延洎于靈武嵗以河南河東山東淮南青徐江浙等<lb/>
道兵士不啻四五萬分䕶其地謂之防秋貞元九年朝<lb/>
政稍暇乃命副元帥渾瑊總兵三萬復取其地建城壁<lb/>
焉自是虜塵乃清邊患遂止唐末又復失之今纔動偏<lb/>
師遽收襟要國之疾疣其息哉<lb/>
<pb n="KR3k0013_WYG_435-3b"/>
十二月延州節度使髙萬行奏領軍於邠州界蒿子谷<lb/>
韋家寨殺戮寧慶兩州賊軍約二千餘人并生擒都頭<lb/>
指揮使及奪馬噐甲等事其入奏軍將使宣召赴内殿<lb/>
畧對詔以銀噐綵物鍚之宰臣及文武官各奉表賀<lb/>
是月魏博節度上言於涇縣北戮殺鎮州王鎔兵士七<lb/>
千餘人奪馬二千餘匹戈甲未知其數并擒都將已下<lb/>
四十餘人<lb/>
後唐莊宗天祐十四年以契丹攻周徳威於幽州命諸<lb/>
<pb n="KR3k0013_WYG_435-4a"/>
將進討八月大軍入幽州翌日獻㨗于鄴<lb/>
十八年九月北面招討使李存審攻鎮州下之擒王徳<lb/>
明之子處球同惡髙蒙李翥露布以獻<lb/>
同光二年五月潞州招討霍彦威平潞州擒叛將楊立<lb/>
獻㨗以聞<lb/>
是年龍武大將軍夏魯竒擒梁將王彦章以獻帝壯之<lb/>
賞絹一千疋<lb/>
三年二月荆南髙季興奏收復歸䕫忠等州<lb/>
<pb n="KR3k0013_WYG_435-4b"/>
四年三月李紹真奏收復邢州擒賊首趙太等二十一<lb/>
人徇於鄴都城下皆磔於軍門是月西面行營副招討<lb/>
使任圜奏收復漢州擒逆賊康延孝<hi>時圜從郭崇韜平蜀延孝以利州叛</hi>
<hi>欲廻刼西川圜率兵攻延孝於漢州擒之</hi>
明宗天成二年九月以峽路招討西方鄴進兵殺敗荆<lb/>
南賊船收復忠萬䕫等州圖一面陳於通天門外俾將<lb/>
校觀之<lb/>
三年四月復州刺史周令武飛狀上言湖南大軍曽與<lb/>
<pb n="KR3k0013_WYG_435-5a"/>
淮南賊將王茂求等戰於道人磯茂求敗績<lb/>
五月癸丑湖南馬殷上言今嵗二月中殺敗淮冦二萬<lb/>
衆生擒將卒五百餘人内外皆賀是月壬申破定州曲<lb/>
陽㨗音至帝大悦謂侍臣曰王都違負天地擒之不逺<lb/>
因此兼破契丹也左右稱賀<hi>王都為定州節度使通契丹為叛</hi>
六月己丑張延朗自定州廻押領到所獲賊將五十餘<lb/>
人帝御咸安門觀其獻俘<lb/>
七月己丑北面招討使定州刺史王晏球獻所獲戎馬<lb/>
<pb n="KR3k0013_WYG_435-5b"/>
一百匹甲子晏球使人馳報十九日契丹七千騎來援<lb/>
定州遂逆戰於唐河北敗之襲至蒲城又掩殺二千級<lb/>
捉馬千匹内外稱賀己巳驛騎入報二十一日又於陽<lb/>
州掩殺契丹四十餘里擒獲殆盡<lb/>
八月鎮州趙徳鈞馳騎上言今月二日於府西逢契丹<lb/>
敗黨數千生擒首領惕隠等五十餘人接殺皆盡契丹<lb/>
强盛僅三十年雄據北戎諸蕃竄伏屢為邊患漢兵嘗<lb/>
憚之前後戰争罕得其利是役也曲陽之敗已失千騎<lb/>
<pb n="KR3k0013_WYG_435-6a"/>
唐河之陣兵號七千潰散之後溝渠泛溢官軍襲殺人<lb/>
不暇食秋雨繼降泥濘莫進人饑馬乏難投村落所在<lb/>
村人持白梃敺之徳鈞生兵接於要路惟竒峯嶺北有<lb/>
棄馬潛遁脱者數十餘無噍類帝致書諭其本國皇威<lb/>
大振四年正月房知温攻帥子口白波砦獻㨗於行闕<lb/>
二月乙巳北面馳報是月三日收復定州帝大悦舉酒<lb/>
徧賜侍臣喜除心腹之疾賜教坊絹五百疋内臣進馬<lb/>
稱賀丙午百辟入賀戊申宴群臣於玉華殿樂作王晏<lb/>
<pb n="KR3k0013_WYG_435-6b"/>
球馳報已獲王都首級生擒契丹秃餒等二千餘人宴<lb/>
罷賜物加等辛酉定州獻俘馘帝御咸安樓立儀仗百<lb/>
官就列尚書兵部宣露布於樓前曰葢聞禍福兩途響<lb/>
應雖從於天道賞罰二柄憲章必在於帝王所以虞<lb/>
殛四㐫之徒周誅三監之類為時除害令在必行顯申<lb/>
旄鉞之威以勦豺狼之黨逆賊王都濫承餘緒叨據邊<lb/>
方當朝廷念舊之時冒藩翰延賞之帥曽無績効但抱<lb/>
姦邪國家光有萬邦寵綏諸夏累頒殊渥官兼右相之<lb/>
<pb n="KR3k0013_WYG_435-7a"/>
榮疊示優恩秩冠三公之貴諒兹睠命果至滿盈况<lb/>
去嵗駐驆夷門弔民梁苑萬乗有省方之念諸侯専述<lb/>
職之勤而王都乃背恵辜恩藏姦積釁不思入覲惟自<lb/>
偷安以至繼歴寒暄逗留川陸朝廷務從寛恕累降詔<lb/>
書候其悛心冀全理體殊不知兇頑益固抗拒彌堅信<lb/>
折簡以難招非舞干而可格而又朋連北狄狎禦王師<lb/>
擾我疆場負我盟誓須兹飾怒所冀夷兇乃謀帥於軍<lb/>
中俾恭行於天罰繇是貔貅雲集虎豹風馳咸搗梟巢<lb/>
<pb n="KR3k0013_WYG_435-7b"/>
誓平蟻宂北面招討天平軍節度使王晏球等推心許<lb/>
國挺志忘家皆矜摩壘之雄各騁寢皮之勇遂乃交飛<lb/>
矢石齊舞梯衝共指逰鼎之魚必取膏碪之肉以致徵<lb/>
兵調食結壘連營踰沙軼漠之戎全軍皆戮同惡齊姦<lb/>
之虜匹馬不廻而又舉螳臂以求生張蝟毛而自固計<lb/>
窮力盡且無飛走之門萬詐千妖寧免芟夷之禍是以<lb/>
致其醜類無所逃形既諧飲至之期爰契疇庸之典今<lb/>
月三日定州指揮使馬讓能已下三人先約歸降是時<lb/>
<pb n="KR3k0013_WYG_435-8a"/>
果於賊城之上自相殺戮王晏球等領兵士直扣曲陽<lb/>
門接勢而攻一合收下其逆賊王都及秃餒趂入子城<lb/>
斬首生擒不可勝計至於徒黨骨肉略無孑遺今則獻<lb/>
俘行闕懸首藁街六師盡敵而凱旋一境復安於生聚<lb/>
王晏球等已下從上行賞表不踰時或跨鎮分封官居<lb/>
極品或䨇旌大斾寵寄十連著銘鍾鏤鼎之榮顯傳子<lb/>
示孫之業於戲違天逆道鬼瞰神誅顧斯盪定之勲實<lb/>
快華夷之意可期康樂以泰黎元申號令於市朝明征<lb/>
<pb n="KR3k0013_WYG_435-8b"/>
伐之有謂布告天下咸使聞知刑部侍郎張文寳奏曰<lb/>
逆賊王都首級請付所司大理卿蕭希甫受之以出獻<lb/>
於郊社畢於街市號令王都男四人弟一人秃餒父子<lb/>
二人竝磔於開府橋文武百官稱賀於樓前<lb/>
長興元年三月靈武節度使康福奏攻取保静鎮賊首<lb/>
李正賔并其黨與盡誅之<lb/>
是年河中軍校楊彦温逐其帥皇子重琦四月河中行<lb/>
營都部署索自通奏今月十八日收復河中斬楊彦温<lb/>
<pb n="KR3k0013_WYG_435-9a"/>
傳首來獻帝御殿受賀<lb/>
壬戌冀州奏殺敗蕃賊於城中見輿棺者訊其降者云<lb/>
戚城之戰上將金頭玉中流矢而死此其櫬也<lb/>
八月太原節度使奏代州刺史白文琦破契丹於七里<lb/>
峰斬首千餘級生擒將校七千餘人<lb/>
二年二月符州防禦使折從阮奏部領兵士攻圍契丹<lb/>
勝州降之見進兵趨朔州<lb/>
三月易州刺史安審約奏二月三日夜差壯丁斫虜營<lb/>
<pb n="KR3k0013_WYG_435-9b"/>
殺賊千餘人又奏郎山砦將孫方簡破契丹千餘人斬<lb/>
蕃將諧里相公虜其妻以獻又杜重威以大軍攻秦州<lb/>
刺史晉廷謙以州降獲守城兵士三百八十九人朝廷<lb/>
稱賀又奏收復蒲城獲契丹首領没刺相公及守城兵<lb/>
士一千九百六十四人又奏收復遂城縣守城契丹留<lb/>
六十三人首領餘竝殺之四月内班張嶼北面軍前廻<lb/>
進呈收奪得契丹王金盂子龍鳳旗李守貞又進奪得<lb/>
契丹王奚車白駝掌羽旗槍等䕶聖散都頭辛進進納<lb/>
<pb n="KR3k0013_WYG_435-10a"/>
奪得契丹王紅羅蹙金銀線装玉鞍轡一副賜絹五十<lb/>
疋葢盌一口<lb/>
三年八月李守貞奏大軍至望都縣相次至長城北遇<lb/>
虜冦千餘騎轉鬬四十里斬蕃將解里相公<lb/>
是月靈武馮鐸奏與威州刺史藥元福於威州土橋西<lb/>
一百里遇吐蕃七千餘人大破之斬首千餘級張彦澤<lb/>
奏破蕃賊於定州界斬虜首二千餘級追襲百餘里生<lb/>
擒蕃將四人摘得金耳環二副進呈癸夘太原奏破契<lb/>
<pb n="KR3k0013_WYG_435-10b"/>
丹於陽武谷殺七千餘人<lb/>
漢隠帝乾祐元年二月右衛大將軍王景崇奏於大散<lb/>
闗大敗蜀軍俘斬三千人初北虜犯京師侯益趙贊皆<lb/>
受虜命節制岐蒲聞髙祖入雒頗懐反仄朝廷移贊於<lb/>
京兆益與贊皆求援於蜀蜀遣何建率軍出大散闗以<lb/>
應之至是景崇紏合岐雍邠涇之師以破之又遣人送<lb/>
所獲偽蜀將校軍士四百三十八人至闕下詔釋之仍<lb/>
各賜衣服<lb/>
<pb n="KR3k0013_WYG_435-11a"/>
九月鳳翔都部署趙暉奏大破川軍於大散闗殺三千<lb/>
餘人其餘棄甲而遁<lb/>
是月永興行營都部署郭從義奏今月十四日鳳翔王<lb/>
景崇兵士離本城尋遣監軍李彦從率兵追襲至法門<lb/>
寺西殺戮二千餘人趙暉又奏破王景崇賊軍於鳳翔<lb/>
城下<lb/>
二年正月河中府軍前奏今月四日夜賊軍偷斫入西<lb/>
寨捕斬七百餘級時蜀軍自大散闗來援王景崇周太<lb/>
<pb n="KR3k0013_WYG_435-11b"/>
祖自將兵赴岐下將行戒白文琦劉詞等曰賊之驍勇<lb/>
竝在城西慎為儆備既行至華州聞川軍敗退且憂文<lb/>
琦等為賊奔突遂兼程而廻賊内俱知周太祖西行夜<lb/>
遣賊將王三鐵等率驍勇千餘人㳂流南行坎岸而登<lb/>
為三道來攻賊軍已入王師砦中劉詞極力拒之短兵<lb/>
既接遽敗之<lb/>
三月徐州廵簡使成徳欽奏至峒峿鎮遇淮賊破之殺<lb/>
五百人生擒一百二十人<lb/>
<pb n="KR3k0013_WYG_435-12a"/>
五月湖南奏蠻冦賀州遣大將徐進率兵援之戰於鳳<lb/>
陽山下大敗蠻獠斬首五千級<lb/>
七月永興都部署郭從義奏新除華州留後趙思綰三<lb/>
月三日授華州留後准詔赴任三移行期仍要鎧甲以<lb/>
給牙兵及與之竟不遵路至九日適有部曲曹彦進告<lb/>
思綰欲於十一日夜與同惡五百人奔南山入蜀是日<lb/>
詰旦再促上路云候夜進塗臣等與王峻入城分兵守<lb/>
四門其趙思綰部下軍各已執帶遂至牙署令召思綰<lb/>
<pb n="KR3k0013_WYG_435-12b"/>
至則執之與一行徒黨竝處置訖<lb/>
是月西面行營都部署露布獻河中府所獲逆賊李守<lb/>
貞首級并俘馘等帝明徳門樓受俘群臣列班於位稱<lb/>
賀而退<lb/>
三年春正月鳳翔行營都部署趙暉奏前月二十四日<lb/>
收鳳翔逆賊王景崇舉家自燔而死請供奉官張銖押<lb/>
逆賊王景崇首級并同惡周璨至闕下獻俘馘命狥於<lb/>
六街磔於兩市<lb/>
<pb n="KR3k0013_WYG_435-13a"/>
周太祖廣順元年二月隰州刺史許遷上言河東賊軍<lb/>
侵我今月十一日遣歩軍都指揮使孫繼業等領兵三<lb/>
百至州北長夀村掩殺獲賊砦將程筠軍使冐千王仁<lb/>
原供奉官李演竝駝馬等所獲賊將校竝斬之不數日<lb/>
賊引軍攻城四面齊進臣與判官李昉都指揮使趙太<lb/>
糧料使王光裔官員職掌百姓守把拒闘焚賊攻具死<lb/>
者五百餘傷者千餘信宿遁去詔曰兇狂烏合來犯軍<lb/>
城醜類蜂屯罔識天命汝誓平國蠧固彼人心率驍銳<lb/>
<pb n="KR3k0013_WYG_435-13b"/>
以前衝履鋒鋩而直進機籌神助部伍風生偽將活擒<lb/>
殘妖碎首心堅鐡石城固金湯蛇豕既殱梯衝竝爇孽<lb/>
豎偷生而遁迹雄師賈勇以追奔言念忠貞夐無倫比<lb/>
嘉賞愧歎再三不忘時劉崇以朝廷初定徐方用兵遣<lb/>
子均領兵出隂地闗侵晉隰以觀人心至是挫衂而退<lb/>
窺覬之意稍息矣是月安平兵馬監押馬彦珣言契丹<lb/>
入冦出兵掩襲奪下老㓜人口并牛馬各付其家<lb/>
三月徐州行營都部署王彦超遣供奉都知孫仁安馳<lb/>
<pb n="KR3k0013_WYG_435-14a"/>
奏收復徐州賜仁安錦袍銀帶絹百疋銀器五十兩甲<lb/>
戌羣臣詣廣政殿稱賀其月己夘潞州常思奏差人部<lb/>
送渉縣陣所捉到之賊將校長行共二百六十五人馬<lb/>
三十四匹赴闕廻詔曰卿摧敵有方執俘甚衆據兹惡<lb/>
黨固有常刑但念彼之賊軍悉是朕之赤子遭罹兇暴<lb/>
廹脅征行以至就擒良亦可憫察其情狀奚忍加誅配<lb/>
於邊遐亦所不欲其賊軍竝已釋罪各與衫袴巾履遣<lb/>
供奉官張諲管押至河東界首放歸本家諒卿明敏當<lb/>
<pb n="KR3k0013_WYG_435-14b"/>
體朕懐常思上言招誘到熟吐渾李骨卑四十一人<lb/>
八月鎮州何福進上言平山西殺山東賊軍數百餘人<lb/>
十二月樞宻使王峻征并冦遣供奉官梁乂奏臣部領<lb/>
大軍至晉州翌日遂攻劉崇焚燒其砦栅棄甲遁去臣<lb/>
當時入城鎮安撫遣行營馬軍都指揮使仇𢎞超左廂<lb/>
排陣使陳思讓都排陣使藥元福右廂排陣使康延沼<lb/>
等領騎軍掩襲賜梁乂錦袍銀帶庚戌宰臣百僚内殿<lb/>
稱賀<lb/>
<pb n="KR3k0013_WYG_435-15a"/>
二年正月鎮州何福進令指揮使王斌領先擒獲河東<lb/>
賊軍二百二十人馬三十匹至京師各賜巾履衫袴竝<lb/>
釋放<lb/>
九月樂夀縣監押杜廷熈言於瀛州南殺契丹三百餘<lb/>
得馬四十七匹<lb/>
三年正月定州言契丹三千攻圍義豐軍遣定和都指<lb/>
揮使楊𢎞裕選兵二百夜斫寨殺蕃首綰相以下六十<lb/>
人得馬八匹契丹遁去<lb/>
<pb n="KR3k0013_WYG_435-15b"/>
世宗顯徳二年十二月淮南道行營前軍都部署李榖<lb/>
上言副部署王彦超敗淮賊二千餘人於夀州城下又<lb/>
言先鋒都指揮使白延遇敗淮賊軍千餘人于山口鎮<lb/>
三年正月侍衛都指揮使李重進差人馳騎上言敗淮<lb/>
賊三萬餘衆於正陽鎮東追殺二十餘里勦戮殆盡生<lb/>
擒賊將咸師郎戈臼約三十萬衆馬五百餘匹帝大悦<lb/>
詔書褒之文武從官皆稱賀焉<lb/>
二月朗州節度使王進達上言領兵入鄂州界攻下淮<lb/>
<pb n="KR3k0013_WYG_435-16a"/>
南長山砦殺賊軍三千餘衆三月鐵騎右廂都指揮使<lb/>
髙懐徳上言殺廬州賊軍七百餘衆於其城下是月行<lb/>
光州刺史何超上言偽光州兵馬都監張承翰舉城内<lb/>
附其偽刺史張紹单騎而遁文武從官稱賀既而授承翰<lb/>
遥領集州刺史庚子馬軍都指揮使韓令坤差牙將押<lb/>
降到偽天威指揮使曹延嗣等一千二百餘人至行在<lb/>
賜物有差又舒州刺史郭令圖上言今月四日收下舒<lb/>
州其偽刺史自溺而死餘黨皆遁文武從官稱賀壬寅<lb/>
<pb n="KR3k0013_WYG_435-16b"/>
朗州節度使王進達差牙將捉到押送淮南賊將陳澤<lb/>
等馬軍都指揮使韓令坤差人押先䧏到天張賊軍朱<lb/>
重進等千餘人到行闕賜衣物有差<lb/>
四月韓令坤自揚州差人馳騎上言敗吳冦萬餘衆於<lb/>
泰州路獲賊帥陸萬俊<lb/>
是月韓令坤又上言敗楚州賊將馬在貴等萬餘衆於<lb/>
獲頭堰偽漣州刺史秦進崇等殿前都指揮使張永徳<lb/>
上言敗泗州賊軍千餘人於曲溪堰<lb/>
<pb n="KR3k0013_WYG_435-17a"/>
七月廬州行營都部署劉重進上言敗淮賊千五百人<lb/>
於廬州是月濠州行營都部署武行徳上言敗淮賊二<lb/>
千餘人於其界八月壬寅張永徳上言敗淮賊千餘人<lb/>
於下蔡橋東獲樓船二隻掉船五隻<lb/>
十月昭義軍節度使李筠上言差行軍司馬范守圖領<lb/>
兵入邊州界殺獲河東賊軍三百餘人兼擒送員寮數<lb/>
人赴闕<lb/>
是月壬午任永徳上言敗淮賊千餘人於下蔡縣淮北<lb/>
<pb n="KR3k0013_WYG_435-17b"/>
岸獲戰船數十隻賊衆溺死者甚衆<lb/>
是月淮南道行營招討使李重進上言吳人冦我盛塘<lb/>
等處差鐵騎都指揮使王彦昇等率兵掩殺斬首二千餘<lb/>
級<lb/>
十一月壬子黄州刺史司超上言敗淮冦千餘衆於麻<lb/>
城縣北<lb/>
十二月己夘海州刺史張廷翰上言敗淮賊五百餘衆<lb/>
於北界<lb/>
<pb n="KR3k0013_WYG_435-18a"/>
是月戊子李重進上言敗淮賊二千餘衆於塌山北<lb/>
四年正月丁未淮南道行營都招討使李重進差人馳<lb/>
騎上言敗淮南援軍五千餘衆於夀州城北奪得砦兩<lb/>
所及獲軍需器械等是日随班於廣政殿稱賀<lb/>
二月辛酉淮南道行營都監尚訓上言敗淮賊二千餘<lb/>
衆於黄耆砦<lb/>
三月甲午廬州行營都部署劉重進上言殺淮賊三千<lb/>
餘人於夀州東山口乙未宰臣樞宻使已下以王師大<lb/>
<pb n="KR3k0013_WYG_435-18b"/>
㨗各進馬稱賀<lb/>
五月劉重進又上言於航歩鎮金牛砦廬江縣相次殺<lb/>
獲淮冦獲賊船三十餘隻詔褒之<lb/>
是月權知府州事折徳愿上言敗河東賊軍五百餘衆<lb/>
於夾谷砦斬其砦主都章都監張釗等璽書褒羙之<lb/>
九月龍㨗右廂主柴貴上言敗淮賊千餘衆於木林山<lb/>
十月昭義軍節度行軍司馬范守圖帥師入河東界收<lb/>
降下賊砦二所<lb/>
<pb n="KR3k0013_WYG_435-19a"/>
是月田州節度使楊信上言盛唐縣兵馬都監薛支柔<lb/>
敗淮賊六百餘人於田州北界<lb/>
是月招討使李重進上言攻下濠州南闗城十二月李<lb/>
重進上言偽濠州團練使郭廷謂已下以其城降濠州<lb/>
平降其卒萬餘衆獲賊糧數萬石<lb/>
五年二月右龍武統軍趙贊上言敗淮南賊軍五百餘<lb/>
人於石潭橋<lb/>
是月黄州刺史司超上言領兵破淮南賊砦二所殺賊<lb/>
<pb n="KR3k0013_WYG_435-19b"/>
三千餘人兼擒偽舒州刺史施仁望來獻<lb/>
五月鎮州節度使郭崇上言帥師攻下東城縣斬級數<lb/>
百俘人口牛畜三萬餘衆先是戎虜以駕在淮南遣騎<lb/>
萬餘掠我邊境至是故有是舉以報之也<lb/>
六月昭義節度使李筠上言帥師入河東界破賊砦六<lb/>
所於石㑹闗<lb/>
十月邢州兵馬留後陳思讓上言西山廵簡使楊璘領<lb/>
兵入遼州界收降下才砦兩所獲生口牛羊具數以聞<lb/>
<pb n="KR3k0013_WYG_435-20a"/>
十一月己未邢州上言西山廵簡使楊璘破遼州賊界<lb/>
井口砦擒殺百餘人<lb/>
是月昭義節度使李筠上言破遼州賊界長清砦擒偽<lb/>
磁州刺史李再興來獻<lb/>
十二月西山廵簡使楊璘領兵入遼州界攻破牛居砦<lb/>
一所斬三百餘級<lb/>
六年五月定州節度使孫行友上言率師攻下易州擒<lb/>
偽刺史李在欽來獻命斬於軍市己酉先鋒都指揮使<lb/>
<pb n="KR3k0013_WYG_435-20b"/>
張藏英上言敗胡騎數百於瓦橋闗北兼攻下固安縣<lb/>
己巳侍衛使李重進上言敗河東賊軍五千餘人於北<lb/>
井路斬二千餘級<lb/>
六月晉州節度使楊廷璋上言率所部兵入河東界招<lb/>
降下堡砦一十三所兼下偽西南面廵簡使斬漢晁已<lb/>
下三人<lb/>
　<lb/>
　册府元龜卷四百三十五<lb/>
</p>
<p>
</p>
  </div>
</body>
</text>
</TEI>
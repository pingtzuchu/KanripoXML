<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百七十九</head>
    <p>
<pb n="KR3k0013_WYG_679-1a"/>
欽定四庫全書<lb/>
　册府元龜卷六百七十九　宋　王欽若等　撰<lb/>
　　牧守部<lb/>
　　　廉儉<lb/>
班固有言曰謹身帥先居以廉平不至於嚴而民從化<lb/>
者循吏之道也是知公廉則絶私清儉則寡欲故能使<lb/>
政平而訟理吏肅而民服焉周禮小宰之職弊羣吏之<lb/>
治者有六皆以廉為本傳曰以約失之者鮮矣歴代而<lb/>
<pb n="KR3k0013_WYG_679-1b"/>
下居牧守之任以清白著稱者比比有之是皆以道化<lb/>
人砥名礪節確然有守湼而不緇者也至若斬馬芻而<lb/>
席羊皮衣祗裯而宿樹下者斯固克已過差偪下已甚<lb/>
然迹其矯抗亦有所激云<lb/>
漢何並為潁川太守名次黄覇性清廉妻子不至官舍<lb/>
後漢張堪為蜀郡太守後遷漁陽光武嘗召見諸郡計<lb/>
吏問其風土及前後守令能否蜀郡計掾樊顯進曰漁<lb/>
陽太守張堪昔在蜀其仁以惠下威能討姦前公孫述<lb/>
<pb n="KR3k0013_WYG_679-2a"/>
破時珍寳山積捲握之物足富十世而堪去職之日乗<lb/>
折轅車布被囊而已帝聞良久歎息<lb/>
羊續為南陽太守府丞嘗獻其生魚續受而懸於庭丞<lb/>
後又進之續乃出前所懸者以杜其意<lb/>
第五倫為㑹稽太守雖為二千石躬自斬芻養馬妻執<lb/>
炊㸑受俸裁留一月糧餘皆賤貿與民之貧羸者<lb/>
趙咨為東海相在官清簡計日受俸豪黨畏其儉節<lb/>
袁忠為沛相乗葦車到官以清亮稱<lb/>
<pb n="KR3k0013_WYG_679-2b"/>
周䊸為渤海太守免歸䊸廉潔無資嘗築塹以自給章<lb/>
帝聞而憐之復以為郎<lb/>
楊震為東萊太守當之郡道經昌邑故所舉荆州茂才<lb/>
王宻為昌邑令謁見至夜懐金十斤以遺震震曰故人<lb/>
知君君不知故人何也宻曰暮夜無知者震曰天知神<lb/>
知我知子知何謂無知宻愧而出後轉涿郡太守性公<lb/>
廉不受私謁子孫嘗蔬食歩行故舊長者或欲令為開<lb/>
産業震不肯曰使後世稱為清白吏子孫以此遺之不<lb/>
<pb n="KR3k0013_WYG_679-3a"/>
亦厚乎<lb/>
楊秉震之子歴豫荆徐兖四州刺史遷任城相自為刺<lb/>
史二千石計日受俸餘祿不入私門故吏齎錢八萬遺<lb/>
之閉門不受以廉潔稱<lb/>
張禹為下邳相廵行守舍止大樹下食糒飯飲水而已<lb/>
羊陟為河南尹計日受俸嘗食乾飯茹菜禁制豪右京<lb/>
師憚之<lb/>
李庸為蜀郡太守蜀之珍玩不入於門益州紀其政化<lb/>
<pb n="KR3k0013_WYG_679-3b"/>
劉虞為甘陵相綏撫荒餘以蔬儉率下後為幽州刺史<lb/>
清静儉約以禮義化民靈帝時南宫災吏遷補州郡者<lb/>
皆責助治宫錢或一千萬或二千萬富者以私財辦或<lb/>
發民財以備之貧而清慎者無以充調或至自殺帝以<lb/>
虞清貧特不使之出錢<lb/>
劉表在荆州幾二十年家無餘積<lb/>
魏楊沛漢建安中代張旣領京兆尹前後宰歴城守不<lb/>
以私計介意又不肯以事貴人故身退之後家無餘積<lb/>
<pb n="KR3k0013_WYG_679-4a"/>
治疾於家借舍從兒無他奴婢後占河南夕陽亭部荒<lb/>
田二頃起蝸牛廬居止其中其妻子凍饑沛病亡鄉人<lb/>
親友及故吏民為殯葬之<lb/>
梁習再為并州刺史在州二十餘年而居處貧窮無方<lb/>
面珍物明帝異之禮賜甚厚<lb/>
司馬朗為兖州刺史雖在軍旅嘗麄衣惡食儉以率下<lb/>
令狐邵為𢎞農太守所在清如氷雪妻子希到官省<lb/>
孟康為𢎞農太守時出案行皆豫勅督郵卒吏不得令<lb/>
<pb n="KR3k0013_WYG_679-4b"/>
屬官遣人探候修設曲敬又不欲煩損吏民嘗豫勅吏<lb/>
卒行各持鐮所在刈馬草不止停傳露宿樹下又所從<lb/>
嘗不過十餘人郡帶道路其諸過賔客自非公所無所<lb/>
出給若知舊造之自出於家康之始拜衆人雖知其有<lb/>
志量以其未嘗宰牧不保其能也而康恩澤治能乃爾<lb/>
吏民稱焉<lb/>
裴潜歴代郡太守沛國相兖州刺史每之官不將妻子<lb/>
妻子貧乏織䔧芘以自供為兖州時嘗作一胡牀及其<lb/>
<pb n="KR3k0013_WYG_679-5a"/>
去也留以挂柱<lb/>
髙慎為東萊太守老病歸家草屋蓬户甕缶無儲其妻<lb/>
謂之曰君累經宰守積有年嵗何能不少為儲畜以遺<lb/>
子孫乎慎曰我以勤身清名為之基以二千石遺之不<lb/>
亦可乎<lb/>
胡威字伯武荆州刺史質之子為徐州刺史勤於政術<lb/>
風化大行後入朝武帝語及平生因歎其父清謂威曰<lb/>
卿孰與父清對曰臣不如也帝曰卿父以何為勝耶對<lb/>
<pb n="KR3k0013_WYG_679-5b"/>
曰臣父清恐人知臣清恐人不知是臣不及逺也初質<lb/>
為荆州威自京都定省家貧無車馬僮僕自驅驢单行<lb/>
每至客舍躬放驢取樵炊㸑食畢復隨侣進道既至見<lb/>
父停廐中十餘日告歸父賜絹一疋為装威曰大人清<lb/>
髙不審於何得此絹曰是吾俸祿之餘以為汝糧耳威<lb/>
受之辭歸質帳下都督先威未發請假還家隂資裴於<lb/>
百餘里要威為伴每事佐助行數百里威疑而誘問之<lb/>
既知乃取所賜絹與都督謝而遣之後因他信以白質<lb/>
<pb n="KR3k0013_WYG_679-6a"/>
質杖都督一百除吏名其父子清白如此<lb/>
晉鄭冲自尚書郎出補陳留太守以儒雅為徳蒞職無<lb/>
幹局之譽簞食緼袍不營資産世以此重之<lb/>
鄧攸為太子中庻子時吳郡闕守人多欲之元帝以授<lb/>
攸攸載米之郡俸祿無所受唯飲吳水而已其後以疾<lb/>
去職郡嘗有送迎錢數百萬攸去郡不受一錢<lb/>
吳隠之為晉陵太守在郡清儉妻自負薪及為廣州刺<lb/>
史未至州二十里地名石門有水曰貪泉飲者懐無厭<lb/>
<pb n="KR3k0013_WYG_679-6b"/>
之欲隠之旣至語其親人曰不見可欲使心不亂越嶺<lb/>
喪清吾知之矣乃至泉所酌而飲之因賦詩曰古人云<lb/>
此水一飲懐千金試使夷齊飲終當不易心及在州清<lb/>
操愈厲常食不過菜及乾魚而已帷帳器服皆付外庫<lb/>
時人頗謂其矯然亦始終不易帳下人進魚毎剔去骨<lb/>
存肉隠之覺其用意罰而黜焉歸舟之日装無餘資及<lb/>
至自番禺其妻劉氏齎沉香一斤隠之見之遂投於湖<lb/>
亭之水<lb/>
<pb n="KR3k0013_WYG_679-7a"/>
王遜為上雒太守私牛馬在郡生駒犢者秩滿悉以付<lb/>
官云是郡中所産也<lb/>
謝尚為江夏相始到官郡府以布四十疋為尚造烏布<lb/>
帳尚壊之以為軍士襦袴<lb/>
丁潭為東陽太守以清潔見稱<lb/>
孔愉為㑹稽内史在郡三年乃營山隂湖南侯山下數<lb/>
畆地為宅草屋數間便棄官居之送資數百萬悉無所<lb/>
取病篤遺令歛以時服鄉邑義賵一不得受<lb/>
<pb n="KR3k0013_WYG_679-7b"/>
陸納為吳興太守將之郡先至姑孰辭桓温因問桓公<lb/>
曰公致醉可飲幾酒食肉多少温曰年大來飲三升便<lb/>
醉白肉不過十臠復云卿何納曰素不能飲止可二升<lb/>
肉亦不足言後伺温閑謂之曰外有㣲禮方守逺郡欲<lb/>
與公一醉以展下情温欣然納之時王坦之刁彛在坐<lb/>
及受禮唯酒一斗鹿肉一柈坐客愕然納徐曰明公近<lb/>
云飲酒三升納止可二升今有一斗以備杯杓餘瀝温<lb/>
及賔客並歎其率素更勅中厨設精饌酣飲極懽而罷<lb/>
<pb n="KR3k0013_WYG_679-8a"/>
納至郡不受俸祿頃之徴拜左民尚書領州大中正將<lb/>
應召外白宜装幾船納曰私奴裝糧食來無所復須也<lb/>
臨發止有被襆而已其餘並封以還官<lb/>
殷仲堪為荆州刺史連年水旱百姓饑饉仲堪食常五<lb/>
椀盤無餘肴飯粒落席間輙拾以噉之雖欲率物亦縁<lb/>
其性真素也毎語子弟云人物見我受任方州謂我豁<lb/>
乎昔時意今吾處之不易貧者士之常焉得登枝而捐<lb/>
其本爾其存之<lb/>
<pb n="KR3k0013_WYG_679-8b"/>
桓嗣為江州刺史蒞事簡約修所住齋應作版檐嗣命<lb/>
以茅代之版付船官<lb/>
宋臨川王義慶為荆州刺史性謙虚始至及去鎮迎送<lb/>
物並不受<lb/>
劉亮為梁益二州刺史在任廉儉不營財貨所得公祿<lb/>
悉以還官明帝嘉之下詔褒美<lb/>
申怙為青州刺史又督冀州性清約頻處州郡妻子不<lb/>
免饑寒世以此稱之死之日家無餘財<lb/>
<pb n="KR3k0013_WYG_679-9a"/>
劉秀之為梁州刺史遷益州秀之折留俸祿二百八十<lb/>
萬付梁州鎮庫此外蕭然<lb/>
王鎮之為安成太守以母憂去職在官清儉妻子無以<lb/>
自給乃棄家致喪還上虞曰墓畢為子標之求安復令<lb/>
隨子之官後為廣州刺史宋髙祖時為相謂人曰王鎮<lb/>
之少著清績必將繼美吳隠之嶺南之弊非此不康也<lb/>
在鎮不受俸祿蕭然無營去官之日不異始至<lb/>
江秉之為新安太守轉臨海並以簡約見稱所得祿秩<lb/>
<pb n="KR3k0013_WYG_679-9b"/>
悉㪚之親故妻子嘗饑寒人有勸其營田者秉之正色<lb/>
曰食祿之家豈可與農人競利在郡作書案一枚及去<lb/>
官留以付庫<lb/>
阮長之為武昌郡先是郡縣田祿以芒種為耕期此前<lb/>
去官者則一年秩祿皆入前人此後去官者則一年秩<lb/>
祿皆入後人始以元嘉末改此科計月分祿長之去武<lb/>
昌郡代人未至以芒種後一日觧印綬初發京師親故<lb/>
或以器物贈别得便緘錄後歸悉以還之長之前後所<lb/>
<pb n="KR3k0013_WYG_679-10a"/>
蒞官皆有風政為後人所思<lb/>
王琨自廷尉出為廣州刺史先是刺史但經城門一過<lb/>
便得三千萬琨無所取納表獻禄俸之半州鎮舊有鼓<lb/>
吹又啟輸還及罷任孝武知其清問還資多少琨曰臣<lb/>
賣宅百三十萬餘物稱之帝悦其對復為廷尉加給事<lb/>
中<lb/>
朱修之為雍州刺史徴為左民尚書去鎮秋毫不犯計<lb/>
在州然油及牛馬榖草以私錢十六萬償之<lb/>
<pb n="KR3k0013_WYG_679-10b"/>
南齊王延之初仕宋為吳郡太守罷郡還家産無所增<lb/>
益後為江州刺史在州祿俸以外一無所納<lb/>
劉亮仕宋為梁益二州刺史在任廉儉所得公禄悉以<lb/>
還官宋明帝下詔褒美<lb/>
王僧䖍為湘州刺史清簡無所欲不營財産百姓安之<lb/>
丘仲起為晉平郡守清亷自立褚淵歎曰見可欲心能<lb/>
不亂此楊公所以遺子孫也<lb/>
劉懐慰為齊郡太守不受請謁民有餉其新米一斛者<lb/>
<pb n="KR3k0013_WYG_679-11a"/>
懷慰出所食麥飯示之曰且食有餘幸不煩此因著亷<lb/>
吏論以逹其意太祖聞之手勅褒賞進督秦沛二郡妻<lb/>
子在都賜米三百斛兖州刺史栁世隆與懐尉書曰膠<lb/>
東淵化潁川致美以今方古曾何足云<lb/>
王沈為長沙太守清亷戒慎身嘗居禄而居處日貧死<lb/>
之日無宅可憇故吏為營棺柩<lb/>
裴昭明為廣陵太守嘗謂人曰人生何事須聚蓄一身<lb/>
之外亦復何須子孫若不才我聚彼㪚若能自立則不<lb/>
<pb n="KR3k0013_WYG_679-11b"/>
如一經故終身不治産業<lb/>
范述曾為永嘉太守勵志清白不受饋遺明帝下詔褒<lb/>
美徴為逰擊將軍郡送故舊錢二十餘萬一無所受唯<lb/>
得白桐木火籠朴十餘枚而已<lb/>
孔琇之為臨海太守在任清約罷郡還獻乾薑二千斤<lb/>
世祖嫌少及知琇之清乃歎息<lb/>
蕭赤斧為雍州刺史在州不營産利勤於奉公<lb/>
蕭恵基為淈東武陵内史豫章東陽太守凡歴四郡無<lb/>
<pb n="KR3k0013_WYG_679-12a"/>
所蓄聚<lb/>
蕭坦之為右將軍東昏侯時遣主帥黄文濟領兵圍坦<lb/>
之宅收之坦之從兄翼宗為海陵郡將發坦之謂文濟<lb/>
曰從兄海陵宅故應無他文濟曰海陵宅在何處坦之<lb/>
告文濟曰應得罪仍遣收之簡家赤貧唯有質錢帖子<lb/>
數百還以啟帝原死繫尚方<lb/>
梁庾蓽仕齊為輔國長史㑹稽郡丞行郡府事時承凋<lb/>
弊之後百姓㐫荒所在榖貴米至數千民多流㪚蓽撫<lb/>
<pb n="KR3k0013_WYG_679-12b"/>
循甚有治理唯守公禄清節逾厲至有經日不舉火太<lb/>
守永陽王聞而饋之蓽謝不受及天監元年卒停屍無<lb/>
以殮柩不能歸髙祖聞之詔賜絹百疋米五十斛<lb/>
顧憲之初仕齊為豫章太守中興二年義師平建康髙<lb/>
祖為揚州牧徴憲之為别駕從事史比至髙祖已受禪<lb/>
憲之風疾漸篤固求還吳天監二年就家授大中大夫<lb/>
憲之雖累經宰郡資無擔石及歸環堵不免饑寒<lb/>
楊公則初仕齊為晉夀太守在任清潔自守後為武寕<lb/>
<pb n="KR3k0013_WYG_679-13a"/>
太守在郡七年資無擔石百姓便之及天監初為湘州<lb/>
刺史四年徴中護代至乗二舸便發送故一無所取<lb/>
王僧孺天監初為南海太守郡嘗有髙凉生口及海船<lb/>
每嵗數至外國賈人以通貿易舊時州郡以半價就市<lb/>
又買而即賣其利數倍歴政以為常僧孺乃歎曰昔人<lb/>
為蜀郡長史終身無蜀物吾欲遺子孫者不在越裝<lb/>
竝無所取<lb/>
任昉天監中為義興太守在任清潔兒妾食麥而已友<lb/>
<pb n="KR3k0013_WYG_679-13b"/>
人彭城到漑漑弟洽與昉共為山澤㳺及被代登舟止<lb/>
有米五斛旣至無衣鎮軍將軍沈約遺裙衫迎之<lb/>
傅昭為成安内史郡溪無魚或有暑月薦昭魚昭旣不<lb/>
納又不欲拒遂餒于門側又為臨海太守郡有宻巖前<lb/>
後太守皆自封固專收其利昭以周文之囿與百姓共<lb/>
之大可喻小乃教勿封縣令嘗餉粟寘絹于簿下昭笑<lb/>
而還之<lb/>
裴䆳為梁秦二州太守開創屯田民吏獲安乃相率餉<lb/>
<pb n="KR3k0013_WYG_679-14a"/>
絹千餘疋䆳從容曰汝等不應爾吾又不可違納其絹<lb/>
二疋而已<lb/>
夏侯亶歴為六郡二州不修産業租賜所得隨㪚親故<lb/>
性儉率居處服用充足而已不事華侈晚年頗好音樂<lb/>
有妓妾數十人竝無被服姿容每有客嘗隔簾奏之時<lb/>
謂簾為夏侯妓衣也<lb/>
王瞻為晉陵太守潔已為政妻子不免饑寒<lb/>
江革為武陵王長史㑹稽郡丞行府州事門生故吏家<lb/>
<pb n="KR3k0013_WYG_679-14b"/>
多東州聞革應至並齎持縁道迎候革曰我通不受餉<lb/>
不容獨當故人箱篚至鎮唯資公俸食不兼味及徴為<lb/>
都官尚書將還民皆戀惜之贈遺一無所受送故依舊<lb/>
舸舫革並不納唯乗臺所給一舸艚偏欹不得安卧或<lb/>
謂革曰船旣不平濟江甚險當移徙重物以迮輕艚革<lb/>
旣無物乃於西陵岸取石十餘片以實之其清貧如此<lb/>
庾域為懐寜太守罷任還家猶事井臼而域所衣大布<lb/>
餘俸專充供養<lb/>
<pb n="KR3k0013_WYG_679-15a"/>
蕭勵為廣州太守邉海舊饒外國舶至多為刺史所侵<lb/>
每年舶至不過二數及勵至纎毫不犯嵗十餘至俚人<lb/>
不賔多為海暴勵征討所獲生口寳物軍賞之外悉送<lb/>
還臺前後刺史皆營私蓄萬物之貢少登天府自勵在<lb/>
州嵗中數獻軍國所須相繼不絶武帝歎曰朝廷便是<lb/>
更有廣州<lb/>
蔡樽為吳興太守口不言錢在吳興不飲郡井齋前自<lb/>
種白莧紫茄以為常餌詔褒其清加信武將軍<lb/>
<pb n="KR3k0013_WYG_679-15b"/>
伏暅為永陽内史在郡清潔治務安静郡民何貞秀等<lb/>
一百五十四人詣州言狀湘州刺史以聞詔勘有十五<lb/>
事為吏民所懐髙祖善之徴為新安太守在郡清恪如<lb/>
永陽時民賦税不登者輙以太守田米助之郡多麻苧<lb/>
家人乃至無以為繩其厲志如此屬縣始安新安海寜<lb/>
並同時生為立祠<lb/>
孫謙自少及老歴二縣五郡所在廉潔居身儉素牀施<lb/>
籧篨屏風冬則布被莞席夏日無幬帳而夜未嘗有蚊<lb/>
<pb n="KR3k0013_WYG_679-16a"/>
蚋人多異焉<lb/>
何逺為武昌太守杜絶交逰饋遺秋毫無所受武昌俗<lb/>
皆汲江水盛夏逺患水温每以錢買民井寒水不取錢<lb/>
者則輦水還之其他事率多如此跡雖似偽而能委曲<lb/>
用意焉車服尤弊素器物不用銅漆江左多水族甚賤<lb/>
逺每食不過乾魚數片而已<lb/>
蕭洽為南徐州治中旣近畿重鎮吏數千人前後居之<lb/>
者皆致巨富洽為之清身率職饋遺一無所受妻子不<lb/>
<pb n="KR3k0013_WYG_679-16b"/>
免饑寒<lb/>
范縝為晉安太守在郡清約資公禄而已<lb/>
王勵為南海太守行廣州府事越中饒沃前後守宰例<lb/>
多貪縦勵獨以清白著聞<lb/>
王珍國為桂陽内史罷任還都路經江州刺史栁世隆<lb/>
臨渚餞别見珍國還裝輕素乃數曰此真可謂良二千<lb/>
石也<lb/>
陳孔奐為晉陵太守晉陵自宋齊以來舊為大郡雖經<lb/>
<pb n="KR3k0013_WYG_679-17a"/>
冦擾猶為全實前後二千石多行侵暴奐清白自守妻<lb/>
子並不之官唯以單船臨郡所得秩俸隨即分贍孤寡<lb/>
郡中大悦號曰神君曲阿富人殷綺見奐居處儉素乃<lb/>
餉衣襲氊被一具奐曰太守身居羙禄何為不能辦此<lb/>
但民有未周不容獨享温袍耳勞卿厚意幸勿為煩<lb/>
後魏廣陵侯衍性清慎所在廉潔又不營産業歴牧四<lb/>
州皆有稱績亾日無歛屍具<lb/>
陸馥為相州刺史在州七年家至貧約徴為㪚騎常侍<lb/>
<pb n="KR3k0013_WYG_679-17b"/>
吏民大歛布帛以遺之馥一皆不受<lb/>
荀孤為并州刺史不治産業死之日家無餘財百姓追<lb/>
思之<lb/>
劉芳為青州刺史為政需緩不能禁止奸盗而廉清寡<lb/>
欲無犯公私<lb/>
崔挺為光州刺史掖縣有人年踰九十板轝造州自稱<lb/>
少曾充使林邑得一羙玉方尺四寸甚有光彩藏之海<lb/>
島垂六十嵗欣逢明治今願奉之挺曰吾雖徳謝古人<lb/>
<pb n="KR3k0013_WYG_679-18a"/>
未能以玉為寳遣船隨取光潤果然竟不肯受仍表送<lb/>
都<lb/>
韓麒麟為齊州刺史卒於官臨終之日唯有俸絹數十<lb/>
疋其清貧如此<lb/>
沈文秀為持節平南將軍懐州刺史是時河南富饒人<lb/>
好奉遺文秀一無所納卒守清貧<lb/>
邢臧為東牟太守時天下多事在職少能廉白臧獨清<lb/>
慎奉法吏人愛之<lb/>
<pb n="KR3k0013_WYG_679-18b"/>
羊敦為廣平太守雅性清儉屬嵗饑饉家餽未至使人<lb/>
外㝷陂澤採藕根而食之遇有疾苦家遂觧衣質米以<lb/>
供之<lb/>
張恂為廣平太守時喪亂之後罕能克勵唯恂當官清<lb/>
白不營産業身死之日家無餘財<lb/>
張膺延興中為魯郡太守履行貞素聲績著聞妻子採<lb/>
樵以自供孝文深嘉其能遷京兆太守所在清白故吏<lb/>
民咸欣心焉<lb/>
<pb n="KR3k0013_WYG_679-19a"/>
泉企為東雍州刺史性清約纎毫不擾於民在州五年<lb/>
每於鄉里運米以自給<lb/>
北齊杜弼初行海州事又除膠州刺史儒雅寛恕尤曉<lb/>
吏職所在清潔為吏民所懐<lb/>
祖鴻勲為髙陽太守在官清素妻子不免寒餒時議髙<lb/>
之<lb/>
石曜字白曜中山安喜人居官至清儉武平中為黎陽<lb/>
郡守值斛律武都出為兖州刺史武都即丞相咸陽王<lb/>
<pb n="KR3k0013_WYG_679-19b"/>
世子皇后之兄性甚貪暴先過衛縣令丞已下聚歛絹<lb/>
數千疋以遺之及至黎陽令左右諷動曜及郡治下縣<lb/>
官曜手持一縑而謂武都曰此是老石機杼聊以奉贈<lb/>
自此外並須出於吏民之物一毫不敢輙犯武都亦知<lb/>
曜清素純儒笑而不責<lb/>
蘓瓊為南清河太守郡民趙頴曾為樂陵太守年八十<lb/>
因事歸五月初得新<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>一雙自來送頴恃年老苦請便<lb/>
為留仍致於㕔事梁上竟不剖人遂競貢新果至門聞<lb/>
<pb n="KR3k0013_WYG_679-20a"/>
之頴<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>猶在相顧而去<lb/>
郎基為潁川郡守性清儉無所營求曾語人曰任官之<lb/>
所木枕亦不煩作况重於此乎唯頗令冩書潘子義曾<lb/>
遺之書曰在官寫書亦是風流罪過基荅書曰觀過知<lb/>
仁斯亦可矣<lb/>
後周唐永初仕魏大統初為東雍州刺史性清廉家無<lb/>
蓄積妻子不免饑寒世以此稱之<lb/>
孟信魏末為趙平太守政尚寛和豪權無犯山中老人<lb/>
<pb n="KR3k0013_WYG_679-20b"/>
曾以㹠酒饋之信和顔接引殷勤慰勞乃自出酒以鐵<lb/>
鐺温之素木盤盛蕪菁爼器唯此而已乃以一鐺與老<lb/>
人俱執一盃各自斟酌申酬酢之意謂老人曰吾至郡<lb/>
來無人以一物見遺今卿獨有此餉且食菜已久欲為<lb/>
卿受一㹠髆耳酒旣自有不能相費老人大悦再拜擘<lb/>
㹠進之酒盡方别<lb/>
泉仲遵歴雒荆南雒三州刺史歴官之處皆以清白見<lb/>
稱<lb/>
<pb n="KR3k0013_WYG_679-21a"/>
劉璠為同和郡守先羌除附前後郡守多經營以致貲<lb/>
産唯璠秋毫無所取妻子並隨羌俗食麥衣皮始終不<lb/>
改<lb/>
韋瑱為<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>州刺史州通西域蕃夷徃來前後刺史多受<lb/>
賂遺故冦犯邉又莫能禦瑱雅性清儉兼有武畧蕃夷<lb/>
贈遺一無所受胡人畏威不敢為冦公私安静夷夏懐<lb/>
之<lb/>
申徽為襄州刺史時南方初附舊俗官人皆通餉遺徽<lb/>
<pb n="KR3k0013_WYG_679-21b"/>
性廉慎乃盡楊震像於寝室以自戒<lb/>
竇熾為原州刺史州城之北有泉水焉熾屢經逰踐嘗<lb/>
與僚吏宴於泉側因酌水自飲曰吾在此州唯當飲水<lb/>
而已及去職之後人吏感其遺惠每至此泉者莫不懐<lb/>
之<lb/>
冦雋為梁州刺史在州清苦不治産業其子等並徒歩<lb/>
而還吏民送雋留連於道久之乃得出界<lb/>
辛慶之為荆州刺史率性儉素車馬衣服示不尚華侈<lb/>
<pb n="KR3k0013_WYG_679-22a"/>
志量淹和有儒者風度特為當時所重<lb/>
裴俠為河北郡守躬履儉素愛人如子所食惟菽麥鹽<lb/>
菜而已吏人莫不懐之此郡舊制有魚獵夫三十人以<lb/>
供郡守俠亦不以私並收庸為市官馬嵗時旣積馬遂<lb/>
成羣去職之日一無所取<lb/>
王思政為荆州刺史都督藺小歡繕治城塹掘得黄金<lb/>
二十斤夜中宻送之至旦思政召佐吏以金示之曰人<lb/>
臣不宜有私悉封金送上太祖嘉之賜錢二十萬<lb/>
<pb n="KR3k0013_WYG_679-22b"/>
隋庫狄士文為具州刺史性清苦不受公料家無餘財<lb/>
其子嘗噉官厨餅士文枷之於獄累日杖之二百歩送<lb/>
還京又嘗入朝遇文帝賜公卿入左藏任取多少人皆<lb/>
極重士文獨口銜絹一疋兩手各持一疋帝問其故士<lb/>
文曰臣口手俱足餘無所須帝異之别齎遺之後為雍<lb/>
州刺史旣死家無餘財有三子朝夕不繼親賔無贍之<lb/>
者<lb/>
栁儉為沔州刺史坐與蜀王秀交通免職反還鄉里乗<lb/>
<pb n="KR3k0013_WYG_679-23a"/>
弊車羸馬妻子衣食不贍見者咸歎服焉<lb/>
唐李大亮太宗貞觀中為越州都督在州寫書數百卷<lb/>
及去皆委之廨宇<lb/>
皇甫無逸貞觀中歴同州刺史寜州都督閉門自守不<lb/>
通賔客左右不得出門凡所貿易皆往他州每按郡樵<lb/>
採不犯於人嘗夜宿人家遇燈炷盡主人將續之無逸<lb/>
遽抽佩刀斷衣帶以為炷其廉介如此<lb/>
王方慶則天時為廣州都督地際南海嵗有崑崙乗船<lb/>
<pb n="KR3k0013_WYG_679-23b"/>
以珍物與中國交市舊都督路元叡冐求其貨崑崙懐<lb/>
刃殺之方慶在任數載秋毫不犯<lb/>
蘓瓌為揚州大都督府長史嵗時轉陜州刺史揚州地<lb/>
當衝要多富商大賈珠翠珍玩之産承前長史皆致之<lb/>
數萬惟瓌挺身而退時論服其清潔<lb/>
朱敬則為廬州刺史經數月代到還鄉里無淮南一物<lb/>
惟有所乗馬一匹諸子姪歩從而歸<lb/>
劉之濟中宗神龍初為青州長史為吏清白河南道廵<lb/>
<pb n="KR3k0013_WYG_679-24a"/>
察使路敬潜甚稱薦之<lb/>
李齊物肅宗乾元中歴鳯翔京兆尹清廉自飭人吏莫<lb/>
敢抵犯<lb/>
李勉代宗大歴中為廣州刺史前後西域舶泛海者嵗<lb/>
纔四五勉性廉潔舶來都不簡閲故末年舶至者四十<lb/>
餘在官累年器用車服無增餙者耆老以為可繼前朝<lb/>
宋璟盧奐李朝隠之徒人吏詣闕請立碑代宗許之<lb/>
韓滉徳宗貞元初為潤州節度素持節儉志在奉公衣<lb/>
<pb n="KR3k0013_WYG_679-24b"/>
裘茵袵十年一易居處陋薄纔蔽風雨弟泂嘗於故里<lb/>
宅增修廊宇滉自江南至即命撤去之曰先公容焉吾<lb/>
軰奉之嘗恐失墜所有摧圯葺之則已豈敢改作以傷<lb/>
儉徳<lb/>
薛萃為浙西觀察使理身儉薄嘗衣一緑袍十餘年不<lb/>
易恩加朱紱然後觧去萃歴三鎮凡十餘年家無聲樂<lb/>
俸禄悉以㪚親族故人子弟<lb/>
裴玢為鄜坊節度使憲宗元和三年改興元尹山南西<lb/>
<pb n="KR3k0013_WYG_679-25a"/>
道節度等使玢武臣為政以清廉聞衣服飲食同於士<lb/>
卒故遷授大鎮<lb/>
孔戣元和末為廣州刺史戣剛正清儉南海請刺史俸<lb/>
料之外絶其取索<lb/>
薛戎為衢湖常三州刺史浙東觀察使儉身處約不務<lb/>
虚名俸入之餘㪚宗族身歿之後人無譏焉<lb/>
令狐楚為宣武軍節度使先是汴州主帥始至率以錢<lb/>
二百萬實其私蔵楚悉以歸公府繇是汴人愛其廉徴<lb/>
<pb n="KR3k0013_WYG_679-25b"/>
為户部尚書<lb/>
殷洧為桂州觀察使轉江西觀察使皆以廉潔著稱<lb/>
盧均文宗開成中為廣州節度先是蕃船到府節度使<lb/>
已下争以賤估其珍貨均悉不問時人服其潔廉<lb/>
王龜懿宗咸通中為浙東觀察使凡天下有倉庫羡餘<lb/>
皆𨽻於本州名曰賞設庫以偹地主之費龜所至兩州<lb/>
有給于公者則給之或遊客故人皆以已俸而奉之餘<lb/>
可知矣<lb/>
<pb n="KR3k0013_WYG_679-26a"/>
晉郭延魯初仕後唐為復州刺史正俸之外未嘗歛貨<lb/>
庶事求理一郡頼焉<lb/>
髙漢筠至廉在襄陽有薛吏常課外獻白金二十鎰漢<lb/>
筠嘆曰非多納麳麰則刻削闤闠吾有正俸此何用焉<lb/>
因戒其主者不得復然其白金皆以狀上進有詔嘉之<lb/>
安元信少帝開運二年為復州防禦使卒元信歴數任<lb/>
皆名郡也親族嘗謂曰公身俸二千石鬢有白髮家無<lb/>
肥美田園何以為子孫計元信曰吾本無文經武畧遭<lb/>
<pb n="KR3k0013_WYG_679-26b"/>
遇先帝風雲之㑹繼提郡印位在親人平生之望過矣<lb/>
每以衣食豐足為愧安有積貨治産欲為豚犬軰後計<lb/>
不亦愚乎聞者美之<lb/>
漢武漢球為雒州刺史至郡未期以目疾請代乾祐二<lb/>
年秋卒於京師漢球雖出自行伍然長於撫理嘗以掊<lb/>
歛為戒民懐其惠身死之日家無餘財<lb/>
　<lb/>
　册府元龜卷六百七十九<lb/>
</p>
<p>
</p>
  </div>
</body>
</text>
</TEI>
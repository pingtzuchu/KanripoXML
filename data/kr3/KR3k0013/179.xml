<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百七十九</head>
    <p>
<pb n="KR3k0013_WYG_179-1a"/>
欽定四庫全書<lb/>
　册府元龜卷一百七十九　宋　王欽若等　撰<lb/>
　　帝王部<lb/>
　　　姑息第四<lb/>
後唐閔帝應順元年正月西川孟知祥上言給事中韋<lb/>
勲賜五旗旌節官告進銀一千五百兩繒綵一千五百<lb/>
疋時知祥專制劒南動多姑息初奏李肇而下五人分<lb/>
諸州為五帥請朝廷降使及韋勲至成都不甚禮待聊<lb/>
<pb n="KR3k0013_WYG_179-1b"/>
以貢奉尋僭號於蜀<lb/>
廢帝清泰元年五月以天平軍節度使檢校太師中書<lb/>
令岐國公食邑七千户食實封五百户李從曮可鳳翔<lb/>
尹充鳳翔節度使加邑千食實百户初帝起鳳翔帑藏<lb/>
匱乏從曮家獻錦袍銀𢃄用仗等物以助軍實及帝將<lb/>
赴京師岐人叩馬頭願以從曮臨藩許之王建立乃代<lb/>
從曮七月條奏從曮在任所用過省錢詔蠲除之<lb/>
六月詔平盧軍節度使房知温封東平王知温始與帝<lb/>
<pb n="KR3k0013_WYG_179-2a"/>
嘗失意於杯盤間以白刄相恐及帝即位知温憂甚帝<lb/>
乃封王爵以寧之知温徑赴雒陽申其宿過且感新恩<lb/>
帝開懐以厚禮慰而遣之<lb/>
十二月詔以故武安軍節度使檢校司空彭城郡侯邑<lb/>
千户劉建峯累贈太傅可贈太尉其妻厙狄氏贈韓國<lb/>
夫人建峯唐光啟中蔡賊秦宗權之黨淮南之亂與孫<lb/>
儒冦陷揚州儒令建峯將兵冦衡潭諸州建峯乃自為<lb/>
湖南歳餘卒别將馬殷代帥其衆馬氏深徳之前後屢<lb/>
<pb n="KR3k0013_WYG_179-2b"/>
表建峯贈官至是有此封贈<lb/>
三年六月以右千牛衛將軍權知魏府事張令昭為齊<lb/>
州防禦使捧聖右第二指揮使开立為徳州刺史捧聖<lb/>
第五指揮使康福進為莫州刺史先是令昭為鄴都屯<lb/>
駐捧聖都虞候逐節度使劉皓據城叛翼日右副使邊<lb/>
仁嗣已下逼令奏請節旄改授將軍權知而立及福進<lb/>
始與令昭同謀應太原逐延皓朝廷故並授郡印累遣<lb/>
使宣諭託以諸軍虐留未能輕解其意蓋俟太原成敗<lb/>
<pb n="KR3k0013_WYG_179-3a"/>
耳至是除郡又促令赴任以觀其心<lb/>
十二月以前坊州刺史劉景巖為彰武軍節度留後景<lb/>
巖故河西鄜延帥髙萬全之將校累任至坊州刺史家<lb/>
在延州父子豪右私家有丁夫兵仗埶傾郡邑邑人憚<lb/>
其强多推服之㑹楊漢章帥延州無政失蕃漢之私是<lb/>
時有詔借括戰馬及壯丁漢章以數千人將赴軍期兵<lb/>
仗鞍馬閲之於野而便成行景巖宻令人撓之言契丹在<lb/>
河東丁壯有去無歸衆心懼殺漢章乃以其衆至景巖<lb/>
<pb n="KR3k0013_WYG_179-3b"/>
墅推為留後朝廷不獲已而命之<lb/>
是年詔放澶州刺史馮暉屬省錢一百萬暉以犒軍為<lb/>
辭故有是命<lb/>
晉髙祖天福元年封天雄軍節度使范延光臨清王帝<lb/>
建義太原唐末帝遣延光以本部兵二萬屯遼州與趙<lb/>
延壽犄角合勢及延壽兵敗延光促還心不自安帝入<lb/>
雒尋封列土以寛反側<lb/>
二年安州屯將王暉殺節度使周環詔遣滄州節度使<lb/>
<pb n="KR3k0013_WYG_179-4a"/>
李金全以騎兵千人鎮撫其地未及境暉為部下所殺<lb/>
金全至亂軍數百人不自安金全說遣赴闕密伏兵於<lb/>
野以祖之座上擒其軍校武彦和等數十人斬之彦和<lb/>
臨刑宣言曰周環儉嗇多疑嚴刑峻令暉麄率悖慢怨<lb/>
其約束以至飛語相間各為防虞暉乃無疾針砭數月<lb/>
不出銛竹為矛圖為竊發預其事者暉腹心數人而已<lb/>
行間之卒皆受其制心雖有異敢不從之連雞不棲物<lb/>
之常理夫亂者必戮軍令有之然則王暉元惡天子猶<lb/>
<pb n="KR3k0013_WYG_179-4b"/>
賜之信誓許為郡守我等見殺非有罪也若朝廷之命<lb/>
是食前言茍將軍之令得無寃乎既戮彦和等其徒皆<lb/>
以兵送赴闕下初金全之將行也帝謂之曰王暉之亂<lb/>
罪莫大焉但慮乎封守不寧則民受其弊故折矢飛詔<lb/>
示之以不戮一人㧞暉為淮安守序秩次校以主其兵<lb/>
卿之此行無失吾信至是以彦和等當為亂之日劫掠<lb/>
郡城三日所獲財貨在焉遂殺而奪之帝聞之以姑息<lb/>
金全不究其事授以旄節<lb/>
<pb n="KR3k0013_WYG_179-5a"/>
三年五月賜汴州節度使楊承祚衣一襲通犀𢃄靴笏<lb/>
銀鞍轡馬等物又太妃皇后各有所賜帝以鄴城將下<lb/>
光逺方綰兵柄故通姻好以固之所賜汴俗謂之繫女<lb/>
壻<lb/>
十月宣遣東上閤門副使張瓊祚押福建進來牙一株<lb/>
犀三株玳瑁三十斤銀盆四口臘面茶三十斤香藥二<lb/>
百斤徃魏府賜楊光逺<lb/>
十一月制曰王者居域中之大以天下為家兩曜照臨<lb/>
<pb n="KR3k0013_WYG_179-5b"/>
必覃聲教二儀覆載咸有寵綏矧夫地鎮南臺心傾北<lb/>
闕遥識興隆之運顯輸翊戴之誠得不竝舉徽章式旌<lb/>
亮節爰當吉日遂降明恩威武軍節度福建管内觀察<lb/>
處置等使光禄大夫檢校太保兼御史大夫上柱國瑯<lb/>
邪縣開國伯食邑七百户王繼恭淮水源長緱山系逺<lb/>
代襲弓裘之業家承帶礪之勲劒有龜文乃是千星之<lb/>
器玉稱龍府居為照廡之珍當年已得於佩刀繼世連<lb/>
持於瑞節紅蓮緑水幕中多倚馬之賔貝胄犀渠帳下<lb/>
<pb n="KR3k0013_WYG_179-6a"/>
悉曳牛之將號令而秋霜肅物撫綏而時雨隨車嶽鎮<lb/>
一方風行萬里而況誠専㑹禹道著尊周挂帆檣而逺<lb/>
渉滄波貢章表而備陳丹懇菁茅畢至無虧任土之儀<lb/>
玉帛咸來悉是充庭之寳爾能若此朕實嘉焉是用益<lb/>
以井田榮之黻冕階昇峻級爵極真王冀旌奉上之心<lb/>
仍錫推忠之號於戲航深梯險爾無怠於恭䖍崇徳報<lb/>
功朕敢稽於渥澤勉承休命永保令圗可特進檢校太<lb/>
傅福州大都督府長史威武軍節度福建管内觀察處<lb/>
<pb n="KR3k0013_WYG_179-6b"/>
置兼三司發運等使封臨海郡王加食邑二千户食實<lb/>
封三百户賜推忠奉節功臣繼恭圗閩王昶而自立故<lb/>
有是命<lb/>
五年八月以西京留守楊光逺守太尉兼中書令充平<lb/>
盧軍節度使封東平王是時光逺有功每以為帝懼已<lb/>
稍干預政事帝亦從之以其子承祚尚主次子承信等<lb/>
皆與一官而恩渥殊等為當時之冠時桑維翰為樞密<lb/>
使往往御前可否其事光逺密知心銜之及范延光歸<lb/>
<pb n="KR3k0013_WYG_179-7a"/>
命光逺面奏維翰等擅權帝以光逺方有功於國乃出<lb/>
維翰領安陽光逺為西京留守兼鎮河陽罷其兵權光<lb/>
逺繇此怨望朝廷潜貯異圗多以珍玩奉契丹訴已之<lb/>
屈又私養部曲千餘人撓法犯禁河雒之人嘗如備盜<lb/>
尋册守太尉時范延光致仕輦槖裝妓妾居河陽光逺<lb/>
利其竒貨且慮為子孫之讐因奏延光不家汴雒而出<lb/>
舍外藩非南走淮則北走越宜早除之髙祖以許之不<lb/>
死鐵劵在焉持疑未允光逺乃遣子勳以甲士圍其第<lb/>
<pb n="KR3k0013_WYG_179-7b"/>
廹令自裁延光曰天子在上安得如此光逺尋遣爪牙<lb/>
請移雒下及浮橋推落水中流尸至繆家灘奏云延光<lb/>
自投于河朝廷頗知之以姑息不暇莫能理其事後踰<lb/>
嵗入覲帝為置曲宴時教坊樂官皆家在雒陽以光逺<lb/>
左右多縱暴取深銜之因陳戲譏光逺而光逺無慙色<lb/>
帝曰元城之役卿左右皆立功未曽酬奬今各與一郡<lb/>
赴任以榮之因命為刺史者數人乃命青州節度使王<lb/>
建立移鎮潞州遂以光逺代焉光逺面奏請與長子同<lb/>
<pb n="KR3k0013_WYG_179-8a"/>
行尋授承勳莱州防禦使及赴任僕從姬媵行李至數千<lb/>
騎滿盈僭侈為方嶽之最下車之後惟以刻剥為事<lb/>
少帝天福八年遣内班曹延丕押玉帶一衣一襲衣著<lb/>
三百疋銀器二百兩御馬二疋賜青州楊光逺<lb/>
是年以單州刺史楊承祚為登州刺史其官告遣前華<lb/>
州節度副使周光遜送之<lb/>
九年遣使詔駙馬都尉楊承祚送長安公主乳母傅姆<lb/>
等一十二人歸于青州示柔服也<lb/>
<pb n="KR3k0013_WYG_179-8b"/>
開運二年杜重威進軍糧九萬八千石鎗一千二百條<lb/>
並在鎮州重威在鎮州日重斂多納與腹心數十輩分<lb/>
利而處皆為宫室㑹有命移鎮而公私未剖朝廷察知<lb/>
遣殿中監王欽祚權知鎮州軍州事降詔以和糴為名<lb/>
比户籍之欽祚性激訐好邀功利既至真定乃痛劾掌<lb/>
事者盡抉摘重威一行所聚儲蓄而條奏焉重威聞之<lb/>
大怒表曰不知臣有何罪王欽祚封鎻臣員寮口食詞<lb/>
甚不遜朝廷不欲傷其意竟不區分尋追還欽祚故重<lb/>
<pb n="KR3k0013_WYG_179-9a"/>
威有是獻將弭其事詔賜重威茶萬斤絹萬疋充軍糧<lb/>
價又賜重威器帛氊帳駿鷹别賜公主衣著百疋以姑<lb/>
息之<lb/>
漢隱帝時湖南馬希廣庻弟希蕚為朗州節度使怒希<lb/>
廣立不以長繇是日尋干戈相侵伐希廣希蕚交訐於<lb/>
朝廷累降詔和解之<lb/>
周太祖廣順二年八月樞密使王峻貢第三表辭解重<lb/>
任賜詔不允翊日峻入朝進謝恩馬三匹峻自居密地<lb/>
<pb n="KR3k0013_WYG_179-9b"/>
常恃舊恩以國政為己任帝頗亦姑息之李重進鄭仁<lb/>
誨向訓等皆帝親舊腹心也峻濳忌之每見仁誨等在<lb/>
帝左右漸見進用尤所不平至是連拜三章求解樞務<lb/>
帝累遣中使就第宣諭每對使者辭氣益厲又發諸道<lb/>
節將書祈請保證旬日之間諸蕃皆遣驛執奏進納峻<lb/>
書帝驚駭久之又遣近臣召令視事稠疊慰勉兼宣云<lb/>
若卿尚未入朝朕當親自迎請峻得宣諭殊未回意且<lb/>
言車駕若來應是致臣於不測之祻也帝知樞密直學<lb/>
<pb n="KR3k0013_WYG_179-10a"/>
士陳觀與峻情通乃詔觀諭意令至峻第觀回奏曰峻<lb/>
意解矣望陛下聲言駕幸但嚴駕以待之峻聞車駕將<lb/>
至即馳至帝黽勉從之峻果入朝謁見於便殿帝慰勞<lb/>
久之即令視事其要君無禮也如此<lb/>
十二月戊申以左千牛衛將軍歐𢎞練為嘉州刺史京<lb/>
兆少尹張仲荀為渝州刺史並放歸本道𢎞練仲荀皆<lb/>
故湖南馬希範之牙將也𢎞練以進奉入朝值本鎮亂<lb/>
歸訃阻絶仲荀本邸官馬氏既亡朝廷以環衛二尹授<lb/>
<pb n="KR3k0013_WYG_179-10b"/>
之至是劉言與𢎞練等書言已為故府攘除寇盜權主<lb/>
山河都無舊人同議藩任已具聞奏請速旋歸故有是<lb/>
命<lb/>
是月丙戍武平軍兵馬留後劉言上表曰臣聞域中至<lb/>
大須歸正統之君海内稱尊合奉真明之主事既縁其<lb/>
道阻機且務於從權關河之信使不通戎政之牋章未<lb/>
逹寔為暌越罪屬稽留臣前年以馬氏弟兄交相魚肉<lb/>
是希崇之失禦致邊鎬之侵疆當道節度使馬光惠早<lb/>
<pb n="KR3k0013_WYG_179-11a"/>
副羣情方施庻政遽多耽惑將亂紀綱三軍商量乃行<lb/>
廢黜臣繆居上將忽被衆推尋且奉表東吳所冀且安<lb/>
西土不謂湖南節度使邊鎬多行間諜常畜隂謀致半<lb/>
年未降於新恩而中使遽來於急詔而又縱横肆意説<lb/>
誘五溪暗行文書廣齎金帛將㑹合欲舉攻状臣請節<lb/>
度副使王進逵行軍司馬何敬真别差指揮使周行逢<lb/>
朱全琇張倣等慮其姦計恐致危亡乃舉兵師去平兇<lb/>
寇自十月三日水陸發兵順水至五日收下沅江九日<lb/>
<pb n="KR3k0013_WYG_179-11b"/>
又下益陽十四日克復湖南越池邊鎬見其危廹陸路<lb/>
奔逃見發竒兵掩後追逐料行狼狽必恐收擒臣素昧<lb/>
兵鈐曽無將畧幸處軍中之長叨司閫外之權念臣節<lb/>
以徒堅望堯堦而尚夐既復瀟湘之土宇永依日月之<lb/>
照臨幸成破竹之功敢慢傾葵之懇且馳單介徑逹皇<lb/>
都謹差節度押牙張崇嗣奉表以聞是年十月内言收<lb/>
湖湘尋差人上章至荆南髙保融留之自先奏其事言<lb/>
聞其未逹乃復令張崇嗣奉表兼别具奏狀縷述其事<lb/>
<pb n="KR3k0013_WYG_179-12a"/>
曰當道去年以湖南馬希蕚弟兄傷寒家國陵夷淮南<lb/>
差邊鎬濳入長沙便為據守扶風一族楚水萬家並押<lb/>
送東呉固無留者當道有兵士二千來衆亦被括將累<lb/>
乞放廻意未允許今春前節度使馬光惠耽荒稍甚僣<lb/>
侈非常三軍商量乃行廢黜臣以位居簉貳衆意推崇<lb/>
辭讓既難藩方無主此際以馬光惠早歸東國累降頒<lb/>
宣臣等例奉甄昇未遑廻變方思述職鄰道可明不謂<lb/>
湖南頻行間鬬彼衆將行討伐當軍須舉兵師冀先定<lb/>
<pb n="KR3k0013_WYG_179-12b"/>
於熊湘復歸明於象闕東呉早以臣權知戎閫未降明<lb/>
恩尋有急徴並令歸國其邊鎬唯懷詭詐多畜姦謀況<lb/>
五溪八州是武陵管屬邊鎬暗齎金帛密與鈎連計料<lb/>
加兵欲謀攻逼於界首益陽縣下砦聚食屯師自謂士<lb/>
卒精强濠塹牢固當道節度副使王進逵行軍司馬何<lb/>
敬真指揮使周行逢朱全琇蒲公益等去十月三日部<lb/>
署大齊雲截波魚龍戰棹等三百餘艘計三萬人並陸<lb/>
路指揮使張倣董從徳等押馬歩兵士二萬餘人同日<lb/>
<pb n="KR3k0013_WYG_179-13a"/>
進發五日收下沅江縣獲賊都監劉承遇其賊將李師<lb/>
徳等五百餘人並束甲歸降至九日到益陽寨賊衆一<lb/>
萬餘人堅守抵扞攻擊自辰至未其砦自潰殺戮八千<lb/>
餘人捉得都指揮使夏昌活擒八百餘人至十一月橋<lb/>
口湘隂數處相次歸降至十三日當軍水陸俱上經長<lb/>
沙城下邊鎬見其兵勢不敢拒張當夜取東路奔逃至<lb/>
十四日進逵敬真差發五千餘人追襲除鎬先次奔竄<lb/>
外掩殺賊衆五百餘人即日進逵敬真入湖南城安撫<lb/>
<pb n="KR3k0013_WYG_179-13b"/>
軍民訖其東吴岳州刺史宋徳權尚倚孤壘亦聚強兵<lb/>
探知搬下舟船亦無鬬志十月十八日差指揮使蒲公<lb/>
益押戰船五十隻兵士三千人到岳州城下其宋徳權<lb/>
即時爇城而竄便令蒲公益權主岳州招撫生聚其潭<lb/>
州上江諸郡邑見差守宰撫安次且言潭州兵戈之後<lb/>
焚燒殆盡乞移使府於朗州帝從之詔昇朗州為都督<lb/>
府在潭州之上<lb/>
三年正月丙辰制武平軍節度留後檢校太尉彭城郡侯<lb/>
<pb n="KR3k0013_WYG_179-14a"/>
食邑一千户劉言可檢校太師同中書門下平章事行<lb/>
朗州大都督充武平軍節度管内觀察處置兼三司水<lb/>
陸發運等使制置武安靜江等軍事進封公邑一千户<lb/>
實封三百户賜推誠定難忠義功臣又以武平軍節度<lb/>
副使權知潭州軍州事檢校太傅新泰縣子邑五百户<lb/>
王進逵可檢校太尉潭州刺史充武平軍節度使改郡<lb/>
侯加邑五百户賜協謀宣力功臣武安軍節度行軍司<lb/>
馬兼衙内歩軍都指揮使檢校太傅廬江縣子邑五百<lb/>
<pb n="KR3k0013_WYG_179-14b"/>
户何敬真可檢校太尉行桂州刺史靜江軍節度使進<lb/>
封侯加邑五百户賜協謀宣力功臣皆劉言之請也又<lb/>
以張倣領睂州刺史充武平軍節度副使朱元琇領黄<lb/>
州刺史充靜江軍節度副使宇文瓊領海州刺史充武<lb/>
安軍節度副使周行逢領集州刺史充武安軍莭度行軍<lb/>
司馬自倣以下皆劉言同起之將校也言又遣崇嗣入<lb/>
朝知進奏院賜靴衫銀帶又賜劉言詔曰卿卓立功勳<lb/>
明彰臣節復馬氏所亡之地安楚人仍舊之邦一境土<lb/>
<pb n="KR3k0013_WYG_179-15a"/>
疆方資節制大朝藩屏殊切倚毗凡於錫賜之恩皆奬<lb/>
削平之効惟卿敏逹知朕睠懐今賜卿舊屬湖南在京<lb/>
及諸處莊宅樓店邸務舎屋等又以檢校太保屯衛將<lb/>
軍楊琛檢校太傅領涪州刺史武平軍節度行軍司<lb/>
馬從劉言奏也<lb/>
　<lb/>
　<lb/>
　<lb/>
<pb n="KR3k0013_WYG_179-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷一百七十九<lb/>
</p>
<p>
</p>
  </div>
</body>
</text>
</TEI>
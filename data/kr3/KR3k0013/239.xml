<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百三十九</head>
    <p>
<pb n="KR3k0013_WYG_239-1a"/>
欽定四庫全書<lb/>
　册府元龜卷二百三十九　宋　王欽若等　撰<lb/>
　　列國君部<lb/>
　　　　政令　　任賢　　有禮<lb/>
　　　政令<lb/>
書曰徳惟善政政在養民則千乘之君五等之制忠為<lb/>
令徳而夾輔王室道在濟時而寛明政理至於興利除<lb/>
害務財訓農救災患而振滯淹薄賦歛而省徭役懲惡<lb/>
<pb n="KR3k0013_WYG_239-1b"/>
以勸善繼好以息民作周孚先為諸侯率不亦美哉<lb/>
周初封康叔于衛周公旦懼康叔齒少乃申告康叔曰<lb/>
必求殷之賢人君子長者問其先殷所以興所以亡而<lb/>
務愛民告以紂所以亡者以淫酗於酒之失婦人是用<lb/>
故紂之亂自此始為梓材示君子可法則故謂之康誥<lb/>
酒誥梓材以命之康叔之國既以此命能和集其民民<lb/>
大説<lb/>
魯公伯禽之初受封之魯三年而後報政周公周公曰<lb/>
<pb n="KR3k0013_WYG_239-2a"/>
何遲也伯禽曰變其俗革其禮喪三年然後除之故遲<lb/>
太公亦封於齊五月而報政周公周公曰何疾也曰吾<lb/>
簡其君臣禮從其俗為也後聞伯禽報政遲乃歎曰嗚<lb/>
呼魯後世其北面事齊矣夫政不簡不易民不有近平<lb/>
易近民民乃歸之<hi>徐廣曰一本云政不簡不行不行不樂不樂則不平易平易近民民必歸之又</hi>
<hi>一本云夫民不簡不易有近乎簡易民必歸之</hi>
衛武公即位脩康叔之政百姓和集<lb/>
齊桓公既得管仲與鮑叔隰朋髙傒脩齊國政連五家<lb/>
<pb n="KR3k0013_WYG_239-2b"/>
之兵<hi>國語曰管仲制國五家為軌十軌為里四里為連十連為鄉以為軍令</hi>設輕重魚鹽<lb/>
之利以贍貧窮禄賢能齊人皆説正月之朝五屬大夫<lb/>
復事公擇其寡功者而譙之曰列地分民者若一何故<lb/>
獨寡功何以不及人教訓不善政事不治一再則宥三<lb/>
則不赦公又問焉曰於子之屬有居處為義好學聰明質<lb/>
仁慈孝於父母長弟聞於鄉里者有則以告有而不以<lb/>
告謂之蔽賢其罪五有司已於事而竣公又問焉曰於<lb/>
子之属有拳勇股肱之力秀出於衆者有則以告有而<lb/>
<pb n="KR3k0013_WYG_239-3a"/>
不以告謂之蔽才其罪五有司已事而竣公又問焉曰<lb/>
於子之屬有不慈不孝於父母不長弟於鄉里驕躁淫<lb/>
暴不用上令者有則以告有而不以告謂之下比其罪<lb/>
五有司已事而竣於是乎五屬大夫退而脩屬屬退而<lb/>
脩連連退而脩鄉鄉退而脩卒卒退而脩邑邑退而脩<lb/>
家是故匹夫有善而可舉有不善而可誅政成國安以守<lb/>
則固以戰則彊封内治百姓親可以出征四方立一霸王矣<lb/>
<hi>可立一霸王之功</hi>桓公曰卒伍定矣事已成矣吾從事於諸侯其可<lb/>
<pb n="KR3k0013_WYG_239-3b"/>
乎管子對曰未可若軍令則吾既寄諸内政矣夫齊國<lb/>
寡甲兵吾欲輕重罪而移之於甲兵公曰為之奈何管<lb/>
子對曰制重罪入以兵甲犀甲二㦸輕罪入蘭盾鞈革<lb/>
二㦸<hi>蘭即所謂蘭錡兵架也鞈革重革當心著之所以禦矢也</hi>小罪入以金鈞<hi>三十斤曰</hi>
<hi>鈞</hi>分宥薄罪入以半鈞<hi>分宥謂從坐者分其首犯而寛宥之</hi>無坐抑而訟<lb/>
獄者正三禁之而不直則入一束矢以罰之<hi>謂其人自無所坐而</hi>
<hi>被抑屈為獄訟者正當禁之三日得其不直者則令入束矢也</hi>美金以鑄戈劍矛㦸試<lb/>
諸狗馬惡金以鑄斤斧鉏夷居<graphic n="KR2049" url="https://raw.githubusercontent.com/kanripo/KR-Gaiji/master/images/KR2049.png" mimeType="image/png"/>試諸木土<hi>夷鉏類也居<graphic n="KR2049" url="https://raw.githubusercontent.com/kanripo/KR-Gaiji/master/images/KR2049.png" mimeType="image/png"/>钁類</hi>
<pb n="KR3k0013_WYG_239-4a"/>
桓公曰甲兵大足矣吾欲從事於諸侯可乎管仲對曰<lb/>
未可治内者未具也為外者未傋也故使鮑叔牙為大<lb/>
諌<hi>所以諫正君</hi>王子城父為将弦子旗為理<hi>理獄官</hi>寗戚為田<lb/>
<hi>教以農事自此已上理内已下理外</hi>隰朋為行<hi>行謂行人也使以通使諸侯</hi>曹宿孫處<lb/>
楚商客處宋季勞處魯徐開封處衛匽尚處燕審友處<lb/>
晉<hi>令此諸賢各處諸侯之國者所以諷勸之令歸齊</hi>又游士八十人奉之以車<lb/>
馬衣裘多其資糧財幣足之使出周游於四方以號召<lb/>
収求天下之賢士飾玩好使出周游於四方鬻之諸侯<lb/>
<pb n="KR3k0013_WYG_239-4b"/>
以觀其上下之所貴好擇其沈亂者而先政之<hi>以政正之</hi>公<lb/>
曰外内定矣可乎管子對曰未可鄰國未吾親也公曰<lb/>
親之奈何管子對曰審吾疆埸反其侵地正其封界毋<lb/>
受其貨財而美為皮幣以極聘頫<hi>頫見</hi>於諸侯以安鄰國<lb/>
則鄰國親我矣桓公曰甲兵大足矣吾欲南伐何主<hi>謂以</hi>
<hi>何國為征伐之主</hi>管子對曰以魯為主反其侵地堂潛<hi>堂潛地名</hi>使<lb/>
海於有弊<hi>或遇水災教令泄水於海使有弊盡</hi>渠彌於有渚<hi>復教之穿渠彌亘於河渚</hi>
綱山於有牢<hi>教之立國城必依山以為綱紀而有牢固</hi>桓公曰吾欲西伐何<lb/>
<pb n="KR3k0013_WYG_239-5a"/>
主對曰以衛為主反其侵地吉臺原姑與㭍里<hi>皆地名</hi>使海<lb/>
於有弊渠彌於有渚綱山於有牢桓公曰吾欲北伐何<lb/>
主管子對曰以燕為主反其侵地柴夫吠狗<hi>亦地名</hi>使海<lb/>
於有弊渠彌於有渚綱山於有牢四鄰大親既反其侵<lb/>
地正其封疆南至於岱隂<hi>謂岱山北</hi>西至於濟北至於海東<lb/>
至於紀随<hi>紀随地名</hi>地方三百六十里三嵗治定四嵗教成<lb/>
五歳兵出有教士三萬人革車八百乘諸侯多沉亂不服<lb/>
於天子於是乎桓公東救徐州分吳半<hi>分吳地之半</hi>存魯蔡<lb/>
<pb n="KR3k0013_WYG_239-5b"/>
陵<hi>蔡陵地名</hi>割越地南據宋鄭<hi>既割越地又據宋鄭之國以為親援</hi>征伐楚濟<lb/>
汝水<hi>伐楚時渡汝水</hi>踰方城<hi>謂方城/之地</hi>望汶山<hi>楚山</hi>使貢絲於周室<lb/>
<hi>使楚貢絲即所謂檿絲者也堪為琴瑟絃</hi>南成周反胙於絳嶽荆州諸侯莫不<lb/>
來服中救晉公禽狄王敗胡貉破屠何<hi>屠何東胡之先也</hi>而騎<lb/>
冦始服<hi>北地以騎為冦</hi>北伐山戎制令支斬孤竹而九夷始聼<lb/>
海濱諸侯莫不來服西征攘白狄之地遂至於西河<hi>謂龍</hi>
<hi>門之西河</hi>方舟設泭乘桴濟河至於石沉<hi>石沉地名</hi>縣車束馬踰<lb/>
太行與卑耳之貉拘秦夏<hi>與卑耳之貉共拘秦夏之不服者</hi>西服流沙<lb/>
<pb n="KR3k0013_WYG_239-6a"/>
西虞<hi>西虞國名</hi>而秦戎始從故兵一出而大功十二<hi>自救徐州已下</hi>
<hi>有十二</hi>故東夷西戎南蠻北狄中國諸侯莫不賔服與諸<lb/>
侯飾牲為載書<hi>書謂要盟之辭載之於册</hi>以誓要於上下薦神<hi>謂以上下</hi>
<hi>之神祗為盟誓又以其牲薦之於神</hi>然後率天下定周室大朝諸侯於陽<lb/>
穀故兵車之㑹六乘車之㑹三九合諸侯一匡天下甲<lb/>
不解壘兵不解翳<hi>翳所以蔽兵謂脅盾之屬不解甲於壘不解兵於翳言不用也</hi>弢無<lb/>
弓服無矢<hi>弢弓衣也無弓無矢亦言不用</hi>寝武事行文道以朝天子<hi>又云</hi>
<hi>桓公憂天下諸侯魯有夫人慶父之亂二君弑死國絶無後公聞之使高子存之男女不淫馬牛選具執玉以</hi>
<pb n="KR3k0013_WYG_239-6b"/>
<hi>見請為闗内之諸侯而桓公不使也狄人攻邢桓公築夷儀以封之男女不淫馬牛選具執玉以見請為闗内</hi>
<hi>之諸侯而桓公不使也狄人攻衛衛人出旅於曹桓公城楚丘封之其畜以散亡故桓公予之繫馬三百匹天</hi>
<hi>下諸侯稱仁焉於是天下諸侯知桓公之為己勤也桓公知諸侯之歸己也故使輕其幣而重其禮故使天下諸侯</hi>
<hi>以罷馬犬羊為幣齊以良馬報諸侯以縷帛布鹿皮四分以為幣齊以文錦虎豹皮報諸侯之使垂櫜而入攟載</hi>
<hi>而歸故鈞之以愛致之以利結之以信示之以武是故天下小國諸侯既服桓公莫之敢倍而歸之喜其愛而</hi>
<hi>貪其利信其仁而畏其武桓公知天下小國諸侯之多與己也於是又大施忠焉可為憂者為之憂可為謀者為之</hi>
<hi>謀可為動者為之動軍譚遂而不有也諸侯稱仁焉通諸齊國之魚鹽於東萊使闗市譏而不征廛而不税以為</hi>
<hi>侯之利諸侯稱寛焉</hi>
<pb n="KR3k0013_WYG_239-7a"/>
衛文公公子頑之子也魯閔公二年狄攻衞懿公㓕衞<lb/>
立文公齊桓公封於楚丘文公大布之衣大帛之冠<hi>大布</hi>
<hi>麄布大帛厚繒葢用諸侯諒闇之服</hi>務材訓農通商惠工<hi>加惠於百工賞其利器用</hi>敬<lb/>
教勸學授方任能<hi>方百事之宜也</hi>元年革車三十乘季年乃三<lb/>
百乘<hi>文公初立輕賦平罪身自勞與百姓同勞苦以救衞民</hi>文公能以道化其民<lb/>
淫奔之恥國人不齒也<hi>不齒者不與相長稚</hi>
秦穆公十六年為河東置官司<lb/>
齊頃公弛苑囿薄賦歛振孤問疾虗積聚以救民民亦<lb/>
<pb n="KR3k0013_WYG_239-7b"/>
大說厚禮諸侯竟頃公卒百姓附諸侯不犯<lb/>
晉文公自始入教其民二年欲用之子犯曰民未知義<lb/>
未安其居<hi>無義則茍生</hi>於是乎出定襄王<hi>二十五年定襄王  以示事君之義</hi>入<lb/>
務利民民懐生矣欲用之子犯曰民未知信未宣其用<lb/>
<hi>宣明也未明於見用之信</hi>於是乎伐原以示之信<hi>伐原在二十五年</hi>民易資<lb/>
者不求豐焉<hi>不詐以求多</hi>明徴其辭<hi>重言信</hi>公曰可矣乎子犯<lb/>
曰民未知禮未生其共於是乎大蒐以示之禮<hi>蒐順少長明貴</hi>
<hi>賤</hi>作執秩以正其官<hi>執秩主爵秩之官</hi>民聽不惑而後用之出<lb/>
<pb n="KR3k0013_WYG_239-8a"/>
穀戍釋宋圍<hi>楚子使申叔去穀子玉去宋</hi>一戰而覇文之教也<lb/>
楚共王救齊将起師子重曰君弱<hi>傳曰寡人生十年而喪先君共王即位至</hi>
<hi>是三年盖年十三矣</hi>羣臣不如先大夫師衆而後可詩曰濟濟多<lb/>
士文王以寧<hi>詩大雅言文王以衆士安</hi>夫文王猶用衆況吾儕乎<hi>儕衆</hi>
且先君荘王屬之曰無徳以及逺方莫如惠恤其民而<lb/>
善用之乃大户<hi>閲民户口</hi>已責<hi>棄逋/責</hi>逮鰥<hi>施及老鰥</hi>救乏赦罪悉<lb/>
師王卒盡行<lb/>
晉景公作六軍<hi>為六軍僣王也萬二千五百人為軍</hi>韓厥趙括鞏朔韓穿<lb/>
<pb n="KR3k0013_WYG_239-8b"/>
荀騅趙旃皆為卿賞鞍之㓛也<hi>韓厥為新中軍趙括佐之鞏朔為新上軍韓穿</hi>
<hi>佐之荀騅為新下軍趙旃佐之晉舊自有三軍今增此故為六軍</hi>
悼公元年二月乙酉朔即位於朝<hi>朝廟五日而即位也厲公殺子絶故悼公</hi>
<hi>不以嗣子居䘮</hi>始命百官<hi>始為/政</hi>施舍己責<hi>施恩惠舍勞役止逋責</hi>逮鰥寡<lb/>
<hi>惠及微</hi>振廢滯<hi>起舊/徳</hi>匡乏困救災患<hi>匡亦救也</hi>禁淫慝薄賦歛<lb/>
宥罪戾<hi>宥寛也</hi>節器用<hi>節/省</hi>時用民<hi>使民/以時</hi>欲無犯時<hi>不縱私欲</hi>使<lb/>
魏相士魴魏頡趙武為卿<hi>相魏錡子魴士㑹子頡魏顆子武趙朔子此四人其父祖</hi>
<hi>皆有勞於晉國</hi>荀㑹欒黶韓無忌為公族大夫使訓卿之子弟<lb/>
<pb n="KR3k0013_WYG_239-9a"/>
共儉孝弟<hi>無忌韓厥子</hi>使士渥濁為太傅使脩范武子之法<hi>渥濁</hi>
<hi>士貞子武子為景公太傅</hi>右行辛為司空使脩士蒍之法<hi>辛将右行因以為氏</hi>
<hi>士蒍獻公司空也</hi>弁糾御戎挍正屬焉<hi>弁糾欒糾也挍正主馬官</hi>使訓諸御<lb/>
知義<hi>戎士尚節義</hi>荀賔為右司士屬焉<hi>司士車右之官</hi>使訓勇力之<lb/>
士時使<hi>勇力皆車右士勇力多不順命訓之共時之使</hi>卿無共御立軍尉以攝<lb/>
之<hi>省卿戎御令軍尉攝御而已</hi>祁奚為中軍尉羊舌職佐之魏綘為<lb/>
司馬<hi>魏犨子也</hi>張老為候奄鐸遏冦為上軍尉籍偃為之司<lb/>
馬<hi>籍偃談父為上軍司馬</hi>使訓卒乘親以聽命<hi>相親以聽上命</hi>程鄭為乘<lb/>
<pb n="KR3k0013_WYG_239-9b"/>
馬御六騶屬焉使訓羣騶知禮<hi>程鄭荀氏别族乘馬御乘車之僕也六騶六閑</hi>
<hi>之騶周禮諸侯有六閑馬乘車尚禮容故訓羣騶使知禮</hi>凡六官之長皆民譽也<hi>大國</hi>
<hi>三卿晉時置六卿為軍帥故總舉六官則知羣官無非其人</hi>舉不失職官不易方<hi>官守</hi>
<hi>其業無相踰易</hi>爵不踰徳<hi>量徳/授爵</hi>師不陵正旅不偪師<hi>正軍将命卿也師二</hi>
<hi>千五百人之師也旅五百人之旅也言上下有禮不相陵偪</hi>民無謗言所以復覇也<lb/>
<hi>此以上通言悼公所行未必皆在即位之年</hi>
八年春魯襄公來朝且聴朝聘之數<hi>晉悼復修覇業故朝而稟其多少</hi>
五月甲辰㑹於邢丘以命朝聘之數使諸侯之大夫聽<lb/>
<pb n="KR3k0013_WYG_239-10a"/>
命季孫宿齊髙厚宋向戍衛寗殖邾大夫㑹之<hi>晉難重煩諸侯</hi>
<hi>故使大夫聴命</hi>又蒐於綿上以治兵使趙武将上軍<hi>武自新軍超四等代</hi>
<hi>荀偃</hi>韓起佐之<hi>位如/故</hi>欒黶将下軍魏綘佐之<hi>黶亦如故綘自新軍佐超</hi>
<hi>一等代士魴</hi>新軍無帥<hi>将佐皆遷</hi>晉侯難其人使其什吏率其卒<lb/>
乘官屬以從於下軍禮也<hi>得慎舉之禮</hi>又悼公歸自伐秦晉<lb/>
侯舍新軍禮也成國不過半天子之軍<hi>成國大國</hi>周為六軍<lb/>
諸侯之大者三軍可也於是知朔生盈而死<hi>朔知罃之長子盈朔</hi>
<hi>弟也盈生而朔死</hi>盈生六年而武子卒彘裘亦㓜皆未可立也<lb/>
<pb n="KR3k0013_WYG_239-10b"/>
新軍無帥故舍之<hi>裘士魴子也十三年荀罃士魴卒其子皆㓜未任為卿故新軍無帥遂舍</hi>
<hi>之</hi>初悼公既立悼公曰大父父皆不得立而避難於周<lb/>
客死焉寡人自以疎逺毋㡬為君今大夫不忘文襄之<lb/>
意而惠立桓叔之後頼宗廟大夫之靈得奉晉祀豈敢<lb/>
不戰戰乎大夫其亦佐寡人於是逐不臣者七人脩舊<lb/>
功施徳惠収文公入時功臣後既立定百事立百官育<lb/>
門子選賢良興舊族出滯賞畢故刑赦囚繫宥閒罪薦<lb/>
積德逮鰥寡振廢淹飬老㓜恤孤疾年過七十公親見<lb/>
<pb n="KR3k0013_WYG_239-11a"/>
之稱曰王父王父不敢不承<hi>稱曰王父尊而親之所以盡其心故王父不敢不承</hi>
<hi>命</hi>
平公即位<hi>平公悼公子彪</hi>羊舌肹為傅<hi>肹叔向也代士渥濁</hi>張君臣為中<lb/>
軍司馬<hi>張老子代其父</hi>祁奚韓襄欒盈士鞅為公族大夫<hi>祁奚去中</hi>
<hi>軍尉為公族大夫去劇職就閒官韓襄無忌子</hi>虞丘書為乗馬御<hi>代程鄭</hi>改服修<lb/>
官烝於曲沃<hi>既葬改䘮服脩官選賢能曲沃晋祖廟烝冬祭也諸侯五月而葬既葬卒哭作主然</hi>
<hi>後烝嘗於廟今晉踰月葬作主而烝祭傳言晉將有溴梁之㑹故速葬</hi>警守而下㑹於溴<lb/>
梁<hi>順河東行故曰下</hi>命歸侵田<hi>諸侯相侵取之田</hi>
<pb n="KR3k0013_WYG_239-11b"/>
楚成王惲元年初即位布徳施惠結舊好於諸侯使人<lb/>
獻天子天子賜胙曰鎭爾南方夷越之亂無侵中國於<lb/>
是楚地千里平王即位封陳蔡復遷邑<hi>復九年所遷邑</hi>致羣賂<lb/>
<hi>始舉事時所貨賂</hi>施舍寛民宥罪舉職<hi>舉職脩廢官</hi>初平王以詐弑<lb/>
兩王而自立恐國人及諸侯叛之乃施惠百姓復陳蔡<lb/>
之地而立其後如故歸鄭之侵地存䘏國中脩政教及<lb/>
吳㓕州來令尹子旗請伐吳王弗許曰吾未撫民人未<lb/>
事鬼神未脩守偹未定國家而用民力敗不可悔州來<lb/>
<pb n="KR3k0013_WYG_239-12a"/>
在吳猶在楚也子姑待之<hi>言平王所以能有國</hi>二年平王使然丹<lb/>
簡上國之兵於宗丘且撫其民<hi>上國在國都之西西方居上流故謂之上國宗</hi>
<hi>丘楚地</hi>分貧振窮<hi>分與也/振救也</hi>長孤㓜養老疾収介特<hi>介特单身民也</hi>
<hi>収養不使流散</hi>救災患宥孤寡<hi>寛其/賦税</hi>赦罪戾詰姦慝<hi>詰責問也</hi>舉淹<lb/>
滯<hi>有才徳而未敘者曰淹滯</hi>禮新敘舊<hi>新羇/旅也</hi>禄勲合親<hi>勲功也親九族</hi>任良<lb/>
物官<hi>物事也</hi>使屈罷簡東國之兵於召陵<hi>兵在國都之東</hi>亦如之<lb/>
<hi>如然丹</hi>好於邊疆<hi>結好四隣</hi>息民五年而後用師禮也<lb/>
宋元公時華氏之亂諸侯之戌謀請出華氏宋人從之<lb/>
<pb n="KR3k0013_WYG_239-12b"/>
宋公使公孫忌為大司馬<hi>代華費遂</hi>邊卬為大司徒<hi>卬平公曽孫代華定</hi>
樂祁為司城<hi>祁子罕孫樂祁黎</hi>仲㡬為左師<hi>仲幾江孫代向寕</hi>樂大心<lb/>
為右師<hi>代華亥</hi>樂輓為大司冦<hi>輓子罕孫</hi>以靖國人<lb/>
楚昭王時吳師在陳楚大夫皆懼曰闔廬惟能用其民<lb/>
以敗我於栢舉今聞其嗣又甚焉將若之何子西曰二<lb/>
三子恤不能睦無患吳矣昔闔廬食不二味居不重席<lb/>
室不崇壇<hi>平地作室不起壇也</hi>器不雕鏤<hi>雕篆也/鏤刻也</hi>宮室不觀<hi>觀臺榭</hi>舟<lb/>
車不飾衣服財用擇不取費<hi>選取堅厚不尚細靡</hi>在國天有菑厲<lb/>
<pb n="KR3k0013_WYG_239-13a"/>
<hi>厲疾疫也</hi>親廵孤寡而供其乏困在軍熟食者分而後敢食<lb/>
<hi>必須軍士皆分熟食不敢先食分猶徧也</hi>其所甞者卒乘與焉<hi>所甞甘珍非常食</hi>勤<lb/>
恤其民而與之勞逸是以民不罷勞死知不曠<hi>知身死不見曠</hi>
<hi>棄</hi>吾先大夫子常易之所以敗我也<lb/>
越王勾踐與吳戰敗吳赦之勾踐反國乃苦身焦思置<lb/>
膽於坐坐卧仰飲膽曰女忘㑹稽之恥邪身自耕作夫<lb/>
人自織食不加肉衣不重采折節下賢人厚遇賓客振<lb/>
貧弔死<hi>徐廣曰弔或作葬</hi>與百姓同其勞<lb/>
<pb n="KR3k0013_WYG_239-13b"/>
秦簡公六年初令吏帶劍<lb/>
獻公元年止從死<lb/>
齊威王初即位以來不治委政卿大夫九年之間諸侯<lb/>
竝伐國人不治於是威王召即墨大夫而語之曰自子<lb/>
之居即墨也毁言日至然吾使人視即墨田野闢民人<lb/>
給官無留事東方以寧是子不事吾左右以求譽也封<lb/>
之萬家召阿大夫語之曰自子之守阿譽言日聞然使<lb/>
人視阿田野不闢民貧苦甚趙攻甄子弗能救衛取薛<lb/>
<pb n="KR3k0013_WYG_239-14a"/>
陵子弗知是子以幣厚吾左右以求譽也是日烹阿大<lb/>
夫及左右嘗譽者皆竝烹之遂起兵西擊趙衛敗魏於<lb/>
濁澤而圍惠王惠王請獻觀以和解趙人歸我長城於<lb/>
是齊國震懼人人不敢飾非務盡其誠齊國大治諸侯<lb/>
聞之莫敢致兵於齊二十餘年<lb/>
秦孝公元年<hi>庚申也</hi>河山以東彊國六與齊威楚宣魏惠<lb/>
燕悼韓哀趙成侯竝淮泗之間小國十餘楚魏與秦接<lb/>
界魏築長城自鄭濱雒以北有上郡楚自漢中南有巴<lb/>
<pb n="KR3k0013_WYG_239-14b"/>
黔中周室微諸侯力政争相併秦僻在雍州不與中國<lb/>
諸侯之㑹盟夷翟遇之孝公於是布惠振孤寡招戰士<lb/>
明功賞下令國中曰昔我穆公自岐雍之間脩徳行武<lb/>
東平晉亂以河為界西覇戎翟廣地千里天子致伯諸<lb/>
侯畢賀為後世開業甚光美㑹往者厲躁簡公出子之<lb/>
不寧國家内憂未遑外事三晉攻奪我先君河西地諸<lb/>
侯卑秦醜莫大焉獻公即位鎭撫邊境徙治櫟陽且欲<lb/>
東伐復穆公之故地脩穆公之政令寡人思念先君之<lb/>
<pb n="KR3k0013_WYG_239-15a"/>
意嘗痛於心賓客羣臣有能出竒計彊秦者吾且尊官<lb/>
與之分土於是乃出兵東圍陜城西斬戎之獂王<hi>地理志天</hi>
<hi>水有獂道縣應邵曰獂戎邑音桓</hi>衛鞅聞是令下西入秦因景監求見<lb/>
孝公二年天子致胙三年衛鞅説孝公變法脩刑内務<lb/>
耕稼外勸戰死之賞罰孝公善之甘龍杜摰等怫然相<lb/>
與之争卒用鞅法百姓苦之居三年百姓便乃拜鞅為<lb/>
左庻長二年天子致胙十二年并諸小鄉聚集為大縣<lb/>
縣一令<hi>漢書百官表曰縣令長皆秦官萬户以上為令秩千石至六百減萬户為長秩五百䂖至三百</hi>
<pb n="KR3k0013_WYG_239-15b"/>
<hi>䂖皆有丞尉</hi>四十一縣為田開阡陌東地渡雒十三年初為<lb/>
有秩史十九年天子致伯二十年諸侯畢賀初孝<lb/>
公令商鞅為法於秦戰斬一首賜爵一級欲為官者五<lb/>
千䂖其爵名一為公士二上造三簮䮍四不更五大夫<lb/>
六公大夫七官大夫八公乘九五大夫十左庻長十一<lb/>
右庻長十二左更十三中更十四右更十五少上造十<lb/>
六太上造十七駟車庻長十八大庻長十九闗内侯二<lb/>
十徹侯孝公既任商鞅乃令民父子兄弟同室内息者<lb/>
<pb n="KR3k0013_WYG_239-16a"/>
為禁集小都鄉邑聚為縣置令丞凡三十一縣為田開<lb/>
阡陌封疆而賦税平平斗桶<hi>今之斛也</hi>權衡丈尺<lb/>
惠王十二年初臘<lb/>
孝文王元年赦罪人修先王功臣褒厚親戚弛苑囿<lb/>
韓昭侯時申子請仕其從兄官昭侯不許也申子有怨<lb/>
色昭侯曰非所謂學於子者也聽之子之謁而廢子之<lb/>
道乎又亡其行子之術而廢子之請乎子嘗教寡人循<lb/>
功勞視次第今有所求此我将奚聽乎申子乃辟舍請<lb/>
<pb n="KR3k0013_WYG_239-16b"/>
罪曰君眞其人也<lb/>
燕昭王立弔死問孤與百姓同甘苦二十八年燕國殷<lb/>
富士卒樂軼輕戰<lb/>
趙武靈王少未能聽政博聞師三人左右司過三人及<lb/>
聽政先問先王貴臣肥義加其秩國三老年八十月致<lb/>
其禮二十五年使周祒胡服傅王子何<lb/>
秦荘襄王元年大赦罪人脩先王功臣施徳厚骨肉<lb/>
而布惠於民<lb/>
<pb n="KR3k0013_WYG_239-17a"/>
　　　任賢<lb/>
東周之後諸侯力政大以圖覇業小以保封畧禮樂征<lb/>
伐既繇已而出佐佑輔弼必得士而彊乃能咨求髦俊<lb/>
申之委任極尊禮之數推倚属之重授之以政而一二<lb/>
必循其謀待之以誠而疎戚莫間其寵繇是淪感於骨<lb/>
髓竭智於精明磨勵以須彌縫其闕用能康事典而經<lb/>
邦政輯武經而暢戎畧庇民以成化闢國而矢謀集臣<lb/>
伐以奮庸垂令聞而長世任能之效不其偉歟<lb/>
<pb n="KR3k0013_WYG_239-17b"/>
魯閔公即位公及齊侯盟于落姑請復季友<hi>閔公初立國家多難</hi>
<hi>以季友忠賢故請霸主而復之</hi>齊侯許之使召諸陳公次於郎以待之<lb/>
春秋書曰季子來歸嘉之也<lb/>
齊桓公歸國管子束縳在魯鮑叔曰君若欲覇王則臣<lb/>
不若管夷吾桓公曰夷吾寡人之賊也射我者也不可<lb/>
鮑叔曰夷吾為其君射人君若得之則彼亦将為君射<lb/>
人公不聽鮑叔固讓果聽之於是使人告魯曰管仲寡<lb/>
人讐也願得之親加手焉魯許諾乃使吏鞟其拳膠其<lb/>
<pb n="KR3k0013_WYG_239-18a"/>
目盛之以鴟夷置之甲中至齊境桓公使人以朝車迎<lb/>
之祓以爟火釁以犧猳謂之仲父使與鮑叔隰朋髙傒<lb/>
脩齊國政連五家之兵<hi>管子制國五家為軌十軌為里四里為連十連為鄉以為軍令</hi>
設輕重魚鹽之利以贍貧窮禄賢能齊人皆說有司請<lb/>
事於齊桓公公曰以告仲父有司又請桓公公又曰以<lb/>
告仲父若是者三其近習者曰一則仲父二則仲父易<lb/>
哉為君桓公曰吾未得仲父則難已得仲父之後何為<lb/>
而不易也又寗戚見桓公説以合境内明日復見説桓<lb/>
<pb n="KR3k0013_WYG_239-18b"/>
公以為天下桓公大恱將任之羣臣争之曰客衛人去<lb/>
齊五百里不逺不若使人問之而固賢者也用之未晚<lb/>
也桓公曰不然問之恐其有小惡以其小惡忘人之大<lb/>
美此人主所以失天下之士也且人固難全權用其長<lb/>
者遂舉大用之而授之以為卿桓公定三革隐五刄<hi>定奠</hi>
<hi>隐藏也三革甲胃盾五刄刀劍矛㦸矢</hi>朝服以濟河而無怵惕焉<hi>西行渡河以平</hi>
<hi>晉</hi>是故大國慙媿小國附協唯能用管夷吾寗戚隰朋<lb/>
賓胥無鮑叔牙之屬而伯功立<hi>五子皆齊卿大夫一云齊桓公得管仲隰朋南靣而</hi>
<pb n="KR3k0013_WYG_239-19a"/>
<hi>立桓公曰吾得三子也吾目加明吾耳加聰不敢獨擅進之先祖此聞天下至言而恐不能行者也又晉平公</hi>
<hi>問於叔向曰昔者齊桓公九合諸侯一匡天下不識其君之力乎其臣之力乎叔向對曰管仲善制割隰朋善</hi>
<hi>削縫賓胥無善純緣桓公知衣而已以其臣之力也師曠侍曰臣請譬之以五味管仲善斷割之隰朋善煎熬</hi>
<hi>之賓胥無善濟和之羮已熟矣奉而進之而君不食誰能强之亦君之力也又管仲言於桓公曰夫墾田弗已</hi>
<hi>闢土殖穀盡地之利則臣不若寗戚請置以為田官登降揖譲進退閑習則臣不若隰朋請置以為大行早入</hi>
<hi>晏出犯君顔色進諫必忠不重富貴不避死亡則臣不若東郭牙請置以為諫臣决獄折中不誣無罪不殺無</hi>
<hi>辜則臣不若弦寜請置以為大理平原廣囿車不結軌事不旋踵鼓之而三軍之士視死若歸則臣不若王子</hi>
<hi>成甫請置以為大司馬如欲治國强兵則此五子者足矣如欲覇王則夷吾在</hi>
<pb n="KR3k0013_WYG_239-19b"/>
威王與魏王㑹田於郊魏王問曰王亦有寳乎威王曰<lb/>
無有梁惠王曰若寡人國小也尚有徑寸之珠炤車前<lb/>
後各十二乘者十枚奈何以萬乘之國而無寳乎威王<lb/>
曰寡人之所以為寳與王異吾臣有檀子者使守南城<lb/>
則楚人不敢冦東取泗上十二諸侯皆来朝吾臣有盼<lb/>
子者使守髙唐則趙人不敢東漁於河吾吏有黔夫者<lb/>
使守徐州則燕人祭北門趙人祭西門<hi>齊之北門西門也言燕趙之人</hi>
<hi>畏見侵伐故祭以求福</hi>徙而從者七千餘家吾臣有種首者使備<lb/>
<pb n="KR3k0013_WYG_239-20a"/>
盜賊則道不拾遺将以炤千乘豈特十二乘哉梁惠王<lb/>
慚不懌而去<lb/>
宣王為太子威王令成侯鄒忌及田忌將以救韓伐魏<lb/>
成侯與田忌争寵成侯責田忌田忌懼襲齊之邉邑不<lb/>
勝亡走㑹威王卒宣王立知成侯責田忌乃復召田忌<lb/>
以為將<lb/>
晉文公蒐于被廬<hi>晉常以春蒐禮改政令敬其始也被廬晉地</hi>作三軍<hi>晉獻公作三軍</hi>
<hi>今復大國之禮</hi>謀元帥<hi>中軍帥</hi>趙衰曰郤縠可臣亟聞其言矣説<lb/>
<pb n="KR3k0013_WYG_239-20b"/>
禮樂而敦詩書詩書義之府也禮樂徳之則也徳義利<lb/>
之本也夏書曰敷納以言明試以功車服以庸<hi>尚書虞夏書也</hi>
<hi>敷納以言觀其志也明試以功考其事也車服以庸報其勞也試猶攷也庸功也</hi>君其試之乃<lb/>
使郤縠将中軍郤溱佐之使狐偃将上軍譲於狐毛而<lb/>
佐之<hi>狐毛偃之兄</hi>命趙衰為卿讓於欒枝先軫<hi>欒枝貞子也欒賓之孫</hi>
使欒枝將下軍先軫佐之荀林父御戎魏犨為右明年<lb/>
郤縠卒又以原軫將中軍胥臣佐下軍上徳也<hi>先軫以下軍佐</hi>
<hi>超将中軍故曰上徳胥臣司空季子</hi>
<pb n="KR3k0013_WYG_239-21a"/>
襄公蒐于夷舍二軍<hi>魯僖公三十一年晉蒐清原作五軍今舍二軍復三軍之制夷晉地前</hi>
<hi>年四卿卒故蒐以謀軍帥</hi>使狐射姑將中軍<hi>代先/且居</hi>趙盾佐之<hi>代趙衰也盾趙</hi>
<hi>衰子</hi>陽處父至自温<hi>往年聘衛過/温今始至</hi>改蒐於董易中軍<hi>易以趙盾</hi>
<hi>為帥射姑佐之河東汾隂縣有董亭</hi>陽子成季之屬也<hi>處父嘗為趙衰屬大夫</hi>故黨<lb/>
於趙氏且謂趙盾能曰使能國之利也是以上之宣子<lb/>
於是乎始為國政<hi>宣趙盾諡</hi>制事典<hi>典常/也</hi>正法罪<hi>輕重當</hi>辟獄<lb/>
刑<hi>辟猶理也</hi>董逋逃<hi>董督/也</hi>繇質要<hi>繇用也質/要劵也</hi>治舊洿<hi>治理汚穢</hi>本<lb/>
秩禮<hi>貴賤不失其本</hi>續常職<hi>脩廢/官</hi>出滯淹<hi>㧞賢能也</hi>既成以授太傅<lb/>
<pb n="KR3k0013_WYG_239-21b"/>
陽子與太師賈佗使行諸晉國以為常法<lb/>
悼公即位於朝使魏相士魴魏頡趙武為卿<hi>相魏錡子魴士㑹子</hi>
<hi>頡魏顆子武趙朔子此四人其父皆有勞於晉國</hi>荀家荀㑹欒黶韓無忌為公<lb/>
族大夫使訓卿之子弟共儉孝弟<hi>無忌韓厥子</hi>使士渥濁為<lb/>
太傅使脩范武子之法<hi>渥濁士貞子武子為景公太傅</hi>右行辛為司空<lb/>
使脩士蒍之法<hi>辛将右行因以為氏士蒍獻公司空也</hi>弁糾御戎挍正屬<lb/>
焉<hi>弁糾欒糾也挍正主馬官</hi>使訓諸御知義<hi>戎事尚義</hi>荀賓為右司士屬<lb/>
焉<hi>司士車右之官</hi>使訓勇力之士時使<hi>勇力皆車右士勇力多不順命訓之共時之使</hi>
<pb n="KR3k0013_WYG_239-22a"/>
卿無共御立軍尉以攝之<hi>省卿戎御令軍尉攝御而已</hi>祁奚為中軍<lb/>
尉羊舌職佐之魏綘為司馬<hi>魏犨子也</hi>張老為侯奄鐸遏寇<lb/>
為上軍尉籍偃為之司馬<hi>籍偃談父為上軍司馬</hi>使訓卒乘親以<lb/>
聽命<hi>相親以聽上命</hi>程鄭為乘馬御六騶屬焉使訓羣騶知禮<lb/>
<hi>程鄭荀氏别族乘馬御乘車之僕也六閑之騶周禮諸侯有六閑馬乘車尚禮容故訓羣騶使知禮</hi>凡六<lb/>
官之長皆民譽也<hi>大國三卿晉時置六卿為軍帥故總舉六官則知羣官無非其人</hi>舉<lb/>
不失職官不易方<hi>官守其職無相踰易</hi>爵不踰徳<hi>量徳授爵</hi>師不陵正<lb/>
旅不偪師<hi>正軍將命卿也師二千五百人之師也旅五百人之旅也言上下有禮不相陵偪</hi>民<lb/>
<pb n="KR3k0013_WYG_239-22b"/>
無謗言所以覇也<hi>國語載悼公即位使吕宣子佐下軍曰邲之役吕錡佐智莊子於上軍獲楚</hi>
<hi>公子榖臣與連尹襄老以免子羽鄢之役親射楚王而敗楚師以定晉國而無後其子孫不可不崇使彘恭子</hi>
<hi>将新軍曰武子之季文子之母弟也武子宣法以定晉國至於今是用文子勤身以定諸侯至於今是頼夫二</hi>
<hi>三子之徳其可忘乎故以彘季屛其宗使令狐文子佐之昔克潞之役秦來圖敗晉魏顆以其身却退秦師於</hi>
<hi>輔氏親止杜回其勲銘於景鍾至於今不育其子不可不興也欒伯請公族大夫公曰荀家惇惠荀㑹文敏黶</hi>
<hi>也果敢無忌鎭靖使茲四人者為之夫膏梁之性難正也故使惇惠者教之則徧而不倦使文敏者道之則婉</hi>
<hi>而入使果敢者諗之則過不隐使鎭靖者修之則一使兹四人者為公族大夫公知祁奚之果而不滛也使為</hi>
<hi>元尉知羊舌職之聰敏肅給也使為佐士知魏絳之勇而不亂也使為元司馬知張老之智而不詐也使爲</hi>
<pb n="KR3k0013_WYG_239-23a"/>
<hi>元侯知鐸遏寇之恭敬而信彊也使為輿尉知籍偃之且惇率舊職而共給也使為輿司馬以程鄭為端而不淫</hi>
<hi>好諫而不隐使為賛僕始合諸侯於虗朾以救宋使張老延君譽於四方且觀道逆者公以趙文子為文而能</hi>
<hi>恤大事使佐新軍宣子吕錡之子也彘恭子士魴也荀㑹荀家之族也</hi>悼公方㑹諸侯悼公<lb/>
弟揚干亂行<hi>行陳也</hi>魏綘為司馬戮其僕<hi>僕御也</hi>悼公怒或<lb/>
諫公公卒賢綘任之政使和戎戎大親附<lb/>
秦繆公既得百里奚與語國事謝曰臣亡國之臣何足<lb/>
問繆公曰虞君不用子故亡非子罪也固問語三日繆<lb/>
公大悦授之國政號曰五羖大夫百里奚譲曰臣不及<lb/>
<pb n="KR3k0013_WYG_239-23b"/>
臣友蹇叔賢而世莫知臣嘗游困於齊而乞食䬹人<hi>䬹一</hi>
<hi>作至</hi>蹇叔収臣臣因而欲事齊君無知蹇叔止臣臣得脱<lb/>
齊難遂之周周王子頽好牛臣以飬牛干之及頽欲用<lb/>
臣蹇叔止臣臣去得不誅事虞君蹇叔止臣臣知虞君<lb/>
不用臣臣誠私利禄爵且畱再用其言得脱一不用及<lb/>
虞公難是以知其賢於是繆公使人厚幣迎蹇叔以為<lb/>
上大夫繆公使孟明襲鄭師敗於殽晉人歸秦師秦大<lb/>
夫及左右皆曰是敗也孟明之罪也必殺之繆公曰是<lb/>
<pb n="KR3k0013_WYG_239-24a"/>
孤之罪也周芮良夫之詩曰大風有隧貪人敗類<hi>詩大雅隧</hi>
<hi>蹊徑也周大夫芮伯刺厲王言貪人之敗善類若大風之行毁壊衆物所在成蹊徑</hi>聽言則對誦<lb/>
言如醉<hi>言昏亂之君不好典誦之言聞之若醉得道聽塗説之言則喜而答對</hi>匪用其良<lb/>
覆俾我悖<hi>覆反也俾使也不用良臣之言反使我為悖亂</hi>是貪故也孤之謂矣<lb/>
孤實貪以禍夫子夫子何罪復使為政又使帥師伐晉<lb/>
敗於彭衙秦伯猶用孟明孟明増修國政重施於民又<lb/>
伐晉濟河焚舟<hi>示必死也</hi>取王官及郊<hi>王官郊晉地</hi>晉人不出遂<lb/>
自茅津濟封殽尸而還<hi>茅津在河東大陽縣西封埋蔵之</hi>遂覇西戎用<lb/>
<pb n="KR3k0013_WYG_239-24b"/>
孟明也<lb/>
楚荘王好周遊田獵馳騁弋射觀樂無遺<hi>遺廢也</hi>盡付其<lb/>
境内之勞與諸侯之憂於孫叔敖<hi>事㓛曰勞盡付孫叔敖使憂之</hi>孫叔<lb/>
敖日夜不休不得以便主為故<hi>休息也不以欲得便利為主故日夜不休息也</hi>
故莊王功迹著乎竹帛傳乎後世<hi>莊王之覇功傳聞於後世乃孫叔敖日夜</hi>
<hi>不休以廣其君徳之所成也</hi>
康王時公子午為令尹<hi>代子囊</hi>公子罷戎為右尹蒍子馮<lb/>
為大司馬<hi>子馮叔敖從子</hi>公子橐師為右司馬公子成為左司<lb/>
<pb n="KR3k0013_WYG_239-25a"/>
馬屈到為莫敖<hi>屈到屈蕩子</hi>公子追舒為箴尹<hi>追舒莊王子子南</hi>屈蕩<lb/>
為連尹飬繇基為廐尹以靖國人君子謂楚於是乎能<lb/>
官人是時齊崔氏之亂申鮮虞來奔僕賃於野以䘮莊<lb/>
公<hi>為齊荘公服䘮</hi>康王又召之為右尹<hi>傳言楚能用賢</hi>昭王聞秦欲伐<lb/>
楚使使者往觀楚之寳器王召令尹子西而問焉曰秦<lb/>
欲觀楚之寳器吾和氏之璧隋侯之珠可以示諸令尹<lb/>
子西對曰不知也召昭奚恤而問焉昭奚恤對曰此欲<lb/>
觀國得失而圖之不在寳器在賢臣珠玉玩好之物非<lb/>
<pb n="KR3k0013_WYG_239-25b"/>
寳重者王遂使昭奚恤應之昭奚恤發精兵三百人陳<lb/>
於西門之内為東靣之壇二為南靣之壇四為西靣之<lb/>
壇一秦使者至昭奚恤曰君客也請就上位東靣令尹<lb/>
子西南靣大宗子敖次之葉公子高次之司馬子反次<lb/>
之昭奚恤自居西靣之壇稱曰客欲觀楚之寳器楚國<lb/>
之所寳者賢臣理百姓實倉廪使民各得其所令尹子<lb/>
西在此奉珪璧使諸侯解忿狷之難交兩國之歡使無<lb/>
兵革之憂大宗子敖在此守封疆謹境界不侵鄰國鄰<lb/>
<pb n="KR3k0013_WYG_239-26a"/>
國亦不見侵葉公子高在此理師旅整兵戎以當彊敵<lb/>
提枹鼔以動百萬之衆使皆趨湯火蹈白刄出萬死不<lb/>
顧一生之難司馬子反在此懐覇王之餘議酌治亂之<lb/>
遺風昭奚恤在此唯大國之觀秦使者戄然無以對昭<lb/>
奚恤遂揖而去秦使者反言於秦君曰楚多賢臣未可<lb/>
謀遂不伐楚<lb/>
惠王初卜右司馬子國觀瞻曰如志<hi>子國未為令尹時卜為右司馬得吉</hi>
<hi>兆如其志觀瞻楚開卜大夫</hi>故命之<hi>命以為/右司馬</hi>及巴師伐楚圍鄾<hi>鄾楚邑</hi>
<pb n="KR3k0013_WYG_239-26b"/>
將卜帥王曰寧如志何卜焉<hi>寧子國也</hi>使帥師而行請承<hi>承佐</hi>
王曰寢尹工尹勤先君者也<hi>柏舉之役寢尹吳由于以背受戈工尹固執燧象奔</hi>
<hi>吳皆為先君勤勞</hi>敗巴師於鄾故封子國於析君子曰惠王知<lb/>
志<hi>知用其志</hi>夏書曰官占唯先蔽志昆命於元龜<hi>官占卜筮之官</hi>
<hi>蔽斷也昆後也言當先斷意後用龜也</hi>其是之謂乎志曰聖人不煩卜筮<lb/>
惠王其有焉<hi>不疑故不卜</hi>又白公之亂陳人恃其衆而侵楚<lb/>
<hi>衆多也</hi>楚既寧將取陳麥楚子問帥於大師子穀與葉公<lb/>
諸梁子穀曰右領差車與左史老皆相令尹司馬以伐<lb/>
<pb n="KR3k0013_WYG_239-27a"/>
陳其可使也<hi>言此二人皆嘗輔相子西子期伐陳今復可使</hi>子髙曰率賤民慢<lb/>
之懼不可命焉<hi>右領左史皆楚賤官</hi>子穀曰觀丁父鄀俘也武王<lb/>
以為軍帥<hi>楚武王</hi>是以克州蓼服隨唐大啓羣蠻彭仲爽<lb/>
申俘也文王以為令尹實縣申息<hi>楚文王㓕申息以為縣</hi>朝陳蔡<lb/>
封畛於汝<hi>封畛北至汝水</hi>惟其任也何賤之有子高曰天命不<lb/>
謟<hi>謟疑也</hi>令尹有憾於陳<hi>十五年子西伐吳陳使貞子弔吳以此為恨</hi>天若亡<lb/>
之其必令尹之子是與君盍舍焉<hi>謂舍右領與左史</hi>臣懼右領<lb/>
與左史有二俘之賤而無其令徳也王卜之武城尹吉<lb/>
<pb n="KR3k0013_WYG_239-27b"/>
<hi>武城尹子西子公孫朝</hi>使帥師取陳麥陳人禦之敗遂圍陳㓕之<lb/>
悼王素聞吳起賢及起為魏西河守武侯疑之吳起懼<lb/>
罪遂去即之楚至則相楚明法審令捐不急之官廢公<lb/>
族疏遠者以撫飬戰鬪之士要在强兵破馳說之言縱<lb/>
横者於是南平百越北并陳蔡却三晉西伐秦<lb/>
宋襄公即位以公子目夷為仁使為左師以聽政於是<lb/>
宋治故魚氏世為左師<lb/>
衛懿公與狄戰公與石祁子玦與甯莊子矢使守<hi>莊子寗速</hi>
<pb n="KR3k0013_WYG_239-28a"/>
<hi>也玦玉玦</hi>曰以此賛國擇利而為之<hi>賛助也玦示以當决斷矢示以禦難</hi>與夫<lb/>
人繡衣曰聽於二子<lb/>
靈公無道季康子問於孔子曰夫如是奚而不䘮孔子<lb/>
曰仲叔圉治賓客祝鮀治宗廟王孫賈治軍旅夫如是<lb/>
奚其䘮<hi>言雖無道所任者各當其才何為䘮亡</hi>
鄭簡公為命禆諶草創之<hi>禆諶鄭大夫名氏也謀於野則獲於國則否鄭國將有諸</hi>
<hi>侯之事使乘車以適野而謀作㑹盟之辭</hi>世叔討論之行人子羽脩飾之東<lb/>
里子産潤色之<hi>世叔鄭大夫游吉也討治也禆諶既造謀世叔復因而論之詳而審之行人掌</hi>
<pb n="KR3k0013_WYG_239-28b"/>
<hi>使之官子羽公孫揮子産居東里因以為號更此四賢而成故鮮有敗事</hi>
吳王闔廬時孫武以兵法見吳王吳人出宮中美人令<lb/>
武試之武斬其二寵姫吳王不説武曰王徒好其言不<lb/>
能用其實於是闔廬知武能用兵法卒以為將西破强<lb/>
楚入郢北威齊晉顯名諸侯孫子有力焉<lb/>
越王勾踐棲於㑹稽之上乃號令三軍曰凡我父兄昆<lb/>
弟及國子姓有能助寡人謀而退吳者吾與之共知越<lb/>
國之政大夫種進對曰臣聞之賈人夏則資皮冬則資<lb/>
<pb n="KR3k0013_WYG_239-29a"/>
絺旱則資舟水則資車以待乏也雖無四方之憂然謀臣<lb/>
與爪牙之士不可不飬而擇之也譬如簔笠時雨至必<lb/>
求之今者君既棲於㑹稽之上然後乃求謀臣無乃後<lb/>
乎勾踐曰茍得聞子大夫之言何後之有執其手而與<lb/>
之謀遂使之行成於吳勾踐自㑹稽歸欲使范蠡治國<lb/>
政蠡對曰兵甲之事種不如蠡鎭撫國家親附百姓蠡<lb/>
不如種於是舉國政屬大夫種而使范蠡與大夫拓稽<lb/>
行成為質於吳二嵗而吳歸<lb/>
<pb n="KR3k0013_WYG_239-29b"/>
趙烈侯籍好音謂相國公仲連曰寡人有愛可以貴之<lb/>
乎公仲曰富之可貴之則否烈侯曰然夫鄭歌者槍石<lb/>
二人吾賜之田人萬畝公仲曰諾不與居一月烈侯從<lb/>
代來問歌者田公仲曰求未有可者有頃烈侯復問公<lb/>
仲終不與乃稱疾不朝畨吾君<hi>徐廣曰畨音盤常山有畨吾縣</hi>自代來<lb/>
謂公仲曰君實知好善而未知所持今公仲相趙於今<lb/>
四年亦有進士乎公仲曰未也畨吾君曰牛畜荀欣徐<lb/>
越皆可公仲乃進三人及朝烈侯復問歌者田何如公<lb/>
<pb n="KR3k0013_WYG_239-30a"/>
仲曰方使擇其善者牛畜侍烈侯以仁義約以王道烈<lb/>
侯逌然明日荀欣侍以選練舉賢任官使能明日徐越<lb/>
侍以節財儉用察度功徳所與無不充君説烈侯使使<lb/>
謂相國曰歌者之田且止官牛畜為師荀欣為中尉徐<lb/>
越為内史賜相國衣二襲<hi>单復具為一襲</hi>
孝成王時趙奢者趙之田部吏也平原君以為賢言之<lb/>
於王王用之治國賦國賦大平民富而府庫實<lb/>
魏文侯聞吳起賢而欲事之文侯問李克曰吳起何如<lb/>
<pb n="KR3k0013_WYG_239-30b"/>
人哉李克曰起貪而好色然用兵司馬穰苴不能過也<lb/>
於是以為將文侯又使西門豹守鄴而河内稱治又使<lb/>
樂羊將而攻中山三年而㧞之樂羊返而論功文侯示<lb/>
之謗書一篋樂羊再拜稽首曰此非臣之功也主君之<lb/>
力也文侯謂李克曰先生常教寡人曰家貧則思良妻<lb/>
國亂則思良臣今所置非成則璜<hi>文侯弟名成</hi>二子何如李<lb/>
克對曰臣聞之卑不謀尊疎不謀戚臣在闕門之外不<lb/>
敢當命文侯曰先生臨事勿讓李克曰君不察故也居<lb/>
<pb n="KR3k0013_WYG_239-31a"/>
視其所親富視其所與逹視其所舉窮視其所不為貧<lb/>
視其所不取五者足以定之矣何待克哉文侯曰先生<lb/>
就舍寡人之相定矣李克趨而出過翟璜之家翟璜曰<lb/>
今者聞君召先生而卜相果誰為之李克曰魏成子為<lb/>
相翟璜忿然作色曰以耳目之所覩記臣何負於魏成<lb/>
子西河守臣之所進也君内以鄴為憂臣進西門豹君<lb/>
謀伐中山臣進樂羊中山已拔無使守之臣進先生君<lb/>
之子無傅臣進屈侯鮒臣何負於魏成子李克曰且子<lb/>
<pb n="KR3k0013_WYG_239-31b"/>
之言克於子之君也豈將比周以求大官哉君問而置<lb/>
相非成則璜二子何如克對曰君不察故也居視其所<lb/>
親富視其所與逹視其所舉窮視其所不為貧視其所<lb/>
不取五者足以定之矣何待克哉是以知君之相魏成<lb/>
者成食祿千鍾什九在外什一在内是以東得卜子夏<lb/>
田子方段干木此三人者君皆師之子之所進五人者<lb/>
君皆臣之子惡得與魏成子比也翟璜逡廵再拜曰璜<lb/>
鄙人也失對願卒為弟子<hi>又云魏文侯弟曰季成友曰翟璜文侯欲相之而未能决</hi>
<pb n="KR3k0013_WYG_239-32a"/>
<hi>問李克李克對曰君欲卜相則問樂商與王孫圉荀端孰賢文侯曰善以王孫圉荀端為賢翟璜進之以樂商</hi>
<hi>為賢季成進之故相季成故知人則哲進賢受王賞季成以為知賢故文侯以為相季成翟璜皆近臣親屬也</hi>
<hi>以所進者賢别之之故李克之言是也</hi>
安釐王見公子無忌自趙而歸相與泣而以上將軍印<lb/>
授公子公子遂将公子使使遍告諸侯諸侯聞公子將<lb/>
各遣將將兵救魏公子率五國之兵破秦軍於河外走<lb/>
蒙驁遂乘勝逐秦軍至函谷闗抑秦兵秦兵不敢出當<lb/>
是時公子威振天下<lb/>
<pb n="KR3k0013_WYG_239-32b"/>
　　　有禮<lb/>
夫禮者國之經也故曰有禮則安無禮則危若乃受裂<lb/>
地之封膺析珪之位有人民焉有社稷焉所以班朝治<lb/>
軍講信脩睦和邦國統百官莫大於禮者也至於重王<lb/>
者之命恤鄰國之災唁其奔亡安其降附雖軍旅之際<lb/>
郊野之間造次不違進退有度使其隄防不失手足有<lb/>
措勤於斯者皆幾於覇焉<lb/>
魯隐公六年冬京師來告饑公為之請糴於宋衛齊鄭<lb/>
<pb n="KR3k0013_WYG_239-33a"/>
禮也<hi>告饑不以王命故言京師公以己國不足旁請鄰國故曰禮也傳見隐公之賢</hi>
八年齊人平宋衛於鄭㑹盟於瓦屋使來告成三國<hi>齊侯</hi>
<hi>来告和三國</hi>魯隐公使衆仲對曰君釋三國之圍以鳩其民<lb/>
君之惠也寡君聞命矣敢不承受君之明徳<lb/>
鄭莊公與魯隐公㑹齊侯伐許許荘公奔衛齊侯以許<lb/>
讓魯魯弗取乃與鄭鄭使許大夫百里奉許叔以居許<lb/>
東偏君子謂鄭荘公於是乎有禮<lb/>
宋閔公九年大水魯荘公使弔焉曰天作淫雨害於粢<lb/>
<pb n="KR3k0013_WYG_239-33b"/>
盛若之何不弔<hi>不為天所愍弔</hi>對曰孤實不恭天降之災又以<lb/>
為君憂拜命之辱<hi>謝辱厚命</hi>臧文仲曰宋其興乎<hi>臧文仲魯大夫</hi>禹<lb/>
湯罪己其興也浡焉<hi>浡盛貌</hi>桀紂罪人其亡也忽焉<hi>忽速貌</hi>
且列國有凶稱孤禮也言懼而名禮其庻乎既而聞之<lb/>
公子御説之辭也<hi>宋荘公子</hi>
楚成王十八年秋圍許以救鄭<hi>魯僖公六年</hi>諸侯救許乃還<lb/>
冬蔡穆侯将許僖公以見楚子於武城<hi>楚子退舍武城猶有忿志而諸</hi>
<hi>侯各罷故蔡将許君歸楚武城地在南陽宛縣北</hi>許男靣縳䘖璧大夫衰絰士<lb/>
<pb n="KR3k0013_WYG_239-34a"/>
輿櫬<hi>縳手於後唯見其靣以璧為贄手縳故䘖之櫬棺也受死故衰絰</hi>楚子問諸逢伯<lb/>
<hi>逢伯楚大夫</hi>對曰昔武王克殷微子啓如是<hi>微子啓封宋紂之庻兄也</hi>武<lb/>
王親釋其縳受其璧而祓之<hi>祓除凶之禮</hi>焚其櫬禮而命之使<lb/>
復其所楚子從之<lb/>
齊桓公二十三年山戎伐燕燕告急於齊桓公救燕遂<lb/>
伐山戎至於孤竹而還燕莊公遂送桓公入齊境桓公<lb/>
曰非天子諸侯相送不出境吾不可以無禮於燕於是<lb/>
分溝割燕君所至與燕君復修召公之政納貢於周如<lb/>
<pb n="KR3k0013_WYG_239-34b"/>
成康之時諸侯聞之皆從齊<lb/>
三十五年桓公㑹諸侯於葵丘王使宰孔賜齊侯胙曰<lb/>
天子有事於文武<hi>有祭事也</hi>使孔賜伯舅胙<hi>天子謂異姓諸侯曰伯舅</hi>齊<lb/>
侯將下拜孔曰且有後命天子使孔曰以伯舅耋老加<lb/>
勞賜一級無下拜<hi>七十曰耋級等也</hi>對曰天威不違顔咫尺<hi>言天</hi>
<hi>鍳察不逺威嚴嘗在顔靣之前八寸曰咫</hi>小白余敢貪天子之命無下拜<hi>小白</hi>
<hi>齊侯名余身也</hi>恐殞越於下<hi>殞越顛墜也天王居上故言恐顛墜於下</hi>以遺天子羞<lb/>
敢不下拜下拜登受<hi>拜堂下受胙於堂上</hi>
<pb n="KR3k0013_WYG_239-35a"/>
晉文公重耳獻公子也獻公之䘮秦穆公使人弔公子<lb/>
重耳<hi>獻公殺其世子申生重耳辟難出奔是時在翟就弔之</hi>且曰寡人聞之亡國<lb/>
恒於斯得國恒於斯<hi>言在䘮代之際</hi>雖吾子儼然在憂服之中<lb/>
䘮亦不可久也時亦不可失也孺子其圖之<hi>勸其反國意欲納之</hi>
<hi>䘮謂亡失位孺稚也</hi>以告舅犯<hi>舅犯重耳之舅狐偃也字子犯</hi>舅犯曰孺子其辭<lb/>
焉䘮人無寳仁親以為寳<hi>寳謂善道可守者仁親親行仁義</hi>父死之謂<lb/>
何又因以為利<hi>欲反國求為後是利父死</hi>而天下其孰能說之孺子<lb/>
其辭焉<hi>說猶觧也</hi>公子重耳對客曰君惠弔亡臣重耳身䘮<lb/>
<pb n="KR3k0013_WYG_239-35b"/>
父亡不得與於哭泣之哀以為君憂<hi>謝之</hi>父死之謂何或<lb/>
敢有他志以辱君義稽顙而不拜哭而起起而不私<hi>他志</hi>
<hi>謂私心</hi>子顯以致命於穆公<hi>使者文子縶也盧氏云古者名字相配顯當作韅</hi>穆公<lb/>
曰仁夫公子重耳夫稽顙而不拜則未為後也故不成<lb/>
拜哭而起則愛父也起而不私則遠利也<lb/>
魯僖公二十七年齊孝公卒魯有齊怨<hi>前年齊伐魯也</hi>不廢䘮<lb/>
紀禮也<lb/>
秦穆公三十七年楚人㓕江<hi>魯文公四年</hi>秦伯為之降服出<lb/>
<pb n="KR3k0013_WYG_239-36a"/>
次不舉過數<hi>降服素服也出次辟正寢不舉去成饌鄰國之禮有數今秦伯過之</hi>大夫諫<lb/>
公曰同盟㓕雖不能救敢不矜乎吾自懼也<lb/>
楚莊王伐鄭克之<hi>魯宣公十二年</hi>鄭伯肉袒左執旄旌右執鸞<lb/>
刀以逆荘王曰寡人無良邊垂之臣以干天禍是以使<lb/>
君王沛焉辱到敝邑君如憐此䘮人錫之不毛之地唯<lb/>
君王之命莊王曰君之不令臣交易為言是以使寡人<lb/>
得見君之玉靣也而微至乎此莊王親自手旌左右麾<lb/>
軍退舍七里將軍子重進諫曰夫南郢之與鄭伯相去<lb/>
<pb n="KR3k0013_WYG_239-36b"/>
數千里諸大夫死者數人厮役死者數百人今尅而不<lb/>
有無乃失民力乎莊王曰吾聞古者杅不穿皮不蠧不<lb/>
出四方以是見君子之重禮而賤利也要其人不要其<lb/>
土人告從而不赦不祥也吾以不祥立乎天下災之及<lb/>
吾身何日之有矣既而晉之救鄭者至日請戰荘王許<lb/>
之將軍子重進諫曰晉彊國也道近力新楚師勞罷君<lb/>
請勿許荘王曰不可彊者我避之弱者我威之是寡人<lb/>
無以立乎天下也遂還師以迎晉冦荘王援枹而鼓之<lb/>
<pb n="KR3k0013_WYG_239-37a"/>
晉師大敗晉人来渡河而南及敗奔走欲渡而北士卒争<lb/>
舟舟重以刃擊引舟中之指可掬也莊王曰嘻吾兩君<lb/>
之不相能也百姓何罪乃退師以軼晉冦<lb/>
晉悼公即位魯成公朝晉公至自晉晉范宣子来聘且<lb/>
拜朝也<hi>拜謝公朝</hi>君子謂晉於是乎有禮<hi>有卑讓之禮</hi>
楚共王二十二年陳成公卒<hi>魯襄四年</hi>楚人將伐陳聞䘮乃<lb/>
止<hi>軍禮不伐䘮</hi>陳人不聽命臧武仲聞之曰陳不服於楚必<lb/>
亡大國行禮焉而不服在大猶有咎而况小乎夏楚彭<lb/>
<pb n="KR3k0013_WYG_239-37b"/>
名侵陳陳無禮故也<lb/>
魯襄公十二年吳子夀夢卒公臨於周廟禮也<hi>周廟文王廟也</hi>
<hi>周公出文王故魯立其廟吳始通故曰禮</hi>
衛獻公出奔齊魯襄公使厚成叔弔於衛曰寡君使瘠<lb/>
聞君不撫社稷而越在他境<hi>越逺也瘠厚成叔名</hi>若之何不弔以<lb/>
同盟之故使瘠敢私於執事<hi>執事謂諸大夫</hi>曰有君不弔<hi>弔恤也</hi>
有臣不敏<hi>敏逹也</hi>君不赦宥臣亦不帥職増淫發洩其若<lb/>
之何衛人使大叔儀對曰<hi>大叔儀衛大夫</hi>羣臣不佞得罪於寡<lb/>
<pb n="KR3k0013_WYG_239-38a"/>
君寡君不以即刑而悼棄之以為君憂君不忘先君之<lb/>
好辱弔羣臣又重恤之<hi>重恤謂愍其不逹也</hi>敢拜君命之辱重拜<lb/>
大貺<hi>謝重恤之賜</hi>厚孫歸復命語臧武仲曰衛君其必歸乎<lb/>
有大叔儀以守<hi>守於國</hi>有母弟鱄以出或撫其内或營其<lb/>
外能無歸乎<lb/>
魯昭公六年杞文公卒弔如同盟禮也<hi>魯怨杞因晉取其田而今不廢</hi>
<hi>䘮紀故禮之</hi>十五年正月有事於武宮叔弓涖事籥入而卒<lb/>
去樂卒事禮也<hi>大臣卒故為之去樂穀梁云有事武宮籥入叔弓卒去樂卒事君在祭樂之中</hi>
<pb n="KR3k0013_WYG_239-38b"/>
<hi>聞大夫之䘮事則去樂卒事禮也</hi>
二十五年公孫於齊次於陽州齊侯唁公於野井曰奈<lb/>
何君去魯國之社稷昭公曰䘮人<hi>自謂亡人</hi>不佞<hi>不善</hi>失守魯<lb/>
國之社稷執事以羞<hi>謙自比齊下執事言以羞及君</hi>再拜顙<hi>顙猶今叩頭矣謝見</hi>
<hi>唁也</hi>慶子家駒<hi>慶賀</hi>曰慶子免君於大難矣子家駒曰臣不<lb/>
佞䧟君於大難君不忍加之以鈇鑕賜之以死<hi>鈇鑕腰斬之罪</hi>
<hi>即所賜之以死</hi>再拜顙<hi>謝為齊/侯所慶</hi>髙子執簞食<hi>簞竹器圓曰簞方曰笥食即所致粮</hi>
<hi>也</hi>與四脡脯<hi>屈曰朐/伸曰脡</hi>國子執壺漿<hi>壺禮器腹方口圓曰壺反之曰方壺有爵</hi>
<pb n="KR3k0013_WYG_239-39a"/>
<hi>飾</hi>曰吾寡君聞君在外餕饔未就<hi>餕饔熟食未就未成者解所以致糗意</hi>
敢致糗於從者<hi>糗糒也謙不敢斥魯侯故言從者</hi>昭公曰君不忘吾先<lb/>
君延及䘮人錫之以大禮再拜稽首以袵受<hi>袵衣下裳當前者乏</hi>
<hi>器謙不敢求索也</hi>高子曰有夫不祥<hi>猶云人皆有夫不善者</hi>君無所辱大<lb/>
禮<hi>禮臣受君賜答拜謂之拜命之辱高子見昭公拜辱太卑故曰君無所辱大禮</hi>昭公盖祭而<lb/>
不嘗<hi>食必祭者謙不敢便嘗示有所先不嘗者待禮譲也</hi>景公曰寡人有不腆先<lb/>
君之服未之敢服<hi>腆厚也服謂齊侯所著衣服也言未敢服者見魯侯乃敢服之謙辭也禮</hi>
<hi>天子朝皮弁夕𤣥端朝服以聽朝𤣥端以燕皮弁以征不義取禽獸行射諸侯朝朝服夕深衣𤣥端以燕禆</hi>
<pb n="KR3k0013_WYG_239-39b"/>
<hi>冕以朝天子以祭其祖禰卿大夫冕服而助君祭朝服祭其祖禰士爵弁黻衣裳以助君祭𤣥端以祭其祖禰</hi>
有不腆先君之器<hi>器謂上所執簞壺</hi>未之敢用敢以請<hi>請行禮</hi>昭<lb/>
公曰䘮人不佞失守魯國之社稷執事以羞敢辱大禮<lb/>
敢辭<hi>不敢當大禮故敢辭</hi>景公曰寡人有不腆先君之服未之敢服<lb/>
有不腆先君之器未之敢用固以請昭公曰以吾宗廟<lb/>
之在魯也<hi>以守我宗廟在魯時</hi>有先君之服未之能以服有先君<lb/>
之器未之能以出敢固辭<hi>己有時未能以事人今己無有義不可以受人之禮</hi>景<lb/>
公曰寡人有不腆先君之服未之敢服有不腆先君之<lb/>
<pb n="KR3k0013_WYG_239-40a"/>
器未之敢用請以饗於從者<hi>欲令受之故益謙言從者</hi>昭公曰䘮人<lb/>
其何稱<hi>行禮賓主當各有所稱時齊侯以諸侯遇禮接昭公昭公自嫌失國不敢以故稱自稱故執謙</hi>
<hi>問之</hi>公於是乎噭然而哭<hi>噭然哭聲貌感/景公言而自傷</hi>諸大夫皆哭<hi>魯諸</hi>
<hi>大夫從昭公者</hi>既哭以人為菑<hi>菑周埓垣也所以分别内外衛威儀今大學辟雍作側字</hi>以<lb/>
幦為席<hi>幦車覆笭</hi>以鞌為几以遇禮相見<hi>以諸侯出相遇之禮相見</hi>孔子<lb/>
曰禮與其辭足觀矣<hi>言昭公素能若此禍不至是主書者喜為大國所唁也</hi>
吳王夫差伐齊南鄙師于鄎<hi>鄎齊地邾郯不書兵并屬吳不列於諸侯</hi>齊人<lb/>
殺悼公赴於師<hi>以説吳</hi>吳子三日哭於軍門之外<lb/>
<pb n="KR3k0013_WYG_239-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百三十九<lb/>
</p>
<p>
</p>
  </div>
</body>
</text>
</TEI>
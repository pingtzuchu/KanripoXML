<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百三十三</head>
    <p>
<pb n="KR3k0013_WYG_333-1a"/>
欽定四庫全書<lb/>
　册府元龜卷三百三十三　宋　王欽若等　撰<lb/>
　　宰輔部<lb/>
　　　罷免第二<lb/>
魏太祖初封魏王鍾繇為相國數年坐西曹掾魏諷謀<lb/>
反策罷<lb/>
齊王正始九年二月衛將軍中書令孫資與驃騎將軍<lb/>
中書監劉放三月司徒衛臻各遜位以侯就第位特進<lb/>
<pb n="KR3k0013_WYG_333-1b"/>
晉惠帝永康元年四月誅裴頠司徒王戎之婿也頠誅<lb/>
戎坐免官<lb/>
梁武帝大同十一年何敬容為尚書令侍中参掌機宻<lb/>
坐妾弟費慧明為導倉丞夜盗官米為禁司所執送領<lb/>
軍府時河東王譽為領軍將軍敬容以書觧慧明譽卽<lb/>
封書以奏焉高祖大怒付南司推劾御史中丞張綰奏<lb/>
敬容協私罔上合棄市刑詔特免職<lb/>
後魏文成帝興安二年以張黎為太尉古弼為司徒議<lb/>
<pb n="KR3k0013_WYG_333-2a"/>
不合㫖黜為外都太官<lb/>
孝文承明元年二月司空陸定國坐事免官罷為兵<lb/>
東魏孝静帝興和四年四月太尉尉景坐事降為驃騎<lb/>
大將軍開府儀同三司<lb/>
北齊武成帝河清三年時婁叡為司徒濫殺人為尚書<lb/>
左丞宋仲美彈奏經赦乃免<lb/>
隋高祖開皇十九年九月高熲為左僕射上柱國坐事<lb/>
免以公就第未㡬高祖幸秦王俊第召熲侍熲歔欷悲<lb/>
<pb n="KR3k0013_WYG_333-2b"/>
不自勝獨孤后亦對之泣左右皆涕帝謂熲曰朕不負<lb/>
公公自負也因謂侍臣曰我於高熲勝兒子雖或不見<lb/>
常似目前自其觧落冥然忘之如夲無高熲不可以身<lb/>
要君自云第一也<lb/>
唐太宗貞觀元年十二月尚書左僕射宋國公蕭瑀坐<lb/>
事免蕭瑀為中書令嘗薦封德彞於高祖高祖以德彞<lb/>
為中書令太宗卽位瑀遷尚書左僕射徳彞為右僕射<lb/>
德彞素懐險詖與瑀料量將為可奏者至太宗前盡變<lb/>
<pb n="KR3k0013_WYG_333-3a"/>
易之于時房𤣥齡杜如晦既新用事𤣥齡疎瑀而親德<lb/>
彞瑀心不能平遂上封事論之而辭㫖寥落太宗以𤣥<lb/>
齡等功高而瑀先懐疑阻繇是忤㫖廢於家瑀嘗請出<lb/>
家太宗謂曰甚知公素愛桑門今者不能違意瑀旋踵<lb/>
奏稱臣頃思量不能出家太宗以對羣臣吐言而取舍<lb/>
相違怒之瑀稱足疾時詣朝堂但不入見太宗謂侍臣<lb/>
曰瑀豈不得其所乎而自嫌如此遂手詔曰朕聞物之<lb/>
順也雖異質而成功事之違也亦同形而罕用是以舟<lb/>
<pb n="KR3k0013_WYG_333-3b"/>
浮楫舉可濟千里之川轅引輪停不越一毫之地故知<lb/>
動静相循易為務曲直相反難為功况乎上下之宜君<lb/>
臣之際者矣朕無聰明於元首期託德於股肱思欲去<lb/>
偽歸真除澆反朴然於佛教非意所遵雖有國之常經<lb/>
固敝俗之虚誕何則求其道者未騐福於將来循其教<lb/>
者翻受辜於既徃至若梁武窮心於釋氏簡文鋭意於<lb/>
法門傾帑藏以給僧祗殚人力以共塔廟及乎三淮沸<lb/>
浪五嶺騰煙假餘息於熊蹯引殘魂於雀鷇子孫覆亡<lb/>
<pb n="KR3k0013_WYG_333-4a"/>
而不暇社稷俄頃而為墟報施之徴何其謬也而前太<lb/>
子太保宋國公瑀踐覆車之餘軌襲亡國之遺風棄公<lb/>
就私未明隠顯之際身俗口道莫辨邪正之心循累葉<lb/>
之殃源祈一身之福夲上以違忤君主下則扇惑浮華<lb/>
徃前朕謂張亮云卿旣好佛何不出家瑀乃端然自應<lb/>
請先入道朕卽許之尋復不用一回一惑在於瞬息之<lb/>
間自可自否變於帷扆之内所謂乖棟梁之大體豈具<lb/>
瞻之量乎朕猶隠忍至今瑀尚全無悛改宜卽去兹朝<lb/>
<pb n="KR3k0013_WYG_333-4b"/>
闕出牧小藩可商州刺史仍除其封<lb/>
二年正月辛未司空魏國公裴寂坐事免先是有沙門<lb/>
法雅怨望妖言伏法寂辭與相連坐免歸蒲州俄追入<lb/>
闕未㡬有狂人自稱信行寓居汾隂言多妖妄嘗謂寂<lb/>
家僮曰裴公有天分于時信行已死寂監奴恭命以其<lb/>
言白寂寂惶懼不敢奏聞隂呼恭命殺所言者恭命縱<lb/>
令亡匿寂不之知寂遣恭命收納封邑得錢百餘萬因<lb/>
用而盡寂怒將遣人捕之恭命懼而上變太宗謂侍臣<lb/>
<pb n="KR3k0013_WYG_333-5a"/>
曰裴寂有死罪四焉為三公與妖人言辭相渉罪一也<lb/>
事發之後乃負氣憤怒稱國家有天下是其所讓罪二也<lb/>
巫言有天分匿而不奏罪三也隂行誅殺以滅口罪四<lb/>
也我殺之非曰無辭矣議者多言流配朕其從衆乎於<lb/>
是徙交州後竟流静州<lb/>
十七年五月中書令楊師道為吏部尚書庻人承乾逆<lb/>
謀之洩也師道與長孫無忌房𤣥齡同按其獄師道假<lb/>
子趙節與承乾通謀師道㣲諷太宗兾活之繇是獲譴<lb/>
<pb n="KR3k0013_WYG_333-5b"/>
獄未竟不令視事後數日太宗謂侍臣曰師道任寄不<lb/>
輕無心體國翻溺情於假子豈可更居股肱之任於是<lb/>
拜吏部尚書<lb/>
七月丁酉司空太子太傅梁國公房𤣥齡以母憂罷職<lb/>
高宗永徽六年五月癸未以吏部尚書柳奭為遂州刺<lb/>
史奭后舅歴位中書令后旣寵衰不敢乆在機宻頻上<lb/>
表固辭轉為吏部罷中書門下事尋而后母魏夫人被<lb/>
責不許入宫奭繇是出為遂州刺史<lb/>
<pb n="KR3k0013_WYG_333-6a"/>
顯慶五年秋七月戊辰度支尚書同中書門下三品盧<lb/>
承慶坐科配失所免官<lb/>
龍朔三年夏四月戊子詔曰右丞相兼行殷王府長史<lb/>
河間郡公李義府緣兹小技累升顯地塵露之益未表<lb/>
於銓流公亷之譽有紊於彞典漏禁中之語鬻寵授之<lb/>
朝恩交占候之人輕朔望之哀禮蓄邪黷貨實玷衣冠<lb/>
稔惡嫉賢載虧政道特以任使多年未忍加其重罰冝<lb/>
從遐棄以肅朝倫可除名配流巂州其子太子右司議<lb/>
<pb n="KR3k0013_WYG_333-6b"/>
郎津專恃權門罕懐忌憚奸滛是務賄賂無厭潛報機<lb/>
宻亦冝明罰屏跡荒裔配流振州<lb/>
則天載初元年地官尚書同鳳閣鸞臺三品韋萬質坐<lb/>
與弓嗣業通謀配流嶺表<lb/>
天授元年十月檢校内史宗秦客坐贓降授鎮州遵化<lb/>
縣尉<lb/>
延載元年八月戊寅鸞臺侍郎同鳯閣鸞臺平章事崔<lb/>
元綜以罪流于振州元綜篤信釋典好潔細行薫辛不<lb/>
<pb n="KR3k0013_WYG_333-7a"/>
歴口者二十餘年雖外示謹愿而情深刻薄每受制鞫獄<lb/>
必披毛求疵陷於重辟以故人多畏而鄙之至是配流<lb/>
朝野莫不稱慶<lb/>
聖歴三年正月天官侍郎鳳閣鸞臺平章事吉頊坐事<lb/>
貶流嶺表<lb/>
乆視元年閏七月己丑鸞臺侍郎李嶠遷為成均祭酒<lb/>
罷政事時以天官侍郎張錫為鳯閣侍郎同鳳閣鸞臺<lb/>
平章事以嶠錫之甥故也<lb/>
<pb n="KR3k0013_WYG_333-7b"/>
長安四年三月鳯閣侍郎同鳯閣鸞臺三品蘓味道請<lb/>
還鄉改葬其父優制令州縣供其葬事味道因此侵毀<lb/>
鄉人墓田役使過度為憲司所劾左授防州刺史<lb/>
中宗神龍元年正月乙卯鳯閣侍郎同鳯閣鸞臺平章<lb/>
事房融以親附張易之兄弟配流嶺表<lb/>
五月甲午封侍中齊國公敬暉為平陽郡王桓彦範為<lb/>
扶陽郡王袁恕已為南陽郡王中書令漢陽公張柬之<lb/>
為漢陽郡王中書令博陵公崔𤣥暉為博陵郡王並加<lb/>
<pb n="KR3k0013_WYG_333-8a"/>
特進令罷知政事外示優崇而實奪其權也<lb/>
睿宗景雲元年七月同中書門下三品唐休璟致仕休<lb/>
璟在任無所𢎞益以老病罷歸私第<lb/>
是月又以黄門侍郎參知政務崔日用為雍州長史中<lb/>
書侍郎參知機務薛稷為散騎常侍時稷與日用爭於<lb/>
帝前稷曰日用傾側諂附三思㡬危社稷非忠臣賣友<lb/>
事主非義士也日用曰臣徃雖有官過今立大功當韋<lb/>
氏悖逆擅權之時大事去矣臣與太子同謀靖難陛下<lb/>
<pb n="KR3k0013_WYG_333-8b"/>
棄瑕録用備位左右如稷外託國親内附逆黨易之楚<lb/>
客恩同骨肉傾側者正屬薛稷不屬於臣故並停政事<lb/>
二年二月出中書令姚元之為申州刺史吏部尚書同<lb/>
中書門下三品宋璟為楚州刺史初元之入輔也進忠<lb/>
良退不肖賞罰必中朝綱克舉又選補平允委用亷吏<lb/>
權門請託無所復行時議以為復貞觀永徽之政也而<lb/>
太平公主專權覩太子明察恐不利已廼隂謀廢黜時<lb/>
元之璟等處宫臣恐其為變具以啓聞及公主出蒲州<lb/>
<pb n="KR3k0013_WYG_333-9a"/>
尢所怨謗皇太子不獲已而奏出焉<lb/>
十月帝御承天門引尚書左僕射同中書門下三品韋<lb/>
安石兵部尚書同中書門下三品郭元振左御史大夫<lb/>
同中書門下三品竇懐貞侍中李日知兵部侍郎同中<lb/>
書門下三品平章事張說制責之曰自頃以來政教尤<lb/>
闕時或水旱人多困斃府庫益竭寮吏日滋僶俛政途<lb/>
罔然如失雖繇朕之薄德固亦輔佐非才安石可尚書<lb/>
左僕射東都留守元振可吏部尚書懐貞可左御史大<lb/>
<pb n="KR3k0013_WYG_333-9b"/>
夫説可尚書左丞並停知政事<lb/>
𤣥宗開元元年十二月癸丑尚書左丞相兼黄門監劉<lb/>
幽求紫微令張説並罷知政事以幽求為太子少保説<lb/>
為相州刺史<lb/>
十二年二月己酉詔曰中書令張嘉貞備位宰相夙承<lb/>
恩命不能勵其公節以訓私門其弟嘉祐頃縁奨受遷<lb/>
在清秩馮寵自肆黷貨有彰豈可仍踐台階儀刑百辟<lb/>
貶居藩守俾肅朝倫可幽州刺史張說遂代為中書令<lb/>
<pb n="KR3k0013_WYG_333-10a"/>
嘉貞惋恨謂人曰中書令幸有三員何相廹之甚也<hi>嘉貞</hi>
<hi>弟嘉祐為金吾將軍時以賍状聞張說勸嘉貞素服待罪不得入謁</hi>
十四年四月庚申停兼中書令張說勑曰特進行尚書<lb/>
右丞相兼中書令燕國公張說徃屬艱難輸誠於履險<lb/>
及兹輔相潤色於告成而不肅細㣲之人頗乖周愼之<lb/>
㫖朕畧小存大念舊録功且法不欲屈宜罷中樞之務<lb/>
義亦有在更全端尹之榮宜停中書令餘如故<lb/>
十七年六月甲戍制曰出納王言發揮綸翰宰臣之任<lb/>
<pb n="KR3k0013_WYG_333-10b"/>
選衆推賢撿校黄門侍郎同中書門下平章事杜暹中<lb/>
書侍郎同中書門下平章事李元紘等咸勵忠勤用登<lb/>
樞揆雖清以自牧而道則未宏不能同心戮力以祗帝<lb/>
載而乃肆懐相短以玷朝倫朕縁事醜股肱情惟隠蔽<lb/>
掩其惡而不率遂其過而彌彰將何以緝叙三光儀刑<lb/>
百辟宜回中禁俾列專城暹可荆州長史元紘可曹州<lb/>
刺史又制尚書左丞相兼侍中源乾曜十載持衡一心<lb/>
自牧台鼎斯重管綜維繁雖勤在公而暮年㣲疾俾司<lb/>
<pb n="KR3k0013_WYG_333-11a"/>
端揆罷劇中樞宜停侍中其尚書左丞相如故<lb/>
天寳五載四月左丞相李適之罷知政事初李林甫搆<lb/>
成其罪遂罷知政事守太子少保遽命親故歡㑹賦詩<lb/>
曰避賢初罷相樂聖且銜盃為問門前客今朝㡬箇來<lb/>
肅宗至德二年三月以左丞相韋見素平章事裴冕為<lb/>
左右僕射並罷知政事冕性忠勤悉心奉公稍得人心<lb/>
然不識大體以聚人曰財乃下令賣官鬻爵度僧尼道<lb/>
士以儲積為務人不願者科令就之其價益賤事轉為<lb/>
<pb n="KR3k0013_WYG_333-11b"/>
弊肅宗移幸鳯翔罷冕執政<lb/>
五月吏部尚書平章事房琯以門客琴人董廷蘭受賂<lb/>
罷相為太子少師<lb/>
三年五月以中書侍郎平章事張鎬為荆州大都督府<lb/>
長史鎬都統淮南等道諸軍事鎭汴州招討河北逆賊<lb/>
賊黨史思明為賊守范陽表請歸順鎬揣知其偽恐朝<lb/>
廷許之手札表奏云思明兇豎因逆竊位兵彊則衆附<lb/>
勢奪則人離包藏不測禽獸無異可以計取難以義望<lb/>
<pb n="KR3k0013_WYG_333-12a"/>
不以威權假之又奏滑州防禦使許叔兾性狡多謀臨<lb/>
難必變望追入宿衞時肅宗意已定表入俱不省鎬為<lb/>
人簡淡不事中要㑹有宦官自范陽及滑州使還者皆<lb/>
言思明叔兾之誠慤肅宗以鎬不切事機遂罷之後思<lb/>
明叔兾皆如其言<lb/>
代宗以寳應元年四月庚午卽位六月庚申中書令李<lb/>
輔國上表請遜位乃特封為愽陵王罷中書令復詔許<lb/>
唯朝朔望<lb/>
<pb n="KR3k0013_WYG_333-12b"/>
二年正月吏部尚書平章事領度支鹽鐡轉運租庸使<lb/>
劉晏為太子賔客坐與中官程元振交通元振得罪晏<lb/>
罷相黄門侍郎平章事李峴為太子詹事峴作相一月<lb/>
為近要所擠遂失恩而罷<lb/>
廣德元年十二月侍中苖晉卿罷知政事册為太保帝<lb/>
卽位晉卿年已衰暮吐蕃冦長安晋卿病卧私第蕃賊<lb/>
聞之逼刼晉卿閉口不言賊不敢害及帝自陕至遂有<lb/>
是命<lb/>
<pb n="KR3k0013_WYG_333-13a"/>
德宗大歴十四年卽位八月以懐州刺吏喬琳為御史<lb/>
大夫平章事琳夲粗才年高有耳疾帝毎顧問對答失<lb/>
次論奏不合時機居相位凢八十餘日除工部尚書罷<lb/>
政事<lb/>
建中二年七月楊炎罷相為左僕射時徳宗嘗訪宰相<lb/>
羣臣中可以大任者盧杞薦張鎰嚴郢炎舉崔昭趙惠<lb/>
伯帝以炎論議益疎濶遂罷炎相<lb/>
四年十二月貶門下侍郎平章事盧杞為新州司馬癸<lb/>
<pb n="KR3k0013_WYG_333-13b"/>
酉以中書侍郎關播為刑部尚書杞與播俱從幸奉天<lb/>
杞與白志貞等先貶出播尚知政事中外囂然以為不<lb/>
可遂罷相改刑部尚書大臣韋倫等皆泣於朝曰宰相<lb/>
不能謀猷翊賛以至今日而尚為尚書誠可痛哉<lb/>
興元元年四月徳宗在梁以諌議大夫平章事姜公輔<lb/>
論事失旨罷為左庻子<lb/>
貞元元年九月中書侍郎平章事劉從一以疾請告至<lb/>
是病甚辭位章疏六上乃許除户部尚書<lb/>
<pb n="KR3k0013_WYG_333-14a"/>
二年正月門下侍郎平章事盧翰罷為太子賔客<lb/>
是年給事中崔造守本官平章事機謀權變非其所長<lb/>
釐革度支弊事却為繁擾數月以疾辭除右庻子<lb/>
三年八月除兵部侍郎平章事柳渾為右散騎常侍停<lb/>
知政事時張延賞與渾同列延賞怙權矜已而疾渾守<lb/>
正俾其所厚謂渾曰相公舊徳但節言於廟堂則重位<lb/>
可乆渾曰為吾謝張相公柳渾頭可㫁而舌不可禁也<lb/>
自是為其所擠故有是命<lb/>
<pb n="KR3k0013_WYG_333-14b"/>
李勉為司徒平章事勉嘗言盧杞姦邪而時人多云正<lb/>
直然自是見疎遂累表陳譲方罷政事<lb/>
十年十二月宰相陸贄罷為太子賔客時裴延齡判度<lb/>
支天下皆嫉怨而獨幸於天子朝廷無敢言其短長者<lb/>
贄獨身當之陳其不可用延齡固欲去贄而代之又知<lb/>
贄之與已多阻其奏請也謗毀百端翰林學士呉通𤣥<lb/>
故與贄同職姦巧刻薄與贄不相知贄與延齡相持有<lb/>
間因盛言贄短宰相趙憬夲贄所引因奏對嫉贄之權<lb/>
<pb n="KR3k0013_WYG_333-15a"/>
宻以贄所譏彈延齡事告延齡延齡益得以為計繇是<lb/>
天子益信延齡而不直贄竟罷贄相以為太子賔客而<lb/>
黜張滂李充等權言事者多言其屈贄固畏愼及為賔<lb/>
客拒門不通交親<lb/>
十三年九月詔曰任重謀猷道在忠諒辭疾之情既懇<lb/>
優賢之義斯崇中書侍郎平章事盧邁朝序公才操履<lb/>
端敏弼諧庻政夙夜惟寅恭恪之心每思獻納而支體<lb/>
未適固請優閒累表敷陳懇誠彌切將遂其志予衷耿<lb/>
<pb n="KR3k0013_WYG_333-15b"/>
然爰舉朝章式加命秩可太子賔客<lb/>
十四年七月詔曰任人之道必在無私審官之宜所期<lb/>
適用給事中平章事趙宗儒早以文學累更職任自居<lb/>
樞近頗歴嵗時雖夙夜載勤而政理猶鬱式移秩序以<lb/>
叶朝經可太子右庶子<lb/>
十九年七月中書侍郎同平章事齊抗以疾罷為太子<lb/>
賔客<lb/>
二十一年七月下詔曰朕承天眷命獲主兆人思致邕<lb/>
<pb n="KR3k0013_WYG_333-16a"/>
熈用康區夏布和緝化屬在輔臣所謂適冝實為通典<lb/>
銀青光禄大夫守吏部尚書平章事上柱國鄭珣瑜銀<lb/>
青光禄大夫守刑部尚書平章事上柱國鄭郢等咸以<lb/>
忠靖累更班列秉彞兢慎植操貞恒自參輔中樞皆能<lb/>
勵節祗勤庶務夙夜惟寅嵗月滋深嬰纒疾恙衮職有<lb/>
闕無以彌綸况銓綜為選士之本刑法乃生人之命俾<lb/>
從專掌以盡至公宜輟台司副予所委珣瑜可守吏部<lb/>
尚書郢可守刑部尚書<lb/>
<pb n="KR3k0013_WYG_333-16b"/>
憲宗初司空平章事于頔坐子殺人降授恩王傅絶朝<lb/>
請<lb/>
元和四年二月丁邜制曰玊者重輔弼之任明進退之<lb/>
冝聞善則升知否則捨兹朕所以推誠不惑與物無私<lb/>
者也銀青光禄大夫門下侍郎同中書門下平章事兼<lb/>
𢎞文舘大學士上柱國賜紫金魚袋陽武縣開國侯鄭<lb/>
絪早以令聞入叅禁署永惟勤績出授台司期爾有終<lb/>
規予不逮嵗月滋乆謀猷寖㣲罔清静以慎身每因循<lb/>
<pb n="KR3k0013_WYG_333-17a"/>
而保位旣乖素履且鬱皇猷宜副羣情罷兹樞務朕以<lb/>
其乆居内職素事先朝恩厚君臣貴全終始俾從優閒<lb/>
之秩用示寛大之恩可太子賔客<lb/>
五年九月中書侍郎平章事監脩國史裴垍以疾請告<lb/>
十一月罷為銀青光禄大夫兵部尚書<lb/>
六年正月壬辰制曰爰立輔臣以熈庻績聿膺其任是<lb/>
亦難能至於明用捨之冝全始終之道兹惟大體寜忘<lb/>
予懐中散大夫守門下侍郎同中書門下平章事兼𢎞<lb/>
<pb n="KR3k0013_WYG_333-17b"/>
文舘大學士上柱國賜紫金魚袋李藩早以學行聞于<lb/>
縉紳洎升朝端克愼素履頃者㧞於非次列在鈞衡是<lb/>
冝直已以佐時匪躬而納誨用副明奨越於常倫而授<lb/>
任以來再逾年序夙夜之勤雖著弼諧之效未孚將何<lb/>
以允至公之求成天下之務宜輟黄樞之重尚居端尹<lb/>
之崇爾其勉之式副優禮可守太子詹事散官勲賜如<lb/>
故藩素有清名及追李吉甫於淮南未至藩有拒之之意<lb/>
吉甫至頗不平屢攻其短遂罷焉<lb/>
<pb n="KR3k0013_WYG_333-18a"/>
十月門下侍郎同平章事李逢吉罷相將討淮蔡日乆<lb/>
王師數不利言事者多以罷兵為請逢吉附其議憲宗<lb/>
不悦無何比部員外郎張宿以他門進逢吉出為濠州<lb/>
刺史宿上疏自理憲宗將擢為諫議大夫逢吉廷爭乆<lb/>
之且曰去臣用宿可也繇是又忤㫖遂罷相<lb/>
八年正月辛未制曰文昌六官宗伯掌禮選授之重自<lb/>
昔攸難非夫台衮之臣分全於始終縉紳之議素洽於<lb/>
羣倫則無以允是優崇膺兹名秩正議大夫守禮部尚<lb/>
<pb n="KR3k0013_WYG_333-18b"/>
書同中書門下平章事上柱國扶風郡開國公權徳輿<lb/>
奥學雄詞虚襟曠度禀中和之氣𢎞信厚之規夙彰厥<lb/>
猷歴踐清華乃者回翔省閣祗服大僚咸推鎭俗之風<lb/>
遂致濟川之望朕永惟理夲宵旰在懐常期獻納之功<lb/>
深屬弼諧之任爰徴僉論俾列鼎司勤勞亟歩於嵗時<lb/>
謙挹每形於造次是用委春卿之職輟樞務之殷任事<lb/>
呈能庻先㑹府帥屬而理汝徃欽哉可守禮部尚書<lb/>
九年二月癸卯制曰輔相之任所貴乎納忠進退之冝<lb/>
<pb n="KR3k0013_WYG_333-19a"/>
寔重於申禮其有以勞奉國以疾固辭聿懐謙譲之風<lb/>
是舉優崇之典朝議大夫守中書侍郎同中書門下平<lb/>
章事上柱國高邑縣開國男食邑三百户賜紫金魚袋<lb/>
李絳端莊秉彛亮直循道抱凌寒之勁節標肅物之貞<lb/>
規嘗以懿文叅于内署亦以公望貳于地卿竭其器能<lb/>
茂著宦業洎居衮職左右朕躬逺慮必陳讜言無隠竭<lb/>
致君之志𢎞濟俗之方確然眞心鬱有休問而歩履嬰<lb/>
疹趨侍為難披誠上聞稽首求免乃眷毗倚乆之未從<lb/>
<pb n="KR3k0013_WYG_333-19b"/>
星霜屢遷衷懇彌激宗伯秩禮時惟大寮宜從喉舌之<lb/>
班用輟鹽梅之寄庻因清簡俾遂頥眞膺兹寵章敬服<lb/>
爾命可守禮部尚書𣪚官封賜如故<lb/>
十一年八月壬寅詔曰朕恭已臨人勵精思理二三執<lb/>
政繇吾股肱念始終之罔虧於進退而尤重茍或將明<lb/>
失中輔導不專依違于懐尚愼斯舉君臣之義豈不𢎞<lb/>
乎中大夫守中書侍郎同中書門下平章事上騎都尉<lb/>
賜紫金魚袋韋貫之早著淑聲累更顯貫潤以文藻懿<lb/>
<pb n="KR3k0013_WYG_333-20a"/>
其風猷爰膺選衆之求式佇弼予之美而自當鈞軸屢<lb/>
變星霜虚懐以聴未聞至論非啓沃之道有所不行何<lb/>
燮諧之功蔑爾無效欲抑浮華之路在捐朋黨之私人<lb/>
亦具瞻事將奚副用觧樞機之務俾居衡鏡之職克乆<lb/>
斯任宜和厥心可守尚書吏部侍郎散官勲如故時貫<lb/>
之以蔡鎮未平天下勞於餽餉慮或水旱乘之則力屈<lb/>
難振屢請緩承宗而專討元濟繇是與裴度爭是非於<lb/>
帝前時專任度以戎事故罷貫之以望其功成初貫之為<lb/>
<pb n="KR3k0013_WYG_333-20b"/>
相嚴身律下以清流品為先故門無雜賔有張宿者利<lb/>
口得倖於憲宗擢為左補闕將使淄青宰臣裴度欲為<lb/>
請章服貫之曰小人以他門獲進吾軰未能排抑豈宜<lb/>
假其恩寵耶所議遂寢宿深銜之卒為所搆誣以朋黨<lb/>
罷為吏部侍郎不渉旬出為湖南觀察使<lb/>
十三年戊戍詔曰夫為君者求舊以申其用施恕以遂<lb/>
其情為臣者陳力以効其能奉身以明其志故在上則<lb/>
始終之道備居下則進退之義全兹惟休哉用厚徳禮<lb/>
<pb n="KR3k0013_WYG_333-21a"/>
銀青光禄大夫守門下侍郎同中書門下平章事上柱<lb/>
國江夏縣開國侯食邑一千户李鄘居潔履方端明審<lb/>
固有沉毅莊重之質有堅剛迅疾之心勁節夙表於屯<lb/>
夷利器乆彰於中外朕所以跡其衆善詢及庻工登之<lb/>
台階授以政柄將欲藉其碩望𢎞厥壯猷而固辭之誠<lb/>
再疏頗切然猶不允其請所兾或副予懐迨此旬時勞<lb/>
于夙夜益願頥養堅稱衰疾宜罷樞軸之殷俾居喉舌<lb/>
之重就閒高秩式示優崇可守户部尚書<lb/>
<pb n="KR3k0013_WYG_333-21b"/>
十四年十二月乙卯制曰致君之道爰在輔臣發揮正<lb/>
經端理教化或彝倫未叙公議不明免其所職盖常典<lb/>
也正議大夫守中書侍郎同中書門下平章事上柱國<lb/>
賜紫金魚袋崔羣根於温恭發以詞彩踐履臺閣潤色<lb/>
絲綸嘗以敏才列於宥宻考能觀行益表謙勤擢處鈞<lb/>
衡用參大政緝熈之績每竭其謀猷翊賛之心亦彰於<lb/>
夙夜朕旰食思理注於話言善而可行無不虛受而顧<lb/>
問之際謂近於至公詳取之間或違於事實將何以同<lb/>
<pb n="KR3k0013_WYG_333-22a"/>
底于道化洽萬方宜罷印於中樞俾報政于外服優以<lb/>
顯秩爾其勉之可使持節都督潭州諸軍事守潭州刺<lb/>
史兼御史大夫充湖南都團練觀察處置等使勲賜如<lb/>
故<lb/>
穆宗長慶元年正月制曰師長庻工總詳六職重任乆<lb/>
曠益難其人自非體參股肱位列鈞鼎能引年以知退<lb/>
致禮而加恩則授受之間何以允兹任也朝議大夫守<lb/>
門下侍郎同平章事襲徐國公蕭俛門承華衮位列清<lb/>
<pb n="KR3k0013_WYG_333-22b"/>
華用能周物志在佐時勤内署之論思肅南臺之綱紀<lb/>
朕初承天序擢處台階推一心獻納之誠贊四方經營<lb/>
之績及此踰嵗累陳懇詞㣲恙所侵堅請難奪朕憂勤<lb/>
庻政親委大臣務厚始終以全進退旣謝弼諧之任宜<lb/>
加端揆之崇爾其戒之服我優秩可守尚書右僕射勲<lb/>
賜如故俛以西川節度使王播前任鹽鐡使日廣進財<lb/>
貨強名羡餘固位竊恩不憚清議及鎭益部又傾竭貢<lb/>
獻以圖台衡宰相段文昌助之勢不可遏俛遂於閣内<lb/>
<pb n="KR3k0013_WYG_333-23a"/>
及延英殿屢諌不納乃以官進退兾帝感悟竟不從故<lb/>
有是拜<lb/>
二年二月制曰宰相者朕之腹心和合天下在乎鎮靖<lb/>
藩服兼附親遠方將𢎞遂物之宜必有更張之道正議<lb/>
大夫守中書侍郎同中書門下平章事武騎尉賜紫金<lb/>
魚袋崔植徃在先朝頗推亷直馴行唯謹保萬石之風<lb/>
清徳不渝紹四公之業遂昇左掖實著能名駁正之美<lb/>
稱於朝列朕以孝公太傅代載忠貞擢於相門授以台<lb/>
<pb n="KR3k0013_WYG_333-23b"/>
席顧惟寡昧奉若丕圗每念為君之難敢忘從諫之義<lb/>
推誠聴納虛已咨詢庻洽羣心以迎和氣叔敖是期於<lb/>
秉羽汲黯謂致於寢謀宵分以興日旰忘食昔藩國多<lb/>
事平津譲侯隂陽未和石慶辭位惟爾謙遜豈嘗求安<lb/>
稱疾拜章勤亦至矣雖愒日之年未及而履氷之意尚<lb/>
堅遂輟樞機用成美志崇以天秩長以秋官君臣之間<lb/>
朕無所愧可刑部尚書散官勲賜如故植在相位端慎<lb/>
信厚有餘而無開物成務之用屬穆宗初幽鎮阻兵方<lb/>
<pb n="KR3k0013_WYG_333-24a"/>
隅多事機務壅滯繇植而失者居多後因堅卧拜章請<lb/>
免遂以刑部尚書罷相<lb/>
六月甲子制曰朕端已推誠資於輔相求人與衆諒在<lb/>
訏謨所以徇公卿之言從士庻之望輟任淮海俾居台<lb/>
階舉先朝勲業之臣當四海具瞻之任推心委柄期在<lb/>
賢能誠效靡孚余將安望光禄大夫守司空兼門下侍<lb/>
郎同中書門下平章事上柱國晋國公食邑三千户裴<lb/>
度器夲端誠道惟蹇諤挺松筠之操蘊桂玉之姿望積<lb/>
<pb n="KR3k0013_WYG_333-24b"/>
巖廊功書竹帛策勲報爵寵極人臣朕恭守睿圖推心<lb/>
輔弼聿求雋彦思致雍熈推昇論道之司再授樞衡之<lb/>
任虛心有日佇乃嘉猷而鼎飪未調弛張異制誠宜有<lb/>
犯無隠忠讜必陳使余誠懐不惑聞聴何苟容於造次<lb/>
致有間於笙簧棘木旣窮匪辭焉驗昔漢以隂陽不和<lb/>
册免丞相今爾訏謨或爽宜罷台司疇勲績以尚功録<lb/>
忠勞而念舊俾居右揆非謂左遷用宗師長之榮勿以<lb/>
優閒自薄可守尚書右僕射散官勲封如故<lb/>
<pb n="KR3k0013_WYG_333-25a"/>
又制曰宰相者列位巖廊權參造化内操政柄上代天<lb/>
工朕嗣守丕圖思興至理每於擢用兾獲雋良為善有<lb/>
聞必資奨寵罹於愆謗用罷台階通議大夫守尚書工<lb/>
部侍郎同中書門下平章事上柱國賜紫金魚袋元稹<lb/>
㳺藝資身明經筮仕累應科選益振芳華茂識宏才登<lb/>
名晁董之列佳辭麗句馳聲鮑謝之間頃在憲臺嘗推<lb/>
舉職比及遷黜亦以直聞是以擢以周行典斯誥命洎<lb/>
參宻近旋委台衡宜竭謀猷盡於毗贊而乃不思𢎞益<lb/>
<pb n="KR3k0013_WYG_333-25b"/>
之道遂嬰詿誤之嫌察以中情雖非為已行兹左道豈<lb/>
曰效忠體渉異端理冝偕黜朕以君臣之分貴獲始終<lb/>
任使之時亦聞獻懇每思加膝寜忍墜泉猶宏在宥之<lb/>
心俾列專城之寄左都之大三輔推雄控壓關河連屬<lb/>
宫苑勉於政績副我恩私可使持節同州諸軍事守同<lb/>
州刺史充夲州防禦長春官等使散官勲賜如故<lb/>
文宗開成四年五月景申以右僕射兼門下侍郎國子<lb/>
祭酒平章事鄭覃為右僕射以門下侍郎同平章事陳<lb/>
<pb n="KR3k0013_WYG_333-26a"/>
夷行為吏部侍郎覃以門䕃入仕少清苦貞退不造次<lb/>
與人接狎位至國相所居未嘗修飾纔足以庇風雨家<lb/>
無媵妾時人仰其素風頃李宗閔在相位嘗有侮易之<lb/>
言後李徳裕入相驟加引用覃故怨宗閔而厚於德裕<lb/>
凡宗閔之交逰引用者覃盡以朋黨排之時人以此不<lb/>
直夷行以文學進身獨不羣比及為宰相素與宗閔有隙<lb/>
故善於覃以排斥朋黨為已任而多及善良因並命罷<lb/>
之<lb/>
<pb n="KR3k0013_WYG_333-26b"/>
懿宗乾符六年黄巢陷桂州五月賊圍廣州仍與廣南<lb/>
節度使李岧浙東觀察使崔璆書求保薦乞天平節鉞<lb/>
璆岧上表論之詔公卿議其可否宰相鄭畋盧攜爭論<lb/>
於中書詞語不孫俱罷為太子賔客分司東都<lb/>
僖宗卽位時劉鄴為相及蕭倣崔彦昭秉政素惡鄴乃<lb/>
罷鄴知政事撿校尚書左僕射同平章事揚州大都督<lb/>
府長史淮南節度使是日鄴押班宣麻竟通事引鄴内<lb/>
殿謝不及笏記鄴自叙十餘句語云霖雨無功深愧代<lb/>
<pb n="KR3k0013_WYG_333-27a"/>
天之用煙霄失路未知歸國之期帝為之惻然<lb/>
昭宗乾寕二年八月司空門下侍郎平章事監修國史<lb/>
諸道鹽鐡轉運崔昭緯罷知政事為太子賔客昭緯性<lb/>
奸纎忌前内結中人外連藩帥屬朝廷㣲弱每託援以<lb/>
陵人主昭宗明察心不能堪以誘召二鎭將兵詣闕賊<lb/>
殺宰相内臣帝深切齒會太原之師誅王行瑜罷相授<lb/>
僕射又以託附汴州再貶梧州司馬尋降制數其罪中<lb/>
使至荆南斬之<lb/>
<pb n="KR3k0013_WYG_333-27b"/>
明宗天成二年丙戍制曰朕恭膺大寳䖍荷丕基選衆<lb/>
與能克保君臨之道寳賢念舊庻符帝賚之資繇是推<lb/>
以腹心授之衡柄兾扶持於寡昧申啓沃於始終其樂<lb/>
在宴安勇於冲退冝暫均於勞逸思顯示夫優隆光禄<lb/>
大夫門下侍郎兼工部尚書平章事監脩國史上柱國<lb/>
樂安郡開國侯食邑一千户任圜天授宏材波澄偉度<lb/>
早負公侯之器深懐將相之資智擅圓方謀惟通變先<lb/>
皇帝中興景運再造鴻圖夙叅佐命之功迥著安時之<lb/>
<pb n="KR3k0013_WYG_333-28a"/>
業克平邛蜀大掃妖氛鬱有殊庸雅為良弼朕惟薄徳<lb/>
㝷所注懐爰自六卿擢居四輔秉國鈞之重任掌邦計<lb/>
之劇權内罄沃心外彰陳力方期委任遽閲封章曲徇<lb/>
汝懐固違朕㫖旣披陳而莫抑在進退之有常冝更鳳<lb/>
沼之尊俾踐龍樓之秩勉從頥養勿替謀猷可落平章<lb/>
事太子少保<lb/>
三年三月己未制曰朕聞老氏談經無如知止素王窮<lb/>
易當在庶㡬賢哲所以保身進退於焉合道其有位居<lb/>
<pb n="KR3k0013_WYG_333-28b"/>
元輔功叙彞倫節宣㣲爽於冲和休致屢堅於章表酌<lb/>
其陳力莫若從人俾囘席於三台就懸車於百揆特進<lb/>
行門下侍郎兼刑部尚書同中書門下平章事充太㣲<lb/>
宫使𢎞文舘大學士上柱國滎陽郡開國公食邑一千<lb/>
五百户鄭珏皇朝軒冕清廟笙鏞崇令望於縉紳節雅<lb/>
音於律度而自再持鈞軸益顯公忠㝷更近市之居兼杜<lb/>
掃門之跡克己復禮為官擇人爰屬廵幸浚郊務名賢<lb/>
而好善經營雒邑煩上相以卜年方頼嘉猷忽嬰美疢<lb/>
<pb n="KR3k0013_WYG_333-29a"/>
豆耳何妨於寂聴灰心頓悟於浮榮高慕赤松勇辭黄<lb/>
閣朕以方調殷鼎尚睠晉罇欲盡慇懃具觀堅切可乆<lb/>
之規斯在再三之請莫違所以特許抽簪免勞借箸進<lb/>
崇階於開府假優秩於不朝仍益井田俾厚風俗於戯<lb/>
奚祁請老不無内舉之規張禹言情亦有私恩之事唯<lb/>
卿奉身而退其德不回予寔嘉焉美兼善也勉從頥養<lb/>
永保初終可開府儀同三司尚書左僕射致仕仍加食<lb/>
邑五百户<lb/>
<pb n="KR3k0013_WYG_333-29b"/>
末帝清泰二年十月戊寅制尚書左僕射門下侍郎同<lb/>
平章事𢎞文館大學士太㣲宫使趙郡公食邑二千户<lb/>
食實封二百户李愚可守夲官門下侍郎兼吏部尚書<lb/>
同平章事監修國史判三司彭城郡公邑千五百户劉<lb/>
昫可守尚書右僕射皆免知政事昫司邦計意在至公<lb/>
欲除積弊傷於太察初帝自鳯翔至切於軍賞時王致<lb/>
判三司詔問錢榖奏數百萬在及慶賜無㡬帝怒用昫<lb/>
代致昫性初疾惡又懼訶譴及搜索簿書命判官高延<lb/>
<pb n="KR3k0013_WYG_333-30a"/>
賞鉤計窮詰乃積年殘租或主務不治詰之不已屢遷<lb/>
嵗時計司主典利其所係不欲搜擿至是藏盖彰露昫<lb/>
具條奏可徴者急督之無以償者以籍進韓昭備言繇<lb/>
是逋者咸蠲除之窮民相與歌詠唯王典怨沮乃謀偽<lb/>
書昫名差務官昫疑不繇已詰之獄成云自昫别室内<lb/>
弟御史陳觀鞫訊遣吏取公文昫曰吾一病妻比無别<lb/>
室御史見凌亦須循理觀仍遣吏不已及罷相之日羣<lb/>
吏攜三司印復萃月華門外聞宣昫罷乃相賀快活矣<lb/>
<pb n="KR3k0013_WYG_333-30b"/>
及昫歸第三司無一人從至第者傳所謂盗憎民惡其<lb/>
可忽諸李愚𥚹急素不悦馮道昫與道婚家及道出鎮<lb/>
凡中書積滯事愚指昫云君親家翁所為昫與之口訟<lb/>
動至色厲吏俱惡之乃揚言於外二人欲相毆穢語及<lb/>
之愚之秉執昫之多防帝采其言俱罷之<lb/>
晋高祖天福四年四月樞宻使劉處讓每有敷奏多不<lb/>
稱㫖㑹處讓丁繼母憂因議罷樞宻使其本院庻事並<lb/>
委宰相分判<lb/>
<pb n="KR3k0013_WYG_333-31a"/>
漢隠帝乾祐元年二月制曰朕䖍承遺訓嗣守鴻基常<lb/>
懼𦕈冲不克負荷所以師臣畏相稽衆從人採沃心造<lb/>
膝之謀詢繼體守文之道其或力非任重才不逮時有<lb/>
玷天工顯貽物議宜從罷免用儆厥愆開國佐命輔聖<lb/>
功臣光禄大夫行中書侍郎兼户部尚書同中書門下<lb/>
平章事上柱國隴西縣開國伯食邑七百户李濤早預<lb/>
朝倫素虧時望繼踐清華之列曽無倜儻之名先皇帝<lb/>
應運開階濟物成務未明求理虛已待賢擢自禁林升<lb/>
<pb n="KR3k0013_WYG_333-31b"/>
之槐路旣委宰衡之任蔑聞帷幄之謀迨及眇躬初親<lb/>
庻政被顧問之際屢覩醺酣當獻替之時無聞詆訐復<lb/>
虧嚴重但務詼諧詎為君子之儒殊失大臣之體重以<lb/>
梓宫在殯國歩多艱屢陳違衆之言頻建出師之意率<lb/>
爾獨見豈是臧謀朕方務含宏兾全終始雖包荒而在<lb/>
念慮假器以興譏俾輟中樞式存大體仍令還第庻用<lb/>
省躬惟爾自貽無我有怨茍能思過豈吝推恩可罷免<lb/>
勒歸私第<lb/>
<pb n="KR3k0013_WYG_333-32a"/>
周顯德四年八月乙亥制曰鴻水未堙舟楫頼濟川之<lb/>
用宻雲旣雨郊原成利物之功惟賢哲之保躬蹈初終<lb/>
於元吉我有良相時惟正人七年竭力於扶持六氣遂<lb/>
乖於頥養踰嵗伏枕九陳譲章敦諭雖頻告請彌切暫<lb/>
輟秉鈞之任不移論道之資仍益户封斯為異數推忠<lb/>
恊謀佐理功臣特進守司空門下侍郎同中書門下平<lb/>
章事監脩國史上柱國隴西郡開國公食邑一千五百<lb/>
户食實封二百户李榖昔事先朝勤勞王室曁登上相<lb/>
<pb n="KR3k0013_WYG_333-32b"/>
佐佑朕躬疾因憂國而有加志在避權而知足煩燮調<lb/>
而斯乆釋難重以為冝漸俟痊平别期委任俾展輅車<lb/>
之禮用光水土之官惟爾誠明當體優異凡百有位知<lb/>
予尚賢可守司空加食邑五百户食實封二百户功臣<lb/>
散官勲如故仍命所司擇日備禮册命<lb/>
　<lb/>
　<lb/>
　册府元龜卷三百三十三<lb/>
</p>
<p>
</p>
  </div>
</body>
</text>
</TEI>
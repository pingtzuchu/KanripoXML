<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百二十五</head>
    <p>
<pb n="KR3k0013_WYG_425-1a"/>
欽定四庫全書<lb/>
　册府元龜卷四百二十五　宋　王欽若等　撰<lb/>
　　将帥部<lb/>
　　　死事第二<lb/>
南齊成買為軍主戍用城太祖建元三年魏宼淮陽圍<lb/>
角城買謂人曰我今作甬城戍我兒當得一子或問其<lb/>
故買曰甬城與虜同岸危險具多我豈能使虜不敢南向<lb/>
我若不沒虜則應破虜兒不作孝子便當作世子也至<lb/>
<pb n="KR3k0013_WYG_425-1b"/>
是魏圍買數重帝遣領軍将軍李安民為都督救之勅<lb/>
周盤龍曰用城漣口賊始復進西道便是無賊卿可率<lb/>
馬歩下淮隂就李領軍鍾離船少正可致依仗數日糧<lb/>
軍人挾淮歩下也買與魏拒戰手所傷殺無數晨朝早<lb/>
起手中忽有數升血其日遂戰死<lb/>
張佛護為驍騎将軍崔慧景舉兵奉江夏王寳𤣥向闕<lb/>
臺遣佛護及直閤将軍徐元稱屯騎校尉姚景珍西中<lb/>
郎将軍徐景知遊盪軍主董伯珍騎官桓靈福等據竹里<lb/>
<pb n="KR3k0013_WYG_425-2a"/>
為數城寳𤣥遣信謂佛護曰身自還朝君何意苦相斷<lb/>
遏佛護荅曰小人荷國重恩使於此創立小戍殿下還<lb/>
朝但自直過豈敢千齡遂射慧景軍因戰惠景子覺及<lb/>
崔恭祖領前鋒皆傖楚善戰又輕行不㸑食以數舫㳂<lb/>
江載酒食為軍糧每見臺軍城中煙火起輙盡力攻擊<lb/>
臺軍不復得食以此饑困元稱等議欲降佛護不許十<lb/>
二日恭祖等復攻之城䧟佛護單馬走追得斬首<lb/>
尹畧為遊擊将軍武帝永明八年討巴東王子響見害<lb/>
<pb n="KR3k0013_WYG_425-2b"/>
贈輔國将軍梁州刺史<lb/>
席謙父恭穆任鎮西司馬為魚復侯所害及謙為新蔡<lb/>
太守鎮湓城聞梁王義師東下曰我家世忠貞殞死不<lb/>
二為陳伯之所殺<lb/>
梁韋粲為衡州刺史武帝太清三年侯景反至京師與<lb/>
司州刺史柳仲禮髙州刺史李遷仕帥軍入援粲仲禮<lb/>
分據南岸正月丁巳賊濟軍於青塘襲破粲營粲拒戰<lb/>
而死戊辰李遷仕天門太守樊文皎進軍青谿東為賊<lb/>
<pb n="KR3k0013_WYG_425-3a"/>
所破文皎死之<lb/>
杜岸為平北将軍北梁州刺史請襲襄陽元帝許之岸<lb/>
乃晝夜兼行先往攻其城不剋岳陽王至遂走依其兄<lb/>
巘於南陽巘時為南陽太守岳陽王尋遣攻䧟其城岸<lb/>
及巘俱遇害<lb/>
胡僧祐為車騎将軍西魏宼至元帝以僧祐為都督城<lb/>
東諸軍事魏軍四面起攻百道齊舉僧祐親當矢石晝<lb/>
夜督戰奨勵将士明於賞罰衆皆感之咸為致死所向<lb/>
<pb n="KR3k0013_WYG_425-3b"/>
摧殄賊莫敢前俄而中流矢卒<lb/>
裴之横為吳興太守江陵既䧟北齊遣上黨王髙渙挾<lb/>
貞陽候明攻東闗晉安王承制以之横為使持節鎮北將<lb/>
軍徐州刺史都督衆軍給皷吹一部出守蘄城之横營<lb/>
壘未周而魏軍大至兵盡矢窮遂於陣沒贈侍中司空<lb/>
裴畿為太子右衛率嶲州刺史西魏攻䧟江陵畿力戰<lb/>
死之<lb/>
陳馬明字世朗梁元帝時為散騎常侍北兖州刺史領<lb/>
<pb n="KR3k0013_WYG_425-4a"/>
廬江太守荆州䧟沒歸於髙祖紹泰中復官位封西華<lb/>
縣侯隨周文育督征王琳於沌口軍敗明力戰死之贈<lb/>
使持節征西将軍郢州刺史<lb/>
周鐵虎為嚴威将軍初自梁歸於陳尋隨周文育於江<lb/>
南拒蕭勃甞為前軍文育又命鐵虎偏軍於苦竹灘襲<lb/>
勃前軍歐陽頠又隨文育西征王琳於沌口敗績鐵虎<lb/>
與文育侯安都並為琳所擒琳引見諸軍将與之語唯<lb/>
鐵虎辭氣不屈故琳盡宥文育之徒獨鐵虎見害<lb/>
<pb n="KR3k0013_WYG_425-4b"/>
陳詳為神威将軍吳州刺史天嘉五年周廸復出臨川<lb/>
乃以詳為都督率水部討廸軍至南城與賊相遇戰敗<lb/>
死之<lb/>
始興昭烈王道談髙祖兄也仕於梁世為東宮直後主<lb/>
帥侯景之亂領弩手三千援臺城中流矢卒<lb/>
後魏魏勤封永安侯明元永興五年與将軍元屈㑹稽<lb/>
公劉潔等擊吐京叛胡失利潔被傷勤死之<lb/>
司馬天助晉驃騎将軍元顯之子歸魏拜青徐二州刺<lb/>
<pb n="KR3k0013_WYG_425-5a"/>
史太武真君三年從駕北征在陣歿<lb/>
羅雲獻文時為給事中西征勅勒為賊所襲殺<lb/>
章武王融弟武為光禄大夫賊帥鮮于修禮宼暴瀛定<lb/>
二州長孫稚等討之失利除融車騎将軍為前駈左軍<lb/>
都督與廣陽王淵等共討修禮師渡津葛榮殺修禮而<lb/>
自立轉營至白牛邏輕騎擊融融苦戰終日更無外援<lb/>
遂大奔敗於陣見殺<lb/>
崔延伯為右衛将軍討万俟醜奴為其所敗復收兵襲<lb/>
<pb n="KR3k0013_WYG_425-5b"/>
賊大破之賊皆退而兵人採掠散亂不整還來衝突遂<lb/>
大奔敗延伯中流矢為賊所害士卒死者萬餘人<lb/>
李龍環以勇壯為将孝明正光中北征戰死白道<lb/>
裴衍為北道大都督與源子邕北討葛榮軍次陽平之<lb/>
東北陽曲賊來拒戰衍軍敗見害朝野人情莫不駭惋<lb/>
崔楷為殷州刺史孝昌三年葛榮䧟殷州楷固節死之<lb/>
酈惲為征虜将軍與唐州刺史崔元珍固守平陽武泰<lb/>
中爾朱榮稱兵赴雒惲與珍不從其命為榮行臺郎中<lb/>
<pb n="KR3k0013_WYG_425-6a"/>
樊子鵠所攻城䧟被害崔元珍為唐州刺史爾朱榮之<lb/>
趣雒也遣其都督樊子鵠取唐州元珍與行臺酈惲拒<lb/>
守不從為子鵠所害<lb/>
裴約為别将行渤海郡事時冀州大乗賊起約為賊所<lb/>
敗遂圍郡城城䧟見害<lb/>
元志為雍州刺史時莫折念生反詔志為西征都督討<lb/>
之念生遣其弟天生屯龍口與志相持為賊所乗遂棄<lb/>
大衆奔還岐州賊遂攻岐州刺史裴芬之疑城人與賊<lb/>
<pb n="KR3k0013_WYG_425-6b"/>
潛通将盡出之志不聼城人果開門引賊鎻志及芬之<lb/>
送念生見害節閔初贈尚書僕射<lb/>
奚文為散騎常侍從征蠕蠕戰沒<lb/>
尉豹行潁州事與梁將裴禮戰没<lb/>
丘䟦爲安遠將軍征蓋呉戰没<lb/>
高徽孝明時使嚈噠廻至河州前刺史息景進等招引莫<lb/>
折念生攻河州長史元永平等推徽行州事别駕乞伏世則<lb/>
濳通景進徽殺之徴兵于吐谷渾吐谷渾率衆救之景進<lb/>
<pb n="KR3k0013_WYG_425-7a"/>
敗退走奔秦州尋率羌夷復來攻逼徽遣統軍六景相馳<lb/>
表請師詔徽仍行河州事乆無救援力屈城陷為賊所害<lb/>
李裔為使持節大将軍陜州刺史宇文黒獺攻䧟州城<lb/>
被執見害<lb/>
崔伯鳳為前將軍孝莊永安末與都督源子恭守丹父<lb/>
戰沒<lb/>
崔伯麟為中堅將軍冀州長史大乗賊起伯麟率州軍<lb/>
討之於煑棗城為賊所殺贈龍驤将軍雒州刺史<lb/>
<pb n="KR3k0013_WYG_425-7b"/>
李苗為冠軍將軍討爾朱世隆於河南橋兵盡浮河而<lb/>
沒苗死之日朝野悲壯之及世隆入雒主者追苗贈封<lb/>
白世隆世隆曰吾爾時羣議更一二日便欲大縱兵士<lb/>
焚燒都邑任其採掠頼苗京師獲全天下之善一也宜<lb/>
追之<lb/>
薛長瑜為征東將軍雒州刺史擊賊沒于陣贈都督冀<lb/>
定泰三州諸軍事車騎将軍冀州刺史<lb/>
寇治為前将軍時蠻反於三鴉治為都督追討戰沒贈<lb/>
<pb n="KR3k0013_WYG_425-8a"/>
持節都督雍華岐三州諸軍事<lb/>
鄭模為征東将軍行岐州事未幾擊賊深入沒於陣贈<lb/>
撫軍将軍相州刺史<lb/>
裴仲規以司徒主簿免久之中山王英征義陽引為統<lb/>
軍奏復本職規陣戰歿贈河東太守謚曰貞<lb/>
孫瓚為姚泓安定護軍時赫連屈子來侵人懐危懼亡<lb/>
奔者相屬瓚獨率衆拒守見殺<lb/>
李長壽為華州刺史孝武西遷長壽率勵義士拒東魏<lb/>
<pb n="KR3k0013_WYG_425-8b"/>
孝武嘉之復授潁州郡守遷廣州刺史東魏遣行臺侯<lb/>
景率兵攻之長壽衆少城䧟遂遇害<lb/>
崔仲哲為别将初父康為燕州刺史時天下多事遂為<lb/>
杜雒周攻圍康堅守歴年朝廷遣都督元譚與仲哲赴<lb/>
救到下口遇賊仲哲戰沒<lb/>
北齊尉興敬為神武帳内都督高祖敗周文帝於邙山<lb/>
興敬因戰為流矢所中卒贈涇岐幽三州軍事<lb/>
尉興慶為神武親信都督帝與西魏戰退走從者六七<lb/>
<pb n="KR3k0013_WYG_425-9a"/>
人追騎至興慶曰王去矣興慶腰邊百箭足殺百人神<lb/>
武勉之曰事濟以爾為懐州若死則用爾子興慶曰兒<lb/>
小願用兄許之興慶鬭矢盡而死<lb/>
高昻為軍司大都督與侯景等同攻獨孤如願于金墉<lb/>
城周文帝率衆救之戰於邙隂昻所部失利左右分散<lb/>
單騎東出欲趨河陽南城門閉不得入遂為西軍所害<lb/>
劉豐自左将軍除殷州時西魏大将王思政據長社文<lb/>
襄命豐與清河王岳攻之豐建水攻之䇿遂遏洧水以<lb/>
<pb n="KR3k0013_WYG_425-9b"/>
灌之水長魚鱉皆遊焉九月至四月城将䧟豐與行臺<lb/>
慕容紹宗見北有白氣同入船忽有暴風從東北來正<lb/>
晝昏暗飛沙走礫船纜忽絶漂至城下豐㳺水向土山<lb/>
為浪所激不得至西人鈎之並為敵人所害豐壯勇善<lb/>
戰諸将所推死之日朝野駭惋<lb/>
王琳為特進侍中時陳将吳明徹來宼秦州琳與戰大<lb/>
敗單馬突圍僅而獲免明徹進圍之堰淝水灌城而皮<lb/>
景和等屯於淮西竟不赴救明徹晝夜攻擊城内水氣<lb/>
<pb n="KR3k0013_WYG_425-10a"/>
轉侵人皆患腫死病相枕從七月至十月城䧟被執百<lb/>
姓泣而從之明徹恐其為變遂殺之<lb/>
慕容紹宗為河南道行臺拒西魏大将王思政船為西<lb/>
人所鈎投水而死三軍将士莫不悲惋<lb/>
元景安天統中為領軍大将軍入周以大将軍義寧郡<lb/>
開國公率衆討稽胡戰沒<lb/>
後周王勵為千牛直長沙苑之役勵以都督領兵從太<lb/>
祖勵居左翼與帳下十數人用短兵接戰當其前者死<lb/>
<pb n="KR3k0013_WYG_425-10b"/>
傷甚衆勵以被傷重遂卒于行間太祖深悼焉<lb/>
楊㯹為少師武帝保定四年十月詔晉公護率軍伐齊<lb/>
出潼闗大将軍權景宣出豫州<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>出枳關蜀國公尉遲迥<lb/>
率師圍雒陽景宣攻齊豫州護次陜州十二月齊師渡<lb/>
河晨至雒陽諸軍驚散尉遲逈率麾下數十騎扞敵得<lb/>
却至夜引還柱國庸國公王雄力戰死之遂班師楊㯹<lb/>
於軹闗戰敗權景宣亦棄豫州而還<lb/>
韋祐字法保為驃騎大将軍東魏遣軍送糧饋宜陽法<lb/>
<pb n="KR3k0013_WYG_425-11a"/>
保潛邀之轉戰數十里兵少不敵為流矢所中卒於陣<lb/>
韋總從武帝東征總每率麾下先驅䧟敵遂於并州戰<lb/>
沒<lb/>
王雄從晉公護東征至邙山與齊将斛律明月接戰雄<lb/>
馳殺三人明月退走雄追之明月左右皆散矢又盡唯<lb/>
餘一奴一矢雄案矟不及明月者丈餘曰惜爾不殺但<lb/>
生将爾見天子明月反射雄中額焉退走至營而薨<lb/>
劉雄為上大将軍出鎮幽州宣政元年四月突厥宼幽<lb/>
<pb n="KR3k0013_WYG_425-11b"/>
州擁略居民雄出戰為突厥所圍臨陣戰沒贈亳州總<lb/>
管十州諸軍事亳州刺史<lb/>
楊祥為建武将軍討鮮于修禮遂死之<lb/>
隋權武父襲慶為周開府從武元皇帝戰於并州被圍<lb/>
百餘重襲慶力戰矢盡短兵接戰殺傷甚衆於是刀矟皆<lb/>
折脱胄擲地向賊大罵曰何不來斫頭賊遂殺之<lb/>
柳雄亮父檜為周華陽太守遇黄寳作亂攻䧟華陽檜<lb/>
為賊所害<lb/>
<pb n="KR3k0013_WYG_425-12a"/>
皮子信為旭州刺史開皇初吐谷渾來寇邊子信出兵<lb/>
拒戰為賊所敗子信死之<lb/>
趙世模為上開府開皇初嘗典宿衛後從晉王伐陳先<lb/>
鋒遇賊力戰而死<lb/>
韋洸開皇中為廣州總管嵗餘畨禺夷王仲宣聚衆為<lb/>
亂以兵圍洸洸勒兵拒之中流矢而卒贈上柱國<lb/>
劉𢎞開皇中為泉州刺史㑹高智慧作亂以兵攻州𢎞<lb/>
城守百餘日救兵不至前後出戰死亡大半糧盡無<lb/>
<pb n="KR3k0013_WYG_425-12b"/>
食與士卒數百人煑犀甲腰𢃄及剥樹皮而食一無離<lb/>
叛賊知其饑餓欲降之𢎞抗節彌厲賊悉衆來攻城䧟<lb/>
為所害<lb/>
楊武通為左武衛将軍歴岷蕳二州總管與周法尚討<lb/>
嘉州叛獠法尚軍初不利武通率數千人為賊斷其歸<lb/>
路武通於是束馬懸車出賊不意頻戰破之賊知其孤<lb/>
軍無援傾部落而至武通轉鬬數百里為賊所拒四面<lb/>
路絶武通輕騎接戰墜馬為賊所執殺而噉之<lb/>
<pb n="KR3k0013_WYG_425-13a"/>
李崇為幽州總管開皇中突厥大為宼掠崇率歩騎三<lb/>
千拒之轉戰十餘日師人多死遂保於砂城突厥圍之<lb/>
城本荒廢不可守禦曉夕力戰又無所食每夜出掠賊<lb/>
營復得六畜以繼軍糧突厥畏之厚為其備毎夜中結陣<lb/>
以待之崇軍苦饑出輒遇敵死亡畧盡遲明奔還城者<lb/>
尚且百許人然多傷重不堪更戰突厥意欲降之遣使謂<lb/>
崇曰若來降者封為特勒崇知必不免命其士卒曰崇<lb/>
䘮師徒罪當死今日效命以謝國家待看吾死不可䧏<lb/>
<pb n="KR3k0013_WYG_425-13b"/>
賊方便散走努力還鄉若見至尊道崇此意乃挺刃突<lb/>
賊復殺二人賊亂射之卒於陣<lb/>
楊崇封秦興縣公從行軍總管逹奚長儒擊突厥於周<lb/>
槃力戰而死贈大将軍豫州刺史以子義臣襲崇官爵<lb/>
楊思恩為車騎将軍煬帝嗣位漢王諒作亂并州時代<lb/>
州總管李景為漢王将喬鍾葵圍之詔朔州總管楊義<lb/>
臣救之義臣率馬歩二萬夜出西陘遲明行數十里鍾<lb/>
葵覘見義臣兵少悉衆拒之鍾葵亞将王抜饒勇善用<lb/>
<pb n="KR3k0013_WYG_425-14a"/>
矟射者不能中每以數騎䧟陣義臣患之募能當㧞者<lb/>
思恩請當之義臣見思恩氣貎雄勇顧之曰壯士也賜<lb/>
以巵酒思恩望見拔立於陣後投觴於地䇿馬赴之再<lb/>
往不剋義臣復選騎士十餘人從之思恩遂突擊殺數<lb/>
人直至拔麾下短兵方接所從騎士退思恩為拔所殺<lb/>
拔遂乗之義臣軍北者十餘里於是購得思恩屍義臣<lb/>
哭之甚慟三軍莫不泣所從騎士皆腰斬<lb/>
周羅㬋為右武候大将軍漢王諒餘黨據晉綘吕三州<lb/>
<pb n="KR3k0013_WYG_425-14b"/>
未下詔羅㬋行綘晉吕三州諸軍事進兵圍之為流矢<lb/>
所中卒於師<lb/>
張定和為右屯衛大将軍從煬帝征吐谷渾至覆袁川<lb/>
時吐谷渾主與數騎而遁其名王詐為渾主保車我真<lb/>
山帝命定和率衆擊之既與賊相遇輕其衆少呼之令<lb/>
䧏賊不肯下定和不被甲挺身登山賊伏兵於巖谷之<lb/>
下發矢中之而斃其亞将柳武達擊賊悉斬之帝為流<lb/>
涕<lb/>
<pb n="KR3k0013_WYG_425-15a"/>
梁黙為柱國行軍總管大業五年從煬帝征吐谷渾遇<lb/>
賊力戰而死<lb/>
李瓊為右翊衛将軍大業五年吐谷渾主率衆保覆袁<lb/>
川帝遣左光禄大夫梁黙與瓊追渾主皆遇賊死之<lb/>
馮孝慈為右武候衛将軍大業九年清河賊張金稱衆<lb/>
數萬孝慈討金稱於清河反為所敗孝慈死之<lb/>
楊逹煬帝遼東之役領右武衛将軍進位左光禄大夫<lb/>
卒於師煬帝歎息久之贈吏部尚書始安侯謚曰恭贈<lb/>
<pb n="KR3k0013_WYG_425-15b"/>
物三百五十叚<lb/>
麥鐵杖為右屯衛大将軍煬帝待之逾宻鐵杖自以荷<lb/>
恩深重每懐竭命之志及遼東之役請為前鋒顧謂醫<lb/>
者吳景賢曰大丈夫性命自有所在豈能艾炷炙頞𤓰<lb/>
蔕歕鼻療黄不差而卧死兒女手中乎将渡遼謂其三<lb/>
子曰阿奴當備淺色黄衫吾荷國恩今是死日我既被<lb/>
殺爾當富貴唯誠與孝爾其勉之及濟橋未成去東岸<lb/>
尚數丈賊大至鐵杖跳上岸與賊戰死武賁郎将錢士<lb/>
<pb n="KR3k0013_WYG_425-16a"/>
雄孟金义亦死之左右更無及者帝為之流涕<lb/>
梁文謙大業中為鷹揚将軍從衛𤣥擊楊𤣥感於東都<lb/>
力戰而死贈通議大夫<lb/>
張須陁大業中為齊郡通守領河南道十二郡黜陟討<lb/>
捕大使将兵拒東郡賊翟讓前後三十餘戰每破走之<lb/>
轉滎陽通守時李宻說讓取雒口倉讓憚須陁不敢進<lb/>
宻勸之讓遂與宻率兵逼滎陽須陁拒之讓懼而退須<lb/>
陁乗之逐北十餘里時李宻先伏數千人於林間邀擊<lb/>
<pb n="KR3k0013_WYG_425-16b"/>
須陁軍遂敗績宻與讓合軍圍之須陁潰圍輙出左右<lb/>
不能盡出復躍馬入救之往來數四衆敗散乃仰天曰<lb/>
兵敗如此何面見天子乎乃下馬戰死<lb/>
郭絢大業末為涿郡通守将兵擊竇建徳於河間戰死<lb/>
人吏哭之數月不息<lb/>
源崇嗣大業中自上黨贊治入為尚書虞部郎及天下<lb/>
盗起将兵討北海賊與賊力戰而死贈正議大夫<lb/>
王辯為武賁郎将與王世充討李宻於雒口官軍大潰<lb/>
<pb n="KR3k0013_WYG_425-17a"/>
辯至雒水橋已壞不得渡遂渉水至中流為溺人所引<lb/>
墜馬辯時身被重甲敗兵前後相蹈藉不能復上馬竟<lb/>
溺死三軍莫不痛惜之<lb/>
隂世師大業末為左翊衛将軍與代王留守京師及唐<lb/>
公義軍至世師自以世荷隋恩又藩邸之舊遂勒兵拒<lb/>
守月餘城䧟與京兆郡丞骨議等見誅<lb/>
孟善誼為河内通守恭帝義興二年王世充為李宻所<lb/>
敗善誼與武賁郎将王辯楊威劉長恭梁徳董知通皆<lb/>
<pb n="KR3k0013_WYG_425-17b"/>
死之<lb/>
唐孫華馮翊人義師起歸於高祖與劉𢎞基等破隋将<lb/>
桑顯和於餘馬泉拜為馮翊太守封武鄉公從圍京師<lb/>
為流矢所中卒<lb/>
劉感武徳初以驃騎将軍鎮涇州薛仁杲率衆圍之感<lb/>
嬰城拒守城中糧盡遂殺所乗之馬以分将士感一無<lb/>
所噉唯煑馬骨取汁和木屑食之城垂䧟者數矣長平<lb/>
王叔良援兵至仁杲解圍而去感與良出戰為賊所擒<lb/>
<pb n="KR3k0013_WYG_425-18a"/>
仁杲復圍涇州令感語城中云援軍已敗徒守孤城何<lb/>
益也宜早出䧏以全家室感許之及至城下大呼曰逆<lb/>
賊饑餓亡在朝夕秦王率數十萬衆四面俱集城中勿<lb/>
憂各自勉以全忠節仁杲大怒執感於城邊馳騎射殺<lb/>
之至死聲色逾厲賊平高祖購得其屍祭以少牢<lb/>
羅士信為綘州總管封郯國公從太宗繫黒闥於河北有<lb/>
洺水人以城來降遣士信入城據守賊悉衆攻之甚急<lb/>
遇雨雪大軍不得救經數日城䧟為賊所擒黒闥聞其<lb/>
<pb n="KR3k0013_WYG_425-18b"/>
勇意欲活之士信辭色不屈遂遇害<lb/>
吕子臧武徳初為鄧州刺史與馬元規擊山南賊帥朱<lb/>
粲遇霖雨城壞賊攻之急所親者知城必䧟或勸其降<lb/>
子臧曰安有天子刺史降賊者乎於是率左右數百人<lb/>
赴敵而死俄而城䧟元規亦遇害<lb/>
李育徳為陟州刺史其兄厚徳時䧟王世充逃歸渡河<lb/>
為宼所執世充囚之於獲嘉使其作書召育徳育徳陽<lb/>
許之故其兄繫獄久不死世充殷州刺史叚大師遣小<lb/>
<pb n="KR3k0013_WYG_425-19a"/>
師趙君頴以兵守之厚徳隂結於君頴及城中人賈慈<lb/>
行謀翻獲嘉以背世充慈行與子弟奴客十餘人大呼<lb/>
於上云李家兵悉登城矣君頴於獄中以馬載厚徳擁<lb/>
獄囚及援兵數十人呌譟而出至衙門門外逢偽長史<lb/>
趙景休斬之以徇衆皆懾伏至㕔前後者數百大師踰<lb/>
城而遁遂尅殷州拜厚徳為刺史厚徳歸省親疾遣育<lb/>
徳居守世充怒悉衆擊之數日城陷育徳力戰於中門之<lb/>
外及弟三人皆死之<lb/>
<pb n="KR3k0013_WYG_425-19b"/>
趙景慈為華州刺史領行軍總管擊堯君素於蒲州被<lb/>
創墮馬為賊所執君素囚之十餘日景慈憤恚飲寒水<lb/>
數升受風而死君素斬之梟首於城外贈秦州刺史謚<lb/>
曰忠<lb/>
何潘仁右屯衛将軍武徳二年討山賊張子惠於絲竹<lb/>
園輕敵遇害<lb/>
梁禮為鄜州刺史封鄜城郡公武徳二年梁師都侵延<lb/>
州禮力戰沒於陣<lb/>
<pb n="KR3k0013_WYG_425-20a"/>
曹四郎為鄧州總管武徳三年九月王世充䧟鄧州四<lb/>
郎因戰死之<lb/>
張孝珉為驃騎将軍驍勇善戰初為王世充将軍後以<lb/>
衆歸國高祖令督本兵經畧世充武徳三年六月為世<lb/>
充所圍衆寡不敵力屈就擒見世充辭色不撓遂為所<lb/>
殺<lb/>
盧君諤為行軍總管武徳四年隨齊王元吉擊王世充<lb/>
世充騎将楊公信犯官軍元吉擊之反為所敗君諤死<lb/>
<pb n="KR3k0013_WYG_425-20b"/>
之<lb/>
權威為魏州刺史武徳四年八月劉黒闥䧟鄃縣威與<lb/>
貝州刺史戴元祥討之反為所敗威及元祥皆死之<lb/>
長平王叔良高祖從父弟鎮涇州武徳四年胡賊入宼<lb/>
召叔良等五将帥師北伐為流矢所中師旋道薨<lb/>
盧士叡為瀛州刺史武徳四年劉黒闥䧟瀛州士叡死<lb/>
之先是黒闥之亂士叡勒兵拒守黒闥遣輕騎襲之破<lb/>
其羅城士叡據子城拒戰經半日士卒並河間人見羅<lb/>
<pb n="KR3k0013_WYG_425-21a"/>
郭已䧟親屬為虜莫有闘志皆踰城而出士叡為賊所<lb/>
擒遣人執之出說諸城堡士叡不從為賊所殺<lb/>
李大恩為代州總管上表言馬邑可圖髙祖令内殿少<lb/>
監獨孤晟率兵與其合勢大恩率所部直趨馬邑晟軍<lb/>
不至大恩頓於新城突厥與劉黒闥合圍之髙祖聞之<lb/>
遽令将軍李髙遷為援未至大恩糧盡夜遁為賊所邀<lb/>
軍遂大潰大恩為虜所敗死之髙祖聞之傷惜久之<lb/>
張徳政為鄆州都督武徳八年八月及并州道行軍總<lb/>
<pb n="KR3k0013_WYG_425-21b"/>
管督兵張公瑾與虜戰於大谷我師敗績徳政死之<lb/>
姜確為左屯衛将軍貞觀十九年從太宗征遼東以行<lb/>
軍總管督兵攻盖牟城中流矢而卒<lb/>
王君諤為左武衛将軍從太宗征遼東兼領左屯營兵<lb/>
與髙麗戰於駐驆山君諤先鋒䧟陣遂與賊短兵相接<lb/>
賊以鉞斧擊之墜馬左右不繼以至於難還卒於營太<lb/>
宗深痛惜之左右坐誅者數人子及善嗣拜朝散大夫<lb/>
謝萬嵗為梓州都督髙宗永徽元年與兖州刺史謝法<lb/>
<pb n="KR3k0013_WYG_425-22a"/>
興黔州都督李孟嘗討琰州獠賊萬嵗法興入洞招慰<lb/>
為賊所殺<lb/>
來濟顯慶中為中書令左遷台州二年徙庭州刺史俄<lb/>
有突厥入冦濟總兵拒之謂其衆曰吾嘗挂刑網蒙赦<lb/>
性命當以身塞責特報國恩不擐甲胄赴賊沒於陣<lb/>
蘇孝祥為右監門衛将軍則天文明元年徐敬業據揚<lb/>
州與其将李導㑹於高郵之下阿谿列營拒守孝祥為<lb/>
後軍總管率兵五千人夜用小船先渡水擊之反為所<lb/>
<pb n="KR3k0013_WYG_425-22b"/>
敗孝祥臨陣見殺兵士溺死者過半<lb/>
許欽明為凉州都督萬嵗通天元年九月吐蕃寇凉州<lb/>
欽明嘗出按行有吐蕃數萬奄至城下欽明拒戰久之<lb/>
力屈被執賊将欽明至靈州城下欽明大呼曰賊中都<lb/>
無飲食城中有羙醤乞二升梁米乞二㪷墨乞一挺是<lb/>
時賊營處四面阻浧河唯有一路得入欽明詐乞此物<lb/>
以喻城中冀其揀兵練将候夜掩襲城中無悟其㫖尋<lb/>
遇害<lb/>
<pb n="KR3k0013_WYG_425-23a"/>
王孝傑為清邊道行軍總管萬嵗通天二年孝傑與蘇<lb/>
宏暉等率兵十七萬與孫萬榮戰於東硤石谷官軍敗<lb/>
績盡䧟於賊孝傑死之<lb/>
牛師奨為安西都䕶軍中宗景龍二年十一月與娑葛<lb/>
戰于火燒城師奨敗績沒於陣<lb/>
王海賔為太子右衛率豐安軍使以驍勇聞𤣥宗開元<lb/>
二年七月吐蕃入寇朝廷以薛訥攝左羽林將軍為隴<lb/>
右防禦使禦之以海賔為先鋒及賊至渭川西界武階<lb/>
<pb n="KR3k0013_WYG_425-23b"/>
驛苦戰勝之殺獲甚衆諸将嫉其功按兵不救海賔沒<lb/>
於陣大軍乗其勢擊而敗之斬首一萬七千級獲馬七<lb/>
萬五千匹牛羊十四萬頭帝聞而憐之詔贈左金吾大<lb/>
将軍<lb/>
郭英傑為幽州道副總管開元二十一年討契丹於都<lb/>
山為賊所敗英傑死之<lb/>
褚誗為隴右副将時皇甫惟明為隴右節度使天寳四<lb/>
年奚及契丹酋長各殺公主舉部落以叛惟明與吐蕃<lb/>
<pb n="KR3k0013_WYG_425-24a"/>
戰於石堡官軍不利誗死之<lb/>
王伯倫為御史大夫崔光逺行軍司馬肅宗正徳二年<lb/>
八月光逺於駱谷破賊千餘人賊寇鳳翔伯倫與光逺<lb/>
判官李椿領兵二千人自中渭橋攻殺守橋賊一千人<lb/>
伯倫等乗勝至苑門賊先有本軍屯武功聞官軍入苑<lb/>
燒營幕而退走伯倫遇賊於苑伯倫死於陣前李椿為<lb/>
賊所得<lb/>
李元忠為涇原兩州團練兵馬使上元元年死王事<lb/>
<pb n="KR3k0013_WYG_425-24b"/>
吕希倩為左龍武大将軍徳宗建中四年十月徳宗避<lb/>
難於奉天朱泚賊将於城東西南三面偷城渾瑊率招<lb/>
召突将三百人分道連戰翌日辰時殺傷太甚力屈而<lb/>
退希倩死之贈太尉賜實封三百户<lb/>
髙重傑為将軍奉天之難泚賊攻城重傑力戰而死贈<lb/>
司空實封三百户<lb/>
酈定進為左神䇿軍大将軍封陽山郡王定進時號為<lb/>
勇将嘗征蜀有功憲宗元和五年討王承宗力戰陣敗<lb/>
<pb n="KR3k0013_WYG_425-25a"/>
馳歸馬倒賊識曰酈王也遂為所害官軍為之䘮氣繇<lb/>
是贈兵部尚書賻布帛米有差<lb/>
田布𢎞正子也元和十五年𢎞正移鎮以布為河陽節<lb/>
度長慶元年春移鎮涇原其秋鎮州軍亂𢎞正被殺朝<lb/>
廷以李愬疾不能軍無以扞廷湊之亂且以魏州田氏<lb/>
舊衆乃疾徵布使起復為之節度仍遷撿校工部尚書<lb/>
詔布乗急傳之鎮布䘮服居堊室去節旄導從之飾及<lb/>
入魏州居䘮御事動皆得禮其禄俸月入百萬一無所<lb/>
<pb n="KR3k0013_WYG_425-25b"/>
取又籍魏中家之舊産無巨細計錢十餘萬貫皆出之<lb/>
以頒軍士乃選其将史憲誠為先鋒兵馬使以憲誠前<lb/>
出已麾下必能輸竭故盡以精銳付焉是時屢有中使<lb/>
齎急詔促其進兵至十月布遂以全軍三萬七千出討<lb/>
賊抵冀州南宫縣十二月進軍下賊二栅而魏人怯於<lb/>
格戰且以寒雪餽餉不給寢無闘志憲誠因從而間之<lb/>
俄有詔分布軍與李光顔合勢東救深州其衆因大潰<lb/>
多為憲誠所有布提兵八千以是月十日還魏州十一<lb/>
<pb n="KR3k0013_WYG_425-26a"/>
日㑹諸将復議興師而将卒益驕惰皆曰尚書能行河<lb/>
朔舊事則死生行之若使戰皆不能也布自度其衆終<lb/>
不為用歎曰功無成矣即日宻表陳軍情且稱遺表曰<lb/>
臣觀衆意終負國恩臣既無功敢忘即死伏願陛下速<lb/>
救光顔元翼不然者義士忠臣皆為河朔屠害奉表號<lb/>
哭授其從事李石乃入啓父靈抽刅刺心曰上以謝君<lb/>
父下以示三軍言訖而絶時議以布才雖不足能以死<lb/>
謝國家心志决烈得燕趙之古風<lb/>
<pb n="KR3k0013_WYG_425-26b"/>
梁翟存初為太祖諸軍都指揮使唐昭宗大順二年正<lb/>
月令丁㑹下黎陽龎師古與存西路下淇門衛縣自是<lb/>
常為先鋒雄猛善戰士皆仗之為氣大破朱瑾衆於墉<lb/>
下督戰晝夜不懈勒戰卒閲礟倚立修竿忽為飛矢所<lb/>
中卒太祖深傷惜之<lb/>
朱友寧太祖仲兄之子也領嶺南西道節度使天復三<lb/>
年四月率師破青州之博昌臨淄二邑殺戮五千餘衆<lb/>
暨北海焉六月丙子友寧復進逼青州及石樓與賊相<lb/>
<pb n="KR3k0013_WYG_425-27a"/>
遇决戰我師未振友寧馳騎督軍薨於陣<lb/>
牛裕為桐墟鎮使乾元二年淮人寇桐墟殺畧吏民裕<lb/>
死之<lb/>
郭言為宿州刺史於時徐宿兵鋒日夕相接控扼偵邏<lb/>
以言為首景福初時溥大舉來攻宿州言勇於野戰喜<lb/>
逢大敵自引銳兵擊溥殺傷甚衆徐戎立退為流矢所<lb/>
中一夕而卒<lb/>
王彦章為滑州節度使晉師䧟鄆州代戴思逺為北面<lb/>
<pb n="KR3k0013_WYG_425-27b"/>
招討使彦章渡汶以畧鄆境至逓坊鎮為晉人所襲彦<lb/>
章退保中都兵敗為晉将夏魯竒所擒晉王素聞其勇<lb/>
悍欲全活之令中使慰撫以誘其意彦章曰我是匹夫<lb/>
本朝擢居方面與皇帝十五年抗衡今日兵敗力窮死<lb/>
有常分皇帝縱垂矜宥何面目見人豈有為臣為将朝<lb/>
事梁而暮事晉乎得死為幸遂遇害<lb/>
符道昭為秦州節度使與康懷英等攻潞州以蚰蜒塹<lb/>
繚之飛鳥不度既踰嵗晉人援至王師大敗道昭為晉<lb/>
<pb n="KR3k0013_WYG_425-28a"/>
軍所殺<lb/>
後唐朱元禮始為郡将梁太祖聞其名擢為軍校從龎<lb/>
師古渡淮戰沒於淮南<lb/>
安福遷與其兄福慶俱驍勇為武皇親校景福末汴人<lb/>
急攻兖鄆朱瑄求援於武皇乃令福順等三将率騎軍<lb/>
以赴之福順與汴人戰沒福慶從史儼奔淮南朱瑄之<lb/>
敗福遷亦遇害<lb/>
周徳威為幽州節度使天祐十五年下揚劉城莊宗大<lb/>
<pb n="KR3k0013_WYG_425-28b"/>
閲諸軍渡河趨汴徵徳威進討師之将起威以為不利<lb/>
深入是夜鎮星犯文昌上将臨戰徳威軍為輜重所擾<lb/>
大亂梁軍乗之父子躍馬出血戰而死<lb/>
史建瑭為相州刺史張文禮叛總北面行營兵馬攻趙<lb/>
州進攻鎮州營於西南隅日以輕騎逼門為伏弩所中<lb/>
歸營而卒<lb/>
李嗣昭權幽州軍府事㑹閻寳為鎮州張處瑾所敗莊<lb/>
宗以嗣昭代之嗣昭為流矢所中尋卒於師<lb/>
<pb n="KR3k0013_WYG_425-29a"/>
孫重進為大將性嚴重立法士卒畏憚天祐末張文禮<lb/>
據鎮州重進攻之戰沒於東垣渡<lb/>
李存進為魏博馬歩都將㑹王師討張文禮於鎮州招<lb/>
討李嗣昭不利而歿以存進代之遂討鎮州王處瑾盡<lb/>
率其衆乗其無備奄至壘門存進聞之得部下數人出<lb/>
闘驅賊於橋下俄而賊大至後軍不繼血戰而死<lb/>
夏魯竒明宗時為遂州節度使劉訓討荆南魯竒為副<lb/>
招討使移鎮遂州時孟知祥董璋據有兩川魯竒僻居<lb/>
<pb n="KR3k0013_WYG_425-29b"/>
南鄙董璋之叛與知祥攻遂州旬日援路斷絶兵盡食<lb/>
乏勢知必屈乃自刎而卒<lb/>
安審通為横海軍節度觀察等使兼北面行營諸道馬<lb/>
軍都指揮使圍中山躬冐矢石以先士卒志平氛祲為<lb/>
飛矢所中卒<lb/>
朱建豐為趙州刺史王師討定州為北面行營右廂歩<lb/>
軍都指揮使張延朗以偏師先圍新樂卒於王事詔贈<lb/>
太傅<lb/>
<pb n="KR3k0013_WYG_425-30a"/>
晉郭璘為易州刺史契丹攻其郡璘率勵士衆同其丼<lb/>
苦虜不能克復以州兵擊賊數獲其利朝廷嘉之就加<lb/>
撿校太保虜主嘗謂左右吾不畏一天下乃為北人所<lb/>
抑挫㑹杜重威降虜使通事耿崇羙誘其民衆璘不能<lb/>
制為崇羙所殺<lb/>
宋廷浩為房州刺史汜水闗廵撿使天福二年為賊軍<lb/>
所害<lb/>
梁漢璋為永清軍節度使天福八年詔領千騎戍冀州<lb/>
<pb n="KR3k0013_WYG_425-30b"/>
尋以杜重威北討詔以漢璋充北面軍馬都排陣使戍<lb/>
游口闗與虜騎五千相遇於浮陽之北界苦戰竟日以<lb/>
衆寡不侔為流矢所中沒於陣<lb/>
王清為奉國都虞候谿州刺史少帝開運二年從杜重<lb/>
威非征解陽城之圍清苦戰為歩校之最加撿校司空<lb/>
及從杜重威收瀛州聞契丹大至重威率諸軍㳂淲水<lb/>
而将保常山及至中渡橋虜已屯於北岸且扼歸路清<lb/>
知勢蹙請於重威曰軍去常山五里守株於此營孤食<lb/>
<pb n="KR3k0013_WYG_425-31a"/>
盡將若之何請以歩軍二千為其前鋒奪橋開路公可<lb/>
率諸軍繼之期入常山必矣重威可之遣宋彦筠俱行<lb/>
清一擊獲其橋虜為之小却重威猶豫不進宻已貳於<lb/>
國矣彦筠尋退走清列陣北岸嚴戒部曲日暮酣戰不<lb/>
息虜以生軍繼至我無寸刃益之清與其下俱沒焉<lb/>
吳巒為復州防禦使開運中權知貝州虜復南牧擾我<lb/>
河塞巒以城無戍兵為虜所䧟遂死之<lb/>
沈斌為祁州刺史趙延壽知其無備與蕃賊急攻之仍<lb/>
<pb n="KR3k0013_WYG_425-31b"/>
呼謂斌曰沈使君我故人也擇禍莫若輕早以城降無<lb/>
自辱也斌登城呼曰侍中父子誤計䧟於腥膻忍以犬<lb/>
羊之衆殘害父母之邦不自羞慙反有徳色沈斌寧為<lb/>
國家死必不效所為也翌日城䧟而卒<lb/>
漢史萬山為深州刺史乾祐三年春虜大入寇萬山城<lb/>
守有功虜退周太祖遣索方進率騎七百屯深州一日<lb/>
虜數十騎侵周東門萬山父子以虜不多乃率牙兵百<lb/>
餘人襲虜虜偽退十餘里而兵發萬山血戰急請救於<lb/>
<pb n="KR3k0013_WYG_425-32a"/>
方進方進勒兵不出萬山死之<lb/>
禹洪遷為夏州節度使㑹趙思綰據永興叛從郭從義<lb/>
進討之戰傷卒於陣<lb/>
安文祐潞人也初孟方立據邢洺率兵攻上黨朝廷授<lb/>
文祐昭義節度使令討方立自蜀至澤州與方立戰敗<lb/>
沒於陣<lb/>
李瓊為威州刺史行及鄭遇羣盗攻郡瓊禦賊中流矢<lb/>
而卒<lb/>
<pb n="KR3k0013_WYG_425-32b"/>
周蕭處仁為右金吾衛将軍世宗率兵渡淮以先鋒兵<lb/>
馬都監攻䧟滌州為流矢所中而卒<lb/>
白延遇為濠州刺史帥衆從侍衛使李重進攻圍濠州<lb/>
力戰為賊所傷數日而卒<lb/>
　<lb/>
　<lb/>
　<lb/>
　册府元龜卷四百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百五十四</head>
    <p>
<pb n="KR3k0013_WYG_754-1a"/>
欽定四庫全書<lb/>
　册府元龜卷七百五十四　宋　王欽若等　撰<lb/>
　　總録部<lb/>
　　　孝第四<lb/>
陳傅繹梁太清末擕母南奔避難俄丁母憂在兵亂之<lb/>
中居喪盡禮哀毁骨立士友以此稱之位至秘書監<lb/>
司馬申仕梁為邵陵王丹陽主簿屬太清之難父母俱<lb/>
没因此自誓菜食終身<lb/>
<pb n="KR3k0013_WYG_754-1b"/>
張種仕梁為武陵王征西東曹掾種辭以母老抗表陳<lb/>
請為有司所奏坐黜免侯景之亂種奉其母東奔乆之<lb/>
得還鄉里俄而母卒種時年五十而毁瘠過甚又廹以<lb/>
凶荒未獲時塟服制雖畢而居處飲食常若在喪及景<lb/>
平司徒王僧辨以狀奏聞起為貞威將軍治中從事史<lb/>
并為具塟禮塟訖種方即吉僧辨又以種年老傍無繼<lb/>
嗣賜之以妾及居處之具<lb/>
徐凌仕梁為通直散騎常侍及侯景冦京師凌父摛先<lb/>
<pb n="KR3k0013_WYG_754-2a"/>
在圍城之内凌不奉家信便蔬食布衣若居憂憫<lb/>
司馬暠字文昇㓜聰警有至性年十二丁内艱號慕過<lb/>
禮水奬不入口殆經一旬每號慟必致悶絶内外親戚<lb/>
皆懼其不勝喪父子產每曉喻之逼進饘粥然毁瘠骨<lb/>
立服闋以姻戚子弟預入問訊梁武帝見暠羸瘦歎息<lb/>
良久謂其父子産曰昨日羅兒尚爾顦顇使人惻然便<lb/>
是不墜家風為有子矣羅兒即暠小字也釋褐太學愽<lb/>
士累遷正員郎丁父艱哀毁過甚廬于墓側一日之内<lb/>
<pb n="KR3k0013_WYG_754-2b"/>
惟進薄麥粥一升位至司州中正<lb/>
司馬延義字希忠暠子也少沉敏好學江陵之陷隨父<lb/>
入關丁母憂喪過于禮及暠還都延義乃躬扶靈櫬晝<lb/>
伏宵行冐履氷霜手足皆皸瘃及至都以中風冷遂至<lb/>
攣廢數年方愈位至司徒從事中郎<lb/>
張昭呉郡呉人字徳明幼有孝性色養甚謹禮無違者<lb/>
父熯嘗患消渴嗜鮮魚昭乃身自維網捕魚以供朝夕<lb/>
弟乾字𤣥明聰敏慱學亦有至性及父卒兄弟竝不衣<lb/>
<pb n="KR3k0013_WYG_754-3a"/>
綿帛不食鹽醋日惟食一升麥屑粥而已每一感慟必<lb/>
致嘔血鄰里聞其哭聲皆為之涕泣父服未終母陸氏<lb/>
又亡兄弟六年哀毁形容骨立親友見者莫識焉家貧<lb/>
未得大葬遂布衣蔬食十有餘年杜門不出屏絶人事<lb/>
時衡陽王伯信臨郡舉乾孝廉固辭不就兄弟竝因毁<lb/>
成<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>昭失一眼乾亦中冷苦癖年竝未五十終于家<lb/>
何之元幼好學有才思居喪過禮為梁司空袁昻所重<lb/>
天監末昴表薦之因得召見解褐梁太尉臨川王揚州<lb/>
<pb n="KR3k0013_WYG_754-3b"/>
議曺從事史<lb/>
虞荔為太子中庶子領大著作荔母隨荔入臺卒于臺<lb/>
内尋而城陷情理不申繇是終身蔬食布衣不聽音樂<lb/>
孔奐遭母憂哀毁過禮時梁室喪亂皆不能行三年之<lb/>
喪惟奐及呉國張種雖在冦亂中不違法度竝以孝聞<lb/>
位至散騎常侍<lb/>
殷不害性至孝居父憂過禮繇是少知名家世儉約居<lb/>
甚貧窶有弟五人皆㓜弱不害事慈母養小弟勤劇無<lb/>
<pb n="KR3k0013_WYG_754-4a"/>
所不至士大夫以篤行稱之為中書郎兼廷尉卿江陵<lb/>
之陷也不害先於别所督戰失母所在于時甚寒冰雪<lb/>
交下老弱凍死者填滿溝塹不害行哭道路遠近尋求<lb/>
無所不至遇見死人溝水中投身而下捧閱舉視體凍<lb/>
濕水漿不入口號泣不輟聲如是者七日始得母屍不<lb/>
害憑屍而哭每舉音即氣絶行路無不為之流涕即於<lb/>
江陵權殯與王褒庾信俱入長安自是蔬食布衣枯槁<lb/>
骨立見者莫不哀之位至給事中<lb/>
<pb n="KR3k0013_WYG_754-4b"/>
殷不佞不害弟也少立名節居父喪以至孝稱梁元帝<lb/>
承聖初為武康令㑹江陵陷而母卒道路隔絶久不得<lb/>
奔赴四載之中晝夜號泣居處飲食嘗為居喪之禮高<lb/>
祖受禪起為戎昭將軍除婁令至是四兄不齊始至江<lb/>
陵迎母喪柩歸葬不佞居處禮節如始聞問若此者又<lb/>
三年身自負土手植松栢每歳時伏臘必三日不食位<lb/>
至尚書右丞<lb/>
沈烱為梁給事黄門侍郎領尚書左丞荆州陷為西魏<lb/>
<pb n="KR3k0013_WYG_754-5a"/>
所虜魏人甚禮之授烱儀同三司烱以母在東嘗思歸<lb/>
國恐魏人愛其文才留之嘗閉門却掃無所交逰時有<lb/>
文章隨即棄毁不令流布承聖二年還至都除司農卿<lb/>
遷御史中丞高祖受禪加通直散騎常侍中丞如故以<lb/>
母老表請歸養詔不許文帝嗣位又表曰臣嬰生不幸<lb/>
弱冠而孤母子零丁兄弟相長謹身為養仕不擇官宦<lb/>
成梁朝命存亂世冐危履險百死經生妻息誅夷昆季<lb/>
㝠滅餘臣母子得逢興運臣母妾劉今年八十有一臣<lb/>
<pb n="KR3k0013_WYG_754-5b"/>
叔母妾丘七十有五臣門弟姪故自無人妾丘兒孫又<lb/>
久亡泯兩家侍養惟臣一人前帝知臣之孤㷀養臣以<lb/>
州里不欲使頓居草茅又復矜臣温凊所以一年之内<lb/>
再三休沐臣之屢披丹欵頻冐宸嚴非欲茍違朝廷遠<lb/>
離畿輦一者以年將六十湯火居心每跪讀家書前懼<lb/>
後喜温枕扇席無復成童二者軄居彛憲邦之司直若<lb/>
或自虧身體何問國章前徳綢繆始許哀放内侍近臣<lb/>
多悉此㫖正以選賢與能廣求明哲趦趄荏苒未始取<lb/>
<pb n="KR3k0013_WYG_754-6a"/>
才而上𤣥降戾奄至今日徳音在耳墳土遽乾悠悠昊<lb/>
天哀此罔極兼臣私心煎切彌迫近時慺慺之祈轉忘<lb/>
塵觸伏惟陛下睿哲聰明嗣興文武刑于四海宏此孝<lb/>
理寸管求天仰歸帷扆有感必應實望聖明特乞霈然<lb/>
申其私禮則王者之徳覃及無方矧彼翔沉孰非涵養<lb/>
詔答曰省表具懷卿譽馳咸雒情深宛沛日者理切倚<lb/>
門言歸異域復牽時役遂乖侍養雖周生之思每欲棄<lb/>
官戴禮垂文得遺從政前朝光宅四海劬勞萬機以卿<lb/>
<pb n="KR3k0013_WYG_754-6b"/>
才為獨歩職居專席方深委任屢屈情禮朕嗣奉洪基<lb/>
思宏景業顧茲寡薄兼纒哀疚實賴賢哲同致雍熈豈<lb/>
便釋簡南闈解紱東路當令馮親入舍荀母從官用睹<lb/>
朝榮不虧家禮尋勅所司相迎尊累使卿公私得所竝<lb/>
無廢也<lb/>
王固清虛寡欲居喪以孝聞又崇信佛法及丁所生母<lb/>
憂遂終身蔬食夜則坐禪晝誦佛經兼習成實論義位<lb/>
至徐州大中正<lb/>
<pb n="KR3k0013_WYG_754-7a"/>
岑之敬為征南府諮議叅軍每忌日營齋必躬自灑掃<lb/>
泣涕終日士君子以篤行稱之<lb/>
孟猛以父遇酷終文帝之世不聽音樂蔬食布衣以喪<lb/>
禮自處宣帝立乃始求位<lb/>
周確為東宮通事舍人丁母憂去職及歐陽紇平越起<lb/>
為中書舍人命於廣州慰勞服闋為太府卿歴太子家<lb/>
令以父憂去軄尋起為貞威將軍呉令確固辭不之官<lb/>
程文季父霛洗為臨海太守卒文季盡領其衆起為超<lb/>
<pb n="KR3k0013_WYG_754-7b"/>
武將軍仍防郢州文季性孝雖軍旅奪禮而毁瘠甚至<lb/>
沈君理為東陽太守以父憂去軄起為信威將軍左衛<lb/>
將軍又起為持節都督東衡二州諸軍事任威將軍東<lb/>
衡州刺史領始興内史又起為明威將軍中書令前後<lb/>
奪情者三竝不就<lb/>
陸繕字子繕少有志尚以雅正知名父任梁御史中丞<lb/>
及繕為御史中丞以父任所終固辭不就後位至左僕<lb/>
射<lb/>
<pb n="KR3k0013_WYG_754-8a"/>
袁憲尚梁簡文帝女南沙公主武帝太清二年遷太子<lb/>
舍人侯景冦逆憲東之呉郡尋丁母憂哀毁過禮敬帝<lb/>
承制徵授尚書殿中即父君正為呉郡太守憲至宣帝<lb/>
太建六年除呉郡太守以父任固辭不拜改授南康内<lb/>
史<lb/>
徐孝克陵弟也為通直散騎常侍兼國子祭酒每侍宴<lb/>
無所食噉至席散當其前膳羞損減宣帝密記以問中<lb/>
書舍人管斌斌不能對自是斌以意伺之見孝克取珍<lb/>
<pb n="KR3k0013_WYG_754-8b"/>
果内袖帶中斌當時莫識其意後更尋訪方知還以遺<lb/>
母斌以實啟帝帝嗟嘆良久乃勅所司自今宴享孝克<lb/>
前饌竝遣將還以賜其母時論美之陳亡隨例入關家<lb/>
道壁立所生母患欲粳米為粥不能常辦母亡之後孝<lb/>
克遂嘗噉麥有遺粳米者孝克對之悲泣終身不復食<lb/>
之焉<lb/>
王元規性孝事母甚謹晨昏未嘗離左右梁時山隂外<lb/>
有暴水流漂居宅元規惟有一小船倉卒引其母妹并<lb/>
<pb n="KR3k0013_WYG_754-9a"/>
孤入船規自執檝棹而去留其男女三人閣於樹稍及<lb/>
水退獲全時人皆稱其至行<lb/>
庾持字允徳少孤性至孝居父憂過禮位大中大夫<lb/>
江徳藻性至孝事親盡禮藻以父憂去職服闋之後容貌<lb/>
毁瘠如居喪時位至新淦令<lb/>
陸瓊年十六丁父憂毁瘠有至性後為吏部尚書丁母<lb/>
憂哀慕過毁<lb/>
蔡徴七歳丁母憂居喪如成人禮繼母劉氏性悍忌視<lb/>
<pb n="KR3k0013_WYG_754-9b"/>
之不以道徴供侍益謹初無怨色徴夲名覽父景歴以<lb/>
為有王祥之性更名徴字希祥位至給事中<lb/>
姚察為南郡王行叅軍兼尚書駕部郎值梁室喪亂於<lb/>
金陵隨二親還鄉時東土兵荒人飢相食告糴無處察<lb/>
家口既多竝採野蔬自給每﨑嶇艱阻求請供養之資<lb/>
糧粒嘗得相繼後為太子僕父僧垣入于長安察蔬食<lb/>
布衣不聽音樂僧垣凶聞因聘使到江南時察母韋氏<lb/>
喪制始除後主以察羸瘠慮加毁頓乃遣中書舍人司<lb/>
<pb n="KR3k0013_WYG_754-10a"/>
馬申就宅發哀乃勑申専加譬抑服闋除給事黄門侍<lb/>
郎察累年憂服兼齋素日久自免憂後因加氣疾後主<lb/>
見其柴瘠過甚為之動容陳滅入隋開皇十三年襲父<lb/>
爵北絳郡公察徃歳之聘周也因得與父僧垣相見相<lb/>
别之際絶而復蘇至是承襲愈更悲感見者莫不為之<lb/>
歔欷<lb/>
魯悉逹㓜以孝聞及為呉州刺史遭母憂哀毁過禮因<lb/>
遘疾卒<lb/>
<pb n="KR3k0013_WYG_754-10b"/>
歐陽頠字靖世長沙臨湘人少質直有思理以言行篤<lb/>
信著聞於嶺表父喪哀毁甚至位至征南將軍<lb/>
張譏幼喪母有錯綵經帕即母之遺制及有所識家人<lb/>
具以告之每歳時輙對帕哽噎不能自勝及丁父憂居<lb/>
喪過禮服闋補湘東王國佐常侍<lb/>
韋翽字子羽少有志操弱冠喪父以哀毁甚重致疾撫<lb/>
孤兄子以孝義著稱位至宣城太守<lb/>
謝貞㓜聰敏有至性祖母阮氏先苦風眩每發一二日<lb/>
<pb n="KR3k0013_WYG_754-11a"/>
不能飲食貞時年七歳祖母不食貞亦不食徃徃如是<lb/>
親族莫不奇之年十四丁父艱號頓于地絶而復蘇者<lb/>
數矣初父藺居母阮氏喪不食泣血而卒家人賓客懼<lb/>
貞復然從父洽從兄暠乃共往華嚴寺請長爪禪師為貞<lb/>
説法仍謂貞曰孝子既無兄弟極須自愛若憂毁滅性<lb/>
誰養母耶自後少進饘粥太清之亂親屬散亡貞於江<lb/>
陵陷没入周為趙王侍讀王即周武帝之愛弟厚相禮<lb/>
遇王嘗聞左右説貞每獨處必晝夜涕泣因私使訪問<lb/>
<pb n="KR3k0013_WYG_754-11b"/>
知貞母年老遠在江南乃謂貞曰寡人若出居藩當遣<lb/>
侍讀還家供養後數年王果出因辭見面奏曰謝貞至<lb/>
孝而母老臣願放還武帝奇王仁愛而遣之因隨聘使<lb/>
子暉還國後為南平王友加招逺將軍掌記室事後主<lb/>
至徳三年以母憂去職頃之勑起還府仍加招逺將軍<lb/>
掌記室貞累啟固辭勅報曰省啟具懷雖知哀㷀在疚<lb/>
而官俟得才禮有權奪可便力疾還府也貞哀毁羸瘠<lb/>
終不能之官舍時尚書右丞徐祚尚書左丞沈客卿俱<lb/>
<pb n="KR3k0013_WYG_754-12a"/>
來候貞見形體骨立祚等愴然歎息徐喻之曰弟年事<lb/>
巳衰禮有常制小宜引割自全貞因更感慟氣絶良久<lb/>
涕泣不能自勝祚等憫黙而出祚謂客卿曰信哉孝門<lb/>
有孝子客卿曰謝公家傳至孝士大夫誰不仰止此恐<lb/>
不能起如何位至招逺將軍<lb/>
阮卓父問道初隨岳陽王出江州卒焉卓以後主禎明<lb/>
三年入于隋行至江州追感父所終因遘疾而卒位至<lb/>
招逺將軍<lb/>
<pb n="KR3k0013_WYG_754-12b"/>
後魏許謙初為符雒所請之和龍未幾以繼母老辭還<lb/>
位至招逺將軍<lb/>
崔𤣥伯為黄門侍郎從道武幸鄴及車駕還京師次於<lb/>
嘗嶺道武親登山頂撫慰新民適遇𤣥伯扶老母登嶺<lb/>
道武嘉之賜以牛米因詔徙人不自進者給以車牛<lb/>
崔懷順父邪利仕宋為魯郡太守以郡降賜爵臨淄子<lb/>
拜廣寧太守卒於郡懷順以父入國故不出仕及尅青<lb/>
州懷順迎邪利喪還葬<lb/>
<pb n="KR3k0013_WYG_754-13a"/>
張白澤年十一遭母憂居喪以孝聞太武聞而嘉之<lb/>
高猛虎為鄯善鎮錄事及居喪以至性稱遂絶宦情<lb/>
乞伏保父居獻文時嘗在左右出内詔命賜宮人河南<lb/>
宗氏亡後賜以宮人申氏太子左率申垣兄女也歳餘<lb/>
居卒申撫養保性嚴肅捶罵切至而保奉事孝謹初無<lb/>
恨色稍遷左中郎將每請祿賜在外公私尺丈所用無<lb/>
不白知出為道善鎮將申年八十餘保手製馬轝親自<lb/>
扶接申欣然隨之申亡保解官奉喪還雒復為長兼南<lb/>
<pb n="KR3k0013_WYG_754-13b"/>
中郎將卒<lb/>
崔浩父疾篤浩乃剪爪截髪夜在庭中仰禱斗極為父<lb/>
請命求以身代叩頭流血歳餘不息家人罕有知者及<lb/>
父終居喪盡禮時人稱之嘗曰没親之後值國龍興之<lb/>
會平暴除亂拓定四方余備位台鉉與叅大謀賞獲豐<lb/>
厚牛羊善澤貲累巨萬衣則重錦食則梁肉遠惟平生<lb/>
思季路負米之時不可復得位至侍中特進撫軍大將<lb/>
軍<lb/>
<pb n="KR3k0013_WYG_754-14a"/>
陸麗性至孝遭父憂毁瘠過禮位至撫軍大將軍<lb/>
冦臻字先勝年十一遭父憂居喪以孝稱後為中州太<lb/>
守以母老屢求解任久乃從之<lb/>
李東字休賢父遵坐通西賊伏誅東郡辟功曹以父憂<lb/>
去職遂終身不食酒肉因屏居鄉里位至司徒諮議叅<lb/>
軍<lb/>
慕容真安為征南大將軍濟南王白曜之子父事誅時<lb/>
人寃之真安年十一聞父被執將自殺家人止之曰輕<lb/>
<pb n="KR3k0013_WYG_754-14b"/>
重未可知真安曰王位高功重若有小罪終不至此我<lb/>
何忍見父死遂自縊焉<lb/>
酈惲為長孫稚行臺郎在軍啟求減身官爵為父䕫請<lb/>
贈詔贈䕫征虜將軍安州刺史<lb/>
冦治為征虜將軍東荆州刺史父亡雖久而猶於平生<lb/>
所處堂宇備設帳幃几杖以時節開堂列拜垂涙陳薦<lb/>
若宗廟然吉凶之事必先啟告遠出行反亦如之<lb/>
房景伯生於桑乾少喪父以孝聞家貧傭書自給養母<lb/>
<pb n="KR3k0013_WYG_754-15a"/>
甚謹尚書盧淵稱之於李冲冲時典選㧞為奉朝請司<lb/>
空祭酒<lb/>
宇文延瀛州刺史文福子也延為員外散騎常侍以父<lb/>
老詔聽隨侍在瀛州屬大乗妖黨突入州城延率奴客<lb/>
戰死者數人身被重瘡賊乃小退而縱火燒齋閣福時<lb/>
在内延突火而入抱福出外支體灼爛髪盡於是勒衆<lb/>
與賊苦戰賊乃散走以此見稱<lb/>
韋雋字頴超早有識學少孤事祖母以孝聞性温和謙<lb/>
<pb n="KR3k0013_WYG_754-15b"/>
讓為州里所稱<lb/>
辛紹先有至性丁父憂二年口不甘味頭不櫛沐髪遂<lb/>
落盡故嘗著垂裙皂㡌位至下邳太守<lb/>
辛少雍字季仲少有孝行尤為祖父紹先所愛紹先性<lb/>
嗜羊肝嘗呼少雍共食及紹先卒雍終身不食肝位至<lb/>
給事中<lb/>
崔仲哲生為祖母宋氏所養早有知識六歳宋亡啼慕<lb/>
不止見者悲之位至司徒叅軍假寧朔將軍<lb/>
<pb n="KR3k0013_WYG_754-16a"/>
崔康為左光祿大夫去軄少子季良風望閒雅為太尉<lb/>
長史及康還鄉良亦去職歸養<lb/>
崔鑒與盧𤣥高允李靈等俱時被徴尋以其母老固辭<lb/>
鑒後位至徐州刺史<lb/>
隂孟貴性至孝每向田間耘耨早朝拜父世隆來亦如<lb/>
之鄉人欽其篤於事親<lb/>
胡叟少孤每言及父母則涙下若孺子之號春秋當祭<lb/>
之前則先求㫖酒美膳將其所知廣平甯嘗順陽馮翊<lb/>
<pb n="KR3k0013_WYG_754-16b"/>
田文宗上谷侯法雋提壺執爼至郭外空静處設坐奠<lb/>
拜盡孝思之敬位至武威將軍<lb/>
宋繇字體業生而父遼為張邕所誅繇五歳喪母事伯<lb/>
母張氏以孝聞八歳而張氏卒居喪過禮位至安遠將<lb/>
軍<lb/>
崔勉為散騎常侍征東將軍後還家屬母李氏喪亡勉<lb/>
哀毁過禮病卒<lb/>
崔孝政字季讓十歳父挺亡號哭不絶見者為之悲傷<lb/>
<pb n="KR3k0013_WYG_754-17a"/>
汝南王越辟行叅軍<lb/>
張敬伯平遠將軍讜之子也讜卒敬伯求致父喪出葬<lb/>
冀州清河舊墓久不被許停柩在家積五六年第四子<lb/>
敬叔先在徐州初聞父喪不欲奔赴而規南叛為徐州<lb/>
所勒送至乃自理後得襲父爵敬伯自以隨父歸國之<lb/>
功賜爵昌安侯出為樂陵太守敬叔武邑太守父喪得<lb/>
葬舊墓還屬清河<lb/>
張彛為黄門侍郎從孝文南征母憂解任彛居喪過禮<lb/>
<pb n="KR3k0013_WYG_754-17b"/>
送葬自平城達家千里徒歩不乗車馬年貌毁瘠當世<lb/>
稱之<lb/>
崔光韶亮從父弟也光韶事親以孝聞為司空從事中<lb/>
郎以母老解官歸養賦詩展意朝士屬和者數十人久<lb/>
之徴為司徒諮議固辭不受<lb/>
崔敬友除梁郡太守會遭所生母憂不拜命敬友精心<lb/>
佛道晝夜誦經免喪之後遂莱食終身<lb/>
崔光本名孝伯家貧好學晝耕夜誦傭書以養父母孝<lb/>
<pb n="KR3k0013_WYG_754-18a"/>
文太和六年拜中書慱士<lb/>
甄琛為侍中領御史中尉免歸本郡始琛以父母年老<lb/>
常求解官扶侍故孝文授以夲州長史及貴逹不復請<lb/>
歸至是乃還供養數年遭母憂服未闋復喪父琛於塋<lb/>
兆之内手種松栢隆冬之月負掘水土鄉老哀之咸助<lb/>
加功十餘年中墳成木茂<lb/>
長孫慮代人也母因飲酒其父貞呵叱之誤以杖撃便<lb/>
即致死貞為縣囚執貞處以重坐慮列辭尚書云父母<lb/>
<pb n="KR3k0013_WYG_754-18b"/>
忿争本無餘惡真以誤謬一朝横禍今母喪未殯父命<lb/>
旦夕慮兄弟五人竝幼冲慮身居長今年十五有一女<lb/>
弟始向四歳更相鞠養不能保全父若就刑交墜溝壑<lb/>
乞以身代老父命使嬰弱衆孤得蒙存立尚書奏云慮<lb/>
於父為孝子於弟為仁兄尋宄情狀特可矜感孝文詔<lb/>
特恕其父死罪以從遠流<lb/>
崔休字惠盛為尚書左丞宣武初以弟亡祖父未葬固<lb/>
求渤海於是除為雒州刺史在州數年母老辭州許之<lb/>
<pb n="KR3k0013_WYG_754-19a"/>
裴延雋少偏孤事後母以孝聞為幽州刺史後母隨延<lb/>
雋在州遇重患延雋啟求侍母還京療治仕至平秦太<lb/>
守<lb/>
裴仲規為司徒主簿父在鄉疾病棄官奔赴以違制免<lb/>
陽固為雒陽令丁母憂號慕毁瘠杖而能起練禫之後<lb/>
猶酒肉不進時固年踰五十而喪過於哀鄉黨親族咸<lb/>
歎服焉<lb/>
辛琛少孤曾過友人見其父母兄弟無恙垂涙久之位<lb/>
<pb n="KR3k0013_WYG_754-19b"/>
至揚州征南府長史<lb/>
辛雄字世賓釋褐奉朝請父於郡遇患雄自免歸晨夜<lb/>
扶抱及父喪居憂殆不可識為世所稱<lb/>
王續生榮陽京縣人遭繼母憂居喪杖而後起及終禮<lb/>
制鬢髪盡落有司奏聞世宗詔標旌門閭<lb/>
袁聿修字叔徳翻子也七歳遭喪居處禮若成人位至<lb/>
撫軍將軍<lb/>
令狐仕猗氏縣人兄弟四人早喪父泣慕十載奉養其<lb/>
<pb n="KR3k0013_WYG_754-20a"/>
母孝著鄉邑<lb/>
皇甫奴河東郡樂戸同郡楊風等七百五十人列稱奴<lb/>
兄弟雖沉屈兵伍而操尚彌高奉養繼親甚著恭孝之<lb/>
稱<lb/>
閻元明河東安邑人至孝母亡服終心喪積載每忌日<lb/>
悲動傍隣<lb/>
楊引武鄉襄垣人三歳喪父為叔所養母年九十三引<lb/>
年七十五哀毁過禮三年服畢恨不識父追服斬衰食<lb/>
<pb n="KR3k0013_WYG_754-20b"/>
粥麤服誓終身命經十三年哀慕不改<lb/>
樊子鵠為殷州刺史及爾朱榮之死世隆等遣書招子<lb/>
鵠欲與同趨京師子鵠不從以母在晉陽啟求移鎮河<lb/>
南莊帝嘉之除車騎大將軍豫州刺史<lb/>
郭文恭仕為太平鄉令年踰七十父母喪亡文恭孝慕<lb/>
㒺極乃居祖父墓次晨夕拜跪跣足負土陪祖父二墓<lb/>
寒暑竭力積年不巳見者莫不哀歎尚書奏聞標其門<lb/>
閭<lb/>
<pb n="KR3k0013_WYG_754-21a"/>
趙琰字叔起父温為楊難當司馬苻堅亂琰為乳母携<lb/>
奔壽春年十四乃歸孝心色養餁熟之節必親調之後<lb/>
為淮南王府長史時禁制甚嚴不聽越關葬於舊兆琰<lb/>
積三十餘年不得葬二親及蒸嘗拜獻未曾不嬰慕卒<lb/>
事每於時節不受子孫慶賀年餘耳順而孝思彌篤歳<lb/>
月推移遷窆無期乃絶鹽莱斷諸滋味食麥而已<lb/>
陸夸年二十遭父喪鬢髪致白每一悲哭聞者為之流<lb/>
涕<lb/>
<pb n="KR3k0013_WYG_754-21b"/>
盧義僖字遠慶早有學尚識度沉雅年九歳喪父便有<lb/>
至性為僕射李冲所歎美<lb/>
李顯達潁川陽澤人父喪水漿不入口七日鬢髪墮落<lb/>
形體枯悴六年廬於墓側哭不絶聲殆於滅性<lb/>
張昇榮陽人居父母喪鬢髪墮落水漿不入口吐血數<lb/>
升<lb/>
倉跋榮陽京縣人喪母水漿不入口五日吐血數升居<lb/>
憂毁瘠見稱州里<lb/>
<pb n="KR3k0013_WYG_754-22a"/>
楊𤣥就安西將軍仲宣之子仲宣為爾朱天光所害𤣥<lb/>
就幼而俊拔收捕時年九歳牽挽兵人謂曰欲害諸尊<lb/>
乞先就死兵人以刀斫斷其臂猶請死不止遂先殺之<lb/>
崔承宗齊州人其父仕漢中母喪因殯彼後青徐歸日<lb/>
遂為隔絶承宗性至孝萬里投險偷路負喪還京師黄<lb/>
門侍郎孫惠蔚聞之曰吾於斯人見亷范之情矣於是<lb/>
弔贈盡禮如舊相識<lb/>
門文愛汲郡山陽人早孤供養伯父母以孝謹聞伯父<lb/>
<pb n="KR3k0013_WYG_754-22b"/>
亡服未終伯母又亡文愛居喪持服六年哀毁骨立鄉<lb/>
人魏仲賢等相與標其孝義<lb/>
王静除趙郡太守以母老固辭不拜<lb/>
　<lb/>
　<lb/>
　<lb/>
　<lb/>
　册府元龜卷七百五十四<lb/>
</p>
<p>
</p>
  </div>
</body>
</text>
</TEI>
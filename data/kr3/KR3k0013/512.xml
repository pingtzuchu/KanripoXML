<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百十二</head>
    <p>
<pb n="KR3k0013_WYG_512-1a"/>
欽定四庫全書<lb/>
　册府元龜卷五百十二　宋　王欽若等　撰<lb/>
　　憲官部<lb/>
　　　總序<lb/>
古之王者建邦立制設都鄙官府之治分班爵品職之<lb/>
序創刑典以詰暴慢修禮範而别等威百職竝分萬邦<lb/>
承式乃設糾督之任以專察舉之事刺檢兇慝糾正違<lb/>
繆然後内外之政允釐姦宄之萌自塞者矣天官經星<lb/>
<pb n="KR3k0013_WYG_512-1b"/>
太㣲南蕃中二星間曰端門西曰執法御史大夫之象<lb/>
所以舉刺不法者也三五之世官簿散逸靡得而詳焉<lb/>
周監二代之制春官之屬有御史掌邦國都鄙及萬民<lb/>
之治令以贊冡宰幷掌王之贊書非糾舉之任而天官<lb/>
小宰掌建邦之宫刑以治王宫之政令凡宫之糾禁鄭<lb/>
康成為漢御史中丞之職又有柱下史老<graphic n="KR1334" url="https://raw.githubusercontent.com/kanripo/KR-Gaiji/master/images/KR1334.png" mimeType="image/png"/>嘗為之戰<lb/>
國有執史執法之官御史掌記事執法掌糾彈之任<hi>秦趙</hi>
<hi>澠池之㑹各命御史書其事淳于髠謂齊王曰執法在旁御史在後即其事也</hi>秦置御史大夫<lb/>
<pb n="KR3k0013_WYG_512-2a"/>
位上卿掌副丞相有兩丞其一御史丞其一御史中丞<lb/>
在殿中蘭臺掌圖籍秘書外督部刺史内領侍御史員<lb/>
十五人受公卿奏事舉劾按章<hi>中丞亦謂之中執法</hi>又有監御史<lb/>
掌監都漢因秦制<hi>叔孫通定儀有御史執法舉不如儀者是也</hi>武帝時侍御<lb/>
史有繡衣直指出討奸猾治大獄不常置元狩五年置<lb/>
丞相司直掌佐丞相舉不法征和四年置司𨽻校尉持<lb/>
節從中都官徒千二百人捕巫蠱督大奸猾後罷其兵<lb/>
察三輔三河𢎞農亦皆糾察之職<hi>周禮秋官有司𨽻掌五𨽻之法司𨽻謂四翟</hi>
<pb n="KR3k0013_WYG_512-2b"/>
<hi>之𨽻也其名與漢同而所職異</hi>元帝初元四年去司𨽻節成帝元延四<lb/>
年省其官綏和元年更名御史大夫為大司空比丞相<lb/>
置長史中丞官職如故<hi>故事選郡守相高第為之任職者為丞相</hi>哀帝初<lb/>
復置司𨽻無校尉之名屬大司空比司直建平二年復<lb/>
以大司空為御史大夫其任無改元壽二年復為大司<lb/>
空而御史中丞常為憲臺之率<hi>謝靈運晉書載漢御史為憲臺</hi>又有諸<lb/>
吏為加官後漢遵用西京之制唯諸吏之職無聞<lb/>
焉<hi>更始至長安以隗囂為御史大夫光武中元元年東巡太山以張純為御史大夫從封禪</hi>又有治<lb/>
<pb n="KR3k0013_WYG_512-3a"/>
書侍御史二人掌選明法律者為之凡天下諸讞疑事<lb/>
掌以法律當其是非<hi>蔡質漢儀曰選御史高第者補之胡廣曰孝宣感路温舒言秋季後</hi>
<hi>請讞時帝幸宣室齊居而决事令侍御史二人治書治書御史起於此後因别置與符節郎共平廷尉奏罪當</hi>
<hi>其輕重</hi>又有蘭臺令史掌書劾奏建武中復置司𨽻校尉<lb/>
領一州<hi>蔡質漢儀曰職在典京師外部諸郡無所不糾封侯外戚三公以下無尊卑入宫開中道稱使</hi>
<hi>者每㑹後到先去是也</hi>從事史十二人<hi>都官從事主察舉百官犯法者功曹從事主州選署</hi>
<hi>及衆事者别駕從事主校尉行部則奉引録衆事簿曹從事主財糓簿書其有軍事則置兵書從事主兵事及</hi>
<hi>所部京兆尹左馮翊右扶風河南𢎞農河内河東凡七郡郡各從事一人主督促文書察舉非法</hi>假佐<lb/>
<pb n="KR3k0013_WYG_512-3b"/>
二十五人<hi>主簿録閣下事省文書門亭長主州正門功曹書佐主選用孝經師主監試經月令師主</hi>
<hi>時節祠祀律令師主平法律令簿曹書佐主簿書其餘都官書佐及每郡國各有典郡書佐一人各主一郡文</hi>
<hi>書以郡吏補</hi>而侍御史二漢所掌凡五曹<hi>一曰令曹掌律令二曰印曹掌刻印</hi>
<hi>三曰供曹掌齊祀四曰馬曹掌廐馬五曰乗曹掌䕶駕</hi>獻帝建安十三年罷三公<lb/>
官復置御史大夫<hi>以郗慮為之</hi>魏文帝黄初二年又以御史<lb/>
大夫為司空<hi>自魏以前御史大夫皆三公之職非專主於風憲而中丞常主憲臺彈糾不法今幷</hi>
<hi>叙者盖詳述御史之職稱也</hi>改中丞為宫正後皆復舊名侍御史八<lb/>
人又置治書執法掌奏劾<hi>治書侍御史但掌律令</hi>呉亦有御史大<lb/>
<pb n="KR3k0013_WYG_512-4a"/>
夫<hi>孫休永安元年命大將軍孫綝領之</hi>後又置左右御史大夫<hi>五年以廷尉丁密光</hi>
<hi>禄勲孟宗分為之</hi>晉初罷大夫因漢制以中丞為臺主置治書<lb/>
侍御史員四人㤗始四年又置黄沙獄治書侍御史一<lb/>
人掌詔獄及廷尉不當者皆治之<hi>秩與中丞同</hi>侍御史員九<lb/>
人所掌有十三曹<hi>吏曹課第曹直事曹印曹中都督曹外都督曹媒曹符節曹水曹中壘曹</hi>
<hi>營軍曹法曹筭曹</hi>又置殿中侍御史四人<hi>魏制蘭臺遣二御史居殿中伺察非法即</hi>
<hi>其始也</hi>而司𨽻校尉之官歴魏不替<hi>屬官有功曹都官曹從事諸曹從事部郡</hi>
<hi>從事主簿録事門下書佐省事記室書佐諸曹書佐守從事武猛從事等員凡吏一百人卒三十二人</hi>又<lb/>
<pb n="KR3k0013_WYG_512-4b"/>
有尚書左丞主臺内禁令亦為彈糾之任<hi>漢成帝建始四年初置尚</hi>
<hi>書有四丞後漢光武減其二為左右丞歴魏至晉不改</hi>又有禁防御史<hi>魏晉官品有此亦蘭</hi>
<hi>臺之職</hi>後省黄沙治書侍御史太康中又省治書侍御史<lb/>
二員江左省殿中侍御史二人<hi>侍御史所掌曹有課第曹置庫曹掌廐牧牛馬</hi>
<hi>市租後分曹置外左庫内左庫</hi>又有檢校御史<hi>孝武大元中以吳崑為之亦蘭臺之職</hi>司<lb/>
𨽻校尉自元帝渡江即罷其官<hi>其職即楊州刺史</hi>宋因晉制置<lb/>
御史丞一人掌奏劾不法治書侍御史掌舉劾官品第<lb/>
六以上侍御史十人<hi>文帝元嘉中省外左庫而内左庫直云左庫孝武大明中復置前廢</hi>
<pb n="KR3k0013_WYG_512-5a"/>
<hi>帝景和元年又省順帝初省營軍幷水曹省算曹幷法曹吏曹不置御史凡十御史焉</hi>而殿中侍<lb/>
御史遂廢齊氏因之梁國初建又置大夫天監元年復<lb/>
曰中丞置一人掌督司百僚皇太子以下其在宫門行<lb/>
馬内違法者皆糾彈之雖在行馬外而監司不舉亦得<lb/>
奏之<hi>自齊梁皆謂中丞為南司</hi>其侍御史員九人復置殿中御史四<lb/>
人掌殿中禁衛内事陳氏因之元魏之盛建號北土置<lb/>
御史中尉乃中丞之職又有治書侍御史殿中侍御史<lb/>
北齊御史臺置中尉一人治書侍御史二人侍御史八<lb/>
<pb n="KR3k0013_WYG_512-5b"/>
人殿中侍御史檢校御史十二録事四人<hi>自梁歴後魏至北齊御史</hi>
<hi>臺或謂之為南臺</hi>後周六官之建改中丞為司憲中大夫御史<lb/>
臺為司憲屬秋官府置司憲上士二人中士<hi>人數闕</hi>下士<lb/>
八人隋革周制復置御史臺避諱改中丞為大夫置一<lb/>
人治書侍御史二人侍御史八人殿内侍御史監察御<lb/>
史各十二人録事二人煬帝大業三年置主簿書二人<lb/>
掌印及受事發辰勾檢稽失<hi>漢張忠為大夫置孫寳為主簿後無聞焉</hi>唐因<lb/>
隋制侍御史殿中侍御史各置四人監察御史置八人<lb/>
<pb n="KR3k0013_WYG_512-6a"/>
貞觀二十二年加殿中監察各二人高宗初避諱改治<lb/>
書侍御史為御史中丞龍朔二年改御史臺為憲臺大<lb/>
夫為大司憲中丞為司憲大夫咸亨元年復舊光宅元<lb/>
年改置左右肅政臺左臺專在京管百司及監軍旅右<lb/>
臺案察京師外文武官僚各置大夫中丞一人侍御史<lb/>
殿中監察各二十人<hi>又置肅政臺使六人畧同御史尋廢</hi>中宗神龍元年<lb/>
改為左右御史臺睿宗景雲二年廢右臺明皇先天二<lb/>
年復置右臺停諸道按察使其年又置諸道按察使罷<lb/>
<pb n="KR3k0013_WYG_512-6b"/>
右臺<hi>初置兩臺每年春秋發使春曰風俗秋曰亷察以察州縣已後奉勅乃巡毎年不出</hi>開元之<lb/>
制中丞加一人侍御史置四人主簿一人録事二人令<lb/>
史十七人書令史二十三人亭長六人掌固十二人殿<lb/>
中侍御史置六人令史八人書令史十八人監察御史置<lb/>
十人史三十四人<hi>侍御史年深者一人判臺事知公廨雜事等次知西推賍贖三司受事監</hi>
<hi>奏定糾察推理匭殿中侍御史掌殿庭供奉之儀式郊祀巡省檢察彈糾兩京城内分知左右巡監察御史掌</hi>
<hi>分察百寮巡案郡縣糾視刑獄肅整朝儀及監嶺南黔府選補監决囚徒忌齊行香分察尚書六司知大府司</hi>
<hi>農出納監察監議館驛使本司直門領訟而侍御史六職其三司理匭則與給事中中書舍人更直朝堂受表</hi>
<pb n="KR3k0013_WYG_512-7a"/>
<hi>臺中唯四職推彈廨雜而已</hi>又有内供奉裏行裏使推官之名<hi>貞觀末置</hi>
<hi>監察御史裏行始太宗令馬周作監察御史裏行遂置此名中丞亦舊有裏行一人武后文明元年置殿中裏</hi>
<hi>行以三員為定其殿中第一人監倉第二人監庫聖歴中加中丞内供奉一人尋省長安二年始置侍御史内</hi>
<hi>供奉不得過正員之數先天中復増御史中丞内供奉一人開元二十二年三月以中丞為京畿採訪處置使</hi>
<hi>自是不改乃古司𨽻之任其後知雜御史多以省官兼之監察裏行及試以七員為定開元初又置侍御史裏</hi>
<hi>使殿中裏使等官裏行同無員數尋罷建中三年又置推官二人與本推御史同推覆興元元年罷推官以殿</hi>
<hi>中第一同知東推第二同知西推其後遂有四推之名曰臺一推臺二推殿一推殿二推</hi>尚書左右<lb/>
丞掌糾舉憲章御史糾劾不當者兼得彈奏亦憲官之<lb/>
<pb n="KR3k0013_WYG_512-7b"/>
任也東都留司置御史臺中丞侍御史各一人殿中侍<lb/>
御史二人監察御史三人<hi>大歴後多以留臺中丞兼東都畿汝觀察處置使元和後</hi>
<hi>但以侍御史殿中侍御史監察御史共主留臺之務而三院御史亦不常備馬</hi>五代憲臺之制<lb/>
皆因其舊而員多不備<hi>其四推但以御史從士配之晉天福初罷省郎知雜但委年深</hi>
<hi>御史開運二年復以省郎兼之</hi>稽夫處風憲之任當繩糾之職乗驄簪<lb/>
豸車服之異等霜簡白筆職業之尤重所以振肅内外<lb/>
提正綱紀故其選任之際必加精擇其有克揚雋望以<lb/>
著乎威稜内藴剛志允歸乎正直典章之廢墜務於修<lb/>
<pb n="KR3k0013_WYG_512-8a"/>
舉臣工之頗僻行於案劾居官有塞職之舉事上顯盡<lb/>
忠之節斯皆無忝厥位休有烈光至乃以殘虐為事唯<lb/>
阿曲是圖希媚以合上之㫖巧誣以致人之罪以至不<lb/>
稱其服彰於外議罔慎所履蒙於朝譴斯固歸於為惡<lb/>
自貽乎伊戚其或善行昭著時應寵賞寮寀參佐形於<lb/>
論拔者亦皆類而次之凡憲部十有五門<lb/>
　　　　選任　　稱職　　威望<lb/>
　　　選任<lb/>
<pb n="KR3k0013_WYG_512-8b"/>
夫憲官之職大則佐三公統理之業以宣導風化小則<lb/>
正百官紀綱之事以糾察是非故漢魏以還事任尤重<lb/>
至於選用必舉賢才乃有負謇諤之稱彰才識之譽得<lb/>
法平允敷奏詳明端慎克成其官政婞直不畏於權幸<lb/>
繼乃執我公憲助兹朝治使豪戚歛手奸邪屛跡允所<lb/>
謂邦之司直者焉為官擇人於斯為善矣<lb/>
漢蓋寛饒為大中大夫使行風俗多所稱舉貶黜奉使<lb/>
稱意擢為司𨽻校尉<lb/>
<pb n="KR3k0013_WYG_512-9a"/>
諸葛豐為郡文學名特立剛直貢禹為御史大夫除豐<lb/>
為屬舉侍御史元帝擢為司𨽻校尉<lb/>
晉高光字宣茂陳留圉城人魏太尉柔之子也光少習<lb/>
家業明練刑理為潁川太守時武帝置黄沙獄以典詔<lb/>
囚以光歴世明法用為黄沙御史秩與中丞同庾峻為<lb/>
秘書丞長安有大獄久不决拜峻侍御史往斷之朝野<lb/>
稱允<lb/>
侯史光為城門校尉武帝泰始初詔曰光忠亮篤素有<lb/>
<pb n="KR3k0013_WYG_512-9b"/>
居正執義之心歴職内外恪勤在公其以光為御史中<lb/>
丞雖屈其列校之位亦以伸其司直之才也<lb/>
陳壽為長廣太守不就杜預為鎮南入辭口啓陳壽才<lb/>
史通博宜補黄散也武帝曰壽可作治書否預對曰惟<lb/>
在聖詔即手詔用之<lb/>
傅咸為議郎長兼司𨽻校尉咸前後固辭詞㫖懇切惠<lb/>
帝不聴勅使者逼就拜咸復送還印綬公車不通催使<lb/>
攝職<lb/>
<pb n="KR3k0013_WYG_512-10a"/>
李臣為石季龍殿中侍御史時豪戚侵恣賄託公行季<lb/>
龍患之擢臣為御史中丞時親任之自此百寮震懾州<lb/>
郡肅然季龍曰我聞良臣如猛獸高步通衢而豺狼避<lb/>
路信矣哉<lb/>
宋蕭惠開為御史中丞孝武與劉秀之詔曰今以蕭惠<lb/>
開為憲司冀當稱職但一往眼額已自殊有所震大明<lb/>
八年入為侍中詔曰惠開前在憲司奉法直繩不阿權<lb/>
戚朕甚嘉之可更授御史中丞<lb/>
<pb n="KR3k0013_WYG_512-10b"/>
梁張綰為中軍宣城王長史徙御史中丞武帝遣其弟<lb/>
中書舍人絢宣㫖為國之急惟在執憲直繩用人本不<lb/>
限升降晉宋世周閔蔡廓竝以侍中為之卿勿疑是左<lb/>
遷也時宣城王府望重故有此㫖焉<lb/>
後魏温子昇文章清婉孝明熈平初中尉東平王匡愽<lb/>
召辭人以充御史同時射䇿者八百餘人子昇與盧仲<lb/>
宣孫搴等二十四人為髙第大被引决康使子昇當之皆<lb/>
受屈而去搴謂人曰朝來靡旗亂轍者皆子昇逐退遂<lb/>
<pb n="KR3k0013_WYG_512-11a"/>
補御史時年二十臺中彈文皆委焉<lb/>
北齊崔暹為吏部郎文襄用暹為御史中尉宋遊道為<lb/>
尚書左丞謂之曰卿一人處南臺一人處北省當使天<lb/>
下肅然<lb/>
李廣魏末時中尉崔暹選御史皆是世胄廣獨以才學<lb/>
兼御史修國史南臺文奏多其辭也<lb/>
後周李旭為黄門侍郎太祖嘗謂旭曰卿祖昔在中朝<lb/>
為御史中尉卿操尚貞固理應不墜家風但孤以中尉<lb/>
<pb n="KR3k0013_WYG_512-11b"/>
彈劾之官愛憎所在故未即授耳然此職久曠無以易<lb/>
卿乃奏旭為御史中尉<lb/>
唐李素立丁憂高祖令所司奪情授一七品清要官所<lb/>
司擬雍州司録參軍高祖曰此官要而不清又擬秘書<lb/>
郎高祖曰此官清而不要遂擢授侍御史<lb/>
張行成太宗貞觀初累補殿中侍御史糾劾不避權戚<lb/>
帝以為能謂房𤣥齡曰觀古今用人皆因媒介若行成<lb/>
者朕自舉之無先容也王至愔為汴州刺史太極元年<lb/>
<pb n="KR3k0013_WYG_512-12a"/>
睿宗以志愔有政聲名兼御史中丞<lb/>
李栖筠為蘇州刺史大歴六年栖筠自蘇州入覲敷奏<lb/>
詳明不事權貴代宗嘉其忠讜留掌邦憲特出内制授<lb/>
御史大夫以寵之<lb/>
穆贊為刑部郎中因次對德宗嘉其材擢為御史中丞<lb/>
薛存誠為給事中瓊林庫使奏占工役太廣存誠以為<lb/>
比者姦人竄名以避征徭不可許咸陽縣尉袁儋與軍<lb/>
鎮相競軍人無理遂肆侵誣儋反受罰二勅繼至存誠<lb/>
<pb n="KR3k0013_WYG_512-12b"/>
皆執之憲宗聞甚恱命中使嘉慰之由是擢拜御史中<lb/>
丞未幾再授給事中數月中丞闕帝思存誠前効謂宰<lb/>
臣曰持憲無以易存誠遂復為御史中丞<lb/>
丁居晦為翰林學士文宗於麟德殿召對因面授御史<lb/>
中丞翼日制下帝謂宰臣曰丁居晦作中丞何如因悉<lb/>
數大臣而品第之歎曰宋申錫堪任此官惜哉又曰牛<lb/>
僧孺可為大夫宰臣鄭覃曰僧孺頃為中丞未嘗搏撃<lb/>
恐無風望帝曰不然鸞鳯與鷹隼事異帝又曰居晦作<lb/>
<pb n="KR3k0013_WYG_512-13a"/>
得此官朕曽以時諺謂杜甫李白輩為四絶問居晦居<lb/>
晦曰此非君上要知之事常以此記得居晦今所以擢<lb/>
為中丞<lb/>
漢邉蔚天福十二年為御史中丞時高祖幸東京以將<lb/>
整朝倫務求能者至是有斯命焉<lb/>
　　　稱職<lb/>
禮曰其人存則其政舉傳曰守道不如守官故上無虛<lb/>
授必擇於髦俊下無茍得克效於智能然後官事允釐<lb/>
<pb n="KR3k0013_WYG_512-13b"/>
王命無廢者矣乃有居憲簡之任當紀綱之重勤勞于<lb/>
位惕厲在公或獻言以盡規或持法而惟允或申明事<lb/>
典或糾正邪慝藹然風望動於朝倫斯乃任能物官使<lb/>
人以器者之謂也<lb/>
漢薛宣以明習文法成帝初詔補御史中丞是時成帝<lb/>
初即位宣為中丞執法殿中外總部刺史上疏曰陛下<lb/>
至德仁厚哀閔元元躬有日昃之勞而亡佚豫之樂<hi>周書</hi>
<hi>無逸之篇稱文王之德曰至于日中昃弗遑暇食宣引此言也昃古側字也佚與逸同</hi>允執聖道<lb/>
<pb n="KR3k0013_WYG_512-14a"/>
刑罰惟中<hi>允信也中行仲切</hi>然而嘉氣尚凝隂陽不和<hi>凝謂不通也</hi>
是臣下未稱而聖化獨有不洽者也臣竊伏思其一端殆<lb/>
吏多苛政政教煩碎大率咎在部刺史或不循守條職<lb/>
<hi>刺史所察本有六條今則踰越故事信意舉劾妄為苛刻也六條解在百官公卿表</hi>舉錯各以其<lb/>
意多與郡縣事<hi>錯置也音干故切與讀曰豫豫干也</hi>至開私門聽讒佞以<lb/>
求吏民過失譴呵及細㣲責義不量力<hi>言求備於人</hi>郡縣相<lb/>
迫促亦内相刻流至衆庶是故鄉黨闕於嘉賔之懽九<lb/>
族忘其親親之恩飲食周急之厚彌哀送往勞來之禮<lb/>
<pb n="KR3k0013_WYG_512-14b"/>
不行<hi>勞郎到切來音郎代切</hi>夫人道不通則隂陽否鬲<hi>否閉也音皮鄙切鬲</hi>
<hi>與隔同</hi>和氣不興未必不由此也詩云民之失德乾餱以<lb/>
愆<hi>詩小雅伐木之詩也餱食也音侯</hi>鄙語曰苛政不親煩苦傷恩方刺<lb/>
史奏事時宜明申勅<hi>申束也謂約束也</hi>使昭然知本朝之要務<lb/>
臣愚不知治道惟明主察焉帝嘉納之宣數言政事便<lb/>
宜舉奏部刺史郡國二千石所貶退稱進白黑分明<hi>稱舉</hi>
<hi>也白黑猶言清濁也</hi>繇是知名<lb/>
後漢宣秉為司𨽻校尉務舉大綱簡畧苛細樊凖字幼<lb/>
<pb n="KR3k0013_WYG_512-15a"/>
陵為御史中丞舉正非法<lb/>
鮑昱為司𨽻校尉典司京都執憲持平多所舉正<lb/>
陳謙為御史中丞執憲奉法多所糾正<lb/>
馬嚴為御史中丞舉劾案章申明舊典奉法案舉無所<lb/>
迴避<lb/>
晉庾峻為御史時長安大獄久不决峻斷之朝野稱當<lb/>
劉暾五為司𨽻允恊物情<lb/>
傅𤣥為司𨽻校尉每有奏劾或值日暮捧白簡整簮帶<lb/>
<pb n="KR3k0013_WYG_512-15b"/>
竦踊不寐坐而待旦<lb/>
石鑒為御史中丞多所糾正<lb/>
嗣譙王恬為御史中丞正有幹局<lb/>
宋蔡廓為御史中丞多所糾奏<lb/>
鄭鮮之為御史中丞甚得司直之體<lb/>
荀伯子為御史中丞位職勤恪有匪躬之稱殷冲為御<lb/>
史中丞有司直之稱<lb/>
梁樂藹為御史中丞性公強居憲臺甚稱職褚球為御<lb/>
<pb n="KR3k0013_WYG_512-16a"/>
史中丞性公强在憲司甚稱<lb/>
劉潛為御史中丞在職彈糾无所顧望當時稱之<lb/>
臧盾為御史中丞性公强居憲臺甚稱職<lb/>
陳宗元饒為御史中丞性公平善持法諳曉政事明練<lb/>
治體吏有犯法政不便民及於名教不足者隨事糾正<lb/>
多所禆益<lb/>
禇玠為御史中丞甚有直繩之稱自梁末喪亂朝章廢<lb/>
弛司憲因循守而勿革玠方欲改張大為條例綱維畧<lb/>
<pb n="KR3k0013_WYG_512-16b"/>
舉而編次未訖<lb/>
孔奐為御史中丞善持理多所糾劾<lb/>
後魏高道穆為御史在公有能名<lb/>
王顯為御史中尉糾折庶獄究其奸回<lb/>
北齊司馬子瑞為御史中丞正色舉察為朝廷所許<lb/>
隋梁毗為治書侍御史名為稱職<lb/>
唐唐臨太宗時為侍御史在官簡肅甚為時所稱<lb/>
徐有功為左臺侍御史則天時褒異之時逺近聞有功<lb/>
<pb n="KR3k0013_WYG_512-17a"/>
授職皆欣然相賀<lb/>
齊幹弱冠為監察御史彈劾違犯先於風教當時以為<lb/>
稱職<lb/>
崔隱甫為御史大夫故事大夫與監察皆得專事畧無<lb/>
承稟隱甫一切督責之無大小悉令諮决稍有忤意列<lb/>
上其罪前後貶黜者過半羣寮側息𤣥宗嘗謂曰卿為<lb/>
大夫海内咸云稱職深副朕所委也<lb/>
顔真卿為御史大夫軍國之事知無不言<lb/>
<pb n="KR3k0013_WYG_512-17b"/>
李夷簡為御史中丞奏彈京兆尹楊憑當時翕然謂紀<lb/>
綱復振及遷御史大夫風彩益峻未踰月遷門下侍郎<lb/>
平章事<lb/>
王播為工部郎中知雜事整持臺憲頗有能稱<lb/>
崔植為御史中丞入閣彈事頗振紀綱<lb/>
　　　威望<lb/>
夫案章糾劾督察中外繩愆繆而振綱紀者御史之任<lb/>
也由漢以來頗重其選乃有懷剛毅之節履中正之道<lb/>
<pb n="KR3k0013_WYG_512-18a"/>
厲厥鋒氣申其搏撃不畏强禦無憚權右靡阿貴戚深<lb/>
嫉佞倖以枰彈為任挺謇直之風邦憲以之修明姦邪<lb/>
為之讋畏此詩所謂邦之司直者歟至或洞達治體善<lb/>
舉官業罔事苛細弗為繳察中立而不撓率職而敢行<lb/>
譽望著於朝右威稜振於輦轂布之謡誦隆乎任遇兹<lb/>
豈惟風采之足尚固亦器識之不羣者哉<lb/>
漢嚴延年為侍御史宣帝即位劾奏霍光擅廢立奏雖<lb/>
寢然朝廷肅然敬之<lb/>
<pb n="KR3k0013_WYG_512-18b"/>
鄭賓明法律為御史名公直<lb/>
葢寛饒宣帝為司𨽻校尉刺舉無所迴避小大輙舉所<lb/>
劾奏衆多廷尉處其法半用半不用<hi>以其峻劾故有不用者</hi>公卿<lb/>
貴戚及郡國吏繇使至長安皆恐懼莫敢犯禁<hi>繇讀與傜同供</hi>
<hi>傜役及為使而來者</hi>
薛宣為中丞執法殿中外總部刺史郡國二千石所貶<lb/>
退稱進白黑分明由是知名<lb/>
陳咸為中丞總領州郡奏事課第諸刺史執法殿中公<lb/>
<pb n="KR3k0013_WYG_512-19a"/>
卿以下皆敬憚之<lb/>
諸葛豐元帝時為司𨽻校尉刺舉無所避京師為之語<lb/>
曰間何闊逢諸葛<hi>言間者何久闊不相見以逢諸葛故也</hi>上嘉其節加豐<lb/>
秩光禄大夫<lb/>
翟方進為丞相司直旬嵗間舉奏免兩司𨽻<hi>旬徧也滿也旬嵗猶</hi>
<hi>言滿嵗也若十月之一周</hi>朝廷由是憚之<lb/>
後漢鮑永光武建武十一年徴為司𨽻校尉帝叔父趙<lb/>
王良尊威貴重永以事劾良不敬由是朝廷肅然莫不<lb/>
<pb n="KR3k0013_WYG_512-19b"/>
戒慎乃辟扶風鮑恢為都官從事恢亦抗直不避强禦<lb/>
帝曰貴戚且宜斂手以避二鮑其見憚如此<lb/>
牟融為司𨽻校尉典司京都執憲持平多所舉正百僚<lb/>
莫不敬憚<lb/>
宣秉遷司𨽻校尉務舉大綱簡畧苛細百僚敬之<hi>説文曰苛</hi>
<hi>細草也以喻煩雜也</hi>
陳忠為司𨽻校尉糾正中官外戚賓客近倖憚之不欲<lb/>
忠在内明年出為江夏太守復留拜尚書令<lb/>
<pb n="KR3k0013_WYG_512-20a"/>
桓典為侍御史執正無所迴避常乘驄馬京都畏憚為<lb/>
之語曰行行且止避驄馬御史<lb/>
應奉為司𨽻校尉糾舉姦違不避豪戚以嚴厲為名<lb/>
樊凖為御史中丞舉止正法百僚震悚<lb/>
陳謙字伯讓拜御史丞執憲奉法多所糾正為百僚所<lb/>
敬<lb/>
馬嚴為御史中丞舉劾案章申明舊典奉法案舉無所<lb/>
迴避百寮憚之<lb/>
<pb n="KR3k0013_WYG_512-20b"/>
趙謙為司𨽻校尉車師王侍子為董卓所愛數犯法謙<lb/>
収殺之卓大怒殺都官從事而素敬憚謙故不加罪<lb/>
魏徐邈為司𨽻校尉百寮敬憚之<lb/>
鮑勲為宫正宫正即御史中丞也百寮嚴憚罔不肅然<lb/>
晉何曽魏世為司𨽻校尉時校事尹模憑寵作威曽奏<lb/>
劾之朝廷稱焉時人敬憚之<lb/>
傅𤣥為司𨽻校尉毎有奏劾或值日暮捧白簡整簪帶<lb/>
竦踊不寐坐而待旦於是貴遊懾伏臺閣生風<lb/>
<pb n="KR3k0013_WYG_512-21a"/>
傅咸為司𨽻校尉奏免河南尹何攀等京都肅然貴戚<lb/>
懾伏<lb/>
石鑒為御史中丞多所糾正朝廷憚之<lb/>
顧和為御史中丞百寮憚之<lb/>
劉毅為司𨽻都官從事後為司𨽻校尉糾正豪右京師<lb/>
肅然司部守令望風投印綬者甚衆時人以毅方之諸<lb/>
葛豐盖寛饒<lb/>
周處為御史中丞正繩直筆權豪震肅<lb/>
<pb n="KR3k0013_WYG_512-21b"/>
李𦙍為御史中丞㳟恪直繩百官憚之<lb/>
崔洪為御史治書奏免散騎常侍翟嬰官朝廷憚之尋<lb/>
為尚書左丞時人語曰叢生棘刺來自博陵在南為鷂<lb/>
在北為鷹<lb/>
温嶠為司𨽻都官從事時散騎常侍庾敳有重名而頗<lb/>
聚斂嶠舉奏之京都震肅<lb/>
卞壼為御史中丞忠於奉上權貴屛跡<lb/>
鍾雅為御史丞直法繩違百寮皆憚之<lb/>
<pb n="KR3k0013_WYG_512-22a"/>
嗣譙王恬為御史大夫忠正有幹局在朝憚之<lb/>
宋王淮之初為宋臺御史中丞為寮友所憚<lb/>
孔琳之為御史中丞奏劾尚書令徐羨之自是百寮震<lb/>
肅莫敢犯禁<lb/>
袁顗字景章陳郡人初庾徽之為御史中丞性豪麗服<lb/>
玩甚華顗代之衣冠器用莫不麄率蘭臺令史竝三吳<lb/>
富人咸有輕顗之意顗蓬首綬帶風貌清嚴皆重跡屏<lb/>
氣莫敢欺犯<lb/>
<pb n="KR3k0013_WYG_512-22b"/>
荀伯子為御史中丞莅職勤恪有匪躬之稱立朝正色<lb/>
内外憚之<lb/>
蕭惠開拜御史中丞在任百寮畏憚之<lb/>
蔡廓為御史中丞多所糾奏百寮震肅<lb/>
王鎮之為御史丞秉正不撓百寮憚之<lb/>
南齊袁昻為御史中丞劾奏不憚權豪當時號為正直<lb/>
梁江淹在齊為御史中丞彈中書令謝朏等及諸郡二<lb/>
千石幷大縣官長多被劾治内外肅然明帝謂淹曰宋<lb/>
<pb n="KR3k0013_WYG_512-23a"/>
世以來不復有嚴明中丞君今日可謂近世獨步<lb/>
陸杲為御史中丞性悻直無所顧望臺稱不畏强禦<lb/>
到洽為御史中丞彈糾無所顧望號為勁直<lb/>
張緬為御史中丞彈糾無迴避豪右憚之<lb/>
孔休源為御史中丞正色直繩無所迴避百寮莫不憚<lb/>
之<lb/>
劉潜為御史中丞彈糾無所顧望當時稱之<lb/>
陳孔奐為御史中丞奐性剛直善持理多所糾劾朝廷<lb/>
<pb n="KR3k0013_WYG_512-23b"/>
甚敬憚<lb/>
袁憲為御史中丞朝野皆嚴憚焉<lb/>
褚玠為御史中丞甚有直繩之稱<lb/>
後魏李彪遷御史中尉彪性剛直多所彈糾遠近畏之<lb/>
豪右屛氣<lb/>
元仲景性嚴峭莊帝時兼御史中尉京師肅然毎向臺<lb/>
常駕赤牛時人號赤牛中尉<lb/>
陽固為治書侍御史使懷荒鎮鎮將方貳望風逃走<lb/>
<pb n="KR3k0013_WYG_512-24a"/>
王顯為御史中尉多所彈劾百寮肅然<lb/>
北齊趙郡王深初仕魏為御史中尉正色糾彈無所迴<lb/>
避遠近肅然<lb/>
竇泰為御史中尉泰以勲戚居臺雖無多糾舉百寮畏<lb/>
懼<lb/>
崔暹為御史中丞文襄欲假暹威勢諸公在坐令暹髙<lb/>
視徐步兩人掣裾而入文襄分庭對揖暹不讓席而坐<lb/>
觴再行便辭退文襄曰下官薄有蔬食願公少留暹曰<lb/>
<pb n="KR3k0013_WYG_512-24b"/>
適受勅在臺以檢校遂不待食而去文襄降陛送之旬<lb/>
月後文襄與諸公出之東山遇暹在道前驅為赤棒所<lb/>
撃文襄回馬避之暹後彈尚書令司馬子如及尚書元<lb/>
羨殷州刺史慕容獻又彈太師咸陽王坦并州刺史可<lb/>
朱渾道元罪狀極筆竝免官其餘死黜者甚衆神武書<lb/>
與鄴下諸貴曰崔暹昔事家弟為定州長史佐吾兒開<lb/>
府諮議及遷左丞吏部郎吾未知其能也始居憲臺乃<lb/>
爾糾劾咸陽王司馬令竝是吾對門布衣之舊尊貴親<lb/>
<pb n="KR3k0013_WYG_512-25a"/>
昵無過二人同時獲罪吾不能救諸君其慎之又文襄<lb/>
嘗謂暹曰我尚畏羨何况餘人由是威名日盛内外莫<lb/>
不畏服<lb/>
隋柳彧為治書侍御史當朝正色甚為百寮之所敬憚<lb/>
陸知命為治書侍御史侃然正色為百寮所憚後又奏<lb/>
劾齊王暕百寮震慄<lb/>
皇甫誕字元慮少剛毅有器局開皇中累遷治書侍御<lb/>
史朝臣無不肅憚焉<lb/>
<pb n="KR3k0013_WYG_512-25b"/>
唐王志愔中宗神龍中累除左臺御史執法剛正百寮<lb/>
畏憚時人呼為皁鵰言其顧瞻人吏如鵰鶚之視雀也<lb/>
李栖筠為御史大夫正身守道無所顧憚朝綱益振百<lb/>
度肅然名重於時<lb/>
竇參為御史中丞不避權貴理獄以嚴稱<lb/>
李夷簡為御史中丞彈奏京兆尹楊憑當時翕然謂紀<lb/>
綱復振<lb/>
李絳為御史大夫威望時振<lb/>
<pb n="KR3k0013_WYG_512-26a"/>
魏謩為御史中丞彈駙馬都尉杜中立贓罪貴戚憚之<lb/>
孔緯為御史中丞器志方雅嫉惡如讐既總憲剛中外<lb/>
不繩而自肅<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_512-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百十二<lb/>
</p>
<p>
</p>
  </div>
</body>
</text>
</TEI>
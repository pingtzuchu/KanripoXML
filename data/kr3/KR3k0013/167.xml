<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百六十七</head>
    <p>
<pb n="KR3k0013_WYG_167-1a"/>
欽定四庫全書<lb/>
　册府元龜卷一百六十七　宋　王欽若等　撰<lb/>
　　帝王部<lb/>
　　　招懐第五<lb/>
周太祖以漢乾祐中奉命討河中李守貞太祖令水軍<lb/>
㳂河具戰棹長連城用歩軍分守各以使臣監之賊小<lb/>
校劉重進髙思來降補招収十将付以錦袍銀帶積於<lb/>
城下令誘賊軍<lb/>
<pb n="KR3k0013_WYG_167-1b"/>
廣順元年正月徐州押牙鞏廷美教練使楊温據城拒<lb/>
守勅曰朕昨廹于軍情遂臨帝位已曾示諭想備聞知<lb/>
汝等初得耗音争無疑懼一則顧身擐甲閉闗須至如<lb/>
是今覽汝等報姚武文字備悉心誠况汝等始則為使<lb/>
主竭忠終則向朝廷順命秉持甚善節義可嘉佇俟旌<lb/>
褒何煩憂懼近者已有勅㫖汝等竝授郡符只候新節<lb/>
度使入州即便施行恩命朕當示信于天下汝宜諭㫖<lb/>
於城中凡在軍民各宜安堵其諸元從職員並宜安撫<lb/>
<pb n="KR3k0013_WYG_167-2a"/>
三月丙寅與荆南髙保融詔曰安審琦奏湖南船網<hi>缺</hi>
行監押節級官徤四百九人在襄州朕以武陵長沙尋<lb/>
戈結釁既道塗而梗澁致官徤以淹留卿義在卹鄰志<lb/>
惟體國俾歸途而無滯副軫念以在兹已降宣命下襄<lb/>
州取逐人便穏如願歸本道者即差人管押至荆南候<lb/>
到卿可差人部送至湖南<lb/>
五月丁丑勅京兆鳯翔府朕臨御以來憂勤無怠慮庶<lb/>
政之尚闕恐蒸民之未安寢食不遑夙宵若厲早嵗雍<lb/>
<pb n="KR3k0013_WYG_167-2b"/>
岐連叛兵革薦興迨至討平可知傷弊誠念負罪之黨<lb/>
尋以誅夷亡命之徒近皆滌蕩則被釋放者皆為赤子<lb/>
經釐革者悉是平人雖性命之永全在生涯之何着興<lb/>
言軫閔未甞去懷其京兆鳯翔府先因攻討之時及收<lb/>
復之後應有諸色犯罪人第宅荘園店舍水磑曽經籍<lb/>
沒及本主未歸者已宣下本道却給付罪人骨肉為主<lb/>
仍仰逐處嚴切指揮勿令所繇裏私䦨吝邀求資金庶<lb/>
令存濟用副朕懷<lb/>
<pb n="KR3k0013_WYG_167-3a"/>
八月滄州王景言幽州饑繼有流民入界勅朕以㳂邊<lb/>
百姓適因災沴遂至流亡抛棄鄉園扶攜老幼未有安<lb/>
泊之地深懷愍念之心宜切撫綏庶令存濟其邊界流<lb/>
移人户差使臣與所在官吏撫恤安泊其滄景徳管内<lb/>
甚有河淤退灘之土蒿萊無主之田頗是膏腴少人耕<lb/>
種可令新來百姓量力佃蒔只不得虛占土田有妨别<lb/>
户居止如是願在别管界内居住者亦聽取便所在闗<lb/>
津口岸不得阻滯如邊界有親識可依亦聽從便仍人<lb/>
<pb n="KR3k0013_WYG_167-3b"/>
給斗粟委三司支給候安泊定取便耕種放差税<lb/>
是月晉州送擒獲太原軍士二十六人各與巾履衫袴<lb/>
竝釋之<lb/>
二年正月賜兖州慕容彦超詔曰朕與卿久叙兄弟比<lb/>
無嫌隙自前嵗奔逃之後尋時慰納如初察憂疑則推<lb/>
以赤心邀信誓則指之白日留男不歸大職欲已只在<lb/>
舊藩動必依從㫁無疑阻何故執心不定率意而行聚<lb/>
草㓂于城中修戰具于衙内發言不遜舉事無常差遣<lb/>
<pb n="KR3k0013_WYG_167-4a"/>
元隨主持鎮務恣令殘害任便誅求率配之名三四十<lb/>
件搶拾事力贍飬姦兇一境生靈不勝其苦南則結連<lb/>
淮㓂北則勾喚劉崇早者差都押牙鄭麟口奏敷陳乞<lb/>
移藩閫朕推心嘉納回詔允俞昨上表請赴闕廷朕亦<lb/>
一從卿意復成欺侮飜有指名兼更偽詐鄆州書題㸃<lb/>
染齊王勲徳且非竒計何必如斯近者東面諸侯相繼<lb/>
奏報稱卿差㸃管内人户團併義營欲議發軍攻取隣<lb/>
道衆情不服闔境波逃其百姓皆併力同心殺却元隨<lb/>
<pb n="KR3k0013_WYG_167-4b"/>
鎮将例各将家廻避散投外界潛藏或則保聚山林就<lb/>
便構置寨柵懼卿挾讐屠害不保朝昏懸望官軍救䕶<lb/>
為主朕為人父母能不痛心弔伐之行盖不獲已今差<lb/>
侍衛歩軍都指揮使曹英等部領馬歩大軍問卿情状<lb/>
卿若能改心知過束身歸朝當許全生待之如舊朕或<lb/>
違信是謂自欺卿若拒張便令攻取今更飛此詔始末<lb/>
指陳兾卿靜慮深思庶㡬轉禍為福言盡於此卿其圖<lb/>
之<lb/>
<pb n="KR3k0013_WYG_167-5a"/>
二月癸夘以先擒獲太原鄉軍頭周暉而下百三十三<lb/>
人各賜錢鞋遣供奉官盖繼明部送昭義界放還鄉里<lb/>
甲辰以先獲淮南指揮使燕敬權都頭趙筠官徤吳進<lb/>
羅義等四人放歸本土仍賜衣服金帛以遣召見謂之<lb/>
曰爾歸言逹吾意於爾君凡人惡兇邪奨忠順天下一<lb/>
也我之賊臣撓亂國法嬰城作逆殃及生靈不意吳人<lb/>
助此兇慝驅徒領衆渉我封陲南土君臣非良筭也<lb/>
是月戊申以兖州兵士數百人先在金州屯戌其家口<lb/>
<pb n="KR3k0013_WYG_167-5b"/>
仍在本城中勑就金州撫諭之曰一昨慕容彦超結連<lb/>
草宼毒宼蒸民側近縣鎮鄉村無名脅從徒害人神憤<lb/>
怒須議討除朝廷已發大軍往彼攻取汝等屯戌邊境<lb/>
勞苦經時言念忠勤不忘窹寐所有汝等家口並在兖<lb/>
州城内屬此背違想皆憂念在朕誠意暫不弭忘已降<lb/>
宣命指揮曹英候収復城池日畫時選得力負寨部領<lb/>
兵士率先入城占據本營安撫逐人骨肉家口不得輙<lb/>
有驚恐<lb/>
<pb n="KR3k0013_WYG_167-6a"/>
五月親征兖州乙丑旦次金鄉曹英送賊黨文懷美三<lb/>
人至行在賜袍帶釋之癸酉賊散員都將周延嗣歸順<lb/>
自是賊黨相繼來奔皆有所賜<lb/>
是月兖州行軍孫暉副使劉演及本城將校等為軍士<lb/>
所獲帝以其脅從皆賜衣装以釋之諸村鎮要路捕獲<lb/>
得賊黨者相繼而至帝多宥之彦超元隨都押衙鄭麟<lb/>
李玘及伶官十數人王峻請而免之<lb/>
是月兖州平制曰應曽與慕容彦超同惡之人逃避濳<lb/>
<pb n="KR3k0013_WYG_167-6b"/>
藏者竝與釋放仰於所在自出陳首百日不首者復罪<lb/>
如初應已伏誅逆黨人等於諸處有骨肉者先已指揮<lb/>
放罪招安尚慮本身抵法之後却有驚疑宜令所在州<lb/>
縣明行告諭竝釋放不問兖州城内幕職及縣官吏軍<lb/>
府将校竝令放罪及衙前州使兩院職役人本城軍都<lb/>
竝勒仍舊自慕容彦超違背已來鄉村山寨豪強人等<lb/>
接便為非刼掠虜殺今因収復之後竝與洗滌一切不<lb/>
問<lb/>
<pb n="KR3k0013_WYG_167-7a"/>
八月淮南界俘獲耕牛雜畜詔送還本處<lb/>
三年正月夏州李彛殷府州折徳扆上言河東界偽麟<lb/>
州刺史楊仲訓以蕃部攻圍繼來求便乞歸明賜勅書<lb/>
曰麟州刺史楊仲訓及軍州将吏職員等拒夏州節度<lb/>
使李彛殷奏得汝等状稱劉崇拒命聖朝堅其逆壘今<lb/>
被部族侵廹乞垂救解兼已稱大朝正朔竝聞逆命邊<lb/>
郡無歸值妖孽之脅從致朝貢之阻絶今則蕃部兵民<lb/>
助我討違汝等哀告蕃鄰欲謀歸向備覩變通之意特<lb/>
<pb n="KR3k0013_WYG_167-7b"/>
用𢎞納之仁宜示撫安用奨忠順已指揮州府及諸蕃<lb/>
部不令進攻汝等便宜明宣朝㫖告諭軍民應是通河<lb/>
東道路口岸畫時遣人守禦不得通人來往凡有公事<lb/>
一一奏取朝廷指揮其官員将校職掌一切依舊仍分<lb/>
析名銜申奏當議等第加恩兼之酬賞邠州折從阮言<lb/>
奉詔示諭慶州諸蕃部尋遣人告報首領其野鷄第七<lb/>
門族首領李萬全及樹夥等族受勅書領袍帶等設誓<lb/>
其諸族猶負倔彊見與寜州諸軍襲擊其次月戊申邠<lb/>
<pb n="KR3k0013_WYG_167-8a"/>
州折從阮言奉詔討逐慶州野鷄族兼招攜諸部族臣<lb/>
自前月興兵後招到樹夥等二十一族與勅書袍帶綵<lb/>
緞設酒食令發誓詞盟約兼排列軍士圍繞今已和斷<lb/>
兼補郝爽為慶州牢城使又發龍㨗一指揮赴寜州深<lb/>
州言蕃界内來歸老小漸多任便諸處安置二月已前<lb/>
解州刺史鄭元昭為慶州刺史充青白兩池㩁鹽制置<lb/>
使廣順初以郭彦欽再刺慶州性凟貨及擅加㩁錢民<lb/>
夷流怨州北十五里寡婦山有蕃部曰野鷄族多羊馬<lb/>
<pb n="KR3k0013_WYG_167-8b"/>
彦欽作法擾之利其賂遺蕃情獷悍易為不法彦欽乃<lb/>
奏野鷄族暴盜掠奪綱商帝難於興師遣使賫詔書撫<lb/>
慰望其率化蕃人既苦彦欽惡政不時報命或曰野鷄<lb/>
部族蕃落之最狡者宜以兵詰而誅之乃移陜帥折從<lb/>
阮鎮邠州又令寜州張建武㑹合環州皇甫進兵攻之<lb/>
建武勇於立功徑趨野鷄族帳追擊殺數百人其喜萬<lb/>
玉族折思族殺牛族者皆熟户蕃人此無猜忌又殺牛<lb/>
素與野鷄族有憾且聞官軍討伐相聚餉饋欣然欽奉<lb/>
<pb n="KR3k0013_WYG_167-9a"/>
官軍利其財貨孶畜刼奪之翻為諸族所誘至包山負<lb/>
險之地官軍不利被蕃人廹逐投崖墜澗而死者數百<lb/>
餘折從儉等以兵自保無相救應建武陷長男餘衆僅<lb/>
免帝怒彦欽及建武俱罷任彦欽至京師勒歸私第竟<lb/>
不得見建武左遷率府卒是月元昭兩地㩁鹽之任故<lb/>
特行制置以寜邊人<lb/>
其月契丹降人偽授儒州晉山簿李著鄭縣簿王裔泰<lb/>
州司法劉裴等著賜比明經出身裔裴比學究出身<lb/>
<pb n="KR3k0013_WYG_167-9b"/>
五月沁州和州縣民百四户來奔遣於河中安置命節<lb/>
度使彦超分配居止撫安<lb/>
六月勅大原來降嵐州録事叅軍丁守加朝散大夫試<lb/>
大理評事兼監察御史為蔡州真陽令<lb/>
世宗顯徳元年正月詔自廣順元年後來幽州淮南西<lb/>
川河東等界軍人百姓投降者累令安撫所在有無荒<lb/>
閒田土一任請射住佃為永業西川接界久不通商今<lb/>
後一任來往只須所屬官吏防閑恐夾帶奸細<lb/>
<pb n="KR3k0013_WYG_167-10a"/>
三月辛巳詔應㳂邊州府接近西州淮南契丹河東界<lb/>
處仰所在府州及廵檢使臣鈐轄兵士及邊上人户不<lb/>
得侵擾外界及虜人畜務要静守疆塲勿令搔動其投<lb/>
來人户仍仰倍加安撫<lb/>
是月親征河東甲午次髙平縣兵士解嚴詔河東降卒<lb/>
二千餘人各賜絹二疋竝給衣装義軍各絹一疋令還<lb/>
本部受賜者無不歡呼感泣<lb/>
四月戊午偽遼州刺史張漢超待罪於行闕命釋之仍<lb/>
<pb n="KR3k0013_WYG_167-10b"/>
賜衣服鞍馬器備等甲子偽州防禦使董希顔偽嵐州<lb/>
刺史郭言等詣行闕見帝命釋罪賜賚有差丙寅偽沁<lb/>
州刺史李廷誨見丁邜偽憲州刺史韓光愿見皆賜賚<lb/>
有差癸酉忻州偽監軍李就殺偽刺史趙臯及契丹大<lb/>
将楊耨姑來降尋以李就為檢校司空忻州刺史仍遣<lb/>
使慰諭<lb/>
是月討太原回詔河東及契丹敗散軍士其中有潛竄<lb/>
山谷間者竝令招喚不得輙有傷害如是義軍百姓便<lb/>
<pb n="KR3k0013_WYG_167-11a"/>
可放還本家若是軍人及諸色人竝監送至駕前各與<lb/>
稳便安排遼沁二州新屬路府久陷賊境深可憫傷委<lb/>
本道節度使倍加安撫所有劉崇煩苛事件竝與除放<lb/>
二年九月甲午昭義節度使李筠遣牙将押送先擒到<lb/>
河東偽兵馬監押程友已下二百餘人到闕帝皆赦之<lb/>
仍加賜賚<lb/>
是月西南面招討使王景獲西川軍校姜暉已下三百<lb/>
餘人來獻帝曰姜暉等悉是中朝将士昨拒王師盡力<lb/>
<pb n="KR3k0013_WYG_167-11b"/>
於偽主亦其忠也宜竝赦之仍以錢帛賜之<lb/>
閏九月潁州主言有淮南百姓邢盛等二人度淮而來<lb/>
言因失耕牛故來此尋覓本部以來自賊境奏禀朝㫖<lb/>
帝曰率土之内皆吾民也豈以不庭之境便為限隔宜<lb/>
速放還仍給官錢市牛與之<lb/>
十一月以秦鳯平詔秦城階等州歸明将士自長行已<lb/>
上等第支賜優給其官吏将校職員等竝與加恩其中<lb/>
有西川人員除恩澤賞賜外如願駐留者厚與請受如<lb/>
<pb n="KR3k0013_WYG_167-12a"/>
願歸去者竝給盤纒用慰衆情免違物性應捉到賊軍<lb/>
将校一切放罪竝令押送赴闕各與恩澤自何里建等<lb/>
歸投西川已來訪聞管内州縣連嵗飢荒百姓軍人倍<lb/>
多勞役科斂頻併法令滋章既為吾民宜革前弊今後<lb/>
除秋夏兩稅征科外應偽屬所立諸般科率名目及非<lb/>
理徭役一切停罷徳音未該者宜令所司相次指揮<lb/>
十二月辛邜右領衛将軍王繼清押偽鳯州節度使王<lb/>
環已下四十三人到闕帝赦其罪頒賜有差先是自興<lb/>
<pb n="KR3k0013_WYG_167-12b"/>
師西伐至收復秦鳯前後擒獲川軍凡數千人帝皆赦<lb/>
之仍給以袍袴糗糧署為懐恩指揮繇是降卒無不感<lb/>
悦尋以環為左驍衛大将軍仍以服玩鞍馬賜之<lb/>
三年正月親征淮南壬子次永寧鎮帝謂侍臣曰夀州<lb/>
圍閉數月大軍暫退淮上如聞四面百姓往日入城廻<lb/>
避者多來歸業今王師再舉慮其復入城中枉為餓殍<lb/>
宜先告諭㑭安其家乙邜次趙村軍士於戌邏間擒到<lb/>
敗卒數人帝問曰爾敗來數日何不走入夀州而乃日<lb/>
<pb n="KR3k0013_WYG_167-13a"/>
夜奔走周旋不離此地盖心迷耳命釋其縛仍以袍袴<lb/>
賜之<lb/>
二月丁亥偽左神衛軍使徐象等一十八人來降賜錦<lb/>
袍銀帶鞍馬繒帛有差<lb/>
三月偽命光州都監張承翰以城歸順授承翰集州刺<lb/>
史<lb/>
是月賜揚光二州先歸順員流張洪等三十五人錦袍<lb/>
銀帶<lb/>
<pb n="KR3k0013_WYG_167-13b"/>
戊戌夀州城内天成軍使蔡暉來降賜錦袍銀帶錢絹<lb/>
等<lb/>
壬戌夀州城内軍校陳元貞等一十三人及水砦副将<lb/>
李温等來降賜物有差<lb/>
是月命供奉官安洪道押江南進奉副使王崇質李徳<lb/>
明等二人發赴金陵初呉人聞正陽之敗其氣已消矣<lb/>
又聞今上敗何延錫於渦口擒皇甫暉於滁州始懼覆<lb/>
亡之不暇乃遣鍾謨等奉表來上謨等因面奏云臣大<lb/>
<pb n="KR3k0013_WYG_167-14a"/>
國主願割夀濠泗楚光海六州之地𨽻於大朝仍嵗貢<lb/>
百萬之數以助軍用請罷攻討及孫晟至所奏亦然上<lb/>
以淮南諸郡半為我有復又諸将㨗奏日聞於行在料<lb/>
其事勢可以盡取江北之地乃不許之徳明等上見急<lb/>
攻夀陽慮頃刻不保乃奏云臣之保本國向來不知大<lb/>
朝兵力如是願陛下寛臣等五日之誅容臣自往江南<lb/>
取本國章表割江北諸郡盡獻于大朝上乃許其行因<lb/>
令賫璽書以賜李景書曰頃自有唐失御天歩方艱巢<lb/>
<pb n="KR3k0013_WYG_167-14b"/>
蔡䘮亂之餘朱李戰争之後中夏多故六紀于兹海縣<lb/>
𤓰分英豪鼎峙自為聲教各擅蒸黎連衡而交結四夷<lb/>
乘釁而憑陵上國華風不競否運所鍾凡百有心孰不<lb/>
興憤朕猥承先訓恭荷永圖徳不迨於前王道未方於<lb/>
往古然而擅一百州之富庻握三十萬之甲兵農戰交<lb/>
修士卒樂甲思欲報累朝之宿怨刷萬姓之包羞是以<lb/>
踐位以來懐安不暇破幽并之巨㓂收秦鳯之全封兵<lb/>
不告疲民有餘力一昨廻軍隴上問罪江干我實有辭<lb/>
<pb n="KR3k0013_WYG_167-15a"/>
咎将安執朕親提金鼓尋渡淮淝上順天心下符人欲<lb/>
前鋒所向彼㓂無遺棄甲僵屍動盈川谷収城徇地已<lb/>
過滁陽豈有落其𤓰牙折其羽翼潰其心腹扼其吭喉<lb/>
而能不亡者哉早者泗州主将逓送到書一函尋又使<lb/>
人鍾謨李徳明至賫所上表及貢奉衣服腰帶金銀器<lb/>
帛茶藥牛酒等近差徤歩進到第二表今月十六日使<lb/>
人孫晟等至齎到第三表及進奉金銀等到行朝深誠<lb/>
厚意觀其降身聽命引咎告窮所謂君子見幾不俟終<lb/>
<pb n="KR3k0013_WYG_167-15b"/>
日茍非逹識孰能若斯但以奮武興戎所以討不服惇<lb/>
信明義所以來逺人五帝三王盛徳大業嘗用此道以<lb/>
正萬邦朕今躬綂戎師龔行討伐吿于郊廟社稷詢于<lb/>
将相公卿天誘其𠂻國無異論茍不能恢復外地自畫<lb/>
邊疆便議班師真同戲劇則何以光祖宗之烈厭士庶<lb/>
之心匪徒違天兼且咈衆但以淮南部内已定六州廬<lb/>
夀濠黄大軍悉集指期尅日拉朽焚枯其餘數城非足<lb/>
介意必若盡淮甸之土地為大國之提封猶是逺圖豈<lb/>
<pb n="KR3k0013_WYG_167-16a"/>
同迷復如此則江南吏卒悉遣放還江北軍民竝當留<lb/>
住免違物類之性㑭安鄉土之情至於削去尊稱願輸<lb/>
臣禮非為故事實有前規蕭詧奉周不失附庸之道孫<lb/>
權事魏自同藩國之儀古也雖然今則不取但存帝號<lb/>
何爽嵗寒倘堅事大之心終不迫人于險事實真慤詞<lb/>
匪枝游俟諸郡之悉來即大軍之立罷質于天地信若<lb/>
丹青我無彼欺爾無我詐言盡于此皆不須云茍曰未<lb/>
然請從兹絶竊以陽春在候庶務縈思願無廢於節宣<lb/>
<pb n="KR3k0013_WYG_167-16b"/>
更自期於愛重音塵匪逺風壤猶殊翹想所深勞於夢<lb/>
寐又賜其将佐書曰朕自類禡興師麾旄問罪絶長淮<lb/>
而電擊指建業以鷹揚旦夕之間克㨗相繼至若兵興<lb/>
之所自釁起之所來勝負之端倪戎甲之次第不勞盡<lb/>
諭必想具知近者金陵使人繼來行闕追悔前事委質<lb/>
大朝非無謝咎之辭亦有罪軍之請但以南邦之土地<lb/>
本中夏之封疆茍失克復之期大孤朝野之望已興是<lb/>
役固不徒還必若自淮以南畫江為界盡歸中國猶是<lb/>
<pb n="KR3k0013_WYG_167-17a"/>
逺圖所云願為外臣乞比湖浙彼既服義朕豈忍人必<lb/>
當别議封崇待以殊禮凡爾将佐各盡乃心善為國家<lb/>
之謀勉擇常久之利<lb/>
四月駐蹕于夀春城下以江南偽命常州刺史姚鳯為<lb/>
左屯衛将軍是月前湖南節度使馬希崇昆仲凡十有<lb/>
七人自揚州來見賜衣物鞍馬錢帛各有差賜以希崇<lb/>
為左羽林綂軍又以淮南偽命揚州通句尚書虞部員<lb/>
外郎何幼冲為工部郎中仍賜金紫<lb/>
<pb n="KR3k0013_WYG_167-17b"/>
五月以偽命東都副留守工部侍郎馮延魯為太府卿<lb/>
六月詔以江北諸州縣有未収復處宜令行營大将明<lb/>
申招諭儻能知機歸順朝廷其向來名位當一切如故<lb/>
仍宣名藩大郡厚加旌賞其軍都自長行已上竝與優<lb/>
給其中願歸江南者亦聽自便<lb/>
四年正月詔曰應淮南界南百姓宜令行營将校告報<lb/>
諸軍不得俘虜傷害<lb/>
三月親征淮南壬寅賜收降到淮南将卒許文縝已下<lb/>
<pb n="KR3k0013_WYG_167-18a"/>
一萬五百二十四人分物有差<lb/>
甲辰偽夀州節度使劉仁贍上表乞降丁未再差人上<lb/>
表是日賜仁贍詔曰朕昨者再幸淮淝盡平諸砦念一<lb/>
城之生靈久困重圍豁三面之疎網少寛疲瘵果聞感<lb/>
義累貢來章卿受任江南鎮兹淮甸踰年固守誠節不<lb/>
虧近代封疆之臣卿且無愧忠烈廻翔之際不失事機<lb/>
萬民獲保於安全一境便期於舒泰卿便可宣逹恩信<lb/>
慰撫軍城将覿儀刑良増欣沃覽奏嘉奨再三在懷差<lb/>
<pb n="KR3k0013_WYG_167-18b"/>
東上閣門使張保績入城宣諭是日仁贍遣其子崇讓<lb/>
上表請罪又賜詔曰朕臨御萬邦推誠克已當五兵未<lb/>
戢雷霆宣震耀之功暨萬旅投戈覆戴示生成之徳况<lb/>
卿等受任本國保兹列藩戮力邦家将帥常道救援不<lb/>
及廻翔得宜事主盡心何罪之有已令宣諭當體優恩<lb/>
勉自保調無更疑慮稱奨在念寤思不忘戊申帝率六<lb/>
師於夀州城北受仁贍以下降将仁贍已抱疾帝令不<lb/>
拜慰勞久之仍賜蟒衣玉帶御馬鞍轡金銀器皿錦綺<lb/>
<pb n="KR3k0013_WYG_167-19a"/>
綾羅等甚厚又賜其子崇讓等四人及監軍使周廷構<lb/>
節度判官鄭牧營田副使孫羽等分物又賜其軍士錢<lb/>
絹米麥各有差尋除仁贍天平軍節度使特進檢校太<lb/>
尉兼中書令<lb/>
壬子以江南偽命西北面行營監軍使舒州團練使朱<lb/>
元為蔡州防禦使文徳殿使監軍使周廷構為衛尉卿<lb/>
夀州營田副使孫羽為太僕卿節度判官鄭牧為鴻臚<lb/>
卿賞歸順也<lb/>
<pb n="KR3k0013_WYG_167-19b"/>
四月辛未以江南偽命西北面行營應援使前永安軍<lb/>
節度使檢校太尉許文縝為檢校太尉左監門行上将<lb/>
軍以偽命㑹西北面行營應援都軍使前武安軍節度<lb/>
使檢校太傅邊鎬為檢校太傅左千牛衛上将軍仍各<lb/>
僉一子為供奉官<lb/>
五月賜許文縝邊鎬王環周廷構馮延魯鄭牧孫羽等<lb/>
宅地各數畝又以材植緡錢等賜之㑭構居第<lb/>
八月又賜許文縝等各絹三百疋綿五百兩㑭備時服<lb/>
<pb n="KR3k0013_WYG_167-20a"/>
十一月癸亥賜濠州降卒錢帛各有差<lb/>
乙丑漣水縣偽䧺武軍使知縣事崔萬廸以其縣來降<lb/>
尋授萬廸瓊州刺史充開封府馬歩軍都指揮使仍以<lb/>
鞍馬金銀錢帛等物賜之<lb/>
丙寅制以偽濠州團練使郭廷謂為亳州防禦使以偽<lb/>
濠州兵馬都監泰州團練使陳遷為忻州團練使以偽<lb/>
保義軍節度使陳承昭為右監門衛上将軍仍以錦袍<lb/>
金帶賜之<lb/>
<pb n="KR3k0013_WYG_167-20b"/>
是日賜漣水縣歸降兵士衣物錢帛各有差<lb/>
庚午偽濠州團練使郭廷謂已下詣行宫見帝優以待<lb/>
之咸厚加賜賚焉<lb/>
十二月泗州守将范再遇以其城降尋授再遇檢校太<lb/>
保宿州團練使賜推誠化功臣仍厚賜加賚<lb/>
五年五月甲寅韓令坤自揚州差人執江南偽閣門承<lb/>
㫖李延祚來獻延祚稱奉李景命起遣江北人户過江<lb/>
帝命釋之乃以錦袍賜焉<lb/>
<pb n="KR3k0013_WYG_167-21a"/>
是月又賜海州㨗到軍校卒伍錢帛有差<lb/>
二月征淮南幸揚州辛酉偽天長軍使兼䧺州刺史易<lb/>
贇及監軍使周暉已下詣行宫見尋以贇為天䧺軍節<lb/>
度行軍司馬以暉為萊州團練副使咸加賜賚焉<lb/>
三月己亥賜江南書云皇帝恭問江南國主劉承遇至<lb/>
齎到草表分割廬舒蘄黄等州畫江為界兼重叠見謝<lb/>
者頃逢多事莫通玉帛之歡適自近年遂搆干戈之役<lb/>
兩地之交兵未息蒸民之受弊斯多一昨再辱使人重<lb/>
<pb n="KR3k0013_WYG_167-21b"/>
尋前意将敷久要須盡縷陳今者承遇爰來封函復至<lb/>
請割州郡仍定封疆猥形信誓之詞備認始終之意既<lb/>
能如是又復何求邊陲頓静於烟塵師旅便還於京闕<lb/>
永言欣慰深切誠懐其常潤一路及㳂江兵棹今已指<lb/>
揮抽退兼兩浙荆南水路将士各降詔示竝令罷兵其<lb/>
廬黄蘄三路将士亦遣抽㧞近外若彼中起掲逐處将<lb/>
員兵士及軍都家口了畢只請差人勾喚在彼将校交<lb/>
割州城所有江内舟船或慮上下須有往來已指揮只<lb/>
<pb n="KR3k0013_WYG_167-22a"/>
令就北岸牽駕盡合披陳幸惟體認<lb/>
是月命鹽城監使申屠諤齎璽書押御馬一十疋金銀<lb/>
鞍轡一十副散馬四十匹羊千口賜江南國主李景諤<lb/>
先為王師所擒帝釋而歸之因令齎是以往又命釋先<lb/>
擒到偽舒州刺史施仁望令歸江南仍加賜賚焉<lb/>
四月江南進奉使馮延己巳下辭歸賜延已金器百兩<lb/>
銀器五千兩絹五十疋錢五百萬緡馬四十蹄羊二百<lb/>
口及偽副給事中田霖已下所賜各有差<lb/>
<pb n="KR3k0013_WYG_167-22b"/>
五月降璽書賜李景云皇帝恭問江南國主竊以道契<lb/>
昌隆撫有疆宇控朱方而定霸總澤國以稱䧺五嶺三<lb/>
江風聲自逺重光奕世基搆無窮不有竒傑之才孰副<lb/>
民庶之望朕猥以凉徳奄宅中區接風壤以非遥幸馬<lb/>
牛之相及引領南望久渇徽猷果契素誠獲親髙義一<lb/>
昨繼勞使介頻奉好音方在行朝未遑報命近還宫闕<lb/>
合遣軺車㑭伸玉帛之歡少答嵗寒之意今遣太府卿<lb/>
馮延魯衛尉卿鍾謨管押持送仍賜景御衣四對金玉<lb/>
<pb n="KR3k0013_WYG_167-23a"/>
帶各一錦衣綺羅縠綾帛共十萬疋金器千兩銀器萬<lb/>
兩御馬五匹并金玉鞍馬散馬四百蹄羊五百口又賜<lb/>
其世子冀國信物稱是又賜絹十萬匹㑭犒其師焉<lb/>
六月辛未降璽書賜李景云朕居大寳之尊為萬邦之<lb/>
主體穹昊從人之意法禹湯罪已之心豁開襟懐昭示<lb/>
寰海方務協和之徳豈忘曠蕩之恩載想融明諒應鑒<lb/>
認相次収到江南諸軍員寮兵士四千六百八十七人<lb/>
今竝放歸自是命使臣七人分畨押送赴迎鑾渡過江<lb/>
<pb n="KR3k0013_WYG_167-23b"/>
仍以資糧賜之南軍無不感恱<lb/>
七月庚寅放江南天輝㧞山長劍兵士七百餘人歸江<lb/>
南<lb/>
十月甲午放刑部侍郎馮延魯左監門衛上将軍許文<lb/>
績右千牛衛上将軍邊鎬衛尉卿周廷構等竝放歸江<lb/>
南又勅淮南諸州舊𨽻江南者元置義軍宜竝放歸農<lb/>
十二月庚辰江南生辰國信使曹翰辭上令齎璽書以<lb/>
賜李景云皇帝致書恭問江南國主星聚湖闗挺生英<lb/>
<pb n="KR3k0013_WYG_167-24a"/>
哲命世既崇於基構承家撫有於江山顧寡昧之膺圖<lb/>
與君王之契協屬兹誕日遂舉舊章仍輟近臣往修國<lb/>
命導所懐於樂土期福履之無疆今差樞宻承㫖曹翰<lb/>
押生辰國信往彼到希見領仍賜景金銀器千兩錦綺<lb/>
繒帛二千疋御衣三襲玉帶二條名馬二十匹金銀鞍<lb/>
勒各一副<lb/>
六年幸滄州四月壬辰至乾寜軍偽寜州刺史王洪率<lb/>
其部衆以城來降賜物有差尋授洪隨州刺史<lb/>
<pb n="KR3k0013_WYG_167-24b"/>
五月幸瓦橋闗以契丹偽州刺史髙彦暉為華州刺史<lb/>
以偽鄭州刺史劉楚信為寜州刺史以偽闗南廵檢使<lb/>
姚中斌為汝州刺史皆賞歸順之智也<lb/>
六月戊寅賜偽泉州節度使劉從効詔曰黄禹錫至省<lb/>
所上表歸附大朝兼於京都置邸務事具悉卿自保全<lb/>
土宇專養黎元立功早逹於機權臨事固無於凝滯乃<lb/>
能望中原而内附陳方略以輸誠永言恭勤良多嘉奨<lb/>
爰自江南通和之後朝廷禮遇方深用恩信以綏懐㑭<lb/>
<pb n="KR3k0013_WYG_167-25a"/>
寰區而是則兼以卿本道地隣江表嘗奉金陵遽有改<lb/>
圖理宜盡善如上都置邸與彼抗衡雖百谷朝宗無以<lb/>
異也是時從効遣牙将蔡仲興為商人間道至京師求<lb/>
置邸内屬<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_167-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷一百六十七<lb/>
</p>
<p>
</p>
  </div>
</body>
</text>
</TEI>
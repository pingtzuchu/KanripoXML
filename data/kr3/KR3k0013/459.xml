<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百五十九</head>
    <p>
<pb n="KR3k0013_WYG_459-1a"/>
欽定四庫全書<lb/>
　册府元龜卷四百五十九　宋　王欽若等　撰<lb/>
　　臺省部<lb/>
　　　公正<lb/>
孔子曰茍正其身矣於從政乎何有不能正其身如正<lb/>
人何又曰其身正不令而行其身不正雖令不從此所<lb/>
謂言必忠信行必謹厚施於家邦無所不可茍異於是<lb/>
則人雖服從身亦弗理矧乎著位南宫比喉舌之象恪<lb/>
<pb n="KR3k0013_WYG_459-1b"/>
居中憲號耳目之官固當不侮鰥寡不畏强禦寅奉一<lb/>
人威肅百辟若衞之史魚漢之汲黯唐狄仁傑之儔皆<lb/>
可以同傳矣<lb/>
漢張敞以數上書有忠言宣帝徴敞為大中大夫與于<lb/>
定國並平尚書事以正違忤大將軍霍光<hi>守正不阿也</hi>
孔光為光祿勲領尚書事光帝師傅子少以經行自著<lb/>
進官蚤成<hi>蚤古早字</hi>不結黨友養游說有求於人既性自守<lb/>
亦其勢然也<lb/>
<pb n="KR3k0013_WYG_459-2a"/>
後漢宋均明帝時為尚書令每有駁議多合上㫖均嘗<lb/>
刪翦疑事帝以為有姦大怒收郎縛格之諸尚書惶恐<lb/>
皆叩頭謝罪均顧厲色曰蓋忠臣執義無有二心若畏<lb/>
威失正均雖死不易志小黃門在傍入具以聞帝喜其<lb/>
不撓即令貰郎<lb/>
樂恢為尚書僕射是時河南尹王調雒陽令李阜與竇<lb/>
憲厚善縱舍自由恢劾奏調阜并及司𨽻校尉諸所刺<lb/>
舉無所回避貴戚惡之憲弟夏陽侯瓌欲往候恢恢<lb/>
<pb n="KR3k0013_WYG_459-2b"/>
謝不與通憲兄弟放縱而忿其不附已妻每諫恢曰昔<lb/>
人有容身避害何必以言取怨恢歎曰吾何忍素餐而<lb/>
立人之朝乎<lb/>
韓稜為尚書令和帝即位侍中竇憲使人刺殺齊殤王<lb/>
子都鄉侯暢於上東門有司畏憲咸委疑于暢兄弟詔遣<lb/>
侍御史之齊案其事稜上疏以為賊在京師不宜捨近<lb/>
問逺恐為奸臣所笑竇太后怒以切責稜稜固執其義及<lb/>
事發果如所言憲惶恐白太后求出擊北匈奴以贖罪<lb/>
<pb n="KR3k0013_WYG_459-3a"/>
稜復上疏諫太后不從及憲有功還為大將軍威振天<lb/>
下復出屯武威㑹帝西祠園陵詔憲與車駕㑹長安及<lb/>
憲至尚書以下議欲拜之伏稱萬歳稜正色曰夫上交<lb/>
不諂下交不瀆禮無人臣稱萬歳之制議者皆慙而止<lb/>
尚書左丞王龍私奏記上牛酒於憲稜舉奏龍論為城<lb/>
旦<lb/>
郅壽為僕射是時大將軍竇憲以外戚之寵威傾天下<lb/>
憲常使門生齎書詣壽有所請託壽即送詔獄前後上<lb/>
<pb n="KR3k0013_WYG_459-3b"/>
書陳憲驕恣引王莽以誡國家是時憲征匈奴海内供<lb/>
其役費而憲及其弟篤景並起第宅驕奢非法百姓苦<lb/>
之壽以府藏空虚軍旅未休遂因朝㑹譏刺憲等厲音<lb/>
正色辭㫖甚切<lb/>
張霸為侍中時皇后兄虎賁中郎將鄧隲當朝貴盛聞<lb/>
霸名行欲與為友霸逡廵不答衆人笑其不識時務<lb/>
李充為侍中大將軍鄧隲嘗置酒請充賔客滿堂酒酣<lb/>
隲詭曰幸託椒房位列上將幕府初開欲辟天下竒偉<lb/>
<pb n="KR3k0013_WYG_459-4a"/>
以輔不逮惟諸君博求其器充乃為陳海内隱居懷道<lb/>
之士頗有不合隲欲絶其說以肉啖之充抵肉於地曰<lb/>
說士猶甘於肉遂出徑去隲甚望之同坐汝南張孟舉<lb/>
往讓充曰一日聞足下與鄧將軍說士未究激刺面折<lb/>
不由中和出言之責非所以光祚子孫者也充曰大丈<lb/>
夫居世貴行其意何能逺為子孫之計由是見非於貴<lb/>
戚<lb/>
劉矩為尚書令矩性亮直不能諧附貴勢以是失大將<lb/>
<pb n="KR3k0013_WYG_459-4b"/>
軍梁冀意出為常山相<lb/>
楊厚為侍中順帝時大將軍梁冀威權傾朝遣弟侍中<lb/>
不疑以車馬珍玩致遺於厚欲與相見厚不答<lb/>
左雄為尚書令遷司𨽻校尉初雄薦周舉為尚書舉既<lb/>
稱職議者咸稱焉及在司𨽻又舉故冀州刺史馮直以<lb/>
為將帥而直嘗坐贜受罪舉以此劾奏雄雄恱曰吾嘗<lb/>
事馮直之父而又與直善今宣光以奏吾乃是韓厥之<lb/>
舉也由是天下服焉<lb/>
<pb n="KR3k0013_WYG_459-5a"/>
張陵為尚書桓帝元嘉中歳首朝賀大將軍梁冀帶劒<lb/>
入省陵呵叱令出勑羽林虎賁奪冀劍冀跪謝陵不應<lb/>
即劾奏冀請廷尉論罪有詔以一歳俸贖而百僚肅然<lb/>
初冀弟不疑為河南尹舉陵孝亷不疑疾陵之奏冀因<lb/>
謂曰昔舉君適所以自罰也陵對曰明府不以陵不肖<lb/>
誤見擢序今申公憲以報私恩不疑有愧色<lb/>
羊陟為尚書令時太尉張顥司徒樊陵大鴻臚郭防太<lb/>
僕曹陵大司農馮方並與宦䜿相姻私公行貨賂並奏<lb/>
<pb n="KR3k0013_WYG_459-5b"/>
罷黜之不納<lb/>
刁韙為尚書在朝有鯁直臣節<lb/>
向栩為侍中每朝廷大事侃然正色百官憚之<lb/>
橋𤣥靈帝時為尚書令時大中大夫葢升與帝有舊恩<lb/>
前為南陽太守臧數億以上𤣥奏免升禁錮没入財賄<lb/>
帝不從而遷升侍中𤣥託病免<lb/>
趙戬字叔茂為尚書選部郎董卓欲以所私並充臺閣<lb/>
戬拒不聽卓怒召戬欲殺之觀者皆為戬懼而戬自若<lb/>
<pb n="KR3k0013_WYG_459-6a"/>
及見卓引辭正色陳說是非卓雖㓙戻屈而謝之<lb/>
荀彧為尚書令折節下士坐不累席其在臺閣不以私<lb/>
欲撓意彧有羣從一人才行實薄或謂彧以君當事不<lb/>
可不以某為議郎彧笑曰官者所以表才也若如來言<lb/>
衆人其謂我何邪其持心平正皆類此<lb/>
魏陳羣轉侍中領丞相東西曹掾在朝無適無莫雅仗<lb/>
名義不以非道假人<lb/>
賈逵為諫議大夫時太祖終於雒陽逵典䘮事時鄢陵<lb/>
<pb n="KR3k0013_WYG_459-6b"/>
侯彰行越騎將軍從長安來赴問逵先王璽綬所在逵<lb/>
正色曰太子在鄴國有儲副先王璽綬非君侯所宜問<lb/>
也遂奉梓宫還鄴<lb/>
何䕫魏國初建拜尚書僕射時丁儀兄弟方進寵儀與<lb/>
䕫不合尚書傅選謂䕫曰儀不相好已甚子友毛玠等<lb/>
儀已害之矣子宜少下之䕫曰為不義適足害其身焉<lb/>
能害人且懷姦倖之心立於明朝其得久乎䕫終不屈<lb/>
志儀後果以㐫偽敗<lb/>
<pb n="KR3k0013_WYG_459-7a"/>
杜恕為散騎黄門侍郎恕推誠以質不治飾少無名譽<lb/>
及在朝不結交援專心向公每政有得失嘗引綱維以<lb/>
正言於是侍中辛毗等器重之<lb/>
蘇則為侍中與董昭同僚昭嘗枕則膝臥則推下之曰<lb/>
蘇則之膝非佞人之枕也<lb/>
辛毗為侍中時中書監劉放令孫資見信於主制斷時<lb/>
政大臣莫不交好而毗不與徃來毗子敞諫曰今劉孫<lb/>
用事衆皆影附大人宜少降意和光同塵不然必有謗<lb/>
<pb n="KR3k0013_WYG_459-7b"/>
言毗正色曰主上雖未稱聰明不為闇劣吾立身自有<lb/>
本末就與孫劉不平不過令吾不作三公而已何危害<lb/>
之有焉大丈夫欲為公而毁其髙節耶<lb/>
蜀羅憲字令則為尚書吏部郎時黄皓預政衆多附之<lb/>
憲獨不與同皓恚左遷巴東太守<lb/>
呉紀陟為中書郎孫峻使詰南陽王和令其引分陟宻<lb/>
使令正辭自理峻怒陟懼閉門不出<lb/>
晉辛表字偉容年二十餘為散騎侍郎時同僚諸郎共<lb/>
<pb n="KR3k0013_WYG_459-8a"/>
平尚書事年少並兼厲鋒氣要名譽尚書事至或有不<lb/>
便故遺漏不視及傳書者去即入深文論駁惟表不然<lb/>
事來有不便輙與尚書共論盡其意主者固執不得已<lb/>
然後共奏議司空陳泰等以此稱之<lb/>
崔洪自尚書左丞遷吏部尚書舉用甄明門無私謁薦<lb/>
雍州刺史郄詵代己為左丞詵後紏洪洪謂人曰我舉<lb/>
郄丞而還奏我是挽弩自射也詵聞曰昔趙宣子任韓<lb/>
厥為司馬以軍法戮宣子之僕宣子謂大夫曰可賀我<lb/>
<pb n="KR3k0013_WYG_459-8b"/>
矣吾選厥也任其事崔侯為國舉才我以才見舉惟官<lb/>
是視各明至公何故斯言乃至此洪聞其言而重之<lb/>
文立巴郡人為散騎常侍蜀故尚書犍為程瓊雅有德<lb/>
業與立深交武帝聞其名以問立對曰臣重其人但年<lb/>
垂八十禀性謙退無復當時之望故不以上聞耳瓊聞<lb/>
之曰廣休可謂不黨矣故吾善夫人也<lb/>
甄德為侍中時河南尹庾純先坐事免後復為散騎常<lb/>
侍後將軍荀汲於朝㑹中奏純以前坐不孝免黜不宜<lb/>
<pb n="KR3k0013_WYG_459-9a"/>
升進德進曰孝以顯親為大祿養為榮詔赦純前愆擢<lb/>
近侍兼掌教官此純召不俟駕之日而後將軍汲以私<lb/>
議貶奪公論抗言矯情誣罔朝廷宜加貶汲坐免官<lb/>
傅咸為左丞多與楊駿箋諷切之駿意不平駿弟濟素<lb/>
與咸善與咸書曰江海之流混混故能成其深廣也天<lb/>
下大器非可稍了而相觀每事欲了生子癡了官事官<lb/>
事未易了也了事正作癡復為快耳左丞總司天臺維<lb/>
正八坐此未易居以君盡性而處未易居之任益不易<lb/>
<pb n="KR3k0013_WYG_459-9b"/>
也想慮破頭故具有白咸答曰衞公云酒色之殺人此<lb/>
甚於作直坐酒色死人不為悔逆畏以直致禍此由心<lb/>
不直正欲以茍且為明哲耳自古以直致禍者當由矯<lb/>
枉過直或不忠允欲以亢厲為聲故致忿耳安可悾悾<lb/>
為忠益而當見疾乎<lb/>
卞粹惠帝初為尚書郎楊駿執政人多附㑹而粹正直<lb/>
不阿及駿誅超拜右丞封咸陽子稍遷至左軍將軍<lb/>
華廙為光祿大夫開府儀同三司時河南尹韓壽因託<lb/>
<pb n="KR3k0013_WYG_459-10a"/>
賈后求以女配廙孫陶廙距不許后深以為恨故遂不<lb/>
登台司<lb/>
王戎為司徒免官惠帝反宫以戎為尚書令既而河間<lb/>
王顒遣使說成都王穎將誅齊王冏檄書至冏謂戎曰<lb/>
孫秀作逆天子幽逼孤糾合義兵掃除元惡臣子之節<lb/>
信著神明二王聽讒造搆大難當頼忠謀以和不協卿<lb/>
其善為我籌之戎曰公首舉義衆兾定大業開闢已來<lb/>
未始有也然論功報賞不及有勞朝野失望人懷貳志<lb/>
<pb n="KR3k0013_WYG_459-10b"/>
今二王帶甲百萬其鋒不可當若以王就第不失故爵<lb/>
委權崇讓此求安之計也冏謀臣葛旟怒曰漢魏以來<lb/>
王公就第寧有得保妻子者乎議者可斬於是百官震<lb/>
悚戎偽藥發墮厠得不及禍<lb/>
王衍為中書令時齊王冏有興復之功而專權自恣公<lb/>
卿皆為之拜衍獨長揖焉<lb/>
裴楷為侍中石崇以功臣子冇才氣與楷志趣各異楷<lb/>
不與之交<lb/>
<pb n="KR3k0013_WYG_459-11a"/>
劉頌為吏部尚書及趙王倫之害張華也頌哭之甚慟<lb/>
聞華子得逃喜曰茂先卿尚有種倫黨張林聞之大怒<lb/>
憚頌持正而不能害也孫秀等推崇倫功宜加九錫百<lb/>
僚莫敢異議頌獨曰昔漢之錫魏魏之錫晉皆一時之<lb/>
用非可通行今宗廟乂安雖嬖后避退勢臣受誅周勃<lb/>
誅諸吕而尊孝文霍光廢昌邑而奉孝宣並無九錫之<lb/>
命違舊典而習權變非先王之制九錫之議請無所施<lb/>
張林積忿不已以頌為張華之黨將害之孫秀曰誅張<lb/>
<pb n="KR3k0013_WYG_459-11b"/>
裴巳傷時望不可復誅頌林乃止<lb/>
劉喬為散騎常侍時齊王冏為大司馬初嵇紹為冏所<lb/>
重每下階迎之喬言於冏曰裴張之誅朝臣畏憚孫秀<lb/>
故不敢不受財物嵇紹今何所逼忌故畜裴家車牛張<lb/>
家奴婢邪樂彦輔來公未嘗下牀何獨加敬於紹冏乃<lb/>
止紹謂喬曰大司馬何故不復迎客喬曰似有正人言<lb/>
以卿不足迎者紹曰正人為誰喬曰其則不逺紹黙然<lb/>
嵇紹元康初為給事黄門侍郎時侍中賈謐以外戚之<lb/>
<pb n="KR3k0013_WYG_459-12a"/>
寵年少居位潘岳杜斌等皆附託焉謐求交於紹紹拒<lb/>
而不答及謐誅紹時在省以不阿比㓙族封弋陽子<lb/>
茍晞為尚書左丞亷察諸曹八坐以下皆側目憚之<lb/>
荀緄為尚書秉機平正直道而行是時内外公卿大夫<lb/>
莫不敬憚焉<lb/>
劉暾字長升為尚書左丞正色在朝三臺清肅<lb/>
郄鍳鎭合肥時王敦有逆謀甚忌之表為尚書令徵還<lb/>
道經姑孰與王敦相見謂曰樂彦輔短才耳後生流宕<lb/>
<pb n="KR3k0013_WYG_459-12b"/>
言違名檢考之以實豈勝滿武秋耶鍳曰擬人必於其<lb/>
倫彦輔道韻平淡體識冲粹處傾危之朝不可得而親<lb/>
䟽及愍懷太子之廢可謂柔而有正武秋失節之士何<lb/>
可同日而言敦曰愍懷廢徙之際交有危機之急何能<lb/>
以死守之乎以此相方其不減明矣鍳曰大丈夫既潔<lb/>
身北面義同在三豈可偷生屈節靦顔天壤耶茍道數<lb/>
終極固當存亡以之敦聞鍳言大忿之遂不復相見拘<lb/>
留不遣敦之黨與譛毁日至鍳舉止自若初無懼心敦<lb/>
<pb n="KR3k0013_WYG_459-13a"/>
謂錢鳳曰郄道徴儒雅之士名位既重何得害之乃放<lb/>
還臺<lb/>
卞壼為右將軍給事中尚書令成帝即位羣臣進璽司<lb/>
徒王導以疾不至壼正色於朝曰王公豈社稷之臣耶<lb/>
大行在殯嗣皇未立寧是人臣辭疾之時導聞之乃輿<lb/>
疾而至壼與庾亮共叅機要王導稱疾不朝而私送車<lb/>
騎將軍郄鍳壼奏以導虧法從私無大臣之節御史中<lb/>
丞鍾雅阿撓王典不加凖䋲並請免官雖事寢不行舉<lb/>
<pb n="KR3k0013_WYG_459-13b"/>
朝震肅壼斷裁切直不畏强禦皆此類也壼幹實當官<lb/>
以褒貶為己任勤於吏事欲軌正督世不肯苟同時好<lb/>
然性不𢎞裕才不副意故為諸名士所少而無卓爾優<lb/>
譽明帝深器之於諸大臣而最任職阮孚每謂之曰卿<lb/>
常無閒泰嘗如含瓦石不亦勞乎壼曰諸君以道德恢<lb/>
𢎞風流相尚執鄙吝者非壼而誰時貴游子弟多慕王<lb/>
澄謝鯤為達壺厲色於朝曰悖禮傷教罪莫斯為甚中<lb/>
朝傾覆實由於此欲奏推之王導庾亮不從乃止然而<lb/>
<pb n="KR3k0013_WYG_459-14a"/>
聞者莫不折節<lb/>
孔愉為尚書左僕射讓稟賜表指言姦暴威虐王導聞<lb/>
而非之於都坐謂愉曰君言姦吏擅威暴人肆虐為患<lb/>
是誰愉欲大論朝廷得失陸玩抑之乃止後導將以趙<lb/>
𦙍為護軍愉謂導曰中興已來處此官者周伯仁應思<lb/>
逺耳今誠乏才豈以趙𦙍居之邪導不從其守正如此<lb/>
由是為導所銜<lb/>
孔坦為尚書郎典客令萬黙領諸胡胡人相誣朝廷疑<lb/>
<pb n="KR3k0013_WYG_459-14b"/>
黙有所偏助將加大辟坦獨不署由是被譴棄官歸㑹<lb/>
稽<lb/>
王珣為僕射太子少傅王雅將拜遇雨請以繖入珣不<lb/>
許之因冒雨不拜<lb/>
韓伯為侍中陳郡周勰為謝安主簿居䘮廢禮崇尚老<lb/>
莊脫犯名教伯領中正不通勰議曰拜下之敬猶能違<lb/>
衆從禮情理之極不宜以多比為通時人憚焉識者謂<lb/>
伯可謂澄世所不能澄裁世所不能裁者矣與夫容已<lb/>
<pb n="KR3k0013_WYG_459-15a"/>
順衆者豈得同時而共稱哉<lb/>
范甯為中書侍郎指斥朝士直言無諱王國寶甯之甥<lb/>
也以諂媚事㑹稽王道子懼為甯所不容乃相驅扇因<lb/>
被疎隔求補豫章太守帝曰豫章不宜太守何急以身<lb/>
試死邪甯不信卜占固請行<lb/>
阮种為中書郎進止有方正已率下朝廷咸憚其威容<lb/>
每為駁議事皆施用遂為楷則<lb/>
郄隆字𢎞始謇亮有匪躬之節初為尚書郎轉左丞在<lb/>
<pb n="KR3k0013_WYG_459-15b"/>
朝為百僚所憚<lb/>
徐邈為散騎常侍謝安薨論者或有異同邈固勸中書<lb/>
令王獻之奏加殊禮仍崇進謝石為尚書令𤣥為徐州<lb/>
邈後為中書侍郎邈嘗詣東府遇衆賔沈湎引滿諠譁<lb/>
㑹稽王道子曰君時有暢不邈對曰邈陋巷書生惟以<lb/>
節儉清修為暢耳道子以邈業尚道素笑而不以為忤<lb/>
也<lb/>
范㤗為中書侍郎時㑹稽王世子元顯專權内外百官<lb/>
<pb n="KR3k0013_WYG_459-16a"/>
請假不復表聞惟箋元顯而已泰建言以為非宜元顯<lb/>
不納<lb/>
宋蔡廓為御史中丞時中書令傅亮寄任隆重學冠當<lb/>
時朝廷儀典皆取定於亮每諮廓然後施行亮意若有<lb/>
不同廓終不為屈<lb/>
王惠為呉興太守少帝即位以蔡廓為吏部尚書不肯<lb/>
拜乃以惠代焉惠被召即拜未嘗接客人有與書求官<lb/>
者得輙聚置閣上及去職其封如初時談者以廓之不<lb/>
<pb n="KR3k0013_WYG_459-16b"/>
拜惠之即拜雖事異而意同也<lb/>
何尚之為侍中領尚書令秉衡當朝畏逺權柄親戚故<lb/>
舊一無薦舉既以致怨亦以此見稱<lb/>
王球為吏部尚書球公子簡貴素不交游筵席稀進門<lb/>
無異客尚書僕射殷景仁領軍劉湛並執重權傾動内<lb/>
外球雖通家姻戚未嘗徃來<lb/>
南齊王琨在宋為散騎常侍廷尉虞龢議社稷合為一<lb/>
神琨案舊糾駁時龢深被親寵朝廷歎琨强正太祖即<lb/>
<pb n="KR3k0013_WYG_459-17a"/>
位加侍中時王儉為宰相屬琨用東海郡迎吏琨謂信<lb/>
人曰語郎三臺五省皆是郎用人外方小郡當乞寒賤<lb/>
省官何容復奪之遂不過其事<lb/>
蕭惠基為侍中領驍騎將軍尚書令王儉朝宗貴望惠<lb/>
基同在禮閣非公事不私覿焉<lb/>
張緒為散騎常侍領本州中正長沙王晃屬選用呉興<lb/>
聞人邕為州議曹緒以資藉不當執不許晃遣書佐固<lb/>
請之緒正色謂晃使曰此是身家州鄉殿下何得見逼<lb/>
<pb n="KR3k0013_WYG_459-17b"/>
謝[卄/瀹]為吏部尚書明帝廢欝林領兵入殿左右驚走報<lb/>
[卄/瀹][卄/瀹]與客圍棊每下子輙云其當有意竟局乃還齋臥<lb/>
竟不問外事明帝即位[卄/瀹]又屬疾不知事蕭諶以兵臨<lb/>
起之[卄/瀹]曰天下事公卿處之足矣且死者命也何足以<lb/>
此懼人後宴會功臣上酒尚書令王晏等興席[卄/瀹]獨不<lb/>
起曰陛下受命應天晏以為已之力觴遂不見報上大<lb/>
笑解之座罷晏呼[卄/瀹]共載還令省欲相撫恱[卄/瀹]又正色<lb/>
曰君巢窟在何處晏初得班劔[卄/瀹]謂之曰身家太傅裁<lb/>
<pb n="KR3k0013_WYG_459-18a"/>
得六人若何事頓得二十晏甚憚之謂江祏曰彼上人<lb/>
者難為詶對加領右軍將軍<lb/>
梁江革為度支尚書時尚書令何敬容掌選序用多非<lb/>
其人革性強直每至朝宴常有褒貶以此為權勢所疾<lb/>
乃謝病還家<lb/>
到洽為尚書吏部郎請託一無所行為尚書左丞凖䋲<lb/>
不避貴戚尚書省賄賂莫敢通<lb/>
江蒨為吏部郎方雅有風格僕射徐勉權重自遇在位<lb/>
<pb n="KR3k0013_WYG_459-18b"/>
者並宿士敬之唯蒨及王規與抗禮不為之屈<lb/>
羊偘為都官尚書時尚書令何敬容用事與之並省未<lb/>
嘗遊造有宦者張僧𦙍候偘偘曰我牀非閹人所坐竟<lb/>
不前之時論美其貞正<lb/>
孔休源為尚書左丞彈肅禮闈雅允朝望<lb/>
謝舉為尚書令時邵陵王綸於婁湖立園廣讌酒後好<lb/>
聚衆賔冠手自裂破投之唾壺皆莫敢言舉嘗預宴王<lb/>
欲取舉幘舉正色曰裂冠毁冕下官弗敢聞命拂衣而<lb/>
<pb n="KR3k0013_WYG_459-19a"/>
退王屢召不反甚有慙色焉<lb/>
陳孔奐為尚書倉部郎遷儀曹侍郎時左民郎沈景為<lb/>
飛書所謗將陷重辟事連臺閣人懐憂懼奐廷議理之竟<lb/>
得明白<lb/>
蕭𢎞為始興王諮議叅軍兼金部侍郎性抗直不事權<lb/>
貴左右近臣無造請髙宗每欲遷用輙為用事者裁抑<lb/>
焉<lb/>
後魏東阿縣公元順為吏部尚書兼右僕射時三公曹<lb/>
<pb n="KR3k0013_WYG_459-19b"/>
令史朱暉案事錄尚書髙陽王雍雍欲以為廷尉評頻<lb/>
煩託順順不為用雍遂下命用之順投之於地雍聞大<lb/>
怒昧爽坐都㕔召尚書及丞郎畢集欲待順至於衆挫<lb/>
之順日髙方至雍攘袂撫几而言曰身天子之子天子<lb/>
之叔天子之相四海之内親尊莫二元順何人以身成<lb/>
命投棄於地順鬚髮俱張仰面看屋憤氣奔涌長欷而<lb/>
不言久之揺一白羽扇徐而謂雍曰髙祖遷宅中土剏<lb/>
定九流官方清濁軌儀萬古而朱暉小子身為省吏何<lb/>
<pb n="KR3k0013_WYG_459-20a"/>
合為廷尉清官殿下既先皇同氣宜遵成㫖自有短垣<lb/>
而復踰之也雍曰身為丞相錄尚書如何不得用一人<lb/>
為官順曰庖人雖不治庖尸祝不得越樽爼而代之未<lb/>
聞有别旨令殿下恭選事順又厲聲曰必如是順當依<lb/>
事奏聞雍遂笑而言曰豈可以朱暉小人便相忿恨遂<lb/>
起呼順入室與之極飲順亢執不撓皆此類也<lb/>
穆紹為侍中領本邑中正紹無他才能而資性方重罕<lb/>
接賔客希造人門領軍元乂當權熏灼曾徃候紹紹迎<lb/>
<pb n="KR3k0013_WYG_459-20b"/>
送下階而已時人歎尚之紹加儀同三司領左右侍中<lb/>
元順與紹同直順嘗因醉入其寢所紹擁被而起正色<lb/>
讓順曰身二十年侍中與卿先君亟連職事縱卿後進<lb/>
何宜相排突也遂謝事還家詔喻乃起<lb/>
髙允為中書侍郎閹官宗愛之任勢也威振四海嘗召<lb/>
百司於都堂王公已下望庭畢拜允至獨升階而揖<lb/>
羊祉為光祿大夫當官不憚強禦朝廷以為剛斷時有<lb/>
檢覆每令出使<lb/>
<pb n="KR3k0013_WYG_459-21a"/>
于忠為散騎常侍兼武衞將軍時北海王詳為太傅錄<lb/>
尚書事忠每以鯁氣正辭為詳所忿面責忠曰我憂在<lb/>
前見爾死不憂爾見我死時也忠曰人生于世自有定<lb/>
分若應死於王手避亦不免若其不爾王不能殺詳因<lb/>
忠表讓之際宻勸帝以忠為列卿令解左右聽其讓爵<lb/>
於是詔停其封優進太府卿<lb/>
封回為都官尚書時滎陽鄭雲諂事長秋卿劉騰貨騰<lb/>
紫纈四百匹得為安州刺史除書旦出暮往詣回坐未<lb/>
<pb n="KR3k0013_WYG_459-21b"/>
定謂回曰我為安州卿知之否彼土治生何事為便回<lb/>
答之曰卿荷國寵靈位至方伯雖不能㧞園葵去織婦<lb/>
宜思方畧以濟百姓如何見造而問治生乎封回不為<lb/>
商賈何以相示雲慙媿失色<lb/>
賈秀為中書侍郎加安逺將軍時丞相乙渾擅作威福<lb/>
多所殺害渾妻庶姓而求公主之號屢言於秀秀黙然<lb/>
渾曰公事無所不從我請公主不應何意秀慷慨大言<lb/>
對曰公主之稱王姬之號尊寵之極非庶族所宜若假<lb/>
<pb n="KR3k0013_WYG_459-22a"/>
竊此號當必自咎秀寧死於今朝不敢笑於後日渾左<lb/>
右莫不失色為之振懼而秀神色自若渾夫妻黙然含<lb/>
忿他日乃書太醫給事楊惠冨臂作老奴官慳字令以<lb/>
示秀渾每欲伺隙陷之㑹渾伏誅遂得免難秀正色守<lb/>
正皆此類也<lb/>
和其奴為尚書左僕射與河東王閻毗太宰常英等並<lb/>
平尚書事在官愼法不受私請<lb/>
慕容白曜為比部尚書在職執法無所阿縱<lb/>
<pb n="KR3k0013_WYG_459-22b"/>
李冲為南部尚書冲從甥隂始孫孤貧往家冲家至如<lb/>
子姪有人求官因其納馬於冲始孫輙受而不為言後<lb/>
假方便借冲此馬馬主見冲乘馬而不得官後乃自陳<lb/>
始末冲聞之大驚執始孫以狀欵奏始孫坐罪其處要<lb/>
自厲不念愛惡皆此類也累遷尚書僕射冲明白當官<lb/>
奉國為己任自始迄終無所避屈<lb/>
游肇為右僕射於吏事斷決不速主者諮呈反覆論叙<lb/>
有時不曉至於再三必窮其理然後下筆雖寵勢干請<lb/>
<pb n="KR3k0013_WYG_459-23a"/>
終無廻挽方正之操時人服之及領軍元乂之廢靈太<lb/>
后將害太傅清河王懌乃集公卿㑹議其事於時羣臣<lb/>
莫不失色順㫖肇獨抗言以為不可終不下署<lb/>
盧同為左丞時相州刺史奚康生徵民歳調皆七八十<lb/>
尺以邀奉公之譽部内患之同於歳祿官給長絹同乃<lb/>
舉案康生度外徵調書奏詔科康生之罪兼褒同在公<lb/>
之績<lb/>
甄深為黄門侍郎親識有求官者答云趙郡李謐躭學<lb/>
<pb n="KR3k0013_WYG_459-23b"/>
守道不悶予常欲致言但未有次耳諸君何為輕自媒<lb/>
衒<lb/>
髙道恱為諫議大夫正色當官不憚强禦<lb/>
楊機為度支尚書方直之心久而彌厲奉公正己為時<lb/>
所稱<lb/>
崔光為侍中延昌四年正月迎立孝明後二日廣平王<lb/>
懷扶疾入臨以母弟之親徑至太極西廡哀動禁内呼<lb/>
侍中黄門領軍三衞云身欲上殿哭大行又須入見主<lb/>
<pb n="KR3k0013_WYG_459-24a"/>
上諸人皆愕然相視無敢抗對者光獨攘袂振杖引漢<lb/>
太尉趙熹横劍當階推下親王故事辭色甚厲聞者莫<lb/>
不稱善懷壯光理義有據聲淚俱止云侍中以故事裁<lb/>
我我不敢不服於是遂還頻遣左右致謝<lb/>
北齊宋遊道初仕魏為左中兵郎中尚書令臨淮王彧譴<lb/>
責遊道游道乃執板長揖曰下官謝王瞋不謝王理即<lb/>
日詣闕上書曰徐州刺史元孚頻有表云偽梁廣發士<lb/>
卒來圍彭城乞增羽林二千以孚宗室重臣告請應實<lb/>
<pb n="KR3k0013_WYG_459-24b"/>
所以量奏給武官千人孚今代下以路阻自防遂納在<lb/>
防羽林八百人辭曰疆境無事乞將還家臣沗局司深知<lb/>
不可尚書令臨淮王彧即孚之兄子遣省事謝逺三日<lb/>
之中八度逼廹云冝依判許臣不敢附下罔上孤負聖<lb/>
明但孚身在任乞師相繼及其代下便請放還進退為<lb/>
身無憂國之意所請不合其罪不科彧乃召臣於尚書<lb/>
都堂云卿一小郎憂國之心豈厚於我醜罵溢口不顧<lb/>
朝章右僕射臣世隆吏部郎中臣薛琡已下百餘人並<lb/>
<pb n="KR3k0013_WYG_459-25a"/>
皆聞見臣實獻直言云忠臣奉國事在其心亦復何簡貴<lb/>
賤自北海入雒王不能致身死難方清宫以迎簒賊鄭<lb/>
先䕶立義廣州王復建旗往討趣惡如流伐善何速今<lb/>
得冠冕百僚乃欲為私害政為臣此言彧怒更甚臣既<lb/>
不佞干犯貴臣乞解郎中帝召見游道嘉勞之彧亦言<lb/>
臣沗冠百僚遂使一郎攘袂髙聲肆言頓挫乞解尚書<lb/>
令帝乃下敕聽解臺郎後除司州治中從事復為尚書<lb/>
左丞游道入省劾太師咸陽王坦太保孫騰司徒髙隆<lb/>
<pb n="KR3k0013_WYG_459-25b"/>
之司空侯景錄尚書元弼尚書令司馬子如官貸金銀<lb/>
催徵酬價雖非指事贓賄終是不避權豪又奏駮尚書<lb/>
違失數百條省中豪吏王儒之徒並鞭斥之始依故事<lb/>
於尚書省立門名以記出入早晩令僕已下皆側目<lb/>
髙愼為大行臺左丞轉尚書當官無所廻避時咸畏憚<lb/>
之<lb/>
髙隆之為尚書右僕射時初給民田貴勢皆占良美貧<lb/>
弱咸受瘠薄隆之啟髙祖悉更反易乃得均平<lb/>
<pb n="KR3k0013_WYG_459-26a"/>
張雕世祖時為假儀同三司雕自以出於微賤致位大<lb/>
臣勵精在公有匪躬之節欲立功効以報朝恩論議抑<lb/>
揚無所廻避宫掖不急之費大存減省左右縱恣之徒<lb/>
必加禁約數譏切寵要獻替帷扆帝亦深倚仗之<lb/>
崔劼累遷中書令初和士開擅朝曲求物譽諸公因此<lb/>
頗為子弟干䘵世門之胄多處京官劼二子拱撝並為<lb/>
外任弟廓之從容謂劼曰拱撝幸得不凡何為不在省<lb/>
府之中清華之所而並外藩有損家代劼曰立身以來<lb/>
<pb n="KR3k0013_WYG_459-26b"/>
恥以一言自達今若進兒與身何異卒無所求聞者莫<lb/>
不歎服<lb/>
後周栁慶為民部尚書威儀端肅樞機明辨太祖每發<lb/>
號令常使慶宣之慶天性抗直無所廻避太祖亦以此<lb/>
深委仗焉<lb/>
崔猷為司會中大夫明帝遺詔立武帝晉公護謂猷曰<lb/>
今奉遵遺㫖君以為何如對曰殷道尊周道親今朝廷<lb/>
既遵周禮無容輙違此義事雖不行時稱守正<lb/>
<pb n="KR3k0013_WYG_459-27a"/>
裴漢為司路下大夫天和中加車騎大將軍儀同三司<lb/>
時晉公護擅權縉紳等多諂附之以圖仕進惟漢直道<lb/>
自守故八年不徙職<lb/>
裴俠為工部中大夫有大司空掌典錢物李貴乃於府<lb/>
中悲泣或問其故對曰所掌官物多有費用裴公清嚴<lb/>
有名懼遭罪責所以泣耳俠聞之許其自首貴自言隠<lb/>
費錢五百萬<lb/>
薛端為吏部郎中性強直每有奏請不避權貴文帝嘉<lb/>
<pb n="KR3k0013_WYG_459-27b"/>
之故賜名端欲令名實相副<lb/>
顔之儀為御正大夫屬官宣帝嗣位政刑日亂開府于<lb/>
義上疏諫時鄭譯劉昉以恩幸當權謂義不利於已先<lb/>
惡之於帝帝覧表色動謂侍臣曰于義謗訕朝廷也之<lb/>
儀進曰古先哲王立誹謗之木置敢諫之皷猶懼不聞<lb/>
過于義之言不可罪也帝乃解<lb/>
隋趙賢通初仕後周武帝為御正上大夫與宗伯斛律<lb/>
徴素不協徵出為齊州刺史坐事下獄自知罪重遂踰<lb/>
<pb n="KR3k0013_WYG_459-28a"/>
獄而走帝大怒購之急賢通上宻奏曰徵自以負罪深<lb/>
重懼死遁逃若不北竄匈奴則南投呉越徵雖愚陋久<lb/>
歴清顯奔波敵國無益聖朝今者炎旱為災可因兹大<lb/>
赦帝從之徵頼而獲免賢通卒不言功<lb/>
陸彦師初仕北齊為中書黄門侍郎以不阿宦者讒出<lb/>
為中山太守<lb/>
栁雄亮高祖時為給事黃門侍郎尚書省凡有奏事雄<lb/>
亮多所駁正深為公卿所憚<lb/>
<pb n="KR3k0013_WYG_459-28b"/>
宇文弼為尚書左丞當官正色為百僚所憚<lb/>
梁毗為散騎常侍進位開府見楊素貴寵擅權百僚震<lb/>
慴因上封事極言之時素任寄隆重多所折挫當時朝<lb/>
士無不懼伏莫有敢與相是非辭氣不撓者獨毗與栁<lb/>
彧及尚書左丞李綱而已後髙祖不復專委於素蓋由<lb/>
察毗之言也<lb/>
郎茂為民部侍郎時尚書右僕射蘇威立條章每歳責<lb/>
民間五品不遜或答者乃云管内無五品之家不相應<lb/>
<pb n="KR3k0013_WYG_459-29a"/>
領類多如此又為餘糧簿擬有無相贍茂以為繁紆不<lb/>
急皆奏罷之<lb/>
栁彧為屯田侍郎時三品已上門皆列㦸左僕射髙熲<lb/>
子𢎞德封應國公申牒請㦸彧判曰僕射之子更不易<lb/>
居父之㦸槊已列門外尊有壓卑之義子有避父之禮<lb/>
豈容外門旣設内閤又施事竟不行熲聞而歎服<lb/>
盧楚為左司郎當朝正色甚為公卿所憚及煬帝幸江<lb/>
都東都官僚多不奉職楚每存糾舉無所廻避<lb/>
<pb n="KR3k0013_WYG_459-29b"/>
唐蘇珦則天朝為右司郎中時御史王𢎞義附託來俊<lb/>
臣搆陷無罪朝廷疾之嘗受詔於虢州採木役使不節<lb/>
丁夫多死珦按奏其事𢎞義竟以坐黜珦尋授給事中<lb/>
李至逺天后時李昭德薦為天官侍郎不詣昭德謝恩<lb/>
昭德怒奏黜為璧州刺史<lb/>
王求禮為左拾遺則天朝孫萬榮寇陷河北數州河内<lb/>
王懿宗擁兵不敢進比賊散懿宗奏請族誅滄瀛等州<lb/>
百姓為詿誤者求禮廷折之曰此百姓等素無良吏教<lb/>
<pb n="KR3k0013_WYG_459-30a"/>
習城池又不完固為賊驅逼茍徇圖全豈素有背叛之<lb/>
心哉而懿宗擁強兵十餘萬聞賊將至輙退走保城池<lb/>
罪當誅戮今乃移禍於草澤詿誤之人以求自免豈是<lb/>
為臣之道請先斬懿宗以謝河北百姓羣官咸諤然謂<lb/>
之切當遂令魏州刺史狄仁傑充使安撫<lb/>
宋璟為鳯閣舍人當官正色則天甚重之長安中張易<lb/>
之誣搆魏元忠有不順之言引鳯閣舍人張說令證之<lb/>
說將入於御前對覆惶惑廹懼璟謂曰名義至重神道<lb/>
<pb n="KR3k0013_WYG_459-30b"/>
難欺必不可黨邪醜正以求茍免若緣犯顔流貶芬芳<lb/>
多矣說感其言及入遂保明元忠竟得免死神龍元年<lb/>
遷吏部侍郎中宗嘉璟正直仍令諫議大夫内供奉仗<lb/>
下復言朝廷得失尋拜黄門侍郎時武三思恃寵執權<lb/>
嘗請託於璟璟正色謂之曰當今復子明辟王宜以侯<lb/>
就第何得尚干朝政獨不見産祿之事乎<lb/>
岑羲神龍元年為中書舍人時武三思用事侍中敬暉<lb/>
欲上表請削諸武之為王者募為疏者衆畏三思皆辭<lb/>
<pb n="KR3k0013_WYG_459-31a"/>
託不敢為之羲便操筆辭甚切直由是忤三思意轉秘<lb/>
書少監<lb/>
韓思復睿宗朝為給事中活嚴善思於雷霆之下拒武<lb/>
三思於諂附之中𤣥宗皇帝御筆題碑云有唐忠孝韓<lb/>
長公之墓<lb/>
楊瑒為户部侍郎時御史中丞宇文融請檢察天下逃<lb/>
户公卿不敢有異辭唯瑒獨建議以為括實不利居人<lb/>
徵籍外田稅使百姓困弊所得不補所失無幾瑒出外<lb/>
<pb n="KR3k0013_WYG_459-31b"/>
職<lb/>
相里造代宗朝為户部郎中永泰元年正月壬子章敬<lb/>
皇太后忌辰百僚於興唐寺行香内侍魚朝恩置齋饌<lb/>
於寺外之商販車坊延宰相及臺省官就食朝恩恣口<lb/>
談時政公卿惕息造與殿中侍御史李衎以正言折之<lb/>
衎辭直而強突頗忤朝恩遂罷會<lb/>
敬括為御史大夫持重推誠於下未嘗以私害公士頗<lb/>
稱焉<lb/>
<pb n="KR3k0013_WYG_459-32a"/>
班宏為刑部侍郎兼京官考使時右僕射崔寧書兵部<lb/>
侍郎劉廼上下考宏正議曰今夷荒靖難專在節制尺<lb/>
籍伍符不挾省司夫上多虚美之名下開趨競之路上<lb/>
行阿容下必朋黨因削去之廼知而謝之曰廼雖不敏<lb/>
敢掠一美以邀二罪乎<lb/>
郄高卿歴拾遺諫議大夫中書舍人處事不廻為宰相<lb/>
元載所忌魚朝恩署牙將李琮為兩街功德使琮暴横<lb/>
於銀臺門毁辱京兆尹崔昭髙卿立詣元載抗論以為<lb/>
<pb n="KR3k0013_WYG_459-32b"/>
國恥請速論奏載不從<lb/>
盧景亮德宗朝拜右拾遺補闕居諌列與補闕穆質皆<lb/>
以直稱<lb/>
韋貫之憲宗初為禮部員外郎新羅人全忠義以機巧<lb/>
進至少府監䕃其子為兩舘生貫之持其籍不與曰工<lb/>
商之子不當仕忠義以藝通權倖為請者非一人貫之<lb/>
持愈堅既而上疏陳忠義不宜汚朝籍辭理懇到竟罷<lb/>
去之改吏部員外郎<lb/>
<pb n="KR3k0013_WYG_459-33a"/>
奚陟為中書舍人中書省故事姑息胥徒以常在宰相<lb/>
左右也陟皆以公道遇之後為刑部侍郎時裴延齡惡<lb/>
京兆尹李充有能政專意陷害之誣奏充深結陸贄數<lb/>
厚賂遺金帛充既貶官又奏充比者妄破用京兆府錢<lb/>
穀至多請令比部勾覆以比部郎中崔元翰陷充怨惡<lb/>
贄也詔許之元翰曲附延齡刻治府史府史到者雖無<lb/>
過犯皆笞決以立威時論喧然陟廼躬自閱視府案具<lb/>
得其實奏言㨿度支奏京兆府貞元九年兩稅及已前<lb/>
<pb n="KR3k0013_WYG_459-33b"/>
諸色羨餘錢共六十八萬餘貫李充並妄破用今所勾<lb/>
勘一千二百貫已來是諸縣供館驛加破及在諸色人<lb/>
户腹内合收其斛㪷共三十二萬石惟三百餘石諸色<lb/>
輸納所由欠折其餘並是准敇及度支符牒應用已盡<lb/>
陟之寛平守法多如此類元翰既不遂其志因此憤恚<lb/>
而卒<lb/>
顔眞卿為尚書右丞代宗車駕自陜將還眞卿請皇帝<lb/>
先謁五陵九廟而後還宫宰相元載謂眞卿曰公所見<lb/>
<pb n="KR3k0013_WYG_459-34a"/>
雖羙其如不合事宜何眞卿怒而前曰用舍在相公耳<lb/>
言者何罪然朝廷事豈堪相公再破除耶載深銜之<lb/>
楊於陵為中書舍人時李實為京兆尹恃承恩寵於陵<lb/>
與給事中許孟容俱不附叶遂為實媒孽孟容改太常<lb/>
少卿於陵改秘書少監<lb/>
趙宗儒為司勲員外領考功事定内外百吏考績黜陟<lb/>
公當無所畏避遷考功郎中<lb/>
鄭澣為考功員外郎刺史有驅廹人吏上言政績請刋<lb/>
<pb n="KR3k0013_WYG_459-34b"/>
石紀事者澣採得其情條責亷使巧迹遂露人服其敏<lb/>
識<lb/>
裴佶為尚書左丞時兵部尚書李巽兼鹽鐵使將以使<lb/>
局置於本行經搆已半會佶拜命堅執以為不可遂令<lb/>
撤之巽恃恩而强時重佶之有守<lb/>
董晉為尚書左丞時右丞元琇為度支使韓滉所奏貶<lb/>
雷州司户其責既重舉朝以為非罪名有竊議者董晉<lb/>
謂宰臣劉滋齊映曰元右丞忽有貶責未知罪名用刑<lb/>
<pb n="KR3k0013_WYG_459-35a"/>
一濫誰不危懼假有權臣騁志相公何不奏請三司詳<lb/>
斷之去年闗輔用兵時方蝗旱琇總國計夙夜憂勤以<lb/>
贍給師旅不增一賦軍國皆濟斯可謂國之勞臣也今<lb/>
此播逐恐失人心人心一失則有聞鷄鳴起舞者矣竊<lb/>
為相公痛惜之滋映但引過而已給事中袁髙又抗疏<lb/>
申理之滉坐以朋黨寢而不報<lb/>
許孟容為禮部員外郎有公主之子請補𢎞文崇文舘<lb/>
諸生孟容舉令式不許主訴於德宗命中使問狀孟容<lb/>
<pb n="KR3k0013_WYG_459-35b"/>
執奏竟得請遷本曹郎中<lb/>
楊綰為吏部侍郎典選公平時元載秉政公卿多附託<lb/>
之綰孤立中道清貞自守未嘗私謁載以綰雅望素髙外<lb/>
示尊重心實疎之<lb/>
孟簡為倉部員外郎屬順宗登極王叔文竊政驟為户<lb/>
部侍郎簡為其屬中立正色挺然不附叔文心忌之而<lb/>
不敢退黜言於宰相韋執誼換刑部員外郎<lb/>
韓臯為尚書左丞時王叔文專政臯自以前軰舊人累<lb/>
<pb n="KR3k0013_WYG_459-36a"/>
更重任頗以簡倨自處嫉叔文之黨謂人曰吾不能事<lb/>
新貴人臯從弟畢幸於叔文以告之故出臯為鄂岳觀<lb/>
察使<lb/>
王源中為左補闕時典禁軍者不循法度至有臺府人<lb/>
吏皆為追擒源中上疏曰夫臺憲者紀綱之地府縣者<lb/>
責成之所設有罪犯宜歸司存安有北軍勢重於南衙<lb/>
輦下權傾於仗内乞還法司庶守職分憲宗可其請改<lb/>
侍御史<lb/>
<pb n="KR3k0013_WYG_459-36b"/>
韋處厚穆宗時為中書舍人時張平叔以便佞詼諧他<lb/>
門而進自京兆少尹不數月為户部侍郎判度支平叔<lb/>
欲以征利中帝意以希大任以𣙜鹽舊法為弊年深欲<lb/>
官自糴鹽可富國強兵疏利害十八條時宰不能奪因<lb/>
下其議處厚於是奏議發十難以詰之帝然後深知害<lb/>
人乃止平叔繇是始有疎斥之漸<lb/>
韋𢎞景為尚書左丞𢎞景素以鯁亮稱會吏部員外楊<lb/>
虞卿以公事為下吏所訕獄未能辨詔下𢎞景與憲司<lb/>
<pb n="KR3k0013_WYG_459-37a"/>
就尚書省詳讞虞卿多朋游時多嚮附者𢎞景素所不<lb/>
恱時已請告在第及准詔就召以公服來謁𢎞景謂之<lb/>
曰有勑推公虞卿失容自退<lb/>
崔咸為散騎常侍秘書監咸登朝歴臺閣獨行守正時<lb/>
望甚重敬宗幸東都人心不安裴度以勲舊自興元隨<lb/>
表入覲既至權臣不便度復居中書京兆尹劉栖楚軰<lb/>
十餘人駕肩拒之賔客持兩端者日擁其門一日度留<lb/>
客命酒栖楚求度之歡曲躬附耳而語咸舉爵罰度曰<lb/>
<pb n="KR3k0013_WYG_459-37b"/>
丞相不當許所屬官呫囁耳語度笑而飲之栖楚不自<lb/>
安趨出坐者壯之<lb/>
令狐楚為左僕射太和末李訓伏誅大臣從坐者八九<lb/>
人京師大擾文宗夜召楚及鄭覃入决事翌日以覃為<lb/>
宰相危疑之際楚多守正故為中尉仇士良所忌遂以<lb/>
本官充諸道鹽鐵轉運等使<lb/>
後唐蕭頃初在唐為吏部員外郎先是張濬由中書出<lb/>
為右僕射後為梁太祖判官髙邵使祖䕃求一子出身<lb/>
<pb n="KR3k0013_WYG_459-38a"/>
官省寺皆稱無例濬指揮甚急吏徒惶懼頃又判云僕<lb/>
射未集郎官未赴省上指揮使曹公事俱非南宫舊儀<lb/>
濬聞之慙悚致謝頃繇是名振梁祖亦加奨之<lb/>
韋寂仕梁為吏部郎中復判南曹吏畏其明人賞其正<lb/>
劉賛歴御史中丞刑部侍郎賛性雍和與物無忤居官<lb/>
畏慎人若以私干之雖權豪不能移其操<lb/>
崔嶤為尚書左丞素與崔彦融善彦融嘗為萬年令嶤<lb/>
謁於縣彦融未出見案上有書題皆賂遺中貴人嶤知<lb/>
<pb n="KR3k0013_WYG_459-38b"/>
其由徑始惡其為人及除司勲郎中嶤為左丞通刺不<lb/>
見嶤謂曰郎中行止鄙雜故未敢見宰相知之改楚州<lb/>
刺史卒於任<lb/>
趙鳳為員外郎充翰林學士會明宗置端明殿學士鳯<lb/>
與馮道俱任其職時任圜為宰相恃明宗舊恩行事無<lb/>
邊幅為巧宦者所傾以至罷相歸磁州朱守殷以汴州<lb/>
叛明宗親征未及鄭州巧宦者謂安重誨曰此失權者<lb/>
三四人在外地如朝夕未能破賊被此軰隂結狡徒為<lb/>
<pb n="KR3k0013_WYG_459-39a"/>
患非細乃指任圜在滏陽即日馳驛賜圜自盡既而鳳<lb/>
知之哭謂重誨曰任圜義士肯造逆謀以讐君父乎公<lb/>
如此濫刑何以安國重誨笑而不責<lb/>
晉裴皥為工部尚書舍相國寺宰臣桑維翰謁之不迎<lb/>
不送或問之答曰皥見維翰於中書則庶寮也維翰見<lb/>
皥於私館則門生也何送迎之有時人重其耿介<lb/>
盧詹歴兵部侍郎左丞工部尚書詹剛直議論不避權<lb/>
貴執政者常惡之<lb/>
<pb n="KR3k0013_WYG_459-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百五十九<lb/>
</p>
<p>
</p>
  </div>
</body>
</text>
</TEI>
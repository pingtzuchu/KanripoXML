<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷三百二十三</head>
    <p>
<pb n="KR3k0013_WYG_223-1a"/>
欽定四庫全書<lb/>
　冊府元龜卷三百二十三　宋　王欽若等　撰<lb/>
　　僣偽部<lb/>
　　　勲伐第三<lb/>
後燕慕容垂慕容皝子也以滅宇文之功封都鄉侯石<lb/>
季龍來伐既還猶有兼并之志遣將鄧恆率衆數萬屯<lb/>
于樂安營攻取之備垂戍徒河與恆相持恆憚而不敢<lb/>
侵石季龍之死也趙魏亂垂説慕容雋伐之雋以垂為<lb/>
<pb n="KR3k0013_WYG_223-1b"/>
前鋒都督雋僣稱尊號封垂吳王徙鎮信都以侍中右<lb/>
禁將軍錄留臺事大收東北之利乂為征南將軍荆兖<lb/>
二州牧有聲于梁楚之南再為司𨽻偽王公已下莫不<lb/>
累迹及慕容暐嗣位垂敗晉將桓温于枋頭威名大振<lb/>
慕容評深忌惡之乃謀誅垂垂懼禍及己與世子金奔<lb/>
于苻堅堅以垂為冠軍將軍封賔都侯食華陰之五百<lb/>
户垂在堅朝歴京兆尹進封泉州侯所在征伐皆有大<lb/>
功堅之敗於淮南也垂軍獨全堅以萬餘騎奔垂垂以<lb/>
<pb n="KR3k0013_WYG_223-2a"/>
兵屬堅至澠池垂請至鄴展拜陵墓因張國威刑以安<lb/>
戎狄堅許之遣其將李蠻閔亮尹國率衆三千送垂又<lb/>
遣石越戍鄴張蚝戍并州時堅子丕先在鄴及垂至丕<lb/>
舘之於鄴西垂具説淮南敗狀㑹堅將符揮告丁零翟<lb/>
斌聚衆謀逼雒陽丕配垂兵二千遣其將符飛龍率氐<lb/>
騎一千為垂之副以討之垂請入鄴城拜廟丕不許乃<lb/>
潜服而入亭吏禁之垂怒斬吏燒亭而去至河内殺飛<lb/>
龍悉誅氐兵召募逺近衆至三萬濟河焚橋令曰吾本<lb/>
<pb n="KR3k0013_WYG_223-2b"/>
外假秦聲内規興復亂法者軍有常刑奉命者賞不踰<lb/>
日天下既定封爵有差不相負也翟斌聞垂之將濟河<lb/>
也遣使推垂為盟主及至雒陽率衆㑹垂勸稱尊號垂<lb/>
謀于衆曰雒陽四面受敵北阻大河至於控馭燕趙非<lb/>
形勝之便不如北取鄴都據之而制天下衆咸以為然<lb/>
乃引師而東至滎陽以晉孝武太元八年自稱大將軍<lb/>
都督燕王承制行事攻㧞鄴郛丕固守中城垂塹而圍<lb/>
之擁漳水以灌之翟斌宻應符丕决防潰水事洩垂誅<lb/>
<pb n="KR3k0013_WYG_223-3a"/>
之於是引師去鄴北屯新城開其西奔之路垂將有北<lb/>
都中山之意慕容農率衆數萬迎之羣僚聞慕容暐為<lb/>
苻堅所殺勸垂僣位垂以慕容冲稱號闗中不許其後<lb/>
苻丕棄鄴城奔于并州垂定都中山以太元十一年僣<lb/>
即位遣其征西慕容楷衞軍慕容麟鎮南慕容紹征虜<lb/>
慕容宙等攻苻堅冀州牧苻定鎮東苻紹幽州牧苻謨<lb/>
鎮北苻亮等悉降慕容盛初以慕容寳庶長子封長樂<lb/>
王寳如龍城盛留在後寳為蘭汗所殺盛馳進赴京因<lb/>
<pb n="KR3k0013_WYG_223-3b"/>
斬蘭汗以長樂王稱制先是慕容竒聚衆于建安亦將<lb/>
討汗百姓翕然從之汗遣兄子金討竒竒擊滅之進屯<lb/>
乙連盛既斬汗命竒罷兵竒遂與丁零嚴生烏丸王龍<lb/>
之阻兵叛盛引軍至横溝去龍城十里盛出兵撃敗之<lb/>
執竒而還斬龍生等百餘人盛于是僣即尊位<lb/>
西秦乞伏國仁代其父司繁為苻堅鎮西將軍鎮勇士川及<lb/>
堅興夀春之役徴為將軍領先鋒騎㑹國仁叔父歩頺叛<lb/>
於隴西堅遣國仁還討之歩頺聞而大悦迎國仁於路<lb/>
<pb n="KR3k0013_WYG_223-4a"/>
國仁置酒髙㑹攘袂大言曰苻氏往因趙石之亂遂妄<lb/>
竊名號窮兵極武跨僣八州疆宇既寧宜綏以徳方虗<lb/>
廣威聲勤心逺略騷動蒼生疲弊中國違天怒人將何<lb/>
以濟且物極則虧禍盈而覆者天之道也以吾量之是<lb/>
役也難以免矣當與諸君成一方之業及堅敗歸國仁<lb/>
乃招集諸部有不附者討而并之衆至十餘萬及堅為<lb/>
姚萇所殺國仁謂其豪帥曰苻氏以髙世之姿而困於<lb/>
烏合之衆可謂天也夫守常迷運先逹恥之見機而作<lb/>
<pb n="KR3k0013_WYG_223-4b"/>
英豪之舉吾雖簿徳藉累世之資豈可覩時來之運而<lb/>
不作乎以太元十年自稱大都督大將軍大單于領秦<lb/>
河二州牧置武城武陽安固武始漢陽天水畧陽漒川<lb/>
甘松匡朋白馬菀川十二郡築勇士城以居之<lb/>
南燕慕容徳初以慕容雋之弟封范陽王後從慕容垂<lb/>
如鄴及垂稱王以徳為車騎大將軍遷司徒垂臨終勅<lb/>
其子寳以鄴城委徳寳既嗣位以徳為冀州牧領南蠻<lb/>
校尉鎮鄴魏將拓㧞章攻鄴徳遣南安王慕容青等夜<lb/>
<pb n="KR3k0013_WYG_223-5a"/>
撃敗之魏師退次新城又遣遼西公賀頼盧率騎與章<lb/>
圍鄴徳遣將追破章軍時魏師入中山慕容寳出奔於<lb/>
薊慕容詳又僣號中山寳以徳為丞相領冀州牧承制<lb/>
南夏隆安二年乃率户四萬車二萬七千乘自鄴徙于<lb/>
滑臺依燕元故事稱元年<lb/>
北凉沮渠蒙遜雄傑有英略㑹伯叔羅仇麴粥從吕光<lb/>
征河西光前軍大敗麴粥言於兄羅仇曰主上荒耄驕<lb/>
縱諸子朋黨相傾䜛人側目今軍敗將死正是智勇見<lb/>
<pb n="KR3k0013_WYG_223-5b"/>
猜之日可不懼乎吾兄弟素為所憚與其輕死溝瀆豈<lb/>
若勒衆向西平出苕藋奮臂大呼凉州不足定也羅仇<lb/>
曰理如汝言但吾家累世忠孝為一方所歸寧人負我<lb/>
無我負人俄而皆為光所殺宗姻諸部㑹葬者萬餘人<lb/>
蒙遜哭謂衆曰昔漢祚中微吾之乃祖翼奬竇融保寧<lb/>
河右吕王昬耄荒虐無道豈可不上繼先祖安世之志<lb/>
使二父有恨黄泉衆咸稱萬歲遂斬光中田䕶軍馬邃臨松<lb/>
令井祥以盟一旬之間衆至萬餘屯據金山與從兄男<lb/>
<pb n="KR3k0013_WYG_223-6a"/>
成推光建康太守叚業為使持節大都督龍驤大將軍<lb/>
凉州牧建康公改吕光龍飛二年為神璽元年業以蒙<lb/>
遜為張掖太守男成為輔國將軍委以軍國之任業僣<lb/>
稱凉王以蒙遜為尚書左承業憚蒙遜雄武微欲逺之<lb/>
乃以䝉遜從叔益生為酒泉太守蒙遜為臨池太守業<lb/>
既殺門下侍郎馬權蒙遜不自安請為西安太守業亦<lb/>
以蒙遜有大志懼為朝夕之變乃許焉蒙遜期與男成<lb/>
同祭蘭門山宻遣司馬許成告業曰男成欲謀叛許以<lb/>
<pb n="KR3k0013_WYG_223-6b"/>
取假日作逆若求祭蘭門山神言驗矣至期果然業收<lb/>
男成令自殺蒙遜聞男成死泣告衆曰男成忠於叚公<lb/>
枉見屠害諸君能為報仇乎且州土兵亂似非業所能<lb/>
濟吾所以初奉之者以之為陳吳耳而信䜛多忌枉害<lb/>
忠良豈可安枕卧觀使百姓罹於塗炭男成素有恩信<lb/>
衆皆憤泣而從之北至氐池衆逾一萬鎮軍臧莫孩率<lb/>
部衆附之羗胡多起兵響應蒙遜壁于侯塢業先疑其<lb/>
右將軍田昂幽之於内至是謝而赦之使與武衞梁中<lb/>
<pb n="KR3k0013_WYG_223-7a"/>
庸等攻蒙遜昂至侯塢率騎五百歸于蒙遜蒙遜至張<lb/>
掖昂元子承爰斬闗内之業左右皆散蒙遜大呼曰鎮<lb/>
西何在軍人曰在此蒙遜斬之晉安帝隆安五年梁中<lb/>
庸田昂等推蒙遜為大都督大將軍凉州牧張掖公義<lb/>
熈八年僣即西河王位<lb/>
夏赫連勃勃初以西單于子為後魏所敗奔於叱干部<lb/>
叱干他斗伏送勃勃於姚興髙平公没奕于奕于以女<lb/>
妻之姚興以為安逺將軍封陽川侯遷持節安北將軍<lb/>
<pb n="KR3k0013_WYG_223-7b"/>
五原公配以三交五部鮮卑及雜虜二萬餘落鎮朔方<lb/>
時河西鮮卑杜崙獻馬八千匹于姚興濟河至大城勃<lb/>
勃留之召其衆三萬餘人偽獵髙平川襲殺没奕于而<lb/>
并其衆衆至數萬義熈二年僣稱天王大單于自以匈<lb/>
奴夏后氏苗裔也國稱大夏其年討鮮卑薛于等三部<lb/>
破之降衆數萬進討姚興三城已北諸戍斬其將楊丕<lb/>
姚石生等勃勃初僣號求婚于秃髮搙擅搙擅弗許勃勃<lb/>
怒率騎二萬餘衆伐之殺傷萬餘人掠二萬七千口牛<lb/>
<pb n="KR3k0013_WYG_223-8a"/>
馬羊數十萬而還搙擅追之勃勃逆擊大敗之追奔八<lb/>
千里殺傷萬計斬其大將十餘人又與姚興將張佛生<lb/>
戰于青石原又敗之俘斬五千七百人興遣將齊難率<lb/>
衆二萬來伐勃勃退如河曲難以去勃勃既逺縱兵掠<lb/>
野勃勃潜軍覆之俘獲七千餘人收其戎馬兵杖難引<lb/>
軍而退勃勃復追擊于木城㧞之擒難俘其將士萬有<lb/>
三千戎馬萬匹嶺北夷夏降附者數萬計於是拜置守<lb/>
宰以撫之勃勃又率騎二萬入髙崗及于五井掠平凉<lb/>
<pb n="KR3k0013_WYG_223-8b"/>
雜胡七千餘户以配後軍進屯依力川姚興來伐至三<lb/>
城勃勃候興諸軍未集率騎擊之興大懼遣其將姚文<lb/>
宗距戰勃勃設伏擒之興將王奚聚羗胡三千餘户于<lb/>
勅奇堡勃勃進攻之堡人窮迫執奚出降勃勃又攻興<lb/>
將金雒生于黄石固彌姐豪地于我羅城悉皆㧞之徙<lb/>
七千餘家於大城以其丞相石地代領幽州牧以鎮之<lb/>
勃勃兄子左將軍羅提率歩騎一萬攻興將姚廣都于<lb/>
定陽尅之勃勃又攻興將姚夀都于清水城夀都奔上<lb/>
<pb n="KR3k0013_WYG_223-9a"/>
邽徙其人萬六千家於大城勃勃率騎三萬攻安定與<lb/>
姚興將楊佛嵩戰于青石北原降其衆四萬五千戎馬<lb/>
二萬匹進攻興將党知隆于東鄉降之徙其三千餘户<lb/>
于二城姚興鎮北參軍王買徳來奔勃勃以為軍師中<lb/>
郎將又攻興將姚逵于杏城二旬尅之執逵及其將姚<lb/>
大用姚安和姚利僕尹敵等姚興死子泓立泓將姚嵩<lb/>
與氐王楊盛相持率騎四萬襲上邽未至而嵩為盛所<lb/>
殺勃勃攻上邽二旬尅之殺泓秦州刺史姚平都及將<lb/>
<pb n="KR3k0013_WYG_223-9b"/>
士五千人毁城而去進攻陰宻又殺其將姚良子及將<lb/>
士萬餘人泓將姚恢棄安定奔于長安安定胡儼華韜<lb/>
率户五萬據安定降于勃勃其後姚泓為宋髙祖所滅<lb/>
髙祖留子義貞鎮長安勃勃以子璝都督前鋒諸軍事<lb/>
領撫軍大將軍率騎二萬南伐闗中郡縣悉降宋髙祖<lb/>
召義真東鎮雒陽以朱齡石守長安百姓遂逐齡石而<lb/>
迎勃勃入于長安為壇于㶚上僣即皇帝位<lb/>
吳楊行宻盧州人唐僖宗廣明之亂天子幸蜀郡將遣<lb/>
<pb n="KR3k0013_WYG_223-10a"/>
行宻徒歩奏事如期而復光啟初秦宗權擾淮右頻㓂<lb/>
廬夀郡將募能致戰擒賊者計級賞之行宻以膽力應<lb/>
募往必有獲得補為隊長行宻乃自募百餘人皆虓勇<lb/>
無行者殺都將自權州兵郡將即以符印付之而去朝<lb/>
廷因正授行宻廬州刺史光啟三年揚州節度使髙駢<lb/>
失政委任祅人吕用之之軰牙將畢師鐸懼為用之所<lb/>
譖自髙郵起兵襲廣陵為用之所却乃乞師於宣州秦<lb/>
彦且言事克之日願以揚州帥之彦先遣將秦稠以兵<lb/>
<pb n="KR3k0013_WYG_223-10b"/>
三千助師鐸攻陷廣陵髙駢遂署師鐸為行軍司馬未<lb/>
幾秦彦率大衆并家屬渡江入據揚州自稱節度使初<lb/>
揚州未陷吕用之詐為髙駢檄徵兵於廬州及城陷行<lb/>
宻以軍萬人奄至畢師鐸之入廣陵也吕用之出於外<lb/>
至是委質於行宻行宻攻廣陵營於大明寺秦畢出兵<lb/>
以攻行宻之營短兵纔接行宻偽遁秦畢之兵争入其<lb/>
柵以取金帛行宻發伏兵以擊之秦畢大敗退走其壁<lb/>
自是不復出戰其年九月秦畢害髙駢於幽州少長皆<lb/>
<pb n="KR3k0013_WYG_223-11a"/>
死同坎瘞於道院北垣下行宻攻圍彌急城中食盡米<lb/>
斗四十千居人相啗畧盡十月城陷秦畢走東塘行宻<lb/>
入廣陵輦外寨之粟以食饑民即日米價减至三千十<lb/>
一月蔡賊孫儒以衆萬人自淮西奄至還據外寨行宻<lb/>
輜重牛羊軍食未入城者皆為儒所有時秦畢來自東<lb/>
塘與儒軍合自是西門之外復為敵境矣初吕用之遇<lb/>
行宻於長給行宻曰用之有白金五千挺瘞於所居之<lb/>
廡下冦平日願備將士倡樓一醉之資至是行宻閱兵<lb/>
<pb n="KR3k0013_WYG_223-11b"/>
用之在側謂用之曰僕射許此軰銀何負心也據命斬<lb/>
於三橋之下夷其族行宻既有廣陵遣使至太梁陳歸<lb/>
附之意是自梁太祖兼領淮南乃遣牙將張廷範使于<lb/>
淮南與行宻結盟尋遣行軍司馬李璠權知淮南留後<lb/>
令都將郭信以兵援送行宻初則厚禮廷範及聞李璠<lb/>
之來浡然有拒命之意梁祖乃追李璠等還即表行宻<lb/>
為淮南留後文徳元年正月孫儒殺秦彦畢師鐸於髙<lb/>
郵引軍襲廣陵下之儒自稱節度使行宻收其衆歸於<lb/>
<pb n="KR3k0013_WYG_223-12a"/>
廬江龍紀元年孫儒出攻宣州行宻乘虗襲據揚州孫<lb/>
儒引軍復攻行宻大順元年行宻危蹙率衆夜遁出據<lb/>
宣州儒復入揚州一年乃蒐練兵甲以攻行宻屬江淮<lb/>
疾疫師人多死儒亦卧病為部下所執送於行宻殺之<lb/>
行宻自宣城長驅入于廣陵盡得孫儒之衆乾寧二年<lb/>
行宻盡有淮南之地昭宗乃降制授淮南節度副大使<lb/>
知節度事管内營田觀察處置等使同中書門下平章<lb/>
事封𢎞農郡王至子渭乃僣號<lb/>
<pb n="KR3k0013_WYG_223-12b"/>
漢劉隐唐末為廣州右都押衙領賀水鎮將兼封州刺史用<lb/>
法清肅威望頗振昭宗以嗣薛王知柔石門扈蹕功授清海<lb/>
軍節度使詔下廣州牙將盧琚譚玘謀不禀朝命隐舉部兵<lb/>
誅琚玘以聞知柔至深德之辟為行軍司馬委以兵賦昭宗<lb/>
命宰相徐彦若代知柔復署前職彦若在鎮二年臨薨<lb/>
手表奏隐為兩使留後昭宗未之許命宰相崔逺為節<lb/>
度使逺行及江陵聞嶺表多盗懼隐違詔遲留不進㑹<lb/>
逺復入相乃詔以隐為留後然乆未即真及梁祖為元<lb/>
<pb n="KR3k0013_WYG_223-13a"/>
帥隐遣使持重賂以求保薦梁祖即表其事遂降旄節<lb/>
梁開平初恩寵殊厚遷檢校太尉兼侍中封大彭郡王<lb/>
梁祖郊禋禮畢加檢校太師兼中書令又命兼領安南<lb/>
郡䕶充清海静海兩軍節度使進封南海王<lb/>
蜀王建陳州項城人唐末𨽻名於忠武軍秦宗權據蔡<lb/>
州懸重賞以募之建始自行間得補軍侯廣明中黄巢<lb/>
陷長安僖宗幸蜀時梁祖為巢將領衆攻襄鄧宗權遣<lb/>
小校鹿晏𢎞從監軍楊復光率師攻之建亦預行是歳<lb/>
<pb n="KR3k0013_WYG_223-13b"/>
復光入援京師明年破賊收京城初復光以忠武軍八<lb/>
千人立為八都晏𢎞與建各一都頭也復光死晏𢎞率<lb/>
八都迎扈行在至山南乃攻剽金商諸郡縣得兵數萬<lb/>
進逼興元節度使牛叢棄城而去晏𢎞因自為留後以<lb/>
建等領屬部刺史不令之任俄而晏𢎞正授節旄恐部下<lb/>
謀已多行忍虐繇是部衆離心建與别將韓建友善晏<lb/>
𢎞益猜二建偽待之厚引入卧内二建懼夜登城慰守<lb/>
陴者因月下共謀所向謂韓建曰僕射甘言厚徳意疑<lb/>
<pb n="KR3k0013_WYG_223-14a"/>
我也禍難無日矣早宜擇利而行韓曰善因率三千人<lb/>
趨行在僖宗嘉之賜與巨萬分其兵為五都仍以舊校<lb/>
主之即晉暉李師泰張造與二建也因號曰隨駕五都<lb/>
田令孜皆錄為假子及僖宗還宫建等分典神策軍皆<lb/>
遥領刺史光啓初從僖宗再幸興元令孜懼逼求為西<lb/>
川監軍楊復恭代為觀軍容使建等素為令孜所厚復<lb/>
㳟懼不附已乃出五將為郡守以建為璧州刺史天子<lb/>
還京復㳟以楊守亮鎮興元尤畏建侵已屢召之建不<lb/>
<pb n="KR3k0013_WYG_223-14b"/>
安其郡因招合谿洞豪猾有衆八千冦閬州陷之復攻<lb/>
利州刺史王珙棄城而去建攻剽二郡所至殺掠守亮<lb/>
不能制東川節度使顧彦朗初於闗輔破賊時與建相<lb/>
聞毎遣人勞問分貨幣軍食以給之故建不侵梓遂西<lb/>
川節度使陳敬瑄憂其膠固謀於監軍田令孜曰王八<lb/>
吾子也彼無他腸作賊山南實進退無歸故也吾馳咫<lb/>
尺之書可以坐置麾下即飛書招建建大喜遣使謂彦<lb/>
朗曰十軍阿父遣信見招僕欲詣成都省阿父因依陳<lb/>
<pb n="KR3k0013_WYG_223-15a"/>
太師求一大郡是所願也即之梓州見彦朗留家寄東<lb/>
川選精甲三千之成都行次鹿頭或謂敬瑄曰建今之<lb/>
劇賊鴟視狼顧専謀人國邑儻其即至公以何等處之<lb/>
彼建雄心終不居人之下公如以將校遇之是養虎自<lb/>
貽其患也敬瑄懼乃遣人止建遽脩城守建怒遂據漢<lb/>
川領輕兵至成都敬瑄讓之曰彼何為者而犯吾疆理<lb/>
建軍吏報曰閬州司徒北寄東川而軍容太師使者繼<lb/>
召今復拒絶何也司徒不惜改轅而東但不省太師反<lb/>
<pb n="KR3k0013_WYG_223-15b"/>
為拒絶慮顧梓州復相嫌間謂我何心故也使我來報<lb/>
且欲寄食漢川公勿復疑時光啓三年居浹旬建盡取<lb/>
東川之衆設梯衝攻成都三日不尅而退復保漢川月<lb/>
餘大剽蜀士進逼彭州百道攻之敬宣出兵來援建觧<lb/>
圍縱兵大掠十一州皆罹其毒民不聊生建軍勢日盛<lb/>
復攻成都敬宣患之顧彦郎亦懼侵已昭宗即位彦郎<lb/>
表請雪建擇大臣為蜀帥移敬瑄他鎮乃紹宰臣韋昭<lb/>
度鎮蜀以代敬瑄敬瑄不受代天子怒命顧彦郎楊守<lb/>
<pb n="KR3k0013_WYG_223-16a"/>
亮討之時昭度以建為牙内都校董其部兵及王師無<lb/>
功建謂昭度曰相公興數萬之衆討賊未効餉運久不<lb/>
相屬近聞雒陽以來藩鎮相噬朝廷姑息不暇與其勞<lb/>
師以事蠻方不如從而赦之且以兵威靖中原是國之<lb/>
本也相公盍歸朝覲面與主上畫之昭度持疑未决一<lb/>
日建陰令軍士於行府門外擒昭度親吏臠而食之建<lb/>
徐啟昭度曰盖軍士乏食以至於是耶昭度大懼遂留<lb/>
符節與建即日東還纔出劒門建即嚴兵守門不納東<lb/>
<pb n="KR3k0013_WYG_223-16b"/>
師月餘建攻西川管内八州所至響應遂急攻成都田<lb/>
令孜登城謂建曰老夫與八哥相厚太師乆已知聞有<lb/>
何嫌恨如是困我之甚耶建曰軍容父子之恩心何敢<lb/>
忘但天子付以兵柄太師孤絶朝廷故也茍太師悉心<lb/>
改圖何福如之又曰吾欲與八哥軍中相欵如何曰父<lb/>
子之義何嫌也是夜令孜擕蜀帥符印入建軍授建建<lb/>
泣謝曰太師初心太過致有今日相戾既此推心一切<lb/>
如舊翌日敬瑄啓闗迎建以蜀帥讓之建乃自稱留後<lb/>
<pb n="KR3k0013_WYG_223-17a"/>
表陳其事明年春制授檢校太傅成都尹西川節度副<lb/>
大使知節度事管内觀察處置雲南八國招撫等使時<lb/>
龍紀元年也移敬瑄於雅州安置仍以其子為刺史既<lb/>
行建令人殺之於路令孜仍舊監軍事數月或告令孜<lb/>
通鳯翔書問下獄餓死建雄猜多機畧意嘗難測既有<lb/>
蜀土復欲窺伺東川又以彦朗婚姻之舊未果行㑹彦<lb/>
朗卒弟彦暉代為梓帥交情稍怠李茂貞乗其有間宻<lb/>
搆彦暉因與茂貞連盟闗征疆吏之間與蜀人得失大<lb/>
<pb n="KR3k0013_WYG_223-17b"/>
順末建出師攻梓州彦暉求援於鳯翔李茂貞出師援<lb/>
之建即圍解自是兩川交惡者累年後建大起蜀軍敗<lb/>
岐梓之兵於利州彦暉懼乞和請與岐人絶許之景福<lb/>
中山南之師冦東川彦暉求援於建建出兵赴之大敗<lb/>
興元之衆泊軍旋建乘虗掩襲梓州虜彦暉置於成都<lb/>
遂兼有兩川自此軍鋒益熾天福初李茂貞韓全誨刼<lb/>
遷車駕在鳯翔梁祖攻圍厯年建外脩好於汴指茂貞<lb/>
罪狀又陰與茂貞間使往來且言堅壁勿和許以出師<lb/>
<pb n="KR3k0013_WYG_223-18a"/>
赴援因分命諸軍攻取興元比及梁祖解圍茂貞山南<lb/>
諸州皆為建所有因自置守將及茂貞垂翅天子遷雒<lb/>
陽建復攻茂貞之秦隴等州茂貞削弱不能守或勸建<lb/>
因取鳯翔建曰此言失策吾所得已多不俟復増岐下<lb/>
茂貞雖常才然名望宿素與朱公力争不足僅守有餘<lb/>
韓生所謂入為扞蔽出為席藉是也適宜援而固之為<lb/>
吾盾鹵耳及梁祖將謀強禪建與諸藩同謀興復乃令<lb/>
其將康晏率兵三萬㑹於鳯翔數與汴將王重師戰不<lb/>
<pb n="KR3k0013_WYG_223-18b"/>
利而還趙凝之失荆襄也弟明以其奴奔蜀建因得䕫<lb/>
峽忠萬等州及梁祖開國蜀人請建行劉備故事建自<lb/>
帝於成都<lb/>
閩王審知光州固始人唐廣明中黄巢犯闕江淮盗賊<lb/>
蜂起有賊率王緒者自稱將軍陷固始縣審知兄潮時<lb/>
為縣佐緒署為軍正蔡賊秦宗權以緒為光州刺史尋<lb/>
遣兵攻緒率衆渡江所在剽掠自南康轉至閩中入臨<lb/>
汀自稱刺史緒多疑忌部將有出己之右者皆誅之潮<lb/>
<pb n="KR3k0013_WYG_223-19a"/>
與豪首數軰共殺緒其衆求帥乃刑牲㰱血為盟植劒<lb/>
於前祝曰拜此劒動者為將軍至潮拜劒躍於地衆以<lb/>
為神異即奉潮為帥時泉州刺史廖彦若為政貪暴軍<lb/>
民苦之聞潮軍行整肅耆老乃奉牛酒遮道請留潮<lb/>
因引兵圍彦若歳餘克之又平狼山賊帥薛藴兵鋒日<lb/>
盛唐光啓二年福建觀察使陳巖表潮為泉州刺史大<lb/>
順中巖卒子婿范暉自稱留後潮遣審知將兵攻之踰<lb/>
年城中食盡乃斬暉而降繇是盡有閩嶺五州之地潮<lb/>
<pb n="KR3k0013_WYG_223-19b"/>
即表其事昭宗因建威武軍於福州以潮為節度福建<lb/>
管内觀察使審知為副乾寧中潮卒審知遂繼兄位梁<lb/>
祖開國累加中書令封閩王審知卒子延鈞乃僣即帝<lb/>
位<lb/>
唐李昪海州人偽吳大丞相徐温之養子本名知誥唐<lb/>
天祐初楊行宻卒其子渥嗣㑹佐衞都指揮使張顥殺<lb/>
渥立其弟渭為帥温尋殺顥渭偽授温常州刺史温留<lb/>
廣陵遣昪知州事其後温出鎮潤州以其子知訓知政<lb/>
<pb n="KR3k0013_WYG_223-20a"/>
事時昪為温屬郡昇州刺史乃大理郡廨温表移其治<lb/>
於金陵偽授温大都督府長史充鎮海軍節度副大使<lb/>
知節度事以昪為鎮海軍節度副使行潤州刺史充本<lb/>
州團練使内外馬歩軍都指揮使通判軍府事居無何<lb/>
知訓為大將朱瑾所殺温以昪代知政事明年温冊楊<lb/>
渭為天子僣稱大吳渭死又迎丹陽王溥於潤州即偽<lb/>
位自是温父子愈盛中外共專其國楊氏主祭而已温<lb/>
累官至守太師中書令封東海王後唐天成二年卒昪<lb/>
<pb n="KR3k0013_WYG_223-20b"/>
乃知内外左右軍至守太尉中書令尋封東海王晉天<lb/>
福二年楊溥遜位于昪因還姓李氏始改名昪國號大<lb/>
唐尊徐温為義祖<lb/>
　<lb/>
　<lb/>
　<lb/>
　<lb/>
　册府元龜卷二百二十三<lb/>
</p>
<p>
</p>
  </div>
</body>
</text>
</TEI>
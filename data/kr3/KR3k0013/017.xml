<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷十七</head>
    <p>
<pb n="KR3k0013_WYG_017-1a"/>
欽定四庫全書<lb/>
　册府元龜卷十七　　　　宋　王欽若等　撰<lb/>
　　帝王部<lb/>
　　　尊號第二<lb/>
憲宗元和元年十二月甲戌宰臣及百僚表請上尊號<lb/>
曰文武聖徳皇帝不許<lb/>
三年正月癸巳御宣政殿受徽號曰睿聖文武皇帝<hi>王欽</hi>
<hi>若等曰本史闕羣臣所請之文</hi>
<pb n="KR3k0013_WYG_017-1b"/>
十四年五月一内申中書門下率百僚上表請加尊號曰<lb/>
臣聞惟帝之尊不言而理惟天爲大無得而名所以舉<lb/>
鴻徽昇大號者尊乾坤之心也伏惟睿聖文武皇帝陛<lb/>
下璿樞御柄氣母躋神總三靈以紀元宅萬國以鋪化<lb/>
霽日出海榮光照天煙霞變舒草樹動色夫纂大寳者<lb/>
重光之徳崇張帝圖者屬統之功盛十聖儲祉貞明下<lb/>
土一天鏡開引耀幽蟄此臣所以稽衆心而窺景鑠者<lb/>
也臣聞孝於其父則導善因心忠於其君則望美終日<lb/>
<pb n="KR3k0013_WYG_017-2a"/>
盖性本於内義激於中將曲成以無違期取實而不苟<lb/>
所以然者陛下粤臨宸極十有五年道本至公誠深馭<lb/>
朽有盡下之意無自我之規以喜怒之氣調隂陽之徳<lb/>
比類百則有帝堯之聰明周旋一心秉神禹之恭儉繇<lb/>
是朔陲之兇以謀勝庸蜀之虜以刑誅徐夷之固以徳<lb/>
歸吳宼之强以氣滅茂昭以二郡至𢎞正以全部來幽<lb/>
鎭無聲滄景交代至若從史執縛宗奭明刑語於大朝<lb/>
斯爲細事頃自淮淝稔禍海岱奮妖歴五聖而不龔稽<lb/>
<pb n="KR3k0013_WYG_017-2b"/>
四紀而負固陛下英威電斷睿略風行决取必於天心<lb/>
示不疑於輿聽此忠賢所以盡力猛毅所以捐軀一舉<lb/>
而元濟受擒再動而師道傳首地維自正天下一家六<lb/>
十餘年不聞此事野老擊壌仁風扇和巍巍成功蕩蕩<lb/>
區域遠可以比崇於唐虞軒頊近可以丕顯於髙祖太<lb/>
宗且𤣥宗自先天三年至天寳十三年四十年閒六上<lb/>
徽號今陛下發揮𤣥祉燀赫洪猷攄積憤於祖宗駕千<lb/>
齡於天地飾文武之氣象納廣大於昊穹澤及隱微仁<lb/>
<pb n="KR3k0013_WYG_017-3a"/>
霑動植圓方不足稱其逺辰象不足契其明瑞舞神魚<lb/>
祥升鳴鳳若不駿尊大號仰陟崇名豈非臣下之恧與<lb/>
臣等是以夕惕夙夜翕肩累息上探元命下採羣情不<lb/>
勝懇戴誠願之至謹上尊號曰元和順天應道聖文神<lb/>
武皇帝以崇莫大之業以配無為之功伏惟陛下奉順<lb/>
人靈俯從公議鑒深誠於億兆顧景貺於神祗顒顒四<lb/>
海孰不踴躍帝答詔不許表四上從之七月己丑御宣<lb/>
政殿羣臣册上尊號<lb/>
<pb n="KR3k0013_WYG_017-3b"/>
穆宗長慶元年四月辛卯中書門下及文武百僚請上<lb/>
尊號表曰臣聞上帝至尊也其名有九所以顯高明之<lb/>
位西方大聖也其號有十所以旌神化之功王者提寳<lb/>
運而光宅握瑶圖而首出必建徽號以稱鴻猷斯乃臣<lb/>
子之誠有所法則天之所與不可辭譲伏惟皇帝陛下<lb/>
欽明御歴神武纂戎挺上聖之姿撫中興之運鼓雷霆<lb/>
而清八極懸日月而照九圍粤若祗事郊廟敬養長樂<lb/>
大孝也省刑責已偃革息兵大澤也慶雲見甘露降羽<lb/>
<pb n="KR3k0013_WYG_017-4a"/>
毛呈瑞草木發祥天符也億兆歡心而太和蠻夷蹶角<lb/>
而威服人瑞也祖宗未賔之地帝王不收之甿皆勿耀<lb/>
天威獨運聖算未嘗血一刃勞一夫文軌罔不同桀驁<lb/>
罔不化則軒有版泉之戰堯有丹浦之征求之往籍彼<lb/>
宜慙色陛下有格天之大勲動天之大德徽烈已冠於<lb/>
前古而稱號猶抑於當今凡在朝野敢不知罪臣等不<lb/>
勝大願伏乞廽天眷啓宸衷擇吉日崇徽號塞人祗慊<lb/>
慊之望合夷夏顒顒之誠制答曰朕以菲德初承大寳<lb/>
<pb n="KR3k0013_WYG_017-4b"/>
嚴恭夙夜脩已臨人燭理未明舉政多闕雖展郊禋之<lb/>
禮或稱瑞應之符而俗尚凋訛人未康乂所患徳之不<lb/>
立豈患名之不尊至於北狄求和西戎即敘南越投戈<lb/>
而率化西戎繼踵而來王不俟七旬之期自銷積紀之<lb/>
弊此皆宗社垂裕公卿贊謀之力也朕何有焉遽議徽<lb/>
名深懼未稱卿等志思將順誠切致君宜體至懷勿狥<lb/>
虛美表四上從之七月壬子御宣政殿受册文武孝徳<lb/>
皇帝尊號<lb/>
<pb n="KR3k0013_WYG_017-5a"/>
敬宗寳歴元年四月丙寅宰臣等抗疏請上尊號不許<lb/>
自此累獻四表詔方從之癸巳御宣政殿受册文武大<lb/>
聖廣孝皇帝尊號<lb/>
文宗太和六年正月辛亥中書門下及文武百官請上<lb/>
尊號詔答不許甲寅再上表曰伏以昭闡大猷崇建明<lb/>
號爰自列聖實從人心或不踰於一二年或至於再三<lb/>
册伏惟陛下握乾符而執左契掃氛祲而廓夷途時清<lb/>
俗平世更於七足以光寳祚暢洪徽追成規崇典禮而<lb/>
<pb n="KR3k0013_WYG_017-5b"/>
况百靈效祉庶績其凝祝告𤣥穹孝光長樂慶澤躋天<lb/>
而接地仁風輝古而映今休禎見於星雲嘉瑞洽於禽<lb/>
草英聲騰軼於八表和氣旁達於九圍而乃尚執勞謙<lb/>
未允誠望凡在臣庶實所張惶夫無爲而理者不在於<lb/>
去名稱在於遂萬物之宜曲而成之者也恭黙思道者<lb/>
不在於變典册在於天下爲公居而不有者也故曰惟<lb/>
天爲大惟堯則之又曰聖人無常心以百姓之心爲心<lb/>
然則王者舉措有法弛張隨時伏望答上帝乃眷之懐<lb/>
<pb n="KR3k0013_WYG_017-6a"/>
副下人傾心之望略撝謙之小節奉祖宗之舊儀臣等<lb/>
不勝大願謹上尊號曰太和文武至徳皇帝伏乞仰遵<lb/>
成式俯順羣心命有司擇吉日光膺盛禮允答天人天<lb/>
下幸甚詔曰朕以否徳纂承睿圖業業乾乾懼不克荷<lb/>
是用法天地無私之道以成化象日月無私之照以燭<lb/>
幽慕唐堯虞舜之爲君繼貞觀開元之致理朕以夕惕<lb/>
宵興不遑暇逸兾将紹復聖哲保綏華夷至於洪名尤<lb/>
不輕議尚未審度豈可屬心卿等台鉉重臣翼宣元化<lb/>
<pb n="KR3k0013_WYG_017-6b"/>
宜翊朕志臻於緝熈今隂雪傷和尚資寛宥乃以文武<lb/>
至徳加於朕躬省視奏章難從虛美宜斷來表深諒予<lb/>
懷庚申表三上詔答不許<lb/>
七年十二月甲午中書門下請上尊號表曰臣聞自古<lb/>
帝王之有天下也必建崇名立徽號號者功之表名者<lb/>
徳之光所以配天立極傳於億祀表功明徳示於四方<lb/>
伏惟皇帝陛下運啓中興業隆大寳總道徳而施教法<lb/>
隂陽以爲心雖日昃忘勞之規御朽興念之戒身衣弋<lb/>
<pb n="KR3k0013_WYG_017-7a"/>
綈之儉乙夜觀書之勤斯皆前代之令猷而哲王之懿<lb/>
範有一於此則爲聖明陛下摠而行之孜孜不倦而又<lb/>
抑退浮薄崇奬貞亷必齊素厚之風每尚儒學之本端<lb/>
靜邁於時俗孝愛浹於人倫掃滄景之妖兇定羌蠻之<lb/>
俶擾去華尚樸先自六宫端本澄源行乎四海近者旱<lb/>
暵偶告時雨稍愆陛下切納隍之憂深在予之責徳音<lb/>
纔發靈貺已隨變慝消災有如影響熒惑受制以軌道<lb/>
壽星叶紀以揚光品彚昭蘇風雨時若𤣥功之化覆載<lb/>
<pb n="KR3k0013_WYG_017-7b"/>
同和涵育之仁肖翹皆遂干戈載戢華夏以清自三代<lb/>
以還仁明聰聖未有如今日之盛者也而自龍飛代邸<lb/>
將及十年聖徳咸通洪名乆曠何以彰祖宗之盛烈副<lb/>
億兆之懇誠臣又聞行過乎恭自非中道名以出信斯<lb/>
蓋格言使尊稱抑而未揚大典闕而不舉天地之符未<lb/>
答神祗之望莫申臣等不勝大願謹上尊號曰太和文<lb/>
武仁聖皇帝伏惟誕膺丕典永峻鴻猷葵藿纎誠庶傾<lb/>
心於廻照犬馬微志獲蹈舞於康衢無任悃欵屏營之<lb/>
<pb n="KR3k0013_WYG_017-8a"/>
至前後凡四上表詔答不許宰臣以帝臨御八年請加<lb/>
徽號適有五坊中人薛季稜自同華廻因奏闗輔村閭<lb/>
百姓凋弊帝歎曰近甸今歲小稔人尚如此况江淮水<lb/>
潦之後流離疾苦未有弭災援溺之術焉可虛飾鴻名<lb/>
以自尊大乎因以通天帶賞季稜由是宰臣不敢復請<lb/>
開成二年二月自朔至晦方岳之臣請上尊號者二十<lb/>
二道或至再請者皆詔報不許<lb/>
武宗㑹昌二年四月乙丑朔司空兼門下侍郎平章事<lb/>
<pb n="KR3k0013_WYG_017-8b"/>
李徳裕等上章請加尊號曰仁聖文武至神大孝皇帝<lb/>
戊寅御宣政殿受册<lb/>
五年正月己酉朔太尉兼門下侍郎平章事李徳裕及<lb/>
文武百官太常卿孫簡等六千二百二人等奉玊册玉<lb/>
寳上尊號曰仁聖文武章天成功神德明道大孝皇帝<lb/>
初徽號内無道字有中㫖令加之中書奏曰伏以軒居<lb/>
崆峒堯期姑射未有不心遊至道而能功濟生靈暨漢<lb/>
之文景尊奉黄老理致刑措時稱太康開元中𤣥宗經<lb/>
<pb n="KR3k0013_WYG_017-9a"/>
始清宮崇追𤣥祖闡繹道要遂臻治平六合晏然四十<lb/>
餘年今者陛下蹈軒后之靈蹤遵開元之故事進道不<lb/>
貴於拱璧澄心已得於𤣥珠聖壽必過於殷宗景化方<lb/>
躋於漢武臣等所上徽號義雖盡美意有未周今謹上<lb/>
尊號爲仁聖文武章天成功神徳明道大孝皇帝所貴<lb/>
冠皇王之高號盡臣子之至誠伏希聖慈容鑒丹懇<lb/>
宣宗大中二年正月壬戌宰臣率文武百僚上徽號曰<lb/>
聖敬文思和武光孝皇帝御宣政殿受册<lb/>
<pb n="KR3k0013_WYG_017-9b"/>
懿宗咸通三年正月庚午左僕射門下侍郎平章事杜<lb/>
悰率百僚上徽號曰睿文明聖孝徳皇帝<lb/>
十二年正月戊申宰臣路巖率文武百僚上徽號曰睿<lb/>
文英武明徳至仁大聖廣孝皇帝御舎元殿受册<lb/>
僖宗乾符二年正月己丑宰臣崔彦昭率文武百僚上<lb/>
尊號曰聖神聰睿仁哲明孝皇帝御正殿受册<lb/>
光啓元年五月宰臣蕭遘率文武百僚上徽號曰至徳<lb/>
光烈孝皇帝御宣政殿受册大赦<lb/>
<pb n="KR3k0013_WYG_017-10a"/>
昭宗大順元年正月御武徳殿受朝賀宰臣百官上徽<lb/>
號曰聖文睿徳光武𢎞孝皇帝大赦改元<lb/>
後唐明宗長興元年三月庚辰宰臣馮道率百僚拜表請上<lb/>
尊號曰聖明神武文徳恭孝皇帝表曰先以中外同詞華夷<lb/>
叶慶敬遵往制特上徽名天睠未回王言疊降過持謙<lb/>
柄尚拘羣情將永顯於洪休須再陳於丹素伏以皇帝<lb/>
陛下中興纘祀下武應期務實去華還淳返樸有聞善<lb/>
必行之聖有無幽不燭之明以神武戡定四方以文徳<lb/>
<pb n="KR3k0013_WYG_017-10b"/>
懷柔八極惟恭與孝繼祖承祧臣等考㝷帝載奉揚休<lb/>
烈請上尊號曰聖明文武恭孝皇帝約就望而臆譚堯<lb/>
徳叙聲身而首贊禹謨此際陛下以郊禋未展於泰壇<lb/>
帝饗未修於清廟易水之殘妖未殄江陵之闔境未寧<lb/>
堅違丹赤之誠更待和平之日今則乾坤大定書軌混<lb/>
同北暨幽陵南窮丹徼東踰滄海西越流沙率梯航者願<lb/>
布腹心俟干羽者已陶聲教圜丘報本顯陳燔燎之儀<lb/>
宗祏告䖍親奉雲韶之薦而况萬邦胥悦百穀順成天<lb/>
<pb n="KR3k0013_WYG_017-11a"/>
垂上瑞之文人樂由庚之化雞竿作觧風紀維新野喧<lb/>
擊壤之歌兵入櫜弓之詠人祗訢合日月重光明哉康<lb/>
哉美矣盛矣臣等生逢景運仰纘丕圖曲將億兆之心<lb/>
䖍貢再三之請冀茂實永光於圗史徽猷式冠於古今<lb/>
上契天心下從人欲凡厥臣庶恭俟允俞詔曰朕顧惟<lb/>
凉徳獲紹丕基賴心膂之訏謨繄股肱之寅亮懼難負<lb/>
荷嘗勵齋莊惟誡荒寧敢自滿假卿等謨猷迭著翼亮<lb/>
彌勤遽以鴻名將加眇質雖驗忠貞之懇誠非謙愼之<lb/>
<pb n="KR3k0013_WYG_017-11b"/>
懷徃年繼上封章累增宣達近者告䖍宗廟展禮郊丘<lb/>
皆輔弼之盡心亦纘承之常道縱頻摧北虜𤇺燧猶存<lb/>
雖稍靜南方車書未混至於年穀豐稔皆繇台輔燮調<lb/>
豈予冲人當斯盛美爾宜明予畏相體朕師臣勉務弼<lb/>
諧無忘裨救堯舜禹湯之大道足可敷陳聖明神武之<lb/>
虛名無煩往復諒兹深意即斷來表章三上從之<lb/>
四年六月丙午宰臣馮道文武百僚拜章請上徽號内<lb/>
加廣道法天四字曰臣等聞乾文上布嘗居莫大之尊<lb/>
<pb n="KR3k0013_WYG_017-12a"/>
坤體下凝克闡無疆之道以是發生悠乆亭育運行人<lb/>
識𤣥功遂配高明之號世祥隂徳爰標博厚之名皆彰<lb/>
得一之靈盡合通三之稱帝王繼統古今同符皇風愈<lb/>
至於治平羣願並䖍於將順伏惟聖明神武文徳恭孝<lb/>
皇帝陛下乾坤正氣日月並明千年膺出震之期萬乘<lb/>
發承祧之日寛仁大度映惇史於前王儉徳淳風契徽<lb/>
猷於太古而自削平多難纂紹洪基視兆庶以如傷致<lb/>
八紘之丕變蠻夷率服稼穡豐登普天揚溢美之聲當<lb/>
<pb n="KR3k0013_WYG_017-12b"/>
宁固持謙之㫖夙堅衆志乆抑鴻名洎展禮祖宗告䖍<lb/>
天地乃從人而降命獲奉册以陳誠紀述聖謨但務屬<lb/>
詞之實申明拜典方諧得理之宜郊祀以來日新其化<lb/>
四年益理九土咸寧惡黨挺妖仗天威而悉殄逺藩效<lb/>
順感帝徳以皆來塞外休兵域中無事保深根而固蔕<lb/>
延地乆以天長臣等輙據羣情䖍徵故事合增加於徽<lb/>
稱免漏略於宸猷伏以道爲廣大之宗天布生成之惠<lb/>
仰惟一徳宜揔二名臣等伏請於尊號内加廣道法天<lb/>
<pb n="KR3k0013_WYG_017-13a"/>
四字庶得彰明典禮共傾翊戴之心輝煥簡編永表雍<lb/>
熈之運詔答曰朕猥以眇躬䖍承丕搆統臨區宇綿歴<lb/>
星霜九有所賔萬務思治鍳往代興廢之本禀前王嗣<lb/>
守之規馭朽索以兢懷攬宵衣而惕慮顧惟寡昧罔敢<lb/>
怠荒而猶帝道未臻皇猷罕著至於五兵銷偃九穀豐<lb/>
穰内繇調燮之功外假勲賢之力豈兹凉徳擅彼徽名<lb/>
今則漸冀小康將凝大化諒繄台甫車俾契混同何乃遽<lb/>
貢飾辭爰加溢美乍披來奏深匪素懷致君不在於斯<lb/>
<pb n="KR3k0013_WYG_017-13b"/>
文尊主寧勞於懿號未若罄舟楫濟川之業竭股肱宣<lb/>
力之誠使化被八荒澤及四海武功文徳感叶於休期<lb/>
君賢臣忠永標於良史今兹來請具驗乃心徒切嘆嘉<lb/>
必難依允所上尊號宜不允表三上從之<lb/>
八月丁未帝齋宿於明堂殿之寢室戊申被衮冕法服<lb/>
御明堂殿百僚朝服班於位攝太尉馮道進玉册攝中<lb/>
書令劉昫讀册戊申宣赦畢帝移御榻臨殿檻親慰勞<lb/>
百姓先是積隂旬月是日景物廓清帝甚悦謂范延光<lb/>
<pb n="KR3k0013_WYG_017-14a"/>
等曰予之不徳兩增徽號卿輩輔相之效也<lb/>
晉高祖天福三年十月戊寅北朝命使以寳册上帝徽<lb/>
號曰英武明義皇帝左右金吾六軍儀仗兵部法物太<lb/>
常鼓吹殿中省傘扇者等並出城迎引至崇元殿前陳<lb/>
列帝受徽號畢御殿受百官賀<lb/>
周太祖廣順三年十月甲子南郊大禮使中書令𢎞文<lb/>
舘學士齊國公馮道率文武百僚諸道節度使内外將<lb/>
校官吏耆老僧道等上表曰粤以惟帝事天惟臣奉主<lb/>
<pb n="KR3k0013_WYG_017-14b"/>
就陽展禮一人䖍報本之心揆徳𢎞猷萬國切歸尊之<lb/>
願載揚明號思稱洪休瞻旒冕以獻言望昊穹而垂允<lb/>
臣等頓首臣聞徳所以誕敷四海名所以馳譽萬邦苟<lb/>
黼藻之頌不傳則就望之容何著故質文迭用賔實相<lb/>
符禮有常尊臣子合遵於舊典功無與讓君親當協於<lb/>
至公伏惟皇帝陛下清明在躬純徳受命𢎞要道於天<lb/>
下暢貞風於域中通逹無方淵源不測此所謂聖以合<lb/>
道也外宣百度上法三光銅渾昭乾健之規玉燭朗陽<lb/>
<pb n="KR3k0013_WYG_017-15a"/>
舒之景無幽不燭有感皆通此所謂明以燭逺也至如<lb/>
用姬公之典以御十倫敬孔子之祠以興四教觀書乙<lb/>
夜狥鐸孟春逺服殊鄰王道無偏而蕩蕩親平判壘天<lb/>
網不漏而恢恢虜帳以是魂銷并土以之脅息此所謂<lb/>
文以興教武以宅功也又若煦嫗萬物昭蘓九圍協天<lb/>
載以無聲恢帝猷而有截㴠如東海固比南山此所謂<lb/>
仁以阜成徳以順正者也皇帝陛下聖廣造化明均照<lb/>
臨同文班黼黻之章常武蓄雷霆之勢仁兼孝以並率<lb/>
<pb n="KR3k0013_WYG_017-15b"/>
徳與道而相權揔集衆方光揚茂實臣等不勝大願謹<lb/>
上尊號曰聖明文武仁徳皇帝恭惟雍熈之代開泰之<lb/>
朝君臣崇相正之規天地無不交之象書曰一人有慶<lb/>
當皇極之盛隆詩曰萬國作孚在鴻名之逺逮臣等幸<lb/>
逢景運獲事朝廷表端揆而列羣司各承豐澤章至尊<lb/>
而舒盛徳敢怠前規瀝懇傾輸望恩俞允詔報曰眇覿<lb/>
前王徳之盛者或弦弧剡矢去天下之暴或手胼足胝<lb/>
服四載之勤徳普施於民而民不知其力葢為而不有<lb/>
<pb n="KR3k0013_WYG_017-16a"/>
建之若偷巍巍聖功曾無稱號苟異於是孰不近名朕<lb/>
歴數在躬艱難承統莫識三皇之道徒知萬乘之尊至<lb/>
於翼翼小心孜孜庶政推誠待物損巳益人上帝佑予<lb/>
於兹三祀日慎一日無徳可稱夫五禮交脩四時不忒<lb/>
振頽綱於㑹府致函夏之小康斯乃公輔庶臣舉職之<lb/>
明效也七徳訓戎四鄙不聳執干戈而衛社撫封域以<lb/>
安民此又勲臣将校爲時而宣力也至若蟲螟消殄風<lb/>
雨不愆歲比豐登民躋富壽兹乃乾坤育物宗社貽休<lb/>
<pb n="KR3k0013_WYG_017-16b"/>
敢貪天功以爲已力而公卿協議中外同詞詣闕拜章<lb/>
增予美號雖爲臣之義将順則然諒愛君之心殊不在<lb/>
此朕顧寡薄非所宜當即斷來章無至固執所請宜不<lb/>
允表三上從之<lb/>
　<lb/>
　<lb/>
　<lb/>
　册府元龜卷十七<lb/>
</p>
<p>
</p>
  </div>
</body>
</text>
</TEI>
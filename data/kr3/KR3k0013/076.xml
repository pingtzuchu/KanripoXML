<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七十六</head>
    <p>
<pb n="KR3k0013_WYG_076-1a"/>
欽定四庫全書<lb/>
　册府元龜卷七十六　　　宋　王欽若等　撰<lb/>
　　帝王部<lb/>
　　　　禮大臣　　褒賢<lb/>
　　　禮大臣<lb/>
傳曰禮大臣則不眩蓋夫勲德之重位望尊顯既注意<lb/>
而屬任又改容而禮貌斯哲王之懿範也至有虛懐宴<lb/>
見前席咨訪或尊以官呼或異其禮數亦有告歸謝病<lb/>
<pb n="KR3k0013_WYG_076-1b"/>
加渥縟之賜引年上綬進優崇之秩寵靈煥赫度越彛<lb/>
等皆所以眷待舊老褒顯純懿厚股肱之禮增堂陛之<lb/>
峻者也非夫茂功懿行雋臣碩望其何以當之哉<lb/>
商太戊時伊陟為相太戊贊伊陟於廟言弗臣伊陟<lb/>
漢武帝時田千秋為相年老帝優之朝見得乘小車入<lb/>
宫殿中故因號曰車丞相<lb/>
元帝即位以丞相于定國任職舊臣敬重之<lb/>
後漢光武時竇融為特進乞骸骨輙賜錢帛大官致珍<lb/>
<pb n="KR3k0013_WYG_076-2a"/>
竒及弟友卒帝愍融年衰遣中常侍侍中謁者即其臥<lb/>
内強進酒食<lb/>
明帝即位以鄧禹先帝元功拜為太傅進見東向甚見<lb/>
尊寵<hi>臣當北面尊如賔故令東向</hi>
鄧隲為車騎大將軍上蔡侯母服闋詔諭隲還輔朝政<lb/>
更授前封隲等叩頭固讓乃止於是竝奉朝請位次在<lb/>
三公下特進侯上<hi>在特進及列侯之上</hi>其有大議乃詣朝堂與公<lb/>
卿叅謀<lb/>
<pb n="KR3k0013_WYG_076-2b"/>
魏明帝時鍾繇為太𫝊有膝疾拜起不便時太尉華歆<lb/>
亦以年高疾病朝見皆使載輿車虎賁舁上殿就坐是<lb/>
後三公有疾遂以為故事<lb/>
晉武帝時王祥為太保御史中丞侯史光以祥久病闕<lb/>
朝㑹禮請免祥官詔曰太保元老高行朕所毗倚以隆<lb/>
政道者也前後遜讓不從所執此非有司所得議也遂<lb/>
寢光奏祥固乞骸骨詔聽以睢陵公就第位同保傳在<lb/>
三司之右禄賜如前詔曰古之致仕不事王侯今雖以<lb/>
<pb n="KR3k0013_WYG_076-3a"/>
國公留居京邑不宜復苦以朝請其賜几杖不朝大事<lb/>
皆諮訪之賜安車駟馬第一區錢百萬絹五百疋牀帳<lb/>
簟褥以舍人六人為睢陵公舍人置官騎二十人以公<lb/>
子騎都尉肇為給事中使常優游定省又以太保高潔<lb/>
清素家無宅宇其權留本府須所賜第成乃出<lb/>
泰始九年太傅鄭冲抗表致仕詔曰太傅韞德深粹履<lb/>
行高潔恬逺清虛確然絶世艾服王事六十餘載忠肅<lb/>
在公慮不及私遂應衆舉厯登三事仍荷保傅之重綢<lb/>
<pb n="KR3k0013_WYG_076-3b"/>
繆論道之任光輔奕世亮兹天工廸宣謀猷𢎞濟大烈<lb/>
可謂朝之俊老衆所具瞻者也朕昧於正道庶事未康<lb/>
挹仰耆訓導揚厥蒙庶賴顯德緝熈有成而公屢以年<lb/>
老疾篤致仕告退惟從公志則朕孰與諮謀譬彼渉川<lb/>
罔知攸濟是用未許迄於累載而高讓彌篤至意難違<lb/>
覽其盛指俾朕憮然夫功成弗有上德所隆成人之美<lb/>
君子與焉豈必遂朕憑頼之心以枉大雅進止之度哉<lb/>
今聽其所執以壽光公就第位同保傅在三司之右公<lb/>
<pb n="KR3k0013_WYG_076-4a"/>
宜頥精養神保御太和以究遐福賜几杖不朝古之哲<lb/>
王欽祗國老憲行乞言以彌縫其闕若朝有大政皆就<lb/>
諮之又賜安車駟馬第一區錢百萬絹五百匹牀帷簟<lb/>
褥置舍人六人官騎二十人以世子徽為散騎常侍使<lb/>
常優游定省禄賜所供策命儀制一如舊典而有加焉<lb/>
元帝登尊號百官陪列命中書監録尚書事王導升御<lb/>
牀共坐導固辭至於三四日若太陽下同萬物蒼生何<lb/>
繇仰照帝乃止成帝時冬烝詔歸胙於王導曰無下拜<lb/>
<pb n="KR3k0013_WYG_076-4b"/>
導辭不敢當初帝幼冲見導每拜又嘗與導書手詔則<lb/>
云惶恐言中書作詔則曰敬問於是以為定制自後元<lb/>
正導入帝猶為之興焉有羸疾不堪朝㑹帝幸其府縱<lb/>
酒作樂後令輿車入殿其見敬如此<lb/>
後魏文成時高允為中書令兼太常卿帝重允嘗不名之<lb/>
呼為令公令公之號播於四逺矣太和二年又以老乞還鄉<lb/>
里章十上卒不聽許遂以疾告歸其年詔以安車徴允勑州<lb/>
郡發遣至都拜鎮軍大將軍領中書監固辭不許又扶引就<lb/>
<pb n="KR3k0013_WYG_076-5a"/>
内改定皇誥至孝文時詔允乘車入殿朝賀不拜又詔<lb/>
曰允年渉危境而家貧養薄可令典部絲竹十人五日<lb/>
一詣允以娯其志特賜允蜀牛一頭四望蜀車一乘素<lb/>
几杖各一蜀刀一口又賜珍味每春秋常致之尋詔朝<lb/>
晡給膳朔望致牛酒衣服綿絹每月送給允皆分之親<lb/>
故遷尚書散騎常侍延入備几杖問以政治十年加光<lb/>
禄大夫金章紫綬朝之大議皆諮訪焉其年四月有事<lb/>
西郊詔以御馬車迎允就郊所板殿觀矚馬忽驚奔車<lb/>
<pb n="KR3k0013_WYG_076-5b"/>
覆傷睂三處孝文文明太后遣醫藥護治存問相望司<lb/>
駕将處重坐允啟陳無恙乞免其罪先是命中黄門蘇<lb/>
興夀扶持允㑹雪中遇犬驚倒扶者大懼允慰免之不<lb/>
令聞徹興夀稱共允接事三年未嘗見其忿色<lb/>
獻文帝時刁雍為特進征南大將軍皇興中雍與隴西<lb/>
王源賀及中書監高允等並以耆老特見優禮賜雍几<lb/>
杖劒履上殿日致珍羞焉<lb/>
隋文帝時李穆為太師上表乞骸骨詔曰公年既耆舊<lb/>
<pb n="KR3k0013_WYG_076-6a"/>
筋力難煩令勒所司敬蠲朝集如有大事須共謀謨别<lb/>
遣使臣就第詢訪時太史奏當有移都事帝以初受命<lb/>
甚難之穆乃上表極言宜移都之便帝素嫌臺城制度<lb/>
窄小又宮中多鬼祅蘇威嘗勸遷帝不納遇太史奏狀<lb/>
意乃惑之至是省穆表帝曰天道聰明已有徵應太師<lb/>
人望復執此請則可矣遂從之歳餘下詔曰自今已後<lb/>
雖有愆罪但非謀逆縱有百死終不推問<lb/>
竇熾為太𫝊帝加殊禮賛拜不名<lb/>
<pb n="KR3k0013_WYG_076-6b"/>
唐高祖時裴寂為尚書右僕射賜以服玩不可勝紀仍<lb/>
詔尚食奉御每日賜寂御膳高祖視朝必引與同坐入<lb/>
閣則延之臥内言無不從呼為裴監而不名當朝親禮<lb/>
莫與為比<lb/>
代宗時郭子儀為尚父汾陽郡王帝不名之呼為大臣<lb/>
德宗貞元九年十月司徒兼侍中馬燧對延英殿初燧<lb/>
以足疾許不朝謁是日燧以冬首朝請帝因對命無拜<lb/>
而坐謂之曰曩故太尉晟嘗與公俱來今獨覩公不覺<lb/>
<pb n="KR3k0013_WYG_076-7a"/>
悲動歔欷久之既而燧請退足病甚仆於地不興帝親<lb/>
起之送至於階命中官扶掖燧頓首泣謝乃出十一年<lb/>
八月遣宰相於燧第問疾<lb/>
李晟為司徒中書令帝常呼為大臣<lb/>
憲宗元和初司徒杜估每奏對帝禮之不名嘗呼為司<lb/>
徒<lb/>
裴垍元和三年作相時吐突承璀自春宫侍帝恩顧莫<lb/>
二承璀承間時欲有所闗説帝憚垍誡勿復言帝在禁<lb/>
<pb n="KR3k0013_WYG_076-7b"/>
中嘗以官呼垍而不名<lb/>
穆宗元和十五年正月即位二月庚辰詔於西上閣門<lb/>
内西廊開便門以通宰臣自閣中赴延英路示優禮也<lb/>
長慶二年四月裴度為河東節度使入覲見於閤内謝<lb/>
恩畢趨至龍墀伏奏河北討賊無功之狀及䝉除東都<lb/>
留守又奉詔許至京師循敘恩德因嗚咽涕泗伏而未<lb/>
起通事舍人郤舉常令假宣止度未及言帝為動容遽<lb/>
曰卿所謝知且徃延英待卿矣初人以度無左右之助<lb/>
<pb n="KR3k0013_WYG_076-8a"/>
雖為勲舊慮不能有以感動及度伏奏辭氣朗直至言<lb/>
及河北事無隱避慷慨激切聞於庭中在位無不聳視<lb/>
雖武將貴介亦有揮涕獻欷者是時赴朝儀式閤中羣<lb/>
官未退宰相不奏事或遇稱賀之禮則謁者承㫖假辭<lb/>
宣答及是帝以元臣敷奏特異常禮百辟在列咸聞聖<lb/>
言近歲未之有也<lb/>
文宗開成二年五月詔裴度有大勲時將告老帝念以<lb/>
舊老元臣降使以示恩禮<lb/>
<pb n="KR3k0013_WYG_076-8b"/>
後唐莊宗初入汴時張全義自雒赴覲泥首待罪莊宗<lb/>
撫慰久之以其年老令人掖而升殿宴賜盡歡詔皇子<lb/>
繼岌皇弟存紀等皆兄事之<lb/>
周太祖廣順三年三月太子太師致仕白文珂辭還雒<lb/>
陽賜襲衣金帶鞍馬錦綵銀器肩輿示優禮也<lb/>
世宗顯德四年四月壬午司空門下侍郎平章事李榖<lb/>
扶疾見於便殿宣令不拜命坐於御座側榖始以車駕<lb/>
南征大捷為賀次以抱疾既久請辭禄位帝怡然以勉<lb/>
<pb n="KR3k0013_WYG_076-9a"/>
之且曰譬如家有四子一子有疾棄而不養非父之道<lb/>
也朕君臨萬方卿處輔相之位君臣之間分義斯在奈<lb/>
何以禄俸為言哉榖愧謝而退<lb/>
六年二月乙酉又對榖於便殿既罷命赴中書㑹食<lb/>
　　　褒賢<lb/>
夫舜歌股肱衆業用廣禹稱善人不肖斯逺是故哲艾<lb/>
之士清公之臣詩雅喻乎邦基春秋謂之國紀褒尚之<lb/>
數於斯為異其大也著弼諧之業奉財成之化樹盛美<lb/>
<pb n="KR3k0013_WYG_076-9b"/>
之德為人倫之表是用尊以寵名分厥寶器申誕告於<lb/>
有截榮追命於既往其次修明吏治敷陳要道正辭瑰<lb/>
意篤義首公敦亷讓之風不求苟得聳高尚之致終然<lb/>
允臧乃至延登勞問言行相顧繇是禮貌尤異簡在不<lb/>
忘增重名級優加賜予或形詔奬或播工歌嘉歎殊常<lb/>
倚用繇已蓋優寵於賢俊俾羣倫之景慕者也<lb/>
周成王既踐天子位周公在豐病將没曰必葬我成周<lb/>
以明吾不敢離王周公既卒成王亦讓葬周公於畢從<lb/>
<pb n="KR3k0013_WYG_076-10a"/>
文王以明予小子不敢臣周公也命魯得郊<hi>魯君祀帝於郊配以</hi>
<hi>后稷天子之禮</hi>祭文王<hi>諸侯不得祖天子魯以周公之故立文王之廟也</hi>魯有天子禮<lb/>
樂者以褒周公之德也<lb/>
漢宣帝時朱邑字仲卿為北海太守以治行第一入為<lb/>
大司農神爵元年卒天子閔惜下詔稱揚曰大司農邑<lb/>
亷潔守節退食自公亡疆外之交束修之饋可謂淑人<lb/>
君子遭離凶災朕甚閔之其賜邑子黄金百斤以奉其<lb/>
祭祀<lb/>
<pb n="KR3k0013_WYG_076-10b"/>
龔遂為渤海太守數年宣帝遣使者徵遂議曹王生願<lb/>
從功曹以為王生素嗜酒亡節度不可使遂不忍逆從<lb/>
至京師王生日飲酒不視太守㑹遂引入宫王生醉從<lb/>
後呼曰明府且止願有所白遂還問其故王生曰天子<lb/>
即問君何以治渤海君不可有所陳對直曰皆聖王之<lb/>
德非小臣之力也遂受其言既至前帝果問以治狀遂<lb/>
對如王生言天子説其有讓笑曰君安得長者之言而<lb/>
稱之遂因前曰臣非知此乃臣議曹教戒臣也帝以遂<lb/>
<pb n="KR3k0013_WYG_076-11a"/>
年老不任公卿拜為水衡都尉議曹王生為水衡丞以<lb/>
褒顯遂云<lb/>
尹翁歸宣帝時為右扶風視事數年卒家無餘財帝賢<lb/>
之制詔御史朕夙興夜寐以求賢為右<hi>右猶上也</hi>不異親疏<lb/>
近逺務在安民而已扶風翁歸亷平鄉正<hi>鄉讀曰嚮</hi>治民異<lb/>
等早夭遂不得終其功業朕甚憐之其賜翁歸子黄金<lb/>
百斤以奉其祭祀<lb/>
後漢光武時張堪為漁陽太守帝嘗召見諸郡計吏問<lb/>
<pb n="KR3k0013_WYG_076-11b"/>
其風土及前後守令能否蜀郡計掾樊顯進曰漁陽太<lb/>
守張堪昔在蜀漢仁以惠下威能討姦前公孫述破時<lb/>
珍寶山積捲握之物足富十世<hi>謂珠玉之類也</hi>而堪去職之日<lb/>
乗折轅車布被囊而已帝聞良久歎息<hi>良猶甚也</hi>拜顯為魚<lb/>
復長<hi>魚復縣屬巴郡故城在今䕫州魚復縣北赤甲城是</hi>方徵堪㑹病卒帝深悼<lb/>
惜之下詔褒揚賜帛百疋<lb/>
明帝時張奮嗣父爵武始侯歸國少好學節儉行義永<lb/>
平十年來朝上壽引見宣平殿應對合㫖帝異其才以<lb/>
<pb n="KR3k0013_WYG_076-12a"/>
為侍祠侯<lb/>
章帝即位張酺自太子侍講出為東郡太守帝每見諸<lb/>
王師傅常言張酺前入侍講屢有諫正誾誾惻惻出於<lb/>
誠心可謂有史魚風矣<lb/>
朱暉為臨淮太守坐法免歸帝廵狩告南陽太守問暉<lb/>
起居召拜為尚書僕射歳終遷泰山太守暉上疏乞留中詔<lb/>
許之因上便宜陳密事深見嘉納詔報曰補公家之闕<lb/>
不累清白之素斯善美之士也俗吏苟合阿意面從進<lb/>
<pb n="KR3k0013_WYG_076-12b"/>
無謇謇之志郤無退思之念患之甚乆惟今所言適我<lb/>
願也生其勉之<lb/>
毛義以孝行稱舉賢良不至建初中帝下詔褒寵賜榖<lb/>
千斛嘗以八月遣吏問起居别賜羊酒<lb/>
和帝時陳寵為廣漢太守竇憲為大將軍征匈奴公卿<lb/>
以下及郡國無不遣吏子弟奉獻遺者而寵與中山相<lb/>
汝南張郴東平相應順守正不阿後帝聞之擢寵為大<lb/>
司農郴太僕順左馮翊<lb/>
<pb n="KR3k0013_WYG_076-13a"/>
安帝時薛包好學篤行以孝聞公車特徵至拜侍中包<lb/>
性恬虛稱疾不起以死自乞有詔賜告歸家禮如毛義<lb/>
魏太祖時荀彧為尚書令所舉皆命世大才荀攸後為<lb/>
尚書令亦推賢進士帝曰二荀令之論人久而益信吾<lb/>
畢世不忘<lb/>
蒯越為汝陽令佐劉表平定境内表得以彊大詔書拜<lb/>
章陵太守封樊亭侯荆州平太祖與荀彧書曰不喜得<lb/>
荆州喜得蒯異度耳<hi>越字異度</hi>
<pb n="KR3k0013_WYG_076-13b"/>
脂習字元升京兆人也時孔融被誅習獨往哭之太祖<lb/>
聞之收習欲理之尋以其事直見原徙許東土橋下習<lb/>
後見帝陳謝前愆帝呼其字曰元升卿故慷慨因問其<lb/>
居處以新移徙賜榖百斛至黄初欲用之以其年老然<lb/>
嘉其敦舊有欒布節賜拜中散大夫還家<lb/>
楊阜初參冀州軍事時馬超叛率諸戎以攻冀城刺史<lb/>
太守失色始有降超之意阜流涕諌曰阜等率父兄子<lb/>
弟以義相勵有死無二既與馬超戰身被創宗族昆弟<lb/>
<pb n="KR3k0013_WYG_076-14a"/>
死者七人超遂南奔張魯隴右平定太祖封討超之功<lb/>
侯者十一人賜阜爵闗内侯阜讓曰阜君存無扞難之<lb/>
功君亡無死節之效於義當絀於法當誅超又不死無<lb/>
宜苟荷爵禄帝即報曰君與羣賢共建大功西土之人<lb/>
以為美談子貢辭賞仲尼謂之止善君其剖心以順國<lb/>
命<lb/>
毛玠為吏部尚書無敢好衣美食者太祖歎曰孤之法<lb/>
不如毛尚書令使諸部用心各如毛玠風俗之移誠不<lb/>
<pb n="KR3k0013_WYG_076-14b"/>
難矣帝平栁城頒所獲器物特以素屏風素馮几賜玠<lb/>
曰君有古人之風故賜君古人之服<lb/>
明帝時和洽為太常卿清貧守約至賣田宅以自給帝<lb/>
聞之加賜榖帛<lb/>
齊王時徐邈為司空卒胡質為征東將軍卒田豫為衛<lb/>
尉卒嘉平六年朝廷追恩清節之士詔曰夫顯賢表德<lb/>
聖王所重舉善而教仲尼所美故司空邈征東將軍質<lb/>
衛尉豫皆服職前朝厯事四世出統戎馬入贊庶政忠<lb/>
<pb n="KR3k0013_WYG_076-15a"/>
清在公憂國忘私不營産業身没之後家無餘財朕甚<lb/>
嘉之其賜邈等家榖二千斛銀三十萬布告天下<lb/>
晉文帝時魏舒為相國參軍帝深器重之每朝㑹坐罷<lb/>
目送之曰魏舒堂堂人之領袖也<lb/>
武帝踐阼下詔曰故司空王基既著德立勲又治身清<lb/>
素不營産業久在重任家無私積可謂身殁行顯足用<lb/>
勵俗者也其以奴婢二人賜其家<lb/>
王祥為太保既薨咸寧初以祥家甚貧儉賜絹三百疋<lb/>
<pb n="KR3k0013_WYG_076-15b"/>
其子馥上雒太守<lb/>
范粲為太宰中郎稱疾不出武帝踐阼泰始中粲同郡<lb/>
孫和時為太子中庶子表薦粲稱其操行高潔久嬰疾<lb/>
病可使郡縣輿至京師加以聖恩賜其醫藥若遂瘳除<lb/>
必有益於政乃詔郡縣給醫藥又以二千石禄養病歲<lb/>
以為常加賜帛百疋子喬以父疾篤辭不敢受詔不許<lb/>
魯芝為鎮東將軍進爵為侯帝以芝清忠履正素無居<lb/>
宅使軍兵為作屋五十間泰始元年卒帝為舉哀賵贈<lb/>
<pb n="KR3k0013_WYG_076-16a"/>
有加諡曰貞賜塋田百畆<lb/>
王覽泰始末除𢎞訓少府職省轉太中大夫禄賜與卿<lb/>
同咸寧初詔曰覽少篤至行服仁履義貞素之操長而<lb/>
彌固其以覽為宗正卿頃之以疾上疏乞賜骸骨詔聽<lb/>
之以太中大夫歸老賜錢二十萬牀帳薦褥遣殿中醫<lb/>
療疾給藥後轉光禄大夫門施行馬<lb/>
盧欽為尚書僕射領吏部卒贈衛將軍詔以欽忠清高<lb/>
潔不營產業身殁之後家無所庇特賜錢五十萬為立<lb/>
<pb n="KR3k0013_WYG_076-16b"/>
第舍復下詔曰故司空王基衞將軍盧欽領典軍將軍<lb/>
楊囂竝素清貧身殁之後居無私積頃者饑饉聞其家<lb/>
大匱其各賜榖三百斛<lb/>
元帝時熊逺累遷太子庶子尚書左丞散騎常侍帝每<lb/>
歎其忠公謂曰卿在朝正色不茹柔吐剛忠亮至到可<lb/>
謂王臣也吾所欣頼卿其勉之<lb/>
安帝時吳隱之有清節厯太常尚書中領軍義熈八年<lb/>
請老致仕優詔許之授光禄大夫加金章賜錢十萬米<lb/>
<pb n="KR3k0013_WYG_076-17a"/>
三百斛卒追贈左光禄大夫加散騎常侍隱之清操不<lb/>
渝屢被褒節及於身殁嘗䝉優賜顯贈亷士以為榮<lb/>
後魏太武時崔浩為著作郎帝季年威嚴頗峻宫省左<lb/>
右多以微過得罪莫不逃隱避目下之變浩獨恭勤不<lb/>
怠或終日不歸帝知之輙命賜以御粥為左光禄大夫<lb/>
時平凉既平其日宴㑹帝執浩手以示北凉沮渠䝉遜<lb/>
使曰所云崔公此是也才略之美當今無比朕行止必<lb/>
問成敗决焉若合符契無所失矣後冠軍將軍安頡軍<lb/>
<pb n="KR3k0013_WYG_076-17b"/>
還獻俘因説南賊之言云宋人勅其諸將若北國兵動<lb/>
先其未至徑前入河若其不動住彭城勿進如浩所量<lb/>
帝謂公卿曰卿軰前謂我用浩計為謬驚怖固諌常勝<lb/>
之家始皆自謂踰人逺矣至於歸終乃不能及遷浩司<lb/>
徒與長孫道生同為相帝命歌工厯頌羣臣曰智如崔<lb/>
浩亷如道生<lb/>
李孝伯恭宗曾啓太武廣徵俊秀帝曰朕有一孝伯足<lb/>
治天下何用多為假復求訪此人軰亦何可得其見貴<lb/>
<pb n="KR3k0013_WYG_076-18a"/>
如此<lb/>
公孫軌為諸軍司馬太武平赫連昌引諸將帥入其府<lb/>
藏各令任意取金玊諸將取之盈懷軌獨不取帝把手<lb/>
親探金賜之謂軌曰卿可謂臨財不苟得朕所以增賜<lb/>
者欲顯亷於衆人<lb/>
邢頴為中書侍郎以病還鄉里久之太武訪頴於羣臣<lb/>
曰往憶邢頴長者有學義宜侍講東宫今其人安在司<lb/>
徒崔浩對曰頴臥病在家帝遣太醫馳就療<lb/>
<pb n="KR3k0013_WYG_076-18b"/>
文成時高允為中書侍郎領著作郎以忠諫拜中書令<lb/>
著作如故司徒陸麗曰高允雖䝉寵待而家貧布衣妻<lb/>
子不立帝怒曰何不先言今見朕用之方言其貧是日<lb/>
幸允第惟草屋數間布被縕袍厨中鹽菜而已帝歎息<lb/>
曰古人之清貧豈有此乎即賜帛五百疋粟千斛拜長子<lb/>
忱為綏逺將軍長樂太守允頻表固讓帝不許<lb/>
程駿為著作郎獻文屢引駿與論易老之義顧謂羣臣<lb/>
曰朕與此人言意甚暢又問駿曰卿年幾何對曰臣六<lb/>
<pb n="KR3k0013_WYG_076-19a"/>
十有一帝曰昔太公既老而遭文王卿今遇朕豈非早<lb/>
也駿曰臣雖才謝吕望而陛下尊過西伯覬天假餘年<lb/>
竭六韜之効<lb/>
孝文時李彪除散騎常侍仍領御史中尉帝宴羣臣於<lb/>
流化池謂僕射李冲曰崔光之博李彪之直是我國家<lb/>
得賢之基孫思蔚與李彪以儒學相知及彪位至尚書<lb/>
思蔚仍太廟令孝文曾從容言曰道固既登龍門而孫<lb/>
蔚猶沉涓澮朕嘗以為負矣雖乆滯小官深體通塞無<lb/>
<pb n="KR3k0013_WYG_076-19b"/>
孜孜之望儒者以是尚焉<lb/>
後周太祖時長孫紹逺為殿中尚書録尚書事帝謂羣公<lb/>
曰長孫公任使之處令人無反顧憂漢之蕭㓂何足多<lb/>
也<lb/>
閔帝時裴俠為工部中大夫嘗遇疾司空許國公宇文<lb/>
貴小司空北海公申徽竝來候俠疾所居茅屋不免霜<lb/>
露貴等還言之於帝帝矜其貧苦乃為起宅并賜良田<lb/>
十頃奴𨽻耕牛糧粟莫不備足縉紳咸以為榮<lb/>
<pb n="KR3k0013_WYG_076-20a"/>
明帝時長孫儉為夏州總管卒以所賜之宅還官詔從<lb/>
之未幾詔曰昔叔敖辭沃壤之地蕭何就窮僻之鄉以<lb/>
古方今無慙曩哲眷言嘉尚弗忘於懐而有司未逹大<lb/>
體遽以其第即便給外令還其妻子<lb/>
武帝謂少宗伯斛斯徵曰庾季才志誠謹慤甚得人臣<lb/>
之禮因賜粟三百石帛二百叚自太祖時季才為儀同<lb/>
三司㑹宇文䕶執政及䕶滅之後閲其書記帝親自臨<lb/>
檢有假託符命妄造異端者皆致誅戮唯得季才書兩<lb/>
<pb n="KR3k0013_WYG_076-20b"/>
紙盛言緯候災祥宜反政歸權因有是賜<lb/>
韋瓊高尚不仕宣政元年二月卒於家帝遣使弔祭賻<lb/>
賵有加其䘮制葬禮諸子等竝遵其遺戒<lb/>
隋高祖時顔之儀初仕周宣帝末為大將軍御正中大夫時<lb/>
鄭譯等矯詔令高祖輔政之儀執節不阿厲色謂譯等曰<lb/>
之儀有死而已不敢誣罔先帝譯等知不可屈代署焉<lb/>
帝受禪出為集州刺史開皇十年正月之儀例入朝帝<lb/>
望而識之命引至御座謂之曰見危受命臨大節而不<lb/>
<pb n="KR3k0013_WYG_076-21a"/>
可奪古人所難何以加卿乃賜錢十萬米一百石<lb/>
高熲為尚書左僕射任寄益隆熲深避權勢上表遜位<lb/>
讓於蘇威高祖欲成其美聽解僕射數日帝曰蘇威高<lb/>
蹈前朝熲能推舉吾聞進賢受上賞寧可令去官於是<lb/>
命熲復位<lb/>
煬帝時吐萬緒為光禄卿以證明賀若弼之無罪免官<lb/>
歲餘守東平太守未幾帝幸江都路經其境迎謁道傍<lb/>
帝命升龍舟緒因頓首陳謝往事帝大悦拜金紫光禄<lb/>
<pb n="KR3k0013_WYG_076-21b"/>
大夫守如故<lb/>
唐高祖時詔長安令王續率騎四千赴太宗軍以擊劉<lb/>
黑闥帝謂之曰卿憂公忘私清直自守老母妻子不免<lb/>
饑寒為使不當爾邪乃以榖帛衣馬勞而遣之<lb/>
太宗貞觀十一年正月散騎常侍姚思亷卒詔陪葬於<lb/>
昭陵褒有徳也<lb/>
六月帝謂長孫無忌曰朕即位之初有上書者或言人<lb/>
主必須威權獨運不得委任羣下或欲耀兵振武懾服<lb/>
<pb n="KR3k0013_WYG_076-22a"/>
四夷唯有魏徵勸朕偃革興文布德施惠中國既安逺<lb/>
人自服朕從其語天下大寧絶域君長皆來朝貢九夷<lb/>
重譯相望於道凡此等事皆魏徵之力也朕之所用豈<lb/>
不得人徵謝曰陛下聖德自天留心政術臣以庸短承<lb/>
受不暇豈得有益陛下欲誘進臣下故有是言也<lb/>
十二年三月皇孫誕育宴五品以上於東宫酒酣帝極<lb/>
懽謂侍臣曰貞觀以前從我平天下周旋艱險房𤣥齡<lb/>
之功無所與讓貞觀之後盡心於我獻納忠讜安國利<lb/>
<pb n="KR3k0013_WYG_076-22b"/>
民犯顔正諫弼朕之違者唯魏徵而已古之名臣何以<lb/>
加也於是親解佩刀以賜二人<lb/>
十三年二月特進魏徴抗表乞骸骨帝曰以卿正直㧞<lb/>
居左右數進忠讜用益國家朕為四海之主山藪幽隱<lb/>
猶須徴召况王臣蹇蹇朕所悉耶卿前覽止足求去職<lb/>
事未至疲老幸不苦辭<lb/>
高宗龍朔元年九月癸卯幸司空李勣第歎其服用儉<lb/>
素恩賜極厚<lb/>
<pb n="KR3k0013_WYG_076-23a"/>
中宗神龍初詔前長水令王友貞拜太子中舍人仍令<lb/>
所司以禮徵赴及至固以疾辭下制曰敦夷齊之行可<lb/>
以激貪尚顧閔之道用能勸俗新除太子中舍人王友<lb/>
貞徳義泉藪人倫茂異孝愛始於事親忠信表於行已<lb/>
富在文史亷於貨財久厯官政累聞課績有古人之風<lb/>
保君子之徳遂乃抗志塵外栖情物表深歸解脱之門<lb/>
誓守薰修之誡須加徵命作䕶儲闈固在辭榮累陳情<lb/>
懇堅持淨義不登於車服味兹禪悦靡求於珍饌朕方<lb/>
<pb n="KR3k0013_WYG_076-23b"/>
崇奬亷退懲静澆浮雖思廊廟之賢豈違山林之願宜<lb/>
加優秩仍遂雅懐可給全禄以畢其身任在家修道仍<lb/>
令所在州縣存問四時送禄至其住所<lb/>
德宗貞元中趙宗儒罷相授右庶子退居守道奉朝請<lb/>
而已帝聞而嘉之遷吏部侍郎召見勞之曰知卿閉闗<lb/>
六年故有此拜曩者與先臣并命尚念之邪因俯伏流<lb/>
涕<lb/>
憲宗元和七年秋七月己未帝於延英顧謂宰臣李吉<lb/>
<pb n="KR3k0013_WYG_076-24a"/>
甫曰朕近日畋遊悉廢唯務讀書昨因覽代宗實録見<lb/>
先朝紀綱不立朝廷多事亦有所鑒誡向後見卿先人<lb/>
事迹深可嘉歎吉甫降階奏曰臣先父伏事代宗盡心<lb/>
盡節迫於流連不待聖期臣之血誠常所追恨陛下躭<lb/>
悦文史聽覽日新見臣先父忠於前朝著在實録今日<lb/>
特賜褒揚先父雖在九泉如覩白日因俯伏流涕帝亦<lb/>
慰諭久之<lb/>
穆宗元和十五年十二月勅贈太保鄭餘慶家素清貧<lb/>
<pb n="KR3k0013_WYG_076-24b"/>
不辦䘮事宜令戸部特給一月俸糧以充賻贈用示哀<lb/>
榮數日又賜絹一百疋布一百端<lb/>
文帝開成二年諫議大夫蕭俶為楚州刺史俶故相俛<lb/>
之弟將赴任延英候辭帝曰蕭俛是先朝賢相若筋力<lb/>
未衰即須一來京國朕今賜手詔及匹帛卿便將往其<lb/>
詔曰卿道冠時髦業高儒行著作楫濟川之效𢎞致君<lb/>
許國之規留芳巖廊逸老林壑累降褒詔亟加崇秩而<lb/>
志不可奪情見乎詞鴻飛入㝠吟想增歎今賜絹三百<lb/>
<pb n="KR3k0013_WYG_076-25a"/>
疋以備山谷所乏便遣蕭俶過彼宣付想宜知悉<lb/>
後唐明宗長興三年三月謂侍臣曰宰臣馮道性純儉<lb/>
頃在德勝寨所居一茅菴與從人同器食臥則芻藁一<lb/>
束其心晏如及以父憂退歸鄉里自耕耘樵採與農夫<lb/>
雜處略不以素貴介懐眞士大夫也<lb/>
　<lb/>
　<lb/>
　<lb/>
<pb n="KR3k0013_WYG_076-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七十六<lb/>
</p>
<p>
</p>
  </div>
</body>
</text>
</TEI>
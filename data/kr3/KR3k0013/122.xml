<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百二十二宋</head>
    <p>
<pb n="KR3k0013_WYG_122-1a"/>
欽定四庫全書<lb/>
　册府元龜卷一百二十二宋　王欽若等　撰<lb/>
　　帝王部<lb/>
　　　征討第二<lb/>
唐髙祖初為唐王隋義寧二年四月金城賊帥薛舉僣<lb/>
稱尊號乃下令曰大業喪亂兵革殷繁天下黔黎手足<lb/>
無措孤所以救焚拯溺平此亂階蜀道諸郡深思蘇息<lb/>
逺勤王略誠有可嘉方一戎衣静兹多難而薛舉狂僣<lb/>
<pb n="KR3k0013_WYG_122-1b"/>
吞噬西土隴蜀通途恐相侵暴今便命將授律分道進<lb/>
兵其衝要諸郡縣宜率勵各募部民隨機底定斯則暫<lb/>
勞永逸貽厥子孫自國刑家同享安樂<lb/>
武徳元年六月以秦王為西討元帥征薛舉八月薛舉<lb/>
死賊黨推其子仁杲僣尊號復以秦王為西討行軍元<lb/>
帥擊仁杲於涇州<hi>十一月平之</hi>
九月遣工部尚書獨孤懐恩攻堯君素於河東<hi>十二月平之</hi>
十月岐州賊帥邵江海自號新平王遣隴州刺史叔孫<lb/>
<pb n="KR3k0013_WYG_122-2a"/>
老擊之江海率其衆来降是月南陽賊帥朱粲侵浙州<lb/>
遣太常卿鄭元璹率歩騎一萬擊之<hi>二年四月粲奔世充</hi>
三年五月王世充侵濟州遣右驍衞大將軍劉𢎞基㧞<lb/>
之<lb/>
六月劉武周陥介州遣左武衞大將軍姜寳誼擊之<lb/>
十月夏縣人吕崇茂殺縣令舉兵反自稱魏王以應劉<lb/>
武周遣永王孝基工部尚書獨孤懐恩陜州總管于筠<lb/>
内史侍郎唐儉等擊之<hi>三年四月武周奔于突厥五月崇茂平</hi>
<pb n="KR3k0013_WYG_122-2b"/>
三年七月詔曰取亂侮亡聖主於是致治民和衆泰湯<lb/>
武所以成功兵革之興義資靖難出軍命將盖非獲已<lb/>
自隋氏數窮天下鼎沸豺狼交争黔庶凋殘朕受命君<lb/>
臨志存寧濟率土之内咸思覆育聲教所覃莫不清晏<lb/>
維彼伊雒尚隔朝風世充作梗肆行㓙暴害虐良善擁<lb/>
廹吏民反道亂常日月滋甚禍盈疊積天亡有徵心腹<lb/>
積携黨援孤絶農畆荒廢糧廪内空城隍社稷勢黨殄<lb/>
潰弔民問罪今實其時可令陜東道行臺上柱國秦王<lb/>
<pb n="KR3k0013_WYG_122-3a"/>
世民總統諸軍東踰崤澠分命驍勇百道俱進救彼塗<lb/>
炭誅其兇渠凡此授律義在拯民府庫資財一無所利<lb/>
尅敵制勝効䇿獻功官賞之差竝超常典其有背賊歸<lb/>
欵因事立勲即加寵授務隆優厚<lb/>
四年二月戊申遣左武侯大將軍竇抗率精騎三千赴<lb/>
東都<hi>三月世充降</hi>
六月遣趙郡王孝恭率巴蜀兵㳂流下廬江王瑗自襄<lb/>
陽道黔州刺史田世康自辰州道黄州總管周法明自<lb/>
<pb n="KR3k0013_WYG_122-3b"/>
夏口道以圖蕭詵<hi>十月尅之</hi>
七月竇建徳餘黨劉黒闥范願王小胡以漳南舉兵反<lb/>
棗彊人以城叛歸黒闥詔發關中歩騎三千令將軍秦<lb/>
武通定州總管李𤣥通擊之又遣幽州總管燕郡王李<lb/>
藝率兵南㑹<lb/>
十二月劉黒闥陥冀州遣左屯衞大將軍義安王孝當<lb/>
率兵擊之<lb/>
五年六月劉黒闥引突厥之衆冦山東遣燕郡王藝擊<lb/>
<pb n="KR3k0013_WYG_122-4a"/>
之又遣淮安王神通討徐圓朗七月貝州州曹該董康<lb/>
買舉兵反以應黒闥以淮陽王道𤣥為河北道行軍總<lb/>
管以討之<lb/>
十一月遣齊王元吉擊黒闥於山東<hi>六年五月平之</hi>
六年八月淮南道行臺僕射輔公祏據丹陽反僣稱宋<lb/>
王遣趙郡王孝恭率兵趨江州<lb/>
九月輔公祏遣其黨徐紹宗侵海州陳政通侵壽陽詔<lb/>
趙郡王孝恭水路趨九江嶺南道大使李靖引交廣泉<lb/>
<pb n="KR3k0013_WYG_122-4b"/>
桂之衆趨宣城懐州總管黄君漢出譙亳齊州總管李<lb/>
世勣出淮泗以討公祏詔曰禁暴戢兵昔王於是致治<lb/>
亂常干紀有國所以明刑淮南道行臺尚書左僕射上<lb/>
柱國輔公柘本自凡伍素無藝用徃因擾亂連結徒旅<lb/>
與吳王杜伏威同心恊力保據江淮早率數部逺歸朝<lb/>
化録其功效授以官爵任官方隅榮寵兼至不能勵身<lb/>
奉上克保名節遂乃包蔵禍心圖為不軌自伏威入朝<lb/>
之後公祏恣行専擅違犯朝憲不顧典章徵歛榖帛掠<lb/>
<pb n="KR3k0013_WYG_122-5a"/>
奪子女肆其殘忍妄行誅殺驅役士民招聚奸盗毒流<lb/>
衆庶怨結遐邇國家務存含養未申刑罸每加懲誡冀<lb/>
其自改今乃稱兵内侮假相署置驅扇蟻徒敢行鈔竊<lb/>
惟彼兇逆速宜勦定命將授律義在安人已令天䇿上<lb/>
將太尉領司徒尚書令陜東道大行臺雍州牧領十二<lb/>
衞大將軍上柱國秦王世民為江州道行軍元帥統率<lb/>
驍勇風驅電擊麾斾所臨當即奔潰凢此罪惡止在魁<lb/>
渠脅從之徒一無所問縱有已陥賊黨非其本心㧞難<lb/>
<pb n="KR3k0013_WYG_122-5b"/>
而来因立功效此等之類皆從官賞江淮以南比遭毒<lb/>
螫吏民困辱各不聊生平定之後普給優賞即令撫慰<lb/>
各令安堵勲賞之科具如别格宜明宣布咸使聞知是<lb/>
時又詔徐州總管任瓌為徐州道副元帥濟自楊子津<lb/>
以討之<hi>七年正月公祏卒</hi>
七年六月慶州都督楊文幹舉兵反遣右武衞將軍錢<lb/>
九隴靈州都督楊師道擊之又遣秦王率兵以討文幹<lb/>
<hi>七月逆徒斬文幹来降</hi>
<pb n="KR3k0013_WYG_122-6a"/>
太宗貞觀元年五月辛丑開府儀同三司天節軍將軍<lb/>
燕郡王李藝於涇州舉兵反遣吏部尚書長孫無忌為<lb/>
幽州道行軍總管右武侯大將軍尉遲敬徳為涇州道<lb/>
行軍總管以擊之師未至左右斬藝傳首京師<lb/>
十七年三月齊州都督齊王祐殺長史權萬紀典軍韋<lb/>
振據齊州自守詔兵部尚書李勣刑部尚書劉徳威發<lb/>
兵討之<hi>兵未至兵曹杜行敏執之而降</hi>
𤣥宗天寳十四年十一月范陽節度使安禄山反遣將<lb/>
<pb n="KR3k0013_WYG_122-6b"/>
何千年刼太原尹楊光翽害之詔以右羽林軍大將軍<lb/>
王承業為太原尹衞尉卿員外置同正員張介然為汴<lb/>
州刺史河南採訪節度使金吾將軍程千里為潞州長<lb/>
史拒賊册榮王琬為元帥以河西節度髙仙芝為副元<lb/>
帥統諸軍以東征内出錢帛於京師召募十萬衆號曰<lb/>
天武健兒旬日而集屯軍㶚上旌旗營帳連亘二十里<lb/>
昭曜原野<lb/>
十二月命河西隴右節度西平郡王哥舒翰為兵馬副<lb/>
<pb n="KR3k0013_WYG_122-7a"/>
元帥統兵八萬鎮潼闗<lb/>
十五載正月禄山陷東都詔朔方節度郭子儀收河朔<lb/>
以朔方節度副使李光弼為雲中太守攝御史大夫充<lb/>
河東節度副大使知節度事委以東討<lb/>
七月幸蜀至晉安郡下詔曰我唐受命百四十載徳澤浸<lb/>
於荒裔聲教被於殊鄰紹三代之統緒綜百王之禮樂我髙<lb/>
祖神堯皇帝奄有大寳應天順人我太宗文武聖皇帝戡<lb/>
難造邦光宅天下我髙宗天皇大帝修文偃武恵綏四方<lb/>
<pb n="KR3k0013_WYG_122-7b"/>
我中宗孝和皇帝聿導孝徳惟新其命我睿宗大聖貞皇<lb/>
帝清明在躬𤣥化溥暢朕承累聖之洪訓荷祖宗之丕績<lb/>
兢兢業業不敢自寧徃嵗韋氏作逆宗社將墜是用翼戴<lb/>
先後掃盪兇徒宸極歸真寰宇載宴爾來在位垂五十年<lb/>
中原幸無師旅戎狄嵗来朝貢夙興旰食勤念蒼生庶𢎞<lb/>
至理永致仁夀媿無帝堯之聖徳而有寄鯀之不明致令<lb/>
賊臣内外為患蔽朕耳目逺朕忠良或竊威弄權或厚歛<lb/>
重賦蟻壤一漏成此滔天搆逆召戎馳突中夏傾覆我河<lb/>
<pb n="KR3k0013_WYG_122-8a"/>
雒擾亂我崤函使衣冠奔竄於草莽黎庶狼狽於鋒鏑伊<lb/>
朕之凉徳不能寧守厥位貽禍海内有負蒼生是用罪已<lb/>
責躬寤寐焚灼上媿乎天地下媿乎兆民外媿乎四夷内<lb/>
媿乎九族乾乾惕厲思雪大恥夫定禍亂者必仗於羣才<lb/>
理國家者先固其根本太子亨忠肅恭懿悦禮敦詩好勇<lb/>
多謀加之果斷永王璘盛王琦豐王珙皆孝友謹恪樂善<lb/>
好賢雖頃在禁中未習政事察其圗慮可試艱難夫丞相<lb/>
之才師傅之任必資賢哲允屬忠貞况四海多虞二京未<lb/>
<pb n="KR3k0013_WYG_122-8b"/>
復今所慎擇實惟其人太子亨宜充天下兵馬元帥仍都<lb/>
統領朔方河東北平盧等節度使與諸路及諸副大使等<lb/>
計㑹南收長安雒陽以御史中丞裴冕兼左庶子隴西郡<lb/>
司馬劉秩試守右庶子永王璘宜充山南東路及黔中江<lb/>
南西路節度度支採訪使江陵都督如故以少府監竇紹<lb/>
為之傅以長沙郡太守李峴為都副大使仍授江陵都督<lb/>
府長史兼御史中丞盛王琦宜充廣陵大都督仍領江南<lb/>
東路及淮南等道節度採訪等都使以前江陵郡都督府<lb/>
<pb n="KR3k0013_WYG_122-9a"/>
長史劉彚為之傳以廣陵長史李成式為副大使兼御史<lb/>
中丞豐王珙宜充武威郡都督仍領河西隴右安西北庭<lb/>
等路節度採訪使以隴西太守鄧景山為之傅應須兵馬<lb/>
甲仗器械糧賜等並於當道本節度採訪度支防禦等使<lb/>
虢王巨等並依前充使其署置官屬及本道郡縣官等並<lb/>
各任自揀擇其有文武竒才隠在山藪宜加辟命量事獎<lb/>
擢於戲咨爾元子等敬聴朕命謙恭祗敬以見師傅矜莊<lb/>
簡肅以蒞衆官慈恤惠愛以養百姓忠恕哀敬以折庶獄色<lb/>
<pb n="KR3k0013_WYG_122-9b"/>
不可犯以臨軍政犯而必恕以納忠規徃欽哉無替朕命各<lb/>
頒所管咸令知悉初江嶺之人聞京師陷賊不知輿駕所<lb/>
在互相震駭及見是詔逺近相賀思有所効<lb/>
肅宗至徳元年七月即位於靈武十月至彭原郡宰臣<lb/>
房琯抗疏請兵一萬人自為帥以收兩京詔許之以兵<lb/>
部尚書王思禮為副分為三軍使楊希文將軍自宜夀<lb/>
入劉貴哲將中軍自武功入李光進將北軍自奉天入<lb/>
二年三月闗中節度王思禮奏將士張子卿等四十餘<lb/>
<pb n="KR3k0013_WYG_122-10a"/>
人割耳為盟請為父子軍為國討賊又特進張元軌悉<lb/>
稱所領武士一千五百人相與盟咸截左耳誓雪國讐<lb/>
齎所截耳至朝堂帝嘉之<lb/>
七月蜀郡城中節度健兒郭千仞謀逆上皇御𤣥英樓<lb/>
親自招諭不從詔六軍兵馬使及蜀郡長史李峘等領<lb/>
防禦兵討平之<lb/>
九月以元帥廣平王俶領朔方安西回紇西域大軍之<lb/>
衆十五萬號二十萬出討叛逆便收兩京以鎮西北庭<lb/>
<pb n="KR3k0013_WYG_122-10b"/>
行營節度使李嗣業為前軍朔方河西隴右行營節度<lb/>
使郭子儀為中軍關内行營節度使王思禮為後軍遂<lb/>
收長安廣平王留城中號令三日領大兵而東追殘賊兼<lb/>
收河雒<lb/>
乾元元年九月詔司徒朔方節度使郭子儀淮西襄陽<lb/>
節度使魯景興平軍節度使李奐滑濮節度使許叔冀<lb/>
平盧兵馬使董秦北庭行營節度使李嗣業鄭蔡節度<lb/>
使李廣琛率歩騎二十萬衆渡河討安慶緒於湘州又<lb/>
<pb n="KR3k0013_WYG_122-11a"/>
遣司空李光弼關内及潞府節度使王思禮率所部兵<lb/>
續赴湘州<lb/>
二年七月以趙王係為天下兵馬元帥討思明於河陽<lb/>
以司空兼侍中薊國公李光弼為副元帥知節度行營<lb/>
事<lb/>
八月襄州將士康楚元張嘉延率衆為亂陷荆襄澧朗<lb/>
等州以太子少保崔光逺兼御史大夫持節荆襄招討<lb/>
仍充山南東道處置兵馬都使<hi>十月荆襄平</hi>
<pb n="KR3k0013_WYG_122-11b"/>
上元元年四月襄州軍亂殺節度使史翽部將張維瑾<lb/>
據州為叛以陜州來瑱為襄州刺史充山南東道襄鄧<lb/>
等十州節度使討平之<lb/>
上元元年九月詔曰朕聞昆夷作患周王授鉞於方叔<lb/>
大宛不庭漢王委兵於廣利則知昏迷之黨舞干不足<lb/>
以懐柔聖哲之謀伐叛必資於用武事將禁暴盖非獲<lb/>
已司徒兼中書令朔方鄜坊邠寧等節度使代國公子<lb/>
儀慶鍾五百運符魚水挺文武之宏才藴韜鈐之逺略<lb/>
<pb n="KR3k0013_WYG_122-12a"/>
積蒼生之重望有命伐之元勲負鼎和羮己申於啟沃<lb/>
登壇制勝實佇於謀猷萬里長城倚頼攸屬今殘祅未<lb/>
殄戎事猶殷爰資一舉之功以靖四方之難宜令子儀<lb/>
都統諸道兵馬使管崇嗣充副使取邠慶朔方路過徃<lb/>
收大同横野清夷便收范陽及河北仍遣射生衙前六<lb/>
軍英武長興寧國左右威逺驍騎等左廂一萬人馬軍<lb/>
三千人歩軍七千人以開府李光進充都知兵馬使特<lb/>
進烏崇福充都虞候右廂一萬人馬軍三千人歩軍七<lb/>
<pb n="KR3k0013_WYG_122-12b"/>
千人以開府儀同三司李鼎充都知兵馬使特進王兟<lb/>
充都虞候渭北官健一萬人馬軍三千人歩軍八千人<lb/>
以開府韋京杲充使朔方留後蕃漢官健八千人馬軍<lb/>
八百人歩軍七千二百人以兼御史中丞任敷渾釋之<lb/>
同充使蕃漢部落一萬人馬軍五千人歩軍五千人以<lb/>
兼御史中丞慕容兆與新投降首領奴頼同統押充使<lb/>
鄜坊等州官健一萬人馬軍一千人歩軍九千人以攝<lb/>
御史中丞杜冕充使寧州官健一萬人馬軍一千人歩<lb/>
<pb n="KR3k0013_WYG_122-13a"/>
軍九千人以攝御史桑如珪充使涇原防禦官健二千<lb/>
人馬軍五百人歩軍一千五百人以大將軍閻英竒充<lb/>
使蒐乗練卒藉馬賦車合四海以齊心齊九夷而同力<lb/>
金鼓作氣鐡騎争雄歛野噴山隠天動地以服順之師<lb/>
旅討從逆之兇徒人事天時指期可定今將略髙闕出<lb/>
雲中驅蚊蚋於幽燕掃攙搶於鞏雒削平天下混一車<lb/>
書然後獻凱清廟䇿勲盟府剋寧區夏豈不盛與兵馬<lb/>
既衆恐路次難為供應仍備六十程糧十䭾遣馬畜草<lb/>
<pb n="KR3k0013_WYG_122-13b"/>
料所在量事支供不得妄有煩擾百姓仍委子儀即差<lb/>
人先於諸道計㑹分般次進發仍與回紇兵馬犄角相<lb/>
應逐便討除所關軍務應須處置並委子儀續具狀奏<lb/>
聞雖有詔命竟不行<lb/>
二年四月梓州刺史叚子璋反襲破綿州殺遂州刺史<lb/>
嗣王虢王巨東川節度李奐戰敗五月劒南節度崔光<lb/>
逺與李奐領衆平之<lb/>
代宗寳應元年八月台州賊帥袁鼂攻陥台州刺史史<lb/>
<pb n="KR3k0013_WYG_122-14a"/>
叙脱身而逃因盡陷浙東諸州縣有衆數萬越及浙西<lb/>
諸州咸理兵以禦詔河南道副元帥李光弼討之<hi>二年四月</hi>
<hi>袁鼂平</hi>
十月詔以天下兵馬元帥雍王适統河東朔方及諸道<lb/>
行營回紇等兵十餘萬討史朝義㑹軍於陜州<hi>十一月朝義平</hi>
大歴十年四月詔河東鎮冀幽州淄青淮西滑亳汴宋<lb/>
深潞河陽等道出討魏博田承嗣<lb/>
八月田承嗣上表請束身歸朝其將盧子期㓂磁州詔<lb/>
<pb n="KR3k0013_WYG_122-14b"/>
李寳臣李正已李忠臣李勉李昭承田神玉朱滔李抱玉<lb/>
等同赴磁州討伐<hi>十月擒子期</hi>
十一年七月汴宋州節度留後李靈耀竊所部兵叛北<lb/>
結魏博田承嗣為同惡命淮西節度使李忠臣滑州永<lb/>
平軍節度使李勉河陽節度馬燧三鎮兵同討之<hi>十月擒靈</hi>
<hi>耀</hi>
徳宗建中四年三月詔曰淮陽軍節度使李希烈頃以<lb/>
梁崇義叛逆使之専征既集勲庸大加恩禮名極台輔<lb/>
<pb n="KR3k0013_WYG_122-15a"/>
賞延子孫而乃負徳棄身去忠効逆攻刼道路擅固鄧<lb/>
州而又圖陥汴州攘奪尉氏攻圍鄭圃暴犯汝墳已敕<lb/>
神䇿汴滑河陽東畿汝州淮南山南荆南湖南劍南江<lb/>
西鄂岳等道十五萬衆尅日齊進弔人靖亂罪止元兇<lb/>
有能斬希烈歸降者四品以上以希烈官爵授之五品<lb/>
以下封異姓王實封四百户諸軍將士斬獲希烈者亦<lb/>
准此例封賞以軍城降者便以其職授之賜其實封賊<lb/>
平後除供當道外百姓給復三年朕徳之不明化有不<lb/>
<pb n="KR3k0013_WYG_122-15b"/>
洽未躋仁壽尚勞用兵中心咎悼無忘鍳寐<lb/>
四月以永平宣武河陽等軍節度都統李勉為淮西招<lb/>
討使襄陽賈眈江西嗣曹王臯等為之副<hi>貞元三年四月希烈平</hi>
十一月帝在奉天以朔方節度李懐光軍醴泉神策將<lb/>
李晟軍東渭橋以討朱泚<lb/>
興元元年二月以鎮州王武俊兼幽州節度使令討朱<lb/>
㴞<lb/>
三月以神策節度使李晟兼京畿渭北鄜坊丹延節度使<lb/>
<pb n="KR3k0013_WYG_122-16a"/>
以行在都知兵馬使渾瑊為朔方節度使邠寧振武永<lb/>
平奉天行營副元帥收復京城<hi>五月京師平</hi>
八月以河東保寧軍節度使馬燧為奉誠軍晉絳慈隰<lb/>
節度行營兵馬副元帥以靈鹽節度使渾瑊為晉絳節<lb/>
度使河中同陕虢等州及管内行營兵馬副元帥同討<lb/>
李懐光<lb/>
貞元十五年九月詔曰淮西節度使吳少誠非次擢用<lb/>
授以旌旄秩居端揆之榮任總列城之重期申報効奉<lb/>
<pb n="KR3k0013_WYG_122-16b"/>
我典常而秉心匪純自底不類兇狡成性扇誘多端外<lb/>
肆矯誣内懐疑阻毁忠廢信棄徳崇奸擅動甲兵屢越<lb/>
封境壽州茶園輙縱凌奪唐州詔使潜搆殺傷干黷國<lb/>
章已在無赦朕以王者之徳在乎好生人君之體務於<lb/>
含垢寧屈己以宥罪不殘人以興師是以上稽宗社之<lb/>
盛外抑忠賢之請庶其悛革當議優容今更幸鄰境之<lb/>
喪逞貪亂之志焚掠縣邑殘暴平人朕猶冀其知非為<lb/>
之忍恥亟頒詔令未許出師至乃遣軍攻逼許州肆其<lb/>
<pb n="KR3k0013_WYG_122-17a"/>
蠆毒恣行殺戮流害黎蒸惡稔禍盈人神同棄興言致<lb/>
討實悼予𠂻宜令宣武軍河陽三城鄭滑等州節度東<lb/>
都汝州等軍犄角相應同逼申光蔡州常冀幽州淄青<lb/>
魏博易定澤潞太原淮南等州徐泗山南東道鄂岳等<lb/>
軍各發士馬逐便犄角齊進同為討伐大軍四合計日<lb/>
殱夷嗟我忠良受兹詿誤或心存憤激而力屈兇威玉<lb/>
石俱焚良增憫惻其所收得少誠管内州縣百姓官吏<lb/>
等宜切加慰撫各示安存淮西將士等夙著勲庸素懐<lb/>
<pb n="KR3k0013_WYG_122-17b"/>
忠義為其脅制深可哀矜若能因事建功捨逆効順朕<lb/>
當復其職位待以官封其吳少誠在身官爵竝宜削奪<lb/>
其有叶心同謀擒斬少誠者先有官未有官者竝授御<lb/>
史中丞大夫封異姓王賜實封五百户賞錢萬貫庄宅<lb/>
各一所子孫永為功臣先有御史中丞異姓王及刺史<lb/>
者即超轉三資改賜官賞其才器行業為衆所推者便<lb/>
授節度使如有心懐忠憤謀斬少誠被其屠戮者先無<lb/>
官者追贈三品官賜實封二百户先有官者贈二品官<lb/>
<pb n="KR3k0013_WYG_122-18a"/>
賜實封三百户仍各與一子正員五品官已有官者超<lb/>
三資與正員官其所在百姓能團結士衆討除梟斬少<lb/>
誠者准例封賞人臣之所保者忠天地之所助者順報<lb/>
功宥善朕不食言於戯朕司牧黎元為之宗極化有所<lb/>
未洽信有所未孚致兹興戎増用媿悼然不暫勞無以<lb/>
逸俗不誅暴無以安人咨爾藩鎮方州列辟連帥所宜<lb/>
戡剪大憝永康兆人其戮力一心以副朕意應諸道准<lb/>
勅赴蔡州許州將士等皆竭忠誠盡心奉國竝懐感激<lb/>
<pb n="KR3k0013_WYG_122-18b"/>
叶力勤王若能梟斬少誠者亦准前例官賞策勲之典<lb/>
朕所必行如少誠平後應赴行營將士超三資改官其<lb/>
賞物節級當續有處分其將士月糧在後廻給家口宣<lb/>
示中外咸令知悉<lb/>
十六年二月以諸將與賊戰皆不利而退詔左神策行<lb/>
營銀夏節度使韓全義為蔡州行營招討使陳許節度<lb/>
使上官涗副之<hi>十月詔赦吳少誠</hi>
憲宗元和元年正月戊子制曰劍南両川疆界素定藩<lb/>
<pb n="KR3k0013_WYG_122-19a"/>
鎮守備各有區分頃因元臣薨謝鄰境不睦劉闢乃因<lb/>
虛搆隙以忿報讐遂勞三軍兼害百姓朕志存含垢務<lb/>
欲安人遣使宣諭委以旄鉞如聞道路擁塞未息干戈<lb/>
輕肆攻圍擬圖吞併為君之體義在勝殘命將興師盖<lb/>
非獲已宜令河南西道節度使嚴礪領當道士馬與劍<lb/>
南東川節度使李康犄角應接仍令神策行營節度使<lb/>
髙崇文領馬歩五千人為左軍左右神策京西行營兵<lb/>
馬使李元奕領馬歩二千人為次軍竝相續繼發仍仰<lb/>
<pb n="KR3k0013_WYG_122-19b"/>
髙崇文等各差人先與嚴礪計㑹齊進朕以三蜀之人<lb/>
本無過犯征鎮將士各著勲勞廹於威制不能自㧞各<lb/>
宜分明曉諭令悉朕懐如劉闢禀奉朝經抽兵却歸本<lb/>
鎮朕務存誠信必當委待如初其効順之誠臨鎮歸欵<lb/>
髙位重賞當不食言如尚執迷自貽覆滅法既無赦令<lb/>
在必行宜一乃心恭守所職其置頓糧料等仍委度支<lb/>
使差官勾當無令闕失甲午髙崇文領兵馬取鳯翔斜<lb/>
谷路李元奕領兵取駱谷路同赴梓州應接<hi>秦惠王時用司馬錯</hi>
<pb n="KR3k0013_WYG_122-20a"/>
<hi>之策以伐蜀漢光武使吳漢伐公孫述魏司馬文王使鄧艾伐劉禪晉穆帝使桓温伐李子仁宋武帝使朱齡</hi>
<hi>石伐譙縱梁武帝使鄧元起伐劉季連周太祖使尉遲逈平蕭紀隋文帝使梁睿平王謙憲宗命髙崇文平劉</hi>
<hi>闢自秦至元和九度伐蜀四為水軍泝江而上唯光秦與鄧艾尉遲逈梁睿及崇文五在斜谷駱谷出師南討</hi>
<hi>不庭矣</hi>九月擒劉闢以獻<lb/>
三月詔發河東天徳兵誅夏州楊惠琳初韓全義入朝<lb/>
令其甥楊惠琳知留後俄有詔除李演為節度代全義<lb/>
演赴任惠琳據城叛至是討之<hi>是月平</hi>
二年十月浙西節度使李錡據潤州反殺判官王澹大<lb/>
<pb n="KR3k0013_WYG_122-20b"/>
將趙琦又領蘇常湖杭睦五州戍將殺刺史修石頭故<lb/>
城欲謀僣逆十月詔曰朕聞好生者天地之仁不在乎<lb/>
肅殺止戈者帝王之武不尚乎誅鉏恭惟至言可謂明<lb/>
誡朕祗荷前訓纉承丕圖每思道以自𢎞豈佳兵而為<lb/>
念雖朔陲阻命有戡亂之征蜀部興妖獻夷㓙之㨗而<lb/>
所傷皆及於百姓所費寕止於千金静言思之徃徃興<lb/>
嘆非不得已豈復用師李錡屬列宗支任居方伯窮赫<lb/>
奕之貴飽綢繆之恩待以親賢報之以禮節授以師旅<lb/>
<pb n="KR3k0013_WYG_122-21a"/>
用之以亂常肖圓首方足之形無五常百行之性頃者<lb/>
累陳章䟽勤請来朝姦態不形偽言甚懇朕頗謂誠志<lb/>
乆方允從乃降詔書俾修覲禮示以後命委其深心而<lb/>
梟首驟呼虺毒横厲初則詐疾後仍縱兵寮屬以獻規<lb/>
受屠使臣以傳命見脅朕務於含垢未忍明言累降中<lb/>
人令遵前㫖無軺車之戒路有沴氣之㴞天加以日逞<lb/>
淫征寃痛者無告日興暴賦杼軸者皆空赤子咸罄於<lb/>
餱糧白刄屢膏於頸血為人父母聞甚惻然顧惟紀綱<lb/>
<pb n="KR3k0013_WYG_122-21b"/>
豈敢廢墜其討伐之師竝已有處分剋期齊進其李錡<lb/>
在身官爵階勲等竝宜削除仍令宗正寺削一房屬籍<lb/>
其兩都及諸州府應有李錡庄宅錢物等竝委所繇官<lb/>
簿録聞奏浙西將士素非同惡朕所深知廹於兇威不<lb/>
能自逹但王師進討因事立功梟斬渠魁以效誠節必<lb/>
當特加爵秩超異等倫其將吏等以所領歸降者超三<lb/>
資官以一身降者亦超資改轉官健歸順者厚加賞給<lb/>
仍與叙録明諭將士罪止一夫其餘染汙一切不問於<lb/>
<pb n="KR3k0013_WYG_122-22a"/>
是詔淮南節度使王鍔充諸道行營兵馬招討處置使<lb/>
仍以内官右監門衛大將軍薛尚衍充都監招討宣慰<lb/>
等使徴宣武義寜武昌之師各二千并淮南宣歙之師<lb/>
竝取宿州路進討江西兵士三千取信州路進討浙東<lb/>
兵士取杭州路進討<hi>是月平錡</hi>
四年十月鎮州王承宗拒命制曰天地以大徳煦物而<lb/>
髙秋厲肅殺之威帝皇以至道育人而前王設誅討之<lb/>
典於是乎有阪泉之役有丹浦之威情豈佳兵義存禁<lb/>
<pb n="KR3k0013_WYG_122-22b"/>
暴朕嗣膺寳歴於兹五年以惕厲居於人上以仁恕撫<lb/>
於天下恭惟文祖之訓敢以武功為先昨者吳屬興妖<lb/>
師徒獻㨗朕毎念陳原野之衆行鈇鉞之刑雖舉彛章<lb/>
頗懐慙徳盖不獲已豈樂於斯王承宗頃在苫廬潜窺<lb/>
戎鎮而内外以事君之禮將而必誅分土之宜専則有<lb/>
辟朕念其先祖規嘗有茂勲貸以私恩抑於公議使臣<lb/>
旁午以告諭孽童俯伏以陳誠願獻两川期無貳事朕<lb/>
亦收其後效用以曲全授節制於舊疆齒勲賢於列位<lb/>
<pb n="KR3k0013_WYG_122-23a"/>
况徳棣本非成徳所管昌朝又是承宗懿親俾撫近鄰<lb/>
斯誠厚徳外雖兩鎮中實一家而承宗象恭懐奸肖貌<lb/>
稔禍欺裴武於得位之後縲昌朝於受命之中豺狼之<lb/>
心飽之而愈發梟獍之性養之而益生加以表疏之間<lb/>
悖慢斯甚神祗所以不祐天地所以不容智士所以奮<lb/>
懐義夫所以興憤式遏亂畧期於無刑恭行天誅示於<lb/>
有制其諸道諸軍進討已從别制處分王承宗在身官<lb/>
爵竝宜削奪其鎮州管内將士官吏等乆在戎行未知<lb/>
<pb n="KR3k0013_WYG_122-23b"/>
朝典或陥於邪説或廹以兇威雖有忠誠無由自逹但<lb/>
能效順即是王人豈止惟新當加寵渥其有能廻戈殄<lb/>
冦因事立功時有褒崇不拘資次貴爵厚禄設之而髙<lb/>
懸實封名藩待之以厚賞其以一州歸順者便與當州<lb/>
刺史仍賜實封二百户如先是刺史以州歸順者超三<lb/>
資與官仍賜實封三百户以一縣歸順者超兩資與官<lb/>
賜實封一百户其長行官健歸順者當以優厚褒賞如<lb/>
將校内有翻然改圖梟斬元惡者授以不次之位寵以<lb/>
<pb n="KR3k0013_WYG_122-24a"/>
殊常之封王承宗如能革心悔過束身入朝待之如初<lb/>
一切不問仍准舊官爵别加寵授於戯王者之師盖除<lb/>
於暴亂止戈之武豈願於傷殘而承宗不能負荷舊勲<lb/>
祗承新命自貽其咎寕怨於天遽此興戎至於用鉞固<lb/>
非素意用嘆於懐百辟萬方宜諒朕志是月以左神策<lb/>
䕶軍中尉左衞上將軍吐突承璀為左右神策河中河<lb/>
陽浙西宣歙等道赴鎮州行營兵馬使招討處置等使仍<lb/>
與諸軍計㑹内侍省内寺伯宋惟澄為河南陜西河陽<lb/>
<pb n="KR3k0013_WYG_122-24b"/>
已来舘驛使内侍省内寺伯曹進玉為京畿華州河中<lb/>
晉州太原已来舘驛使内侍省内常侍劉國為太原易<lb/>
定幽州滄州行營兵馬糧料使内侍省内常侍馬朝江<lb/>
為東道行營兵馬糧料使<lb/>
五年正月詔行營諸道進討鎮州又發徐泗滑等州兵<lb/>
四千人赴行營<hi>七月赦承宗罷兵</hi>
八年十二月振武兵亂逐出節度使李進賢屠其家又<lb/>
殺判官嚴澈河東節度使王鍔奏李進賢奔於靖邉軍<lb/>
<pb n="KR3k0013_WYG_122-25a"/>
振武監軍使駱朝寛奏亂衆復平且請給將士衣於本<lb/>
州兼言營田之不可成帝怒命夏州節度使張煦以夏<lb/>
州兵二千代進賢於振武又命王鍔以河東兵二千煦<lb/>
於振武仍許以便宜擊斷<lb/>
十年正月制曰天地之化由肅殺以成嵗功帝王之道<lb/>
以威武而輔文徳朕祗荷鴻業撫臨庶邦務先𢎞含每<lb/>
慎征伐俾懐仁者有恥且格畏罪者見善即遷而或昏<lb/>
迷不恭告命不及固興悖亂之孽自速原野之誅除害<lb/>
<pb n="KR3k0013_WYG_122-25b"/>
正刑國有彛典吳元濟逆絶人理反易天常不居父䘮<lb/>
擅領軍事諭以詔㫖曾無敬恭熒惑一方之人廹脅三<lb/>
軍之衆以其父少陽常經任使為之軫悼命申奠祭臨<lb/>
遣使臣凌虐封疆遂致稽阻絶朝廷之禮意忘父子之<lb/>
恩情旋又掩襲舞陽傷殘士卒焚燒葉縣騷擾閭閻恣<lb/>
行冦攘無所畏忌朕嘗念賞延之義重傷藩帥之門尚<lb/>
欲納於忠順之途處以顯榮之列未能飭法猶為包荒<lb/>
稱以詔書俾申招撫而蠆毒滋長姦心靡悛壽春西南<lb/>
<pb n="KR3k0013_WYG_122-26a"/>
又陥鎮柵窮兇稔惡縱暴挻災覆載之所不容人神之<lb/>
所共棄良非獲已致此興戎盖亦方伯連帥同請討除<lb/>
伐罪弔人故兹申命宜令宣武忠武太原武寧淮南宣<lb/>
歙等兵馬合勢山南東道及魏愽荆南江西歙南東川<lb/>
等道兵馬與鄂南計㑹東都防禦使與懐汝節度及劔<lb/>
南義成軍兵馬掎角相應同為進討吳元濟舊有官秩<lb/>
宜竝削除大軍既臨計即戡殄嗟我淮右之衆本為勤<lb/>
王之師雖是脅從頻已昭洗念此勲力未嘗弭忘適罹<lb/>
<pb n="KR3k0013_WYG_122-26b"/>
狡童又此詿誤必懐忠順廹在兇威苟能率誠即日收<lb/>
效其淮西將士有能梟斬兇渠者先是六品已下官授<lb/>
三品正員官其先授五品已上官者節級昇進仍與實<lb/>
封五百户庄宅各一區錢二萬貫如能率所管兵馬以<lb/>
城鎮来降者竝超三資與改官仍與實封二百户錢一<lb/>
萬貫以一身降者亦與改轉仍賜錢帛諸道應赴副行<lb/>
營將士如有斬元濟者亦准此處分吳元濟如能束身<lb/>
歸朝竝與洗雪若不能改過罪止其身其餘汙脅一切<lb/>
<pb n="KR3k0013_WYG_122-27a"/>
不問接賊界州縣百姓軍興已来供饋繁併言念疲瘵<lb/>
良増憫然元和九年兩税斛㪷錢物等在百姓腹内者<lb/>
并十年夏税並宜放免其有城鎮將士百姓守節拒賊<lb/>
身死王事者各委長吏優給其家仍具事跡聞奏當加<lb/>
褒贈并賜錢帛仍與一子官三州百姓莫非吾人諸軍<lb/>
所至不得妄加殺戮焚燒廬舍據奪財産并有拘執以<lb/>
為俘馘事平之後給復二年三州内有自置義營堡栅<lb/>
王師所至能相率来降各加酬獎時當春候務切農桑<lb/>
<pb n="KR3k0013_WYG_122-27b"/>
應縁軍務所須並不得干優百姓如要車牛夫役及工<lb/>
匠之類竝宜和雇情願仍給優價賊平之後應立功將<lb/>
士竝與超資改官節級賜物於戯朕率理道靡敢荒寧<lb/>
思致中和以康億兆而徳之寡薄化未昭宣爰用甲兵<lb/>
良深媿嘆顧非重武其在止戈宣示中外咸令知悉自<lb/>
九年秋元濟以其父衆逆命帝初推恩信以待之乃易<lb/>
置四面將帥命嚴師飾壘以臨之望其畏寤聽命賊乃<lb/>
分鋭四出焚掠城邑至有犯東畿者繇是帝震怒始下<lb/>
<pb n="KR3k0013_WYG_122-28a"/>
詔討之<lb/>
二月以劔南西川之師五百人𨽻嚴綬徐州之師二千<lb/>
五百人從李光顔又以宣武之師三千人㑹光顔皆討<lb/>
蔡州又命神策軍郃陽鎮遏將索日進以涇原兵六百<lb/>
人㑹光顔劍南東川以兵二千五百人㑹鄂岳團練使<lb/>
栁公綽討賊次於安州<lb/>
十二月詔發振武兵二千㑹義武軍以討王承宗<lb/>
十一年正月制曰上帝垂象輝弧矢之芒先王取威陳<lb/>
<pb n="KR3k0013_WYG_122-28b"/>
鈇鉞之柄盖所以昭宣七徳保乂兆人故窮隂有助於<lb/>
嵗功而大刑無廢於國典朕承累聖之休祉奉昊穹之<lb/>
眷命道思格物心豈佳兵期致俗於和同庶納人於軌<lb/>
度緬窺鐘鼎無忘衞國之勞永惟𢃄礪毎存延代之賞<lb/>
故太尉武俊頃因多難首建大勲懸捧日之明誠遏㴞<lb/>
天之逆竪武烈有過於雷震壯容具紀於丹青餘風凛<lb/>
然雖死不朽是宜子孫襲寵邦國同休而王承宗墜乃<lb/>
箕裘隳其門户不思祖考之徳忍與梟獍同謀不顧天<lb/>
<pb n="KR3k0013_WYG_122-29a"/>
地之恩敢以豺狼為性飽則逾悖撫之不馴兇狂屢見<lb/>
於表章戕賊竊加於宰輔四方同駭千古所無朕以思<lb/>
人爱樹投鼠忌器優柔而不斷隠忍而未征屈其憲法<lb/>
惟絶朝貢俾之思過將謂革心而乃先動干戈屢犯城<lb/>
邑焚燒剽掠流毒於人罪惡既不可容誅討盖非獲已<lb/>
况四面征鎮憤激咸同中朝卿士奏議相繼雖覆以大<lb/>
道欲更含𢎞而廹於海魏博昭義等節度兵馬計㑹進<lb/>
討其承宗在身官爵竝從削奪言念廼祖嘗著功庸蠢<lb/>
<pb n="KR3k0013_WYG_122-29b"/>
兹狡童自取廢絶其所襲實封宜廻賜武俊子右金吾<lb/>
衞將軍士平俾之纂承無乏祭祀若承宗翻然改悟束<lb/>
身入朝必議加恩不惟貸法如沉迷自若討伐遂行則<lb/>
罪止一身其餘驅脅之徒一切不問大軍既臨計即戡<lb/>
殄其成徳將士等或染惡俗或廹兇威雖忠誠無階自<lb/>
逹但能去逆效順因事立功隨其髙下厚加寵錫如有<lb/>
梟斬渠魁及執送京兆以效誠節者王承宗在身官爵<lb/>
土地等便以廻授仍與實封五百户庄宅各一區錢二<lb/>
<pb n="KR3k0013_WYG_122-30a"/>
萬貫如有能率所管兵馬及以城鎮来降者竝超三資<lb/>
與官仍實封二百户錢一萬貫其以州降者便與刺史<lb/>
仍賜實封三百户如本是刺史更超三資與官賜實封<lb/>
三百户以縣降者超兩資與官賜實封一百户其以一<lb/>
營一栅降者節級褒昇務從優厚其諸軍行營將士有<lb/>
先登陥陣屠城下邑者亦准此處分諸應行營將士如<lb/>
有能梟斬承宗者亦准前例處分其接近賊界州縣自<lb/>
軍興已来供饋繁併嗟我疲瘵良増憫然應元和十年<lb/>
<pb n="KR3k0013_WYG_122-30b"/>
兩税斛㪷錢物在百姓腹内并十一年夏税竝宜放免<lb/>
其有城鎮將士百姓守節拒賊身死王事各委長吏優<lb/>
給其家仍具事跡聞奏當加褒贈其有潜謀誅斬承宗<lb/>
被其屠戮者優加追贈并賜錢帛仍與一子官六州百<lb/>
姓莫匪吾人墜于塗炭深用嗟惻兵之所至不得妄加<lb/>
殺戮及焚燒廬舍掠奪資産并有拘執以為俘馘事平<lb/>
之後給復三年其六州管内百姓能相率来歸者所在<lb/>
安存各加優獎方當春候務切農桑邉界之人慮妨耕<lb/>
<pb n="KR3k0013_WYG_122-31a"/>
織應縁軍務所須竝不得干擾百姓如要車牛夫役工<lb/>
匠之類宜和雇優給價錢賊平之後應立功將士竝與<lb/>
超資改轉節級賜物續有處分於戱朕正位凝命端誠<lb/>
嚮方勞謙在心慈儉為寳而化未陶於頑傲澤未浸於<lb/>
隠微薦興甲兵師在原野中宵愧歎當宁憂兢庶將除<lb/>
姦非曰尚武宣示中外宜體至懐自前年詔絶其朝貢<lb/>
承宗數以兵出境四犯田𢎞正不勝其忿累䟽請誅帝<lb/>
方許以兵加境上未令進討承宗幸其詔㫖乃大肆侵<lb/>
<pb n="KR3k0013_WYG_122-31b"/>
掠幽州及滄州易定之師皆苦之請連兵誅伐乃有是<lb/>
命於是六鎮合勢兵十萬餘環数千里將分承宗之力<lb/>
然諸軍回逺難為主約繇是兵加二年竟不能分其勢<lb/>
<hi>十二年四月罷河北行營専討淮西</hi>
二年詔以陳州所送東都防禦五百人廻付汝州又詔<lb/>
發河東兵五千以赴易定<lb/>
十月命常侍梁守謙監淮西行營諸軍仍以空名告身<lb/>
五百道及金帛付之<lb/>
<pb n="KR3k0013_WYG_122-32a"/>
十二年正月詔發河東兵一千㑹於義武軍移潁沈丘<lb/>
武兵二千㑹於壽州<lb/>
七月以中書侍郎平章事裴度為門下侍郎平章事充<lb/>
彰義軍節度使仍充淮西宣慰使以刑部侍郎馬總為<lb/>
副以征元濟<hi>十月淮西平</hi>
十三年七月詔削奪淄青節度使李師道在身官爵仍<lb/>
令宣武魏愽義成武寧横海等軍分路進討其淄青將<lb/>
士如能梟斬兇渠者節級超獎仍與實封五百户庄宅<lb/>
<pb n="KR3k0013_WYG_122-32b"/>
各一區錢二萬貫<hi>十四年二月師道平</hi>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷一百二十二<lb/>
</p>
<p>
</p>
  </div>
</body>
</text>
</TEI>
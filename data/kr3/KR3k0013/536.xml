<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百三十六</head>
    <p>
<pb n="KR3k0013_WYG_536-1a"/>
欽定四庫全書<lb/>
　冊府元龜卷五百三十六　宋　王欽若等　撰<lb/>
　　諫諍部<lb/>
　　　直諌第三<lb/>
漢王章成帝時為京兆尹章素剛直敢言以為大将軍<lb/>
王鳯建遣定陶興王之國非是廼奏封事言日蝕之咎<lb/>
天子召見章延問以事章對曰天道聰明佐善而菑惡<lb/>
以瑞異為符效今陛下以未有繼嗣引近定陶王所以<lb/>
<pb n="KR3k0013_WYG_536-1b"/>
承宗廟重社稷上順天心下安百姓此正議善事當有<lb/>
祥瑞何故致菑異菑異之發為大臣顓政者也今聞大<lb/>
将軍猥歸日蝕之咎於定陶王建遣之國茍欲使天子<lb/>
孤立於上顓擅朝事以便其私非忠臣也且日蝕隂侵<lb/>
陽臣顓君之咎今政事大小皆自鳯出天子曽不一舉<lb/>
手鳯不内省責反歸咎善人推逺定陶王且鳯誣罔不<lb/>
忠非一事也前丞相樂昌矦商本以先帝外屬内行篤<lb/>
有威重位歴将相國家柱石臣也其人守正不肯詘節<lb/>
<pb n="KR3k0013_WYG_536-2a"/>
随鳯委曲卒用閨門之事為鳯所罷身以憂死衆庶愍<lb/>
之又鳯知其小婦弟張美人已嘗適人於禮不宜配御<lb/>
至尊託以為宜子内之後宫茍以私其妻弟聞張美人未<lb/>
嘗任身就館也且羌胡尚殺首子以盪賜正世況於天<lb/>
子而近已出之女也此三者皆大事陛下所自見足以<lb/>
知其餘及它所不見者鳯不可令久典事宜退使就第<lb/>
選忠賢以代之自罷商後遣定陶王也上不能平及聞<lb/>
章言天子感悟納之謂章曰㣲京兆尹直言吾不聞社<lb/>
<pb n="KR3k0013_WYG_536-2b"/>
稷計且唯賢知賢君試為朕求可以自輔者於是章奏<lb/>
封事薦中山孝王舅瑯琊太守馮野王以王舅出以賢<lb/>
復入明堂主樂賢也上自為太子時數聞野王先帝名<lb/>
卿聲譽出鳯逺甚方欲倚以代鳯而上以皇太后故章<lb/>
竟下獄而死<lb/>
梅福成帝時為昌尉帝委任大将軍王鳯鳯専勢擅朝<lb/>
而京兆尹王章素忠直譏刺鳯為所誅王氏浸盛菑異<lb/>
數見羣下莫敢正言福上書曰臣聞箕子徉狂於殷而<lb/>
<pb n="KR3k0013_WYG_536-3a"/>
為周陳洪範叔孫通遁秦歸漢制作儀品夫叔孫先非<lb/>
不忠也箕子非䟽其家而畔親也不可為言也昔髙祖<lb/>
納善若不及從諫若轉圜聽言不求其能舉功不考其<lb/>
素陳平起於亡命而為謀主韓信拔於行陳而建上将<lb/>
故天下之士雲合歸漢争進其異智者竭其䇿愚者盡<lb/>
其慮勇士極其節怯夫勉其死合天下之知并天下之<lb/>
威是以舉秦如鴻毛取楚若拾遺此髙祖所以亡敵於<lb/>
天下也孝文帝起於代谷非有周召之師伊吕之佐也<lb/>
<pb n="KR3k0013_WYG_536-3b"/>
循髙祖之法加以恭儉當此之時天下㡬平繇是言之<lb/>
循髙祖之法則治不循則亂何者秦為亡道削仲尼之<lb/>
迹滅周公之軌壊井田除五等禮廢樂隳王道不通故<lb/>
欲行王道者莫能致其功也孝武皇帝好忠諌說至言<lb/>
出爵不待亷茂慶賜不湏顯功是以天下布衣各厲志<lb/>
竭精以赴闕廷自衒鬻者不可勝數漢家得賢於此為<lb/>
盛使孝武皇帝聽用其計昇平可致於是積尸暴骨快<lb/>
心胡越故淮南王安縁間而起所以計慮不成而謀議<lb/>
<pb n="KR3k0013_WYG_536-4a"/>
泄者以衆賢聚於本朝故以大臣勢陵不敢和議也方<lb/>
今布衣廼窺國家之隙見間而起者蜀郡是也<hi>成帝鴻嘉中廣漢男子鄭</hi>
<hi>躬等反是也</hi>及山陽亡徒蘓令之羣蹈藉名都大郡求黨與<lb/>
索随和而亡逃匿之意此皆輕量大臣無所畏忌國家<lb/>
之權輕故匹夫欲與上争衡也是士者國之重噐得士<lb/>
則重失士則輕詩云濟濟多士文王以寜廟堂之議非<lb/>
草茅所當言也臣誠恐身塗野草尸并卒伍故數上書<lb/>
求見輙報罷臣聞齊桓之時有以九九見者桓公不逆<lb/>
<pb n="KR3k0013_WYG_536-4b"/>
欲以致大也今臣所言非特九九也陛下距臣者三矣<lb/>
此天下士所以不至也昔秦武王好力任鄙叩關自鬻<lb/>
繆公行伯繇余歸徳今欲致天下之士民有上書求<lb/>
見者輙使詣尚書問其所言言可採取者秩以升斗之<lb/>
禄賜以一束之帛若此則天下之士發憤吐懣忠言嘉<lb/>
謀日聞於上天下條貫國家表裏爛然可睹矣夫以四<lb/>
海之廣士民之數能言之類至衆多矣然其雋傑指陳<lb/>
世政言成文章質之先聖而不繆施之當世合時務若<lb/>
<pb n="KR3k0013_WYG_536-5a"/>
此者亦亡㡬人故爵禄束帛者天下之底石髙祖所以<lb/>
厲世摩鈍也孔子曰工欲善其事必先利其器至秦則<lb/>
不然張無道之罔以為漢敺除倒持泰阿授楚其柄故<lb/>
誠能勿失其柄羣下雖有不順莫敢觸其鋒此孝武皇<lb/>
帝所以辟地建功為漢世宗也今不循伯者之道廼欲<lb/>
以三代選舉之法取當世之士猶察伯樂之圗求騏驥<lb/>
於市而不可得亦已明矣故髙祖棄陳平之過而獲其<lb/>
謀晉文召天王齊桓用其讎亡益於時不顧逆順此所<lb/>
<pb n="KR3k0013_WYG_536-5b"/>
謂伯道者一色成體謂之醇白黒雜合謂之駁欲以承<lb/>
平之法治暴秦之緒猶以鄉飲酒之禮理軍市也今陛<lb/>
下既不納天下之言又加戮焉夫䳒鵲遭害則仁鳥增<lb/>
逝愚者蒙戮則知士深退間者愚民上䟽多觸不急之<lb/>
法或下廷尉而死者衆自陽朔以来天下以言為諱朝<lb/>
廷尤甚羣臣皆承順上指莫有執正何以明其然也取<lb/>
民所上書陛下之所善試下之廷尉廷尉必曰非所宜<lb/>
言大不敬以此下之一也故京兆尹王章資質忠直敢<lb/>
<pb n="KR3k0013_WYG_536-6a"/>
面引廷争孝元皇帝擢之以厲具臣而矯曲朝及至陛<lb/>
下戮其妻子且惡惡止其身王章非有反叛之辜而殃<lb/>
及家折直士之節結諫臣之舌羣臣皆知其非然不敢<lb/>
争天下以言為戒最國家之大患也願陛下循髙祖之<lb/>
軌杜亡秦之路數御十月之歌留意亡逸之戒除不急<lb/>
之法下亡諱之詔博覽兼聽謀及䟽賤令深者不隠逺<lb/>
者不塞所謂闢四門明四目也且不急之法誹謗之微<lb/>
者也徃者不可及来者猶可追方今君命犯而主威奪<lb/>
<pb n="KR3k0013_WYG_536-6b"/>
外戚之權日以益隆陛下不見其形願察其景建始以<lb/>
来日蝕地震以率言之三倍春秋水菑亡與此數隂盛<lb/>
陽衰金鐵為飛此何景也漢興以来社稷三危吕霍上<lb/>
官皆母后之家也親親之道全之為右當與之賢師良<lb/>
傅教以忠孝之道今廼尊寵其位授以魁柄使之驕<lb/>
逆至於夷滅此失親親之大者也自霍光之賢不能為<lb/>
子孫慮故權臣易世則危書曰毋若火始燄燄勢陵於<lb/>
君權隆於上然後防之亦亡及已上遂不納成帝久立<lb/>
<pb n="KR3k0013_WYG_536-7a"/>
繼嗣福以為宜建三統封孔子之世以為殷後復上書<lb/>
曰臣聞不在其位不謀其政政者職也位卑而言髙者<lb/>
罪也越職觸罪危言世患雖伏質横分臣之願也守職<lb/>
不言沒齒身全死之日尸未腐而名滅雖有景公之位<lb/>
伏歴千駟臣不貪也故願一登文石之陛赤墀之塗當<lb/>
户牖之法坐盡平生之愚慮亡益於時有遺於世此臣<lb/>
寝所以不安食所以忘味也願陛下深省臣言臣聞存<lb/>
人所以自立也壅人所以自塞也善惡之報各如其事<lb/>
<pb n="KR3k0013_WYG_536-7b"/>
昔者秦滅二周夷六國隱士不顯佚民不舉絶三統滅<lb/>
天道是以身危子殺厥孫不嗣所謂壅人以自塞者也<lb/>
故武王克殷未下車存五帝之後封殷於宋紹夏於杞<lb/>
明著三統示不獨有也是以姬姓半天下遷廟之主流<lb/>
出於戸所謂存人以自立者也今成湯不祀殷人亡後<lb/>
陛下繼嗣久微殆為此也春秋經曰宋殺其大夫榖梁<lb/>
傳曰其不稱名姓以其在祖謂尊之也此言孔子故殷<lb/>
後也雖不正統封其子孫以為殷後禮亦宜之何者諸<lb/>
<pb n="KR3k0013_WYG_536-8a"/>
侯奪宗聖庶奪嫡傳曰賢者子孫宜有土而况聖人又<lb/>
殷之後哉昔成王以諸侯禮𦵏周公而皇天動威雷風<lb/>
著菑今仲尼之廟不出闕里孔氏子孫不免編户以聖<lb/>
人而歆匹夫之祀非皇天之意也今陛下誠能據仲尼<lb/>
之素功以封其子孫則國家必獲其福又陛下之名與<lb/>
天亡極何者追聖人素功封其子孫未有法也後聖必<lb/>
以為則不滅之名可不勉哉福孤逺又譏切王氏故終<lb/>
不見納<lb/>
<pb n="KR3k0013_WYG_536-8b"/>
杜業封建平侯哀帝即位業上書言王氏世權日久朝<lb/>
無骨鯁之臣宗室諸侯微弱與繫囚無異自佐史以上<lb/>
至於大吏皆權臣之黨曲陽侯根前為三公輔政知趙<lb/>
昭儀殺皇子不輙白奏反與趙氏比周恣意妄行讚愬<lb/>
故許后被加以非罪誅破諸許族敗元帝外家内族妬<lb/>
同産兄姉紅陽矦立及淳于氏皆老被放棄新喋血京<lb/>
師威權可畏髙陽侯薛宣有不養母之名安昌侯張禹<lb/>
姦人之雄惑亂朝廷使先帝負謗於海内尤不可不慎<lb/>
<pb n="KR3k0013_WYG_536-9a"/>
陛下初即謙讓未皇孤獨特立莫可據扙權臣易是意<lb/>
若探湯宜蚤以義割恩安百姓心竊見諸博忠信勇猛<lb/>
材畧不世出誠國家雄俊之賢臣也宜徴博置左右以<lb/>
鎮天下此人在朝則陛下可髙枕而卧矣昔諸吕欲危<lb/>
劉氏頼有髙祖遺臣周勃陳平尚存不者㡬為姦臣笑<lb/>
也<lb/>
毋将隆哀帝時為執金吾侍中董賢方貴帝使中黄門<lb/>
發武庫兵前後十軰送董賢及上乳母王阿舎将隆奏<lb/>
<pb n="KR3k0013_WYG_536-9b"/>
曰武庫兵噐天下公用國家武備繕治造作皆度大司<lb/>
農錢大司農錢自乗輿不以給供養勞賜一出少府蓋<lb/>
不以本藏給末用不以民力共浮費别公私示正路也<lb/>
古言諸侯方伯得顓征伐廼賜斧鉞漢家邉吏職在距<lb/>
宼亦賜武庫兵皆任其事然後蒙之春秋之誼家不藏<lb/>
甲所以抑臣威損私力也今賢等便僻弄臣私恩微妾<lb/>
而以天下之公用給其私門棄國威噐共其家備民力<lb/>
分於弄臣武兵設於微妾建立非宜以廣驕僭非所以<lb/>
<pb n="KR3k0013_WYG_536-10a"/>
示四方也孔子曰奚取於三家之堂臣請收還武庫帝<lb/>
不恱<lb/>
鮑宣為諫議大夫時哀帝祖母傅太后欲與成帝母俱<lb/>
稱尊號封爵親屬丞相孔光大司空師丹何武大司馬<lb/>
傅喜始執正議失傅太后指皆免官丁傅子弟並進董<lb/>
賢貴幸宣上書諫曰竊見孝成皇帝時外親持權人人<lb/>
牽引所私以充塞朝廷妨賢人路濁亂天下奢泰亡度<lb/>
窮困百姓是以日蝕且十彗星四起危亡之徴陛下所<lb/>
<pb n="KR3k0013_WYG_536-10b"/>
親見也今奈何反復劇於前乎朝臣亡有大儒骨鯁白<lb/>
首耆艾魁壘之士論議通古今喟然動心憂國如饑渴<lb/>
者臣未見也敦外親小童及幸臣董賢等在公門省户<lb/>
下陛下欲與此共承天地安海内甚難今世俗謂不智者為<lb/>
能謂智者為不能昔堯放四凶而天下服今除一吏而衆<lb/>
皆惑古刑人尚服今賞人反惑請寄為姦羣小日進國<lb/>
家空虚用度不足民流亡去城郭盜賊並起吏為殘賊<lb/>
嵗増於前凡民有七亡隂陽不和水旱為菑一亡也縣<lb/>
<pb n="KR3k0013_WYG_536-11a"/>
官重責更賦租稅二亡也貪私亡公受取不已三亡也<lb/>
豪彊大姓蠶食亡厭四亡也苛吏繇役失農桑時五亡<lb/>
也部落鼔鳴男女遮迣六亡也盜賊刧掠取民財物七<lb/>
亡也七亡尚可又有七死酷吏毆殺一死也治獄深刻<lb/>
二死也寃䧟無辜三死也盜賊横發四死也怨讎相殘<lb/>
五死也嵗惡饑饉六死也時氣疾疫七死也民有七亡<lb/>
而無一得欲望國安誠難民有七死而無一生欲望刑<lb/>
措誠難此非公卿守相貪殘成化之所致邪羣臣等幸<lb/>
<pb n="KR3k0013_WYG_536-11b"/>
得居尊官食重禄豈有肯加惻隱於細民助陛下流教<lb/>
化者邪志但在營私家稱賔客為姦利而已以茍容<lb/>
曲從為賢以拱默尸禄為智謂如臣宣等為愚陛下<lb/>
擢臣巖穴誠兾有益毫毛豈徒欲使臣美食大官重<lb/>
髙門之地哉天下乃皇天之天下也陛下上為皇天子<lb/>
下為黎庶父母為天牧養元元視之當如一合鳲鳩之<lb/>
詩今貧民菜食不厭衣又穿空父子夫婦不能相保誠<lb/>
可為酸鼻陛下不救将安所歸命乎奈何獨私養外親與<lb/>
<pb n="KR3k0013_WYG_536-12a"/>
幸臣董賢多賞賜以千萬數奴從賔客漿酒藿肉<hi>視酒如漿</hi>
<hi>視肉如藿也</hi>蒼頭廬兒皆用致富非天意也及汝昌矦傅商<lb/>
亡功而封夫官爵非陛下之官爵也陛下取非其官官<lb/>
非其人而望天說民服豈不難哉方陽矦孫寵宜陵矦<lb/>
息夫躬辨足以移衆彊可用獨立姦人之雄惑世尤劇<lb/>
者也宜以時罷退及外親幼童未通經術者皆宜令休<lb/>
就師傅急徴故大司馬傅喜使領外親故大司空何武<lb/>
師丹故丞相孔光故左將軍彭宣經皆更博士位皆歴<lb/>
<pb n="KR3k0013_WYG_536-12b"/>
三公知謀威信可與建教化圗安危龔勝為司直郡國<lb/>
皆慎選舉三輔委輸官不敢為奸可大委任也陛下<lb/>
前以小不忍退武等海内失望陛下尚能容亡功徳者<lb/>
甚衆曽不能忍武等邪治天下者當用天下之心為心<lb/>
不得自専快意而已也上之皇天見譴下之庶黎怨恨<lb/>
次有諌諍之臣陛下茍欲自薄而厚惡臣天下猶不聼<lb/>
臣雖愚戅獨不知多受禄賜美食大官廣田宅厚妻<lb/>
子不與惡人結仇怨以安身邪誠迫大義官以諫諍為職<lb/>
<pb n="KR3k0013_WYG_536-13a"/>
不敢不竭愚惟陛下少留神明覽五經之文原聖人之<lb/>
至意深思天地之戒臣宣呐鈍於辭不勝惓惓盡死節<lb/>
而已帝以宣明儒優容之是時郡國地震民訛言行籌<hi>是時</hi>
<hi>民驚走持藁或麻榦一枝相傳日行詔</hi>明年正月朔日蝕帝乃徴孔光免<lb/>
孫寵息夫躬罷侍中諸曺黄門郎數十人宣又上書曰<lb/>
陛下父事天母事地子養黎民即位已来父虧明母震<lb/>
動子訛言相驚恐今日蝕於三始<hi>正月一日為嵗之朝月之朝日之朝始曰</hi>
<hi>朝也</hi>誠可畏懼小民正月朔日尚恐毁敗噐物何況於日<lb/>
<pb n="KR3k0013_WYG_536-13b"/>
虧乎陛下深内自責避正殿舉直言求過失罷退外親<lb/>
及旁庂素餐之人徴拜孔光為光禄大夫發覺孫寵息<lb/>
夫躬過惡免官遣就國衆庶歙然莫不說喜天人同心<lb/>
人心說則天意觧矣乃二月丙戌白虹虷日連隂不雨<lb/>
此天有憂結未觧民有怨望未塞者也侍中駙馬都尉<lb/>
董賢本無葭莩之親<hi>葭莩喻輕薄而附著也</hi>但以令色諛言自進<lb/>
<hi>令善也䛕謟也</hi>賞賜無度竭盡府藏并合三第尚以為小復壊<lb/>
暴室<hi>時以三第捴為一第賜賢猶嫌陋小復取暴室之地以增益之也</hi>賢父子坐使天<lb/>
<pb n="KR3k0013_WYG_536-14a"/>
子使者将作治第行夜吏卒皆得賞賜<hi>為賢第上時時行夜者</hi>
上冡有㑹輙大官為供海内貢獻當養一君今反盡之<lb/>
賢家豈天意與民意邪天不可久負厚之如此反所以<lb/>
害之也誠欲哀賢宜為謝過天地觧讎海内免遣就國<lb/>
收乗輿噐物還之縣官如此可以父子終其性命不者<lb/>
海内之所仇未有得久安者也孫寵息夫躬不宜居國<lb/>
可皆免以視天下復徴何武師丹彭宣傅喜曠然使民<lb/>
易視以應天心<hi>易改也</hi>建立大政以興太平之端髙門去<lb/>
<pb n="KR3k0013_WYG_536-14b"/>
省戸數十歩求見出入二年未省<hi>不被省視也</hi>欲使海瀕庂<lb/>
陋自通逺矣<hi>瀕涯也</hi>願賜數刻之間<hi>刻漏刻也間空隙也</hi>極竭毣毣<lb/>
之思<hi>毣毣猶蒙蒙也如淳曰謹厚之貌也</hi>退入三泉死亡所恨<hi>三重之泉言其深也</hi>
帝大感異納宣奏<lb/>
鄭崇字子游哀帝擢為尚書僕射數求見諫諍帝初<lb/>
納用之每見曳革履帝笑曰我識鄭尚書履聲久之<lb/>
帝欲封祖母傅太后從弟商崇諫曰孝成皇帝封親舅<lb/>
五矦天為赤黄晝昏日中有黒氣今祖母從昆弟二人<lb/>
<pb n="KR3k0013_WYG_536-15a"/>
已矦孔卿皇后父為髙武侯以三公封尚有因縁今無<lb/>
故欲復封商壊亂制度逆天人心非傅氏之福也臣聞<lb/>
師曰逆陽者厥極凶短折犯人者有亂亡之患犯神者<lb/>
有疾夭之禍故周公著戒曰惟王不知艱難唯耽樂是<lb/>
從時亦罔有克夀<hi>周書亡逸之篇也</hi>故衰世之夭折蚤沒此皆<lb/>
犯隂之害也臣願以身命當國咎崇因持詔書案起<lb/>
<hi>案即冩詔之文</hi>傅太后大怒曰何有為天子乃反為一臣所顓<lb/>
制邪帝竟封焉崇又以董賢事貴寵過度諫繇是<lb/>
<pb n="KR3k0013_WYG_536-15b"/>
重得罪數以職事見責<lb/>
後漢譙𤣥巴郡人成帝時為議郎帝始作期門數為微<lb/>
行立趙飛燕為皇后后専寵懐忌皇子多横夭折𤣥<lb/>
上書諫曰臣聞王者承天繼宗統極保業延祚莫急裔<lb/>
嗣故易有幹蠱之義詩詠衆多之福今陛下聖嗣未立<lb/>
天下屬望而不惟社稷之計専於微行之事愛幸用於<lb/>
所惑曲意留於非正竊聞後宫皇太子産而不育臣聞<lb/>
之怛然痛心傷剥竊懐憂國不忘湏㬰夫警衛不修<lb/>
<pb n="KR3k0013_WYG_536-16a"/>
則患生非常忽有醉酒狂夫分争道路既無尊嚴之儀<lb/>
豈識上下之别此為胡狄起於轂下而賊亂發於左右<lb/>
也願陛下念天下之至重愛金玉之身均九女之施存<lb/>
無窮之福天下幸甚銚期為衛尉光武嘗輕輿期門近<lb/>
出期頓首車前曰臣聞古今之戒變生不意誠不願陛<lb/>
下微行數出帝為之回輿而還<lb/>
郅惲為上東城門矦光武嘗出獵車駕夜還惲拒關不<lb/>
䦕乃從東門入明日惲上書諫曰昔文王不敢槃于游<lb/>
<pb n="KR3k0013_WYG_536-16b"/>
田以萬人為憂而陛下逺獵上林夜以繼晝其如社稷<lb/>
宗廟何暴虎馮河未至之戒誠小臣所竊憂也書奏賜<lb/>
布百匹貶東中門矦為參封尉蔡茂為廣漢太守時雒<lb/>
陽令董宣舉糾湖陽主光武始怒收宣既而赦之茂喜<lb/>
宣剛正欲令朝廷禁制貴戚乃上書曰臣聞興化致教<lb/>
必繇進善康國寧人莫大理惡陛下聖徳係興再隆大<lb/>
命即位以来四海晏然誠宜夙興夜寐雖休勿休然頃<lb/>
者貴戚椒房之家數因恩勢干犯吏禁殺人不死傷人<lb/>
<pb n="KR3k0013_WYG_536-17a"/>
不論臣恐繩墨棄而不用斧斤廢而不舉近湖陽公主<lb/>
奴殺人西市而與主共輿出入宫省逋罪積日寃魂不<lb/>
報雒陽令董宣直道不顧于主討姦陛下不先證審詔<lb/>
欲加箠當宣受怒之初京師側耳及其蒙宥天下拭目<lb/>
今者外戚憍逸賔客放濫宜勅有司案理姦罪使執平<lb/>
之吏永申其用以厭逺近不緝之情光武納之<lb/>
鄭興為大中大夫建武七年三月晦日蝕興上䟽曰春<lb/>
秋以天反時為菑地反物為妖人反徳為亂亂則妖菑<lb/>
<pb n="KR3k0013_WYG_536-17b"/>
生往年以来讁咎連見意者執事頗有闕焉案春秋昭<lb/>
公十七年夏六月甲戌朔日有食之傳曰日過分而未<lb/>
至三辰有菑於是百官降物君不舉避移時<hi>避正寝過日食時也</hi>
樂用鼔祝用幣史用辭今孟夏純乾用事隂氣未作其<lb/>
菑尤重夫國無善政則讁見日月變咎之来不可不慎<lb/>
其要在因人之心擇人䖏位也堯知鯀不可用而用者<lb/>
是屈己之明因人之心也齊桓反政而相管仲晉文歸<lb/>
國而任郤榖者是不私其私擇人䖏位也今公卿大夫<lb/>
<pb n="KR3k0013_WYG_536-18a"/>
多舉漁陽太守郭伋可大司空者而不以時定道路流<lb/>
言或曰朝廷欲用功臣功臣用則人位繆矣願陛下上<lb/>
師唐虞下覽齊晉以成屈己從衆之徳以濟羣臣讓善<lb/>
之功夫日月交㑹數應在朔而頃年日蝕每多在晦先<lb/>
時而合皆月行疾也日君象而月臣象君亢急則臣下<lb/>
促廹故行疾也今年正月繁霜自爾以来率多寒日此<lb/>
亦急咎之罰天於賢聖之君猶慈父之於孝子也丁寧<lb/>
申戒欲其反政故菑變仍見此乃國之福也今陛下髙<lb/>
<pb n="KR3k0013_WYG_536-18b"/>
明而羣臣惶促宜留思柔克之政埀意洪範之法博採<lb/>
廣諫羣下之策書奏多有所納<lb/>
桓譚為議郎給事中時光武信䜟多以決定嫌疑又醻<lb/>
賞少薄天下不時安定譚上䟽曰前獻瞽言未蒙詔報<lb/>
<hi>臣欽若等曰譚先上䟽陳時政所宜事具規諫門</hi>不勝憤懣冒死復陳愚夫策<lb/>
謀有益於正道者以合人心而得事理也凡人情忽於<lb/>
見事而貴於異聞觀先王之所記述咸以仁義正道為<lb/>
本非有竒怪虚誕之事盖天道性命聖人所難言也自<lb/>
<pb n="KR3k0013_WYG_536-19a"/>
子貢以下不得而聞況後世淺儒能通之乎今諸巧慧<lb/>
小才伎數之人増益圗書矯稱䜟記以欺惑貪邪詿誤<lb/>
人主焉可不抑逺之哉臣譚伏聞陛下窮折方士黄白<lb/>
之術甚為明矣而乃欲聽納䜟記又何誤也其事雖有<lb/>
時合譬猶卜數隻偶之類陛下宜垂明聽發聖意屏羣<lb/>
小之曲說述五經之正義畧靁同之俗語觧通人之雅<lb/>
謀又臣聞安平則尊道術之士有難則貴介胄之臣今<lb/>
聖朝興復祖統為人臣主而四方盜賊未盡歸伏者此<lb/>
<pb n="KR3k0013_WYG_536-19b"/>
權謀者未得也臣譚伏觀陛下用兵諸所降下既無重<lb/>
賞以相恩誘或至虜掠奪其財物是以兵長渠率各生<lb/>
狐疑黨軰連結嵗月不觧古人有言曰天下皆知取之<lb/>
為取而莫知與之為取陛下誠能輕爵重賞與士共之<lb/>
則何招而不至何說而不釋何向而不開何征而不尅<lb/>
如此則能以狭為廣以遲為速亡者復存失者復得矣<lb/>
帝省奏愈不恱<lb/>
陳元以才髙著名辟司空李通府時大司農江馮上言<lb/>
<pb n="KR3k0013_WYG_536-20a"/>
宜令司𨽻校尉督察三公事下三府元上䟽曰臣聞師<lb/>
臣者帝賔臣者覇故武王以太公為師齊桓以夷吾為<lb/>
仲父孔子曰百官摠已聽冡宰近則髙帝優相國之禮<lb/>
太宗假宰輔之權及亡新王莽遭漢中衰専操國柄以<lb/>
偷天下況已自喻不信羣臣奪公輔之任損宰相之威<lb/>
以刺舉為明徼訐為直至乃陪僕告其君長子弟變其<lb/>
父兄罔宻法峻大臣無所措手足然不能禁董忠之謀<lb/>
身為世戮故人君患在自驕臣失在自任不在任人是<lb/>
<pb n="KR3k0013_WYG_536-20b"/>
以文王有日昃之勞周公執吐握之恭不聞其崇刺舉<lb/>
務篤察也方今四方尚擾天下未一百姓觀聽或張耳<lb/>
目陛下宜修文武之聖典襲祖宗之遺徳勞心下士屈<lb/>
節待賢誠不宜使有司察公輔之名帝從之宣下其議<lb/>
楊終為蘭臺校書章帝建初元年大旱穀貴終以為<lb/>
廣陵楚淮陽濟南之獄徒者萬數又逺屯絶域吏民<lb/>
怨曠乃上䟽曰臣聞善善及子孫惡惡止其身百王帝<lb/>
典不易之道也秦政酷烈違誤天心一人有罪延及三<lb/>
<pb n="KR3k0013_WYG_536-21a"/>
族髙祖平亂約法三章太宗至仁除去收孥萬姓廓然<lb/>
蒙被更生澤及昆蟲功埀萬世陛下聖明徳被四表今<lb/>
以比年久旱菑疫未息躬自菲薄廣訪失得三代之<lb/>
隆無以加焉臣切按春秋水旱之變皆應暴急惠不<lb/>
下流自永平以来仍連大獄有司窮考轉相牽引掠拷<lb/>
寃濫家屬徙邉加以北征匈奴西開三十六國頻年服<lb/>
役轉輸煩費又逺屯夷吾樓蘭車師戊巳民懐土思<lb/>
歸怨結邉域傳曰安土重居謂之衆庶昔殷民近遷<lb/>
<pb n="KR3k0013_WYG_536-21b"/>
雒邑且猶怨望何況去中國之肥饒寄不毛之荒極乎<lb/>
且南方暑濕瘴毒互生愁困之民足以感動天地移<lb/>
變隂陽矣陛下留念省察以濟元元書奏帝下其章司<lb/>
空第五倫亦同終議太尉牟融司徒鮑昱校書郎班固<lb/>
等難論以施行既久孝子無改父之道先帝所建不宜<lb/>
回異終復上書曰秦築長城功役繁興胡亥不革卒亡<lb/>
四海故孝元棄珠崖之郡光武絶西域之國不以介鱗<lb/>
易我衣裳魯文公毁泉䑓春秋譏之曰先祖為之而<lb/>
<pb n="KR3k0013_WYG_536-22a"/>
已毁之不如勿居而已以其無妨害於民也襄公作三<lb/>
軍昭公舎之君子大其復古以為不舎則有害於民也<lb/>
今夷吾之役樓蘭之屯久而未還非天意也帝從之聽<lb/>
還徙者悉罷邉屯<lb/>
宋意為尚書章帝性寛仁而親親之恩篤故叔父濟南<lb/>
中山二王每數入朝特加恩寵及諸昆弟並留京師不<lb/>
遣就國意以為人臣有節不宜踰禮過恩乃上䟽諫曰<lb/>
陛下至孝烝烝恩愛隆深以濟南王康中山王焉先帝<lb/>
<pb n="KR3k0013_WYG_536-22b"/>
昆弟特蒙禮寵聖情戀戀不忍逺離比年朝見久留京<lb/>
師崇以叔父之尊同之家人之禮車入殿門即席不拜<lb/>
分甘損膳賞賜優渥昔周公懐聖人之徳有致太平之<lb/>
功然後王曰叔父加以錫幣今康焉幸以支庶享食大<lb/>
國陛下即位蠲除前過還所削黜衍食屯縣男女少長<lb/>
並受爵邑恩寵踰制禮敬過度春秋之義諸父昆弟無<lb/>
所不臣所以尊尊卑卑彊榦弱枝者也陛下徳業隆盛<lb/>
當為萬世典法不宜以私恩損上下之序失君臣之正<lb/>
<pb n="KR3k0013_WYG_536-23a"/>
又西平三羡等六王皆妻子成家官屬備具當早就藩<lb/>
國為子孫基趾而室第相望久盤京邑婚姻之盛過於<lb/>
本朝僕馬之衆充塞城郭驕奢僭擬寵禄隆過今諸國<lb/>
之封並皆膏腴風氣平調道路夷近朝聘有期行李不難<lb/>
且割情不忍以義斷恩發遣康焉各歸藩國令羡等速<lb/>
就便時以塞衆望帝納之<lb/>
魯恭為侍御史和帝初立議遣車騎将軍竇憲與征<lb/>
西将軍耿秉擊匈奴恭上䟽諫曰陛下親勞聖恩日昃<lb/>
<pb n="KR3k0013_WYG_536-23b"/>
不食愛在軍役誠欲以安定兆庶為人除患定萬世之<lb/>
計也臣伏獨思之未見其便社稷之計萬人之命在於<lb/>
一舉數年以来秋稼不熟人食不足倉庫空虚國無畜<lb/>
積㑹新遭大憂人懐恐懼陛下躬大聖之徳履至孝之<lb/>
行盡諒隂三年聽於冡宰百姓闕然三時不聞警蹕之<lb/>
音莫不懐思皇皇若有求而不得今乃以盛春之月興<lb/>
發軍役擾動天下以事戎夷誠非所以垂恩中國改元<lb/>
正時繇内及外也萬民者天之所生天愛其所生猶父<lb/>
<pb n="KR3k0013_WYG_536-24a"/>
母愛其子一物有不得所者則天氣為之舛錯況於人<lb/>
乎故愛人者必有天報昔大王重人命而去邠故獲上<lb/>
天之佑夫戎狄者四方之異氣也蹲夷踞肆與鳥獸無<lb/>
别若雜居中國則錯亂天氣汙辱善人是以聖王之制<lb/>
覊縻不絶而已今邉境無事宜當修仁行義尚於無為<lb/>
令家給人足安業樂産夫人道乂於下則隂陽和於上<lb/>
祥風時雨覆被逺方夷狄重譯而至矣易曰有孚盈缶<lb/>
終来有它吉言甘雨滿我之缶誠来有我而吉已夫以<lb/>
<pb n="KR3k0013_WYG_536-24b"/>
徳勝人者昌以力勝人者亡今凶奴為鮮卑所殺逺蔵<lb/>
於史侯河南去塞數千里而欲乗其虚耗利其微弱是<lb/>
非義之所出也前太僕蔡彤逺出塞外卒不見一胡而<lb/>
兵已困矣白山之難不絶如繼都䕶䧟沒士卒死者如<lb/>
積迄今被其辜毒孤寡哀思之心未弭仁者念之以為<lb/>
累恩奈何復欲襲其迹不顧患難乎今始徴發而大司<lb/>
農調度不足所以使者在道分部督趣上下相迫民間<lb/>
之急亦已甚矣三輔並涼州少雨麥根枯燋牛死日甚<lb/>
<pb n="KR3k0013_WYG_536-25a"/>
此其不合天心之效也羣僚百官咸曰不可陛下獨奈<lb/>
何以一人之計棄萬人之命不䘏其言乎上觀天心下<lb/>
察人志足以知事之得失臣恐中國不為中國豈徒匈<lb/>
奴而已哉惟陛下留聖恩休罷士卒以順天心書奏不<lb/>
從<lb/>
何敞為侍御史時車騎将軍竇憲大發軍擊匈奴而<lb/>
詔使者為憲弟篤景並起邸第興造勞役百姓愁苦敞<lb/>
上䟽諫曰臣聞匈奴之為桀逆久矣平城之圍慢書之恥<lb/>
<pb n="KR3k0013_WYG_536-25b"/>
此二辱者臣子所為捐軀而必死髙祖吕后忍怒還忿<lb/>
舍而不誅伏惟皇太后秉文母之操陛下履晏晏之姿<lb/>
匈奴無逆節之罪漢朝無可慙之恥而盛春東作興動<lb/>
大役元元怨恨咸懐不恱而猥復為衛尉篤奉車都尉<lb/>
景繕修館第彌街絶里臣雖㪷筲之人誠竊懐怪以為<lb/>
篤景親近貴臣當為百僚表儀今衆軍在道朝廷焦脣<lb/>
百姓愁苦縣官無用而遽起大第崇飾玩好非所以垂<lb/>
令徳示無窮也宜且罷工匠専憂北邉恤人之困書奏<lb/>
<pb n="KR3k0013_WYG_536-26a"/>
不省後拜為尚書復上封事曰夫忠臣憂世犯主嚴言<lb/>
譏刺貴臣至以殺身滅家而猶為之者何邪君臣義重<lb/>
有不得已也臣伏見往事國之危亂家之将凶皆有所<lb/>
由較然易知昔鄭武姜之幸叔叚衛荘公之寵州吁愛<lb/>
而不教終至凶戾由是觀之愛子若此猶饑而食之以<lb/>
毒適所以害之也伏見大将軍憲始遭大憂公卿比奏<lb/>
欲令典幹國事憲深執謙退固辭盛位懇懇勤勤言<lb/>
之深至天下聞之莫不恱喜今踰年無㡬大禮未終卒<lb/>
<pb n="KR3k0013_WYG_536-26b"/>
然中改兄弟尃朝憲秉三軍之重篤景捴宫衛之權而<lb/>
虐用百姓奢侈僭偪誅戮無罪肆心自快今者論議凶<lb/>
凶咸謂叔叚州吁復生於漢臣觀公卿懐持兩端不肯<lb/>
極言者以為憲等若有匪懈之志則已受吉甫褒申伯<lb/>
之功如憲等䧟於罪辜則自取陳平周勃順吕后之權<lb/>
終不以憲等吉凶為憂也臣敞區區誠欲計策兩安絶<lb/>
其綿綿塞其㳙㳙上不欲令皇太后損文母之號陛下<lb/>
有誓泉之譏下使憲等得長保其福祐然臧獲之謀上<lb/>
<pb n="KR3k0013_WYG_536-27a"/>
安主父下存主母猶不免於嚴怒臣伏惟累祖蒙恩迄<lb/>
臣八世復以愚陋旬年之間歴顯位備機近每念厚徳<lb/>
忽然忘生雖知言必夷滅而冒死自盡者誠不忍目見<lb/>
其禍而懐默茍全駙馬都尉瓌雖在弱冠有不隱之忠<lb/>
比請退身願抑家權可與參謀聽順其意誠宗廟至<lb/>
計竇氏之福也<lb/>
樂恢為尚書僕射竇憲兄弟放縱恢上䟽諫曰臣聞百<lb/>
王之失皆繇權移於下大臣持國嘗以執盛為咎伏念<lb/>
<pb n="KR3k0013_WYG_536-27b"/>
先帝聖徳未永早棄萬國陛下富於春秋纂承大業<lb/>
諸舅不宜幹正王室以示天下之私經曰天地乖𤣥衆物<lb/>
夭傷君臣失序萬人受殃政失不救其極不測方今之<lb/>
宜上以義自割下以謙自引四舅可長保爵土之榮皇<lb/>
太后永無慙負宗廟之憂誠策之上者也書奏不省時<lb/>
竇太后臨朝和帝未親萬機恢以意不得行乃稱疾乞<lb/>
骸骨詔賜錢太醫視疾恢薦任城郭城均陽髙鳯而遂<lb/>
稱篤拜騎都尉上書辭謝曰臣受厚恩無以報效夫政<lb/>
<pb n="KR3k0013_WYG_536-28a"/>
在大夫孔子所疾世卿持權春秋以戒聖人懇惻不虚<lb/>
言也近世外戚富貴必有驕溢之敗今陛下思慕山陵<lb/>
未遑政事諸舅寵盛權行四方若不能自損誅罰必加<lb/>
臣夀命垂盡臨死竭愚惟留神詔聽上印綬乃歸鄉里<lb/>
唐羗和帝時為臨武長交州舊以龍眼荔支及生鮮獻<lb/>
之驛馬晝夜傳送之至有遭虎狼毒害頓仆死亡不<lb/>
絶道經臨武羗上書諫曰臣聞上不以滋味為徳下不<lb/>
以貢膳為功故天子食大牢為尊不以果實為珍伏<lb/>
<pb n="KR3k0013_WYG_536-28b"/>
見交趾七郡獻生龍眼等馬驚風發南州土地惡蟲<lb/>
猛獸不絶於路至於觸犯死亡之害死者則不可復生<lb/>
来者猶可救也此二物升殿未必延年益夀帝從其奏<lb/>
而罷之<lb/>
翟酺為尚書安帝始親政事追感祖母宋貴人悉封其<lb/>
家又元舅耿寳及皇后兄弟閻顯等並用威權酺上<lb/>
䟽諫曰臣聞微子佯狂而去殷叔孫通背秦而歸漢彼<lb/>
非自踈其君時不可也臣荷殊絶之恩蒙值不諱之政<lb/>
<pb n="KR3k0013_WYG_536-29a"/>
豈敢雷同受寵而以戴天履地伏惟陛下應天履祚歴<lb/>
值中興當建太平之功而未聞致化之道盖逺者難明<lb/>
請以近事徴之昔竇鄧之寵傾動四方兼官重紱盈金<lb/>
積貨至使議弄神噐改更社稷豈不以勢尊威廣以致<lb/>
斯患乎及其破壊頭顙堕地願為孤豚豈可得哉夫致<lb/>
貴無漸失必暴受爵非道殃必疾今外戚寵幸功均<lb/>
造化漢元以来未有等比陛下誠仁恩周洽以親九族然<lb/>
禄去公室政移私門覆車重尋寜無摧折而朝臣在<lb/>
<pb n="KR3k0013_WYG_536-29b"/>
位莫肯正議翕翕訾訾更相佐附臣恐威權外假歸<lb/>
之良難虎翼一奮卒不可制故孔子曰珠吐於澤誰能<lb/>
不舎老子稱國之利噐不可以示人此最安危之極戒<lb/>
社稷之深計也夫儉徳之恭政存約節故文帝愛百金<lb/>
於露䑓飾帷帳於皂<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>或有譏其儉者上曰朕為天<lb/>
下守財耳豈得妄用之哉至倉榖腐而不可食錢貫朽<lb/>
而不可較今自初政已来日月未久費用賞賜已不可<lb/>
算歛天下之財積無功之家帑藏單盡民物彫傷卒有<lb/>
<pb n="KR3k0013_WYG_536-30a"/>
不虞復當重賦百姓怨叛既生危亂可待也昔成王立<lb/>
政周公在前召公在後畢公在左史佚在右四子挟而<lb/>
維之目見正容耳聞正言一日即位天下曠然言其法<lb/>
度素定也今陛下有成王之尊而無四子之佐雖欲崇<lb/>
雍熙致太平其可得乎自去年以来菑譴頻數地拆天<lb/>
隳髙岸為谷修身恐懼則轉禍為福輕慢天戒則其<lb/>
害彌深願陛下親自勞䘏研精致思勉求忠貞之臣誅<lb/>
逺佞諂之黨損玉堂之盛尊天爵之重割情欲之歡罷<lb/>
<pb n="KR3k0013_WYG_536-30b"/>
晏私之好帝王圖籍陳列左右心存亡國所以失之鑒<lb/>
觀興王所以得之庶菑害可息豐年可招矣書奏不<lb/>
省而外戚寵臣咸惡之<lb/>
陳忠為尚書僕射安帝數遣黄門常侍及中使伯榮<lb/>
<hi>伯榮帝乳母王煙女</hi>往来甘陵而伯榮負寵驕蹇所經郡國莫不<lb/>
迎為禮謁又霖雨積時河水涌溢百姓騷動忠上䟽曰臣<lb/>
聞位非其人則庶事不叙庶事不叙則政有得失政有<lb/>
得失則感動隂陽妖變為應陛下每引菑自厚不責臣<lb/>
<pb n="KR3k0013_WYG_536-31a"/>
司臣司狃恩莫以為負故天心未得隔并屢臻青冀之<lb/>
域淫雨漏河徐岱之濵海水坌溢兖豫蝗蝝滋生<hi>蝝蟲子也</hi>
荆揚稻収儉薄并涼二州羌戎叛戾加以百姓不足府帑<lb/>
虚匱自西徂東杼柚将空臣聞洪範五事一曰貎貎以<lb/>
恭恭作肅貎傷則狂而致常雨春秋大水皆為君上威<lb/>
儀不穆臨蒞不嚴臣下輕慢貴倖擅權隂氣盛彊陽<lb/>
不能禁故為淫雨陛下以不得親奉孝徳皇園廟比遣<lb/>
中使致敬甘陵朱軒軿馬相望道路可謂孝至矣然臣<lb/>
<pb n="KR3k0013_WYG_536-31b"/>
竊聞使者所過威權翕赫震動郡縣王矦二千石至為<lb/>
伯榮獨拜車下儀體上僭侔於人主長吏惶怖譴責或<lb/>
邪諂自媚發人修道繕理亭傳多設儲跱徴役無度老<lb/>
弱相随動有萬計賂遺僕從人數百匹頓踣吁嗟莫不<lb/>
叩心河間託叔父之屬清河有陵廟之尊及剖符大臣<lb/>
皆猥為伯榮屈節車下陛下不問必以陛下欲其然也伯<lb/>
榮之威重於陛下陛下之柄在於臣妾水菑之發必起<lb/>
於此昔韓嫣託副車之乗受馳視之使江都誤為一拜<lb/>
<pb n="KR3k0013_WYG_536-32a"/>
而嫣受歐刀之誅臣願明主嚴天元之尊正乾剛之位<lb/>
職事巨細皆任賢能不宜復令女使干錯萬機重察左<lb/>
右得無石顯泄漏之姦尚書納言得無趙昌譖崇之詐<lb/>
公卿大臣得無朱博阿傳之援外屬近戚得無王鳯害<lb/>
商之謀若國政一繇帝命王事每决於己則下不得偪<lb/>
上臣不得干君常雨大水必當霽止四方衆異不能為<lb/>
害書奏不省時三府任輕機事専委尚書而菑𤯝變<lb/>
咎動輙免公台忠以為非國舊體上䟽諌曰臣聞君使<lb/>
<pb n="KR3k0013_WYG_536-32b"/>
臣以禮臣事君以忠故三公稱曰冡宰王者待以殊敬<lb/>
在輿為下御坐為起入則參對而議政事出則監察而<lb/>
董是非漢典舊事丞相所請靡有不聽今之三公雖當<lb/>
其名而無其實選舉誅賞一繇尚書尚書見任重於三<lb/>
公陵遲以来其漸久矣臣忠常獨不安是故臨事戰懼<lb/>
不敢冗見有所興造<hi>冗見言不廣也</hi>又不敢希意同僚以謬平<lb/>
典而謗讟日聞罪足萬死近以地震策免司空陳褒今<lb/>
者菑異復欲切譲三公昔孝成皇帝以妖星守心移咎<lb/>
<pb n="KR3k0013_WYG_536-33a"/>
丞相使賁麗納說方進方進自引卒不蒙上天之福徒<lb/>
乖宋景之誠故知是非之分較然有歸矣又尚書决事<lb/>
多違故典罪法無例詆欺為先文㠁言醜有乖章憲宜<lb/>
責求其意剖而勿聽上順國典下防威福置方圎於規<lb/>
矩審輕重於衡石誠國家之典萬世之法也<lb/>
　<lb/>
　<lb/>
　<lb/>
<pb n="KR3k0013_WYG_536-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五百三十六<lb/>
</p>
<p>
</p>
  </div>
</body>
</text>
</TEI>
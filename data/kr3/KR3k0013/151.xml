<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百五十一</head>
    <p>
<pb n="KR3k0013_WYG_151-1a"/>
欽定四庫全書<lb/>
　册府元龜卷一百五十一　宋　王欽若等　撰<lb/>
　　帝王部<lb/>
　　　愼罰<lb/>
夫震曜殺戮上天之顯道也刑罰威獄王者之大柄也<lb/>
聖人則象天明司牧民命所以糾䖍姦慝章明軌度則<lb/>
刑辟之設禮樂之助也然而丕蔽或爽頗纇有彰巧詆<lb/>
致其深文平民䧟於非辟則常寒總至作沴於隂陽胥<lb/>
<pb n="KR3k0013_WYG_151-1b"/>
怨急聞無措於手足是故帝嬀勑法形欽恤之言周穆<lb/>
制刑敦簡孚之訓臯陶作士寜失於不經盤庚誥民敢<lb/>
動於非罰皆所以昭明愼之㫖懲糾紛之弊也稽古舊<lb/>
史足示方來后辟紛綸光猷輝映至如齋居論决深形<lb/>
於勤恤覆鞫惻愴無憚於淹乆動遵經義以取乎大中<lb/>
時下教告式申於服念若斯之類實繁其徒有足明徴<lb/>
并從論决<lb/>
舜旣受禪乃命象以典刑<hi>象法也法用常刑用不越法</hi>流宥五刑<hi>宥寛</hi>
<pb n="KR3k0013_WYG_151-2a"/>
<hi>也以流放之法寛五刑</hi>鞭作官刑<hi>以鞭爲治/官事之刑</hi>扑作教刑<hi>扑夏楚也不勤道業</hi>
<hi>則撻之</hi>金作贖刑<hi>金黄金誤而入/刑出金以贖罪</hi>𤯝災肆赦怙終賊刑<hi>𤯝過</hi>
<hi>災害肆緩賊殺也過而有害當緩赦之怙姦自終當刑殺之</hi>欽哉欽哉惟刑之恤哉<lb/>
臯陶曰帝德罔愆臨下以簡御衆以寛<hi>愆過也善則歸君人臣之義也</hi>
罰弗及嗣賞延于世<hi>嗣亦世俱謂子延及也父子罪不相及而及其賞道徳之政</hi>宥<lb/>
過無大刑故無小<hi>過誤所犯雖大必宥不忌故犯雖小必刑</hi>罪疑惟輕功疑<lb/>
惟重<hi>刑疑從輕賞疑從重忠厚之至</hi>與其殺不辜寜失不經好生之德<lb/>
洽于民心兹用不犯于有司<hi>辜罪經常司主也臯陶因帝勉已遂稱帝之徳所以</hi>
<pb n="KR3k0013_WYG_151-2b"/>
<hi>明民不犯上也寕失不常之罪不枉不辜之善仁愛之道</hi>
漢高帝七年制詔御史獄之疑者吏或不敢决有罪者<lb/>
乆而不論無罪者乆繫不决自今以來縣道官獄疑者<lb/>
各讞所屬二千石官二千石官以其罪名當報之<hi>當謂處斷</hi>
<hi>也</hi>所不能決者皆移廷尉廷尉亦當報之廷尉所不能<lb/>
決謹具為奏傳所當比律令以聞<lb/>
武帝征和四年九月詔曰法令度量所以禁暴止邪也<lb/>
獄人之大命死者不可復生吏或不奉法令以貨賂爲<lb/>
<pb n="KR3k0013_WYG_151-3a"/>
市朋黨比周<hi>比音頻寐切</hi>以苛爲察以刻爲明令亡罪者失<lb/>
職朕甚憐之<hi>職常也失其常理也</hi>有罪者不伏罪姦法爲暴甚亡<lb/>
謂也諸獄疑者雖文致於法而於人心不厭者輙讞之<lb/>
後元年正月詔曰獄重事也人有智愚官有上下獄疑<lb/>
者讞有司有司所不能決移廷尉有令讞而後不當讞者不<lb/>
爲失<hi>假令讞訖其理不當所讞之人不爲罪失</hi>欲令治獄者務先寛<lb/>
宣帝即位以武帝末法令滋彰禁網寖宻時廷尉史路<lb/>
温舒上䟽言秦有十失其一尚存治獄之吏是也帝深<lb/>
<pb n="KR3k0013_WYG_151-3b"/>
愍焉廼下詔曰間者吏用法巧文寖深是朕之不徳也<lb/>
夫决獄不當使有罪興邪不辜蒙戮<hi>當重而輕使有罪者起邪惡之心也</hi>
<hi>有罪者更興邪惡無辜者反陥重刑是决獄不平故</hi>父子悲恨朕甚傷之今遣廷<lb/>
史與郡鞫獄任輕禄薄<hi>鞫窮也獄事窮竟也</hi>其為置廷平秩六<lb/>
百石員四人其務平之以稱朕意於是選于定國爲廷<lb/>
尉求明察寛恕黄霸等以爲廷平季秋後請讞時帝常<lb/>
幸宣室齋居而决事<hi>未央宫中有宣室殿賈誼傳亦云受釐坐宣室蓋其殿在前殿之側</hi>
<hi>也齋則居之</hi>獄刑號爲平矣<lb/>
<pb n="KR3k0013_WYG_151-4a"/>
地節四年九月詔曰令甲死者不可生刑者不可息此<lb/>
先帝之所重而吏未稱今繫者或以掠辜若饑寒瘦死<lb/>
獄中<hi>瘦病也囚以饑寒而死曰瘦</hi>何用心逆人道也朕甚痛之其令<lb/>
郡國嵗上繫囚以掠笞若瘦死者所坐名縣爵里丞相<lb/>
御史課殿最以聞<lb/>
元康二年詔曰獄者萬民之命所以禁暴止邪養育羣<lb/>
生也能使生者不怨死者不恨則可謂文吏矣今則不<lb/>
然用法或持巧心析律貳端深淺不平增辭飾非以成<lb/>
<pb n="KR3k0013_WYG_151-4b"/>
其罪奏不如實上亦亡繇知此朕之不明吏之不稱四<lb/>
方黎民將何仰哉二千石各察官屬勿用此人吏務平<lb/>
法或擅興繇役飾厨傳稱過使客越職踰法以取名譽<lb/>
譬猶踐薄氷以待白日豈不殆哉<lb/>
後漢光武建武二年詔曰頃獄多寃人用刑深刻朕甚<lb/>
愍之孔子云刑罰不中則民無所措手足其與中二千<lb/>
石諸大夫博士議郎議省刑法<lb/>
明帝永平三年詔曰有司其詳刑愼罰明察單辭夙夜<lb/>
<pb n="KR3k0013_WYG_151-5a"/>
匪懈以稱朕意<lb/>
章帝建初五年三月甲寅詔曰孔子云刑罰不中則民<lb/>
無所措手足今吏多不良擅行喜怒或案不以罪追脅<lb/>
無辜致令自殺者一嵗且多於斷獄甚非爲人父母之<lb/>
意也有司其議糾舉之<lb/>
質帝本初元年正月丙申詔曰昔堯命四子以欽天道<lb/>
洪範九疇休咎有象夫瑞以和降異因逆感禁微應大<lb/>
前聖所重頃者州郡輕慢憲防競逞殘暴造設科條䧟<lb/>
<pb n="KR3k0013_WYG_151-5b"/>
入無罪或以喜怒驅逐長吏恩阿所私罰枉仇隙至令<lb/>
守闕訴訟前後不絶送故迎新人罹其害怨氣傷和以<lb/>
致災𤯝書云明徳愼罰方春東作育㣲敬始其勑有司<lb/>
罪非殊死且勿案驗以崇在寛<lb/>
靈帝熹平五年四月使侍御史行詔獄亭部理寃枉原<lb/>
輕繫休囚徒<lb/>
魏武帝令曰夫刑者百姓之命也軍中典獄者或非其<lb/>
人而任以三軍死生之事吾甚懼之其擇明達法理者<lb/>
<pb n="KR3k0013_WYG_151-6a"/>
使持典刑於是置理曹掾屬<lb/>
文帝黄初五年詔曰近之不綏何逺之懐今事多而民<lb/>
少上下相弊以文法百姓無所措其手足昔泰山之哭<lb/>
者以爲苛政甚於猛虎吾佩儒者之風服聖人之遺教<lb/>
豈可以目翫其辭行違其誡者哉廣議輕刑以惠百姓<lb/>
明帝太和三年十月改平望觀曰聴訟觀帝常言獄者<lb/>
天下之性命也每斷大獄常幸觀臨聽之<lb/>
青龍四年六月壬申詔曰有虞氏畫象而民弗犯周人<lb/>
<pb n="KR3k0013_WYG_151-6b"/>
刑措而不用朕從百王之末追望上世之風邈乎何相<lb/>
去之逺法令滋彰犯者彌多刑罰愈衆而姦不可止徃<lb/>
者案大辟之條多所蠲除思濟生民之命此朕之至意<lb/>
也而郡國蔽獄一嵗之中尚過數百豈朕訓𨗳不醇俾<lb/>
民輕犯罪苛法猶存爲之䧟阱乎有司其議獄緩死務<lb/>
從寛簡及乞恩者或辭未出而獄已報斷非所以究理<lb/>
盡情也其令廷尉及天下獄官諸有死罪具獄以定非<lb/>
謀反及手殺人亟與親治有乞恩者便與奏當文書俱<lb/>
<pb n="KR3k0013_WYG_151-7a"/>
上朕將思所以全之其布告天下使明知朕意<lb/>
晉武帝太康九年詔郡國五嵗刑以下决遣無留庻獄<lb/>
後魏明元永興三年十二月詔南平公長孫嵩任城公<lb/>
嵇拔白馬侯崔𤣥伯等坐朝堂錄决囚徒務在平當<lb/>
太武太平眞君六年詔諸有疑獄皆付中書以經義量<lb/>
决<lb/>
獻文末年尤重刑罰言及常用惻愴每於獄案必令覆<lb/>
鞫諸有囚繫或積年不斷羣臣皆以爲言帝曰獄滯雖<lb/>
<pb n="KR3k0013_WYG_151-7b"/>
非治體不猶愈乎倉卒而濫也夫人幽苦則思善故囹<lb/>
圄與福堂同居朕欲其改悔而加以輕恕耳繇是囚繫<lb/>
雖滯淹而刑罰多得其所<lb/>
孝文延興四年以中書覆案頗上下其法遂罷之獄有<lb/>
大疑乃平議焉先是諸曹奏事多有疑請又口傳詔勑<lb/>
或致矯擅於是事無大小皆令㨿律正名不得疑奏<lb/>
合則制可失𠂻則彈詰之盡從中墨詔自是事咸精詳<lb/>
羣下莫敢相罔<lb/>
<pb n="KR3k0013_WYG_151-8a"/>
太和四年幸廷尉籍坊二獄引見諸囚詔曰廷尉者天<lb/>
下之平民命所懸也朕得惟刑之恤者仗獄官之稱其<lb/>
任也一夫不耕將或受其餒一婦不織將或受其寒今<lb/>
農時要月百姓肆力之秋而愚民䧟罪者甚多宜隨輕<lb/>
重决遣以赴耕耘之業<lb/>
五年五月朔詔曰廼者邉兵屢動勞役未息百姓因之<lb/>
輕䧟刑網獄訟煩興四民失業朕每念之用傷懐抱農<lb/>
月要時民須肆力其勑天下勿使有留獄乆囚<lb/>
<pb n="KR3k0013_WYG_151-8b"/>
十一年十一月戊申詔曰朕惟上政不明令民陥身罪<lb/>
戾今寒氣勁切杖棰難任自今月至來年孟夏不聴拷<lb/>
問罪人又嵗旣不登民多饑窘輕繫之囚宜速决了無<lb/>
令薄罪乆留獄犴<lb/>
二十年七月丁亥詔曰法爲治要民命尤重在京之囚<lb/>
悉命條奏朕將親案以時議决<lb/>
宣武永平元年七月詔曰察獄以情審之五聴枷杖小<lb/>
大宜各定凖然比廷尉司州河南雒陽河隂及諸獄<lb/>
<pb n="KR3k0013_WYG_151-9a"/>
官鞫訊之理未盡矜恕掠拷之苦每多切酷非所以祗<lb/>
憲量𠂻愼刑重命者也推濫究枉良軫於懷可付尚書<lb/>
精檢枷杖違制之繇斷罪聞奏<lb/>
出帝永熈三年五月庚寅詔諸幽枉未申事經一周已<lb/>
上悉集華林朕將覧察脱事已經年有司不列者聴其<lb/>
人各自陳訴若事連州郡繇滯淹嵗月亦仰尚書總集<lb/>
以聞<lb/>
隋文帝開皇五年侍官慕容天逺紏都督田元冐請義<lb/>
<pb n="KR3k0013_WYG_151-9b"/>
倉事實而始平縣律生輔恩舞文陥天逺遂更反坐帝<lb/>
聞之乃下詔曰人命之重懸在律文刋定科條俾令易<lb/>
曉分官命職恒選循吏小大之獄理無疑舛而因襲徃<lb/>
代别置律官報判之人推其爲首殺生之柄嘗委小人<lb/>
刑罰所以未清威福所以妄作爲政之失莫大於斯其<lb/>
大理律博士尚書刑部曹明法州縣律生并可停廢自<lb/>
是諸曹决事皆令具冩律文斷之<lb/>
十二年帝以用律者多致踳駮罪同論異八月甲戌制<lb/>
<pb n="KR3k0013_WYG_151-10a"/>
天下死罪諸州不得便决皆令大理覆治事盡然後上<lb/>
省奏裁<lb/>
十六年詔決死罪者三奏而後行刑<lb/>
唐高祖武德四年四月詔曰緩刑議獄哲后彛訓解網<lb/>
泣辜前王茂軌朕君臨海内撫育黎元一物乖所納隍<lb/>
興慮其益州道行䑓及䕫州總管府衆務臻集統攝遐<lb/>
長囚徒禁繫其數不少或控告未申多有寃屈或注引<lb/>
肆志濫及貞良致使文案稽延獄訟繁擁念彼枉滯情<lb/>
<pb n="KR3k0013_WYG_151-10b"/>
深愍惻其益州總管内諸州委御史大夫光逸檢校䕫<lb/>
州管内委趙郡公孝恭檢校所有囚悉令覆察務從寛<lb/>
簡小大以情但有負罪逃亡離棄鄉邑無問輕重悉令<lb/>
歸首明加勸𨗳務脩墾植庻使家給人足稱朕意焉<lb/>
太宗貞觀元年七月戊申詔曰朕恭膺寳命撫臨率土<lb/>
永鍳前王憲章典故雖文質逓變㳂革不同而發號施<lb/>
令殊塗一揆皆所以成當世之典謨開生民之耳目納<lb/>
之軌度令行禁止自律令班下積有嵗時内外羣官多<lb/>
<pb n="KR3k0013_WYG_151-11a"/>
不尋究所行之事動乖文㫖此乃臣有所𨼆民不見德<lb/>
與夫不令而誅何以異也斯豈守道履正徇公奉法者<lb/>
乎自今以後官人行事與律乗違者仰所司紏劾具以<lb/>
名聞<lb/>
二年三月帝謂侍臣曰古者斷獄必訊於三槐九棘之<lb/>
官自今大辟罪皆令中書門下五品已上及尚書議之<lb/>
庻無寃濫<lb/>
三年四月詔曰泣辜愼罰前王所重枉繫一日事等三<lb/>
<pb n="KR3k0013_WYG_151-11b"/>
秋州縣法司特宜存意普告天下知朕意焉<lb/>
五年八月制决死刑雖令即决仍三覆奏十二月制决<lb/>
死刑二日中五覆奏下諸州三覆奏行之其日尚食勿<lb/>
進酒肉皆令門下覆鞫有據法當死而情有可矜者録<lb/>
狀奏聞<lb/>
十七年九月丁卯帝謂大理卿孫伏伽曰夫作甲者欲<lb/>
其堅恐人傷作箭者欲其銳恐人不傷何則各有司存<lb/>
利在其中故也朕嘗問刑罰輕重每稱法網寛於徃代<lb/>
<pb n="KR3k0013_WYG_151-12a"/>
仍恐主獄之吏利在殺人危人自達以釣聲價今所憂<lb/>
正在此耳深宜防禦務在寛平<lb/>
二十年帝征遼囘二月次行靈石縣指獄而謂皇太子<lb/>
曰此何謂也皇太子對曰此所謂圜獄將繫罪人帝因<lb/>
曰文王作罰刑兹無赦而漢文帝志在輕刑但以平允<lb/>
爲佳非謂有罪即釋也濫殺無辜則政道缺乆滯有罪<lb/>
則怨氣生圜土之中視青天有同懸鏡而鏁械膚體欝<lb/>
結其中夫脩已者可以知物傳曰其恕乎繇此言之不<lb/>
<pb n="KR3k0013_WYG_151-12b"/>
可不愼<lb/>
高宗以貞觀二十三年即位九月帝問大理卿唐臨獄<lb/>
繫囚之數臨對曰見囚五十餘人唯二人合死帝聞囚<lb/>
數不多怡然形於顔色謂臨曰昔東宫卿已事朕朕承<lb/>
大位卿又居近職以疇日相委故授卿此任然爲國之<lb/>
要在於刑法刑急則人殘法寛則失罪務令折𠂻稱朕<lb/>
意焉<lb/>
永徽六年十一月癸巳詔曰朕聞小大以情義重前誥<lb/>
<pb n="KR3k0013_WYG_151-13a"/>
哀矜勿喜道光遐册朕恭膺寳業嗣臨億兆留心聴斷<lb/>
劬勞日昃一物乖方納隍軫慮今旣科格咸備憲制乆<lb/>
行鞫訊之法律條具載深文之吏猶未遵奉肆行慘虐<lb/>
曾靡人心在含氣之倫禀柔脆之質乃有懸枷著樹經<lb/>
日不解脫衣廻立連宵忍凍動轉有礙食飲乖節殘酷<lb/>
之事非復一途楚痛切身何求不得言念於此深以矜<lb/>
懐又挾匿名書國有常禁凡厥寮庻咸應具述近遂有<lb/>
人向朝廷之側投書於地𨼆其姓名誣人之罪朕察其<lb/>
<pb n="KR3k0013_WYG_151-13b"/>
所陳皆極虗妄此風若扇爲蠧方深自今以後内外法<lb/>
司及别勑推事宜並依律文勿更别爲酷法其匿名書<lb/>
亦宜准律處分庶使泣辜之情逺覃於四海䘏刑之㫖<lb/>
長垂於萬葉<lb/>
龍朔二年八月詔曰哀矜折獄義先吕訓明愼用刑事<lb/>
昭姬象朕以寡昧嗣登宸極思闡大猷式隆景運䧟氷<lb/>
是懼屢想於懐中馭朽彌兢馳襟於裕下虗已待物每<lb/>
從寛政如聞率土州縣留獄尚繁困於囚繫致於病死<lb/>
<pb n="KR3k0013_WYG_151-14a"/>
一嵗之中數盈二百蓋繇上愆亭育之化下乖堯舜之<lb/>
心深責在躬興言多媿抑又聞之與我理天下者其惟<lb/>
良二千石今之所任或虧政道未詳欽恤之㫖但徇刻<lb/>
苛之情幽縶困滯證逮遐廣寒暑相襲風露交侵淹乎<lb/>
年月成其病苦加以榜笞失度桎梏違法巧詆深文去<lb/>
將安適獄市之寄何其爽歟自兹以後宜革前弊罪無<lb/>
大小不得稽留其囚病患及罪輕并笞杖等雖法有常<lb/>
規恐典吏妄生威福官人不存檢校或顔面囑請觸類<lb/>
<pb n="KR3k0013_WYG_151-14b"/>
以之若仍舊不悛當加重罰布告天下知朕意焉<lb/>
麟德二年三月戊午詔曰今陽和布氣東作聿興甘澤<lb/>
雖霑猶未周洽睠兹南畆彌用憂勤瞻彼西郊良深兢<lb/>
惕宜順發生之序以申簡恤之恩西京及東都諸司雍<lb/>
雒二州見禁囚徒宜准龍朔元年慮囚例處分其西京<lb/>
令左侍極亷檢校大司憲陸敦信充使東都令右肅機<lb/>
盧承慶充使必令息彼寃滯稱朕意焉<lb/>
咸亨三年十一月駕幸許汝等州分遣使覆見禁囚徒<lb/>
<pb n="KR3k0013_WYG_151-15a"/>
中宗神龍元年三月制曰自今内外法官咸宜敬愼其<lb/>
文深次骨跡徇凝脂高下任情輕重失𠂻必寘嚴典以<lb/>
彰癉惡<lb/>
景龍二年七月大理正王志愔奏言法令者人之隄防<lb/>
隄防不立則人無所禁竊見大理官寮多不奉法以縱<lb/>
罪爲寛恕以守文爲苛刻臣愚少執刑典即爲衆所謗<lb/>
帝謂曰法急則傷人寛則漏罪情實寘罰在於中平宜<lb/>
愼之志愔因奏上應正論以見意<lb/>
<pb n="KR3k0013_WYG_151-15b"/>
𤣥宗先天二年四月詔曰法憲之設期於無私本以救<lb/>
人蓋非獲已故得情存於勿喜折獄貴於哀矜至如斷<lb/>
决諸罪皆著科條若守而不失自爲良吏如聞近日州<lb/>
縣罕習章程率情嚴酷或致殞殂假令事應重辟固當<lb/>
明啓刑書豈可輙因夏楚輕絶人命太上皇仁覃萬㝢<lb/>
澤被羣生子愛黎甿愼恤刑罰予恭承天訓䖍奉睿圖<lb/>
旰食載勤納隍兢慮凡厥長吏宜達此懐務遵法式勿<lb/>
仍前弊如或有違當寘嚴法宣示黔庻咸使聞知<lb/>
<pb n="KR3k0013_WYG_151-16a"/>
開元三年二月庚午詔曰無知之徒自罹刑憲一遭縲<lb/>
絏坐變星琯長吏依違不時䟽决過成滯獄豈曰當官<lb/>
况三陽在辰德澤思布一物失所勤恤是殷惟懐永圗<lb/>
俾申幽枉其所在見禁囚未斷决者令所在長官親加<lb/>
按理仍令御史及按察使訪察隨事紏繩<lb/>
六年二月己卯詔曰仲春在候膏雨頻流故當法天布<lb/>
和順時行令天下諸繫囚宜令所繇作速䟽理斷决勿<lb/>
有寃滯<lb/>
<pb n="KR3k0013_WYG_151-16b"/>
八年詔曰庸愚之人自犯踈網至於公憲誠則難容然<lb/>
服念泣辜昔賢懿躅惟刑是恤不可暫忘如聞囚徒或<lb/>
有寃滯乆在幽縶情何以堪其外州已有使覆京城内<lb/>
宜令中書門下就禁司按理如有枉濫隨事奏聞<lb/>
十四年四月詔曰時屬正陽事殷蠶穡愍彼囹圄或多<lb/>
寃濫宜𢎞愼恤之恩俾助生育之德其所有囚徒除死<lb/>
囚已外所司長官即䟽决處分庚戌又詔曰孟夏麥秋<lb/>
尚决小罪况天時漸熱深愍繫囚徒宜令中書門下廵<lb/>
<pb n="KR3k0013_WYG_151-17a"/>
城内囚徒量事處置畿甸徒囚赤縣縣令䟽理斷决勿<lb/>
滯禁人<lb/>
二十年二月駕發東都北廵狩申命宰臣所在䟽决囚<lb/>
徒<lb/>
二十三年四月壬子詔曰農作是時人無棄日所在獄<lb/>
訟或有滯留其都城已令中書門下䟽理其京城及北<lb/>
都各委留守天下諸州委本道採訪使及本州長官隨<lb/>
事决斷勿令寃繫徒以下罪並量决罰便訪其官典犯<lb/>
<pb n="KR3k0013_WYG_151-17b"/>
贓宜准常式<lb/>
二十五年正月壬午制曰朕猥集休運多謝哲王然而<lb/>
哀矜之情大小必愼自臨寰宇子育烝黎未嘗行極刑<lb/>
起大獄上𤣥降鍳應以祥和思叶平邦之典致之仁壽<lb/>
之域自今有犯死刑除十惡罪宜令中書門下與法官詳<lb/>
所犯輕重具狀奏聞<lb/>
天寳十載正月詔曰法以輔德刑以閑邪豈在煩苛必<lb/>
資簡易朕永懐至理思致還淳每懐哀矜之心屢申寛<lb/>
<pb n="KR3k0013_WYG_151-18a"/>
大之詔實欲人皆知禁化洽無爲頃者已令法官每刋<lb/>
刑典蓋繇此也<lb/>
肅宗乾元三年閏四月己卯御明鳳門大赦改元詔曰<lb/>
自古百王欽愼刑罰蓋以法者人之命刑者國之權苟<lb/>
或失其科條固難措其手足頃以姦臣擅命中典不修<lb/>
造次便行哀矜何在自今已後其有犯極刑者宜命本<lb/>
司依舊三覆庶平反之際人謂不寃幽明之間理皆無<lb/>
濫<lb/>
<pb n="KR3k0013_WYG_151-18b"/>
代宗寳應三年七月壬寅大赦改元制曰天下刑獄須<lb/>
大理正斷刑部詳覆不得中書門下便即處分<lb/>
大厯四年七月癸未詔曰如聞州縣官比年來率意恣<lb/>
行麤杖不依格令致其殞斃深可哀傷頻有處分仍聞<lb/>
乖越自今以後非灼然蠧害者不得輙加非理仍委觀<lb/>
察節度使嚴加糾察勿令有犯録名聞奏宣示中外宜<lb/>
悉朕懐<lb/>
德宗貞元六年十一月南郊赦書曰近日州縣官吏專<lb/>
<pb n="KR3k0013_WYG_151-19a"/>
殺立威杖或踰制自今以後有責情决罰致死者宜令<lb/>
本道觀察使具事繇聞奏并申刑部御史臺<lb/>
順宗初即位制曰天下官吏應行鞭捶本罪不至死者<lb/>
假以責情致令殞斃每念於此良增惻然宜切加察訪<lb/>
憲宗元和二年正月制曰天下官吏應行鞭捶責情致<lb/>
死者切令察訪<lb/>
三年九月給事中穆質奏諸州府鹽鐡使廵院應决私<lb/>
鹽死囚請州縣同監免有寃濫從之<lb/>
<pb n="KR3k0013_WYG_151-19b"/>
四年正月詔曰自今以後在京諸司應决死囚者不承<lb/>
正勑並不在行决之限如事迹兇險須速决遣并特勑<lb/>
處分者宜令一度覆奏<hi>時左街功德使吐突承璀牒京兆府稱奉進止令杖死殺人僧</hi>
<hi>惠寂府司都不覆奏便行御史臺奏故有是詔</hi>
九年八月袁州刺史李將順坐掊擾人貶道州司户叅<lb/>
軍大僚詣執政以爲刺史抵禁不經按訊遽貶官恐不<lb/>
可乃追詔遣御史馳徃推究<lb/>
穆宗長慶元年七月赦書刑獄所繫理道最切如聞比<lb/>
<pb n="KR3k0013_WYG_151-20a"/>
來多有稽滯一拘囹圄動變炎凉自今已後宜令御史<lb/>
臺切加訪察每季差御史廵囚事渉情故或斷結不當<lb/>
有失刑政具事繇聞奏其天下州縣并委御史臺并出<lb/>
使郎官御史兼諸道廵院切加察訪<lb/>
四年三月壬子赦書天下諸州府縣官吏應行鞭捶本<lb/>
罪不至死者假以責情致令殞斃每念於此良增惻然<lb/>
宜委御史臺及出使郎官御史等切加察訪具事繇聞<lb/>
奏<lb/>
<pb n="KR3k0013_WYG_151-20b"/>
敬宗寳厯元年四月制如聞京城諸司捕繫推鞫動經<lb/>
旬時每季御史廵囚罕能舉劾積成寃滯爲弊頗深宜<lb/>
重舉明長慶元年七月十八日赦件聞奏<lb/>
文宗太和四年四月丁丑詔曰如聞時稼甚滋人心望<lb/>
嵗近者時雨稍乏憂懐載深慮有留獄致傷和氣應京<lb/>
城諸司見禁囚徒宜令御史臺選清强御史二人各就<lb/>
司䟽决處分具輕重以聞<lb/>
六月壬申詔如聞御史臺大理寺京兆府及諸縣囚徒<lb/>
<pb n="KR3k0013_WYG_151-21a"/>
近日訊鞫例多停滯自今已後宜令所司速詳決處分<lb/>
其諸司應推獄有稽緩稍甚與奪或乖者仍委尚書左<lb/>
右丞及分察御史糾舉以聞<lb/>
十月詔自今已後有特決囚不令覆奏者有司亦須准<lb/>
故事奏覆<hi>先是命中人送教坊樂官劉楚材等四人付京兆府杖殺之不令覆奏又送宫人張缺等</hi>
<hi>十人於西内處置宰臣楊嗣復等奏伶人賤類出入宫禁定刑議罪有異平人若不痛繩即難簡肅准宣各决</hi>
<hi>痛杖一處死事亦相緣宣下之事未有正勑府司准宣處置又不覆奏稍乖常例有惑衆情詔答曰宣下之時</hi>
<hi>不令覆奏稍乖舊制良用慨然遂有是詔</hi>
<pb n="KR3k0013_WYG_151-21b"/>
五年二月丁丑詔以方春用事寒氣稍侵京城見禁囚<lb/>
徒慮有寃結宜令御史兩人各就本司䟽理以聞<lb/>
七年正月壬子詔曰議獄恤刑前王攸重苟有寃滯即<lb/>
傷陽和應在城諸司諸使有囚徒限七月内處分訖奏<lb/>
聞河南府八州府勑到准此處分<lb/>
閏七月乙卯朔詔京城囚徒慮有寃滯已委䟽决務從<lb/>
寛降宜令鄭覃令狐楚速具條䟽以聞<lb/>
八年四月丙戌詔曰朕比屬暇日周覧國史伏讀太祖<lb/>
<pb n="KR3k0013_WYG_151-22a"/>
因閲明堂經見五臟之係咸附於背乃下制决罪人不<lb/>
得鞭背且人之有生繫於臟腑灸針失所尚致夭傷鞭<lb/>
扑苟施能無枉横况五刑之内笞最爲輕豈可以至輕<lb/>
之刑傷至重之命朕躬承丕業思奉貽謀言念於兹載<lb/>
懐惻𨼆其天下州府應犯輕罪人除情狀巨蠧法所難<lb/>
原者其他過誤罪愆及尋常公事違法並宜准貞觀四<lb/>
年四月十七日制處分不得鞭背今年已後每至夏至<lb/>
已後立秋已前就州府常條之中亦宜量與矜减速爲<lb/>
<pb n="KR3k0013_WYG_151-22b"/>
䟽理不得乆令禁繫委御史臺切加糾察永爲常式<lb/>
五月辛亥朔癸丑詔曰如聞大理寺所覆諸州府刑獄<lb/>
皆盤勘㣲細節目不早詳斷道路遐逺徃返經年非惟<lb/>
囚禁多時有傷和氣兼亦覬望恩澤故渉稽留爲弊頗<lb/>
深須有提舉宜令御史臺切加糾察准勑限較科推狀<lb/>
中有贓數異同及罪人伏欵未盡者即許移牒盤問其<lb/>
他煩碎事條不闗要節者并不得更令移牒勘覆<lb/>
開成四年四月詔曰京城百司及府縣禁囚動經嵗年<lb/>
<pb n="KR3k0013_WYG_151-23a"/>
推鞫未畢蓋繇官吏因循致此留獄欝蒸在候寃滯難<lb/>
堪宜付御史臺委中丞高元裕及强明御史三兩人各<lb/>
就本司應見禁囚分閲案牘據理䟽决聞奏<lb/>
宣宗大中四年四月詔法司用刑或持巧詐分律兩端<lb/>
遂成其罪既奸吏得計則黎庻何安自今已後應書罪<lb/>
定刑宜令直指其事不得舞文妄有援引頒示天下長<lb/>
吏嚴加覺察不得輙使奸吏如有此色當議停解<lb/>
九月御史臺奏准舊例京兆府准勑科决囚徒合差監<lb/>
<pb n="KR3k0013_WYG_151-23b"/>
察御史一人到府門監决伏請自今已後許令御史到<lb/>
府粗精引問以究獄情如囚不稱寃方許行决兾其淫<lb/>
刑永息寃濫獲申勑㫖宜依其河南府亦令准此諸州<lb/>
應有死囚仍委長吏差官監决<lb/>
八年三月甲辰詔此後除巨蠧所不原外每立夏至立<lb/>
秋前犯罪人就州府常條之中量與减貸速爲䟽理無<lb/>
令淹繫<lb/>
懿宗咸通元年詔曰至道所先刑柄最切向聞鞫斷動<lb/>
<pb n="KR3k0013_WYG_151-24a"/>
隔炎凉不惟理且未伸多致疾而成夭寃霾既聚和氣<lb/>
乃傷日月星辰繇此失度水旱蟊賊所以爲災自此委<lb/>
刑法官條示天下州府長吏旋即䟽理無致淹延<lb/>
後唐莊宗天祐五年四月下令曰議獄恤刑比求寃濫<lb/>
頑民下輩輕侮憲章苟非五聴之通明何辨二門之邪<lb/>
正自今後法司如有疑獄予自據格令以决之此法既<lb/>
行雖親無赦<lb/>
同光二年六月己巳勑應御史臺河南府行臺馬歩司<lb/>
<pb n="KR3k0013_WYG_151-24b"/>
左右軍廵院見禁囚徒據罪輕重限十日内并悉决遣<lb/>
申奏仍委西京諸道州府見禁囚徒速宜䟽决不得淹<lb/>
停兼恐内外刑勢官員私事寄禁切要止絶俾無寃滯<lb/>
三年五月己未在京及諸道州府所禁罪人如無大過<lb/>
速令䟽决不得淹滯<lb/>
六月甲寅勑刑以秋冬雖開惻隠罪多連累翻慮淹滯<lb/>
若或十人之中止爲一夫抵死豈可以輕附重禁錮逾<lb/>
時言念哀矜又難全廢其諸司囚徒罪無輕重并宜各<lb/>
<pb n="KR3k0013_WYG_151-25a"/>
委本司據罪詳斷申奏輕者即時䟽理重者候過立春<lb/>
至秋分然後行法如是事繫軍機須行嚴令或謀惡逆<lb/>
或畜姦邪或行刼殺人難於留滯並不在此限<lb/>
明宗天成元年十一月庚申勑應天下州使繫囚除大<lb/>
辟罪已上委所在長官速推勘决斷不得傍追證對經<lb/>
過食宿之地除當死刑外並仰釋放兼不徴治<lb/>
二年春左拾遺李同上言天下繫囚請委長吏逐旬親<lb/>
自引問質其罪狀眞虗然後論之以法庻無枉濫從之<lb/>
<pb n="KR3k0013_WYG_151-25b"/>
六月大理少卿王欝上言凡决極刑合三覆奏近年已<lb/>
來全不守此伏乞今後前一日令各一覆奏奉勑宜依<lb/>
八月西京奏奉近勑在京犯極刑者令决前一日各一<lb/>
覆奏伏緣當府地逺此後凡有極刑不審准條䟽奏覆<lb/>
奉勑㫖昨六月二十日所降勑文祗爲應在雒京有犯<lb/>
極刑者覆奏其諸道已降㫖命准舊例施行今詳西京<lb/>
所奏尚未明近勑兼慮諸道有此疑惑故令曉諭<lb/>
十月辛丑德音爲政之要切在無私聴訟之方惟期不<lb/>
<pb n="KR3k0013_WYG_151-26a"/>
濫天下諸州府官員如有善推疑獄及曾雪寃濫兼有<lb/>
異政者當具姓名聞奏别加甄獎<lb/>
三年正月丁巳内出御札曰朕聞堯舜有恤刑之典貴<lb/>
務好生禹湯申罪己之言庻明知過今月七日據廵檢<lb/>
軍使渾公兒口奏稱有百姓二人以竹竿習戰鬭之事<lb/>
朕昨初聞奏報實所不容率爾傳宣令付石敬瑭處置<lb/>
今旦安重誨敷奏方知悉是㓜童爲戲旣載聆讜議方<lb/>
覺失刑循揣再三愧惕非一亦以渾公兒誑誣頗甚敬<lb/>
<pb n="KR3k0013_WYG_151-26b"/>
瑭詳覆稍乖致人當枉法而殂處朕於有過之地今减<lb/>
常膳十日以謝幽枉其石敬瑭是朕懿親合施規諫<lb/>
旣兹錯誤宜示省循可罰一月俸渾公兒决脊杖二十<lb/>
仍削在身職銜配流登州常知所在其小兒骨肉各賜<lb/>
絹五十疋粟麥各百石便令如法埋塟兼此後在朝及<lb/>
諸道州府凡有極刑須子細裁遣不得回循付中書門<lb/>
下百僚進表稱賀<lb/>
十二月癸丑諸州使數奏囚人死於獄中奉勑朕以握<lb/>
<pb n="KR3k0013_WYG_151-27a"/>
圖纘位端已臨民每於刑獄之間倍軫憂勤之念慮多<lb/>
淹滯累降指揮儻一物以銜寃撫萬機而是愧近聆數<lb/>
處中奏囚人獄内身殂事旣不明理難取證將絶欺罔<lb/>
之弊須頒條理之文宜令今後凡有刑獄切依前准勑<lb/>
命施行斷遣不宜淹停如有賊徒推尋反證斷遣未聞<lb/>
在獄疾病者委隨處官吏當面録問令醫人㸔候無致<lb/>
推司官吏别啓倖門<lb/>
長興元年二月郊祀畢下制曰欲通和氣必在申寃將<lb/>
<pb n="KR3k0013_WYG_151-27b"/>
設公方實資獎善州縣官僚能雪寃獄活人生命者許<lb/>
非時選仍加階超資注官與轉服色已著緋者與轉兼<lb/>
官<lb/>
二年三月辛亥勑朕猥以𦕈躬薦承鴻業念彼疲瘵勞<lb/>
於寢興或慮官不得人因成紊亂或慮刑非其罪遂致<lb/>
怨嗟王化所興獄訟爲本苟無訓勵必有滯淹近日諸<lb/>
道百姓或諸多違犯或小可鬭爭官吏曲縱吏人巧求<lb/>
瑕釁初則滋張節目作法拘囚終則誅剥貨財爲恩出<lb/>
<pb n="KR3k0013_WYG_151-28a"/>
㧞外慿公道内徇私情無理者轉務遷延有理者却思<lb/>
退縮積成訛弊漸失紀綱自今後切委逐處官吏州牧<lb/>
縣宰等深體予懐各舉爾職凡闗推究速與剸裁如敢<lb/>
苟縱依違遂成枉濫或經臺訴屈或投匭申寃勘問不<lb/>
虗其元推官典并當責罰其逐處觀察使刺史别議朝<lb/>
典宜令諸道州府各依此處分所管屬郡委本道嚴切<lb/>
指揮<lb/>
八月丁亥勑三京諸道州府刑獄近日訪問依前禁繫<lb/>
<pb n="KR3k0013_WYG_151-28b"/>
人多不旋决諸道宜令所在各委長吏專切推窮不得<lb/>
滯淹<lb/>
愍帝應順元年三月戊午詔曰刑柄爲制禮之先獄訟<lb/>
乃有國之重一成共守四海同文咸符欽恤之言乃致<lb/>
太平之道以近及逺列職分司申明皆有其舊䂓决斷<lb/>
各繇其所屬惟理則罪疑可定惟正則刑措可期諒在<lb/>
舉行方無壅滯應三京諸道州府繫囚據罪輕重疾速<lb/>
斷遣比來停滯須奏取裁不便區分故爲留滯今後凡<lb/>
<pb n="KR3k0013_WYG_151-29a"/>
有刑獄據理斷遣如有勑推按理合奏聞不在此限<lb/>
末帝清泰元年五月丁丑詔在京諸獄及天下州府見<lb/>
繫罪人正當暑毒之時未免拘囚之苦誠知負罪特軫<lb/>
予懐恐法吏生情滯於决斷詔至所在長吏親自慮問<lb/>
據輕重疾速斷遣無令淹滯<lb/>
二年五月辛丑詔曰運當昭㤗時屬樂康思欲導和氣<lb/>
於雍熈布休光於幽𨼆將期恤物必軫深仁今以甫及<lb/>
㽔賔適兹炎毒宜茂好生之德俾敷在宥之文足以寛<lb/>
<pb n="KR3k0013_WYG_151-29b"/>
肺石之寃辭叶薰風之解愠庻遵時令獲奉天心宜令<lb/>
御史臺河南府運廵諸道州府自五月一日已前見繫<lb/>
罪人常赦不原及已見情狀之外悉令疾速斷遣勿至<lb/>
淹停<lb/>
晉高祖天福三年正月勑應諸道州府刑獄慮有淹延<lb/>
宜令逐處應用禁繫人等并仰各據罪戾詳事理速斷<lb/>
遣不得停滯仍付所司<lb/>
三月庚午詳定院奏前守洪洞縣主簿盧璨進䇿云伏<lb/>
<pb n="KR3k0013_WYG_151-30a"/>
以刑獄至重朝廷所難尚書省分職六司天下謂之㑹<lb/>
府且諸道决獄若闗人命卽刑部不合不知欲請州府<lb/>
凡决大辟罪人謂逐季具有無申報刑部仍具録案欵<lb/>
事節并本判官馬部都虞候司法叅軍法直官馬部司<lb/>
判官名銜申聞所貴或有案内情繇不圓刑部可行覆<lb/>
勘如此則天下遵守法律不敢輕議刑書非唯免有銜<lb/>
寃抑亦勸其立政者臣等叅詳伏以人命至重而國法<lb/>
須精雖載舊章更宜條理誠爲允當望賜施行從之<lb/>
<pb n="KR3k0013_WYG_151-30b"/>
五月詔曰刑獄之難古今所重但闗人命實動天心或<lb/>
有寃魂則傷和氣應諸道州府凡有囚徒據推勘到案<lb/>
欵一一盡理子細檢律令合格勑其間或有疑者准令<lb/>
又讞大理寺亦宜申尚書省省寺明有指歸州府然後<lb/>
决遣<lb/>
五年三月丙子詔曰自大中六年已來𠢐耳稱寃决杖<lb/>
流配訴内雖有理不在申明今後據其所陳與爲勘斷<lb/>
𠢐耳之罪准律别科<lb/>
<pb n="KR3k0013_WYG_151-31a"/>
六年秋七月庚辰詔曰政刑所切獄訟惟先推窮須察<lb/>
於事情斷遣必遵於條法用𢎞欽恤以致和平應三京<lb/>
鄴都及諸道州府縣見禁諸色人等宜令逐處長吏常<lb/>
切提撕疾速决遣每務公當勿使滯淹<lb/>
少帝天福八年四月壬申勑詔自臨寰宇思致和平以<lb/>
四海爲家慮一物失所每念狴牢之内或多枉撓之人<lb/>
屬此炎蒸倍加軫憫兾絶滯淹之嘆用資欽恤之仁應<lb/>
三京鄴都及諸道州府見禁罪人等宜令逐處長吏嚴<lb/>
<pb n="KR3k0013_WYG_151-31b"/>
切指揮本推司及委本所判官疾速結絶斷遣不得淹<lb/>
延及致寃濫仍付所司<lb/>
開運二年五月壬戌殿中丞桑簡能上封事曰伏以天<lb/>
地育萬物廣博厚之恩帝王牧黎元行寛大之令是知<lb/>
恤刑緩獄乃爲政之先布德行惠實愛民之本今盛夏<lb/>
之月農事方殷是雷風長養之時乃動植蕃廡之際宜<lb/>
順時令以𢎞至仁竊以諸道州府都郡縣應見禁罪人<lb/>
或有乆在囹圄稍滯區分胥吏舞文枝蔓及衆捶楚之<lb/>
<pb n="KR3k0013_WYG_151-32a"/>
下或䧟無辜縲絏之中莫能自理苟一人拘繫則數人<lb/>
營財物用旣殫功業亦罷若此之類實繁有徒切恐官<lb/>
吏因循寖成斯弊伏乞降詔㫖令所在刑獄委長吏親<lb/>
自録問量罪疾速斷遣務絶寃濫勿得淹留庻免虗禁<lb/>
平人妨奪農力兾召和氣以慶明時勑曰囹圄之中縲<lb/>
絏之苦奸吏苟窮於枝蔓平人用費於貨財繇兹滯淹<lb/>
兼致屈塞桑簡能體兹軫憫專有敷陳請長吏躬親免<lb/>
獄官抑逼深爲允當宜在頒行<lb/>
<pb n="KR3k0013_WYG_151-32b"/>
十月甲子秘書省著作郎邉玕上封事曰臣聞從諫如<lb/>
流人君之令範極言無𨼆臣子之嘗䂓蓋欲表大國之<lb/>
任人致萬邦之無事前文備載可舉而行伏以皇帝陛<lb/>
下德合上𤣥運膺下武旰食宵衣而軫念好生惡殺以<lb/>
推仁幾措典刑固無寃枉然以照臨之内州郡尤多若<lb/>
不再具舉明伏恐漸成奸弊臣竊見諸道刑獄前朝曾<lb/>
降勑文凡是禁繫罪人五日一度録問但以年月稍逺<lb/>
漸致因循或長吏事煩不及躬親㸃檢或胥徒啟倖妄要<lb/>
<pb n="KR3k0013_WYG_151-33a"/>
追領證明慮有渉於淫刑即恐傷於和氣伏乞特降詔<lb/>
勑自今後諸道并委長吏五日一度當面同共録問所<lb/>
兾處法者無恨銜寃者獲伸俾令四海九州咸歌聖德<lb/>
五風十雨永致昌期勑曰人之命無以復生國之刑不<lb/>
可濫舉雖一成之典務在公平而三覆其詞所宜詳審<lb/>
凡居法吏合究獄情邉玕近陟周行俄陳讜議更彰欽<lb/>
恤宜允申明<lb/>
三年十一月丁未左拾遺竇儼上䟽曰臣伏覩名律例<lb/>
<pb n="KR3k0013_WYG_151-33b"/>
䟽云死刑者古先哲王則天垂象本欲生之義期止殺<lb/>
絞斬之坐皆刑之極也又准天成三年閏八月二十三<lb/>
日勑行極法日宜不舉樂减常膳又刑部式决重杖一<lb/>
頓處死以代極法斯皆仁君哀矜不捨之道也竊以蚩<lb/>
尤爲五虐之科尚行鞭扑漢祖約三章之法止有死刑<lb/>
絞者筋骨相連斬者頭項異處大辟之目不出两端淫<lb/>
刑所興近聞數等蓋縁外地不守通䂓肆率情性或以<lb/>
長釘貫篸人手足或以短刀臠割人肌膚乃至累朝半<lb/>
<pb n="KR3k0013_WYG_151-34a"/>
生半死俾冤聲而上達致和氣以有傷將𢎞守位之仁<lb/>
在峻惟刑之令欲乞特下明勑嚴加禁斷者勑曰文物<lb/>
方興刑罰須當有罪宜從於正法去邪漸契於古風竇<lb/>
儼所貢奏章實禆理道宜依所奏准律令施行<lb/>
漢𨼆帝乾祐二年正月勑政貴寛易刑尚哀矜慮滋蔓<lb/>
之生奸實軫傷而是念今屬三元改候四序履端將兾<lb/>
和平無如獄訟應三京鄴都諸道州府見繫罪人委逐<lb/>
處長吏躬親慮問其於决斷務在公平但見其情即爲<lb/>
<pb n="KR3k0013_WYG_151-34b"/>
具獄勿令牽引遂致淹滯無縱舞文有傷和氣<lb/>
四月甲午勑曰月屇正陽候當小暑乃挺重出輕之日<lb/>
是恤刑議獄之辰有罪者速就勘窮薄刑者畫時䟽决<lb/>
用符時令勿縱滯淹三京鄴都諸道州府在獄見繫罪<lb/>
人宜令所司疾速斷遣無致淹滯枉濫<lb/>
五月辛未勑王化所先獄訟攸切不唯枉撓兼慮滯淹<lb/>
適當長養之時正屬熇蒸之候累行條貫俾速施行靡<lb/>
不丁寜未曾奏報再頒告諭無或因循應三京鄴都諸<lb/>
<pb n="KR3k0013_WYG_151-35a"/>
道州府詔至宜具䟽放已行未行申奏無致逗留<lb/>
周太祖廣順元年五月壬戌朔勑朕肇啓丕基躬臨庻<lb/>
政深慕泣辜之道以宏恕物之心今則方屬炎蒸正當<lb/>
長養黄沙繫縶宜矜非罪之人丹筆重輕切戒舞文之<lb/>
吏凡有獄訟不得淹延務令囚絶拘留刑無枉濫兾叶<lb/>
雍熈之化用符欽恤之情應京都諸道州府見禁人等<lb/>
宜令逐處長吏限勑到應有獄囚當面録問事小者便<lb/>
須遣决案未成者即嚴切指揮疾速勘决據罪詳斷䟽<lb/>
<pb n="KR3k0013_WYG_151-35b"/>
放勿令停滯及致寃抑庻召和氣俾恱羣心<lb/>
二年四月壬辰勑朕以寡昩獲主黎元將以召天地之<lb/>
和每思去刑政之弊寅恭於此宵旰爲勞今以節及長<lb/>
羸時臨暑熱耕農之户蠶麥將忙宜於獄訟之間特示<lb/>
憂勤之㫖應有刑獄切慮淹滯詔至所有重輕繫囚疾<lb/>
速勘鞫斷遣無令寃抑慮有淹延若輕罪畫時决遣其<lb/>
婚田爭訟務内勿治若事要定奪即須疾速區分若斷<lb/>
遣不平許人紏吿官典必議徴斷<lb/>
<pb n="KR3k0013_WYG_151-36a"/>
三年四月乙亥勑朕以時當化育氣屬炎蒸乃思縲絏<lb/>
之人是軫哀矜之念慮其非所案鞫淹延或枉濫窮屈<lb/>
而未得伸宣或饑渇疾病而無所控告以罪當刑者唯<lb/>
彼自召法不可移非理受苦者爲上不明安得無慮欽<lb/>
恤之道夙宵靡寜應諸道州府見繫罪人宜令官吏疾<lb/>
速推鞫據經遣斷不得淹滯仍令獄吏灑掃牢獄常令<lb/>
虗歇滌洗枷械無令蚤虱供給水漿無令饑渇如有疾<lb/>
患令其家人㸔承囚人無主官差醫工診候勿致病亡<lb/>
<pb n="KR3k0013_WYG_151-36b"/>
循典法之成䂓順長羸之時令俾無滯淹以致和平又<lb/>
賜諸州詔曰朕以敷政之勤惟刑是重旣未能化人於<lb/>
無罪則不可爲上而失刑况時當長羸事貴清適念囹<lb/>
圄之閉固復桎梏之拘縻處於炎蒸何異焚灼在州及<lb/>
所屬刑獄見繫罪人卿可躬親録問省略區分於入務<lb/>
不行者令俟開繫有理須伸者速期䟽决俾皆平允無<lb/>
至滯淹又以獄吏逞任情之奸囚人被非法之苦宜時<lb/>
加檢察勿縱侵欺常令靜掃獄房洗刷枷匣知其饑渇<lb/>
<pb n="KR3k0013_WYG_151-37a"/>
供與水漿有病者聽其骨肉㸔承無主者遣醫工救療<lb/>
勿令非理致斃以至和氣有傷卿忠幹分憂仁明蒞事<lb/>
必能奉詔體我用心睠委於兹興寐無已餘從勑命處<lb/>
分<lb/>
世宗顯德元年十一月帝謂侍臣曰天下所奏獄訟多<lb/>
追引文證甚致淹延有及百餘日而未决者其中有徒<lb/>
黨反告者却主陳訴者及妄遭牽引者慮獄吏作倖遲<lb/>
留致生人休廢活業朕每念此彌切疚懐此後宜條貫<lb/>
<pb n="KR3k0013_WYG_151-37b"/>
所在藩郡令選明幹寮吏掌其訴訟如有獄不滯留人<lb/>
無枉撓明具聞奏量與甄獎<lb/>
　<lb/>
　<lb/>
　<lb/>
　<lb/>
　<lb/>
　册府元龜卷一百五十一<lb/>
</p>
<p>
</p>
  </div>
</body>
</text>
</TEI>
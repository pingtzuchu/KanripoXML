<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百七十七</head>
    <p>
<pb n="KR3k0013_WYG_377-1a"/>
欽定四庫全書<lb/>
　册府元龜卷三百七十七　宋　王欽若等　撰<lb/>
　　將帥部<lb/>
　　　褒異第三<lb/>
蜀諸葛亮為軍師中郎將督零陵桂陽長沙三郡漢獻<lb/>
帝建安十六年益州牧劉璋遣法正迎先主使擊張魯<lb/>
亮與闗侯鎭荆州先主自葭萌還攻璋亮與張飛趙雲<lb/>
等率衆泝江分定郡縣與先主共圖成都成都平以亮<lb/>
<pb n="KR3k0013_WYG_377-1b"/>
為軍師將軍署左將軍府事先主外出亮常鎭守成都<lb/>
先主即位䇿亮為丞相後主建興三年春亮率衆南征<lb/>
賜亮金鈇鉞一具曲葢一前後羽葆皷吹各一部虎賁<lb/>
六十人十二年八月亮疾病卒於軍詔䇿曰惟君體資<lb/>
文武明睿篤誠受遺託孤賛輔朕躬繼絶興微志存靖<lb/>
亂爰整六師無嵗不征神武赫然威振八荒將建殊功<lb/>
於季漢參伊周之巨勲如何不弔事臨垂克遘疾隕䘮<lb/>
朕用傷悼肝心若裂夫崇德序功紀行命諡所以光昭將<lb/>
<pb n="KR3k0013_WYG_377-2a"/>
來刋載不朽今使使持節左中郎將杜瓊贈君丞相武<lb/>
鄉侯印綬諡君為忠武侯<lb/>
張飛為中郎將先主奔江南曹公追之及於當陽之長<lb/>
阪飛拒後敵皆無敢當故遂得免先主既定江南以飛<lb/>
為宜都太守征虜將軍封新亭侯後轉在南郡先主入<lb/>
益州還攻劉璋飛與諸葛亮等泝流而上分定郡縣至<lb/>
江州破璋將巴郡太守嚴顔生獲顔飛所過戰克與先<lb/>
主㑹于成都益州既平賜諸葛亮法正飛及闗侯各金<lb/>
<pb n="KR3k0013_WYG_377-2b"/>
五百斤銀千斤錢五十萬錦千疋以飛領巴西太守又<lb/>
破張郃軍於巴西先主為漢王拜飛為右將軍假節章<lb/>
武元年遷車騎將軍領司𨽻校尉進封西鄉侯<lb/>
馬超為偏將軍封都亭侯後自稱征西將軍領并州牧督涼<lb/>
州軍事聞先主圍劉璋於成都宻書請降先主遣人迎超超<lb/>
將兵徑到城下城中震怖璋即稽首以超為平西將軍督<lb/>
臨沮因為前都亭侯先主為漢中王拜超為左將軍假<lb/>
節章武元年遷驃騎將軍領凉州牧進封漦鄉侯<lb/>
<pb n="KR3k0013_WYG_377-3a"/>
黄忠南陽人先主南定諸郡忠從入蜀自葭萌受任還攻<lb/>
劉璋忠常先登䧟陣勇冠三軍益州既定拜為討虜<lb/>
將軍又於漢中定軍山擊夏侯淵淵軍大敗遷征西將<lb/>
軍<lb/>
趙雲為牙門將軍先主入蜀雲留荆州先主自葭萌還<lb/>
攻劉璋召諸葛亮亮率雲與張飛等俱泝江西上平定<lb/>
郡縣至江州分遣雲從外水上江陽與亮㑹于成都成<lb/>
都既定以雲為翊軍將軍後主建興元年為中䕶軍征<lb/>
<pb n="KR3k0013_WYG_377-3b"/>
南將軍封永昌亭侯<lb/>
龎統字士元與諸葛亮並為軍師中郎將亮留鎭荆州<lb/>
綂隨從入蜀益州牧劉璋與先主㑹涪綂進䇿先主然<lb/>
其計所過輙克進圍䧺縣綂率衆攻城為流矢所中卒<lb/>
時年三十六先主痛惜言則流涕拜綂父議郎遷建議<lb/>
大夫諸葛亮親為之拜追賜綂爵闗内侯<lb/>
麋竺字子仲先主將適荆州遣竺先與劉表相聞以竺<lb/>
為左將軍從事中郎益州平拜安漢將軍班在軍師將<lb/>
<pb n="KR3k0013_WYG_377-4a"/>
軍之右竺雍容敦雅而幹翮非所長先主待之以上賔<lb/>
之禮未嘗有所統御然賜賞優寵無與為比<lb/>
劉封長沙劉氏之甥也先主至荆州以未有繼嗣養封<lb/>
為子及先主入蜀自葭萌還攻劉璋封年二十餘有武<lb/>
藝氣力過人將兵與諸葛亮張飛等泝流西上所在戰克益<lb/>
州既定以封為副軍中郎將<lb/>
李嚴為禆將軍成都既定為犍為太守興業將軍先主<lb/>
在漢中嚴率將郡士五千人討賊馬秦髙勝等斬之又<lb/>
<pb n="KR3k0013_WYG_377-4b"/>
越嶲夷率髙定遣軍圍新道縣嚴馳往赴救賊皆破走<lb/>
加輔漢將軍<lb/>
魏延以部曲隨先主入蜀數有戰功遷牙門將軍先主<lb/>
為漢中王遷治成都乃㧞延為督漢中鎭逺將軍領漢<lb/>
中太守先主踐尊號進拜鎮北將軍後主建興元年封<lb/>
都亭侯五年諸葛亮駐漢中更以延為督前部領丞相<lb/>
司馬凉州刺史八年使延西入羗中魏後將軍費瑶雍<lb/>
州刺史郭淮與延戰于陽谿延大破淮等遷為前軍師<lb/>
<pb n="KR3k0013_WYG_377-5a"/>
征西大將軍假節進封南鄭侯<lb/>
霍峻為中郎將守葭萌城劉璋將扶禁向存等攻圍峻<lb/>
峻選精鋭出擊大破之即斬存首先主定蜀嘉峻之功<lb/>
乃分廣漢為梓潼郡以峻為梓潼太守禆將軍在官三<lb/>
年卒塟成都先主甚悼惜詔諸葛亮曰峻既佳士加有<lb/>
功於國今欲行酹遂親率羣僚臨㑹弔祭因留宿墓上<lb/>
當時榮之<lb/>
向寵為牙門將秭歸之敗寵營特完後主建興元年封<lb/>
<pb n="KR3k0013_WYG_377-5b"/>
都亭侯<lb/>
黄權為偏將軍破杜濩朴胡殺夏侯淵據漢中皆權本<lb/>
謀也先主為漢中王猶領益州牧以權為治中從事及<lb/>
稱尊號將東伐吳先主以權為鎭北將軍督江北軍以<lb/>
防魏師<lb/>
李恢為庲降都督使持節領交州刺史住平夷縣先主<lb/>
薨髙定恣睢於越嶲雍閭䟦扈於建寜朱褒反叛於䍧<lb/>
牱恢按道向建寜諸縣大相紏合圍恢軍於昆明恢出<lb/>
<pb n="KR3k0013_WYG_377-6a"/>
擊大破之軍功居多封漢興亭侯加安漢將軍<lb/>
馬忠代張翼為庲降都督時南夷豪帥劉胄反擾亂諸<lb/>
郡忠遂斬胄平南土加忠監軍奮威將軍封博陽亭侯<lb/>
又越嶲郡亦失土地忠率將太守張嶷復嶲郡繇此就<lb/>
加安南將軍進封彭鄉亭侯後主延熈五年還朝因至漢<lb/>
中見大司馬蔣琬宣傳詔㫖加拜鎭南大將軍<lb/>
王平為討㓂將軍諸葛亮圍祁山平别守南圍魏大將<lb/>
軍司馬宣王攻亮張郃攻平平堅守不動郃不能克亮<lb/>
<pb n="KR3k0013_WYG_377-6b"/>
卒於武功退軍還魏延作亂一戰而敗平之功也遷後<lb/>
典軍安漢將軍<lb/>
劉敏為左䕶軍揚威將軍與王平俱鎭漢中魏軍襲蜀敏<lb/>
帥所領與平㑹大將軍費禕從成都至魏軍即退敏以<lb/>
功封雲亭侯<lb/>
姜維為衞將軍率衆討定汶山平康夷又降胡王治無<lb/>
戴等部落假維節又大破魏雍州刺史王經於洮西就<lb/>
遷為大將軍<lb/>
<pb n="KR3k0013_WYG_377-7a"/>
張翼為前軍都督以討叛帥劉胄賜爵闗内侯<lb/>
吳懿為闗中都督與魏延入南安界破魏將費瑶徙亭<lb/>
侯進封髙鄉侯<lb/>
吳張奮昭之弟子也領兵為將軍連有功效至平州都<lb/>
督封樂鄉亭侯<lb/>
顧承為吳郡西部都尉與諸葛恪等共平山越别得精<lb/>
兵八千人還屯章阮拜昭義中郎將<lb/>
周瑜為前部大都督魏曹仁守江陵城瑜遣甘寜前據<lb/>
<pb n="KR3k0013_WYG_377-7b"/>
夷陵仁圍寜寜告急於瑜大戰勒兵就陣仁繇是遂退<lb/>
大帝拜瑜偏將軍病卒大帝素服舉哀感動左右䘮當<lb/>
還吳又迎之蕪湖衆事費度一為供給後著令曰故將<lb/>
軍周瑜其有人客皆不得問<lb/>
魯肅字子敬為賛軍校尉與周瑜拒曹公曹公破走肅<lb/>
即先還大帝請諸將迎肅肅將入閣拜大帝起禮之因<lb/>
謂曰子敬孤持鞍下馬相迎足以顯卿未肅趨進曰未<lb/>
也衆人聞之無不愕然就坐徐舉鞭言曰願至尊威德<lb/>
<pb n="KR3k0013_WYG_377-8a"/>
加乎四海總括九州克成帝業更以安車軟輪徵始當<lb/>
顯耳大帝撫掌歡笑後拜奮武將軍初住江陵後下屯<lb/>
陸口威信大行拜漢昌太守偏將軍又從大帝破皖城<lb/>
轉横江將軍<lb/>
呂蒙字子明為平北都尉領廣徳長從征黄祖蒙勒前<lb/>
鋒親梟祖都督陳就首將士乘勝進攻其城祖聞就死<lb/>
委城走兵追禽之以蒙為横野中郎將賜錢千萬又周<lb/>
瑜使甘寜前據夷陵曹仁分衆圍寜蒙乃擊曹仁退走<lb/>
<pb n="KR3k0013_WYG_377-8b"/>
遂據南郡撫定荆州還拜偏將軍大帝親征皖引諸將<lb/>
問以計䇿蒙薦甘寜為升城督督攻在前蒙以精鋭繼之<lb/>
侵晨進攻蒙手執枹鼓士卒皆騰踊自升食時破之既<lb/>
而張遼至夾石聞城已㧞乃退大帝嘉其功即拜廬江<lb/>
太守所得人馬皆分與之别賜尋陽屯田六百户官屬<lb/>
三十人後曹公大出濡須以蒙為督據前所立䲧置彊<lb/>
弩萬張於其上以拒曹公曹公前鋒屯未就蒙攻破之<lb/>
曹公引退拜蒙左䕶軍虎威將軍魯肅卒蒙西屯陸口<lb/>
<pb n="KR3k0013_WYG_377-9a"/>
肅軍人馬萬餘盡以屬蒙又拜漢昌太守降闗羽之衆<lb/>
羽父子俱獲荆州遂定以蒙為南郡太守封孱陵侯<hi>大帝</hi>
<hi>於公安大㑹吕蒙以疾辭大帝笑曰擒羽之功子明謀也今功已㨗慶賞未行豈邑邑耶乃増給歩騎皷吹勑</hi>
<hi>選虎威將軍官屬并南郡廬江二郡威儀拜畢還營兵馬導從前後皷吹光耀于路</hi>賜錢一億黄<lb/>
金五百斤蒙固辭金錢大帝不許封爵未下㑹蒙疾發<lb/>
大帝時在公安迎至内殿所以治䕶者萬方募封内有<lb/>
能愈蒙疾者賜千金時有鍼加大帝為之慘慼欲數見<lb/>
其顔色又恐勞動常穿壁瞻之見小能下食則喜顧左<lb/>
<pb n="KR3k0013_WYG_377-9b"/>
右言笑不然則咄唶夜不能寐病稍瘳為下赦令羣臣畢<lb/>
賀後更増篤大帝自臨視命道士壇於星辰下為之請<lb/>
命年四十二遂卒於内殿時大帝哀痛甚為之降損蒙<lb/>
未死時所得金寳諸賜盡付府藏勑主者命絶之日皆<lb/>
上還䘮事務約大帝聞之益以悲感蒙子覇襲爵與守<lb/>
冡三百家復田五十頃<lb/>
程普為盪冦將軍與周瑜破曹公於烏林又進攻南郡<lb/>
走曹仁拜禆將軍領江夏太守治沙羡食四縣<lb/>
<pb n="KR3k0013_WYG_377-10a"/>
黄葢為武鋒中郎將武陵太守討平夷蠻及山賊加偏<lb/>
將軍<lb/>
韓當為别部司馬及孫䇿東渡從討三郡遷先登校尉<lb/>
後以中郎將與周瑜等拒破曹公又與吕蒙襲取南郡<lb/>
遷偏將軍領永昌太守宜都之役與陸遜朱然等共攻<lb/>
蜀軍於涿鄉大破之徙威烈將軍封都亭侯<lb/>
蔣欽為西部都尉討平㑹稽冶賊吕合秦狼等遷討越<lb/>
中郎將以經拘昭陽為奉邑又從大帝征合肥力戰有<lb/>
<pb n="KR3k0013_WYG_377-10b"/>
功遷盪㓂將軍後召還都拜津右䕶軍大帝嘗入其堂内<lb/>
嘆其在貴守約即勑御府為母作錦被改易帷帳妻妾<lb/>
衣服悉皆錦繡大帝討闗羽欽督水軍入沔還道病卒<lb/>
大帝素服舉哀以蕪湖民二百户田二百頃給妻子子<lb/>
壹封宣城侯<lb/>
周泰為别部司馬從大帝討六縣山賊奮激投身衛大<lb/>
帝膽氣倍人左右繇泰竝能就戰賊既散身被二十創<lb/>
是日無泰大帝㡬危殆補春穀長後從攻皖及討江夏<lb/>
<pb n="KR3k0013_WYG_377-11a"/>
還過豫章復補宜春長所在皆食其征賦從討黄祖有<lb/>
功後與周瑜程普拒曹公於赤壁攻曹仁於南郡荆州<lb/>
平定將兵屯岑曹公出濡須泰復赴擊曹公退留督濡<lb/>
須拜平虜將軍時朱然徐盛等皆在所部並不伏也大<lb/>
帝為案行至濡須塢因㑹諸將大為酣樂大帝自行酒<lb/>
到泰前因命泰解衣大帝手自指其創痕問以所起泰<lb/>
輙記昔戰鬬處以對畢使復服歡讌極夜其明日遣使<lb/>
者授以御葢<hi>江表𫝊曰權勅以己常所用御績青縑蓋賜之坐罷住駕使泰以兵馬導從出鳴皷</hi>
<pb n="KR3k0013_WYG_377-11b"/>
<hi>角作皷吹</hi>後大帝破闗羽欲進圖蜀拜泰漢中大守奮威將<lb/>
軍封陵陽侯<lb/>
周邵者泰之子也以騎都尉領兵曹仁出濡湏戰有功<lb/>
又從破曹休進位禆將軍<lb/>
陳武為部司馬督五校累有功勞進位偏將軍從大帝<lb/>
擊合肥戰死大帝哀之命以其愛妾殉塟復客二百家<lb/>
陳修武之子也為别部司馬授兵五百人修撫循得意<lb/>
大帝竒之拜為校尉<lb/>
<pb n="KR3k0013_WYG_377-12a"/>
陳表為右部督封都亭侯領新安都尉鄱陽民吳遽等<lb/>
為亂表便越界赴討遽以破敗遂降陸遜拜表偏將軍<lb/>
進封都鄉侯<lb/>
董襲為揚武都尉鄱陽賊彭龍彭虎等衆數萬人襲討<lb/>
之旬日盡平拜威越校尉遷偏將軍襲死大帝改服臨<lb/>
殯供給甚厚<lb/>
甘寜為西陵太守從大帝攻皖為升城督寜為吏士先<lb/>
卒破獲朱光拜折衝將軍<lb/>
<pb n="KR3k0013_WYG_377-12b"/>
凌綂為别部司馬大帝征江夏綂為前鋒先摶其城於<lb/>
是大獲大帝以綂為承烈都尉又從破皖拜盪㓂中郎<lb/>
將後病卒大帝聞之拊床起坐哀不能止使張承為作<lb/>
銘誄二子烈封<hi>二子名</hi>年各數嵗大帝内養於宫愛待與<lb/>
諸子同賔客進見呼示之曰此吾虎子也及八九嵗令<lb/>
葛光教之讀書十日一令乘馬追録綂功封烈亭侯<lb/>
徐盛為别部司馬授兵五百人守柴桑長拒黄祖祖子<lb/>
射開門出戰大破之大帝以為校尉領蕪湖令復討臨<lb/>
<pb n="KR3k0013_WYG_377-13a"/>
成南阿山賊有功徙中郎將督校兵<lb/>
潘璋東郡發干人大帝使召募百餘人遂以為將討山<lb/>
賊有功署别部司馬後遷豫章西安長合肥之役諸將<lb/>
不備璋便馳進兵皆還戰大帝甚壯之拜偏將軍大帝<lb/>
征闗羽璋與朱然斷羽走道拜璋振威將軍封溧陽侯<lb/>
甘寜卒又并其軍蜀先主出夷陵璋與陸遜并力拒之<lb/>
璋部下斬蜀䕶軍馮習等所殺傷甚衆拜平北將軍<lb/>
朱治為九眞太守行扶義將軍割婁繇拳無錫毗陵為<lb/>
<pb n="KR3k0013_WYG_377-13b"/>
奉邑置長吏黄武二年拜安國將軍金印紫綬徙封故<lb/>
鄣大帝自歴位上將及為侯王治每進見大帝常親迎<lb/>
執版交拜享宴贈賜恩敬特隆至從行吏皆得奉贄私<lb/>
覿其見異如此大帝嘗歎治憂勤王事性儉約雖在富貴<lb/>
車服惟供事大帝優異之自令督軍御史典屬城文書<lb/>
治領四縣租税而已<lb/>
朱然為臨川太守大帝授兵一千人㑹山賊盛起然平<lb/>
討旬日而定曹公出濡須然備大塢及三闗屯拜偏將<lb/>
<pb n="KR3k0013_WYG_377-14a"/>
軍又從討闗羽别與潘璋到臨沮禽羽遷昭武將軍封<lb/>
西安鄉侯又蜀先主舉兵攻宜都然督五千人與陸遜<lb/>
並力拒先主先主遂破走拜征北將軍封永安侯後拜<lb/>
車騎將軍征柤中魏將李興等聞然深入斷然後道然<lb/>
夜出逆之軍以勝反大帝遣使拜然左大司馬右軍師<lb/>
寢疾二年後漸増篤大帝為减膳夜為不寐中使醫藥<lb/>
口食之物相望於道然每遣使表疾病消息大帝輙召<lb/>
見口自問訊入賜酒食出送布帛自創業功臣疾病大<lb/>
<pb n="KR3k0013_WYG_377-14b"/>
帝意之所鍾吕蒙凌綂最重然其次矣赤烏十二年卒<lb/>
大帝素服舉哀為之感慟<lb/>
吕範字子衡為宛陵令討破丹陽賊還吳遷都督又從<lb/>
孫䇿攻祖郎於陵陽太史慈於勇里七縣平定拜征虜<lb/>
中郎將及大帝征江夏曹公至赤壁範與周瑜等俱拒<lb/>
破之拜禆將軍領彭澤太守以彭澤柴桑歴陽為奉邑<lb/>
蜀先主詣京見大帝範密請留先主後遷平南將軍屯<lb/>
柴桑大帝討闗羽過範舘謂曰昔早從卿言無此勞也<lb/>
<pb n="KR3k0013_WYG_377-15a"/>
今當上取之卿為我守建業大帝破羽還都武昌拜範<lb/>
建威將軍封宛陵侯領丹陽太守治建業督扶州以下<lb/>
至海轉以溧陽懐安寜國為奉邑曹休張遼臧覇等來<lb/>
伐範督徐盛全琮孫韶等以舟師拒休等於洞口遷前<lb/>
將軍假節改封南昌侯黄武七年範遷大司馬印綬未<lb/>
下疾卒大帝素服舉哀而遣使者追贈印綬及還都建<lb/>
業大帝過範墓呼曰子衡言及涕泣祀以太牢<lb/>
吕據為安軍中郎將數討山賊諸深惡劇地所擊皆破<lb/>
<pb n="KR3k0013_WYG_377-15b"/>
隨太常潘濬討五谿復有功朱然攻樊據與朱異破城<lb/>
外圍還拜偏將軍入補馬閑右部督遷越騎校尉太元<lb/>
元年大風江水溢流漸淹城門大帝使視水獨見據使人<lb/>
取大船以備害大帝嘉之拜盪魏將軍<lb/>
朱桓為盪㓂校尉桓督領諸將討丹陽鄱陽山賊皆平<lb/>
定稍遷禆將軍封新城亭侯後代周泰為濡須督敗魏<lb/>
曹仁軍於中洲溺死者千餘大帝嘉桓功封嘉興侯遷<lb/>
奮武將軍領彭城相黄龍元年拜前將軍領青州牧假<lb/>
<pb n="KR3k0013_WYG_377-16a"/>
節赤烏元年卒大帝賜鹽五千斛以周䘮事<lb/>
朱異為騎都尉隨朱然攻魏樊城建計破其外圍還拜<lb/>
偏將軍又破魏廬江太守文欽七屯遷揚武將軍<lb/>
駱綂為建中郎將大帝以綂隨陸遜破蜀軍於宜都遷<lb/>
偏將軍黄武初綂與嚴圭共破魏曹仁軍於中洲封新<lb/>
陽亭侯<lb/>
陸遜為海昌屯田都尉并領縣事討鄱陽賊帥尤突拜<lb/>
定威校尉軍屯利浦大帝以兄䇿女配遜數訪世務大<lb/>
<pb n="KR3k0013_WYG_377-16b"/>
帝納其䇿以為帳下右部督後為偏將軍右部督陳闗<lb/>
羽可擒之要大帝乃潛軍而上使遜與吕蒙為前部至<lb/>
即克公安南郡遜徑進領宜都太守拜撫邉將軍封華<lb/>
亭侯遜遣將軍李異等攻蜀將詹晏等破之又攻破房<lb/>
陵太守鄧輔南鄉太守郭睦及秭歸大姓艾布鄧凱等<lb/>
兵前後斬首招納凡數萬計大帝以遜為右䕶軍鎭西<lb/>
將軍進封婁侯後拜輔國將軍領荆州牧大帝使鄱陽<lb/>
太守周魴譎魏大司馬曹休休果舉衆入皖乃召遜假<lb/>
<pb n="KR3k0013_WYG_377-17a"/>
黄鉞為大都督逆休<hi>陸機為遜銘曰魏大司馬曹休侵我北鄙乃假公黄鉞綂御六師及</hi>
<hi>中軍禁衞而攝行王事主上執鞭百司屈膝吳録曰假遜黄鉞吳主親執鞭以見之</hi>休既覺知恥<lb/>
見欺誘自恃兵馬精多遂交戰遜自為中部令朱桓全<lb/>
琮為左右翼三道俱進果衝休伏兵因驅走之追亡逐<lb/>
北徑至夹石斬獲萬餘牛馬騾驢車乘萬兩軍資器械<lb/>
畧盡休還疽發背死諸軍振旅過武昌大帝令左右以<lb/>
御葢覆遜出入殿門凡所賜遜皆御物上珍於時莫與<lb/>
為比遜既立大功大帝嘉遜功德欲殊顯之拜為上將<lb/>
<pb n="KR3k0013_WYG_377-17b"/>
軍列侯猶欲令歴本州舉命乃使揚州牧吕範就辟别<lb/>
駕從事起茂才<lb/>
陸抗為奮威將軍魏將諸葛誕舉壽春降拜抗柴桑督<lb/>
赴壽春破魏牙門將偏將軍遷征北將軍<lb/>
賀齊為威武中郎將討丹陽黟歙大破之分歙為始新<lb/>
加偏將軍新都守累破盗賊被命詣所在及當還郡大<lb/>
帝出祖道作樂舞象<hi>吳書曰大帝謂齊曰今定天下都中國使殊俗貢珍狡獸率舞非君</hi>
<hi>誰與齊曰殿下以神武應期廓開王業臣幸遭際㑹得驅馳風塵之下佐助末行效鷹犬之用臣之願也若殊</hi>
<pb n="KR3k0013_WYG_377-18a"/>
<hi>俗貢珍狡獸率衆宜在聖德非臣所能也</hi>賜齊駢車駿馬罷坐住駕使齊就<lb/>
車齊辭不敢大帝使左右扶齊上車令導吏卒兵騎如<lb/>
在郡儀大帝望之笑曰人當努力非積行累勤此不可<lb/>
得去百餘歩乃旋齊又與陸遜討破鄱陽尤突拜安東<lb/>
將軍封山隂侯<lb/>
全琮為偏將軍時蜀將闗羽圍樊襄陽琮上䟽陳羽可<lb/>
討之計大帝時已與吕蒙隂議襲之恐事泄故寢琮表<lb/>
不荅及禽羽大帝置酒公安顧謂琮曰君前陳此孤雖<lb/>
<pb n="KR3k0013_WYG_377-18b"/>
不相荅今之㨗抑亦君之功也於是封陽華亭侯琮又<lb/>
擊破魏舟軍梟其將軍尹盧遷綏南將軍進封錢唐侯<lb/>
吕岱為督軍校尉與將軍蔣欽將兵討平㑹稽東冶賊<lb/>
吕合秦狼等拜昭信中郎將又鎭長沙攻斬醴陵袁龍<lb/>
遷廬陵太守又代歩隲為交州刺史討桂陽湞陽王金<lb/>
縳金傳送詣都斬首獲生凡萬餘人遷安南將軍假節<lb/>
封都鄉侯又擊破九眞太守士徽大將甘醴桓治等進<lb/>
封番禺侯於是除廣州復為交州如故岱既定交州復<lb/>
<pb n="KR3k0013_WYG_377-19a"/>
進討九眞斬獲萬數徼外諸國各遣使奉貢大帝嘉其<lb/>
功進拜鎭南將軍<lb/>
周魴為昭義校尉建密計隨陸遜擊魏司馬曹休遜横<lb/>
截休軍斬獲萬計軍旋大帝大㑹諸將歡宴酒酣謂魴<lb/>
曰成孤大事君之功名當書之竹帛加禆將軍賜爵闗<lb/>
内侯<lb/>
鍾離牧為監軍使者討平建安鄱陽新都三郡亂民封<lb/>
秦亭侯拜越騎校尉又五谿夷叛亂牧為平魏將軍討<lb/>
<pb n="KR3k0013_WYG_377-19b"/>
平之遷公安督揚武將軍封都鄉侯<lb/>
潘濬為輔軍中郎將武陵部從事樊伷誘導諸夷圖以<lb/>
武陵屬蜀先主濬以五千兵斬平之遷奮威將軍封常<lb/>
遷亭侯<lb/>
陸凱為建武校尉討山賊陳毖於零陵斬毖克㨗拜巴<lb/>
丘督偏將軍封都鄉侯<lb/>
吾粲為昭義中郎將與吕岱討平山越入為屯騎校尉<lb/>
少府<lb/>
<pb n="KR3k0013_WYG_377-20a"/>
是儀為都尉從大帝討闗羽拜忠義校尉儀陳謝大帝<lb/>
令曰孤雖非趙簡子卿安得不自屈為周舍耶既定荆<lb/>
州都武昌拜禆將軍封都亭侯黄武中遣儀之皖就將<lb/>
軍劉邵欲誘致曹休休到大破之遷偏將軍<lb/>
胡綜為右部督大帝使綜與賀齊生虜得魏蘄春太守<lb/>
晉宗加建武中郎將<lb/>
諸葛恪為撫越將軍領丹陽太守授棨㦸武騎三百拜<lb/>
畢大帝命恪備威儀作皷吹導引歸家及到府山民去<lb/>
<pb n="KR3k0013_WYG_377-20b"/>
惡從化大帝嘉其功遣尚書僕射薛琮勞軍拜恪威北<lb/>
將軍封都鄉侯復拜太傳㑹衆於東興與魏軍戰斬首<lb/>
數千資器山積振旅而歸進封恪陽都侯加荆揚州牧<lb/>
督中外諸軍事賜金一百斤馬二百匹繒布一萬疋<lb/>
丁奉以驍勇為小將屬甘寜陸遜潘璋等數遣征伐戰<lb/>
鬬常冠軍每斬將搴旗稍遷偏將軍廢帝即位為冠軍<lb/>
封都亭侯魏遣諸葛誕胡遵等攻東興諸葛恪率軍拒<lb/>
之奉見其前部兵少奉縱兵大破敵魏軍遂潰遷滅㓂<lb/>
<pb n="KR3k0013_WYG_377-21a"/>
將軍進封都鄉侯魏將文欽來降以奉為虎威將軍從<lb/>
孫峻至壽春迎之與敵追軍戰於高亭奉突入其陣斬<lb/>
首數百獲其軍器進封安豐侯又魏大將軍諸葛誕據<lb/>
壽春來降魏人圍之奉為先登屯于黎漿力戰有功拜<lb/>
左將軍<lb/>
　<lb/>
　<lb/>
　<lb/>
<pb n="KR3k0013_WYG_377-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜巻三百七十七<lb/>
</p>
<p>
</p>
  </div>
</body>
</text>
</TEI>
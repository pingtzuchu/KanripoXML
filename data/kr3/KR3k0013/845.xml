<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八百四十五</head>
    <p>
<pb n="KR3k0013_WYG_845-1a"/>
欽定四庫全書<lb/>
　冊府元龜卷八百四十五　宋　王欽若等　撰<lb/>
　　總録部<lb/>
　　　　膂力　　趫捷　　善武藝　　執御<lb/>
　　　膂力<lb/>
詩云孔武有力又云有力如虎斯盖萬人之敵百夫之<lb/>
防者也其有血氣方剛筋骨秀出懻忮自任伉健無對<lb/>
絶邁乎倫品時負於壯勇誠禀賦之有殊而才力之尤<lb/>
<pb n="KR3k0013_WYG_845-1b"/>
異然則恃之者亡稱之者賤聖人不語其惟力乎小民<lb/>
所用在於壯爾自非處之若怯而戒之在鬭進以戡難<lb/>
而禦侮退乃卷懐而若虛亦何以全養勇之道成率義<lb/>
之美哉其或肆陸梁恃鷙猛謂衆莫予拒而務於勝人<lb/>
是乃暴虎之徒不足算已<lb/>
奡寒浞子多力能陸地行舟<lb/>
蜚亷秦之先也蜚亷生惡來有力<hi>手裂虎兕</hi>蜚亷善走父子<lb/>
俱以才力事紂<lb/>
<pb n="KR3k0013_WYG_845-2a"/>
潁考叔鄭大夫鄭伯將伐許授兵於太宫<hi>太宫鄭祖廟也</hi>公孫<lb/>
閼與潁考叔争車<hi>公孫閼鄭大夫</hi>潁考叔挾輈以走<hi>輈車轅也</hi>子都<lb/>
拔棘以逐之<hi>子都公孫閼也棘㦸也</hi>
南宫長萬宋大夫曹師伐宋長萬奔陳以乗車輦其毋<lb/>
一日而至<hi>乗車非兵車駕人曰輦宋去陳二百六十里言萬之多力</hi>宋人請南宫萬<lb/>
于陳以賂陳人使婦人飲之酒而以犀革裹之比及宋<lb/>
手足皆見宋人醢之<lb/>
叔山冉楚人晉楚戰于鄢陵楚師薄于險<hi>薄迫也</hi>叔山冉<lb/>
<pb n="KR3k0013_WYG_845-2b"/>
摶人以投中車折軾晉師乃止<lb/>
秦堇父魯孟獻子家臣魯師從晉伐偪陽堇父輦重如<lb/>
役<hi>叔挽重車以從師</hi>
叔梁紇魯人為鄹邑大夫從伐偪陽偪陽人啓門諸侯<lb/>
之士門焉<hi>見門開故攻之</hi>懸門發紇抉之以出門者<lb/>
狄虒彌魯人從晉伐偪陽叔梁紇既抉懸門虒彌建大<lb/>
車之輪而蒙之以甲以為櫓<hi>蒙覆也櫓大楯也</hi>左執之右拔㦸<lb/>
以成一隊孟獻子曰詩所謂有力如虎者也<lb/>
<pb n="KR3k0013_WYG_845-3a"/>
慶舎字子之為齊大夫封之子慶封之亂欒髙陳鮑之<lb/>
徒介慶氏之甲<hi>欒子雅髙子尾陳陳須無鮑鮑國</hi>子尾抽桷擊扉三<hi>桷椽</hi>
<hi>也扉門闔也以桷擊扉為期</hi>盧蒲癸自後刺子之王何以戈擊之解<lb/>
其左肩猶援廟桷動於甍以俎壺投殺人而後死<hi>言其甚多</hi>
<hi>力</hi>
子期楚司馬白公勝作亂殺子期于朝子期曰昔者吾<lb/>
以力事君不可以弗終拔豫章以殺人而後死<hi>以效其多力豫</hi>
<hi>章大木</hi>
<pb n="KR3k0013_WYG_845-3b"/>
孟説不知何許人秦武王有力好戲力士任鄙烏獲與<lb/>
説皆至大官王與説舉鼎絶臏而死<hi>臏作脉</hi>
孟賁生拔牛角<lb/>
夏育衛人力舉千鈞<lb/>
吾邱鴧中山之人多力也趙氏攻中山吾丘鴧衣鐵甲<lb/>
操鐵杖以戰而擊無不碎所衝無不陷以車投車以人<lb/>
投人<lb/>
漢項籍字羽下相人力扛鼎<hi>扛舉也</hi>才氣過人<lb/>
<pb n="KR3k0013_WYG_845-4a"/>
申屠嘉梁人文帝時為丞相初以材官蹶張<hi>今之弩以手張者曰</hi>
<hi>臂張以足蹋者曰蹶張</hi>從髙帝<lb/>
上官桀隴西上邽人少時為羽林期門郎從武帝上甘<lb/>
泉天大風車不得行解盖授桀桀盖雖風嘗屬車<hi>屬連也</hi>
雨下盖輒御帝竒其才力遷未央廐令<lb/>
甘延壽字君况少以良家子善騎射為羽林投石拔距<lb/>
絶於等倫<hi>投石以石投人也拔距者有人連坐相把據也距以為堅而能拔取之皆言其有手掣之</hi>
<hi>力超踰亭樓又言其趫捷耳非拔距也今人猶有拔𤓰之戲盖拔距之遺法</hi>
<pb n="KR3k0013_WYG_845-4b"/>
後漢盖延漁陽人彎弓三百斤邊俗尚勇力而延以氣<lb/>
聞官終左馮翼將軍<lb/>
祭肜字次孫有勇力能貫三百斤弓位太僕<lb/>
虞延字予大力能扛鼎官終太僕<lb/>
郭涼身長八尺氣力壯猛<lb/>
葛龔以善文記知名性慷慨壯烈勇力過人位臨汾令<lb/>
魏許褚勇力絶人漢末聚少年及宗族數千家共堅壁<lb/>
以禦冦時汝南葛陂賊萬餘人攻褚壁褚衆少不敵力<lb/>
<pb n="KR3k0013_WYG_845-5a"/>
戰疲極兵矢盡乃令壁中男女聚治石如杵斗者置四<lb/>
隅褚飛石擲之所值皆摧碎賊不敢進糧乏偽與賊和<lb/>
以牛與賊易食賊來取牛牛輒奔還褚乃出陣前一手<lb/>
逆曳牛尾行百餘歩賊衆驚遂不敢取牛而走繇是淮<lb/>
汝陳梁間聞皆畏憚之後從太祖討韓遂馬超於潼闗<lb/>
太祖將北渡臨濟河先渡兵獨與褚及虎士百餘人留<lb/>
南崖斷後超將步騎萬餘人來奔太祖軍矢下如雨褚<lb/>
白太祖賊來多今兵渡以盡宜去乃扶太祖上船賊戰<lb/>
<pb n="KR3k0013_WYG_845-5b"/>
急軍争濟船重欲没褚斬攀船者左手舉馬鞍蔽太祖<lb/>
船舵工為流矢所中死褚右手並泝船僅乃得渡是日<lb/>
㣲褚幾危其後太祖與遂超等單馬㑹語左右皆不得<lb/>
從惟將褚超負其力隂欲前突太祖素聞褚勇疑從騎<lb/>
是褚乃問太祖曰公有虎侯者安在太祖顧指褚褚瞋<lb/>
目眄之超不敢動乃各罷後數日㑹戰大破超等褚身<lb/>
斬首級遷武衛中郎將武衛之號自此始也軍中以褚<lb/>
力如虎而癡故號曰虎癡是以超問虎侯至今天下稱<lb/>
<pb n="KR3k0013_WYG_845-6a"/>
焉皆謂其姓名也<lb/>
典韋陳留已吾人形貌魁梧膂力過人初平中張邈舉<lb/>
義兵韋為士屬司馬趙寵牙門旗長大人莫能勝韋以<lb/>
一手建之寵異其才力韋好持大雙㦸與長刀等軍中<lb/>
為之語曰帳下壯士有韋君提一雙㦸八十斤<lb/>
蜀劉封隨先主入蜀自葭萌還攻劉璋時封年二十餘<lb/>
有將數人將兵俱與諸葛亮張飛等泝流洄而上所在<lb/>
戰克位副軍將軍<lb/>
<pb n="KR3k0013_WYG_845-6b"/>
吳韓當為孫堅别部司馬嘗從堅征伐周旋數犯危難<lb/>
陷敵擒虜<lb/>
董龔字元代㑹稽餘姚人長八尺武力過人位偏将軍<lb/>
朱據字子範吳郡吳人有姿貌膂力又能論難位新都<lb/>
郡丞<lb/>
晉庾東以勇力聞武帝時有西域健胡趫㨗無敵晉人<lb/>
莫敢與較帝募勇士惟東應選遂撲殺之名振殊俗<lb/>
蔡裔少有勇力呼聲若雷嘗有盜入室裔撫几一呼賊<lb/>
<pb n="KR3k0013_WYG_845-7a"/>
衆皆殞時人憚之後為兖州刺史<lb/>
吳彦字士則吳郡吳人出自寒㣲有文武才幹身長八<lb/>
尺手格猛獸膂力絶羣位交州刺史<lb/>
張昌本義陽蠻少為平氏縣吏武力過人<lb/>
後蜀李庠為中軍騎督弓馬便㨗膂力過人時論方之<lb/>
文鴦<lb/>
宋孟龍符驍果有膽氣幹力絶人位殿中將軍<lb/>
孟係祖有筋幹異力能擔負數人入𨽻羽林為殿中将<lb/>
<pb n="KR3k0013_WYG_845-7b"/>
軍<lb/>
劉唐祖新康縣男䖍之子便弓馬膂力絶人<lb/>
佼長生出身為縣將本府以其膂力召為府將<lb/>
張東有勇力手格猛獸位左将軍<lb/>
南齊周山圖家業寒賤年十五六氣力絶衆食噉嘗兼<lb/>
數人鄉里獵戲聚嘗為主帥指麾處分皆見從位黄門<lb/>
郎<lb/>
張敬兒南陽冠軍人好射虎南陽新野風俗出騎射而<lb/>
<pb n="KR3k0013_WYG_845-8a"/>
敬兒尤多膂力求入隊為曲阿戎驛將<lb/>
焦度為青州刺史顔師伯輔國府參軍師伯啓孝武稱<lb/>
度氣力弓馬絶人帝召還充左右見度身形黒壯謂師<lb/>
伯曰真健物也<lb/>
梁羊侃少而雄勇膂力絶人泗橋有數石人長八尺大<lb/>
十圍侃執以相擊悉皆破碎位都官尚書<lb/>
鄧元起字仲居南郡當陽人也少有膽幹膂力過人位<lb/>
益州刺史<lb/>
<pb n="KR3k0013_WYG_845-8b"/>
陳周鐵虎不知何許人梁世南渡語音傖重膂力過人<lb/>
位太子左衛<lb/>
程靈洗少以勇力聞歩行日二百餘里位安西将軍<lb/>
杜僧明形貌𦕈小而膽氣過人有勇力善騎射位平北<lb/>
將軍<lb/>
任忠字奉誠小名蠻奴膂力過人尤善騎射位開府儀<lb/>
同三司<lb/>
周廸少居山谷有膂力能挽彊弩以弋獵為事位平南<lb/>
<pb n="KR3k0013_WYG_845-9a"/>
將軍<lb/>
乙瓌代人慕化入貢世祖留之瓌便弓馬善騎射手格<lb/>
猛獸膂力過人位西道都督<lb/>
徐世譜字典宗居荆州為主帥征伐蠻蜑尤敢勇有膂<lb/>
力善水戰<lb/>
後魏于栗磾代人為冠軍將軍道武畋于白登山見熊<lb/>
領數子帝謂栗磾曰能縳之乎栗磾曰能帝曰若搏之<lb/>
不勝豈不虚斃一壯士耶栗磾曰自可能致御前而制<lb/>
<pb n="KR3k0013_WYG_845-9b"/>
之尋擒之<lb/>
崔延伯博陵人也有氣力以勇壯聞位征西将軍<lb/>
韓茂字元興父耆龍驤将軍茂年十七膂力絶人尤善<lb/>
騎射明元曽親征丁零翟猛茂為中軍執幢時大風諸<lb/>
軍旌皆偃仆茂於馬上持幢初不傾倒明元異而問之<lb/>
徴茂所屬具以狀對明元謂左右曰記之尋徴詣行在<lb/>
所試以騎射明元深竒之以茂為虎賁中郎将<lb/>
陸真代人少善騎射大武初以真膂力過人拜為内郎<lb/>
<pb n="KR3k0013_WYG_845-10a"/>
劉尼少壯健有膂力勇果善射太武見而善之拜羽林<lb/>
郎中<lb/>
谷渾字元冲昌黎人父衮膂力兼人彎弓三百斤勇冠<lb/>
一時位安南將軍<lb/>
伊馥代人善射多力曳牛却行位太子太保<lb/>
長孫頺善射彎弓三百斤位征南將軍<lb/>
宇文福少驍果有膂力位征南將軍<lb/>
鄭思明左光祿大夫連山子思明及弟思和並以武力<lb/>
<pb n="KR3k0013_WYG_845-10b"/>
自効位直閣將軍<lb/>
傅永字修期清河人有氣幹拳勇過人子叔偉九嵗為<lb/>
州主簿及長膂力過人彎弓三百斤左右馳射見者以<lb/>
為得永之武而不得永之文也<lb/>
奚康生性驍勇有武藝弓力十石為南青州刺史時梁<lb/>
武帝聞康生能引强弩力至十餘石故特作大弓兩張<lb/>
送與康生康生得弓便㑹集文武乃用平射猶有餘力<lb/>
其弓長八尺把中圍尺二寸箭麄殆如今之長笛觀者<lb/>
<pb n="KR3k0013_WYG_845-11a"/>
以為希世絶倫弓即表送置之武庫<lb/>
崔鳳少便弓馬壯勇有膂力<lb/>
北齊侯景懷鎮人少驍勇有膂力善騎射以選為北鎮<lb/>
兵<lb/>
綦連猛魏元象中為中外府帳内都督梁使來聘云有<lb/>
武藝求訪北人欲與相角文襄遣猛就館接之雙帶兩<lb/>
鞬左右馳射兼共試力挽强梁人引弓兩張力皆三石<lb/>
猛遂併取四張叠而抗之過度梁人嗟服之<lb/>
<pb n="KR3k0013_WYG_845-11b"/>
後周韓雄字木蘭河東垣人也少敢勇膂力絶人工騎<lb/>
射有将帥材略位驃騎大将軍<lb/>
竇熾字光成善騎射膂力過人位太保<lb/>
宇文顯和膂力絶人彎弓數百斤能左右馳射<lb/>
王勇代州武川人本名胡仁少雄健有膽决便弓馬膂<lb/>
力過人位大将軍<lb/>
王傑少有志每以功名自許善騎射有膂力位上柱國<lb/>
崔説本名士約少有氣概膂力過人尤工騎射位大将<lb/>
<pb n="KR3k0013_WYG_845-12a"/>
軍<lb/>
楊汪字元度少兇疎好與人羣鬬拳所毆擊無不顛踣<lb/>
位吏部尚書<lb/>
韓盛善騎射膂力過人位新平郡守<lb/>
隋張威少倜儻有大志善騎射膂力過人在周數從征<lb/>
伐位至柱國京兆尹<lb/>
和洪濟南人少有武力勇烈過人周武帝時數從征伐<lb/>
以戰功累遷車騎大将軍<lb/>
<pb n="KR3k0013_WYG_845-12b"/>
段文振北海平原人少有膂力膽氣過人位左候大將<lb/>
軍<lb/>
魚俱羅馮翼下邽人膂力絶人聲氣雄壯言聞數百歩<lb/>
弱冠為親衛累遷大都督<lb/>
董純字徳厚少有膂力便弓馬在周仕歴司御上士<lb/>
周範偉儀姿有膂力仕隋齊王府佐<lb/>
唐張士貴本名忽㖀𢎞農盧氏人也膂力過人彎弓一<lb/>
百五十斤左右騎射矢不虚發位左領軍大將軍<lb/>
<pb n="KR3k0013_WYG_845-13a"/>
喬軌字文度京兆渭南人慷慨有志略身長八尺膂力<lb/>
過人善擊劒左右馳射而頗渉書傳<lb/>
梁崇義長安人以升斗給役于市井間有膂力能卷金<lb/>
舒鉤後為羽林射生<lb/>
衛伯玉有膂力自幼習知武藝天寳中仗劒之安西以<lb/>
邊功累遷至員外諸衛将軍<lb/>
康藝全為河東偏伍勇力絶人節度使馬燧以其多藝<lb/>
因以藝全名之<lb/>
<pb n="KR3k0013_WYG_845-13b"/>
李載義以武力稱繼為幽州屬郡守載義少孤與鄉曲<lb/>
之不令者遊有勇力善挽强角觝劉濟為幽州節度使<lb/>
見而偉之置於親軍毎從征伐<lb/>
梁王彦章曹南人少好勇多力太祖領四鎮擢為偏校<lb/>
嘗持一鐵槍重踰百斤所向無敢當者<lb/>
後唐朱漢賔亳州人少有膂力形神壯偉膽氣過人位<lb/>
太子少保致仕<lb/>
晉翟璋好男力時目為大蟲即癡虎之稱也位左羽林<lb/>
<pb n="KR3k0013_WYG_845-14a"/>
綂軍<lb/>
張郎年十八善射膂力過人鄉里憚之位慶州刺史<lb/>
周王繼𢎞少勇悍後唐明宗作鎮致之麾下善歩鬬多<lb/>
力位河陽節度使<lb/>
　　　趫㨗<lb/>
夫有力善走剽悍勁疾斯趫㨗之謂也若乃禀肖之異<lb/>
伉健殊尤屬方剛之際挺孔武之力跳盪輕疾絶出流<lb/>
類雖則一介之士亦乃百夫之特也然則壯有所用力<lb/>
<pb n="KR3k0013_WYG_845-14b"/>
供時使仡仡之氣既有所取﨣﨣之武亦可足稱或乃<lb/>
恃其過人昧乎養勇失於繇禮之訓違夫率義之㫖斯<lb/>
故輕生而嗇禍者哉<lb/>
蜚亷秦之先也足走千里手制兕虎以材力事商紂<lb/>
圉人犖魯人<hi>圉人掌養馬者犖名也史失其姓</hi>能投盖于稷門<hi>盖覆也稷門魯</hi>
<hi>南門走而自投接其尾之桷反覆門上</hi>
慶忌吳人勇為人所門走及奔馬<lb/>
漢甘延壽字君况北地郁都人為羽林投石㨗手絶於<lb/>
<pb n="KR3k0013_WYG_845-15a"/>
等倫嘗超踰羽林亭樓繇是遷為郎試弁為期門尉以<lb/>
材力愛幸為西域都䕶與陳湯共誅斬郅支單于封義<lb/>
成侯<lb/>
後漢董卓臨洮人膂力過人雙帶兩鞬左右馳射為羌<lb/>
胡所畏桓帝末以六郡良家子為羽林郎後位太師<lb/>
張燕常山真定人剽悍㨗速過人故軍中號曰飛燕後<lb/>
為平北将軍<lb/>
吕布字奉先五原郡九原人也漢末以驍武給并州便<lb/>
<pb n="KR3k0013_WYG_845-15b"/>
弓馬膂力過人號曰飛将稍遷至中郎將董卓自以遇<lb/>
人無禮恐人謀已嘗以布自衛卓性剛而褊忿布嘗小<lb/>
失意拔手㦸擲布布拳㨗避之而改容顧謝卓意亦解<lb/>
吳虞翻㑹稽餘姚人為孫䇿功曹從䇿討山越䇿獨騎<lb/>
與翻相待山中得平地勸䇿乗馬䇿曰卿無馬奈何答<lb/>
曰翻能歩行日可三百餘里自征討以來吏卒無及翻<lb/>
者明府試躍馬翻隨之行及大道得一鼓吏䇿取角自<lb/>
鳴之部曲識聲小大皆出遂從周旋平定三郡<lb/>
<pb n="KR3k0013_WYG_845-16a"/>
晉唐彬字儒宗魯國鄒人少便弓馬好遊獵身長八尺<lb/>
走及奔鹿强力兼人後為前将軍領西戎校尉雍州刺<lb/>
史<lb/>
王彌東萊人惠帝末入長廣山為羣盜彌多權略凡有<lb/>
所掠必豫圖成敗舉無遺䇿弓馬迅㨗膂力過人青土<lb/>
號為飛豹<lb/>
郭黙河内懷人少㣲賤以壯勇事太守裴整嘗身被重<lb/>
甲跳三丈餘時人莫不憚之後為西中郎将豫州刺史<lb/>
<pb n="KR3k0013_WYG_845-16b"/>
桓石䖍荆州刺史豁之子小字鎮惡有才幹趫㨗絶倫<lb/>
從父在荆州於獵圍中見猛獸被數箭而伏諸督将素<lb/>
知其勇戲令拔箭石䖍因急往拔得一箭猛獸跳石䖍<lb/>
亦跳高於猛獸獸伏復拔一箭以歸終冠軍将軍豫州<lb/>
刺史<lb/>
陳安字虎侯隴右人驍壯果毅武幹過人多力善射持<lb/>
七尺刀貫甲奔及馳馬<lb/>
宋傅𢎞之北地泥陽人也素善騎乗為建威将軍順陽<lb/>
<pb n="KR3k0013_WYG_845-17a"/>
太守從高祖至長安𢎞之於姚泓馳道内綏服戲馬或<lb/>
馳或驟往反二十里中甚有姿致羌胡聚觀者數十人<lb/>
並驚惋歎息初上馬以馬鞭柄䇿挽致兩股内及下馬<lb/>
柄折<lb/>
尺天生吳興餘杭人天興之弟也天生少為隊将十人<lb/>
同火屋後有一大坑廣二丈餘十人共跳之皆度惟天<lb/>
生墜坑天生乃取實中苦竹剡其端使利交横布坑内<lb/>
更呼等類共跳並畏懼不敢天生曰我向已不度今者<lb/>
<pb n="KR3k0013_WYG_845-17b"/>
必墜此坑中丈夫跳此不度亦何活乃復跳之往反十<lb/>
餘曽無留礙衆並歎服<lb/>
南齊張敬兒為雍州刺史部伍泊沔口敬兒乗舴艋過<lb/>
江詣晉熈王爕中江遇風船覆左右丁壯者各泅走餘<lb/>
二小吏没船下呌呼張敬兒兩掖挾之隨船覆仰嘗得<lb/>
在水上如此翻覆行數十里方得迎接失所持節更給<lb/>
之<lb/>
王敬則晉陵南沙人也年二十餘善拍張跳刁髙與白<lb/>
<pb n="KR3k0013_WYG_845-18a"/>
虎幢等如此五六接無不中補挾轂隊主領細鎧左右<lb/>
梁羊偘泰山梁甫人也少雄勇膂力絶人於兖州堯廟<lb/>
蹋壁直上至五尋横行得七跡後為都官尚書<lb/>
蘭欽字休明幼而果决趫㨗過人宋末隨父子雲在雒<lb/>
陽嘗於市騙槖駞天監中兼文徳主師征南中五郡諸<lb/>
洞反者所至皆平欽有謀略勇决善戰歩行日二百里<lb/>
勇武過人善撫馭得人死力以軍功封安懐縣男<lb/>
陳周文育義興陽羡人也年十一能反覆游水中數里<lb/>
<pb n="KR3k0013_WYG_845-18b"/>
髙跳六尺與羣兒聚戲衆莫能及後為鎮南将軍封壽<lb/>
昌公<lb/>
黄法氍<hi>音俱</hi>字仲昭巴山新建人少勁健有膽力歩行日<lb/>
三百里距躍三丈頗便書疏閑明簿領出入郡中為鄉<lb/>
里所憚後為豫州刺史<lb/>
後魏傅永廣平易陽人也有氣幹拳勇過人能手執鞍<lb/>
橋倒立馳騁後為平東将軍光禄大夫<lb/>
傅叔偉永之子也亦能立馬上與人角騁九嵗為州主<lb/>
<pb n="KR3k0013_WYG_845-19a"/>
簿<lb/>
楊大眼武都氐難當之孫少有膽氣跳走如飛然側出<lb/>
不為一宗親顧待頗有饑寒之切太和中起家奉朝請<lb/>
時孝文自代将南伐令尚書李冲典選征官大眼往求<lb/>
焉冲弗許大眼曰尚書不見知聴下官出一伎便出長<lb/>
繩三丈許繫髮而走繩直如矢馬馳不及見者莫不驚<lb/>
歎冲曰自千載以來未有逸才若此者也遂用為軍主<lb/>
大眼顧謂同寮曰吾之今日所謂蛟龍得水之秋自此<lb/>
<pb n="KR3k0013_WYG_845-19b"/>
一舉終不復與諸君齊列矣未幾遷為統軍從孝武征宛<lb/>
葉襄鄧九江鍾離之間所經戰陣莫不勇冠六軍<lb/>
伊馥代人少而勇健走及奔馬善射多力位終太子太<lb/>
保平尚書事<lb/>
爾朱兆字萬仁榮從子也少驍猛善騎射手格猛獸趫<lb/>
㨗過人數從榮遊獵至於窮巖絶澗人所不能升降者<lb/>
兆必先之榮以此特加賞愛任為爪牙以軍功為平逺<lb/>
将軍歩兵校尉<lb/>
<pb n="KR3k0013_WYG_845-20a"/>
後周韓果字阿六拔代州武川人驍雄善騎射從賀拔<lb/>
岳西征為岳帳卒果膂力絶倫被甲荷戈昇陟峯嶺猶<lb/>
涉平路雖數十百日不以為勞以功授宣威将軍後從<lb/>
大軍破稽胡於北山胡地險阻人迹罕至果進兵窮討<lb/>
散其種落稽胡憚果勁健號為著翅人太祖聞之笑曰<lb/>
著翅之名寧減飛将<lb/>
達奚震字猛略代人也同州刺史武之子少驍勇便騎<lb/>
射太祖嘗於渭北較獵兎過太祖前震與諸将競射之<lb/>
<pb n="KR3k0013_WYG_845-20b"/>
馬倒而墜震足不傾躓因歩走射之矢發中兎顧馬纔<lb/>
起遂迴身騰上太祖喜曰非此父不生此子乃賜震雜<lb/>
綵百段震後累遷上柱國<lb/>
隋賀若敦仕周文為都督封安陵縣伯嘗從太祖較獵<lb/>
於甘泉宫時圍人不齊獸多逃逸太祖大怒人皆股戰<lb/>
圍内惟有一鹿俄亦突圍而走敦躍馬馳之鹿上東山<lb/>
敦棄馬歩逐至山半便掣之而下太祖悦諸将因得免<lb/>
責<lb/>
<pb n="KR3k0013_WYG_845-21a"/>
長孫晟趫㨗過人年十八為後周司衛上士<lb/>
崔𢎞度年十七周大冡宰宇文䕶引為親信軍校都督<lb/>
累轉大都督時䕶弟中山公訓為蒲州刺史令𢎞度從<lb/>
焉嘗與訓登樓至上層去地四五丈俯臨之訓曰可畏<lb/>
也𢎞度曰此何足畏欻然擲下至地無損傷訓以其拳<lb/>
㨗大竒之<lb/>
麥鐵杖始興人驍勇有膂力日行五百里走及奔馬陳<lb/>
宣帝大建中聚結為盜俘役為官戸配執御<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>毎罷朝<lb/>
<pb n="KR3k0013_WYG_845-21b"/>
後行百餘里夜至南徐州踰城而入行光火刼盜旦還<lb/>
及牙時仍又執<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>如此者十餘度物主識之州以狀奏<lb/>
朝士見鐵杖毎旦嘗在不之信也後數告變尚書蔡徴<lb/>
曰此可騐耳於仗下時購以百金求人送詔書與南徐<lb/>
州刺史鐵杖出應暮齎勑而往明旦及奏事帝曰信然<lb/>
為盜明矣惜其勇㨗誡而釋之陳亡後徙居清流縣遇<lb/>
江東反楊素遣鐵杖覘賊後叙戰勲不及鐵杖遇素馳<lb/>
驛歸于京師鐵杖歩追之毎夜則同宿素見而特悟奏<lb/>
<pb n="KR3k0013_WYG_845-22a"/>
授儀同三司以不識書放還鄉里成陽公李徹稱其驍<lb/>
武<lb/>
沈光字總持少驍㨗初建禪定寺其中幡竿髙十餘丈<lb/>
適遇繩絶非人力所及諸僧患之光見而謂僧曰持繩<lb/>
來當相為上耳諸僧驚喜因取而與之光乃銜索拍竿<lb/>
而上直至龍頭繫繩畢手足皆放透空而下以掌據地<lb/>
倒行數十歩觀者駭悦莫不嗟異時人號為肉飛僊從<lb/>
煬帝攻遼東以衝梯擊城竿長十五丈光昇其端臨城<lb/>
<pb n="KR3k0013_WYG_845-22b"/>
與賊戰短兵接殺十數人賊競擊之而墜未及於地適<lb/>
遇竿有垂絙光接而復上帝望見壯異之即拜朝散大<lb/>
夫<lb/>
史萬嵗少英武善騎射驍㨗若飛後以軍功拜上大将<lb/>
軍<lb/>
宇文忻字仲樂幼而敏惠年十二能左右馳射驍㨗若<lb/>
飛位至右領軍大将軍<lb/>
權武拜開府襲爵齊城郡公武少勁果能重甲上馬嘗<lb/>
<pb n="KR3k0013_WYG_845-23a"/>
倒投於井未及泉復躍而出其拳勇如此頻以軍功増<lb/>
邑終右屯衛大将軍<lb/>
唐髙開道世家寒㣲煑鹽以自給少而驍㨗走及奔馬<lb/>
後為尉州總管<lb/>
趙持滿工書善射力摶猛獸㨗及奔馬改為涼州都督<lb/>
府長史而親仁愛士多所交結在涼州嘗逐野馬自從<lb/>
射之無不洞于胸腋邊人深伏之<lb/>
史敬奉靈武人為本軍牙将形甚短小若不能勝衣至<lb/>
<pb n="KR3k0013_WYG_845-23b"/>
于野外馳逐能擒奔馬自執鞍勒隨鞍躍上然後覊帶<lb/>
矛矢在手前無强敵<lb/>
漢史𢎞毅字化元少游俠無行拳勇健歩日行二百里<lb/>
走及奔馬髙祖時為侍衛親軍都指揮使<lb/>
周王進幽州良鄉人為人勇悍走及奔馬符彦超為河<lb/>
朔郡守以略誘寘之左右長興初彦超領鎮安州屬王<lb/>
希全搆亂令進變狀聞於朝廷明宗賞其迅速錄寧衛<lb/>
将軍<lb/>
<pb n="KR3k0013_WYG_845-24a"/>
　　　善武藝<lb/>
弧矢之妙擊刺之能皆古人之所尚俠少之所務也其<lb/>
有忠信為質拳勇絶人既藴其壯心又輔之武藝復有<lb/>
負彼英姿目為飛将矟著折樹之名騎擅驚軍之號而<lb/>
能奉上盡節臨難不免此皆百夫之雄足以垂之不朽<lb/>
儻或心蓄姦賊志在飛揚雖使刀矛俱發左右馳騁所<lb/>
謂勇而無禮徒為兆亂之本者也<lb/>
荆軻衛人也衛人謂之慶卿既而之燕燕人謂之荆卿<lb/>
<pb n="KR3k0013_WYG_845-24b"/>
荆卿好讀書學擊劔以説衛元君元君不用<lb/>
漢司馬相如字長卿通西南夷拜中郎将少時好讀書<lb/>
學擊劔<lb/>
魏典韋陳留已吾人仕太祖至校尉好持大㦸與長刀<lb/>
軍中為之語曰帳下壯士有典君提一雙㦸八十斤<lb/>
嚴翰字公仲器性重厚篤好擊劔<lb/>
晉楊濟字文通厯位鎮南征北将軍武帝重兵官多授<lb/>
貴戚清望濟以武藝號為稱職<lb/>
<pb n="KR3k0013_WYG_845-25a"/>
桓𤣥字靈寳襲爵南郡公在江陵甚豪横士庶畏之過<lb/>
於刺史殷仲堪𤣥於仲堪㕔事前戲馬以矟擬仲堪仲<lb/>
堪中兵參軍劉邁在座謂𤣥馬矟有餘精理不足仲堪<lb/>
為之失色<lb/>
陳安為劉曜将後叛曜自稱大将軍雍涼秦梁四州牧<lb/>
涼王曜使其将軍平先立中伯率勁騎追安安與壯士<lb/>
十餘騎於陜中格戰安左手奮七尺大刀右手執丈八<lb/>
蛇矛近交則刀矛俱發輒害五六逺則雙帶鞬服左右<lb/>
<pb n="KR3k0013_WYG_845-25b"/>
馳射平先亦壯健絶人與安搏戰三交奪其蛇矛及安<lb/>
死隴上歌之曰隴上健兒有陳安軀幹雖小腹中寛䯀<lb/>
騘文馬鐵鍜鞍七尺大刀奮如湍丈八蛇矛左右盤十<lb/>
盪十決無當前<lb/>
南齊王宜興為屯騎校尉與黄回同石頭之謀宜興拳<lb/>
㨗善舞刀楯回嘗使十餘人以水交灑不能著<lb/>
周盤龍北蘭陵人為征虜将軍濟陽太守世祖數搆武<lb/>
帝令盤龍領軍校尉騁矟<lb/>
<pb n="KR3k0013_WYG_845-26a"/>
陳天福為前軍将軍善馬矟至今諸将法之<lb/>
梁羊侃為大軍司髙祖時車駕幸樂遊苑侃預宴時少<lb/>
府奏新造兩刀矟成長二丈四尺圍一尺三寸帝因賜<lb/>
侃河南國紫騮馬令試之侃執矟上馬左右擊刺特盡<lb/>
其妙觀者登樹帝曰此樹必為侍中折矣俄而果折因<lb/>
號此矟為折樹矟<lb/>
王神念為爪牙将軍少善騎射既老不衰嘗於髙祖前<lb/>
執二方楯左右交度馳馬往來冠絶郡伍有楊華者能<lb/>
<pb n="KR3k0013_WYG_845-26b"/>
作驚軍騎並一時妙㨗<lb/>
後魏來大千為騎都尉驍果善騎射永興初襲爵遷中<lb/>
散至於朝賀之日大千嘗著御鎧盤馬殿前朝臣莫不<lb/>
嗟歎<lb/>
于栗磾代人也為冠軍将軍左右馳射武藝過人好持<lb/>
黒矟以自標明元時拜黒矟将軍<lb/>
北齊尉興敬幽州刺史長命之子便弓馬有武藝髙祖<lb/>
引為帳内都督<lb/>
<pb n="KR3k0013_WYG_845-27a"/>
獨孤楷少謹厚便弄馬槊為宇文䕶執刀累轉車騎将<lb/>
軍<lb/>
田式字顯標為襄州總管性剛果多武藝拳勇過人<lb/>
燕榮字貴華髙祖受禪為大将軍性剛嚴有武藝擊突<lb/>
厥有功<lb/>
唐單雄信為李宻将少驍健尤能馬上用槍宻軍號為<lb/>
飛将<lb/>
羅士信始年十四為滎陽通守張須陁執衣遇翟讓來<lb/>
<pb n="KR3k0013_WYG_845-27b"/>
寇士信因請自効須陁小之士信重著一甲左右雙鞬<lb/>
躍而上馬陣方列士信執長槍立於馬上馳至賊所刺<lb/>
倒數人斬一人首擲於空中用槍承之戴以略陣賊衆<lb/>
愕然莫敢逼者士信乃棄鞍馳馬為十上十下而還<lb/>
秦叔寳為上柱國封翼國公毎從太宗征伐敵中有驍<lb/>
将鋭卒炫燿人馬出入來去太宗輒命叔寳往取叔寳<lb/>
應命躍槍而進必刺之萬衆之中<lb/>
哥舒翰初為别将吐蕃冦邊翰拒之于苦拔海吐蕃之<lb/>
<pb n="KR3k0013_WYG_845-28a"/>
衆三道從山相續而下翰持半叚槍當兵鋒逆擊之無<lb/>
不摧靡又擊其次軍復走又擊其後軍皆大破之繇是<lb/>
知名翰有家臣曰左車年十五毎隨翰入陣翰善使槍<lb/>
追賊及之以槍搭其肩而喝之賊驚顧翰從而刺其喉<lb/>
皆剔髙三五丈而墜左車輒下馬斬其首率以為常<lb/>
王難得有膽力天寳初吐蕃大冦河源軍難得以騎将<lb/>
為軍鋒贊普有子曰琅支都恃其趫悍乗諳真馬寳鈿<lb/>
裝鞍軍前求較鬬者難得横槍突往刺殺之斬其首以<lb/>
<pb n="KR3k0013_WYG_845-28b"/>
其馬歸軍使以聞𤣥宗召至御殿問之因令馳突作殺<lb/>
琅支都狀壯之賜以錦袍拜羽林将軍<lb/>
郭子儀初以武舉補左衛長史累以武藝登科為諸軍使<lb/>
李懐光為朔方節度少從軍為朔方死将以武藝壯<lb/>
勇稱朔方節度使郭子儀禮之益厚<lb/>
李觀徳宗時為四鎮北庭節度使少習武藝沈厚寡言<lb/>
有将帥識度<lb/>
梁王敬蕘潁州汝隂人為武寧軍節度使敬蕘魁傑沈<lb/>
<pb n="KR3k0013_WYG_845-29a"/>
勇多力善戰所用槍矢皆以純鐵鍜就槍重三十斤摧<lb/>
鋒突陣率以此勝<lb/>
王彦章少從軍嘗持鐵槍衝堅陷陣敵人畏之目之為<lb/>
王鐵槍後至正國軍節度使<lb/>
王景仁廬州合肥人材質魁偉性暴率無威儀善用槊<lb/>
頗推驍悍後至檢校太尉同平章事<lb/>
王重師潁川長杜人也唐天祐中為雍州節度使同平<lb/>
章事材力兼人沈黙大度臨事有權變劔矟之妙冠絶<lb/>
<pb n="KR3k0013_WYG_845-29b"/>
於一時中和末蔡冦陷許昌重師脱身而來太祖異其<lb/>
狀貌乃隷于拔山都毎於軍前效用頗出儕類<lb/>
晉萇從簡陳州人天福初為許州節度使世以屠羊為<lb/>
事力敵數人善用槊初事唐莊宗為小校攻取城邑召<lb/>
人為梯頭從簡多應募焉<lb/>
安審暉為邢州節度使器局謹重從父戰陣武藝絶人<lb/>
起家長直軍副兵馬使<lb/>
　　　執御<lb/>
<pb n="KR3k0013_WYG_845-30a"/>
仲尼曰吾何執吾執御矣若夫衘勒無失則控御有力<lb/>
輗軏斯正則夷險可履況乎任重致逺而徐疾以攸宜<lb/>
自邇陟遐故驅馳而莫擬盖競畏之無斁信動静而有<lb/>
常若乃蹉跌稍失用舍不精非徒敗律喪師抑亦失身<lb/>
隕志其為執御可不慎歟<lb/>
商費昌夏桀之時去夏歸商為湯御以敗夏桀于鳴條<lb/>
孟戲中衍太戊聞而卜之使御尹遂致使御而妻之<lb/>
周造父以善御幸於穆王得驥溫驪<hi>溫一作盗為馬純頸驪黒色</hi>驊<lb/>
<pb n="KR3k0013_WYG_845-30b"/>
騮<hi>色如華而赤今名馬驃赤者為棗駵駵馬赤也</hi>騄耳之駟<hi>紀年云北唐之君來見以一驪馬是</hi>
<hi>生騄耳八駿皆因其毛色為名</hi>西巡狩樂而忘歸<lb/>
奄父公仲宣王伐戎以為御<lb/>
縣賁父魯人魯公及宋人戰于乗丘縣賁父御<hi>縣賁皆氏也凡</hi>
<hi>車右勇力者為之</hi>卜國為右馬驚敗績<hi>驚奔/失列</hi>公墜佐車授綏<hi>戎車</hi>
<hi>之貳曰佐授綏乗公</hi>公曰末之卜也<hi>末之猶㣲哉言卜國無</hi>縣賁父曰他日<lb/>
不敗績而今敗績是無勇也<hi>公他日戰其御馬未嘗驚奔</hi>遂死之<hi>二人</hi>
<hi>赴敵而死</hi>圉人浴馬有流矢在白肉<hi>圉人掌養馬者白肉服裏肉</hi>公曰非<lb/>
<pb n="KR3k0013_WYG_845-31a"/>
其罪也<hi>流矢中馬非御與右之罪也</hi>遂誄之<hi>誄其赴敵之功以為謚</hi>
歩揚晉人秦穆公侵晉至于都<hi>都晉地韓原</hi>惠公謂慶鄭曰<lb/>
冦深矣若之何對曰君深其怨能淺其冦乎卜右慶鄭<lb/>
吉公曰鄭也不遜以家僕徒為右步揚御戎<hi>戎御公戎車</hi>梁<lb/>
繇靡御韓簡號射為右以承公晉師潰戎馬還濘而止<lb/>
梁繇靡御韓簡輅秦公将止之<hi>輅迎止獲也</hi>慶鄭曰釋來救<lb/>
君亦不克救遂止于秦<lb/>
許伯楚人邲之戰許伯御樂伯攝叔為右以致晉師許<lb/>
<pb n="KR3k0013_WYG_845-31b"/>
伯曰吾聞致師者御靡旌摩壘而還<hi>靡旌疾馳也摩近也</hi>樂伯曰<lb/>
吾聞致師者左射以菆<hi>左車左㬰菆矢之善也</hi>代御執轡御下兩<lb/>
馬掉鞅而還<hi>兩示也掉正也  閒暇</hi>攝叔曰吾聞致師者右入壘<lb/>
折馘<hi>折馘斷耳</hi>執俘而還皆行其所聞而復<lb/>
邴夏齊人鞍之戰邴夏御齊侯逢丑父為右晉解張御<lb/>
郤克鄭邱緩為右郤克傷於矢流血及屨未絶鼓音<hi>中軍</hi>
<hi>将自執旗鼔故雖傷而擊鼔不息</hi>曰余病矣張侯曰自始合而矢貫余<lb/>
手及肘余折以御左輪朱殷豈敢言病吾子忍之<hi>張侯解張</hi>
<pb n="KR3k0013_WYG_845-32a"/>
<hi>也朱血色血色久則殷殷音近烟人謂赤黒為殷色言血多汚車輪御猶不敢息</hi>緩曰自始合<lb/>
茍有險余必下推車子豈識之然子病矣<hi>以其不識已推車</hi>張<lb/>
侯曰師之耳目在吾旗鼓進退從之此車一人殿之可<lb/>
以集事<hi>殿鎮也集成也</hi>若之何其以病敗君之大事也擐甲執<lb/>
兵固即死也病未及死吾子勉之左并轡右援枹而鼓<lb/>
馬逸不能止師從之<hi>晉師從郤克車</hi>齊師敗績韓厥将戰夢子<lb/>
輿謂已曰且辟左右<hi>子輿韓厥父</hi>故中御而從齊侯<hi>居中代御者自</hi>
<hi>非元師御者皆在中将左右</hi>邴夏曰射其御者君子也公曰謂之君<lb/>
<pb n="KR3k0013_WYG_845-32b"/>
子而射之非禮也<hi>齊侯不知戎禮</hi>射其左越于車下射其右斃<lb/>
于車中<lb/>
郵無正<hi>郵無正大夫王良也</hi>晉人鐵之戰趙簡子曰鄭人擊我伏<lb/>
<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>
                    <hi>
                        <graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>弓衣</hi>流血鼔音不衰今日之事莫我若也衛莊公為<lb/>
右<hi>莊公奔晉簡子将納之故為右</hi>曰吾九登九下擊人盡殪今日之事<lb/>
莫我加也郵無正曰吾兩鞅将絶吾能止之今日之事<lb/>
我御之上也駕而乗材<hi>材横木</hi>兩鞅皆絶一云趙簡子使<lb/>
王良與嬖奚乗終日而不獲一禽嬖奚反命曰天下之<lb/>
<pb n="KR3k0013_WYG_845-33a"/>
賤工也或以告王良良曰請復之彊而後行一朝而獲<lb/>
十嬖奚反命曰天下之良工也良請辭曰吾為範御終<lb/>
日不獲一為之詭遇一朝而獲十<hi>範法也詭不依法也</hi>
東野畢魯人以善御聞定公問于顔闔曰東野畢之御<lb/>
善乎對曰善則善矣然其馬將佚定公不說入謂左右<lb/>
曰君子固誣人乎三日而牧來謁之曰東野畢之馬佚<lb/>
兩驂引兩服入廐定公越席而起召顔闔曰子言東野<lb/>
畢其馬将佚不識何以知之對曰臣以政知之昔者舜<lb/>
<pb n="KR3k0013_WYG_845-33b"/>
巧于使民而造父巧于使馬舜不窮其民造父不窮其<lb/>
馬是以舜無佚民造父無佚馬今東野畢之御上車執<lb/>
轡御體正矣歩驟馳騁朝禮畢矣厯險致逺其方盡矣<lb/>
然而求馬不已是以知之公曰善哉<lb/>
宛射犬鄭人楚子伐鄭諸侯救鄭晉侯使張輅輔躒致<lb/>
楚師求御于鄭卜宛射犬吉使御廣車而行<lb/>
尹需學御三年而無得焉嘗寢想之<hi>寢卧思之</hi>中夜夢受秋<lb/>
駕於師<hi>秋駕美御之師</hi>明日往朝望而謂之曰吾非愛道於子<lb/>
<pb n="KR3k0013_WYG_845-34a"/>
也恐子不可予也今日將敎子以秋駕尹承而反走北<lb/>
面再拜曰臣有天幸今夕因夢受之<lb/>
漢祕彭祖以卒開沛城門為太公僕又為中廐令擊陳<lb/>
豨封戴侯<lb/>
夏侯嬰為沛廐司御髙祖為沛公以嬰為太僕嘗奉車<lb/>
<hi>為沛公御車也</hi>
荀彘太原廣武人以御見為侍中<hi>以善御得見因為侍中也</hi>
晉王湛宗族皆以為痴兄子濟詣湛既而辭去湛送至<lb/>
<pb n="KR3k0013_WYG_845-34b"/>
門濟有從馬絶難乗濟問湛曰叔頗好騎否湛曰亦好<lb/>
之因騎此馬姿容既妙迴策如縈善騎者無以過之後<lb/>
至汝南内史<lb/>
宋劉徳願孝武時為豫州刺史善於御車嘗立兩柱使<lb/>
其中通車軸乃於百餘歩上振轡長驅未至數尺痛與<lb/>
牛杖從柱間直過其精如此世祖聞其能乃為之乗畫<lb/>
輪車幸太宰江夏王義恭第徳願著龍冠短朱衣執轡<lb/>
進止甚有容狀上欣歡賞賜甚厚<lb/>
<pb n="KR3k0013_WYG_845-35a"/>
唐齊映為御史中丞從徳宗幸梁州映嘗執轡㑹御馬<lb/>
遽駭奔跳頗甚帝懼傷映令舍轡映堅執久之乃止帝<lb/>
問其故曰馬奔踶不過傷臣茍捨之或犯清塵雖臣萬<lb/>
死何以塞責上嘉奨無已<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_845-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷八百四十五<lb/>
</p>
<p>
</p>
  </div>
</body>
</text>
</TEI>
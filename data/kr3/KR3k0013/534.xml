<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百三十四</head>
    <p>
<pb n="KR3k0013_WYG_534-1a"/>
欽定四庫全書<lb/>
　册府元龜卷五百三十四　宋　王欽若等　撰<lb/>
　　諌諍部<lb/>
　　　直諌<lb/>
夫極言切諌以弼違箴闕拂心逆耳而有犯無隱觸法<lb/>
靡悔守死不貳此忠臣之志也若夫南面萬乗之貴中<lb/>
堂千里之奥威福己任慘舒立致乃敢奮發於悃愊規<lb/>
切其過失面折廷諍以救其非露章封事以明其道斯<lb/>
<pb n="KR3k0013_WYG_534-1b"/>
張良喻之於苦口韓非比之於批鱗非徒戾一時之意<lb/>
且將蹈不測之禍自非誠心内藴精忠感厲冀一悟於<lb/>
人主而有利於國家者疇能若是哉兹所謂匪躬之臣<lb/>
仗節之士者也然而奪美顯惡非人臣之禮主文譎諌<lb/>
著風雅之義又何必以倖直詆訐為任哉<lb/>
夏關龍逢事桀桀為酒池足以運舟糟丘足以望七里<lb/>
一鼓之而牛飲者三千人關龍逢進諌曰為人君身行<lb/>
禮義愛人節財故國安而身夀也今君用財若毋盡用<lb/>
<pb n="KR3k0013_WYG_534-2a"/>
人若恐不能死不革天禍必降而誅必至矣君其革之<lb/>
立而不去朝桀因囚拘之君子聞之曰末之命矣夫<lb/>
周芮良夫為厲王好利近榮夷公良夫諌厲王曰王室<lb/>
其將卑乎夫榮公好專利而不知大難夫利百物之所<lb/>
生也天地之所載也而有專之其害多矣天地百物皆<lb/>
將取焉何可專也所怒甚多而不備大難以是教王王<lb/>
其能久乎夫王人者將導利而布之上下者也使神人<lb/>
百物無不得極<hi>極中也</hi>猶日怵惕懼怨之來也故頌曰思<lb/>
<pb n="KR3k0013_WYG_534-2b"/>
文后稷克配彼天立我蒸民莫匪爾極大雅曰陳錫載<lb/>
周<hi>言文王布錫施利以載成周道也</hi>是不布利而懼難乎故能載周以<lb/>
至於今今王學專利其可乎匹夫專利猶謂之盗王而<lb/>
行之其歸鮮矣榮公若用周必敗也厲王不聼卒以榮<lb/>
公為卿士諸侯不享王流于彘<hi>享獻也</hi>
富辰為大夫襄王十三年鄭人伐<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>王使游孫伯請<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>
<hi>游孫伯周大夫</hi>鄭人執之<hi>鄭人文公㨗也鄭怨惠王之入而不/與厲公爵又怨襄王之與衛<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>故不</hi>
<hi>聼王命而執王使</hi>王怒將以翟伐鄭<hi>翟隗姓之國也</hi>富辰諌曰不可人<lb/>
<pb n="KR3k0013_WYG_534-3a"/>
有言曰兄弟䜛䦧侮人百里<hi>䦧恨也兄弟雖以讒言相違恨猶禁禦他人侵侮己</hi>
<hi>者百里喻逺也</hi>周文公之詩曰兄弟䦧于墻外禦其侮<hi>文公之詩周公</hi>
<hi>旦所作棠棣之篇禦禁也雖相與恨於墻室之内然能外禦異族侮慢己者</hi>若是則䦧乃内<lb/>
侮不敗親也<hi>雖内相恨外禦他人故不敗親</hi>在鄭天子兄弟也<hi>言與襄王有兄</hi>
<hi>弟之親</hi>鄭武莊有大勲力于平桓<hi>武公桓公之子突也莊武公之子莊公寤生也</hi>
<hi>王功曰勲平幽王之子平王宜臼也桓平王之孫文太子之子桓王林也幽王既㓕鄭武公以卿士夾輔平王</hi>
<hi>東遷雒邑桓王即位鄭莊公為之卿士以王命討不庭伐宋入城</hi>凡我周之東遷晉鄭<lb/>
是依<hi>東遷謂平王也謂鄭武公與晉文侯戮力一心股肱周室夾輔平王也</hi>子頽之亂又<lb/>
<pb n="KR3k0013_WYG_534-3b"/>
鄭之繇定<hi>子頽周莊王之子惠王叔父簒惠王而立惠王出居鄭厲公殺子頽而立之事在周語上</hi>
今以小忿棄之是以小怨置大徳也無乃不可乎<hi>置廢也詩</hi>
<hi>云忘我大徳思我小怨也</hi>且夫兄弟之怨不徴召於他<hi>徴召也他謂翟也</hi>徴<lb/>
於他利乃外矣<hi>外利在翟</hi>章怨外利不義<hi>章明</hi>棄親即翟不祥<lb/>
<hi>祥善</hi>以怨報徳不仁義所以生利也祥所以事神也仁所<lb/>
以保民也<hi>保養</hi>不義則利不阜<hi>阜厚</hi>不祥則福不降不仁則<lb/>
民不至古之明王不失三徳者<hi>三仁義祥</hi>故能廣有天下而<lb/>
和寧百姓令聞不忘王其不可以棄之王不聼十七年<lb/>
<pb n="KR3k0013_WYG_534-4a"/>
王降翟師以伐鄭<hi>降下</hi>王徳翟人將以其女為后富辰諌<lb/>
曰不可夫婚姻禍福之階也利内則福繇之利外則禍<lb/>
今王外利矣<hi>樹利於翟</hi>其無乃階禍乎昔摯疇之國也繇大<lb/>
任<hi>摯疇二國任姓奚仲仲虺之後大任之家也大任王季之妃文王之母一云摯仲氏任又曰思齊大任文</hi>
<hi>王之母也</hi>杞繒繇大姒<hi>杞繒二國姒姓夏禹之後大姒之家也大姒文王之妃武王之母</hi>齊<lb/>
許申吕繇大姜<hi>四國皆姜姓四岳之後大姜之家也大姜大王之妃王季之母也</hi>陳繇<lb/>
大姬<hi>陳媯姓舜後也大姬周武之女成王之娣傳曰以元女大姫配虞胡公而封之陳</hi>是皆能<lb/>
内利親親者也<hi>内利内行七徳親親以申固其家也</hi>昔嫣之亡也繇仲任<lb/>
<pb n="KR3k0013_WYG_534-4b"/>
<hi>嫣妘姓之國仲任氏之女為嫣夫人唐尚書云嫣為鄭武公所㓕非取任氏而亡也昭謂幽王為西戎所殺云</hi>
<hi>言褒姒㓕之明禍有所繇也</hi>密須繇伯姞<hi>伯結密須之女世本云密須姞姓也</hi>鄶繇叔<lb/>
妘<hi>鄶妘姓之國叔妘同姓之女為鄶夫人唐尚書云亦鄭武公㓕之不繇女亡也昭為公羊傳曰先鄭伯有</hi>
<hi>善乎鄶云者通乎夫人以取其國此之謂也</hi>𥅆繇鄭姬<hi>𥅆姫姓文王之子𥅆季之國鄭姬鄭女為</hi>
<hi>𥅆夫人同姓相取猶魯昭公娶於呉氏亦其黷姓</hi>息繇陳媯<hi>息姬姓之國陳媯陳女為息侯夫人</hi>
<hi>蔡哀侯亦娶於陳息媯將過蔡蔡哀侯止而見之弗賔媯以告息侯息侯導楚伐蔡侯怨因稱息媯之美於楚</hi>
<hi>子遂㓕息以息媯歸也</hi>鄧繇楚曼<hi>鄧曼姓楚曼鄧女為楚武王夫人生文王文王過鄧而利其國</hi>
<hi>遂㓕鄧而兼之</hi>羅繇季姬<hi>羅熊姓之國季姫季/姬氏之女為羅夫人</hi>廬繇荆媯<hi>廬媯姓之</hi>
<pb n="KR3k0013_WYG_534-5a"/>
<hi>國荆媯廬女為荆夫人荆楚也</hi>是皆外利離親者<hi>行淫僻小利於外不能親親以亡其國</hi>
王曰利何如而内何如而外對曰尊貴明賢<hi>明顯</hi>庸勲長<lb/>
老<hi>庸用勲功也長老尙齒也</hi>愛親禮新親舊是利之内也若七徳離<lb/>
判民乃擕貳<hi>判分擕離也七徳謂尊貴至親舊</hi>各以利退<hi>退自營也</hi>上求不<lb/>
暨是其外利也<hi>暨至</hi>夫翟無列於王室<hi>列位次</hi>鄭伯南也主<lb/>
而卑之是不尊貴也<hi>南者在南服之侯伯也或云南南面君也按内傳鄭在南服禮畿外</hi>
<hi>侯伯世位其見待重於采地之君故是不尊貴也</hi>翟豺狼之徳也鄭未失周典<lb/>
主而蔑之是不明賢也<hi>蔑小</hi>平桓莊惠皆受鄭勞王而棄<lb/>
<pb n="KR3k0013_WYG_534-5b"/>
之是不庸勲也<hi>平王東遷依鄭武公桓王即位鄭莊公佐之桓王之子莊王他也惠莊王之孫</hi>
<hi>僖王之子惠王母倞也為子頽所簒出居於鄭鄭厲公納之自平王以來鄭世有功故曰皆受鄭勞公者也</hi>
鄭伯捷之齒長矣王而弱之是不長老矣<hi>捷鄭文公名弱稚也</hi>翟<lb/>
隗姓也<hi>隗姓赤翟</hi>鄭出自宣王王而虐之是不愛親也<hi>鄭桓公文</hi>
<hi>宣王之弟出者鄭國之封出於宣王</hi>夫禮新不間舊<hi>間代</hi>王以翟女間姜任<lb/>
非禮且棄舊<hi>姜氏任氏之女為王女嬪</hi>王一舉而棄七徳臣故曰利<lb/>
外矣書有之曰必有忍也若能有濟也<hi>逸書也若乃也濟成也言能有</hi>
<hi>所忍乃能有成功也</hi>王不忍小忿而棄鄭又登叔隗以階翟<hi>陛階翟禍</hi>
<pb n="KR3k0013_WYG_534-6a"/>
翟封豕豺狼也不可厭<hi>封大厭足</hi>王弗聼十八年王黜翟<hi>十年</hi>
<hi>魯僖二十四年黜廢也翟后立通於王子帶故王廢之</hi>翟人來誅殺譚伯<hi>誅責也翟人奉</hi>
<hi>子帶攻王而殺譚伯譚伯周大夫</hi>富辰曰昔吾驟諌王王弗從以及此<lb/>
難若我不出王其以我為懟乎乃以其屬死之<hi>帥其徒屬以死</hi>
<hi>翟師</hi>
州鳩為伶人景王二十四年鑄無射鍾成伶人告和王<lb/>
謂伶州鳩曰鍾果和矣對曰未可知也<hi>伶人媚王謂之和故曰未可知</hi>
王曰何故對曰上作器民備樂之則為和<hi>言聲音之道與政通</hi>今<lb/>
<pb n="KR3k0013_WYG_534-6b"/>
財亡民罷莫不怨恨臣不知其和也<hi>亂世之音怨以怒故曰不知其和也</hi>
且民所曹好鮮其不濟也<hi>曹羣</hi>其所曹惡鮮其不廢也故<lb/>
諺曰衆心成城<hi>衆心所好莫之能敗其固如城</hi>衆口鑠金<hi>鑠銷也衆口所毁雖金石</hi>
<hi>猶可銷也</hi>今三年之中而害金再興焉<hi>害金害民之金謂錢鍾也</hi>懼一之<lb/>
廢也<hi>二金之中其一必廢</hi>王曰爾老耄矣何知<hi>八十曰耄老耄昏惑</hi>明年悼<lb/>
王立王室亂鍾不龢<lb/>
秦茅焦齊人也始皇初為秦王九年遷太后於雍焦説<lb/>
秦王曰秦方以天下為事而大王有遷母太后之名恐<lb/>
<pb n="KR3k0013_WYG_534-7a"/>
諸侯聞之繇此倍秦也<hi>一云茅焦諫曰陛下車裂假父有嫉妬之心嚢撲兩弟有不慈</hi>
<hi>之名遷母咸陽有不孝之行臣竊為陛下危之言畢乃解衣趨鑊始皇下殿左手援之曰先生起矣假父嫪毒</hi>
<hi>也二弟太后所生二子也</hi>秦王乃迎太后於雍而入咸陽<hi>一云秦王立茅焦為</hi>
<hi>傅又爵之上卿太后大喜曰天下抗直使敗復成安秦社稷使妾母子復相見者茅君之力也</hi>復居甘<lb/>
泉宫<hi>咸陽南宫也</hi>
淳于越齊人始皇三十四年置酒咸陽宫博士僕射周<lb/>
青臣等頌稱始皇威徳越進諌曰臣聞之殷周之王千<lb/>
餘嵗封子弟功臣自為友輔今陛下有海内而子弟為<lb/>
<pb n="KR3k0013_WYG_534-7b"/>
匹夫卒有田常六卿之患臣無輔弼何以相救哉事不<lb/>
師古而能長久者非所聞也今青臣等又面諛以重陛<lb/>
下過非忠臣也始皇下其議丞相謬其説絀其辭<lb/>
漢賈誼文帝時為梁王傅上疏曰臣竊惟事勢可為痛<lb/>
哭者一可為流涕者二可為長太息者六若其他背理<lb/>
而傷道者難徧以疏舉<hi>言不可盡條記也</hi>進言者皆曰天下已<lb/>
安已治矣<hi>進言者謂陳説於天子前者也</hi>臣獨以為未也曰安且治者<lb/>
非愚則諛<hi>實謂治安則是愚也知其不爾而假言之是謟諛也</hi>皆非實知治亂之<lb/>
<pb n="KR3k0013_WYG_534-8a"/>
體者也夫抱火厝之積薪之下而寢其上<hi>厝置也</hi>火未及<lb/>
燃因謂之安方今之勢何以異此本末舛逆首尾衝决<lb/>
國制搶攘<hi>搶攘亂貎</hi>非甚有紀<hi>紀理也</hi>胡可謂治陛下何不壹<lb/>
令臣得熟數之於前因陳治安之策試詳擇焉夫射獵<lb/>
之娯與安危之機孰急<hi>言二事之中何者為急</hi>使為治勞智慮苦<lb/>
身體乏鍾鼓之樂勿為可也樂與今同而加之諸侯軌<lb/>
道兵革不動<hi>軌道言遵法制也</hi>民保首領匈奴賓服四荒鄉風<lb/>
百姓素朴獄訟衰息大數既得則天下順治海内之氣<lb/>
<pb n="KR3k0013_WYG_534-8b"/>
清和咸理生為明帝没為明神名譽之美垂於無窮禮<lb/>
祖有功而宗有徳使顧成之廟稱為太宗上配太祖與<lb/>
漢亡極建久安之勢成長治之業以承祖廟以奉六親<lb/>
至孝也以幸天下以育羣生至仁也立經陳紀輕重同<lb/>
得後可以為萬世法程雖有愚㓜不肖之嗣猶得䝉業<lb/>
而安至明也以陛下之明達因使少知治體者得佐下<lb/>
風致此非難也其具可素陳於前願幸無忽臣謹念此<lb/>
至熟也雖使禹舜復生為陛下計亡以易此夫樹國固<lb/>
<pb n="KR3k0013_WYG_534-9a"/>
必相疑之勢<hi>今建立國泰大其勢必固相疑也</hi>下數被其殃上數爽其<lb/>
憂甚非所以安上而全下也今或親弟謀為東帝<hi>淮南厲王</hi>
<hi>長</hi>親兄之子西鄉而撃<hi>謂齊悼惠王子興居而為齊比王反欲擊取滎陽也</hi>今呉<lb/>
又見告矣<hi>呉王之不脩漢法有告之者</hi>天子春秋鼎盛行義未過徳<lb/>
澤有加焉猶尚如是况莫大諸侯<hi>莫大謂無有大於其國者言最大也</hi>權<lb/>
力且十此者乎<hi>十倍於此</hi>然而天下少安何也大國之王幼<lb/>
弱未壯漢之所置傅相方握其事數年之後諸侯之王<lb/>
大抵皆冠<hi>大抵猶言大畧也</hi>血氣方剛漢之傅相稱病而賜罷<lb/>
<pb n="KR3k0013_WYG_534-9b"/>
彼自丞尉以上徧置私人如此有異淮南濟北之為<lb/>
邪此時而欲為治安雖堯舜不治黄帝曰日中必熭操<lb/>
刀必割<hi>太公六韜曰日中不熭是謂失時操刀不割失利之期言當及時也熭謂暴曬之也</hi>今令<lb/>
此道順而全安甚易不肯蚤為已廼墮骨肉之屬而抗<lb/>
剄之<hi>墮毁也抗舉也剄割剄也</hi>豈有異秦之季世乎夫以天子之位<lb/>
乗今之時因天之助尚憚以危為安以亂為治假設陛<lb/>
下居齊桓之處將不合諸侯而匡天下乎臣又知陛下<lb/>
有所必不能也假設天下如曩時淮隂侯尚王楚黥布<lb/>
<pb n="KR3k0013_WYG_534-10a"/>
王淮南彭越王梁韓信王韓張敖王趙貫髙為相盧綰<lb/>
王燕陳豨在代令此六七公者皆亡恙當是時而陛下即<lb/>
天子位能自安乎臣有以知陛下之不能也天下淆亂<lb/>
髙皇帝與諸公併起非有仄室之勢以豫席之也<hi>禮卿大夫</hi>
<hi>之支子為仄室席藉也言非有仄室之勢為之資藉也</hi>諸公幸者乃為中涓其次<lb/>
厪得舍人<hi>厪言纔得舍人</hi>材之不逮至逺也髙皇帝以明聖威<lb/>
武即天子位割膏腴之地以王諸公多者百餘城少者<lb/>
乃三四十縣徳至渥也<hi>渥厚也</hi>然其後十年之間反者九<lb/>
<pb n="KR3k0013_WYG_534-10b"/>
起陛下與諸公非親角材而臣之也又非身封王之也<lb/>
自髙皇帝不能以是一嵗為安故臣知陛下之不能也<lb/>
然尚有可諉者曰疏<hi>諉者託也尚可託言信越等以疏故反其下句曰臣請試言其親者</hi>
<hi>親者亦恃强為亂明信等不以疏也</hi>臣請試言其親者假令悼惠王王齊<lb/>
元王王楚中子王趙幽王王淮陽共王王梁靈王王燕<lb/>
厲王王淮南六七貴人皆亡恙當是時陛下即位能為<lb/>
治乎臣又知陛下之不能也若此諸王雖名為臣實皆<lb/>
有布衣昆弟之心慮亡不帝制而天子自為者<hi>慮大計也諸侯皆欲</hi>
<pb n="KR3k0013_WYG_534-11a"/>
<hi>同皇帝之制度而為天子之事</hi>擅爵人赦死罪甚者或戴黄屋漢法令<lb/>
非不行也雖行不軌如厲王者令之不肯聼召之安可<lb/>
致乎幸而來至法安可得加動一親戚天下圜視而起<lb/>
<hi>圜睛正視言驚愕也</hi>陛下之臣雖有悍如馮敬者<hi>馮無擇子名忠直為御史大夫</hi>
<hi>奏淮南厲王誅之</hi>適啓其口匕首已䧟其匈矣<hi>始欲設官節制諸侯王則為刺</hi>
<hi>客所殺</hi>陛下雖賢誰與領此故疏者必危親者必亂已然<lb/>
之效也其異姓負强而動者漢已幸勝之矣又不易其<lb/>
所以然同姓襲是迹而動既有徴矣其埶盡又復然殃<lb/>
<pb n="KR3k0013_WYG_534-11b"/>
禍之變未知所移明帝處之尚不能以安後世將如之<lb/>
何屠牛坦一朝解十二牛<hi>坦屠牛者之名也事見管子</hi>而芒刅不頓<lb/>
者<hi>芒刅謂刅之利如毫芒也</hi>所排撃剥割皆衆理解也至於髖髀之<lb/>
所非斤則斧<hi>髀股骨也髖髀大也言其骨大故須斤斧也</hi>夫仁義恩厚人主<lb/>
之芒刅也權勢法制人主之斧斤也今諸侯王皆衆髖<lb/>
髀也釋斤斧之用而欲嬰以芒刅臣以為不缺則折胡<lb/>
不用之淮南濟北勢不可也臣竊迹前事大抵强者先<lb/>
反淮隂王楚最强則最先反韓信倚胡則又反貫髙因<lb/>
<pb n="KR3k0013_WYG_534-12a"/>
趙資則又反陳豨兵精則又反彭越用梁則又反黥布<lb/>
用淮南則又反盧綰最弱最後反長沙廼在二萬五千<lb/>
户耳功少而最完勢疎而最忠非獨性異人也亦形勢<lb/>
然也曩令樊酈綘灌據數十城而王今雖以殘亡可也<lb/>
令信越之倫列為徹侯而居雖至今存可也然則天下<lb/>
之大計可知己欲諸王之皆忠附則莫若令如長沙王<lb/>
欲臣子勿菹醢則莫若令如樊酈等欲天下之治安莫<lb/>
若衆建諸侯而少其力力少則易使以義國小則亡邪<lb/>
<pb n="KR3k0013_WYG_534-12b"/>
心令海内之勢如身之使臂臂之使指莫不制從諸侯<lb/>
之君不敢有異心輻輳並進而歸命天子雖在細民且<lb/>
知其安故天下咸知陛下之明割地定制令齊趙楚各<lb/>
若干國使悼惠王幽王元王之子孫畢以次各受祖之<lb/>
分地地盡而止及燕梁他國皆然其分地衆而子孫少<lb/>
者建以為國空而置之須其子孫生者舉使君之諸侯<lb/>
之地其削頗入漢者為徙其侯國及封其子孫也<hi>徙其侯國</hi>
<hi>列侯國邑在諸侯王封内而犬牙相入者則正其疆界令其隔絶也封其子孫者分諸侯王之國邑各自封其</hi>
<pb n="KR3k0013_WYG_534-13a"/>
<hi>子孫而受封之人若有罪黜其地皆入於漢故云頗入也</hi>所以數償之一寸之地一<lb/>
人之衆天子亡所利焉<hi>償者謂所正列侯疆界有侵諸侯王者則漢償之</hi>誠以<lb/>
定治而已故天下咸知陛下之廉地制一定宗室子孫<lb/>
莫慮不王<hi>慮計也</hi>下無倍畔之心上無誅伐之志故天下<lb/>
咸知陛下之仁法立而不犯令行而不逆貫髙利㡬之<lb/>
謀不生柴竒開章之計不萌<hi>柴竒開章皆與淮南王謀反者也</hi>細民鄉<lb/>
善大臣致順故天下咸知陛下之義卧赤子天下之上<lb/>
而安植遺服朝委裘而天下不亂<hi>置遺服朝委裘皆未有所知也委裘若容</hi>
<pb n="KR3k0013_WYG_534-13b"/>
<hi>衣天子未坐朝事先帝裘衣也</hi>當時大治後世誦聖一動而五業附陛<lb/>
下誰憚而久不為此天下之勢方病大瘇<hi>腫足曰瘇</hi>一脛之<lb/>
大㡬如要一指之大㡬如股平居不可屈信一二指慉<lb/>
身慮亡聊<hi>慉謂動而痛也聊頼也</hi>失今不治必為錮疾<hi>錮疾堅久之疾</hi>後<lb/>
雖有扁鵲不能為己病非徒瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭<hi>足下曰<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>今所呼脚</hi>
<hi>掌是也言足<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>反戾不可行也</hi>元王之子帝之從弟也<hi>楚元王髙帝之弟其子於文帝</hi>
<hi>為從弟</hi>今之王者從弟之子也惠王親兄子也今之王者<lb/>
兄子之子也<hi>惠王齊悼惠王</hi>親者或亡分地以安天下疏者或<lb/>
<pb n="KR3k0013_WYG_534-14a"/>
制大權以偪天子臣故曰非徒病瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭可痛<lb/>
哭者此病是也天下之勢方倒縣凡天子者天下之首<lb/>
何也上也蠻夷者天下之足何也下也今匈奴嫚侮侵<lb/>
掠至不敬也為天下患至亡己也而漢嵗致金絮采繒<lb/>
以奉之夷狄徴令是主上之操也<hi>徴召也令號令也操謂主上之所操持也</hi>
天子共貢是臣下之禮也足反居上首顧居下<hi>顧亦反也言如</hi>
<hi>人反顧然</hi>倒縣如此莫之能解猶為國有人乎<hi>顛倒如此而不能解救豈</hi>
<hi>謂國有明智之人乎</hi>非但倒縣而已又類辟且病痱<hi>辟足病痱風也</hi>夫辟<lb/>
<pb n="KR3k0013_WYG_534-14b"/>
者一面病痱者一方痛今西邊北邊之郡雖有長爵不<lb/>
輕得復<hi>長爵髙爵也雖受髙爵之賞猶將禦冦不得復除逸豫也不易得復除言難也</hi>五尺以<lb/>
上不輕得息<hi>五尺謂小兒也</hi>斥候望烽燧不得臥<hi>邊方備胡冦作髙櫓上作</hi>
<hi>桔橰頭兠零以薪草置其中嘗抵之有㓂即火然舉之以相告曰烽又多積薪冦至即然之以望其煙曰燧晝</hi>
<hi>則燔煙夜則舉烽</hi>將吏被介胄而睡臣故曰一方病矣醫能治<lb/>
之而上不使可為流涕者此也陛下何忍以皇帝之號<lb/>
為戎人諸侯勢既卑辱而禍不息長此安窮進謀者率<lb/>
以為是固不可解也亡具甚矣臣竊料匈奴之衆<hi>料量也音</hi>
<pb n="KR3k0013_WYG_534-15a"/>
<hi>聊</hi>不過漢一大縣以天下之大困於一縣之衆甚為執<lb/>
事者羞之陛下何不試以臣為屬國之官以主匈奴行<lb/>
臣之計請必繫單于之頸而制其命伏中行説而笞其<lb/>
背<hi>説奄人也漢使送公主妻匈奴説不肯行强之因以漢事告匈奴也</hi>舉匈奴之衆唯上<lb/>
之令今不獵猛敵而獵田彘不摶反㓂而摶畜莬翫細<lb/>
娯而不圖大患非所以為安也徳可逺施威可逺加而<lb/>
直數百里外威令不信可為流涕者此也今民賣僮者<lb/>
<hi>僮謂𨽻妾也</hi>為之綉衣絲履偏諸縁<hi>偏諸若今之織成以為要襻及褾領者也古謂</hi>
<pb n="KR3k0013_WYG_534-15b"/>
<hi>之車馬君言其上為乘車及騎從之象也</hi>内之閑中<hi>閑賣奴婢闌也</hi>是古天子后服<lb/>
所以廟而不宴者也<hi>入廟則服之宴處則不着葢貴之也</hi>而庻人得以衣<lb/>
婢妾白縠之表薄紈之裏緶以偏諸<hi>謂以偏諸緶之也</hi>美者黼<lb/>
繡<hi>黼者織為斧形繡者刺為衆文</hi>是古天子之服今富人大賈嘉㑹召<lb/>
客者以被墻古者以奉一帝一后而節適<hi>得其節而合宜</hi>今庻<lb/>
人屋壁得為帝服倡優下賤得為后餙然而天下不屈<lb/>
者殆未有也且帝之身自衣皂綈而富民墻屋被文繡<lb/>
天子之后以縁其領庻人嬖妾縁其履此臣所謂舛也<lb/>
<pb n="KR3k0013_WYG_534-16a"/>
夫百人作之不能衣一人欲天下亡寒胡可得也一人<lb/>
耕之十人聚而食之欲天下亡饑不可得也饑寒切於<lb/>
民之肌膚欲其亡為姦邪不可得也國已屈矣盗賊直<lb/>
須時耳然而獻計者曰毋動為大耳<hi>好為大語者</hi>夫俗至大<lb/>
不敬也至亡等也至冒上也進計者猶曰毋為可為長<lb/>
太息者此也商君遺禮義棄仁恩并心於進取行之二<lb/>
嵗俗日敗故秦人家富子壯則出分家貧子壯則出贅<lb/>
<hi>贅婿也其不出妻家猶人身體之有疣贅</hi>借父耰鉏慮有徳色<hi>耰摩田器也言以耰及鉏</hi>
<pb n="KR3k0013_WYG_534-16b"/>
<hi>借與其父而容色自矜為恩徳也</hi>母取箕箒立而誶語<hi>誶責讓也</hi>抱哺其子<lb/>
與公併倨<hi>言婦抱子而哺之乃與其舅併倨無禮之甚也</hi>婦姑不相説則反唇<lb/>
而相稽<hi>稽計也相與計較也</hi>其慈子嗜利不同禽獸者亡㡬耳然<lb/>
并心而赴時猶日蹶六國兼天下<hi>蹶謂技而取之</hi>功成求得矣<lb/>
終不知反廉愧之節仁義之厚信併兼之法遂進取之<lb/>
業天下大敗衆掩寡智欺愚勇威怯壯陵衰其亂至矣<lb/>
是以大賢起之威震海内徳從天下<hi>大賢謂髙祖也徳從天下天下從其</hi>
<hi>徳</hi>曩之為秦者今轉而漢矣然其遺風餘俗猶尚未改<lb/>
<pb n="KR3k0013_WYG_534-17a"/>
今世以侈靡相競而上亡制度棄禮義捐廉恥日甚可<lb/>
謂月異嵗不同矣逐利不耳慮非顧行也<hi>言其所追赴惟計利不耳</hi>
<hi>念慮之中非顧行之善惡</hi>今其甚者殺父兄矣盗者剟寢戸之簾<hi>剟謂</hi>
<hi>割求之也</hi>搴兩廟之器<hi>搴取也兩廟髙祖惠帝廟也</hi>白晝大都之中剽吏<lb/>
而奪之金矯偽者出㡬十萬石粟<hi>言詐為文書以出倉粟近十萬石耳</hi>賦<lb/>
六百餘萬錢乗傳而行郡國<hi>言矯偽之人詐為詔令妄作賦斂其數甚多又詐乗</hi>
<hi>傳而行郡國</hi>此其亡行義之尤至者也而大臣特以簿書不<lb/>
報期㑹之間以為大故<hi>特徒也言公卿大夫徒以簿書期㑹而不知正風俗厲行義也</hi>
<pb n="KR3k0013_WYG_534-17b"/>
至於俗流失世壊敗因恬而不知怪慮不動於耳目以<lb/>
為是適然耳夫移風易俗使天下回心而鄉道類非俗<lb/>
吏之所能為也俗吏之所務在於刀筆箱篋<hi>刀所以削書札箱篋</hi>
<hi>所以盛書</hi>而不知大體竊為陛下惜之夫立君臣等上下使父子<lb/>
有禮六親有紀此非天之所為人之所設也夫人之所<lb/>
設不為不立不植則僵不修則壊管子曰禮義廉恥是<lb/>
謂四維四維不張國乃㓕亡使管子愚人也則可管子<lb/>
而少知治體則是豈可不為之寒心哉秦㓕四維而不<lb/>
<pb n="KR3k0013_WYG_534-18a"/>
張故君臣乖亂六親殃戮姦人並起萬民離叛凡十三<lb/>
嵗而社稷為虛<hi>虛謂丘墟</hi>今四維猶未備也故姦人㡬幸而<lb/>
衆心疑惑豈如今定經制令君君臣臣上下有差父子<lb/>
六親各得其宜姦人亡所㡬幸而羣臣衆信上不疑惑<lb/>
此業一定世世常安而後有所持循矣若夫經制不定<lb/>
是猶渡江河亡維楫中流而遇風波舩必覆矣可為長<lb/>
太息者此也夏為天子十有餘世而殷受之殷為天子<lb/>
二十餘世而周受之周為天子三十餘世而秦受之秦<lb/>
<pb n="KR3k0013_WYG_534-18b"/>
為天子二世而亡人性不甚相逺也何三代之君有道<lb/>
之長而秦無道之暴也其故可知也古之王者太子廼<lb/>
生固舉以禮<hi>廼始也</hi>使士負之有司齋肅端冕見之南郊<lb/>
見於天子過闕則下過廟則趨孝子之道也故自為赤<lb/>
子而教固已行矣昔者成王幼在襁褓之中召公為太<lb/>
保周公為太傅太公為太師保保其身體傅傅之徳義<lb/>
師道之教訓此三公之職也於是為置三少皆上大夫<lb/>
也曰少保少傅少師是與太子宴者也故廼孩提有識<lb/>
<pb n="KR3k0013_WYG_534-19a"/>
三公三少固明孝仁禮義以道習之逐去邪人不使見<lb/>
惡行於是皆選天下之端士孝悌博聞有道術者以衛<lb/>
翼之使與太子居處出入故太子廼生而見正事聞正<lb/>
言行正道左右前後皆正人也夫習與正人居之不能<lb/>
毋正猶生長於齊不能不齊言也習與不正人居之不<lb/>
能毋不正猶生長於楚之地不能不楚言也故擇其所<lb/>
嗜必先受業乃得嘗之擇其所樂必先有習廼得為之<lb/>
孔子曰少成若天性習貫如自然及太子少長知妃色<lb/>
<pb n="KR3k0013_WYG_534-19b"/>
<hi>妃色妃匹之色</hi>則入于學學者所學之官也<hi>官謂官舍</hi>學禮曰帝入<lb/>
東學上親而貴仁則親疎有序而恩相及矣帝入南學<lb/>
上齒而貴信則長幼有差而民不誣矣帝入西學上賢<lb/>
而貴徳則聖智在位而功不遺矣帝入北學上貴而尊<lb/>
爵則貴賤有等而下不踰矣帝入大學承師問道退習<lb/>
而考於太傅太傅罰其不則而救其不及則徳智長而<lb/>
治道得矣五學者既成於上則百姓黎民化輯於下矣<lb/>
及太子既冠成人免於保傅之嚴則有記過之史徹膳<lb/>
<pb n="KR3k0013_WYG_534-20a"/>
之宰進善之旌誹謗之木敢諌之鼓瞽史誦詩工誦箴<lb/>
諌大夫進謀士傳民語習與智長故切而不愧化與心<lb/>
成故中道若性三代之禮春朝朝日秋暮夕月所以明<lb/>
有敬也春秋入學坐國老執醬而親餽之所以明有孝<lb/>
也行以鸞和<hi>鸞和車上鈴也</hi>歩中采齊<hi>樂詩/名</hi>趣中肆夏<hi>亦樂詩名趣疾</hi>
<hi>歩也</hi>所以明有度也其於禽獸見其生不忍其死聞其聲<lb/>
不食其肉故逺庖厨所以長恩且明有仁也夫三代之<lb/>
所以長久者以其輔翼太子有此具也及秦而不然其<lb/>
<pb n="KR3k0013_WYG_534-20b"/>
俗固非貴辭讓也所上者告訐也<hi>訐謂互相斥罪也</hi>固非貴禮<lb/>
義也所上者刑罰也使趙髙𫝊胡亥而教之獄所習者<lb/>
非斬劓人則夷人之三族也故胡亥今日即位而明日<lb/>
射人忠諌者謂之誹謗深計者謂之妖言其視殺人若<lb/>
刈草菅然<hi>菅茅也</hi>豈惟胡亥之性惡哉彼其所以道之者<lb/>
非其理故也鄙諺曰不習為吏視已成事又曰前車覆<lb/>
後車誡夫三代之所以長久者其已事可知也然而不<lb/>
能從者是不法聖智也秦世之所以亟絶者其轍迹可<lb/>
<pb n="KR3k0013_WYG_534-21a"/>
見也然而不避是後車又將覆也夫存亡之變治亂之<lb/>
機其要在是矣天下之命縣於太子太子之善在於早<lb/>
諭教與選左右<hi>與猶及也</hi>夫心未濫而先諭教則化易成也<lb/>
開於道術智誼之指則教之力也若其服習積貫則左<lb/>
右而已夫胡粤之人生而同聲嗜欲不異及其長而成<lb/>
俗累數譯而不能相通行者有雖死而不相為者則教<lb/>
習然也臣故曰選左右早諭教最急夫教得而左右正<lb/>
則太子正矣太子正而天下定矣書曰一人有慶兆民<lb/>
<pb n="KR3k0013_WYG_534-21b"/>
賴之此時務也凡人之智能見已然不能見將然夫禮<lb/>
者禁於將然之前而法者禁於己然之後是故法之所<lb/>
用易見而禮之所為難知也若夫慶賞以勸善刑罰以<lb/>
懲惡先王執此之政堅如金石行此之令信如四時據<lb/>
此之公無私如天地耳豈顧不用哉<hi>顧猶反也</hi>然而曰禮云<lb/>
禮云者貴絶惡於未萌而起教於微𦕈使民日遷善逺<lb/>
罪而不自知也孔子曰聼訟吾猶人也必也使無訟乎<lb/>
為人主計者莫如先審取舍取舍之極定於内而安危<lb/>
<pb n="KR3k0013_WYG_534-22a"/>
之萌應於外矣安者非一日而安也危者非一日而危<lb/>
也皆以積漸然不可不察也人主之所積在其取舍以<lb/>
禮義治之者積禮義以刑罰治之者積刑罰刑罰積而<lb/>
民怨背禮義積而民和親故世主欲民之善同而所以<lb/>
使民善者或異或道之以徳教或敺之以法令道之以<lb/>
徳教者徳教洽而民氣樂敺之以法令者法令極而民<lb/>
風衰衰樂之感禍福之應也秦王之欲尊宗廟而安子<lb/>
孫與湯武同然而湯武廣大其徳行六七百嵗而弗失<lb/>
<pb n="KR3k0013_WYG_534-22b"/>
秦王治天下十餘嵗則大敗此無他故矣湯武之定取<lb/>
舍審而秦王之定取舍不審矣夫天下大器也今人之<lb/>
置器置諸安處則安置諸危處則危天下之情與器亡<lb/>
以異在天子之所置之湯武置天下於仁義禮樂而徳<lb/>
澤洽禽獸草木廣裕徳被蠻貊四夷累子孫數十世此<lb/>
天下所共聞也秦王置天下於法令刑罰徳澤亡一有<lb/>
而怨毒盈於世下曽惡之如仇讎禍㡬及身子孫誅絶<lb/>
此天下之所共見也是非其明效大驗邪人之言曰聼<lb/>
<pb n="KR3k0013_WYG_534-23a"/>
言之道必以其事觀之則言者莫敢妄言今或言禮義<lb/>
之不如法令教化之不如刑罰人主胡不引殷周秦事<lb/>
以觀之也人主之尊譬如堂羣臣如陛衆庻如地故陛<lb/>
九級上廉逺地則堂髙陛亡級廉近地則堂卑髙者難<lb/>
攀卑者易陵理勢然也故古者聖王制為等列内有公<lb/>
卿大夫士外有公侯伯子男然後有官師小吏<hi>官師一官之長</hi>
延及庻人等級分明而天子加焉故其尊不可及也里<lb/>
諺曰欲投䑕而忌器此善諭也䑕近於器尚憚不投恐<lb/>
<pb n="KR3k0013_WYG_534-23b"/>
傷其器况於貴臣之近主乎廉恥節禮以治君子故有<lb/>
賜死而亡戮辱是以黥劓之罪不及大夫以其離主上<lb/>
不逺也禮不敢齒君之路馬蹴其芻者有罰見君之几<lb/>
杖則起遭君之乗車則下入正門則趨君之寵臣雖或<lb/>
有過刑罰之罪不加其身者尊君之故也此所以為主<lb/>
上豫逺不敬也<hi>逺離也</hi>所以體貎大臣而厲其節也<hi>體貌謂加</hi>
<hi>禮容而敬之</hi>今自王侯三公之貴皆天子之所改容而禮之<lb/>
也古天子之所謂伯父伯舅也而令與衆庻同黥劓髠<lb/>
<pb n="KR3k0013_WYG_534-24a"/>
刖笞傌棄市之法然則堂不亡陛乎被戮辱者不泰迫<lb/>
乎<hi>迫迫天下也</hi>廉恥不行大臣無廼握重權大官而有徒𨽻<lb/>
亡恥之心乎夫望夷之事二世見當以重法者投䑕而<lb/>
不忌器之習也臣聞之履雖鮮不加於枕冠雖敝不以<lb/>
苴履<hi>苴者履中之藉也</hi>夫嘗已在貴寵之位天子改容而體貎<lb/>
之矣吏民嘗俯伏以敬畏之矣今而有過帝令廢之可<lb/>
也退之可也賜之死可也㓕之可也若夫束縛之繫緤<lb/>
之<hi>緤謂以長繩繫之也</hi>輸之司冦編之徒官司冦小吏詈罵而榜<lb/>
<pb n="KR3k0013_WYG_534-24b"/>
笞之殆非所以令衆庻見也夫卑賤者習知尊貴者之<lb/>
一旦<hi>言知其有一旦之刑</hi>吾亦廼可以加此也非所以習天下也<lb/>
非尊尊貴貴之化也夫天子之所嘗敬衆庻之所嘗寵<lb/>
死而死耳賤人安得如此而頓辱之哉豫讓事中行之<lb/>
君智伯伐而㓕之移事智伯及趙㓕智伯豫讓釁面吞<lb/>
炭<hi>釁熏也以毒藥熏之</hi>必報襄子五起而不中人問豫子豫子曰<lb/>
中行衆人畜我我故衆人事之智伯國士遇我我故國<lb/>
士報之故此一豫讓也反君事讎行若狗彘已而抗節<lb/>
<pb n="KR3k0013_WYG_534-25a"/>
致忠行出乎烈士人主使然也故主上遇其大臣如遇<lb/>
犬馬彼將犬馬自為也如遇官徒彼將官徒自為也頑<lb/>
頓亡恥呰詬亡節廉恥不立且不自好茍若而可<hi>若猶然也</hi>
故見利則逝見便則奪<hi>逝徃也</hi>主上有敗則因而挺之矣<lb/>
主上有患則吾茍免而已立而觀之耳有便吾身者則<lb/>
欺賣而利之耳人主將何便於此羣下至衆而主上至<lb/>
少也所託財器職業者粹於羣下也<hi>粹純也言其勢悉在羣下</hi>俱亡<lb/>
恥俱茍妄則主上最病故古者禮不及庻人刑不至大<lb/>
<pb n="KR3k0013_WYG_534-25b"/>
夫所以厲寵臣之節也古者大臣有坐不廉而廢者不<lb/>
謂不廉曰簠簋不飾坐汚穢淫亂男女亡别者不曰汚<lb/>
穢曰帷簿不修坐罷軟不勝任者不謂罷軟曰下官不<lb/>
職故貴大臣定有其罪矣猶未斥然正以謼之也尚遷<lb/>
就而為之諱也故其在大譴大訶之域者<hi>訶問也</hi>聞譴訶<lb/>
則白冠氂纓<hi>以毛作纓白冠喪服也</hi>盤水加劒造請室而請罪耳<lb/>
<hi>請室請罪之室胡公漢官車駕出有請室令在前先驅比官有别獄也加劒當以自刎也或曰殺牲者以盤水</hi>
<hi>眀頸血故示若此也</hi>上不執縛繫引而行也其有中罪者聞命而<lb/>
<pb n="KR3k0013_WYG_534-26a"/>
自弛<hi>中罪非大非小也弛廢也自廢而死</hi>上不使人頸盭而加也<hi>不戾其頸而親</hi>
<hi>加刀鋸也</hi>其有大罪者聞命則北面再拜跪而自裁上不使<lb/>
捽抑而刑之也<hi>捽持頭髪也</hi>曰子大夫自有過耳吾遇子有<lb/>
禮矣遇之有禮故羣臣自憙嬰以廉恥故人矜節行上<lb/>
設廉恥禮義以遇其臣而臣不以節行報其上者則非<lb/>
人類也故化成俗定則為人臣者主耳忘身國耳亡家<lb/>
公耳忘私利不茍就害不茍去惟義所在上之化也故<lb/>
父兄之臣誠死宗廟法度之臣誠死社稷輔翼之臣誠<lb/>
<pb n="KR3k0013_WYG_534-26b"/>
死君上守圄捍敵之臣誠死城郭封疆故曰聖人有金<lb/>
城者比物比志也<hi>言聖人厲此節行以御羣下則人皆懐徳戮力同心國家安固不可毁狀</hi>
<hi>若金城也</hi>彼且為我死故吾得與之俱生彼且為我亡故吾<lb/>
得與之俱存夫將為我危故吾得與之俱安顧行而忘<lb/>
利守節而仗義故可以託不御之權可以寄六尺之孤<lb/>
此厲廉恥行禮誼之所致也主上何喪焉此之不為而<lb/>
顧彼之久行<hi>顧反也言何不為投䑕忌器之法而反久行無陛級之事</hi>故曰可為長<lb/>
太息者此也是時丞相綘侯周勃免就國人有告勃謀<lb/>
<pb n="KR3k0013_WYG_534-27a"/>
反逮繫長安獄治卒亡事復爵邑故賈誼以此譏帝帝<lb/>
深納其言養臣下有節是後大臣有罪皆自殺不受刑<lb/>
初文帝自代王入即位後分代為兩國立皇子武為代<lb/>
王參為太原王小子勝則梁王矣後又徙代王武為淮<lb/>
陽王而太原王參為代王盡得故地居數年梁王勝死<lb/>
亡子誼復上疏曰陛下即不定制如今之勢不過一傳<lb/>
再傳<hi>一世再世也</hi>諸侯猶且人恣而不制豪植而大疆<hi>植立也</hi>
漢法不得行矣陛下所以為藩扞及皇太子之所恃者<lb/>
<pb n="KR3k0013_WYG_534-27b"/>
惟淮陽代二國耳<hi>藩翰得宜則嗣主安國故云皇太子之所恃也</hi>伐北邊匈奴<lb/>
其彊敵為鄰能自完則定矣而淮南之比大僅能如黒<lb/>
子之著面<hi>黒子今所謂黶子也</hi>適足以餌大國耳<hi>餌謂為其所吞食</hi>不足<lb/>
以有所禁禦方今制在陛下制國而令子適足以為餌<lb/>
豈謂工哉人主之行異布衣布衣者飭小行競小廉以<lb/>
自託於鄉黨人主惟天下安社稷固不耳髙皇帝𤓰分<lb/>
天下以王功臣反者如蝟毛而起<hi>蝟蟲名也其毛為刺</hi>以為不可<lb/>
故蔪去不義諸侯而虛其國<hi>不義謂諸侯彭越黥布等蔪謂芟刈之</hi>擇良<lb/>
<pb n="KR3k0013_WYG_534-28a"/>
日立諸子雒陽上東門之外<hi>諸侯皆在闗東故於東門外立之也東面最北出門</hi>
<hi>曰上東門</hi>畢以為王<hi>畢猶盡</hi>而天下安故大人者不牽小行以<lb/>
成大功今淮南地逺者或數千里越兩諸侯<hi>越過也兩諸侯梁及</hi>
<hi>淮陽</hi>而縣屬於漢<hi>為縣而屬於漢</hi>其使民繇役徃來長安者自悉<lb/>
而補中道衣敝<hi>悉盡也</hi>錢用諸費稱此其若屬漢而欲得<lb/>
王至甚逋逃而歸諸侯者已不少矣其埶不可久臣之<lb/>
愚計願舉淮南地以益淮陽而為梁王立後割淮陽北<lb/>
邊二三列城<hi>列城縣也</hi>與東郡以益梁不可者可徙代王而<lb/>
<pb n="KR3k0013_WYG_534-28b"/>
都淮陽梁起於新郪以北著之河<hi>新郪潁川縣也</hi>淮陽包陳以<lb/>
南揵之江<hi>包取也揵謂立封界也</hi>則大諸侯之有異心者破膽而<lb/>
不敢謀梁足以扞齊趙淮陽足以禁呉楚陛下髙枕終<lb/>
亡山東之憂矣此二世之利也<hi>言帝享及太子嗣位之時</hi>當今恬然<lb/>
適遇諸侯之皆少<hi>恬安也少謂年少</hi>數嵗之後陛下且見之矣<lb/>
夫秦日夜苦心勞力以除六國之禍今陛下力制天下<lb/>
頥指如意<hi>但動頥指麾則所欲皆如其意也</hi>髙拱以成六國之禍難以<lb/>
言智茍身忘事畜亂宿禍孰視而不定萬年之後傳之<lb/>
<pb n="KR3k0013_WYG_534-29a"/>
老母弱子將使不寧不可謂仁臣聞聖主言問其臣而<lb/>
不自造事<hi>欲發言則問其臣</hi>故使人臣得畢其愚忠惟陛下財<lb/>
幸<hi>財與裁同裁擇而幸從其言</hi>文帝於是從誼計廼徙淮陽王武為<lb/>
梁王北界秦山西至髙陽得大縣四十餘城徙陽城王<lb/>
喜為淮南王撫其民時又封淮南厲王四子皆為列侯<lb/>
誼知上必將復王之也上疏諌曰竊恐陛下接王淮南<lb/>
諸子<hi>謂接今時當即王之言不久也接猶續也猶今人言續復爾</hi>曽不與如臣者熟<lb/>
計之也淮南王之悖逆無道天下孰不知其罪<hi>悖惑也</hi>陛<lb/>
<pb n="KR3k0013_WYG_534-29b"/>
下幸而赦遷之自疾而死天下孰以王死之不當今奉<lb/>
尊罪人之子適足以負謗於天下耳<hi>言若尊王其子則是厲王無罪漢枉</hi>
<hi>殺之</hi>此人少壯豈能忘其父哉<hi>少壯猶言稍長大</hi>白公勝所為父<lb/>
報讐者大父與伯父叔父也<hi>白公是平王之孫太子建之子也大父即祖為平王</hi>
<hi>也伯父叔父平王諸子也</hi>白公為亂非欲取國伐主發忿快志剡手<lb/>
以衝仇人之匈<hi>剡利也</hi>固為俱靡而已<hi>言與仇人俱㓕斃死靡也</hi>淮南<lb/>
雖小黥布嘗用之矣漢存特幸耳<hi>言漢之勝布得存此直天幸耳</hi>夫擅<lb/>
仇人足以為漢之資於䇿不便<hi>言假四子以資權則當危漢</hi>雖割而<lb/>
<pb n="KR3k0013_WYG_534-30a"/>
為四四子一心也予之衆積之財此非有子胥白公報<lb/>
於廣都之中即疑有剸諸荆軻起於兩社之間<hi>剸諸刺呉王荆</hi>
<hi>軻刺秦王</hi>所謂假賊兵為虎翼者也<hi>周書云無為虎傳翼將飛入邑擇人而食之</hi>
願陛下少留計<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_534-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百七十三</head>
    <p>
<pb n="KR3k0013_WYG_873-1a"/>
欽定四庫全書<lb/>
　册府元龜卷八百七十三　　宋　王欽若等　撰<lb/>
　　總錄部<lb/>
　　　訟寃第二<lb/>
後漢朱勃扶風人前為雲陽令伏波將軍馬援同郡人<lb/>
也援征武溪蠻夷卒於軍中虎賁中郎將梁松宿不平因事<lb/>
陷之光武大怒收其印綬援妻子相連詣闕請罪帝乃出<lb/>
松書示之方知所坐上書訴寃前後六上詞甚哀切然後得<lb/>
<pb n="KR3k0013_WYG_873-1b"/>
葬勃詣闕上書曰臣聞王徳聖政不㤀人之功採其一<lb/>
美不求備於衆故髙祖赦蒯通而以王禮葬田横大臣<lb/>
曠然咸不自疑夫大將在外䜛言在内㣲過輒記大功<lb/>
不計誠為國之所慎也故章邯畏口而奔楚燕將據聊<lb/>
而不下豈其甘心末規哉悼巧言之傷類也竊見故伏波<lb/>
將軍新息侯馬援㧞自西州欽慕上義間關險難觸冐<lb/>
萬死孤立羣貴之間傍無一言之佐馳深淵入虎口豈<lb/>
顧計哉寧自知當要七郡之使徼封侯之福邪八年車<lb/>
<pb n="KR3k0013_WYG_873-2a"/>
駕西討隗囂國計狐疑衆營未集援建宜進之䇿卒破<lb/>
西州及呉漢下隴冀路斷隔惟獨狄道為國堅守士民<lb/>
饑困寄命漏刻援奉詔西使鎮慰邊衆乃招集豪傑曉<lb/>
誘羌戎謀如湧泉勢如轉規遂救倒懸之急存幾亾之<lb/>
城兵全師進因糧敵人隴冀畧平而獨守空郡兵動有<lb/>
功師進輒克誅鋤先零緣入山谷猛怒力戰飛矢貫脛<lb/>
又出征交阯土多瘴氣援與妻子生訣無悔吝之心遂<lb/>
斬滅徴側克平一州間復南討立䧟臨鄉師已有業未<lb/>
<pb n="KR3k0013_WYG_873-2b"/>
竟而死吏士雖疫援不獨存夫戰或以乆而立功或以<lb/>
速而致敗深入未必為得不進未必為非人情豈樂乆<lb/>
屯絶地不生歸哉惟援得事朝廷二十二年北出塞漠<lb/>
南渡江海觸冐害氣僵死軍士<hi>僵仆也</hi>名滅爵絶國土不<lb/>
傳海内不知其過衆庶未聞其毁卒遇三夫之言横被<lb/>
誣㒺之讒家屬杜門葬不歸墓怨隙並興宗親怖慄死<lb/>
者不能自列生者莫為之訟臣竊傷之夫眀主醲於用<lb/>
賞約於用刑髙祖嘗與陳平金四萬斤以間楚軍不問<lb/>
<pb n="KR3k0013_WYG_873-3a"/>
出入所為豈復疑以錢糓間哉夫操孔父之忠而不能<lb/>
免於讒此鄒陽之所悲也詩云取彼讒人投畀豺虎豺<lb/>
虎不食投畀有北有北不受投畀有昊此言欲命上天<lb/>
而平其惡惟陛下留思豎儒之言無使功臣懐恨黄泉<lb/>
臣聞春秋之義罪以功除聖王之祀臣有五義若援所<lb/>
謂以死勤事者也願下公卿平援功罪宜絶宜續以厭<lb/>
海内之望臣年已六十常伏田里竊感欒布哭彭越之<lb/>
義冐陳悲憤戰栗闕廷書奏報歸田里<lb/>
<pb n="KR3k0013_WYG_873-3b"/>
鄭𢎞㑹稽山隂人為郡督郵舉孝㢘𢎞師同郡河東太<lb/>
守焦貺楚王英謀反發覺以疏引貺<hi>疏書也</hi>貺被收捕疾<lb/>
病於道亡没妻子閉繫詔獄掠考連年諸生故人懼相<lb/>
連及皆改變名姓以逃其禍𢎞獨髠頭負鈇鑕詣闕上章<lb/>
為貺訟罪明帝覺悟即赦其家屬𢎞躬送貺䘮及妻子<lb/>
還鄉里繇是顯名<lb/>
孔僖與崔駰同㳺太學習春秋因讀呉王夫差時事僖<lb/>
廢書歎曰若是所謂畫虎不成反為狗者駰曰然昔孝<lb/>
<pb n="KR3k0013_WYG_873-4a"/>
武皇帝始為天子年方十八崇信聖道師則先王五六<lb/>
年間號勝文武及後恣已忘其前之為善僖曰書傳若<lb/>
此多矣鄰房生梁郁儳和之曰<hi>儳謂不與之言而傍對也禮記曰毋儳言</hi>如<lb/>
此武帝亦是狗邪僖駰黙然不對郁怒恨之隂上書告<lb/>
駰僖誹謗先帝刺譏當世事下有司駰詣吏受訊僖以<lb/>
吏捕方至恐誅乃上書章帝自訟曰臣之愚意以為凡<lb/>
言誹謗者謂實無此事而虚加誣之也至如孝武皇帝<lb/>
政之美惡顯在漢史坦如日月是為直說書傳實事非<lb/>
<pb n="KR3k0013_WYG_873-4b"/>
虚謗也夫帝者為善則天下之善咸歸焉其不善則天<lb/>
下之惡亦萃焉斯皆有以致之故不可誅於人也<hi>誅責也</hi>
且陛下即位以來政教未過而徳澤有加<hi>言政教未有過失也</hi>天<lb/>
下所具知也臣等獨何譏刺哉假使所誹實是則固應<lb/>
後改儻其不當亦宜含容又何罪焉陛下不推原大數<lb/>
深自為計徒肆私忿以快其意臣等受戮死即死爾顧<lb/>
天下之人必回視易慮以此事闚陛下之心自今以後<lb/>
茍見不可之事終莫復言者矣臣之所以不愛其死猶<lb/>
<pb n="KR3k0013_WYG_873-5a"/>
敢極言者誠為陛下深惜此大業陛下若不自惜則臣<lb/>
何頼焉齊桓公親揚其先君之惡以倡管仲<hi>魯莊公束縳管仲以</hi>
<hi>與齊桓公公親迎於郊而與之坐問焉曰昔吾先君莊公築臺以為髙位田狩畢弋不聴國政卑聖侮士而惟女是</hi>
<hi>崇九妃六嬪陳妾數百食必粱肉衣必文繡戎士凍餒是以國家不日引不月長恐宗廟之不掃除社稷之不</hi>
<hi>血食敢問為此若何管子曰昔聖王之理天下定人之居成人之事而慎用其六柄焉四人者勿使雜處雜處則其</hi>
<hi>言<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其事易也</hi>然後羣臣得盡其心今陛下乃欲以十世之武<lb/>
帝逺諱實事豈不與桓公異哉臣恐有司卒然見搆衘<lb/>
恨䝉枉不得自叙使後世論者擅以陛下有所方比寧<lb/>
<pb n="KR3k0013_WYG_873-5b"/>
可復使子孫追掩之乎謹詣闕伏待重誅帝始亦無罪<lb/>
僖等意及書奏立詔勿問拜僖蘭䑓令史<lb/>
何敞為侍御史尚書僕射郅夀忤竇憲㫖憲䧟夀以買<lb/>
公田誹謗下吏當誅敞上書理之曰臣聞聖王闢四門<lb/>
開四聰延直言之路下不諱之詔立敢諫之旗聼歌謡<lb/>
於路争臣七人以自鑒照考知政理違失人心輒改更<lb/>
之故天人並應𫝊福無窮臣伏見尚書僕射郅夀坐於<lb/>
臺上與諸尚書論擊匈奴言議過差及上書請買公田<lb/>
<pb n="KR3k0013_WYG_873-6a"/>
遂繫獄考劾大不敬臣愚以為夀機宻近臣匡救為職<lb/>
若懐黙不言其罪當誅今夀違衆正議以安宗廟豈其<lb/>
私邪又臺閣平事分争可否雖唐虞之隆三代之盛猶<lb/>
謂諤諤以昌不以誹謗為罪請買公田人情細過可裁隠<lb/>
忍夀若被誅臣恐天下以為國家横罪忠直賊傷和氣<lb/>
忤逆隂陽臣所以敢犯嚴威不辟夷滅觸犯瞽言非為<lb/>
夀也忠臣盡節以死為歸臣雖不知夀度其甘心安之<lb/>
誠不欲聖朝行誹謗之誅以傷塞晏之化杜塞忠直垂<lb/>
<pb n="KR3k0013_WYG_873-6b"/>
譏無窮臣敞謬豫機宻言所不宜罪名眀白當填牢獄<lb/>
先夀僵仆萬死有餘書奏夀得減死<lb/>
何融尚書僕射樂恢門生也恢刺舉無所㢠廻避貴戚惡<lb/>
之歸鄉里竇憲風厲州郡迫脅恢遂飲藥死後竇氏誅<lb/>
帝始親事融等上書陳恢忠節除子已為郎中<lb/>
朱寵為大司農鄧隲和僖太后之兄也太后終安帝乳<lb/>
母王聖譛隲子悝先從尚書鄧訪取廢帝故事謀立平<lb/>
原王得帝聞追怒令有司奏悝等大逆隲與子鳯並不<lb/>
<pb n="KR3k0013_WYG_873-7a"/>
食而死寵痛隲無罪遇禍乃肉袒輿櫬上疏追訟隲曰<lb/>
伏惟和僖皇后聖善之徳為漢文母兄弟忠孝同心憂<lb/>
國宗廟有主王室是頼功成身退讓國遜位歴世外戚<lb/>
無與為比當享積善履謙之祐而横為宫人单辭所䧟<lb/>
利口傾險反亂國家罪無申證獄不訊鞫遂令隲等罹<lb/>
此酷濫一門七人並不以命屍骸流離怨魂不反逆天<lb/>
感人率土䘮氣宜收還冢次寵樹遺孤奉承血祀以謝<lb/>
亡靈寵知其言切自致廷尉詔免官歸田里<lb/>
<pb n="KR3k0013_WYG_873-7b"/>
霍諝少為諸生眀經有人誣諝舅宋光於大將軍梁商<lb/>
者以為妄刋章文坐繫洛陽詔獄掠考困極諝時年十五<lb/>
奏記於商曰將軍天覆厚恩愍舅光寃結前者溫教許<lb/>
為平議雖未下吏斷決其事已䝉神眀顧省之聼皇天<lb/>
后土實聞徳音竊獨踴躍私自慶幸諝聞春秋之義原<lb/>
情定過赦事誅意故許止雖弑君而不罪趙盾以縱賊<lb/>
而見書此仲尼所以垂王法漢世所宜遵前修也傳曰<lb/>
人心不同譬若其靣斯盖謂大小窳隆醜美之形至於<lb/>
<pb n="KR3k0013_WYG_873-8a"/>
鼻目衆竅毛髪之狀未有不然者也情之異者剛柔舒<lb/>
急踞敬之間至於趨利避害畏死樂生亦復均也諝與<lb/>
光骨肉義有相隱言其寃濫未必可諒且以人情平論<lb/>
其理光衣冠子孫徑路平易位極州郡日望徴辟亦無<lb/>
瑕穢纎芥之累無故刋定詔書欲以何名就有所疑當<lb/>
求其便安豈有觸冐死禍以解細㣲譬猶療饑於附<lb/>
子止渴於酖毒未入腹胃已絶咽喉豈可為哉昔東海<lb/>
有孝婦見枉不辜幽靈感格天應枯旱光之所至情既<lb/>
<pb n="KR3k0013_WYG_873-8b"/>
可原守闕連年而終不見理呼嗟紫宫之門泣血兩觀<lb/>
之下傷和致災為害滋甚凢事更赦令不應復案夫以<lb/>
罪形眀白尚䝉天恩豈有寃謗無徴反不得理是為刑<lb/>
宥正罪戮加誣侵也不偏不黨其若是乎眀將軍徳盛<lb/>
位尊人臣無二言行動天地舉措移隂陽或能留神沛<lb/>
然曉察必有于公髙門之福和氣立應天下幸甚商髙<lb/>
諝才志即為奏原光罪繇是顯名<lb/>
趙牧修春秋事樂恢恢以直諫死牧為陳寃得伸<lb/>
<pb n="KR3k0013_WYG_873-9a"/>
翟酺為尚書權貴誣酺交通屬託减死歸家復被章云<lb/>
酺前與河南張楷等謀反逮詣廷尉杜真等上書訟之<lb/>
事得眀釋卒於家<lb/>
崔瑗為濟北相歳餘光祿大夫杜喬為八使循行郡國<lb/>
以賍罪奏瑗徴詣廷尉上書自訟得理出<lb/>
史弼為平原相遷河東太守弼被詔書當舉孝㢘預勅<lb/>
斷絶書屬中常侍侯覽遣諸生齎書請之弼怒付獄考<lb/>
殺之覽大怒遂詐作飛章下司𨽻誣弼誹謗檻車徴吏<lb/>
<pb n="KR3k0013_WYG_873-9b"/>
人莫敢近者及下廷尉詔獄平原吏人奔走詣闕訟之<lb/>
李固前為王龔太尉掾龔深疾宦官専權上書請加放斥<lb/>
諸黄門恐懼各使賔客誣奏龔罪順帝命亟自實<hi>亟速也</hi>
固時為大將軍梁商從事中郎乃奏記於商曰今旦聞<lb/>
下太尉王公勅令自實未審其事深淺何如王公束修<lb/>
厲節敦樂藝文不求茍得不為茍行但以堅貞之操違<lb/>
俗失衆横為讒佞所搆毁衆人聞知莫不歎慄夫三公<lb/>
尊重承天象極未有詣理訴寃之義纎㣲感慨輒引分<lb/>
<pb n="KR3k0013_WYG_873-10a"/>
决是以舊典不有大罪不至重問王公沉靜内眀不可<lb/>
加以非理卒有他變則朝廷獲害賢之名羣臣無救䕶<lb/>
之節矣昔絳侯得罪袁盎解其過魏尚獲戾馮唐訴其<lb/>
寃時君善之列在書傳今將軍内以至尊外典國柄言<lb/>
重信著指撝無違加表救濟王公之艱難語曰善人在<lb/>
患饑不及餐斯其時也商即言之於帝事乃得釋<lb/>
臧旻為徐州從事中常侍單超以事䧟兖州刺史第五<lb/>
種坐徙朔方種逃匿數年旻上書訟之曰臣聞士有忍<lb/>
<pb n="KR3k0013_WYG_873-10b"/>
死之辱必有就事之計故季布屈節於朱家管仲錯行<lb/>
於召忽此二臣可以死而不死者非愛身於湏臾貪命<lb/>
於茍活隱其智力顧其權畧庶幸逢時有所為爾卒遭<lb/>
髙帝之成業齊桓之興覇遺其亡逃之行赦其射鉤之<lb/>
讐㧞於囚虜之中信其佐國之謀勲効傳於百世君臣<lb/>
載於篇籍假令二主記過於纎芥則此二臣同死於犬馬沉<lb/>
名於溝壑當何繇得申其補過之功達其竒奥之術乎<lb/>
伏見故兖州刺史第五種傑然自建在鄉曲無苞苴之<lb/>
<pb n="KR3k0013_WYG_873-11a"/>
嫌歩朝堂無擇言之闕天性疾惡公方不曲故論者說<lb/>
清髙以種為上序直士以種為首春秋之義選人所長<lb/>
棄其所短錄其小善除其大過種所坐以盗賊公負筋<lb/>
力未就罪至徙徴非有大惡昔虞舜事親大杖則走故<lb/>
種逃亡茍全性命兾有朱家之路以顯季布之㑹願陛<lb/>
下無遺湏臾之恩令種有持忠入地之恨㑹赦出卒於<lb/>
家<lb/>
劉陶為太學生時朱穆為冀州刺史有宦者趙忠䘮父<lb/>
<pb n="KR3k0013_WYG_873-11b"/>
歸葬僣為璵璠玉匣偶人穆下郡案騐吏乃剖棺陳尸<lb/>
出之帝聞大怒徴穆輸作左校陶與太學書生等數千<lb/>
人詣闕上書訟穆曰伏見弛刑徒朱穆處公憂國拜州<lb/>
之日志清姦惡誠以常侍貴寵父兄子弟布在州郡競<lb/>
為虎狼噬食小人故穆張理天網補綴漏目羅取殘禍<lb/>
以塞天意繇是内官咸共患疾謗讟煩興讒隙仍作極<lb/>
其刑讁輸作左校天下有識皆以穆勤同禹稷而被共<lb/>
鯀之戾若死者有知則唐帝怒於崇山重華忿於蒼墓<lb/>
<pb n="KR3k0013_WYG_873-12a"/>
矣當今中官近習竊持國柄手握王爵口含天憲運賞<lb/>
則使餓𨽻富於季孫呼噏則令伊顔化為桀蹠而穆獨<lb/>
亢然不顧身害非惡榮而好辱惡生而好死也徒感王<lb/>
綱之不攝懼天網之乆失故竭心懐憂為上深計臣願<lb/>
黥首繫趾代穆輸作帝覽其奏乃赦之<lb/>
王調北海人太尉李固門生也固䇿免後歳餘甘陵劉<lb/>
文魏郡劉鮪各謀立清河王蒜為天子梁冀因此誣固<lb/>
與文鮪共為妖言下獄調貫械上書證固之枉河内趙<lb/>
<pb n="KR3k0013_WYG_873-12b"/>
承等數十人亦要鈇鑕詣闕通訴梁太后眀之乃赦焉<lb/>
冀畏固名徳終為己害乃更據奏前事遂誅之<lb/>
段恭廣漢人為上計掾時太尉龎参以所舉用忤帝㫖<lb/>
司𨽻承風案之時當㑹茂才孝㢘参以被奏稱疾不得<lb/>
㑹恭因上疏曰伏見道路行人農夫織婦皆曰太尉龎<lb/>
参竭忠盡節徒以直道不能曲心孤立羣邪之間自處<lb/>
中傷之地臣猶冀在陛下之世當䝉安全而復以讒佞<lb/>
傷毁忠正此天地之大禁人主之至誡昔白起賜死諸<lb/>
<pb n="KR3k0013_WYG_873-13a"/>
侯酌酒相賀季子來歸魯人喜其紓難夫國以賢化君<lb/>
以忠安今天下咸欣陛下有此忠賢願卒寵任以安社<lb/>
稷書奏詔即遣小黄門視参疾太醫致羊酒<lb/>
馬融為校書郎度遼將軍梁慬坐專權徴下獄抵罪融<lb/>
上書訟慬與䕶羌校尉龎参有詔原刑<lb/>
刁韙為侍御史黄琬陳蕃為權富所中傷事下御史韙<lb/>
素重蕃琬不舉其事左右復䧟以朋黨蕃免官琬韙俱<lb/>
禁錮後蕃被徴而言事者多訟韙復拜議郎<lb/>
<pb n="KR3k0013_WYG_873-13b"/>
冦榮少知名桓帝時為侍中性矜潔自貴于人少所與<lb/>
以此見害於權寵而從兄子尚帝妹益陽長公主帝又<lb/>
聘其從孫女於後宫左右益惡之延熹中遂䧟以罪辟<lb/>
與宗族免歸故郡吏承望風㫖持之浸急榮恐不免奔<lb/>
闕自訟未至刺史張敬追劾榮以擅去邊有詔捕之榮<lb/>
逃竄數年㑹赦令不得除積窮困乃自亡命中上書曰<lb/>
臣聞天地之於萬物也好生帝王之於萬人也慈愛陛<lb/>
下統天理物為萬國覆作人父母先慈愛後威武先寛<lb/>
<pb n="KR3k0013_WYG_873-14a"/>
容後刑辟自生齒以上咸䝉徳澤而臣兄弟獨以無辜<lb/>
為專權之臣所見批抵青蠅之人所共搆㑹以臣婚姻<lb/>
王室謂臣將撫其背奪其位退其身受其勢於是遂作<lb/>
飛章以被于臣欲使墜萬仞之坑踐必死之地令陛下<lb/>
忽慈母之仁發投杼之怒尚書背繩墨案空劾不復質<lb/>
确其過寘於嚴棘之下便奏正臣罪司𨽻校尉馮羡佞<lb/>
邪承㫖廢於王命驅逐臣等不得旋踵臣奔走還郡没<lb/>
齒無怨臣誠恐卒為豺狼横見噬食故冐死欲詣闕披<lb/>
<pb n="KR3k0013_WYG_873-14b"/>
肝膽布腹心刺史張敬好為諂諛張設機網復令陛下<lb/>
興雷霆之怒司𨽻校尉應奉河南尹何豹雒陽令袁騰<lb/>
並驅争先若赴仇敵罰及死沒髠剔墳墓但未掘壙出<lb/>
尸剖棺露胔爾昔文王葬枯骨公劉敦行葦世稱其仁<lb/>
今殘酷容媚之吏無折中處平之心不顧無辜之害而<lb/>
興虚誣之誹欲使嚴朝必加濫罰是以不敢觸突天威<lb/>
而自竄山林以俟陛下發神聖之聽啓獨覩之眀拒讒<lb/>
慝之謗絶邪巧之言救可濟之人援投溺之命不意滯<lb/>
<pb n="KR3k0013_WYG_873-15a"/>
怒不為春夏息淹恚不為順時怠遂馳使郵驛布告逺<lb/>
近嚴文尅剥痛於霜雪張羅海内設罝萬里逐臣者窮<lb/>
人迹追臣者極車軌雖楚購伍員漢求季布無以過也<lb/>
臣遇罰以來三赦再贖無騐之罪足以蠲除而陛下疾<lb/>
臣愈深有司咎臣甫力<hi>甫始也力甚也</hi>止則見埽滅行則為亡<lb/>
虜茍生則為窮人極死則為寃鬼天廣而無以自覆地<lb/>
厚而無以自載陷陸土而有沉淪之憂逺巖牆而有鎮<lb/>
壓之患精誠足以感於陛下而哲王未肯悟如臣犯元<lb/>
<pb n="KR3k0013_WYG_873-15b"/>
惡大憝足以陳於原野僃刀鋸陛下當班布臣之所坐<lb/>
以解衆論之疑臣思入國門坐於胏石之上使三槐九<lb/>
棘平臣之罪而閶闔九重䧟穽歩設舉趾觸罘罝動行<lb/>
絓羅網無緣至萬乘之前永無見信之期矣國君不可<lb/>
讐匹夫讐之則一國盡懼臣奔走以來三離寒暑隂陽<lb/>
易位當煖反寒春常凄風夏降霜雹又連年大風折㧞<lb/>
樹木風為號令春夏布徳議獄緩死之時願陛下思帝<lb/>
尭五教在寛之徳企成湯避逺讒夫之誡以寧風旱以<lb/>
<pb n="KR3k0013_WYG_873-16a"/>
弭灾兵臣聞勇者不逃死智者不重困固不為眀朝惜<lb/>
垂盡之命願赴湘沅之波從屈原之悲沉江湖之流弔<lb/>
子胥之哀臣功臣苗緒生長王國懼獨含恨以葬江魚<lb/>
之腹無以自別於世不勝狐死首丘之情營魂識路之<lb/>
懐犯冐王怒觸突帝禁伏於兩觀陳訴毒痛然後登金<lb/>
鑊入沸湯糜爛於熾㸑之下九死而未悔悲夫乆生亦<lb/>
復何聊盖忠臣殺身以解君怒孝子殞命以寧親怨故<lb/>
大舜不避塗廪浚井之難申生不辭姬氏讒邪之謗臣<lb/>
<pb n="KR3k0013_WYG_873-16b"/>
敢㤀斯議不自斃以解眀朝之忿哉乞以身塞重責願<lb/>
陛下匄兄弟死命使臣一門頗有遺類以崇陛下寛饒<lb/>
之惠先死陳情臨章涕泣泣血漣如帝省愈怒遂誅榮<lb/>
冦氏繇是衰廢<lb/>
皇甫規為中郎將持節監關西兵擁衆立功無他私惠<lb/>
又惡絶宦官中外並怨遂共誣規貨賂羣羌令其虚降<lb/>
天子璽書誚讓規上書自訟曰四年之秋戎醜惷戾爰<lb/>
自西州侵及涇陽舊都懼駭朝廷西顧眀詔不以臣愚<lb/>
<pb n="KR3k0013_WYG_873-17a"/>
駑急使軍就道幸䝉威靈遂振國命羌戎諸種大小稽<lb/>
首輒移書營郡以訪誅納所省之費一億以上以為忠<lb/>
臣之義不敢告勞故耻以片言自及㣲効然比方先事<lb/>
庶免罪悔前踐州界先奏郡守孫雋次及屬郡都尉李<lb/>
翕督軍御史張禀旋師南征又上凉州刺史郭閎漢陽<lb/>
太守趙熹陳其過惡執據大辟凡此五臣支黨半國其<lb/>
餘墨綬下至小吏所連及者復有百餘吏託報將之怨<lb/>
子思復父之耻載質馳車懐糧歩走交搆豪門競流謗<lb/>
<pb n="KR3k0013_WYG_873-17b"/>
讟云臣私報諸羌謝其錢貨若臣以私財則家無擔石<lb/>
如物出於官則文簿易考就臣愚惑信如言者前世尚<lb/>
遺匈奴以宫姬鎮烏孫以公主今臣但費千萬以懐叛<lb/>
羌則良臣之才畧兵家之所貴將有何罪負義違理乎<lb/>
自永初以來將出不少覆軍有五動資巨億有旋車完<lb/>
封寫之權門而名成功立厚加爵封今臣還督本土糾<lb/>
舉諸郡絶交離親戮辱舊故衆謗隂害固其宜也臣雖<lb/>
汙穢㢘潔無聞今見覆没耻痛實深傳稱鹿死不擇音<lb/>
<pb n="KR3k0013_WYG_873-18a"/>
謹冐昧畧上其年冬徴還拜議郎論功當封而中常侍<lb/>
徐璜左悺欲從求貨數遣賔客就問功狀規終不答璜<lb/>
等忿怒䧟以前事下之於吏官屬欲賦歛請謝規誓而<lb/>
不聴遂以餘冦不絶坐繫廷尉論輸左校諸公及太學生張<lb/>
鳯等三百人詣闕訟之㑹赦歸家<lb/>
皇甫嵩為車騎將軍先是黄巾賊起尚書盧植拜中郎<lb/>
將發天下諸郡兵征之連戰破賊張角斬獲萬餘人角<lb/>
等走保廣宗植築圍鑿塹造作雲梯垂當㧞之靈帝遣<lb/>
<pb n="KR3k0013_WYG_873-18b"/>
小黄門左豐詣軍觀賊形勢或勸植以賂送豐植不肯<lb/>
豐還言於帝曰廣宗賊易破爾盧中郎固壘息軍以待<lb/>
天誅帝怒遂檻車徴植減死罪一等及嵩討平黄巾盛<lb/>
稱植行師方畧嵩皆資用規謀濟成其功以其年復為<lb/>
尚書<lb/>
趙謙為司𨽻校尉廣陵府丞謝弼去官歸家中常侍曹<lb/>
節從子紹為東郡太守收弼考掠死獄中時人悼傷焉<lb/>
初平二年謙上書訟弼忠節求報其怨魂乃收紹斬之<lb/>
<pb n="KR3k0013_WYG_873-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_873-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百七十三<lb/>
</p>
<p>
</p>
  </div>
</body>
</text>
</TEI>
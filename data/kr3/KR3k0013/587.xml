<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百八十七</head>
    <p>
<pb n="KR3k0013_WYG_587-1a"/>
欽定四庫全書<lb/>
　冊府元龜卷五百八十七　宋　王欽若等　撰<lb/>
　　掌禮部<lb/>
　　　奏議第十五<lb/>
唐吳陽吾為成均博士則天聖厯元年臘月辛亥制每<lb/>
月一日於明堂拜告朔之禮博士辟閭仁諝奏議曰謹<lb/>
按經史正文無天子每月告朔之事唯禮記玉藻云天<lb/>
子聽朔於南門之外周禮天官太宰正月之吉布政于<lb/>
<pb n="KR3k0013_WYG_587-1b"/>
邦國都鄙干寶注云周正建子之月告朔日也此即玉<lb/>
藻之聽朔矣今每年歲首元日於通天宫受朝讀時令<lb/>
布政事京官九品已上諸州朝集使等咸列於廷此則<lb/>
聽朔之禮畢而合於周禮玉藻之文矣而鄭𤣥注玉藻<lb/>
聽朔以秦制月令有五帝五官之事遂云凢聽朔必特<lb/>
牲告其時帝及其神配以文王武王此鄭注之誤也故<lb/>
漢魏至今莫之用按月令云其帝太昊其神勾芒者謂<lb/>
宣布時令告示下人其令詞云其帝其神爾所以敬授<lb/>
<pb n="KR3k0013_WYG_587-2a"/>
之欲使人奉其時而務其業每月有令故謂之月令非<lb/>
謂天子月朔日以祖配帝而祭告之其每月告朔諸侯<lb/>
之禮也故春秋左氏傳曰公旣視朔遂登觀臺又鄭注<lb/>
論語云禮人君每月告朔於廟有祭謂之朝享魯自文<lb/>
公始不視朔是諸侯之禮明矣今王者行之非所聞也<lb/>
按鄭所謂告其帝者即太昊等五人告其神者即重黎<lb/>
等五行官雖功施於人列在祀典無天子每月拜祭告<lb/>
朔之文臣謹按禮論及三禮義宗江都集禮貞觀禮顯<lb/>
<pb n="KR3k0013_WYG_587-2b"/>
慶禮及祠令並無天子每月告朔之事若以為代無明<lb/>
堂故無告朔之禮則江都集禮貞觀禮顯慶禮及祠令<lb/>
著祀五方上帝於明堂即孝經宗祀文王於明堂也此<lb/>
則無明堂而著其享祀何為告朔獨闕其文若以為君<lb/>
有明堂即合告朔則周秦有明堂而經典正文並無天<lb/>
子每月告朔之事臣等詳求今古博考載籍既無其禮<lb/>
不可襲非望請停每月一日告朔之祭以正國經竊以<lb/>
天子之尊而用諸侯之禮非所謂頒告朔令諸侯奉而<lb/>
<pb n="KR3k0013_WYG_587-3a"/>
行之義也鳳閣侍郎王方慶又議奏曰謹按明堂天子<lb/>
布政之宫也蓋所以明天氣統萬物動而儀德被於四<lb/>
海者夏曰世室殷曰重屋姬曰明堂此三代之名也明<lb/>
堂天子太廟所以宗祀其祖以配上帝東曰青陽南曰<lb/>
明堂西曰總章北曰𤣥堂中曰太室雖有五名而以明<lb/>
堂為主漢代達學通儒咸以明堂太廟為一漢左中郎<lb/>
將蔡邕立議亦以為然取其宗祀則謂之清廟取其正<lb/>
室則謂之太室取其向陽則謂之明堂取其建學則謂<lb/>
<pb n="KR3k0013_WYG_587-3b"/>
之太學取其圓水則謂之辟雍異名而同事古之制也<lb/>
天子以孟春正月上辛於南郊總授十二月之政還藏<lb/>
於祖廟月取一政班於明堂諸侯孟春之月朝於天子<lb/>
受十二月之政藏於祖廟月取一政而行之蓋所以和<lb/>
隂陽順天道也如此禍亂不作災害不生矣仲尼美而<lb/>
稱之明王之以孝理天下也君以其禮告廟則謂之告<lb/>
朔聽視此月之政則謂之視朔亦曰聽朔雖有三名其<lb/>
實一也今禮官議稱按經史正文無天子每月告朔之<lb/>
<pb n="KR3k0013_WYG_587-4a"/>
事者臣謹按春秋文公六年閏十月不告朔榖梁傳曰<lb/>
閏附月之餘日天子不以告朔左氏傳云閏月不告朔<lb/>
非禮也閏以正時時以作事事以厚生生人之道於是<lb/>
乎在矣不告閏朔棄時政也臣據此文則天子閏月亦<lb/>
告朔矣寧有别月而廢其禮者乎博考經籍其文甚著<lb/>
何以明之周禮太史職云頒告朔於列國閏月告王居<lb/>
門終月又禮記玉藻文云閏月則闔門左扉立于其中<lb/>
並是天子閏月而行告朔之事也禮官又稱玉藻天子<lb/>
<pb n="KR3k0013_WYG_587-4b"/>
聽朔於南門之外周禮天官太宰正月之吉布政於邦<lb/>
國都鄙干寶注云周建子之月告朔日也此即玉藻之<lb/>
聽朔矣今每歲首元日通天宫受朝讀時令布政事京<lb/>
官九品已上諸州朝覲使等咸列於廷此聽朔之禮畢<lb/>
而合於周禮玉藻之文禮論及三禮義宗江都集禮貞<lb/>
觀禮顯慶禮及祠令無王者告朔之事者臣按玉藻云<lb/>
𤣥冕而朝日於東門之外聽朔於南門之外鄭𤣥注云<lb/>
朝日春分之時也東門皆謂國門也明堂在國之陽每<lb/>
<pb n="KR3k0013_WYG_587-5a"/>
月就其時明堂而聽朔焉卒事反宿於路寢凡聴朔必<lb/>
以特牲告其時帝及其神配以文王武王臣謂今歲首<lb/>
元日通天宫受朝讀時令及布政自是古禮孟春之上<lb/>
辛受十二月之政藏於祖廟之禮爾而月取一政班於<lb/>
明堂其義昭然猶未行也即如禮官所言遂闕其事臣<lb/>
又按禮記月令天子每月居青陽明堂總章𤣥堂即是<lb/>
每月告朔之事先儒舊說天子行事一年十八度入明<lb/>
堂大享不問卜一入也今禮官立義唯歲首一入爾與<lb/>
<pb n="KR3k0013_WYG_587-5b"/>
先儒旣異臣不敢同鄭𤣥云凡聽朔告帝臣愚以告朔<lb/>
之時五方上帝之一帝也春則靈威仰夏則赤熛怒秋<lb/>
則白招拒冬則叶光紀季月則含樞紐也並以始祖而<lb/>
配之人帝及神列在祀典亦於其月而享祭之魯自文<lb/>
公始不視朔子貢見其禮廢欲去其羊孔子以羊存猶<lb/>
可識其禮羊亡禮遂廢故云爾愛其羊我愛其禮也漢<lb/>
承秦滅學庻事草創明堂辟雍其制作闕漢武帝封禪<lb/>
始造明堂於太山旣不立於京師所以無告朔之事至<lb/>
<pb n="KR3k0013_WYG_587-6a"/>
漢平帝元始中王莽輔政庻幾復古乃建明堂辟雍焉<lb/>
禘祫於明堂諸侯王列侯宗室子弟九百餘人助祭畢<lb/>
皆益户賜爵及金帛贈秩補吏各有差漢末喪亂尚傳<lb/>
其禮爰至後漢祀典仍存明帝永平二年郊祀五帝於<lb/>
明堂以光武配祭牲各一犢奏樂如南郊董卓西移載<lb/>
籍湮滅告朔之禮於此而墜曁于晉末戎馬生郊禮樂<lb/>
衣冠掃地總盡元帝過江是稱狼狽禮儀制度南遷蓋<lb/>
寡彛典殘缺無復舊章軍國所資臨事議之旣闕明堂<lb/>
<pb n="KR3k0013_WYG_587-6b"/>
寧論告朔宋朝何承天纂集其文以為禮論雖加編次<lb/>
事則闕如梁代崔靈恩撰三禮義宗但捃摭前儒因循<lb/>
故事而已隋大業中煬帝命學士撰江都集禮指抄撮<lb/>
舊禮更無異文貞觀禮顯慶禮及祠令不言告朔者蓋<lb/>
為厯代不傳所以其文遂闕各有由緒不足依據今禮<lb/>
官引為明堂證在臣誠實有疑陛下肇建明堂幸遵古<lb/>
典告朔之禮猶闕舊章欽若稽古應須補葺若每月聽<lb/>
政於明堂事亦煩數孟月視朔亦不可廢帝又令春官<lb/>
<pb n="KR3k0013_WYG_587-7a"/>
廣集鴻儒取方慶仁諝所奏議定得失陽吾與太學博<lb/>
士郭山惲奏曰臣等謹按周禮禮記及三傳皆有天子<lb/>
告朔之禮天子頒告朔於諸侯秦政焚滅詩書繇是告<lb/>
朔禮廢今明堂肇建總章新立紹百王之絶軌樹萬代<lb/>
之鴻規上以嚴祀祖宗下以敬授時令使人知禮樂道<lb/>
適中和災害不生禍亂不作今若因修班朔每月依行<lb/>
禮貴隨時事須沿革望依王方慶議用四時孟月及季<lb/>
夏於明堂修復告朔之禮以頒天下其帝及神亦請依<lb/>
<pb n="KR3k0013_WYG_587-7b"/>
方慶用鄭𤣥義告五帝於堂上則嚴配之道通於神明<lb/>
至孝之德光於四海制從之<lb/>
祝欽明為禮部尚書中宗神龍元年三月制東都創置<lb/>
太廟社稷太常博士張齊賢建議曰昔孫卿子云有天<lb/>
下者事七代有一國者事五代則天子七廟古今逹禮<lb/>
故尚書稱七代之廟可以觀德祭法稱王立七廟一壇<lb/>
一墠王制云天子七廟三昭三穆與太祖之廟而七莫<lb/>
不尊始封之君謂之太祖太祖之廟百代不遷祫祭之<lb/>
<pb n="KR3k0013_WYG_587-8a"/>
禮毁廟之主陳於太祖未毁之主皆升合食於太祖之<lb/>
廟太祖東向昭南向穆北向商之契周之后稷是也太<lb/>
祖之外更無始祖但商自𤣥王已後十有四代至湯而<lb/>
有天下周自后稷已後十有七代至武而有天下其間<lb/>
代數稍遠遷廟親廟皆出太祖之後故合食有序尊卑<lb/>
不差其後漢高受命無始祖即以高皇帝為太祖太上<lb/>
皇之父立廟享祀不在昭穆合食之列為尊於太祖故<lb/>
也魏武創業文帝受命亦即以武帝為太祖其高皇太<lb/>
<pb n="KR3k0013_WYG_587-8b"/>
皇處士君等並為屬尊不在昭穆合食之列晉宣創業<lb/>
武帝受命亦即以宣帝為太祖其征西豫章潁川京兆<lb/>
府君等亦為屬尊不在昭穆合食之列歴兹己降至于<lb/>
有隋宗廟之制斯禮不易故宇文氏以文皇帝為太祖<lb/>
隋室以武元皇帝為太祖國家誕受天命累聖重光景<lb/>
皇帝始封唐公實為太祖中間代數旣近列在三昭三<lb/>
穆之内故皇家太廟唯有六室其𢎞農府君宣光二帝<lb/>
尊於太廟親盡則遷不在昭穆合食之數今皇極再造<lb/>
<pb n="KR3k0013_WYG_587-9a"/>
孝思匪寧奉二月二十九日勅七室已下依舊號尊崇<lb/>
文奉三月一日勅旣立七廟須尊崇始祖速令詳定者<lb/>
伏尋禮經始祖即是太祖太祖之外更無始祖周朝太<lb/>
祖之外以周文王為始祖不合禮經或有引白虎通義<lb/>
云后稷為始祖文王為太祖乃鄭𤣥注詩雍序云太祖<lb/>
謂文王以為說者其義不然彼以禮王者祖有功而宗<lb/>
有德周人祖文王而宗武王故謂文王為太祖爾非祫<lb/>
祭羣主合食之太祖今之議者或有欲立凉武昭王為<lb/>
<pb n="KR3k0013_WYG_587-9b"/>
始祖斯為不可何者昔在商周稷卨始封湯武之興祚<lb/>
繇稷卨故以稷卨為太祖即皇家之景皇帝是也凉武<lb/>
昭王勲業未廣後主失國守土不傳景皇始封實基明<lb/>
命今乃捨封唐之盛烈崇西京之逺構考之前古實乖<lb/>
典禮魏氏不以曹參為太祖晉氏不以殷王卬為太祖<lb/>
宋氏不以楚元王為太祖齊梁不以蕭何為太祖陳隋<lb/>
不以胡公楊震為太祖則皇家安可以凉武昭王為太<lb/>
祖乎漢之東京大議郊祀多以周郊后稷漢當郊堯制<lb/>
<pb n="KR3k0013_WYG_587-10a"/>
下公卿議者僉同帝亦然之唯杜林正議獨以為周室<lb/>
之興祚繇后稷漢室特起功不緣堯祖宗故事所宜因<lb/>
循竟從林議又傳云欲知天上事問長人以其近之武<lb/>
德貞觀之時主聖臣賢其去凉武昭王蓋亦近於今矣<lb/>
當時不立者必不可立故也今旣年代寖遠方復立之<lb/>
是非三祖二宗之意也實恐景皇失職而震怒武昭虗<lb/>
位而不答非社稷之福也宗廟事重禘祫禮崇先王以<lb/>
之觀德或者不知其說旣灌而徃孔子不欲觀之今朝<lb/>
<pb n="KR3k0013_WYG_587-10b"/>
命惟新宜應愼重祭如神在理不可誣請勅加太廟為<lb/>
七室享宣皇以備七代其始祖不合别有尊崇太常博<lb/>
士劉承慶尹知章又議曰謹按王制天子七廟三昭三<lb/>
穆與太祖而七此載籍之明文古今之遺制皇唐稽考<lb/>
前範詳稱列辟崇建宗靈式遵斯典但以開基之王受<lb/>
命之君王迹有淺深而太祖有遠近昔湯文祚基稷卨<lb/>
太祖代遠出乎昭穆之上故七廟可也若夏繼唐虞功<lb/>
非繇鯀漢除秦項力不因堯及魏晉經圖周隋撥亂皆<lb/>
<pb n="KR3k0013_WYG_587-11a"/>
勲隆近代祖業非遠受命始封之主不離昭穆之親故<lb/>
肇立宗祊罕聞令制夫太祖以功建昭穆以親崇有功<lb/>
百代而不遷親盡七葉而當毁或以太祖代淺廟數非<lb/>
備更於昭穆之上逺立合遷之君曲從七廟之文深乖<lb/>
迭毁之制皇家千齡啟聖四葉重光景皇帝睿德基唐<lb/>
代數猶近號雖崇於太祖親尚列於昭穆且臨六室之<lb/>
位未申七代之尊是知太廟當六未合有七故先朝唯<lb/>
有宣光景元神堯文武六代親廟大帝神主升祔於廟<lb/>
<pb n="KR3k0013_WYG_587-11b"/>
室以宣皇帝代數當滿准禮復遷止有光皇帝以下六<lb/>
代親廟非是天子之廟數不當七本繇太祖有遠近之<lb/>
異故初建有多少之殊敬惟三后臨朝代多儒雅神祊<lb/>
事重禮豈虗存規模可沿理資變革宣皇旣遷其廟不<lb/>
合重立若禮終運徃建議復崇實違古制之文不合先<lb/>
朝之㫖請依貞觀之故事無改三聖之宏規光崇六室<lb/>
不虧古義時有制令宰臣更加詳定禮部尚書祝欽明<lb/>
等奏曰博士三人自分兩義張齊賢以景帝始封為唐<lb/>
<pb n="KR3k0013_WYG_587-12a"/>
宗太祖不合更祖昭王劉承慶以王制三昭三穆不合<lb/>
重崇宣帝臣等商議依張齊賢景皇帝為太祖依劉承<lb/>
慶崇六室制從之<lb/>
是月欽明與禮官等奏謹按經典無先農之文禮記祭<lb/>
法云王自立社曰王社先儒以為其社在藉田詩載芟<lb/>
篇序云春藉田而祈社稷也永徽年中猶名籍田垂拱<lb/>
已後刪定改為先農然先農與社本是一神妄有改張<lb/>
以惑人聽其先農壇請改為帝社以應經禮王社之義<lb/>
<pb n="KR3k0013_WYG_587-12b"/>
其祭先農改為帝社禮仍令用孟春吉亥祠后土以勾<lb/>
龍氏配制從之於是改先農為帝社壇又立帝稷壇禮<lb/>
同太社太稷壇不備方色所以異乎太社也<lb/>
彭景直為太常博士景龍二年諸陵每日奠祭景直以<lb/>
為乖於古禮上疏奏曰謹按三禮正文無諸陵日祭之<lb/>
事惟著宗廟月祭之禮故祭法云天下有王分地建國<lb/>
置都立邑設廟祧壇墠而祭之乃為親疎多少之數是<lb/>
故王立七廟一壇一墠曰考廟曰王考廟曰皇考廟曰<lb/>
<pb n="KR3k0013_WYG_587-13a"/>
顯考廟曰祖考廟皆月祭之逺廟為祧有二祧享甞乃<lb/>
止去祧為壇去壇為墠壇墠有禱焉祭之祭志云天子<lb/>
之始祖及高祖祖考皆每月朔加薦以象平生朔食謂<lb/>
之月祭二祧之廟無月祭此譙周所著與古禮義相附<lb/>
近亦無日祭之文今諸陵月祭有朔望并諸節日朔望<lb/>
則古禮殷事之義矣諸節日猶古薦新之義矣故鄭𤣥<lb/>
注禮記云殷事月朔月半薦新之奠也又注儀禮云月<lb/>
朔月半猶平常之朝夕也大祥之後及諸節四時焉此<lb/>
<pb n="KR3k0013_WYG_587-13b"/>
則古者祭皆在廟近代以來始分月朔月半及諸節日<lb/>
祭於陵寢在廟四時正享及臘為五享前所奏定並依<lb/>
古禮正文不旁求外傳故祭義云祭不欲數數則煩煩<lb/>
則不敬考據經史無日祭於陵唯漢七廟議京師自高<lb/>
祖下至宣帝與太上皇悼皇考各自居陵旁廟又園中<lb/>
各有寢便殿日祭於寢月祭於廟時祭於便殿至元帝<lb/>
時貢禹以為太煩奏請罷郡國廟丞相韋𤣥成等議七<lb/>
廟之外寢園皆無復修奏可議者亦以為不欲祭數數<lb/>
<pb n="KR3k0013_WYG_587-14a"/>
則黷宜復古禮四時祭於廟丞相匡衡亦奏七廟迭毁<lb/>
之義帝從之又數改劉歆以為禮去事有殺引春秋外<lb/>
傳云日祭月祀二祧則時享壇墠則歲貢至後漢陵寢<lb/>
致祭祀無明文以言魏氏三祖皆不祭於墓故晉書云<lb/>
魏文帝黄初元年自作終制立壽陵無封樹無寢殿夫<lb/>
塟者藏也欲人之不明見禮不墓祭欲存亡不黷也明<lb/>
帝遵奉之晉宣帝預於首陽山為土藏不墳不樹歛以<lb/>
時服不設明器景文皆奉成命無所加焉景帝後依宣<lb/>
<pb n="KR3k0013_WYG_587-14b"/>
帝故事自魏三祖以下不於陵寢致祭並附於古禮至<lb/>
於江左亦不崇園寢及宋齊梁陳其祭並無聞今參詳<lb/>
以為三禮者不刋之書懸諸日月外傳所記不與經合<lb/>
不合依慿國家率由典章討論典禮謀事作範垂裕將<lb/>
來擇善而行依經為允其諸陵請准禮停日祭疏奏上<lb/>
謂侍臣曰禮官奏言諸陵准禮不合别進食者但禮因<lb/>
人情事有沿革陵寢如昨祗薦是常乃按日月之期請<lb/>
停朝夕之奠乍覽此奏哀慕增懐乾陵宜依舊朝晡進<lb/>
<pb n="KR3k0013_WYG_587-15a"/>
奠昭獻二陵每日一進所司供辦辛苦可減朕常膳以<lb/>
為常式因<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷久之<lb/>
唐紹為太常博士舊制每年四季之月嘗遣使徃諸陵<lb/>
起居景龍二年三月紹以為准諸事元無此禮止謂送<lb/>
形而徃山陵為幽静之宫迎精而返宗廟為享薦之室<lb/>
但以春秋仲月命使廵陵鹵簿衣冠禮容必備自天授<lb/>
已後時有起居因循至今乃為常事起者以起動為充<lb/>
居者以居止為名詳起居之義非陵寢之法生事以禮<lb/>
<pb n="KR3k0013_WYG_587-15b"/>
必勤於定省死塟以禮當閟於安厝豈可以事居之道<lb/>
行送徃之時敢辭命使勞繁但恐不安靈域又降誕之<lb/>
日穿針之辰皆以續命為名時人多有進奉今聖靈日<lb/>
遠仙駕難追進止起居恐乖先典况京畿傳驛機速極<lb/>
繁加以諸陵徃來其馬便多死損望停四季及䧏誕并<lb/>
節日起居陵使但唯式二時廵陵庻得義合禮經陵寢<lb/>
安謐制不許又武氏昊陵順陵置守户五百人又梁宣<lb/>
王三思及魯忠王崇訓墓各置守户六十人又韋氏褒<lb/>
<pb n="KR3k0013_WYG_587-16a"/>
德廟守户一百人紹以為深乖常典上疏曰謹按昊陵<lb/>
順陵恩勅特令依舊因循前例守户與昭陵數同又先<lb/>
代帝王陵户唯二十人今雖外氏恩隆亦須附近常典<lb/>
請准式量减取足防閑庻無逼上之嫌不失尊崇之道<lb/>
又親王守墓唯得十人梁魯近加追贈不可越於本爵<lb/>
唯令贈官用䕃各减正官一等故知贈之與正義有抑<lb/>
揚禮不可踰理須義制請同親王墓户各置十人為限<lb/>
又太廟宿衛准配正兵縱令壖内掃除還以其兵應役<lb/>
<pb n="KR3k0013_WYG_587-16b"/>
褒徳别加廟户兼配軍人旣益煩勞又虧常典縱使恩<lb/>
加極禮須准太廟汙隆别置百人亦請停不納三年遷<lb/>
左臺侍御史兼太常博士是年十一月十三日乙丑冬<lb/>
至隂陽人盧雅等請奏促冬至就十二日甲子以為吉<lb/>
㑹紹奏曰禮所以冬至祀圜丘於南郊夏至祭方澤於<lb/>
北郊者以其日行纒次極於南北也日北極當晷度循<lb/>
半日南極當晷度環周是日一陽爻生為天地交際之<lb/>
始故易曰復其見天地之心乎即冬至卦象也一歲之<lb/>
<pb n="KR3k0013_WYG_587-17a"/>
内吉莫大焉甲子但為六甲之首一年之内隔月嘗遇<lb/>
旣非大㑹當晷運未周唯總六甲之辰助四時而成歲<lb/>
今欲避環周以取甲子是背大吉而就小吉也太史令<lb/>
傅孝忠奏曰准漏刻經南陸北陸并日校一分若用十<lb/>
二日甲子卽欠一分未南極即不得為至帝曰俗諺云<lb/>
冬至長於歲亦不可改竟依紹議以十三日乙丑祀圜<lb/>
丘焉遷左司郎中又上疏曰臣聞王公以下送終明器<lb/>
等物具標申令品秩高下各有節文孔子曰明器者不<lb/>
<pb n="KR3k0013_WYG_587-17b"/>
用備物以芻靈者善為俑者不仁注曰俑者有面目機<lb/>
發似於生人也以此而塟殆於殉故曰不仁比者王公<lb/>
百官競為厚塟偶人象馬雕飾如生徒以眩耀路人本<lb/>
不因心致禮更相扇慕破産傾資風流遂行下兼士庻<lb/>
若無禁制奢侈日増望請王公已下送塟明器皆依令<lb/>
式並陳於墓所不得衢路將行士庻結親之儀備諸六<lb/>
禮所以承宗廟事舅姑當須昏以為期詰朝謁見徃者<lb/>
下里庸鄙時有鄣車邀其酒食以為戲樂近日此風轉<lb/>
<pb n="KR3k0013_WYG_587-18a"/>
盛上及王公乃廣陳音樂多集徒侣遮擁道路留滯淹<lb/>
時邀致財物動踰萬計遂使鄣車之禮過於聘財歌舞<lb/>
諠譁殊非助感旣虧名教實蠧風猷違紊禮經須加節<lb/>
制請昏嫁鄣車者並令禁斷其犯者官䕃家請准名教<lb/>
例付簿無䕃人决杖六十各科本罪制從之<lb/>
禇无量為國子司業兼修文舘學士景龍二年將親祀<lb/>
南郊禮官博士修定儀注國子祭酒祝欽明司業郭山<lb/>
惲等皆希㫖請以皇后為亞獻无量獨與太常博士唐<lb/>
<pb n="KR3k0013_WYG_587-18b"/>
紹蔣欽緒固争以為不可无量建議曰夫郊祀者帝王<lb/>
之盛事國家之大禮其行禮者不可以臆斷不可以請<lb/>
求皆上順天心下符人事欽若稽古率由舊章然後可<lb/>
以交神明可以膺福祐然禮文雖衆莫如周禮周禮者<lb/>
周公致太平之書先聖極由𠂻之典法天地而行教化<lb/>
辯方位而叙人倫其義可以幽賛神明其文可以經緯<lb/>
邦國備物致用其可忽乎至如冬至圜丘祭中最大皇<lb/>
后内主禮位甚尊若合郊天助祭當具著禮典今遍檢<lb/>
<pb n="KR3k0013_WYG_587-19a"/>
周禮都無此制蓋繇祭天南郊不以地配唯将始祖為<lb/>
主不以祖妣配天故唯皇帝親行其禮皇后不合預也<lb/>
謹按大宗伯職云若王不祭祀則攝位注云王有故代<lb/>
行其祭事下文云凡大祭祀王后不預則攝其薦豆籩<lb/>
不親徹若皇后合助祭承此下文當云若不預祭祀則<lb/>
攝其薦豆今於文上更起凡則是别生餘事與上異則<lb/>
别起凡凡者生上起下之名不專繫於本職周禮一部<lb/>
之内此例極多備在文中不可具錄又王后助祭親薦<lb/>
<pb n="KR3k0013_WYG_587-19b"/>
豆籩而不親徹者按九嬪職云凡祭祀賛后薦注云后<lb/>
進之而不徹則知申徹者為宗伯生文若宗伯攝祭則<lb/>
宗伯親例不别使人又按外宗掌宗廟之祭王后不預<lb/>
則賛宗伯此之一文與上文相證何以明之按外宗唯<lb/>
掌宗廟祭祀不掌郊天足明此文是宗廟祭也按王后<lb/>
行事總在内宰職中檢其職唯云大祭祀後祼獻則賛<lb/>
瑶爵亦如之鄭注云謂祭祀宗廟也注所以知者以文<lb/>
不祼獻祭天無祼以此得知又祭天之噐則用陶匏亦<lb/>
<pb n="KR3k0013_WYG_587-20a"/>
無瑶爵又以此知是宗廟也又内司服掌王后六服無<lb/>
祭天服而巾車職掌王后之五輅亦無后祭天之輅祭<lb/>
天之獻無后亞獻以此諸文叅之故王后不合助祭天<lb/>
也唯漢書郊祀志則有天地合祭皇后預享之事此則<lb/>
西漢末代强臣擅朝悖亂彛倫黷神謟祭不經之典事<lb/>
渉誣神故易傳曰誣神者殃及三代泰誓曰王稽古立<lb/>
功立事可以永年承天之大律斯史䇿之良誡豈可不<lb/>
知今南郊禮儀事不稽古叅守經書不敢黙然請旁詢<lb/>
<pb n="KR3k0013_WYG_587-20b"/>
碩儒俯遵舊典採曲臺之故事行圜丘之正儀使神明<lb/>
叶昭曠之塗天下知文物之盛豈不幸甚時宰相韋巨<lb/>
源等阿㫖叶欽明之議竟不從无量所奏<lb/>
　<lb/>
　<lb/>
　<lb/>
　<lb/>
　冊府元龜卷五百八十七<lb/>
</p>
<p>
</p>
  </div>
</body>
</text>
</TEI>
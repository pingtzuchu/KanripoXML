<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百二十五</head>
    <p>
<pb n="KR3k0013_WYG_225-1a"/>
欽定四庫全書<lb/>
　册府元龜卷二百二十五　宋　王欽若等　撰<lb/>
　　僭僞部<lb/>
　　　世子<lb/>
自晋人失御羣雄競逐山河跨據率僭尊極之稱子弟<lb/>
世及亦濫儲兩之制其間簒害廢立十常七八雖蜀有<lb/>
世文趙有大雅好文愛士而不免于禍固與夫貞萬邦<lb/>
繼大統者異矣今以世子命篇者亦猶吳楚稱王春秋<lb/>
<pb n="KR3k0013_WYG_225-1b"/>
書其爵以子之義也唐季諸國并附出焉<lb/>
前凉張軌既為梁州牧表立子實為世子軌卒實紹位<lb/>
張駿寔之弟為梁州牧西平公境内皆稱之為王駿立<lb/>
子重華為世子時中堅將軍宋輯言於駿曰禮急儲君<lb/>
者蓋重宗廟之故周成漢昭立於襁褓誠以國嗣不可<lb/>
曠儲宫當素定也昔武王始有國元王作儲君建興之<lb/>
初先王在位殿下正名統况今社稷彌崇聖躬介立大<lb/>
業遂殷繼貳闕然哉臣竊以為國有累卵之危而殿下<lb/>
<pb n="KR3k0013_WYG_225-2a"/>
以為安踰太山非所謂也駿納之駿卒重華紹位<lb/>
張祚重華之庶兄既簒耀靈僭即帝位立其子太和為<lb/>
皇太子祚為元靚所殺并誅太和張天錫駿之少子元<lb/>
靚死國人立之為凉州刺史西平公以子大懐為世子<lb/>
其後廢為髙昌公更立嬖子大豫為世子<lb/>
西凉李暠領秦梁二州牧世子譚早卒以第二子上業<lb/>
為世子表假撫軍将軍䕶羗校尉暠卒士業嗣<lb/>
前趙劉元海既僭號立其子和為太子元海死和嗣偽<lb/>
<pb n="KR3k0013_WYG_225-2b"/>
位為弟聰所殺<lb/>
劉聦既殺兄和即偽位立其弟北海王乂為皇太弟領<lb/>
大單于其後雨血於其東宫延明殿徹瓦在地者深五<lb/>
寸乂惡之以訪其太師盧志太傅崔瑋太保許遐志等<lb/>
曰主上徃以殿下為太弟者蓋以安衆望也志在晋王<lb/>
乆矣<hi>晋王聦子粲也</hi>王公以下莫不希㫖歸之相國之位自魏<lb/>
武以來非復人臣之官主上本發明詔置之為贈官今<lb/>
忽以晋王居之羽儀威尊踰於東宫萬機之事無不繇<lb/>
<pb n="KR3k0013_WYG_225-3a"/>
之置太宰大將軍及諸王之營以為羽翼此事勢去矣<lb/>
殿下不得立明也然非止不得立而已不測之危厄在<lb/>
於旦夕宜早為之所四衛精兵不减五千餘營諸王皆<lb/>
年齒尚㓜可奪而取之相國輕佻正可煩一刺客耳大<lb/>
將軍無日不出其營可襲而得也殿下但當有意二萬<lb/>
精兵立便可得鼓行向雲龍門宿衛之士孰不倒戈奉<lb/>
迎大司馬不慮為異也乂弗從乃止東宫舎人荀裕告<lb/>
盧志等勸乂謀反乂不從之狀聦於是收志瑋遐於詔<lb/>
<pb n="KR3k0013_WYG_225-3b"/>
獄假以他事殺之使㓂威卜抽監守東宫禁乂朝賀乂<lb/>
憂懼不知所為乃上表自陳乞為黔首并免諸子之封<lb/>
褒羙晋王粲宜登儲副抽又抑而弗通時中宫僕射郭<lb/>
猗等皆寵幸用事靳凖合宗内外謟以事之郭猗有憾<lb/>
於乂謂晋王粲曰太弟于主上之世猶懐不逞之志此<lb/>
則殿下父子之深仇四海蒼生之重怨也而主上過垂<lb/>
寛仁猶不㬱二尊之位一旦有風塵之變臣竊為殿下<lb/>
寒心且殿下髙祖之世孫主上之嫡寵凡在含齒孰不<lb/>
<pb n="KR3k0013_WYG_225-4a"/>
係仰萬機事大何可與人臣昨聞太弟與大將軍相見<lb/>
極有言矣若事成許以主上為太上皇大將軍為太子<lb/>
乂又許衛將軍為大單于二王已許之矣二王居不疑<lb/>
之地并握重兵以此舉事事何不成臣謂二王茲舉禽<lb/>
獸之不若也背父親人人豈親之今又茍貪其一切之<lb/>
力耳事成之後主上豈有全理殿下兄弟故在忘言東<lb/>
宫相國單于在武陵兄弟何肯與人許以三月上巳因<lb/>
讌作難事淹變生宜早為之所春秋傳曰蔓草猶不可<lb/>
<pb n="KR3k0013_WYG_225-4b"/>
除况君之寵弟乎臣屢啓主上主上性敦友于謂臣言<lb/>
不實刑臣刀鋸之餘而䝉主上殿下成造之恩故不慮<lb/>
逆鱗之誅每所聞必言兾垂採納臣當入言之願殿下<lb/>
不泄密表其狀也若不信臣言可呼大将軍從事中郎<lb/>
王皮衛軍司馬劉惇假之恩顧通其歸善之路以問之<lb/>
必可知也粲深然之猗密謂皮惇曰二王逆狀主相已<lb/>
具知之矣卿同之乎二人驚曰無之猗曰此事必無疑<lb/>
吾憐卿親舊并見族耳於是歔欷流涕皮惇大懼叩頭<lb/>
<pb n="KR3k0013_WYG_225-5a"/>
求哀猗曰吾為卿作計卿能用不二人皆曰謹奉大人<lb/>
之教猗曰相國必問卿但云有之若責卿何不先啓卿<lb/>
即答曰臣誠負死罪然仰惟主上聖性寛慈殿下篤於<lb/>
骨肉恐言成詿偽故也皮惇許諾粲俄而召問二人至<lb/>
不同時而辭若畫一粲以為信然初靳凖從妹為乂孺<lb/>
子滛于侍人乂怒殺之而屢以嘲凖凖深慙恚説粲曰<lb/>
東宫萬機之副殿下宜自居之以領相國使天下之早<lb/>
有所繫也至是凖又説粲曰昔孝成拒子政之言使王<lb/>
<pb n="KR3k0013_WYG_225-5b"/>
氏卒成簒逆可乎粲曰何可之有凖曰然誠如聖㫖下<lb/>
官亟欲有所言矣但以德非更生親非皇宗恐忠言暫<lb/>
出霜威已及故不敢耳粲曰君但言之凖曰聞風塵之<lb/>
言謂大将軍衛将軍及左右輔皆謀奉太弟尅季春構<lb/>
變殿下宜為之備不然恐有商臣之禍粲曰為之奈何<lb/>
凖曰主上愛信於太弟恐卒聞未必信也如下官愚意<lb/>
宜緩東宫之禁固勿絶太弟賓客使輕薄之徒得與交<lb/>
游太弟既素好待士必不思防此嫌輕薄小人不能無<lb/>
<pb n="KR3k0013_WYG_225-6a"/>
逆意以勸太弟之心小人有始無終不能如貫髙之流<lb/>
也然後下官為殿下露表其罪殿下與太宰拘太弟所<lb/>
與交通者考問之窮其事原主上必以無將之罪罪之<lb/>
不然今朝望多歸太弟主上一旦晏駕恐殿下不得立<lb/>
矣於是粲命卜抽引兵去東宫後聦讌羣臣於光極前<lb/>
殿引見太弟乂容貌毁悴鬂髪蒼然涕泣陳謝聦亦對<lb/>
之悲慟縱酒極歡待之如初粲使王平謂乂曰適奉中<lb/>
詔云京師将有變勑𠂻甲以備之乂以為信然乃命宫<lb/>
<pb n="KR3k0013_WYG_225-6b"/>
臣𠂻甲以居粲馳遣告靳凖王沉等曰向也王平告云<lb/>
東宫隂備非常将若之何凖白之聦大驚曰豈有此乎<lb/>
王沉等同聲曰臣等乆聞但恐言之陛下弗信於是使<lb/>
粲遣臣凖收氐羗酋長十餘人窮問之皆懸首髙格燒<lb/>
鐡灼目乃自誣與乂同造逆謀聦謂沉等言曰而今而<lb/>
後吾知卿等忠於朕也當念知無不言勿恨徃日言不<lb/>
用也於是誅乂素所親厚大臣及東宫官屬數十人皆<lb/>
靳凖及閹竪所怨也廢乂為北部王粲使凖賊殺之坑<lb/>
<pb n="KR3k0013_WYG_225-7a"/>
士衆萬五千餘人平陽街巷為之空遂立粲為皇太子<lb/>
領相國大單于總攝朝政<lb/>
劉粲嗣偽位立其子元公為太子粲既為靳凖所殺劉<lb/>
氏無少長皆斬之<lb/>
劉曜元海之族子即偽位立其子熈為皇太子曜既為<lb/>
石季龍所敗熈與將相諸侯皆殺之<lb/>
後趙石勒初為上黨郡公以其長子興為上黨國世子<lb/>
興死立第一子𢎞為世子領中軍及僭號趙天王行皇<lb/>
<pb n="KR3k0013_WYG_225-7b"/>
帝事立為太子𢎞字大雅虚襟愛士好為文詠其所親<lb/>
昵莫非儒素勒謂徐光曰大雅愔愔殊不似將家子光<lb/>
曰漢祖以馬上取天下孝文以𤣥黙守之聖人之後必<lb/>
世勝殘天之道也勒大悦勒死𢎞嗣偽位為石季龍所<lb/>
廢後殺之<lb/>
石季龍既廢𢎞自稱居攝趙王立其子䆳為太子及僭<lb/>
稱大趙天王皇太子季龍荒游廢政多所營繕使䆳省<lb/>
可尚書奏事選牧守祀郊廟唯征伐刑斷乃親覧之邃<lb/>
<pb n="KR3k0013_WYG_225-8a"/>
自縂百揆之後荒酒滛色驕恣無道或盤游於田懸管<lb/>
而入或夜出於宫臣家滛其妻妾粧餙宫人羙淑者斬<lb/>
首洗血置於盤上傳共視之又内諸比丘尼有姿色者<lb/>
與其交䙝而殺之合牛羊肉煮而食之亦賜左右以識<lb/>
其味也河間王宣樂安公韜有寵於季龍邃疾之如仇<lb/>
季龍荒躭内游威刑失度邃以事為可呈呈之季龍恚<lb/>
曰此小事何足呈也時有所不聞復怒曰何以不呈誚<lb/>
責杖棰月至再三邃甚恨私謂常從無窮長生中庶子<lb/>
<pb n="KR3k0013_WYG_225-8b"/>
李顔等曰官家難稱吾欲行冐頓之事卿從我乎顔等<lb/>
伏不敢對邃稱疾不省事率宫臣文武五百餘騎宴於<lb/>
李顔别舎謂顔等曰我欲至冀州斬石宣有不從者斬<lb/>
行數里騎皆逃散李顔叩頭固諫邃亦昏醉而歸邃母<lb/>
鄭氏聞之私遣中人責邃邃怒殺其使季龍聞邃有疾<lb/>
遣所親任女尚書察之邃呼前與語抽劍擊之季龍大<lb/>
怒收李顔等詰問顔具言始末誅顔等三十餘人幽邃<lb/>
於東宫既而赦之引見大武東堂邃朝而不謝俄而便<lb/>
<pb n="KR3k0013_WYG_225-9a"/>
出季龍遣吏謂邃曰太子應入朝中宫何以便去邃遥<lb/>
出不顧季龍大怒廢邃為庶人其夜殺邃及妻張氏并<lb/>
男女二十六人埋於一棺之中誅其宫臣支黨一百餘<lb/>
人廢鄭氏為東海太妃立其子宣為皇太子宣母杜昭<lb/>
儀為天王皇后以石韜為太尉與太子迭日省可尚書<lb/>
奏事右僕射張離領五兵尚書求媚於宣因説之曰令<lb/>
諸公侯吏部過限宜漸削弱以盛儲威宣素疾石韜之<lb/>
寵乃使離奏奪諸公府吏秦燕義陽樂平四公<hi>王欽若等曰秦</hi>
<pb n="KR3k0013_WYG_225-9b"/>
<hi>公韜燕公斌義陽公鍳樂平公皆季龍子</hi>所置吏一百九十七人帳下兵二<lb/>
百人自此已下三分置一餘兵五萬悉配東宫於是諸<lb/>
公咸怨為大釁之漸其後宣滛虐日甚而莫敢以告領<lb/>
軍王郎言之於季龍曰今隆冬雪寒而皇太子使人斫<lb/>
伐宫材引於漳水功役數萬士衆吁嗟陛下宜因游觀<lb/>
而罷之也季龍如其言永和中季龍命宣祈於山川因<lb/>
而游獵乗大輅羽葆華蓋建天子旌旗十有六軍戎卒<lb/>
十八萬出自金明門季龍從其後宫升陵霄觀望之笑<lb/>
<pb n="KR3k0013_WYG_225-10a"/>
曰我家父子如是自非天傾地䧟當復何愁但抱子弄<lb/>
孫日為樂耳宣既馳逐無厭所在陳列行宫四面各以<lb/>
百里為度驅圍禽獸皆暮集其所文武跪立圍守重行<lb/>
烽炬星羅光燭如書命勁騎百餘馳射其中宣與嬖姫<lb/>
顯德羙人乗輦觀之嬉娛忘反獸殫乃止季龍復命石<lb/>
韜亦如之出自并州游於秦晉宣素惡韜寵是行也疾<lb/>
之彌甚宦者趙生得幸於宣而無寵于韜㣲勸宣除之<lb/>
於是相圖之計起矣韜起堂於太尉府號曰宣光殿梁<lb/>
<pb n="KR3k0013_WYG_225-10b"/>
長九丈宣視而大怒斬匠截梁而去韜怒増之十文宣<lb/>
聞之恚甚謂所幸楊杯牟成曰韜凶豎勃逆敢違我如<lb/>
是女能殺之者吾入西宫當盡以韜之國邑分封汝等<lb/>
韜既死主上必親臨䘮因行大事蔑不濟矣杯等許諾<lb/>
因韜夜宿於佛精舎宣使杯成及牟皮趙生等縁獮猴<lb/>
梯而入殺韜置其刀箭而去旦宣奏之季龍哀驚氣絶<lb/>
乆之方蘇將出臨之其司空李農諫曰害秦公者恐在<lb/>
蕭墻之内慮生非常不可以出季龍乃止嚴兵發哀於<lb/>
<pb n="KR3k0013_WYG_225-11a"/>
天武殿宣乗素車從千人臨韜不哭直言呵呵使舉衾<lb/>
㸔尸大笑而去收大将軍記室叅軍鄭靖尹武等將委<lb/>
之以罪季龍疑宣之害韜也謀召之懼其不入乃偽言<lb/>
其母哀過危惙宣不虞己之見疑也入朝中宫因而止<lb/>
之建興人史科告稱韜死夜宿東宫楊杯家杯夜與五<lb/>
人從外來相語曰大事已定但願大家老夀吾等何患<lb/>
不富貴語訖科便寢闇中柸不見也科㝷出逃匿俄而<lb/>
柸乃出求科不得杯曰宿客聞人向語當除之斷口舌<lb/>
<pb n="KR3k0013_WYG_225-11b"/>
今而後得去作大事矣科踰墻獲免季龍馳使收之獲<lb/>
楊杯牟皮趙生等杯皮㝷皆忘去執趙生詰之生具首<lb/>
服季龍悲彌甚幽宣於席庫以鐡環穿其頷而鏁之作<lb/>
數斗米糟和羔飯以猪狗法食之取害韜刀箭䑛其血<lb/>
哀號震動宫殿積柴鄴北樹標其上標末置轆轤穿之<lb/>
以繩倚梯積柴送於標所使韜親官者郝稚劉伯㧞其<lb/>
髪抽其舌牽之登梯上於柴積郝稚以繩貫其頷轆轤<lb/>
絞上劉伯斷其手足斫眼潰腹如韜之傷四面縱火煙炎<lb/>
<pb n="KR3k0013_WYG_225-12a"/>
際天季龍從昭儀已下數千登中臺以觀之火㓕取灰<lb/>
分置諸門交道中殺其妻子九人宣小子年數嵗季龍<lb/>
甚愛之抱之而泣兒曰非兒罪季龍欲赦之其大臣不<lb/>
聽遂於抱中取而戮之兒猶挽季龍而大呌時人莫不<lb/>
為之流涕又誅其四率已下三百人宦者五十人洿其<lb/>
東宫養猪牛廢宣母杜氏為庶人季龍議立太子其太<lb/>
尉張舉進曰燕公斌彭城公遵竝有武藝文德陛下神<lb/>
齒已衰四海未一請擇二公而樹之初戎昭張豺之破<lb/>
<pb n="KR3k0013_WYG_225-12b"/>
上邽也獲劉曜㓜女年十二有殊色季龍得而嬖之生<lb/>
子世封齊公至是豺以季龍年長多疾規立世為嗣劉<lb/>
當為太后已得輔政説季龍曰陛下再立儲宫皆出自<lb/>
娼賤是以禍亂相尋今宜擇母貴子孝者立之季龍曰<lb/>
卿且勿言吾知太子處矣又議於東堂季龍曰吾欲以<lb/>
純灰三斛洗吾腹膓穢惡故生凶子兒年二十餘便欲<lb/>
殺父今世方十嵗比其二十吾已老矣於是與張舉李<lb/>
農定議勑公卿上書請立世大司農曹莫不署名季龍<lb/>
<pb n="KR3k0013_WYG_225-13a"/>
使張豺問其故莫頓首曰天下業重不宜立少是以不<lb/>
敢署也季龍曰莫忠臣也然未逹朕意張舉李農知吾<lb/>
心矣其令諭之遂立世為皇太子劉氏為皇后季龍死<lb/>
世即偽位為兄遵所廢石遵季龍子既簒世即偽位以<lb/>
燕王斌子衍為太子俄為石鑒所殺冉閔季龍之養孫<lb/>
既殺石鑒僭即皇帝位國號大魏復姓冉氏立子智為<lb/>
皇太子<lb/>
前燕慕容廆為遼東公立子皝為世子<lb/>
<pb n="KR3k0013_WYG_225-13b"/>
慕容皝為燕王以子雋假節安北將軍東夷校尉左賢<lb/>
王燕王世子<lb/>
慕容雋僭即皇帝位立其世子曄為皇太子後曄死謚<lb/>
獻懐復立次子暐為太子後讌羣臣於溝池酒酣賦詩<lb/>
因談經史語及周太子晉澘然流涕顧謂羣臣曰昔魏<lb/>
武追痛倉舒孫權悼登無已孤嘗謂二主縁愛稱竒無<lb/>
大雅之體自曄亡以來孤鬂髪中白始知二主有以而<lb/>
然卿等言曄定何如也孤今悼之得無貽將來誚乎其司<lb/>
<pb n="KR3k0013_WYG_225-14a"/>
徒左長史李績對曰獻懐之在東宫臣為中庶子既忝<lb/>
近侍聖質志業臣實不敢不知臣聞道備而無愆其唯<lb/>
聖人乎先太子大德有八未見其闕也雋曰卿言亦以<lb/>
過矣然試言之績曰至孝自天性與道合此其一也聰<lb/>
敏慧悟機思若流此其二也沈毅好㫁理諳無幽此其<lb/>
三也疾諛亮物雅悦直言此其四也好學愛贒不耻下<lb/>
問此其五也英姿邁古藝業超時此其六也虚襟恭譲<lb/>
尊師重道此其七也輕財好施勤恤民隠此其八也雋<lb/>
<pb n="KR3k0013_WYG_225-14b"/>
泣曰卿雖褒譽然此兒若在吾死無憂也<lb/>
前秦苻徤僭即皇帝位立子萇為太子萇既死徤以䜟<lb/>
言三羊五眼符應故立第三子生為太子<hi>苻氏本氐人洪生徤徤生</hi>
<hi>生故曰三羊生無一目故曰五眼</hi>苻堅既殺生遂即號以其子宏為皇<lb/>
太子其後慕容冲攻長安堅出如五將山付宏以後事宏<lb/>
将母妻宗室男女數千騎出奔歸其南秦州刺史楊璧<lb/>
於下辨璧距之乃奔武都氐豪張熈假道歸於晉處宏<lb/>
於江州宏立位輔國将軍桓𤣥簒位以宏為梁州刺史<lb/>
<pb n="KR3k0013_WYG_225-15a"/>
義熈初以謀叛被誅<lb/>
苻登堅之族孫既即偽位以弟懿為太弟後立其子崇<lb/>
為皇太子登為姚興所敗崇奔於湟中僭號為乞伏乾<lb/>
歸逐殺<lb/>
後秦姚萇僭即皇帝位立長子興為皇太子興字子畧<lb/>
苻堅時為太子舎人萇之在馬牧興自長安冐難奔萇<lb/>
遂立之萇出征討常留統後事與其中舎人梁喜洗馬<lb/>
范朂等講論經籍不以兵難廢業時人咸化之後萇討<lb/>
<pb n="KR3k0013_WYG_225-15b"/>
荷登遣姚碩德鎮李潤<hi>碩徳萇弟李潤地名</hi>尹緯守長安召興詣<lb/>
行營征南姚方成言於興曰今㓂賊未滅上復寢疾王<lb/>
統苻𦙍等皆有部曲終為人害宜盡除之興於是誅苻<lb/>
裔王統徐成毛盛乃赴召興至萇怒曰王統兄弟是吾<lb/>
州里無他遠志徐成等昔在秦朝竝為名将天下小定<lb/>
吾方任之柰何輙便誅害令人䘮氣㑹苻登與竇衝相<lb/>
持萇議擊之尹緯言於萇曰太子純厚之稱著於遐邇<lb/>
将領英畧未為逺近所知宜遣太子親行可以漸廣威<lb/>
<pb n="KR3k0013_WYG_225-16a"/>
武防闚𨵦之原萇從之戒興曰賊徒知汝轉近必相驅<lb/>
入堡聚而掩之無不尅矣比至胡空堡衝圍自解登聞<lb/>
興向胡空堡引還興因襲平凉大獲而歸咸如萇䇿使<lb/>
興還鎮長安甚有威惠萇死遂嗣位<lb/>
姚興僭即皇帝位立其長子泓為皇太子泓字元子孝<lb/>
友寛和而無經世之用又多疾病興将以為嗣而疑焉<lb/>
乆之乃立為太子興每征伐廵游常留總後事泓博學<lb/>
善談論尤好詩詠尚書王尚黄門郎叚章尚書富允文<lb/>
<pb n="KR3k0013_WYG_225-16b"/>
以儒術侍講胡義周夏侯稚以文章游集泓受經博士<lb/>
淳于岐岐病泓親詣省疾拜於床下自是公侯見師傅<lb/>
皆拜焉興之如平凉也泓留總後事馮翊人劉厥聚衆<lb/>
數千據萬年以叛泓遣鎮軍彭白狼率東宫禁兵討之<lb/>
斬厥赦其餘黨諸将咸勸泓曰殿下神筭電發蕩平醜<lb/>
逆宜露布表言廣其首級以慰逺近之情泓曰主上<lb/>
委吾後事使式遏㓂逆吾綏馭失和以長姦㓂方當引<lb/>
咎責躬歸罪行間安敢過自矜誣以重罪責乎其右僕<lb/>
<pb n="KR3k0013_WYG_225-17a"/>
射韋華聞而謂河南太守慕容筑曰皇太子實有恭惠<lb/>
之德社稷之福也時尚書王敏右丞郭播以刑政過寛<lb/>
議欲峻制泓曰人情挫辱則壮厲之心生政教煩苛則<lb/>
茍免之行立上之化下如風靡草君等參贊朝化𢎞明<lb/>
政軌不務仁恕之道惟欲嚴灋酷刑是豈安上馭下之<lb/>
理乎敏等遂止其後廣平公弼<hi>弼泓弟</hi>謀害泓稱疾不<lb/>
朝集兵於第興聞之怒甚收其黨殿中侍御史唐盛孫<lb/>
𤣥等殺之泓言於興曰臣誠不肖不能訓諧於弟致弼<lb/>
<pb n="KR3k0013_WYG_225-17b"/>
構逆是非仰慙天日陛下若以臣為社稷之憂除臣而<lb/>
國寜亦家之福也若垂天性之恩不忍加臣刑戮者乞<lb/>
聽臣守藩興慘然改容召冠軍姚讚右僕射梁喜京兆<lb/>
尹尹昭輔國歛曼嵬於諮議堂密謀收弼時姚紹屯兵<lb/>
雍城馳遣告之連日不决弼黨恟懼興慮其變乃收弼<lb/>
囚之中曹窮責黨與将殺之泓流涕固請之乃止<lb/>
蜀李雄既僭號将立兄蕩子班為太子時雄有子十餘<lb/>
人羣臣咸欲立雄所生雄曰起兵之初舉手捍頭本不<lb/>
<pb n="KR3k0013_WYG_225-18a"/>
希帝王之業也值天下䘮亂晉氏播蕩群情義舉志濟<lb/>
塗炭而諸君遂見推逼處王公之上推本基業功繇先<lb/>
帝吾兄適統丕祚所歸恢懿眀叡殆天所命大事垂尅<lb/>
薨於戎陣班姿性仁孝好學夙成必為名器李驤與司<lb/>
徒王達諫曰先王樹家適者所以防簒奪之萌不可不<lb/>
慎吳子捨其子而立其弟所以有専諸之禍宋宣不立<lb/>
與夷而立穆公卒有宋督之變猶子之言豈若子也願<lb/>
陛下思之雄不從竟立班驤退而流涕曰亂自此始矣<lb/>
<pb n="KR3k0013_WYG_225-18b"/>
班字世文謙虚博納敬愛儒賢自何㸃李釗班皆師之<lb/>
又引名士王嘏及隴西董融天水文䕫等以為賔友毎<lb/>
謂融等曰觀周景王太子晉魏太子丕吳太子孫登文<lb/>
章鑒識超然卓絶未嘗不有慚色何古賢之髙朗後人<lb/>
莫之逮也班為性汎愛動循軌度時諸李子弟皆尚奢<lb/>
靡而班常戒厲之毎有大議雄輙令豫之班以古者墾<lb/>
田均平貧富獲所今貴者廣占荒田貧者種植無地富<lb/>
者以己所餘而賣之此豈王者大均之義乎雄納之以<lb/>
<pb n="KR3k0013_WYG_225-19a"/>
班為撫軍及雄寝疾班晝夜侍側雄少數攻戰多被傷<lb/>
夷至是疾甚痕皆膿潰雄子越等惡而逺之班為吮膿<lb/>
殊無難色毎甞藥流涕不脫衣冠其孝誠如此雄死嗣<lb/>
偽位以李夀録尚書事輔政班居中執䘮禮政事皆委<lb/>
夀及司徒何㸃尚書令王環等尋為李越所殺<lb/>
李夀雄叔父讓之子既僣即偽位以其子勢為太子尋<lb/>
領大將軍録尚書事夀死勢嗣位<lb/>
後凉吕光僣即三河王位立子紹為世子既僣天王遂<lb/>
<pb n="KR3k0013_WYG_225-19b"/>
立為太子後光疾甚以紹為天王自號為太上皇帝光<lb/>
死紹即位為庶兄纂所簒自殺<lb/>
後燕慕容垂初僣即燕王位立子寳為王太子及僣帝<lb/>
號以寳為皇太子為寳起承華觀以寳録尚書政事巨<lb/>
細皆委之垂總大綱而已又以寳領侍中大單于驃騎<lb/>
大將軍幽州牧建留臺於龍城以髙陽生慕容隆録留<lb/>
臺尚書事寳字道祐垂之第四子也少輕果無志操好<lb/>
人佞已符堅時為太子洗馬萬年令堅淮淝之役寳為<lb/>
<pb n="KR3k0013_WYG_225-20a"/>
陵江將軍及為太子砥礪自脩敦崇儒學工談論善屬<lb/>
文曲事垂左右小臣以求美譽垂之朝士翕然稱之垂<lb/>
亦以為克保家業甚賢之垂死嗣位<lb/>
慕容寳既嗣立以少子濮陽公䇿為太子初垂以寳冡<lb/>
嗣未建憂之寳庶子清河公會多材藝有雄畧垂深竒<lb/>
之及寳之北伐使會代攝宫事總録禮遇一同太子所<lb/>
以見定㫖也垂之伐魏以龍城舊都宗廟所在復使會<lb/>
鎮幽州委以東北之重髙選寮屬以崇威望垂臨死顧<lb/>
<pb n="KR3k0013_WYG_225-20b"/>
命以㑹為寳嗣而寳寵愛䇿意不在會寳庶長子長樂<lb/>
公盛自以同生年長耻會先之乃盛稱䇿宜為儲貳而<lb/>
非毁會焉寳大悦乃訪其趙王麟髙陽王隆麟等咸希<lb/>
㫖贊成之寳遂與麟等定計立䇿䇿母叚氏為皇后䇿<lb/>
為皇太子盛會進爵為王䇿字道符年十一美姿貌而<lb/>
惷弱不慧及寳為蘭汗所殺䇿亦遇害至盛即偽位謚<lb/>
曰哀太子<lb/>
慕容盛寳之庶長子僣位立其子遼西公定為太子及<lb/>
<pb n="KR3k0013_WYG_225-21a"/>
盛死其太后丁氏以國多難宜立長君意在於熈遂廢<lb/>
定迎熈熈字道文垂之少子也<lb/>
慕容雲寳之養子既弑熈自立復姓髙氏以彭為太子<lb/>
西秦乞伏乾歸既僣號秦王立其長子熾磐為太子初<lb/>
乾歸降姚興熾磐拜建武將軍行西夷校尉留其衆鎮<lb/>
菀川及乾歸返政遂立熾磐為太子領冠軍大將軍都<lb/>
中外諸軍録尚書事乞伏熾磐既嗣偽位立其第二子<lb/>
慕末為太子領撫軍大將軍都督中外諸軍事熾磐死<lb/>
<pb n="KR3k0013_WYG_225-21b"/>
慕末嗣偽位<lb/>
北燕馮䟦僣稱天王立其子永為太子尋領大單于置<lb/>
四輔<lb/>
南凉秃髪傉檀僣即凉王位立世子武臺為太子<lb/>
南燕慕容徳僣即皇帝位立其兄子超為皇太子初徳<lb/>
迎超于長安及至徳夢其父曰汝既無子何不早立超<lb/>
為太子不爾恐生人心寤而告其妻曰先帝神眀所勅<lb/>
觀此夢意吾將死矣乃下書立超其月徳果死超嗣位<lb/>
<pb n="KR3k0013_WYG_225-22a"/>
北凉沮渠䝉遜僣即河西王位立其子政徳為世子加<lb/>
鎮衛大將軍録尚書事<lb/>
夏赫連勃勃僣稱天王立子璝為太子<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_225-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百二十五<lb/>
</p>
<p>
</p>
  </div>
</body>
</text>
</TEI>
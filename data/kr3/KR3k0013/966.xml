<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷九百六十六</head>
    <p>
<pb n="KR3k0013_WYG_966-1a"/>
欽定四庫全書<lb/>
　冊府元龜卷九百六十六　宋　王欽若等　撰<lb/>
　　外臣部<lb/>
　　　繼襲<lb/>
小雅著似續之訓春秋有世及之義盖所以象賢濟美<lb/>
克承基緒者也雖復要荒之外戎蠻之國亦乃崇樹世<lb/>
嫡襲其位號傳國延祚享年永乆其間知人如宋宣讓<lb/>
國如魯隠愛才如呉謁得位如晉文雖曰夷狄有足稱<lb/>
<pb n="KR3k0013_WYG_966-1b"/>
者自餘女子為後彊臣逆取是不一姓何常之有系而<lb/>
言之亦所以紀其興㓕之迹矣<lb/>
東夷朝鮮自武王封箕子其後四十餘年至朝鮮侯凖<lb/>
自稱王漢初燕人衛滿擊破凖而自王朝鮮傳國子孫<lb/>
右渠<lb/>
髙句驪漢初其王髙朱蒙死子如栗立如栗死子莫來<lb/>
立漢武既滅朝鮮以髙句驪為縣王莾更名下句驪侯<lb/>
後漢建武八年遣使朝貢光武復其王號裔孫宫建光<lb/>
<pb n="KR3k0013_WYG_966-2a"/>
元年死子遂成立遂成死子伯固立伯固死有二子長<lb/>
子㧞竒小子伊夷摸㧞竒不肖國人便立伊夷摸為王<lb/>
伊夷摸死子位宫立始位宫曽祖宫生而目開能視國<lb/>
人惡之及長凶虐國以殘破及位宫亦生而視人髙麗<lb/>
呼相似為位以為似其曽祖宫故名位宫其後位宫𤣥<lb/>
孫乙弗利立乙弗利死子釗立釗為百濟所殺至後魏<lb/>
大武時釗曽孫璉遣詣安東奉表貢方物封璉為遼東<lb/>
郡公髙句驪王太和十五年璉死年百餘嵗孫雲立神<lb/>
<pb n="KR3k0013_WYG_966-2b"/>
龜中雲死世子安立安死子延立延死子成立成死子<lb/>
湯立周武帝封湯為遼東王隋髙祖改封髙麗王湯死<lb/>
子元嗣唐髙祖武徳二年元弟建武遣使朝貢貞觀十<lb/>
六年西部大人盖蘇文殺建武立其弟大陽子藏為王<lb/>
十七年太宗封藏為遼東郡王儀鳳中改朝鮮王永淳<lb/>
初藏卒垂拱二年封藏孫寳元為朝鮮郡王聖歴元年<lb/>
改為忠誠國王後唐同光天成中其王姓髙長興三年<lb/>
其王曰王建晉開運二年建卒子武嗣漢乾祐末武卒<lb/>
<pb n="KR3k0013_WYG_966-3a"/>
子昭立<lb/>
百濟晉義熈十二年封其王餘映為百濟王宋元嘉七<lb/>
年其王餘毘復修職貢以映爵號授之毘死子慶代立<lb/>
慶死子牟都立牟都死子牟大立梁普通二年其王餘<lb/>
隆遣使朝貢五年隆死子明襲其王號北齊武平元年<lb/>
以其王餘昌為百濟王隋開皇中昌死子璋立唐髙祖<lb/>
武徳七年冊為𢃄方郡公百濟王貞觀十五年璋卒子<lb/>
義慈遣使告哀太宗冊義慈襲其王號顯慶五年左衛<lb/>
<pb n="KR3k0013_WYG_966-3b"/>
大將軍蘇定方大破其國虜義慈及太子隆送於京師<lb/>
龍朔元年百濟僧道琛舊將福信遣使往倭國迎故王<lb/>
子扶餘豐立為王髙宗命𢃄方州刺史劉仁軌討之詔<lb/>
以扶餘隆為熊津都督遣還本國儀鳯二年進𢃄方郡<lb/>
王其百濟本地漸為新羅所據隆不敢還遂卒則天以<lb/>
其孫敬襲封帯方郡王<lb/>
新羅王本百濟人自海逃入新羅遂王其國傳世三十<lb/>
至金真平隋開皇十四年封樂浪郡公新羅王唐貞觀<lb/>
<pb n="KR3k0013_WYG_966-4a"/>
五年真平卒無子立其女善徳為王襲樂浪郡公新羅<lb/>
王號二十一年善徳卒立其妹真徳為王永徽五年真徳<lb/>
卒弟相國金春秋嗣龍朔元年春秋卒詔其子太府卿<lb/>
法敏嗣開耀元年法敏卒其子政明嗣天授三年政明卒<lb/>
其子理洪嗣長安二年理洪卒立其弟興光為新羅王<lb/>
開元二十五年興光卒其子承慶襲天寳二年承慶卒其<lb/>
子憲英襲大厯二年憲英卒其子乾運襲建中四年乾<lb/>
運卒無子國人立其上相金良相為王貞元元年良相<lb/>
<pb n="KR3k0013_WYG_966-4b"/>
卒立上相敬信為王襲其官爵敬信良相從兄弟也十<lb/>
四年敬信卒其子先亡國人立敬信嫡孫俊邕為王十<lb/>
六年俊邕卒其子重興立元和七年重興卒立其相金<lb/>
彦昇為王太和五年彦昇卒其子景徽嗣後唐同光元<lb/>
年其王金朴英長興四年權知國事金溥並遣使朝貢<lb/>
倭國後漢光和中有女王名卑彌呼魏正始中卑彌呼<lb/>
死更立男王國中不服更相誅殺復立卑彌呼宗女臺<lb/>
與為王其後復立男王並受中國爵命晉安帝時倭王<lb/>
<pb n="KR3k0013_WYG_966-5a"/>
贊死弟彌立彌死子濟立宋元嘉二十年濟死世子興<lb/>
立興死弟武立隋開皇二十年其王姓阿每字多利思<lb/>
北孤號阿軰雞彌遣使朝貢<lb/>
南越王趙佗漢髙帝十一年立為南越王建元四年佗<lb/>
卒孫胡為南越王胡薨太子嬰齊立先是嬰齊入宿衛<lb/>
在長安時取邯鄲樛氏女生子興及即位上書請立樛<lb/>
氏女為后興為嗣及嬰齊薨太子興代自尉佗王凡五<lb/>
世九十三嵗而亡<lb/>
<pb n="KR3k0013_WYG_966-5b"/>
閩越王無諸漢髙帝五年立為閩越王王閩中故地建<lb/>
元六年其王郢擊南越為其弟餘善所殺詔立無諸孫<lb/>
繇君丑為越繇王奉閩越先祭祀餘善已殺郢威行於<lb/>
國國人多屬竊自立為王繇王不能制天子聞之因立<lb/>
餘善為東越王與繇王並處<hi>元封元年為漢所滅</hi>
東海王揺漢恵帝三年立為東海王都東甌世從號為<lb/>
東甌王後數世為閩越所滅<lb/>
林邑國漢末象林縣功曹姓區有子連殺令自立為王<lb/>
<pb n="KR3k0013_WYG_966-6a"/>
子孫相承其後王無嗣外孫范熊代立熊死子逸立南<lb/>
齊時夷人范當根純簒奪林邑自立為王後林邑王范<lb/>
陽邁子孫范諸農率種人攻當根純復得本國梁天監<lb/>
九年其王范天凱立十三年病死弼毳䟦摩立唐武徳<lb/>
六年其王曰范至貞觀四年其王曰范頭黎並遣使朝<lb/>
貢頭黎死子范鎮龍代立鎮龍為國人所殺乃立頭黎<lb/>
女婿婆羅門為王後大臣及國人感思舊王乃廢婆羅<lb/>
門而立頭黎之嫡女為王一説永徽總章中其王曰鉢<lb/>
<pb n="KR3k0013_WYG_966-6b"/>
迦舍䟦摩先天開元中其王建多達摩天寳中其王盧<lb/>
陁羅並遣使朝貢至徳後改稱環王國不以林邑為號<lb/>
永泰元年林邑王諸農入朝海中遭風溺死代宗以其<lb/>
子文欵為假節都督縁海軍事安南將軍林邑王<lb/>
赤土國其王姓瞿曇氏名利富多塞稱其父釋王位出<lb/>
家為道傳位于利富多塞<lb/>
朱江國其王姓刹氏名質多斯那自其祖漸已强盛至<lb/>
質多斯那遂兼扶南而有之質多斯那死子伊奢那先<lb/>
<pb n="KR3k0013_WYG_966-7a"/>
代立<lb/>
西南夷東謝蠻其首領謝元深世為酋長唐貞觀三年<lb/>
元深與南謝首領謝強來貢貞元十三年西南蕃大酋<lb/>
長繼襲蠻州刺史宋鼎左右大首領卭州刺史謝汕隨<lb/>
牂牱朝貢<lb/>
西趙蠻首領趙氏世為酋長唐貞觀三年以其地置明<lb/>
州首領趙磨為刺史<lb/>
牂牱蠻首領謝龍羽唐武徳三年授牂州刺史封夜郎<lb/>
<pb n="KR3k0013_WYG_966-7b"/>
公開元十年大酋謝元齊死詔立其孫嘉藝襲其官封<lb/>
二十五年大酋長趙君道來朝貢貞元七年授其酋長<lb/>
趙主俗官<lb/>
南詔王姓蒙氏唐初有蒙舍龍生迦獨龎迦獨生細奴<lb/>
羅髙宗時來朝細奴邏生邏盛則天時來朝開元初邏<lb/>
盛死子盛邏皮立盛邏皮死子皮邏閤立𤣥宗封越國<lb/>
公賜名歸義其後破洱河蠻以功冊授雲南王天寳七<lb/>
載歸義卒詔立子閤羅鳳襲雲南王大歴十四年閤羅<lb/>
<pb n="KR3k0013_WYG_966-8a"/>
鳳死子迦異先死乃立迦異子是為異牟尋元和三年<lb/>
異牟尋死冊其子驃信蒙蒙閤勸為南詔其後有龍蒙<lb/>
盛蒙<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>顛皆為南詔<lb/>
西羌無弋爰劍者秦厲公時諸羌推以為豪其後世世<lb/>
為豪從爰劍種五世至研研最豪徤自後以研為種號<lb/>
十三世至燒當復豪健其子孫更以燒當為種號自燒<lb/>
當至𤣥孫滇良世居河北大允谷滇良死子滇吾立滇<lb/>
吾降漢子東吾立乃入居塞内<lb/>
<pb n="KR3k0013_WYG_966-8b"/>
氐者西夷之别種後漢建安中有楊騰者為部落大帥<lb/>
騰子駒徙仇池地方百頃因以為號魏拜為百頃王至其孫<lb/>
名飛龍無子養外甥令狐戊捜為子晉元康中羣氐推<lb/>
以為主愍帝以為驃騎將軍封左賢王戊捜死子難敵<lb/>
統位自號左賢王屯下辯弟堅頭分部曲號右賢王屯<lb/>
河池難敵死子毅立自號左賢王下辯公以堅頭子槃<lb/>
為右賢王河池公毅族兄初襲殺毅并有其衆自立為<lb/>
仇池公永和十年改封初為天水公十一年初為小弟<lb/>
<pb n="KR3k0013_WYG_966-9a"/>
宋奴所殺初子國誅宋奴復自立為仇池公十二年國<lb/>
從叔俊復殺國自立國子安奔苻生俊乃稱藩於晉及<lb/>
死子世自立為仇池公太和三年以世為秦州刺史弟<lb/>
統為武都太守世死統廢世子纂自立纂黨襲殺統自<lb/>
立為仇池公遣使詣闕簡文帝以纂為秦州刺史咸安<lb/>
元年苻堅遣楊安伐纂克之徙其民於闗中空百頃之<lb/>
地先是宋奴之死二子佛奴佛狗逃奔苻堅堅以女妻<lb/>
佛奴子定拜為尚書領軍堅之敗定奔隴右徙居歴城<lb/>
<pb n="KR3k0013_WYG_966-9b"/>
招夷夏千餘家自稱龍驤將軍仇池公稱藩於晉孝武<lb/>
以為秦州刺史後魏登國四年遂有秦州之地號隴西<lb/>
王後為乞伏乾歸所殺無子佛狗子盛先為監國守仇<lb/>
池遂襲位自號征西將軍秦州刺史仇池公諡定為武<lb/>
王義熙初以盛為征西大將軍仇池公盛死私諡曰惠<lb/>
文王子𤣥統位始光四年拜𤣥為征西大將軍北秦州<lb/>
刺史武都王𤣥死私諡孝昭王子保宗統位初𤣥臨終<lb/>
謂弟難當曰今境候未寜方須撫慰保宗冲昧吾授卿<lb/>
<pb n="KR3k0013_WYG_966-10a"/>
國事其無墜先勲難當固辭請立保宗以輔之保宗既<lb/>
立難當妻姚氏謂難當曰國險宜立長君返事孺子非<lb/>
乆計難當從之廢保宗而自立太武拜難當為征南大<lb/>
將軍秦梁二州刺史南秦王難當為宋將裴方明所敗<lb/>
棄仇池奔上邽太武遣中山王辰迎之方明既尅仇池<lb/>
以保宗弟保熾守之河間公齊擊走之氐羌立保宗弟<lb/>
文徳屯于濁水太武遣中山王辰迎之文成時拜難當<lb/>
營州刺史卒諡曰忠和子小眼襲爵例降為公拜天水<lb/>
<pb n="KR3k0013_WYG_966-10b"/>
太守卒子公熈襲爵初宋將裴方明既尅仇池以保宗<lb/>
弟保熾守之尋為後魏河間公齊擊走氐羌立保宗弟<lb/>
文徳屯於濁水又為皮豹之所擊保宗之執也子元和<lb/>
奔宋以為武都白水太守元和據城歸順文成嘉之拜<lb/>
征南大將軍武都王内徙京師元和從叔僧嗣復自稱<lb/>
武都王於葭蘆僧嗣死從弟文度自立為武興王孝文<lb/>
初征西將軍皮歡喜攻葭蘆破之文度弟䑕自立為武<lb/>
興王奉表謝罪孝文拜鼠都督南秦州刺史征西將軍<lb/>
<pb n="KR3k0013_WYG_966-11a"/>
西戎校尉武都王䑕死從子後起統位孝文復以䑕爵<lb/>
授之後起死以䑕子集復為武興王集死子紹先立紹<lb/>
先年㓜委事二叔集起集義後為建武將軍傅竪眼所<lb/>
破執紹先送京師遂滅其國魏末天下亂紹先奔還武<lb/>
興復自立為王紹先死子辟邪立周太祖討平之乃以<lb/>
大將軍宇文貴為都督興州刺史<lb/>
宕昌羌後魏時有梁勒者世為酋帥得羌豪心乃自稱<lb/>
王焉勒孫彌忽太武初遣子彌黄奉表求内附拜為宕<lb/>
<pb n="KR3k0013_WYG_966-11b"/>
昌王彌忽死孫彪子立彪子死彌治立彌治死子彌機<lb/>
立<lb/>
東女國本西羌之别種俗以女為王號為賔就唐武徳<lb/>
中其王湯滂氏垂拱二年其王歛臂天授三年其王俄<lb/>
琰兒爾並遣使朝貢天寳元年封其王趙曵夫為歸昌<lb/>
王是後以男子為王貞元九年其王湯立悉内附授歸<lb/>
化州刺史<lb/>
吐蕃本西羌之種國人號其王為贊普唐永徽元年贊<lb/>
<pb n="KR3k0013_WYG_966-12a"/>
普賓王弄讚薨弄讚子早死其孫繼立復號贊普時<lb/>
年㓜國事皆委於其相禄東贊禄東贊死其子欽陵復<lb/>
専其國儀鳯四年不夜贊普卒嫡子噐弩悉弄即大臣<lb/>
麴薩苦之甥也先與薩苦往年同徵發兵馬聞䘮歸國<lb/>
繼位為贊普時年八嵗其弟年六嵗時在欽陵之軍國<lb/>
人以欽陵彊盛又欽奉之為主欽陵廹於大義竟與薩<lb/>
苦恊心器弩悉弄位始定神龍元年器弩悉弄卒諸子<lb/>
爭立乆之國人立其子棄𨽻蹜贊為贊普時年七嵗天<lb/>
<pb n="KR3k0013_WYG_966-12b"/>
寳十四載贊普乞黎蘇籠獵贊死大臣立其子婆悉籠<lb/>
獵贊為贊普貞元十三年卒長子立一嵗卒元和十二<lb/>
年㑹昌二年皆以贊普卒來告<lb/>
西域罽賔國漢武帝時其王烏頭勞死子代立遣使奉<lb/>
獻唐顯慶三年遣使朝貢訪其國俗云王始祖馨孽今<lb/>
曰曷擷支父子傳位已十二代其年改其城為脩鮮府<lb/>
龍朔初授其王都督十一州諸軍事開元七年冊其王<lb/>
為葛邏達支特勒二十七年其王烏散特勒灑以年老<lb/>
<pb n="KR3k0013_WYG_966-13a"/>
上表請嫡子拂菻罽婆嗣位許之天寳四載又册其子<lb/>
勃匐准為襲罽賔及烏萇國王仍授右驍衛將軍<lb/>
烏孫漢武帝時其昆莫有十餘子中子大祿彊善將將<lb/>
衆萬餘騎别居大禄兄太子太子有子曰岑陬太子蚤<lb/>
死謂昆莫曰必以岑陬為太子昆莫哀許之大祿怒乃<lb/>
收其昆弟將衆畔謀攻岑陬昆莫與岑陬萬餘騎令别<lb/>
居昆莫亦自有萬餘騎以自備國分為三大總覊屬昆<lb/>
莫後尚江都公主昆莫年老欲使岑陬尚公主公主不<lb/>
<pb n="KR3k0013_WYG_966-13b"/>
聼天子令從其風俗岑陬遂妻公主昆莫死岑陬代立<lb/>
岑陬者官號也名軍湏靡昆莫王號也名獵驕靡後書昆<lb/>
彌云岑陬胡婦子泥靡尚小岑陬且死以國與季父大<lb/>
禄子翁歸靡曰泥靡大以國歸之翁歸靡既立號肥王<lb/>
復尚楚主觧憂生三男兩女元康二年上書願以漢外<lb/>
孫元貴靡為嗣得令復尚漢公主乃以觧憂弟相夫為<lb/>
公主遣之未出塞聞翁歸靡死貴人共從本約立岑陬<lb/>
小子泥靡代為昆彌號狂王其後為翁歸靡胡婦子烏<lb/>
<pb n="KR3k0013_WYG_966-14a"/>
就屠所殺烏就屠自立為昆彌詔立元貴靡為大昆彌<lb/>
烏就屠為小昆彌元貴靡死子星靡代為大昆彌星靡<lb/>
死子雌栗靡代小昆彌烏就屠死子拊離代立拊離為<lb/>
弟日貳所殺漢遣使者立拊離子安日為小昆彌後為<lb/>
降民所殺漢立其弟末振將代末振將恐為大昆彌雌<lb/>
離靡所并使貴人烏日領詐降刺殺之漢立雌栗靡季<lb/>
父公主孫伊秩靡為大昆彌漢没入小昆彌侍子在京<lb/>
師者乆之大昆彌翎侯難栖殺末振將以其兄安日子<lb/>
<pb n="KR3k0013_WYG_966-14b"/>
安黎靡代為小昆彌是嵗元延二年也<lb/>
拘彌國後漢永建四年其王興為于闐王放前所殺自立<lb/>
其子為拘彌王陽嘉元年燉煌太守徐繇遣疏勒王擊<lb/>
破于闐更立興宗人成國為拘彌王熹平四年于闐王<lb/>
安國攻拘彌殺其王戊己校尉西域長史各發兵輔立<lb/>
拘彌侍子定興為王<lb/>
于闐國後漢永平中其王休莫覇死兄子廣得立永建<lb/>
六年其王放前遣侍子貢獻<lb/>
<pb n="KR3k0013_WYG_966-15a"/>
大月氏國漢時貴霜翎侯丘就郤自立為王國號貴霜<lb/>
丘就郤年八十餘死子閻膏珍代為王<lb/>
莎車國漢宣帝時烏孫公主小子萬年莎車王愛之莎<lb/>
車王無子死死時萬年在漢莎車國人計欲自託于漢<lb/>
又欲得烏孫心乃上書請萬年為王萬年既立暴惡國<lb/>
人不說莎車王弟呼屠徵殺萬年自立漢烈侯馮奉世<lb/>
發兵擊殺之更立它昆弟子為莎車王至元帝時其王<lb/>
延嘗為侍子長於京師王莽天鳳五年延死諡忠武王<lb/>
<pb n="KR3k0013_WYG_966-15b"/>
子康代立後漢建武九年康死諡宣成王弟賢代立賢<lb/>
為于闐王廣徳所虜匈奴遣兵將賢質子不居徵立為<lb/>
莎車王廣徳又攻殺之更立其弟齊黎為王章帝元和<lb/>
三年降漢<lb/>
疏勒國後漢永平十六年龜茲王建殺疏勒王成自以<lb/>
龜茲左侯兠題為疏勒王是年漢遣軍司馬班超刼縳<lb/>
兠題而立成之兄子忠為疏勒王元初中其王曰安國<lb/>
以舅臣磐有罪徙于月氏後安國死無子母持國政與<lb/>
<pb n="KR3k0013_WYG_966-16a"/>
國人共立臣磐同産弟子遺腹為疏勒王臣磐聞之請<lb/>
月氏王曰安國無子種人㣲弱若立母氏我乃遺腹叔<lb/>
父也我當為王月氏遣兵送還疏勒國人素敬愛臣磐<lb/>
又畏憚月氏即共奪遺腹印綬迎臣磐立為王至靈帝<lb/>
建寜元年疏勒王為其季和得所射殺和得自立為王<lb/>
龜茲國漢時其王絳賔以烏孫公主為夫人絳賔死六<lb/>
子丞徳自謂漢外孫成帝時往來尤數隋大業中其王<lb/>
姓白氏曰蘇尼咥唐武徳初其王蘇伐勃駃並遣使來<lb/>
<pb n="KR3k0013_WYG_966-16b"/>
朝勃駃卒子蘇伐疊代立號時徤莫賀俟利發疊死其<lb/>
弟訶黎布失畢代立貞觀末阿史那社爾伐龜茲縶其<lb/>
王送於京師立其弟葉䕶為王永徽七年又以訶黎布<lb/>
失畢為右驍衛大將軍尋放還蕃撫其餘衆依舊為龜<lb/>
茲王顯慶二年立其王嗣子白素稽為龜茲王授右驍<lb/>
衛大將軍仍遣使就加冊命開元七年其王白漢苾卒<lb/>
以其嫡子孝節襲位<lb/>
車師都尉國漢時其王太子曰軍宿匈奴欲以為質軍<lb/>
<pb n="KR3k0013_WYG_966-17a"/>
宿焉耆外孫不欲質匈奴亡走焉耆車師王更立子烏<lb/>
貴為太子後為車師王為子工所撃亡走烏孫烏孫留<lb/>
不遣使上書願留其車師王備國有急可從西道以擊<lb/>
匈奴漢許之於是漢召故車師太子軍宿在焉耆者立<lb/>
以為王<lb/>
髙車國者漢車師前王之庭也後魏時蠕蠕立闞伯周<lb/>
為髙昌王太和初伯周死子義成立為從兄首歸所殺<lb/>
首歸自立為髙昌王五年為髙車王阿伏至羅所殺以<lb/>
<pb n="KR3k0013_WYG_966-17b"/>
燉煌人張孟明為王為國人所殺更以馬儒為王以鞏<lb/>
顧麴嘉二人為左右長史儒又通使後魏請内屬人皆<lb/>
戀土不願東遷相與殺儒立嘉為王延昌中以嘉為持<lb/>
節平西大將軍𤓰州刺史泰品縣開國伯嘉死子堅立<lb/>
堅死子伯雅立唐武徳二年伯雅死子文泰嗣貞觀十<lb/>
四年稱疾不朝太宗命吏部尚書侯君集征之泰死子<lb/>
智盛嗣立君集遂㧞其城置安西都䕶府<lb/>
焉耆國隋大業中其王姓龍名突騎支唐貞觀十四年<lb/>
<pb n="KR3k0013_WYG_966-18a"/>
安西都䕶郭孝恪發兵擊之虜突騎支獻於雒陽太宗<lb/>
赦其罪留於京師其國乃立薛婆阿那支號為瞎于阿<lb/>
史那社爾之討龜茲也阿那支率兵龜茲共禦大軍社<lb/>
爾擒而斬之立龍婆伽利為王即突騎支弟也永徽三年<lb/>
龍婆伽利死其國人請立前王突騎支為王髙宗許之<lb/>
加授右武衛將軍令還本蕃開元七年其王龍嬾突薨<lb/>
以其焉吐拂延襲位<lb/>
波斯國其王初嗣位便宻選諸子才堪承統者名字封<lb/>
<pb n="KR3k0013_WYG_966-18b"/>
而藏之王死後大臣與王之羣子共發封而視之奉所<lb/>
書名為王唐貞觀二十一年其王伊嗣俟龍朔元年其<lb/>
國王卑路斯並遣使朝貢髙宗列其地疾陵城為波斯<lb/>
都督府授卑路斯為都督<lb/>
大食國隋大業中其王名䧩蜜莫末膩自云有國已四<lb/>
十四年歴三主矣一說隋開皇中大食族中有孤列種<lb/>
代為酋長孤列有二姓一號盆尼奚深一號盆尼末換<lb/>
後有摩訶末者勇徤多智衆立之為王摩訶末後十四<lb/>
<pb n="KR3k0013_WYG_966-19a"/>
代至末換殺其兄為部人所殺遂求得奚深種阿蒲羅<lb/>
㧞立之阿蒲羅㧞卒立其弟阿蒲恭拂恭拂卒子迷地<lb/>
立迷地卒子牟栖立牟栖卒弟論立是嵗貞觀二年也<lb/>
石國唐顯慶三年列其地為大宛府以其王䧩吐屯攝<lb/>
舍提於屈昭穆為都督開元初封其王莫賀咄吐屯為<lb/>
石國王九年其王曰伊吐屯屈勒天寳五載封其王子<lb/>
那偈車鼻施為懐化王<lb/>
吐火羅國唐永徽三年列其地為月氐府以其葉䕶阿<lb/>
<pb n="KR3k0013_WYG_966-19b"/>
史那烏濕波為都督開元七年其葉䕶曰支汗那十七<lb/>
年冊其首領骨咄祿頓達度為葉䕶天寳八載其葉䕶<lb/>
失里忙伽羅並遣使朝賀<lb/>
康國本康居之苖裔唐武徳七年其王曰屈术支顯慶<lb/>
三年其王曰拂呼髪是年髙宗列其地為康居府以拂<lb/>
呼髪為都督萬嵗通天元年則天封其大首領篤婆鉢<lb/>
提為王鉢提尋卒又冊立其子泥濕師師為王泥濕師<lb/>
師卒冊立其子突昏為王開元十九年其王烏勒卒上<lb/>
<pb n="KR3k0013_WYG_966-20a"/>
表請封其子咄曷為曹國王許之二十七年烏勒卒遣<lb/>
使冊咄曷襲其父位<lb/>
史國唐顯慶三年列其所治為佉沙州以其王昭武失<lb/>
阿曷為刺史開元十五年其王曰阿忽必多延屯二十<lb/>
七年卒冊立其子阿忽鉢為王二十九年其王斯謹提<lb/>
立<lb/>
　<lb/>
　<lb/>
<pb n="KR3k0013_WYG_966-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百三十五</head>
    <p>
<pb n="KR3k0013_WYG_335-1a"/>
欽定四庫全書<lb/>
　册府元龜卷三百三十五　宋　王欽若等　撰<lb/>
　　宰輔部<lb/>
　　　　竊位　　自全　　不稱<lb/>
　　　竊位<lb/>
書云股肱惰哉萬事隳哉語曰危而不扶顛而不持則<lb/>
将焉用彼相故商命傳説喻之為舟楫為霖雨為鹽梅<lb/>
為麴蘖蜀任諸葛孔眀稱之曰如魚之有水朝廷之治<lb/>
<pb n="KR3k0013_WYG_335-1b"/>
亂政教之盛衰忠佞之進退百姓之安危莫不繫之天<lb/>
下重任君臣大義無踰於宰輔昔臧文仲不能薦栁下<lb/>
恵孔子謂之竊位則尸禄冐寵阿䛕苟容善不能稱惡<lb/>
不能救進無所益退無所損非竊位而何<lb/>
漢韓増宣帝時為大司馬増世貴㓜為忠臣事三主重<lb/>
於朝廷為人寛和自守以温顔遜辭承上接下無所失<lb/>
意保身固寵不能有所建眀<lb/>
後漢曹嵩靈帝時貨賂中官及輸西園錢一億萬故位<lb/>
<pb n="KR3k0013_WYG_335-2a"/>
至太尉崔烈自九卿入錢五百萬得為司徒久之不自<lb/>
安從容問其子鈞曰吾居三公於議者何如鈞曰大人<lb/>
少有英稱歴位卿守論者不謂當為三公而今登其位<lb/>
天下失望烈曰何謂然也鈞曰論者嫌其銅臭烈怒舉<lb/>
杖擊之鈞時為虎賁中郎将服武弁戴鶡尾狼狽而走<lb/>
烈罵曰死卒父撾而走孝乎<hi>以其武官故罵為卒</hi>鈞曰舜之事父<lb/>
小杖則受大杖則走非不孝也烈慙而止<lb/>
晋何充為侍中録尚書事所昵庸雜信任不得其人<lb/>
<pb n="KR3k0013_WYG_335-2b"/>
北齊髙阿那肱後主時録尚書事尚書郎中源師甞諮<lb/>
肱云龍見當雩問師云何處龍見作何物顔色師云是<lb/>
龍星見湏雩祭非是真龍見肱云漢兒多事强知星宿<lb/>
其墻面如此<lb/>
隋裴矩為右光禄大夫以煬帝即位昏侈逾甚無所諌<lb/>
諍但悦媚取容而已<lb/>
唐姜恪髙宗時以左相出為凉州道行軍大總管時右<lb/>
相閻立本以善畫見稱與恪皆無輔弼之譽時人為之<lb/>
<pb n="KR3k0013_WYG_335-3a"/>
語曰左相則宣威沙漠右相則馳譽丹青三舘學士放<lb/>
散五臺令史眀經至今相傳以為口實<lb/>
蘇味道則天時為鳳閣侍郎同鳳閣鸞臺三品前後居<lb/>
相位數載竟不能有所發眀但脂韋其間苟度取容而<lb/>
已甞謂人曰處事不欲决斷眀白若有錯誤必貽咎譴<lb/>
但模稜以持兩端可矣時人繇是號為蘇模稜于時以<lb/>
為口實<lb/>
傅㳺藝為左補闕上書稱武氏符瑞合革姓受命果擢<lb/>
<pb n="KR3k0013_WYG_335-3b"/>
為鳳閣侍郎平章事時人號為四時仕宦言一年自青<lb/>
而緑及朱紫也<lb/>
豆盧欽望則天中宗時作相兩朝前後十餘年時張易之<lb/>
兄弟及武三思父子専權驕縱圖為逆亂朝廷多有諌<lb/>
諍者而欽望在位獨謹身不能有所輔政<lb/>
源乾曜元宗時為尚書左丞相兼侍中在政事十年時<lb/>
張嘉貞張説相次為中書令乾曜不敢與之爭權每事<lb/>
推讓之及李元紘杜暹知政事遂無所參議唯喏署名<lb/>
<pb n="KR3k0013_WYG_335-4a"/>
而已<lb/>
牛仙客開元中為工部尚書同中書門下三品仙客既<lb/>
居相位獨潔其身唯喏而已所有錫賚皆緘封而不啟<lb/>
百司或有諮决輙對曰但依令式即可若不依文非所<lb/>
知也<lb/>
楊國忠天寳中為司空右相時天下殷盛𤣥宗注意邊<lb/>
事賦税之入兵食之調國忠揀老習計簿吏軍國大務<lb/>
皆出其手國忠但署名而已不復省覧<lb/>
<pb n="KR3k0013_WYG_335-4b"/>
韋見素天寳十二載拜門下侍郎平章事遷左相時右<lb/>
相楊國忠以外戚擅任見素不敢議政惟取容而已<lb/>
王璵肅宗時為中書侍郎平章事人物時望素不為衆<lb/>
所稱及當樞務聲聞頓减<lb/>
劉從一徳宗建中末為刑部侍郎平章事從幸梁州眀<lb/>
年六月改中書侍郎仍平章事嵗中加集賢殿大學士<lb/>
脩國史帝遇之甚厚從一容身逺罪而已不能有所佐<lb/>
輔<lb/>
<pb n="KR3k0013_WYG_335-5a"/>
關播建中末為中書侍郎平章事時政事决在盧杞播<lb/>
但歛衽取容而已<lb/>
李勉貞元初為司徒平章事引過備位而已<lb/>
齊映貞元初為中書平章事性謙和羙言悦下無所是<lb/>
非政事多决崔造<lb/>
盧翰為平章事貞元二年二月授五品官前鄭州别駕<lb/>
李撫等八十一人皆云自去年春送名中書門下宰臣<lb/>
盧翰不為之條奏凍餒喧呼於道路授官之日已死者<lb/>
<pb n="KR3k0013_WYG_335-5b"/>
二十八人<lb/>
崔損貞元中為門下侍郎平章事過為恭遜接見便僻<lb/>
不止於容身而已自建中後宰相罕有久在位者數嵗<lb/>
罷黜損用此中上意竊大任者八年帝亦知物議鄙其<lb/>
持禄取容然憐而厚之<lb/>
董晋貞元中為門下侍郎平章事時政事决於竇參晋<lb/>
但奉詔唯諾而已<lb/>
李泌貞元中為中書侍郎平章事在相位隨時俯仰無<lb/>
<pb n="KR3k0013_WYG_335-6a"/>
足可稱復引顧况軰輕薄之流動為朝士之戯侮頗貽<lb/>
譏誚<lb/>
權徳輿憲宗元和中為禮部尚書平章事時李吉甫李<lb/>
絳同在相位帝求治方切軍國大小一付中書吉甫絳<lb/>
議政頗有異同或於上前論事形於顔色其有詣於理<lb/>
者徳輿亦不能為發眀時人以此譏之竟以循黙而罷<lb/>
杜悰宣宗時為門下侍郎平章事悰無他才未甞延接<lb/>
寒素甘食竊位而已<lb/>
<pb n="KR3k0013_WYG_335-6b"/>
朱朴昭宗時為諌議大夫平章事朴腐儒木强無他才<lb/>
術道士許巖士出入禁中甞依朴為姦利從容帝前薦<lb/>
朴有經濟才以國子博士召見即日命朴在中書與名<lb/>
公齒筆札議論動為笑端數月巖士敗朴見殺<hi>時議以昭宗命</hi>
<hi>台臣張濬鄭綮及朴三人尤謬季末之妖也</hi>
後唐盧程荘宗同光初自太原觀察判官與定州判官<lb/>
豆盧革並命為平章事程本非重器驟塵顯位舉止不<lb/>
常時朝廷草創庶物未備班列蕭然寺署多闕程當革<lb/>
<pb n="KR3k0013_WYG_335-7a"/>
命之日即乗肩輿騶導喧沸帝聞訶導之聲詢於左右<lb/>
曰宰相擔子入門帝駭登樓視之笑曰所謂似是而非<lb/>
者也<lb/>
趙鳳眀宗天成中為中書侍郎平章事時膳部郎中鄭<lb/>
兟先奏諸司使職掌人吏乗暖坐𢃄銀魚席㡌輕衣肥<lb/>
馬參雜廷臣尊卑無别汚染時風請下禁止帝嘉其事<lb/>
促行之中書覆為不可鳳亟言於執政曰此失誠大不<lb/>
可不禁為權吏所庇竟寝其事<lb/>
<pb n="KR3k0013_WYG_335-7b"/>
晋馮玉為右僕射平章事軍國大政一以委之時少帝<lb/>
方務奢逸後宫大恣華侈玉希旨取容未甞諌止故少<lb/>
帝愈寵焉<lb/>
　　　自全<lb/>
詩曰秉國之鈞傳曰實相以濟必将道佐人主民具爾<lb/>
瞻者矣若乃務在宴安取其充位弼諧無状依違自守<lb/>
視政之得失靡所規正觀人之枉直隨其俛仰或屑屑<lb/>
於修已或黙黙以避事或以狥意任職或以苟媚取容<lb/>
<pb n="KR3k0013_WYG_335-8a"/>
歴代巨賢時有斯累是以見輕於官属貽譏於識者盖<lb/>
從容中道齪齪亷謹者之所為亦過猶不及之咎也是<lb/>
故風人有彼己之刺夫子有安用之説良為是夫<lb/>
漢蕭何髙帝時為相國黥布反帝自将軍擊之數使使<lb/>
問相國何為<hi>問其居守何所營為</hi>曰為帝在軍拊循勉百姓悉所<lb/>
有佐軍如陳豨時<hi>悉盡也盡所有糧食資用出以佐軍</hi>客説何曰君滅族<lb/>
不久矣夫君位為相國功第一不可復加然君初入關<lb/>
本得百姓心千餘年矣皆附君尚復孳孳得民和<hi>孳與孜同</hi>
<pb n="KR3k0013_WYG_335-8b"/>
<hi>言不怠也</hi>帝所謂數問君畏君傾動關中今君何不多買田<lb/>
地賤貫貸以自汚上心必安<hi>貫賖也貸音土得反</hi>於是何從其計<lb/>
帝乃大説<hi>説讀曰悦</hi>帝罷布軍歸民道遮行<hi>在道上遮天子行</hi>上書<lb/>
言相國彊賤買民田宅數千人帝至何謁帝笑曰今相<lb/>
國廼利民民所上書皆以與何曰君自謝民<lb/>
陳平恵帝時為右丞相髙后姊曰嬃甞以平前為帝謀<lb/>
執其夫樊噲數䜛平曰爲丞相不治事日飲醇酒戯婦<lb/>
人平聞日益甚吕太后聞之私喜面質吕嬃於平前<hi>質封</hi>
<pb n="KR3k0013_WYG_335-9a"/>
<hi>也</hi>鄙語曰兒婦人口不可用顧君與我如何耳無畏吕<lb/>
嬃之譛<lb/>
倪寛武帝時為御史大夫以稱意任職故久無有所規<lb/>
諌於帝官屬易之<hi>易輕也音弋皷切</hi>居位九嵗以官卒<lb/>
孔光平帝時為大司徒帝年㓜太后稱制委政於大司<lb/>
馬王莽初哀帝罷黜王氏故太后與莽怨丁𫝊董賢之<lb/>
黨莽以光為舊相名儒天下所信太后敬之備禮事光<lb/>
所欲摶擊輙為草以太后指風光令上之<hi>謂文書之棄草也風讀曰</hi>
<pb n="KR3k0013_WYG_335-9b"/>
<hi>諷</hi>睚眥莫不誅傷<hi>睚音崖/<graphic n="KR1475" url="https://raw.githubusercontent.com/kanripo/KR-Gaiji/master/images/KR1475.png" mimeType="image/png"/>音漬</hi>莽權日盛光憂懼不知所出<lb/>
上書乞骸骨莽白太后帝㓜少宜置師傅徙光為帝太<lb/>
傅位四輔給事中領宿衛供養行内<hi>行内行在所之内中猶言禁中也</hi>
署門戸省服御食物<hi>省視也</hi>眀年徙為太師而莽為太𫝊<lb/>
光甞稱疾不敢與莽並有詔朝朔望領城門兵莽又諷<lb/>
羣臣奏莽功徳稱宰衡位在諸侯王上百官統焉光愈<lb/>
恐固稱疾辭位<lb/>
後漢鄧彪和帝時為太傅録尚書事永元初竇氏専權<lb/>
<pb n="KR3k0013_WYG_335-10a"/>
驕縱朝廷多有諌諍而彪在位修身而已不能有所規<lb/>
正<lb/>
晉王戎為司徒以王政将圮苟媚取容屬愍懐太子之<lb/>
廢竟無一言諫諍<lb/>
何邵為司徒趙王倫簒位以邵為太宰及三王交爭邵<lb/>
以軒冕而逰其間無怨之者<lb/>
王衍為司徒雖居宰輔之重不以經國為念而思自全<lb/>
之計説東海王越曰中國已亂當頼方伯宜得文武兼<lb/>
<pb n="KR3k0013_WYG_335-10b"/>
資以任之乃以弟澄為荆州族弟敦為青州因謂澄敦<lb/>
曰荆州有江漢之固青州有負海之險卿二人在外而<lb/>
吾留此足以為三窟矣識者鄙之<lb/>
後魏崔光為車騎大将軍儀同三司光寛和慈善不逆<lb/>
於物進退浮沉自得而已甞慕胡廣黄瓊之為人故為<lb/>
氣槩者所不重始領軍于忠以光舊徳甚信重焉每事<lb/>
籌决光亦傾身事之元乂於光亦深崇敬及郭祚裴植<lb/>
見殺清河王懌遇禍光隨時俛仰竟不規救於是天下<lb/>
<pb n="KR3k0013_WYG_335-11a"/>
譏之<lb/>
隋裴矩煬帝時為右光禄大夫見天下将亂恐為身禍<lb/>
每遇人盡禮雖至胥吏皆得其歡心<lb/>
蕭琮為内史令性澹雅不以職務自嬰退朝縱酒而已<lb/>
内史令楊約與琮同列帝令約宣旨誡勵復以私情論<lb/>
之琮答曰琮若復事事則何異於公哉約笑而退<lb/>
唐姜恪髙宗時為侍中恪以軍功歴職既居相位謹身<lb/>
自守而已<lb/>
<pb n="KR3k0013_WYG_335-11b"/>
于志寜為侍中永徽中累加左僕射同中書門下三品<lb/>
志寜雅愛賓客接引忘倦後進文筆之士無不影附然<lb/>
亦不能有所薦達議者以此少之<lb/>
楊再思為鸞臺侍郎同鳳閣鸞臺平章事再思自歴事<lb/>
三主知政十餘年未甞有所薦達然恭慎畏忌未甞忤<lb/>
物或謂再思曰公名髙位重何為屈折如此再思曰世<lb/>
路艱難直者受禍苟不如此何以全其身哉<lb/>
豆盧欽望中宗即位為尚書左僕射知軍國重事欽望<lb/>
<pb n="KR3k0013_WYG_335-12a"/>
作相兩朝前後十餘年時張易之兄弟及武三思父子<lb/>
専權驕縱圖為逆亂欽望獨謹其身不能有所規正以<lb/>
此獲譏于世<lb/>
蘇味道為鳳閣侍郎同鳳閣鸞臺三品味道前後居相<lb/>
位數載竟不能有所發眀但脂韋其間苟度取容而已<lb/>
故時人號為模稜于今以為口實<lb/>
苖晋卿肅宗時為侍中小心畏慎未甞忤人意性聰敏<lb/>
達練事體百司文簿經目必曉而修身守位以智自全<lb/>
<pb n="KR3k0013_WYG_335-12b"/>
議者比漢胡廣<lb/>
劉從一徳宗興元初為中書侍郎平章事肅宗遇之甚<lb/>
重以容身逺罪而已不能有所輔佐<lb/>
崔損貞元中為諌議大夫平章事性最謹慎每奏對不<lb/>
敢有所發揚<lb/>
盧邁貞元中為中書侍郎平章事時大政事决在於陸<lb/>
贄趙退翁邁獨謹身守文奉法而已<lb/>
髙郢貞元末為中書侍郎平章事順宗初杜佑以宿舊<lb/>
<pb n="KR3k0013_WYG_335-13a"/>
居上而韋執誼繇新恩専柄順宗風恙方甚樞機不親<lb/>
王叔文以翰林學士兼戸部侍郎充度支副使時政事<lb/>
自叔文叔文繇待詔王伾通於内官李忠言宣㫖執誼<lb/>
奉而行之鄭珣瑜自受命憂形顔色見勢不可奪因稱<lb/>
疾不起郢則因循竟無所正以至於罷物論定此為優<lb/>
劣焉<lb/>
路隨自敬宗寳歴初為承㫖學士即已叅預大政矣後<lb/>
十年在相位李宗憫李徳裕朋黨互興攘臂於其間李<lb/>
<pb n="KR3k0013_WYG_335-13b"/>
訓鄭注始終姦詐接武於其後而隨藏器韜光隆汚一<lb/>
致可謂得君子中庸而常居之也<lb/>
後唐鄭珏初仕梁末帝時為禮部侍郎平章事荘宗入<lb/>
汴貶莱州司戸入為太子賓客眀宗平定京師任圜自<lb/>
蜀至樞宻使安重誨不欲圜獨拜宰輔議朝望一人<lb/>
共之樞宻使孔循言珏當貞眀時久在中書性畏慎而<lb/>
長者兼羙詞翰好人物重誨即奏與任圜並命眀年循<lb/>
罷樞宻使珏懼辭以老病耳疾不任中書事四上章請<lb/>
<pb n="KR3k0013_WYG_335-14a"/>
老眀宗惜之久而方允乃授開府儀同三司行尚書左<lb/>
僕射致仕退居鄭州<lb/>
韋説荘宗時為禮部侍郎同平章事與郭崇韜秉政説<lb/>
承順而已政事得失無所指言初或有言於崇韜銓選<lb/>
人或取他人出身名銜或取父兄資緒與令史囊槖罔<lb/>
冒崇韜條奏其事其後郊天行事官數千人多有告<lb/>
勑偽濫因定去留塗毁告身者甚衆選人號哭都門之<lb/>
外議者以為積弊累年一旦澄汰太甚懼失惟新含垢<lb/>
<pb n="KR3k0013_WYG_335-14b"/>
之意説與崇韜同列不能執而止之頗遭物議説之親<lb/>
黨告之説曰此郭漢子之意也及崇韜得罪説懼流言<lb/>
鍾已乃令門人左拾遺王松吏部貟外郎李慎等上疏<lb/>
云崇韜往日専權不閑故實塞仕進之門非奨善之道<lb/>
疏下中書説等覆奏深詆崇韜識者非之<lb/>
李愚明宗時為中書侍郎同平章事長興季年王政多<lb/>
僻權要之臣避禍不暇邦之存亡無敢言之愚性剛介<lb/>
往往形言然人無唱和者但舉六典之舊事書之粉墻<lb/>
<pb n="KR3k0013_WYG_335-15a"/>
補六經之闕文刻其印板其經緯大畧曽無所施<lb/>
房暠末帝清泰中與趙延夀同為樞宻使是時薛文遇<lb/>
劉延朗之徒居中用事暠雖處宻勿其聴用之言十不<lb/>
得三四俱隨勢可否不為事先每朝廷有大事暠與端<lb/>
眀學士等環坐㑹議多於衆中俛首而睡其避事也如<lb/>
此<lb/>
　　　不稱<lb/>
夫徳薄位尊大易之攸戒名浮於行君子之是恥豈有<lb/>
<pb n="KR3k0013_WYG_335-15b"/>
斗筲微器濫鼎鼐之用樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>庸才荷梁棟之任繇是彼<lb/>
己興刺代斵致誚小則衮職而罔頼大則彛倫而是斁<lb/>
歴選往古稽諸行事若乃智識淺狭儀鍳孱瑣經術不<lb/>
足以輔世才用不足以經逺或驟獲登進罔恊時望或<lb/>
久於待遇無所禆賛碌碌備位汲汲自營務在煩苛靡<lb/>
循大體褊躁以自恣簡傲而無威愛憎在心凝滯於物<lb/>
不知其量弗畏人言績用蔑聞聲猷日損乃至喧於庶<lb/>
議形彼嘲辭盖冗吏之所為在具瞻而奚稱者也<lb/>
<pb n="KR3k0013_WYG_335-16a"/>
漢衛綰代桃侯舍為丞相<hi>劉舍</hi>朝奏事如職事奏<hi>言守職分而已</hi>
然自初官以至相終無可言<hi>不能有所興建及廢罷</hi>
趙周武帝元鼎二年代荘青翟為丞相自文帝時丞相<lb/>
申屠嘉死後開封侯陶青桃侯劉舍及武帝時栢至侯<lb/>
許昌平棘侯薛澤武彊侯荘青翟暨周皆以列侯繼踵<lb/>
齪齪亷謹<hi>齪齪持整之貌也齪音初角反</hi>為丞相備員而已無所能發<lb/>
功名著於世者<lb/>
石慶元鼎五年自御史大夫為丞相封牧丘侯是時漢<lb/>
<pb n="KR3k0013_WYG_335-16b"/>
方南誅兩越東撃朝鮮北逐匈奴西伐大宛中國多事<lb/>
天子廵狩海内修古神祠封禪興禮樂公家用少桑𢎞<lb/>
羊等致利王温舒之属峻法兒寛等推文學九卿更進<lb/>
用事<hi>更互也音工衡切</hi>事不關决於慶慶醇謹而已<hi>醇専厚也</hi>在位<lb/>
九嵗無能有所正言甞欲請治上近臣所忠九卿咸宣<lb/>
<hi>咸音减損之减治所忠及咸宣二人</hi>不能服反受其過贖罪<lb/>
卜式為御史大夫眀年當封禪式又不習文貶秩為太<lb/>
子太傅以兒寛代之<lb/>
<pb n="KR3k0013_WYG_335-17a"/>
兒寛<hi>兒音奚</hi>為御史大夫至三公在位以稱意任職故久<lb/>
無有所正諌於上官屬易之不為盡力<hi>一説以和良承㫖從容得久</hi>
車千秋為丞相封富民侯無他材能學術又無伐閲功<lb/>
勞<hi>伐積功也閲經歴也</hi>特以一言寤意旬月取宰相封侯世未甞<lb/>
有也後漢使者至匈奴單于問曰聞漢新拜丞相何用<lb/>
得之<hi>言此人何得為丞相也</hi>使者曰以上書言事故單于曰如是<lb/>
漢置丞相非用賢也妄一男子上書即得之矣<lb/>
蔡義昭帝時為丞相是時大将軍霍光秉政議者或言<lb/>
<pb n="KR3k0013_WYG_335-17b"/>
光置宰相不選賢苟用可顓制者<hi>顓與専同其後類此</hi>光聞之謂<lb/>
侍中左右及官屬曰以為人主師當為宰相何謂云云<lb/>
<hi>云云衆謂有不選賢之説也</hi>此語不可使天下聞也<lb/>
黄霸宣帝五鳳三年為丞相霸材長於治民及為丞相<lb/>
總綱紀號令風采不及丙魏于定國功名損於治郡時<lb/>
薛宣成帝鴻嘉中為丞相府辭訟例不滿萬錢不為移<lb/>
書後皆遵用薛侯故事然官屬譏其煩碎無大體不稱<lb/>
賢也時天子好儒雅宣經術又淺上亦輕焉<lb/>
<pb n="KR3k0013_WYG_335-18a"/>
何武為大司空多所舉奏號為煩碎不稱賢公功名略<lb/>
比薛宣其材不及也而經術正直過之<lb/>
後漢虞延明帝永平三年代趙熹為太尉八年代范遷<lb/>
為司徒歴位二府十餘年無異政績<lb/>
周澤永平十二年以太常行司徒事惟簡忽威儀頗失<lb/>
宰相之望數月復為太常<lb/>
晋王渾恵帝時為司徒録尚書事渾所歴之職前後著<lb/>
稱及居台輔聲望日减<lb/>
<pb n="KR3k0013_WYG_335-18b"/>
王戎為司徒雖位總鼎司而委事僚采間乗小馬從便<lb/>
門而出㳺見者不知其三公也故吏多至大官道路相<lb/>
遇輙避之<lb/>
後魏髙陽王雍孝眀時為侍中太師録尚書雍識懐短<lb/>
淺又無學業雖位居朝首不為時情所推既以尊親地<lb/>
當宰輔自熈平以後朝政禠落不能守正輔弼唯唯而<lb/>
已<lb/>
東魏趙郡王諶孝靜時為太師録尚書事諶無他才識<lb/>
<pb n="KR3k0013_WYG_335-19a"/>
歴位雖重時人忽之<lb/>
于忠為侍中尚書令旬餘靈太后引門下侍官於崇訓<lb/>
宫問曰忠在端右聲聴何如咸曰不稱厥任乃出忠使<lb/>
持節都督冀定瀛三州諸軍事征北大将軍冀州刺史<lb/>
唐蕭瑀太宗貞觀中為尚書右僕射是時内外考績皆<lb/>
委之司㑹為羣僚指南庶務繁總瑀見事有時偏駁而<lb/>
用法稍深頗為時議所少<lb/>
唐休璟中宗神龍中為太子少保同中書門下三品在<lb/>
<pb n="KR3k0013_WYG_335-19b"/>
任無所𢎞益以老病罷歸私第<lb/>
蘇瓌景龍中為尚書右僕射同中書門下三品在中書<lb/>
寛恕朝綱不舉瓌之牧人時稱良吏及居相位聲名稍<lb/>
减時議以此少之<lb/>
盧懐慎元宗開元初為黄門監與紫微令姚崇對掌樞<lb/>
宻懐慎自以為吏道不及崇每事皆推讓之時人謂之<lb/>
伴食宰相<lb/>
宇文融開元中為黄門侍郎平章事牲褊躁多言又引<lb/>
<pb n="KR3k0013_WYG_335-20a"/>
賓客故人晨夕戯謔為時論所譏在宰相位凡百餘日<lb/>
出為汝州刺史<lb/>
牛仙客開元中為工部尚書同中書門下三品知門下<lb/>
事仙客既居相位獨善其身唯諾而已所有錫賚皆緘<lb/>
封而不啟百司有所諮决仙客曰但依今式可也不敢<lb/>
措手裁决<lb/>
裴冕肅宗至徳初為門下侍郎平章事性忠勤悉心奉<lb/>
公稍得人心然不識大體以聚人曰財乃下令賣官鬻<lb/>
<pb n="KR3k0013_WYG_335-20b"/>
爵度僧尼道士以儲積為務人不願者科令就之其價益<lb/>
賤事轉為弊帝移幸鳳翔罷執政<lb/>
常衮代宗大歴中與楊綰同掌樞務帝尤信重綰宏通<lb/>
多可衮頗務苛細求清儉之稱與綰道不同時故事每<lb/>
日出内厨食以賜宰相饌其食可食十數人衮特請<lb/>
罷之爾後便為故事又将故讓堂封同列以為不可而<lb/>
止議者以為厚禄重賜所以優賢崇國政也不能當辭<lb/>
位不冝辭禄食<lb/>
<pb n="KR3k0013_WYG_335-21a"/>
喬琳徳宗建中初為御史大夫平章事初琳為懐州刺<lb/>
史素與張渉友善帝在春宫渉甞為侍讀及嗣位多以<lb/>
政事詢訪於渉盛稱琳識度材畧堪備大用琳本麄材<lb/>
年髙有耳疾帝每顧問對答失次論奏不合時已居相<lb/>
位凡八十餘日除工部尚書罷政事<lb/>
崔造貞元初為平章事疾錢殳諸使罔上奏改其弊而<lb/>
物議皆以造所條奏難為集事數月罷相事並不行<lb/>
崔損貞元中為右諫議大夫㑹門下侍郎平章事趙<lb/>
<pb n="KR3k0013_WYG_335-21b"/>
憬薨中書侍郎盧邁風疾戸部尚書裴延齡素善損乃<lb/>
薦之乃以本官平章事初二相有故旬日闕相中外顒<lb/>
望損素無聲實及拜命逺近失望<lb/>
齊抗為中書侍郎平章事雖讀書無逺致大畧凡為官<lb/>
必求至精末乃滋彰物論薄其隘刻<lb/>
劉滋為散騎常侍平章事在相位無所啟奏但多謙退<lb/>
亷謹畏慎而已<lb/>
程异憲宗元和十三年為工部侍郎平章事與皇甫鎛<lb/>
<pb n="KR3k0013_WYG_335-22a"/>
同入相二人俱以俗吏進异自知叨據羣情不惬頗謙<lb/>
遜自牧月餘日不敢知印秉筆鎛則傲然自得故物論<lb/>
多异<lb/>
賈躭居相位凡十三年不能以安危大計啟沃於人主<lb/>
但檢身勵行以律人<lb/>
崔楨為中書侍郎平章事在相位端慎信厚有餘而無<lb/>
開物成務之用属穆宗初幽鎮阻兵方隅多事機務壅<lb/>
滯繇楨而失者居多後因堅卧拜章請免遂以工部尚<lb/>
<pb n="KR3k0013_WYG_335-22b"/>
書罷相<lb/>
鄭綮昭宗時為右散騎常侍性滑稽為詩多侮刺故時<lb/>
號鄭五歇後體中人或誦其語於帝前帝見其語激訐<lb/>
謂有藴蓄就常奏班簿側注云可禮部侍郎平章事中<lb/>
書胥吏詣其家叅謁綮笑曰諸君大誤俾天下人並不識<lb/>
字宰相不及鄭五也胥吏曰出自聖㫖特恩来日制下<lb/>
綮抗手曰萬一如此笑殺他人眀日果制下親賓来賀<lb/>
搔首言曰歇後鄭五作宰相時事可知也累表遜讓不<lb/>
<pb n="KR3k0013_WYG_335-23a"/>
獲既入視事偘然守道無復詼諧終以物望非冝自求<lb/>
引退三月餘移疾乞骸以太子少保致仕<lb/>
後唐盧程荘宗同光初為河東觀察判官帝即位拜中<lb/>
書侍郎平章事程本非重器驟登顯貴舉止不常時朝<lb/>
廷草創庶物未備班列蕭然寺署多闕<lb/>
豆盧革同光初自定州判官徴拜門下侍郎平章事及<lb/>
登廊廟初無才業事多錯亂平梁之後引薦韋説兾諳<lb/>
事體與已同功説復事流品舉止輕脱怨歸於革<lb/>
<pb n="KR3k0013_WYG_335-23b"/>
崔恊眀宗天成初為平章事初孔循任事恊因其門人<lb/>
求為輔相成命将出宰相任圜言於執政曰圜比無學<lb/>
術謬叅文吏聖上以遭逢運㑹俾待罪廊廟四輔之重<lb/>
已虚一位今聞崔恊雖為名族本不讀書較其識見恐<lb/>
不及圜孔循忿其言拂衣而出稱疾不朝者數日帝俾<lb/>
安重誨諭之方入翼日降制拜平章事恊登庸之後廟<lb/>
堂制勅率假手於人前不同於己者思騁其欲鋒鋩露見<lb/>
多為近侍所阻<lb/>
<pb n="KR3k0013_WYG_335-24a"/>
馬𦙍孫末帝清泰初為中書侍郎平章事𦙍孫純儒事<lb/>
多凝滯遽被疇庸未悉朝廷舊事初馮道罷匡國軍節<lb/>
度使拜司空唐朝故事三公為加官無單拜者是時朝<lb/>
議率爾命道制出或曰三公正宰相便合叅大政又云<lb/>
合受册衆言籍籍盧文紀又欲祭祀時便令掃除馮道<lb/>
聞之曰司空掃除吾職也吾無所憚既而知非乃止<lb/>
劉昫為僕射性剛群情嫉之乃共嗾右常侍孔昭序論<lb/>
行香次第言常侍從之臣行立合在僕射前疏奏下御<lb/>
<pb n="KR3k0013_WYG_335-24b"/>
史臺定例同光已來李琪盧質繼爲僕射識性輕脱不<lb/>
能守師長體故昭序輕言𦙍孫以羣情不悦劉昫馮道<lb/>
欲微抑之乃責臺司須檢則例而臺吏言舊不見例據<lb/>
南北班位常侍在前属國忌將就列未定𦙍孫即判臺<lb/>
状曰既有援據足可遵行各示本官劉昫怒揮袂而退<lb/>
自後日責臺司定例崔居儉謂南宫同列曰孔十二言<lb/>
語是朝廷人總不解語也僕射師長中丞大夫就班備<lb/>
敬常侍班南宫六卿之下况僕射乎已前騎省年深望<lb/>
<pb n="KR3k0013_WYG_335-25a"/>
髙南宫工部侍郎如仰霄漢癡人舉止何取笑之深耶<lb/>
旬日聞居儉言紛議稍息文士哂𦙍孫堂判有援據二<lb/>
字其中書百職𦙍孫素未詳悉無能専决署名而已其<lb/>
故人干進者不如意共調之曰馮公為輔三不開為門<lb/>
口印也<lb/>
盧文紀清泰初為中書侍郎平章事時朝廷兵革之後<lb/>
宗社甫寜虜冦内侵强臣在境文紀處經綸之地無輔<lb/>
弼之謀所論者愛憎朋黨之小瑕所紏者銓選擬論之<lb/>
<pb n="KR3k0013_WYG_335-25b"/>
微纇時有太常丞史在徳論文武兩班冝選能進用文<lb/>
紀以為非已怒甚召諫議大夫盧損為覆状辭㫖蕪漫<lb/>
為衆所嗤<lb/>
漢楊邠與蘇逢吉蘇禹珪同在相位邠稍奪二蘇之權<lb/>
自是中書歛手而已邠每懲二蘇之失艱於除拜至於<lb/>
諸司補吏與門胄出身一切停罷時論以邠之蔽錮亦<lb/>
繇逢吉禹珪本不能至公於物之所致也<lb/>
周景範世宗顯徳中為中書侍郎平章事判三司為人<lb/>
<pb n="KR3k0013_WYG_335-26a"/>
厚重剛正無所屈撓然剸繁理劇非其所長雖悉心盡<lb/>
瘁終無稱職之譽帝知之因其所疾乃罷司邦計<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_335-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百四</head>
    <p>
<pb n="KR3k0013_WYG_304-1a"/>
欽定四庫全書<lb/>
　册府元龜卷三百四　　宋　王欽若等　撰<lb/>
　　外戚部<lb/>
　　　　忠直　　規諫　　賢行　禮士<lb/>
　　　　論薦<lb/>
　　　忠直<lb/>
匪躬守節之謂忠方正無邪之謂直然則忠無不直直<lb/>
在其忠是以君子本忠節以成身篤正直而立志道無<lb/>
<pb n="KR3k0013_WYG_304-1b"/>
不在徳必有鄰漢魏以還葭莩之戚或正辭排難非義<lb/>
莫干或竭節存誠惟善是與增霧露之潤明日月之輝<lb/>
旣受任而無慙亦國家而有頼垂於後也不其偉與<lb/>
漢竇嬰字王孫竇太后從兄子孝景即位爲詹事帝弟<lb/>
梁孝王太后愛之孝王朝因燕昆弟飲<hi>序家人昆弟之親不為君臣禮</hi>
<hi>也</hi>是時帝未立太子酒酣帝從容曰千秋萬歲後傳王<lb/>
<hi>從千容反</hi>太后驩嬰引巵酒進帝曰天下者髙祖天下父子<lb/>
相傳漢之約也上何以得傳梁王太后由此憎嬰嬰亦<lb/>
<pb n="KR3k0013_WYG_304-2a"/>
薄其官<hi>自嫌其官輕薄之也</hi>因病免太后除嬰門籍不得請四年<lb/>
立栗太子<hi>栗姬之子故曰栗太子</hi>以嬰爲傅七年栗太子廢嬰爭<lb/>
弗能得謝病屏居藍田山下<lb/>
王商字子威宣帝時以舅子嗣封樂昌侯元帝時至右<lb/>
將軍光禄大夫是時成帝為太子定陶共王愛幸幾代<lb/>
太子<hi>共讀曰恭幾巨依切</hi>商爲外戚重臣輔政擁佑太子頗有力<lb/>
焉<hi>佑助也</hi>成帝即位甚敬重商徙為左將軍<lb/>
王音元后從父弟爲車騎將軍成帝時王氏爵位日盛<lb/>
<pb n="KR3k0013_WYG_304-2b"/>
唯音爲修整數諫正有忠節<lb/>
傅喜字稚遊哀帝祖母定陶傅太后從父弟哀帝初即<lb/>
位以喜爲衞尉遷右將軍是時王莽爲大司馬乞骸骨<lb/>
避帝外家帝既聽莽退衆庶歸望於喜喜從弟孔鄉侯<lb/>
晏親與喜等<hi>俱太后從父弟也</hi>而女為皇后帝舅陽安侯丁明<lb/>
皆親以外屬封喜執謙稱疾傅太后始與政事喜數諫<lb/>
之<hi>與音豫</hi>由是傅太后不欲令喜専政帝於是用左將軍<lb/>
師丹代王莽爲大司馬賜喜黄金百斤上將軍印綬以<lb/>
<pb n="KR3k0013_WYG_304-3a"/>
光禄大夫養病<lb/>
班穉成帝班媫妤之兄弟平帝時太后臨朝王莽秉政<lb/>
方欲文致太平<hi>言欲以文教致太平</hi>使使者分行<hi>音下更切</hi>風俗博采<lb/>
頌聲而穉無所上<hi>不稱符瑞及歌頌</hi>琅邪太守公孫閎言灾害<lb/>
於公府大司空甄豐遣屬馳至兩郡諷吏民<hi>遣言祥應而隠除灾</hi>
<hi>害</hi>而劾閎空造不祥穉絶嘉應嫉害聖政皆不道太后<lb/>
曰不宣徳美宜與言灾害者異罰且後宫賢家我所哀<lb/>
也<hi>班媫妤有賢德故哀閔其家</hi>閎獨下獄誅穉懼上書陳恩謝罪願<lb/>
<pb n="KR3k0013_WYG_304-3b"/>
歸相印入補延陵園郎太后許焉食故禄終身繇是班<lb/>
氏不顯莽朝亦不罹咎<lb/>
王閎元后母弟平阿侯譚之子哀帝時爲中常侍時幸<lb/>
臣董賢爲大司馬寵愛貴盛閎屢諫忤㫖哀帝臨終以<lb/>
璽書綬付賢曰無妄以與人時國無嗣主内外憂懼閎<lb/>
白元后請奪之即帶劍至宣德後闥舉手叱賢曰宫車<lb/>
宴駕國嗣未立公受恩深重當俯伏號泣何事持璽綬<lb/>
以待禍至耶賢知閎必死不敢拒之乃跪授璽綬閎馳<lb/>
<pb n="KR3k0013_WYG_304-4a"/>
上太后朝廷壯之及王莽簒位濳忌閎乃出爲東郡太<lb/>
守閎懼誅常繫藥手内莽敗漢兵起閎獨完全東郡三<lb/>
十餘萬戸歸降更始<lb/>
後漢陰興光烈皇后母弟建武二年爲黄門侍郎守期<lb/>
門僕射典將武騎從征伐平定郡國興每從出入常操<lb/>
持小葢障翳風雨躬履塗泥率先期門光武所幸之所<lb/>
輒先入清宫甚見親信雖好施接賔然門無俠客與同<lb/>
郡張宗上谷鮮于裒不相好知其有用猶稱所長而達<lb/>
<pb n="KR3k0013_WYG_304-4b"/>
之友人張汜杜禽與興厚善以爲華而少實但私之以<lb/>
財終不爲言是以世稱其忠平<lb/>
樊鯈光武舅子明帝時爲長水校尉廣陵王荆有罪帝<lb/>
以至親悼傷之詔鯈與羽林監南陽任隗雜理其獄事<lb/>
竟奏請誅荆引見宣明殿帝怒曰諸卿以我弟故欲誅<lb/>
之即我子卿等敢爾邪鯈仰而對曰天下髙帝天下非<lb/>
陛下之天下也春秋之義君親無將將而誅焉是以周<lb/>
公誅弟季友鴆兄經傳大之臣等以荆屬託母弟陛下<lb/>
<pb n="KR3k0013_WYG_304-5a"/>
仁聖心加惻隱故敢請耳如令陛下子臣等專誅而已<lb/>
帝歎息良久鯈益以此知名<lb/>
馬廖以明德皇后弟爲羽林左監虎賁中郎廖性質誠<lb/>
忠愼不愛權勢聲名盡心納忠不屑毁譽<lb/>
魏卞蘭武宣皇后弟秉子為奉車都尉嘗苦酒消渴時<lb/>
明帝信巫女用水方使人持水賜蘭蘭不肯飲詔問其<lb/>
意蘭言治病自當以方藥何信於巫帝為變色後渴愈<lb/>
甚以至於亡故時人見蘭好直言謂帝面折之而蘭自<lb/>
<pb n="KR3k0013_WYG_304-5b"/>
殺其實不然<lb/>
吳朱據大帝時尚公主拜左將軍赤烏九年遷驃騎將<lb/>
軍遭二宫搆争據擁護太子言則懇至義形於色守之<lb/>
以死曰臣聞太子國之本根雅性仁孝天下歸心今卒<lb/>
責之將有一朝之慮昔晉獻用驪姬而申生不存漢武<lb/>
信江充而戾太子寃死臣竊懼太子不堪其憂雖立思<lb/>
子之宫無所復及矣<lb/>
晉胡奮字𤣥威武帝時爲鎭軍大將軍泰始末女爲貴<lb/>
<pb n="KR3k0013_WYG_304-6a"/>
人時楊駿以后父驕傲自得奮謂駿曰卿恃女更益豪<lb/>
耶歴觀前代與天家婚未有不滅門者但早晩事耳觀<lb/>
卿舉措適所以速禍駿曰卿女不在天家乎奮曰我女<lb/>
與卿女作婢耳何能損益時人皆爲之懼駿雖銜之而<lb/>
不能害<lb/>
賈模以惠帝皇后從兄爲侍中乃盡心輔弼推張華裴<lb/>
頠同心輔政數年之中朝野寜静模之力也<lb/>
王爽字季明孝武定皇后弟强正有志力厯給事黄門<lb/>
<pb n="KR3k0013_WYG_304-6b"/>
侍郎侍中孝武末王國寳夜欲開門入爲遺詔爽拒之<lb/>
曰大行宴駕皇太子未至敢入者斬乃止<lb/>
隋獨孤開逺元貞皇后之兄子也爲左千牛及宇文化<lb/>
及江都作逆開逺時在宿直遂率殿中數百人詣𤣥覽<lb/>
門請戰門已爲賊所據不得通兵士稍引去開逺遂被<lb/>
執化及義而不誅<lb/>
唐蕭瑀初仕隋爲内史侍郎既以后弟之親委之機務<lb/>
後數以言忤㫖漸見疎斥<lb/>
<pb n="KR3k0013_WYG_304-7a"/>
長孫無忌文徳皇后兄也嘗從太宗征討累除比部郎<lb/>
中及隱太子建成等謀害太宗無忌請先發誅之於是<lb/>
奉宻㫖詔房𤣥齡杜如晦等爲籌略及難作無忌與尉<lb/>
遲敬徳侯君集張公謹劉師立公孫武達獨孤彦杜公<lb/>
綽鄭仁泰李孟嘗等九人入𤣥武門討建成等平之<lb/>
王同皎尚中宗女拜駙馬都尉神龍中以武三思專權<lb/>
任勢謀爲逆亂乃招集壯士期以則天靈駕發引刼殺<lb/>
三思同謀人撫州司倉冉祖雍具以其計宻告三思三<lb/>
<pb n="KR3k0013_WYG_304-7b"/>
思乃遣校書郎李悛上言同皎濳謀殺三思後將擁兵<lb/>
詣闕廢黜皇后帝然之遂斬同皎於都臺驛前籍没其<lb/>
家臨刑神色不變天下莫不寃之睿宗即位令復其官<lb/>
爵執冉祖雍李悛並誅之<lb/>
吳湊大歴中以章敬皇后弟為金吾將軍代宗誅宰相<lb/>
元載時王縉楊炎王昂韓洄包佶韓㑹皆當從坐籍没<lb/>
湊百端救解以縉等罪未至極刑恐虧損聖徳由是各<lb/>
貶官而已<lb/>
<pb n="KR3k0013_WYG_304-8a"/>
湊兄淑建中初爲左金吾衞大將軍涇原兵叛駕幸奉<lb/>
天盧杞白志貞稱朱泚必當向順固無背叛之事德宗<lb/>
擇大臣可使者衆憚其行淑嘆息謂親友曰國難不能<lb/>
死非人臣也吾忝恩戚知死所矣遂請使焉及至京城<lb/>
賊泚勉勞如常儀淑退而泚逆謀已决因害淑於四方<lb/>
館之前帝聞而哀悼乆之<lb/>
郭釗元和末以懿安皇后兄爲司農卿時憲宗寢疾彌<lb/>
旬諸中貴人秉權廢立紛紛未定穆宗在東宫憂甚使<lb/>
<pb n="KR3k0013_WYG_304-8b"/>
人問謀於釗釗曰殿下身爲皇太子但朝夕侍膳謹守<lb/>
以俟又何他慮乎迄今稱得元舅之體<lb/>
　　　規諌<lb/>
傳曰近臣盡規又曰工執藝事以諫然則諌諍之道臣<lb/>
子之事自上下下靡不由之况在懿親寧㤀忠藎其有<lb/>
葭莩近屬肺腑大臣位秩既崇委頼斯至或則握兵之<lb/>
要或則居帝之右或出入椒掖或陟降彤墀莫不義重<lb/>
君親理同休戚乃有秉純亮之操勵謇諤之志獻可替<lb/>
<pb n="KR3k0013_WYG_304-9a"/>
否以罄其深衷見危授命以全其大節至於朝政之愆<lb/>
缺國體之安危何嘗不進思盡忠彌縫其失孜孜以納<lb/>
誨惓惓以弼違言有逆於耳而拂於心事有利於上而<lb/>
益於國兹所謂親親之義知無不爲者焉<lb/>
史丹元帝時爲駙馬都尉以宣帝外屬親信之詔丹䕶<lb/>
太子家是時傅昭儀子定陶共王有材藝子母俱愛幸<lb/>
而太子頗有酒色之失母王皇后無寵建昭之後元帝<lb/>
被疾不親政事留好音樂或置鼙皷殿下天子自臨軒<lb/>
<pb n="KR3k0013_WYG_304-9b"/>
檻上隤銅丸以擿皷<hi>隤下也擿投也</hi>聲中嚴鼔之節<hi>莊嚴皷節也</hi>後<lb/>
宫及左右習知音者莫能爲而定陶王亦能之帝數稱<lb/>
其材丹進曰凡所謂材者敏而好學温故知新<hi>敏速疾也温厚</hi>
<hi>也温故厚蓄故事</hi>皇太子是也若廼器人於絲竹皷鼙之間則<lb/>
是陳惠李微髙於匡衡可相國也<hi>陳惠李微二人皆黄門皷吹也</hi>於是<lb/>
帝黙然而笑竟寧元年帝寢疾傅昭儀及定陶王常在<lb/>
左右而皇后太子希得進見帝疾稍侵意忽忽不平<hi>稍侵</hi>
<hi>言漸篤也平和也</hi>數問尚書以景帝時立膠東王故事是時太<lb/>
<pb n="KR3k0013_WYG_304-10a"/>
子長舅陽平侯王鳳爲衞尉侍中與皇后太子皆憂不<lb/>
知所出<hi>不知計所出</hi>丹以親宻臣得侍視疾候帝間獨寢時<lb/>
丹直入卧内頓首伏青蒲上<hi>以青規地曰青蒲自非皇后不得至此</hi>涕泣<lb/>
言曰皇太子以適長立十餘年名號繫於百姓天下莫<lb/>
不歸心臣子<hi>自託爲臣子</hi>見定陶王雅素愛幸今者道路流<lb/>
言爲國生意以爲太子有揺動之議審若此公卿以下<lb/>
必以死争不奉詔臣願先賜死以示羣臣天子素仁不<lb/>
忍見丹涕泣言又切至帝意大感喟然太息曰吾日困<lb/>
<pb n="KR3k0013_WYG_304-10b"/>
劣而太子兩王又少意中戀戀亦何不念乎然無有此<lb/>
議且皇后謹愼先帝又愛太子吾豈可違㫖駙馬都尉<lb/>
安所受此語丹即却頓首曰愚臣妄聞罪當死<hi>却退也離青蒲</hi>
<hi>二席地</hi>帝因納謂丹曰吾病寖加恐不能自還<hi>寖漸也</hi>善輔<lb/>
道太子毋違我意丹嘘唏而起太子由是遂爲嗣矣<lb/>
班伯成帝時爲侍中光禄大夫伯况之子也况女爲帝<lb/>
媫妤帝自大將軍薨後<hi>王鳳也</hi>富平定陵侯張放淳于長<lb/>
等始愛幸出為微行行則同輿執御入侍禁中設宴飲<lb/>
<pb n="KR3k0013_WYG_304-11a"/>
之㑹及趙李諸侍中皆引滿舉白<hi>謂引取滿觴而飲舉觴告白盡杯也一説</hi>
<hi>白者罰爵之名也飲有不盡者則以此爵罰之魏文侯與大夫飲酒令曰不釂者罰以大白</hi>談笑大<lb/>
噱<hi>噱笑聲也</hi>時乘輿幄坐張畫屏風畫紂醉踞妲己作長夜<lb/>
之樂帝以伯新起數目禮之<hi>視而作敬戒狀</hi>顧指畫而問伯紂<lb/>
爲無道至於是乎伯對曰書云乃用婦人之言何冇踞<lb/>
肆於朝<hi>肆放也陳也</hi>所謂衆惡歸之不如是之甚者<hi>子貢曰紂之不</hi>
<hi>善不如是之甚也是以君子惡居下流天下之惡皆歸焉故伯引此爲言</hi>帝曰茍不若此此<lb/>
圖何戒伯曰沈湎于酒微子所以告去也<hi>微子殷之卿士封於微爵</hi>
<pb n="KR3k0013_WYG_304-11b"/>
<hi>稱子也殷紂錯亂天命微子作誥告箕子比干而去紂其誥曰用沈酗于酒用亂敗厥德于下我其發出狂吾</hi>
<hi>家耄遜於荒事見尚書微子篇</hi>式號式呼大雅所以流連也<hi>大雅蕩之詩曰式號</hi>
<hi>式呼俾晝作夜言醉酒號呼以晝爲夜也流連言作詩之人嗟嘆而涕泣流連也而説者乃以流連爲荒亡葢</hi>
<hi>失之矣大雅所以流連不謂飲酒之人也</hi>詩書滛亂之戒其原皆在於酒帝<lb/>
乃喟然嘆曰吾久不見班生今日復聞讜言<hi>讜言善言也</hi>放<lb/>
等不懌<hi>懌悅也</hi>稍自引起更衣罷出<lb/>
後漢樊鯈光武舅宏之子也爲長水校尉明帝時上言<lb/>
郡國舉孝亷率取年少能報恩者耆舊大賢多見廢棄<lb/>
<pb n="KR3k0013_WYG_304-12a"/>
宜敕郡國簡用良俊又議刑辟宜須秋月以順時氣帝<lb/>
並從之<lb/>
馬嚴伏波將軍援之兄子援小女爲明帝后章帝即位<lb/>
徵拜侍御史中丞其年冬有日食之灾嚴上封事曰臣聞<lb/>
日者衆陽之長食者陰侵之徵書曰無曠庻官天工人<lb/>
其代之言王者代天官人也故考績黜陟以明褒貶無<lb/>
功不黜則陰盛凌陽臣伏見方今刺史太守專州典郡<lb/>
不務奉事盡心爲國而司察偏阿取與自己同則舉爲<lb/>
<pb n="KR3k0013_WYG_304-12b"/>
尤異異則中以刑法不即垂頭塞耳採求財賂今益州<lb/>
刺史朱酺楊州刺史倪説凉州刺史尹業等每行考事<lb/>
輒有物故又選舉不實曾無貶坐是使臣下得作威福<lb/>
也故事州郡所舉上奏司直察能否以懲虚實今宜加<lb/>
防檢式遵前制舊丞相御史親治職事唯丙吉以年老<lb/>
優游不察吏罪於是宰府習為常俗更共罔養以崇虚<lb/>
名或未曉其職便復遷徙誠非建官賦禄之意宜勅正<lb/>
百官各責以事州郡所舉必得其人若不如言裁以法<lb/>
<pb n="KR3k0013_WYG_304-13a"/>
令傳曰太上以徳服民其次莫如猛故火烈則人望而<lb/>
畏之水懦則人狎而翫之爲政者寛以濟猛猛以濟寛<lb/>
如此綏御有體灾眚消矣書奏納其言而免酺等官<lb/>
馬廖援之子章帝時爲衞尉帝甚尊重之時皇太后躬<lb/>
履節儉事從簡約廖慮美業難終上疏長樂宫以勸成<lb/>
德政曰臣按前世詔令以百姓不足起於世尚奢靡故<lb/>
元帝罷服官成帝御浣衣哀帝去樂府然侈費不息至<lb/>
於衰亂者百姓從行不從言也夫改政移風必有其本<lb/>
<pb n="KR3k0013_WYG_304-13b"/>
傳曰吳王好劍客百姓多創瘢楚王好細腰宫中多餓<lb/>
死長安語曰城中好髙髻四方髙一尺城中好廣睂四<lb/>
方且半額城中好大袖四方全疋帛斯言如戲有切事<lb/>
實前下制度未幾後稍不行雖或吏不奉法良由慢起<lb/>
京師今陛下躬服厚繒斥去華飾素簡所安發自聖性<lb/>
此誠上合天心下順民望浩大之福莫尚於此陛下既<lb/>
已得之自然尤宜加以勉勗法太宗之隆德戒成哀之<lb/>
不終易曰不恒其德或承之羞誠令斯事一竟則四海誦<lb/>
<pb n="KR3k0013_WYG_304-14a"/>
德聲薰天地神明可通金石可勒而况於行仁心乎况<lb/>
於行令乎願置章坐側以當瞽人夜誦之音太后深納<lb/>
之朝廷大議輒以詢訪<lb/>
鄧康以和熹皇后從兄爲越騎校尉康以太后久臨朝<lb/>
政宗門盛滿數上書長樂宫諫諍宜崇公室自損私權<lb/>
言甚切至太后不從<lb/>
梁商爲大將軍女即順帝后也永和四年中常侍張逵<lb/>
蘧政等共譖商事敗伏誅辭所連染及在位大臣商懼<lb/>
<pb n="KR3k0013_WYG_304-14b"/>
多侵枉乃上疏曰春秋之義功在元帥罪止首惡故賞<lb/>
不僣溢刑不滛濫五帝三王所以同致康乂也竊聞考<lb/>
中常侍張逵等詞語多所牽及大獄一起無辜者衆死<lb/>
囚乆繫纎微成大非所以順迎和氣平政成化也宜蚤<lb/>
訖竟以止逮捕之煩帝乃納之罪止坐者<lb/>
竇武女爲桓帝后武於延熹中爲城門校尉時國政多<lb/>
失内官專寵李膺杜密等爲黨事考逮永康元年武上<lb/>
疏諫曰臣聞明主不諱譏刺之言以探幽暗之實忠臣<lb/>
<pb n="KR3k0013_WYG_304-15a"/>
不恤諫諍之患以暢萬端之事是以君臣並熙名達百<lb/>
世臣幸得遭聖明之世逄文武之化豈敢懐禄逃罪不<lb/>
竭其誠陛下初從藩國爰登聖祚天下逸豫謂當中興<lb/>
自即位以來未聞善政梁孫寇鄧雖或誅滅而常侍黄<lb/>
門續爲禍虐欺罔陛下競行譎詐自造制度妄爵非人<lb/>
朝政日衰姦臣日强伏尋西京放恣王氏佞臣執政終<lb/>
喪天下今不慮前事之失復循覆車之軌臣恐二世之<lb/>
難必將復及趙髙之變不朝則夕近者姦臣牢修造設<lb/>
<pb n="KR3k0013_WYG_304-15b"/>
黨議遂收前司𨽻校尉李膺太僕杜宻御史中丞陳翔<lb/>
太尉掾范滂等逮考連及數百人曠年拘録事無效驗<lb/>
臣推膺等建忠抗節志經王室此誠陛下稷契伊吕之<lb/>
佐而虛爲姦臣賊子之所誣抵天下寒心海内失望惟<lb/>
陛下留神澄省時見理出以厭人鬼喁喁之心臣聞古<lb/>
之明君必須賢佐以成政道今臺閣近臣尚書令陳蕃<lb/>
僕射胡廣尚書朱密荀緄劉祐魏朗劉矩尹勲等皆國<lb/>
之貞士朝之良佐尚書郎張陵嬀皓苑康楊喬邉韶戴<lb/>
<pb n="KR3k0013_WYG_304-16a"/>
恢等文質彬彬明達國典内外之職羣才並列而陛下<lb/>
委任近習專樹饕餮外典州郡内幹心膂宜以次貶黜<lb/>
按罪糾罰抑奪官爵欺國之封按其無狀誣罔之罪信<lb/>
任忠良平决臧否使邪正毁譽各得其所寶愛天官惟<lb/>
善是授如此咎徵可消天應可待間者有嘉禾芝草黄<lb/>
龍之見夫瑞生必於佳士福至實由善人在德爲瑞無<lb/>
徳爲灾陛下所行不合天意不宜稱慶書奏因以病上<lb/>
還城門校尉槐里侯印綬帝不許有詔原李膺杜宻等<lb/>
<pb n="KR3k0013_WYG_304-16b"/>
自黄門北寺若盧都内諸獄繫囚罪輕者皆出之<lb/>
魏卞蘭武帝卞后弟秉之子明帝時蘭見外有二難而帝<lb/>
留意於宫室嘗因侍從數切諫帝雖不能從猶納其誠<lb/>
欵蘭位至散騎常侍<lb/>
吳滕裔封都亭侯弱冠尚公主每上表陳及時宜及民<lb/>
間優劣多所輔弼<lb/>
晉庾氷以后兄輔政康帝即位求出鎭武昌臨發上疏<lb/>
曰臣因循蒙寵冠冕當世而志無殊操量不及逺頃皇<lb/>
<pb n="KR3k0013_WYG_304-17a"/>
家多難釁故頻仍朝望國器與時殱落遂令天眷不墜<lb/>
降及臣身俯仰伏事於今五年上不能光贊聖猷下不<lb/>
能緝熙朝政而陛下遇之過分求之不已復策敗駕之駟<lb/>
以冀萬里之功非天眷之隆將何以至此是以敢竭狂<lb/>
瞽以獻血誠願陛下暫屏旒纊以𢎞聽納今彊冦未殄<lb/>
戎車未戢兵弱於郊人疲於内㓂之侵軼未可量也黎<lb/>
庶之困未之安也羣才之用未之盡也而陛下崇髙事<lb/>
與下隔視聼察覽必寄之羣下羣下宜忠不引不進百<lb/>
<pb n="KR3k0013_WYG_304-17b"/>
司宜勤不督不勸是以古之帝王勤於降納雖日總萬<lb/>
幾猶兼聼將相或借訟輿人或求謗芻蕘良有以也况<lb/>
今日之弊開闢之極而陛下歴數屬當其運否剥之難<lb/>
嬰之聖躬普天所以痛心於既徃而傾首於將來者也<lb/>
實冀否終而泰屬運在今誠願陛下𢎞天覆之量深地<lb/>
載之厚宅冲虛以爲本勤訓督以爲務廣引時彦詢于<lb/>
政道朝之得失必闗聖聼人之情僞必逹天聼然後覽<lb/>
其大當以總國綱恭儉節用堯舜豈逺大布之衣衞文<lb/>
<pb n="KR3k0013_WYG_304-18a"/>
何人是以古人有云非知之難行之難非行之難安之<lb/>
難也願陛下既思日側於勞謙納其起予之情則天下<lb/>
幸甚矣臣朝夕服膺猶不能暢臨疏徘徊不覺辭盡<lb/>
後魏胡䖍字僧敬靈太后從子太后既再臨朝恩威不<lb/>
立鄭儼等汙亂宫掖僧敬因聚集親族遂涕泣諫曰陛<lb/>
下母儀海内豈宜輕脱如此太后太怒自是不召僧敬<lb/>
<hi>䖍爲吏部郎中太后好與家人禮與親戚宴戲䖍常致諌由是後宴䖍不得預焉</hi>
　　　賢行<lb/>
<pb n="KR3k0013_WYG_304-18b"/>
夫髙而不危動罔不吉葢貴而能降行之爲艱况夫漸<lb/>
潤皇孋託屬丹掖析圭分爵累紫重金而能敦尚素風<lb/>
裁損貴勢以恭肅而逮下以矜嚴而奉上極孝弟之性<lb/>
循遜讓之則表率於后族流譽於薦紳因能永列土之<lb/>
封免傾輈之歎傳所謂帝王有外戚之助者其以是夫<lb/>
漢竇長君文帝竇后兄廣國字少君后弟也后立家於<lb/>
長安絳侯灌將軍乃選長者之有節行者與居竇長君少<lb/>
君由此爲退讓君子不敢以富貴驕人<lb/>
<pb n="KR3k0013_WYG_304-19a"/>
衛青衛皇后弟爲大將軍青仁善喜士退讓<lb/>
王商字子威父武以宣帝舅封爲樂昌侯商少爲太子<lb/>
中庶子以肅敬敦厚稱父薨商嗣爲侯推財以分異母<lb/>
諸弟身無所受居喪哀戚於是大臣薦商行可以厲羣<lb/>
臣義足以厚風俗宜偹近臣由是擢爲諸曹侍中中郎<lb/>
將<lb/>
史丹字君仲父髙衛太子良娣兄子也宣帝時封樂陵<lb/>
侯丹以父任爲中庶子成帝時封左將軍丹爲人足知<lb/>
<pb n="KR3k0013_WYG_304-19b"/>
愷悌愛人心甚謹宻<lb/>
馮參字叔平姊成帝昭儀也參少爲黄門郎給事中爲<lb/>
人務嚴好修容儀進退恂恂甚可觀也參昭儀少弟行<lb/>
又敕偹以嚴見憚<lb/>
後漢馬光援之子也光爲衛尉援女爲明徳皇后光爲<lb/>
人小心周宻喪母過哀<hi>東觀記云光遭母喪哀痛感傷形骸骨立</hi>帝以是特<lb/>
親愛之<lb/>
樊鯈字長魚宏之子宏即世祖舅也鯈謹約有父風事<lb/>
<pb n="KR3k0013_WYG_304-20a"/>
後母至孝及母卒哀思過禮毁病不自支世祖嘗遣中<lb/>
書黄門朝暮送饘粥鯈位至燕侯<lb/>
陰嵩興從兄也建武中爲中書郎將監羽林十餘年以<lb/>
謹勅見幸<lb/>
陰慶興子也封鮦陽侯慶推田宅財物悉與弟員丹明<lb/>
帝以慶義讓擢爲黄門侍郎<lb/>
鄧閶和熹皇后之弟也母新野君寢疾與兄騭並上書<lb/>
求還侍養太后以閶最少孝行尤著特聼之賜安車駟<lb/>
<pb n="KR3k0013_WYG_304-20b"/>
馬及新野君薨隲等復乞身行服章連上太后許之既<lb/>
還里第並居塜次閶至孝骨立有聞當時<lb/>
鄧康和熹皇后從兄也少有操行順帝時爲太僕有方<lb/>
正稱名重朝廷<lb/>
梁商少以外戚爲郎中遷黄門侍郎順帝選商女爲后<lb/>
位大將軍商天資聰敏昭逹萬情舉措動作直推雅性<lb/>
務在誠實不爲華飾孝友著於閭閾明信結於友朋其<lb/>
在朝廷儼恪矜嚴威而不猛退食私館接賔待客寛和<lb/>
<pb n="KR3k0013_WYG_304-21a"/>
肅敬憂人之憂樂人之樂皆若在已輕視財貨不爲蓄<lb/>
積故衣裘裁足卒歳奴婢車馬供用而已朝廷由是敬<lb/>
憚委任焉每有饑饉輒載租糓於城門賑與貧餒不宣<lb/>
已惠<lb/>
晉羊祜字叔子景獻皇后同産弟祜年十二喪父孝思<lb/>
過禮事叔父耽甚謹位至征南大將軍開府儀同三司<lb/>
庾衮字叔褒明穆皇后伯父也少履勤儉篤學好問事<lb/>
親以孝稱咸寧中大疫二兄俱亡次兄毗復殆癘氣方<lb/>
<pb n="KR3k0013_WYG_304-21b"/>
熾父母諸弟皆出次於外衮獨留不去諸父兄强之乃<lb/>
曰衮性不畏病遂親自扶持晝夜不眠其間復撫柩哀<lb/>
臨不輟如此十有餘旬疫勢既歇家人乃反毗病得差<lb/>
衮亦無恙父老咸曰異哉此子守人所不能守行人所<lb/>
不能行歳寒然後知松栢之後凋始知疫癘之不能相<lb/>
染也後州郡察孝亷舉秀才清白異行皆不降志<lb/>
宋趙倫之字㓜成下邳僮人也武穆皇后之弟㓜孤貧<lb/>
事母以孝稱位至領軍將軍<lb/>
<pb n="KR3k0013_WYG_304-22a"/>
徐湛之母髙祖長女㑹稽公主湛之早孤及長頗渉文<lb/>
義善自衛侍事祖母及母並以孝謹聞位至尚書僕射<lb/>
領䕶軍將軍<lb/>
南齊江祐姑爲景皇后祐爲太子詹事勢冠當時然家<lb/>
行甚睦待子姪有恩意<lb/>
梁張𢎞榮字眞簡范陽方城人文獻皇后之從父弟也<lb/>
㓜以孝聞母嘗有疾五日不食𢎞榮亦不食母强爲進<lb/>
粥乃食母所餘遭母憂三年不食鹽菜幾至滅性兄弟<lb/>
<pb n="KR3k0013_WYG_304-22b"/>
友愛不忍暫離其室嘗同卧起世稱爲名家位至散騎<lb/>
常侍<lb/>
後魏姚黄眉太宗昭哀皇后之弟也黄眉尚陽翟公主<lb/>
爲太常卿卒黄眉寛和温厚希言得失太武悼惜之<lb/>
後周尉遲迥即宣帝皇后祖也性至孝色養不怠身常<lb/>
在外所得四時甘脆必先薦奉然後敢嘗位至柱國大<lb/>
將軍<lb/>
唐吳湊代宗之舅也大歴十四年以左金吾衞將軍左<lb/>
<pb n="KR3k0013_WYG_304-23a"/>
衞使乞罷官侍親時母老有疾特許之<lb/>
　　　禮士<lb/>
外戚之貴顯莫盛於兩漢其或負器識當柄用靡不好<lb/>
彼功名傾諸將相進家居之時俊結赴義之俠少損威<lb/>
重而入閭巷設盛饌而盡歡談亦有閉戸以固辭弗奪<lb/>
其節投劾而憤去終加辟命禮士之道斯焉可觀<lb/>
漢竇嬰孝文竇后從兄子喜賔客破七國封魏其侯游<lb/>
士賔客争歸之<lb/>
<pb n="KR3k0013_WYG_304-23b"/>
田蚡孝景皇后同母弟武帝初即位蚡以舅封爲武安<lb/>
侯新用事卑下賔客進名士家居者貴之<hi>滯在里巷未仕者</hi>欲<lb/>
以傾諸將相<hi>傾謂踰越而勝之也</hi>上所鎭撫多蚡賔客計䇿<lb/>
王譚封平阿侯與成都侯商紅陽侯立曲陽侯根髙平<lb/>
侯逄時皆元后之同産皆通敏人事好士養賢傾財施<lb/>
予以相髙尚樓䕶爲天水太守數歳免家長安中商爲<lb/>
大司馬衞將軍罷朝欲候䕶其主簿諫將軍至尊不宜<lb/>
入閭巷商不聼遂徃䕶家家狹小官屬立車下久住移<lb/>
<pb n="KR3k0013_WYG_304-24a"/>
時天欲雨主簿謂西曹諸掾曰不肯强諫反雨立閭巷<lb/>
商還或白主簿語商恨以它職事去主簿終身廢錮<lb/>
後漢郭况建武中封綿蠻侯以后弟貴重賔客輻輳况<lb/>
恭謙下士頗得聲譽<lb/>
陰就建武中以后弟嗣父封新陽侯就以外戚貴顯深<lb/>
敬重馮衍衍遂與之交結就既慕朱暉賢自徃候之暉<lb/>
避不見復遣家丞致禮暉遂閉門不受就聞嘆曰志士<lb/>
也勿奪其節又與帝婿梁松皆慕楊政聲名而請與交<lb/>
<pb n="KR3k0013_WYG_304-24b"/>
友政每共言論嘗切磋懇至不爲屈撓時帝子沛獻王<lb/>
輔等皆好賔客請井丹不能致就以外戚别使人要刼<lb/>
之丹不得已既至就故爲設麥飯葱菜之食丹推去曰<lb/>
以君侯能供養故來何為如此就便設饌就起左右進<lb/>
輦丹曰昔桀人輦即此也坐上失色就去輦歡談終日<lb/>
乃去<lb/>
馬廖明帝永平中爲羽林左監虎賁中郎將與侍中竇<lb/>
憲並京師貴戚時江革為冬官中郎將廖等各奉書致<lb/>
<pb n="KR3k0013_WYG_304-25a"/>
禮<lb/>
馬防廖弟也章帝建初中為車騎將軍時傅毅以文雅<lb/>
顯於朝廷防請毅爲軍司馬待以師友之禮<lb/>
竇憲建初中以后兄爲侍中章帝謂憲曰卿寧知崔駰<lb/>
乎對曰班固數爲臣説之然未見也帝曰公愛班固而<lb/>
忽崔駰此葉公之好龍也試請見之駰繇此候憲憲倒<lb/>
屣迎門笑謂駰曰亭伯吾受詔交公公何得薄哉遂揖<lb/>
入爲上客<lb/>
<pb n="KR3k0013_WYG_304-25b"/>
梁商爲大將軍自以戚屬居大位毎存謙柔虚已進賢<lb/>
辟漢陽巨覽上黨陳龜爲掾屬李固周舉爲從事中郎<lb/>
於是京師翕然稱為良輔順帝委任焉<lb/>
何進女弟爲靈帝后進爲河南尹遷為大將軍司徒楊<lb/>
賜遣掾孔融奉謁賀進不時通融即奪謁還府投劾而<lb/>
去河南官屬耻之私遣劒客欲追殺融客有言於進曰<lb/>
孔文舉有重名<hi>融家傳曰客言於進曰孔文舉於時英雄特傑譬諸物類猶衆星之冇北辰百</hi>
<hi>榖之冇黍稷天下莫不屬目也</hi>將軍若造怨此人則四方之士引領而<lb/>
<pb n="KR3k0013_WYG_304-26a"/>
去矣不如因而禮之可以示廣於天下進然之既拜而<lb/>
辟融舉髙第為侍御史<lb/>
宋蕭思話孝懿皇后弟子也宗戚令望早見任待凡歴<lb/>
十二使節監都督九焉愛才好士人多歸之<lb/>
　　　論薦<lb/>
傳曰自古受命繼體之君非獨内德茂也葢亦有外戚<lb/>
之助焉夫肺腑之親河潤之族光寵隆極䙝慢常生而<lb/>
能爲國辨材屈身逮下推引髦乂登庸俊良降自漢興<lb/>
<pb n="KR3k0013_WYG_304-26b"/>
間世而有所以佑輔邦政恢崇帝圖宜乎表世適之助<lb/>
受加地之賞雖重金累紫葢無愧焉<lb/>
漢王鳳以元后兄爲大將軍時執金吾辛慶忌左遷酒<lb/>
泉太守歲餘鳳薦慶忌前在兩郡著功績徵入歴位朝<lb/>
廷莫不信鄉質行正直仁勇得衆心通於兵事明略威<lb/>
重任國柱石<hi>任堪也</hi>父破𦍑將軍武賢顯名前世有威西<lb/>
夷臣鳳不宜久處慶忌之右<hi>右上也</hi>乃復徵為光禄大夫<lb/>
執金吾<lb/>
<pb n="KR3k0013_WYG_304-27a"/>
後漢樊鯈字長魚父宏光武之舅也鯈爲長水校尉北<lb/>
海周澤琅邪承宫並海内大儒鯈皆以爲師友而致之<lb/>
於朝<lb/>
陰興光烈皇后之母弟與同郡張宗上谷鮮于裒不相<lb/>
好知其有用猶稱所長而逹之代吳漢爲大司馬興疾<lb/>
病光武親臨問以政事及羣臣能否興頓首曰臣愚不<lb/>
足以知之然伏見議郎席廣謁者陰嵩並經行明深踰<lb/>
於公卿興没後帝思其言遂擢廣爲光禄勲嵩為中郎<lb/>
<pb n="KR3k0013_WYG_304-27b"/>
將監羽林<lb/>
竇憲章徳皇后之兄和帝即位憲爲大將軍輔政以前<lb/>
太尉鄧彪有義讓先帝所敬而仁厚委隨<hi>委隨猶順從也</hi>故尊<lb/>
崇之以爲太傅令百官總已以聼帝既富於春秋憲自<lb/>
以外戚之重欲令少主頗涉經學以屯騎校尉桓郁累世<lb/>
帝師而性和退自守故上書皇太后曰禮記云天下之<lb/>
命懸於天子天子之善成乎所習習與智長則切而不<lb/>
勤化與心成則中道若性昔成王㓜小越在襁褓周公<lb/>
<pb n="KR3k0013_WYG_304-28a"/>
在前史佚在後太公在左召公在右中立聼朝四聖維<lb/>
之是以慮無遺計舉無過事孝昭皇帝八歳即位大臣<lb/>
輔政亦選名儒韋賢蔡義夏侯勝等入授於前卒成聖<lb/>
德近建初九年張酺魏應召訓亦講禁中伏惟皇帝陛<lb/>
下躬天然之姿宜漸教學而獨對左右小臣未聞典義<lb/>
昔五更桓榮親爲帝師子郁結髪敦尚繼傳父業故再<lb/>
以校尉入授先帝父子給事禁省更歴四世今白首好<lb/>
禮經行篤偹又宗正劉方宗室之表善爲詩經先帝所<lb/>
<pb n="KR3k0013_WYG_304-28b"/>
褒宜令郁方並入教授以崇本朝光示大化由是遷郁<lb/>
長樂少府復入侍講<lb/>
鄧騭以和熹皇后諸父爲大將軍安帝時遭元元之灾<lb/>
人士荒饑死者相望盗賊羣起四夷侵畔隲與弟𢎞悝<lb/>
閶等崇節儉罷力役推進天下賢士何熈祋諷羊祲李<lb/>
郃陶敦等列於朝廷故天下復安先是侍中魯丕免永<lb/>
初二年詔公卿舉儒術篤學者隲舉丕再遷復為侍中左<lb/>
中郎將<lb/>
<pb n="KR3k0013_WYG_304-29a"/>
何進以靈帝后父爲大將軍秉政徵海内名士荀攸等<lb/>
二十餘人舉孔融髙第爲侍御史<lb/>
晉禇裒康獻皇后父爲征北大將軍以政道在於得<lb/>
才宜委賢任能外敬舊齒乃薦前光禄大夫顧和侍中<lb/>
殷浩疏奏即以和爲尚書令浩爲揚州刺史<lb/>
梁張𢎞䇿文獻皇后從父弟從髙祖平建康天監初爲<lb/>
散騎常侍盡忠奉上知無不爲交友故舊隨才薦㧞縉<lb/>
紳皆趨焉<lb/>
<pb n="KR3k0013_WYG_304-29b"/>
唐楊國忠天寶中為右相太眞妃即從祖妹也國忠以<lb/>
聲名自髙搜天下竒傑聞張鎬名召見薦之自釋褐官拜<lb/>
左拾遺<lb/>
　<lb/>
　<lb/>
　<lb/>
　<lb/>
　册府元龜卷三百四<lb/>
</p>
<p>
</p>
  </div>
</body>
</text>
</TEI>
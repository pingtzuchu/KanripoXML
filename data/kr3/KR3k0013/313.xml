<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百十三</head>
    <p>
<pb n="KR3k0013_WYG_313-1a"/>
欽定四庫全書<lb/>
　册府元龜卷三百十三　　宋　王欽若等　撰<lb/>
　　宰輔部<lb/>
　　　謀猷第三<lb/>
唐姚崇先天中為紫微令先是中宗時公主及外戚皆<lb/>
奏請度人為僧尼亦有出私財造寺者富戸彊丁皆經<lb/>
營避役逺近充滿至是崇奏曰佛不在外求之於心佛圖<lb/>
澄最賢無益于全趙羅什多藝不救於亡秦何充符融<lb/>
<pb n="KR3k0013_WYG_313-1b"/>
皆遭敗滅齊襄梁武未免災殃但發心慈悲行事利益<lb/>
使蒼生安樂即是佛身何用妄度姦人令壊正法帝納<lb/>
其言令有司隠括僧徒以偽濫還俗者萬二千餘人<lb/>
宋璟為相開元五年黄門監蘇頲為紫微侍郎同在相<lb/>
位奏曰十月十四十五日承前諸寺觀多動音聲今傳<lb/>
有仗内音聲擬相誇鬭官人百姓㦯有縳綳此事儻行<lb/>
異常喧雜四齊雖許作樂三載猶在遏音伏惟孝理深<lb/>
在典故臣等既聞此事不敢不陳即日勅所在停之十<lb/>
<pb n="KR3k0013_WYG_313-2a"/>
一月庚戌璟與紫微侍郎蘇頲奏曰悲田養病從長安<lb/>
已来置使専知且國家矜孤恤窮敬老養病至扵按此<lb/>
各有司存今遂聚無名之人著收利之使實恐逋逃為<lb/>
藪隠没成姦昔仲繇仕衛出私財為粥以飼貧者孔邱<lb/>
非之乃覆其饋人臣私恵猶且不可國家小慈殊乖善<lb/>
政伏望罷之其病患人令河南府按此分付其家不許<lb/>
又奏朝集使每至春末還多有改轉率以為常璟奏請<lb/>
一切勒還絶其僥求之路七年二月己巳上封者以興<lb/>
<pb n="KR3k0013_WYG_313-2b"/>
慶池是符命之所里之上字符于聖名池水之源生於<lb/>
朱邸請刻石紀頌頒示天下璟又奏曰徴祥所寳在扵<lb/>
聖徳興慶休應宇内咸知頒告刻石恐塵大體望宣付<lb/>
國史従之五月又奏曰陛下屢降徳音勤恤人隠此誠<lb/>
蒼生繄賴明主用心但河北不登或須給貸貴在用遍<lb/>
省於差科共遵程式又考使去日恩勑再三若有饑弊<lb/>
隨使賑廪山東蒸黎徳施溥洽又頃者縁農桑在候恐<lb/>
囚繫尚多徒已下刑並責保放唯流死等色則情不可<lb/>
<pb n="KR3k0013_WYG_313-3a"/>
寛古人慎赦義在存法恐今有言事者未能細知直以<lb/>
月蝕修徳或云分野應有災祥因而多言冀惑上聽臣<lb/>
以為君子道長小人道消女謁不行讒夫漸逺此謂修<lb/>
徳也囹圄不撓甲兵不興理官在平不以深竒為獄軍<lb/>
將慎舉不以輕進邀功此所謂修刑也向時所陳皆朝<lb/>
廷常已留念縦日月慎盈滿将因此而致福必指期而<lb/>
有應且君子恥言浮於行故曰予欲無言又曰天何言<lb/>
哉四時行焉百物生焉望以至誠動神不要制書頻降<lb/>
<pb n="KR3k0013_WYG_313-3b"/>
其京城諸司及府縣繋囚仰重臣等即准勑與所由參<lb/>
詳處分帝報曰在於朕躬庶事戒慎天下或恐不稱所<lb/>
望卿為朕耳目焉上天降省良有以焉深輔朕之不逮<lb/>
郭子儀為中書令代宗大厯十年二月奏曰臣伏以魏<lb/>
博相衛河陽三城陕州等軍吏不寧須速安撫言甚切<lb/>
至帝甚然之<lb/>
楊炎為相初國家舊制天下財賦皆納於左藏庫而大<lb/>
府四時以數聞尚書比部覆其出入上下相轄無失遺<lb/>
<pb n="KR3k0013_WYG_313-4a"/>
及第五琦為度支鹽鐵使時京師多豪将求取無節琦<lb/>
不能禁乃悉以租賦進入大盈内庫以中人主之意天<lb/>
子以取給為便故不復出是以天下公賦為人君私藏<lb/>
有司不得窺其多少國用不得計其盈縮殆二十年矣<lb/>
中官以冗名持簿書領其事者三百人皆奉給其間連<lb/>
結根固不可動及炎作相頓首於帝前論之曰夫財賦<lb/>
邦國之大本生人之喉命天下理亂輕重皆由焉是以<lb/>
前代厯選重臣主之猶懼不集往往覆敗大計一失則<lb/>
<pb n="KR3k0013_WYG_313-4b"/>
天下揺先朝權制中人領其職以五尺官竪操邦之本<lb/>
豐儉盈虚雖大臣不得知則無以計天下利害臣愚待<lb/>
罪宰輔陛下至徳惟人是恤參校蠧弊無斯之甚請出<lb/>
之以歸有司度宫中經費一嵗㡬何量數奉入不敢虧<lb/>
用如此然後可以議政惟陛下察焉詔曰凡財賦皆歸<lb/>
在蔵庫一用舊式每嵗於數中量進三五十萬入大盈<lb/>
而度支先以其全數聞炎以片言移人主意議者以為<lb/>
難中外咸稱之<lb/>
<pb n="KR3k0013_WYG_313-5a"/>
栁渾為相貞元三年奏故尚書左丞田季羔公忠正直<lb/>
先朝名臣其祖父皆以孝行旌表門閭京城隋朝舊第<lb/>
季羔一家而已今被堂姪伯强進状請貨宅召市入馬<lb/>
以討土蕃一開此門恐滋不逞討賊自有國計豈資僥<lb/>
倖之徒且毁棄義門虧損風教望少加責罰亦可懲勸<lb/>
從之<lb/>
陸贄貞元中為中書侍郎平章事請許臺省長官自薦<lb/>
屬官徳宗俄又宣㫖曰外議以諸司所舉多引用親黨<lb/>
<pb n="KR3k0013_WYG_313-5b"/>
兼通賂遺不得實才此法行之非便今後卿等宜自選<lb/>
擇勿用諸司延薦贄論奏曰臣實頑鄙一無所堪猥蒙<lb/>
任使待罪宰相雖懐竊位之懼且乏知人之明自揣庸<lb/>
虚終難上報唯知廣求才之路使賢者各以彚征啓至<lb/>
公之門令職司皆得自達既蒙允許即已宣行南宫舉<lb/>
人纔至千數非臺省舊吏則是使府佐寮累經薦延多<lb/>
厯事任論其資望既不媿於班行考其行能又未聞於<lb/>
闕敗遽以騰口上煩聖聰道已難行亦可知矣陛下勤<lb/>
<pb n="KR3k0013_WYG_313-6a"/>
求治道務狥物情因謂舉薦非宜復委宰臣揀擇其為<lb/>
崇任輔弼博採輿詞可謂聖徳之盛者然於委任責成<lb/>
之道聽言考實之方閑邪存誠猶恐有闕陛下既納臣<lb/>
言而用之旋聞横議而止之於臣謀不責成於横議不<lb/>
考實此乃謀國者得以辭其罪議典者得以肆其誣率<lb/>
是而行觸類而長固無必定之計亦無必實之言計不<lb/>
定則理道難成言不實則小人得志國家之病常必由<lb/>
之昔齊桓公問管仲害霸之事對曰得賢不能任害霸<lb/>
<pb n="KR3k0013_WYG_313-6b"/>
也用而不能終害霸也與賢人謀事而與小人議之害<lb/>
霸也所謂小人者不必悉懐險詖故覆邦家盖以其意<lb/>
性憸邪趣向狭促以沮議為出衆以自異為不羣趍近<lb/>
利而昧逺圖効小信而傷大道况又言行難保恣其非<lb/>
心者乎伏以宰輔常制不過數人人之所知固有限極<lb/>
必不能徧諳諸事備閲羣才若令悉命羣官理須詢訪<lb/>
是則變公舉為私薦易明敡為暗投儻如議者之言所<lb/>
舉多有情故舉於君上且未絶私薦於宰臣安肯無詐<lb/>
<pb n="KR3k0013_WYG_313-7a"/>
失實之弊必又甚焉所以承前命官罕有不涉私謗雖則<lb/>
秉鈞不一或自狥情亦繇私訪所親轉為所賣其弊非<lb/>
逺聖鑒明知今又知狥浮言専任宰臣除吏宰臣不徧<lb/>
諳識踵前須訪於人若訪親朋則是悔其覆車不易故<lb/>
轍若訪於朝列則是求其私薦不如公舉之為愈二者<lb/>
利害惟陛下更詳擇焉恐不如委任長官慎擇寮屬所<lb/>
揀既少所求亦精得賢有鑒識之名失實當暗謬之責<lb/>
人之常性莫不愛身況於臺省長官皆是當朝華選孰<lb/>
<pb n="KR3k0013_WYG_313-7b"/>
肯狥私妄舉以傷名取責者耶所謂臺省長官即僕射<lb/>
尚書左右丞侍郎及御史大夫中丞是也陛下比擇輔<lb/>
相多亦出於其中今之宰臣則往日臺省長官也今之<lb/>
臺省長官乃将来之宰官也但是職名暫異固非行業<lb/>
頻殊豈有為長官之時不能舉一二屬吏居宰臣之位<lb/>
則可擇千百具寮物議悠悠其惑斯甚夫求才貴廣考<lb/>
課貴精求廣在於各舉所知長吏之薦擇是也貴精在<lb/>
於按名責實宰臣之序進是也往者則天太后踐祚臨<lb/>
<pb n="KR3k0013_WYG_313-8a"/>
朝欲收人心尤務拔擢宏委任之意開汲引之門進用<lb/>
不疑求訪無倦非但人得薦士亦許自舉其才所薦必<lb/>
行所舉輙試其於選士之道豈不傷於容易哉而課則<lb/>
既嚴進退皆速不肖者旋黜才能者驟升是以當代謂<lb/>
知人之名累朝賴多士之用此乃近於求才貴廣考課<lb/>
貴精之效也陛下誕膺寳厯思致治平雖好賢之心有<lb/>
踰於前哲而得人之盛未迨扵往時盖由寳鑒獨任於<lb/>
聖聰捜擇頗難於公舉仍速登延之路罕施練覈之方<lb/>
<pb n="KR3k0013_WYG_313-8b"/>
遂使先進者漸益凋訛後来者不相接續施一令則謗<lb/>
沮互起用一人則瘡痏立成此乃失於選才太精制法<lb/>
不一之患也則天舉用之法傷易而得人陛下慎揀之<lb/>
規太精而失士陛下選任宰相必異於庶官精擇長吏<lb/>
必愈扵末品及至宰臣獻規長吏薦士陛下即但納横<lb/>
議不稽始謀是以任以重者輕其言待以輕者重其事<lb/>
且又不辨所毁之虚實不析所試之短長人之多言何<lb/>
所不至是將使人無所措其手足豈獨選任之道失其<lb/>
<pb n="KR3k0013_WYG_313-9a"/>
端而已乎帝雖嘉其所陳長官薦士之詔竟追寢之<lb/>
趙退翁為相深於治道嘗議以為政之本選賢才敦節<lb/>
儉薄賦斂寛刑罰每對揚之際必再三奏之貞元八年<lb/>
表上審官六議曰臣謬登宰輔四年于兹恭承徳音未<lb/>
嘗不以求賢為切至於延薦職在愚臣雖當代天之功<lb/>
且乏知人之鑒漸積嵗月孤負聖朝無補王猷有妨賢<lb/>
路況多病憊兼慮闕違頃奉表章備陳肝膽陛下以臣<lb/>
性拙近直身病可矜不棄孱微尚加委任自此思省報<lb/>
<pb n="KR3k0013_WYG_313-9b"/>
効尤難莫副堯舜之心空懐尸素之懼伏惟陛下法象<lb/>
應期聖神廣運雲行雨施皆發自然訓誥典謨悉經㑹<lb/>
覽臣所以不敢援引古昔上煩天聽且以用人之要願<lb/>
申鄙見復念稽顙丹陛仰對宸嚴謇訥易窮遽數難辨<lb/>
理詳則塵黷頗甚言畧則利害未分若黙以求容茍而<lb/>
竊位縦天地之仁幸免在外中之責何逃非陛下用臣<lb/>
之意也其所欲言者皆陛下思慮之内臣但以頂戴恩<lb/>
造不知所為身被風毒漸憂沉痼是以懇懇勤勤切於<lb/>
<pb n="KR3k0013_WYG_313-10a"/>
愚誠也臣聞開元貞觀之際宰輔論事或多上書所冀<lb/>
獲盡情理今臣酌前代之損益體當時之通變謹獻審<lb/>
官六議伏惟閒宴賜其省覽其大指議宰臣曰宜博採<lb/>
衆賢用為輔弼今中外知其賢者伏惟陛下用之識其<lb/>
能者任之求其全才不可得也議進用廢官則曰異同<lb/>
之論是非難辨由考課難於實劾好惡雜於衆聲所以<lb/>
訪之彌多得之彌少選之彌切慮之彌難屬者臣因論<lb/>
求才選士古今為難拔十得五賢愚猶半陛下謂臣曰<lb/>
<pb n="KR3k0013_WYG_313-10b"/>
何必五也十得三斯可矣聖主思賢至是而宰臣不能<lb/>
進之非也進賢在於廣任用明殿最舉大節棄小瑕隨<lb/>
其所能試之以事用人之大綱也議京諸司闕官則曰<lb/>
當今要官多闕閑官十無一二文官武官任用資序逓<lb/>
遷要官本以才行閒官多因恩澤朝廷或将任使多擬<lb/>
要官要官則人少闕多閒官則人多闕少明當選拔者<lb/>
轉少在優容者轉多宜補闕員務育材用夫大厦永固<lb/>
是梁棟榱桷之全也聖朝致理亦庶官羣吏之能也議<lb/>
<pb n="KR3k0013_WYG_313-11a"/>
中外考課官則曰漢以數易長吏謂之弊政其有能理<lb/>
者輙増秩錫金或八九年十餘年乃入為九卿或遷三<lb/>
輔功績茂異遂至丞相其間不隔數官今陛下内選庶<lb/>
僚外委州府課績髙者不次超昇致理之法無踰于此<lb/>
臣愚以為黜陟宜立年限若所居要重未嘗遷徙就加<lb/>
爵秩其餘進退令知褒貶之必行遲速之有常如績在<lb/>
中等年考及限與之平轉中外迭處厯試其能使無茍<lb/>
且之心又無潦滯之慮議舉遺滯則曰官司既廣必委<lb/>
<pb n="KR3k0013_WYG_313-11b"/>
宰輔宰輔不能徧知又詢于庶官庶官不能徧知又詢<lb/>
於衆人衆聲囂然守有臧否十人舉之未信一人毁之<lb/>
可疑殆至於今兹弊未改其所舉所毁亦盡愛憎也若<lb/>
不於審實而承聲言之大凡常人之心以稱人之善為<lb/>
情以攻人之過為直茍有除授多生謗議由是宰臣每<lb/>
將薦用亦自重難日往月来未副聖意宜須聽時論所<lb/>
舉多者先用必非文故皆不棄之議擢用諸使府僚屬<lb/>
則曰諸使羣吏各自精求務于得人既經試效能否可<lb/>
<pb n="KR3k0013_WYG_313-12a"/>
知擢其賢能置之朝列或曰外使須才固不可奪臣知<lb/>
必不然也屬使府賔介毎有登朝本使殊以為榮自喜<lb/>
知人且明公選任凡才能之士名位未逹多在方鎮日<lb/>
月在上誰不知之思登闕廷如望霄漢宜須博採無俾<lb/>
久滯帝荅曰朕端拱虚懐精求至理弼違獻可允屬台<lb/>
臣卿道著直方識通今古思振淹滯以叙彛倫罄竭謀<lb/>
猷裁成議列志在禆贊實沃予衷克彰奉職之誠深得<lb/>
大臣之體再三省閲良多嘉重焉<lb/>
<pb n="KR3k0013_WYG_313-12b"/>
賈耽為相貞元十六年九月義成軍節度盧羣卒甲戌<lb/>
以尚書左丞李元素為義成軍節度鄭滑等州觀察營<lb/>
田使耽奏曰自今以後諸道節度缺但自朝廷除者冀<lb/>
無他慮若於軍中擢用必有向背喜懼者人心固不安<lb/>
帝以為然及蔡州吳少誠拒命以鹽夏節度使韓全義討<lb/>
之兵敗耽奏曰全義五樓退軍賊不敢追趂者應望國<lb/>
家恩貸伏恐須開其生路帝是之詔雪少誠<lb/>
杜黄裳元和初為相與憲宗語及方鎮除授黄裳言徳<lb/>
<pb n="KR3k0013_WYG_313-13a"/>
宗朝每方鎮死多先命中使探其軍情至則納其副倅<lb/>
及大将厚賂歸稱其美以是因循方鎮罕有特命帥守<lb/>
者陛下宜熟思貞元故事稍以法度整肅諸侯則天下<lb/>
何憂不治帝然其言由是用兵誅夏屬之後不容藩臣<lb/>
蹇傲尅復兩河威令復振盖黄裳啓其衷也又帝謂宰<lb/>
臣曰朕嘗覽前史見厯代帝王或怠於聽理或親於煩<lb/>
政互有得失其理安在黄裳對曰帝王之務在扵修己<lb/>
簡易擇賢任之宵衣旰食以求民瘼舍己從人以務厚<lb/>
<pb n="KR3k0013_WYG_313-13b"/>
下固不可怠肆安逸然事有綱領大小當務知其逺者<lb/>
大者至如簿書訟獄百吏能否本非人主所自任也秦<lb/>
始皇自程決事見嗤前代諸葛亮霸國之相耳二十罰<lb/>
以上皆自省之亦為敵國所誚知不久堪魏明帝欲案<lb/>
省尚書疑事陳矯稱其不可隋文帝日昃聽政毎令衛<lb/>
士𫝊食太宗皇帝亦笑其煩察則為人上之體固不可<lb/>
代下司職但擇人委任責其成功賞罰茍信誰不盡心<lb/>
傳稱舜之徳曰夫何為哉恭己正南面而已誠以能舉<lb/>
<pb n="KR3k0013_WYG_313-14a"/>
十六相去四㐫也豈與勞神疲體自任耳目之主同年<lb/>
而語哉但人主常患在不能推誠人臣之弊在不能自<lb/>
竭由是上疑下詐禮貌或虧欲求共理自然難致茍去<lb/>
此弊何患不至于理帝深然其言<lb/>
武元衡元和為相詔追浙西節度使李錡錡稱疾請醫<lb/>
理俟嵗一入朝帝以問宰相鄭絪請如錡奏元衡曰不<lb/>
可且錡先自請来朝詔既許之即又稱疾是可否在錡<lb/>
也今陛下新立天下屬耳目焉若使姦臣得遂其私則威<lb/>
<pb n="KR3k0013_WYG_313-14b"/>
令從此去矣帝曰遽追之錡果計窮而反<lb/>
李吉甫為相憲宗謂宰臣曰當今政教所施何者為急<lb/>
吉甫對曰為政所急諒非一端自非事舉其中固不可<lb/>
臻於郅理然國以人為本親人之任莫先牧宰實繫一<lb/>
方若㢘察得人委之臨撫列郡承式政化自宣茍或非<lb/>
才為蠧實甚由是而言觀察刺史之任為切自昔唐虞<lb/>
三載考績三考黜陟故得久於其事風化可成而末代<lb/>
命官多輕外任選授之際意在沙汰委以藩部自然非<lb/>
<pb n="KR3k0013_WYG_313-15a"/>
才刺史數廣益非慎擇加以更代促遽人無安志迎送<lb/>
之費竭耗不供此最為弊聖慮所及實窮政本伏望慎<lb/>
守良制改革前失則四海蒙福人無茍且之心帝深然<lb/>
之時京城諸僧有以請莊磑免稅者吉甫奏曰錢米所<lb/>
徴素有定額容緇徒有餘之力配貧下無告之氓必不<lb/>
可許帝不止<lb/>
李藩為相元和四年十二月憲宗謂宰臣曰前代帝王<lb/>
理天下或家給人足或國貧下困其故何也李藩對曰<lb/>
<pb n="KR3k0013_WYG_313-15b"/>
古人云儉以足用盖足用必繋於儉約誠使人君不貴<lb/>
珠玉唯務耕桑則人無滛心俗日孰本百姓既足君孰<lb/>
與不足自然府帑充羨稼穡繼登若或人君力貴異物<lb/>
上行下效風俗日奢去本務末衣食益乏則百姓不足<lb/>
君孰與足自然國貧家困賊盜乗隙而作矣今陛下永<lb/>
鑒前古思躋富庶躬尚勤儉自然理平伏願以知之為<lb/>
非難保之為急務宫室輿馬衣服器玩必須損之又損<lb/>
示人變風則天下幸甚帝曰儉約之事是我誠心貧富<lb/>
<pb n="KR3k0013_WYG_313-16a"/>
之繇如卿所説唯當上下相朂以保此道倘有踰濫極<lb/>
言箴規此固深期於卿等也藩等拜賀而退<lb/>
權徳輿為相元和五年憲宗謂宰臣曰朕以禁中舊殿<lb/>
嵗久傾危欲漸修葺縁國用未足每務簡儉至於車服<lb/>
飲食亦畏奢侈不知竟可營造否徳輿對曰仲尼謂大<lb/>
禹卑宫室菲飲食惡衣服為無間言漢文帝欲起露臺<lb/>
以百金中人十家之産曰吾奉先帝宫室常恐羞之何<lb/>
以臺為於是遂止是以文帝之代四海富庶俗知禮讓<lb/>
<pb n="KR3k0013_WYG_313-16b"/>
今陛下至誠恭儉有過前王實天下幸甚<lb/>
李絳為相元和七年憲宗謂宰臣曰人之行事常患不<lb/>
通於理己然之失追改復難古人處此復有道否絳對<lb/>
曰行事過差古之聖人皆所不免故天子置輔弼之任<lb/>
有諍臣七人皆選正直端莊之臣以備其選規主以道<lb/>
徳勉主以公正故主心理於中臣論正於外制理於未<lb/>
亂銷患於未萌主或過舉則諌以止之故上下同體猶<lb/>
手足之於心膂交相為用以致康寧此亦常理非難遵<lb/>
<pb n="KR3k0013_WYG_313-17a"/>
之事但矜得惜失常情所弊古人貴改過不吝従善如<lb/>
流良為此耳陛下以上聖生知研慮㡬道臣等備位無<lb/>
所發明伏聞聖語益慙愚瞽然無代無賢在用之與否<lb/>
耳昔燕昭王築臺以待賢士郭隗首進請自隗始則四<lb/>
方之賢聞風而至臣等雖以至愚上弼明聖茍不拒愚<lb/>
言同於詢芻蕘常如今日則真賢将至直諫競啓矣帝<lb/>
曰朕之不明固昧於理然擢用卿等唯冀直諫必當盡<lb/>
心無隠數進苦口之言社稷是賴非余敢私也絳等蹈<lb/>
<pb n="KR3k0013_WYG_313-17b"/>
舞拜謝而出憲宗又謂宰臣曰昨者地震草樹皆動揺<lb/>
何祥也絳對曰在昔𤣥元皇帝以大聖明睿通於天下<lb/>
之理因周三川之震云天地之氣不過其序人亂之也<lb/>
人政乖錯則上感隂陽之氣陽伏而不能出隂迫而不<lb/>
能昇於是有地震又孔子修春秋所記災異先地震日<lb/>
蝕盖地載萬物日為君象政有感傷天地見責書之示<lb/>
戒用儆後王伏願陛下勉保䖍恭之誠動以利萬物綏<lb/>
四方為慮則變異自銷休徴可致也帝深然之<lb/>
<pb n="KR3k0013_WYG_313-18a"/>
韋貫之為相元和中以淮西之役鎮州盜發輦下殺宰<lb/>
相武元衡傷御史大夫裴度及度為相二寇並征議者<lb/>
以物力不可貫之請守鎮以養威攻蔡以専力憲宗方<lb/>
急於太平未可其奏貫之進言陛下豈不知建中之事<lb/>
乎天下之兵始於蔡急魏應齊趙同惡徳宗率天下兵<lb/>
命李抱真馬燧急擊之物力用屈於是朱泚乗為亂朱<lb/>
滔隨而向闕致使梁漢為府奉天有行營皆陛下所聞<lb/>
見非他不能忍待次第速於撲滅故也陛下獨不能寛<lb/>
<pb n="KR3k0013_WYG_313-18b"/>
嵗月俟拔蔡而圖鎮耶帝深然之<lb/>
崔羣為相元和十四年誅李師道憲宗顧謂羣曰師古<lb/>
雖自襲祖父然朝廷待之始終其妻於師道即嫂叔也<lb/>
雖云逆族若量罪輕重亦宜降等又李宗奭雖抵嚴憲<lb/>
其情比之大逆亦有不同其妻之族也今其子女俱在<lb/>
掖庭於法皆似稍深卿等留意否羣對曰聖情仁惻罪<lb/>
止元兇其妻近屬儻獲寛宥實合𢎞煦之道於是師古<lb/>
妻女宜娘詔出於鄧州安置宗奭妻韋氏及男女先沒<lb/>
<pb n="KR3k0013_WYG_313-19a"/>
掖庭並釋放其婢奴資貨皆復賜之又鹽鐵福建院官<lb/>
權長孺坐贓詔付京兆府決殺長孺母劉求哀於宰相<lb/>
羣因入對言之憲宗愍其母耄年乃曰朕将屈赦長孺<lb/>
何如羣曰陛下仁惻赦之當速令中使宣諭如待正勑<lb/>
即無及也長孺竟得免死長流羣之啟奏平恕多此類<lb/>
也其年帝謂宰臣曰聽受之間大是難事推誠選任謂<lb/>
所委者必合悉心及至臨事亦聞皆有頗曲朕臨御已<lb/>
來嵗月漸久雖不明不敏然見物理漸詳每欲於事察<lb/>
<pb n="KR3k0013_WYG_313-19b"/>
審比令學士編録古今疑謗類昨以披閲見曖昧似是<lb/>
之事頗為鑒戒羣等奏曰情無曲直辨之至易稍涉欺<lb/>
詐審之實難孔子所謂衆好之必察焉衆惡之必察焉<lb/>
誠以巧言浸潤微昧難覺故古之鞠獄皆聽三訊慮其<lb/>
寃誣擇賢任之嚴法斷之使人務誠直理歸公正則亦<lb/>
何由致蔽偽也陛下覽今古惑聽之説以廣聰明鑒往<lb/>
知来實天下幸甚時欲收復河湟國用不足郡府長吏<lb/>
由是希㫖往往捃拾自為進貢會處州刺史苗稷直進<lb/>
<pb n="KR3k0013_WYG_313-20a"/>
羨餘錢七千貫羣請下令却賜本州代貧逃户税錢遏<lb/>
兹時弊物論歸之<lb/>
裴度為相元和四年憲宗常與宰臣議及人臣事主當<lb/>
力行善事自致公望何乃好樹朋黨朕甚惡之度對臣<lb/>
聞方以類聚物以羣分故君子小人未有無徒者但君<lb/>
子為徒則是同徳小人為徒則是朋黨此是外甚相似<lb/>
中實相逺在聖主觀其所行之事以辨之度等退相賀<lb/>
曰聖上今日論君子小人之事可謂誠言是則聖主以<lb/>
<pb n="KR3k0013_WYG_313-20b"/>
為難辨則易矣以為易辨則難矣今陛下以為辨之難<lb/>
則君子與小人彌當自區别矣他日宰臣或以當今利<lb/>
病欲有所釐改及陳為臣事君之道帝必往復詰問既<lb/>
盡理之後則曰凡事口説則易躬行則難卿等既為朕<lb/>
言當須行之勿空陳説而已宰相起而對曰書曰非知<lb/>
之艱行之惟艱陛下今日處分可謂至言臣等敢不朂<lb/>
厲以副天心然亦以天下之人從陛下所行不従陛下<lb/>
所言臣等亦願陛下毎言之則行之耳帝大悦十二年<lb/>
<pb n="KR3k0013_WYG_313-21a"/>
以楊元卿授蔡州刺史兼御史中丞未行改授光禄少<lb/>
卿初朝廷比令元卿與李愬㑹議於唐州東境選要便<lb/>
處權置行蔡州如百姓等漸有歸順者便准勑優恤必<lb/>
令全活既而召見元卿遽奏請借度支錢及言事頗多<lb/>
不合㫖度亦以諸將討賊三年功成在旦暮如更分土<lb/>
地與元卿即慮相侵生事故罷前命而改授焉<lb/>
寳厯二年四月乙丑送幽州春衣中使内養楊文瑞流<lb/>
崇陵李孝温元陵艱難已来朝廷春衣常命中人賜方<lb/>
<pb n="KR3k0013_WYG_313-21b"/>
鎮及将士時服今春衣所賜幽州時服朱克融嫌疎弱<lb/>
執中使以聞帝特優容别命中人宣諭仍更賜衣服楊<lb/>
文瑞等先是克融留春衣使又奏云伏聞陛下欲幸東<lb/>
都今請将兵馬并丁匠五千人赴東都修理宫闕迎候<lb/>
車駕又奏三軍今年無春衣擬於朝廷請一年春衣約<lb/>
三十萬端疋方可足用不然三軍不安帝覽表召宰臣<lb/>
等問如何處分為宜我欲遣一重臣宣慰兼便索春衣<lb/>
使得無度對曰克融本兇族無故又敢悖慢必將滅亡<lb/>
<pb n="KR3k0013_WYG_313-22a"/>
陛下不足為慮譬如有一豺虎於山林間自吼自擲但<lb/>
不采顧自然無事此賊只敢於巢穴内無禮動必不得<lb/>
今亦不要遣使宣慰亦不要索所留勑使但更緩旬日<lb/>
與一詔云聞中官至彼稍失去就待到我當有處分所<lb/>
賜卿春衣有司製造不謹我甚要知已令科處所請兵<lb/>
馬及丁匠五千人赴東都固是虛語臣料賊中必出不<lb/>
得今欲直挫其姦意即云卿所請丁匠修宫闕可速来<lb/>
已勑魏博等道令所在排比供擬料得此語必慞惶失<lb/>
<pb n="KR3k0013_WYG_313-22b"/>
計若未能如此猶示含容則報云東都宫闕所要修理<lb/>
事在有司不假卿遣丁匠逺来又所言三軍春衣自是<lb/>
本道事比来朝廷或有賜予皆縁徴發須至優恩若尋<lb/>
常則無此例我固不惜三二十萬疋物只是事體不可<lb/>
獨與范陽卿宜知悉只如此處分即得陛下更不要介<lb/>
意帝従之遂進詔草及詔到後皆如度所料<lb/>
　<lb/>
　册府元龜卷三百一十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百二十二</head>
    <p>
<pb n="KR3k0013_WYG_622-1a"/>
欽定四庫全書<lb/>
　册府元龜卷六百二十二　宋　王欽若等　撰<lb/>
　　卿監部<lb/>
　　　　徳望　　忠節　　清儉<lb/>
　　　徳望<lb/>
傅曰君之卿佐是謂股肱九寺之列三監之屬素難其<lb/>
選實重乃僚處其位者乆而識之或洞知禮樂或富於<lb/>
文學或才智淵敏或徳行貞純故望著於當時名聞於<lb/>
<pb n="KR3k0013_WYG_622-1b"/>
後世求諸歴代各有其人者矣<lb/>
漢叔孫通為博士徵魯諸生三十人與其弟子百餘人<lb/>
為綿蕞野外共起朝儀髙帝拜通為奉常賜金五百斤<lb/>
通因進曰諸弟子儒生隨臣久矣與共為儀願陛下官<lb/>
之帝悉以為郎通出皆以五百金賜諸生諸生廼喜曰<lb/>
叔孫生聖人知當世務<lb/>
汲黯為主爵都尉列於九卿治務在無為而已引大體<lb/>
不拘文法後淮南王謀反憚黯曰黯好直諫守節死義<lb/>
<pb n="KR3k0013_WYG_622-2a"/>
至說公孫𢎞等如發蒙耳<lb/>
鄭當時字荘為大司農未嘗名吏與官屬言世恐傷之<lb/>
山東諸公以此翕然稱鄭荘<lb/>
蘇武為典屬國皇后父平恩侯帝舅平昌侯樂昌侯<hi>平恩</hi>
<hi>侯許伯平昌侯王無故樂昌侯王武也</hi>車騎將軍韓增丞相魏相御史大<lb/>
夫丙吉皆敬重武<lb/>
後漢張湛為光祿勲光武臨朝或有惰容湛輒陳諫嘗<lb/>
乘白馬帝後見湛輒曰白馬生且復諫矣<lb/>
<pb n="KR3k0013_WYG_622-2b"/>
孫湛字子雅為光祿勲以清廉稱與周澤相類澤字雅<lb/>
都京師號之為二雅<lb/>
甄宇為博士每臘詔賜博士羊人一羊有大小肥瘦時<lb/>
議欲殺羊分肉又欲投鈎宇因取瘦者自是不復爭後<lb/>
召㑹詔問瘦羊博士所在京師因以為號<lb/>
来歴為將作大匠朝廷或稱社稷臣<lb/>
劉愷為太常論議嘗引正大義諸儒為之語曰難經伉<lb/>
劉太常<lb/>
<pb n="KR3k0013_WYG_622-3a"/>
竇固為大鴻臚又為衛尉乆歴大位甚見尊貴賞賜租<lb/>
祿資累五萬億而性謙儉愛人好施士以此稱之<hi>又云竇固</hi>
<hi>為衛尉兩宫宿衛見重當時仁譲謙恭甚有名稱</hi>
孫端字君榮世為學門端少傳家業博達無所不通仕<lb/>
至大司農為國三老每三公缺端嘗在選中太尉周忠<lb/>
皇甫嵩司徒淳于嘉趙溫司空楊彪張喜等為公皆辭<lb/>
拜讓端<lb/>
髙詡為大司農在朝以清白方正稱<lb/>
<pb n="KR3k0013_WYG_622-3b"/>
羊融為大司農性明達稱為名卿<lb/>
徐璆獻帝末為太常璆少履清髙立朝正色稱揚後進<lb/>
惟恐不及<lb/>
魏薛夏字宣聲天水人黄初中為秘書丞征東將軍曹<lb/>
休来朝文帝顧夏目之於休曰此君秘書丞天水薛宣<lb/>
聲也宜共談<lb/>
桓範為大司農以清省稱<lb/>
張泰鉅鹿人為大鴻臚以清賢稱<lb/>
<pb n="KR3k0013_WYG_622-4a"/>
張閣為永寧太僕以簡質稱<lb/>
王祥為太常時髙貴鄉公幸太學命祥為三老祥南面<lb/>
几杖以師道自居天子北面乞言祥陳明王聖帝君臣<lb/>
政化之要以訓之聞者莫不砥礪<lb/>
韓宣為大鴻臚始南陽韓曁以宿徳在宣前為鴻臚及<lb/>
宣繼之亦稱職故鴻臚中為之語曰大鴻臚小鴻臚前<lb/>
治行曷相如<lb/>
蜀杜瓊字伯瑜為太常為人静黙少言闔門自守不與<lb/>
<pb n="KR3k0013_WYG_622-4b"/>
世事蔣琬費褘等皆器重之<lb/>
文立為衛尉中朝服其賢雅為時名卿<lb/>
晉韋諛為朝尉識者擬之子張<lb/>
孫綽字興公預大著作于時才筆之士綽為其冠<lb/>
梁江蒨曾祖湛仕宋為光祿父斆仕宋為太常卿並有<lb/>
重名於前世<lb/>
何敬容祖修之仕齊為太常卿有名前代<lb/>
北齊宋世軌為廷尉少卿時大理正蘇珍之亦以平幹<lb/>
<pb n="KR3k0013_WYG_622-5a"/>
知名寺中為語曰決定嫌疑蘇珍之視表見裏宋世軌<lb/>
謂之寺中二絶<lb/>
隋牛𢎞為太常卿時議置明堂詔𢎞條上故事文帝甚<lb/>
敬重之時楊素恃才矜功輕侮朝臣惟見𢎞未嘗不改<lb/>
容自肅<lb/>
唐虞世南為秘書監太宗嘗稱世南有五絶一曰徳行<lb/>
二曰忠直三曰博學四曰文詞五曰書翰<lb/>
王紹宗為秘書少監仍時宣子于讀書紹宗性澹雅以<lb/>
<pb n="KR3k0013_WYG_622-5b"/>
儒素見稱當時朝廷之士咸敬慕之<lb/>
王正雅為太常卿宋申錫獄自内起宰相重臣無敢言<lb/>
者正雅與京兆尹崔琯上疏請付外考驗其事由是獄<lb/>
情稍緩申錫止於貶官内外翕然推重之<lb/>
晉李郁字文緯唐之宗屬也少歴宗寺官天成長興中<lb/>
累遷為宗正卿性平允所歴無愛憎毁譽<lb/>
　　　忠節<lb/>
昔舜作九官周分六職樹棘為位列於明廷象河命秩<lb/>
<pb n="KR3k0013_WYG_622-6a"/>
尊於庶品葢卿監之重也所從来舊矣漢氏之後分局<lb/>
彌盛授方備業既謹於攸司選賢崇徳豈間其歴授乃<lb/>
有内資純亮動彰慷慨遇疾風明勁草之節當横流表<lb/>
介石之操悉心而匪懈竭力而盡瘁履危機而益勵臨<lb/>
大難而不奪惟公家之是利務罄乃誠惟王室之是圖<lb/>
罔私於己以至遷革之㑹去就之際而能精懇感發孤<lb/>
風横䳱紀之方策良足稱矣<lb/>
漢田延年為大司農㑹昌邑王嗣立滛亂大將軍霍光<lb/>
<pb n="KR3k0013_WYG_622-6b"/>
憂懼與公卿議廢之莫敢發言延年按劍廷叱羣臣<hi>止於</hi>
<hi>朝廷之中而叱之也若言廷爭矣</hi>即日議決<lb/>
劉向初名更生前將軍蕭望之諸吏光祿大夫周湛以<lb/>
為更生宗室忠直擢為散騎宗正給事中與侍中金敞<lb/>
拾遺左右四人同心輔政<lb/>
後漢銚期光武建武五年為衛尉在朝廷憂國愛主其<lb/>
有不得於心必犯顔諫諍期疾病其母問期當封何子<lb/>
期言受國家恩深嘗慙負如死不知當何以報何宜封<lb/>
<pb n="KR3k0013_WYG_622-7a"/>
子也帝甚憐之<lb/>
趙喜為衛尉盡心事上夙夜匪懈<lb/>
劉般遷宗正在朝廷竭忠盡節勤勤憂國夙夜不忘<lb/>
来歴安帝延光二年為太僕時皇太子驚病不安避幸<lb/>
安帝乳母野王君王聖舍太子乳母王男厨監都吉等<lb/>
以聖舍為新繕條犯土禁不可乆御聖及其次女與大<lb/>
長秋江京及中常侍樊豐王男都吉等互相是非聖永<lb/>
逺誣譖男吉皆幽囚死家屬徙北景太子思男等數為<lb/>
<pb n="KR3k0013_WYG_622-7b"/>
歎息京屬懼有後害妄造虚無搆䜛太子及東宫官屬<lb/>
帝怒詔公卿以下㑹議廢立耿寳等承旨皆以為太子<lb/>
當廢厯與太常桓焉廷尉張皓等議曰經説年末滿十<lb/>
五過惡不在其身且男吉之謀皇太子容有不知宜選<lb/>
忠良保傳輔以禮義廢置事重此誠聖恩所宜宿留帝<lb/>
不從是日遂廢太子為濟隂王<lb/>
趙典桓帝時為太常以諫諍違㫖免官就國㑹帝喪時<lb/>
禁藩國諸侯不得奔弔典慨然曰身從衣褐之中致位<lb/>
<pb n="KR3k0013_WYG_622-8a"/>
上列且烏鳥反哺報徳況於上耶遂解印綬符策付縣<lb/>
而馳到京師州郡及大鴻臚并執處其罪而公卿百寮<lb/>
嘉典之義表請以租自贖詔書許之<lb/>
楊賜為光祿嘉徳殿前有青赤氣詔特進遣中使問賜<lb/>
祥異禍福吉凶在所賜書對曰案春秋䜟曰天投蜆海<lb/>
内亂今佞嬖閹尹共專國朝之所致也<lb/>
种拂為太常李傕郭汜之亂長安城潰百官多避兵去<lb/>
拂揮劍而出曰為國大臣不能止戈除暴致使凶賊兵<lb/>
<pb n="KR3k0013_WYG_622-8b"/>
刃向宫去欲何之遂戰而死<lb/>
耿紀秉曾孫也少有美名辟公府曹操甚敬異之稍遷<lb/>
少府紀以操将簒漢建安二十二年與太醫令吉丕<hi>丕或</hi>
<hi>作平</hi>丞相司直韋況晃華謀起兵誅操不克夷三族于時<lb/>
衣冠盛門坐紀罹禍滅者衆矣<lb/>
魏辛毗為衛尉與胡質徐邈皆憂國忘私不營産業<lb/>
王修字叔治為奉常其後嚴才反與其徒屬數十人攻<lb/>
掖門脩聞變召事馬未至便將官屬歩至宫門太祖在<lb/>
<pb n="KR3k0013_WYG_622-9a"/>
銅爵臺望見之曰彼來者必王叔治也相國鍾繇謂脩<lb/>
舊京城有變九卿各居其府脩曰食其祿焉避其難居<lb/>
府雖舊非赴難之義<lb/>
楊阜為少府每朝廷㑹議阜嘗侃然以天下為己任人<lb/>
數諫争不聽乃屢乞遜位未許㑹卒<lb/>
晉王祥仕魏為太常朝臣為髙貴鄉公舉哀祥號哭曰<lb/>
老臣無状涕淚交流衆有愧色<lb/>
應詹遷光祿勲以王敦專制自樹故優游風詠無所摽<lb/>
<pb n="KR3k0013_WYG_622-9b"/>
明及敦作逆明帝問詹計將安出詹厲然慷慨曰陛下<lb/>
宜奮赫斯之威臣等當得負戈前驅庶憑宗廟之靈有<lb/>
征無戰如其不然王室必危帝以詹為都督前鋒軍事<lb/>
虞潭為宗正卿以疾告歸㑹王含沈充等攻逼京都潭<lb/>
遂於本縣招合宗人及郡中大姓共起義軍衆以萬數<lb/>
自假明威將軍乃進赴國難至上虞明帝手詔潭為冠<lb/>
軍將軍領㑹稽内史潭即受命義衆雲集時有野鷹飛<lb/>
集屋梁衆咸懼潭曰起仗義而剛鷙之鳥来集破賊必<lb/>
<pb n="KR3k0013_WYG_622-10a"/>
矣遣長史孔坦領前鋒過浙江追躡充潭次於西陵為<lb/>
坦後繼㑹充已擒罷兵徵拜尚書<lb/>
孔愉為太常時蘇峻反愉朝服守宗廟<lb/>
張禕吳郡人少有操行恭帝為瑯邪王以禕為郎中及<lb/>
帝踐祚劉裕以禕帝之故吏素所親信封藥酒一甖付<lb/>
禕宻令鴆帝禕旣受命而歎曰鴆君而求生何面目視<lb/>
息世間哉不如死也因自飲之而死<lb/>
徐廣為秘書監初桓𤣥之亂恭帝出宫廣陪列悲動左<lb/>
<pb n="KR3k0013_WYG_622-10b"/>
右及劉裕受禪帝遜位獨哀感涕泗交流謝晦見之謂<lb/>
曰徐公將無小過也廣收涙而言曰君為宋朝佐命吾<lb/>
乃晉室遺老憂喜之事固不同時乃更歔欷因辭衰耄<lb/>
乞歸桑梓<lb/>
南齊虞悰兼大匠卿坐事免官隆昌元年以白衣領職<lb/>
欝林廢悰竊歎曰王徐遂縛袴廢天子天下豈有此理<lb/>
耶延興元年復領右軍明帝立悰稱疾不陪帝使尚書<lb/>
令王晏賫廢立事示悰以悰舊人引叅佐命悰謂晏曰<lb/>
<pb n="KR3k0013_WYG_622-11a"/>
主上聖明公卿戮力寧假朽老以裨贊惟新乎不敢聞<lb/>
命朝議欲糾之僕射徐孝嗣曰此亦古之遺直衆議乃<lb/>
止悰稱疾篤還東上表曰臣旅陋海區身微稽嶺屬此<lb/>
興運荷竊稠私徒越涯紀終慙報荅衛養乖方抱疾嬰<lb/>
固寝瘵以来儵踰旬朔頻加醫治曾未瘳損惟此朽頓<lb/>
理難報復乞解所職盡療餘辰詔賜假百日轉給事中<lb/>
光祿大夫<lb/>
梁鄭紹叔為衛尉卿忠於事上外所聞知纎毫無隠毎<lb/>
<pb n="KR3k0013_WYG_622-11b"/>
為髙宗言事善則曰臣愚不及此皆聖主之策其不善<lb/>
則曰臣慮出淺短以為其事當如是殆以此誤朝廷臣<lb/>
之罪深矣髙祖甚親信之<lb/>
後魏崔浩為著作郎道武季年威嚴頗峻宫省左右多<lb/>
以微過得罪莫不逃隠避目下之變浩獨恭勤不怠或<lb/>
終日不歸道武知之輒命賜以御粥其砥直任時不為<lb/>
窮通改節皆此類也<lb/>
裴延雋拜太常卿時汾州山胡恃險㓂竊正平平陽二<lb/>
<pb n="KR3k0013_WYG_622-12a"/>
郡尤被其害以雋兼尚書為山西道行臺節度討胡將<lb/>
軍尋遇疾勅還三鵶羣蠻冦掠不巳車駕欲親征之延<lb/>
雋乃於病中上疏諫諍<lb/>
綦雋為太僕卿爾朱世隆等誅齊獻武王赴雒止於邙<lb/>
山谷上召文武百司下及庶士令之曰爾朱暴虐矯弄<lb/>
天常孤起義信都罪人斯翦今將翼戴親賢以昌魏歴<lb/>
誰主社稷允惬天人申令頻煩莫有應者雋乃避席曰<lb/>
人主之道必須度量深逺明喆仁恕廣陵王遇世艱難<lb/>
<pb n="KR3k0013_WYG_622-12b"/>
不言淹載以人謀察之雖為爾朱扶戴當今之聖主也<lb/>
獻武王忻然是之時黄門崔陵作色而前謂雋曰廣陵<lb/>
王為主不能昭宣魏綱布徳天下為君如此何聖之有<lb/>
若言其聖應待大王時髙乾邕魏蘭根等固執陵言及<lb/>
出帝失徳獻武王深思雋言嘗以為恨<lb/>
唐蘇世長初仕隋為都水少監使於上江都督運遇宇<lb/>
文化及之亂世長為煬帝發喪慟哭哀感路人<lb/>
姚元之為司僕卿則天傳位於中宗王公以下皆欣躍<lb/>
<pb n="KR3k0013_WYG_622-13a"/>
稱慶惟元之嗚咽流涕既而侍中桓彦範中書令張柬<lb/>
之謂曰今日豈是啼泣時恐公禍從此始元之曰事則<lb/>
天年乆乍此辭違情發於衷忍所不得昨公誅凶逆者<lb/>
是臣子之常道豈敢言功今辭違舊主悲泣者亦臣子<lb/>
之終節緣此獲罪實所甘心未幾出元之為亳州刺史<lb/>
王同皎為光祿卿時武三思專權任勢謀為逆亂同皎<lb/>
乃招集壮士謀以則天靈駕發引日誅之為冉祖雍所<lb/>
告遂遇害<lb/>
<pb n="KR3k0013_WYG_622-13b"/>
嚴郢為太常寺協律郎知東都太廟時安祿山陷東京<lb/>
郢潛奉九廟神主於私第肅宗至徳二年東都收復有<lb/>
司備法駕迎神主歸於太廟以功遷大理司直<lb/>
段秀實建中四年為司農卿時徳宗幸奉天朱泚盜據<lb/>
宫闕源休教泚偽迎鑾駕隂濟逆志泚乃遣其將韓旻<lb/>
領馬步三千人疾趨奉天時蒼黄之中未有武備泚以<lb/>
秀實嘗為涇原節度備得士心後罷兵權以為蓄憤且<lb/>
乆必肯同惡乃召與謀議秀實初詐從之隂說大將劉<lb/>
<pb n="KR3k0013_WYG_622-14a"/>
海濱何明禮姚令言判官岐靈岳同謀殺泚以兵迎乘<lb/>
輿三人者皆秀實夙所奨遇遂皆許諾及韓旻之徃秀<lb/>
實以為宗社之危期於頃刻乃使人走諭靈岳教其竊<lb/>
令言印不遂乃以司農印倒印符以遣兵還旻至絡驛<lb/>
得牒軍人亦莫辨其印惶遽而迴秀實海濱等曰旻之<lb/>
来吾黨無遺類矣我當直摶殺泚不得則死終不能向<lb/>
此賊稱臣乃與海濱約事急為斷而令明禮應於外明<lb/>
日泚召秀實議事源休姚令言李忠臣李子平皆在坐<lb/>
<pb n="KR3k0013_WYG_622-14b"/>
秀實戎服與休並膝語至僭位秀實勃然而起執休腕<lb/>
奪其象笏奮躍而前唾泚面大罵曰狂賊吾恨不斬汝<lb/>
萬段我豈逐汝反耶遂擊之泚舉臂自捍纔中其額流<lb/>
血匐匍而走兇徒愕然初不敢動而海濱等不至秀實<lb/>
乃曰我不同汝反何不殺我兇黨群至遂遇害焉海濱<lb/>
明禮靈岳相次被殺<lb/>
蔣沅建中初為大理卿時徳宗幸奉天沅奔赴行在為<lb/>
賊候騎所拘執欲以偽職誘之因絶食稱病潛竄閭里<lb/>
<pb n="KR3k0013_WYG_622-15a"/>
間京師平首蒙旌擢散騎常侍<lb/>
崔縱為大理少卿汴西水陸運使及徳宗蒙塵四方握<lb/>
兵未有至者縱先知之潛告李懐光說令奔命懐光從<lb/>
之縦乃悉斂軍財與懐光俱徃調給甚備懐光軍士乆<lb/>
戰河外及次河中庸遷延安之縦貨幣先渡河謂衆曰<lb/>
若濟悉以分賜衆利之乃西至奉天加右庶子充使<lb/>
　　　清儉<lb/>
古者設九卿以參王公蓋選賢任能以章善明理者也<lb/>
<pb n="KR3k0013_WYG_622-15b"/>
乃有持堅白之操守儉約之徳志惟體國事罔私己祿<lb/>
賜咸散於戚屬饋遺靡通於中外産業不治車服靡易<lb/>
泊然自居華皓一致故得年祀寖逺猶錄其遺孤含贈<lb/>
已加更蒙於褒顯斯則惟月之任無所愧焉<lb/>
漢周仁為郎中令景帝所賜甚多然終嘗譲不敢受也<lb/>
諸侯羣臣賂遺終無所受<lb/>
鄭當時為大司農性亷又不治産仰奉賜給諸公然其<lb/>
餽遺人不過具器食<lb/>
<pb n="KR3k0013_WYG_622-16a"/>
朱邑自北海太守入為大司農身列卿位居處儉節祿<lb/>
賜以共九族鄉黨家亡餘財<lb/>
後漢趙典入為列卿寢惟布被食用瓦器<lb/>
周澤字雅都為光祿勲清廉果於從政為太常清潔脩<lb/>
行<lb/>
孫湛字子雅為光祿勲以清廉稱與周澤相類京師號<lb/>
為二雅<lb/>
袁彭為光祿勲行至清為吏麤袍糲食終於議郎尚書<lb/>
<pb n="KR3k0013_WYG_622-16b"/>
胡廣等追表其有清潔之美比前朝貢禹第五倫<hi>貢禹元帝</hi>
<hi>御史大夫經明行脩清潔憂國也</hi>求蒙顯贈當時皆嗟歎之<lb/>
傅賢為廷尉素號廉正自掌法官公卿宴㑹要請不徃<lb/>
自謂貧無以報答其施<lb/>
魏鄭渾為將作大匠清素在公妻子不免飢寒及卒以<lb/>
子崇為郎中<lb/>
髙詡字季回以儒學徵拜大司農在朝以清白方正稱<lb/>
國淵為太僕居列卿位布衣疏食祿賜散之舊故宗族<lb/>
<pb n="KR3k0013_WYG_622-17a"/>
以恭儉自守<lb/>
司馬芝為大司農卒於官家無餘財<lb/>
辛毗為衛尉清平與徐邈胡質皆憂國忘私不營産業<lb/>
楊阜為少府卒家無餘財<lb/>
和洽為太常卿清貧守約至賣田宅以自給明帝聞之<lb/>
加賜穀帛<lb/>
晉鄭黙為廷尉時鬲令袁毅坐交通貨賂大興刑獄在<lb/>
朝多見引逮惟黙兄弟以潔愼不染其流<lb/>
<pb n="KR3k0013_WYG_622-17b"/>
吳隠之守廷尉秘書監遷右衛將軍雖居清顯祿賜皆<lb/>
班親族冬月無被嘗澣衣乃披絮勤苦同於貧庶<lb/>
王嶠為秘書監領本州大中正出為廬陵太守成帝以<lb/>
嶠家貧無以上道賜布百疋錢十萬<lb/>
宋甄裔位少府卿以清聞<lb/>
顔延之為光祿勲居身儉約不營財利布衣蔬食獨酌<lb/>
郊野當其為適傍若無人<lb/>
虞玩之為少府齊太祖鎮東府朝野致敬玩之獨躡履<lb/>
<pb n="KR3k0013_WYG_622-18a"/>
造席太祖取履視之曰卿此履已幾載玩之曰著此履<lb/>
已三十年貧士竟不辦易太祖善之<lb/>
南齊虞愿初在宋為北平太守以母老解職褚淵嘗詣<lb/>
愿不在見其眠床上積塵埃有書數卷耳淵歎曰虞君<lb/>
之清一至於此令人掃地拂牀而去<lb/>
梁裴子野為鴻臚卿尋領步兵校尉子野在禁省十餘<lb/>
年静黙自守未嘗有所請謁外家及中表貧乏所得俸<lb/>
悉分給之無宅借官地二畆起茅屋數間妻子常苦飢<lb/>
<pb n="KR3k0013_WYG_622-18b"/>
寒唯以教誨為本子姓衹畏若奉嚴君<lb/>
顧協少清介有志操初為廷尉正冬服單薄寺卿蔡發<lb/>
度謂人曰我願解身上襦與顧郎顧郎難衣食者竟不<lb/>
敢以遺之<lb/>
後魏竇瑗為大宗正卿官雖通顯貧窘如初清尚之操<lb/>
為時所重<lb/>
韓子熈為國子祭酒儉素安貧常好退静<lb/>
北齊張耀為秘書監每得祿賜散之宗族性節儉率素<lb/>
<pb n="KR3k0013_WYG_622-19a"/>
車服飲食取給而已<lb/>
袁聿脩為太常少卿巡省河南諸州兖州刺史邢劭與<lb/>
聿脩故舊嘗於省中呼聿脩為清郎至是遣送白紬為<lb/>
信聿脩不受劭亦忻然與書曰弟昔為清郎今至清卿<lb/>
矣<lb/>
後周栁虬為秘書監加車騎大將軍儀同三司虬脱略<lb/>
人間不拘小節敝衣蔬食未嘗改操人或譏之虬曰衣<lb/>
不過適體食不過充饑孜孜營求徒勞思慮耳<lb/>
<pb n="KR3k0013_WYG_622-19b"/>
唐李襲譽為大府卿居家以儉約自處凡獲祿俸必散<lb/>
之宗親其餘資但寫書而已<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷六百二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百三十五</head>
    <p>
<pb n="KR3k0013_WYG_935-1a"/>
欽定四庫全書<lb/>
　册府元龜卷九百三十五　宋　王欽若等　撰<lb/>
　　總録部<lb/>
　　　搆患<lb/>
釁勇嗇禍斯為小人掩義隠賊謂之凶徳乃有務逞已<lb/>
欲罔顧時艱崇飭詖辭専任小智騁強辯之䇿激怒所<lb/>
趣肆威寵之勢斂怨於下至有携離天族猜阻臣節煽<lb/>
惑有漸翻覆靡常承間隙而率作因觖望而交搆外虞<lb/>
<pb n="KR3k0013_WYG_935-1b"/>
莫禦内蠱攸興實啓厲階豈思敗類湯止沸而寧息火<lb/>
燎原而莫向亂是用長職此之繇亦有始謀不臧矯枉<lb/>
過正欲滌蕭牆之禍終掇無名之舉用殄厥族其可悲<lb/>
矣<lb/>
漢蒯通范陽人也始韓信虜魏王破趙代降燕定三國<lb/>
引兵將東撃齊未度平原聞漢王使酈食其説下齊信<lb/>
欲止蒯通説信曰將軍受詔撃齊而漢獨發間使下齊<lb/>
寧有詔止將軍乎<hi>間使謂使人伺間隙而軍行</hi>何以得無行且酈生<lb/>
<pb n="KR3k0013_WYG_935-2a"/>
一士伏軾掉三寸舌下齊七十餘城<hi>掉揺也從釣切</hi>將軍將數<lb/>
萬之衆廼下趙五十餘城為將數嵗反不如一豎儒之<lb/>
功乎於是信然之從其計遂度河齊已聽酈生即留之<lb/>
縱酒罷<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>漢守禦信因襲歴下軍遂至臨淄齊王以酈<lb/>
生為欺己乃烹之因敗走<lb/>
主父偃齊國臨淄人也學長短縱横術初欲因齊宦者<lb/>
徐甲内女齊王後宫太后怒偃繇此與齊有隙偃方幸<lb/>
用事因言齊臨淄十萬户市租千金<hi>收一市之租值千金也</hi>人衆<lb/>
<pb n="KR3k0013_WYG_935-2b"/>
殷富鉅於長安<hi>鉅大也</hi>非天子親弟愛子不得王此今齊<lb/>
王於親屬盖疎乃從容言吕太后時齊欲反<hi>從音千容切</hi>及<lb/>
吳楚時孝王幾為亂<hi>幾音巨衣切</hi>今聞齊王與其姊亂於是<lb/>
武帝拜偃為齊相且正其事偃至齊急治王後宫宦者<lb/>
為王通於姊翁王所者辭及王王年少懼大罪為吏所<lb/>
執誅乃飲藥自殺<lb/>
後漢賈詡為討虜校尉董卓之壻中郎將牛輔屯陜詡<lb/>
在輔軍卓敗輔又死衆恐懼校尉李傕郭汜張濟等欲<lb/>
<pb n="KR3k0013_WYG_935-3a"/>
解散行歸鄉里詡曰聞長安議欲盡誅凉州人而諸君<lb/>
棄衆單行即一亭長能束君矣不如率衆而西所在收<lb/>
兵以攻長安為董公報仇幸而事濟奉國家以征天下<lb/>
若不濟走未後也衆以為然傕乃西攻長安<lb/>
魏丁謐為尚書初司馬宣王以曹爽魏之肺腑每推先<lb/>
之爽以宣王名重亦引身卑下當時稱焉謐與畢軌等<lb/>
既進用數言於爽曰宣王有大志而甚得民心不可以<lb/>
推誠委之繇是爽常猜防焉禮貎雖存而諸所興造皆<lb/>
<pb n="KR3k0013_WYG_935-3b"/>
不復繇宣王宣王力不能爭且懼其禍故避之<lb/>
陳陳寶應晉安侯官人世為閩中四姓父羽有才幹為<lb/>
郡雄豪寶應性反覆多變詐梁代晉安數反累殺郡將<lb/>
羽並扇惑合成其事後復為官鄉導破之繇是一郡兵<lb/>
權皆自已出<lb/>
北齊斛斯椿初為爾朱榮所委任及榮死椿乃殺爾朱<lb/>
世隆兄弟等以歸齊獻武王出帝拜椿侍中儀同開府<lb/>
初獻武王之入雒頓於卭山朱仲逺帳下都督橋寧張<lb/>
<pb n="KR3k0013_WYG_935-4a"/>
子期自滑臺而至獻武王責寧等曰汝事仲逺擅其榮<lb/>
利盟契百重許同生死前仲逺自徐為逆汝為戎首今<lb/>
仲逺南走汝復背之於臣節則不忠論事人則無信犬<lb/>
馬尚識恩飬汝今犬馬之不如遂斬之椿自以數為反<lb/>
覆見寧等之死意常不安遂密搆間勸出帝置閣内都<lb/>
督部曲又增武直人數自直閣已下員列數百皆選天<lb/>
下輕彯者以充之又説帝數出游幸號令部曲别為行<lb/>
陣椿自約勒指麾其間從此以後軍謀朝政一决於椿<lb/>
<pb n="KR3k0013_WYG_935-4b"/>
又勸帝徴兵詭稱南討將以伐齊獻武王帝從之遂陳<lb/>
兵城南北接卭山南至雒水帝詰旦戎服與椿臨閲焉<lb/>
獻武王以椿亂政欲誅之椿䜛謗既行因此遂相恐動<lb/>
出帝勒兵河橋椿為前軍營於山北尋遣椿率歩騎數<lb/>
千鎮虎牢椿弟豫州刺史元壽與都督賈顯智守滑臺<lb/>
獻武王令相州刺史竇泰撃破之椿懼已不免復啓出<lb/>
帝假説游聲以刼脅帝信之遂入闗椿亦走長安椿狡<lb/>
猾多事好亂樂禍干時敗國朝野莫不讐疾之元壽尋<lb/>
<pb n="KR3k0013_WYG_935-5a"/>
為部下所殺<lb/>
隋竇建徳大業七年山東大饑建徳謂孫安祖曰文帝<lb/>
時天下殷盛發百乗之衆以討遼東尚為髙麗所敗今<lb/>
水潦為災黎庻困窮而主上不恤親駕臨遼加以徃歲<lb/>
西征瘡痍未復百姓疲困累年之役行者不歸今重發<lb/>
兵易可揺動丈夫不死當立大功豈可為逃亡之虜也<lb/>
我知髙鷄泊中廣大數百里莞蒲阻深可大逃難承間<lb/>
而出虜掠足以自資既得聚人且觀時變必有大功於<lb/>
<pb n="KR3k0013_WYG_935-5b"/>
天下矣安祖然其計建徳招誘逃兵及無産者得數百<lb/>
餘人令安祖率之入泊中為羣盗<lb/>
唐盧楚煬帝之末江都亂作東都留守元文郁等共立<lb/>
越王侗為帝時王充與文郁有隙文郁知之隂有誅充<lb/>
之計侗復以文郁領御史大夫充固執而止盧楚説文<lb/>
郁曰王充外軍一將耳本非留守之徒何得預吾事且<lb/>
雒口之敗罪不容誅今者敢懐跋扈宰制時政此而不<lb/>
除方為國患文郁然之遂懐奏入殿事臨發有人以告<lb/>
<pb n="KR3k0013_WYG_935-6a"/>
充時在朝堂懼而馳還含嘉城議作亂文郁頻遣呼之<lb/>
充稱疾不赴至夜作亂攻東太陽門而入拜於紫微觀<lb/>
下侗遣人謂之曰何為者充曰文郁盧楚謀相殺害請<lb/>
斬文郁歸罪司冦侗見兵勢漸盛度終不免謂文郁曰<lb/>
公自見王將軍也文郁遷延而立侗遣其署將軍黄桃<lb/>
樹執文郁以出文郁顧謂侗曰臣今朝亡陛下亦當夕<lb/>
及侗慟哭而遣之左右莫不憫然出至興教門充令左<lb/>
右亂斬之諸子並見害<lb/>
<pb n="KR3k0013_WYG_935-6b"/>
楊國忠為右相時安禄山𤣥宗尤所親重又握兵柄國<lb/>
忠知其跋扈終不出其下將圖之屢為𤣥宗言其悖逆<lb/>
之狀時禄山隂圖逆節而未有名帝不信之國忠乃使<lb/>
門吏蹇昻何盈求禄山隂事圍捕其宅得李岱等使侍<lb/>
御史鄭昂縊殺於御史臺又奏徙其黨告温於合浦以<lb/>
激怒禄山幸其動揺以取信於帝帝意不悟也繇是禄<lb/>
山惶懼遂舉兵以誅國忠為名<lb/>
李訓為國子博士翰林侍讀學士文宗性守正嫉惡以<lb/>
<pb n="KR3k0013_WYG_935-7a"/>
宦者權寵太過繼為禍胎訓在翰林解詩之際或語及<lb/>
巷伯事則再三憤激以動帝心帝以其言論縱横謂能<lb/>
成事遂以其誠謀於訓及鄭注太和九年累遷禮部侍<lb/>
郎平章事出鄭注為鳳翔節度使約以其年十一月誅<lb/>
中宦至其月二十一日帝御紫宸殿左右班定金吾使<lb/>
韓約不報平安上書臣本署内㕔後有石榴樹昨夜三<lb/>
更甘露降臣已有狀遞門賀訖臣以甘露上瑞味甘氣<lb/>
香其色炫燿此實聖徳廣被上天降休臣目睹嘉祥不<lb/>
<pb n="KR3k0013_WYG_935-7b"/>
勝慶悦蹈舞再拜宰相王涯賈餗舒元輿香案前拜賀<lb/>
百官相次皆稱賀訓元輿因奏曰甘露發祥俯邇宫禁<lb/>
陛下實宜親觀以受天慶帝允之班退出閤百官復列<lb/>
班於含元殿庭日至辰時帝乗軟舁出自紫宸門内官<lb/>
兩中尉樞密使已下翼侍而進繇含元殿東階昇殿宰<lb/>
相供奉官分列於副階之上南班官兩列于殿下渠北<lb/>
帝曰宰相及兩省官且徃樹下觀之於是宰相領兩省<lb/>
官東入金吾仗將軍㕔事同看甘露曰此非真甘露也<lb/>
<pb n="KR3k0013_WYG_935-8a"/>
訓謂兩省官曰公等子細視之帝令辨騐不可容易良<lb/>
久歸班訓奏曰臣與兩省官細視其狀恐非甘露此事<lb/>
不可輕言言出之後四方須有稱賀臣恐未是真瑞帝<lb/>
曰豈當有如此事顧左右軍中尉及内官等曰爾等徃<lb/>
驗之皆羅拜而去時新除太原節度使王璠邠寧節度<lb/>
使郭行餘並在本班訓皆相約曰有急須相就共張形<lb/>
勢於是訓急召王璠郭行餘曰來受勅㫖時邠寧兵士<lb/>
來迎行餘數百人皆執弓刀立於丹鳳門外訓復遍呼<lb/>
<pb n="KR3k0013_WYG_935-8b"/>
之曰兩鎮軍將官健悉入聖上欲親有處分王璠恐悚<lb/>
不前行餘獨拜殿下邠寧兵士竟亦不至内官至甘露<lb/>
下廻旋良久韓約氣懾汗流不能舉首左右軍中尉曰<lb/>
將軍何故如此後風吹㕔幙内見執兵仗者甚衆内官<lb/>
驚恐走出閽者執闗欲鎻其外門為衆所叱執闗而不<lb/>
能舉内官廻或持樹枝及以小瓷椀盛甘露以進訓見<lb/>
如此連聲呼金吾兵仗令上殿䕶衛乗輿每人賞錢一<lb/>
百貫文内官以事勢非常衆扶輦輿决破罘罳自含元<lb/>
<pb n="KR3k0013_WYG_935-9a"/>
殿北下殿疾趨訓攀輦連呼曰陛下不得入内金吾兵<lb/>
仗數十人亦随訓而入京兆少尹知府事羅立言領其<lb/>
徒自東來御史中丞李孝本領其徒自西來各二百餘<lb/>
人皆上殿縱擊但聞有呌呼寃枉之聲内官或有被血<lb/>
羅拽出者數人訓持輦愈急迤邐入宣政門帝叱之内<lb/>
官卻志榮以手擊其胷訓仆於地輦入東上閣門閣門<lb/>
既閉聞呼萬歲者數四百官錯愕莫知所為王涯賈餗<lb/>
舒元輿歸中書就食曰必將開延英召對兩省官就見<lb/>
<pb n="KR3k0013_WYG_935-9b"/>
宰相涯曰不知是何事也諸公且各自取便須臾吏走<lb/>
曰有兵自内來遇人即殺宰相已下愴惶走出兩省人<lb/>
吏及金吾健兒共千餘闐門爭出宰相等纔及出門兵<lb/>
士已合在門内不能出者凡六七百人皆死時王璠男<lb/>
遐休直𢎞文館其日初蒞所職館中官屬駕部郎中充<lb/>
學士令狐定領其僚六人送之悉為兵士所擒欲殺者<lb/>
三四内官大盈庫使宋守義自號為斬斫使翌日執遐<lb/>
休送神䇿軍戮之其餘皆䕶而免焉其日王涯歩行至<lb/>
<pb n="KR3k0013_WYG_935-10a"/>
永昌里茶肆為左神策所擒舒元輿易服單騎出安化<lb/>
門右神策軍騎追及之賈餗變服宿於人間明日自詣<lb/>
右神策軍其日夜半左神策軍取王璠於長興里私第<lb/>
取羅立言於太平里私第自王涯已下骨肉妻子一時<lb/>
捕繫訓再從弟户部員外郎元臯涯子工部郎中集賢<lb/>
殿學士孟堅太常博士仲興其餘稚少皆連襟繋頸送<lb/>
入兩軍無少長盡誅之婦女或有存者配没掖庭天下<lb/>
州府捕索尤切至於嬰孩亦皆流竄是日己午之際禁<lb/>
<pb n="KR3k0013_WYG_935-10b"/>
軍突入修行里故嶺南節度使胡証之家以搜賈餗為<lb/>
名其實以証多積因而刼之証之子溵送捕入軍害焉<lb/>
癸亥進朝羣臣至建福門猶尚閉朝官共止於郎官待<lb/>
漏院隔門傳呼只許一人随從及日欲出門方開朝官<lb/>
得入自建福門迤邐死僵塞路門亦有兵守提及下馬<lb/>
橋死者亦然光範門闗鎻甚固自橋北盡兵士嚴衛之<lb/>
兩省官不得進皆取金吾右仗人及龍尾道方令下馬<lb/>
左右兵士轉抵宣政衛兵士皆露刃為隊至正衙門尚<lb/>
<pb n="KR3k0013_WYG_935-11a"/>
未開時無宰相又無御史中丞兩省官寓立朝堂無人<lb/>
吏百官無行列逡廵唯閣門使馬元贄斜開宣政衙門<lb/>
出連呼常侍張仲方可京兆尹然後門大啟時無知班<lb/>
吏百官雜沓而進衙門兩廊廡下亦兵對不缺立次有<lb/>
衣緋中使乗馬自東上閣門出宣問兵士時閣門喚仗<lb/>
帝已御紫宸殿兩省官與南班一時入閣亦自序其班<lb/>
立定通事舍人杜例宣召左右僕射令狐楚鄭覃皆至<lb/>
龍墀南宣授王涯所通反狀涯狀云與李訓同謀欲行<lb/>
<pb n="KR3k0013_WYG_935-11b"/>
大逆册立鄭注帝問楚等曰此是涯書否楚曰乃是涯<lb/>
自書誠如此罪不容誅班退近晩復召令狐楚鄭覃王<lb/>
源中入内殿對令草制勅一夕而出是夜皆欲以為相<lb/>
楚以制勑稍直為内臣所不樂翌日遂有鄭覃李石相<lb/>
次之命焉李孝本單騎投鄭注其日右神策軍擒之於<lb/>
咸陽西原甲子右神策軍盭厔鎮遏使宋楚擒獲訓以<lb/>
兵士送至昆明池訓恐入軍别被榜笞謂兵士曰所在<lb/>
有兵得我者即富貴不如持我首去兵士於是斬訓傳<lb/>
<pb n="KR3k0013_WYG_935-12a"/>
首初訓與僧宗密善及敗走單騎投宗密於鄠縣終南<lb/>
山下宗密欲髠其頭其徒不可乃以一人引去下欲西<lb/>
投鄭注為候騎所得後右軍縳宗密至欲誅之宗密怡<lb/>
然曰識訓年多亦知訓反叛然本師教云見苦即救不<lb/>
愛身命死固所甘中尉魚志宏遂釋不殺是時三舘圖<lb/>
書并中書一物已上盡為兵士剽掠其兩閤應所有悉<lb/>
無存者次日朝官亦入其兵士稍减光範門方開其他<lb/>
如故行儀班退及午又追朝洎百僚至召入閣以鳳翔<lb/>
<pb n="KR3k0013_WYG_935-12b"/>
告㨗獻鄭注首悉稱賞拜舞而退兩軍懽呼動地自此<lb/>
兵士皆放歸本軍其鄭注首懸於光宅坊西北角鋪三<lb/>
日而去之其時兩省官尚多疑懼不歸本署多寓四方<lb/>
舘暫憇而歸甲子勑王涯等身為宰相委任至重與其<lb/>
徒恣行凶惡潜搆姦謀鄭注草萊卑末寵遇殊常而乃<lb/>
竊發殿庭同為扶豎險邪之狀古今未聞頼宗社降靈<lb/>
重臣協力斯須消滅京師晏寧天下之人所同懽快謀<lb/>
惡之罪國有常刑其王涯賈餗舒元輿王璠郭行餘李<lb/>
<pb n="KR3k0013_WYG_935-13a"/>
孝本羅立言等宜令左右神策差兵馬防援准舊例領<lb/>
赴郊廟及兩市令衆訖於獨柳樹下並仰准法處分是<lb/>
日左神策軍以兵馬三百人領王涯王璠羅立言右神<lb/>
策軍以兵馬三百人領賈餗舒元輿李孝本等並於子<lb/>
城西南隅舊號獨樹下腰斬涯以㩁茶事百姓怨恨詬<lb/>
之於衢或投瓦石以撃之其中書門下省吏人焦㝢焦<lb/>
璿御史臺驅使官李楚等數十人兩軍爭取殺之并夷<lb/>
其家戊辰詔曰朕以寡徳祗荷膺圖于兹十年夙夜惟<lb/>
<pb n="KR3k0013_WYG_935-13b"/>
寅嘗恐至誠不逹景化未敷屈己以安四方推信以待<lb/>
百辟豈有患生毗倚變起姦兇亦以失於任人致此氛<lb/>
沴然朕為人父母子育生靈憂萬姓之靡寧懼一物之<lb/>
失所况至理之代先徳而後刑以上下歡康中外清晏<lb/>
慮有連累即傷太和且賞不逾時式彰褒勸其今月二<lb/>
十一日排難宣力功成謀議及能應機梟斬鄭注者節<lb/>
級各加官賞其次立功及車墜將士合在賞級者即有<lb/>
差等處分其將校等合與改轉委本軍條流具名開奏<lb/>
<pb n="KR3k0013_WYG_935-14a"/>
謀逆之人已斷腰領子戮家破俾當極誅元惡李訓王<lb/>
涯家族除已處置外妻女奴婢並入官資貨産業天下<lb/>
所在切加檢責據數開奏其餘親黨除同居知情外不<lb/>
同謀計者一切不問諸色官吏所繇其受逆長指合欲<lb/>
出力同惡者並已兩軍推問尋捕處斬訖尚慮因縁讐<lb/>
隙妄告平人自今已後縱同官司微渉詿誤者一切不<lb/>
潜藏疑懼者許三日内各歸本司不得輙相恐動韓約<lb/>
首為詐惡逆罪滔天雖羅捕未獲終天網不漏宜委御<lb/>
<pb n="KR3k0013_WYG_935-14b"/>
史臺京兆府兩金吾速催促所繇齊出搜索獲日聞奏<lb/>
如輙有人隠藏不告者罪及一門如知處隠藏密來告<lb/>
説者必當厚有賞賜於戲朕求理之心惟才是與聽言<lb/>
信行不慮包藏豈謂邪人負我如此其中誘䧟必有脅<lb/>
從須挂刑名載深寃歎其中節目疎理未盡須更商量<lb/>
者委中書門下續即條奏宣示逺邇咸使聞知是日左<lb/>
神策攻於崇義坊捉獲韓約己巳勑以左神策軍兵馬<lb/>
二百餘人領韓約於東市西北隅狗脊嶺處斬庚午咸<lb/>
<pb n="KR3k0013_WYG_935-15a"/>
陽縣令武公緒詔京兆府杖殺之以其與李孝本路糧<lb/>
錢三千辛未勅兇徒竊發震駭京師中外同心即時擒<lb/>
斬昨者將戮叛黨咸告廟社且國之大事合謁諸陵宜<lb/>
令所司擇日撰儀差官<lb/>
後唐安重誨為樞密使時東川帥董璋恃險難制乃以<lb/>
武䖍裕為緜州刺史董璋益懐疑忌乃執䖍裕以叛<lb/>
朱宏昭馮贇並為樞密使時秦王從榮屢宣忿言執政<lb/>
大臣皆懼禍及明宗疾篤秦王知人情不附已恐大事<lb/>
<pb n="KR3k0013_WYG_935-15b"/>
乖誤與將吏謀以兵入侍先制權臣謂康義誠曰予欲<lb/>
居中侍醫藥何處宿止為便對曰子侍父疾何向不可<lb/>
仍懐疑慮十一月十九日令牙將馬延嗣謂贇曰秦王<lb/>
明日入侍公等止於何處贇跪對曰奉詔二十日五鼓<lb/>
馬延嗣復至贇第秦王言公等處事所宜和允各有家<lb/>
族祻福頃刻贇復跪對是日遂馳馬守右掖門至廣壽<lb/>
殿門見朱康具述延嗣語又謂義誠曰秦王言禍福頃<lb/>
刻事即可知此事宗社所繋侍中勿顧慮也義誠未暇<lb/>
<pb n="KR3k0013_WYG_935-16a"/>
對監門報秦王領兵在端門外二人切告義誠對曰惟<lb/>
公所使孟漢瓊拂衣而言曰諸君平時惟恨禄位不大<lb/>
及危疑之際便持兩端非丈夫也乃至雍和殿奏曰從<lb/>
榮謀大逆陳兵在端門明宗愕然問義誠不能游詞言<lb/>
事實明宗曰爾圖之勿驚動京師孟漢瓊率控鶴指揮<lb/>
李重吉馬軍指揮朱洪實等拒戰是日誅之遂令漢瓊<lb/>
自赴魏州迎愍帝二十六日明宗晏駕月晦帝至京師<lb/>
主䘮倉卒中内外制置皆出贇宏昭愍帝即位贇宏昭<lb/>
<pb n="KR3k0013_WYG_935-16b"/>
並典機密贇與宏昭素猜忌潞王初明宗不豫潞王夫<lb/>
人繼入省視及宫車變故辭疾不來西使者又伺得潞<lb/>
邸隂事贇等不能長轡逺馭以制之遂出李重吉於外<lb/>
延比丘於内又移鎮太原是時不除制書惟以宣授而<lb/>
已遂至於稱兵焉<lb/>
薛文遇為樞密院直學士末帝初疑河東有異志欲移<lb/>
石某<hi>晉髙祖名</hi>於鄆州九月近臣房嵩等堅言不可司天監<lb/>
趙延義亦言星辰失度尤宜好静繇是稍緩其事㑹文<lb/>
<pb n="KR3k0013_WYG_935-17a"/>
遇獨宿禁中帝召之諭以太原之事文遇奏曰臣聞作<lb/>
舍於道三年不成國家利害斷自宸𠂻以臣料之石某<lb/>
除亦叛不除亦叛不如先事圖之帝喜曰聞卿此言豁<lb/>
吾憤氣即令手書除曰子夜下學士院草制翌日宣制<lb/>
之際西班失色居六七日河東上章言甚不遜遂稱兵<lb/>
晉景延廣為侍衛親軍使少帝即位以為己功尋加使<lb/>
相彌有矜伐之色始朝廷遣使告哀北虜無表致書去<lb/>
臣稱孫虜怒以使來讓延廣乃奏令契丹圖運使喬榮<lb/>
<pb n="KR3k0013_WYG_935-17b"/>
告邪律氏曰先帝則北朝所立今上則中國自册為鄰<lb/>
為孫則可無稱臣之理且言晉朝有十萬口横磨劍翁<lb/>
翁要戰蚤來他日不禁孫子則取笑天下成後悔矣繇<lb/>
是與虜立敵干戈日尋所謂惟口起戎是也又請下詔<lb/>
追揚光逺髙祖在位時宣借騎兵光逺忿延廣怨朝廷<lb/>
遂遣間使泛海搆虜明年十二月虜乃南牧以三年正<lb/>
月下甘陵河北儲蓄悉在其郡帝大駭率六師親駐澶<lb/>
淵虜攻張從恩於鄴下克又分衆濟汶陽黄河北津以<lb/>
<pb n="KR3k0013_WYG_935-18a"/>
趣榮丘為我騎將皇甫遇李守真挫其鋒虜尋退次攻<lb/>
澶淵延廣為上將凡六師進退皆出胸臆自帝以下不<lb/>
能制衆咸憚而忌之虜既還猶閉栅自固士大夫曰昔<lb/>
與虜絶好言何勇也今虜至若是氣何憊也時延廣在<lb/>
軍母凶問至自澶淵津北移津南不信宿而復蒞戎事<lb/>
曾無戚容下俚之士亦聞而惡焉<lb/>
王緒性姦猾多心術為魏博杜重威從事聚斂無已重<lb/>
威承詔攻安重榮於常山緒從之城未下獻謀於重威<lb/>
<pb n="KR3k0013_WYG_935-18b"/>
率境内百姓地畆錢以備贍給俄而城下依前令督之<lb/>
重威素貪黷深重之尋以他事忤意乃薦於朝廷授太<lb/>
常丞家於營丘嘗致書於楊光逺時緒有妾之兄以貧<lb/>
匱告緒緒不為賙給又詬辱之繇是挾隙告與楊光逺<lb/>
連謀每密書述朝廷機事侍衛使景延廣收捕下獄奏<lb/>
斬於澶州北市<lb/>
漢聶文進為樞密院承㫖右領軍大將軍遇周太祖出<lb/>
征稍至驕横久未遷改深所怨望與李業軰搆成變亂<lb/>
<pb n="KR3k0013_WYG_935-19a"/>
史宏肇等遇害之前夕文進與同黨預作宣詔制置朝<lb/>
廷之事凡闗文字並出文進之手明日難作文進㸃閲<lb/>
兵籍徴發軍衆指揮取舍以為己任内外咨禀前後填<lb/>
咽太祖在鄴被搆初謂文進不預其事驗其事迹方知<lb/>
文進亂階之首也大詬詈之太祖過封丘帝次於北郊<lb/>
文進告太后曰臣在此請宫中勿憂兵散之後文進召<lb/>
同黨痛飲歌笑自若遲明帝遇祻文進奔竄為軍士所<lb/>
追梟其首<lb/>
<pb n="KR3k0013_WYG_935-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百三十五<lb/>
</p>
<p>
</p>
  </div>
</body>
</text>
</TEI>
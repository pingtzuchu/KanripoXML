<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百四十四</head>
    <p>
<pb n="KR3k0013_WYG_444-1a"/>
欽定四庫全書<lb/>
　册府元龜卷四百四十四　宋　王欽若等　撰<lb/>
　　將帥部<lb/>
　　　陷没<lb/>
禮曰謀人之軍師敗則死之謀人之邦邑危則亡之是<lb/>
知荷鑿門之權當分符之寄必在謀而後動奪人之心<lb/>
若乃昧三陣之要乏九拒之略或提孤軍以深入或違<lb/>
連率之節度或兵少糧竭為敵所乘或蒲酒自樂不恤<lb/>
<pb n="KR3k0013_WYG_444-1b"/>
軍政及夫城陷為俘兵窮就縛縱使辭氣抑揚不背其<lb/>
本鄰敵禮遇縻之好爵而合境既罹其塗炭全軍不救<lb/>
於覆没將何補哉復胡顔爾<lb/>
秦王離翦之孫也秦使離擊趙圍趙王及張耳鉅鹿城<lb/>
或曰王離秦之名將也今將彊秦之兵攻新造之趙舉<lb/>
之必矣客曰不然夫為將三世必敗者何也以其所殺<lb/>
伐多矣其後受其不祥今王離已三世將矣居無何項<lb/>
羽救趙擊秦軍果虜王離<lb/>
<pb n="KR3k0013_WYG_444-2a"/>
漢煇渠侯僕雷電孝武征和三年以五原屬國都尉與貳<lb/>
師將軍俱擊匈奴沒<lb/>
李崇為西域都䕶王莽天鳳中與五威將軍王駿同出<lb/>
西域駿為焉耆襲擊死崇收餘士還保龜兹數年莽死<lb/>
崇遂没<lb/>
後漢劉尚為武威將軍光武建武二十四年擊武陵五<lb/>
溪蠻夷深入軍没<lb/>
張鴻為謁者中元中滇吾寇隴西光武遣鴻領諸郡兵<lb/>
<pb n="KR3k0013_WYG_444-2b"/>
擊之戰於允吾唐谷軍敗鴻及隴西長史田颯皆没<lb/>
司馬鈞為左馮翊安帝元初二年行征西將軍督右扶<lb/>
風仲光安定太守杜恢北地太守盛包京兆虎牙都尉<lb/>
耿溥右扶風都尉皇甫旗等合八千餘人又龎叅將羌<lb/>
胡兵七千餘人與鈞分道並北擊零昌叅兵至勇士東<lb/>
為杜季貢所敗於是引退鈞等獨進攻拔丁奚城大克<lb/>
獲杜季貢率衆偽逃鈞令光恢包等收羌禾稼光等違<lb/>
鈞節度散兵深入羌乃設伏要擊之鈞在城中怒而不<lb/>
<pb n="KR3k0013_WYG_444-3a"/>
救光等没死者三千餘人<lb/>
蔡諷為遼東太守殤安間高句麗王宫寇遼東諷輕將<lb/>
吏士追討之軍敗没<lb/>
魏桓嘉為散騎侍郎齊王嘉平中以樂安太守與呉戰<lb/>
於東關軍敗没<lb/>
晉王育為并州督䕶成都王穎在鄴又以育為振武將<lb/>
軍劉元海之為北單于育說穎曰元海今去育請為殿<lb/>
下捉之不然懼不至也穎然之以育為破虜將軍元海<lb/>
<pb n="KR3k0013_WYG_444-3b"/>
遂拘之其後以為太傅<lb/>
王衍為太傅尚書令東海王越之討茍晞也衍以太尉<lb/>
為太傅軍司及越薨衆共推衍為元帥俄而舉軍為石<lb/>
勒所破勒呼為王公與之相見後使人夜排墻填殺之<lb/>
霍弋為南中監軍時交阯太守馬融卒弋遣犍為楊稷<lb/>
代融與將軍毛炅九真太守董元牙門孟幹等自蜀出<lb/>
交阯破呉軍於古城斬大都督脩則交州刺史劉俊呉<lb/>
遣虞汜為監軍薛珝為威南將軍大都督陶璜為蒼梧<lb/>
<pb n="KR3k0013_WYG_444-4a"/>
太守距稷等稷等城中食盡死亡者半將軍王約反降<lb/>
呉呉人得入城獲稷炅皆囚之孫皓使送稷下都至合<lb/>
浦歐血死追贈交州刺史<lb/>
毛璪之為高密内使苻堅將向南彭超陷盱眙璪之為<lb/>
賊所執<lb/>
毛徳祖督司雍并三州諸軍事冠軍將軍司州刺史戍<lb/>
武牢為魏所没<lb/>
朱序為梁州刺史鎮襄陽苻丕率衆圍序序累戰破賊<lb/>
<pb n="KR3k0013_WYG_444-4b"/>
人情勞懈又以賊退稍逺疑未能來守備不謹督䕶李<lb/>
伯䕶密與賊相應襄陽遂没序陷於苻堅堅殺伯䕶狥<lb/>
之以其不忠也<lb/>
後秦姚詳為姚興安勇將軍鎮杏城為赫連勃勃所逼<lb/>
糧盡委守南奔大蘇赫連勃勃要之衆散為勃勃所執<lb/>
宋𫝊𢎞之為桂陽公義真雍州治中從事赫連瓌襲長<lb/>
安義真東歸佛佛傾國追躡於青泥大戰𢎞之躬貫甲<lb/>
胄氣冠三軍軍敗陷没<lb/>
<pb n="KR3k0013_WYG_444-5a"/>
毛脩之為冠軍將軍安西司馬值桂陽公義真已發長<lb/>
安為佛佛虜所邀軍敗脩之與義真相失走將免矣始<lb/>
登一阪阪甚高峻右衛軍人叛走已上阪嘗為修之<lb/>
所罸者以㦸擲之傷額因墜阪遂為佛佛所擒佛佛死<lb/>
其子赫連昌為後魏太武所獲脩之并没<lb/>
朱修之遷司徒從事中郎將隨到彦之北伐彦之自河<lb/>
南回留修之戍滑臺為魏軍所圍數月糧盡將士熏䑕<lb/>
食之遂陷於魏魏太武嘉其守節以為侍中妻以宗室<lb/>
<pb n="KR3k0013_WYG_444-5b"/>
女<lb/>
蒯恩為輔國將軍入關迎桂陽公義真義真還至青泥<lb/>
為佛佛虜所追恩斷後力戰連日義真全軍奔散恩軍<lb/>
人亦盡為虜所執死於虜中<lb/>
朱齡石為高祖相國右司馬安西將軍桂陽公義真被<lb/>
徵以齡石持節督關中諸軍事右將軍雍州刺史敇齡<lb/>
石若關右必不可守可與義真俱歸齡石亦舉城奔走<lb/>
龍驤將軍王敬先戍曹公壘齡石自潼關率餘衆就敬<lb/>
<pb n="KR3k0013_WYG_444-6a"/>
先魏斷其水道衆渇不能戰城陷魏執齡石及敬先還<lb/>
長安見殺<lb/>
沈文秀為青州刺史明帝泰始三年八月魏蜀郡公拔<lb/>
式等馬步數萬人入西郭直至城下文秀使輔國將軍<lb/>
垣諶擊破之九月又逼城東十月進攻南郭文秀使員<lb/>
外散騎侍郎黄彌之等邀擊斬獲數千四年魏青州刺<lb/>
史王隆顯於安丘縣又為軍主高崇仁所破死者數百<lb/>
人魏圍青州積乆太宗所遣救兵並不敢進乃以文秀<lb/>
<pb n="KR3k0013_WYG_444-6b"/>
弟征北中兵叅軍文靜為輔國將軍統高密北海平昌長<lb/>
廣東萊五郡軍事從海道救青州文靜至東萊之不其<lb/>
城為敵所斷遏不得進因保城自守為虜所攻屢戰輒<lb/>
剋太宗加東青州刺史四年不其城為虜所陷文靜見<lb/>
殺文秀被圍三載外無援軍士卒為之用命無離叛者<lb/>
日夜戰鬭甲胄生蟣虱五年正月二十四日遂為魏兵所<lb/>
陷城敗之日解釋戎衣緩服靜坐命左右曰取所持節<lb/>
魏兵既入兵刄交至問曰青州刺史沈文秀何在文秀厲<lb/>
<pb n="KR3k0013_WYG_444-7a"/>
聲曰身是因執之牽出聽事前剝取衣服時以慕容白<lb/>
曜在城西南角樓祼縛文秀至曜前執之者令拜文秀<lb/>
曰各二國大臣無相拜之禮曜命還其衣為設酒食鏁<lb/>
送桑乾<lb/>
崔道固為冀州刺史泰始三年為魏所陷被送桑乾死<lb/>
於虜中<lb/>
南齊楊公則領白馬戍主時氐賊李烏奴作亂攻白馬<lb/>
公則固守經時矢盡糧竭陷於賊寇<lb/>
<pb n="KR3k0013_WYG_444-7b"/>
梁胡僧祐仕魏至銀青光禄大夫以大通二年歸國頻<lb/>
上封事高祖器之拜假節超武將軍文徳主帥使戍項<lb/>
城後城陷復没於魏<lb/>
鮑泉為信州刺史與平南將軍王僧辯等率舟師東逼<lb/>
邵陵王於郢州郢州平元帝以長子方諸為刺史泉為<lb/>
長史行府州事侯景宻遣其将宋子仙任約率精<lb/>
騎襲之方諸與泉不恤軍政惟蒱酒自樂賊騎至百姓<lb/>
奔告方諸與泉方雙陸不信曰徐文盛大軍在東賊何<lb/>
<pb n="KR3k0013_WYG_444-8a"/>
繇得至而傳告者衆始令闔門賊縱火焚之莫有抗者<lb/>
賊騎遂入城乃陷賊執方諸及泉送之景所後景攻王<lb/>
僧辯於巴陵不尅敗還乃殺泉於江夏沈其屍于黄鵠<lb/>
磯<lb/>
王顗為梁世祖督城内諸軍事荆口城陷顗隨王琳入<lb/>
齊為景陵郡守齊遣琳鎮壽春顗弟頒少有志節嘗隨<lb/>
從世祖及邢城陷復没于西魏<lb/>
陳裴忌為譙州刺史未及之官㑹呉明徹受詔進討彭<lb/>
<pb n="KR3k0013_WYG_444-8b"/>
汴以忌為都督與明徹犄角俱進吕梁軍敗陷于周周<lb/>
授上開府<lb/>
程文季為明威將軍隨呉明徹北討於吕梁敗績為周<lb/>
所囚仍授開府儀同三司自周逃歸至渦陽為邊吏所<lb/>
執送長安死於獄中<lb/>
後魏元孚為冀州刺史孝明孝昌三年十一月葛榮攻<lb/>
陷冀州執孚逐出居民凍死者十六七<lb/>
元緒莊帝初為直閣將軍持節兼武衛將軍關右慰勞<lb/>
<pb n="KR3k0013_WYG_444-9a"/>
十二州大使遂没吐谷渾<lb/>
畢祖暉建義中行豳州事加撫軍將軍永安中祖暉從<lb/>
大領栅規入州城于時賊帥叱干騏驎保太子壁祖暉<lb/>
擊破之而賊宿勤明達覆攻祖暉兵少糧竭軍援不至<lb/>
為賊所乗遂没<lb/>
陸希質為建州刺史爾朱榮之死也世隆率衆北還晉<lb/>
陽希質固守拒之城陷兄子被害希質妻元氏榮妻之<lb/>
兄孫繇是獲免<lb/>
<pb n="KR3k0013_WYG_444-9b"/>
源子恭為散騎常侍遷侍中爾朱榮之死也世隆度律<lb/>
斷據河橋詔子恭為都督以討之出頓於大夏門北尋<lb/>
而太府卿李苗夜燒河橋世隆退走仍以子恭兼尚書<lb/>
僕射為大行臺大都督尋遷衛將軍假車騎將軍率諸<lb/>
將於太行築壘以防之既而爾朱兆率衆南出子恭所<lb/>
部都督史仵龍羊文義開栅降兆子恭退走為兆所破<lb/>
衆既退散兆因入雒子恭竄於緱氏仍被執送<lb/>
薛懷雋為征南將軍益州刺史東魏孝靜天平初雋還<lb/>
<pb n="KR3k0013_WYG_444-10a"/>
至梁州與刺史元羅俱為梁將蘭欽所擒送江南梁武<lb/>
見懷雋謂之曰卿父先為魏州刺史我于時猶在襄陽<lb/>
且州壤連接極相知練卿今至此當能住乎若欲還者<lb/>
亦以禮相遣顧謂左右曰此家在北富貴極不可言懷<lb/>
雋便乞歸梁武聽還國<lb/>
常景為幽安光兖四州行臺杜雒周還據上谷授景平<lb/>
北將軍行臺如故後雒周南圍范陽城人翻降執刺史<lb/>
王延年及景送於雒周尋為葛榮所呑景又入榮榮破<lb/>
<pb n="KR3k0013_WYG_444-10b"/>
景得還朝<lb/>
北齊薛震東魏孝靜天平初鎮守龍門陷於西魏元象<lb/>
中方得逃歸神武嘉其至誠除廣州刺史<lb/>
張遵業為安西將軍建州刺史東魏武定中隨儀同劉<lb/>
豐討侯景為景所擒景敗殺遵業於渦<lb/>
慕容子顒為鎮西將軍文宣天保初封漢中郡公後因<lb/>
戰没於關中<lb/>
王敬寳為東魏廣州刺史與蕭軌等攻建業不尅没焉<lb/>
<pb n="KR3k0013_WYG_444-11a"/>
宋顯為西兖州刺史勇决有氣幹及河隂之戰深入赴<lb/>
敵遂没於行陣<lb/>
鮮于世榮為領軍將軍周師將入鄴除領軍大將軍太<lb/>
子太傅於西城拒戰敗被擒<lb/>
後周蕭世怡仕梁為仁威將軍譙州刺史及侯景作亂<lb/>
路繇城下襲而陷之世怡遂被執尋遁得免<lb/>
陸騰初為東魏陽城郡守大軍東討以騰所據衝要遂<lb/>
先攻之時兵威甚盛長史麻休勸騰降不許拒守經月<lb/>
<pb n="KR3k0013_WYG_444-11b"/>
餘城陷被執太祖釋而禮之問其東間消息騰盛陳彼<lb/>
州人物又叙述時事辭理抑揚太祖笑曰卿真不背本<lb/>
也即拜帳内大都督<lb/>
趙善為左僕射兼侍中西魏文帝大統九年從戰邙山<lb/>
大軍不利善為敵所獲遂卒於東魏建德初朝廷與齊<lb/>
通好齊人乃歸其柩<lb/>
田𢎞敢勇有謀略魏永安中陷於万俟醜奴爾朱天光<lb/>
入關𢎞自原州歸順授都督<lb/>
<pb n="KR3k0013_WYG_444-12a"/>
許孝敬呉人勁勇過人為時驍將以大將軍守河東既<lb/>
無救援為呉明徹所擒遂戮於建康市<lb/>
元定武帝時為大將軍天和二年陳湘州刺史華皎舉<lb/>
州歸梁梁主欲因其隙更圖攻取乃遣使請兵詔定從<lb/>
衛公直率衆赴之梁人與華皎皆為水軍定為陸軍直<lb/>
總督之俱至夏口而陳郢州堅守不下直令定率步<lb/>
騎數千圍之陳遣其將淳于量徐度呉明徹等水陸來<lb/>
拒量等以定已渡江兵勢分遂與水軍交戰而華皎所<lb/>
<pb n="KR3k0013_WYG_444-12b"/>
統之兵更懷疑貳遂為陳人所敗皎得脱身歸梁定既<lb/>
孤軍懸隔進退無路陳人乗勝逼之定乃率所部砍竹<lb/>
開路且行且戰欲趨湘州而湘州已陷徐度等知定窮<lb/>
迫遣使偽與定通和重為盟誓許放還國定疑其詭詐<lb/>
欲力戰死之而定長史長孫隆及諸将等多勸定和定乃<lb/>
許之於是為度等所執部下衆軍亦被囚虜送詣丹陽<lb/>
居數月憂憤發病卒<lb/>
裴寛天和三年為温州刺史初陳氏與周通和每修聘<lb/>
<pb n="KR3k0013_WYG_444-13a"/>
好自華皎附後乃圖寇掠沔州既接敵境事資守捍於<lb/>
是復以寛為沔州刺史而州城卑狹器械又寡寛知其<lb/>
難守深以為憂又恐秋水暴長陳人得乘其便即白襄<lb/>
州總管請益戍兵并請移城於羊蹄山權以避水總管<lb/>
増兵守禦不許移城寛乃量度常年水至之處豎大木<lb/>
於岸以<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>船行襄州所遣兵未至陳將程靈洗已率衆<lb/>
至於城下遂分布戰艦四面攻之水勢猶小靈洗未得<lb/>
近城寛每簡募驍兵令夜掩擊頻挫其銳相持旬日靈<lb/>
<pb n="KR3k0013_WYG_444-13b"/>
洗無如之何俄而雨水暴長所豎木上皆通船過靈洗<lb/>
乃以大艦臨逼拍干打樓應即摧碎弓弩矢石晝夜攻<lb/>
之苦戰二十餘日死傷過半女垣毁盡陳人遂得上城<lb/>
短兵相拒猶經二日外無繼援力屈城陷之後水便退<lb/>
縮陳人乃執寛至揚州尋被送嶺外經數載復還建業<lb/>
遂卒於江左<lb/>
隋龎晃為驃騎將軍衛王直出鎮襄州晃以本官從尋<lb/>
與長湖公元定擊江南孤軍深入遂沒於陳數年衛王<lb/>
<pb n="KR3k0013_WYG_444-14a"/>
直遣晃弟車騎將軍元雋賫馬八百匹贖焉乃得歸朝<lb/>
拜上儀同賜綵二百段復事衛王<lb/>
史祥為燕郡太守被賊高開道圍之城陷開道甚禮之<lb/>
㑹開道與羅毅通和送祥於涿郡卒於塗<lb/>
楊武通為左衛大將軍討嘉州叛獠束馬懸車出賊不<lb/>
意頻戰破之賊知其孤軍無援傾部落而至武通轉鬭<lb/>
數百里為賊所拒四面路絶武通輕騎挑戰墜馬為賊<lb/>
所執殺而噉之<lb/>
<pb n="KR3k0013_WYG_444-14b"/>
唐慕容羅㬋為將軍高祖武徳元年七月劉文靜及薛<lb/>
舉大戰于涇州文靜敗績羅㬋與李安逺劉𢎞基没於<lb/>
舉<lb/>
李仲文武德初為太常少卿劉武周令宋金剛率衆侵<lb/>
并州軍黄蛇鎮又引突厥之衆兵鋒甚盛襲破鄃次縣<lb/>
進陷介州高祖遣仲文率衆討之為賊所執一軍全没<lb/>
劉𢎞基為右驍衛大將軍從太宗討薛舉時太宗以疾<lb/>
頓於高墌城𢎞基劉文靜等與舉接戰於淺水原王師<lb/>
<pb n="KR3k0013_WYG_444-15a"/>
不利八總管咸敗惟𢎞基一軍盡力苦戰矢盡為舉所<lb/>
獲<lb/>
永安王孝基高祖從父弟初劉武周攻陷晉州進取澮<lb/>
州屬縣悉下夏縣人吕崇茂殺縣令自號魏王以應賊<lb/>
河東賊帥王行本又密與金剛連和關中大駭高祖令<lb/>
太宗益兵進討屯於柏壁相持者久之又命孝基及陜<lb/>
州總管于筠工部尚書獨孤懷恩内史侍郎唐儉進取<lb/>
夏縣不能克軍於城南崇茂與賊將尉遲敬德襲破孝<lb/>
<pb n="KR3k0013_WYG_444-15b"/>
基營諸軍並陷四將俱没<lb/>
盛彦師為宋州總管㑹徐圓朗反彦師為安撫大使因<lb/>
戰遂没於賊<lb/>
許善䕶為貝州刺史武德五年遇賊帥劉什善於鄃縣<lb/>
善䕶死於陣全軍並没<lb/>
淮安王神通擊宇文化及化及走聊城神通進至聊城<lb/>
乃分兵數千人往魏州取攻具中路復為莘人所敗竇<lb/>
建徳且至遂引軍而退後二日化及為建徳所虜賊勢<lb/>
<pb n="KR3k0013_WYG_444-16a"/>
益張山東城邑多歸建德神通兵漸散退保黎陽依徐<lb/>
勣俄為建徳所陷神通没於賊<lb/>
曹仁師為左鷹揚衛將軍則天萬嵗通天元年契丹攻<lb/>
陷營州令仁師與右金吾衛將軍張𤣥遇等討之戰於<lb/>
西硤石谷官軍敗績𤣥遇仁師並為賊所虜<lb/>
孫佺為幽州都督睿宗延和元年六月將兵二萬騎八<lb/>
千以襲奚師至冷陘并没焉佺為虜所擒送于黙啜副<lb/>
使將軍周以悌死之將軍李楷雒烏可利張真楷挺身<lb/>
<pb n="KR3k0013_WYG_444-16b"/>
以出初佺之將行也烏可利諌曰暑熱道險懸師逺襲<lb/>
舉非其時往而必敗佺曰薛訥言在邉積有年矣然竟不<lb/>
能復營州使東北無事今與公同心戮力掩其不備可<lb/>
以有功道險暑熱安能避乎於是遂行命李楷雒將騎<lb/>
兵四千為前軍遇賊八千騎與戰楷雒敗佺素怯懦見<lb/>
賊至驚懼率衆欲還又為虜所敗乃投惡山為營列方<lb/>
陣而待之虜謂佺曰既以和親何得輕來襲我佺曰吾<lb/>
來和親爾虜曰若和親國信物安在佺乃悉軍資以與<lb/>
<pb n="KR3k0013_WYG_444-17a"/>
之虜得而更戰軍遂大敗至夜衆餘七千佺謂衆曰帥<lb/>
兵南還於是兵皆散走佺為虜所得<lb/>
李宓為侍御史劔南留後𤣥宗天寳十三載率兵擊雲<lb/>
南蠻於西洱河糧盡軍旋馬足陷橋為閤羅鳳所擒舉<lb/>
軍皆没<lb/>
程千里為上黨節度肅宗至德二年九月與賊挑戰為<lb/>
賊將蔡希徳所擒<lb/>
王仲升為淮西節度元年建辰月與賊將謝欽讓戰於<lb/>
<pb n="KR3k0013_WYG_444-17b"/>
申州城下為賊所虜淮上震駭<lb/>
扶餘凖為朔方河中副元帥押衙徳宗貞元三年隨渾<lb/>
瑊盟于平涼戎人欺盟而亂作凖步鬭獲免瑊凖繇是<lb/>
没于蕃中令隨水草牧羊馬<lb/>
李驂者隴西人貞元初為殿前射生官三年秋隨神策<lb/>
次將䕶邊師次夏州北驂領遊兵前行為蕃兵所掠亦<lb/>
以囚見賛普令與扶餘凖偕牧苦役辱之㑹烏重圯使<lb/>
西域重圯朔方子弟與驂有舊嘗知其不死既見吐蕃<lb/>
<pb n="KR3k0013_WYG_444-18a"/>
宰相求凖驂得以生還凡没西域三十三年<lb/>
楊襲古為北庭節度貞元六年冬吐蕃率葛祿白眼之<lb/>
衆來寇北庭回鶻大相頡于迦斯率衆援之頻戰敗績<lb/>
吐蕃攻圍頗急北庭之人既苦回紇是歲乃舉城降之<lb/>
於吐蕃沙陁部落亦降焉襲古與麾下二千餘人出奔<lb/>
西州頡于迦斯不利而還七年秋又悉其丁壯五六萬<lb/>
人將復北庭仍召襲古偕行俄為吐蕃葛祿等所擊大<lb/>
敗死者大半頡于迦斯紿之曰且共我同至牙帳當送<lb/>
<pb n="KR3k0013_WYG_444-18b"/>
君歸本朝也襲古從之及牙帳遂留而不遣竟殺之<lb/>
高馮從事于宣武軍知曹州事李靈曜作亂馮密遣使<lb/>
奏賊中事詔除曹州刺史無何李正已盜有曹濮馮遂<lb/>
陷於賊<lb/>
孫揆為澤潞節度使昭宗大順元年與官告使轉歸範<lb/>
至長子縣西為太原將李存孝所虜<lb/>
龎師古權徐州兵馬留後乾寧四年十一月癸酉淮南<lb/>
大將朱瑾潜出州師襲汴州于清口師古舉軍皆没師<lb/>
<pb n="KR3k0013_WYG_444-19a"/>
古被執時兖州留後葛從周自霍丘渡淮至濠州聞師<lb/>
古敗乃退軍信宿至渒河方渡而朱瑾至是日殺傷溺<lb/>
死殆盡還者不滿千人惟牛存節一軍先渡獲免比至<lb/>
潁州大雪寒凍死者十五六自古䘮師之甚無如此也<lb/>
梁杜洪江夏伶人唐光啟中遂為本州部校因戰立威<lb/>
逐其亷使自稱留後及楊行密乗勝急攻卾州洪復乞<lb/>
師于太祖命荆南成汭率荆襄州師以赴之未至夏口<lb/>
汭敗溺死遂陷鄂州洪為所擒被害於廣陵市繇<lb/>
<pb n="KR3k0013_WYG_444-19b"/>
是行密據有江淮之間<lb/>
鄧季筠為太祖牙將主騎軍唐大順初唐帝命丞相張<lb/>
濬伐太原太祖奉詔出師西至高平與晉人接戰軍既<lb/>
不利季筠為晉人所擒晉王見之甚喜釋縛待以賓禮<lb/>
苻道昭為秦州節度使太祖受禪委以兵柄與康懷美<lb/>
等攻潞州以蚰蜒塹繚之飛鳥不度既踰歲晉人援至<lb/>
王師大敗道昭為晉軍所殺<lb/>
徐懷玉為鄜坊節度使庶人友珪既簒立河中朱友謙<lb/>
<pb n="KR3k0013_WYG_444-20a"/>
拒命遣兵襲鄜州懷玉無備尋為河中所虜囚於公館<lb/>
及友珪遣康懷英率師圍河中友謙慮懷玉有變遂害<lb/>
之<lb/>
王䖍裕為義州刺史時孟遷請降未幾晉人伐邢孟遷<lb/>
使來乞師太祖先遣䖍裕選勇士百餘人徑往赴之伺<lb/>
夜突入荆州明日循堞樹立旗幟晉人不測乃退數月<lb/>
復來圍邢時太祖大軍方討兖鄆未及救援邢人因而<lb/>
攜貳遷乃執䖍裕送于太原尋為所害<lb/>
<pb n="KR3k0013_WYG_444-20b"/>
後唐李嗣昭為内衙都將權典河中留後事唐末梁祖<lb/>
自率軍三萬至臨明葛從周設伏於青山口嗣昭聞梁<lb/>
祖至斂軍而退從周伏兵發為其所敗偏將王郃朗楊<lb/>
師悅等被擒<lb/>
李承嗣為洺州刺史唐末兖鄆為汴人所攻勢漸危䠞<lb/>
遣使乞師於武皇武皇遣承嗣帥三千騎假道於魏渡<lb/>
河援之時李存信屯於莘縣既而羅𢎞信背盟掩擊王<lb/>
師因兹隔絶及瑄瑾失守承嗣與朱瑾史儼同入淮南<lb/>
<pb n="KR3k0013_WYG_444-21a"/>
石君立初𨽻李嗣昭為牙校歴典諸軍唐末將兵屯德<lb/>
勝時汴軍自滑州轉餉以給楊邨砦莊宗親帥騎軍於<lb/>
河外循岸而上邀擊之汴人距楊邨五十里於河曲潘<lb/>
張邨築壘以貯軍儲莊宗令諸軍攻之汴人設伏於要<lb/>
路逆賊偽敗王師乘之蹶入壘門梁伏兵起因與血戰<lb/>
君立與鎮州大將王釗等隔入賊壘時諸將部校陷賊<lb/>
者十餘人君立被執送于汴梁主素知其驍勇欲用之<lb/>
為將械而下獄久之梁主遣人誘之君立曰敗軍之將<lb/>
<pb n="KR3k0013_WYG_444-21b"/>
難與議勇如欲將我我雖真誠效命能信我乎人皆有<lb/>
君吾何忍反為仇人哉既而諸將被戮尚惜君立不之<lb/>
害同光元年莊宗至汴前一日梁主始令殺之<lb/>
史敬思為太原裨將衛從武皇入汴州舍於上原驛是<lb/>
夕為汴人所攻敬思方大醉因蹶然而興操弓與汴人<lb/>
鬭矢不虛發汴人死者數百夜分冒雨方達汴橋左右<lb/>
扶武皇决圍而去敬思後拒血戰而没武皇還營知失<lb/>
敬思流涕久之<lb/>
<pb n="KR3k0013_WYG_444-22a"/>
周德威為盧龍等軍節度使唐末軍次故栁詰旦騎報<lb/>
曰汴軍至矣莊宗思問戰備德威奏曰賊倍道而來未<lb/>
成營壘我營栅已固守備有餘既深入賊疆須為萬全<lb/>
之策此去大梁信宿而近賊之家屬盡在其間人之常<lb/>
情孰不以家國為念以我深入之衆抗彼激憤之軍不<lb/>
以方畧制之恐難必勝王但案軍保栅臣以騎軍疲之<lb/>
使彼不得下營際晩糧爨不給進退無據因以乗之破<lb/>
賊之道也莊宗曰吾軍河上終日挑戰恨不遇賊今欵<lb/>
<pb n="KR3k0013_WYG_444-22b"/>
門不戰非壯夫也乃率親軍成列而出徳威不獲已從<lb/>
之謂其子曰吾不知其死所矣莊宗與汴將王彦章接<lb/>
戰大敗之徳威之軍在東偏汴之游軍犯我輜重衆駭<lb/>
奔入徳威軍因紛擾無行列徳威兵少不能解父子俱<lb/>
戰殁先是鎮星犯上將占星者云不利大將是夜收軍<lb/>
徳威不至莊宗慟哭謂諸將曰䘮我良將吾之咎也<lb/>
張敬達為晉州節度使從晉高祖為北面兵馬副總管<lb/>
仍屯兵雁門未幾晉祖建義末帝詔以敬達為北面行<lb/>
<pb n="KR3k0013_WYG_444-23a"/>
營都招討使仍便委引部下兵圍太原以定州節度使<lb/>
楊光逺副焉尋給兵三萬營于晉安鄉末帝自六月繼<lb/>
有詔促令攻取敬達設長城連栅雲梯飛礟使工者運<lb/>
其巧思窮土木之力時督事者每有所構則暴風大雨<lb/>
平地水深數尺而城栅摧墮竟不能合其圍九月契丹<lb/>
至敬達大敗尋為晉祖及蕃衆所迫一夕圍合蕃衆自<lb/>
晉安寨南門外長百餘里濶五十里布以氊帳用毛索<lb/>
懸鈴令部伍多縱火以備警急營中嘗有夜遁者出則<lb/>
<pb n="KR3k0013_WYG_444-23b"/>
犬吠鈴動跬步不能行焉自是敬達與麾下部曲五萬<lb/>
人馬萬匹無繇四奔但見穹廬如高阜相屬諸軍相顧<lb/>
失色始則削木篩糞以飼其馬日望朝廷救軍及馬漸<lb/>
羸死則與將士分食之馬盡食殫副將楊光逺次將安<lb/>
審琦知其不濟勸敬達宜早降以求自安敬達曰吾受<lb/>
恩於明宗位厯方鎮主上授我大柄而失律如此已有<lb/>
愧於心也今救軍近在旦暮雪恥有期諸公何相迫耶<lb/>
待勢窮則請攜吾首以降亦未為晩光逺與審琦知敬<lb/>
<pb n="KR3k0013_WYG_444-24a"/>
達意未決恐坐成魚肉遂斬敬達以降末帝聞其没也<lb/>
愴慟久之時戎王戒其部曲及漢之降者曰為臣當如<lb/>
此人令部人收葬之<lb/>
晉翟璋為新州刺史高祖建義割新州屬北蕃時契丹<lb/>
大軍歸國遣璋於管内配率犒宴之資須及十萬緡山<lb/>
僻地貧民不堪命始戎王以軟語撫璋璋謂必得南歸<lb/>
及委璋平叛奚圍雲州皆有功故留之不遣璋鬱鬱不<lb/>
得去遇疾尋卒焉<lb/>
<pb n="KR3k0013_WYG_444-24b"/>
蔡行遇為左武衛將軍少帝開運初博州刺史周儒以<lb/>
城降冦又與楊光逺使人往返引契丹於馬家渡濟河<lb/>
時郭謹在汶陽遣行遇率數百騎赴之遇伏兵於葭葦<lb/>
中突然而出轉鬭數合部下皆遁行遇為賊所劈鋒鏑<lb/>
重傷不能乗馬坐畚中舁至行帳<lb/>
周史彦超為華州節度使世宗親征太原大軍至河東<lb/>
城下契丹營於忻代之間遥應賊勢詔天雄軍節度使<lb/>
苻彦卿率諸將屯忻州以拒之彦卿襲契丹於汴口彦<lb/>
<pb n="KR3k0013_WYG_444-25a"/>
超以先鋒軍追蕃寇離大軍稍逺賊兵伏發為賊所陷<lb/>
世宗痛惜久之詔贈太師<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_444-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百七十一</head>
    <p>
<pb n="KR3k0013_WYG_571-1a"/>
欽定四庫全書<lb/>
　冊府元龜卷五百七十一　宋　王欽若等　撰<lb/>
　　掌禮部<lb/>
　　　討論<lb/>
傳曰先王之制禮也不可多也不可寡也惟其稱也故<lb/>
有順有體有宜然後㳂革之道殊損益之文異是以博<lb/>
聞強識之士司局宿業之官憤悱於函丈之下戒懼乎<lb/>
委巷之失詢求用捨博訪遺逸稽合乎同異折中乎今<lb/>
<pb n="KR3k0013_WYG_571-1b"/>
昔蓋有意於化民成俗著誠去僞逹神明之德同天地<lb/>
之節者矣故其周旋裼襲之數吉㓙賓嘉之典弛張因<lb/>
襲之本法度經緯之義咸得而觀焉蓋先儒之嘉論作<lb/>
者之遺意於是乎在矣<lb/>
孔子為魯大夫哀公問曰大禮何如君子之言禮何其<lb/>
尊也孔子曰丘也小人不足以知禮<hi>謙不答也</hi>君曰否吾子<lb/>
言之也孔子曰丘聞之民之所繇生禮為大非禮無以<lb/>
節事天地之神也非禮無以辨君臣上下長㓜之位也<lb/>
<pb n="KR3k0013_WYG_571-2a"/>
非禮無以别男女父子兄弟之親昏姻疏數之交也君<lb/>
子以此之為尊敬然<hi>言君子以此故尊禮</hi>然後以其所能教百姓<lb/>
不廢其㑹節<hi>君子以其所能於禮教百姓使其不廢此上事之期節</hi>有成事然後<lb/>
治其雕鏤文章黼黻以嗣<hi>上事行於民有成功乃後續以治文飾以為尊卑之差</hi>
其順之然後言其喪筭備其鼎爼設其豕腊修其宗廟<lb/>
歳時以敬祭祀以序宗族即安其居節醜其衣服卑其<lb/>
宫室車不雕幾噐不刻鏤食不貳味以與民同利昔之<lb/>
君子之行禮者如此<hi>言語也筭數也即就也醜類也㡬附纒之也言君子既尊禮民以為</hi>
<pb n="KR3k0013_WYG_571-2b"/>
<hi>順乃復語以䘮祭之禮就安其居處正其衣服教之節儉與之同利者上下俱足也</hi>哀公又問曰<lb/>
寡人願有言然冕而親迎不已重乎<hi>已猶大也恠親迎乃服祭服</hi>孔<lb/>
子愀然作色而對曰合二姓之好以繼先聖之後以為<lb/>
天地宗廟社稷之主君何為己重乎<hi>先聖周公也</hi>公曰寡人<lb/>
固不固焉得聞此言也寡人欲問不得其辭請少進<hi>固不</hi>
<hi>固言吾繇鄙故固也請少進欲其為言以曉已</hi>孔子曰天地不合萬物不生大<lb/>
婚萬世之嗣也君何謂己重焉孔子遂言曰内以治宗<lb/>
廟之禮足以配天地之神明出以治直言之禮足以立上<lb/>
<pb n="KR3k0013_WYG_571-3a"/>
下之敬物耻足以振之國耻足以興之為政先禮禮其<lb/>
政之本與<hi>宗廟之禮祭宗廟也夫婦配天地有日月之象焉禮噐曰君在阼夫人在房大明生於東</hi>
<hi>月生於西此隂陽之分夫婦之位也直猶正也正言謂出政教有夫婦之禮焉皆義曰天子聽外治后聴内職</hi>
<hi>敎順成俗外内和順國家理治此之謂盛德物猶事也事耻臣耻也振猶救也國耻君耻也君臣之行有可耻</hi>
<hi>者禮足以興復之</hi>子張子貢言游侍坐於孔子縱言至於禮<hi>言游</hi>
<hi>言偃子游也縱言汎說事</hi>子曰居女三人者吾語女禮使女以禮周<lb/>
流無不徧也<hi>居女三人坐也使之坐凡與尊者言更端則起</hi>子貢越席而對曰敢<lb/>
問何如<hi>對應也</hi>子曰敬而不中禮謂之野恭而不中禮謂<lb/>
<pb n="KR3k0013_WYG_571-3b"/>
之給勇而不中禮謂之逆子曰給奪慈仁<hi>奪猶亂也巧言足恭之人</hi>
<hi>似慈仁實鮮仁特言是者感子貢也子貢辯近於給</hi>子曰師爾過而商也不及子<lb/>
産猶衆人之母也能食之不能敎也<hi>過與不及言敏鈍不同俱違禮也衆</hi>
<hi>人之母言子産慈仁多不矜荘又與子張相反子産甞以其乗車濟冬渉者而車梁不成是慈仁以違禮</hi>子<lb/>
貢越席而對曰敢問将何以為此中者也子曰禮乎禮<lb/>
夫禮所以制中也<hi>禮乎禮唯有禮也</hi>子貢退言游進曰敢問禮<lb/>
也者領惡而全好者與子曰然<hi>領猶治也好善也</hi>然則何如子<lb/>
曰郊社之義所以仁鬼神也甞禘之禮所以仁昭穆也<lb/>
<pb n="KR3k0013_WYG_571-4a"/>
餽奠之禮所以仁死䘮也射鄉之禮所以仁鄉黨也食<lb/>
饗之禮所以仁賔客也<hi>仁猶存也凡存此者所以全善之道也郊社甞禘饋奠存死之善者</hi>
<hi>也射鄉食饗存生之善者也郊有后稷社有勾龍</hi>子曰明乎郊社之義甞禘之<lb/>
禮治國其如指諸掌而已乎子張問政子曰師乎前吾<lb/>
語女乎君子明於禮樂舉而措之而已<hi>言禮樂足以為政也措猶施行</hi>
<hi>也</hi>子張復問子曰師爾以為必鋪几筵升䧏酌獻酬酢<lb/>
然後謂之禮乎爾以為必行綴兆興羽籥作鐘皷然後<lb/>
謂之樂乎言而履之禮也行而樂之樂也君子力此二<lb/>
<pb n="KR3k0013_WYG_571-4b"/>
者以南靣而立夫是以天下太平也諸侯朝萬物服體<lb/>
而百官莫敢不承事矣禮之所興衆之所治也禮之所<lb/>
廢衆之所亂也目巧之室則有奥阼席則有上下車則<lb/>
有左右行則有隨立則有序古之義也室而無奥阼則<lb/>
亂於堂室也席而無上下則亂於席上也車而無左右<lb/>
則亂於車也行而無隨則亂於塗也立而無序則亂於<lb/>
位也昔聖帝明王諸侯辨貴賤長㓜逺近男女外内莫<lb/>
敢相踰越皆繇此塗出也<hi>服體體服也謂萬物之符長皆來為瑞應也衆之所治衆</hi>
<pb n="KR3k0013_WYG_571-5a"/>
<hi>之所以治也衆之所亂衆之所以亂也目巧謂但用巧目善意作室不繇法度猶有奥阼賓主之處也自目巧</hi>
<hi>以上下古今常事不可廢改也</hi>三子者既得聞此言也於夫子昭然若<lb/>
發蒙矣<hi>乃曉禮樂不可廢改之意也</hi>子夏問於孔子曰何謂三無孔<lb/>
子曰無聲之樂無體之禮無服之䘮此之謂三無子夏<lb/>
曰三無既得畧而聞之矣敢問何詩近之<hi>於意未察求其類於詩詩</hi>
<hi>長人之情</hi>孔子曰夙夜其命宥宻無聲之樂也威儀棣棣不<lb/>
可選也無體之禮也凡民有䘮匍匐救之無服之䘮也<lb/>
<hi>詩讀其為基聲之誤也基謀也宻静也言君夙夜謀為政教以安民則民樂之此非有鐘皷之聲也棣棣安和</hi>
<pb n="KR3k0013_WYG_571-5b"/>
<hi>之貌也言君之威儀安和棣棣然則民傚之此非有升䧏揖讓之禮也救之賙恤之言君於民有䘮有以賙恤</hi>
<hi>之則民傚之此非有衰絰之服</hi>子夏曰言則大矣美矣盛矣言盡於此<lb/>
而已乎孔子曰何為其然也君子之服之也猶有五起<lb/>
焉<hi>言盡於此乎意以為未盡也服猶習也君子習讀此詩起此之義其說則有五也</hi>子夏曰何<lb/>
如孔子曰無聲之樂氣志不違無體之禮威儀遲遲無<lb/>
服之喪内恕孔悲無聲之樂氣志既得無體之禮威儀<lb/>
翼翼無服之喪施及四國無聲之樂氣志既從無體之<lb/>
禮上下和同無服之䘮以畜萬邦無聲之樂日聞四方<lb/>
<pb n="KR3k0013_WYG_571-6a"/>
無體之禮日就月将無服之喪純德孔明無聲之樂氣<lb/>
志既起無體之禮施及四海無服之喪施於孫子<hi>不違者只</hi>
<hi>不違君之氣志也孔甚也施易也從順也畜孝也使萬邦之民競為孝就成也将大也使民之傚禮日有所成</hi>
<hi>至月則大矣起猶行也</hi>宰我問三年之喪期已乆矣君子三年不<lb/>
為禮禮必壊三年不為樂樂必隳舊榖既沒新榖既升<lb/>
鑚燧改火期可已矣<hi>周書月令有更火之文春取榆柳之火夏取棗杏之火季夏取桑柘</hi>
<hi>之火秋取柞楢之火冬取槐檀之火一年之中鑚火各異木故曰改火也</hi>子曰食夫稻衣夫<lb/>
錦於女安乎曰安女安則為之夫君子之居喪食㫖不<lb/>
<pb n="KR3k0013_WYG_571-6b"/>
甘聞樂不樂居處不安故不為也今女安則為之<hi>㫖美也責</hi>
<hi>其無仁恩於親故冄言女安則為之</hi>宰我出子曰予之不仁也子生三年<lb/>
然後免於父母之懐<hi>子生未三嵗為父母所懐抱</hi>夫三年之喪天下<lb/>
之通喪也<hi>自天子逹於庻人</hi>予也有三年之愛於其父母乎<hi>言子</hi>
<hi>於父母欲報之恩昊天罔極而予也有三年之愛乎</hi>子貢問喪子曰敬為上哀次<lb/>
之瘠為下顔色稱其情戚容稱其服<hi>問喪問居父母之喪也喪上哀言敬</hi>
<hi>為上者疾時尚不能敬也容威儀也孝經曰容止可觀</hi>請問兄弟之喪子曰兄弟<lb/>
之喪則有乎書䇿矣<hi>言疏者如禮行之未有加也齊斬之喪哀容之體經不能載矣</hi>又<lb/>
<pb n="KR3k0013_WYG_571-7a"/>
子貢觀於蜡孔子曰賜也樂乎對曰一國之人皆若狂<lb/>
賜未知其樂也<hi>蜡也者索也嵗十二月合聚萬物而索享之也國索鬼神而祭祀則黨正以禮</hi>
<hi>屬民而飲酒於序以正齒位於是時民無不醉者如狂矣曰未知其樂恠之也</hi>子曰百日之蜡<lb/>
一日之澤非爾所知也<hi>蜡之祭主先嗇也大飲烝勞農以休息之言民皆勤稼穡有百</hi>
<hi>日之勞喻乆也今一日使之飲酒燕樂是君之恩澤非爾所知言其義大</hi>子游問喪具夫子<lb/>
曰稱家之有亡子游曰有無惡乎齊<hi>惡乎齊問豐省之比</hi>夫子曰<lb/>
有毋過禮茍亡矣歛首足形<hi>形體</hi>還葬<hi>還之言便也言已歛即葬不待三月</hi>
縣棺而封<hi>不設碑綷不備禮封當為窆窆下棺也</hi>人豈有非之者哉又問<lb/>
<pb n="KR3k0013_WYG_571-7b"/>
於孔子曰喪慈母如母禮與<hi>如母謂父卒三年也子游意以為國君亦然禮所云</hi>
<hi>者乃大夫以下父所使妾飬妻子</hi>孔子曰非禮也古者男子外有傅内有<lb/>
慈母君命所使敎子也何服之有<hi>言無服也此指謂國君之子也大夫士子</hi>
<hi>為庻母慈已者服小功父卒乃不服</hi>昔者魯昭公少喪其母有慈母良及<lb/>
其死也公弗忍也欲喪之有司以聞曰古之禮慈母無<lb/>
服<hi>據國君也良善也謂之慈母故為其善國君之妾子於禮不服也昭公年三十乃䘮齊歸猶無慼容是不</hi>
<hi>少又安能不忍於慈母此非昭公明矣未知何公也</hi>今也君為之服是逆古之禮<lb/>
而亂國法也若終行之則有司将書之以遺後世無乃<lb/>
<pb n="KR3k0013_WYG_571-8a"/>
不可乎公曰古者天子練冠以燕居公弗忍也遂練冠<lb/>
以䘮慈母自魯昭公始也<hi>公之言又非也天子練冠以燕居蓋謂庻子王為其母</hi>
曾子問曰卿大夫将為尸於公受宿矣而有齊衰内䘮<lb/>
則如之何孔子曰出舍乎公館以待事禮也<hi>吉㓙不可以同處</hi>
又問曰竝有䘮如之何何先何後<hi>竝謂父母若親同者同月死</hi>孔子<lb/>
曰葬先輕而後重其奠也先重而後輕禮也自啟及葬<lb/>
不奠<hi>不奠務於當葬者</hi>行葬不哀次<hi>不哀次輕於在殯者</hi>反葬奠而後辭<lb/>
於殯遂脩葬事<hi>殯當為賓聲之誤也辭於賓謂告将葬啟期也</hi>其虞也先重而<lb/>
<pb n="KR3k0013_WYG_571-8b"/>
後輕也孔子曰宗子雖七十無無主婦<hi>族人之婦不可無統</hi>非宗<lb/>
子雖無主婦可也又問曰将冠子冠者至揖讓而入聞<lb/>
齊衰大功之䘮如之何<hi>冠者賓及賛者</hi>孔子曰内䘮則廢外䘮<lb/>
則冠而不醴徹饌而埽即位而哭如冠者未至則廢<hi>内䘮</hi>
<hi>同門也不醴不醴子也其廢者䘮以成服因䘮而冠</hi>如将冠子而未及期日而有<lb/>
齊衰大功小功之䘮則因䘮服而冠<hi>廢吉禮而因䘮冠俱成人之服及至</hi>
<hi>也</hi>除䘮不改冠乎孔子曰天子賜諸侯大夫冕弁服於<lb/>
太廟歸設奠服賜服於斯乎有冠醮無冠醴<hi>酒為醮冠禮醴重而</hi>
<pb n="KR3k0013_WYG_571-9a"/>
<hi>醮輕此服賜服酌用酒尊賜也不醴明不改冠改冠當醴也</hi>父沒而冠則已冠埽地<lb/>
而祭於禰已祭而見伯父叔父而後饗冠者<hi>饗謂禮之</hi>又問<lb/>
曰祭如之何則不行旅酬之事矣孔子曰聞之小祥者<lb/>
主人練祭而不旅奠酬於賓賓弗舉禮也<hi>奠無尸虞不致爵小祥不</hi>
<hi>旅酬大祥無筭爵彌吉也</hi>昔者魯昭公練而舉酬行旅非禮也孝公<lb/>
大祥奠酬弗舉亦非禮也<hi>孝公隠公之祖父</hi>又問曰小功可以<lb/>
與於祭乎<hi>祭謂虞祭哭時</hi>孔子曰何必小功耳自斬衰以下與<lb/>
祭禮也曾子曰不以輕䘮而重祭乎<hi>恠使重者執事</hi>孔子曰天<lb/>
<pb n="KR3k0013_WYG_571-9b"/>
子諸侯之喪祭也不斬衰者不與大夫齊衰者與祭士<lb/>
祭不足則取於兄弟大功以下者又問曰相識有䘮服<lb/>
可以與於祭乎<hi>問已有䘮服可以助相識者祭否</hi>孔子曰緦不祭又何<lb/>
助於人又問曰廢䘮服可以與於饋奠之事乎<hi>謂新除䘮服也</hi>
孔子曰說衰與奠非禮也<hi>執事於人之神為其忘哀疾也</hi>以擯相可也<lb/>
又問曰昏禮既納幣有吉日女之父母死則如之何<hi>吉日</hi>
<hi>取女之吉日</hi>孔子曰壻使人弔如壻之父母死則女之家亦<lb/>
使人弔<hi>必使人弔者未成兄弟</hi>父䘮稱父母䘮稱母<hi>禮宜各以其敵者也父使</hi>
<pb n="KR3k0013_WYG_571-10a"/>
<hi>人弔之辭云某子聞某之䘮某子使某如何不淑母則若云宋蕩伯姫聞姜氏之䘮伯姫使某如何不淑凡弔</hi>
<hi>辭一耳</hi>父母不在則稱伯父母<hi>弔禮不可廢也伯父母又不在則稱叔父母</hi>壻<lb/>
已葬壻之伯父致命女氏曰某之子有父母之䘮不得<lb/>
嗣為兄弟使某致命女氏許諾而弗敢嫁禮也<hi>必致命者不敢</hi>
<hi>以累年之䘮使人失嘉㑹之時</hi>壻免䘮女之父母使人請壻弗取而後<lb/>
嫁之禮也<hi>請請成昏</hi>女之父母死壻亦如之<hi>女免䘮壻之父母亦使人請其</hi>
<hi>已葬時而致命</hi>又問曰親迎女在塗而壻之父母死如之何孔<lb/>
子曰女改服布深衣縞總以趨䘮<hi>布深衣縞總婦人始䘮未成服之服</hi>女<lb/>
<pb n="KR3k0013_WYG_571-10b"/>
在途而女之父母死則女反<hi>奔䘮服期</hi>如壻親迎女未至而<lb/>
有齊衰大功之䘮則如之何孔子曰男不入改服於外<lb/>
次女入改服於内次然後即位而哭<hi>不聞䘮即改服者昏禮重於齊衰以</hi>
<hi>下</hi>又問曰除䘮則不復昏禮乎<hi>復猶償也</hi>孔子曰祭過時不<lb/>
祭禮也又何反於初<hi>重喻輕也同牢及饋享相飲食之道</hi>又問曰女未廟<lb/>
見而死則如之何孔子曰不遷於祖不附於皇姑壻不<lb/>
杖不菲不次歸葬於女氏之黨示未成婦也<hi>遷朝廟也壻雖不備</hi>
<hi>䘮禮猶為之服齊衰也</hi>又問曰取女有吉日而女死如之何孔子<lb/>
<pb n="KR3k0013_WYG_571-11a"/>
曰壻齊衰而弔既葬而除之夫死亦如之<hi>未有期三年之恩也女服</hi>
<hi>斬衰</hi>又問曰古者師行必以遷廟主行乎孔子曰天子廵<lb/>
守以遷廟主行載於齊車言必有尊也今也取七廟之<lb/>
主以行則失之矣<hi>齊車金路</hi>當七廟五廟無虛主虛主者惟<lb/>
諸侯薨與去其國與祫祭於祖為無主耳吾聞諸老𥅆<lb/>
曰國君薨則祝取羣廟之主而藏諸祖廟禮也卒哭成<lb/>
事而後主各反其廟<hi>老𥅆古夀老者之號也與孔子同時藏諸主於祖廟象有㓙者聚也</hi>
<hi>卒哭成事先祔之祭名也</hi>君去其國太宰取羣廟之主以從禮也<hi>鬼神</hi>
<pb n="KR3k0013_WYG_571-11b"/>
<hi>依人者也</hi>祫祭於祖則祝迎四廟之主<hi>祝接神者也</hi>主出廟入廟<lb/>
必蹕<hi>蹕止行者</hi>又問曰古者師行無遷主則何主孔子曰主<lb/>
命問曰何謂也孔子曰天子諸侯将出必以幣帛皮圭<lb/>
告於祖禰遂奉以出載於齊車以行毎舍奠焉而後就<lb/>
舍<hi>以脯醢禮神乃敢即安也所告而不以出即埋之</hi>反必告設奠卒歛幣玉藏<lb/>
諸両階之間乃出蓋貴命也又問曰諸侯旅見天子入<lb/>
門不得終禮廢者㡬<hi>旅衆</hi>孔子曰請問之曰太廟火日食<lb/>
后之䘮雨霑服失容則廢<hi>太廟始祖廟宗廟皆然主於始祖耳</hi>如諸侯皆<lb/>
<pb n="KR3k0013_WYG_571-12a"/>
在而日食則從天子救日各以其方色與其兵<hi>示奉時事有所</hi>
<hi>討也方色者東方衣青南方衣赤西方衣白北方衣黒兵未聞也</hi>太廟火則從天子救<lb/>
火不以方色與兵又問曰當祭而日食大廟火其祭也<lb/>
如之何孔子曰接祭而已矣如牲至未殺則廢<hi>接祭而已不迎</hi>
<hi>尸也</hi>又問曰三年之䘮弔乎孔子曰三年之䘮練不羣立<lb/>
不旅行<hi>為其茍語忘哀也</hi>君子禮以飾情三年之䘮而弔哭不<lb/>
亦虛乎<hi>為彼哀則不專於親也為親哀則是妄弔</hi>曽子問曰大夫有私䘮可<lb/>
以除之矣而君有服焉其除之也如之何孔子曰有君<lb/>
<pb n="KR3k0013_WYG_571-12b"/>
䘮服於身不敢私服又何除焉<hi>重喻輕也私䘮家之䘮也䘮服四制曰門外之</hi>
<hi>治義斷恩</hi>於是乎有過時弗除也君之䘮服除而後殷祭禮<lb/>
也<hi>謂主人也支子則否</hi>又問曰父母之䘮弗除可乎<hi>以其有終身之憂</hi>孔<lb/>
子曰先王制禮過時弗舉禮也非弗能勿除也患其過<lb/>
於制也故君子過時不祭禮也<hi>言制禮以為民中過其時則不成禮也</hi>又<lb/>
問曰父母之䘮既引及塗聞君薨如之何孔子曰遂既<lb/>
封改服而往<hi>封當為窆改服括髮徒跣布深衣扱上衽不以私䘮包至尊</hi>又問曰宗<lb/>
子為士庻子為大夫其祭也如之何孔子曰以上牲祭<lb/>
<pb n="KR3k0013_WYG_571-13a"/>
於宗子之家<hi>貴禄重宗也上牲大夫少牢</hi>祝曰孝子某為介子某薦<lb/>
其甞事<hi>介副也不言庻使若可以祭然</hi>若宗子有罪居於他國庻子為<lb/>
大夫其祭也祝曰孝子某使介子某執其常事<hi>此之謂宗子攝</hi>
<hi>大夫</hi>攝主不厭祭不旅不假不綏祭不配<hi>皆辟正主厭厭飫神也厭有隂</hi>
<hi>有陽迎主之前祝酌奠奠之且饗是隂厭也尸祭之後徹薦爼敦設於西北隅是陽厭也此不厭者不陽厭也</hi>
<hi>不旅不旅酬也假讀為嘏不嘏不嘏主人也不綏祭謂今主人也綏周禮作墮不配者祝辭不言以某妃配某</hi>
<hi>氏</hi>布奠於賓賓奠而不舉<hi>布奠謂主人酧賓奠觶於薦北賓奠謂取觶奠於薦南也</hi>
<hi>此酬之始也奠之不舉止旅</hi>不歸肉<hi>肉爼也謂與祭者留之共燕</hi>其辭於賓曰宗<lb/>
<pb n="KR3k0013_WYG_571-13b"/>
兄宗弟宗子在他國使某辭<hi>辭猶告也宿賓之辭與宗子為列則曰宗兄若宗弟</hi>
<hi>昭穆異者曰宗子而已其辭若云宗兄某在他國使某執其常事使某告</hi>又問曰宗子在他<lb/>
國庻子無爵而居者可以祭之乎孔子曰祭<hi>有子孫存不可以乏</hi>
<hi>先祖之祀</hi>請問其祭如之何孔子曰望墓而為壇以時祭<hi>不祭</hi>
<hi>於廟無爵者賤逺辟正主</hi>若宗子死告於墓而後祭於家<hi>言祭於家若無廟也</hi>
宗子死稱名不言孝<hi>孝宗子之稱不敢與之同其辭但言子某薦其常事</hi>身没而<lb/>
已<hi>至子可以稱孝</hi>子游之徒有庻子祭者以此<hi>以用也用此禮祭也</hi>若義<lb/>
也<hi>若順</hi>今之祭者不首其義故誣於祭也<hi>首本也誣猶妄也</hi>又問<lb/>
<pb n="KR3k0013_WYG_571-14a"/>
曰祭必有尸乎<hi>言無益無用為</hi>若厭祭亦可乎<hi>厭時無尸</hi>孔子曰祭<lb/>
成䘮者必有尸尸必以孫孫㓜則使人抱之無孫則取<lb/>
於同姓可也<hi>人以有子孫為成人子不殤父義繇此也</hi>祭殤必厭盖弗成也<lb/>
<hi>厭飫而已不成其為人</hi>祭成䘮而無尸是殤之也<hi>與不成人同</hi>孔子曰<lb/>
有隂厭有陽厭<hi>言祭殤之禮有於隂厭之者有於陽厭之者</hi>曾子問曰殤不<lb/>
祔祭何謂隂厭陽厭<hi>祔當為備聲之誤也言殤乃不成人祭之不備禮而云隂厭陽厭乎</hi>
<hi>此失孔子之指也祭成人始設奠於奥迎尸于前謂之隂厭尸謖之後改饌於西北隅謂之陽厭殤則不備</hi>
孔子曰宗子為殤而死庻子弗與後<hi>族人以其倫代之明不序昭穆立之</hi>
<pb n="KR3k0013_WYG_571-14b"/>
<hi>廟其祭之就其祖而已代之者主其禮</hi>其吉祭特牲<hi>尊宗子從成人也凡殤則特豚自卒哭成</hi>
<hi>事之後為吉祭</hi>祭殤不舉無肵爼無𤣥酒不告利成<hi>此其無尸及所䧏也</hi>
<hi>其它如成人舉肺脊肵爼利成禮之始於尸者</hi>是謂隂厭<hi>是宗子而殤祭之於奥之禮小宗為殤其</hi>
<hi>祭禮亦如之</hi>凡殤與無後者祭於宗子之家當室之白尊於<lb/>
東房是謂陽厭<hi>凡殤謂庻子之適也或昆弟之子或從父昆弟無後者如有昆弟及諸父此則</hi>
<hi>今死者皆宗子大功之内親共祖禰者言祭於宗子之家者為有異居之道也無廟者為墠祭之親者共其牲</hi>
<hi>物宗子皆主其禮當室之白尊於東房異於宗子之為殤當室之白謂西北隅得户明者曰陽凡祖廟在小宗</hi>
<hi>之家小宗祭之亦然宗子之適亦為凡殤過此以往則不祭也祭適者天子下祭五諸侯下祭三大夫下祭二</hi>
<pb n="KR3k0013_WYG_571-15a"/>
<hi>士以下祭子而止</hi>又問曰葬引至於堩日有食之則有變乎且<lb/>
不乎孔子曰昔者吾從老𣆀助葬於巷黨及堩日有食<lb/>
之老𥅆曰丘止柩就道右止哭以聽變既明反而後行<lb/>
曰禮也<hi>巷黨黨名也就道右者行相左變日食也反復也</hi>反葬而丘問之曰夫<lb/>
柩不可以反者也日有食之不知其已之遲數則豈如<lb/>
行哉<hi>已止也數讀為速</hi>老𥅆曰諸侯朝天子見日而行逮日而<lb/>
舍奠大夫使見日而行逮日而舍<hi>舍奠每将舍奠行主</hi>夫柩不蚤<lb/>
出不莫宿<hi>侵晨夜則近姦冦</hi>見星而行者唯罪人與奔父母之<lb/>
<pb n="KR3k0013_WYG_571-15b"/>
䘮者乎日有食之安知其不見星也<hi>為無日而慝作豫止也</hi>且君<lb/>
子行禮不以人之親痁患<hi>痁病也以人之父母行禮而恐懼其有患害不為也</hi>吾<lb/>
聞諸老𥅆云又問曰為君使而卒於舍禮曰公館復私<lb/>
館不復凡所使之國有司所授舍則公館已何謂私館<lb/>
不復<hi>復始死招魂</hi>孔子曰善乎何之也<hi>善其問難明也</hi>自卿大夫士<lb/>
之家曰私館公館與公所為曰公館公館復此之謂也<lb/>
<hi>公館若今縣官館也公所為君所命使舍己者</hi>又問曰下殤土周葬於園遂輿<lb/>
機而往塗邇故也<hi>土周堲周也周人以夏后氏之堲周葬下殤於園中以其去成人逺不就</hi>
<pb n="KR3k0013_WYG_571-16a"/>
<hi>墓也機輿尸之牀也以䋲縳其中央又以䋲從両旁而鈎之以機舉尸輿之以就園而歛葬焉途近故耳</hi>今<lb/>
墓逺則其葬也如之何<hi>今人歛下殤於宫中而葬於墓與成人同墓乃途逺其葬堂與</hi>
<hi>其棺乎載之也問禮之變也</hi>孔子曰吾聞諸老𥅆曰昔者史佚有子<lb/>
而死下殤也墓逺<hi>蓋欲葬墓如長殤從成人也長殤有送葬車者則棺載之矣史佚成王時</hi>
<hi>贒史也贒猶有所不知</hi>召公謂之曰何以不棺歛於宫中<hi>欲其歛於宫中</hi>
<hi>如成人也歛於宫中則葬猶當載之</hi>史佚曰吾敢乎哉<hi>畏知禮也</hi>召公言於周<lb/>
公<hi>為史佚問</hi>周公曰豈不可<hi>言是豈於禮/不可不許也</hi>使佚行之<hi>失指以為許也</hi>
<hi>遂用召公之言</hi>下殤用棺衣棺自史佚始<hi>棺謂歛於棺</hi>公儀仲子之<lb/>
<pb n="KR3k0013_WYG_571-16b"/>
䘮檀弓免焉<hi>故為非禮以非仲子也禮朋友皆在他邦乃袒免</hi>仲子舍其孫而立<lb/>
其子<hi>此其所立非也公儀蓋魯同姓同禮適子死立適孫為後</hi>檀弓曰何居我未之<lb/>
前聞也<hi>居讀為姫姓之姫齊魯之問語助也前猶故也</hi>趨而就子服伯子於門<lb/>
右曰仲子舍其孫而立其子何也<hi>去賓位就主人兄弟之贒者而問之子服</hi>
<hi>伯子蓋仲孫蔑之𤣥孫子服景伯蔑魯大夫</hi>伯子曰仲子亦繇行古之道也<lb/>
昔者文王舍伯邑考而立武王㣲子舍其孫腯而立衍<lb/>
也夫仲子亦猶行古之道也<hi>伯子為親者隠耳立子非也文王立武王權也㣲子</hi>
<hi>適子死立其弟衍殷禮也</hi>子游問諸孔子孔子曰否立孫<hi>據周禮</hi>
<pb n="KR3k0013_WYG_571-17a"/>
言偃呉人字子游有子與子游立見孺子慕者有子謂<lb/>
子㳺曰予壹不知夫喪之踊也予欲去之乆矣情在於斯<lb/>
其是也夫<hi>䘮之踊猶孺子之號慕</hi>子游曰禮有㣲情者<hi>節哭踊</hi>有以<lb/>
故興物者<hi>衰絰之制</hi>有直情而徑行者戎狄之道也<hi>哭踊無節衣服</hi>
<hi>無制</hi>禮道則不然<hi>與戎/狄異</hi>人喜則斯陶<hi>陶欝/陶也</hi>陶斯咏<hi>咏謳也</hi>咏<lb/>
斯猶<hi>猶當為揺聲之誤也揺謂身動揺也秦人猶揺聲相近</hi>猶斯舞<hi>手舞也</hi>舞斯愠<lb/>
<hi>愠怒也</hi>愠斯戚<hi>戚憤/恚</hi>戚斯歎<hi>歎吟/息</hi>歎斯辟<hi>辟拊心</hi>辟斯踊矣<lb/>
<hi>踊躍</hi>品節斯斯之謂禮<hi>舞踊皆有節乃成禮</hi>人死斯惡之矣無能也<lb/>
<pb n="KR3k0013_WYG_571-17b"/>
斯倍之矣<hi>無能謂心之無所復能</hi>是故制絞衾設蔞翣為使人勿<lb/>
惡也<hi>絞衾尸之飾蔞翣棺之墻飾周禮婁作柳</hi>始死脯醢之奠将行遣而行<lb/>
之既葬而食之<hi>将行将葬也葬有遣奠食反虞之祭</hi>未有見其饗之者<lb/>
也自上世以來未之有舍也為使人勿倍也<hi>舍廢也</hi>故子<lb/>
之所刺於禮者亦非禮之訾也<hi>訾病也</hi>又公叔木有同母<lb/>
異父之昆弟死問於子㳺<hi>木當為朱春秋作戍衞公叔文子之子定公十四年奔魯</hi>子<lb/>
游曰其大功乎<hi>疑所服也親者屬大功是</hi>
卜商字子夏狄儀有同母異父之昆弟死問於子夏子夏<lb/>
<pb n="KR3k0013_WYG_571-18a"/>
曰我未之前聞也魯人則為之齊衰狄儀行齊衰今之<lb/>
齊衰狄儀之問也又孔子之䘮有自燕來觀者舍於子<lb/>
夏氏子夏曰聖人之葬人與人之䘮聖人也子何觀焉<lb/>
<hi>與及也</hi>昔者夫子言之曰吾見封之若堂者矣<hi>封築土為壟堂形四</hi>
<hi>方而髙</hi>見若坊者矣<hi>坊形旁殺/平上而長</hi>見若覆夏屋者矣<hi>覆謂茨瓦也夏</hi>
<hi>屋今之門廡也其形旁廣而卑</hi>見若斧者矣<hi>斧形旁殺/刃上而長</hi>從若斧者焉<hi>孔子</hi>
<hi>以為刃上難登狹又易為功</hi>馬鬛封之謂也<hi>俗間名</hi>今一日而三斬板<lb/>
而已封<hi>板蓋廣二尺長六尺斬板謂斷莫縮也三斷止之旁殺蓋髙四尺其廣袤未聞也詩云縮板以</hi>
<pb n="KR3k0013_WYG_571-18b"/>
<hi>載</hi>尚行夫子之志乎哉<hi>尚庻/幾也</hi>衞司徒敬子死<hi>司徒官氏公子許之</hi>
<hi>後</hi>子夏弔焉主人未小歛絰而往子游弔焉主人既小<lb/>
歛子游出絰反哭<hi>皆以朋友之禮往而二人異</hi>子夏曰聞之也與曰<lb/>
聞諸夫子主人未改服則不絰<lb/>
曽子名參南武城人也有子問於曽子曰問䘮於夫子<lb/>
乎<hi>有子孔子弟子有若也夫子卒後問此庻有異聞也䘮謂仕失位也魯昭公孫于齊曰䘮人其何稱</hi>曰<lb/>
聞之矣䘮欲速貧死欲速朽有子曰是非君子之言也<lb/>
<hi>貧朽非人所欲</hi>曽子曰參也聞諸夫子也有子又曰是非君子<lb/>
<pb n="KR3k0013_WYG_571-19a"/>
之言也曽子曰參也與子游聞之有子曰然然則夫子<lb/>
有為言之也曽子以斯言告於子游子游曰甚哉有子<lb/>
之言似夫子也昔者夫子居於宋見桓司馬自為石椁<lb/>
三年而不成<hi>桓司馬宋向戌之孫名魋</hi>夫子曰若是其靡也死不如<lb/>
速朽之愈也死之欲速朽為桓司馬言之也<hi>靡侈</hi>南宫敬<lb/>
叔反必載寳而朝<hi>敬叔魯孟僖子之子仲孫閲蓋甞失位去魯得反載寳來朝於其君</hi>夫<lb/>
子曰若是其貨也䘮不如速貧之愈也䘮之欲速貧為<lb/>
敬叔言之也曽子以子游之言告於有子有子曰然吾<lb/>
<pb n="KR3k0013_WYG_571-19b"/>
固曰非夫子之言也曽子曰子何以知之有子曰夫子<lb/>
制於中都四寸之棺五寸之椁以斯知不欲速朽也<hi>中都</hi>
<hi>魯邑名也孔子甞為之宰為民作制孔子繇中都宰為司空繇司空為司㓂</hi>昔者夫子失魯<lb/>
司㓂将之荆<hi>将應聘於楚</hi>蓋先之以子夏又申之以冉有以<lb/>
斯知不欲速貧也<hi>言汲汲於仕得禄</hi>仲憲言於曽子曰夏后<lb/>
氏用明噐示民無知也<hi>所謂致死之仲憲孔子弟子原憲</hi>殷人用祭噐<lb/>
示民有知也<hi>所謂致生之</hi>周人兼用之示民疑也<hi>言使民疑於無知與有知</hi>
曽子曰其不然乎其不然乎<hi>非其說之非也</hi>夫明噐鬼噐也祭<lb/>
<pb n="KR3k0013_WYG_571-20a"/>
噐人噐也夫古之人胡為而死其親乎<hi>言仲憲之言三者皆非此或用</hi>
<hi>鬼噐或用人噐</hi>曽申問於曽子曰哭父母有常聲乎曰中路嬰兒<lb/>
失其母焉何常聲之有<hi>嬰猶鷖彌也言其若小兒亡母啼號安得常聲乎所謂哭不哀</hi>
穆公之母卒<hi>穆公魯哀公之曽孫</hi>使人問於曽子曰如之何<hi>問居䘮之</hi>
<hi>禮曽子曽參之子名申</hi>對曰申也聞之申之父曰哭泣之哀齊斬<lb/>
之情饘粥之食自天子逹<hi>子䘮父母尊卑同</hi>
有子名若魯人曽子曰晏子可謂知禮也已恭敬之有<lb/>
焉<hi>言禮者敬而已矣</hi>有若曰晏子一狐裘三十年遣車一乗及<lb/>
<pb n="KR3k0013_WYG_571-20b"/>
墓而反國君七个遣車七乗大夫五个遣車五乗晏子<lb/>
焉知禮<hi>言其大儉偪下非之及墓而反言其既窆則歸不留賓有事也人臣賜車馬者乃得有遣車遣</hi>
<hi>車之差大夫五諸侯七天子九諸侯不以命數䘮數畧也个謂所包遣奠牲體之數也雜記曰遣車示牢具</hi>
仲梁子魯人也曽子曰尸未設飾故帷堂小歛而徹帷<lb/>
仲梁子曰夫婦方亂故帷堂小歛而徹帷<hi>歛者動揺尸帷堂為人褻</hi>
<hi>之言方亂非也仲梁子魯人也</hi>
或問於曽子曰夫既遣而包其餘猶既食而裹其餘與<lb/>
君子既食則裹其餘乎<hi>言遣既奠而又包之是與食於人已而裹其餘将去何異與君</hi>
<pb n="KR3k0013_WYG_571-21a"/>
<hi>子寧為是乎言傷亷也</hi>曽子曰吾子不見大饗乎夫大饗既饗卷<lb/>
三牲之爼歸於賓館父母而賓客之所以為哀也子不<lb/>
見大饗乎<hi>既饗歸爼所以厚之也言父母家之主今賓客之是孝子哀親之去也</hi>又小歛<lb/>
之奠子游曰於東方曽子曰於西方歛斯席矣<hi>曽子以俗說非</hi>
<hi>又大歛奠於堂乃有席</hi>小歛之奠在西方魯禮之末失也<hi>末世失禮之為</hi>
縣子魯人也陳荘子死赴於魯魯人欲勿哭<hi>君無哭隣國大夫之</hi>
<hi>禮陳荘子齊大夫陳恒之孫名伯</hi>繆公召縣子而問焉縣子曰古之大<lb/>
夫束脩之問不出境雖欲哭之安得而哭之<hi>以其不外交</hi>今<lb/>
<pb n="KR3k0013_WYG_571-21b"/>
之大夫交政於中國雖欲勿哭焉得而弗哭<hi>言時君弱臣強政在</hi>
<hi>大夫專盟㑹以交接</hi>且臣聞之哭有二道有愛而哭之有畏而哭<lb/>
之<hi>以權㣲勸之</hi>公曰然然則如之何而可縣子曰請哭諸異<lb/>
姓之廟<hi>明不當哭</hi>於是與哭諸縣氏<lb/>
子思孔子孫伯魚之子也曽子謂子思曰伋五口執親之<lb/>
䘮也水漿不入於口者七日<hi>言己以疾時禮而不如</hi>子思曰先王<lb/>
之制禮也過之者俯而就之不至焉者跂而及之故君<lb/>
子之執親之䘮也水漿不入於口者三日杖而後能起<lb/>
<pb n="KR3k0013_WYG_571-22a"/>
<hi>為曽子言難繼以禮抑之</hi>
柳若衞人也子思之母死於衞<hi>伯魚卒其妻嫁於衞</hi>柳若謂子思<lb/>
曰子聖人之後也四方於子乎觀禮子蓋慎諸<hi>見子思欲為嫁</hi>
<hi>母服恐其失禮戒之嫁母齊衰期</hi>子思曰吾何慎哉吾聞之有其禮無<lb/>
其財君子弗行也<hi>謂時可行而財不足以備也</hi>有其禮有其財無其<lb/>
時君子弗行也<hi>謂財足以備禮而時不得行者</hi>吾何慎哉<hi>時所止則止時所行則行</hi>
<hi>無所疑也䘮之禮如子贈禭之屬不踰主人</hi>
　<lb/>
<pb n="KR3k0013_WYG_571-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五百七十一<lb/>
</p>
<p>
</p>
  </div>
</body>
</text>
</TEI>
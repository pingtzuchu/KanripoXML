<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五十五</head>
    <p>
<pb n="KR3k0013_WYG_055-1a"/>
欽定四庫全書<lb/>
　册府元龜卷五十五　　宋　王欽若等　撰<lb/>
　　帝王部<lb/>
　　　養老<lb/>
禮曰年之貴乎天下乆矣故有虞氏養老以燕禮夏后<lb/>
氏以饗禮商人以食禮周人脩而兼用之必以八月諸<lb/>
物老成順其時氣以助養育天子袒而割牲侯王設醬<lb/>
公卿饌珍所以老窮不遺彊不犯弱衆不暴寡明長㓜<lb/>
<pb n="KR3k0013_WYG_055-1b"/>
之序興揖讓之風習鄉上齒之義備矣降及後世廵省<lb/>
風俗則先問髙年時臨舊都乃宴衎故老或賜飲於端<lb/>
闕或迴輿於私室而又因靈休之集畢嘉祀之禮則錫<lb/>
以鳩杖賁之束帛登板授之職開石窌之封此皆介于<lb/>
景福終之以仁斯教化之大本盛王之令典也流於惇<lb/>
史豈不羙歟<lb/>
帝舜養國老於上庠養庶老於下庠<lb/>
夏后氏養國老於東序養庶老於西序<lb/>
<pb n="KR3k0013_WYG_055-2a"/>
殷湯養國老於右學養庶老於左學<lb/>
周文王為西伯制其田里教之樹畜導其妻子使養其<lb/>
老五十非帛不煖七十非肉不飽不煖不飽謂之凍餒<lb/>
文王之民無凍餒之老者此之謂也<lb/>
漢文帝元年三月詔曰老者非帛不煖非肉不飽今歲<lb/>
首不時使人存問老㓜<hi>存省視也</hi>又無布帛酒肉之賜將何<lb/>
以使天下子孫孝養其親今聞吏禀當受粥者或以陳<lb/>
粟<hi>禀給也粥淖糜也給米使為糜粥也陳乆舊也小雅甫田之詩曰我取其陳</hi>豈稱養老之<lb/>
<pb n="KR3k0013_WYG_055-2b"/>
意哉具為令<hi>使其偹為條制</hi>有司請令縣道<hi>或縣或道皆用此制也有蠻夷曰道</hi>
年八十以上賜米人月一石肉二十斤酒五㪷其九十<lb/>
以上人賜帛二疋絮三斤<hi>絮綿也</hi>賜物及當禀粥米者長<lb/>
吏閱視丞若尉致<hi>長吏縣之令長也若者豫及之詞致者送至也或丞或尉自致之也</hi>不<lb/>
滿九十嗇夫令史致二千石遣都吏循行<hi>都吏今督郵是也</hi>不<lb/>
稱者督之<hi>循行有不如詔㫖者二千石察視責罰之</hi>刑者及罪有耐以上不<lb/>
用此令<hi>一歳為罰作二歳刑以上為耐之能任其罪也又曰刑為先被刑也有罪在吏未决者言八十</hi>
<hi>九十之人雖合加賜其中有被刑罪者不在此賜物令條中也</hi>
<pb n="KR3k0013_WYG_055-3a"/>
武帝建元元年二月赦天下民年八十復二等九十復<lb/>
甲卒<hi>二等復二口之等也復甲卒不預革車之賦也</hi>
四月詔曰古之立教鄉里以齒朝廷以爵扶世道民莫<lb/>
善於德然即於鄉里先耆艾奉髙年古之道也今天下<lb/>
孝子順孫願自竭盡以承其親外廹公事内乏資財是<lb/>
以孝心闕焉朕甚哀之民年九十以上以有受粥法<hi>給米</hi>
<hi>粟以為糜粥</hi>為復子若孫令得身帥妻妾遂其供養之事<hi>若者</hi>
<hi>豫及之詞也有子即復子無子即復孫也遂申也</hi>
<pb n="KR3k0013_WYG_055-3b"/>
元狩元年四月赦天下賜民年九十以上帛人二疋絮<lb/>
三斤八十以上米人三石<lb/>
元封元年登封太山還詔行所廵至七十以上帛人二<lb/>
疋<lb/>
宣帝地節三年三月詔賜髙年帛<lb/>
元康元年三月以鳯凰集泰山賜三老帛<lb/>
二年三月以鳯凰丼露降集賜天下髙年帛<lb/>
三年春以神爵集泰山賜天下髙年帛<lb/>
<pb n="KR3k0013_WYG_055-4a"/>
四年三月詔以廼者神爵嘉祥賜三老帛人各二疋<lb/>
神爵元年三月祠后圡賜天下髙年帛<lb/>
四年二月詔以廼者鳯凰丼露降及神爵集賜天下髙<lb/>
年帛<lb/>
五鳯二年三月鸞鳯集賜髙年帛<lb/>
丼露二年正月赦天下賜髙年帛<lb/>
三年詔以廼者鳯凰集新蔡賜新蔡三老帛<lb/>
元帝初元元年四月賜三老帛<lb/>
<pb n="KR3k0013_WYG_055-4b"/>
四年祠后土赦汾陽賜髙年帛<lb/>
五年四月賜三老帛人五疋<lb/>
永光元年正月郊泰畤賜雲陽髙年帛<lb/>
三月赦天下賜髙年帛<lb/>
二年二月赦天下賜天下三老帛<lb/>
建昭五年二月賜三老帛<lb/>
成帝建始元年賜三老錢帛<lb/>
鴻嘉元年二月賜天下髙年帛<lb/>
<pb n="KR3k0013_WYG_055-5a"/>
永始四年正月行幸丼泉賜髙年帛<lb/>
哀帝以綏和二年四月即位赦天下賜三老帛<lb/>
平帝元始元年詔天下吏比二千石已上年老致仕者<lb/>
參分故禄以一與之終其身<lb/>
四年二月大赦賜天下髙年帛<lb/>
後漢明帝永平二年十月壬子幸辟雍初行養老之禮<lb/>
詔曰光武皇帝建三朝之禮而未及臨饗<hi>三朝謂明堂辟雍靈臺也</hi>
𦕈眇小子屬當聖業<hi>眇眇猶㣲㣲也</hi>間暮春吉辰初行大射今<lb/>
<pb n="KR3k0013_WYG_055-5b"/>
月元日復踐辟雍尊事三老兄事五更安車輭輪供綏<lb/>
執授侯王設醬公卿饌珍朕親袒割執爵而潄<hi>字本作酉從𦙍</hi>
<hi>與太祖廟諱下字音同</hi>祝哽在前祝噎在後<hi>老人食多哽咽故置人於前後祝之令其</hi>
<hi>不哽噎也</hi>升歌鹿鳴下管新宫八佾具儀萬舞於庭朕固薄<lb/>
德何以克當易陳負乘詩刺彼已永念慙疚無忘厥心<lb/>
三老李躳年耆學明五更桓榮授朕尚書詩曰無德不<lb/>
報無言不酬其賜榮爵闗内侯食邑五千户三老五更<lb/>
皆以二千石禄養終厥身其賜天下三老酒人一石肉<lb/>
<pb n="KR3k0013_WYG_055-6a"/>
四十斤有司其存耆耋䘏㓜孤惠鰥寡稱朕意焉<lb/>
三年二月立皇太子賜三老爵三級<lb/>
八年十月臨辟雍養三老五更<lb/>
十二年五月賜天下三老爵人三級<lb/>
十七年五月賜天下三老爵人三級<lb/>
章帝建初二年冬行饗禮以故司空伏恭為三老侍中<lb/>
騎都尉周澤為五更<lb/>
三年立皇后賜三老爵人三級<lb/>
<pb n="KR3k0013_WYG_055-6b"/>
四年四月立皇太子賜三老爵人三級<lb/>
七年九月幸鄴賜三老錢<lb/>
元和二年二月耕於定陶詔曰三老尊年也其賜帛人<lb/>
一疋五月詔賜天下髙年爵三級<lb/>
章和元年七月詔曰秋令是月養衰老授几杖行糜粥<lb/>
飲食<hi>月令中秋之令</hi>其賜髙年二人共布帛各一疋以為醴酪<lb/>
和帝永元三年十月幸長安詔賜行所過三老錢帛<lb/>
四年八月賜三老爵人三級<lb/>
<pb n="KR3k0013_WYG_055-7a"/>
十二年三月賜三老爵人三級<lb/>
十五年九月南廵賜所過三老官屬及民百年者錢帛<lb/>
元興元年十二月賜天下三老爵人三級<lb/>
安帝永初三年正月加元服賜三老爵人二級<lb/>
元初四年七月詔曰月令仲秋養衰老授几杖行糜粥<lb/>
方今案比之時郡縣不奉行雖有糜粥糠粃相半長吏<lb/>
怠事莫有躬親甚違詔書養老之意其務崇仁恕賑䕶<lb/>
寡獨稱朕意焉<lb/>
<pb n="KR3k0013_WYG_055-7b"/>
延光元年三月改元赦賜三老爵二級<lb/>
李充為左中郎將年八十以為國三老帝常特進見賜<lb/>
以几杖<lb/>
順帝永建元年正月大赦賜三老爵三級<lb/>
四年帝加元服賜三老爵人二級<lb/>
陽嘉元年正月立皇后賜三老爵人三級<lb/>
三年五月大赦賜民間年八十以上米一斛肉二十斤<lb/>
酒五斗九十以上加賜帛人二疋絮三斤<lb/>
<pb n="KR3k0013_WYG_055-8a"/>
桓帝建和元年正月大赦賜三老爵三級<lb/>
二年正月甲子加元服大赦年八十以上米酒肉九十<lb/>
以上加帛二疋綿三斤<lb/>
永興二年十一月校獵賜所過道傍年九十以上錢各<lb/>
有差<lb/>
靈帝光和元年冬行辟雍禮以光禄大夫楊賜為三老<lb/>
魏文帝黄初中蘇林為博士給事中帝作典論所稱蘇<lb/>
林者是也以老歸第國家每遣人就問之數加賜遺年<lb/>
<pb n="KR3k0013_WYG_055-8b"/>
八十餘卒<lb/>
髙貴鄉公丼露三年八月詔曰夫養老興教三代所以<lb/>
樹風化垂不朽也必有三老五更以崇至敬乞言納誨<lb/>
著在惇史然後六合承流下觀而化宜妙簡德行以充<lb/>
其選闗内侯王祥履仁秉義雅志淳固闗内侯鄭小同<lb/>
温恭孝友帥禮不忒其以祥為三老小同為五更車駕<lb/>
親率羣司躬行古禮焉<hi>漢晉春秋曰帝乞言於祥祥對曰昔者明王禮樂既備化之以</hi>
<hi>忠誠忠誠之發形於言行夫大人者言行動乎天地天且弗違况於人乎臣欽若等曰按晉書志二年行養老</hi>
<pb n="KR3k0013_WYG_055-9a"/>
<hi>禮</hi>
晉惠帝永平元年五月賜髙年帛人三疋<lb/>
永興元年三月大赦賜髙年帛三疋<lb/>
明帝太寧三年閏二月即位賜孤老帛人二疋<lb/>
成帝咸和元年二月大赦改元賜孤老米人二斛<lb/>
孝武太元五年六月賜孤老不能自存者米人五斛<lb/>
後魏太武時居虵侯羅結年百七歳為長秋卿後年一<lb/>
百一十詔聽歸老賜大寗東川以為居業并築城即號<lb/>
<pb n="KR3k0013_WYG_055-9b"/>
曰羅侯城朝廷每有大事騎馬詢訪焉<lb/>
文成和平二年三月幸中山至於鄴遂幸信都輿駕所<lb/>
過皆親封髙年問民疾苦民年八十以上一子不從役<lb/>
四年三月賜京師民年七十以上太官厨食以終其年<lb/>
孝文延興三年十一月賜髙年布帛<lb/>
太和元年十月詔七十以上一子不從役又宴京邑耆<lb/>
老於太華殿賜以衣服<lb/>
三年五月詔曰昔四代養老問道乞言朕雖冲昧每尚<lb/>
<pb n="KR3k0013_WYG_055-10a"/>
其美今賜國老各衣一襲綿五斤絹布各五疋<lb/>
四年七月改作東明觀詔會京師耆老賜錦綵衣服几<lb/>
杖稻米蜜麵復家人不徭役<lb/>
六年三月幸武州山石窟寺賜貧老者衣服<lb/>
十五年八月議養老<lb/>
十六年二月賜京邑老人鳩杖八月司徒尉元以老遜<lb/>
位以元為三老以前鴻臚卿游明根為五更詔曰夫大<lb/>
道凝虛至德冲挹故后王法𤣥猷以御世聖人崇謙光<lb/>
<pb n="KR3k0013_WYG_055-10b"/>
而隆美是以天子父事三老兄事五更所以明孝悌於<lb/>
萬國垂教本於天下自非道髙識博孰能處之是以五<lb/>
帝憲德三王乞言若求僃一人同之古哲叔世之老孰<lb/>
能克堪師上聖則難為其舉傅中庸則易為其選朕既<lb/>
虛寡德謝曩哲老更之選差可有之前司徒山陽郡公<lb/>
尉元前大鴻臚卿新太伯游明根並元亨利貞明允誠<lb/>
素少著英風老敷雅迹位顯台宿終歸私第可謂知始<lb/>
知卒希世之賢也公以八十之年宜處三老之重卿以<lb/>
<pb n="KR3k0013_WYG_055-11a"/>
七十之齡可充五更之選於是養三老五更於明堂國<lb/>
老庶老於階下帝再拜三老親袒割牲執爵而饋於五<lb/>
更行肅拜之禮賜國老庶老衣服有差既而元言曰自<lb/>
天地分判五行施則人之所崇莫重於孝順然五孝六<lb/>
順天地之所先願陛下重之以化四方臣既年衰不究<lb/>
逺趣心耳所及敢不盡誠帝曰孝順之道天地之經今<lb/>
承三老明言銘之於懷明根言曰夫至孝通靈至順感<lb/>
幽孝順之道無所不格願陛下念之以濟黎庶臣年志<lb/>
<pb n="KR3k0013_WYG_055-11b"/>
朽弊識見昧然在心之慮不敢不盡帝曰五更助三老<lb/>
以言至範敷展徳音當克巳復禮以遵所授禮畢乃賜<lb/>
歩輓一乘詔曰夫尊老尚更列聖同致欽年敬德綿哲<lb/>
齊軌朕雖道謝𤣥風識昧睿則然仰禀先誨全遵猷㫖<lb/>
故推老以德立更以元父焉斯彰兄焉斯顯矣前司徒<lb/>
公元前鴻臚卿明根並以充德懸車懿量歸老故尊公<lb/>
以三事更以五雖老更非官耋耄罔禄然禀事既髙宜<lb/>
加殊養三老可給上公之禄五更可食元卿之俸供養<lb/>
<pb n="KR3k0013_WYG_055-12a"/>
之味亦同其列其後車駕幸鄴明根朝於行宫詔曰游<lb/>
五更養素蓬簷歸終衡里可謂朝之碩德國之老成可<lb/>
賜帛五百疋糓五百斛勅大官僃送珍羞後車駕幸鄴<lb/>
又朝行宫賜糓帛如前為造甲第國有大事常璽書訪<lb/>
之舊疹發動手詔問疾太醫送藥時奚䕶為外都大官<lb/>
詔以䕶年邁既未致仕令依舊養老之例<lb/>
十七年八月帝南伐至泗州民年七十以上賜爵一級<lb/>
九月濟河詔雒懷并泗所過四州之民百年以上假縣<lb/>
<pb n="KR3k0013_WYG_055-12b"/>
令九十以上賜爵三級八十以上賜爵二級七十以上<lb/>
賜爵一級<lb/>
十八年正月帝南廵詔相兖豫三州百年以上假縣令<lb/>
九十以上賜爵二級七十以上賜爵一級孤老不能自<lb/>
存者賜粟五石帛二疋<lb/>
八月丙寅詔六鎮及禦夷城人年八十以上而無子孫<lb/>
兄弟終身給其廩粟七十以上家貧者各賜粟十斛<lb/>
十一月辛未詔冀定二州民百年以上假以縣令九十<lb/>
<pb n="KR3k0013_WYG_055-13a"/>
以上賜爵三級八十以上賜爵二級七十以上賜爵一<lb/>
級<lb/>
十二月丁卯詔郢豫二州之民百齡以上假縣令九十<lb/>
以上賜爵三級八十以上賜爵二級七十以上賜爵一<lb/>
級鰥老不能自存賜以糓帛<lb/>
十九年四月幸彭城賜百歳以上假縣令九十以上賜<lb/>
爵三級八十以上賜爵二級七十以上賜爵一級老疾<lb/>
不能自存者賜糓帛<lb/>
<pb n="KR3k0013_WYG_055-13b"/>
六月帝自伐齊迴車駕所經百年以上賜假縣令九十<lb/>
以上賜爵三級八十以上賜爵二級七十以上賜爵一<lb/>
級孤老不能自存者賜以糓帛<lb/>
十月曲赦相州民百年以上假郡守九十以上假縣令<lb/>
八十以上賜爵三級七十以上賜爵二級孤老不能自<lb/>
存者賜以糓帛<lb/>
二十年二月詔畿内七十以上暮春赴京師將行養老<lb/>
之禮<lb/>
<pb n="KR3k0013_WYG_055-14a"/>
三月宴羣臣及國老庶老於華林園詔曰國老黄耈以<lb/>
上假中散大夫郡守耆年以上假給事中縣令庶老直<lb/>
假郡縣名賜鳩杖衣裳<lb/>
二十一年二月詔并州士人年六十以上假以郡守<lb/>
三月詔汾州民百年以上假縣令九十以上賜爵三級<lb/>
八十以上賜爵二級七十以上賜爵一級<lb/>
五月泛渭入河詔雍州士人百年以上假華郡太守九<lb/>
十以上假荒郡八十以上假華縣七十以上假荒縣庶<lb/>
<pb n="KR3k0013_WYG_055-14b"/>
老以年各减一等七十以上賜爵三級時裴安祖為河<lb/>
東州主管後閒居養志不出城邑帝幸長安至河東存<lb/>
訪故老安祖朝於蒲坂帝與語甚悦仍拜安邑令安祖<lb/>
以老病固辭詔給一時俸以供湯藥焉<lb/>
宣武景明三年八月以前大傅平陽公丕為三老<lb/>
孝明熙平二年四月詔京尹所統百年以上賜大郡板<lb/>
九十以上賜小郡板<lb/>
神龜元年正月詔京畿百年以上給大郡板九十以上<lb/>
<pb n="KR3k0013_WYG_055-15a"/>
給小郡板八十以上給大縣板七十以上給小縣板諸<lb/>
州百姓百歳以上給小郡板九十以上給上縣板八十<lb/>
以上給中縣板<lb/>
正光四年七月詔曰達尊斯在齒預一焉崇敬黄耈先<lb/>
代通訓故方叔以元老處位充國縁自強見留雖七十<lb/>
致仕明乎典故然以德尚壯許其縶維今庶寮之中或<lb/>
年廹懸車循禮宜退但少收其力老棄其身言念勲舊<lb/>
眷然未忍或戴白在朝未嘗外任或停私歴紀甫授考<lb/>
<pb n="KR3k0013_WYG_055-15b"/>
級如此之徒雖滿七十聽其蒞民以終常限或新觧縣<lb/>
吏或外任私停已滿七十方求更叙者吏部可依令聞<lb/>
奏其有髙名峻德老成髦士灼然顯達為時所知者不<lb/>
拘斯例若才非秀異見在朝官依令合觧者可給本官<lb/>
半禄以終其身使辭朝之叟不恨歸於閭巷矣<lb/>
孝莊建義元年五月詔上黨百年以下九十以上板三<lb/>
品郡八十以上四品郡七十以上五品郡<lb/>
後周明帝武成二年六月己巳板授髙年刺史守令各<lb/>
<pb n="KR3k0013_WYG_055-16a"/>
有差<lb/>
武帝保定元年正月甲戌詔先經有職官年六十以上<lb/>
及民年七十以上節級板授官<lb/>
三年四月幸太學以太傅燕國公于謹為三老以食之<lb/>
三老入門帝迎拜門屏之閒三老答拜有司設三老席<lb/>
於中楹南向大師晉公䕶升陛設几於席三老升席南<lb/>
面慿几而坐以師道自居大司冦楚公寧升陛正舄帝<lb/>
升立於斧扆之間西面有司進饌帝跪設醬豆親袒割<lb/>
<pb n="KR3k0013_WYG_055-16b"/>
三老食訖帝又親跪受爵以潄有司撤訖帝北面立訪<lb/>
道三老乃起立於帝後帝曰猥當天下重任自惟不才<lb/>
不知正治之要公其誨之三老答曰木受䋲則正后從<lb/>
諌則聖自古明王聖主皆虛心納諌以知得失天下乃<lb/>
安惟陛下念之又曰為國之本在乎忠信是以古人云<lb/>
去食去兵信不可失國家興廢莫不繇之願陛下守而<lb/>
勿失又曰治國之道必須有法法者國之綱紀綱紀不<lb/>
可不正正之之道在於賞罰而已若有功不賞有罪不<lb/>
<pb n="KR3k0013_WYG_055-17a"/>
罰則天下善惡不分人無所措手足矣三老言畢帝再<lb/>
拜受答拜焉禮成而出<lb/>
七月丁丑幸津門問百年賜錢帛又賜板授有差<lb/>
建德二年詔曰尊年尚齒列代𢎞規序舊酧勞哲王明<lb/>
範朕嗣承洪業君臨萬邦驅彼兆庶寘諸仁夀軍民之<lb/>
間年多耆耋眷言衰暮宜有優崇可頒受老職使榮沾<lb/>
邑里<lb/>
宣帝時柱國閻慶於武帝朝抗表致仕慶既衰老常嬰<lb/>
<pb n="KR3k0013_WYG_055-17b"/>
沉痼帝以其先朝耆舊特異常倫乃詔靜帝至第問疾<lb/>
賜布帛千段醫藥所須令有司供給大象二年拜上柱<lb/>
國<lb/>
隋文帝踐極令皇太子就周致仕柱國閻慶第問疾仍<lb/>
供醫藥之費<lb/>
煬帝大業五年二月丙辰宴耆舊四百人於武徳殿頒<lb/>
賜各有差<lb/>
十月癸亥詔曰優徳尚齒載之典訓尊事乞言義彰昭<lb/>
<pb n="KR3k0013_WYG_055-18a"/>
序鬻熊為乘取非筋力方叔元老克壯其猷朕永言稽<lb/>
古用求至治是以龎睂黄髪更令收序務簡優秩無虧<lb/>
藥膳庶其臥治佇其𢎞益今歳耆老赴集者可於近郡<lb/>
處置年七十以上疾患沉滯不堪居職即給賜帛送還<lb/>
本郡其官至七品以上者量給禄廩以終厥身<lb/>
六年四月帝在江都宫宴江淮以南父老頒賜有差<lb/>
七年二月詔曰今往涿郡廵撫民俗其河北諸郡及山<lb/>
西山北年九十以上者板授太守八十者授縣令<lb/>
<pb n="KR3k0013_WYG_055-18b"/>
唐髙祖武徳三年幸稷州召父老置酒髙會賜帛<lb/>
五年三月宴京城父老賜帛<lb/>
太宗貞觀三年四月詔髙年八十以上粟二石九十以<lb/>
上三石百歳加絹二疋<lb/>
十月幸隴州詔岐隴二州八十以上賜物百歳以上尤<lb/>
加優恤<lb/>
五年十二月幸温湯新豐賜髙年帛<lb/>
六年三月幸九成宫八十以上賜粟帛<lb/>
<pb n="KR3k0013_WYG_055-19a"/>
五月宴岐州父老賜帛<lb/>
九月幸慶善宫賜故老帛<lb/>
十一年正月宴長安父老於𤣥武門賜以糓帛<lb/>
三月幸洛陽宫宴父老於乾元殿賜以粟帛<lb/>
是年車駕在雒陽幸甄權宅禮髙年也權潁州人精曉<lb/>
藥術為天下之最時年一百三歳拜朝散大夫賜以粟<lb/>
帛被褥几杖因詔百歳以上者給侍五人<lb/>
十二年二月宴雒陽父老賜帛有差<lb/>
<pb n="KR3k0013_WYG_055-19b"/>
十三年正月朝於獻陵三原縣人年八十以上賜物有<lb/>
差<lb/>
十四年正月幸魏王宅賜同里老人物有差<lb/>
十五年正月如雒陽所過州賜髙年糓帛<lb/>
五月并州父老請臨幸帝賜宴於武成殿仍賜物遣之<lb/>
十一月蒐於伊闕詔所經之縣遣使存問髙年賜帛各<lb/>
有差<lb/>
十七年六月并州父老詣闕賀皇太子䟽爵晉藩賜宴<lb/>
<pb n="KR3k0013_WYG_055-20a"/>
及物以遣之<lb/>
十一月以貞石表瑞制男子年七十以上量給酒米<lb/>
十八年正月癸卯將以征髙麗宴雍州父老百歳以上<lb/>
氊被袍各一帛十疋粟十石九十以上物五段粟五石<lb/>
八十以上物三段粟一石<lb/>
十一月壬申至雒州遣使齎璽書詣鄭汝懐澤四州問<lb/>
髙年宴賜各有差壬午宴雒州父老一百九十人於儀<lb/>
鸞殿班賜有差<lb/>
<pb n="KR3k0013_WYG_055-20b"/>
十九年二月發雒陽征遼所經州縣髙年賜粟帛幸行<lb/>
次河陽女子吕年百歳太宗幸其宅存問之賜氊帛袍<lb/>
各一綿帛十段次汲縣女子翟張並年百歳太宗幸其<lb/>
宅存問之賜物如河陽<lb/>
三月次平棘張道鴻之廬賜以衣服道鴻性鄙野無他<lb/>
事行少時嘗遊名山得服食之訣居人間每餌金膏時<lb/>
年百四十六歳<lb/>
十月次營州召父老年七十以上賜繒帛綾錦等<lb/>
<pb n="KR3k0013_WYG_055-21a"/>
二十年幸并州引太原父老宴之賜物有差<lb/>
二月發并州賜所過髙年粟有差<lb/>
七月幸靈州賜髙年粟帛有差<lb/>
八月丁卯見京城父老於北闕賜食及粟帛<lb/>
二十二年三月至玉華宫賜所過髙年粟帛<lb/>
二十三年五月以丼雨賜天下八十以上粟帛<lb/>
髙宗永徽六年十月立武氏為皇后赦天下八十以上<lb/>
老人各賜粟二石帛三段百歳以上各賜粟五石帛十<lb/>
<pb n="KR3k0013_WYG_055-21b"/>
段<lb/>
顯慶元年正月辛未立皇太子赦諸年八十以上各賜<lb/>
粟帛己卯宴京城老人八十以上賜物各有差<lb/>
二年二月幸雒陽父老百歳以上賜氊被一具袍一領<lb/>
絲絹十段粟二十石仍遣使就家存問九十以上各賜<lb/>
絲絹五段十月幸鄭州賜八十以上老人粟帛有差<lb/>
閠十二月以駕幸東都詔所經處八十以上老人賜氊<lb/>
袍綿及粟有差<lb/>
<pb n="KR3k0013_WYG_055-22a"/>
五年三月幸并州老人年八十以上板授刺史縣令并<lb/>
賜氊被粟帛各有差<lb/>
龍朔元年九月駕幸河南縣婦人張氏年一百三歳遂<lb/>
賜絹三十疋氊被一具皇后太子亦親問賜以衣物及<lb/>
繒綵<lb/>
乾封元年正月改元詔諸老人八十以上者假授刺史<lb/>
司馬量賜粟帛<lb/>
總章二年九月幸岐州賜髙年衣服粟帛<lb/>
<pb n="KR3k0013_WYG_055-22b"/>
咸亨元年十一月將幸東都宴京城父老有不能行者<lb/>
仍許子弟扶至殿庭仍節級賜物及黄帔而遣之<lb/>
上元三年三月自汝州温陽還賜八十以上老人帛<lb/>
𢎞道元年二月大赦天下老人百歳以上者板授下州<lb/>
刺史婦人板授郡君九十以上者板授上州司馬婦人<lb/>
板授縣君八十以上者板授縣令婦人量賜粟帛<lb/>
睿宗太極元年正月藉田大赦賜老人年九十以上板<lb/>
授下州刺史緋衫牙笏八十以上板授上州司馬緑衫<lb/>
<pb n="KR3k0013_WYG_055-23a"/>
木笏<lb/>
𤣥宗開元二年九月引京師侍老宴於含元殿庭詔曰<lb/>
古之為政先於尚老居則致養禮傳三代行則就見制<lb/>
問百年蓋皇王之勸人教黎庶之為子朕寅奉休厯祗<lb/>
膺聖謨因秋歸而歳成屬星見於郊祀念其將至尤重<lb/>
乞言俾伸恩於几杖期布惠於鄉國九十以上宜賜几<lb/>
杖八十以上宜賜鳩杖所司準式天下諸州侍老宜令<lb/>
州縣遂穏便設酒食一准京城賜几杖其婦人則送几<lb/>
<pb n="KR3k0013_WYG_055-23b"/>
杖於其家<lb/>
三年十月詔古者親問百年義在養老其侍年老九十<lb/>
以上并篤疾各賜物四段綿帛各一疋<lb/>
十一年正月車駕幸北都詔太原府父老八十以上賜<lb/>
物五段板授上縣令賜緋婦人板授上縣君九十以上<lb/>
賜物七段板授上州長史賜緋婦人板授郡君百歳以<lb/>
上賜物十段板授上州刺史賜紫婦人板授郡君夫人<lb/>
十一月親祠南郊禮畢大赦詔百歳老人賜帛五段粟<lb/>
<pb n="KR3k0013_WYG_055-24a"/>
五石縣令至其家存問給付<lb/>
十三年十月東廵至濮州河南河北五百里内父老各<lb/>
賜帛二疋十一月封禪禮畢徐曹亳汴許仙豫等州父<lb/>
老各賜帛二疋十二月至東都京兆父老拜賀各賜帛<lb/>
以遣之<lb/>
十五年詔曰吏部選人有衰老不堪釐務者優其資致<lb/>
仕量賜多少粟帛<lb/>
十七年十一月詔諸州侍老百歳以上賜綿帛十段九<lb/>
<pb n="KR3k0013_WYG_055-24b"/>
十以上賜五段八十以上賜三段<lb/>
二十年十月祠后土畢詔天下侍老百歳以上賜粟五<lb/>
石八十以上三石<lb/>
二十三年正月藉田禮畢詔天下侍老百歳以上板授<lb/>
上州刺史九十中州刺史八十上州司馬七十以上所<lb/>
繇量給酒肉各令存問<lb/>
二十四年八月千秋節召京兆父老宴敕並宜坐食訖<lb/>
樂飲兼賜物<lb/>
<pb n="KR3k0013_WYG_055-25a"/>
二十六年七月册皇太子大赦詔天下侍老八十以上<lb/>
賜粟三石帛三疋百歳以上賜粟五石綿帛五段並假<lb/>
板授<lb/>
二十七年二月加尊號大赦詔天下侍老百歳以上板<lb/>
授下州刺史婦人板授郡君賜粟五石絹帛五段九十<lb/>
以上板授州司馬婦人板授縣君粟三石絹帛三段八<lb/>
十以上板授鄉君粟二石綿帛二段<lb/>
天寳元年正月改元詔天下侍老八十以上者宜委縣<lb/>
<pb n="KR3k0013_WYG_055-25b"/>
官每加存問仍量賜粟帛侍丁者令其養母孝假者矜<lb/>
其在䘮此王政優容俾伸情理而官吏不依令式多雜<lb/>
役使自今已後更不得然<lb/>
三載十二月祀九宫貴神禮畢詔天下侍老百歳以上<lb/>
賜綿帛五段粟三石八十以上三段粟二石<lb/>
六載正月親祠南郊禮畢詔天下侍老百年以上賜綿<lb/>
帛五段粟三石八十以上綿帛三段粟二石仍令長官<lb/>
存問<lb/>
<pb n="KR3k0013_WYG_055-26a"/>
七載五月加尊號詔京城父老各賜物十段七十以上<lb/>
板授本縣令其妻板授縣君六十以上板授本縣丞天<lb/>
下侍老百歳以上板授下郡太守婦人板授郡君九十<lb/>
以上板授上郡司馬婦人板授縣君八十以上板授縣<lb/>
令婦人板授鄉君仍賜酒麵<lb/>
八載閏六月册尊號禮畢詔髙年給屬存養因時定式<lb/>
務廣仁恩其天下百姓丈夫七十五以上婦人七十以<lb/>
上宜各給一人充侍仍自簡擇至八十以上依常式處<lb/>
<pb n="KR3k0013_WYG_055-26b"/>
分<lb/>
十載正月親祠南郊禮畢詔天下侍老百歳以上賜綿<lb/>
帛五段粟五石八十以上綿帛三段粟三石丈夫七十<lb/>
五以上婦人七十以上絹帛五段粟二石<lb/>
十三載二月册尊號禮畢詔天下侍老百歳以上板授<lb/>
本郡太守婦人板授郡夫人各賜綿帛五段粟三石八<lb/>
十以上板授本縣令婦人板授縣君各賜綿帛二段粟<lb/>
二石<lb/>
<pb n="KR3k0013_WYG_055-27a"/>
肅宗至德元年即位於靈武詔曰天下耆夀各賜物五<lb/>
段侍老板授太守縣令仍各賜物五段<lb/>
二年十二月赦詔天下侍老八十以上板授有差並賜<lb/>
緋魚袋授太守縣令<lb/>
上元二年赦詔天下侍老未板授者與板授<lb/>
代宗廣德二年二月親祠南郊禮畢大赦詔天下侍老<lb/>
九十以上板授刺史七十以上板授上佐縣令<lb/>
德宗興元元年六月發興元詔本府耆老與板授本縣<lb/>
<pb n="KR3k0013_WYG_055-27b"/>
令仍賜緋<lb/>
貞元五年四月以太子少傅兼禮部尚書蕭昕為工部<lb/>
尚書前太子少詹事韋建為秘書並致仕仍給半禄料<lb/>
後受致仕官者並宜准此舊例給半禄及賜帛其俸料<lb/>
悉絶帝念歸老之臣特命賜其半焉致仕官給半禄自<lb/>
昕等始也<lb/>
順宗即位初大赦百姓九十以上板授及賜各有差仍<lb/>
令官吏就家存問<lb/>
<pb n="KR3k0013_WYG_055-28a"/>
憲宗元和元年正月詔天下百姓髙年賜米帛羊酒<lb/>
十四年七月册尊號大赦委中書門下選黜陟使分廵<lb/>
天下百姓髙年者頒賜有差<lb/>
穆宗以元和十五年正月即位十一月令鄭覃往鎮州<lb/>
宣慰其四州之内有髙年不能自存者就給粟帛<lb/>
長慶元年正月郊祀禮畢赦制天下百姓髙年者賜粟<lb/>
及綿絹有差<lb/>
三月以盧龍軍節度使劉總歸詔管内髙年不能自存<lb/>
<pb n="KR3k0013_WYG_055-28b"/>
差官就問給賜粟帛<hi>臣欽若等曰唐自武宗已後無實録故事多闕</hi>
後唐莊宗同光元年四月即位制曰應諸道管内有髙<lb/>
年踰百歳者便與給復永俾除名自八十至九十者與<lb/>
免一子免役州縣不得差徭<lb/>
十月德音有年過八十者免一子從征<lb/>
明宗天成二年十月辛丑詔曰敬老之規前王所重養<lb/>
親之道為子居先應有年八十以上及家長有廢疾者<lb/>
宜免一丁差役俾遂奉養<lb/>
<pb n="KR3k0013_WYG_055-29a"/>
晉髙祖天福二年四月丁亥制曰洪荒之内鄉黨之中<lb/>
宜𢎞養老之規式表問年之道天下百姓有年八十以<lb/>
上者與免一丁差徭仍令逐處簡署上佐官<lb/>
六年八月帝幸鄴都制管内耆老八十以上者並與板<lb/>
授上佐<lb/>
周太祖廣順二年十一月左監門衞上將軍李建崇石<lb/>
神武大將軍安伸左領軍將軍慕容業右領衞將軍劉<lb/>
彦章各賜紫敧正錦袍金塗銀束帶建崇等皆年七十<lb/>
<pb n="KR3k0013_WYG_055-29b"/>
餘太祖以舊將累為刺史留後老居班列故有是賜仍<lb/>
令每日内殿起居退就公食<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五十五<lb/>
</p>
<p>
</p>
  </div>
</body>
</text>
</TEI>
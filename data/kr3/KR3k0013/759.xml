<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百五十九</head>
    <p>
<pb n="KR3k0013_WYG_759-1a"/>
欽定四庫全書<lb/>
　册府元龜卷七百五十九　宋　王欽若等　撰<lb/>
　　總錄部<lb/>
　　　忠第二<lb/>
後周薛整文帝時為𤓰州義首整以國難未寕嘗願舉<lb/>
宗効力遂率鄉親二千餘人入朝隨軍征討整善撫馭<lb/>
躬同豐約是以士衆竝志羈旅盡其力用文帝嘗從容<lb/>
謂整曰卿逺祖立忠而來可謂積善餘慶世濟其羙者<lb/>
<pb n="KR3k0013_WYG_759-1b"/>
也初整遠祖漢建威將軍邁不為王莽屈其子孫避地<lb/>
河右故文帝稱之<lb/>
隋蘇威字無畏父綽魏度支尚書威五嵗䘮父周太祖<lb/>
時襲爵羙陽縣公周武親總萬機拜稍伯下大夫前後<lb/>
所授竝辭疾不拜宣帝嗣位就拜開府隋髙祖為丞相<lb/>
髙熲屢言其贒髙祖亦素重其名召之及至引入臥内<lb/>
與語大恱居月餘威聞禪代之議遁居田里髙熲請追<lb/>
之髙祖曰此不欲預吾事且置之<lb/>
<pb n="KR3k0013_WYG_759-2a"/>
陳茂河東猗氏人也髙祖為隋國公引為寮佐從髙祖<lb/>
與齊師戰於晉州賊甚盛髙祖將排戰茂固止不得因<lb/>
捉馬鞚髙祖忿之㧞刀斫其額流血被面詞氣不撓髙<lb/>
祖感而謝之厚加禮敬後至唐終於梁州總管<lb/>
皇甫誕仁壽末為漢王諒并州司馬煬帝即位徵諒<lb/>
入朝遂發兵作亂誕諫之為諒所囚及楊素將至諒屯<lb/>
清源以拒之諒主簿豆盧毓出誕於獄相與協謀閉城<lb/>
拒諒諒襲擊破之竝抗節而遇害其子無逸時在長安<lb/>
<pb n="KR3k0013_WYG_759-2b"/>
聞諒反即用居䘮之禮人問其故泣而對曰大人平生<lb/>
狥節義既屬亂常必無茍免尋而凶問果至<lb/>
敬釗仁壽中為繁畤令甚有能名漢王諒反師䧟其城<lb/>
賊帥墨弼執送偽將喬鍾葵署為代州總管司馬釗正<lb/>
色拒之誓之以死㑹鍾葵敗釗遂免卒於朝邑令<lb/>
陶謨為嵐州司馬漢王諒謀作亂州縣莫不響應謨與<lb/>
繁畤令敬釗竝抗節不從<lb/>
長孫行布晟之長子為漢王諒庫直甚見親狎諒於并<lb/>
<pb n="KR3k0013_WYG_759-3a"/>
州起逆率衆南拒官軍乃留行布城守遂與豆盧毓等<lb/>
閉門拒諒城䧟遇害<lb/>
豆盧毓為漢王諒府主簿煬帝即位徵諒入朝諒納諮<lb/>
議王頍之謀發兵作亂毓苦諫不從因謂弟懿曰吾匹<lb/>
馬歸朝自得免禍此乃身計非為國也今且偽從以思<lb/>
後計毓兄顯州刺史贒言於帝曰臣弟毓素懷志節必<lb/>
不從亂但逼兇威不能克遂臣請從軍與毓為表裏諒<lb/>
不足圖也帝以為然許之贒密遣家人齎勅書至毓所<lb/>
<pb n="KR3k0013_WYG_759-3b"/>
與之計議諒出城將往介州令毓與總管屬朱濤留守<lb/>
毓與濤曰漢王搆逆敗不旋踵吾豈坐受夷滅辜負家<lb/>
國耶當與卿出兵拒之濤驚曰王以大事相付何得有<lb/>
是語因拂衣而去毓追斬之時諒司馬皇甫誕前以諫<lb/>
諒被囚毓於是出誕與之協計及開府盤石侯宿勤武<lb/>
開府宇文永昌儀同成端長孫愷車騎安成侯元世雅<lb/>
原武令皇甫文顥等閉城拒諒部分未定有人告諒諒<lb/>
襲擊之毓見諒至紿其衆曰此賊軍也諒攻城南毓時<lb/>
<pb n="KR3k0013_WYG_759-4a"/>
遣稽胡守城稽胡不識諒射之箭下如兩諒復至西門<lb/>
守兵皆并州人素識諒即開門納之毓遂見害時年二<lb/>
十八<lb/>
慕容遐為澶水丞漢王諒反抗節不從以誠節聞<lb/>
裴仁基為王世充禮部尚書及子左輔大將軍行儼尚<lb/>
書左丞宇文儒童等數十人謀誅世充復尊立越王侗<lb/>
事泄皆見害夷其三族<lb/>
唐武士逸武德初為濟王府户曹參軍王鎮并州士逸亦隨<lb/>
<pb n="KR3k0013_WYG_759-4b"/>
去頃之劉武周䧟并州士逸沒賊密令使者濳詣京奏賊<lb/>
可圖之計勅慰勉之俄而武周平從太祖入朝授益州<lb/>
行臺左丞<lb/>
杜行敏為齊王祐府兵曹督祐殺長史權萬紀典軍韋<lb/>
文振舉兵詔兵部尚書李勣刑部尚書劉德威發兵討<lb/>
之行敏等起兵執祐乃誅其黨<lb/>
羅石頭齊州人齊王祐反石頭數祐罪援搶而前欲刺<lb/>
之為祐左右燕宏亮所殺詔贈亳州長史<lb/>
<pb n="KR3k0013_WYG_759-5a"/>
髙君壯齊州城北髙村人齊王祐反燕宏亮引騎擊髙<lb/>
村君壯遥數祐曰主上親平㓂難成此大業萬姓懷荷<lb/>
仰之如天地甲兵不可勝數爾忽驅城中數千百人搆<lb/>
為亂如一手揺㤗山不自量之甚也其如君父何祐縱<lb/>
擊虜之慙而不能殺詔以君壯為榆杜令<lb/>
李厚德弟育德歸國為陟州刺史厚德時䧟王世充逃歸<lb/>
渡河為宼所執世充囚之於獲嘉使其作書召育德育德<lb/>
陽許之故其兄繫獄乆不死世充殷州刺史叚大師遣小<lb/>
<pb n="KR3k0013_WYG_759-5b"/>
師趙君頴以兵守之厚德陰結於君頴及城中人賈慈行<lb/>
謀據獲嘉以叛且待慈行如子弟與客十餘人大呼於上<lb/>
云李家兵悉登城矣君頴於獄中以馬載厚徳擁獄<lb/>
囚及援兵數十人呌譟而出至衙門外逄偽長史趙景<lb/>
休斬之以狥衆皆懼伏至㕔前從者數百大師踰城而<lb/>
遁遂尅殷州拜厚德為刺史<lb/>
戴胃為隋越王侗給事郎王世充將簒侗位胄言於世<lb/>
充曰君臣之分情均父子理須同其休戚朂以終始明<lb/>
<pb n="KR3k0013_WYG_759-6a"/>
公以文武之才當社稷之寄與存與亾在於今日所願<lb/>
推誠王室擬跡伊周使國有泰山之安家傳代禄之盛<lb/>
則率土之濱莫不幸甚世充詭辭稱善勞而遣之世充<lb/>
後逼越王加其九錫胄又抗言切諫世充不納繇是出<lb/>
為鄭州長史令與兄子行本鎮武牢<lb/>
韋陟天寳中為河東太守右相楊國忠忌其才望恐踐台<lb/>
衡乃引河東人呉豸之謂曰子能使人告陟乎吾以子為<lb/>
御史豸之告陟與御史中丞結託欲謀陷朝廷又誘陟姪<lb/>
<pb n="KR3k0013_WYG_759-6b"/>
韋允志證之坐貶桂嶺尉陟未之任再貶韶州平樂尉㑹<lb/>
禄山反䧟雒陽陟愛弟斌為賊所得國忠欲搆陟為賊通<lb/>
應濳令吏卒伺其所居欲脅之令陟憂死其土豪人勸陟<lb/>
曰昔張燕公竄逐藏於陳氏以免危亾詔命儻來誰敢申<lb/>
覆未若輕舟千里且匿溪洞候事清徐出豈不羙也陟<lb/>
慨然應之曰我積信於國朝非一代也况素所秉心無<lb/>
負神理命之合爾其敢逃刑燕公之謀誠媿厚意不能<lb/>
從也因謝遣之遂堅臥不動經嵗餘潼闗失守<lb/>
<pb n="KR3k0013_WYG_759-7a"/>
韓洪為駕部員外郎天寳中以不附權門為楊國忠所<lb/>
嫉貶循州司馬安禄山反哥舒翰守潼闗聞奏授華州<lb/>
長史防禦副使傳召至闗門指陳安危哥舒翰戰敗還<lb/>
京刑部尚書張均䧟賊為中書令仍偽署洪工部郎中<lb/>
侍御史洪與兄弟等謀携家出奔為賊覺乃令胡騎出<lb/>
入防援詭報騎將赴東京出城辭墓便欲竄匿為逆黨<lb/>
追執與兄前萬年縣尉浩及男平等一家七人皆見害<lb/>
肅宗靈武即位素聞洪名拜洪江陵長史山南東道採<lb/>
<pb n="KR3k0013_WYG_759-7b"/>
訪使兼御史中丞方倚以經濟及聞抗節深加悼愍<lb/>
甄濟字孟成安禄山表薦充范陽掌書記天寳末濟察<lb/>
禄山有異志謀以智免衛縣令齊玘誠信可託乃求使<lb/>
至縣具以誠告令弟澄密求羊血以為備至夜偽嘔血<lb/>
疾不能支遂舁歸及禄山反使偽節度使蔡希德領行<lb/>
戮者李掞等二人封刀來召察濟詐不起即就戮之濟<lb/>
以左手書云去不得李掞持刀向前濟引首以待希德<lb/>
歔欷歎之李掞退以實報禄山後安慶緒亦使人至縣<lb/>
<pb n="KR3k0013_WYG_759-8a"/>
強舁至東郡安國觀經月餘代宗收東都濟起詣軍門<lb/>
上謁乃送上都肅宗舘之於三司令受偽官瞻望以愧<lb/>
其心<lb/>
李峴為江陵長史至德元年江陵大都督永王璘擅領<lb/>
舟師下赴江陵以薛璆李臺卿蔡□劉巨鱗為謀主隂<lb/>
有割據之志肅宗聞之詔令歸於蜀璘不從唯峴辭疾<lb/>
赴行在<lb/>
叚秀實為安西判官肅宗即位於靈武徵安西兵節度<lb/>
<pb n="KR3k0013_WYG_759-8b"/>
使梁宰濳懷異圖秀實謂都將李嗣業曰豈有天子告<lb/>
急臣下晏然信浮妄之説豈明公之意耶嗣業遂見宰<lb/>
請發兵五千令嗣業統赴朔方以秀實為副帥<lb/>
穆寜性清剛重交遊以氣節自任天寳末佐採訪使廵<lb/>
按嘗過平原因與太守顔真卿密約擒禄山至是真卿<lb/>
亦倡義舉郡兵以拒禄山㑹寜間使持書遺真卿曰夫<lb/>
子為衛君乎更無他詞真卿得書大喜因奏署試大理<lb/>
評事河北採訪支使寜以長子屬母弟曰惟爾所適茍<lb/>
<pb n="KR3k0013_WYG_759-9a"/>
不乏嗣吾無累矣因往平原謂真卿曰先人有嗣矣古<lb/>
所謂死有輕於鴻毛者寜是也願佐公以定危難真卿<lb/>
深然之其後寜計或不行真卿迫蹙棄平原夜渡河走<lb/>
肅宗在鳯翔問狀真卿以不用寜言對肅宗發驛召寜<lb/>
將以右職待之㑹真卿以抗直失㫖事遂止<lb/>
蘇震為長安縣令甚著聲績天寳末逆賊禄山䧟京師<lb/>
𤣥宗幸蜀震與京兆尹崔光遠冐賊鋒捨棄家族自府<lb/>
廨署馳出開遠門殺賊守門者以行時肅宗興師靈武<lb/>
<pb n="KR3k0013_WYG_759-9b"/>
震渉歴山谷晝夜兼程以逹行在肅宗深嘉之即日拜<lb/>
御史中丞<lb/>
裴諝河南雒陽人襄鄧營田判官丁母憂東都復為史<lb/>
思明所䧟諝藏匿不出思明嘗為諝父將校懷舊恩又<lb/>
素慕諝名欲必得之因令捕騎數十跡之遂得諝思明<lb/>
見之甚喜呼為郎君不名偽授御史中丞主擊斷之任<lb/>
時思明殘殺宗室諝隂緩之全活者數百人又嘗密疏<lb/>
賊短長以聞事泄思明大怒詬罵僅而免死賊平除太<lb/>
<pb n="KR3k0013_WYG_759-10a"/>
子中允<lb/>
李承為河南採訪使郭納判官尹子期圍汴城䧟賊拘<lb/>
承送雒陽承在賊庭密疏姦謀多獲聞逹西京尅復例<lb/>
貶撫州臨川縣尉數月除德清令旬日拜監察御史<lb/>
薛之輿少居於海岱之間永泰中淄青節度使李正己<lb/>
初有淄青齊海登萊沂密德棣等州之地與田承嗣令<lb/>
狐彰薛嵩李寳臣梁崇義更相影響辟之輿為從事因<lb/>
奉使京師之輿逗遛不歸正己召之再三之輿報曰大<lb/>
<pb n="KR3k0013_WYG_759-10b"/>
人既未入朝之輿焉敢歸使因逃匿於山間十餘年建<lb/>
中後方復仕宦<lb/>
邵真為成德軍節度判官真嘗為李寳臣掌文翰深所<lb/>
信任寳臣死其子惟岳擅領父衆李正己田恱欲其同<lb/>
反各通使於惟岳真泣諫曰先公位兼將相受國厚恩<lb/>
大夫衰絰之中遽欲違命同隣道之惡背先公之志必<lb/>
不可也田恱與我密邇絶之恐速禍正己稍遠絶之易<lb/>
耳但令恱使還報請徐思其宜執正己使於京師因請<lb/>
<pb n="KR3k0013_WYG_759-11a"/>
致討朝廷必嘉大夫之忠而旌節可得若授節於正己<lb/>
即當臣之為之奈何惟岳許之令真草奏將發孔目吏<lb/>
胡震頗任事謂惟岳曰此事非細請與諸將吏議之至<lb/>
㑹議長史畢華曰先公與二道親好二十餘年一旦背<lb/>
之不可今執其使送京師大善脫未為朝廷所信正己<lb/>
兵強忽來襲我孤軍無援何以敵之不若仍舊勿絶徐<lb/>
觀其變惟岳又從之真又勸惟岳遣其弟惟簡入朝仍<lb/>
遣軍吏薛廣嗣請河東節度使馬燧軍求保薦屯兵束<lb/>
<pb n="KR3k0013_WYG_759-11b"/>
鹿田恱聞其謀使使謂惟岳曰邵真惑亂軍政必速殺<lb/>
之不然吾且自討其罪矣惟岳遂殺之德宗建中二年<lb/>
贈真戸部尚書與一子五品正員官<lb/>
張重政泗州刺史伾之子伾在州十餘年貞元二十一<lb/>
年拜金吾詔未至病卒軍吏欲令重政代為將軍政與<lb/>
其母徐氏拒不從獲免順宗詔曰前昭義軍泗州行營<lb/>
衙門兵馬使大中大夫太子賔客兼監察御史張重政<lb/>
門有勲力性推義勇夙聞克家之羙嘗稱撫衆之才近<lb/>
<pb n="KR3k0013_WYG_759-12a"/>
者其父初亡羣小扇惑誘以竒計俾執軍麾而重政與<lb/>
其母兄號泣固拒遂全懇願奔告元戎不為利回成其<lb/>
先志於家為孝子在國為忠臣軍部乂安行義昭著念<lb/>
兹名節感嘆良深宜洽恩榮俾宏激勸禮無避於金革<lb/>
理當繇於權奪戎章憲府式示兼崇可起復雲麾將軍<lb/>
守金吾衛大將軍員外置同正員檢校太子詹事兼御<lb/>
史中丞仍委淮南節度使與要職事任使<lb/>
髙彦昭不知何許人初事李正巳子納叛彦昭以濮州<lb/>
<pb n="KR3k0013_WYG_759-12b"/>
降於河南都統劉𤣥佐納怒殺其妻子彦昭後從𤣥佐<lb/>
救寜陵復汴州累以功授潁州刺史<lb/>
鄭雲逹德宗朝朱滔表為從事授監察御史後滔發兵<lb/>
助田恱為逆雲逹諭之不從遂棄妻子馳長安由檢校<lb/>
祠部員外郎授諫議大夫賜以金紫厚被賞賚<lb/>
路泌建中末為城門郎屬德宗違難奉天泌時在京師<lb/>
棄妻子濳詣行在所又從幸梁州排潰軍而出再為流<lb/>
矢所中裂裳濡血以䇿説渾瑊深敬待之<lb/>
<pb n="KR3k0013_WYG_759-13a"/>
裴行立江西道節度李錡之甥也初錡以宣州富饒有<lb/>
并吞之意遣四院隨身兵馬使張子良李奉山田少卿<lb/>
領兵三千分路將收宣池等州三軍夙有順志而未知<lb/>
發及是後確然同心行立亦思向順錡之密謀多决於<lb/>
行立屬以錡之密計傳於二將故得口約共子良等發<lb/>
兵於外行立應於内是夕子良等屯師於營聲言將行<lb/>
實伺便而動召其衆告之曰諸君知所為乎僕射反狀<lb/>
已聞於朝四方精兵咸聞進討况嘗湖鎮將相次見殺<lb/>
<pb n="KR3k0013_WYG_759-13b"/>
勢已蹙矣方遣吾軰遠襲宣城豈能保全徒死耳轉禍<lb/>
為福見機而作皆事機也於諸君如何衆皆悅從子良<lb/>
復諭之知志可保乃廻戈趨城行立舉火為應内外皷<lb/>
譟聲駭四逺行立先率兵直趨牙門錡驚問左右曰城<lb/>
外有何兵馬來曰張中丞錡大怒又問曰門外誰兵馬<lb/>
是何多也左右曰裴侍御錡撫膺曰行立背吾耶乃跣<lb/>
足匿於女樓之下最親將李鈞領挽硬三百人趨山亭<lb/>
院將戰為行立伏兵所截遽引退之須臾鈞已傳首城<lb/>
<pb n="KR3k0013_WYG_759-14a"/>
下錡舉家皆哭子良宣命城中具陳順逆連聲呼錡請<lb/>
令束身歸朝左右乃執錡裹之以幕縋而出之送於闕<lb/>
下<lb/>
令狐建父彰為滑亳魏博等州節度既終建初為三軍<lb/>
逼奪情禮建守死不從天下士多義之謂彰善終建後<lb/>
至大將軍<lb/>
李惟簡寳臣第三子也初王武俊既誅惟岳又械惟簡<lb/>
送京師德宗拘於客省防伺甚峻朱泚之亂惟簡斬闗<lb/>
<pb n="KR3k0013_WYG_759-14b"/>
而出奔赴奉天德宗嘉之用為禁軍將軍<lb/>
權臯為監察御史時𤣥宗在蜀㑹丁母䘮因家洪州時<lb/>
南北隔絶或踰嵗不聞詔命有中使奉宣至洪州經時<lb/>
未復過有求取州縣苦之時有王遘為南昌令將執按<lb/>
之因見臯白其事臯不言乆之埀涕曰方今何繇可致<lb/>
一勅使而遽有此言因掩涕而起遘遽拜謝之<lb/>
蘇弁為奉天縣主簿時德宗倉卒遷華縣令杜正元上<lb/>
府計事聞大駕至官吏惶恐皆欲奔竄山谷弁聲言於<lb/>
<pb n="KR3k0013_WYG_759-15a"/>
衆曰君上避狄臣下當伏難死節昔肅宗至新平安定<lb/>
二太守皆濳遁上命斬之以狥諸君知其事乎衆乃迎<lb/>
扈儲待無闕德宗嘉之就授試大理司直賊平拜監察<lb/>
御史歴三院<lb/>
髙沐進士及第以家族在鄆李師古署為判官居數年<lb/>
師道擅襲毎謀不順沐於同列郭昈李公度等必廣引<lb/>
古今成敗諭之前後説師道為善者凡數千言其判官<lb/>
李文㑹孔目官林英皆為師道信用乘間相與涕泣於<lb/>
<pb n="KR3k0013_WYG_759-15b"/>
師道前曰文㑹等血誠憂尚書之家事反為髙沐軰所<lb/>
嫉尚書柰何不惜十二州之地成髙沐等百代之名乎<lb/>
復日夜䜛搆繇是漸見疑忌令沐知萊州事而林英因<lb/>
奏事至京師吏密報師道云髙沐濳有誠欵至朝廷矣<lb/>
師道大怒李文㑹從而搆成之沐遂遇害於遷所而囚<lb/>
郭昈於萊州其血屬皆徙遠地及淮西平師道漸懼李<lb/>
公度與其大將李英曇乘其懼也説師道乃獻三州及<lb/>
入質長子初甚然之中悔將殺公度賈直言聞之謂師<lb/>
<pb n="KR3k0013_WYG_759-16a"/>
道用事諸奴曰今大禍將至豈非高沐寃氣所為又殺公<lb/>
度是益其疾也乃止逐英曇於萊州未至縊殺之又有<lb/>
崔承寵楊偕陳佑崔清皆以懷順為賊所惡李文㑹呼<lb/>
為髙沐之黨沐之遇害承寵等同被囚放郭昈名亞於<lb/>
沐雖不死備嘗困辱矣及劉悟平賊遽召李公度執手<lb/>
歔欷既除滑州節度首辟昈及公度為從事<lb/>
李夷簡為鄭縣丞遇朱泚僭逼德宗避難於奉天泚初<lb/>
揚言將迎車駕逆順未辨俄而遣使速出潼闗行至華<lb/>
<pb n="KR3k0013_WYG_759-16b"/>
州郵吏李翼縱之不問夷簡謂翼曰朱泚必有異謀前<lb/>
發幽隴兵五千救援襄城皆泚之部曲也今所遣使是<lb/>
必遣往襄城耳上越在外未有防虞若五千之兵倍道<lb/>
兼行不數日而至助泚為逆其為禍也非細不如徑追<lb/>
其使若果挾徵兵之符便宜戮之翼馳往潼闗及之鞠<lb/>
騐果有泚符實追襄城之兵也翼言於闗將元光光立<lb/>
斬泚使收其符遣使間道獻於行在遂以元光為華州<lb/>
刺史元光不舉翼之功時罕知者<lb/>
<pb n="KR3k0013_WYG_759-17a"/>
符璘田恱之將也德宗建中三年恱反與淄青李納㑹<lb/>
於濮陽因請助兵納分麾下數千人隨之至是納為河<lb/>
南諸軍所廹自濮陽奔歸濮州徴兵於悅悅使璘以三<lb/>
百騎䕶送之納兵既歸璘遂悉其衆降於馬燧遷璘試<lb/>
太子詹事兼御史中丞封儀陽郡王實封三百戸璘父<lb/>
令竒初為悦部將至是因璘之出遂令三子同降於燧<lb/>
悦怒執令竒令竒大呼慢罵之悦族其家贈令竒戸部<lb/>
尚書<lb/>
<pb n="KR3k0013_WYG_759-17b"/>
李景畧幽州人大厯末寓居河中李懷光為朔方節度<lb/>
使招在幕府奏授大理司直遷監察御史及懷光屯軍<lb/>
咸陽反狀始萌景畧説懷光請修宫闕迎大駕懷光不<lb/>
從景畧出軍門大哭曰誰知此軍一旦䧟於不義軍士<lb/>
相顧甚義之因退居私家<lb/>
王士則鎮州承宗之叔父也元和四年士則以承宗拒<lb/>
命率從事劉栖楚及騎士馳京師召見勞問之<lb/>
李全畧本姓王名日簡為鎮州小將節度使王承宗没<lb/>
<pb n="KR3k0013_WYG_759-18a"/>
軍情不安自拔歸朝授代州刺史<lb/>
田布成德節度使中書令𢎞正第三子也始𢎞正為田<lb/>
季安禆將鎮臨清縣布時尚幼嘗密説其父以其所鎮<lb/>
之衆歸朝宏正雖不能行甚竒重之<lb/>
傅良弼為神䇿行營樂壽鎮兵馬使李寰為博野鎮初<lb/>
王廷凑叛良弼寰所鎮介居燕趙而王㗖之以利脅之<lb/>
以威屢趣其降各以一旅之衆堅壁不戰賊不能取詔<lb/>
赦廷湊以良弼為沂州刺史<lb/>
<pb n="KR3k0013_WYG_759-18b"/>
楊元卿少孤慷慨有才畧時呉少誠專蔡州朝廷姑息<lb/>
之元卿白衣謁見署以劇縣旋辟為從事奏授試大理<lb/>
評事後事少陽轉監察裏行因上奏宰相吉甫深嘉慰<lb/>
納自是一歳或再隨奏至京師元卿每與少陽言諭以<lb/>
大義遂為凶黨所搆頼節度判官蘇肇保持免元卿濳<lb/>
奉朝廷内託少陽之事及少陽死其子元濟繼立元卿<lb/>
説曰先尚書性恡諸將皆饑寒今須布惠以自固府中<lb/>
有無元卿熟知之曷若散聘諸道卑辭厚禮以丈人行<lb/>
<pb n="KR3k0013_WYG_759-19a"/>
呼羣帥庶幾一助而諸將大獲矣元卿願將留後表上<lb/>
聞朝廷安得不從哉元濟許之元卿即日離蔡以賊勢<lb/>
盈虛條奏濳請詔諸道拘留使者元濟覺元卿妻陳氏<lb/>
并四男與蘇肇同日為元濟所殺詔授元卿岳王府司<lb/>
馬改太子僕射遷蔡州刺史未行改光禄大夫每宰相<lb/>
奏對延英必召入計事及蔡州平超拜左金吾衞將軍<lb/>
梁韋震唐末為宣武節度副使乾寜二年七月内昭宗<lb/>
狩於石門震奉表自虢畧山中間道奔問進獻行在昭<lb/>
<pb n="KR3k0013_WYG_759-19b"/>
宗大悦復命授檢校司徒震本名肇至是賜名震太祖<lb/>
特為製字其優遇如此<lb/>
後唐史敬容太原人事太祖為帳中綱紀甚親任之莊<lb/>
宗之初嗣晉王位李克寜隂搆異圖將害莊宗事發有<lb/>
日矣克寜密引敬容以邪謀諭之既而敬容白貞簡太<lb/>
后太后惶駭召張承業李存璋等圖之克寜等伏誅以<lb/>
功累歴郡守<lb/>
劉彥琮字比德雲中人也事武皇帝累從征役先是絳<lb/>
<pb n="KR3k0013_WYG_759-20a"/>
州刺史玉瓘叛武皇言於彥琮意欲致之無幾從畋於<lb/>
汾晉之郊彥琮奔絳瓘以為附己待之甚厚因命為親<lb/>
騎㑹瓘出獵於驅馳之際彥琮刄瓘之首來獻武皇甚<lb/>
竒之<lb/>
漢梁暉淦陽人少為盗㑹契丹犯闕暉收集徒黨先入<lb/>
磁州無所侵犯遣使送欵於髙祖暉偵知相州頗積餉<lb/>
且無守備遂以三月二十一日夜與其徒踰垣而入殺<lb/>
契丹十人奪噐用數萬計遂據其城北主先遣偽命相<lb/>
<pb n="KR3k0013_WYG_759-20b"/>
州節度使髙唐英率兵討之未幾北主至城下是月四<lb/>
日攻㧞之遂屠其城<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百五十九<lb/>
</p>
<p>
</p>
  </div>
</body>
</text>
</TEI>
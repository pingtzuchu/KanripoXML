<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百五十四</head>
    <p>
<pb n="KR3k0013_WYG_554-1a"/>
欽定四庫全書<lb/>
　册府元龜卷五百五十四　宋　王欽若等　撰<lb/>
　　國史部<lb/>
　　　總序<lb/>
古之王者世有史官君舉必書書法不隠所以慎言行<lb/>
示勸戒也自伏羲始造書契神農之世民風尚樸官設<lb/>
未備黄軒之臣曰倉頡取象鳥跡以作文字記諸言行<lb/>
竹册而藏之史官之作蓋自此始<hi>一云黄帝得圖書於河洛史皇倉頡状焉</hi>
<pb n="KR3k0013_WYG_554-1b"/>
<hi>又云沮誦倉頡為左右史</hi>夏商皆有太史<hi>古之太史雖以著述為宗而兼掌厯象夏太史終古</hi>
<hi>當桀之暴知其将亡乃執其圖法奔於商商太史高勢知紂之亂載其圖法奔於周</hi>周監二代竝<lb/>
建衆職春官宗伯之屬有太史掌建邦之六典下大夫<lb/>
二人上士四人小史掌邦國之志中士八人下士十有<lb/>
六人内史掌王之八柄之法以詔王治中大夫一人下<lb/>
大夫二人上士四人中士八人下士十有六人外史掌<lb/>
書外令四方之志及三皇五帝之書上士四人中士八<lb/>
人下士十有六人皆有府史胥徒之屬<hi>文武之時有史佚穆王有内史</hi>
<pb n="KR3k0013_WYG_554-2a"/>
<hi>作穆天子傳宣王有史籕幽王有太史伯陽一云老子為柱下史惠王有内史過襄王有内史叔興父</hi>諸<lb/>
侯亦各有國史<hi>齊有南史子余史囂晉有太史屠黍見晉之亂亦以其圖法歸周又有太史趙</hi>
<hi>太史董狐史墨史蘇衞有史華龍滑魯有太史克左丘明楚有左史倚相及史老秦穆公十三年初有史以紀</hi>
<hi>事魯又有外史鄭有太史而無名者而晉大夫趙鞅亦有書過之臣乃陪臣之僭也</hi>戰國之世咸<lb/>
有史官<hi>秦趙㑹澠池各命侍史書事齊田文每對賔客令紀於屏風皆其事也</hi>秦并天下<lb/>
有太史令御史之名<hi>太史令胡母敬作愽學章御史張蒼掌柱下方書之類是也</hi>漢<lb/>
武帝始置太史公位在丞相上<hi>以司馬談為之天下文書先上太史副上丞相</hi>
<hi>談卒子遷嗣</hi>宣帝改為太史令行太史公文書其修撰之職<lb/>
<pb n="KR3k0013_WYG_554-2b"/>
以官領之太史之官唯知占候而已<hi>又有禁中起居注注宫中起居之任</hi>
王莾改置柱下五史<hi>秩如御史聽事侍旁記其言行此又起居之職也</hi>漢氏中<lb/>
興圖籍多在東觀故使名儒著作其中有其名而尚未<lb/>
有官<hi>明帝時班固傅毅為蘭臺令史與雒陽令陳宗等四人著作東觀皆他官兼著作之名終漢之世率</hi>
<hi>以他官修史</hi>又有起居注<hi>馬皇后撰禁中起居之類是</hi>魏明帝太和中詔<lb/>
置著作郎一人佐郎一人竝𨽻中書省專掌國史亦有<lb/>
他官兼領<hi>衞覬以侍中充著作是也其後增佐郎為三人</hi>中書著作郎專修國<lb/>
史而起居注無聞焉吳蜀分據亦各有史職<hi>蜀有王崇補東觀吳</hi>
<pb n="KR3k0013_WYG_554-3a"/>
<hi>有左國史薛瑩右國史華覈太史令丁孚韋曜等參撰國書</hi>晉因魏制而中書著作<lb/>
郎雖掌史注亦為兼官<hi>著作郎俗謂之大著作荀朂以中書監孫盛以秘書監孫綽以</hi>
<hi>㪚騎常侍竝領著作</hi>惠帝元康二年改中書著作為秘書著作專掌<lb/>
史任𨽻秘書省<hi>後雖别置署而所𨽻如故</hi>佐郎八人<hi>秘書監自調補之</hi>哀帝<lb/>
興寧二年省四人孝武康寧元年復置八人<hi>晉制佐著作郎始到必撰名臣</hi>
<hi>入傳</hi>僭偽諸國亦有史職<hi>前趙劉聰有左國史撰其國君臣紀傳前凉張駿亦令史臣撰</hi>
<hi>國書於東苑後蜀西凉紀事委之門下南凉置國紀祭酒使撰録時事自餘偽主多置著作官前趙和苞後燕</hi>
<hi>董統之類是也</hi>宋因晉制改佐著作郎為著作佐郎掌國史兼<lb/>
<pb n="KR3k0013_WYG_554-3b"/>
集起居注<hi>宋室初建以未有名臣可作傳其制遂廢</hi>齊太祖建元二年初置史官<lb/>
歷梁陳國史起居之任多以他官兼領<hi>齊以㪚騎常侍檀超驃騎記室</hi>
<hi>江淹掌史職侍中王思逺掌起居注梁周捨為尚書吏部郎掌國史裴子野為著作郎仍兼掌國史及起居注</hi>
<hi>之名自齊梁至陳佐郎多為令僕子起家之選史職率以他官領之</hi>後魏置起居令史每<lb/>
行幸宴㑹則在御左右記録帝言及賔客訓答後又别<lb/>
置修起居注二人以他官領之而𨽻於集書省北齊别<lb/>
置起居省後周六官之建春官府置外史掌王言及作<lb/>
動之事以為國誌即起居之職也又有著作上士二人<lb/>
<pb n="KR3k0013_WYG_554-4a"/>
中士四人即佐郎之任皆掌綴國録起居著作之任自<lb/>
此分矣而著作不參史氏隋復置著作郎一人佐郎八<lb/>
人𨽻秘書省掌國史集注起居煬帝置起居舎人二員<lb/>
𨽻内史省<hi>以古有内史外史今著作如外史遂置起居官以掌其内焉</hi>唐高祖武德<lb/>
初因舊制史官𨽻秘書省著作局置郎二人佐郎四人<lb/>
太宗貞觀初省起居舎人改置起居郎二人𨽻門下省<lb/>
<hi>省中每日仗退後帝與宰臣參議政事令起居郎一人執簡記録</hi>三年别置史舘於禁<lb/>
中專掌國史以他官兼領卑品有才亦以直舘命宰臣<lb/>
<pb n="KR3k0013_WYG_554-4b"/>
監修𨽻門下省著作局始罷領史職是年又於中書置祕<lb/>
書内省以脩五代史高宗顯慶二年置起居舎人二員<lb/>
𨽻中書省分掌左右龍朔二年改郎為左史舎人為右<lb/>
史咸亨元年復舊武后天授二年又為左右史長壽二<lb/>
年始修時政紀<hi>自永徽以後左右史唯得對仗承旨仗下後謀議皆不聞是年宰相姚璹上言</hi>
<hi>以為帝王謨訓不可遂無紀述若不宣自宰相史官疎遠無得而書之遂請仗下後所言軍國政要宰相一人</hi>
<hi>撰録為時政紀</hi>神龍初復以左右史為起居郎舎人<hi>每皇帝御殿對立於</hi>
<hi>殿下左郎右舎人有命臨陛聽退而書之以為起居注凡册命啓奏封拜薨免悉載之以送史舘</hi>明皇<lb/>
<pb n="KR3k0013_WYG_554-5a"/>
開元二十五年移史館於中書省北以其地切樞密記<lb/>
事附近也憲宗元和四年令登朝官入館者竝為修撰<lb/>
不過三員<hi>官高者一人為判官</hi>非登朝者竝為直館其宰相常以<lb/>
一人監修國史亦有只監修國史<hi>景龍中以侍中紀處訥中書令楊再思兵</hi>
<hi>部侍郎宋楚客中書侍郎蕭志忠竝修國史頓置四人代宗朝宰相元載憲宗朝宰相齊抗竝兼修國史</hi>史<lb/>
官受任於外亦或兼領史職就治所修撰及有許在家<lb/>
修史者<hi>開元八年以并州大都督府長史燕國公張説兼修國史齎史夲就并州隨軍修撰其後詔説</hi>
<hi>致仕在家修史吳兢遷荆州司馬令就治所修唐書沈傳師湖南觀察使齎憲宗實録就領修撰</hi>五代<lb/>
<pb n="KR3k0013_WYG_554-5b"/>
官局因循無改原夫史氏之職肇於上世所以記人君<lb/>
之言動載邦國之美惡著為典式垂之來裔申褒貶之<lb/>
微旨為懲勸之大法故其司筆削之任慎良直之選歷<lb/>
代審官莫斯為重今之所紀者凡推擇簡任之尤異討<lb/>
論撰述之始末家世職業之嗣掌揚㩁讐對之裁議冲<lb/>
識方正以無忒恩遇寵待而隆厚咸用標次以彰厥善<lb/>
其有踈畧差戾受嗤於作者搆虗失實有紊乎書法乃<lb/>
至以鄙淺之識貽叨據之誚亦用參紀申儆于後其有<lb/>
<pb n="KR3k0013_WYG_554-6a"/>
注録之部次譜籍之名學方志之辨析世績之敷述皆<lb/>
司籍之事資博聞之益咸用綴緝以成倫要凡國史部<lb/>
十有三門<lb/>
　　　　選任　　公正　　恩奨<lb/>
　　　選任<lb/>
自軒轅之世即置史官蒼頡沮誦實居其職爾後夏終<lb/>
商摯周任佚籕秦胡母氏漢司馬遷皆司記事之任竝<lb/>
有良史之目逮于後漢乃命鴻碩入直東觀撰述國史<lb/>
<pb n="KR3k0013_WYG_554-6b"/>
謂之著作歴代而下其選彌重或以文學為時主之稱<lb/>
或以才識因名臣之薦至有成書於外郡終老於册府<lb/>
其所寄任亦可知也然則胡母而上不聞司馬父子是<lb/>
謂私作今之論著以班固為之首<lb/>
後漢班固明帝時為蘭臺令史與前睢陽令陳宗長陵<lb/>
令尹敏司𨽻從事孟冀共成世祖夲紀遷為郎典校秘<lb/>
書固又撰功臣平林新市公孫述事作列傳載紀二十<lb/>
八篇奏之帝乃復使終成前所著書<lb/>
<pb n="KR3k0013_WYG_554-7a"/>
劉珍安帝時為謁者僕射永寧元年詔珍與校書劉騊<lb/>
駼作建武以來名臣傳<lb/>
李尤為諫議大夫受詔與謁者僕射劉珍等俱撰漢記<lb/>
劉騊駼臨邑侯復子也騊駼及從兄平望侯毅竝有才<lb/>
學永寧中鄧太后召毅及騊駼入東觀與謁者僕射劉<lb/>
珍著中興以下名臣烈士傳<lb/>
張衡字平子南陽人少善属文安帝雅聞衡善術學公<lb/>
車特徴拜郎中再遷為太史令順帝初再轉復為太史<lb/>
<pb n="KR3k0013_WYG_554-7b"/>
令自去史職五載復還先是永初中謁者僕射劉珍校<lb/>
書郎劉騊駼等著作東觀撰著漢記因定漢家禮儀上<lb/>
言請衡參論其事㑹並卒而衡常歎息欲終成之<lb/>
馬融桓帝時為南郡太守免官復拜議郎在東觀著述<lb/>
邊韶字孝先陳留浚儀人以文學知名桓帝時為臨潁<lb/>
侯相徴拜大中大夫著作東觀<lb/>
伏無忌為侍中屯騎校尉元嘉中詔無忌與黄景崔寔<lb/>
等共撰漢記<lb/>
<pb n="KR3k0013_WYG_554-8a"/>
崔寔為大將軍梁冀司馬與邊韶延篤等著作東觀<hi>延篤</hi>
<hi>傳又載篤為議郎與朱穆邊韶共著作東觀</hi>
楊彪靈帝熹平中以博習舊聞公車徴拜議郎與馬日<lb/>
磾盧植蔡邕等著作東觀<lb/>
荀悦為黄門侍郎獻帝好典籍嘗以班固漢書文繁難<lb/>
省乃令悦依左氏傳體以為漢紀三十篇詔尚書給筆<lb/>
札辭約事詳論辨多美<lb/>
吳韋曜為黄門侍郎廢帝即位諸葛恪輔政表曜為太<lb/>
<pb n="KR3k0013_WYG_554-8b"/>
史令撰吳書<lb/>
華覈為左國史後主時覈上疏曰臣聞五帝三王皆立<lb/>
史官叙録功美垂之無窮漢時司馬遷班固咸命世大<lb/>
才所撰精妙與六經俱傳大吳受命建國南土大皇帝<lb/>
末年命太史令丁孚郎中項峻俱非史才其所撰作不<lb/>
足紀録至少帝時更差韋曜周昭薛瑩梁廣及臣五人<lb/>
訪求往事所共撰立備有本末昭廣先亡曜負恩蹈罪<lb/>
瑩出為將復以過徙其書遂委滯迄今未撰奏臣愚淺<lb/>
<pb n="KR3k0013_WYG_554-9a"/>
才劣適可為瑩等記注而已若使撰合必襲孚峻之跡<lb/>
懼墜大皇帝之元功損當時之盛美瑩渉學既博文章<lb/>
尤妙同寮之中瑩為冠首今見吏雖多經學記述之才<lb/>
如瑩者少是以慺慺為國惜之實欲使卒垂成之功編<lb/>
於前史之末奏上之後退塡溝壑無所復恨後主遂召<lb/>
瑩還為左國史<lb/>
晉傅𤣥魏末為郎中與東海繆施俱以時譽選入著作<lb/>
撰集魏書<lb/>
<pb n="KR3k0013_WYG_554-9b"/>
華嶠惠帝元康初為尚書後以嶠博聞多識屬書典實<lb/>
有良史之志轉秘書監中書散騎著作及治禮音律天<lb/>
文數術南省文章門下撰集皆典統之<lb/>
華暢嶠少子也嶠漢書十典未成秘書監繆徽奏暢為<lb/>
著作佐郎卒成十典<lb/>
虞預為著作郎除散騎常侍仍領著作著晉書四十餘<lb/>
卷<lb/>
干寳為著作郎時中興草創未置史官中書監王遵上<lb/>
<pb n="KR3k0013_WYG_554-10a"/>
疏曰夫帝王之迹莫不秘書著為令典垂之無窮宣皇<lb/>
帝廓定四海武皇帝受禪于魏至徳大勳等蹤上聖而<lb/>
紀傳不存於王府徳音未被乎管絃陛下聖明當中興<lb/>
之盛宜建立國史撰集帝紀上敷祖宗之烈下紀佐命<lb/>
之勳務以實録為後代之凖厭率土之望悦人神之心<lb/>
斯誠雍熈之至美王者之𢎞基也宜備史官勑佐著作<lb/>
郎干寳等漸就撰集元帝納焉寶於是始領國史<lb/>
王隱字處叔陳郡人建興中過江太興初元帝召隱及<lb/>
<pb n="KR3k0013_WYG_554-10b"/>
郭璞俱為著作郎令撰晉史<lb/>
朱鳳晉陵人吳震吳人單族有史才秘書監華譚薦二<lb/>
人擢補著作佐郎竝皆稱職<lb/>
謝沉除尚書度支郎何充庾氷竝稱沉有史才遷著作<lb/>
郎撰晉書三十餘卷<lb/>
徐廣東筦人孝武時為員外散騎常侍領著作尚書奏<lb/>
曰左史述言右官書事乘志顯於晉鄭春秋著乎魯史<lb/>
自聖代有造中興記者道風帝典煥乎史䇿而太和以<lb/>
<pb n="KR3k0013_WYG_554-11a"/>
降世歷三朝𤣥風聖迹儵為疇古臣等參詳宜勑著作<lb/>
郎徐廣撰成國史於是勑廣撰集焉遷驍騎将軍領徐<lb/>
州大中正轉正員常侍大司農仍領著作如故勒成晉<lb/>
紀上之因乞解史任不許<lb/>
宋王韶之琅邪臨沂人私撰晉陽秋成時人謂之宜居<lb/>
史職即除著作郎使續後事<lb/>
裴松之為尚書部郎仁威記室參軍出為諸暨令元嘉<lb/>
中受詔續何承天宋史未及成而卒<lb/>
<pb n="KR3k0013_WYG_554-11b"/>
何承天元嘉十六年除著作佐郎撰國史<lb/>
荀伯子少好學博覽經傳為員外散騎侍郎著作郎徐<lb/>
廣重其才學舉伯子及王韶之竝為佐郎助撰晉史<lb/>
南齊丘巨源少舉丹陽郡孝亷為宋孝武所知大明五年<lb/>
勑助徐爰撰國史<lb/>
檀超為散騎常侍司徒右長史建元二年初置史官以<lb/>
超與驃騎記室江淹掌史職<lb/>
王思遠高宗時為侍中掌優策及起居注<lb/>
<pb n="KR3k0013_WYG_554-12a"/>
梁任孝㳟以外祖丘它與高祖有舊高祖聞其有才學<lb/>
召入西省撰史<lb/>
裴子野撰宋畧成吏部尚書徐勉言之於高祖以為著<lb/>
作郎掌國史及起居注除通直正員外郎著作如故勑<lb/>
使撰方國使圖<lb/>
周興嗣天監中為員外散騎侍郎佐撰國史十二年遷<lb/>
給事中撰史如故<lb/>
劉沓天監初為太學博士佐周捨撰國史至大通初為<lb/>
<pb n="KR3k0013_WYG_554-12b"/>
東宫通事舎人勑代裴子野知著作郎<lb/>
陸雲公為尚書儀曹郎頃之即入直壽光省以本官知<lb/>
著作郎事俄除著作郎累遷中書黄門郎竝掌著作<lb/>
沈峻為五經博士時中書舎人賀琛奉勑撰梁史乃啓<lb/>
峻及孔子袪補西省學士助撰録書成入兼中書通事<lb/>
舎人<lb/>
後魏鄧穎為中書侍郎太武詔太常崔浩集諸文學撰<lb/>
述國書穎與浩弟覽等俱參著作事<lb/>
<pb n="KR3k0013_WYG_554-13a"/>
崔浩為光禄大夫太武詔浩曰昔皇祚之興世隆北土<lb/>
積德累仁多歷年載澤流蒼生義聞四海我太祖道武<lb/>
皇帝協順天人以征不服應期撥亂奄有區夏太宗承<lb/>
綂光隆前緒釐正刑典大業維新然荒域之外猶未賓<lb/>
服此祖宗之遺志而貽功于後也朕以眇年獲奉宗廟<lb/>
戰戰兢兢如臨深谷故即位之初不遑寧處揚威朔裔<lb/>
掃定赫連逮于神䴥始命史職注集前功以成一代之<lb/>
典自爾以來戎旗仍舉秦隴尅定徐兖無塵平遁宼於<lb/>
<pb n="KR3k0013_WYG_554-13b"/>
龍川討孽豎於凉域豈朕一人獲濟於此頼宗廟之靈<lb/>
群公卿士宣力之效也而史闕其職篇籍不著每懼斯<lb/>
事之墜焉公德冠朝列言為世範小大之任望君存之<lb/>
命公留臺綜理史務述成此書務從實録浩於是監秘<lb/>
書事以中書侍郎高允散騎侍郎張偉參著作續成前<lb/>
紀至於損益褒貶折衷潤色浩所摠焉<lb/>
高允與司徒崔浩述成國記以本官領著作郎<lb/>
隂仲達武威姑臧人少以文學知名司徒崔浩啓仲達<lb/>
<pb n="KR3k0013_WYG_554-14a"/>
與叚承根云二人俱凉土才華同修國史除秘書著作<lb/>
郎<lb/>
叚承根好學機辯有文思而性疎薄司徒崔浩見而竒<lb/>
之以為才堪著述言之太武請為著作郎引以同事<lb/>
高讜為游擊將軍與崔浩共參著作遷中書侍郎<lb/>
程駿為著作郎獻文皇帝中除密郡太守尚書李敷奏<lb/>
曰夫君之使臣必湏終効駿實史才方申直筆千里之<lb/>
任十室可有請留之數載以成前籍後授方伯愚以為<lb/>
<pb n="KR3k0013_WYG_554-14b"/>
允書奏從之<lb/>
李輔字伯尚少有重名孝文毎云此李氏之千里駒勑<lb/>
撰太宗起居注尋遷秘書丞一<lb/>
韓顯宗為著作郎孝文曾謂顯宗及程靈虬曰著作之<lb/>
任國言是司卿等之才朕自委悉中省之品卿等所聞<lb/>
若取之古人班馬之徒固自遼闊若求當代文學之能<lb/>
卿等應推崔孝伯<lb/>
袁飜少以才學擅美一時宣武景明初李彪在東觀飜<lb/>
<pb n="KR3k0013_WYG_554-15a"/>
為徐紇所薦彪引兼著作佐郎以參史事<lb/>
游雅字伯度為東雍州刺史徴為秘書監委以國史之<lb/>
任<lb/>
崔光本名孝伯字長仁為著作郎與秘書丞李彪參撰<lb/>
國書宣武初為侍郎初光與李彪共撰國書太和之末<lb/>
彪改著作專以史事任光彪尋以罪廢宣武居諒闇彪<lb/>
上表求成魏書詔許之彪遂以白衣於秘書省著述光<lb/>
雖領史官以彪意在專功表解侍中著作以讓彪宣武<lb/>
<pb n="KR3k0013_WYG_554-15b"/>
不許<lb/>
李彪字道固為秘書丞分領著作事<lb/>
于忠為衞尉卿詔與吏部尚書元暉度支尚書元康河<lb/>
南尹元萇等推定歷代姓族<lb/>
李琰之為彭城王勰行臺參軍尋為侍中李彪啓著作<lb/>
郎修國史累轉黄門郎修國史<lb/>
房景先為員外郎侍中穆紹啓景先撰世宗起居注<lb/>
陽休之荘宗時為輕車將軍李神雋監起居注休之與河<lb/>
<pb n="KR3k0013_WYG_554-16a"/>
東裴伯茂范陽盧元明河間邢子明等俱入撰次後為<lb/>
太保長孫稚府属尋勑與魏收李同軌等修國史<lb/>
北齊杜臺卿字少山文筆尤工見稱當世以中書黄門<lb/>
侍郎兼大著作修國史<lb/>
魏收字伯起後魏節閔時為散騎侍郎尋勑典起居注<lb/>
并修國史後為神武府属崔暹言於文襄曰國史事重<lb/>
公家父子霸王功業皆湏具載非收不可文襄啓收兼<lb/>
散騎常侍修國史武定二年除正常侍領兼中書侍郎<lb/>
<pb n="KR3k0013_WYG_554-16b"/>
仍修史神武謂收曰卿勿見陳元康等在吾目下趨走<lb/>
謂吾以為勤勞我世身名在卿手勿謂我不知尋加兼<lb/>
著作郎天祐元年除中書令兼著作郎二年詔撰魏史<lb/>
帝使收専其任又詔平原王高隆之摠監之署名而已<lb/>
帝勑收曰好直筆我終不作魏太武誅史官<lb/>
孫搴字彦舉少厲志勤學為國子助教太保崔光引修<lb/>
國史<lb/>
權㑹文義該洽兼明風角𤣥象被尚書符追著作修國<lb/>
<pb n="KR3k0013_WYG_554-17a"/>
史監知太史局事<lb/>
後周柳虬為秘書丞時秘書雖領著作不參史事自虬<lb/>
為丞始令監掌焉<lb/>
隋姚察仕陳累遷戎昭将軍知撰梁史事後主纂業勑<lb/>
兼東宫通事舎人将軍知撰史如故高祖開皇九年詔<lb/>
授秘書丞别勑成梁陳二代史<lb/>
薛徳音道衡之從子有雋才起家為游騎尉佐魏澹修<lb/>
魏史成遷著作郎<lb/>
<pb n="KR3k0013_WYG_554-17b"/>
劉炫河間人少以聰敏見稱為郡禮曹從事以吏幹<lb/>
知名奉勑與著作郎王劭同修國史<hi>初劭為著作佐郎以母憂去職</hi>
<hi>在家著齊書時制禁私撰史為内史侍郎李元操所奏帝怒遣使收其書覧而悦之於是起為員外散騎</hi>
<hi>侍郎修起居注</hi>
劉焯以儒學知名舉秀才射策甲科與著作郎王劭同<lb/>
修國史<lb/>
潘徽為晉王揚州博士煬帝嗣位詔徽與著作佐郎陸<lb/>
從典太常博士褚亮歐陽詢等助越公楊素撰魏書㑹<lb/>
<pb n="KR3k0013_WYG_554-18a"/>
素薨而止<lb/>
唐蕭瑀為中書令武德五年十二月詔曰司典序言史<lb/>
官記事考論得失究盡變通所以裁成義類懲惡勸善<lb/>
多識前古貽鑒將來伏羲以降周秦斯及兩漢相傳三<lb/>
國竝命迄于晉宋載籍備焉自有魏南徙乘機撫運周<lb/>
隋禪代歷世相仍梁氏稱邦跨據淮海齊遷龜鼎陳建<lb/>
宗枋莫不自命正朔緜歴歲祀各殊徽號刪定禮儀至<lb/>
於發跡開基受終告代嘉謀善政名臣奇士立言著績<lb/>
<pb n="KR3k0013_WYG_554-18b"/>
無乏於時然簡牘未編紀傳咸闕炎凉已積謡俗遷訛<lb/>
餘烈遺風泯焉將墜朕握圖馭宇長世字民方立典謨<lb/>
永垂憲則顧彼湮落用深軫悼有懐撰次實資良直中<lb/>
書令蕭瑀給事中王敬業著作郎殷聞禮可修魏史侍<lb/>
中陳叔達秘書丞令狐德棻太史庾儉可修周史兼中<lb/>
書令封德彞中書舎人顔師古可修隋史大理卿崔善<lb/>
為中書舎人孔紹安太子洗馬蕭德言可修梁史太子<lb/>
詹事裴矩兼吏部郎中祖孝孫前秘書監魏徴可修齊<lb/>
<pb n="KR3k0013_WYG_554-19a"/>
史秘書監竇璡給事中歐陽詢秦王文學姚思廉可修<lb/>
陳史務加詳覈博採舊文義在不刋書法無隱<lb/>
房𤣥齡為司空貞觀二十年詔宜令修國史所更撰晉<lb/>
書詮次舊文裁成義類俾夫湮落之誥咸使發明其有<lb/>
所須可依修五代史故事若少學士亦量追取於是房<lb/>
𤣥齡與中書令禇遂良太子左庶子許敬宗掌其事又<lb/>
召中書舎人來濟著作郎陸元仕劉子翼守主客郎中<lb/>
盧承基太史令李淳風太子舎人李義府薛元超起居<lb/>
<pb n="KR3k0013_WYG_554-19b"/>
郎上官儀主客員外郎崔行功刑部員外郎辛𤣥馭著<lb/>
作佐郎劉裔之光禄主簿楊仁卿御史主簿李延壽校<lb/>
書郎張文㳟竝當時属文士分功撰録<lb/>
許敬宗為中書令敬宗先受詔與中書侍郎許圉師太<lb/>
史令李淳風著作佐郎楊仁卿著作郎顧裔等撰貞觀<lb/>
二十三年已後至顯慶三年實録顯慶四年二月撰成<lb/>
二十卷<lb/>
劉仁軌為左庶子同中書門下三品咸亨四年三月詔<lb/>
<pb n="KR3k0013_WYG_554-20a"/>
仁軌與吏部侍郎同中書門下三品李敬𤣥中書侍郎<lb/>
郝處俊黄門侍郎高如周等竝修國史仁軌等於是引<lb/>
左史李仁實專掌其事<lb/>
武三思為特進則天長安三年正月勑宜令三思與納<lb/>
言李嶠正諫大夫朱敬則司農少卿徐彦伯鳳閣舎人<lb/>
魏知古崔融司封郎中徐堅左史劉知幾直史館吳兢<lb/>
修唐史採四方之志成一家之言長懸楷則以貽勸誡<lb/>
魏元忠為中書令神龍元年十二月制左散騎常侍静<lb/>
<pb n="KR3k0013_WYG_554-20b"/>
德郡王武三思與元忠及禮部尚書祝欽明及史官太<lb/>
常少卿徐彦伯秘書少監栁冲國子司業崔融中書舎<lb/>
人岑羲徐堅等修則天實録<lb/>
吳兢勵志强學博通經史魏元忠朱敬則居相輔薦兢<lb/>
有史才堪居近侍因令直史館修國史累遷右補闕與<lb/>
韋承慶崔融劉子𤣥撰則天實録<lb/>
張説為并州大都督府長史開元八年詔曰肇有書契<lb/>
是興簡册所以彰平得失示以懲勸非夫詳而有體辨<lb/>
<pb n="KR3k0013_WYG_554-21a"/>
而不華含陽秋之蘊摠墳誥之賾豈能光我司典崇其<lb/>
立言右羽林軍将軍攝御史大夫權檢校并州大都督<lb/>
府長史持節天平軍節度大使燕國公張説多識前志<lb/>
學于舊史文成微婉詞潤金石諒可以昭振風雅光揚<lb/>
軌訓可兼修國史仍齎史本就并州修撰<lb/>
柳芳肅宗朝為史官與同職韋述受詔添修吳兢所撰<lb/>
國史未竟而亡<lb/>
于休烈為工部侍郎修國史宰臣李揆嫉之改為國子<lb/>
<pb n="KR3k0013_WYG_554-21b"/>
祭酒休烈性本淳謹怡然自適代宗即位甄别名品宰<lb/>
臣元載稱之乃拜右散騎常侍依前兼修國史<lb/>
令狐峘愽貫羣書有口辯楊綰為禮部侍郎修史引入<lb/>
史館自華原尉拜拾遺累遷禮部侍郎貶衡州别駕貞<lb/>
元初李泌為相召拜右庶子史館修撰又貶吉州别駕<lb/>
監修國史奏峘所撰代宗實録一分請於貶所畢功<lb/>
張薦字孝舉少精史傳大歴中浙西觀察使李涵表薦<lb/>
其才可掌史任乃詔授左司禦率府兵曹參軍既至關<lb/>
<pb n="KR3k0013_WYG_554-22a"/>
下以母老疾不拜命母喪闋禮部侍郎于劭舉前事以<lb/>
聞召充史館修撰兼陽翟尉累遷工部侍郎卒薦聰明<lb/>
强記無不通貫自始命至嘗兼史館修撰在史館二十<lb/>
餘年<lb/>
蔣乂初名武貞元九年自前河南府王屋縣尉為右拾<lb/>
遺史館修撰德宗重難其職制未下前召見於延英殿<lb/>
方命官元和四年為秘書少監兼史館修撰奉詔與獨<lb/>
孤郁韋處厚同修德宗實録<lb/>
<pb n="KR3k0013_WYG_554-22b"/>
路隨為翰林侍講學士諫議大夫韋處厚為中書舎人<lb/>
長慶二年十月勑隨處厚嘗在史館才行可稱伏以憲<lb/>
宗實録未修灼資論撰宜兼充史館修撰仍分日入史<lb/>
館修實録未畢之間且許不入内署仍放朝參<lb/>
沈傅師為翰林學士中書舎人史館修撰預修憲宗實<lb/>
録長慶三年出為湖南觀察使中書侍郎平章事監修<lb/>
國史杜元頴奏臣自去年奉詔命各據見在史官分修<lb/>
憲宗實録今縁沈傅師改官若更求人選擇非易其沈<lb/>
<pb n="KR3k0013_WYG_554-23a"/>
傅師當分雖捜羅未周條目紀綱已粗有緒竊以班固<lb/>
居鄉里而繼成漢書陳壽處私家而專精國志𤣥宗國<lb/>
史張説在本鎮兼修代宗編年令狐峘自外郡奏上遠<lb/>
考前代近參本朝皆可明徴實有成例其沈傅師一分<lb/>
伏望勑就湖南修畢先送史舘與諸史官參詳然後聞<lb/>
奏庶使官業責成有終始之效傳聞摭實無同異之差<lb/>
制可<lb/>
蔣係乂子也太和二年為右拾遺史舘修撰與同職沈<lb/>
<pb n="KR3k0013_WYG_554-23b"/>
傅師鄭瀚陳夷行李漢等奉詔撰憲宗實録四年書成<lb/>
奏御轉尚書工部員外郎遷本司郎中皆兼史職<lb/>
宇文籍以咸陽尉直史館與韓愈同成順宗實録遷監<lb/>
察御史後又為駕部員外郎史職與韋處厚路隨沈傅<lb/>
師同修憲宗實録<lb/>
王彥威為諌議大夫太和六年二月以彥威及户部郎<lb/>
中楊漢公祠部員外郎蘓滌右補闕裴休竝以本官充<lb/>
史舘修撰<hi>故事史官不過三員少或止於兩員至是四人竝命時論深以為非</hi>
<pb n="KR3k0013_WYG_554-24a"/>
李讓夷為諫議大夫開成元年四月以讓夷竝權知起<lb/>
居舎人事先是宰臣於閣内奏起居舎人李襄有痼疾<lb/>
請替帝曰朕聞禇遂良為諫議大夫嘗兼此官卿可盡<lb/>
言今諫議大夫姓名宰臣李石遂奏李讓夷馮定孫簡<lb/>
蕭俶帝曰讓夷可也<lb/>
孟穆為户部郎中大中八年七月監修鄭郎奏當館修<lb/>
撰直館共四員准故事以通籍者為直館伏以修史重<lb/>
事合選廷臣秩序或卑筆削不稱其直館伏請停廢更<lb/>
<pb n="KR3k0013_WYG_554-24b"/>
添修撰二員從之其舊直館萬年尉張範涇陽尉李節<lb/>
勒守本官以穆及駕部員外郎李渙竝充修撰通舊為<lb/>
四員分修四季之事<lb/>
蔣偕有史才為補闕史館修撰咸通中與同職盧耽牛<lb/>
藂等受詔修文宗實録<lb/>
柳玭為吏部侍郎昭宗大順中宰相監修國史杜讓能<lb/>
以宣宗懿宗僖宗三朝實録未修乃奏玭及右補闕裴<lb/>
廷裕左拾遺孫泰駕部員外郎李商太常博士鄭光庭<lb/>
<pb n="KR3k0013_WYG_554-25a"/>
等十五人分修之<lb/>
後唐張昭長興四年七月以前都官員外郎知制誥史<lb/>
館修撰復為尚書職方員外郎依前知制誥著作郎直<lb/>
史館張守吉為右補闕竝充史館修撰著作佐郎尹拙<lb/>
為左拾遺王慎徽為右拾遺竝依前直史館國朝舊事<lb/>
以本官直館者皆為畿縣尉今以諫官直史館自拙等<lb/>
始從監修國史李愚奏也<lb/>
晉趙瑩為相監修國史天福六年二月勑曰有唐遠自<lb/>
<pb n="KR3k0013_WYG_554-25b"/>
高祖下暨明宗紀傳未分書志或闕今耳目相接尚可<lb/>
詢求若歲月更深何由尋訪宜令户部侍郎張昭起居<lb/>
郎賈緯秘書少監趙熈吏部侍郎鄭受益左司員外郎<lb/>
李為光等修撰唐史仍令宰臣趙瑩監修其年四月瑩<lb/>
奏所修唐史首尾二十一朝緜歴三百餘載其於筆削<lb/>
斯實難辦必藉羣才司分事任張昭等五人奉勑同撰<lb/>
内起居郎賈緯丁憂去官竊以刑部侍郎呂琦侍御史<lb/>
尹拙皆富典墳嘗親簡牘勸善懲惡雅符班馬之規廣<lb/>
<pb n="KR3k0013_WYG_554-26a"/>
記備言必稱董南之職上祈聖鑒俾共編修詔從之以<lb/>
琦為户部侍郎以拙為倉部員外郎與張昭等同修唐<lb/>
史<lb/>
漢賈緯為諫議大夫乾祐二年二月勑曰載唐虞之盛<lb/>
傳彼古文明得失之由存乎信史恭惟高祖皇帝受天<lb/>
厯數纉漢基圖戎虜蠻夷懾靈旗而内附禮樂征伐建<lb/>
王道於大中功格於上𤣥化行乎率土將欲示其軌範<lb/>
約彼春秋接高光紀聖之書續班馬紀言之典廢而不<lb/>
<pb n="KR3k0013_WYG_554-26b"/>
舉闕孰甚焉左諫議大夫賈緯左拾遺竇儼右拾遺王<lb/>
紳等才學淵深論辯蜂起分職方提於直筆編年允屬<lb/>
於鴻儒宜令緯等同修高祖實録呈進仍令宰臣蘇逄<lb/>
吉監修<lb/>
周張昭為兵部尚書顯德三年十二月勑太祖聖皇帝<lb/>
實録并梁均帝唐清泰二主實録宜差張昭修宜同修<lb/>
官委張昭定名奏請四年正月昭上言奉勑編修太祖<lb/>
實録及唐梁二末主實録今請國子祭酒尹拙太子詹<lb/>
<pb n="KR3k0013_WYG_554-27a"/>
事劉溫叟同於史舘編修<lb/>
　　　公正<lb/>
夫簡牘之興得失攸紀善惡無隱曲直遂分是故勸沮<lb/>
於斯人見信於來裔其或紀言動之任舉春秋之旨雖<lb/>
微婉之斯在亦纎芥之必書故使哿矣之言足徴於龜<lb/>
鑑直哉之筆若列於日星斯蓋得執簡之餘芳書法之<lb/>
遺懿者已<lb/>
董狐為晉太史晉趙穿襲殺靈公於桃園<hi>虞翻曰園名也</hi>而迎<lb/>
<pb n="KR3k0013_WYG_554-27b"/>
趙盾趙盾素貴得民知靈公少侈民不附故為弑君盾<lb/>
復位晉太史董狐書曰趙盾弑其君以視於朝盾曰弑<lb/>
者趙穿我無罪太史曰子正卿而亡不出境反不能誅<lb/>
國亂非子而誰孔子聞之曰董狐古之良史書法不隱<lb/>
<hi>不隱盾之罪</hi>宣子良大夫也為法受惡<hi>聞義則服杜預曰言其為法受屈也</hi>惜<lb/>
也出疆乃免<lb/>
齊太史<hi>失姓名</hi>崔杼弑其君荘公光立景公而相之太史<lb/>
書曰崔杼弑其君崔子殺之其弟嗣書而死者二人<hi>嗣續</hi>
<pb n="KR3k0013_WYG_554-28a"/>
<hi>也并前有三人死</hi>其弟又書乃舎之南史氏聞太史盡死執簡<lb/>
以徃聞既書矣乃還<hi>傳言齊有史崔杼之罪所以聞</hi>
吳韋曜為孫皓侍中領任國史皓欲為父和作紀曜執<lb/>
以和不登帝位宜名為傳如是者非一漸見責怒<lb/>
晉孫盛歴著作郎秘書監著晉陽秋詞直理正稱良史<lb/>
焉既而大司馬桓溫見之怒謂盛子曰枋頭誠為失利<lb/>
何至乃如尊君所説若此史遂行自是闗君門户事其<lb/>
子遽拜謝因請刪改之時盛年老還家性方嚴有軌憲<lb/>
<pb n="KR3k0013_WYG_554-28b"/>
雖子孫斑白而庭訓愈峻至此諸子乃共號泣稽顙請<lb/>
為百口切計盛大怒諸子遂爾改之盛冩兩定本寄于<lb/>
慕容雋大元中孝武帝博求異聞始於遼東得之以相<lb/>
考校多有不同書遂兩存焉<lb/>
趙泉車敬俱為苻堅著作郎堅母少寡將軍李威有辟<lb/>
陽之寵史官載之堅收起居注及著作所録而觀之見<lb/>
其事慙怒乃焚其書而大撿史官將加其罪泉敬等已<lb/>
死乃止<lb/>
<pb n="KR3k0013_WYG_554-29a"/>
宋王韶之為黄門侍郎領著作韶之為晉史序王詢貨<lb/>
殖王欽作亂詢子𢎞欽子華竝貴韶之懼為所陷深結<lb/>
徐羡之傅亮南齊劉祥為長沙王鎮軍權諮議參軍撰<lb/>
宋書譏斥禪代尚書令王儉密以啓聞帝銜而不問<lb/>
後周柳虬為西魏秘書監修起居注太祖既廢魏帝立恭<lb/>
帝大饗羣臣虬執簡書於朝曰廢帝文皇帝之嗣子年七<lb/>
歲文帝言於安定公<hi>即周太祖</hi>曰是子才繇于公不才亦繇于<lb/>
公宜勉之公既受兹重寄居元輔之任又納女為皇后遂<lb/>
<pb n="KR3k0013_WYG_554-29b"/>
不能訓誨有成致令廢黜負文皇帝付囑之意此咎非安<lb/>
定公而誰太祖乃令太常盧辨作誥諭公卿曰嗚呼我羣<lb/>
后暨衆士維文皇帝以襁褓之嗣托於予訓之誨之庻厥<lb/>
有成而予罔能弗變厥心庸此乎廢墜我文皇帝之志嗚<lb/>
呼茲咎予其焉避予實知之矧爾衆人之心哉惟予之顔<lb/>
豈惟今厚將恐來世以予為口實<lb/>
唐杜正倫太宗貞觀二年為給事中兼知起居注太宗<lb/>
嘗謂侍臣曰朕每日坐朝欲出一言即思此言於百姓<lb/>
<pb n="KR3k0013_WYG_554-30a"/>
有利益不所以不敢多言正倫進曰君舉必書言存左<lb/>
史臣職當修起居注不敢不盡愚直陛下若一言乖於<lb/>
道理則千載累於聖德非直當今有損於百姓願陛下<lb/>
慎之太宗大悦賜綵絹二百疋<lb/>
褚遂良為諌議大夫知起居注貞觀十六年四月太宗<lb/>
謂遂良曰卿知起居注書何等事大抵人君得見否遂<lb/>
良曰今之起居古之左右史書人君言事且記善惡以<lb/>
為鑒誡庻幾人主不為非法不聞帝王躬自觀史太宗<lb/>
<pb n="KR3k0013_WYG_554-30b"/>
曰朕有不善卿必記之耶遂良曰守道不如守官臣職<lb/>
當載筆君舉必記黄門侍郎劉洎曰設令遂良不記天<lb/>
下之人皆記之矣太宗曰然七月太宗又謂遂良曰爾<lb/>
知起居比來記我行事善惡遂良曰今四海太平為行<lb/>
事耳然史官之設君舉必書善既必書過亦無隱<lb/>
呉兢開元中為著作郎兼修史時黄門侍郎同中書門<lb/>
下平章事張説因至史館讀則天實録見論證對魏元<lb/>
忠事乃謂兢曰劉五修實録<hi>劉五即子元也</hi>論齊魏公事殊不<lb/>
<pb n="KR3k0013_WYG_554-31a"/>
相饒假與説毒手當時説驗知是兢書之所以假託於<lb/>
劉子𤣥兢從容對曰是兢書之非劉公修述草本猶在<lb/>
其人已亡不可誣枉於幽魂令相公有怪耳同修史官<lb/>
蘇宋等見兢此對深驚異之乃歎曰若取人情何名為<lb/>
直筆<lb/>
于休烈為太常少卿修國史至德二年肅宗謂休烈曰<lb/>
君舉必書朕有過卿書之否休烈對曰臣聞禹湯罪已<lb/>
其興勃焉有德之君不忘書過臣不勝大慶<lb/>
<pb n="KR3k0013_WYG_554-31b"/>
鄭朗為起居郎太和九年十二月文宗御紫宸殿與宰<lb/>
臣鄭覃李石等議政宰臣既退帝命朗等適所記録者<lb/>
將來一觀朗對曰臣執筆所記便目為史臣聞自古帝<lb/>
王不合觀史帝曰故事何在朗曰臣不敢遠徴故實甞<lb/>
聞太宗皇帝欲親覽國史用知得失諫議大夫朱子奢<lb/>
上表云史官所述義歸盡善若至曾𤣥已後或非上智<lb/>
中主庸君飾非護短見極陳善惡恐致史官何地逃刑<lb/>
又聞褚遂良對曰今之起居古之左右史以記人君言<lb/>
<pb n="KR3k0013_WYG_554-32a"/>
行善惡必書庻幾不為非法不聞帝王躬自觀史帝又<lb/>
謂朗曰適來所記是且直書未有否臧一見無爽朗乃<lb/>
進所紀帝畧覽曰卿宜門外重冩録進來其日晩内出<lb/>
詔宣示宰臣曰適來鄭朗等奏朝來所紀之事擬不進<lb/>
夫人君之言良史善惡必書或有平生之閒話不關理<lb/>
道之體要垂諸將來實為愧恥異日臨朝庻幾稍改何<lb/>
妨一見以戒醜言<lb/>
魏謩為起居舎人開成四年十月文宗於紫宸殿對百<lb/>
<pb n="KR3k0013_WYG_554-32b"/>
寮遣閣門使就謩取注記謩奏曰臣以自古置此以為<lb/>
聖王鑒戒陛下但為善事勿冀臣不書如陛下所行錯<lb/>
誤臣不書之天下之人皆得書之臣以陛下為太宗文<lb/>
皇帝乞陛下許臣比職褚遂良帝曰我向前亦曾取㸔<lb/>
謩曰自是向前起居不詳故事臣今豈得陷陛下為非法<lb/>
若陛下一覽之後自此文字須有廻避如此則善惡不<lb/>
直非史也遺後代何取信遂止<lb/>
　　　恩奨<lb/>
<pb n="KR3k0013_WYG_554-33a"/>
軒后以史名官晉卿因籍命氏文籍旣興官守攸重其<lb/>
所繇來遠矣逮乎漢氏之世則天下計書先上太史副<lb/>
上丞相其後列鴻都藏室之署分東觀秘府之局典司<lb/>
著撰裁正編簡鼎國江左以迄于五代未嘗不建官分<lb/>
職克慎其選焉蓋髦士俊民乗時間作而當世之君莫<lb/>
不隆其禮命形於詔奨或蕃錫加等或崇進異數以至<lb/>
推恩而延賞追美以飾終發乎嘆想形於悼惜蓋夫鴻<lb/>
碩之老良直之士所任重而其才難不可以不欽尚者<lb/>
<pb n="KR3k0013_WYG_554-33b"/>
後漢高彪除郎中校書東觀遷内黄令帝勑同僚臨送<lb/>
祖于上東門詔東觀畫彪形像以勸學者<lb/>
吳華覈遷東觀令領右國史覈上疏辭讓後主答曰得<lb/>
表以東觀儒林之府當講校文藝處定疑難時皆名學<lb/>
碩儒乃任其職乞更選英賢聞之以卿研精墳典博覽<lb/>
多聞可謂悦禮樂敦詩書者也當飛翰騁藻光贊時事<lb/>
以越揚班張蔡之儔怪乃謙光厚自菲薄宜勉修所職<lb/>
以邁先賢勿復紛紛<lb/>
<pb n="KR3k0013_WYG_554-34a"/>
梁蕭子雲為太子舎人撰東宫新記奏之勑賜束帛<lb/>
陳杜之偉為大匠卿遷大中大夫仍勑撰梁史永定三<lb/>
年卒高祖甚悼惜之詔贈通直散騎常侍賻錢五萬布<lb/>
五十疋棺一具尅日舉哀<lb/>
後魏韓顯宗為著作佐郎孝文曾謂顯宗及程靈虬曰<lb/>
著作之任國史是司卿等之文朕自委悉中省之品卿<lb/>
等所聞若欲取况古人班馬之徒固自遼闊若求之當<lb/>
世文學之能卿等應推崔孝伯又謂顯宗曰見卿所撰<lb/>
<pb n="KR3k0013_WYG_554-34b"/>
燕志及在齊詠大勝比來之文<lb/>
北齊魏收散騎常侍修國史武定三年除正常侍領兼<lb/>
中書侍郎仍修史神武謂收曰卿勿見陳元康等在吾<lb/>
目下趨走謂吾以為勤勞我世身名在卿手勿謂我不<lb/>
知尋加兼著作郎<lb/>
隋郎茂大業中為尚書左丞撰州都圖經一百卷奏之<lb/>
賜帛三百段<lb/>
裴矩為吏部尚書大業初西域諸蕃塞與中國互市煬<lb/>
<pb n="KR3k0013_WYG_554-35a"/>
帝遣矩監其事矩撰西域圖三卷入朝奏之帝大悦賜<lb/>
物五百叚<lb/>
唐房𤣥齡為左僕射貞觀十年正月與侍中魏徴散騎<lb/>
常侍姚思廉太子右庻子李百藥孔穎達守禮部侍郎<lb/>
令狐徳棻守中書侍郎岑文本中書舎人許敬宗等撰<lb/>
成周隋陳齊梁等五代史詣闕上之太宗勞之曰朕覩<lb/>
前代史書彰善癉惡足為將來之戒秦始皇奢滛無度<lb/>
志存隱惡焚書坑儒用緘談者之口隋煬帝雖好文儒<lb/>
<pb n="KR3k0013_WYG_554-35b"/>
尤疾學者前世史籍竟無所成數代之事殆將泯絶朕<lb/>
意則不然將欲覽前王之得失為在身之龜鏡公軰以<lb/>
數年之間勒成五代之史深副朕懷極可嘉尚於是進<lb/>
級班賜各有差<lb/>
高士廉為吏部尚書貞觀十二年與黄門侍郎韋挺禮<lb/>
部侍郎令狐徳棻兼中書侍郎岑文本撰氏族百卷太<lb/>
宗稱善頒賜進級各有差<lb/>
敬播為著作郎與司空房𤣥齡給事中許敬宗貞觀十<lb/>
<pb n="KR3k0013_WYG_554-36a"/>
七年上所撰高祖今上實録各二十卷𤣥齡以下班賜<lb/>
進級各有差<lb/>
禇遂良為中書令貞觀二十年詔修晉書以司空房𤣥<lb/>
齡及遂良太子左庻子許敬宗掌其事又詔中書舎人<lb/>
來濟著作郎陸元仕劉子翼守主客郎中盧承基太史<lb/>
令李淳風太子舎人李義府薛元超起居郎上官儀主<lb/>
客員外郎崔行功刑部員外郎辛元馭著作佐郎劉裔<lb/>
之光禄主簿楊仁卿御史主簿李延壽校書郎張文恭<lb/>
<pb n="KR3k0013_WYG_554-36b"/>
竝當時屬文之士分功撰録莫不博考前文傍求遺逸<lb/>
芟夷繁雜舉其精要又令前雅州刺史令狐徳棻太子<lb/>
司議郎敬播主客員外郎李懐安屯田員外郎李懐儼<lb/>
詳其條例重加考正以臧榮緒晉書為本捃摭諸家傳<lb/>
記而附益之數載而書就頒賜加級各有差<lb/>
長孫無忌為太尉受詔與史官同續修貞觀實録永徽<lb/>
五年閏五月畢功詣闕表上之起貞觀十五年至二十<lb/>
三年五月勒成二十卷帝覽而歔欷無忌等賜爵加級<lb/>
<pb n="KR3k0013_WYG_554-37a"/>
布帛各有差<lb/>
于志寧為太子太傅尚書左僕射先詔太尉長孫無忌<lb/>
與志寧及中書令兼太子詹事崔敦禮與禮官國子祭<lb/>
酒崇賢館文士令狐徳棻中書侍郎兼檢校右庻子𢎞<lb/>
文館學士李義府著作郎崇賢館學士劉裔之著作郎<lb/>
楊仁卿起居郎𢎞文館直學士顧裔符璽郎李延壽兼<lb/>
秘書郎𢎞文館直學士張文恭等修撰國史依紀傳之<lb/>
體凡八十一卷顯慶元年七月勒成無忌等詣闕上之<lb/>
<pb n="KR3k0013_WYG_554-37b"/>
詔無忌已下加爵賜布有差<lb/>
許敬宗為中書令與中書侍郎許圉師著作郎楊仁卿<lb/>
等受詔撰貞觀二十三年以後至顯慶三年至公凡成<lb/>
二十卷顯慶四年二月畢功奏上之封敬宗子曰為新<lb/>
城縣男國子祭酒令狐徳棻進封彭陽縣公中書侍郎<lb/>
許圉師封平恩縣公太史令李淳風封昌樂縣男著作<lb/>
郎北平縣男楊仁卿著作郎餘杭縣男顧裔竝加朝議<lb/>
大夫竝賞修實録之功也<lb/>
<pb n="KR3k0013_WYG_554-38a"/>
李延壽為符璽郎撰南北史一百八十卷卒高宗詔曰<lb/>
故符璽郎李延壽藝文該洽材兼良史撰政典一部詞<lb/>
殫直筆雖其人已亡功有可録宜賜其家絹五十疋仍<lb/>
令詳正所冩兩本付秘書一本賜皇太子<lb/>
武三思為左散騎常侍静徳郡王與中書令齊國公魏<lb/>
元忠禮部尚書魯郡公祝欽明及史官太常少卿徐彦<lb/>
伯秘書少監柳冲韋承慶國子司業崔融中書舎人岑<lb/>
羲徐堅撰則天大聖皇后實録為三十卷編次文集一<lb/>
<pb n="KR3k0013_WYG_554-38b"/>
百二十卷神龍二年五月奏之帝稱善降璽書勞問三<lb/>
思賜物二千段魏元忠賜物千段仍封其子衛王諮議<lb/>
參軍昇為任城縣男祝欽明進爵魯國公賜物八百段<lb/>
徐彦伯等各賜爵二等賚物五百段<lb/>
竇懐貞為左僕射與侍中魏知古中書令蕭至忠崔湜<lb/>
中書侍郎陸象先左散騎常侍柳冲太子詹事徐堅左<lb/>
庻子劉子元先天二年三月奏上所修姓族系録二百<lb/>
卷懐貞已下加爵賜物各有差<lb/>
<pb n="KR3k0013_WYG_554-39a"/>
劉子𤣥為左散騎常侍修國史開元四年與吳兢撰則<lb/>
天實録四十卷成以聞又引古義白於執政宰相姚崇<lb/>
奏曰伏見貞觀十七年監修國史房元齡與史官給事<lb/>
中許敬宗著作佐郎敬播修高祖實録二十卷成制封<lb/>
𤣥齡一子為縣男賜物一千段敬宗一子為高陽縣男<lb/>
賜物七百段敬播改授太子司議郎賜物五百段仍竝<lb/>
降璽書褒美又神龍二年五月監修國史中書令魏元<lb/>
忠與史官太常少卿徐彥伯國子司業崔融等修則天<lb/>
<pb n="KR3k0013_WYG_554-39b"/>
實録三十卷成制封元忠一子為縣男賜物一千段彥<lb/>
伯等各賜爵二等物五百段自餘卑官加兩階物段准<lb/>
處分仍竝降璽書褒美今史官劉子𤣥吳兢等撰睿宗<lb/>
實録又重修則天中宗實録竝成進訖准撰太宗實録<lb/>
例益修官已下加爵及賜命子元等經臣援引古今欲<lb/>
臣聞奏臣謹尋故事例有恩賞事屬當時不可為准子<lb/>
𤣥等始末修撰誠亦勤勞叙事紀言所縁雖重承恩賞<lb/>
賜固不在多子元吳兢望各賜物一百段許之<hi>一云子元以修</hi>
<pb n="KR3k0013_WYG_554-40a"/>
<hi>則天實録封言巢縣子</hi>
吳兢神龍中與韋承慶劉子元等撰則天實録成轉起<lb/>
居郎俄遷水部郎中丁憂還鄉里開元三年服闋抗疏<lb/>
言曰臣先修史已成數十卷自停職家貧無紙札乞終<lb/>
餘功乃拜諌議大夫依前修史開元六年七月表乞典<lb/>
郡曰臣自掌史東觀十有七年歲序徒淹勤勞莫著不<lb/>
能勒成大典垂誡将來顧省微躬乆妨賢路乞罷今職<lb/>
别就他官至於治人之政在兢尤所詳曉望令試典一<lb/>
<pb n="KR3k0013_WYG_554-40b"/>
郡刺舉外臺必當効績循良不負朝寄又兢父致仕已<lb/>
來俸料斯絶所冀禄秩稍厚甘脆有資烏鳥之誠幸垂<lb/>
矜察帝親札報曰天子臨書是為盛業史官秉筆必佇<lb/>
良才著作彊記洽聞時議咸許牧州典郡此類何求豈<lb/>
轉要以從閑乃迴難而就易私願或惬公道若何八年<lb/>
詔其父鄭州長史處敬為鳳州刺史仍聽致仕以兢修<lb/>
國史故也<lb/>
賈躭為宰相貞元十四年躭獻九州圖并别録通録十<lb/>
<pb n="KR3k0013_WYG_554-41a"/>
卷徳宗賜内廐馬一匹錦綵二百疋銀缾盤各一十七<lb/>
事躭又上海内華夷圖及古今郡國縣道四夷述徳宗<lb/>
覽而善之賜錦綵二百疋袍段六錦帳二銀缾盤各一<lb/>
銀榼二馬一匹<lb/>
令狐峘為起居舎人撰𤣥宗代宗實録順宗初卒元和<lb/>
三年以修實録功追贈工部尚書<lb/>
裴垍監修國史元和五年十二月與諸史官進徳宗實<lb/>
録五十卷憲宗覽而稱善乃賜垍繒錦三百疋及銀器<lb/>
<pb n="KR3k0013_WYG_554-41b"/>
等以秘書少監史館修撰蒋武<hi>後名乂</hi>為諌議大夫直史<lb/>
館密縣尉樊紳為左拾遺内供奉咸陽縣尉韋處厚為<lb/>
右拾遺内供奉萬年縣丞林寳為太常博士竝仍舊職<lb/>
李吉甫為宰相元和八年二月進所撰元和州郡圖三<lb/>
十卷賜錦綵二百疋銀椀盤各一<lb/>
路隨為翰林侍講學士諫議大夫韋處厚為中書舍人<lb/>
長慶二年十月勑隨等常在史館才行可稱伏以憲宗<lb/>
實録未修切資論撰宜兼史館修撰其學士如故又勑<lb/>
<pb n="KR3k0013_WYG_554-42a"/>
路隨韋處厚且止後分日入史館修實録未畢之間且<lb/>
許不入内署仍放朝參至太和四年三月隨以宰相監<lb/>
修國史表上憲宗實録賜隨及見在史史官司封郎中<lb/>
蘇景裔起居舎人陳夷行屯田員外郎李漢右拾遺蒋<lb/>
係各錦綵銀器有差<lb/>
王彥威為户部侍郎判度支撰唐典自武徳終永貞成<lb/>
一部七十卷文宗嘉之賜以錦綵銀器<lb/>
李紳為宰相監修國史㑹昌三年與修撰官鄭亞等再<lb/>
<pb n="KR3k0013_WYG_554-42b"/>
修憲宗實録畢進上賜銀器錦綵有差<lb/>
魏謩為中書侍郎平章事監修國史大中八年修文宗<lb/>
實録四十卷上之史官給事中盧躭太常少卿蒋偕司<lb/>
勳員外郎王渢右補闕盧告膳部員外牛藂皆頒賜銀<lb/>
器錦綵序遷職秩<lb/>
後唐趙鳳為宰相監修國史天成四年上新修懿祖獻<lb/>
祖太祖紀年録共二十卷荘宗實録三十卷鳳及修撰<lb/>
張昭遠吕咸休各賜繒綵銀器等<lb/>
<pb n="KR3k0013_WYG_554-43a"/>
晉姚顗後唐門下侍郎平章事監修國史清泰三年上<lb/>
明宗實録三十卷同修撰官中書舎人充史館修撰張<lb/>
昭逺授尚書禮部侍郎中書舎人充史館修撰李詳加<lb/>
中大夫上柱國竝依前充職户部郎中充史館修撰程<lb/>
渥授右諫議大夫左拾遺充史館修撰吳承範授左補<lb/>
闕充職右拾遺直史館楊昭儉授殿中侍御史各頒賜<lb/>
有差<lb/>
漢賈緯仕晉為起居郎天福六年奏曰伏覩史館唐高<lb/>
<pb n="KR3k0013_WYG_554-43b"/>
祖至代宗已有紀傳徳宗至文宗亦存實録武宗至隂<lb/>
濟廢帝凡六代唯有武宗實録一卷餘皆闕落臣今采<lb/>
訪遺文及耆舊傳説編成六十五卷目為唐年補遺録<lb/>
以備将來史官修述臣聞裴子野之修宋略爰在梁時<lb/>
姚思亷之纂陳書乃於唐世咸因䘮墜景有研尋皇帝<lb/>
陛下與日齊明固天縱聖華山歸馬崇文之道已行虎<lb/>
殿延儒質疑之論斯啓一昨聿宣綸誥精擇史官以李<lb/>
氏受終想唐年遺事雖追名上號其制相沿而創法定<lb/>
<pb n="KR3k0013_WYG_554-44a"/>
儀於文或異恐謡俗之訛變致信實以湮沉将緝亡書<lb/>
以修墜典臣乆居職分深恥闕遺今録淺聞别陳短序<lb/>
伏冀特廻睿鑒俯念愚衷芸閣蓬山誠莫裨於良直蹄<lb/>
涔掬土願少助於高深請下有司用當取證帝覽之嘉<lb/>
歎賜器皿幣帛<lb/>
趙熈為兵部郎中天福六年與吏部侍郎張昭受詔修<lb/>
唐史開運中竟畢其功熈授右諫議大夫昭加金紫光<lb/>
禄大夫進封開國子增食邑二百戸賞筆削之功也<hi>一云</hi>
<pb n="KR3k0013_WYG_554-44b"/>
<hi>開運二年史館上新修前朝李氏書賜監修宰臣劉胊修史官張昭直館王仲等繒綵銀器各有差</hi>
周張昭為兵部尚書與太子詹事劉温叟等顯徳五年<lb/>
撰太祖實録三十卷上之賜物有差<lb/>
　<lb/>
　<lb/>
　<lb/>
　<lb/>
　冊府元龜卷五百五十四<lb/>
</p>
<p>
</p>
  </div>
</body>
</text>
</TEI>
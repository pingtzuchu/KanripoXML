<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百七</head>
    <p>
<pb n="KR3k0013_WYG_207-1a"/>
欽定四庫全書<lb/>
　册府元龜卷二百七　宋　王欽若　等　撰<lb/>
　　閏位部<lb/>
　　　　恩宥<lb/>
　　　恩宥<lb/>
書曰文王作罰刑茲無赦故有國者哀其下民觸法抵<lb/>
禁乃有赦焉葢與人更始而開自新之路也自吳蜀創<lb/>
國江左建號或易姓革命之始出師飲至之辰日蝕地<lb/>
<pb n="KR3k0013_WYG_207-1b"/>
震之變立後封子之慶莫不推恩肆眚以流惠澤乃有<lb/>
一歲至于再三者此又數而失中非御民之術也諸葛<lb/>
武侯有云劉景升季玉父子歲歲赦宥何益於治斯實<lb/>
鉅賢嘉話可垂世而為戒矣<lb/>
蜀先主章武元年四月丙午即皇帝位於成都武擔之<lb/>
南是月大赦改元<lb/>
後主建興元年五月襲位於成都大赦改元<lb/>
延熈元年正月立皇后張氏大赦改元<lb/>
<pb n="KR3k0013_WYG_207-2a"/>
六年十一月大赦<hi>臣欽若等曰自此已下不書降赦因依者史氏闕文</hi>
九年秋大赦<hi>臣欽若等曰自此已下不書月者史氏闕文</hi>
十二年四月大赦<lb/>
十四年冬大赦<lb/>
十七年正月大赦<lb/>
十九年元子瓉為新平王大赦<lb/>
二十年大赦<lb/>
景耀元年史官言景星見於是大赦改元<lb/>
<pb n="KR3k0013_WYG_207-2b"/>
四年十月大赦<lb/>
炎興元年夏大赦改元<lb/>
吳大帝權黄武三年八月赦死罪<lb/>
黄龍元年四月丙申南郊即皇帝位是日大赦改元<lb/>
三年十二月丁卯大赦改明年元為嘉禾<lb/>
嘉禾二年正月詔曰朕以不徳肇受元命夙夜兢兢不<lb/>
遑假寢思平世難救濟黎庶上答神祇下慰民望是以<lb/>
眷眷勤求俊傑將與戮力共定海内茍在用心與之偕<lb/>
<pb n="KR3k0013_WYG_207-3a"/>
老今使持節督幽州領青州牧遼東太守燕王<hi>公孫淵也</hi>久<lb/>
脅賊虜隔在一方雖乃心於國其路靡緣今因天命逺<lb/>
遣二使欵誠顯露章表殷勤朕之得此何幸如之雖湯<lb/>
遇伊尹周獲吕望世祖未定而得河右方之今日豈復<lb/>
是過普天一統於是定矣書不云乎一人有慶兆民頼<lb/>
之其大赦天下與之更始其明下州郡咸使聞知特下<lb/>
燕國奉宣恩詔令普天率土備聞斯慶<lb/>
赤烏三年四月大赦<lb/>
<pb n="KR3k0013_WYG_207-3b"/>
五年正月立子和為太子大赦<lb/>
八年八月大赦<lb/>
十年十月赦死罪<lb/>
大元元年五月立皇后潘氏大赦十一月大赦<lb/>
神鳳元年二月大赦改元<lb/>
廢帝亮建興元年四月即尊號大赦改元<lb/>
二年十月大饗武衛將軍孫峻伏兵殺大將軍諸葛恪<lb/>
於殿堂大赦<lb/>
<pb n="KR3k0013_WYG_207-4a"/>
太平元年十一月己酉大赦改元<lb/>
二年四月臨正殿大赦始親政事<lb/>
九月甲申大赦時吳侯基在内盗乗御馬收伏獄亮問<lb/>
侍中刁𤣥曰盗乗御馬如何𤣥對曰科應死然魯王早<lb/>
終惟陛下哀原之亮曰法者天下所共何得阿以親親<lb/>
故耶當思惟可以釋此者奈何以情相逭乎𤣥曰舊赦<lb/>
有大小或天下亦有千里五百里赦隨意所及亮曰解<lb/>
人不當爾耶乃赦宫中基以得免<lb/>
<pb n="KR3k0013_WYG_207-4b"/>
景帝休永安元年十月即位初御正殿大赦改元<lb/>
五年八月戊子立子[雨/單]為太子大赦<lb/>
七年正月大赦七月壬午大赦<lb/>
後主皓元興元年七月嗣位大赦改元<lb/>
甘露元年四月蔣陵言甘露降於是改年大赦<lb/>
寳鼎元年八月所在言得大鼎於是改年大赦<lb/>
二年春大赦<lb/>
建衡元年十月大赦<lb/>
<pb n="KR3k0013_WYG_207-5a"/>
二年大赦<lb/>
三年監軍虞汜蒼梧太守陶璜破交阯擒殺晉所置守<lb/>
將九貞日南皆還屬大赦<lb/>
鳳皇元年八月樂鄉都督陸抗平西陵取歩闡大赦<lb/>
二年九月改封淮陽為魯東平為齊又封陳留等九王<lb/>
凡十一王大赦<lb/>
天册元年吳郡言掘地得銀長一尺廣三分刻上有年<lb/>
月字於是大赦改元<lb/>
<pb n="KR3k0013_WYG_207-5b"/>
天璽元年吳郡言臨平湖自漢末草穢壅塞今更開通<lb/>
長老相傳此湖塞天下亂此湖開天下平又於湖邉得<lb/>
石凾中有小石青白色長四寸廣二寸餘刻上作皇帝<lb/>
字於是改元大赦<lb/>
天紀二年七月立成紀等十一王大赦<lb/>
四年春立中山代等十一王大赦<lb/>
宋髙祖永初元年六月既受晉禪設壇于南郊告天禮<lb/>
畢備法駕幸建康宫臨太極前殿詔曰夫世代迭興承<lb/>
<pb n="KR3k0013_WYG_207-6a"/>
天統極雖遭遇異途因革殊事若乃功濟區宇道振生<lb/>
民興廢所階異世一揆朕以寡薄屬當艱運藉否終之<lb/>
期因士民之力用獲拯溺救世撥亂寧民業未半古功<lb/>
參曩烈晉氏以多難仍遘厯運已移欽若前王憲章令<lb/>
軌用集大命于朕躬惟徳匪嗣辭不獲申遂祇順三靈<lb/>
饗兹景祚燔柴于南郊受終于文祖猥當與能之期爰<lb/>
集樂推之運嘉祚肇開隆慶惟始思俾休嘉惠兹兆庶<lb/>
其大赦天下改晉元熈二年為永初元年賜民爵二級<lb/>
<pb n="KR3k0013_WYG_207-6b"/>
鰥寡孤獨不能自存者人榖五斛逋租宿債勿復收其<lb/>
有犯鄉論清議贓汙滛盗一皆蕩滌洗除與之更始長<lb/>
徒之身特皆原遣亡官失爵禁錮奪勞一依舊凖<lb/>
八月立王太子義符為皇太子詔曰朕承歴受終猥饗<lb/>
大命荷積善之祚藉士民之力七廟備文率繇令範先<lb/>
後祇嚴獲遂宣訓烝嘗肇建情敬無違加以儲宫備禮<lb/>
皇基彌固國慶家禮爰集旬日豈予一人獨荷兹慶其<lb/>
見刑罪無輕重可悉原赦限百日以今為始先因軍事<lb/>
<pb n="KR3k0013_WYG_207-7a"/>
所發奴僮各還本主若死亡及勲勞破免亦依限還直<lb/>
二年正月辛酉親祠南郊大赦天下<lb/>
三年正月甲辰朔制罪無輕重悉皆原降四月己未帝<lb/>
以疾瘳大赦天下<lb/>
少帝以永初三年五月癸卯即位大赦<lb/>
景平元年正月己亥朔大赦改元文武進位二等七月<lb/>
以旱詔赦五歲以下罪人<lb/>
文帝元嘉元年八月丁酉於中堂即皇帝位大赦改元<lb/>
<pb n="KR3k0013_WYG_207-7b"/>
文武賜位二等逋租宿債勿復收<lb/>
二年正月丙寅親祠南郊大赦天下<lb/>
三年正月荆州刺史謝晦反帝親率六師西征大赦天<lb/>
下閏正月丙戌皇子劭生二月乙卯繫囚見徒一皆原<lb/>
赦<lb/>
四年正月乙亥朔曲赦都邑百里内二月行幸丹徒三<lb/>
月丙子詔丹徒五歲刑以下皆悉原遣<lb/>
六年三月丁巳立皇子劭為皇太子戊午大赦天下賜<lb/>
<pb n="KR3k0013_WYG_207-8a"/>
文武位一等<lb/>
八年六月乙丑大赦天下<lb/>
十年正月己未大赦天下孤老六疾不能自存者人賜<lb/>
糓五斛七月曲赦益梁秦三州<lb/>
十一年四月梁秦二州刺史蕭思話破氐楊難當梁州<lb/>
平五月丁卯曲赦梁南秦二州劒閣北<lb/>
十二年正月辛酉大赦天下<lb/>
十三年三月己未司空江州刺史檀道濟有罪伏誅庚<lb/>
<pb n="KR3k0013_WYG_207-8b"/>
申大赦天下<lb/>
十四年正月辛卯親祠南郊大赦天下文武賜位一等<lb/>
孤老六疾不能自存者人賜糓五斛<lb/>
十六年十二月乙亥皇太子冠大赦天下<lb/>
十七年十月戊子前丹陽尹劉湛有罪伏誅大赦天下<lb/>
文武賜爵一級<lb/>
十九年四月甲戌帝以久疾愈始奉灼祀大赦天下<lb/>
二十一年正月己亥大赦天下詔諸逋債在十九年以<lb/>
<pb n="KR3k0013_WYG_207-9a"/>
前一切原除去歲失收者籌量申减尤弊之處遣使就<lb/>
郡縣隨宜賑卹凡欲附農而糧種匱乏者竝加給貸<lb/>
二十三年四月丁未大赦天下<lb/>
二十四年正月甲戌大赦天下文武賜位一等囚繫降<lb/>
宥逋負寛减各有差孤老六疾不能自存者人賜糓五<lb/>
斛<lb/>
二十六年二月車駕陸幸丹徒謁京陵二月丁巳詔曰<lb/>
朕違北京二十餘載雖云宻邇瞻塗莫從今因四表無<lb/>
<pb n="KR3k0013_WYG_207-9b"/>
塵時和歲稔復獲拜奉舊塋展罔極之恩饗讌故老申<lb/>
追逺之懐固以義兼於桑梓情加於過沛永言慷慨感<lb/>
慰實深聿宣仁惠覃被率土其大赦天下復丹徒縣僑<lb/>
舊今歲租布之半所經縣蠲田租之半二千石官長竝<lb/>
勤勞王務宜有霑錫登城三戰及大將戰亡之家老病<lb/>
單弱者普加贍卹遣使廵行百姓問所疾苦孤老鰥寡<lb/>
六疾不能自存者人賜糓五斛<lb/>
二十七年十一月丁未以魏軍來侵大赦天下<lb/>
<pb n="KR3k0013_WYG_207-10a"/>
二十八年十一月壬寅曲赦二兖徐豫青冀六州<lb/>
孝武帝以元嘉三十年正月自武陵王舉兵向闕誅元<lb/>
㐫劭四月己巳即位於新亭大赦天下文武賜爵一等<lb/>
從軍者二等贓汙清議悉皆蕩除高年鰥寡孤㓜六疾<lb/>
不能自存者人賜糓五斛逋租宿債勿復收長徒之身<lb/>
優量降宥五月克定京邑元㐫劭及諸同逆伏誅甲午<lb/>
曲赦京邑二百里内竝蠲今年租税<lb/>
孝建元年正月己亥朔親祠南郊改元大赦天下七月<lb/>
<pb n="KR3k0013_WYG_207-10b"/>
丙申朔日蝕丙辰大赦天下文武賜爵一級逋租宿債<lb/>
勿復收<lb/>
二年六月甲子以國哀除釋大赦天下<lb/>
九月詔曰國道再屯艱虞畢集朕雖寡徳終膺鴻慶惟<lb/>
新之祉實深百王而惠宥之令未殊常渥永言勤慮寤<lb/>
寐載懐在朕受命之前凡以罪徙放悉聴還本犯釁之<lb/>
門尚有存者子弟可隨才署吏<lb/>
三年正月壬子立皇太子妃何氏甲寅大赦天下<lb/>
<pb n="KR3k0013_WYG_207-11a"/>
大明元年正月辛亥朔改元大赦天下賜髙年孤疾粟<lb/>
帛各有差<lb/>
二年六月丙申詔曰往因師旅多有逋亡或連山染逆<lb/>
懼致軍憲或辭役憚勞茍免刑罰雖約法從簡務思𢎞<lb/>
宥恩令驟下而逃伏猶多豈習愚為性狃惡難反將在<lb/>
所長吏宣導乖方可普加寛申咸與更始<lb/>
三年七月己巳克廣陵斬竟陵王誕辛未大赦天下<hi>臣欽</hi>
<hi>若等曰誕為司空南兖州刺史有罪貶爵誕不受命據廣陵城反至是誅之</hi>
<pb n="KR3k0013_WYG_207-11b"/>
四年正月乙亥躬耕藉田大赦天下尚方繫囚及逋租<lb/>
宿債大明元年以前一皆原除力田之民隨才叙用孝<lb/>
弟義順賜爵一級孤老貧疾人榖十斛藉田職司優加<lb/>
霑賚百姓乏糧種隨宜貸給十二月辛巳幸廷尉寺凡囚<lb/>
繫咸悉原遣丁未幸建康縣原放獄囚<lb/>
五年二月癸巳閱武詔曰頃化弗能孚而民未知禁逭<lb/>
役違調起觸刑網凡諸逃亡在昧爽以前悉皆原散已<lb/>
滯囹圄者釋還本役近籍新制在所承用殊謬實多可<lb/>
<pb n="KR3k0013_WYG_207-12a"/>
普更符下聽以今為始若先已犯制亦同蕩然<lb/>
七月曲赦雍州九月行幸琅邪郡囚繫悉原遣<lb/>
六年正月辛卯親祠南郊是日又崇祀明堂大赦天下<lb/>
七年二月帝廵南豫南兖二州壬寅詔曰朕受天慶命<lb/>
十一年於兹矣憑七廟之靈𫉬上帝之力禮横四海威<lb/>
震八荒方廵三湘而奠衡嶽祀九河而簡云岱今恢覽<lb/>
功成省風畿表觀民六合蒐較長州騰砂飛礫振嶽盪<lb/>
海星烏合序攝提協節入獻鬯典饁獸傾郊敬舉王公<lb/>
<pb n="KR3k0013_WYG_207-12b"/>
之觴廣納士民之夀八風循通卿雲叢聚盡天罄瑞率<lb/>
宇竭歡思散太極之泉以福無方之外可大赦天下<lb/>
十一月帝在南豫州丙子赦本州殊死以下廵幸所經<lb/>
詳减今歲田租<lb/>
十二月丙午行幸歴陽甲寅大赦天下南豫州别署勑<lb/>
繫長徒一切原散其兵期考襲讁戌悉停<hi>臣欽若等曰考謂考課襲</hi>
<hi>謂襲爵也</hi>
前廢帝以大明八年閏五月庚申即位大赦天下<lb/>
<pb n="KR3k0013_WYG_207-13a"/>
永光元年正月乙未朔改元大赦天下<lb/>
景和元年九月親討徐州刺史義陽王昶昶奔於魏十<lb/>
月癸亥曲赦徐州而還<lb/>
十一月壬寅立皇后路氏四廂奏樂赦揚南徐二州丁<lb/>
未皇子生少府劉勝之子也大赦天下贓汙淫盗悉皆<lb/>
原除賜為父後者爵一級<lb/>
明帝㤗始元年十二月丙寅即皇帝位詔曰髙祖武皇<lb/>
帝徳洞四瀛化綿九服太祖文皇帝以大明定基世祖<lb/>
<pb n="KR3k0013_WYG_207-13b"/>
孝武皇帝以下武寧亂日月所照梯山航海風雨所均<lb/>
削袵襲帶所以業固盛漢聲溢隆周子業㐫嚚自天忍<lb/>
悖成性<hi>子業即廢帝也</hi>人面獸心見於髫日反道敗徳著自比<lb/>
年其狎侮五常怠棄三正矯誣上天毒流下國開闢所<lb/>
未有書契所未聞再罹遏宻而無一日之哀齊斬在躬<lb/>
方深北里之樂虎兕難押馮河必彰遂誅滅上宰躬釁<lb/>
逆之酷虐害國輔究孥戮之刑子鸞同生以昔憾放殄<lb/>
敬猷兄弟以睚眦殱夷徵逼義陽將加屠膾陵辱戚藩<lb/>
<pb n="KR3k0013_WYG_207-14a"/>
檟楚妃主奪立左右竊子置儲肆<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>于朝宣滛于國事<lb/>
穢東陵行汙飛走積釁罔極日月滋深比遂圖犯𤣥宫<lb/>
志窺題凑將肆梟獍之禍騁商頓之心又欲鴆毒崇憲<lb/>
虐加諸父事均宫閫聲遍國都而䲭梟小竪莫不寵暱<lb/>
朝廷忠誠必也戮挫收掩之㫖虓虎結轍掠奪之使白<lb/>
刄相望百寮危氣首領無有全地萬姓摧心妻子不復<lb/>
相保所以鬼哭山鳴星鈎血降神器殆於馭索景祚危<lb/>
於綴旒朕假寐凝憂泣血待旦慮太宗之基於焉而冺<lb/>
<pb n="KR3k0013_WYG_207-14b"/>
武王之業將墜于淵頼七廟之靈藉八代之慶巨滑斯<lb/>
殄鴻沴將褰皇綱絶而復紐天緯缺而更張猥以寡薄<lb/>
屬承乾統上緝三光之重俯顧庶民之艱業業矜矜若<lb/>
履氷谷思與億兆同此維新可大赦天下改景和元年<lb/>
為㤗始元年賜民爵二級鰥寡孤獨不能自存者榖人<lb/>
五斛逋租宿債勿復收犯鄉論清議贓汙滛盗竝悉洗<lb/>
除長徒之身特賜原遣亡官失爵禁錮舊勞一依舊典<lb/>
其昏制謬封竝皆刋削<lb/>
<pb n="KR3k0013_WYG_207-15a"/>
二年正月吳郡太守顧琛吳興太守王曇生義興太守<lb/>
劉延熙晉陵太守袁標山陽太守程天祚竝舉兵反二<lb/>
月曲赦吳郡吳興義興晉陵四郡晉陵平癸未曲赦浙<lb/>
江東五郡<lb/>
三月癸丑曲赦揚南徐二州囚繫凡逋亡一無所問四<lb/>
月丁酉曲赦豫州<lb/>
八月建安王休仁討江郢荆雍湘等五州平定之晉安<lb/>
王子勛等竝賜死同黨皆伏誅九月乙酉曲赦江郢荆<lb/>
<pb n="KR3k0013_WYG_207-15b"/>
雍湘五州守宰不得離職癸丑六軍戒嚴大赦天下賜<lb/>
民爵一級<lb/>
十月戊寅立王太子昱為皇太子曲赦揚徐二州<lb/>
十二月乙丑詔曰近衆藩稱亂多染釁科或誠係本朝<lb/>
事縁逼廹混同證錮良以悵然夫天道尚仁徳刑竝用<lb/>
雷霆時至雲雨必解朕眷言靜念思𢎞風澤凡應禁削<lb/>
皆從原蕩其文武堪能隨才銓用<lb/>
三年正月癸卯曲赦豫州南豫二州二月丙申曲赦青<lb/>
<pb n="KR3k0013_WYG_207-16a"/>
冀二州<lb/>
八月癸卯詔曰法網之用期世而行寛惠之道因時而<lb/>
布况朕尚徳戡亂依仁馭俗是宜每就𢎞簡以隆至治<lb/>
而頻罹兵革繇賦未休軍民巧偽興事甚多蹈刑入憲<lb/>
諒非一科至乃假名戎伍竊爵私庭因戰散亡託懼逃<lb/>
役且往者淪逼雖經累宥逋竄之黨猶為實繁宵言永<lb/>
懐良兼矜疚思所以重播至澤覃被區宇可大赦天下<lb/>
九月庚午曲赦徐兖青冀四州<lb/>
<pb n="KR3k0013_WYG_207-16b"/>
四年正月己未親祠南郊大赦天下三月妖賊攻廣州<lb/>
龍驤將軍陳伯紹討平之五月乙丑曲赦廣州<lb/>
五年五月躬耕籍田大赦天下賜力田爵一級<lb/>
六年二月癸丑皇太子納妃甲寅大赦天下巧注<hi>巧注調巧</hi>
<hi>偽注名軍中以免徭役也</hi>從軍不在赦例<lb/>
七年四月辛丑詔减天下死罪一等凢勑繫悉遣之八<lb/>
月庚寅帝以疾愈大赦天下<lb/>
後廢帝以㤗豫元年四月己亥即位大赦天下<lb/>
<pb n="KR3k0013_WYG_207-17a"/>
元徽元年正月戊寅朔改元大赦天下壬寅詔曰夫緩<lb/>
法昭恩裁風茂典蠲憲伏眚訓俗彛義朕臨馭宸極<lb/>
寅制氓㝢式存寛簡思孚矜惠今開元肆有萬品惟新<lb/>
凡兹遷斥宜均𢎞洗自元年以前貽罪徙放者悉聽還<lb/>
本鄉<lb/>
二年五月江州刺史桂陽王休範舉兵反討平之丁酉<lb/>
詔京邑二縣埋藏所殺竝賊戰亡者復同京城是日解<lb/>
嚴犬赦天下文武賜位一等<lb/>
<pb n="KR3k0013_WYG_207-17b"/>
十一月帝加元服大赦天下賜民男子爵一級為父後<lb/>
及三老孝悌力田者爵二級鰥寡孤獨篤癃不能自存<lb/>
者榖人五斛年八十以上加帛一疋大酺五日賜王公<lb/>
以下各有差<lb/>
四年正月己亥躬耕籍田大赦天下賜力田爵一級貸<lb/>
貧民糧種七月南徐州刺史建平王景素據京師反乙<lb/>
未克京城斬景素其日解嚴丙申大赦天下封賞各有<lb/>
差原放京邑縣元年以前逋調<lb/>
<pb n="KR3k0013_WYG_207-18a"/>
五年六月甲戌誅司徒左長史沈勃等大赦天下<hi>臣欽若等</hi>
<hi>曰勃多寶貨帝往刼而誅之事具閏位部暴虐門</hi>
順帝昇明元年七月壬辰即位改元大赦天下賜文武<lb/>
位二等十二月荆州刺史沈攸之等舉兵反司徒袁粲<lb/>
據石頭尚書令劉秉赴之甲戌大赦天下<lb/>
二年二月沈攸之平曲赦荆州十一月壬寅立皇后謝<lb/>
氏减死罪一等五歲刑以下悉原<lb/>
南齊太祖建元元年四月甲午受禪南郊禮畢大駕還<lb/>
<pb n="KR3k0013_WYG_207-18b"/>
宫臨太極前殿詔曰五徳更紹帝迹所以代昌三正迭<lb/>
隆王度所以改耀世有質文時或因革其資元膺歴經<lb/>
道振民固以異術同揆殊流共貫者矣朕以寡昧屬值<lb/>
艱季推肆勤之誠藉樂治之數賢能悉心士民致力用<lb/>
獲拯溺龕亂一匡天下業未參古功殆侔昔宋氏以陵<lb/>
夷有徵厯數攸及思𢎞樂推永鍳崇替爰集天禄于朕<lb/>
躬惟志菲薄辭弗獲命遂欽從天下式昭景命祇<lb/>
受正于文祖升禋鬯于上帝猥以寡徳光宅四海纂革<lb/>
<pb n="KR3k0013_WYG_207-19a"/>
代之蹤託王公之上若渉淵水罔知所濟寳祚初啓洪<lb/>
慶惟新思俾利澤宣被億兆可大赦天下改宋昇明<lb/>
三年為建元元年賜民爵二級文武位二等鰥寡孤獨<lb/>
不能自存者人榖五斛逋租宿債勿復收有犯鄉論清<lb/>
議贓汙盗滛一皆蕩滌洗除先注與之更新長徒勅繫之<lb/>
囚特皆原遣亡官失爵禁錮舊勞一依舊典又詔曰宸<lb/>
運肇創寳命惟新宜𢎞慶宥廣敷蠲貸刼賊餘口没在<lb/>
臺府者悉原放諸負釁流徙竝聽還本鄉<lb/>
<pb n="KR3k0013_WYG_207-19b"/>
六月甲申立皇太子見刑入重者降一等竝申前赦恩<lb/>
百日七月詔曰交趾兆景獨隔書朔斯乃前運方季負<lb/>
海不朝因迷遂往歸欵莫繇曲赦交州部内李叔獻一<lb/>
人即撫南土文武詳才選用竝遣大使宣揚朝恩以試<lb/>
守武平大守行交州府事李叔獻為交州刺史<lb/>
二年正月戊戌朔大赦天下六月癸未詔昔歲水旱曲<lb/>
赦丹陽二吳義興四郡遭水尤劇之縣元年以前三調<lb/>
未克虚歴已畢官長局吏應供償備外詳所除宥<lb/>
<pb n="KR3k0013_WYG_207-20a"/>
三年六月壬子大赦時豫章王嶷發江陵有疾至京師<lb/>
未瘳帝憂慮為之大赦<lb/>
四年二月帝不豫庚辰詔原京師囚繫有差<lb/>
世祖武帝以建元四年三月壬戌即位大赦<lb/>
六月甲申立皇太子長懋詔申癸酉赦恩百日<lb/>
永明元年正月辛亥祠南郊大赦改元三月丙申詔曰<lb/>
朕自丁荼毒奄更周忌瞻言負荷若墜淵壑而逺圖尚<lb/>
蔽政刑未洽星緯失序隂陽愆度思播光澤兼酬天𤯝<lb/>
<pb n="KR3k0013_WYG_207-20b"/>
可申辛亥赦恩五十日以期訖為始京師囚繫悉皆原<lb/>
宥三署徒優量降遣都邑鰥寡尤貧詳加賑䘏戊寅詔<lb/>
四方見囚罪無輕重及刼賊餘口長徒勑繫悉皆原赦<lb/>
六月丙寅詔凡坐事應復治者在建元四年三月以前<lb/>
皆原<lb/>
二年八月丙午詔申京師獄及三署見徒量所降宥<lb/>
三年正月辛卯祠南郊大赦都邑三百里内罪應入重<lb/>
者降一等餘依勑制劾繫之身降遣有差賑䘏二縣貧<lb/>
<pb n="KR3k0013_WYG_207-21a"/>
民<lb/>
四年閏正月辛亥躬耕籍田詔曰思俾休和覃茲黔皁<lb/>
見刑罪殊死以下悉原宥<lb/>
五年四月殷祀太廟詔繫囚見徒四歲刑以下悉原遣<lb/>
五年减為三歲京邑罪身應入量降一等<lb/>
六年正月壬午詔二百里内獄同集京師克日聽覽自<lb/>
此以外委州郡訊察三署徒𨽻詳所原釋<lb/>
七年正月辛亥祠南郊大赦京邑貧民普加恩賜<lb/>
<pb n="KR3k0013_WYG_207-21b"/>
八年七月癸卯詔曰隂陽舛和緯象愆度儲宫嬰患淹<lb/>
歴旬晷思仰祗天戒俯紓民瘼可大赦天下<lb/>
九年正月辛丑祠南郊詔京師見繫囚詳量原遣<lb/>
十一年正月癸丑詔京師見繫囚詳所原遣<lb/>
鬱林王隆昌元年正月丁未改元大赦<lb/>
海陵王延興元年七月丁酉即帝位詔曰太祖髙皇帝<lb/>
英謨光大受命作齊世祖武皇帝宏略冠世繼暉下武<lb/>
世宗文皇帝清明懿鑠四海宅心竝徳漏下泉功昭上<lb/>
<pb n="KR3k0013_WYG_207-22a"/>
象聲教所覃無思不洽洪基式固景祚方融而天歩多<lb/>
阻運鍾否剥嗣君昏忍暴戾滋多侮棄天經悖滅人紀<lb/>
朝野重足遐邇側視民怨神恫宗祧如綴頼忠謨肅舉<lb/>
霄漢廓清俾三后之業絶而更紐七百之慶危而復安<lb/>
猥以冲人入纂乾緒載懐馭朽若墜諸淵思與黎元共<lb/>
綏戬福大赦改元文武賜位一等<lb/>
明帝建武元年十月癸亥即帝位詔曰皇齊受終建極<lb/>
握鏡臨宸神武重輝欽明懿鑠七百攸長盤石斯固而<lb/>
<pb n="KR3k0013_WYG_207-22b"/>
王度中愆天階薦阻嗣命多違藩釁孔棘宏圖景厯將<lb/>
墜諸淵宣徳皇后逺鍳崇替憲章舊典疇咨台揆允定<lb/>
靈筞用集寳命命予一人猥以虚薄纉承大業仰繫鴻<lb/>
丕顧臨億兆永懐先構若履春氷寅憂夕惕罔識攸濟<lb/>
思與萬國播此惟新大赦天下改元宿衛者普轉一階<lb/>
其餘文武賜位二等逋租宿債換負官物在建武元年<lb/>
以前悉皆除放刼賊餘口在臺府者可悉原放負釁流<lb/>
徙竝還本鄉<lb/>
<pb n="KR3k0013_WYG_207-23a"/>
二年正月辛未詔京師繫囚殊死可降為五歲刑三署<lb/>
見徒五歲以下悉原放十月納皇太子妃禇氏大赦<lb/>
四年正月庚午大赦<lb/>
永㤗元年正月癸未朔大赦逋租宿債在四年之前皆<lb/>
悉原除四月甲寅改元赦三署囚繫原除各有差文武<lb/>
賜位二等<lb/>
東昏侯永元元年正月改元大赦四月乙巳立皇太子<lb/>
大赦賜民為父後爵一級八月丙辰振州刺史始安王<lb/>
<pb n="KR3k0013_WYG_207-23b"/>
遥光據東府反曲詔京邑九月壬戌以頻誅大臣大赦<lb/>
天下<hi>臣欽若等曰大臣謂僕射江祐侍中江祀也</hi>
二年四月平西將軍崔慧景於廣陵舉兵襲京師江夏<lb/>
王寳𤣥以京城納之豫州刺史蕭懿斬慧景詔曲赦京<lb/>
邑南徐兖二州<lb/>
三年正月辛亥祀南郊大赦天下三月戊子曲赦江州<lb/>
安城廬陵二郡<hi>為蕭頴冑起兵廬陵</hi>七月癸巳曲赦荆雍二州<lb/>
和帝初封南康王為荆州刺史永元二年十一月南雍<lb/>
<pb n="KR3k0013_WYG_207-24a"/>
州刺史蕭衍奉王舉義於江陵乃下教曰吾躬率晉陽<lb/>
翦此㓙孽戎事方勤宜覃惠澤所領繫囚見徒罪無輕<lb/>
重殊死以下皆原遣先有位署即復本職將吏轉一級<lb/>
從征身有家口停鎮給廪食諸雜役見在諸軍帶甲之<lb/>
身克定之後悉免為民其功効賞報别有科條<lb/>
三年正月乙巳王受宣徳太后命為宣王相國大赦唯<lb/>
梅䖝兒茹法珍等不在赦例<lb/>
中興元年三月即帝位于江陵改元大赦<lb/>
<pb n="KR3k0013_WYG_207-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百五十</head>
    <p>
<pb n="KR3k0013_WYG_250-1a"/>
欽定四庫全書<lb/>
　册府元龜卷二百五十　宋　王欽若等　撰<lb/>
　　列國君部<lb/>
　　　攻伐第三<lb/>
定公二年四月桐叛楚<hi>桐小國廬江舒縣西南有桐鄉</hi>吳子使舒鳩氏<lb/>
誘楚人<hi>舒鳩楚屬</hi>曰以師臨我<hi>教舒鳩誘楚使以師臨吳</hi>我伐桐為我使<lb/>
之無忌<hi>吳伐桐也偽若畏楚師之臨已而為伐其叛國以取媚者也欲使楚不忌吳所謂多方以誤之</hi>
秋楚嚢瓦伐吳師于豫章<hi>從舒鳩言</hi>吳人見舟于豫章<hi>偽將為楚</hi>
<pb n="KR3k0013_WYG_250-1b"/>
<hi>伐桐</hi>而潛師于巢<hi>實欲以擊楚</hi>冬十月吳軍楚師于豫章敗之<lb/>
<hi>楚不忘故</hi>遂圍巢克之獲楚公子繁<hi>繁守巢大夫</hi>
三年秋九月鮮虞人敗晉師于平中<hi>平中晉地</hi>獲晉觀虎恃<lb/>
其勇也<hi>為五年士鞅圍鮮虞張本</hi>
四年春三月公㑹劉子晉侯宋公蔡侯衛侯陳子鄭伯<lb/>
許男曹伯莒子邾子頓子胡子滕子薛伯杞伯小邾子<lb/>
齊國夏于召陵侵楚<hi>於召陵先行㑹禮入楚境</hi>
夏四月庚辰蔡公孫姓帥師滅沈以沈子嘉歸殺之沈<lb/>
<pb n="KR3k0013_WYG_250-2a"/>
人不㑹于召陵晉人使蔡伐之<lb/>
秋楚圍蔡爲沈故晉士鞅衛孔圉帥師伐鮮虞<hi>孔圉孔覊孫士</hi>
<hi>鞅即范鞅</hi>
冬十一月庚午蔡侯以吳子及楚人戰于栢舉<hi>楚地</hi>庚辰<lb/>
吳入郢初伍貟爲吳行人以謀楚楚之殺郤宛也<hi>在昭二十</hi>
<hi>七年</hi>伯氏之族出<hi>郤宛黨</hi>伯州犂之孫嚭爲吳太宰以謀楚<lb/>
楚自昭王即位無歲不有吳師蔡侯因之以其子乾與<lb/>
其大夫之子爲質於吳冬蔡侯吳子唐侯伐楚舎舟于<lb/>
<pb n="KR3k0013_WYG_250-2b"/>
淮汭<hi>吳乘舟從淮來過蔡而舎之</hi>自豫章與楚夾漢<hi>豫章漢東江北地名</hi>左司<lb/>
馬戍謂子常曰子㳂漢而與之上下<hi>㳂緣也緣漢上下遮使勿渡</hi>我<lb/>
悉方城外以毁其舟<hi>以方城外人毁吳所舎舟</hi>還塞大隧直轅𡨕阨<lb/>
<hi>二者漢東之隘道</hi>子濟漢而伐之我自後擊之必大敗之既謀<lb/>
而行武城黑謂子常<hi>黑楚武城大夫</hi>日吳用木也我用革也不<lb/>
可久也不如速戰史皇謂子常楚人惡子而好司馬<hi>史皇</hi>
<hi>楚大夫司馬沈尹戍</hi>若司馬毁吳舟于淮塞城口而入<hi>城口三隘道之搃名</hi>
是獨克吳也子必速戰不然不免乃濟漢而陳自小別<lb/>
<pb n="KR3k0013_WYG_250-3a"/>
至于大别<hi>二別在江夏界</hi>三戰子常知不可欲奔<hi>知吳不可勝</hi>史皇<lb/>
曰安求其事<hi>求知政事</hi>難而逃之將何所入子必死之初罪<lb/>
必盡説十一月庚午二師陳于栢舉闔廬之弟夫槩王<lb/>
晨請於闔廬曰楚瓦不仁<hi>瓦子常名</hi>其臣莫有死志先伐之<lb/>
其卒必奔而後大師繼之必克弗許夫槩王曰所謂臣<lb/>
義而行不待命者其此之謂也今日我死楚可入也以<lb/>
其屬五千先擊子常之卒子常之卒奔楚師亂吳師大<lb/>
敗之子常奔鄭史皇以其乘廣死<hi>史皇以戰死</hi>吳從楚師及<lb/>
<pb n="KR3k0013_WYG_250-3b"/>
清發<hi>水名</hi>將擊之夫㮣王曰困獸猶鬭况人乎若知不免<lb/>
而致死必敗我若使先濟者知免後者慕之蔑有鬬心<lb/>
矣半濟而後可擊也從之又敗之楚人爲食吳人及之<lb/>
奔食而從之敗諸雍澨五戰及郢<hi>奔食食者走不陳故不在戰數</hi>己卯<lb/>
楚子取其妹季芈畀我以出渉睢<hi>睢水出新城昌魏縣東南至枝江縣入江</hi>
鍼尹固與王同舟王使執燧象以奔吳師<hi>燒火燧擊象尾使赴吳師</hi>
<hi>驚却之</hi>庚辰吳入郢以班處宫<hi>以尊卑班次處楚王宫室</hi>子山處令尹<lb/>
之宮<hi>子山吳王子</hi>夫槩王欲攻之懼而去之夫槩王入之<hi>入令</hi>
<pb n="KR3k0013_WYG_250-4a"/>
<hi>尹宮也言吳無禮所以不能遂克</hi>左司馬戍及息而還<hi>息汝南新息縣聞楚敗故還</hi>
敗吳師于雍澨傷<hi>司馬先敗吳師而身被創</hi>初司馬臣闔廬故耻爲<lb/>
禽焉<hi>司馬嘗在吳爲闔閭臣</hi>謂其臣曰誰能免吾首吳句卑曰臣<lb/>
賤可乎司馬曰我實失子可哉<hi>失不知子賢</hi>三戰皆傷曰吾<lb/>
不可用也已句卑布裳剄而裹之<hi>司馬已死剄取其首</hi>藏其身而<lb/>
以其首免<hi>傳言司馬之忠壯</hi>楚子渉雎濟江入于雲中<hi>入雲夢澤中</hi>
王寢盗攻之以戈擊王王孫由余以背受之中肩王奔<lb/>
鄖鍾建負季芊以從由余徐蘇而從<hi>以背受戈故當時悶絶</hi>鬭辛<lb/>
<pb n="KR3k0013_WYG_250-4b"/>
與其弟巢以王奔隨吳人從之謂隨人曰周之子孫在<lb/>
漢川者楚實盡之天誘其𠂻致罰於楚而君又竄之<hi>竄匿</hi>
<hi>也</hi>周室何罪君若願報周室施及寡人以奬天𠂻<hi>奬成也</hi>
君之惠也漢陽之田君實有之楚子在公宫之北<hi>隨公宫也</hi>
吳人在其南子期似王<hi>子期昭王兄公子結也</hi>逃王而已為王曰以<lb/>
我與之王必免隨人卜與之不吉乃辭吳曰以隨之辟<lb/>
小而宻邇於楚楚實存之世有盟誓至于今未改若難<lb/>
而棄之何以事君執事之患不唯一人<hi>一人楚王</hi>若鳩楚竟<lb/>
<pb n="KR3k0013_WYG_250-5a"/>
敢不聼命吳人乃退<hi>鳩安集也</hi>鑪金初宦於子期氏實與隨<lb/>
人要言<hi>要言無以楚王與吳并欲脫子期</hi>王使見辭曰不敢以約爲利<lb/>
<hi>此約爲要言也</hi>王割子期之心以與隨人盟<hi>當心前割取血以盟示其志也</hi>
五年六月申包胥<hi>楚大夫</hi>以秦師至秦子蒲子虎帥車五<lb/>
百乘以救楚<hi>五百乘三萬七千五百人</hi>子蒲曰吾未知吳道<hi>道猶法術</hi>使<lb/>
楚人先與吳人戰而自稷㑹之大敗夫㮣王于沂<hi>稷沂皆楚</hi>
<hi>地</hi>吳人獲薳射于栢舉<hi>薳射楚/大夫</hi>其子帥奔徒<hi>奔徒楚散卒</hi>以<lb/>
從子西敗吳師于軍祥<hi>楚地</hi>
<pb n="KR3k0013_WYG_250-5b"/>
秋七月子期子蒲滅唐<hi>從吳伐楚故</hi>九月夫㮣王歸自立也<lb/>
以與王戰而敗<hi>自立爲吳王號夫㮣</hi>奔楚爲堂谿氏<hi>傳終言之</hi>吳師敗<lb/>
楚師于雍澨秦師又敗吳師吳師居麇<hi>麇地名</hi>子期將焚之子<lb/>
西曰父兄親暴骨焉不能收又焚之不可<hi>前年楚人與吳戰多死麇</hi>
<hi>中言不可并焚</hi>子期曰國亡矣死者若有知也可以歆舊祀<hi>言焚</hi>
<hi>吳復楚則祭祀不廢</hi>豈憚焚之焚之而又戰吳師敗又戰于公壻<lb/>
之谿<hi>楚地名</hi>吳師大敗吳子乃歸囚闉輿罷闉輿罷請先<lb/>
遂逃歸<hi>輿罷楚大夫請先至吳而逃歸言吳唯得楚一大夫復失之所以不克</hi>楚子入于<lb/>
<pb n="KR3k0013_WYG_250-6a"/>
郢<hi>吳師已歸</hi>
冬晉士鞅圍鮮虞報觀虎之敗也<hi>三年鮮虞獲晉觀虎</hi>
六年正月癸亥鄭游速帥師滅許以許男斯歸<hi>游速太叔子</hi>
因楚敗也<lb/>
二月公侵鄭取長垣<hi>鄭地名</hi>爲晉討鄭之伐胥靡也<hi>胥靡周地</hi>
<hi>也周儋翩因鄭人以作亂鄭爲之伐胥靡故晉使魯討之</hi>
四月己丑吳大子終纍敗楚舟師<hi>終纍闔廬子夫差兄舟師水戰</hi>獲潘<lb/>
子臣小惟子<hi>二子楚舟師之帥</hi>及大夫七人楚國大惕懼亡子<lb/>
<pb n="KR3k0013_WYG_250-6b"/>
期又以陵師敗于繁揚<hi>陵師陸軍</hi>
冬季孫斯仲孫忌帥師圍鄆<hi>何忌不言何闕文鄆貳于齊故圍之</hi>
七年秋齊人執衛行人北宮結以侵衛初齊侯鄭伯盟<lb/>
于鹹徴㑹于衛衛侯欲叛晉<hi>屬齊鄭也</hi>諸大夫不可使北宮<lb/>
結如齊而私于齊侯曰執結以侵我<hi>欲以齊師懼諸大夫</hi>齊侯從<lb/>
之乃盟于𤨏<hi>𤨏即沙也</hi>
是秋齊國夏帥師伐我西鄙<hi>夏國佐孫</hi>陽虎御季桓子公歛<lb/>
處父御孟懿子<hi>處父孟氏家臣成宰公歛陽</hi>將宵軍齊師齊師聞之<lb/>
<pb n="KR3k0013_WYG_250-7a"/>
墮伏而待之<hi>墮毁其軍以誘敵而設伏兵</hi>處父曰虎不圖禍而必死<lb/>
<hi>而汝也</hi>苫夷曰虎䧟二子于難<hi>苫夷季氏家臣二子季孟</hi>不待有司余<lb/>
必殺汝虎懼乃還不敗<lb/>
八年春王正月公侵齊<hi>報前年伐我西鄙</hi>門于陽州<hi>攻具門</hi>士皆<lb/>
坐列<hi>言無鬭志</hi>曰顔髙之弓六鈞皆取而傳觀之陽州人出<lb/>
顔髙奪人弱弓籍丘子鉏擊之與一人俱斃<hi>子鉏齊人斃仆也</hi>
偃且射子鉏中頰殪<hi>子鉏死</hi>顔息射人中眉<hi>顔息魯人</hi>退曰我<lb/>
無勇吾志其目也<hi>以自矜</hi>師退冉猛僞傷足而先<hi>猛魯人欲先歸</hi>
<pb n="KR3k0013_WYG_250-7b"/>
其兄㑹乃呼曰猛也殿<hi>㑹見師退而猛不在列乃詐言殿也</hi>
二月公侵齊<hi>未得志故</hi>攻廩丘之郛<hi>郛郭/也</hi>主人焚衝<hi>衝戰車</hi>或<lb/>
濡馬褐以救之<hi>馬褐馬衣</hi>遂毁之<hi>毁/郛</hi>主人出師奔<hi>攻郛人少故遣後師</hi>
<hi>走往助</hi>陽虎僞不見冉猛者曰猛在此必敗<hi>陽州之役猛先歸言若在</hi>
<hi>此必復敗</hi>猛逐之顧而無繼僞顚<hi>逐廪/丘人</hi>虎曰盡客氣也<hi>言皆客氣</hi>
<hi>非勇</hi>
夏齊國夏髙張伐我西鄙<hi>報上二侵</hi>晉士鞅趙鞅荀寅救我<lb/>
公㑹晉師于瓦<hi>瓦衛地東郡燕縣東北有瓦亭</hi>
<pb n="KR3k0013_WYG_250-8a"/>
九年六月伐陽關<hi>討陽虎也</hi>陽虎使焚萊門<hi>陽闗邑門</hi>師驚犯之而<lb/>
出奔齊秋齊侯伐晉夷儀<hi>爲衛討也</hi>敝無存之父將室之辭<lb/>
以與其弟<hi>無存齊人室之爲取婦</hi>曰此役也不死反必娶于髙國<lb/>
<hi>髙氏國氏齊貴族也</hi>先登求自門出死于霤下<hi>既入城夷儀人不服故鬭死于門屋</hi>
<hi>霤下</hi>東郭書讓登<hi>登城非人所樂故讓衆使後而已先登也</hi>犂彌從之曰子讓<lb/>
而左我讓而右使登者絶而後下<hi>恐書先下故又譎以讓之下入城也</hi>書<lb/>
左彌先下<hi>書從彌言左彌遂自先下亦讓也</hi>書與王猛息<hi>戰訖共止息</hi>猛曰<lb/>
我先登書歛甲曰曩者之難今又難焉<hi>歛甲起欲擊猛</hi>猛笑曰<lb/>
<pb n="KR3k0013_WYG_250-8b"/>
吾從子如驂之靳<hi>靳車中馬也言已從書如驂馬之随靳傳言齊師和所以能克</hi>晉車<lb/>
千乘在中牟<hi>救夷儀也今滎陽有中牟縣廻逺疑非也</hi>衛侯將如五氏<hi>齊侯在五</hi>
<hi>氏將往助之</hi>卜過之龜焦<hi>衛至五氏道過中牟畏晉故卜龜焦兆不成不可以行事也</hi>衛<lb/>
侯曰可也衛車當其半寡人當其半敵矣<hi>衛侯怒晉甚不復顧卜欲</hi>
<hi>以身當五百乘</hi>乃過中牟中牟人欲伐之衞褚師圃亡在中<lb/>
牟曰衛雖小其君在焉未可勝也齊師克城而驕其帥<lb/>
又賤<hi>城謂夷儀也帥謂東郭也</hi>遇必敗之不如從齊乃伐齊師敗之<lb/>
<hi>獲齊車五百乘</hi>齊侯致禚媚杏于衛<hi>三邑皆齊西界以答謝衛意</hi>齊侯賞犂<lb/>
<pb n="KR3k0013_WYG_250-9a"/>
彌辭曰有先登者臣從之晳幘而衣貍製<hi>晳白也幘齒上下相值製</hi>
<hi>裘也</hi>公使視東郭書曰乃夫子也吾貺子公賞東郭書辭<lb/>
曰彼賓旅也<hi>言彼與我若賓主相讓旅俱進退</hi>乃賞犂彌<lb/>
十年夏晉趙鞅圍衛報夷儀也初衛侯伐邯鄲午于寒<lb/>
氏<hi>邯鄲廣平縣也午晉邯鄲大夫寒氏即五氏也前年衛人助齊伐五氏</hi>城其西北而守<lb/>
之宵熸<hi>午衆霄散</hi>及晉圍衛午以徒七十人門于衛西門殺<lb/>
人于門中曰請報寒氏之役<hi>衛開門與午鬭</hi>渉佗曰夫子則勇<lb/>
矣然我徃必不敢啟門亦以徒七十人旦門焉歩左右<lb/>
<pb n="KR3k0013_WYG_250-9b"/>
皆至而立如植<hi>至其門下歩行門左右然後立待如木不動以示整</hi>日中不啟門<lb/>
乃退<lb/>
十二年夏衛公孟彄帥師伐曹克郊<hi>郊曹邑</hi>還滑羅殿<hi>羅衛</hi>
<hi>大夫</hi>未出不退于列<hi>未出曹境羅不退在行列之後</hi>其御曰殿而在列其<lb/>
爲無勇乎羅曰與其素厲寧爲無勇<hi>素空也厲猛也言伐小國當如畏者</hi>
<hi>以誘致之</hi>
十二月公圍成<hi>成彊若列國興動大衆故出入皆告廟</hi>初仲由爲季氏宰<lb/>
<hi>仲由子路</hi>將墮三都<hi>三都費郈成也彊盛將爲國害故仲由欲毁之</hi>於是叔孫氏墮<lb/>
<pb n="KR3k0013_WYG_250-10a"/>
郈季氏將墮費公山不狃叔孫輒帥費人以襲魯<hi>不狃費宰</hi>
<hi>也輒不得志于叔孫氏</hi>公與三子入于季氏之宮登武子之臺費<lb/>
人攻之弗克入及公側<hi>至臺下</hi>仲尼命申句須樂頎下伐<lb/>
之<hi>二子魯大夫仲尼時爲司㓂</hi>費人北國人追之敗諸姑蔑二子奔<lb/>
齊<hi>二子不狃叔孫輒</hi>遂墮費將墮成公歛處父謂孟孫墮成齊<lb/>
人必至于北門<hi>成在魯北境故</hi>且成孟氏之保障也無成是無<lb/>
孟氏也子僞不知<hi>佯不知</hi>我將不墮公圍之弗克<lb/>
十三年春齊侯衛侯次于垂葭實郥氏<hi>垂葭改名郥氏髙平鉅野縣西</hi>
<pb n="KR3k0013_WYG_250-10b"/>
<hi>南有郥亭</hi>使師伐晉將濟河諸大夫皆曰不可邴意兹曰可<lb/>
<hi>意兹齊大夫</hi>鋭師伐河内<hi>今河内/汲郡</hi>傳必數日而後及絳<hi>傳告晉</hi>
絳不三月不能出河則我既濟水矣乃伐河内夏衛公<lb/>
孟彄帥師伐曹<lb/>
十一月荀躒韓不信魏曼多奉公以伐范氏中行氏弗<lb/>
克<lb/>
十四年二月辛巳楚公子結陳公孫佗人帥師滅頓以<lb/>
頓子牂歸頓子牂欲事晉背楚而絶陳好也<lb/>
<pb n="KR3k0013_WYG_250-11a"/>
夏吳伐越<hi>報五年越入吳</hi>越子勾踐禦之陳于檇李<hi>勾踐越王允常子</hi>
勾踐患吳之整也使死士再禽焉不動<hi>使敢死之士徃輒爲吳所禽欲</hi>
<hi>使吳師亂取之而吳不動</hi>使罪人三行屬劔于頸<hi>以劔注頸</hi>而辭曰二君<lb/>
有治<hi>治軍旅</hi>臣奸旗皷<hi>死軍令</hi>不敏于君之行前不敢逃刑<lb/>
敢歸死遂自剄也師屬之目越子因而伐之大敗之靈<lb/>
姑浮以戈擊闔廬<hi>姑浮越大夫</hi>闔廬傷將指取其一屨<hi>其足大指</hi>
<hi>見斬遂失屨姑浮取之</hi>還卒於陘去㰎李七里<lb/>
十五年二月辛丑楚子滅胡以胡子豹歸吴之入楚<lb/>
<pb n="KR3k0013_WYG_250-11b"/>
也<hi>在四年</hi>胡子盡俘楚邑之近胡者<hi>俘取也</hi>楚旣定胡子豹<lb/>
又不事楚曰存亡有命事楚何爲多取費焉<hi>傳言小不事大所以</hi>
<hi>亡</hi>
五月鄭罕逹帥師伐宋敗宋師于老丘<hi>罕逹子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之子老丘宋地宋公子地</hi>
<hi>奔鄭鄭人爲之伐宋欲取地以處之</hi>
哀公元年春楚子陳侯隨侯許男圍蔡報柏舉也<hi>在定四年</hi>
里而栽<hi>栽設板築爲圍壘周匝去蔡城一里</hi>廣丈高倍<hi>壘厚一丈髙二丈</hi>夫屯晝<lb/>
夜九日<hi>夫猶兵也壘未成故令人在壘裏屯守蔡</hi>如子西之素<hi>子西本許爲壘當用九日</hi>
<pb n="KR3k0013_WYG_250-12a"/>
<hi>而成</hi>蔡人男女辨<hi>辨别也男女各别係纍而出降</hi>使疆于江汝之間而還<lb/>
<hi>楚欲使蔡徙國在江水之北汝水之南求田以自安也蔡權聽命故楚師還</hi>蔡于是乎請遷<lb/>
于吳<hi>楚既還蔡人更叛就吳</hi>
是春吳王夫差敗越于夫椒報檇李也<hi>檇李在定十四年夫椒吳郡吳</hi>
<hi>縣西南大湖中椒山</hi>遂入越越子以甲楯五千保于㑹稽<hi>上㑹稽山也在</hi>
<hi>㑹稽山隂縣南</hi>使大夫種因吳太宰嚭以行成吳子將許之<lb/>
伍貟曰不可臣聞之樹德莫如滋去疾莫如盡昔有過<lb/>
澆殺斟灌以伐斟鄩<hi>澆寒浞子封於過者二斟夏同姓諸侯襄四年傳曰澆用師滅斟灌</hi>
<pb n="KR3k0013_WYG_250-12b"/>
滅夏后相<hi>夏后相啓孫也后相失國依于二斟復爲澆所滅</hi>后緍方娠逃出自<lb/>
竇<hi>后緍相妻娠懐身也</hi>歸于有仍<hi>后緍有/仍氏女</hi>生少康焉爲仍牧正<hi>牧官</hi>
<hi>之長</hi>惎澆能戒之<hi>惎毒也/戒備也</hi>澆使椒求之<hi>椒澆臣</hi>逃奔有虞爲<lb/>
之庖正以除其害<hi>虞舜後諸侯也梁國有虞縣庖正掌膳饈之官賴此以得除其害</hi>虞<lb/>
思於是妻之以二姚<hi>思有虞君也虞思自以二女妻少康姚虞姓</hi>而邑諸綸<lb/>
<hi>綸虞邑</hi>有田一成有衆一旅<hi>方十里爲成五百人爲旅</hi>能布其德而兆<lb/>
其謀<hi>兆始</hi>以收夏衆撫其官職<hi>襄四年傳曰靡自有鬲氏收二國之燼以滅浞而立</hi>
<hi>少康</hi>使女艾諜澆<hi>女艾少康/臣諜侯也</hi>使季杼誘豷<hi>豷澆弟也季杼少康子后杼也</hi>
<pb n="KR3k0013_WYG_250-13a"/>
遂滅過戈復禹之績<hi>過澆國戈豷國</hi>祀夏配天不失舊物<hi>物事也</hi>
今吳不如過而越大于少康或將豐之不亦難乎<hi>言與越成</hi>
<hi>是使越豐大必爲吳難</hi>勾踐能親而務施施不失人<hi>所加惠賜皆得其人</hi>親不<lb/>
棄勞<hi>推親愛之誠則不遺小勞</hi>與我同壤而世爲仇讎于是乎克而<lb/>
弗取將又存之違天而長㓂讎<hi>猶言天與不取</hi>後雖悔之不可<lb/>
食已<hi>食消也已止也</hi>姫之衰也日可俟也<hi>姬吳姓言可計日而待</hi>介在蠻<lb/>
夷而長㓂讎以是求伯必不行矣弗聽退而告人曰越<lb/>
十年生聚而十年教訓<hi>生民聚財富而後敎之</hi>二十年之外吳其爲<lb/>
<pb n="KR3k0013_WYG_250-13b"/>
沼乎<hi>謂吳宮室廢壞當爲汙地爲二十二年越入吳起本</hi>三月越及吳平<lb/>
夏四月齊侯衛侯救邯鄲圍五鹿<hi>趙稷以邯鄲叛范中行氏之黨也五鹿晉</hi>
<hi>邑</hi>
秋八月吳侵陳修舊怨也初吳之入楚也<hi>在定四年</hi>使召陳<lb/>
懷公懷公朝國人而問焉曰欲與楚者右欲與吳者左<lb/>
陳人從田無田從黨<hi>都邑之人無田者隨黨而立不知所與故直從所居在西者居右在</hi>
<hi>東者居左</hi>逢滑當公而進<hi>當公不左不右</hi>曰臣聞國之興也以福其<lb/>
亡也以禍今吳未有福楚未有禍楚未可棄吴未可從<lb/>
<pb n="KR3k0013_WYG_250-14a"/>
及夫差克越乃修先君之怨以晉辭吴若何陳侯從之<lb/>
是秋師及齊師衛孔圉鮮虞人伐晉取棘蒲<hi>孔圉孔烝鉏曽孫鮮</hi>
<hi>虞狄帥</hi>
冬仲孫何忌帥師伐邾<lb/>
二年春季孫斯叔孫州仇仲孫何忌帥師伐邾將伐絞<lb/>
<hi>絞邾邑</hi>邾人愛其土故賂以漷沂之田而受盟<lb/>
三年春齊國夏衛石曼姑帥師圍戚<hi>曼姑爲子圍父知其不義故推齊爲</hi>
<hi>兵首</hi>求援于中山<hi>中山鮮虞</hi>
<pb n="KR3k0013_WYG_250-14b"/>
夏宋樂髠帥師伐曹<lb/>
冬叔孫州仇仲孫何忌帥師圍邾<lb/>
四年夏楚人既克夷虎<hi>夷虎蠻夷叛楚者</hi>乃謀北方左司馬昄<lb/>
申公壽餘葉公諸梁致蔡于負函<hi>三子楚大夫也此蔡之故地人民楚因以</hi>
<hi>爲邑致之者㑹其衆也</hi>致方城之外於繒闗<hi>負函繒闗皆楚地</hi>曰吳將泝<lb/>
江入郢<hi>逆流曰泝</hi>將奔命焉爲一昔之期襲梁及霍<hi>僞辭當備吳夜</hi>
<hi>結其旅明日便襲梁霍使不知之梁河南梁縣西南故城也梁南有霍陽山皆蠻子之邑也</hi>單浮餘<lb/>
圍蠻氏蠻氏潰<hi>浮餘楚大夫</hi>蠻子赤奔晉陰地<hi>隂地河南山北自上雒以</hi>
<pb n="KR3k0013_WYG_250-15a"/>
<hi>東至陸渾</hi>司馬起豐析與狄戎<hi>楚司馬昄也析縣屬南郷郡析南有豐鄉皆楚邑發此二</hi>
<hi>邑人及戎狄</hi>以臨上雒左師軍于莬和<hi>莬和山在上雒東也</hi>右師軍于<lb/>
倉野<hi>倉野在上雒縣</hi>使謂隂地之命大夫士蔑<hi>命大大别縣監尹</hi>曰晉<lb/>
楚有盟好惡同之若將不廢寡君之願也不然將通于<lb/>
少習以聽命<hi>少習商縣武關也將大開武關道以伐晉</hi>士篾請諸趙孟趙孟曰<lb/>
晉國未寧安能惡於楚必速與之<hi>未寧時有范中行之難</hi>士蔑乃<lb/>
致九州之戎<hi>九州戎在晉陰地陸渾者</hi>將裂田以與蠻子而城之<hi>以詐</hi>
<hi>蠻子</hi>且將爲之卜<hi>卜城</hi>蠻子聽卜遂執之與其五大夫以畀<lb/>
<pb n="KR3k0013_WYG_250-15b"/>
楚師于三户<hi>今丹水縣北三户亭</hi>司馬致邑立宗焉以誘其遺民<lb/>
<hi>楚復詐爲蠻子作邑立其宗主</hi>而盡俘以歸<lb/>
五年夏齊侯伐宋晉趙鞅伐衛范氏之故也遂圍中矣<lb/>
<hi>衛助范氏故也</hi>
六年春晉趙鞅帥師伐鮮虞治范氏之亂也<hi>四年鮮虞納荀寅于</hi>
<hi>栢人</hi>吳伐陳復修舊怨也<hi>元年未得志故</hi>楚子曰吾先君與陳有<lb/>
盟不可以不救乃救陳師于城父卜戰不吉卜退不吉<lb/>
王曰然則死也再敗楚師不如死<hi>前已敗于栢舉今若退還亦是敗</hi>棄<lb/>
<pb n="KR3k0013_WYG_250-16a"/>
盟逃讎亦不如死死一也其死讎乎將戰王有疾攻大㝠<lb/>
卒于城父<hi>大㝠陳地吳師所在</hi>仲孫何忌帥師伐邾宋向巢帥師<lb/>
伐曹<lb/>
七年春宋皇瑗帥師侵鄭叛晉故也<hi>定八年鄭始叛</hi>
晉衛曼多帥師侵衛衛不服也<hi>五年晉伐衛至今未服</hi>
秋公伐邾初季康子欲伐邾乃饗大夫以謀之子服景<lb/>
伯曰小所以事大信也大所以保小仁也背大國不信<lb/>
<hi>大國吳也</hi>伐小國不仁民保于城城保于德失二德者危將<lb/>
<pb n="KR3k0013_WYG_250-16b"/>
焉保<hi>二德信與仁也</hi>孟孫曰二三子以爲何如<hi>怪諸大夫不言故指問之</hi>惡<lb/>
賢而逆之<hi>孟孫賢景伯欲使大夫不逆其言惡猶安也</hi>對曰禹合諸侯於塗<lb/>
山執玉帛者萬國<hi>諸大夫對也諸侯執玉附庸執帛塗山在壽春東北</hi>今其存者<lb/>
無數十焉唯大不字小小不事大也<hi>言諸侯相伐古來以然</hi>知必<lb/>
危何故不言<hi>知伐邾必危自當言今不言者不危故也大夫以荅孟孫所怪且阿附季孫</hi>魯<lb/>
德如邾而以衆加之可乎<hi>孟孫忿答大夫今魯德無以勝邾但欲恃衆可乎言不可</hi>
不樂而出<hi>季孟意異佞直不同故罷饗</hi>秋伐邾及范門<hi>邾郭門也</hi>猶聞鐘<lb/>
聲<hi>邾不禦㓂</hi>大夫諫不聽茅成子請告于吳<hi>成子邾大夫茅夷鴻</hi>不許<lb/>
<pb n="KR3k0013_WYG_250-17a"/>
曰魯擊柝聞于邾<hi>言以諫近</hi>吳二千里不三月不至何及于<lb/>
我且國内豈不足<hi>言足以距魯</hi>成子以茅叛<hi>髙平西南有茅鄉亭</hi>師遂<lb/>
入邾處其公宮衆師晝掠<hi>虜掠取財物也</hi>邾衆保于繹<hi>繹邾山也在鄒</hi>
<hi>縣北</hi>師宵掠以邾子益來<hi>益邾隱公也晝夜/掠傳言康子無法</hi>獻于毫社<hi>以其</hi>
<hi>亡國與殷同</hi>囚諸負瑕負瑕故有繹<hi>負瑕魯邑髙平南平陽縣西北有瑕丘城前者魯得邾之</hi>
<hi>繹民使在負瑕故使相就以辱之</hi>
是秋宋人圍曹鄭桓子思曰宋人有曹鄭之患也不可<lb/>
以不救冬鄭師救曹侵宋<lb/>
<pb n="KR3k0013_WYG_250-17b"/>
八年春宋公伐曹將還褚師子肥殿<hi>子肥宋大夫</hi>曹人詬之<lb/>
不行<hi>詬詈辱也不行殿兵止也</hi>師待之公聞之怒命反之遂滅曹伯<lb/>
及司城疆以歸<lb/>
是春吳伐我初吳爲邾故將伐魯問于叔孫輒<hi>問可伐不輒故</hi>
<hi>魯人</hi>叔孫輒對曰魯有名而無情<hi>有大國名無情實</hi>伐之必得志<lb/>
焉退而告公山不狃<hi>不狃亦故魯人</hi>公山不狃曰非禮也君子<lb/>
違不適讎國<hi>違奔亡也</hi>未臣而有伐之奔命焉死之可也<hi>未臣</hi>
<hi>所適之國若有伐本國者則可還奔命死其難</hi>所託也則隱<hi>魯所因託則爲之隱惡</hi>且夫<lb/>
<pb n="KR3k0013_WYG_250-18a"/>
人之行也不以所惡廢鄉<hi>不以其私怨惡廢棄其郷黨之好</hi>今子以小<lb/>
惡而欲覆宗國不亦難乎<hi>輒魯公族故謂之宗國</hi>若使子率子必<lb/>
辭王將使我子張病之<hi>子張輒也</hi>王問于子洩<hi>子洩不狃</hi>對曰魯<lb/>
雖無與立<hi>緩時若無能自立</hi>必有與斃<hi>急則人人知懼皆將同死戰</hi>諸侯將<lb/>
救之未可以得志焉晉與齊楚輔之是四讎也<hi>與齊而四</hi>夫<lb/>
魯齊晉之唇唇亡齒寒君所知也不救何爲三月吳伐<lb/>
我子洩率故道險從武城<hi>故由險道欲使魯成備</hi>初武城或有因<lb/>
于吳竟田焉<hi>僑田吳界</hi>拘鄫人之漚菅者曰何故使吾水滋<lb/>
<pb n="KR3k0013_WYG_250-18b"/>
<hi>鄫人亦僑田吳滋濁也</hi>及吳師至拘者道之以伐武城克之<hi>鄫人敎吳</hi>
<hi>必可克</hi>王犯嘗爲之宰澹臺子羽之父好焉國人懼<hi>王犯吳大</hi>
<hi>夫故嘗奔魯爲武城宰澹臺子羽武城人孔子弟子也其父與王犯相善國人懼其爲内應</hi>懿子謂<lb/>
景伯若之何對曰吳師來斯與之戰何患焉且召之而<lb/>
至又何求焉<hi>言犯盟伐邾所以召吳</hi>吳師克東陽而進舍于五梧<lb/>
明日舎于蠶室<hi>三邑魯地</hi>公賓庚公甲叔子與戰于夷獲叔<lb/>
子與析朱鉏<hi>公賓庚公甲叔子并析邾鉏爲三人皆同車傳互言之</hi>獻于王王曰<lb/>
此同車必使能國未可望也<hi>同車能俱死是國能使人故不可望得</hi>明日<lb/>
<pb n="KR3k0013_WYG_250-19a"/>
舍于庚宗遂次于泗上微虎欲宵攻王舎<hi>微虎魯大夫</hi>私屬<lb/>
徒七百人三踊於幕庭<hi>于帳前設格令士試躍之</hi>卒三百人有若與<lb/>
焉<hi>卒終也終得三百人任行有若孔子弟子與在三百人中</hi>及稷門之内<hi>三百人行至稷門</hi>
或謂季孫曰不足以害吳而多殺國士不如已也乃止<lb/>
之吳子聞之一夕三遷<hi>畏微虎</hi>吳人行成<hi>求與魯成</hi>將盟景伯<lb/>
曰楚人圍宋易子而食析骸而㸑<hi>在宣十五年</hi>猶無城下之<lb/>
盟我未及虧而有城下之盟是棄國也吳輕而逺不能<lb/>
乆將歸矣請少待之弗從景伯負載造于萊門<hi>以言不見從故</hi>
<pb n="KR3k0013_WYG_250-19b"/>
<hi>負載書將欲出盟</hi>乃請釋子服何于吳吳人許之以王子姑曹<lb/>
當之而後止<hi>釋舎也魯人不以盟爲了欲因留景伯爲質既得吳之許復求吳王之子以交質吳</hi>
<hi>不欲留王子遂兩止</hi>吳人盟而還<lb/>
夏五月齊人取讓及闡<hi>宣元年傳曰内不言取言取授之也以是爲賂齊言取葢亦賂</hi>
<hi>也魯前年伐邾以邾益來葢齊之甥畏齊故賂之</hi>惡内也初齊悼公之來也<hi>在五</hi>
<hi>年</hi>季康子以其妹妻之即位而逆之季魴侯通焉<hi>魴侯康子</hi>
<hi>叔父</hi>女言其情弗敢與也齊侯怒鮑牧帥師伐我取讙及<lb/>
闡<lb/>
<pb n="KR3k0013_WYG_250-20a"/>
六月齊使如吳請師將以伐我乃歸邾子<hi>齊未得季姬故請師也吳</hi>
<hi>前爲邾討魯懼二國同心故歸邾子</hi>邾子又無道吳子使大宰子餘討之<lb/>
<hi>子餘大宰嚭</hi>囚諸樓臺栫之以棘<hi>栫雍也</hi>使諸大夫奉太子革<lb/>
以爲政<hi>革邾太子桓公也</hi>
　<lb/>
　<lb/>
　<lb/>
　<lb/>
<pb n="KR3k0013_WYG_250-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百五十九</head>
    <p>
<pb n="KR3k0013_WYG_659-1a"/>
欽定四庫全書<lb/>
　册府元龜卷六百五十九　宋　王欽若等　撰<lb/>
　　奉使部<lb/>
　　　敏辯<lb/>
古者誦詩三百可以專對奉命出境未嘗受辭盖以其<lb/>
周知物情可利社稷之意也若夫勢均跨據飾智相髙<lb/>
義有睦鄰交修盟好徃來行李靡間於干戈申答情禮<lb/>
備述於樽爼務全國體爰騁口才應機而言罔俟終日<lb/>
<pb n="KR3k0013_WYG_659-1b"/>
或徴古義而求勝或引時事以為優緩頰抵掌殆乎燥<lb/>
吻雖論難之鋒起必逆折而響從至于譚戱之間猶存<lb/>
去就之分又乃宣威殊俗漸以身教昭示忠信指陳禍<lb/>
福革其倔强之心誘以嚮慕之道茍非大雅端方博逹<lb/>
慷慨之士或取辱焉盖使乎之任斯為難矣<lb/>
漢隋何為謁者時漢王與楚大戰彭城不利出梁地至<lb/>
虞<hi>今宋州虞城縣是也</hi>謂左右曰如彼等者無足與計天下事者<lb/>
謁者隋何進曰不審陛下所謂漢王曰孰能為我使淮<lb/>
<pb n="KR3k0013_WYG_659-2a"/>
南使之發兵背楚留項王於齊數月我之取天下可以<lb/>
萬全何曰臣請使之乃與二十人俱使淮南至太宰主<lb/>
之<hi>淮南太宰作内主</hi>三日不得見何因說太宰曰王之不見何<lb/>
必以楚為强以漢為弱此臣之所為使<hi>此事正是臣所為來欲言之</hi>
使何得見言之而是邪是大王所欲聞也言之而非邪<lb/>
使何等二十人伏斧質淮南市<hi>質鍖也言伏於鍖上而斧斬之</hi>以明背<lb/>
漢而與楚也太宰迺言之王王見之隋何曰漢王使使<lb/>
臣敬進書大王御者竊怪大王與楚何親也淮南王曰<lb/>
<pb n="KR3k0013_WYG_659-2b"/>
寡人北鄉而臣事之何曰大王與項王俱列為諸侯北<lb/>
向而臣事之必以楚為强可以託國也項王伐齊身負<lb/>
版築<hi>牌墦版也築杵也</hi>以為士卒先大王宜悉<hi>盡也</hi>淮南之衆身<lb/>
自将為楚軍前鋒今乃發四千人以助楚夫北面而臣<lb/>
事人者固若是乎夫漢王戰於彭城項王未出齊也大<lb/>
王宜掃淮南之衆日夜㑹戰彭城下<hi>掃者為盡舉之如掃地然也</hi>今<lb/>
撫萬人之衆無一人渡淮者隂拱而觀其孰勝<hi>歛手曰拱言不</hi>
<hi>動揺坐觀成敗</hi>夫託國於人者固若是乎大王提空名以鄉楚<lb/>
<pb n="KR3k0013_WYG_659-3a"/>
<hi>提舉也</hi>而欲厚自託臣竊為大王不取也然大王不背楚<lb/>
者以漢為弱也夫楚兵雖强天下負之以不義之名<hi>負加</hi>
<hi>也加于身上若主被也</hi>以其背盟約而殺義帝也然而楚王特以<lb/>
戰勝自强漢王收諸侯還守成臯滎陽下蜀漢之粟深<lb/>
溝壁壘分卒守徼乗塞楚人還兵間以梁地<hi>梁在楚漢之中</hi>深<lb/>
入敵國八九百里<hi>羽從齊還當經梁地八九百里乃得羽地也</hi>欲戰則不得<lb/>
攻城則力不能老弱轉糧千里之外楚兵至滎陽成臯<lb/>
漢堅守而不動進則不得攻退則不能解故楚兵不足<lb/>
<pb n="KR3k0013_WYG_659-3b"/>
罷也<hi>不足者言易也</hi>使楚兵勝漢則諸侯自危懼而相救夫楚<lb/>
之强適足以致天下之兵耳故楚不如漢其勢易見也<lb/>
今大王不與萬全之漢而自託於危亡之楚臣竊為大<lb/>
王惑之臣非以淮南之兵足以亡楚也夫大王發兵而<lb/>
背楚項王必留留數月漢之取天下可以萬全臣請與<lb/>
大王仗劔而歸漢王漢王必裂地而分大王又况淮南<lb/>
必大王有也故漢王敬使使臣進愚計願大王之留意<lb/>
也淮南王曰請奉命陰許叛楚與漢未敢泄楚使者在<lb/>
<pb n="KR3k0013_WYG_659-4a"/>
<hi>在淮南王所也</hi>方急責布發兵隋何直入曰九江王已歸漢楚<lb/>
何以得發兵布愕然楚使者起何因說布曰事已構<hi>構結</hi>
<hi>也言背楚之事已結成也</hi>獨可遂殺楚使毋使歸而疾走漢并力布<lb/>
曰如使者教因起兵而攻楚<lb/>
陸賈以客從髙祖定天下名有口辯<hi>時人皆謂其口辯</hi>居左右<lb/>
嘗使諸侯時中國初定尉佗平南越因王之髙祖使賈<lb/>
賜佗印為南越王賈至尉佗魋結箕踞見賈<hi>魋音椎結讀曰髻椎</hi>
<hi>䯻者一椎之䯻其形如椎箕踞謂伸其兩脚而坐亦曰箕踞其形似箕</hi>賈因說佗曰足下<lb/>
<pb n="KR3k0013_WYG_659-4b"/>
中國人親戚昆弟墳墓在真定今足下反天性棄冠帯<lb/>
<hi>背父母之歸無骨肉之恩是反天性也</hi>欲以區區之越與天子抗衡為敵<lb/>
國<hi>區區小貎</hi>禍且及身矣夫秦失其正<hi>正亦政也</hi>諸侯豪傑並起<lb/>
唯漢王先入闗據咸陽項籍背約自立為西楚覇王諸<lb/>
侯皆屬可謂至强矣然漢王起巴蜀鞭笞天下刼諸侯<lb/>
遂誅項羽五年之間海内平定此非人力天之所建也<lb/>
天子聞君王王南越而不助天下誅暴逆将相欲移兵<lb/>
而誅王天子憐百姓新勞苦且休之遣臣授君王印剖<lb/>
<pb n="KR3k0013_WYG_659-5a"/>
符通使君王宜郊迎北面稱臣<hi>郊迎謂出郊而迎</hi>乃欲以新造<lb/>
未集之越<hi>集猶成也</hi>屈彊於此<hi>屈强謂不柔服也</hi>漢誠聞之掘燒君<lb/>
王先人塜墓夷種宗族<hi>夷平也謂平除其種族</hi>使一偏將將十萬<lb/>
衆臨越即越殺王降漢如反覆手耳<hi>言其易</hi>于是佗乃蹶<lb/>
然起生<hi>蹶坐驚起之貎也</hi>謝賈曰居蠻夷中久殊失禮儀<lb/>
後漢陳遵初為更始大司馬䕶軍與歸徳侯劉颯俱使<lb/>
匈奴單于欲脅詘遵遵陳利害為言曲直單于大竒之<lb/>
遣還<lb/>
<pb n="KR3k0013_WYG_659-5b"/>
蜀費褘先主時為昭信挍尉使吴孫權性既滑稽嘲啁<lb/>
無方諸葛恪羊衜等才博果辯論難鋒至褘辭順義篤<lb/>
據理以答終不能屈權每别酌好酒以飲褘視其已醉<lb/>
然後問以國事并論當世之務辭難累至褘辭以醉退<lb/>
而撰次所問事事條答無所遺失權甚器之乃以手中<lb/>
嘗所執寶刀贈之禕答曰臣以不才何以堪明命然刀<lb/>
以討不庭禁暴亂者也但願大王勉建功業同奨漢室<lb/>
臣雖闇弱終不負東顧<lb/>
<pb n="KR3k0013_WYG_659-6a"/>
董恢字休緒為宣信中郎將副費褘使吴孫權常大醉<lb/>
問褘曰楊儀魏延牧竪小人也雖常有鳴吠之益於時<lb/>
務然既已任之勢不得輕若一朝無諸葛亮必為禍亂<lb/>
矣諸君憒憒曾不防慮于此豈所謂貽厥孫謀乎褘愕<lb/>
然四顧不能即答恢目褘曰可速言儀延之不恊起于<lb/>
私忿耳而無黥韓難御之心也今方掃除彊賊混一函<lb/>
夏功以才成業繇才廣若捨此不任防其後患是猶備<lb/>
有風波而逆廢舟楫非長計也權大笑樂諸葛亮聞之<lb/>
<pb n="KR3k0013_WYG_659-6b"/>
以為知言還未滿三日辟為丞相府屬<lb/>
伊籍字機伯東使于吴孫權聞其才辯欲逆折以辭籍<lb/>
適人拜權曰事無道之君勞乎籍即對曰一拜一起未<lb/>
足為勞籍之機㨗類皆如此權甚異之<lb/>
鄧芝為尚書使吴孫權謂芝曰若天下太平二主分治<lb/>
不亦樂乎芝對曰夫天無二日土無二王如并魏之後<lb/>
大王未深識天命者也君各茂其徳臣各盡其忠將提<lb/>
枹皷則戰爭方始耳權大笑曰君之誠欵乃當爾邪<lb/>
<pb n="KR3k0013_WYG_659-7a"/>
宗預字徳豔為諸葛亮丞相叅軍亮卒吴慮魏或乗衰<lb/>
取蜀增巴丘守兵萬人蜀聞之亦益永安之守以防非<lb/>
常預使吴孫權問預曰東之與西譬猶一家而聞西更<lb/>
増白帝之守何也預對曰臣以為東益巴丘之戍西増<lb/>
白帝之守皆事勢宜然俱不足以相問也權大笑嘉其<lb/>
抗直甚愛待之見敬亞於鄧芝費褘後為屯騎挍尉復<lb/>
東聘吴權捉預手涕泣而别曰君每衘命結二國之好<lb/>
今君年長孤亦衰老恐不復相見遺預大珠一斛預臨<lb/>
<pb n="KR3k0013_WYG_659-7b"/>
别謂孫權曰蜀土僻小雖云鄰國東西相頼吴不可無<lb/>
蜀蜀不可無吴君臣慿恃唯陛下重垂神慮又自說年<lb/>
老多病恐不復得奉聖顔<lb/>
李宻字令伯奉使聘吴吴主問蜀馬多少對曰官用有<lb/>
餘人間自足吴主與羣臣汎論道義謂願為人弟宻曰<lb/>
願為人兄吴主曰何以為兄宻曰為兄供飬之日長吴<lb/>
主及羣臣皆稱善<lb/>
吴鄭泉使蜀先主問曰吴王何以不答吾書得無以吾<lb/>
<pb n="KR3k0013_WYG_659-8a"/>
正名不宜乎泉曰曹操父子陵轢漢室終奪其位殿下<lb/>
託為宗室有維城之責不荷戈執殳為海内率先而於<lb/>
是自名未合天下之議是以寡君未復書耳劉甚慙恧<lb/>
陳化為郎中令使魏魏文帝因酒酣嘲問曰吴魏峙立<lb/>
誰將平一海内者乎化對曰易稱帝出乎震加聞先哲<lb/>
知命舊說紫葢黄旗運在東南帝曰昔文王以西伯王<lb/>
天下豈復在東乎化曰周之初基太伯在東是以文王<lb/>
能興于西帝笑無以難心竒其辭使畢當還禮送甚厚<lb/>
<pb n="KR3k0013_WYG_659-8b"/>
大帝以化奉命光國拜犍為太守置官屬<lb/>
沈珩為西曺掾文帝以珩有智謀能専對使至魏魏文<lb/>
帝問曰吴嫌魏東向乎珩曰不嫌曰何以曰信恃舊盟<lb/>
言歸于好是以不嫌若魏渝盟自有豫備又問聞太子<lb/>
當來寧然乎珩曰臣在東朝朝不坐宴不與若此之議<lb/>
無所聞也文帝善之乃引珩自近譚語終日珩隨事嚮<lb/>
應無所屈服<lb/>
趙咨為中大夫使魏文帝問曰吴王何等主也咨對曰<lb/>
<pb n="KR3k0013_WYG_659-9a"/>
聰明仁智䧺畧之主也帝問其状咨曰納魯肅於凢品<lb/>
是其聰也㧞呂蒙於行陣是其明也獲于禁而不害是<lb/>
其仁也取荆州而兵不血刄是其智也據三州虎視於<lb/>
天下是其䧺也屈身於陛下是其畧也文帝善之又嘲<lb/>
咨曰吴王頗知學乎咨曰吴王浮江萬艘帯甲百萬任<lb/>
賢使能志存經畧雖有餘閑博覽書傳厯史籍採竒異<lb/>
不效書生尋章摘句而已帝曰吴可征不咨對曰大國<lb/>
有征伐之兵小國有備豫之固又曰吴難魏不咨曰帶<lb/>
<pb n="KR3k0013_WYG_659-9b"/>
甲百萬江漢為池何難之有又曰吴如大夫者㡬人咨<lb/>
曰聰明特逹者八九十人如臣之軰車載斗量不可勝<lb/>
數咨頻載使魏北人敬異大帝聞而嘉之拜騎都尉<lb/>
紀陟為光禄大夫後主遣陟與中郎將宏璆如魏陟璆<lb/>
入境而問諱入國而問俗夀春將王布示之馬射既而<lb/>
問之曰吴之君子亦能斯乎陟曰此軍人騎士肄業所<lb/>
及士大夫君子未有為之者矣布大慙既至魏帝見之<lb/>
使儐問曰來時吴王何如陟對曰來時皇帝臨軒百僚<lb/>
<pb n="KR3k0013_WYG_659-10a"/>
陪位御膳無恙晋文帝饗之百僚畢㑹使儐者告曰某<lb/>
者安樂公也某者匈奴單于也陟曰西主失土為君王<lb/>
所禮位同三代莫不感義匈奴邉塞難覊之國君王懷<lb/>
之親在坐席此誠威恩逺著又問吴之戍備㡬何對曰<lb/>
自江都五千七百里又問曰道里甚逺難為堅固對曰<lb/>
彊界雖逺而其險要必爭之地不過數四猶人雖有八<lb/>
尺之軀靡不受患其䕶風寒亦數處耳文帝善之厚為<lb/>
之禮<lb/>
<pb n="KR3k0013_WYG_659-10b"/>
張儼使晉車騎將軍賈充尚書令裴秀侍中荀朂等欲<lb/>
傲以所不知而不能屈<lb/>
晉張淳愍帝時為凉州牧張駿治中從事初駿遣傅頴<lb/>
假道于蜀通表京師李䧺弗許駿又遣淳稱藩于蜀託<lb/>
以假道焉䧺大恱䧺又有憾於南氐楊初淳因說曰南<lb/>
氐無状屢為邉害宜先討百頃次平上邽二國并勢席<lb/>
卷三秦東清許雒掃氛燕趙拯二帝梓宫於平陽反皇<lb/>
輿於雒邑此英覇之舉千載一時寡君所以遣下臣冐<lb/>
<pb n="KR3k0013_WYG_659-11a"/>
險通誠不逺萬里者以陛下義聲逺播必能愍寡君勤<lb/>
王之志天下之善一也惟陛下圖之䧺謂淳曰貴主英<lb/>
名盖世土險兵盛何不稱帝自娱一方淳曰寡君以乃<lb/>
祖乃父世濟忠良未能雪先人之大耻解衆庶之倒懸<lb/>
日昃忘食枕戈待旦以瑯琊中興江東故萬里翼戴將<lb/>
成桓文之事何言自娱邪䧺有慙色曰我乃祖乃父亦<lb/>
是晉臣往與六郡避難此都為同盟所推遂有今日瑯<lb/>
琊若能中興大晉於中州者亦當率衆輔之淳還至龍<lb/>
<pb n="KR3k0013_WYG_659-11b"/>
鶴募兵通表後皆逹京師朝廷嘉之<lb/>
俞歸為侍御史使凉州拜張重華為䕶𦍑挍尉凉州刺<lb/>
史假節歸至凉州重華方謀為凉王不肯受詔使親信<lb/>
人沈猛謂歸曰我家主公奕世忠於晉室而不如鮮卑<lb/>
矣臺加慕容皝燕王今甫授州主大將軍何以嘉勸有<lb/>
功忠義之臣乎明臺今宜移河右共勸州主為凉王大<lb/>
夫出使茍利社稷専之可也歸對曰王者之制異姓不<lb/>
得稱王九州之内重爵不得過公漢髙一時王異姓尋<lb/>
<pb n="KR3k0013_WYG_659-12a"/>
皆誅㓕盖權時之宜非舊體也故王陵曰非劉氏而王<lb/>
天下共伐之至于戎狄不從此例春秋時吴楚稱王而<lb/>
諸侯不以為非者盖蠻狄畜之也假令齊魯稱王諸侯<lb/>
豈不伐之故聖上以貴公忠賢是以爵以上公位以方<lb/>
伯鮮卑北狄豈足為比哉子失問也曰吾又聞之有殊<lb/>
勲絶世者亦有不世之賞若今便以貴公為王者設貴<lb/>
公以河右之衆南平巴蜀東掃趙魏修復舊都以迎天<lb/>
子復以何爵何位可以加賞幸三思之猛具宣歸言重<lb/>
<pb n="KR3k0013_WYG_659-12b"/>
華遂止<lb/>
凉州牧張駿遣叅軍王隲聘于前趙劉曜曜謂之曰貴<lb/>
州必欲追蹤竇融欵誠和好卿能保之乎隲曰不能曜<lb/>
侍中徐邈曰君來和同而云不能何也隲曰齊桓貫澤<lb/>
之盟憂心兢兢諸侯不召而自至葵丘之㑹驕而矜誕<lb/>
叛者九國趙國之化常如今日可也若政教陵遲尚未<lb/>
能察邇者之變况鄙州乎曜顧謂左右曰此凉州髙士<lb/>
使乎得人禮而遣之<lb/>
<pb n="KR3k0013_WYG_659-13a"/>
前凉韓博為張天錫從事中郎與奮節将軍康妙奉表<lb/>
并送盟文于晉大司馬桓温博有口才温甚稱之嘗大<lb/>
㑹温使司馬刁彛嘲之彛謂博曰君是韓盧後邪博曰<lb/>
卿是韓盧後温笑曰刁以君姓韓故相問焉他自姓刁<lb/>
那得韓盧後邪博曰明公脫未之思短尾者則為刁也<lb/>
一坐推歎焉<lb/>
前秦閻負梁殊俱為符生征東符栁叅軍生聞凉州張<lb/>
祚見殺元靚㓜冲命負殊使凉州以書喻之負殊至姑<lb/>
<pb n="KR3k0013_WYG_659-13b"/>
臧元靚年㓜冲不見殊等其凉州牧張瓘謂負殊曰孤<lb/>
之本朝世執忠莭逺宗大晉臣無境外之交君等何為<lb/>
而至負殊曰晉王以鄰藩義好有自來矣雖擁阻山河<lb/>
然風通道㑹不欲使羊陸二公獨美於前主上以欽明<lb/>
紹統八表宅心光被四海格于天地晉王思與張王齊<lb/>
曜大明交玉帛之好兼與君公同金蘭之契是以不逺<lb/>
而來有何怪乎瓘曰羊陸一時之事亦非純臣之義也<lb/>
本朝六世重光固忠不二若與符征東交玊帛之好者<lb/>
<pb n="KR3k0013_WYG_659-14a"/>
便是上違先公純誠雅志下乖河右遵奉之情負殊曰<lb/>
昔㣲子去殷項伯歸漢雖背君違親前史美其先覺亡<lb/>
晉之餘逺逃江㑹天命去之淪絶已久故尊先王翻然<lb/>
改圖北面二趙盖神筭無方鑒機而作君公若欲稱制<lb/>
河西衆旅非秦之敵如欲宗歸遺晉深乖先君雅㫖孰<lb/>
若逺蹤竇融附漢之規近述先王歸趙之事垂祚無窮<lb/>
永享遐祉乎瓘曰中州無信好食誓言往與石氏通好<lb/>
旋見冦襲中國之風誡在昔日不足復論通和之事也<lb/>
<pb n="KR3k0013_WYG_659-14b"/>
負殊曰三王異政五帝殊風趙多姦詐秦以義信豈可<lb/>
同年而語哉張先楊初皆擅兵一方不供王貢先帝命<lb/>
将擒之宥其難恕之罪加以爵封之榮今上道合二儀<lb/>
慈𢎞山海信符隂陽御物無際不可以二趙相况也瓘<lb/>
曰秦若兵彊化盛自可先取江南天下自然盡為秦有<lb/>
何辱征東之命負殊曰先帝以大聖神武開構鴻基彊<lb/>
燕納欵八州順軌主上欽明道必隆世慨徽號擁于西<lb/>
河正朔未加吴㑹以吴必湏兵凉可以義故遣行人先<lb/>
<pb n="KR3k0013_WYG_659-15a"/>
申大好如君公不能蹈機而發者正可緩江南數年之<lb/>
命迴師西斾恐凉州弗可保也瓘曰我跨據三州帶甲<lb/>
十萬西包崑域東阻大河伐人有餘而况自固秦何能<lb/>
為患負殊曰貴州險塞孰若崤函五郡之衆何如秦雍<lb/>
張琚杜洪因趙之成資據天阻之固䇿三秦之銳藉陸<lb/>
海之饒勁士風集驍騎如雲自謂天下可平闗中可固<lb/>
先帝神矛一指望旗氷解人詠來蘇不覺易主燕雖虎<lb/>
視闗東猶以地勢之義逆順之理北靣稱藩貢不踰月<lb/>
<pb n="KR3k0013_WYG_659-15b"/>
致肅慎楛矢通九夷之珍單于屈膝名王内附控弦之<lb/>
士百有餘萬皷行而濟西河者君公何以抗之盍追遵<lb/>
先王臣趙故事世享大美為秦之西藩瓘曰然秦之徳<lb/>
義加於天下江南何以不賔負殊曰文身之俗負阻江<lb/>
山道汚先叛化盛後賓自古而然豈但今也故詩云蠢<lb/>
爾蠻荆大邦為仇言其不可以徳義懷也瓘曰古秦據<lb/>
漢舊都地兼将相文武輔臣領袖一時者誰也負殊曰<lb/>
皇室懿藩忠若公旦者則大司馬武都王安征東大将<lb/>
<pb n="KR3k0013_WYG_659-16a"/>
軍晉王栁文武兼才神器秀㧞入可允釐百工出能折<lb/>
衝萬里者衛大将軍廣平王黄眉後将軍清河王法龍<lb/>
驤将軍東海王堅之兄弟其耆年碩徳徳侔尚父者則<lb/>
太師録尚書事廣寗公魚遵其清素剛嚴骨鯁貞亮則<lb/>
左光祿大夫彊平金紫光祿程肱牛夷博聞强識探賾<lb/>
索幽則中書監胡文中書令王魚黄門侍郎李柔䧺毅<lb/>
厚重權智無方則左衛将軍李威右衛将軍符雅才識<lb/>
明逹令行禁止則特進領御史中丞梁平老特進光禄<lb/>
<pb n="KR3k0013_WYG_659-16b"/>
大夫强注侍中尚書吕婆樓文史富贍欝為文宗則尚<lb/>
書右僕射董榮秘書監王颺著作郎梁讜驍勇多權畧<lb/>
攻必取戰必勝闗張之流萬人之敵者則前将軍新興<lb/>
王飛建莭将軍鄧𦍑立忠将軍彭越安逺将軍范俱難<lb/>
建武将軍徐盛常伯納言卿挍牧守則人皆文武莫非<lb/>
才賢其餘懷經世之才藴佐時之畧守南山之操遂而<lb/>
不奪者王猛朱彤之倫相望于嵓谷濟濟多士焉可罄<lb/>
言姚襄張平一時之傑各擁衆數萬狼顧偏方皆委忠<lb/>
<pb n="KR3k0013_WYG_659-17a"/>
獻欵請為臣妾小不事大春秋所誅惟君公圖之瓘歎<lb/>
曰此事决之主上非身所了負殊曰凉王雖天縱英睿<lb/>
然尚㓜冲君公居伊霍之任安危所係見機之義實在<lb/>
君公瓘新輔政河西所在兵起懼秦師之至乃言於元<lb/>
靚遣使稱藩生因其所稱而授之<lb/>
後秦張構與梁裴為姚興使燉煌拜沮渠蒙遜鎮西大<lb/>
将軍沙州刺史西海侯時興亦拜秃髪傉檀為車騎将<lb/>
軍封廣武公蒙遜聞之不恱謂裴等曰傉檀上公之位<lb/>
<pb n="KR3k0013_WYG_659-17b"/>
而身為後者何也構對曰傉檀輕狡不仁欵誠未著聖<lb/>
朝所以加其重爵者褒其歸善即叙之義耳将軍忠貫<lb/>
白日勲髙一時當入諧鼎味翊贊帝室安可以不信待<lb/>
也聖朝爵必稱功官不越徳如尹緯姚晃佐命初基齊<lb/>
難徐雒元勲驍将並位纔二品爵止侯伯将軍何以先<lb/>
之乎竇融慇勤固讓不欲居故臣之右未解将軍忽有<lb/>
此問蒙遜曰朝廷何不即以張掖見封乃更逺封西海<lb/>
構曰盖欲廣大将軍之國耳蒙遜大恱乃受拜<lb/>
<pb n="KR3k0013_WYG_659-18a"/>
南凉麴梁明為秃髮利鹿孤記室監利鹿孤既紹兄位<lb/>
使梁明聘于叚業曰貴主先王創業啟運功髙先世宜<lb/>
為國之太祖有子何以不立梁明曰有子𦍑奴先王之<lb/>
命也業曰昔成王弱齡周召作宰漢昭八歳金霍夾輔<lb/>
雖嗣子㓜冲而二叔休明左提右挈不亦可乎梁明曰<lb/>
宋宣能以國讓春秋美之孫伯符委事仲謀終開有吴<lb/>
之業且兄終弟及殷湯之制也亦聖人之格言萬代之<lb/>
通式何必系已為是紹兄為非業曰美哉使乎之義也<lb/>
<pb n="KR3k0013_WYG_659-18b"/>
闗尚為傉檀叅軍姚興遣使拜傉檀為車騎将軍廣武<lb/>
公傉檀以興之盛又宻圖姑臧乃去其年號罷尚書丞<lb/>
郎官遣尚聘于興興謂尚曰車騎投誠獻欵為國藩屏<lb/>
擅興兵衆輒造大城為臣之道固若是乎尚曰王侯設<lb/>
險以自固先王之制也所以安人衛衆預備不虞車騎<lb/>
僻在遐藩宻邇勍冦南則逆𦍑未賓西則蒙遜䟦扈盖<lb/>
為國家重門之防不圖陛下忽以為嫌興笑曰卿言是<lb/>
也<lb/>
<pb n="KR3k0013_WYG_659-19a"/>
史暠為傉檀西曹從事時姚興署傉檀車騎将軍凉州<lb/>
刺史傉檀遣暠聘于興興謂暠曰車騎坐定凉州衣錦<lb/>
本國其徳我乎暠曰車騎積徳河西少播英問王威未<lb/>
接投誠萬里陛下官方任才量功授職彛倫之常何徳<lb/>
之有興曰朕不以州授車騎何從得之暠曰使河西雲<lb/>
擾呂氏顛狽者實繇車騎兄弟傾其根本陛下雖鴻羅<lb/>
遐被凉州猶在天網之外故征西以周召之重力屈姑<lb/>
臧齊難以王旅之盛勢挫張掖王尚孤城獨守外逼戎<lb/>
<pb n="KR3k0013_WYG_659-19b"/>
狄陛下不連兵十年殫竭中國凉州未易取也今以虚<lb/>
名假人自收大利乃知妙筭自天聖與道合雖云遷授<lb/>
盖亦時宜興恱其言拜騎都尉<lb/>
南燕韓範仕慕容超超母妻先在長安為後秦姚興所<lb/>
拘責超稱藩求太樂諸伎超因降尊號遣範使於興及<lb/>
至長安興謂範曰封愷前來燕王與朕抗禮及卿至也<lb/>
欵然而附為依春秋以小事大之義為當専以孝敬為<lb/>
母屈人也曰昔周爵五等公侯異品小大之禮因而生<lb/>
<pb n="KR3k0013_WYG_659-20a"/>
焉今陛下命世龍興光宅西秦本朝主上承祖宗遺烈<lb/>
定鼎東齊中分天曜南西並帝通聘結好義尚謙冲便<lb/>
至矜誕茍折行人殊似吴晉爭盟滕薛競長恐傷大秦<lb/>
堂堂之盛有損皇燕巍巍之美彼我俱失竊未安之興<lb/>
怒曰若如卿言便是非為大小而來範曰雖繇大小之<lb/>
義亦縁寡君純孝過于重華願陛下體敬親之道沛然<lb/>
垂愍興曰吾乆不見賈生自謂過之今不及矣于是為<lb/>
範設舊交之禮申叙平生謂範曰燕王在此朕亦見之<lb/>
<pb n="KR3k0013_WYG_659-20b"/>
風表乃可於機辨未也範曰大辯若訥聖人美之况爾<lb/>
日龍濳鳳戢和光同塵若使負日月而行則無繼天之<lb/>
業矣興笑曰可謂使乎延譽者也韓範承間逞說姚興<lb/>
大恱賜範千金許以超母妻還之時慕容凝自梁父奔<lb/>
于姚興言於興曰燕王稱藩本非推徳權為母屈耳古<lb/>
之帝王嘗興師徴質豈可虚還其母乎母若一還必不<lb/>
復臣也宜先制其送伎然後歸之興意乃變<lb/>
張華為慕容超僕射超以母在姚興所遣華與給事中<lb/>
<pb n="KR3k0013_WYG_659-21a"/>
宗王元入長安送太樂伎一百二十人於姚興興大恱<lb/>
延華入燕酒酣樂作興黄門侍郎尹雅謂華曰昔殷之<lb/>
将亡樂師歸周今皇秦道盛燕樂來庭興廢之兆見于<lb/>
此矣華曰自古帝王為道不同權譎之理㑹於成功故<lb/>
老子曰将欲取之必先與之今總章西入必由余東歸<lb/>
禍福之兆此其驗乎興怒曰昔齊楚競辯二國連師卿<lb/>
小國之臣何敢抗衡朝士華遜辭曰奉使之始實願交<lb/>
歡上國上國既遺小國之臣辱及寡君社稷臣亦何心<lb/>
<pb n="KR3k0013_WYG_659-21b"/>
而不仰酬興善之於是還超母妻<lb/>
宋張褘仕晉為瑯琊王郎中嘗使苻堅在陛下以手障<lb/>
額看堅堅問曰視天子不過衱<hi>衱交領也</hi>卿何慢朕答曰臣<lb/>
在南中聞長安氐為人主謂陛下頭上有角堅大笑<lb/>
南齊明僧暠初仕宋孝武大明中再使後魏于時新誅<lb/>
司空竟陵王誕孝武謂曰若問廣陵之事何以答之對<lb/>
曰周之管蔡漢之淮南帝大恱及至魏魏問曰卿䘖此<lb/>
命當縁上國無相踰者耶答曰聰明特逹舉袂成帷比<lb/>
<pb n="KR3k0013_WYG_659-22a"/>
屋之甿又無下僕晏子所謂㸔國善惡故再辱此庭<lb/>
司馬憲為殿中郎口辯有才地使魏見稱于北<lb/>
崔慶逺朱選之俱為豐城縣公遥昌征虜叅車海陵王<lb/>
建武二年後魏孝文攻夀春遣使呼城内人遥昌遣慶<lb/>
逺選之詣孝文慶逺曰旌盖飄颻逺渉淮泗風塵慘烈<lb/>
無乃勞止孝文曰六龍騰躍儵忽千里經途未逺不足<lb/>
為勞慶逺曰川境既殊逺勞軒駕屈完有言不虞君之<lb/>
渉吾地也何故孝文曰故當有故卿欲使我含瑕依違<lb/>
<pb n="KR3k0013_WYG_659-22b"/>
為欲指斥其事慶逺曰包荒之徳本施北政未承來議<lb/>
無所含瑕孝文曰朕本欲有言㑹卿來問齊主廢立有<lb/>
例不慶逺曰廢昏立明古今同揆中興克昌豈惟一代<lb/>
主上與先武帝非唯昆季有同魚水武皇臨終託以後<lb/>
事嗣孫荒迷廢為欝林功臣固請爰立明聖上逼太后<lb/>
之嚴令下迫羣臣之稽顙俯從億兆踐登皇極未審聖<lb/>
㫖獨何疑怪孝文曰聞卿此言殊解我心但哲婦傾城<lb/>
何足可用果如所言武帝子弟今皆何在慶逺曰七王<lb/>
<pb n="KR3k0013_WYG_659-23a"/>
同惡皆伏管蔡之誅其餘列藩二十餘國内列清階外<lb/>
典方牧哲婦之戒古人所惑然十亂盈朝實惟文母孝<lb/>
文曰如我聞靡有孑遺卿言美而乖寔未足全信孝文<lb/>
又曰雲羅所掩六合宜一故徃年與齊武書言有今日<lb/>
之事書似未逹齊主命也南使既反情有愴然朕亦休<lb/>
兵此段猶是本意不必専為問罪若如卿言便可釋然<lb/>
慶逺曰見可而進知難而退聖人竒兵今㫖欲憲章聖<lb/>
人不失其美豈不善哉孝文曰卿欲為朕和親為欲不<lb/>
<pb n="KR3k0013_WYG_659-23b"/>
和慶逺曰和親則二國交歡蒼生再頼不和則二國交<lb/>
惡蒼生塗炭和與不和裁繇聖衷孝文曰朕來為復逰<lb/>
行鹽境北去洛都率爾便至亦不攻城亦不伐䲧卿勿<lb/>
以為慮孝文設酒及羊炙雜果又謂慶逺曰卿主既黜<lb/>
㐫嗣不違忠孝何以不立近親如周公輔成王而茍欲<lb/>
自取慶逺答曰成王有亞聖之賢故周公得輔而相之<lb/>
今近藩雖無悖徳未有成王之賢霍光亦捨漢藩親而<lb/>
逺立宣帝孝文曰若爾霍光自為君當復得為忠臣不<lb/>
<pb n="KR3k0013_WYG_659-24a"/>
慶逺曰此非其類乃可宣帝立與不立義帝云何皇上<lb/>
豈得與霍光為匹若爾何以不言武王伐紂何意不立<lb/>
㣲子而輔之茍貪天下孝文大笑明日列軍向城東遣<lb/>
道登道人進城内施衆僧絹五百疋慶逺選之各袴䌌<lb/>
絡𢃄<lb/>
　<lb/>
　<lb/>
　<lb/>
<pb n="KR3k0013_WYG_659-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷六百五十九<lb/>
</p>
<p>
</p>
  </div>
</body>
</text>
</TEI>
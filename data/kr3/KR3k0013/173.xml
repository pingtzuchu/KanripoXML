<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百七十三</head>
    <p>
<pb n="KR3k0013_WYG_173-1a"/>
欽定四庫全書<lb/>
　册府元龜卷一百七十三　宋　王欽若等　撰<lb/>
　　帝王部<lb/>
　　　繼絶<lb/>
自古受命及中興之君莫不興滅繼絶以歸天下之心<lb/>
焉書稱虞賓在位羣后德讓謂雖丹朱之不肖而以帝<lb/>
堯神明之後尊而禮之故周武克商未及下車追存賢<lb/>
聖爵而祿之以奉祭祀俾故老遺俗感仁澤之至厚繼<lb/>
<pb n="KR3k0013_WYG_173-1b"/>
體守文存鑒戒之悠逺致恭三恪其義益顯炎漢而下<lb/>
封崇尤盛至於六國餘烈佐命元勲籍其名數罔有家<lb/>
食斯又念功勸勞之深㫖也<lb/>
夏禹踐天子之位堯子丹朱舜子商均皆有疆土<hi>以唐封堯</hi>
<hi>之子以虞封舜之子</hi>以奉其先祀服其服禮樂如之以客見天子<lb/>
天子弗臣示不敢專也<lb/>
周武王勝殷封紂子武庚祿父以續殷祀使管叔蔡叔<lb/>
傅相之又追思先聖王乃褒封神農之後於焦<hi>𢎞農陜縣有焦</hi>
<pb n="KR3k0013_WYG_173-2a"/>
<hi>城故焦國也</hi>黄帝之後於祝帝堯之後於薊<hi>燕國有薊縣</hi>帝舜之<lb/>
後於陳<hi>舜妻堯之二女居於媯其後因以為氏舜子商均為封國夏後之時或失或續至是求舜後有</hi>
<hi>媯滿封之以奉舜祀</hi>大禹之後於杞<hi>禹之苖裔殷時或封或續至是求禹之後得東樓公封之</hi>
<hi>以奉夏后氏祀</hi>
成王即位少周公旦代立行政當國管蔡疑之乃與<lb/>
武庚作亂欲襲成王周公<hi>一云欲襲成周</hi>周公既承成王命<lb/>
誅武庚殺管叔放蔡叔乃命微子開代殷後奉其先<lb/>
祀作微子之命<hi>封命之書</hi>王若曰猷殷王元子<hi>㣲子帝乙元子故順</hi>
<pb n="KR3k0013_WYG_173-2b"/>
<hi>道本而稱之</hi>惟稽古崇德象賢<hi>惟考古典有尊德象賢之義言今法之</hi>統承<lb/>
先王修其禮物<hi>言二王之後各修其典禮正朔服色與時王並通三統</hi>作賓于<lb/>
王家與國咸休永世無窮<hi>為時王賔客與時皆美長世無窮</hi>嗚呼乃<lb/>
祖成湯克齊聖廣淵<hi>言汝祖成湯能齊德聖達廣大深逺澤流後世</hi>皇天眷<lb/>
佑誕受厥命<hi>皇天眷顧湯佑助之大受其命謂天命</hi>撫民以寛除其邪<lb/>
虐<hi>湯撫民以寛徳除桀邪虐之政</hi>功加於時德垂後裔<hi>言湯立功加于當時德澤</hi>
<hi>垂及後世裔末也</hi>爾惟踐修厥猷舊有令聞<hi>汝㣲子言能踐湯德久有善譽</hi>
<hi>昭聞逺近</hi>恪慎克孝肅恭神人予嘉乃德曰篤不忘<hi>言微子敬</hi>
<pb n="KR3k0013_WYG_173-3a"/>
<hi>慎能孝肅恭神人故我善汝德謂厚不可忘</hi>上帝時歆下民祇協庸建爾<lb/>
于上公尹兹東夏<hi>孝恭之人祭祀則神歆享施令則人敬和用是封立汝於上公之位</hi>
<hi>正此東方華夏之國宋在京師東</hi>欽哉往敷乃訓慎乃服命率繇典<lb/>
常以蕃王室<hi>欽哉敬其為君之德往臨大布汝敎訓慎汝祖服命循用舊典無失其常以藩</hi>
<hi>屏周室戒之</hi>𢎞乃烈祖律乃有民永綏厥位毗予一人<hi>大汝</hi>
<hi>烈祖成湯之道以法度齊汝所有之人則長安其位以輔我一人言上下同榮慶</hi>世世享德<lb/>
萬邦作式<hi>言㣲子累世享德不忝厥祖雖同公侯而特為萬邦法式</hi>俾我有周無<lb/>
斁<hi>汝世祖享德則使我有周好汝無厭</hi>嗚呼往哉惟休無替朕命㣲子<lb/>
<pb n="KR3k0013_WYG_173-3b"/>
乃代武庚殷之餘民甚愛戴之故周頌有客微子來<lb/>
見祖廟也振鷺二王之後來助祭也<hi>二王夏殷也其後杞也宋也</hi>
漢髙祖十年帝至邯鄲求樂毅後得其孫叔封之樂鄉<lb/>
<hi>在洪新城</hi>號曰華成君<lb/>
文帝元年封舞陽侯樊噲庶子市人為侯初噲子伉吕<lb/>
后妹吕須之子嗣舞陽侯髙后薨大臣誅吕須等因誅<lb/>
伉數月帝立廼復封市人為侯復故邑<lb/>
後三年以絳侯周勃子亞夫為條侯初勃子勝之嗣絳<lb/>
<pb n="KR3k0013_WYG_173-4a"/>
侯尚公主不相中也<hi>意不相可也</hi>坐殺人死國絶一年帝乃<lb/>
擇勃子賢者河内太守亞夫嗣勃後<lb/>
景帝二年制詔御史故相國蕭何髙皇帝大功臣所與<lb/>
為天下也<hi>為治也一曰共造其功業</hi>今其祀絶朕甚憐之其以武陽<lb/>
縣户二千封何孫嘉為列侯<hi>一作舞陽嘉兄有罪免</hi>
六年以絳侯周勃子堅為平曲侯續絳侯後<hi>以勃子亞夫有罪死</hi>
<hi>國絶</hi>
中元年以髙景侯周成孫應紹封髙景侯<hi>初成以父苛為項籍死事</hi>
<pb n="KR3k0013_WYG_173-4b"/>
<hi>子俠文帝五年謀反誅</hi>
三年以曲周侯酈商子堅紹封曲周侯<hi>初商子寄嗣有罪免</hi>
六年以河陵侯郭亭孫延居紹封河陵侯<hi>初亭孫客嗣有罪免</hi>費<lb/>
侯陳賀子最紹封費侯<hi>初賀子常嗣卒</hi>
後元年以杜衍侯王翥子郢人紹封杜衍侯<hi>初翥孫市臣嗣亡後</hi>
武帝元光二年以平定侯齊受曽孫延居紹封平定侯<lb/>
<hi>初受孫嗣亡後</hi>
元狩三年詔御史以鄼户二千四百封蕭何曾孫慶為<lb/>
<pb n="KR3k0013_WYG_173-5a"/>
鄼侯布告天下令明知朕報蕭相國德也<hi>初何曽孫勝嗣坐侍祠不</hi>
<hi>齊耐而𨽻</hi>
元鼎四年帝祠后土還至雒陽求周苗裔封其後嘉三<lb/>
十里地比列侯奉其先祭詔曰祭地冀州瞻望河雒巡<lb/>
省豫州觀於周室邈而無祀詢問耆老乃得孽子嘉其<lb/>
封嘉為周子南君<lb/>
後元年以游擊將軍按道侯韓說子増<hi>一作曽</hi>紹封龍<lb/>
頟侯初說子興嗣征和四年坐巫蠱誅<hi>一云坐祝詛腰斬</hi>帝<lb/>
<pb n="KR3k0013_WYG_173-5b"/>
曰游擊將軍死事無論坐者<hi>說當時掘巫蠱於太子宫為太子所殺死於國</hi>
<hi>事興雖以巫蠱見誅其昆弟宗族應從坐者可勿論之</hi>乃復封興弟増為龍頟<lb/>
侯<lb/>
宣帝地節四年詔丞相御史求問蕭相國後在者得<lb/>
𤣥孫建世等十二人復下詔以酇户二千封建世為<lb/>
酇侯<lb/>
元康元年復髙皇帝功臣絳侯周勃等一百三十六人<lb/>
家子孫令奉祭祀世世勿絶其毋嗣者復其次<lb/>
<pb n="KR3k0013_WYG_173-6a"/>
元帝初元五年正月以周子南君<hi>姓姬名延年嘉之孫也</hi>為周承<lb/>
休侯<hi>承休國在潁川</hi>位次諸侯王<hi>是時帝使諸大夫博士求殷後分散為十餘姓郡國往往</hi>
<hi>得其大家推求子孫絶不能紀時丞相奏議以為王者存二王後所以尊其先王而通三統也其犯誅絶之罪</hi>
<hi>者絶而更封他親為始封君上承其王者之始祖春秋之義諸侯不能守其社稷者絶今宋國已不守其統而</hi>
<hi>失國矣則宜更立殷後為始封君而上承湯統非當繼宋之絶侯也宜明殷後而已今之故宋惟求其嫡嫡之</hi>
<hi>先已絶不當得立禮記孔子曰丘殷人也先師所共傳宜以孔子世為湯後帝以其語不經遂見寢</hi>
成帝鴻嘉元年制詔丞相御史蓋聞褒功德繼絶統所<lb/>
以重宗廟廣賢聖之路也故博陽侯丙吉以舊恩有功<lb/>
<pb n="KR3k0013_WYG_173-6b"/>
而封今其祀絶朕甚憐之夫善善及乎子孫古今之通<lb/>
誼也其封吉孫中郎將關内侯昌為博陽侯奉吉後國<lb/>
絶三十二嵗復續<lb/>
元延元年十月封蕭相國後<hi>一云𤣥孫之子</hi>南䜌長喜<hi>䜌鉅鹿邑名喜</hi>
<hi>為此縣長</hi>為鄼侯<hi>時功臣子孫多廢絶杜業說曰昔唐以萬國致時雍之政虞夏以羣后饗恭已之治</hi>
<hi>湯法三聖殷民太平周封八百重譯来賀使以内恕之君樂繼絶世隆名之主安立亡國至於不及下車德念</hi>
<hi>深矣成王察牧野之克顧羣后之勤知其恩結于民心功光于王府也故追述先父之志録遺老之策髙其位</hi>
<hi>大其寓愛敬斯盡命賜備厚大孝之隆于是為至至其沒也世主歎其功無民而不思所息之樹且猶不伐況</hi>
<pb n="KR3k0013_WYG_173-7a"/>
<hi>其廟乎是以燕齊之祀與周並溥子繼弟及歴載不墜豈無刑辟繇祖之竭力故支庶頼焉迹漢功臣亦皆剖</hi>
<hi>符世爵受山河之誓存以著其號亡以顯其魄賞亦不細矣百餘年間而襲封者盡或絶氏姓或乏無主朽骨</hi>
<hi>孤於墓苗裔流於道生為愍𨽻死為轉屍以往况今甚可悲傷聖朝憐憫詔求其後四方忻忻靡不歸心出入</hi>
<hi>數年而不省察恐議者不思大義設言虛亡則愿德掩義逰東布章非所以視化勸後世也三人為衆雖難盡</hi>
<hi>繼宜從尤功於是成帝復詔蕭何</hi>
綏和元年二月詔曰葢聞王者必存二王之後所以通<lb/>
三統也<hi>天地人並為三統二王之後並以為三</hi>昔成湯受命列為三代<hi>夏商</hi>
<hi>周</hi>而祭祀廢絶考求其後莫正孔吉<hi>無若孔吉最正也</hi>其封吉<lb/>
<pb n="KR3k0013_WYG_173-7b"/>
為殷紹嘉侯三月進爵為公及周承休侯皆為公地各<lb/>
百里<hi>一云二月甲子封殷後孔子世吉適子何齊為紹嘉侯後六月進爵為公地方百里元始二年更為</hi>
<hi>宋公</hi>
哀帝元夀二年封平陽侯曹參𤣥孫之孫本始為平陽<lb/>
侯<hi>參𤣥孫宗有罪免為城旦至是以本始紹封</hi>
平帝元始元年正月令諸侯王公列侯關内侯無子而<lb/>
有孫若子同産子者皆得以為嗣<hi>子同産子者謂飬昆弟之子為子者</hi>公<lb/>
列侯嗣子有罪耐以上先請宗室屬未盡而以罪絶者<lb/>
<pb n="KR3k0013_WYG_173-8a"/>
復其屬於是封龍頟侯韓増兄子岑為龍頟侯<hi>初増子寳嗣亡</hi>
<hi>後岑一作共</hi>
六月封周公後公孫相如為褒魯侯<lb/>
二年四月封故大司馬博陸侯霍光從父昆弟曾孫陽<lb/>
宣平侯張敖𤣥孫慶忌綘侯周勃𤣥孫共舞陽侯樊噲<lb/>
𤣥孫之子章皆為列侯復爵賜故曲周侯酈商等後<lb/>
𤣥孫酈明友等百一十三人爵關内侯食邑各有差<hi>是嵗</hi>
<hi>賜曲逆侯陳平代後者鳯爵關内侯不言世</hi>
<pb n="KR3k0013_WYG_173-8b"/>
後漢光武建武二年五月封周後姬常為周承休公<hi>承休</hi>
<hi>所封故城在今汝州東北</hi>
五年二月壬申封殷後孔安為殷紹嘉公<lb/>
十三年二月庚午以殷紹嘉公孔安為宋公周承休公<lb/>
姬常為衛公<hi>以為漢賔在三公上</hi>
明帝永平十四年封安豐侯竇融孫嘉為安豐侯初融<lb/>
子穆穆子勲俱以罪死詔還融夫人與小孫一人居雒陽家<lb/>
舍至是封勲弟嘉為定豐侯食邑二千奉融後<lb/>
<pb n="KR3k0013_WYG_173-9a"/>
章帝建初元年封膠東侯賈復少子邯為膠東侯邯弟<lb/>
宗為即墨侯各一縣初復子忠嗣忠卒子敏嗣坐誣告<lb/>
母殺人國除<lb/>
二年封平陽侯曹參後湛為平陽侯又封東光侯耿純<lb/>
孫旴為髙亭侯初純子阜嗣徙封莒鄉侯永平四年坐<lb/>
同族耿歙與楚人顔忠辭語相連國除<lb/>
七年十月西巡狩數召奉車都尉韋彪入問三輔舊事<lb/>
禮儀風俗彪因建言今西廵舊都宜追録髙祖中宗功<lb/>
<pb n="KR3k0013_WYG_173-9b"/>
臣褒顯先勲紀其子孫帝納之行至長安乃制詔京兆<lb/>
尹右扶風求蕭何霍光後時光無苗裔唯封何末孫熊<lb/>
為酇侯<lb/>
八年以廣平侯吳漢孫旦為灈陽侯<hi>灈陽縣名屬汝南郡</hi>旦卒無子<lb/>
國除帝徙旦弟筑陽侯旴為平春侯<hi>平春縣名屬江夏</hi>以奉漢<lb/>
祠<lb/>
和帝永元三年十一月幸長安詔曰髙祖功<hi>臣</hi>蕭曹為<lb/>
首有傳世不絶之義曹相國後容城侯無嗣朕望長陵<lb/>
<pb n="KR3k0013_WYG_173-10a"/>
東門見二臣之壠<hi>蕭何墓在長陵東司馬門道北百步曹參冢在長陵旁道北近蕭何冡</hi>
循其逺節每有感焉忠義獲寵古今所同可遣使者以<lb/>
中牢祠大鴻臚求之近親宜為嗣者須景風紹封以彰<lb/>
厥功<hi>大鴻臚掌封拜諸侯及其嗣春秋考異郵曰夏至四十五日景風至則封有功臣也</hi>
安帝永初六年詔曰夫仁不遺親義不忘勞興滅繼絶<lb/>
善及子孫古之典也<hi>論語曰興滅國繼絶世公羊傳曰善善及子孫惡惡止其身</hi>昔<lb/>
我光武受命中興恢𢎞聖緒横被四表昭格上下<hi>昭明也格</hi>
<hi>至也上下天地</hi>光耀萬世祉祚流衍垂於㒺極予末小子夙夜<lb/>
<pb n="KR3k0013_WYG_173-10b"/>
永思追惟勲烈披圗漢籍建武元功二十八將佐命虎<lb/>
臣䜟記有徵葢蕭曹紹封傳繼於今<hi>和帝紹封蕭曹之後以彰厥功也</hi>
況此未逺而或至乏祀朕甚愍之其條二十八将無嗣<lb/>
絶世若犯罪奪國其子孫應當繼後者分别署狀上將<lb/>
及景風章叙舊德顯兹遺功焉初膠東侯賈復孫平鄉<lb/>
侯普有罪國除於是紹封普子晨為平鄉侯<hi>明年二十八将絶國</hi>
<hi>者皆紹封焉</hi>
七年詔封安平侯盖延曾孫恢為蘆亭侯<hi>初延子扶嗣扶卒子側嗣</hi>
<pb n="KR3k0013_WYG_173-11a"/>
<hi>側永平十三年坐與舅王平謀反伏誅國除</hi>揚虚侯馬武孫震為漻亭侯<hi>初武</hi>
<hi>子檀嗣坐兄伯濟與楚王英黨顔忠謀反國除</hi>昆陽侯傅俊孫鐡為髙置亭侯<lb/>
<hi>初俊子昌嗣徙封蕪湖侯建初中遭母憂上書以國貧不願之封乞錢五十萬為關内侯章帝怒貶為關内侯</hi>
<hi>竟不賜錢</hi>參蘧鄉侯杜茂孫奉為安樂亭侯<hi>初茂子元嗣永平十四年坐與</hi>
<hi>東平王等謀反減死一等國除</hi>櫟陽侯景丹孫遽為監亭侯<hi>初丹子尚嗣徙封余吾侯</hi>
<hi>尚卒子苞嗣苞卒子臨嗣臨無子國除</hi>鬲侯朱祐曾孫沖為鬲侯<hi>初祐子商嗣商</hi>
<hi>卒子演嗣演以永元十四年坐從兄伯為外孫陰皇后巫蠱事免為庶人</hi>槐里侯萬修曽孫<lb/>
豐為曲平亭侯<hi>初修子普嗣徙封泫氏侯普卒子親嗣徙封扶栁侯親卒無子國除</hi>中水<lb/>
<pb n="KR3k0013_WYG_173-11b"/>
侯李忠孫純為琴亭侯<hi>初忠子威嗣威卒子純嗣永平九年坐毋殺純叔父國除一云</hi>
<hi>殺威弟季</hi>許侯馬光子朗為合鄉侯<hi>初光就國因竇憲奴誣光與憲逆自殺</hi>
元初元年封靈夀侯邳肜孫音為平亭侯初肜子湯嗣<lb/>
湯卒子某嗣<hi>臣欽若等曰史闕名</hi>無子國除於是紹封<lb/>
三年封順侯馬廖孫度為潁陽侯初廖子遵嗣徙封程<lb/>
鄉侯遵卒無子國除於是紹封<lb/>
永寜元年封朗陵侯臧宫曽孫繇為朗陵侯初繇兄松<lb/>
嗣侯元初四年與母别居國除至是封繇<lb/>
<pb n="KR3k0013_WYG_173-12a"/>
建光二年封舞陰侯岑彭<hi>一作舞陽</hi>曽孫杞為細陽侯初彭<lb/>
征蜀薨子遵嗣徙封細陽侯<hi>細陽縣名故城在今汝陰縣西</hi>遵卒子伉<lb/>
嗣伉卒子杞嗣<hi>杞一作起</hi>元初三年坐事失國至是復封<lb/>
順帝陽嘉三年封林慮公主子耿寳子箕為牟平侯初<lb/>
寳弟子承襲公主爵為林慮侯後閻太后以寳等阿附<lb/>
嬖倖共為不道策免寳及承皆貶爵為亭侯遣就國寳<lb/>
於道自殺國除大貴人數為耿請乃詔封之<lb/>
桓帝延熹二年紹封全椒侯馬成𤣥孫昌為益陽亭侯<lb/>
<pb n="KR3k0013_WYG_173-12b"/>
<hi>成六世孫配嗣棘陵侯以罪失國于是封之</hi>槐里侯萬修𤣥孫恭為門德亭<lb/>
侯<hi>初修曽孫豐為曲平亭侯豐卒子熾嗣無子國除</hi>
魏文帝黄初中賜蓚令亭侯田疇從孫續爵關内侯以<lb/>
奉其嗣<hi>疇從太祖平烏丸有功封亭侯邑五百戸疇固讓不受及卒子又早死於是封其從孫</hi>紹<lb/>
封陵樹亭侯荀攸孫彪為陵樹亭侯<hi>初攸子適嗣無子國除</hi>都亭<lb/>
侯任峻中子覽為關内侯<hi>初峻子先嗣無子國除</hi>都亭侯蘇則子<lb/>
愉為都亭侯<hi>初則子怡嗣無子</hi>
明帝青龍二年三月庚寅山陽公薨<hi>漢獻帝也</hi>八月壬申葬<lb/>
<pb n="KR3k0013_WYG_173-13a"/>
于山陽國適孫桂氏鄉侯康嗣立為山陽公<lb/>
髙貴鄉公正元元年紹功臣世封荆州牧昌陵鄉侯夏<lb/>
侯尚從孫本為昌陵亭侯邑三百户以奉尚後<hi>初尚子𤣥嗣以</hi>
<hi>謀廢司馬景王夷三族</hi>
甘露二年報封河東太守豐樂亭侯杜畿孫預為豐樂<lb/>
亭侯邑百户初畿子恕嗣免為庶人徙章武郡是嵗河<lb/>
東樂詳年九十餘上書訟畿之遺績朝廷感焉<lb/>
陳留王景元四年封蘭陵侯王肅子恂為蘭陵侯<lb/>
<pb n="KR3k0013_WYG_173-13b"/>
晉武帝泰始元年十二月詔曰昔太尉王凌謀廢齊王<lb/>
而王竟不足以守位征西將軍鄧艾矜功失節實應大<lb/>
辟然被書之日罷遣人衆束手受罪比於求生遂為惡<lb/>
者誠復不同今大赦得還若無子孫者聽使立後令祭<lb/>
祀不絶<lb/>
元帝時以太尉臨淮公荀顗兄𤣥孫序為顗後封臨淮<lb/>
公又封蘭陵公衛瓘𤣥孫崇為江夏郡公<lb/>
明帝大寧三年七月詔曰三恪二王世代之所重興滅<lb/>
<pb n="KR3k0013_WYG_173-14a"/>
繼絶政道之所先又宗室哲王有功勲於大晉受命之<lb/>
際者佐命功臣碩德名賢三祖所與共維大業咸開國<lb/>
祚土誓同山河者而並廢絶禋祀不傳甚用懐傷主者<lb/>
其詳議請應立後者以聞<lb/>
成帝咸和元年十月封魏武帝𤣥孫曹勱為陳留王<lb/>
咸康二年十月詔曰歴觀先代莫不褒崇明祀賓禮三<lb/>
恪故杞宋啟土光於周典宗姬侯衛垂美漢册自頃喪<lb/>
亂庶邦殄悴周漢之後絶而莫繼其詳求衛公山陽公<lb/>
<pb n="KR3k0013_WYG_173-14b"/>
近屬有履行修明可以繼承其祀者依舊典施行<lb/>
孝武帝太元二年正月繼絶世紹功臣詔曰故太尉西<lb/>
平公張軌著德遐域世襲前勞强兵縱害遂至失守散<lb/>
騎常侍天錫拔迹登朝先祀淪替用増矜慨可復天錫<lb/>
西平郡公爵又封太尉臨淮公荀顗兄𤣥孫序之子為<lb/>
臨淮公以繼顗後又封博陵王沈從孫道素為博陵公<lb/>
又封髙平公陳騫𤣥孫襲爵髙平公<hi>以騫孫粹嗣後遇害故也</hi>
後魏大武時求故司空封西昌侯庾岳子孫任為將帥<lb/>
<pb n="KR3k0013_WYG_173-15a"/>
者得其子陵從征有功聽襲爵<hi>岳道武時誅之人咸寃惜焉</hi>
延和初詔曰故征西將軍爵臨淮公丘堆國之肺腑勲<lb/>
著先朝西征喪師遂從軍法國除祀絶朕甚愍之可賜<lb/>
其子跋爵淮陵侯<hi>初堆與奚斤進平赫連昌斤追擊昌弟定留堆守輜重斤為定所擒堆棄</hi>
<hi>甲走長安大武大怒遣安頡斬之</hi>
孝文延興元年冬詔訪舜後獲東萊郡民媯茍之復其<lb/>
家畢世以彰盛德之不朽<lb/>
宣武繼絶世詔以故萬騎大將軍封𢎞農王奚斤諸弟<lb/>
<pb n="KR3k0013_WYG_173-15b"/>
子鑒特詔其後以承封邑<hi>初斤薨子他觀襲爵他觀為将征懸瓠卒於軍子延襲爵</hi>
<hi>出為萬城鎮將卒子緒襲爵開建五等封恒農郡開國侯食邑三百户後例降為縣改封登城縣開國侯増邑</hi>
<hi>九百户卒子遵襲爵卒無子國除</hi>又詔復故試守河内郡陸琇爵以子<lb/>
景祚襲<hi>陸俊為征西大將軍封東平王薨子馥襲馥卒子琇襲琇為祠部尚書免官試守河内郡咸陽</hi>
<hi>王禧謀反令于曇和先據河内琇聞禧敗斬曇和首時以琇不先送曇和禧敗始斬首責其通情徵詣廷尉死</hi>
<hi>於獄琇弟凱上書訴寃乃詔復之</hi>
隋文帝以周後宇文雒為介國公賓於隋<lb/>
煬帝大業四年十月辛亥詔曰昔周王下車首封唐虞<lb/>
<pb n="KR3k0013_WYG_173-16a"/>
之裔漢帝承厯亦命殷周之後皆所以褒立先代憲章<lb/>
在昔朕嗣膺景業旁求雅訓有一𢎞益欽若令典以為<lb/>
周兼夏殷文質大備漢有天下車書混一魏晉紹襲風<lb/>
流未逺並宜立後以存繼絶之義有司可求其胄緒别<lb/>
聞<lb/>
唐髙祖武德元年五月二十三日詔曰革命創制禮樂<lb/>
變於三王修廢繼絶德澤隆於二代是以鳴條尅伐杞<lb/>
用夏郊牧野降休宋承殷祀爰及魏晉禪代相仍山陽<lb/>
<pb n="KR3k0013_WYG_173-16b"/>
賜號於當塗陳留受封於典午上天迴睠授厯朕躬隋<lb/>
氏順時遜其寳位敬奉休命敢不對揚永作我賔冝開<lb/>
土宇其以莒之酅邑奉隋帝為酅公行隋正朔車旗服<lb/>
色一依舊章仍立周後介公共為二王後二年五月酅<lb/>
公薨追崇為隋帝謚曰恭<lb/>
太宗貞觀二年八月制曰二王之後禮數宜崇寝廟不<lb/>
修廪餼多闕非所以追崇先代式敬國賓可令所司量<lb/>
置國官營立廟宇<lb/>
<pb n="KR3k0013_WYG_173-17a"/>
中宗神龍元年五月制仍舊以周隋為二王後<hi>先永昌元年以</hi>
<hi>周漢之後為二王仍封舜禹成湯之裔為三恪</hi>
𤣥宗開元三年二月勅二王後每年四時饗廟牲及祭<lb/>
服祭器並官給其帷帳几案有闕亦官給主客司四時<lb/>
省問子孫准同正三品蔭隋後每年給絹三百匹米粟<lb/>
二百石並春秋支給仍准見承襲人親兄無分襲者與<lb/>
三分餘各一分兄弟有得職事官者其物即還見襲人<lb/>
五年二月行幸東都大赦制武德貞觀以來勲臣子孫<lb/>
<pb n="KR3k0013_WYG_173-17b"/>
無在任者更詳求其後奏聞<lb/>
十一年十一月南郊大赦詔武德以來實封功臣知政<lb/>
宰輔有身無大故而亡官失封子孫淪屈者所司勘責<lb/>
具以狀聞存者可醻其官榮逝者當録其裔嗣使幽明<lb/>
同慶知有今辰<lb/>
十五年閏九月勅二王後為賔者㑹賜同京官正三品<lb/>
其夫人亦同諸王公以下無子孫以兄弟為後曽經侍<lb/>
飬者聽其承襲<hi>贈爵者亦准此</hi>若死王事雖不曽經侍飬亦聽<lb/>
<pb n="KR3k0013_WYG_173-18a"/>
承襲又二王後犯罪當除爵者改立次賢<lb/>
二十五年六月辛酉制曰夏典有虞賔之位周書載微<lb/>
子之封皆所以啟迪前王發揮後嗣故介國公宇文超<lb/>
男晏倬彼茂緒曰予嘉客肅雍成性温潤合禮雅有助<lb/>
祭之容宛是宜邦之具爰復爾國以承天休可襲封介<lb/>
國公<lb/>
天寳七載五月詔曰自古帝王建邦受命必敬先代以<lb/>
循舊章周備禮文既存三恪之位漢存損益唯立二王<lb/>
<pb n="KR3k0013_WYG_173-18b"/>
之後自兹以降具復因循將廣繼絶之恩式𢎞復古之<lb/>
道宜於後魏子孫中簡擇譜屬灼然相承者一人委所<lb/>
司勘責准酅公例定為三恪<lb/>
八載制曰胡公啟陳微子分宋位存三恪秩比二王後<lb/>
魏孝文帝十代孫元伯明器藴中和業彰前烈保大明<lb/>
之餘慶標幹蠱之良才謙而不渝信而可復固當纂承<lb/>
殷後式備虞賔頃屬覃恩爰崇繼絶主魏祀者非爾而<lb/>
誰受兹寵章無忝負荷宜大啟於土宇俾光膺於禮物<lb/>
<pb n="KR3k0013_WYG_173-19a"/>
可襲封韓國公食邑三千户<lb/>
九載處士崔昌上封事推五行之運以國家合承周漢<lb/>
其周隋不合為二王後請廢詔下尚書省集公卿議昌<lb/>
負獨見之明羣議不屈㑹集賢院學士衛包抗表陳論<lb/>
議之夜四星聚於尾宿天意昭然帝心遂定乃求殷周<lb/>
漢後為三恪廢韓介酅等公以昌為左贊善大夫包為<lb/>
虞部員外郎<lb/>
肅宗乾元元年四月大赦天下詔曰二王三恪各與一<lb/>
<pb n="KR3k0013_WYG_173-19b"/>
子官<lb/>
德宗以大厯十四年即位詔二王三恪褒聖侯各與一<lb/>
子官<lb/>
貞元五年三月詔曰懐舊念功仁之大也興滅繼絶義<lb/>
之𢎞也昔蔡叔圮族周公封其子於東土韓信干紀漢<lb/>
后爵其孥以弓髙侯君集之不率景化我太宗存其嗣<lb/>
以主祀詳考先王之道洎乎烈祖之訓皆以刑佐德俾<lb/>
人嚮方則斧鉞之誅兵甲之伐葢不得已而用也曩嵗<lb/>
<pb n="KR3k0013_WYG_173-20a"/>
盜臣竊發國步多虞朕狩於近郊指期薄伐將振昆陽<lb/>
之旅以興涿鹿之功徵師未達於諸侯衛士且疲於士<lb/>
卒而李懐光三軍夙駕千里勤王上假雷霆之威下逐<lb/>
虎狼之衆議功方始守節靡終潛構禍胎拒違朝命棄<lb/>
同即異捨順効逆為臣至此在法必誅猶示綏懐庻其<lb/>
牽復而梟音益勵猿突莫遷大戮可加曽無噍類雖自<lb/>
貽伊戚與衆棄之而言念爾勞何嗟及此以其前效猶<lb/>
在孤魂無歸懐之怳然是用悽軫予欲布陳大信冀以<lb/>
<pb n="KR3k0013_WYG_173-20b"/>
成化保合太和期以刑措宜以懐光外孫燕八八賜姓<lb/>
李氏名承緒授左衛率府胄曹參軍承懐光之後仍賜<lb/>
錢一千貫在於懐光墓側置立荘園侍飬懐光妻王氏<lb/>
并備四時享奠之禮嗚呼朕甚不德臨於兆人泣辜宥<lb/>
罪素誠所志爾其保姓受氏宣力承家勉紹乃考之建<lb/>
國庸無若爾父之違王命初懐光授首其子璀瑗等皆<lb/>
死唯妻王氏在帝特赦其死及是又思懐光舊勲哀其<lb/>
絶後乃命承緒繼之<lb/>
<pb n="KR3k0013_WYG_173-21a"/>
九年十一月日南至郊祀禮畢大赦天下詔九廟配享<lb/>
功臣封爵廢絶者宜令紹封以時享祀<lb/>
十三年五月封前左衛率府兵曹同正元份為襲三恪<lb/>
韓國公<lb/>
順宗以貞元二十一年正月即位制曰二王三恪褒聖<lb/>
侯各與一子官<lb/>
穆宗以元和十五年即位閏正月二王介國公宇文仲<lb/>
達卒命有司舉舊典葬祭<lb/>
<pb n="KR3k0013_WYG_173-21b"/>
敬宗寳厯元年八月戊申以故酅國公楊造男前行左<lb/>
内率府曹参軍元凑襲酅國公食邑三千户<lb/>
文宗太和五年正月酅國公楊元凑奏臣先祖隋文帝<lb/>
等陵四所在鳳翔一所在揚州兩所在京兆府准去年<lb/>
四月九日勑二王後介國公先祖陵例每陵每月合給<lb/>
看守丁三人鳳翔府已蒙給丁其京兆府及揚州未蒙<lb/>
准勑㫖詔各令州府准元勅處分<lb/>
後唐荘宗同光二年二月詔曰皇帝御宇禮三恪而為<lb/>
<pb n="KR3k0013_WYG_173-22a"/>
賔烈士敦風頼五帝而濟世當宜封崇後裔欽奉前修<lb/>
應前代二王三恪及文宣王之後並可各令繼襲仍加<lb/>
恩命所有祖宗廟宇亦宜各與増修其隨處合得俸户<lb/>
并子孫户下差稅徭役仍委中書門下檢本朝格律施<lb/>
行<lb/>
明宗天成四年八月以二王後前河清縣令襲封酅國<lb/>
公食邑三千户楊仁規為秘書丞<lb/>
長興三年五月以二王後前詹事府司直楊延紹為贊<lb/>
<pb n="KR3k0013_WYG_173-22b"/>
善大夫仍襲封酅國公食邑三千<lb/>
末帝清泰三年將作監丞襲封介國公宇文頡奏蒙恩<lb/>
襲封除官無襲爵俸給詔特給本官俸<lb/>
晉髙祖天福二年正月勑周以把宋封夏殷之後為二<lb/>
王後兼封舜之後為三恪唐以周隋之後封公又封魏<lb/>
之後為三恪夫應天開國恭已臨人宜覃繼絶之恩以<lb/>
廣延洪之道宜於唐朝宗屬中取一人封公世襲兼隋<lb/>
之酅公為二王後以後周介公備三恪其主祀及赴大<lb/>
<pb n="KR3k0013_WYG_173-23a"/>
朝㑹委所司具典籍申奏其唐朝宗屬中舊在朝及諸<lb/>
為官者各㩀資歴考限滿日循品秩序遷已有出身者<lb/>
任令叅選<lb/>
十一月二王後太子右贊善大夫襲酅國楊延夀父大<lb/>
理評事鄴贈太子中舍<lb/>
四年九月癸未勑周受龍圗立夏殷之祀唐膺鳳厯開<lb/>
酅介之封歴代相㳂百王不易朕顯符景運肇啟丕基<lb/>
乃睠前朝載稽舊典宜開土宇俾奉宗祧周推繼絶之<lb/>
<pb n="KR3k0013_WYG_173-23b"/>
仁以示惟新之德宜以郇國三千户封唐許王李從益<lb/>
為郇公奉唐之祀服色旌旗一依舊制以西京至德宫<lb/>
為廟牲帛器服悉從官給<lb/>
五年正月庚寅以二王後前太子右贊善大夫襲封酅<lb/>
國公食邑三千户楊延壽為太子左諭德三恪後汝州<lb/>
襄城縣令襲介國公宇文頡加食邑三千户<lb/>
六年二月以三恪後汝州襄城縣令襲封介國公食邑<lb/>
三千户宇文頡為太子率更令<lb/>
<pb n="KR3k0013_WYG_173-24a"/>
漢隠帝即位詔唐晉兩朝求訪子孫立為二王後<lb/>
周太祖廣順元年正月五日制以晉漢之裔為二王後<lb/>
委中書門下處分<lb/>
其年十月以李重玉為右監門衛將軍重玉明宗之孫<lb/>
也父從㻮荘宗末遇害至太祖授重玉官秩令主祭念<lb/>
遺孤䘏王者之後也<lb/>
　<lb/>
　<lb/>
<pb n="KR3k0013_WYG_173-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷一百七十三<lb/>
</p>
<p>
</p>
  </div>
</body>
</text>
</TEI>
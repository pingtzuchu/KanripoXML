<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百五十八</head>
    <p>
<pb n="KR3k0013_WYG_458-1a"/>
欽定四庫全書<lb/>
　册府元龜卷四百五十八　宋　王欽若等　撰<lb/>
　　臺省部<lb/>
　　　　德望　　才智<lb/>
　　　德望<lb/>
傳曰德成而上詩曰令聞令望蓋盛德内充英聲外發<lb/>
若鼔鐘于宫懷珠于川而鏗鍧著聞璀璨自耀也繇漢<lb/>
以來慎臺省之選賈捐之所謂尚書百官本矣踐其職<lb/>
<pb n="KR3k0013_WYG_458-1b"/>
者率多魁梧之士乃有忠規讜論孤風峻節沉黙端厚<lb/>
以鎮俗髙潔遜讓以全道安危所繫朝野攸矚藹風望<lb/>
於庶尹擅儀表於當世或以方嚴而見憚或協才美而<lb/>
流譽固足以聳外庭之瞻諦為邦國之寵光虞書稱百<lb/>
僚師師周雅美吉士藹藹咸斯之謂歟<lb/>
漢楊惲以兄任為郎補常侍騎以才能稱好交英俊諸<lb/>
儒名顯朝廷<lb/>
後漢王良徵拜諫議大夫數有忠言以禮進止朝廷敬<lb/>
<pb n="KR3k0013_WYG_458-2a"/>
之<lb/>
劉愷為侍中在位者莫不仰其風行<lb/>
周舉徵拜尚書與僕射黃瓊同心輔政名重朝廷左右<lb/>
皆憚之<lb/>
王扶為議郎㑹見恂恂似不能言然性沉正不可干以<lb/>
非義當世髙之<lb/>
左雄為尚書令在位者各肅清時稱曰左伯豪為尚書<lb/>
令天下皆慎選舉伯豪雄字也<lb/>
<pb n="KR3k0013_WYG_458-2b"/>
荀彧自為尚書令嘗以書陳事臨薨皆焚毁故竒策宻<lb/>
謀不得盡聞又非正道不用心名重天下莫不以為儀<lb/>
表海内英俊咸宗焉司馬宣王嘗稱書傳逺事吾自耳<lb/>
目所從聞見逮百數十年間賢才未有及荀令君者也<lb/>
魏徐邵為尚書郎以亷直見稱<lb/>
呉顧雍為尚書令不飲酒寡言語舉動時當孫權嘗歎<lb/>
曰顧君不言言必有中至飲宴歡樂之際左右恐有酒<lb/>
失而雍必諫之是以不敢肆情權亦曰顧公在坐使人<lb/>
<pb n="KR3k0013_WYG_458-3a"/>
不樂其見憚如此<lb/>
王蕃字永元孫休即位與賀邵薛瑩虞汜俱為散騎中<lb/>
常侍皆加駙馬都尉時論推之<lb/>
晉羊祜仕魏為給事中黃門郎髙貴鄉公好屬文在位<lb/>
多獻詩賦汝南和道以忤意見斥祜在其間不得而親<lb/>
踈有識尚焉<lb/>
杜預為尚書損益萬機不可勝數朝野服焉號曰杜武<lb/>
庫言其無所不有<lb/>
<pb n="KR3k0013_WYG_458-3b"/>
裴頠遷尚書左僕射侍中如故頠雖賈后之親屬然雅<lb/>
望素隆四海不謂之以親戚進也唯恐其不居位<lb/>
衞瓘為中書侍郎權臣專政瓘優游其間無所親踈甚<lb/>
為傅瑕所重謂之甯武子<lb/>
武陔為左僕射左光祿大夫開府儀同三司陔以宿齒<lb/>
舊臣名位隆重自以無佐命之功又在魏已為大臣不<lb/>
得已而居位深懷遜讓終始全潔當世以為美談<lb/>
王濟尚常山公主起家中書郎累遷侍中與侍中孔恂<lb/>
<pb n="KR3k0013_WYG_458-4a"/>
楊濟同列為一時秀彦武帝會公卿藩牧於式乾殿顧<lb/>
濟恂而謂諸公曰朕左右可謂濟濟恂恂矣每侍見未<lb/>
嘗不諮論人物及萬幾得失濟善於清言修餙辭令諷<lb/>
議將順朝臣莫能尚焉帝益親貴之仕進雖速論者不<lb/>
以主壻之故咸謂才能致之<lb/>
索靖為尚書郎與襄陽羅尚河南潘岳呉郡顧榮同官<lb/>
咸器服焉<lb/>
褚陶呉郡人呉平召補尚書郎張華見之謂陸機曰君<lb/>
<pb n="KR3k0013_WYG_458-4b"/>
兄弟龍躍雲津顧彦先鳳鳴朝陽謂東南之寳已盡不<lb/>
意復見褚生機曰公但未覩不鳴不躍者耳華曰故知<lb/>
延門之德不孤川嶽之寶不匱矣<lb/>
傅祗為常侍及趙王倫輔政以為中書監常侍如故以<lb/>
鎮衆心祗辭之以疾倫遣御史輿祗就職王成陳準等<lb/>
相與言曰傅公在事吾屬無憂矣其為人物所倚信如<lb/>
此<lb/>
陸玩為尚書令王導郄鍳庾亮相繼而薨朝野咸以為<lb/>
<pb n="KR3k0013_WYG_458-5a"/>
三良既没國家殄瘁以玩有德望乃遷侍中司空給與<lb/>
羽林四十人<lb/>
紀瞻為尚書僕射才兼文武朝廷稱其忠量雅正<lb/>
王濛與劉惔為中書侍郎濛恬勝能言名理惔少清峻<lb/>
時人以濛比袁曜卿惔比荀奉倩<lb/>
孔坦為尚書左丞深為臺中之所敬憚<lb/>
宋殷景仁為侍中與侍中右衞將軍王華侍中驍騎將<lb/>
軍王曇首侍中劉湛四人並時為侍中俱居門下皆以<lb/>
<pb n="KR3k0013_WYG_458-5b"/>
風力局幹冠冕一時同升之美近代莫及又文帝於合<lb/>
殿與四人晏飲甚恱華等出帝目送良乆歎曰此四賢<lb/>
一時之秀同管喉舌恐後世難繼<lb/>
蔡興宗為吏部尚書時前廢帝方盛淫宴虐侮羣臣自<lb/>
驃騎大將軍建安王休仁以下侍中袁愍孫等咸見凌<lb/>
曳唯興宗得免<lb/>
南齊王延之仕宋為左僕射宋德既衰太祖輔政朝野<lb/>
之情人懷彼此延之與尚書令王僧䖍中立無所去就<lb/>
<pb n="KR3k0013_WYG_458-6a"/>
時人為之語曰二王平平不送不迎太祖以此美之<lb/>
孔逷字世逺為尚書儀曹郎太祖謂之曰卿儀曹才也<lb/>
王諶為黃門郎諶貞正和謹朝廷稱為善人多與之厚<lb/>
張緒為常侍中書令緒善言素望甚重太祖深加敬異<lb/>
僕射王儉謂人曰北士中覔張緒過江未有人不知陳<lb/>
仲弓黃叔度能過之不<lb/>
徐孝嗣為侍中時北虜動詔孝嗣假節鎮新亭時王晏<lb/>
為令民情物望不及嗣也<lb/>
<pb n="KR3k0013_WYG_458-6b"/>
梁張瓉年二十三為太尉諮議參軍吏部尚書俄為長<lb/>
史兼侍中時人以為左遷河東裴子野曰張吏部有喉<lb/>
唇之任已恨其晩矣<lb/>
江革為度支尚書好奬進閭閻為後生延譽由是衣冠<lb/>
士子翕然歸之<lb/>
劉顯為中書侍郎與裴子野劉之遴顧協連職禁中逓<lb/>
相師友時人莫不美之<lb/>
徐勉為尚書僕射嘗參掌衡石甚得士心<lb/>
<pb n="KR3k0013_WYG_458-7a"/>
栁昻武帝時為内史中大夫開府儀同三司賜爵文成<lb/>
郡公當途用事百僚皆出其下昻竭誠獻替知無不為<lb/>
謙虚自處未嘗驕物時論以此重之<lb/>
蔡撙為中書令卒司空袁昻嘗謂諸賔曰自蔡侯卒不<lb/>
復更見此人其為名軰所知如此<lb/>
袁昻為吏部尚書髙祖謂之曰齊明帝用卿為黒頭尚<lb/>
書我用卿為白頭尚書良以多愧對曰臣生四十七年<lb/>
于兹矣四十已前臣之自有七年已後陛下所養七歳<lb/>
<pb n="KR3k0013_WYG_458-7b"/>
尚書未為晩達帝曰士固不妄有名<lb/>
臧厥臧甄子也為散騎常侍歷中書通事舍人前後居<lb/>
職所掌之局大事及蘭臺廷尉所不能決者敇並付厥<lb/>
厥辯斷精詳咸得其理厥卒後有撾登聞鼓訴者求付<lb/>
清直舍人髙祖曰臧厥既亡此事便無可付其見知如<lb/>
此<lb/>
陳張種為尚書令以疾授金紫光祿大夫種沉深虚靜<lb/>
而識量宏博時人皆以為宰相之器僕射徐陵嘗抗表<lb/>
<pb n="KR3k0013_WYG_458-8a"/>
讓位於種曰種器懷沉宻文史優裕東南貴秀朝廷親<lb/>
賢克壯其猷宜居左執其為人物所推如此<lb/>
姚察為吏部尚書察博極墳籍尤善人物至於姓氏所<lb/>
起官職姻娶無所遺失具澄鍳之識人乆以梓匠相許<lb/>
及遷選部雅允朝望<lb/>
後魏封琳為司宗下大夫有長者之稱<lb/>
盧魯元為中書侍郎性多容納善與人交時掩人之過<lb/>
揚人之美由是公卿咸親附之<lb/>
<pb n="KR3k0013_WYG_458-8b"/>
李瑾為通直散騎侍郎與給事黃門侍郎王遵業尚書<lb/>
郎盧觀典領儀注臨淮王彧謂瑾等曰卿等三雋共掌<lb/>
帝儀可謂舅甥之國王盧即瑾之外兄也<lb/>
賈思伯任都官尚書侍講性謙和傾身禮士雖在街途<lb/>
停車下馬接誘恂恂曾無倦色客有謂思伯曰公今貴<lb/>
重寧能不憍思伯曰衰至便憍何常之有當世以為雅<lb/>
談<lb/>
胡方回為中書侍郎司徒崔浩及當時朝賢並愛重之<lb/>
<pb n="KR3k0013_WYG_458-9a"/>
清貧守道以壽終<lb/>
李神雋為尚書左僕射篤好文雅老而不輕凡所交游<lb/>
皆一時名士汲引後生為其光價四方才子同宗附之<lb/>
高允為尚書散騎常侍加光祿大夫篤親念故虛已存<lb/>
納雖處貴重志同貧素<lb/>
李孝伯為散騎常侍孝伯體度恢雅明達政事朝野貴<lb/>
賤咸推重之<lb/>
李冲為南部尚書竭忠奉上知無不盡出入憂勤形於<lb/>
<pb n="KR3k0013_WYG_458-9b"/>
顔色雖舊臣戚輔莫能逮之無不服其明斷愼宻而歸<lb/>
心焉於是天下翕然及殊方聽望咸宗竒之<lb/>
鹿悆為給事黃門侍郎雖任居通顯志在謙退迎送親<lb/>
賔加於疇昔<lb/>
崔休為黃門侍郎崇尚先達愛接後來時議重之<lb/>
辛雄為尚書三公郎右僕射元欽謂左僕射蕭寳夤曰<lb/>
至如辛郎中才用省中諸人莫出其右寳夤曰吾聞游<lb/>
僕射云得如雄者四五人共治省事足矣今日之賞何<lb/>
<pb n="KR3k0013_WYG_458-10a"/>
其晩哉於時諸公皆慕其名欲屈為佐莫能得也<lb/>
谷渾為儀曹尚書正直有操行不茍合趣舍不與已同<lb/>
視之蔑如也然愛重舊故不以富貴驕人時人以此稱<lb/>
之<lb/>
羊深為駕部郎在公明斷尚書僕射崔亮吏部尚書甄<lb/>
琛咸敬重之<lb/>
常景為門下錄事在樞宻十有餘年為侍中崔光盧昶<lb/>
游肇元暉尤所知賞累遷積射將軍給事中<lb/>
<pb n="KR3k0013_WYG_458-10b"/>
北齊任延敬為尚書左僕射進位開府儀同三司延敬<lb/>
位望既重能以寛和接物人皆稱之<lb/>
鄭述祖累遷儀同三司述祖女為趙郡王叡妃述祖常<lb/>
坐受王拜命坐王乃坐妃薨後王更娶鄭道䕃女王坐<lb/>
受道䕃拜王命坐乃敢坐王謂道䕃曰鄭尚書風德如<lb/>
此又貴重宿舊君不得譬之<lb/>
元斌為尚書左僕射斌美儀貌性寛和居官重任頗為<lb/>
齊文襄愛賞<lb/>
<pb n="KR3k0013_WYG_458-11a"/>
元文遥為中書舍人楊遵彦每云堪解穰侯印者必在<lb/>
斯人<lb/>
陽休之累遷中書監位望雖髙虚懷接物為縉紳所重<lb/>
崔劼為五兵尚書監國史在臺閣之中見稱簡正<lb/>
袁聿脩為吏部尚書聿脩少平和溫潤最有規簡以名<lb/>
家子歴仕清華時望多相器待許其風鍳在郎署之日<lb/>
値趙彦深為水部郎中同在一院因成交友彦深後被<lb/>
沙汰停私門生藜藿聿脩猶以故情存問來徃彦深任<lb/>
<pb n="KR3k0013_WYG_458-11b"/>
用銘感甚深雖人才無愧然繇其接引吏部尚書以後<lb/>
自以物望得之<lb/>
後周長孫紹逺為殿中尚書錄尚書事太祖謂羣公曰<lb/>
長孫公容止堂堂足為今模楷<lb/>
李彦為兵部尚書加驃騎大將軍開府儀同三司仍兼<lb/>
著作六官建改授軍司馬進爵為伯彦性謙恭有禮節雖<lb/>
居顯要於親黨之間恂恂如也輕財重義好施愛士時<lb/>
論以此稱之<lb/>
<pb n="KR3k0013_WYG_458-12a"/>
唐瑾為吏部尚書銓綜衡流雅有人倫之鍳以父憂去<lb/>
職尋起令視事時六尚書皆一時之秀周文自謂得人<lb/>
號為六俊然瑾尤見器重<lb/>
崔謙累遷銀青光禄大夫謙少時讀經史晩年好老莊<lb/>
容止儼然無愠色親賔至則置酒相娯清言不及俗事<lb/>
士大夫以為儀表<lb/>
元偉髙祖時聘於齊為齊人所執齊平偉方見釋授上<lb/>
開府偉性溫柔好虚静居家不治生業篤學愛文政事<lb/>
<pb n="KR3k0013_WYG_458-12b"/>
之暇未嘗棄日謹慎小心與物無忤時人以此稱之自<lb/>
鄴還也庾信贈其詩曰虢亡垂棘反齊平寳鼎歸其為<lb/>
辭人所重如此<lb/>
趙善為尚書右僕射性温恭有器局位居端右愈自謙<lb/>
退其職務克舉則曰某官之力有罪責則曰善之咎也<lb/>
時人稱其有公輔之量<lb/>
荀士遜為中書侍郎號為稱職與李若等撰典言行於<lb/>
當世<lb/>
<pb n="KR3k0013_WYG_458-13a"/>
蘇亮為中書監有機辯善談笑文帝甚重之記人之善<lb/>
忘人之過薦達後進常如弗及故當世敬慕焉<lb/>
周惠達為儀同三司雖居顯職性謙退善下人盡心勤<lb/>
公進㧞良士以此人皆敬而附之<lb/>
薛寘為御正中大夫時前中書監盧柔學業優深文藻<lb/>
華贍而寛與之方駕故世號曰盧薛焉<lb/>
韋瑱轉行臺左丞遷南郢州刺史復令為行臺左丞瑱<lb/>
明察有幹局再居左轄時論榮之<lb/>
<pb n="KR3k0013_WYG_458-13b"/>
隋韋世康為禮部尚書世康寡嗜欲不慕勢貴未嘗以<lb/>
位望自矜聞人之善若已有之亦不顯人過以求名譽<lb/>
姚察初仕陳為吏部尚書入隋為秘書丞學兼儒史<lb/>
李諤髙祖受禪歴比部考功二曹侍郎賜爵南和伯諤<lb/>
性公方明達世務為時論所推遷治書侍御史<lb/>
元文都開皇初授内史舍人歴庫部考功二曹郎俱有<lb/>
能名擢尚書左丞<lb/>
楊尚希為禮部尚書授上儀同尚希性𢎞厚兼以學業<lb/>
<pb n="KR3k0013_WYG_458-14a"/>
自通甚有雅望為朝廷所重<lb/>
宇文弼煬帝時為禮部尚書弼既以才能著稱歴居顯<lb/>
要聲望甚重物議時談多見推許<lb/>
牛𢎞為右光祿大夫榮寵當世而車服卑簡事上盡禮<lb/>
待下以仁訥於言而敏於行<lb/>
李德饒大業中為司𨽻從事雖位秩未通其德行為當<lb/>
世所重凡與結交皆海内髦彦<lb/>
裴矩大業時為黄門侍郎遇人盡誠雖至胥吏皆得歡<lb/>
<pb n="KR3k0013_WYG_458-14b"/>
心<lb/>
唐温大雅太宗時累轉禮部尚書甚有雅望<lb/>
魏知古為工部尚書卒宋璟聞而歎曰叔向古之遺直<lb/>
子産古之遺愛能兼之者其在魏公乎<lb/>
裴寛為禮部尚書有重名於開元天寳間<lb/>
韋陟天寳初為吏部侍郎以道義相知不隔貴賤布衣<lb/>
韋帶之士嘗虚左倒屣時人以此重之<lb/>
韋虛心為户部郎中善於剖判時員外郎宋之問工於<lb/>
<pb n="KR3k0013_WYG_458-15a"/>
詩人以為戸部有二妙<lb/>
李暠為吏部尚書風儀秀整所厯曹以威重見稱<lb/>
唐邕白建天保初主治外兵騎兵二曹謂之外省其後<lb/>
邕建位望轉隆各置省主令中書舍人分判二省事故<lb/>
世稱唐白云<lb/>
李季卿代宗朝歴吏部侍郎散騎常侍有宇量性識博<lb/>
達善與人交襟懷豁如其在朝以進賢為務士以此多<lb/>
之<lb/>
<pb n="KR3k0013_WYG_458-15b"/>
崔渙為吏部侍郎集賢院待制性尚簡淡不交世務頗<lb/>
為時望所歸<lb/>
于休烈為工部尚書恭儉温仁未嘗以喜慍形於顔色<lb/>
而親賢下士推轂後進雖位崇年高曾無倦色<lb/>
李元素為給事中時美官缺必指元素<lb/>
武元衡為比部員外一歳遷右司郎中時以詳整稱重<lb/>
後為御史中丞持平無私人復稱之<lb/>
鄭餘慶為左僕射左揆之重儀刑庶工頃自武臣權幸<lb/>
<pb n="KR3k0013_WYG_458-16a"/>
超踐崇寵中臺政本寖以刓替及餘慶以舊德居之人<lb/>
情美洽<lb/>
錢徽為翰林學士以上疏請罷兵忤旨出為虢州刺史<lb/>
徽文雅厚重時論以為不宜乆在郡元和四年徽拜禮<lb/>
部侍郎後自工部侍郎出為華州刺史朝廷以徽素有<lb/>
公望拜左丞<lb/>
鄭絪為吏部尚書本以文學進性恬澹踐歴華顯出入<lb/>
中外者踰四十餘年所居雖無赫奕之稱而守道敦篤<lb/>
<pb n="KR3k0013_WYG_458-16b"/>
耽閱典墳與當時博文好古之士為講論名理之游時<lb/>
人皆仰其耆德焉<lb/>
許孟容元和中歴兵吏部侍郎太常卿方勁富文學其<lb/>
折𠂻禮法考詳訓典甚為賢正論者稱焉<lb/>
李絳為左僕射絳儀冠標望清舉自然以直道進退聞<lb/>
望傾時<lb/>
崔從歴吏部尚書侍郎從守道貞固自長慶以後以時<lb/>
風囂薄尤不樂趨進其簡厚之德至今稱之<lb/>
<pb n="KR3k0013_WYG_458-17a"/>
楊於陵為左僕射致仕於陵器量𢎞整進止有常度在<lb/>
朝三十餘年崇踐中外始終不失其正居官職奉亦善<lb/>
操守時人皆仰其風德<lb/>
韋𢎞景為尚書左丞𢎞景素以鯁亮稱及居綱轄之地<lb/>
郎吏望風修整累遷刑部尚書充東都留守判東都尚<lb/>
書省事卒𢎞景歴官行事始終以直道自立議論操持<lb/>
無所阿附當時風教尤為倚賴自長慶以來目為名卿<lb/>
云<lb/>
<pb n="KR3k0013_WYG_458-17b"/>
宋申錫敬宗寶厯二年為禮部員外郎始自策名及在<lb/>
朝行清慎介潔不趨黨與自長慶寳厯之間時風囂薄<lb/>
朋比大扇及申錫被用時論以為勸<lb/>
崔𤣥亮自太常少卿為諫議大夫朝廷以其名望宿舊<lb/>
由諫議遷右散騎常侍<lb/>
韋虛舟家有禮則父子兄弟更踐郎省時稱郎官家<lb/>
韓愈為吏部侍郎諸權門豪士如僕𨽻焉瞪然不顧而<lb/>
頗能誘厲後進舘之者十六七雖晨炊不給怡然不介<lb/>
<pb n="KR3k0013_WYG_458-18a"/>
意大抵以興起名教𢎞奬仁義為事<lb/>
薛廷老為刑部員外累遷至給事中當官舉職不求虛<lb/>
譽侃侃於公卿之間甚有風望<lb/>
王翊太原人少以門䕃仕進性謙柔不競名利為左散<lb/>
騎常侍代宗即位目為純臣尤重之<lb/>
宇文籍太和初為諫大夫而專掌史籍簡澹與人少合<lb/>
躭玩經史專精於著述風望峻整為時推重<lb/>
孟簡為工部侍郎夙擅時名士流推重及居大列風望<lb/>
<pb n="KR3k0013_WYG_458-18b"/>
愈髙或顯級華資有缺者當時公議必僉屬簡未幾代<lb/>
崔羣為戸部侍郎是官有二員其判使案别居一署謂<lb/>
之左户元和以還號為清望之最宰輔登用多由此而<lb/>
去故羣入相以簡代焉<lb/>
王質為諫議大夫風度厚重道直言正時軰推許<lb/>
後唐蕭頃初入梁歴給諫御史中丞禮部侍郎知貢舉<lb/>
冇能名<lb/>
漢劉鼎性若寛易而典選曹案頗有風稜人稱為能<lb/>
<pb n="KR3k0013_WYG_458-19a"/>
　　　才智<lb/>
夫三臺西掖典掌尤重詔令<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>典咸出於兹故有道藝<lb/>
淵通機用周敏風力幹局顧問㑹㫖叅決朝議剖斷民<lb/>
事應對條暢敷奏精宻兼領衆職曽莫留滯練識舊體<lb/>
訖無尤違矧屬軍國多務書牘填委凡所諮禀克究事<lb/>
端應變若神舉無遺䇿至於該覧百氏損益萬幾雖曰<lb/>
坐曹不廢接待用能服其時軰藹兹令譽行王言之攸<lb/>
奬見人爵之斯從加以操履不渝諒直是守賛其政柄<lb/>
<pb n="KR3k0013_WYG_458-19b"/>
誠無愧焉<lb/>
漢金安上字子侯少為侍中惇篤有智宣帝愛之<lb/>
後漢耿國字叔慮<hi>東觀記作憲</hi>建武四年初入侍光武拜為<lb/>
黃門侍郎應對左右帝以為能遷射聲校尉<lb/>
郅壽為尚書令朝廷每有疑議嘗獨進見章帝竒其智<lb/>
策擢為京兆尹<lb/>
尹勲遷尚書令延熹中誅大將軍梁冀桓帝召勲部分<lb/>
衆職甚有方畧封宜陽鄉侯<lb/>
<pb n="KR3k0013_WYG_458-20a"/>
魏王粲為侍中粲才既髙辨論應機鍾繇王朗等雖各<lb/>
為魏卿相至於朝廷奏議皆閣筆不能措手<lb/>
蜀費褘為尚書令常以朝晡聽事其間接納賔客飲食<lb/>
嬉戯加之博奕每盡人之歡事亦不廢<lb/>
吕乂為尚書代董允為尚書令衆事無留門無停賔乂<lb/>
歴職内外治身儉約謙静少言為政簡而不煩號為清<lb/>
能<lb/>
呉孫丞為黃門侍郎與顧榮俱為侍臣後主内侍多得<lb/>
<pb n="KR3k0013_WYG_458-20b"/>
罪尤惟榮丞獨獲全嘗使二人記事丞答顧問乃下詔<lb/>
曰自今已後用侍郎皆當如今宗室丞顧榮儔也<lb/>
薛瑩初為光祿大夫天紀四年晉軍征呉後主奉書請<lb/>
降瑩旣至雒陽將先見叙為散騎常侍答問處當皆有<lb/>
條理<hi>干寳晉紀曰武帝從容問瑩曰孫皓之所以亡者何也對曰歸命侯臣皓之君呉也昵近小人刑罰</hi>
<hi>妄加大臣大將無所親信人人憂恐各不自保危亡之釁實由於此帝遂問呉士存亡者之賢愚薛瑩各以狀</hi>
<hi>對</hi>
晉石崇為侍中武帝以崇功臣子有幹局深器重之<lb/>
<pb n="KR3k0013_WYG_458-21a"/>
徐邈為中書舍人遷常侍侍郎莅官簡惠達於從政論<lb/>
議精宻當時多諮禀之觸類辨釋問則有對<lb/>
杜預為度支尚書在位七年損益萬機不可勝數朝野<lb/>
稱美號曰杜武庫言其無所不有也<lb/>
宋劉穆之在晉為尚書右僕射領選前將軍丹陽尹髙<lb/>
祖北伐留世子為中軍將軍監太尉留府轉穆之左僕<lb/>
射領監軍中軍二府軍司將尹領選如故甲仗五十人<lb/>
入居東城穆之内總朝政外供軍旅決斷如流事無擁<lb/>
<pb n="KR3k0013_WYG_458-21b"/>
滯賔客輻湊求訴百端内外諮禀盈堦滿室目覧辭訟<lb/>
手答牋書耳行聽受口内酬應不相恭渉皆悉贍舉又<lb/>
言談賞笑引日亘時未嘗倦苦裁有閒暇手自寫書尋<lb/>
覧篇章校定墳籍<lb/>
顧琛為庫部郎元嘉七年文帝遣到彦之經畧河南大敗<lb/>
悉委棄兵甲武庫為之空虚後帝宴會有後魏歸人在<lb/>
坐帝問琛庫中仗猶有幾許琛詭答有十萬人仗舊武<lb/>
庫仗秘不言多少帝既發問追悔失言及琛詭對帝甚<lb/>
<pb n="KR3k0013_WYG_458-22a"/>
喜<lb/>
南齊王儉為左僕射領選太子少傅國子祭酒衞將軍<lb/>
丹陽尹令史諮事賔客滿席儉應接銓序旁無留滯<lb/>
梁范雲為吏部尚書任守隆重書牘盈案賔客滿門雲<lb/>
應對如流無所壅滯官曹文墨發擿若神時人咸服其<lb/>
明贍<lb/>
徐勉為吏部尚書旣閑尺牘兼善辭令雖文案塡積坐<lb/>
客充滿應對如流手不停筆又該綜百氏皆為避諱<lb/>
<pb n="KR3k0013_WYG_458-22b"/>
朱异大通元年遷散騎常侍自周捨卒後异代掌機謨<lb/>
方鎭改換朝儀國典詔敇誥書並兼掌之每四方表疏<lb/>
當局簿領諮詢詳斷塡委於前异屬辭落紙覧事下議<lb/>
縱横敏贍不暫停筆頃刻之間諸事便了<lb/>
後魏裴脩孝文時為中大夫兼祠部曹司職主禮樂每<lb/>
有疑議脩斟酌故實咸有條貫<lb/>
北齊陳元康遷陵臺都官郎軍國多務元康問無不知<lb/>
神武臨行留元康在後馬上有所號令九十餘條元康<lb/>
<pb n="KR3k0013_WYG_458-23a"/>
屈指數之藎能記憶神武甚親之曰如此人世間希有<lb/>
我今得之乃上天降佐也時趙彦深亦知機宻人謂之<lb/>
陳趙而元康勢居趙前<lb/>
後周宇文深為散騎常侍深性多竒譎好讀兵書既在<lb/>
近侍每進籌策<lb/>
蘇亮為中書監領著作修國史亮有機辨美談笑太祖<lb/>
甚重之所有籌議率多㑹㫖<lb/>
隋劉子翊髙祖大業中為治書侍御史每朝廷疑議子<lb/>
<pb n="KR3k0013_WYG_458-23b"/>
翊為之辨折多出衆人意表<lb/>
髙構字孝基為户部侍郎馮翊武鄉女子焦氏既瘂又<lb/>
聾嫁之不售嘗採樵于野為人所犯而有孕遂生一男<lb/>
年六歳莫知其姓於是申省構判曰母不能言窮理絶<lb/>
寃案風俗通云姓有九種或氏於爵或氏所居此兒生<lb/>
在武鄉可以武為姓尋遷雍州刺史以明斷見稱<lb/>
唐劉林甫武德初為内史舍人時兵機繁速庶事草創<lb/>
髙祖委林甫專典其事以才幹見稱<lb/>
<pb n="KR3k0013_WYG_458-24a"/>
溫大有字彦博大雅弟也為中書侍郎敷奏明敏為當<lb/>
時所稱先大雅卒朝廷每追惜之<lb/>
杜如晦慷慨有大節臨機能斷太宗為秦王奏為王府<lb/>
屬尋領行臺兵部郎中每從征伐軍國多務如晦剖斷<lb/>
如流為談者所服<lb/>
馬周為給事中尋轉中書舍人在位數陳得失周有機<lb/>
辯能敷奏深識事端故動無不中<lb/>
姚元崇為夏官郎中時契丹寇陷河北數州兵機悉委<lb/>
<pb n="KR3k0013_WYG_458-24b"/>
元崇剖析若流皆有條貫則天甚竒之遷夏官侍郎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百五十八<lb/>
</p>
<p>
</p>
  </div>
</body>
</text>
</TEI>
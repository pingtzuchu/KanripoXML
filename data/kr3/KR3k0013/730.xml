<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百三十</head>
    <p>
<pb n="KR3k0013_WYG_730-1a"/>
欽定四庫全書<lb/>
　册府元龜卷七百三十　　　宋　王欽若等　撰<lb/>
　　幕府部<lb/>
　　　　連累　　貪縱　　邪謀　　譴斥<lb/>
　　　連累<lb/>
古者三公將帥竝開幕府必精於聘選以為叅佐故崇<lb/>
璧馬之禮盛弓旌之招為之佐助待以師友若乃禆賛<lb/>
無狀計畫靡聞使其僣擬致禍驕侈取亡或隂拱以觀<lb/>
<pb n="KR3k0013_WYG_730-1b"/>
其謀或踴躍以挺其惡以至法當連茹禍及淪胥至於<lb/>
禁錮終身孥戮親族豈繇天孽非不幸焉<lb/>
後漢傅毅為車騎將軍馬防軍司馬毅以文雅顯於朝<lb/>
廷防外戚尊重待以師友之禮及馬氏敗免官而歸<lb/>
班固為大將軍竇憲中䕶軍與叅議及憲敗固先坐免<lb/>
官<lb/>
崔瑗為度遼將軍鄧遵所辟居無何遵被誅瑗免歸<lb/>
羊陟辟大尉李固府舉髙第拜侍御史㑹固被誅陟以故<lb/>
<pb n="KR3k0013_WYG_730-2a"/>
吏禁錮歴年<lb/>
何休辟太尉陳蕃府與叅政事蕃敗休坐廢錮<lb/>
魏王基為大將軍曹爽官屬除河南尹未拜而爽伏誅<lb/>
基隨例罷<lb/>
盧欽為大將軍曹爽掾除尚書郎爽誅免官<lb/>
裴秀為大將軍曹爽掾遷黄門侍郎及爽誅以故吏免<lb/>
蜀向朗領丞相諸葛亮長史隨亮漢中朗素與馬謖善<lb/>
謖逃亡朗知情不舉亮恨之免官還成都<lb/>
<pb n="KR3k0013_WYG_730-2b"/>
晉潘岳為太𫝊楊駿主簿駿誅除名<lb/>
嵇含為楚王緯掾緯誅坐免<lb/>
應詹為趙王倫征東長史倫誅坐免<lb/>
陸玩徴拜侍中以疾辭王敦請為長史逼以軍期不得<lb/>
已而從命敦平尚書令郗鍳議敦佐吏不能諌正姦惡<lb/>
宜皆免官禁錮㑹温嶠上表申理得不坐復拜侍中<lb/>
宋庾登之為謝晦撫軍長史及晦拒王師欲使登之留<lb/>
守登之不許晦敗登之以無任免罪禁錮還家<lb/>
<pb n="KR3k0013_WYG_730-3a"/>
陸展為臧質車騎長史尋陽太守質敗伏誅<lb/>
荀伯玉為晉安王子勛鎭軍行叅軍子勛舉事伯玉友<lb/>
人孫冲為將帥伯玉𨽻其驅使封新亭侯事敗伯玉還<lb/>
都賣卜自業<lb/>
陳韋諒為始興王叔陵録事叅軍兼記室叔陵謀逆諒<lb/>
伏誅<lb/>
後魏路仲信章武王融之討葛榮也仲信為其都督府<lb/>
長史融敗殁仲信遂亦免棄<lb/>
<pb n="KR3k0013_WYG_730-3b"/>
李鳯為定州刺史安樂王長樂主簿長樂以罪賜死時<lb/>
卜筮者河間邢瓉辭引鳯曰長樂不軌鳯為謀主伏誅<lb/>
李遺元為京兆王愉功曹叅軍帶扶卭令為愉所親逼<lb/>
與同反愉敗遺元逃竄㑹赦乃雪<lb/>
北齊王晞為常山王友時文宣昏逸常山王數諌帝疑<lb/>
王假辭於晞欲加大辟王私謂晞曰博士明日當作一<lb/>
條事為欲相活亦圖自全宜深體勿怪乃於衆中杖晞<lb/>
二十帝尋發怒聞晞得杖以故不殺髠鞭鉗配甲坊居<lb/>
<pb n="KR3k0013_WYG_730-4a"/>
三年王又固諫爭大被歐撻閉口不食太后極憂之帝<lb/>
謂左右曰儻小兒死柰我老母何於是每問王疾謂曰<lb/>
努力強食當以王晞還汝乃釋晞令徃王抱晞曰吾氣<lb/>
息惙然恐不復相見晞流涕曰天道神明豈令殿下遂<lb/>
斃比舍至尊親為人兄尊為人主安可與計殿下不食<lb/>
太后亦不食殿下縱不自惜不惜太后乎言未卒王強<lb/>
坐而飯晞繇是免徙還為王友<lb/>
後周陸逞為河州刺史晉公䕶雅重其才表為中外府<lb/>
<pb n="KR3k0013_WYG_730-4b"/>
司馬頗委任之尋復為司㑹兼納言遷小司馬及䕶誅<lb/>
坐免官<lb/>
隋蘇沙羅為益州總𬋩長史㑹越嶲人王奉舉兵作亂<lb/>
沙羅從叚文振討平之賜奴婢百口㑹蜀王秀廢吏案<lb/>
奏沙羅云王奉為奴所殺秀乃詐稱左右斬之又調屬<lb/>
僚令出奴婢沙羅隱而不奏繇是除名<lb/>
李圓通為并州長史時秦孝王為刺史以奢侈得罪圓<lb/>
通亦免官<lb/>
<pb n="KR3k0013_WYG_730-5a"/>
唐崔噐天寳中為監察御史中丞宋渾東畿採訪使渾<lb/>
引器為判官渾坐贓流嶺南器亦隨貶<lb/>
李白天寳末為永王璘江淮兵馬都督從事璘謀亂兵<lb/>
敗白坐長流夜郎遇赦得還<lb/>
盧徴永㤗中江淮轉運使劉晏辟為從事委以腹心之<lb/>
寄累授殿中侍御史晏得罪徴貶珍州司戸元琇亦晏<lb/>
之門人興元中為户部侍郎判度支薦徴為度支員外<lb/>
郎琇得罪徵坐貶為信州長史<lb/>
<pb n="KR3k0013_WYG_730-5b"/>
馬總貞元中姚南仲鎭滑䑓辟為從事南仲與監軍使<lb/>
不叶監軍誣奏南仲不法及罷免總坐貶泉州别駕監<lb/>
軍入掌機務福建觀察使柳冕希㫖欲殺總遣從事穆<lb/>
賛鞫總賛稱無罪總方免死<lb/>
沈亞之為桓耆滄徳宣慰判官耆帥數百騎入滄州取<lb/>
節度使李同㨗赴京諸將害耆邀功爭上表論列耆貶<lb/>
循州司戸亞之貶䖍州南康尉<lb/>
錢可復太和末為禮部郎中鄭注出鎭鳯翔李訓選名<lb/>
<pb n="KR3k0013_WYG_730-6a"/>
家子以為賔佐授可復檢校兵部郎中兼御史中丞充<lb/>
鳯翔節度副使訓注敗可復為鳯翔監軍使所害<lb/>
李巨川為王重榮河中府掌書記重榮為部下所害朝<lb/>
議罪叅佐貶為漢中掾<lb/>
後唐劉賛明宗朝為刑部侍郎時秦王為元帥秦王府<lb/>
判官太子詹事王居敏與賛鄉曲之舊以秦王盛年自<lb/>
恣湏朝中選士納誨兾其凛畏乃薦賛明宗授祕書監<lb/>
兼秦王傅賛性雍和與物無忤居官畏愼人若以私故<lb/>
<pb n="KR3k0013_WYG_730-6b"/>
干之雖權豪不能移其操及在秦府因事或發正論王<lb/>
側目怒視殊無下賢之色或與諸僚候於外屏有竟日<lb/>
不召而不得食而指闕之謀故不預聞及秦府得罪或<lb/>
傳㫖安慰言止於朝降而賛已被麻衣乗驢在門聞其<lb/>
安慰曰此存撫之情也豈有國君之嗣一旦舉室塗地<lb/>
而叅佐朝降免死幸也俄而䑓吏示勅長流即時赴貶<lb/>
所<lb/>
後唐樂文紀為亳州判官刺史李鄴為政貪穢長流崖<lb/>
<pb n="KR3k0013_WYG_730-7a"/>
州百姓文紀坐昧於賛佐配祁州長流百姓<lb/>
　　　貪縱<lb/>
漢陳湯為大將軍王鳯從事中郎湯明法令善因事為<lb/>
執納說多從嘗受人金錢作章奏卒以此敗<lb/>
後漢宋章為司徒桓虞掾章貪而不法同府掾楊仁脩<lb/>
不與交言同席<lb/>
魏丁斐為太祖典軍校尉從征吳斐以家牛羸私易官<lb/>
牛<lb/>
<pb n="KR3k0013_WYG_730-7b"/>
晉郭象辟司徒掾稍至黄門侍郎東海王越引為太𫝊<lb/>
主簿甚見親委遂任職當權熏灼中外繇是表論去之<lb/>
諸葛長民為桓𤣥平西叅軍有文武幹用然不持行簡<lb/>
無鄉曲之譽尋以貪刻免<lb/>
後魏韓務為平北長史頗有受納為御史中尉李平所<lb/>
劾付廷尉㑹赦免<lb/>
張僧皓為歴城郡功曹時内史房伯祖闇弱委事僧皓<lb/>
僧皓大有受納伯祖衣食不充<lb/>
<pb n="KR3k0013_WYG_730-8a"/>
祖瑩為冀州鎮東府長史以貨事發除名後李崇為都<lb/>
督北討引瑩為長史又坐截沒軍資除名<lb/>
羊祉為司空輔國長史侵盗公私營搆居宅有司按之<lb/>
抵死孝文特恕逺徙復還<lb/>
元慶智為太尉主簿事無大小得物然後判或十錢或<lb/>
二十錢得便取之府號曰十錢主簿<lb/>
東魏裴景顔孝靜初徙司空長史在官貪穢武定二年<lb/>
為中尉崔暹所劾事下廷尉遇疾死於獄中<lb/>
<pb n="KR3k0013_WYG_730-8b"/>
北齊陳元康為神武相府功曹叅軍便辟善事人希顔<lb/>
候意多有進舉而不能平心處物溺於財利受納金帛<lb/>
不可勝紀放債交易徧於州郡為清論所譏<lb/>
祖珽為神武開府倉曹叅軍性疎率不能亷愼守道倉<lb/>
曹雖云州局乃受山東大文綾并連珠孔雀羅等百餘<lb/>
疋令諸嫗擲摴蒲調新曲招城市年少歌舞為娛遊諸<lb/>
倡家與陳元康穆子容任胄元士亮等為聲色之遊文<lb/>
宣罷州珽例應隨府規為倉局之間致請於陳元康元<lb/>
<pb n="KR3k0013_WYG_730-9a"/>
康為白繇是還任倉曹珽又委體附叅軍事攝典籖陸<lb/>
子先并為畫計請糧之際令子先宣教出倉粟十車為<lb/>
寮官捉送神武親問之珽自言不署歸罪子先神武信<lb/>
而釋之珽出而言曰此丞相天縁明鍳然實孝徴所為<lb/>
<hi>珽字孝徴</hi>珽後為秘書丞領舍人事文襄州客至請賣華林<lb/>
遍略文襄多集書人一日一夜冩畢退其本曰不湏也<lb/>
珽以遍略數帙質錢摴蒱文襄杖之四十又與令史李<lb/>
䨇倉督成祖等作晉州啓請粟三千石代功曹叅軍趙<lb/>
<pb n="KR3k0013_WYG_730-9b"/>
彦深宣神武教給城局叅軍事過典籖髙景略疑其不<lb/>
實宻以問彦深彦深答都無此事遂被推檢珽即引伏<lb/>
神武大怒决鞭二百配甲坊加鉗其榖倍徴未及科㑹<lb/>
并州定國寺成神武謂陳元康温子升曰昔作芒山寺<lb/>
碑文時稱妙絶今定國寺碑當使誰作詞也元康因薦<lb/>
珽才學并觧鮮卑語乃給筆札就禁所具草二日内成<lb/>
文甚麗神武以其工而且速特恕不問然猶免官散叅<lb/>
軍府文襄嗣事以為功曹叅軍及文襄遇害元康被傷<lb/>
<pb n="KR3k0013_WYG_730-10a"/>
創重倩珽作書屬家累事并云祖喜邉有少許物宜早<lb/>
索取珽乃不通此書喚祖家私問得金二十五鋌唯與<lb/>
祖喜二鋌餘盡自入又盗元康家書數千卷祖喜懐恨<lb/>
遂告元康二弟叔諶季璩等叔諶以語楊愔愔嚬眉答<lb/>
曰恐不益亡者因此得停文宣作相珽擬補令史十餘<lb/>
人皆有受納據法處絞帝尋捨之又盗官遍略一部事<lb/>
發文宣付從事中郎王士雅推檢并與平陽公淹令録珽<lb/>
付禁勿令越逸淹遣田曹叅軍孫子寛徃珽受命便爾<lb/>
<pb n="KR3k0013_WYG_730-10b"/>
私逃黄門郎髙徳正留䑓事謀云珽自知有犯驚恐是<lb/>
常但宣一命向祕書稱奉并州約束須五經三部仰丞<lb/>
親檢校催遣如此則珽意安夜當還宅然後掩取珽果<lb/>
如德正所圖遂還宅薄晚就家掩之縳珽送廷尉據犯<lb/>
枉法處絞刑文宣以珽伏事先世諷所司命特寛其罰<lb/>
遂奏免死除名天保元年復被召從駕依除免例叅於<lb/>
晉陽珽尋遷典御又奏造胡桃油復為割藏免官文宣<lb/>
每見之常呼為賊<lb/>
<pb n="KR3k0013_WYG_730-11a"/>
唐陸長源為宣武節度行軍司馬好輕言無威儀自到<lb/>
汴州不為軍州所禮重判官孟叔度性苛刻又縱恣聲<lb/>
色數至樂營與諸婦人嬉戲自稱孟郎繇是人惡而輕<lb/>
之衆心共怒故節度使董晉卒未十日兵亂殺長源叔<lb/>
度仍臠食之<lb/>
卿侃為夀州刺史楊承恩判官侃擅行威令貪冐貨財<lb/>
多欲枉法貞元十五年七月命權知夀州刺史王宗集<lb/>
衆决疑<lb/>
<pb n="KR3k0013_WYG_730-11b"/>
後唐馬郁唐末為幽州李儔掌書紀嘗使於鎮州王鎔<lb/>
官妓有轉轉者美麗善歌舞因宴席郁屢桃之鎔幕客<lb/>
張澤亦以文章有名謂郁曰子能坐上成賦可以此妓<lb/>
奉酬郁抽筆操紙即時成賦擁妓而去<lb/>
豆盧革初為定州王處直判官理家無法有日獨請謁<lb/>
見處直慮布政有闕疑有所勉歛板出迎革立通尺牘<lb/>
處直搢笏披之乃為嬖人祈軍職也<lb/>
司空頲為莊宗魏博節度判官是時帝方事河南連年<lb/>
<pb n="KR3k0013_WYG_730-12a"/>
征役魏博軍政决之於頲累遷檢校右僕射權軍府事<lb/>
長史補署多通賂遺家畜妓妾不修亷隅同職惡之<lb/>
晉張從朏為晉昌府節度行軍司馬以偽蜀故䕫王媵<lb/>
李氏富於粧奩從朏略娶為妻李氏訴之天福七年四<lb/>
月勅以曽該赦宥止配靈武收管永不任用<lb/>
　　　邪謀<lb/>
夫漢魏之後竝開幕府叅佐之列其猶股肱莫不資濟<lb/>
濟之賢成婉婉之畫也若乃以利傷行枉道事人毁信<lb/>
<pb n="KR3k0013_WYG_730-12b"/>
廢忠交私逢惡縱肆邪説恊比匪人故大則毁其龜玉<lb/>
小亦累其長上聽其言者曽不是圖觀其謀始之端猶<lb/>
謂相得之晚稔其干紀俾之覆宗斯則為人謀而不忠<lb/>
當法家之所恥者也是以於奉國為不臣於事人為不<lb/>
義前車之覆可以明徴謀謨是資尤所深誡者矣<lb/>
晉錢鳯為大將軍王敦鎧曹叅軍數得進見知敦有不<lb/>
臣之心因進邪説遂相朋搆専弄威權言成禍福遭父<lb/>
䘮外託還葬而宻為使與沈充交搆沈充為王敦叅軍<lb/>
<pb n="KR3k0013_WYG_730-13a"/>
明帝將伐敦遣其鄉人沈禎諭充許以為司空充謂禎<lb/>
曰三司具瞻之重豈吾所任幣厚言丼古人所畏且丈<lb/>
夫共事終始當同寜可中道改易人誰容我禎曰不然<lb/>
舍忠與順未有不亡者也大將軍阻兵不朝爵賞自己<lb/>
五尺之童知其異志今此之舉將行簒弑耳豈同於徃<lb/>
年乎是以疆塲諸將莫不歸赴本朝内外之士咸願致<lb/>
死正以移國易主義不北面以事之也奈何恊同逆謀<lb/>
當不義之責朝廷誠信禎所見也賊之黨類猶宥其罪<lb/>
<pb n="KR3k0013_WYG_730-13b"/>
與之更始况見機而作邪充不納率兵臨發謂其妻子<lb/>
曰男兒不竪豹尾終不還也及敗歸吳興亡失道誤入<lb/>
其故將吳儒家為儒所殺<lb/>
周撫為王敦從事中郎與鄧嶽俱為敦爪牙甘卓遇害<lb/>
敦以撫為沔北諸軍事南中郎將鎮沔中及敦作逆撫<lb/>
領二千人從之敦敗撫與嶽俱亡走<lb/>
任讓為冠軍將軍蘇峻叅軍庾亮輔政徴峻為散騎常<lb/>
侍峻疑亮害已表乞補青州界一荒郡以展鷹犬之用<lb/>
<pb n="KR3k0013_WYG_730-14a"/>
復不許峻嚴裝將赴召猶豫未决讓謂峻曰將軍求處<lb/>
荒郡而不見許事勢如此恐無生路不如勒兵自守峻<lb/>
從之遂不應命<lb/>
郗超為大司馬桓温征西將軍枋頭之敗温深恥之既<lb/>
而超就温宿中夜謂温曰明公都有慮不温曰卿欲有<lb/>
所言邪超曰明公既居重任天下之責將歸於公矣若<lb/>
不能行廢立大事為伊霍之舉者不足鎮壓四海震服<lb/>
宇内豈可不深思哉温既得此計深納其言遂定廢立<lb/>
<pb n="KR3k0013_WYG_730-14b"/>
超始謀也<lb/>
卞範之為桓𤣥江州刺史委以心膂之任潜謀宻計莫<lb/>
不决之後𤣥將為纂亂以範之為丹陽尹與殷仲文隂<lb/>
撰䇿命𤣥僣位其禪詔即範之文也<lb/>
殷仲文為桓𤣥諮議叅軍時王謐見禮而不親卞範之<lb/>
被親而少禮而仲文寵遇隆重兼於王卞矣𤣥將為亂<lb/>
使總領詔命以為侍中領左衛將軍𤣥九錫仲文之辭<lb/>
也初𤣥簒位入宫其牀忽䧟羣下失色仲文曰將軍聖<lb/>
<pb n="KR3k0013_WYG_730-15a"/>
徳深厚地不能載𤣥大悦<lb/>
後秦韋宗為姚宣叅軍姚泓初立宣時鎮李閏北地太<lb/>
守毛雍據趙氏塢以叛于泓泓使姚超擒之宣未知雍<lb/>
敗遣部將姚佛生等來衛長安衆既發宗姦謟好亂説<lb/>
宣曰主上初立威化未著勃勃彊盛為害必深本朝之<lb/>
難未可弭也殿下居維城之任宜深慮之邢望地形險<lb/>
固總三方之要若能據之虗心無禦非但克固維城亦<lb/>
覇王之業也宣乃率戸三萬八千棄李閏以叛<lb/>
<pb n="KR3k0013_WYG_730-15b"/>
宋何承天為謝晦荆州諮議叅軍領記室文帝元嘉三<lb/>
年晦將見討其弟黄門郎㬭宻信報之晦問承天曰若<lb/>
果爾卿令我云何承天曰以王者之重舉天下以攻一<lb/>
州大小既殊順逆又異境外求全上計也其次以腹心<lb/>
領兵戍於義陽將軍率衆於夏口一戰若敗即趨義陽<lb/>
以出北境其次也晦良久曰荆楚用武之國兵力有餘<lb/>
且當决戰走不晚也乃使承天造立表檄<lb/>
宗儼之為沈攸之荆州主簿攸之既舉兵反初至郢州<lb/>
<pb n="KR3k0013_WYG_730-16a"/>
有順流之志儼之勸功曹臧寅以為攻守勢異非旬日<lb/>
所㧞若不時舉挫鋭損威今順流長駈計日可㨗既傾<lb/>
根本則郢城豈能自固攸之不從<lb/>
焦度為江州刺史王景文鎮南叅軍隨景文還都嘗在<lb/>
府州内景文被害度大怒勸景文拒命景文不從<lb/>
陳彭嵩為始興王叔陵書記領衡陽内史叔陵為逆嵩伏誅<lb/>
嵩叔陵舅也有寵謀謨皆預焉<lb/>
後魏斛斯椿既歸爾朱榮署外兵事椿性侫巧甚得榮<lb/>
<pb n="KR3k0013_WYG_730-16b"/>
心軍之宻謀頗亦關預<lb/>
北齊司馬子如魏末為爾朱榮司馬榮之誅子如知有<lb/>
變自宫内突出榮宅棄家隨榮妻子與爾朱世隆走出<lb/>
京城世隆便欲還北子如曰事貴應機兵不厭詐天下<lb/>
洶洶唯強是視於此際㑹不可以弱示人若必走北即<lb/>
恐變故隨起不如分兵守河橋廽軍向京出其不意或<lb/>
可離潰假不如心猶足示有餘力使天下觀聽懼我威<lb/>
強於是世隆還逼京城<lb/>
<pb n="KR3k0013_WYG_730-17a"/>
隋張衡為漢王諒侍讀及諒轉牧揚州衡復為掾諒甚<lb/>
親任之衡以竭慮盡誠事之奪宗之計多衡所建<lb/>
唐髙尚𤣥宗天寳末為安禄山平盧掌書記出入卧内禄山<lb/>
甚信用之禄山肥疾若睡尚執筆在旁通宵不寐繇是<lb/>
益親信遂與嚴莊等共解圖䜟因其疑懼勸其謀反禄<lb/>
山累表至屯田員外郎及隨禄山冦䧟東京偽授中書<lb/>
侍郎偽赦書制勑盡尚為之毁黷本朝所不忍聞皆繇<lb/>
尚曲説其事也<lb/>
<pb n="KR3k0013_WYG_730-17b"/>
盧㑹昌德宗貞元中為昭義節度李抱眞營田副使抱<lb/>
眞卒其子緘匿䘮不發㑹昌令抱眞從甥元仲經潜與<lb/>
緘謀其明日將吏㑹集仲經詐為抱眞令曰吾疾甚不<lb/>
能<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>職今令緘掌軍事諸軍善佐之節度副使李涚及<lb/>
諸將吏俛首皆曰諾須臾緘盛服而出衆拜之緘乃悉<lb/>
府藏頒賞軍士㑹昌仍詐為抱眞表請以職事付緘翌<lb/>
日又令諸將連奏請緘領軍事帝聞抱眞卒乃遣中使<lb/>
第五守進馳傳觀變且命以軍事屬於大將軍王延貴<lb/>
<pb n="KR3k0013_WYG_730-18a"/>
守進至潞州緘詐言抱眞疾病請見明日如此者凡三<lb/>
日緘乃出造中使左右皆陳兵甚嚴備中使謂緘曰朝<lb/>
廷已知相公薨歿令以軍務屬延貴侍御宜歸發䘮行<lb/>
服也緘愕然出謂諸將曰有詔不許緘掌軍事諸公意<lb/>
如何將吏莫有對者緘懼而退遽以使印及管鑰歸監<lb/>
軍是日乃發䘮畢一哭中使召延貴以口詔令視事趣<lb/>
遣緘赴東都元仲經逃于外延貴捕得殺之既歸罪仲<lb/>
經㑹昌因得不坐<lb/>
<pb n="KR3k0013_WYG_730-18b"/>
卿侃貞元中為夀州刺史楊承恩判官承恩老耄多病<lb/>
其政事委男澄及侃與孔目官林扆等承恩既疾甚侃<lb/>
等乃與將校等謀以澄為刺史圑練副使王宗知之宻<lb/>
與大將田瑀等議曰楊大夫暫疾病當即痊平脱有不<lb/>
諱即朝廷自除刺史豈可便令楊澄知事也遂因繋澄<lb/>
侃等驛騎以聞故授宗官扆侃等得罪<lb/>
季貞抱昭宗時為幽州李威幕客威以軍亂故推其弟<lb/>
衛為留後鎭州王鎔以威失國因請税駕於常山北郭<lb/>
<pb n="KR3k0013_WYG_730-19a"/>
海子園託以親弋既造之威遂逼以兵仗同詣理所乃<lb/>
入自子城東偏門内有鎔之親騎營中之卒忽掩其外<lb/>
關復於缺垣中有一人識是<hi>闕文</hi>
　　　譴斥<lb/>
唐殷嶠為吏部侍郎從太宗擊薛舉為元帥府司馬時<lb/>
太宗遇疾委軍於劉文靜誡之曰賊衆逺來利在急戰<lb/>
難與爭鋒且宜持乆待糧盡然後可圖也嶠謂文靜曰<lb/>
王體不安慮公不濟故發此言宜可因機破賊乃以勍<lb/>
<pb n="KR3k0013_WYG_730-19b"/>
敵遺王也久之言於文靜曰王不愈恐賊輕我請耀武<lb/>
以威之遂陳兵墌圻為薛舉所乘軍乃大敗嶠坐减死<lb/>
除名<lb/>
元萬頃為李勣遼東道管記勣嘗令萬頃作文檄髙麗<lb/>
其語有譏髙麗不知守鴨渌水險莫離友報云謹聞命<lb/>
矣遂移兵固守鴨渌官軍不得入萬頃坐是流于嶺外<lb/>
張𢎞靖為東都留守杜亞從事留守將令狐運逐獸出<lb/>
郊其日有刼運絹於道者亞以運豪家子意其為之乃<lb/>
<pb n="KR3k0013_WYG_730-20a"/>
令判官穆員及𢎞靖同鞫其事員與𢎞靖皆以運職在<lb/>
衙必不為盗刼堅請不按亞不聽遂以獄聞仍斥員及<lb/>
𢎞靖出幕府有詔令三司使雜治之後果於河南界得<lb/>
賊<lb/>
後唐盧程莊宗在晉陽程為推官及出師趙魏欲遷為<lb/>
書記程以無刀筆才不敢奉命故盧質典記室留於晉<lb/>
陽自行臺駐魏州河東軍之務専制於監軍張承業承<lb/>
業嘗命程監諸廪出納程辭之曰此事非僕所能請擇<lb/>
<pb n="KR3k0013_WYG_730-20b"/>
其能者承業叱之曰公稱文士即合飛書草檄開濟覇<lb/>
圖命為書記堅稱短拙及令監廪又以為辭公所能者<lb/>
何也程垂涕謝之<lb/>
勾龍階為陜州觀察判官清㤗二年勒停追毁見任官<lb/>
牒以斷獄謬誤故也<lb/>
　<lb/>
　<lb/>
　册府元龜卷七百三十<lb/>
</p>
<p>
</p>
  </div>
</body>
</text>
</TEI>
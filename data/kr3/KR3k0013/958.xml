<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百五十八</head>
    <p>
<pb n="KR3k0013_WYG_958-1a"/>
欽定四庫全書<lb/>
　册府元龜卷九百五十八　宋　王欽若等　撰<lb/>
　　外臣部<lb/>
　　　國邑第二<lb/>
康居國王冬治樂越慝地<hi>樂音來谷切</hi>到卑闐城<hi>闐音徒千切</hi>去<lb/>
長安萬二千三百里不屬都䕶至樂越慝地馬行七日<lb/>
至王夏所居蕃内九千一百四里<hi>王毎冬寒夏暑則徙别居不一處</hi>戸<lb/>
十一萬口六十萬勝兵十二萬人東至都䕶治所五千<lb/>
<pb n="KR3k0013_WYG_958-1b"/>
五百五十里西北可二千里有奄蔡國控弦者十餘萬<lb/>
大與康居同俗臨大澤無崖盖北海云康居有小王五<lb/>
蘇䪥王治蘇䪥城<hi>䪥音下戒切</hi>去都䕶五千七百七十六里<lb/>
去陽闗八千二十五里附墨王治附墨城去都䕶五千<lb/>
七百六十七里去陽闗八千二十五里窳匿王<hi>窳音庾</hi>治<lb/>
窳匿城去都䕶五千二百六十六里去陽闗七千五百<lb/>
二十五里罽王治罽城去都䕶六千二百九十六里去<lb/>
陽闗八千五百五十五里奥鞬王<hi>奥音預於去切鞬音鈐居言切</hi>治奥<lb/>
<pb n="KR3k0013_WYG_958-2a"/>
鞬城去都䕶六千九百六里去陽闗八千三百五十五<lb/>
里九五王屬康居後名康國云其國先居張掖祁連山<lb/>
為突厥所破南依葱嶺遂有其地<lb/>
奄蔡在康居西北可二千里控弦者十餘萬臨大澤無<lb/>
崖盖乃北海云後名粟特國在葱嶺西居於大澤去代<lb/>
一萬六千里<lb/>
嚴國在奄蔡北屬康居<lb/>
栗弋國屬康居<lb/>
<pb n="KR3k0013_WYG_958-2b"/>
大宛國在匃奴西南在漢正西去漢可萬里王治貴山<lb/>
城去長安萬二千五百五十里戸六萬口三十萬勝兵<lb/>
六萬人副王輔國主各一人東至都䕶治所四千三十<lb/>
一里北至康居卑闐城千五百一十里西南至大月氐<lb/>
六百九十里北與康居南與大月氐接去雒陽萬三千<lb/>
三百五十里<lb/>
大夏在大宛西南二千餘里媯水南民多可百餘萬<lb/>
桃槐<hi>音囘</hi>國去長安萬一千八百里戸七百口五千勝兵千<lb/>
<pb n="KR3k0013_WYG_958-3a"/>
人<lb/>
休循國王治烏飛谷在葱嶺西去長安萬二百一十里<lb/>
戸三百五十八口千三十勝兵四百八十人東至都䕶<lb/>
治所三千一百二十一里至捐毒衍敦谷二百六十里<lb/>
西北至大宛國九百二十里西至大月氐千六百一十<lb/>
里<lb/>
捐毒國王治衍敦谷去長安九千八百六十里戸三百<lb/>
八十口千一百勝兵五百人東至都䕶治所一千八百<lb/>
<pb n="KR3k0013_WYG_958-3b"/>
六十一里至䟽勒南與葱嶺屬<hi>屬聯也音之欲切</hi>無人民西上<lb/>
葱嶺則休循也西北至大宛千三十里北與烏孫接後<lb/>
漢時名天竺一名身毒在月氐之東南數千里從月氐<lb/>
高附國以西南至西海東至盤起國皆身毒之地身毒<lb/>
有列城數百城置長列國數十國置王雖各小異俱以<lb/>
身毒為名一說在葱嶺之南地方三萬里其中分為五<lb/>
天竺其一曰中天竺二曰東天竺三曰南天竺四曰西<lb/>
天竺五曰北天竺各數千里城邑數百南天竺南際大<lb/>
<pb n="KR3k0013_WYG_958-4a"/>
海北天竺北拒雪山周囘有山為壁南面一谷通為國<lb/>
門東天竺東際大海與扶南林邑隣接但隔小海而已<lb/>
西天竺與罽賓波斯相接中天竺據四天竺之間國<lb/>
並有王又有列國百餘置王雖各有異而俱以天竺為<lb/>
名北臨禪連河一說去代三萬一千五百里一說中天<lb/>
竺以上都城周廻七十餘里<lb/>
莎車國王治莎車城去長安九千九百五十里戸二千<lb/>
三百三十九口萬六千三百七十三勝兵三千四十九<lb/>
<pb n="KR3k0013_WYG_958-4b"/>
人輔國侯左右將左右騎君備西夜君各一人都尉二<lb/>
人譯長四人東北至都䕶治所四千七百四十六里西<lb/>
至䟽勒五百六里西南至蒲犂七百四十里西經蒲犂<lb/>
無雷至大月氐東去雒陽萬九百五十里東北至䟽勒<lb/>
䟽勒國王治䟽勒城去長安九千三百五十里戸千五<lb/>
百一十口萬八千六百四十七勝兵二千人䟽勒侯擊<lb/>
胡輔國侯都尉左右將左右騎君左右譯長各一人東<lb/>
至都䕶治所二千二百一十里南至莎車五百六十里<lb/>
<pb n="KR3k0013_WYG_958-5a"/>
有市列西當大月氐大宛康居道也其國都城方五里<lb/>
國内有大城十二小城數十勝兵二千人<lb/>
尉頭國王治尉頭谷去長安八千六百五十里戸三百<lb/>
口二千三百勝兵八百人左右都尉各一人左右騎君<lb/>
各一人東至都䕶治所千四百一十一里南與䟽勒接<lb/>
山道不通西至捐毒千三百二十四里逕道馬行二日<lb/>
烏孫國在大宛東北可二千里行國<hi>言土著</hi>大昆彌治赤<lb/>
谷城<hi>烏孫於西域諸戎其形最異人云胡人青眼赤鬚狀類彌猴者本其種</hi>去長安八千<lb/>
<pb n="KR3k0013_WYG_958-5b"/>
九百里戸十二萬口六十三萬勝兵十八萬八千八百<lb/>
人相大禄大將二人侯三人大將都尉各一人大監二<lb/>
人大吏一人舍中大吏二人騎君一人東至都䕶治所<lb/>
千七百二十一里至康居蕃内地五千里<lb/>
姑墨國王治南城去長安八千一百五十里戸三千五<lb/>
百口二萬四千五百勝兵四千五百人姑墨侯輔國侯<lb/>
都尉左右將左右騎君各一人譯長二人東至都䕶治<lb/>
所二千二十一里南至于闐馬行十五日北與烏孫接<lb/>
<pb n="KR3k0013_WYG_958-6a"/>
温宿國王治温宿城<hi>今雍州豐泉縣北有温宿嶺者本前漢時温宿國人今居北地田牧</hi>
<hi>因以為名</hi>去長安八千三百五十里戸二千二百口八千四<lb/>
百勝兵千有五百人輔國侯左右將左右都尉左右騎<lb/>
君譯長各二人東至都䕶治所二千三百八十里西至<lb/>
尉頭國三百里北至烏孫赤谷六百三十里<lb/>
龜茲國王治居延城去長安七千四百八十里戸六千<lb/>
九百七十口八萬一千三百一十七勝兵二萬一千七<lb/>
十六人大都尉丞輔國侯安國侯擊胡侯郤胡侯都尉<lb/>
<pb n="KR3k0013_WYG_958-6b"/>
擊車師都尉左右將左右都尉左右騎君左右力輔君<lb/>
各一人東西南北部千長二人郤胡君三人譯長四人<lb/>
南與精絶東南與且末西南與杆彌北與烏孫西與姑<lb/>
墨接一說俗有城郭其城三重中有佛塔廟千所王宫<lb/>
壯麗煥若神居後秦吕光伐西域龜茲其王出奔光入<lb/>
其城城有三重外城與長安城等室屋壯麗飾以琅玕<lb/>
金玉光立帛純弟震為王而歸自此中國絶不通一說<lb/>
在尉犂西北白山之南一百七十里<lb/>
<pb n="KR3k0013_WYG_958-7a"/>
烏壘國戸百一十口千二百勝兵三百人城都尉譯長<lb/>
各一人與都䕶同治其南三百三十里至渠犂<lb/>
渠犂城都尉一人戸百三十口千四百八十勝兵百五<lb/>
十人東北與尉犂東南與且末南與精絶接西有河至<lb/>
龜茲五百八十里<lb/>
尉犂國王治尉犂城去長安六千七百五十里戸千二<lb/>
百口九千六百勝兵二千人尉犂侯安世侯左右將左<lb/>
右都尉擊胡君各一人譯長二人西至都䕶治所三百<lb/>
<pb n="KR3k0013_WYG_958-7b"/>
里南與鄯善且末接<lb/>
危須國王治危須城去長安七千二百九十里戸七百<lb/>
口四千九百勝兵二千人擊胡侯擊胡都尉左右將左<lb/>
右都尉左右騎君擊胡君譯長各一人西至都䕶治所<lb/>
五百里至焉耆百里<lb/>
焉耆國王治員渠城去長安七千三百里戸四千口三<lb/>
萬二千一百勝兵六千人擊胡侯郤胡侯輔國侯左右<lb/>
將左右都尉擊胡左右君擊車師君歸義車師君各一<lb/>
<pb n="KR3k0013_WYG_958-8a"/>
人擊胡都尉擊胡君各二人譯長三人西南至都䕶治<lb/>
所四百里南至尉犂百里北與烏孫接一說其國王居<lb/>
南河城北去長史所居八百里四面有大山與龜兹相<lb/>
連道險阸易守有海水曲入四山之内周匝其城三十<lb/>
餘里白山之南七十里漢時舊國也都城方二里國内<lb/>
有九城勝兵千餘人南有黄河西帶葱嶺東去龜兹千<lb/>
五百里西去鏺汗國千里南去朱俱波八九百里東北<lb/>
去突厥方千餘里東南去𤓰州四千六百里<lb/>
<pb n="KR3k0013_WYG_958-8b"/>
烏貪訾離國王治于婁谷去長安萬三百三十里戸四<lb/>
十一口二百三十一勝兵五十七人輔國左右都尉各<lb/>
一人東與單桓南與且彌西與烏孫接<hi>且音子余切</hi>
卑陸國王治天山東乾當國<hi>乾音干</hi>去長安八千六百八<lb/>
十里戸二百二十七口千三百八十七勝兵四百二十<lb/>
二人輔國侯左右將左右都尉左右譯長各一人西南<lb/>
至都䕶治所千二百八十七里<lb/>
卑陸後國王治畨渠類谷<hi>畨音盤</hi>去長安八千七百一十<lb/>
<pb n="KR3k0013_WYG_958-9a"/>
里戸百六十二口千一百三十七勝兵三百五十人輔<lb/>
國侯都尉譯長各一人將二人東與郁立師北與匃奴<lb/>
西與劫國南與車師接<lb/>
郁立師國王治内咄谷<hi>出音丁忽切</hi>去長安八千八百三十<lb/>
里戸百九十口千四百四十五勝兵三百三十一人輔<lb/>
國侯左右都尉譯長各一人東與車師城長西與卑陸<lb/>
北與匃奴接<lb/>
單桓國王治單桓城去長安八千八百七十里戸二十<lb/>
<pb n="KR3k0013_WYG_958-9b"/>
七口百九十四勝兵四十五人輔國侯將左右都尉譯<lb/>
長各一人<lb/>
蒲類國王治天山西䟽榆谷去長安八千三百六十里<lb/>
戸三百二十五口二千三十二勝兵七百九十九人輔<lb/>
國侯左右將左右都尉各一人西南至都䕶治所千三<lb/>
百八十七里<lb/>
蒲類後國王去長安八千六百三十里戸百口千七十<lb/>
勝兵三百三十四人輔國侯將左右都尉譯長各一人<lb/>
<pb n="KR3k0013_WYG_958-10a"/>
一說居天山西䟽榆谷東南去長史所居千二百九十<lb/>
里<lb/>
移支國居蒲類地戸千餘口三千餘勝兵千餘人<lb/>
劫國王治天山東丹渠谷去長安八千五百七十里戸<lb/>
九十五口五百勝兵百一十五人輔國侯都尉譯長各<lb/>
一人西南至都䕶治所千四百八十七里<lb/>
西且彌國王治天山東于大谷<hi>且音子余切</hi>去長安八千六<lb/>
百七十里戸三百三十二口千九百二十六勝兵七百<lb/>
<pb n="KR3k0013_WYG_958-10b"/>
三十八人西且彌侯左右將左右騎君各一人西南至<lb/>
都䕶治所千四百八十七里<lb/>
東且彌國王治天山東兊虚谷去長安八千二百五十<lb/>
里戸百九十一口千九百四十八勝兵五百七十二人<lb/>
東且彌侯左右都尉各一人西南至都䕶治所千五百<lb/>
八十七里東去長史所居八百里<lb/>
孤胡國王治車師栁谷去長安八千二百里戸五十五<lb/>
口二百六十四勝兵四十五人輔國侯左右都尉各一<lb/>
<pb n="KR3k0013_WYG_958-11a"/>
人西至都䕶治所千一百四十七里至焉耆七百七十<lb/>
里<lb/>
山國去長安七千一百七十里<hi>常在山下居不為城治也</hi>戸四百五<lb/>
十口五千勝兵千人輔國侯左右將左右都尉譯長各<lb/>
一人西至尉犂一百四十里西北至焉耆百六十里西<lb/>
至危須二百六十里東南與鄯善且末接<lb/>
車師前王國治交河城河水分流繞城下故號交河去<lb/>
長安八千一百五十里戸七百口六千五十勝兵千八<lb/>
<pb n="KR3k0013_WYG_958-11b"/>
百六十五人輔國侯安國侯左右將都尉歸漢都尉車<lb/>
師君通善君鄉善君各一人譯長二人西南至都䕶治<lb/>
所千八百七里至焉耆八百三十五里交河城去長史<lb/>
所居栁中八十里<lb/>
車師後王國治務塗谷去長安八千九百五十里戸五<lb/>
百九十五口四千七百七十四勝兵千八百九十人擊<lb/>
胡侯左右將左右都尉道民君譯長各一人<hi>道讀曰導</hi>西南<lb/>
至都䕶治所千二百三十七里去長史所居五百里<lb/>
<pb n="KR3k0013_WYG_958-12a"/>
車師都尉國戸四十口三百三十三勝兵八十四人<lb/>
車師後長城國戸百五十五口九百六十勝兵二百六<lb/>
十人<lb/>
大秦國一名犂鞬以在海西亦云海西國地方數千里<lb/>
有四百餘城小國役屬者數十以石為城郭列置郵亭<lb/>
皆堊塈之<hi>塈飾也音火既切堊白土也音惡</hi>所居城邑周圜百餘里城<lb/>
中有五宫相去各十里宫室皆以水精為柱食噐亦然<lb/>
或云其國西有弱水流沙近西王母所居處幾於日所<lb/>
<pb n="KR3k0013_WYG_958-12b"/>
入也從條支西行二百餘里近日所入則與今書異矣<lb/>
前世漢使皆自烏弋以還莫有至條支者也又云從安<lb/>
息陸道繞海北行出海西至大秦人庶連屬十里一亭<lb/>
三十里一置<hi>置驛也</hi>其城周廻百餘里居宇皆以珊瑚為<lb/>
梲栭琉璃為牆壁水晶為柱礎其王有五宫其宫相去<lb/>
各十里毎旦於一宫聽事終而復始<lb/>
小人國在大秦之南<lb/>
澤散國屬大秦其地在海中央北至驢分水行半歲風<lb/>
<pb n="KR3k0013_WYG_958-13a"/>
疾時一月到最與安息安谷城相近西南至大秦都不<lb/>
知里數<lb/>
驢分王屬大秦其治去大秦都二千里從驢分城西之<lb/>
大秦渡海飛橋長二百三十里渡海道西南行繞海直<lb/>
西行<lb/>
且蘭王屬大秦從思陶國直南渡河乃直西行之且蘭<lb/>
三千里道出河南乃西行<lb/>
賢督王屬大秦其治東北西北去汜復六百里<lb/>
<pb n="KR3k0013_WYG_958-13b"/>
汜復王屬大秦其治東北去於羅三百四十里渡海也<lb/>
於羅屬大秦其治在汜復東北渡河從於羅東北又渡<lb/>
河斯羅東北又渡河<lb/>
斯羅國屬安息與大秦接也<lb/>
北烏伊别國在康居北<lb/>
呼得國在葱嶺北烏孫西北康居東北勝兵萬餘人<lb/>
堅昆國在康居西北勝兵三萬人<lb/>
滑國車師别種也後漢初居代都滑為小國屬蠕蠕後<lb/>
<pb n="KR3k0013_WYG_958-14a"/>
稍强大征其旁國開地千餘里<lb/>
白題國在滑國東去滑六日行西極波斯<lb/>
師子國天竺旁國也舊無人民止有鬼神及龍蛇居之<lb/>
諸國商賈來共市易鬼神不見其形但出珍寳諸國聞<lb/>
其土樂因此競至遂成大國<lb/>
東離國居沙竒城在天竺東南三千餘里大國也列城<lb/>
數十皆稱王<lb/>
安國漢安息之地都在那密水南城有五重環以流水<lb/>
<pb n="KR3k0013_WYG_958-14b"/>
國西百餘里有異國<lb/>
波斯國都逹曷水西蘇藺城即條支故地也有城周廻<lb/>
三十二里城高四丈皆有樓觀城内屋宇數百千間城<lb/>
外佛寺二三百所東與滑國西及南俱與婆羅門北與<lb/>
汎慄國接西去海數百里東去穆國四千餘里西北去<lb/>
拂林四千五百里東去𤓰州一萬六千七百里一說都<lb/>
宿利城在忸密南古條支國也去代地二萬四千二百<lb/>
二十八里城方十里戸十餘萬<lb/>
<pb n="KR3k0013_WYG_958-15a"/>
伏盧尼國都城在波斯國北去代二萬七千三百二十<lb/>
里累石為城<lb/>
大食國本在波斯國之西後衆漸盛遂割據波斯西境<lb/>
自立為王西隣於大海有勝兵四十餘萬<lb/>
穆國都烏滸河之西安息故地都城方三里勝兵二千<lb/>
人東北去安國五百里東去烏那遏二百餘里西波斯<lb/>
國四千餘里東去𤓰州七千七百里<lb/>
烏那遏國都烏滸水西舊安息之地都城方二里勝兵<lb/>
<pb n="KR3k0013_WYG_958-15b"/>
數百人王坐金羊座東北去安國四百里西北去穆國<lb/>
二百餘里東去𤓰州七千五百里<lb/>
米國都那密水西舊康居之地都城方二里勝兵數百<lb/>
人西北去康國百里東去蘇對沙那國五百里西南去<lb/>
史國二百里東去𤓰州六千四百里<lb/>
曹國都那密水南數里舊是康居之地都城方三里勝<lb/>
兵千餘人<lb/>
何國都那密水南數里舊是康居之地東去曹國百五<lb/>
<pb n="KR3k0013_WYG_958-16a"/>
十里西去小安國三百里東去𤓰州六千七百五十里<lb/>
史國都獨莫水南十里舊康居之地也都城方二里勝<lb/>
兵千餘人北去康國二百四十里南去吐火羅五百里<lb/>
西去那色波國二百里東北去米國二百里東去𤓰州<lb/>
六千五百里<lb/>
石國居於藥殺水都城方十餘里國城之東南立屋置<lb/>
座於中其國南去鏺汗六百里東南去𤓰州六千里<lb/>
鏺汗國在葱嶺之西五百里古渠搜國也都城方四里<lb/>
<pb n="KR3k0013_WYG_958-16b"/>
勝兵千人東去䟽勒千里西去蘇對沙那國五百里西<lb/>
北去石國五百里東去突厥可汗二千餘里東去𤓰州<lb/>
五千五百里<lb/>
挹怛國都烏滸水南二百餘里勝兵者五六千人都城<lb/>
方十餘里多寺塔<lb/>
吐火羅國都葱嶺西五百里與悒怛雜居都城方二里<lb/>
勝兵者十萬人一說其北界即漢西域大宛之地今屬<lb/>
西蕃突厥在𤓰州西六千七百里<lb/>
<pb n="KR3k0013_WYG_958-17a"/>
俱蘭國與吐火羅接南抵雪山唐貞觀中朝貢<lb/>
女國在葱嶺之南山上為城方五六里人有萬家其國<lb/>
以女為王侍女數百人五日一聽朝復有小女王共知<lb/>
國政<lb/>
東女國西羗之别種以西海中復有女國故稱東女焉<lb/>
俗以女為王東與茂州党項接東南與雅州接隔羅女<lb/>
蠻及白狼夷其境東西九日行南北二十日行有大小<lb/>
八十餘城王所居康延川中有弱水南流用牛皮為船<lb/>
<pb n="KR3k0013_WYG_958-17b"/>
以渡戸四萬餘衆勝兵萬餘人散在山谷間<lb/>
吐谷渾晉時據有西零巴西甘松之界極乎白蘭數千<lb/>
里然有城郭而不居隨居水草廬帳為屋當魏周之時<lb/>
始稱可汗都伏侯城在青海西十五里其地兼鄯善且<lb/>
末西北有流沙數百里<lb/>
河南國在益州西北亘數千里其南界龍涸城去成都千<lb/>
餘里大戌有四一在清水川一在赤水一在澆河一在<lb/>
吐屈直川皆子弟所治一說其地則張掖之南隴西之<lb/>
<pb n="KR3k0013_WYG_958-18a"/>
西在河之南故以為號其界東至疊川西隣于闐北接<lb/>
高昌東北通秦嶺方千餘里盖古之流沙地焉<lb/>
高昌國南接河東連燉煌西次龜茲北隣勑勒置四十<lb/>
六鎭交河田地高寧臨川横截栁婆洿林新興繇寧始<lb/>
昌篤進白刀等皆其鎭名其地東西三百里南北五百<lb/>
里國内總有城一十六<hi>一云有八城</hi>其國去燉煌十三日行<lb/>
其四面夕夕大山其都城週廻一千八百四十步於坐室<lb/>
畵魯哀公問政於孔子之像四面多大山以其地勢高<lb/>
<pb n="KR3k0013_WYG_958-18b"/>
敞人庶昌盛故名高昌一說即漢車師前王之庭西域<lb/>
長史戊巳校尉之故地也其國東西二百延袤數百里<lb/>
漢興師西討軍中羸憊者留居焉地形高敞因名高昌<lb/>
壘有八城本皆中國人也<lb/>
葱茈羌<hi>茈音紫</hi>北與諸國接不知其道理廣狹南與白馬<lb/>
羗隣白馬氐秦漢以來世居岐隴以南漢川以西自立<lb/>
豪帥自汧渭抵於巴蜀或謂之白氐或謂之故氐漢末<lb/>
徙居仇池地方百頃魏封百頃王晉封仇池公<lb/>
<pb n="KR3k0013_WYG_958-19a"/>
白蘭國羌之别種也其地東北接吐谷渾西叱利模徙<lb/>
南界那鄂<lb/>
党項羗其種有宕昌白銀狼東接臨洮西拒葉䕶南北<lb/>
數千里處山谷間毎姓别為部落大者五千餘騎小者<lb/>
千餘騎<lb/>
武興國本仇池地其國東連秦嶺西接宕昌去宕昌八<lb/>
百里南去漢中四百里北去岐州三百里去長安九百<lb/>
里<lb/>
<pb n="KR3k0013_WYG_958-19b"/>
宕昌國其界自仇池以西東西千里帶水以南南北八<lb/>
百里地多山阜部衆二萬餘落<lb/>
鄧至國居涼州界羗别種也<lb/>
湟中月氐國舊在張掖酒泉地大月氐為匃奴冐頓所<lb/>
殺餘種分散踰葱嶺其羸弱者入山依諸羗居止者舌<lb/>
國故康居國也在破落那西北去代一萬五千四百五<lb/>
十里<lb/>
丁令在康居北勝兵六萬人隨畜牧依處西南去康居<lb/>
<pb n="KR3k0013_WYG_958-20a"/>
五千里<lb/>
短人國在康居西北人衆甚多去奄蔡諸國甚遠去康<lb/>
居萬餘里<lb/>
悅般國在烏孫西北去代一萬九百三十里其先匃奴<lb/>
北單于部落也為漢車騎將軍竇憲所逐北單于度金<lb/>
微山西走康居其羸弱不能去者住龜兹北地方數千<lb/>
里衆可二十餘萬涼州人猶謂之單于王<lb/>
陁羅伊羅國在烏蔡國北天雪山坡上縁梯登山接七<lb/>
<pb n="KR3k0013_WYG_958-20b"/>
百梯方到其國<lb/>
阿鉤羗在莎車西南國西有縣度山其間四百里中往<lb/>
往有棧道下臨不測之深人行者以繩索相持而度<lb/>
波路國在阿鉤羗西北去代一萬三千九百里<lb/>
三童國在軒渠國西南千里<lb/>
蒲山國故皮山國也居皮城在于闐南去代一萬二千<lb/>
里其國西南三里有凍凌山後役屬于闐<lb/>
悉居半國故西夜國也<hi>一名于合</hi>在于闐西去代萬一千九<lb/>
<pb n="KR3k0013_WYG_958-21a"/>
百七十里<lb/>
權於摩國故烏秅國也其王治烏秅城西接悉居半國<lb/>
西南去代一萬二千九百七十里<lb/>
洛那國故大宛國也都貴山城在踈勒西北去代四千<lb/>
四百五十里<lb/>
朱居國在于闐西役屬嚈噠<lb/>
嚈噠國其原出於塞北自金山而南在于闐之西都烏<lb/>
滸水南二百餘里去長安一萬一百里其王都㧞底延<lb/>
<pb n="KR3k0013_WYG_958-21b"/>
城盖王舍城也其城方十里餘多寺塔衆可十萬無城<lb/>
邑西域康居于闐安息及諸小國三十許皆役屬之號<lb/>
為大國<lb/>
烏萇國在賒彌南北有葱嶺南至天竺婆羅門胡<lb/>
乾陀國在烏萇西本名葉波為嚈噠所破因改焉所都<lb/>
城東南七里有佛塔高七十丈周三百步即所謂雀離<lb/>
佛國也<lb/>
渴盤陁國在葱嶺東于闐西小國也西隣滑國南接罽<lb/>
<pb n="KR3k0013_WYG_958-22a"/>
賓國北連䟽勒國所治在山谷中城周廻十餘里國有<lb/>
十二城<lb/>
波知國在鉢和西南土狹人貧依託山谷<lb/>
賖彌國在波知之南山居亦附嚈噠東有鉢勒盧國路<lb/>
險縁鐵鏁而度下不見底<lb/>
越延底國治辛頭河北西北去賖彌國千餘里東北至<lb/>
𤓰州五千四百里<lb/>
耆至㧞國在䟽勒西去代一萬一千六百二十里其國<lb/>
<pb n="KR3k0013_WYG_958-22b"/>
東有藩賀那山<lb/>
悉宻國在者至拔西去代萬二千一百里其國東有山名<lb/>
郁悉滿山<lb/>
悉萬斤國在悉密西去代一萬二千二百二十里其國<lb/>
有山名伽色那山<lb/>
伽不單國在悉萬斤西北去代一萬二千七百八十里<lb/>
色知顯國在悉萬斤西北去代一萬二千九百四十里<lb/>
吐呼羅國去代一萬二千里東至范陽國西至悉萬斤<lb/>
<pb n="KR3k0013_WYG_958-23a"/>
國中間相去二千里南至連山不知名北至波斯國中<lb/>
間相去一萬里中薄提城周廻六十里城南有西流大<lb/>
水名漢樓河<lb/>
伽色尼國在悉萬斤南去代一萬二千五百里<lb/>
薄知國在伽色尼南去代一萬三千三百三十里<lb/>
忸密國在悉萬斤西去代二萬二千八百二十八里<lb/>
牟知國在忸密西南去代二萬二千九百二十里<lb/>
阿弗大汗國在忸密西去代二萬三千七百二十里<lb/>
<pb n="KR3k0013_WYG_958-23b"/>
諾色波羅國在忸密南去代二萬三千四百二十八里<lb/>
畢伽至國東接忸密國去代二萬三千七百二十八里<lb/>
呼似密國在阿弗大汗西去代二萬二百里<lb/>
副貨國去代一萬七千里東至阿富使且國西至役誰<lb/>
國中間相去一千里南有連山不知名北至竒沙國相<lb/>
去一千五百里國中有副貨城周匝七十里<lb/>
疊伏羅國去代三萬一千里國中有勿悉城城北有彊<lb/>
竒水西流焉<lb/>
<pb n="KR3k0013_WYG_958-24a"/>
鉢和國在渴槃陁西其土尤寒有大雪山望若銀峯<lb/>
拔豆國去代五萬一千里東至多向勿當國西至旃那<lb/>
國中間相去七百里南至罽陵伽北至弗那伏且國中<lb/>
間相去九百里<lb/>
吐蕃在長安之西八千里本漢西羗地也後魏神瑞初<lb/>
南涼秃髮樊尼率衆西奔濟黄河逾積石於羗中建國<lb/>
開地千里以秃髪為國號語訛謂之吐蕃其後子孫繁<lb/>
昌又侵伐不息土宇漸廣唐高宗時吐蕃盡收羊同党<lb/>
<pb n="KR3k0013_WYG_958-24b"/>
項及諸羗之地東與涼松茂嶲等州相接南至婆羅門<lb/>
西又攻陷龜兹踈勒四鎭北抵突厥地方萬餘里自漢<lb/>
魏以來西戎之盛未之有也<lb/>
大羊同國東接吐蕃西接小羊同北直于闐東西千餘<lb/>
里勝兵八九萬<lb/>
悉立國在吐蕃西南戸五萬餘有城邑村落依谿澗<lb/>
章求㧞國在悉立西南居四山之内後移出山西地接<lb/>
東天竺遂改衣服變西羗之俗因而附焉其地延袤八<lb/>
<pb n="KR3k0013_WYG_958-25a"/>
九百里勝兵二千餘人居無城郭<lb/>
回紇之先匃奴之裔也後魏時號為鐵勒部落其衆微<lb/>
小依託高車臣屬突厥隋時謂之特勒在薛延陁北境<lb/>
居婆陵水側去長安六千九百里隨逐水草勝兵五萬<lb/>
人口十萬唐貞觀中以回紇部為瀚海府開元中漸盛<lb/>
保烏德徤山南去西城千七百里西城即漢之高闕塞<lb/>
也西城北去磧石三百里有十一都督元和中可汗遣<lb/>
使改為回鶻義取回旋輕㨗如鶻也<lb/>
<pb n="KR3k0013_WYG_958-25b"/>
骨利幹居回紇瀚海之北俟斤同居勝兵四千五百口<lb/>
萬餘人<lb/>
都蕃鐵勒之别種南去廻紇十三日行前代未通也<lb/>
結骨部其地在回紇西北三千里勝兵八萬口數十萬<lb/>
其國南阻貪湯澷山山多林木夏浸如冬積雪往來險<lb/>
阻有水從回紇北流踰山經其國<lb/>
多濫葛在薛延陁東界居近同羅水兵一萬口三萬人<lb/>
僕骨在多濫葛東境勝兵一萬口三萬人<lb/>
<pb n="KR3k0013_WYG_958-26a"/>
㧞野古在僕骨東勝兵一萬口六萬人<lb/>
北狄匃奴漢高帝時冐頓單于最强大盡服從北夷而<lb/>
南與諸夏為敵國置左右賢王左右谷蠡<hi>音鹿黎</hi>左右大<lb/>
將左右大都尉左右大當戸左右骨都侯自左右賢王<lb/>
以下至當戸大者萬餘騎小者數千人諸左王將居東<lb/>
方直上谷以東<hi>直當也</hi>接濊貊朝鮮右王將居西方直上<lb/>
郡以西接氐羌而單于庭直代雲中各有分地逐水草<lb/>
移徙至後漢光武時始有南北二庭焉<lb/>
<pb n="KR3k0013_WYG_958-26b"/>
烏桓者本東胡也漢初匃奴冐頓滅其國餘類保烏桓<lb/>
山因以為號武帝遣驃騎大將軍霍去病擊破匃奴左<lb/>
地因徙烏桓于上谷漁陽右北平遼東五郡塞外為漢<lb/>
偵察匃奴動静後漢靈帝初烏桓大人上谷有難樓者<lb/>
衆九千餘落遼西有丘力居者衆五千餘落皆自稱王<lb/>
又遼東蘇僕延衆千餘落自稱峭王右北平烏延衆八<lb/>
百餘落自稱汗魯王<lb/>
鮮卑東胡之支也别依鮮卑山故因為號後漢和帝時<lb/>
<pb n="KR3k0013_WYG_958-27a"/>
右校尉耿䕫擊破匃奴北單于逃走鮮卑因此轉徙據<lb/>
其地匃奴餘種留者尚有十餘萬落皆自號鮮卑其地<lb/>
東接遼水西當西域<lb/>
突厥者盖匃奴之别種居金山之陽金山形似兠鍪其<lb/>
俗謂兠鍪為突厥因以為號一說突厥之先平凉雜胡<lb/>
也西魏廢帝時木可汗俟升西破嚈噠東走契丹北并<lb/>
契骨威服塞外諸國其地東自遼海以西西至西海萬<lb/>
里南自沙漠以北北至北海五六千里皆屬焉西突厥<lb/>
<pb n="KR3k0013_WYG_958-27b"/>
本與北突厥同祖初木杆與沙鉢畧可汗有隙因分為<lb/>
二其國即烏孫故地東至突厥國西至雷翥海南至䟽<lb/>
勒北至瀚海在長安北七千里自焉耆國西北七日行<lb/>
至其南庭又正北八日行至其北庭鐵勒龜兹及西域<lb/>
諸胡皆歸附之一說沙鉢羅葉䕶可汗既立建庭於睢<lb/>
合水北謂之水南庭東以伊列河為界<lb/>
契丹國居黄水之南黄龍之北數百里後魏時為髙<lb/>
麗所侵部落萬餘口求内附止於白貔河其後為突厥<lb/>
<pb n="KR3k0013_WYG_958-28a"/>
所逼又以萬家寄於高麗隋開皇中背高麗率衆内附<lb/>
高祖安置於渴奚那頡之北部落漸衆遂北徙逐水草<lb/>
當遼西正北二百里依託訖臣水而居東西亘五百里<lb/>
南北三百里分為十部兵多者三千少者千餘其南者<lb/>
為契丹在北者號室韋一說其國在鮮卑之東故地距<lb/>
高麗西至奚北隣靺鞨南接營州延袤二千里勝兵萬<lb/>
餘人分為八部又云古匃奴之種代居遼澤之中潢水<lb/>
南崖南距渝<hi>與榆同</hi>闗千一百里渝闗南距幽州七百里<lb/>
<pb n="KR3k0013_WYG_958-28b"/>
本鮮卑之舊地也後唐天祐末其酋阿保機乃僣稱皇<lb/>
帝署中國官號為城郭宫室之制於漠北距幽州三千<lb/>
里名其邑曰西樓邑屋門皆東向如車帳之法城南别<lb/>
作一城以實漢人名曰漢城<lb/>
南室韋在契丹北三千里分為二十五部毎部有餘莫<lb/>
弗瞞咄猶酋長也<lb/>
北室韋在南室韋北行十一日其國分為九部落繞吐<lb/>
紇山而居其部落渠帥號乞引莫賀咄毎部有莫何弗<lb/>
<pb n="KR3k0013_WYG_958-29a"/>
三人以貳之<lb/>
鉢室韋在北室韋北千里依胡布山而住人衆多北室<lb/>
韋不知為幾部落<lb/>
穴室韋在鉢室韋西北數千里<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_958-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百四十一宋</head>
    <p>
<pb n="KR3k0013_WYG_341-1a"/>
欽定四庫全書<lb/>
　册府元龜卷三百四十一宋　　王欽若等　撰<lb/>
　　將帥部<lb/>
　　　佐命第二<lb/>
漢王吸以中涓從起豐至霸上爲騎郎將入漢以將軍<lb/>
擊項籍封淸河侯<hi>一作淸陽</hi>二千二百户<lb/>
召歐以中涓從起沛至霸上為連敖入漢以騎將定燕<lb/>
趙得燕將軍封廣嚴侯二千二百户<lb/>
<pb n="KR3k0013_WYG_341-1b"/>
薛歐以舍人從起豐至霸上為郎入漢以將軍擊項籍<lb/>
將鍾離昧封廣平侯四千五百户<lb/>
陳濞以舍人從起碭以刺客將入漢以都尉擊項羽滎陽<lb/>
絶甬道殺追士卒封博陽侯<lb/>
劉纒兵初起與諸侯共擊秦為楚左令尹漢王與項羽<lb/>
有隙於鴻門纒解難以破羽降漢封射陽侯<lb/>
周昌以職志<hi>職志官名主旗幟也</hi>擊秦入漢出闗以内史堅守敖<lb/>
倉以御史大夫封汾陰侯比清陽矦<lb/>
<pb n="KR3k0013_WYG_341-2a"/>
武虎<hi>一作武儒</hi>以謁者從擊破秦入漢定三秦出闗以將軍<lb/>
擊定諸侯比愽陽侯二千八百户封梁鄒侯<lb/>
董渫<hi>一作緤</hi>以舍人從擊秦為都尉入漢定三秦出闗以<lb/>
將軍定諸侯比厭次侯二千八百户封成侯<lb/>
孔藂以執盾從起碭以左司馬入漢爲將軍三以都尉<lb/>
擊項籍屬韓信<hi>此即楚漢春秋及史記所謂孔將軍居左者</hi>封蓼侯<lb/>
陳豨以特將將卒五百人從起宛朐至霸上為游擊將<lb/>
軍别定代破臧荼封陽夏侯<lb/>
<pb n="KR3k0013_WYG_341-2b"/>
陳賀以舍人從起碭以左司馬入漢用都尉屬韓信擊<lb/>
項籍為將軍定㑹稽浙江胡陵封費侯<lb/>
周竈以卒從起碭以連敖入漢以長鉟都尉擊項籍<hi>連敖</hi>
<hi>楚官左𫝊楚有連尹莫敖其後合為一長鉟官號長刄兵也為刀而劒形史記作長鈹鈹亦刀耳</hi>封隆<lb/>
慮侯<lb/>
丁復以越將從起薛至霸上以樓煩將入漢定三秦屬<lb/>
周呂侯破龍且彭城為大司馬破項籍葉<hi>謂破楚葉縣也</hi>為將<lb/>
軍忠臣封陽都侯七千八百户<lb/>
<pb n="KR3k0013_WYG_341-3a"/>
郭䝉以户衛從起薛屬周呂侯破秦軍扛里陷楊熊軍<lb/>
曲遇入漢為城將定三秦以都尉堅守敖倉為將軍破<lb/>
項籍封東武侯三千户<lb/>
嚴不職<hi>一作不言</hi>以舍人從起沛至霸上以騎將入漢還擊<lb/>
項籍屬丞相寗功侯用將軍擊黥布封武彊侯<lb/>
宣虎以河南將軍降晉陽以重將破臧荼<hi>重將者主將領别重也</hi>
封南安侯九百户<lb/>
陳武以將軍將卒二千五百人起薛别救東阿至霸上<lb/>
<pb n="KR3k0013_WYG_341-3b"/>
一歲十月入漢擊齊歴下軍臨菑封棘蒲侯<lb/>
朱軫以舍人從起沛以隊帥先降翟王虜章邯封都昌<lb/>
侯<lb/>
合傅胡害以越户將從破秦入漢定三秦以都尉擊項<lb/>
籍封貰侯六百户功比臺侯<lb/>
揺毋餘以越隊將從破秦入漢定三秦以都尉擊項籍<lb/>
封海陽侯一十七百戸<lb/>
蔡寅以魏太僕漢王三年初從以車騎將軍破龍且及<lb/>
<pb n="KR3k0013_WYG_341-4a"/>
彭城封肥如侯千户<lb/>
蟲逹以西城户將三十七人從起碭至霸上為執金吾<lb/>
又為二隊將屬周呂侯入漢定王秦以都尉破項籍陳下<lb/>
封曲成<hi>一作曲城</hi>侯四千户<lb/>
陳涓以卒起碭從以二隊將入漢擊項籍得梁郎將封<lb/>
河陽侯<lb/>
耏跖以門尉起碭至霸上為定武君入漢還定三秦為<lb/>
都尉擊項羽封芒侯<lb/>
<pb n="KR3k0013_WYG_341-4b"/>
閻澤赤以執盾初起從入漢為河上守遷為殷相擊項<lb/>
籍封敬市侯<hi>一作故市</hi>千户比平定侯<lb/>
戎賜以連敖從起薛以三隊將入漢定三秦以都尉破<lb/>
項籍軍為將軍封桞丘侯八千户<lb/>
周止以舍人從起沛以郎中入漢為周信侯定三秦以<lb/>
為騎郎將破項籍東城封魏其侯千户<lb/>
繒賀漢王三年以執盾起從晉陽以連敖擊項籍漢王敗走<lb/>
賀擊楚追騎以故不得進漢王顧謂賀祁王戰彭城斬<lb/>
<pb n="KR3k0013_WYG_341-5a"/>
項籍爭惡絶延壁<hi>謂之祁王者蓋嘉其功故寵號之許以爲王也爭惡謂爭惡地延壁壁壘</hi>
<hi>之名也</hi>封祁侯千四百户<lb/>
許瘛漢三年用趙右林將初擊定諸侯<hi>林將言羽林之將也</hi>封宋<lb/>
子侯<lb/>
齊受以卒從起留以家車吏入漢以驍騎都尉擊項籍<lb/>
得樓煩將<hi>家車吏主漢王之家車</hi>封平定敬侯<lb/>
工師喜以舍人從擊破秦以郎中入漢以將軍定諸侯<lb/>
守雒陽封平侯比費侯賀千二百户<lb/>
<pb n="KR3k0013_WYG_341-5b"/>
奚涓以舍人從起沛至咸陽為郎入漢以將軍定諸侯<lb/>
封魯侯四千八百戸<lb/>
尹恢以謁者從入漢以將軍擊定諸侯以右丞相備守<lb/>
淮陽封城父侯二千户<lb/>
襄<hi>漢表失其姓一作無姓</hi>以執盾隊史從起碭破秦治粟内史人<lb/>
漢以上郡守擊定西魏地封棘丘侯<lb/>
郭亭以連敖從起單父以塞路入漢<hi>主遮塞要路以備敵冦也</hi>還定<lb/>
三秦屬周呂侯以都尉擊項籍封河陵侯<hi>一作阿陵</hi>
<pb n="KR3k0013_WYG_341-6a"/>
單究<hi>一作單甯</hi>以舍人從以郎入漢定三秦以騎將軍擊諸<lb/>
侯封昌武侯七百户<lb/>
丙猜以客從入漢定三秦以中尉破項籍封高宛侯<hi>一作</hi>
<hi>高苑</hi>千六百户<lb/>
丁義以卒從起留以騎將入漢定三秦破項籍軍滎陽<lb/>
為郎騎將破鍾離昧軍固陵封宣曲侯六百七十户<lb/>
華無害以越將從起留入漢定三秦擊臧荼封終陵侯<hi>一作</hi>
<hi>絳陽</hi>七百四十户<lb/>
<pb n="KR3k0013_WYG_341-6b"/>
劉到<hi>一作劉釗</hi>以舍人從起碭至霸上以二隊入漢定三秦<lb/>
以都尉擊項籍破臧荼封東茅侯千户<lb/>
唐厲以舍人從起豐以左司馬入漢以亞將攻項籍却<lb/>
敵為東部都尉破項籍封成武侯為中尉擊黥布封斥<lb/>
丘侯千户<lb/>
戴野以舍人從起碭用隊帥入漢以都尉擊項籍籍死<lb/>
屬買將軍擊臨江功封臺侯<lb/>
丁禮以中涓騎從起碭為騎將入漢定三秦為正奉侯<lb/>
<pb n="KR3k0013_WYG_341-7a"/>
以都尉擊項籍屬灌嬰殺龍且更為樂成侯千户<lb/>
鄂秋漢王三年以謁者從定諸侯有功封安平侯二千<lb/>
户<lb/>
陳夫乞以卒從起杠里入漢以都尉擊項籍以將軍定<lb/>
燕封高胡侯千户<lb/>
爰類以愼將<hi>謹慎為將也</hi>從起留入漢以都尉守廣武封厭<lb/>
次侯<lb/>
陳胥以卒從起薛以將軍入漢以右司馬擊項籍封復<lb/>
<pb n="KR3k0013_WYG_341-7b"/>
陽侯千户<lb/>
其石以中謁者從入漢以郎中騎從定諸侯封河陽侯<lb/>
五百户<lb/>
許盎以駢隣從起昌邑<hi>一馬曰駢駢隣竝兩騎也</hi>以稅衞入漢<hi>税衞謂軍</hi>
<hi>行舍止之時為衞也</hi>以中尉擊項籍封栢至侯千户<lb/>
呂馬童以郎騎將從好畤以司馬擊龍且復共斬項籍<lb/>
封中水侯千五百户<lb/>
王翥<hi>一作士醫</hi>以中郎騎從起下邳屬淮陰侯從灌嬰共斬<lb/>
<pb n="KR3k0013_WYG_341-8a"/>
項籍封杜衍侯千七百户<lb/>
楊喜<hi>一作楊嘉</hi>以郎中騎從起杜屬淮陰侯從灌嬰共斬項<lb/>
籍封赤泉侯千九百户<lb/>
華寄以舍人從起薛以連敖入漢以都尉擊項籍封朝<lb/>
陽侯千户<lb/>
杜得臣以卒從起湖陵入漢以郎將迎左丞相軍擊項<lb/>
籍封棘陽侯千户<lb/>
呂騰以騎士從出闗以郎中共擊項籍封涅陽侯千三<lb/>
<pb n="KR3k0013_WYG_341-8b"/>
百户<lb/>
林摯以客從起亢父斬章邯所置蜀守用燕相封平棘<lb/>
侯千户<lb/>
趙將夕<hi>一作將夜</hi>以趙將屬淮陰侯定趙齊楚封深澤侯七<lb/>
百户<lb/>
程黒以趙衞將軍從起盧奴擊項籍敖倉下為將軍攻<lb/>
臧荼封厯侯<hi>一作磨侯</hi>千户<lb/>
陳遫以舍人從起豐入漢以都尉擊項籍封猗氏侯千<lb/>
<pb n="KR3k0013_WYG_341-9a"/>
一百户<lb/>
室中<hi>一作空中</hi>同以弩將初起從入漢以都尉擊項籍封清<lb/>
侯千户<lb/>
留肹<hi>一作留勝</hi>以客吏初起從入漢以都尉擊項籍封彊侯<lb/>
千户<lb/>
秦同以卒從起薛以弩將入漢以都尉擊項籍封彭侯<lb/>
千户<lb/>
楊武以郎中騎將從起下邳擊陽夏以騎都尉擊項籍<lb/>
<pb n="KR3k0013_WYG_341-9b"/>
封吳房侯七百户<lb/>
魏遫以舍人從起碭入漢以都尉擊臧荼封甯侯千户<lb/>
張説以卒從起方與以執盾入漢以司馬擊項籍以將<lb/>
軍定代封安丘侯二千户<lb/>
陳署以卒從起霸上以謁者擊項籍斬曹咎封龍陽侯<lb/>
<hi>一作龍侯</hi>千户<lb/>
孫赤以中涓從起沛以郎入漢以將軍擊項籍封惠侯<lb/>
坐守滎陽降楚免復來以郎擊項籍為上黨守擊陳豨<lb/>
<pb n="KR3k0013_WYG_341-10a"/>
封堂陽侯八百户<lb/>
高色<hi>一作高邑</hi>以客從起齧桑以上隊將入漢以將軍擊魏<lb/>
太原井陘屬韓信罌度軍破項籍封祝陽侯<hi>一作祝阿</hi>千八<lb/>
百户<lb/>
呂臣以舍人從起陳留以郎入漢破曹咎成臯為都尉<lb/>
擊陳豨封甯陵<hi>一作寧陵</hi>侯千戸<lb/>
靳彊以郎中騎千人從起櫟陽擊項籍以中尉破鍾離<lb/>
昧封汾陽侯<lb/>
<pb n="KR3k0013_WYG_341-10b"/>
袐彭祖以卒從起沛以卒開沛城門為太公僕以中廏<lb/>
令擊陳豨封戴侯千一百户<lb/>
周聚以卒從起豐以隊率入漢擊項籍成臯封博陽侯<lb/>
泠耳以客從起沛入漢用兵擊破齊田解軍以楚丞相<lb/>
堅守彭城封下相侯二千户<lb/>
王虞人<hi>一作王周</hi>以騎司馬從起廢丘以都尉破田横龍且追<lb/>
項籍至東城封高陵侯九百户<lb/>
季必<hi>一作李必</hi>以騎都尉從起櫟陽攻破廢丘因擊項籍屬<lb/>
<pb n="KR3k0013_WYG_341-11a"/>
韓信破齊封戚侯千五百户<lb/>
奚意以魏郎初從起陽武擊項籍屬魏王豹封成陽侯<lb/>
六百户<lb/>
陳蒼以中涓從起豐以騎將入漢以將軍擊項籍封紀<lb/>
信侯七百户<lb/>
毛釋之以中涓從起豐以郎騎入漢還從擊諸侯封張<lb/>
侯七百户<lb/>
革朱以越連敖從起薛别以越將入漢擊諸侯以都尉<lb/>
<pb n="KR3k0013_WYG_341-11b"/>
封煑棗侯九百户<lb/>
朱濞以卒從起豐入漢以都尉擊項籍封鄢陵侯二千<lb/>
七百户<lb/>
後漢鄧禹字仲華南陽新野人光武安集河北即杖策<lb/>
北度追及於鄴號曰鄧將軍嘗宿止於中與定計議及<lb/>
王郎起兵光武自薊至信都使禹發奔命得數千人令<lb/>
自將之别攻抜樂陽<hi>樂陽縣屬常山郡</hi>從至廣阿<hi>東觀記曰帝率禹等擊王</hi>
<hi>郎横野將軍劉奉大破之帝過禹營禹進炙魚帝飱㗖勞勉吏士威嚴甚厲衆皆竊言劉公眞天人也</hi>光<lb/>
<pb n="KR3k0013_WYG_341-12a"/>
武使别將騎與蓋延等擊銅馬於清陽延等先至戰不<lb/>
利還保城為賊所圍禹遂進與戰破之生獲其大將從<lb/>
光武追賊至滿陽連大克獲北州畧定及赤睂西入闗<lb/>
更始使定國上公王匡襄邑王成丹抗威將軍劉均及<lb/>
諸將分據河東𢎞農以拒之赤睂衆大集王匡等莫能<lb/>
當光武籌赤睂必破長安欲乗釁并闗中而方自事山<lb/>
東未知所寄以禹沈深有大度故授以西討之略乃拜<lb/>
爲前將軍持節中分麾下精兵二萬人遣西入闗令自<lb/>
<pb n="KR3k0013_WYG_341-12b"/>
選偏禆以下可與俱者於是以韓歆為軍師李文李春<lb/>
程慮爲祭酒<hi>慮字或為憲</hi>馮愔為積弩將軍樊崇為驍騎將<lb/>
軍宗歆為車騎將軍鄧尋為建威將軍耿訢為赤睂將<lb/>
軍左于為軍師將軍引而西建武元年正月禹自箕闗<lb/>
將入河東<hi>箕闗在今王屋縣東</hi>河東都尉守闗不開禹攻十日破<lb/>
之獲輜重千餘乗進圍安邑數月未能下更始大將軍<lb/>
樊參將數萬人度大陽欲攻禹<hi>大陽縣屬河東郡春秋秦伯伐晉自茅津渡河</hi>
<hi>東大陽縣是也</hi>禹遣諸將逆擊於解南大破之斬參首<hi>解縣屬河東郡</hi>
<pb n="KR3k0013_WYG_341-13a"/>
於是王匡成丹劉均等合軍十餘萬復共擊禹禹軍不<lb/>
利樊崇戰死㑹日暮戰罷軍師韓歆及諸將見兵勢已<lb/>
摧皆勸禹夜去禹不聽明日癸亥王匡等以六甲窮日<lb/>
不出禹因得更理兵勒衆明旦匡等悉軍出攻禹禹令<lb/>
軍中無得妄動既至營下因𫝊發諸將皷而竝進大破<lb/>
之匡等皆棄軍亡走禹率輕騎急追獲劉均及河東太<lb/>
守楊寳持節中郎將弭彊皆斬之收得節六印綬五百<lb/>
兵器不可勝數遂定河東承制拜李文為河東太守悉<lb/>
<pb n="KR3k0013_WYG_341-13b"/>
更置屬縣令長以鎭撫之<lb/>
馮異字公孫潁川人漢兵起異以郡掾監五縣與父城<lb/>
長苖萌共城守為王莽拒漢光武畧地潁川攻父城不<lb/>
下屯兵巾車鄉異間出行屬縣為漢兵所執時異從兄<lb/>
孝及同郡丁綝呂晏竝從光武因共薦異得召見異曰<lb/>
異一夫之用不足為強弱有老母在城中願歸據五城<lb/>
以効功報德光武曰善異歸謂苖萌曰今諸將皆壯士<lb/>
倔起多暴横獨有劉將軍所到不虜掠觀其言語舉止<lb/>
<pb n="KR3k0013_WYG_341-14a"/>
非庸人也可以歸身苗萌曰死生同命敬從子計光武<lb/>
南還宛更始諸將攻父城者前後十餘軰異堅守不下<lb/>
及光武為司𨽻校尉道經父城異等即開門奉牛酒迎<lb/>
光武署異為主簿苗萌為從事從至雒陽更始數欲遣<lb/>
光武狥河北諸將皆以為不可是時左丞相曹竟子翊<lb/>
為尚書父子用事異勸光武厚結納之及度河北詡有<lb/>
力焉異後因間進說曰天下同苦王氏思漢久矣今更<lb/>
始諸將從横暴虐所至虜掠百姓失望無所依戴今公<lb/>
<pb n="KR3k0013_WYG_341-14b"/>
専命方面施行恩德夫有桀紂之亂乃見湯武之功人<lb/>
久飢渴易為充飽宜急分遣官屬狥行郡縣理寃結布<lb/>
惠澤光武納之至邯鄲遣異乗𫝊撫循屬縣及王郎起<lb/>
光武自薊東南馳至饒陽蕪蔞亭<hi>亭名令在饒陽</hi>遇大風雨光<lb/>
武引車入道傍空舍異抱薪鄧禹爇火異復進麥飯菟肩因<lb/>
復渡滹沱至信都使異别收河間兵還拜偏將軍從破<lb/>
王郎封應侯<hi>應國在城父縣西南</hi>别擊破鐵脛於北平又降匈奴<lb/>
于林闟頓王<hi>匈奴王號</hi>因從平河北時更始遣李軼王田立朱<lb/>
<pb n="KR3k0013_WYG_341-15a"/>
鮪陳僑等<hi>僑一作喬</hi>將兵號三十萬與河南太守武勃共守<lb/>
洛陽光武乃拜冦恂為河内太守異為孟津將軍統二<lb/>
郡軍河上與恂合勢以拒朱鮪等北攻天井闗拔上黨<lb/>
兩城又南下河南成臯以東十三縣及諸屯聚皆平之<lb/>
降者十餘萬武勃將萬餘人攻諸畔者異引軍渡河與<lb/>
勃戰於士鄉下<hi>士鄉亭名屬河南</hi>大破斬勃獲首五千餘級勸<lb/>
光武即帝位異與諸將定議上尊號建武二年春定封<lb/>
陽夏侯引擊陽翟賊嚴終趙根破之時赤睂延岑暴亂<lb/>
<pb n="KR3k0013_WYG_341-15b"/>
三輔郡縣大姓各擁兵衆大司徒鄧禹不能定乃遣異<lb/>
代禹討三輔既至皆布威信𢎞農群盜稱將軍者十餘<lb/>
軰皆率衆降異異與赤睂遇於華陰相拒六十餘日戰<lb/>
數十合降其將劉始王宣等五千餘人三年春遣使者<lb/>
即拜異為征西大將軍與鄧禹鄧𢎞等共攻赤睂大破<lb/>
於崤底降男女八萬人餘衆尚十餘萬東走宜陽延岑<lb/>
據藍田王歆據下邽芳丹據新豐蔣震據霸陵張邯據<lb/>
長安公孫守據長陵楊周據谷口呂鮪據陳倉角閎據<lb/>
<pb n="KR3k0013_WYG_341-16a"/>
汧駱蓋延據盩厔任良據鄠汝章據槐里各稱將軍擁<lb/>
兵多者萬餘少者數千人轉相攻擊異且戰且行屯軍<lb/>
上林苑中延岑既破赤睂自稱武安王拜置牧守欲據<lb/>
闗中引張邯任良共攻異異擊破之斬首千餘級諸營保<lb/>
守附岑者皆來降歸異岑走攻析異遣復漢將軍鄧曄<lb/>
輔漢將軍于匡要擊岑大破之降其將蘇臣等八千餘<lb/>
人岑遂自武闗走南陽詔拜南陽趙匡為右扶風將兵<lb/>
助異乃稍誅擊豪傑不從令者褒賞降附有功勞者悉<lb/>
<pb n="KR3k0013_WYG_341-16b"/>
遣其渠帥詣京師散其衆歸本業威行闗中唯吕鮪張<lb/>
邯蔣震遣使降蜀其餘悉平<lb/>
吳漢字子顔南陽宛人王莽末亡命至漁陽更始立使<lb/>
使者韓鴻狥河北或謂鴻曰吳子顔竒士也可與計事<lb/>
鴻召見漢甚悅之遂承制拜為安樂令㑹王郎起北州<lb/>
擾惑漢素聞光武長者獨欲歸心乃說太守彭寵曰漁<lb/>
陽上谷突騎天下所聞也君何不合二郡精銳附劉公<lb/>
擊邯鄲此一時之功也寵以為然而官屬皆欲附王郎<lb/>
<pb n="KR3k0013_WYG_341-17a"/>
寵不能奪漢辭出止外亭念所以譎衆未知所出望見<lb/>
道中有一人似儒生者漢使人召見之為具食問以所<lb/>
聞生因言劉公所過為郡縣所歸邯鄲舉尊號者實非<lb/>
劉氏漢大喜即詐為光武書移檄漁陽使生齎以詣寵<lb/>
令具以所聞說之漢復隨後入寵甚然之於是遣漢將<lb/>
兵與上谷諸將并軍而南所至擊斬王郎將帥及光武<lb/>
於廣阿拜漢為偏將軍既拔邯鄲賜號建策侯光武將<lb/>
發幽州兵鄧禹薦之拜大將軍持節北發十郡突騎更<lb/>
<pb n="KR3k0013_WYG_341-17b"/>
始幽州牧苗曾不肯應調漢乃將二十騎先馳至無終<lb/>
<hi>在今幽州漁陽縣</hi>斬曽而奪其軍北州震駭城邑莫不望風弭<lb/>
從<hi>弭服也</hi>遂悉發其兵引而南與光武㑹又與岑彭攻更<lb/>
始尚書令謝躬于邯鄲襲其城漢手擊殺躬其衆悉降<lb/>
光武北擊羣賊<hi>謂銅馬高胡</hi>漢嘗將突騎五千為軍鋒數先<lb/>
登陷陣及河北平漢與諸將奉圖書上尊號光武即位<lb/>
拜為大司馬更封舞陽侯<lb/>
賈復字君文南陽冠軍人王莽末為縣掾時下江新市<lb/>
<pb n="KR3k0013_WYG_341-18a"/>
兵起復亦聚衆數百人於羽山自號將軍更始立乃將<lb/>
其衆歸漢中王劉嘉以為校尉復見更始政亂諸將放<lb/>
縱乃說嘉曰臣聞圖堯舜之事而不能至者湯武是也<lb/>
圖湯武之事而不能至者桓文是也圖桓文之事而不<lb/>
能至者六國是也定六國之規欲安守之而不能至者<lb/>
亡六國是也今漢室中興大王以親戚為藩輔天下未<lb/>
定而安守所保所保得無不可保乎嘉曰卿言大非吾任也<lb/>
大司馬劉公在河北必能相施第馳我書往<hi>施用也第但也</hi>復<lb/>
<pb n="KR3k0013_WYG_341-18b"/>
遂辭嘉受書北渡河及光武於柏人因鄧禹得召見光<lb/>
武竒之禹亦稱有將帥節於是署復破虜將軍督盜賊<lb/>
光武至信都以復為偏將軍及㧞邯鄲遷都䕶將軍從<lb/>
擊青犢於射犬大戰復被羽先登所向皆靡賊乃敗走<lb/>
又北與五校戰於真定大破之光武即位拜為執金吾<lb/>
封冠軍侯先渡河攻朱鮪於雒陽與陳僑戰連破降之<lb/>
建武二年益封穰朝陽二縣更始郾王尹尊及諸大將<lb/>
在南方未降者尚多光武遣復與騎都尉隂識驍騎將<lb/>
<pb n="KR3k0013_WYG_341-19a"/>
軍劉植南度五社津擊郾連破之月餘尹尊降盡定其<lb/>
地引東擊更始淮陽太守暴汜汜降屬縣悉定南擊召<lb/>
陵新息平定之<hi>新息今蔡州縣</hi>明年遷左將軍别擊赤睂於新<lb/>
城澠池間連破之與光武㑹宜陽遂降赤睂<lb/>
冦恂字子翼上谷昌平人初為郡功曹太守耿况甚重<lb/>
之㑹王郎起遣將狥上谷急况發兵恂與門下掾閔業<lb/>
共說况曰邯鄲㧞起難可信向昔王莽時所難獨冇劉<lb/>
伯升耳今聞大司馬劉公伯升母弟尊賢下士士多歸<lb/>
<pb n="KR3k0013_WYG_341-19b"/>
之可攀附也况曰邯鄲方盛力不能獨拒如何恂對曰<lb/>
今上谷完實控弦萬騎舉大郡之資可以詳擇去就恂<lb/>
請東約漁陽齊心合衆邯鄲不足圖也况然之乃遣恂<lb/>
到漁陽結謀彭寵恂還至昌平襲擊邯鄲使者殺之奪<lb/>
其軍遂與况子弇等俱南及光武於廣阿拜恂為偏將<lb/>
軍號承義侯從破羣賊數與鄧禹謀議禹奇之薦恂為<lb/>
河内太守行大將軍事㑹更始將朱鮪使討難將軍蘇<lb/>
茂副將賈彊將兵三萬餘人渡鞏河攻温<hi>鞏温皆縣名</hi>恂勒<lb/>
<pb n="KR3k0013_WYG_341-20a"/>
軍奔擊大破之追至雒陽遂斬賈彊茂兵自投河死者<lb/>
數千生獲萬餘人光武大喜曰吾知宼子翼可任也諸<lb/>
將軍賀因上尊號於是即位建武二年封雍奴侯邑萬<lb/>
户<lb/>
鄧晨字偉卿南陽新野人初娶光武姊元王莽末穰人<lb/>
蔡少公學圖䜟言劉秀當為天子或曰是國師公劉秀<lb/>
光武戲曰何用知非僕耶坐者皆大笑晨心獨喜及光<lb/>
武與家屬避吏新野舍晨廬甚相親愛及漢兵起更始<lb/>
<pb n="KR3k0013_WYG_341-20b"/>
立以晨為偏將軍與光武畧地至潁川俱夜出昆陽城<lb/>
擊破王尋王邑又别狥陽翟以東至京密皆下之<hi>京密二縣</hi>
<hi>名京今鄭州滎陽縣東鄭之京邑也密在滎陽東南</hi>更始北都雒陽以晨為常山<lb/>
太守光武追銅馬高胡羣賊於冀州晨發積射士千人<lb/>
<hi>積與迹同謂尋迹而射也</hi>又遣委輸給軍不絶光武即位封房子侯<lb/>
<hi>房子今趙州縣也</hi>
蓋延字巨卿漁陽要陽人彭寵為太守召延署營尉行<lb/>
䕶軍及王郎起延與吳漢同謀歸光武延至廣阿拜偏<lb/>
<pb n="KR3k0013_WYG_341-21a"/>
將軍號建功侯從平河北光武即位以延為虎牙將軍<lb/>
建武二年更封安平侯<lb/>
陳俊字子昭南陽西鄂人<hi>江夏有鄂故加西也其城在今鄂州向城縣南</hi>少為<lb/>
郡吏更始立以宗室劉嘉為太常將軍俊為長史光武<lb/>
狥河北嘉遣書薦俊光武以為安集掾從擊銅馬於清<lb/>
陽進至滿陽拜彊弩將軍與五校戰於安次俊下馬手<lb/>
接短兵所向必破追奔二十餘里斬其渠帥而還五校<lb/>
引退入漁陽俊將輕騎馳出賊前視人保壁堅完者勑<lb/>
<pb n="KR3k0013_WYG_341-21b"/>
令固守放散在野者因掠取之賊至無所得遂散敗光<lb/>
武即位封為列侯建武二年春攻匡縣賊下四縣更封<lb/>
新處侯<hi>新處縣名屬中山</hi>
耿弇字伯昭扶風茂陵人王莽末弇父况為朔調連帥<lb/>
及更始立諸將略地者前後多擅威權輒改易守令况<lb/>
自以王莽之所置懐不自安時弇年二十一乃辭况奉<lb/>
奏詣更始因齎貢獻以求自固之宜及至宋子㑹王郎<lb/>
詐稱成帝子子輿起兵邯鄲弇從吏孫倉衞包於道共<lb/>
<pb n="KR3k0013_WYG_341-22a"/>
謀曰劉子輿成帝正統捨此不歸遠行安之弇按劔曰<lb/>
子輿弊賊卒為降虜耳我至長安與國家陳漁陽上谷<lb/>
兵馬之用還出太原代郡反覆數十日歸發突騎以轔<lb/>
烏合之衆<hi>轔轢也</hi>如摧枯折腐耳觀公等不識去就族滅<lb/>
不久也倉包不從遂亡降王郎弇道聞光武在盧奴乃<lb/>
馳北上謁光武留署門下吏弇因說䕶軍朱祐求歸發<lb/>
兵以定邯鄲光武笑曰小兒曹乃有大意哉因數召見<lb/>
加恩慰弇因從光武北至薊聞邯鄲王郎兵方到光武<lb/>
<pb n="KR3k0013_WYG_341-22b"/>
將欲南歸召官屬計議弇曰今兵從南來不可南行漁<lb/>
陽太守彭寵公之邑人上谷太守即弇父也發此兩郡<lb/>
控弦萬騎邯鄲不足慮也光武官屬腹心皆不肯曰死<lb/>
尚南首柰何北行入囊中光武指弇曰是我北道主人<lb/>
也㑹薊中亂光武遂南馳官屬各分散弇走昌平就况<lb/>
因說况使冦恂東約彭寵各發突騎二千匹歩兵千人<lb/>
弇與景丹冦恂及漁陽兵合軍而南所過擊斬王郎大<lb/>
將九卿校尉以下四百餘級得印綬百二十五節二斬<lb/>
<pb n="KR3k0013_WYG_341-23a"/>
首三萬餘級定涿郡中山鉅鹿清河河間凡二十二縣<lb/>
遂及光武於廣阿是時光武方攻王郎傳言二郡兵為<lb/>
邯鄲來衆皆恐既而悉詣營上謁光武見弇等說曰當<lb/>
與漁陽上谷士大夫共此大功乃皆以為偏將軍使還<lb/>
領其兵加况大將軍興義侯得自置偏禆弇等遂從㧞<lb/>
邯鄲時五校賊二十餘萬北㓂上谷况與舒連擊<lb/>
破之賊皆退走更始見光武威聲日盛君臣疑慮<lb/>
乃遣使立光武為蕭王令罷兵與諸將有功者還長<lb/>
<pb n="KR3k0013_WYG_341-23b"/>
安遣苗曽為幽州牧韋順為上谷太守蔡充為漁陽太<lb/>
守竝北之部時光武居邯鄲宫晝卧温明殿弇入造牀<lb/>
下請間因說曰今更始失政君臣淫亂諸將擅命於畿<lb/>
内貴戚縱横於都内天子之命不出城門所在牧守輒<lb/>
自遷易百姓不知所從士人莫敢自安虜掠財物劫掠<lb/>
婦女懷金玊者至不生歸元元叩心更思莽朝又銅馬<lb/>
赤睂之屬數十軰軰數十百萬聖公不能辦也其敗不<lb/>
久公首事南陽破百萬之軍今定河北北據天府之地<lb/>
<pb n="KR3k0013_WYG_341-24a"/>
以義征伐發號響應天下可𫝊檄而定天下至重不可<lb/>
令它姓得之聞使者從西方來欲罷兵不可從也今吏<lb/>
士死亡者多弇願歸幽州益發精兵以集其大計光武<lb/>
大說乃拜弇為大將軍與吳漢北發幽州十郡兵弇到<lb/>
上谷收韋順蔡充斬之漢亦誅苖曽於是悉發幽州兵<lb/>
引而南從光武擊破銅馬高湖赤睂青犢又追尤來大<lb/>
槍五幡於元氏弇常將精騎為軍鋒輒破走之光武乗<lb/>
勝戰愼水上追至容城小廣陽安次連戰破之光武還<lb/>
<pb n="KR3k0013_WYG_341-24b"/>
薊復遣弇與吳漢景丹蓋延朱祐邳彤耿純劉植岑彭<lb/>
祭遵堅鐔王霸陳俊馬武十三將軍追賊至潞東及平<lb/>
谷再戰斬首萬三千餘級遂窮追於右北平無終土垠之<lb/>
間至浚靡而還<hi>無終上垠浚靡竝縣名屬右北平</hi>賊散入遼西遼東或<lb/>
為烏桓貊人所鈔擊畧盡光武即位拜弇為建威大將<lb/>
軍建武二年更封好畤侯<lb/>
　<lb/>
　册府元龜卷三百四十一<lb/>
</p>
<p>
</p>
  </div>
</body>
</text>
</TEI>
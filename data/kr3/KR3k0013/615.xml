<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百十五</head>
    <p>
<pb n="KR3k0013_WYG_615-1a"/>
欽定四庫全書<lb/>
　册府元龜卷六百十五　　宋　王欽若等　撰<lb/>
　　刑法部<lb/>
　　　議讞第二<lb/>
宋蔡廓仕晉爲著作佐郎于時議復肉刑廓上議曰夫<lb/>
建邦立法𢎞治稽化必隨時置制德刑兼施貞一以閑<lb/>
其邪教禁以簡其慢灑湛露以膏潤厲嚴霜以肅威晞<lb/>
風者陶和而養恬穢戾者聞憲而警慮雖復質文迭用<lb/>
<pb n="KR3k0013_WYG_615-1b"/>
而斯道莫革肉刑之設肇自哲王蓋繇曩世風淳民多<lb/>
厚謹圖象既陳則機心𡨕戢刑人在途則不逞改操故<lb/>
能勝殘去殺化隆無爲季末澆僞法網彌宻利巧之懐<lb/>
日滋恥畏之情轉寡終身劇役不足以止其姦况乎黥<lb/>
劓豈能反其善徒有酸慘之聲而無濟治之益至於棄<lb/>
市之條實非不赦之罪事非手殺考律同歸輕重均科<lb/>
减降路塞鍾陳以之抗言元皇所爲留愍今英輔翼贊<lb/>
道邈伊周雖閉否之運甫開而遺育之難未已誠宜明<lb/>
<pb n="KR3k0013_WYG_615-2a"/>
愼用刑愛民𢎞育申哀矜以革濫移大辟於支體全性<lb/>
命之至重恢繁息於將來而孔琳之議不同用王朗夏<lb/>
侯𤣥之㫖時論多與琳之同故遂不行後爲侍中建議<lb/>
以爲鞫獄不宜令子孫下辭明言父祖之罪虧教求情<lb/>
莫此爲大自今後人與囚相見無乞鞫之訴便足以明<lb/>
伏罪不湏責家人下辭朝議咸以爲允從之<lb/>
王𢎞爲衛將軍錄尚書事識練治體留心庶事斟酌時<lb/>
宜每存優允與八座丞郎疏曰同伍犯法無士人不罪<lb/>
<pb n="KR3k0013_WYG_615-2b"/>
之科然每至詰謫輒有請訴若垂恩宥則法廢不可行<lb/>
依事糾責則物以爲苦怨宜更爲其制使得優苦之𠂻<lb/>
也又主守偷五疋常偷四十疋並加大辟議者咸以爲<lb/>
重宜進主偷十疋常五十疋死四十疋降以補兵既得<lb/>
少寛民命亦足以有懲也想各言所懐左丞江奥議士<lb/>
人犯盗贓不及棄市者刑竟自在贓汙淫盗之目清議<lb/>
終身經赦不原當之者足以塞愆聞之者足以鑒戒若<lb/>
復雷同羣小謫以兵役愚謂爲苦符伍雖比屋鄰居至<lb/>
<pb n="KR3k0013_WYG_615-3a"/>
於士庶之際實自天隔含藏之罪無以相關奴客與符<lb/>
伍交接有所藏蔽可以得知是以罪及奴客自是客身<lb/>
犯愆非代郎主受罪也如其無奴則不應坐右丞孔默<lb/>
之議君子小人既雜爲符伍不得不以相檢爲義士庶<lb/>
雖殊而理有聞察譬百司居上所以下不必躬親而後<lb/>
同坐是故犯違之日理自相關今罪其養子典計者蓋<lb/>
義存戮僕如此則無奴之室豈得宴安但既云復士宜<lb/>
令輸贖常盗四十疋主守五疋降死補兵雖大存寛惠<lb/>
<pb n="KR3k0013_WYG_615-3b"/>
以紓民命然官長二千石及失節士大夫時有犯者罪<lb/>
乃可戮恐不可以補兵也謂此制可施小人士人自還<lb/>
用舊律尚書王淮之議昔爲山隂令士人在伍謂之押<lb/>
符同伍有愆得不及坐士人有罪符伍糾之此非士庶<lb/>
殊制寔使即刑當罪耳夫束修之胄與小人隔絶防檢<lb/>
無方宜及不逞之士事接羣細既同符伍故使糾之于<lb/>
時行此非惟一處左丞議奴客與鄰伍伯相關可得簡<lb/>
察符中有犯使及刑坐即事而求有乖寔理有奴客者<lb/>
<pb n="KR3k0013_WYG_615-4a"/>
類多使役東西分散住家者少其有停者左右驅馳動<lb/>
止所湏出門甚寡典計者在家十無其一奴客坐伍濫<lb/>
刑必衆恐非立法當罪本㫖右丞議士人犯偷不及大<lb/>
辟者宥其補兵雖欲𢎞士懼無以懲邪乗理則君子違<lb/>
之則小人制嚴於上猶冐犯之况其宥科犯者或衆使<lb/>
畏法革心乃所以大宥也且士庶異制意所不同殿中<lb/>
郎謝元議謂事必先正其本然後其末可理本所以押<lb/>
士大夫於符伍者將以檢小人邪爲使受檢於小人邪<lb/>
<pb n="KR3k0013_WYG_615-4b"/>
案左丞稱士庶天隔則士無𢎞庶之繇以不知而押之<lb/>
於伍則是受檢於小人也然則小人有罪士人無罪僕<lb/>
𨽻何罪而令坐之若以實相交關責其聞察則意有未<lb/>
因何者名實殊章公私異令奴不押符是無名也民之<lb/>
資財是私賤也以私賤無名之人豫令公家有實之任<lb/>
公私混淆名實非允繇此而言謂不宜坐還從其主於<lb/>
事爲宜無奴之士不在此例若士人本檢小人則小人<lb/>
有過已應獲罪而其奴則義歸戮僕然則無奴之士未<lb/>
<pb n="KR3k0013_WYG_615-5a"/>
合宴安使之輸贖於事非謬二科所附惟制之本耳此<lb/>
是辨章二本欲使各從其分至於求之管見宜附前科<lb/>
區别士庶於義爲美盗制案左丞議士人既終不爲兵<lb/>
革幸可同寛宥之惠不必依其舊律於議咸允吏部何<lb/>
尚之議案孔右丞議士人坐符伍爲罪有奴罪奴無奴<lb/>
輸贖既許士庶緬隔則聞察自難不宜以難知之事定<lb/>
以必知之法夫有奴不賢無奴不必不賢今多僮者傲<lb/>
然於王憲無僕者怵廹於時網是爲恩之所霑常在程<lb/>
<pb n="KR3k0013_WYG_615-5b"/>
卓法之所設必加顔原求之鄙懐竊所未惬謝殿中謂<lb/>
奴不隨主於名分不明誠是有理然奴僕實與閭里相<lb/>
關今都不問恐有所失意同右丞議𢎞議曰尋律令既<lb/>
不分别士庶又士人坐同伍罹謫者無處無之多爲時<lb/>
恩所宥故不盡親謫耳呉及義興適有許陸之徒以同<lb/>
符合給二千石論啓丹書己未問㑹稽士人云十數年<lb/>
前亦有四族坐此被責以時恩獲停而王尚書云舊無<lb/>
同伍坐所未之解恐莅任之日偶不値此事故耶聖明<lb/>
<pb n="KR3k0013_WYG_615-6a"/>
御世士人誠不憂至苦然要湏臨事論通上千天聽徒<lb/>
爲紛擾不如近與定科使輕重有節也又尋甲符制蠲<lb/>
士人不傳符耳令史復除亦得如之共相押領有違糾<lb/>
列了無等衰非許士人閭里之外也諸議云士庶緬絶<lb/>
不相參知則士人犯法庶民得不知若庶民不許不知<lb/>
何許士人不知小民自非超然檢獨永絶塵粃者比門<lb/>
接棟小以爲意終自聞知不必湏日夕來往也右丞百<lb/>
司之言粗是其况如襄陵士人實與里巷關接相知情<lb/>
<pb n="KR3k0013_WYG_615-6b"/>
狀乃當與冠帶小民今謂之士人便與小人之坐署爲<lb/>
小民輒受士人之罰於情於法不其頗歟且都令不及<lb/>
士流士流何爲輕則小人今使徴預其罰便事至相糾<lb/>
閭伍之防亦爲不同謂士人可不受同伍之謫耳罪其<lb/>
奴客庸何傷邪無奴客可令輸贖又或無奴僮爲衆所<lb/>
明者官長二千石便當親臨列上依事遣判偷五疋四<lb/>
十疋謂應見優量者實以小吏無知臨財易昧或繇疎<lb/>
慢事蹈重科求之於心常有可愍故欲小進疋數寛其<lb/>
<pb n="KR3k0013_WYG_615-7a"/>
性命耳至於官長以上荷蒙祿榮付以局任當正已明<lb/>
憲檢下防非而親犯科律亂法冐利五疋乃已爲𢎞矣<lb/>
士人無私相偷四十疋理就使至此致以明罰固其宜<lb/>
耳並何容復加哀矜且此軰士人可殺不可讁有如諸<lb/>
論本意自不在此也近聞之道路聊欲共論不呼乃爾<lb/>
難精既衆議糾紛將不如其已若呼不應停寢謂宜集<lb/>
議奏聞决之聖㫖太祖詔衛軍議爲允𢎞又上言舊制<lb/>
民年十三半役十六全役當以十三已上能自營私及<lb/>
<pb n="KR3k0013_WYG_615-7b"/>
公故以充役而考之見事猶或未盡體有強弱不皆稱<lb/>
年且在家自隨力所能堪不容過苦移之公役動有定<lb/>
科循吏隱恤可無其患庸宰守常已有勤劇况値苛政<lb/>
豈可稱言乃有務在豐役増進年齒孤遠貧弱其弊尤<lb/>
深至令依寄無所生死靡告一身之切逃竄求免家人<lb/>
遠討胎孕不育巧避羅憲實亦繇之今皇化惟新四方<lb/>
無事役召之應存乎消息十五至十六宜爲半丁十七<lb/>
爲全從之<lb/>
<pb n="KR3k0013_WYG_615-8a"/>
何叔度爲尚書呉興武康縣民王延祖爲刼父睦以告<lb/>
官新制凢刼身斬刑家人棄市睦既自告於法有疑叔<lb/>
度議曰設法止姦本於情理一人爲刼闔門應刑所以<lb/>
罪及同産欲開其相告以出爲惡之身睦父子之至容<lb/>
可悉共逃亡而割其天屬還相縛送螫毒在手解腕求<lb/>
全於情可愍理亦宜宥使㐫人不容於家逃刑無所乃<lb/>
大絶根源也睦既糾送則餘人無應復告並合捨之<lb/>
孔淵之爲比部郎時安陸應城縣民張江陵與妻呉共<lb/>
<pb n="KR3k0013_WYG_615-8b"/>
罵母黄令死黄忿恨自縊死値赦律文子賊殺傷毆父<lb/>
母梟首罵棄市謀殺夫之父母亦棄市値赦免刑補治<lb/>
江陵罵母母以之自裁重於傷毆若同殺科則疑重用<lb/>
殺傷及罵制則疑輕准制唯有打父母遇赦猶梟首無<lb/>
罵母致死値赦之科淵之議曰夫違理逆心而仁者不<lb/>
入名且惡之况乃人事故毆傷呪詛法所不原罵之致<lb/>
盡則理無可宥罰有從輕蓋疑失善求之文㫖非此之<lb/>
謂江陵雖値赦恩故合梟首婦本以義愛非天屬黄之<lb/>
<pb n="KR3k0013_WYG_615-9a"/>
所恨情不在呉原死補治有允正法詔如淵之議呉免<lb/>
棄市<lb/>
臨川王義慶爲丹陽尹有民黄初妻趙殺子婦遇赦應<lb/>
徒送避孫讎義慶曰按周禮父母之仇避之海外雖遇<lb/>
市朝鬭不反兵蓋以莫大之寃理不可奪合戚枕戈義<lb/>
許必報至於親戚爲戮骨肉相殘故道乖常憲記無定<lb/>
准求之法外裁以人情且禮有過失之宥律無讎祖之<lb/>
文况趙之縱暴本繇於酒論心即實事盡荒耄豈得以<lb/>
<pb n="KR3k0013_WYG_615-9b"/>
荒耄之王母等行路之深讎臣謂此孫忍愧䘖悲不違<lb/>
子義共天同域無虧孝道<lb/>
傅隆爲司徒左長史時㑹稽剡縣民黄初妻趙打息載<lb/>
妻王死已遇赦王有父母及息男稱息女葉依法徙趙<lb/>
二千里外隆議曰原夫禮律之典蓋本之自然永之情<lb/>
理非從天墮非從地出也父子至親分形同氣稱之於<lb/>
載即載之於趙雖云三世爲體猶一未有能分之者也<lb/>
稱雖創巨痛深固無讐祖之義若稱可殺趙當何以處<lb/>
<pb n="KR3k0013_WYG_615-10a"/>
載將父子孫祖互相殘戮懼非先王明罰各繇立法之<lb/>
本㫖也向使石厚之子日磾之孫砥鋒挺鍔不與二祖<lb/>
同戴天日則石碏秺侯何得流名百代以爲美談者哉<lb/>
舊令殺人父母徙之二千里外不施父子孫祖明矣趙<lb/>
當避王朞功千里外耳令亦云凡流徙者同籍親近欲<lb/>
相隨者隨之此又大通情體因親以教愛者也趙既流<lb/>
移載爲人子何得不從載而行稱不行豈名教所許如<lb/>
此稱趙竟不可分趙雖内愧終身稱沈痛沒齒孫祖之<lb/>
<pb n="KR3k0013_WYG_615-10b"/>
義自不得以永絶事理固然也從之<lb/>
徐羡之爲尚書僕射大司馬府軍人朱興妻周息男道<lb/>
扶年三歳先得癎疾周因其病發掘地生埋之爲道扶<lb/>
姑女所告正周棄市刑羡之議曰自然之愛虎狼猶仁<lb/>
周之㐫忍宜加顯戮臣以爲法律之外故尚𢎞物之理<lb/>
母之即刑繇子而致爲子之道焉有自容之地雖伏法<lb/>
者當罪而任宥者靡容愚謂可特申之遐裔從之<lb/>
顧顗之爲吏部尚書沛郡相縣唐賜往比村朱起母彭<lb/>
<pb n="KR3k0013_WYG_615-11a"/>
家飲酒還因病吐蟲蟲十餘枚臨死語妻張死後刳腹<lb/>
出病後張手自破視五臟悉縻碎郡縣以張忍行刳剖<lb/>
賜子副又不禁駐事起赦前法不能决律傷死人四歳<lb/>
刑妻傷夫五歳刑子不孝父母棄市並非科例三公郎<lb/>
劉勰議賜妻痛往遵言兒識謝及理考事原心非存忍<lb/>
割謂宜哀矜顗之議曰法移路尸猶爲不道况在妻子<lb/>
而忍行凡人所不行不宜曲通小情當以大理爲斷謂<lb/>
副爲不孝張同不道詔如顗之議<lb/>
<pb n="KR3k0013_WYG_615-11b"/>
何承天爲撫軍劉毅爲叅軍毅常出行而鄢陵縣史陳<lb/>
滿射鳥箭悞中直印雖不傷人處法棄市承天議曰獄<lb/>
貴情斷疑則從輕昔驚漢文帝乘輿馬者張釋之劾以<lb/>
犯蹕罪止罰金何者明其無心於驚馬也故不以乘輿<lb/>
之重加以異制今滿意在射鳥非有心於中人案律過<lb/>
悞傷人三歳刑况不傷乎微罰可也及爲謝誨南蠻長<lb/>
史時有尹嘉者家貧母熊自以身貼錢爲嘉償債坐不<lb/>
孝當死承天議曰彼府宣令普議尹嘉大辟事稱法吏<lb/>
<pb n="KR3k0013_WYG_615-12a"/>
葛滕籖母告子不孝欲殺者許之法云謂違犯教令敬<lb/>
恭有虧父母欲殺皆許之其所告唯取信於所求而許<lb/>
之謹尋事原心嘉母辭自求質錢爲子還債嘉雖虧犯<lb/>
教義而熊無請殺之辭熊求所以生之而今殺之非隨<lb/>
所求之謂始以不孝爲劾終於和賣結刑倚旁兩端母<lb/>
子俱罪滕籖法文爲非其條嘉所存者大理在難申但<lb/>
明教爰發矜其愚蔽夫明德愼罰文王所以恤下議獄<lb/>
緩死中孚所以垂化言情則母爲子隱語敬則禮所不<lb/>
<pb n="KR3k0013_WYG_615-12b"/>
及今捨乞宥之評依請殺之條責敬恭之節於饑寒之<lb/>
𨽻誠非罰疑從輕寜失有罪之謂也愚以爲降嘉之死<lb/>
普春澤之恩赦熊之愆以明子隱之宜則蒲亭雖陋可<lb/>
比德於盛明豚魚微物不獨遺於今化事未判値赦並<lb/>
免後爲殿中郎兼左丞呉興餘杭民薄道舉爲刼制同<lb/>
籍朞親補兵道舉從弟代公道生等並爲大功親非應<lb/>
在補讁之例法以代公等母存爲朞親則子宜隨母補<lb/>
兵承天議曰尋刼制同籍朞親補兵大功不在例婦人<lb/>
<pb n="KR3k0013_WYG_615-13a"/>
三從既嫁從夫夫死從子今道舉爲刼若其叔尚存制<lb/>
應補譴妻子營居固其宜也但爲刼之時叔父已沒代<lb/>
公道生並是從弟大功之親不合補譴今若以叔母爲<lb/>
朞親令代公隨母補兵既違大功不讁之制又失婦人<lb/>
三從之道繇於主者守朞親之文不辯男女之異逺嫌<lb/>
畏負以生疑懼非聖朝䘏刑之㫖謂代公等母子並宜<lb/>
見原<lb/>
王韶之爲黄門侍郎時東冶士朱道民禽三叛士依例<lb/>
<pb n="KR3k0013_WYG_615-13b"/>
放遣韶之啓曰尚書金部奏事如右斯誠簡妄一時權<lb/>
制懼非經國𢎞本之令典臣尋舊制以罪補士凡有十<lb/>
餘條雖同異不紊而輕重實殊至於詐列父母死誣㒺<lb/>
父母淫亂破義及刼此四條寔窮亂抵逆人理必盡雖<lb/>
復殊刑過制猶不足以塞莫大之罪既獲全首領大造<lb/>
已隆寜可復遂㧞徒𨽻緩帶當年自同編戸列齒齊民<lb/>
乎臣懼此制永行所虧實大方今聖化惟新崇本棄末<lb/>
一切之令宜加詳改愚謂此四條不合加贖罪之恩侍<lb/>
<pb n="KR3k0013_WYG_615-14a"/>
中褚淡之同韶之三條刼宜仍舊詔可<lb/>
何尚之爲尚書令時丞相南郡王義宣車騎將軍臧質<lb/>
反義宣司馬竺超民臧質長史陸展兄弟並應從誅尚<lb/>
之上言曰刑罰得失治亂所繇聖賢留心不可不愼竺<lb/>
超民爲義宣司馬賊既遁走一夫可禽非惟免愆亦可<lb/>
要不義之賞而超民曽無此意微足觀過知仁且爲官<lb/>
保全城府謹守庫藏端坐待縛今戮及兄弟同之巨逆<lb/>
於事爲重臣豫蒙顧待自殊凡𨽻茍有所懐不敢自默<lb/>
<pb n="KR3k0013_WYG_615-14b"/>
超民坐者繇此得原<lb/>
蔡興宗爲廷尉解士先告申坦昔與丞相義宣同謀坦<lb/>
已死子令孫時作山陽郡自繫廷尉興宗議曰若坦昔<lb/>
爲戎首身今尚存累經肆𤯝猶應蒙宥令孫天屬理相<lb/>
爲隱况人亡事遠追相誣訐斷以禮律義不合關若士<lb/>
先審知逆謀當時即應聞啓苞藏積年發因私怨况稱<lb/>
風聲路傳實無定主而干黷欺罔罪合極法又有訟民<lb/>
嚴道恩等二十二人事未洗正勑以當訊權繫尚方興<lb/>
<pb n="KR3k0013_WYG_615-15a"/>
宗以訟民本在求理故不加械即若廣繋尚方於事爲<lb/>
苦又司徒前劾送武康令謝沈及郡縣尉還職司十一<lb/>
人坐仲良鑄錢不禽久已判結又送郡主簿丘元敬等<lb/>
九人或下疾假或去職已久又加執啓事悉見從<lb/>
南齊張融爲儀曹郎時明帝取荆郢湘雍四州射手叛<lb/>
者斬人身及家長家口沒奚官元徽初郢州射手有叛<lb/>
者融建議家人家長罪所不及亡身刑<hi>謂亡者身受刑也</hi>
袁彖爲南郡太守江陵縣人茍蔣之弟胡之婦爲曽口<lb/>
<pb n="KR3k0013_WYG_615-15b"/>
寺沙門所淫夜入茍家蔣之殺沙門爲官司所簡蔣之<lb/>
列家門穢行欲告則恥欲忍則不可寔已所殺胡之列<lb/>
又如此兄弟爭死江陵令宗躬啓州荆州刺史盧江王<lb/>
永博議彖曰夫迅寒急節乃見松筠之操危機廹遘是<lb/>
識貞孤之風竊以蔣之胡之原心非暴辯讞之日友于<lb/>
讓生事憐左右義哀行路昔文舉引謗獲漏疎網蔣之<lb/>
心迹同符古人若䧟以深刑寔傷爲善繇是蔣之兄弟<lb/>
免死<lb/>
<pb n="KR3k0013_WYG_615-16a"/>
梁蕭琛仕齊爲尚書左丞明帝用法嚴峻尚書郎坐杖<lb/>
罰者皆即科行琛乃宻啓曰郎有杖起自後漢爾時郎<lb/>
官位卑親主文案與令史不異故郎三十五人令史二<lb/>
十人是以古人多恥爲此職自魏晉已來郎官稍重今<lb/>
方叅用高華吏部又近於通貴不應官高昔品而罰遵<lb/>
曩科所以從來彈舉雖在空文而許以推遷或逢赦恩<lb/>
或入春令便得息停宋元嘉大明中經有被罰者别繇<lb/>
犯忤主心非關常凖自㤗始建元已來未經以施行事<lb/>
<pb n="KR3k0013_WYG_615-16b"/>
廢久人情未習自奉勑之後已行倉部郎江重欣杖督<lb/>
五十皆無不人懐慙懼兼有子弟成長彌復難爲儀適<lb/>
其應行罰可特賜輸贖使與令史有異以彰優緩之澤<lb/>
帝納之自是應受罰者依舊不行<lb/>
虞僧虬爲法官高祖天監三年八月建康女人任提女<lb/>
坐誘口當死其子景慈對鞫辭云母實行此僧虬稱案<lb/>
子之事親有隱無犯直躬證父仲尼爲非景慈素無防<lb/>
閑之道死有明白之據䧟親極刑傷和損俗凡乞鞫不<lb/>
<pb n="KR3k0013_WYG_615-17a"/>
審降罪一等豈得避五歳之刑忽死母之命景慈宜加<lb/>
罪辟詔流于交州<lb/>
陳沈洙廢帝光大中爲戎昭將軍衡陽王長史行府國<lb/>
事梁代舊律測囚之法旦上起自晡鼔盡于二更及比<lb/>
部郎范泉删定律令以舊制測立時久非人所堪分其<lb/>
尅數日再上廷尉以爲新制過輕請集八座丞郎并祭<lb/>
酒孔奐行事沈洙五舍人㑹尚書省詳議時宣帝錄尚<lb/>
書集衆議之都官尚書周𢎞正曰未知獄所測人有㡬<lb/>
<pb n="KR3k0013_WYG_615-17b"/>
人疑㡬人不欵湏前責取人名及數并其罪目然後更<lb/>
集得廷尉監沈仲繇列稱别制已後有夀羽兒一人坐<lb/>
殺夀慧劉磊渴等八人坐偷馬伏家口渡北依法測之<lb/>
限訖不欵劉道朔坐犯七叚偷依法測立首尾二日而<lb/>
欵陳法滿坐被封藏惡法受錢未及上而欵𢎞正議曰<lb/>
犯小大之獄必應以情正言依准五聽驗其虛實豈可<lb/>
令恣考掠以判刑罪且測人時節本非古制近代以來<lb/>
方有此法起自晡鼔迄于二更豈是常人所能堪忍所<lb/>
<pb n="KR3k0013_WYG_615-18a"/>
以重械之下免墮之士無人不服誣枉者多朝晩二時<lb/>
同等則數進退而求於事爲𠂻若謂小促前期致實罪<lb/>
不伏如復時節延長則無諐妄欵且人之所堪既有強<lb/>
弱人之立意固亦多途至如貫高榜笞刺爇身無完者<lb/>
戴就熏針並極困篤不移豈關時刻長短掠測優方夫<lb/>
與殺不辜寜失不經罪疑惟輕功疑惟重斯則古之聖<lb/>
王垂此明法愚謂依范著制於事爲允舍人盛權議曰<lb/>
比部范泉新制尚書周𢎞正明議咸爲允虞書惟輕之<lb/>
<pb n="KR3k0013_WYG_615-18b"/>
㫖殷頌敷正之言竊尋廷尉監沈仲繇等列新制以後<lb/>
凡有獄十一人其所測者十人欵者惟一愚謂染罪之<lb/>
囚獄官明加辨折窮考事理若罪有可疑自宜啓審分<lb/>
判幸無濫測若罪有實驗乃可啓審測立則枉直有分<lb/>
刑宥斯理范泉今牒述漢律云死罪及除名罪證明白<lb/>
考掠已至而抵隱不服者處當列上杜預注云處當證<lb/>
驗明白之狀列其抵隱之意竊尋舊制深峻百中不欵<lb/>
或一新制寛優十中不欵者九叅㑹兩文寛猛頗異處<lb/>
<pb n="KR3k0013_WYG_615-19a"/>
當列上未見釐革愚謂宜付典法更詳處列上之文洙<lb/>
議曰夜中測立緩急易欺兼用晝漏於事爲允但漏刻<lb/>
賒促今古不同漢書律厯何承天祖冲之祖晅父子漏<lb/>
經並自關鼓至下鼔自晡鼔至關鼔皆十三刻冬夏四<lb/>
時不異若其日有長短分在中時前後今用梁末改漏<lb/>
下鼓之後分其長短夏至之日各十七刻冬至之日各<lb/>
十二刻伏承命㫖刻同勒令簡一日之刻乃同而四時<lb/>
之門不等廷尉今牒以時刻短促致罪人不欵愚意願<lb/>
<pb n="KR3k0013_WYG_615-19b"/>
去夜測之昧從晝漏之明斟酌今古之日㑹二漏之義<lb/>
捨秋冬之少刻從夏日之長晷不問寒暑並依今之夏<lb/>
至朝夕上測各十七刻比之古漏則一上多昔四刻即<lb/>
用今漏冬至多五刻雖冬至之時數刻侵夜正是少日<lb/>
於事非疑庶罪人不以漏短而爲捍獄囚無在夜之致<lb/>
誣求之鄙意竊謂允合衆議以爲宜依范泉前制宣帝<lb/>
曰沈長史議得中宜更博議左丞宗元饒議曰竊尋沈<lb/>
議非頓異范正是欲使四時均其刻數兼斟酌其宜以<lb/>
<pb n="KR3k0013_WYG_615-20a"/>
㑹優劇即同牒請冩還删定曹詳改前制宣帝議依事<lb/>
施行<lb/>
後魏李冲爲尚書疑元㧞穆㤗罪事冲奏曰前彭城鎭<lb/>
將元㧞與穆㤗同逆養子降夀宜從㧞罪而太尉咸陽<lb/>
王禧等以爲律文養子而爲罪父及兄弟不知情者不<lb/>
坐謹審律意以養子於父非天性於兄弟非同氣敦薄<lb/>
既差故刑典有降是以養子雖爲罪而父兄不預然父<lb/>
兄爲罪養不知謀易地情均豈獨從戮乎理固不然臣<lb/>
<pb n="KR3k0013_WYG_615-20b"/>
以爲依據律文不追戮於所生則從坐於所養明矣又<lb/>
律唯言父不從子不言子不從父當是優尊厲卑之義<lb/>
臣禧等以爲律雖不正見互文起制於乞也舉父之罪<lb/>
於養也見子坐視爲互起兩明無罪必矣若以嫡繼養<lb/>
與生同則父子宜均祗明不坐且繼養之法云若有别<lb/>
制不同此律又今文云諸有封爵若無親子及其身卒<lb/>
雖有養繼國除不襲是爲有福不及也有罪便預坐均<lb/>
事等情律令之意便相矛楯伏度律㫖必不然也臣冲<lb/>
<pb n="KR3k0013_WYG_615-21a"/>
以爲指例尋條罪在無疑准令語情頗亦同式詔曰僕<lb/>
射之議據律明矣太尉等論於典矯也養所以從戮者<lb/>
緣其已免所生故不得復甄於所養此獨何福長處吞<lb/>
舟于國所以不襲者重列爵位特立制因天之所絶推<lb/>
而除之耳豈復報對刑賞于斯則應死可特原之<lb/>
郭祚爲吏部尚書宣武詔以姦吏逃刑懸配遠戍若永<lb/>
避不出兄弟代之祚奏曰愼獄審刑道煥先古垂憲設<lb/>
禁義纂惟今是以先王㳂物之情爲之軌法故八刑備<lb/>
<pb n="KR3k0013_WYG_615-21b"/>
於昔典姦律炳於來制皆所以謀其始迹訪厥成罪敦<lb/>
風厲俗永資世範者也伏惟㫖義博遠理絶近情既懐<lb/>
愚異不容不述誠以敗法之原起於姦吏姦吏雖微敗<lb/>
法實甚伏尋詔㫖信亦斷其逋逃之路爲治之要實在<lb/>
於斯然法貴止姦不在過酷立制施禁爲可傳之於後<lb/>
若法猛而姦不息禁過不可永傳將何以載之刑書垂<lb/>
之百代若以姧吏逃竄徙其兄弟罪人妻子應從之此<lb/>
則一人之罪禍傾二室愚謂罪人既逃止徙妻子走者<lb/>
<pb n="KR3k0013_WYG_615-22a"/>
之身懸名永配於責不免姦途自塞詔從之<lb/>
竇瑗行晉州刺史既還京師上表曰臣在平州之日䝉<lb/>
班麟趾新制即依朝命宣示所部士庶忻仰有若三章<lb/>
臣聞法象巍巍乃大舜之事政道郁郁亦隆周之軌故<lb/>
元首股肱可否相濟聲教之日於此爲證伏惟陛下應<lb/>
圗臨㝢握紀承天克搆洪基㑹昌寶厯式張琴瑟且調<lb/>
宫商去甚删㤗革弊遷訛俾高祖之德不墜於地畫一<lb/>
既歌萬國歡躍臣伏讀至三公曹第六十六條母殺其<lb/>
<pb n="KR3k0013_WYG_615-22b"/>
父子不得告告者死三反覆之未得其門何者案律文<lb/>
子孫告父母祖父母者死又漢宣云子匿大父母皆勿<lb/>
論蓋謂父母祖父母小者攘羊甚者殺害之類恩許相<lb/>
隱律抑不言法理如是足見其直未必指母殺父止子<lb/>
不言也若父殺母乃是夫殺妻母卑於父此子不告是<lb/>
也而母殺父不聽子告臣誠下愚輒以爲惑昔楚康王<lb/>
欲殺令尹子南其子棄疾爲王御士而王告焉對曰泄<lb/>
命重刑臣不爲也王遂殺子南其徒曰行乎曰吾與殺<lb/>
<pb n="KR3k0013_WYG_615-23a"/>
吾父行將焉入曰臣王乎曰殺父事讎吾不忍乃縊而<lb/>
死注云棄疾自謂不告父爲與殺謂王爲讎皆非禮春<lb/>
秋譏焉斯蓋門外之治以義斷恩知君殺父而子不告<lb/>
是也母之於父同在門内恩無可掩義無斷割知母將<lb/>
殺理應告父如其已殺宜聽告官今母殺父而子不告<lb/>
便是知母而不知父識以比野人義以近禽獸且母之<lb/>
於父作合移天既殺已之天復殺子之天二天頓毁豈<lb/>
容頓黙此母之罪義在不赦下手之日母忍即離仍以<lb/>
<pb n="KR3k0013_WYG_615-23b"/>
母道不告鄙臣所以致惑今聖化淳洽穆如韶夏食椹<lb/>
懐音梟獍猶變况承風禀教識善知惡之民哉脱下愚<lb/>
不移事在言外如或有之可臨時議罪何用豫制斯條<lb/>
用爲訓誡恐千載之下談者諠譁以明明大朝尊母卑<lb/>
父之論以臣管見實所不取如在淳風厚俗必欲行之<lb/>
且君父一也父者子之天被殺事重宜附之謀反大逆<lb/>
子得告之條父一而已致情可見切惟聖主有作明賢<lb/>
贊成光國寜民厥用惟大非下走頑蔽所能上測但受<lb/>
<pb n="KR3k0013_WYG_615-24a"/>
恩深重輒獻瞽言儻蒙收察乞付評議詔付尚書三公<lb/>
郎封君義立判云身體髮膚受之父母生我勞悴續莫<lb/>
大焉子於父母同氣異息終天靡報在情一也今忽欲<lb/>
論其尊卑辨其優劣推心未忍訪古無據母殺其父子<lb/>
復告母母繇告死便是子殺天下未有無母之國不知<lb/>
此子將欲何之案春秋莊公元年不稱即位文姜出故<lb/>
服䖍注云文姜通兄齊襄與殺公而不反父殺母出隱<lb/>
痛諱深朞而中練思慕少殺念至於母故經書三月夫<lb/>
<pb n="KR3k0013_WYG_615-24b"/>
人遜於齊既有念母深諱之文明無讐疾告列之理且<lb/>
聖人設法所以防滛禁暴極言善惡使知而避之若避<lb/>
事議刑則䧟罪多矣惡之甚者殺父害君著之律令百<lb/>
王㒺革此制何嫌獨求削去既於法無違於事非害宣<lb/>
布有年謂不宜改瑗復難云尋局判云子於父母同氣<lb/>
異息終天靡報在情一也今論其尊卑辨其優劣推心<lb/>
未忍訪古無據瑗以爲易曰天尊地卑乾坤定矣又曰<lb/>
乾天也故稱於父坤地也故稱於母又乾爲天爲父坤<lb/>
<pb n="KR3k0013_WYG_615-25a"/>
爲地爲母禮䘮服經曰爲父斬衰三年爲母齊衰朞尊<lb/>
卑優劣顯在典章何言訪古無據局判云母殺其父子<lb/>
復告母母繇告死便是子殺天下未有無母之國不知<lb/>
此子將欲何之瑗察典律未聞母殺其父而子有隠母<lb/>
之義既不告母便是與殺父同天下可有無父之國此<lb/>
子獨得有所之乎局判又云案春秋莊公元年不稱即<lb/>
位文姜出故服䖍注云文姜通於兄齊襄與殺而不反<lb/>
父殺母出隱痛諱深朞而中練思慕少殺念至於母故<lb/>
<pb n="KR3k0013_WYG_615-25b"/>
經書三月夫人遜於齊既有念母深諱之文明無讎疾<lb/>
告列之理瑗尋注義隱痛深諱者以父爲齊所殺而母<lb/>
與之隱痛父死深諱母出故不稱即位非爲諱母與殺<lb/>
也是以下文以義絶其罪不爲與殺明矣公羊傳曰君<lb/>
殺子不言即位隱之也朞而中練父憂少衰始念於母<lb/>
略書夫人遜於齊是内諱出奔猶爲罪文傳曰不稱姜<lb/>
氏絶不爲親禮也注云夫人有與殺桓之罪絶不爲親<lb/>
得尊父之義善莊公思大義絶有罪故曰禮也以大義<lb/>
<pb n="KR3k0013_WYG_615-26a"/>
絶有罪得禮之𠂻明有仇疾告列之理但春秋莊公之<lb/>
際齊爲大國通于文姜魯公謫之文姜以告齊襄使公<lb/>
子彭生殺之魯既弱小而懼於齊是時天下又無賢霸<lb/>
故不敢仇之又不敢告列國唯得告于齊曰無所歸咎<lb/>
惡於諸侯請以公子彭生除之齊人殺公子彭生案即<lb/>
此斷雖有援引即以情推理尚未遣事遂停寢<lb/>
邢巒爲尚書延昌二年符璽郎中高賢弟員外散騎侍<lb/>
郎仲賢叔司徒府主簿陸珍等坐弟季賢同元偷逆除<lb/>
<pb n="KR3k0013_WYG_615-26b"/>
名爲民㑹赦之後被㫖勿論巒奏案季賢既受逆官爲<lb/>
其傳檄規扇幽瀛遘兹禍亂據律准犯罪當孥戮兄叔<lb/>
從坐法有明典頼蒙大宥身命獲全除名還民於其爲<lb/>
幸然反逆坐重故支屬相及體既相及事同一科豈有<lb/>
赦前皆從流斬之罪赦後獨除反者之身又緣坐之罪<lb/>
不得以職除流且貨賕小愆冦盗微戾賊承露驗者㑹<lb/>
赦猶除其名何有罪極裂冠釁均毁冕父子齊刑兄弟<lb/>
共罰赦前則同斬從流赦後有復官之理依律則罪合<lb/>
<pb n="KR3k0013_WYG_615-27a"/>
孥戮准赦則例皆除名古人議無將之罪者毁其室洿<lb/>
其宫絶其蹤滅其類其宅猶棄而况人乎請依律處除<lb/>
爲民詔曰死者既在赦前又員外非在正待之限便可<lb/>
悉聽復任又廷尉奏平北將軍朔州刺史楊椿前爲太<lb/>
僕卿日招引細人盗種收田三百四十頃依律處刑五<lb/>
歳巒據正始别格奏椿罪應除名爲庶人注籍盗門同<lb/>
籍合門不仕宣武以新律既班不宜雜用舊制詔依寺<lb/>
聽斷以贖<lb/>
<pb n="KR3k0013_WYG_615-27b"/>
李平爲尚書延昌三年平奏冀州袁城民費羊皮母亡<lb/>
家貧無以葬賣七歳女先與同城人張廻爲婢廻轉於<lb/>
鄃縣梁定之不良狀案盗律掠人掠賣人和賣人爲奴<lb/>
婢者死廻故買羊皮女謀以轉賣依律處絞刑詔曰律<lb/>
稱和賣人者謂兩人詐取他財今羊皮賣女造廻稱良<lb/>
廻利賤知良公買誠於律俱乖而兩各非詐此女雖父<lb/>
賣爲婢體本是良廻轉賣之日應有遲疑而决從眞賣<lb/>
於情不可更推例以爲永式廷尉少卿楊均議曰謹詳<lb/>
<pb n="KR3k0013_WYG_615-28a"/>
盗律掠人賣人爲奴婢者皆死别條賣子孫者一歳刑<lb/>
賣良是一而刑死懸殊者繇緣情制罰則致罪有差又<lb/>
詳羣盗強盗首從皆同和掠之罪固應不異及知人掠<lb/>
盗之物而故買者以隨從論然五服相賣皆有明條買<lb/>
者之罪不得過於賣者之咎也但羊皮賣女爲婢不言<lb/>
追贖張廻眞買謂同家財至於轉鬻之日不復疑慮緣<lb/>
其買之於女父便賣之於他人准其和掠此有因緣之<lb/>
類也又詳恐喝條注尊長與之已决恐喝幼賤求之然<lb/>
<pb n="KR3k0013_WYG_615-28b"/>
恐喝體同而不受恐喝之罪者以尊長與之已决故也<lb/>
而張廻本買婢於羊皮乃眞賣於定之准此條例得先<lb/>
有繇推之因緣理頗相類即狀准條䖍流爲允公郎中<lb/>
崔鴻議曰案律賣子有一歳刑買五服因親屬在尊長<lb/>
者死朞親及妾與子婦流唯買者無罪文然賣者既以<lb/>
有罪買者不得不坐但賣者以天性難奪支屬易遺尊<lb/>
卑不同故罪有異者知良故買又於彼無親若罪同賣<lb/>
者即理不可何者賣五服内親屬在尊長者死此亦非<lb/>
<pb n="KR3k0013_WYG_615-29a"/>
掠從其眞買暨於致罪刑死大殊明知買者之坐自應<lb/>
一例不得全如均議云買者之罪不過賣者之咎也且<lb/>
買者於彼無天性支屬之義何故得有差等之理又案<lb/>
别條知人掠盗之物而故買者以隨從論依此律文之<lb/>
人掠良從其罪宜止於流然其親屬相賣坐殊凡掠至<lb/>
於買者亦宜不等若處同流坐於法爲深准律斟降合<lb/>
刑五歳至如買者知是良人决遣眞賣不語前人得之<lb/>
繇緒前人謂眞奴婢更或轉賣因此流漂罔知所在家<lb/>
<pb n="KR3k0013_WYG_615-29b"/>
人追贖求訪無處永沈賤𨽻無復良期案其罪狀與掠<lb/>
無異且法嚴而姦易息政寛而民多犯水火之喻先典<lb/>
明文而謂買人親屬而復决賣不告前人良狀繇緒處<lb/>
同掠罪太保高陽王雍議曰州處張廻專引盗律檢廻<lb/>
所犯本非和掠保證明然去盗遠矣今引以盗律之條<lb/>
處以和掠之罪原情究律實爲乖當如臣均之議知買<lb/>
掠良人者本無罪文何以言之羣盗強盗無罪從皆同<lb/>
和掠之罪故應不異明此自無正條引類以結罪臣鴻<lb/>
<pb n="KR3k0013_WYG_615-30a"/>
以轉賣流漂罪與掠等可謂罪人斯得案賊律云謀殺<lb/>
人而發覺者流從者五歳刑已傷及殺而還蘇者死從<lb/>
者流已死者斬從而加功者死不加功者流詳沉賤之<lb/>
與身死漂流之與腐骨一存一亡爲害孰甚然賊律殺<lb/>
人者有首從之科盗之賣買無唱和差等謀殺之與和<lb/>
掠同是良人應爲准例所以不引殺人减之降從強盗<lb/>
之一科縱令謀殺之與強盗俱得爲例而以從輕其義<lb/>
安在又云知人良掠盗之物而故買者以隨從論此明<lb/>
<pb n="KR3k0013_WYG_615-30b"/>
禁暴掠之原遏姦盗之本非謂市之於親尊之手而同<lb/>
之於盗掠之刑竊謂五服相賣俱是良人所以容有差<lb/>
等之罪者相去掠盗理遠故從親疏爲差級尊卑爲輕<lb/>
重依律諸共犯罪皆以發意爲首明賣買之元有繇魁<lb/>
末之坐宜定若羊皮不云賣則廻無買心則羊皮爲元<lb/>
首張廻爲從坐首有活刑之科從有極黜之戾推之憲<lb/>
律法刑無據買者之罪宜各從賣者之坐又羣臣鴻之<lb/>
議有從他親屬買得良人而復眞賣不語後人申狀者<lb/>
<pb n="KR3k0013_WYG_615-31a"/>
處同掠罪既一爲婢賣與不賣俱非良人何必以不賣<lb/>
而可原轉賣爲難恕張廻之愆宜鞭一百賣子𦵏親孝<lb/>
誠可美而表賞之議未聞刑罰之科已降恐非敦風厲<lb/>
俗以徳導民之謂請免羊皮之罪公酬賣直詔曰羊皮<lb/>
賣女𦵏母孝誠可嘉便可特原張廻雖買之於父不應<lb/>
轉賣可刑五歳<lb/>
裴延儁爲廷尉卿孝明熈平中有冀州妖賊延陵王買<lb/>
負罪逃亡赦書斷限之後不自歸首延儁上言法律例<lb/>
<pb n="KR3k0013_WYG_615-31b"/>
諸逃亡赦書斷限之後不自歸首者復罪如初依律賊<lb/>
謀叛大逆處買梟首其延陵法權等所謂月光童子劉<lb/>
景暉者妖言惑衆事在赦後亦合死坐正崔纂以爲景<lb/>
暉云能變爲蛇雉此乃傍人之言雖殺暉爲無理恐赦<lb/>
暉復惑衆是以依違不敢專執當今不諱之朝不應行<lb/>
無罪之戮景暉九歳小兒口尚乳臭舉動云爲並不關<lb/>
已月光之稱不出其口皆姦吏無端横生粉墨所謂爲<lb/>
之者巧殺之者能若以妖言惑衆據律應死然赦令之<lb/>
<pb n="KR3k0013_WYG_615-32a"/>
後方顯其事律令之外更求其罪赦律何以取信於天<lb/>
下天下焉得不疑於赦律乎書曰與殺無辜寜失有罪<lb/>
又案法例律八十已上八歳已下殺傷論坐者上請議<lb/>
者謂悼耄之罪不用此律愚以老智如尚父少惠如甘<lb/>
羅此非常之士可如其議景暉愚小自依凡律靈太后<lb/>
令曰景暉既經恩宥何得議加横罪如奏<lb/>
李瑒爲司徒主簿時司州表河東郡民李憐坐行毒藥<lb/>
案以死坐其母訴稱一身年老更無期親例合上請檢<lb/>
<pb n="KR3k0013_WYG_615-32b"/>
籍不謬未及判申憐母身衰州斷三年服終後乃行决<lb/>
司徒法曹叅軍許琰謂州判爲允瑒駮曰案法例律諸<lb/>
犯死罪若祖父母父母年七十已上無成人子孫旁無<lb/>
朞親者具狀上請流者鞭笞留養其親終則從流不在<lb/>
原赦之例檢上請之言非應府州所决殺人者斬妻子<lb/>
流計其所犯實重餘憲准之情律所虧不淺且憐既懐<lb/>
酖毒之心謂不可叅憐人伍計其母在猶宜闔門投畀<lb/>
况今死也引以三年之禮乎且給假殯葬足示仁寛今<lb/>
<pb n="KR3k0013_WYG_615-33a"/>
以卒哭不合更延依律處斬流其妻子實足誡彼氓庶<lb/>
肅是刑章尚書蕭寶寅奏從瑒執詔從之<lb/>
辛雄爲尚書三公郎神龜中廷尉少卿袁飜以犯罪之<lb/>
人經恩競訴枉直難明遂奏曽染風聞者不問曲直推<lb/>
爲獄成悉不斷理詔令門下尚書廷尉議之雄議曰春<lb/>
秋之義不幸而失寜僭不濫僭則失罪人濫乃害善人<lb/>
今議者不忍罪姦吏使出入縱情令君子小人薫蕕不<lb/>
别豈所謂賞善罰惡慇懃隱䘏者也仰尋周公不減流<lb/>
<pb n="KR3k0013_WYG_615-33b"/>
言之愆俯惟釋之不加驚馬之辟所以大小用情貴在<lb/>
得所失之千里差在毫釐雄久執案牘數見疑訟職掌<lb/>
三千願言者一曰御史所糾有注其逃走者及其出訴<lb/>
或爲公使本曹給過所有指不如推簡文案灼然者雪<lb/>
之二曰御史赦前注獲見贓不辯行主名簡無賂以置<lb/>
直之主宜應洗復三曰經拷不引傍無三證比以獄案<lb/>
既成因即除削或有據今奏復者與奪不同未獲爲通<lb/>
例又湏定何如得爲證人若必湏三人對見受財然後<lb/>
<pb n="KR3k0013_WYG_615-34a"/>
成證則於理太寛若傳聞即爲証則於理太急今請以<lb/>
三賕後三人俱見物及証伏顯著准以爲驗四曰赦前<lb/>
斷事或引律乖錯使除復失𠂻雖案成經赦宜追從律<lb/>
五曰經赦除名之後或邀駕訴枉被㫖重究或訴省稱<lb/>
寃爲奏更簡事付有司未被研判遂遇恩宥如此之徒<lb/>
謂不得異於常格依前案爲定若有合拷究已復之流<lb/>
請不追奪六曰或受辭下簡反復使鞫獄証占分明理<lb/>
合清雪未及告案忽逢恩赦若從証占而雪則違正格<lb/>
<pb n="KR3k0013_WYG_615-34b"/>
如除其名罪濫潔士以罪湏案成雪以占定若拷未畢<lb/>
格及要証一人不集不得爲占定古人雖患察獄不精<lb/>
未聞知寃而不理今之所陳寔士師之深疑朝夕之急<lb/>
務願垂察焉詔從雄議<lb/>
高謙之爲廷尉丞正光中尚書左丞元孚慰勞蠕蠕返<lb/>
被拘留及蠕蠕大掠而還置孚歸國事下廷尉卿及監<lb/>
以下謂孚無坐唯謙之以孚辱命以流罪尚書同卿執<lb/>
詔可謙之奏<lb/>
<pb n="KR3k0013_WYG_615-35a"/>
崔纂爲尚書三公郎中神龜中蘭陵公主駙馬都尉劉<lb/>
輝坐與河隂縣民張智夀妹容妃陳慶和妹慧猛姦亂<lb/>
躭惑毆主傷胎輝懼罪迯亡門下處奏各入死刑智夀<lb/>
慶和並以知情不加防限處以流坐詔曰容妃慧猛恕<lb/>
死髠鞭付宫餘如奏纂執曰伏見㫖募若獲劉輝者職<lb/>
人賞二階白民聽出身進一階厮役奴婢爲良案輝無<lb/>
叛逆之罪賞司返入劉宣明之格又尋門下處案以容<lb/>
妃慧猛與輝私姦兩情躭惑今輝挾忿毆主傷胎雖無<lb/>
<pb n="KR3k0013_WYG_615-35b"/>
正條罪合極法並處入死其智夀等二家配燉煌爲兵<lb/>
天慈廣被不即依决雖恕其命竊謂未可失律令高皇<lb/>
帝所以治天下不爲喜怒増减不繇親疎改易案鬭律<lb/>
祖父母父母忿怒以兵刃殺子孫者五歳刑毆殺者四<lb/>
歳刑若心有愛憎而故殺者各加一等雖王姬下䧏貴<lb/>
殊常妻然人婦之孕不得非子又依永平四年先朝舊<lb/>
格諸刑流及死皆首罪判定後决從者事必因本以求<lb/>
支獄若以輝逃避便應懸處未有捨其首罪而成其末<lb/>
<pb n="KR3k0013_WYG_615-36a"/>
愆流死叅差或時未允門下中禁大臣職在敷奏昔邴<lb/>
吉爲相不存鬭斃而問牛喘豈不以司别故也案容妃<lb/>
等罪止於姧私若擒之穢席衆証分明即律科處不越<lb/>
刑坐何得同宫掖之罪齊奚官之役案知夀口訴妹適<lb/>
司士叅軍羅顯貴已生二女於其夫則他家之母若有<lb/>
失度罪在於夫舋非兄弟昔魏晉未除五族之刑有免<lb/>
子戮母之坐何曽諍之謂在室之女從父母之刑已醮<lb/>
之婦從夫家之戮斯乃不刋之令軌古今之通議律朞<lb/>
<pb n="KR3k0013_WYG_615-36b"/>
親相隱指謂凡罪况姧私之醜得以同氣相証論刑過<lb/>
其所犯語情又乖律憲案律罪無相緣之坐不可借輝<lb/>
之忿加兄弟之刑夫刑人於市與衆棄之爵人於朝與<lb/>
衆共之明不私於天下無欺於耳目何得以正刑書施<lb/>
於四海刑名一失駟馬不追既有詔㫖依即行下非律<lb/>
之案理宜更請尚書元脩議以爲昔哀姜悖禮於魯齊<lb/>
侯取而殺之春秋所譏又夏姬罪盗於陳國但責徴舒<lb/>
而不非父母明婦人外成犯法之愆無關本屬况出適<lb/>
<pb n="KR3k0013_WYG_615-37a"/>
之妹舋及兄弟乎右僕射游肇奏言臣等謬参樞轄獻<lb/>
替是司門下出納謨明常則至於良奸犯法職有司存<lb/>
劾罪結案本非其事容妃等姦狀罪至於刑並處極法<lb/>
准律未當出適之女坐及其兄推據典憲理寔爲猛又<lb/>
輝雖逃刑罪非孥戮募同大逆亦謂加重乖律之案理<lb/>
宜陳情乞付有司重更詳議詔曰輝悖法亂理罪不可<lb/>
縱厚賞懸募必望擒獲容妃慧猛與輝私亂因此躭惑<lb/>
致至非常此而不誅將何懲肅且已醮之女不應坐及<lb/>
<pb n="KR3k0013_WYG_615-37b"/>
昆弟但智夀慶和知妹姦情初不防禁招引劉輝共成<lb/>
淫醜敗風穢俗理深其罰特勑門下結獄不拘常司豈<lb/>
得一同常例不爲通准且古有詔獄寜復一歸大理而<lb/>
尚書治本納言所屬弗究悖理之淺深不詳損化之多<lb/>
少違彼義途茍存執憲殊乖任寄深合罪責崔纂可免<lb/>
印都官尚書悉奪祿一時<lb/>
孫騰爲侍中自孝昌以後天下淆亂法令不常或寛或<lb/>
猛及爾朱擅權輕重肆意在官者多以深酷爲能至遷<lb/>
<pb n="KR3k0013_WYG_615-38a"/>
京鄴畿羣盗頗起有司奏立嚴制諸強盗殺人者首從<lb/>
皆斬妻子同籍配爲樂户其不殺人及贓不滿五疋魁<lb/>
首斬從者死妻子亦爲樂戸小盗贓滿十疋已上魁首<lb/>
死妻子配驛從者流騰上言謹詳法若畫一理尚不二<lb/>
不可喜怒繇情而致輕重案肆公私刼盗罪止流刑而<lb/>
比執事若違好爲穿鑿律令之外更立餘條通相糾之<lb/>
路班捉獲之賞斯乃刑書徒設獄訟更煩法令滋章盗<lb/>
賊多有非所謂不嚴而治遵守典故者矣臣以爲昇平<lb/>
<pb n="KR3k0013_WYG_615-38b"/>
之美義在省刑陵遲之弊必繇峻法是以漢約三章天<lb/>
下歸徳秦酷五刑率土瓦解禮訓君子律禁小人舉罪<lb/>
定名國有常辟至如𤯝災肆赦怙終賊刑經典垂言國<lb/>
朝成範隨時所用各有司存巨細滋煩令民預僃恐防<lb/>
之彌堅攻之彌甚請諸犯盗之人悉准律令以明常憲<lb/>
庶使刑殺折𠂻不得棄本從末詔從之天平後遷移草<lb/>
創百司多不奉法貨賄公行興和初齊文襄入輔朝政<lb/>
以公平肅物大改其風至孝静武定中法令嚴明四海<lb/>
<pb n="KR3k0013_WYG_615-39a"/>
知治矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_615-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷六百十五<lb/>
</p>
<p>
</p>
  </div>
</body>
</text>
</TEI>
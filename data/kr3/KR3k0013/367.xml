<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百六十七</head>
    <p>
<pb n="KR3k0013_WYG_367-1a"/>
欽定四庫全書<lb/>
　册府元龜卷三百六十七　宋　王欽若等　撰<lb/>
　　將帥部<lb/>
　　　機畧第七<lb/>
唐王甫代宗時武將也廣徳元年十月吐蕃犯長安甫<lb/>
誘長安惡少數百人集六街皷於朱雀街大皷之吐蕃<lb/>
聞之震懾乘夜而遁初吐蕃既立廣武王承宏將刼京<lb/>
城士女工匠整隊伍還蕃及是聞皷聲謂有變乃狼狽<lb/>
<pb n="KR3k0013_WYG_367-1b"/>
奔潰<lb/>
段秀實代宗大歴初為邠寧節度馬璘都虞候璘既奉<lb/>
詔徙鎮涇州其士衆嘗自四鎮北庭赴難中原僑居驟<lb/>
移頗積勞怨刀斧將王童之因人心搖動以為亂或告<lb/>
其事且曰候嚴禁鼓為約矣秀實乃召鼓人陽怒失節<lb/>
且戒曰每更籌盡必來報每白之輒延數刻四更畢而<lb/>
曙籌既差互童之亂不能作明日吿者復曰今夜將焚<lb/>
藁塲期救火者同作亂秀實便嚴加警僃夜半火發乃<lb/>
<pb n="KR3k0013_WYG_367-2a"/>
使令於軍中曰救火者斬童之居外營請入救火不許<lb/>
明日斬之捕殺其黨凢十餘人以徇曰敢後徙者族於<lb/>
是遷涇州<lb/>
張光晟為振武軍使德宗建中元年八月光晟殺廻紇<lb/>
之歸國者初廻紇前後繼至有九姓胡雜之通名廻紇<lb/>
凡千餘人納馬于唐而徴其懸估畱京師或十數年資<lb/>
産極厚嘗為暴横有司不能禁止大歴十一年廻紇襲<lb/>
振武使攻東陘越代及忻至于太原大殺掠以還十四<lb/>
<pb n="KR3k0013_WYG_367-2b"/>
年復脩舊好使其帥突董統還其國貲貨甚殷及振武<lb/>
畱數月厚求給養日食肉千斤他費稱是光晟苦之<hi>一云</hi>
<hi>廻紇突董梅錄領衆并雜種胡等自京師還國輿載金帛相屬於道光晟訝其裝槖頗多潛令驛吏以長錐刺</hi>
<hi>之則皆引致京師婦人也</hi>㑹可汗頓莫賀新立盡殺九姓胡人皆恐<lb/>
懼不敢還多道亡突董部之益峻羣胡迫急乃宻獻計<lb/>
於光晟請盡殺廻紇之種若以兵臨則胡人拱手不敢<lb/>
相抗光晟喜諾焉乃表獻䇿曰廻紇本人非多比助其<lb/>
彊者羣胡耳今聞其國方亂頓莫賀新立未得衆移地<lb/>
<pb n="KR3k0013_WYG_367-3a"/>
徤有孽子及宰相梅録各將數千人方相圖未服且兵<lb/>
非利不往人非財不聚虜無財利一亂不可定夫撫弱<lb/>
攻昧取亂侮亡者聖人之道陛下不以此時乗之而復<lb/>
歸其人奉其幣此真所謂借冦兵而齎盗糧者也請盡<lb/>
殺之光晟乃使將校過其門陽不為禮突董果怒執而<lb/>
鞭之光晟乃勒兵圍擁廻紇并羣胡皆殺之收駞馬數<lb/>
千繒錦十餘萬獨留二胡為證且告曰廻紇抶辱大將<lb/>
乃謀陷振武胡有宻言者故先事誅之帝徴光晟還以<lb/>
<pb n="KR3k0013_WYG_367-3b"/>
彭合芳代焉且使中官王嘉祥與㢠廻紇使聿逹午偕往<lb/>
致其意<lb/>
朱滔為幽州畱後建中初成德軍李寶臣死其子惟岳<lb/>
謀襲父位滔與成徳軍節度使張孝忠征之大破惟岳<lb/>
於束鹿滔命偏帥守束鹿進圍深州惟岳乃統萬餘衆<lb/>
及田悅援兵圍束鹿惟岳將王武俊以騎三千方陣横<lb/>
進滔繪帛為狻猊象使猛士百人蒙之皷譟奮馳賊馬<lb/>
驚亂隨擊大破之惟岳焚營而遁<lb/>
<pb n="KR3k0013_WYG_367-4a"/>
嗣曹王臯為江南西道節度觀察建中初李希烈反賊<lb/>
樹堡柵於蔡山臯度峻險不可攻乃聲言西取蘄州理<lb/>
戰艦分兵傍南涯與舟師泝江而上賊以老弱守柵引<lb/>
軍循江隨戰艦南北與臯兵相直去蔡山三百里賊亦<lb/>
隨之乃令徒兵悉登舟廻舟順流東下不一日乃拔蔡<lb/>
山柵賊亦還兵救柵間一日方至又大破之因進攻蘄<lb/>
遂拔之降其將李良復至黄州斬首千餘級軍益振<lb/>
馬燧為河東節度使建中三年加魏博招討使討田悦<lb/>
<pb n="KR3k0013_WYG_367-4b"/>
悦求救於淄青恒冀燧軍次於漳水悦遣將王光進以<lb/>
兵守長橋築月城以為固軍不得渡燧乃於下流以兵<lb/>
車數百乘維以鐡鏁絶中流實以土囊以遏水水稍淺<lb/>
諸軍畢渡是時糧少悦深壁不戰欲老燧師燧令諸軍<lb/>
持十日糧進次倉口與悦等夾洹水而軍李抱真等問<lb/>
曰糧少深入何也燧曰糧少利速戰兵法善於致人而<lb/>
不致於人今田悦與淄青恒三軍為首尾計欲不戰以老我<lb/>
師若分軍擊其左右兵少未可必破悦且來救是前後<lb/>
<pb n="KR3k0013_WYG_367-5a"/>
受敵也兵法所謂攻其必救固當戰也燧為諸公合而<lb/>
破之燧乃造三橋逾洹水日挑戰悦不敢出恒州兵自<lb/>
以軍少懼為燧所并引軍合於田悦燧又令於軍中曰<lb/>
悦死傷之餘安敢出戰彼所恃者淄青軍爾吾當先破<lb/>
納軍則田悦坐受降也淄青軍聞懼亦引軍合於田悦<lb/>
悦謂燧明日復挑戰乃伏兵萬人欲邀之燧乃令諸軍<lb/>
半夜皆食先鷄鳴時擊皷鳴角潛師傍洹水徑趨魏<lb/>
州令曰聞賊至即止為陣又令百騎鳴皷角留於後仍<lb/>
<pb n="KR3k0013_WYG_367-5b"/>
抱薪持火待軍畢發止鼓角匿其傍伺悦軍渡畢焚其橋軍<lb/>
行十數里悦乃率淄青二州兵歩騎四萬餘踰橋掩其<lb/>
後乘風縦火皷譟而進燧乃坐軍前除草斬榛棘廣百<lb/>
歩以為陣募勇士得五千餘人分為前列以俟賊至比<lb/>
悦軍至則火止氣乏力少衰乃縱擊之悦大敗時神䇿<lb/>
昭義河陽軍小却河東軍勝諸軍還鬭合擊又大破之<lb/>
廹洹水悦軍走橋橋已焚矣悦軍亂赴水斬首二萬殺<lb/>
賊大將孫晉卿安墨啜生獲三千餘人溺死者不可勝<lb/>
<pb n="KR3k0013_WYG_367-6a"/>
數淄青軍殆盡死者相枕藉三十里悦收兵得千餘人<lb/>
夜走至魏州<lb/>
伊慎為蘄州刺史充江南西道節度都知兵馬使建中<lb/>
末車駕在梁洋鹽鐵使包佶以金幣泝江將進獻次於<lb/>
蘄口賊已屠汴州遣驍將杜少誠將歩騎萬餘來冦蘄<lb/>
黄以絶江道慎兵七千遇於永安戍慎列樹三柵相去<lb/>
纔數里偃旗卧皷於中柵少誠至分兵而圍之軍伍未<lb/>
定中柵聲皷三柵悉兵以擊賊軍大亂少誠脱身以免<lb/>
<pb n="KR3k0013_WYG_367-6b"/>
斬級不可勝數江路遂通<lb/>
渾瑊建中末從徳宗幸奉天為行在都虞候朱泚至乃<lb/>
出軍戰于城東王師不利賊遂乘勝奔突將入官軍與<lb/>
賊隔門相持自卯至午殺傷頗甚門内有草車數乘瑊<lb/>
乃令虞候高固等推車塞門焚之以禦乘火力鬭賊衆<lb/>
遂退然重圍已合大脩攻具以僧法堅為匠師造雲橋<lb/>
成闊數十丈下以拒輪為脚推之使前施濕氊生牛革<lb/>
多懸水囊以為障直指城東北隅兩傍搆木為廬覆以<lb/>
<pb n="KR3k0013_WYG_367-7a"/>
牛革廻環相屬負土運薪於其下以填壕塹矢石不能<lb/>
傷城中恟懼相顧失色瑊與防城使侯仲莊揣雲橋來路<lb/>
先鑿地道下可深丈餘上積馬糞深五六尺次二日即令<lb/>
爇火次一日復下柴薪夜燒之平明火焰髙於城壘是時<lb/>
北風正急賊乃隨風推橋以薄城下賊三千餘人相繼而<lb/>
登城上士卒皆久寒餒又少甲胄瑊但感激誡厲之以饑<lb/>
弱之衆當劇賊之鋒雖力戰應敵人憂不濟公卿已下<lb/>
仰首祝天賊徒至地道所橋脚偏陷不能進須㬰風廻<lb/>
<pb n="KR3k0013_WYG_367-7b"/>
熖轉雲橋焚為灰燼賊焚死者數千城中歡聲振地<lb/>
馬勛為梁州禆將興元元年二月德宗在奉天欲移幸<lb/>
梁洋時山南西道節度使嚴震遣兵五千至盩厔以<lb/>
俟南幸其將張用誠隂謀背叛輸欵李懷光朝廷憂<lb/>
之㑹勛至帝臨軒與之謀勛曰臣請計日至山南取<lb/>
節度符召之即不受召臣當斬其首以復命帝喜曰<lb/>
幾日當至勛尅日時而奏帝勉勞而遣之勛既得震符<lb/>
及壯士五人偕行既入駱谷用誠以為未知其叛以數<lb/>
<pb n="KR3k0013_WYG_367-8a"/>
百騎迓勛勛與俱之𫝊舍用誠左右森然勛曰天寒且<lb/>
休軍士軍士皆退勛乃令人多焚草以誘之軍士皆爭<lb/>
附火勛乃從容出懷中符示之曰大夫召君用誠惶駭<lb/>
起走壯士自背束其手而擒之不虞用誠之子居後引<lb/>
刃斫勛勛左右遽承其臂刀不甚下㣲傷勛首遂格殺<lb/>
其子而仆用誠於地令壯士跨其腹以刃擬其喉曰聲<lb/>
則死之勛即馳就其營軍士已被甲執兵矣勛大言汝<lb/>
等父母妻孥皆在梁州一朝棄之從人謀反將欲滅汝<lb/>
<pb n="KR3k0013_WYG_367-8b"/>
族耶大夫使我取張用誠不問汝輩乃何為乎衆讋伏<lb/>
於是縳用誠送洋州震杖殺之拔其貳使總其衆勛以<lb/>
藥自封其來復命愆約半日帝頗憂之及勛至甚悦<lb/>
李晟為神䇿行營節度使興元元年德宗在梁洋晟令<lb/>
判官張彧攝京兆尹權知府事權署官吏四十餘人徵<lb/>
斂芻粟數日山積號令軍士以收復宫闕為志自鑾駕<lb/>
南幸河中李懷光脅奪諸軍士馬頗衆朱泚兵亦未衰<lb/>
晟以孤軍中立財力未集恐為二盗所併乃卑詞厚意<lb/>
<pb n="KR3k0013_WYG_367-9a"/>
偽致誠於懷光外示推崇之實内輯兵賦以濟其志旬<lb/>
日之後軍用整備懷光患之稍移軍涇陽與朱泚約同<lb/>
滅晟晟致書懷光冀其感寤懷光得書雖慙懼然兇愎<lb/>
之性終不能悛晟懼為所併乃宻疏請徙軍東渭橋帝<lb/>
不許懷光為亂益急時鄜坊節度使李建徽神策將楊<lb/>
惠元及晟與懷光聨營晟以事迫㑹有中使過晟營乃<lb/>
令軍曰奉命徙屯渭橋乃為陣而行至渭橋不數日懷<lb/>
光果逐建徽惠元而刼其兵建徽走免惠元死於好畤<lb/>
<pb n="KR3k0013_WYG_367-9b"/>
晟軍東渭橋大陳兵告以收復之事衆皆奮躍㑹將吏<lb/>
數輩自賊逃來言朱泚分離可滅之狀軍士增氣先是<lb/>
賊將姚令言及偽中丞崔宣咸使人來覘發軍之期悉<lb/>
為候騎所得及是晟陳師引覘者示之謂曰爾報諸賊<lb/>
勉力自固無不忠於賊也各飲之酒給錢而遣之仍遺<lb/>
宣書令其善守乃移牒渾瑊駱元光尚可孤等尅期齊<lb/>
進初晟將收復㑹諸將議其方畧皆欲先收外城既有<lb/>
府縣坊市以助軍威然後北清宫闕賊既失衆心必揺<lb/>
<pb n="KR3k0013_WYG_367-10a"/>
動乘其危變不勞而克晟獨曰先收外城則街衢隘狹<lb/>
人家駢比賊必設伏與王師格戰如此則兵冇勝負賊<lb/>
退守宫城又須攻擊賊利則薄吾軍不利則害及百姓<lb/>
吾未見其利且賊重兵精甲皆在苑中當須先抵苑墻<lb/>
衝其巢穴賊既敗散吾則皷行驅除彼救死不暇安能<lb/>
為患於宫闕如此賊擒而百姓免於驚擾矣議者皆伏<lb/>
晟後為鳳翔節度使貞元二年九月以吐蕃侵軼遣其<lb/>
將王佖夜襲賊營率驍勇三千人入汧陽城戒之曰賊<lb/>
<pb n="KR3k0013_WYG_367-10b"/>
之大衆當過城下慎無擊其首尾首尾雖敗其中軍力<lb/>
全若合勢攻汝必受其弊但俟其前軍已過見五方旗<lb/>
虎豹衣則其中軍也突其不意可建奇功佖如言出擊<lb/>
之賊衆果敗副將史庭玉力戰死之辛亥吐蕃二萬餘<lb/>
冦鳯翔城下晟出兵禦之一夕而退<lb/>
劉𤣥佐徳宗貞元中為汴宋節度善用智計每李納遣<lb/>
使至𤣥佐必厚重贈之飾以美女恣其逰娯故多得其<lb/>
隂事常先為之僃故納深憚之<lb/>
<pb n="KR3k0013_WYG_367-11a"/>
李愬為唐鄧節度使元和十二年冬討淮西愬圍蔡州<lb/>
吳房縣斬首千餘級賊衆遂退或勸愬曰乘其退可遂<lb/>
拔吳房愬曰取之則賊必合勢而固其穴不如留之使<lb/>
分其力初髙霞寓袁滋相次貶逐乃以愬為唐鄧節度<lb/>
愬至唐州或以其下不肅為言愬曰賊方安袁尚書之<lb/>
寛易吾不欲使其改僃也又以其覆敗之餘人皆懼戰<lb/>
乃紿其下曰天子知愬柔而忍耻故使撫養爾軰戰者<lb/>
非吾事也軍衆信而樂之愬又歸散其優樂未嘗舉宴<lb/>
<pb n="KR3k0013_WYG_367-11b"/>
士卒傷夷者親自撫之賊以常敗辱二帥又以愬名位<lb/>
非所畏憚者不甚增其僃愬沉勇長算推誠待士故能<lb/>
用其卑弱之勢出賊不意居半歲知人可用乃謀襲蔡<lb/>
州表請濟師詔以河中鄜坊騎士三千以益之㑹賊將<lb/>
吳秀琳以文成柵三千人請降愬獨出至柵下與之語<lb/>
親釋其縳署為都將秀琳感恩因吐誠言於愬曰若欲<lb/>
破賊須李祐某無能為也祐者賊之驍將有膽計嘗侮<lb/>
易官軍去來不可僃愬召其將史用誠誡之曰今祐以<lb/>
<pb n="KR3k0013_WYG_367-12a"/>
衆來穫麥於張柴爾可以三百騎伏旁林中又使搖斾<lb/>
於前示將焚其麥者祐素易我軍必輕而來逐爾以輕<lb/>
騎搏之必獲祜誠如愬計擒祐而還官軍嘗苦祐皆請<lb/>
速殺之愬不聴又解其縳而客禮之初李愬之入蔡州<lb/>
自張柴行七十里比至懸瓠城夜半雪愈甚城傍有鵝<lb/>
鴨池愬令驚擊之以雜其聲<lb/>
梁氏叔琮唐末為晉州節度使初太祖屯軍於岐下晉<lb/>
軍潛襲絳州前軍不利晉軍恃勝而攻臨汾叔琮嚴設<lb/>
<pb n="KR3k0013_WYG_367-12b"/>
僃禦乃於軍中選壯士二人深目虬鬚貎如沙陀者令<lb/>
就襄陵縣牧馬於道周蕃冦見之不疑二人因雜其行<lb/>
間俄而伺隙各擒一蕃兵而來晉軍大驚且疑有伏兵遂<lb/>
退據蒲縣時太祖遣朱友寧兵數萬赴應悉委叔琮節<lb/>
制旣至諸將皆欲休軍叔琮曰若然則賊又遁矣遁則<lb/>
何功焉因夜出潛師截其歸路遇晉軍游騎數百盡殺<lb/>
之遂攻其壘拔之後為保大軍節度使圍晉陽誡衆曰<lb/>
有病者殺而焚之三軍咸稱不病因選精卒殿後徐而<lb/>
<pb n="KR3k0013_WYG_367-13a"/>
退之至石㑹闗留數馬及旌旗虚設于髙岡之上晉人<lb/>
疑有伏兵遂不敢追時皆服其謀也<lb/>
劉鄩唐末為淄州刺史淄青行軍司馬襲取兖州鄩遣<lb/>
細人詐為鬻油者覘兖城虚實及出入之所視羅城下<lb/>
一水竇可以引衆而入遂誌之鄩乃告青帥王師範請<lb/>
歩兵五百宵自水竇銜枚而入一夕而定末帝時為開<lb/>
封尹遥領鎮南軍節度使朝廷分相魏為兩鎮遣鄩率<lb/>
大軍屯南樂尋以精兵萬人自洹水移軍魏縣晉王來<lb/>
<pb n="KR3k0013_WYG_367-13b"/>
覘鄩設伏於河曲叢木間俟晉王至大譟而進圍之數<lb/>
匝殺獲甚衆晉王僅以身免鄩乃潛師繇黄澤西趨太<lb/>
原將行慮為晉軍所追乃結芻為人縳旗於上以驢負<lb/>
之循堞而行將數日晉人方覺軍至樂平㑹霖雨積旬<lb/>
師不克進鄩即整衆旋<lb/>
王重師唐末為潁州刺史從太祖攻濮州縦兵壞其墉<lb/>
濮人因屯火塞其壞壘煙焰亘空人莫敢越重師方苦<lb/>
金瘡卧于軍次諸將或勉之乃躍起命將士悉取軍氊<lb/>
<pb n="KR3k0013_WYG_367-14a"/>
罽投水中擲於火上重師然後率精鋭持短兵突入諸<lb/>
軍踵之濮州乃陷<lb/>
宻王友倫唐末為右武衛將軍太祖征兖鄆友倫勒所<lb/>
部兵收聚糧榖以濟軍須幽滄軍至内黄友倫以前鋒<lb/>
夜渡河擊賊奪馬千匹擒斬甚衆因引兵往八議闗卒<lb/>
逢晉軍萬餘騎友倫乃分布兵士多設疑軍因聲皷誓<lb/>
衆士伍奮躍追斬數十里<lb/>
劉仁恭鎮幽州素知契丹軍勢情偽選將練兵乗秋深<lb/>
<pb n="KR3k0013_WYG_367-14b"/>
入踰摘星嶺討之霜降秋暮即燔塞下野草以困之馬<lb/>
多饑死即以良馬賂仁恭以市牧地<lb/>
劉守光戍平州契丹舍利王子率萬騎攻之守光偽與<lb/>
之和張幄幕於城外以饗之羣蕃就席伏甲起擒舍利<lb/>
入城羣蕃聚哭請納馬五千以贖之不許欽德乞盟納<lb/>
賂以求之自是十餘年不敢犯塞<lb/>
後唐李嗣昭為昭義軍節度天祐七年從莊宗南伐胡<lb/>
栁之役周徳威軍不利師無行列至晩方集汴人五六<lb/>
<pb n="KR3k0013_WYG_367-15a"/>
萬登土山衆懼形於色莊宗欲收軍據營詰旦決戰嗣<lb/>
昭曰賊無營壘去臨濮數舍日已晡晩皆有歸心但以<lb/>
精騎撓之無令反斾晡後進擊破賊必矣我若收軍據<lb/>
寨賊入濮州俟彼整緝復來殆難與敵帝曰㣲兄言幾<lb/>
敗吾事乃與軍校主王建及為犄角大破賊軍俘斬萬<lb/>
級由是我軍復振<lb/>
王建及為衛軍都校天祐七年王師攻魏州魏人夜出<lb/>
犯我營建及設伏待之扼其歸路盡殪之汴將劉鄩之<lb/>
<pb n="KR3k0013_WYG_367-15b"/>
營莘縣月餘不出忽一旦出急兵攻鎮定之營軍中騰<lb/>
亂建及率銀槍勁兵千人赴之擊敗汴軍進奔至其壘<lb/>
十七年梁軍圍徳勝城百道齊攻又以蒙衝戰艦斷其<lb/>
津渡莊宗陣於北岸津路不通守將氏延賞告矢石將<lb/>
盡莊宗積錢帛於軍門募能破賊船者於是獻伎者數<lb/>
十或言能吐火焚舟或言能游水破艦或言能禁呪兵<lb/>
刄悉命試之卒無成效城中危急所争晷漏虎臣不能<lb/>
勇智士不能謀莊宗憂形於色建及擐甲而進曰賊帥<lb/>
<pb n="KR3k0013_WYG_367-16a"/>
傾巢昧死冀茲一舉如我師不南則彼為得計今豈可<lb/>
限一衣帶水而縱敵憂君今日勝負臣當効命遂以巨索<lb/>
聨舟十艘選効節勇卒三百人持斧被鎧鼓枻而行中<lb/>
流擊之賊樓船三層處蒙以牛革縣板如睥睨之制我<lb/>
船將近流矢雨集建及率持斧者入賊蒙衝間斬其竹<lb/>
䌫破賊懸楯以矟刺之因於上流取甕數百以木夾口<lb/>
竹笮維之又以巨索牽制積芻薪於其上灌脂沃膏火<lb/>
發亘天别維巨艦中實甲士乗烟皷譟賊斷紲而下沉<lb/>
<pb n="KR3k0013_WYG_367-16b"/>
溺者大半我軍繇是得渡帝曰周瑜得黄葢而挫曹公<lb/>
吾有建及卒破賊艦奇才猛將何代無之<lb/>
周德威為振武軍節度使天祐七年汴將王景仁軍八<lb/>
萬次栢鄉鎮州王鎔告難莊宗遣徳威赴之德威率騎<lb/>
兵致師於栢鄉設伏於村塢間令三百騎以壓汴營王<lb/>
景仁悉其衆結陣而來徳威轉戰而退汴軍因而乗之<lb/>
於髙邑南時步軍未成列徳威陳騎河上以抗之亭午<lb/>
兩軍皆陳莊宗問戰時徳威曰汴軍氣盛可以勞逸制<lb/>
<pb n="KR3k0013_WYG_367-17a"/>
之造次校力殆難與敵古者師行不踰一舍蓋慮糧餉<lb/>
不給士有饑色今賊逺來決戰縱挾糗糧亦不遑食晡<lb/>
晩之後饑渇内侵戰陣外逼士心既倦將必求退乘其<lb/>
勞弊以生兵制之縱不大敗偏師必喪以臣所籌利在<lb/>
晡晩諸將皆然之時汴軍以魏博之人為右廣宋汴之<lb/>
人為左廣自未至申陣勢稍却德威麾軍呼曰汴軍走<lb/>
矣塵埃漲天魏人收軍漸退莊宗與史建瑭安金全等<lb/>
因衝其陣夾攻之大敗汴軍殺戮殆盡王景仁李思安<lb/>
<pb n="KR3k0013_WYG_367-17b"/>
僅以身免十年冬汴軍劉鄩乗虚冦太原時德威在幽<lb/>
州徑以五百騎馳入土門聞鄩軍至樂平不進德威徑<lb/>
至南宫以候汴軍初鄩欲據臨清以扼鎮定轉餉之路<lb/>
行次陳宋口徳威遣將擒數十人皆倳刄於背縶而遣<lb/>
之既至謂劉鄩曰周侍中已據宋城矣德威其夜急騎<lb/>
扼臨清劉鄩乃入貝州是時徳威若不至則勝負未可<lb/>
知也十五年我師營麻口渡將大舉以定汴州德威自<lb/>
幽州率本軍至十二月二十三日軍次胡栁詰旦騎報<lb/>
<pb n="KR3k0013_WYG_367-18a"/>
曰汴軍至矣莊宗使問戰僃徳威奏曰賊倍道而來未<lb/>
成營壘我營柵已固守僃有餘既深入賊疆須決萬全<lb/>
之䇿此去大梁信宿賊之家屬盡在其間人之常情孰<lb/>
不以家國為念以我深入之衆抗彼激憤之軍不以方<lb/>
畧制之恐難必勝王但按軍保柵臣以騎軍疲之使彼<lb/>
不得下營際晩糧㸑不給進退無據因以乘之破賊之<lb/>
道也莊宗不從徳威遂戰没<lb/>
符存審為蕃漢馬歩都指揮使天祐九年莊宗討劉守<lb/>
<pb n="KR3k0013_WYG_367-18b"/>
光於幽州梁太祖因此北伐至于棗彊存審以騎軍三<lb/>
千屯于趙州初梁軍聲言五十萬存審以兵少不敵心<lb/>
頗憂之謂禆將趙行實曰朱公儻以五十萬來義軍少<lb/>
我作何禦待行實曰誠如是走入土門為上䇿存審曰<lb/>
賊軍未至難便從公之上䇿但得老賊在東别將西來<lb/>
尚可從容畫䇿不旬日楊師厚攻棗强賀徳倫冦蓨縣<lb/>
攻城甚急存審謂趙行實史建瑭曰吾王方事北面南<lb/>
鄙之事付我等數人今西道無兵蓨縣危急我等坐觀<lb/>
<pb n="KR3k0013_WYG_367-19a"/>
其弊何以自安老賊既下蓨城必西冦深冀不預為方<lb/>
畧則滋蔓難圖與公等輕騎而行偵其所向乃選精騎<lb/>
八百急趨信都扼下博橋道存審令史建瑭李都督分<lb/>
道擒生建瑭分麾下五百騎為五軍一軍之衡水一軍<lb/>
之南宫一軍之信都一軍之阜城自將一軍深入各命<lb/>
俘賊討芻糧者十人而㑹于下博橋翊日諸軍所至皆<lb/>
獲賊芻蕘者數百聚而殺之内緩縶一人令其逸去或<lb/>
教其去者云可以報朱公禡爾戰地礪爾戈矛晉王大<lb/>
<pb n="KR3k0013_WYG_367-19b"/>
軍至矣諸軍逸去者皆教以是言賊聞大駭李都督史<lb/>
建瑭各領百餘騎為賊旗幟服色與芻糧者相雜而行<lb/>
至暮及賀徳倫營門殺其門者縱火大呼俘斬而旋其<lb/>
芻蕘者斷手臂得歸皆言我兵大至朱温大駭遂命夜<lb/>
遁趨於貝郡蓨人持耰鋤白梃追擊汴軍收其輜車鎧<lb/>
仗不可勝計朱温先氣痼發動因是愈甚留貝州旬日<lb/>
不能乘肩輿疾作暴怒其將張正言許從實朱彦柔皆<lb/>
斬於軍門以其亡師蓨縣故也十七年七月梁將劉鄩<lb/>
<pb n="KR3k0013_WYG_367-20a"/>
尹浩冦同州先是河中節度使朱友謙以兵收復同州<lb/>
以其子令徳主畱務時友謙貌順友貞請同州節友貞<lb/>
怒其侵已不時與之遂絶友貞請麾節於我因授之友<lb/>
貞乃遣劉鄩與華州節度使尹浩帥兵冦同州塹其城<lb/>
友謙力不能救請師于我帝遣蕃漢馬歩總軍李存審<lb/>
昭義節度使李嗣昭代州刺史王建及帥師赴援九月<lb/>
王師大集於河中朝至夕渡時汴人不意王師速至劉<lb/>
鄩曰蒲人事晉心異貌恭假有乞師寧無猜審至於師<lb/>
<pb n="KR3k0013_WYG_367-20b"/>
行次舍倍道兼程計其行途未能及此李存審聞之笑<lb/>
謂軍吏曰兵法有出奇無窮者兵若自天而墜劉鄩善<lb/>
將何其昧哉汴人素輕蒲兵每遇遊騎挑戰必窮追襲<lb/>
存審初至率精甲千人内選二百處蒲人之間直壓賊<lb/>
壘賊出千騎結陣而追之遽見我師大駭而走獲賊騎<lb/>
五十而旋自是賊軍憚戰明日進軍朝邑時蒲中蒭粟<lb/>
暴貴糧餉不給駐軍浹旬人皆思戰李存審欲徐圖勝<lb/>
負不時聼從存審謂嗣昭曰我率偏師入㓂境蒲中久<lb/>
<pb n="KR3k0013_WYG_367-21a"/>
為賊有人心尚懐兩端事一差跌則吾屬無類且蒲人<lb/>
羸懦不可驅以爭鋒惟悉我師又衆寡不敵持久則資<lb/>
糧不足求戰則勝負難知每一揣謀令人鬚白公方畧<lb/>
如何嗣昭曰我數千里興兵與人解鬬儻無成績則失<lb/>
屬亡師今日良圖無踰急戰存審曰予所料度非不至<lb/>
此但同州南距渭河又數十里連接華州若逼動賊軍<lb/>
夾河結壘持久不戰以逸待勞俟我饋運不充蒲人離<lb/>
貳事生不測吾軰安歸不如示弱按兵侈其鬭志觀其<lb/>
<pb n="KR3k0013_WYG_367-21b"/>
進取然後決機軍士口譚未可取信嗣昭曰善又旬日<lb/>
望氣者言夜見西面黒氣如鬬雞之狀必有戰陣存審<lb/>
曰吾方欲决戰而形於氣象得非天贊我歟召嗣昭友<lb/>
謙聚謀下令軍中誡示所向遲明進軍距於賊壘賊罄<lb/>
壘而出蒲人在南我師在北騎軍既接蒲人小退賊呼<lb/>
曰冀王走矣為賊所躡嗣昭以精騎抗之大軍繼逼賊<lb/>
遂奔潰追斬二千級值夜劉鄩以餘衆保營自是閉壁<lb/>
不出居半月存審謂嗣昭曰予所料者懼劉鄩據渭結<lb/>
<pb n="KR3k0013_WYG_367-22a"/>
營持久待我今精兵亡敗退走無門戰窮摶人勿謂無<lb/>
事不如開其走路然後追奔因令王建及牧馬于沙苑<lb/>
劉鄩知之遂宵遁我師追及渭河棄鎧投仗相蹈藉所<lb/>
收輜重不可勝計劉鄩尹浩單騎獲免<lb/>
李存賢權典沁州天祐九年正月汴人將襲州城伏於<lb/>
城下存賢意其奸變遲明命守陴者皆皷譟如攻戰之<lb/>
勢賊謂我掩襲伏兵大駭因四面攻吾門分兵禦捍至<lb/>
午賊退<lb/>
<pb n="KR3k0013_WYG_367-22b"/>
閻寶為天平軍節度使天祐十四年從明宗援幽州敗<lb/>
契丹指陳方畧多中事機十五年胡栁之役諸軍逗撓<lb/>
汴軍登無石山其勢甚盛莊宗望之畏其不敵且欲保<lb/>
營寶進曰王深入敵境偏師不利王彦章騎軍已入濮<lb/>
州山下唯列歩兵向晩皆有歸志我盡鋭擊之敗走必<lb/>
矣今若引退必為所乘我軍未集更聞賊勝即不戰而<lb/>
自潰也凡决勝料勢决戰料情情勢已得斷在不疑今<lb/>
王之成敗在此一戰若不决戰設使餘衆渡河河朔非<lb/>
<pb n="KR3k0013_WYG_367-23a"/>
王有也王其勉之莊宗聞之聳聼曰㣲公幾失計即引<lb/>
騎大譟奮矟登山大敗汴人<lb/>
郭崇韜同光末為招討使伐蜀軍入大散闗崇韜以馬<lb/>
箠指山險謂魏王繼岌曰朝廷興師十萬已入此中儻<lb/>
不成功安有歸路今岐下飛輓才及旬日必須先取鳯<lb/>
州收其儲積方濟吾事乃令李嚴康延孝先馳書檄以<lb/>
諭偽鳯州節度使王承捷及大軍至承捷果以城降得<lb/>
兵八千軍儲四十萬次至故鎮偽命屯駐指揮使唐景<lb/>
<pb n="KR3k0013_WYG_367-23b"/>
思亦以城降得兵四千又下三泉得軍儲三十餘萬自<lb/>
是師無匱乏軍聲大振其招懐制置官吏補署師行籌<lb/>
畫軍書告諭皆出於崇韜繼岌承命而已<lb/>
康延孝為保義軍節度使四川行營先鋒使延孝既收<lb/>
綿州蜀主王衍斷綿江浮梁而去水深無舟檝可渡延<lb/>
孝謂招撫使李嚴曰吾懸軍深入利在急兵乘王衍破<lb/>
膽之時人心離沮但得百騎過鹿頭闗彼即迎降不暇<lb/>
如俟脩繕津梁便留數日若王衍堅閉近闗折吾兵勢<lb/>
<pb n="KR3k0013_WYG_367-24a"/>
儻延浹旬則勝負莫可知也宜促騎渡江因與李嚴乘<lb/>
馬浮江于時得濟者僅千人歩軍溺死者亦千餘人延<lb/>
孝既濟長驅過鹿頭進據漢州居三日部下後軍方至<lb/>
偽蜀六軍使王宗弼令人持牛酒幣馬歸欵旬日間兩<lb/>
川平定<lb/>
晉范延光初仕後唐為宣徽使明宗幸夷門至滎陽聞<lb/>
朱守殷拒命延光曰若不急攻則賊城堅矣請騎兵五<lb/>
百臣先赴之則人心必駭明宗從其請延光自酉時至<lb/>
<pb n="KR3k0013_WYG_367-24b"/>
夜星馳二百餘里奄至城下與賊交鬬翌日守陴者望<lb/>
見乘輿乃相率開門延光乃入與賊巷戰至厚載門盡<lb/>
殱其黨明宗嘉之<lb/>
漢趙暉乾祐初除鳯陽節度使屬王景崇盗據岐山期<lb/>
不受代朝廷即命暉為西南面行營都部署統兵以討<lb/>
之時李守貞叛於蒲趙思綰據于雍景崇皆援之及引<lb/>
蜀軍出自大散闗勢不可遏暉領兵數千數戰而勝然<lb/>
後塹而圍之暉屢使人挑戰賊終不出暉乃潛使千餘<lb/>
<pb n="KR3k0013_WYG_367-25a"/>
人於城南一舍之外擐甲執兵偽為蜀兵旗幟循南山<lb/>
而下詐令諸軍聲言川軍至景崇乃令數千人潰圍而<lb/>
出以為應援暉設伏而待一皷而盡殪之自是景崇膽<lb/>
破無復敢出明年拔之<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_367-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三百六十七<lb/>
</p>
<p>
</p>
  </div>
</body>
</text>
</TEI>
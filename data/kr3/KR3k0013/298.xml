<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷二百九十八</head>
    <p>
<pb n="KR3k0013_WYG_298-1a"/>
欽定四庫全書<lb/>
　冊府元龜卷二百九十八　宋　王欽若等　撰<lb/>
　　宗室部<lb/>
　　　　不悌　　邪佞　　奢僭　　躭溺<lb/>
　　　不悌<lb/>
生民之親莫如兄弟為人之本莫先孝友是以書之五<lb/>
教禮之六行君陳之言有政戴記之述家肥皆著其義<lb/>
以為大訓况乎帝室之系本支之重就公宮之學承師<lb/>
<pb n="KR3k0013_WYG_298-1b"/>
氏之教固冝保於既睦豈或弔乎不咸者哉然而姬氏<lb/>
以來載籍所紀乃有致疑於忠節見忌於令名雖遇急<lb/>
難絶天倫之義稍殊官秩忘家人之禮以至媒孽成罪<lb/>
干戈相尋亡國破家身死名辱者葢有之矣固與夫禦<lb/>
侮致美之説異焉<lb/>
周管叔蔡叔周公之兄弟也成王少周公旦專王室管<lb/>
蔡疑周公之為不利於成王乃挾武庚以作亂<lb/>
漢淮南王安衡山王賜皆厲王長子也淮南衡山相責<lb/>
<pb n="KR3k0013_WYG_298-2a"/>
望禮節間不相能<hi>兄弟相責故有嫌</hi>
衡山王賜后乘舒生子三人長男爽為太子次女無采<lb/>
少男孝乘舒死立姬徐來為后徐来善遇無采及孝孝少<lb/>
失母附后后以計愛之與共毁太子<lb/>
常山王勃憲王舜太子也舜有不愛姬生長男梲<hi>音奪</hi>以<lb/>
母無寵故亦不得幸於王王后脩生勃王多所幸姬王<lb/>
后稀得幸及憲王疾甚諸幸姬侍疾王后以妬媢<hi>音冒</hi>不<lb/>
常在輒歸舍醫進藥勃不自嘗藥又不宿留侍疾憲王<lb/>
<pb n="KR3k0013_WYG_298-2b"/>
薨王后勃乃至憲王雅不以梲為子數<hi>雅素也</hi>不分與財<lb/>
物或令勃王后分與梲財者不聽勃代立又不收恤梲<lb/>
梲怨王后及勃漠視憲王䘮梲自言王病時王后勃不<lb/>
侍及薨六日出舍<hi>出服舍</hi>勃坐徙房陵<lb/>
宣武侯福菑川懿王孫也武帝太初元年坐殺弟棄市<lb/>
騶丘侯毋害城陽共王孫也宣帝本始元年使人殺兄<lb/>
遂棄市<lb/>
魏樂陵王茂武帝子性慠狠兄東平王薨茂稱嗌痛不<lb/>
<pb n="KR3k0013_WYG_298-3a"/>
肯發哀居處出入自若有司奏除國上詔削縣一百五<lb/>
十户<lb/>
吳孫霸字子威和同母弟也和為太子霸為魯王寵愛<lb/>
崇特與和無殊頃之和霸不穆之聲聞於大帝帝禁斷<lb/>
往來假以精學時全寄吳安孫竒楊竺等隂共附霸圖<lb/>
危太子譖毁既行太子以敗䩗亦賜死霸賜死後誅寄<lb/>
等以黨霸搆和故也<lb/>
晉汝南王亮為大宰録尚書事與太保衛瓘對掌朝政<lb/>
<pb n="KR3k0013_WYG_298-3b"/>
楚王瑋有勲而好立威亮憚之欲奪其兵權瑋甚憾之<lb/>
乃承賈后㫖誣亮與瓘有廢立之謀矯詔殺之<lb/>
東萊王蕤齊王攸之子性彊暴使酒數凌侮弟冏冏以兄<lb/>
故容之冏起義兵趙王倫収蕤及弟北海王寔繫廷尉當<lb/>
誅倫太子中庶子祖納上疏諫曰罪不相及惡止其身此<lb/>
先哲之𢎞謨百王之達制也是故鯀既殛死禹乃嗣興<lb/>
二叔誅放而邢衛無責逮乎戰國及至秦漢明恕之道<lb/>
寢猜嫌之情用乃立質任以御衆設從罪以發姦其所<lb/>
<pb n="KR3k0013_WYG_298-4a"/>
繇來葢三代之弊法耳𬎼寔獻王之子明徳之𦙍宜蒙<lb/>
特宥以全睦親之典㑹孫秀死㽔等悉得免冏擁衆入<lb/>
雒㽔於路迎之冏不即見須符付前頓㽔恚曰吾坐爾<lb/>
殆死曽無友于之情及冏輔政詔以㽔為散騎常侍加<lb/>
大將軍領後軍侍中特進增邑滿二萬户又從冏求開<lb/>
府冏曰武帝子吳豫章尚未開府且須後㽔以是益怨<lb/>
宻表冏專擅與左衛將軍王輿謀共廢冏事覺免為庶<lb/>
人尋詔曰大司馬以經識明斷高誼逺略猥率同盟安<lb/>
<pb n="KR3k0013_WYG_298-4b"/>
復社稷自書契所載周召之美未足比勲故授公上宰<lb/>
東萊王㽔潛懷忌妬包藏禍心與王輿宻謀圗欲譖害<lb/>
収輿之日㽔與青衣共載微服奔走經宿乃還姦㓙赫<lb/>
然妖惑外内又前表冏所言深重雖管蔡失道牙慶亂<lb/>
宗不復過也春秋之典大義㓕親其徙㽔上庸後封微<lb/>
陽侯永寧初上庸内史陳鍾承冏㫖害㽔冏死詔誅鍾<lb/>
復蕤改葬以王禮<lb/>
河間王顒齊王冏專權顒與長沙王乂同謀誅冏以乂<lb/>
<pb n="KR3k0013_WYG_298-5a"/>
為内主敗冏斬之顒本以乂弱冏彊冀乂為冏所擒後<lb/>
以乂為辭宣告四方共討之因廢帝立成都王已為宰<lb/>
相專制天下既而乂殺冏其計不果乃濳使中書令卞<lb/>
粋等襲乂乂並誅之<lb/>
武陵王澹無孝友之行弟東安王繇有令名為父母所<lb/>
愛澹惡之如讎遂譖繇於汝南王亮亮素與繇有隙奏<lb/>
廢徙之<lb/>
宋始安王休仁文帝第十二子也明帝殞廢帝於華林<lb/>
<pb n="KR3k0013_WYG_298-5b"/>
園明旦休仁出住東府時南平廬陵敬先兄弟為廢帝<lb/>
所害猶未殯殮休仁與山陽王休祐同載臨之開帷歡<lb/>
笑奏鼔吹徃反時人咸非焉<lb/>
南齊魚復侯子響世祖第四子也世祖即位為輔國将<lb/>
軍見諸王不致敬<lb/>
梁廬陵王續武帝第五子始元帝為湘東王與續少相<lb/>
狎長相謗元帝之臨荆州有宫人李桃兒者以才慧得<lb/>
進及還以李氏行時行營户禁重續為荆州具以狀聞<lb/>
<pb n="KR3k0013_WYG_298-6a"/>
元帝泣對使者訴於簡文和之得止元帝猶懼送李氏<lb/>
還荆州世所謂西歸内人者自是二王書問不通<lb/>
陳長沙王叔堅宣帝第四子也叔堅與兄始興王叔陵<lb/>
並招聚賔客争權寵甚不平每朝㑹鹵簿不肯為先後<lb/>
必分道而趍左右或爭道而鬬<lb/>
後魏襲常山王素孫壽興少聦慧好學宣武初為徐州<lb/>
刺史在官貪虐失於人心其從兄侍中暉深害其能因<lb/>
譖之於帝詔尚書崔亮馳驛撿覆亮發日受暉㫖遂鞭<lb/>
<pb n="KR3k0013_WYG_298-6b"/>
撻三寡婦令其自誣稱壽興壓已為婢壽興終恐不免<lb/>
乃令其外弟中兵參軍薛脩義將車十乘運小麥經其<lb/>
禁之旁壽興因踰墻出脩義以大木函盛壽興其上加<lb/>
麥載之而出遂至河東匿脩義家逄赦乃出見帝自陳<lb/>
為暉所譖帝亦更無所責<lb/>
艾陵伯萇宣武時歴位雍州刺史以官位㣲逹乃自尊<lb/>
倨閨門無禮昆季不穆論者鄙之<lb/>
清河王懌弟悦為性不倫俶儻難測懌為元乂所害悦<lb/>
<pb n="KR3k0013_WYG_298-7a"/>
了無讎恨之意乃以桑落酒候伺之盡其私佞乂大喜<lb/>
以悦為侍中太尉<lb/>
襲咸陽王坦咸陽王禧第七子也禧以罪賜死坦兄樹<lb/>
奔梁後復禧王爵詔坦襲封樹為梁郢州刺史出帝初<lb/>
詔樊子鵠為行臺率徐州刺史杜徳以討之樹不為戰<lb/>
備杜徳襲擊之擒樹送京師坦見樹既長且賢慮其代<lb/>
巳宻勸朝廷以法除之樹知之泣謂坦曰我徃因家難<lb/>
不能死亡寄食江湖受其爵命今者之來非繇義至求<lb/>
<pb n="KR3k0013_WYG_298-7b"/>
活而已豈望榮華汝何肆其猜忌忘在原之義腰背雖<lb/>
偉善無可稱坦作色而去樹死竟不臨哭<lb/>
北齊隴西王紹亷文宣第五子也性麄嘗㧞刀逐兄范<lb/>
陽王紹義走入廐閉門拒之<lb/>
後周衛王直與齊王憲俱高祖弟初直内深忌憲憲<lb/>
亦隱而容之且以帝之母弟每加友敬晉公䕶之誅也<lb/>
直固請及憲高祖曰齊公心跡吾自悉之不得更有疑<lb/>
也及文宣后䘮直又宻啓云憲飲酒食肉與平日不異<lb/>
<pb n="KR3k0013_WYG_298-8a"/>
高祖曰吾與齊王異生俱非正嫡特為吾故同汝汝當<lb/>
愧之何論得失汝親太后之子偏荷慈愛今特須自朂<lb/>
無宜說人直乃止<lb/>
隋蔡景王整文帝次弟也初整娶同郡尉遲綱女生智<lb/>
積開皇中有司奏智積將𦵏尉太妃帝曰幾殺我我有<lb/>
同生二弟並倚婦家勢常憎嫉我我固向之笑云爾既<lb/>
嗔我不可與爾角嗔並云阿兄止倚頭額時有醫師邉<lb/>
隠逐勢言我後百日當病癲二弟私喜以告父母父母<lb/>
<pb n="KR3k0013_WYG_298-8b"/>
泣謂我曰爾二弟大劇不能愛兄我因言一日有天下<lb/>
當改其姓夫不愛其親而愛他人者謂之悖德當改之<lb/>
謂悖父母許我此言父母亡後二弟及婦讒我言於晉<lb/>
公于時每還入門常不喜如見獄門託以患氣常鎖閤<lb/>
静坐唯至食時暫開閣每飛言入耳竊云復來耶當時<lb/>
實不可耐羡人無兄弟世間貧家兄弟多相愛繇相假<lb/>
藉逹官兄弟多相憎爭名利故也<lb/>
滕穆王瓚一名慧文帝同母弟也尚周武帝妹順陽公<lb/>
<pb n="KR3k0013_WYG_298-9a"/>
主為吏部中大夫加上儀同周宣帝䘮文帝入禁中將<lb/>
緫朝政令廢太子勇召之瓚素與帝不協不從曰作隨<lb/>
國公恐不能保何乃更為族滅事耶文帝作相進位上<lb/>
柱國邵國公瓚見帝執政恐為家禍隂有圗帝之計每<lb/>
優容之<lb/>
唐巢王元吉高祖第四子也與隱太子建成及太宗並<lb/>
大穆皇后子也與建成連謀各募壯士多匿罪人復内<lb/>
結宫掖遞加稱譽又厚賂中書令封倫以為黨助繇是<lb/>
<pb n="KR3k0013_WYG_298-9b"/>
高祖頗踈太宗而加愛元吉太宗嘗從高祖幸其第元<lb/>
吉伏其䕶軍宇文寳於寢内將以刺太宗建成恐事不<lb/>
果而止之元吉愠曰為兄計耳於我何害武德九年高<lb/>
祖將避暑太和宫二王當從元吉謂建成曰待至宫所<lb/>
當興精兵襲取之置土窟中唯開一孔以通飲食耳㑹<lb/>
突厥郁射設屯軍河南入圍烏城建成乃薦元吉代太<lb/>
宗督軍北討仍奏秦府驍將秦叔寳尉遲敬德程知節<lb/>
段志𤣥等並與同行又追秦府兵帳簡閲驍勇將奪太<lb/>
<pb n="KR3k0013_WYG_298-10a"/>
宗兵以益其府又譖杜如晦房𤣥齡逐令歸第高祖知<lb/>
其謀而不制元吉因宻請加害太宗高祖曰是有定四<lb/>
海之功罪迹未見一旦欲殺何以為辭元吉曰秦王嘗<lb/>
違詔勅初平東都之日偃蹇顧望不急還京分散錢帛<lb/>
以樹私惠違戾如此豈非反逆但須速殺何患無辭高<lb/>
祖不對元吉遂退建成謂元吉曰既得秦王精兵統數<lb/>
萬之衆吾與秦王至昆明池於彼宴别令壯士拉之於<lb/>
幕下因云暴卒主上諒無不信吾當使人進説令付吾<lb/>
<pb n="KR3k0013_WYG_298-10b"/>
國務正位已後以汝為太弟敬德等既入汝手一昔抗<lb/>
之孰敢不服率更令王晊聞其謀宻告太宗太宗召府<lb/>
僚以告之皆曰大王若不正之社稷非唐所有若建成<lb/>
元吉肆其毒心群小得志元吉狼戾終亦不事其兄徃<lb/>
者䕶軍薛寳上齊王符籙云元吉合成唐字齊王得之<lb/>
喜曰但除秦王取東宫如反掌耳為亂未成預懐相奪<lb/>
以大王之威襲其二人如拾地芥太宗遲疑未決衆又<lb/>
曰大王以舜為何如人也曰濬哲文明温恭允塞為子<lb/>
<pb n="KR3k0013_WYG_298-11a"/>
孝為君聖焉可議之乎府僚曰向使舜浚井不自出自<lb/>
同魚鼈之屬焉得為孝子乎塗廪不下便成煨燼之餘<lb/>
焉得為聖君乎小杖受大杖避良有以也太宗於是定<lb/>
計誅建成及元吉<lb/>
濮王泰太宗第四子初封魏王皇太子承乾有足疾濳<lb/>
有奪宗之意招駙馬都尉柴武房遺愛等二十餘人厚<lb/>
加贈遺寄以腹心黄門侍郎韋挺工部尚書杜楚客相<lb/>
繼攝泰府事二人俱為泰要結朝臣津通賂遺承乾懼<lb/>
<pb n="KR3k0013_WYG_298-11b"/>
其凌奪隂遣人詐稱泰府典籖詣𤣥武門為泰進封事<lb/>
太宗省之其書皆言泰之罪狀太宗知其詐而捕之不<lb/>
獲承乾敗太宗面遣讓承乾曰臣貴為太子更何所求<lb/>
但為泰所圗時與朝臣謀自安之計不逞之人遂教臣<lb/>
為不軌之事今若以泰為太子所謂落其度内太宗乃<lb/>
幽泰於將作監徙居均州之鄖鄉縣<lb/>
梁朱友裕太祖長子唐末為宣武軍衙内馬歩都指揮<lb/>
使景福元年搃大軍伐徐時朱瑾領兖鄆之衆為徐戎<lb/>
<pb n="KR3k0013_WYG_298-12a"/>
外援陣於彭門南石佛山下友裕縱兵擊之斬獲甚衆<lb/>
瑾領殘黨宵遁時都虞侯朱友恭羽書聞於太祖誣友<lb/>
裕按兵不追賊太祖大怒因驛騎傳符令禆將龎師古<lb/>
代友裕為帥仍令按劾其事會使人誤致書於友裕友<lb/>
裕懼遂以數騎遁於山中尋詣廣王於輝州以訴其寃<lb/>
賴元貞皇后聞而召之令束身歸汴力為營救太祖乃<lb/>
捨之<lb/>
　　　邪佞<lb/>
<pb n="KR3k0013_WYG_298-12b"/>
夫便辟以成性脂韋以取容持囘遹之謀期於茍合專<lb/>
戚施之行曽靡厚顔此固人倫之所斥而有國之宜逺<lb/>
者也漢氏而下乃有託於宗屏列于天屬蒙被封爵漸<lb/>
漬寵靈而體質異於貞淳舉措成乎憸巧附㑹姦軌諂<lb/>
事權倖諛辭以自結卑已而求媚因之以固寵位釣名<lb/>
譽而罔有所愧畏焉曾子曰脅肩諂笑病乎夏畦斯不<lb/>
亦為勞乎<lb/>
漢利侯釘<hi>丁鼎二音</hi>城陽共王子武帝元狩元年坐遺淮南<lb/>
<pb n="KR3k0013_WYG_298-13a"/>
王書稱臣棄市<lb/>
泉陵頃侯慶長沙定王曽孫平帝時上書言周成王㓜<lb/>
少稱孺子周公居攝今帝富於春秋冝令安漢公行天<lb/>
子事如周公羣臣皆曰宜如慶言<lb/>
新鄉侯佟<hi>徙冬反</hi>清河綱王𤣥孫平帝時上書言王莽冝<lb/>
居攝莽篡位賜姓王<lb/>
師禮侯嘉安衆侯崇之族父也崇以王莽居攝舉兵嘉<lb/>
詣闕自歸莽赦弗罪張竦因為嘉作奏曰建平元壽之<lb/>
<pb n="KR3k0013_WYG_298-13b"/>
間大統幾絶宗室幾棄<hi>幾並音巨依反</hi>賴蒙陛下聖德扶服振<lb/>
救<hi>陛下謂莽也服音蒲北反</hi>遮扞䕶衛國命復延宗室明目臨朝統<lb/>
政發號施令動以宗室為始登用九族為先並錄支親<lb/>
建立王侯南面之孤計以百數收復絶屬存亡續廢<hi>復音</hi>
<hi>扶目反</hi>得比肩首復為人者嬪然成行<hi>嬪然多兒也行列也嬪音匹人</hi>
<hi>反行音下郎反</hi>所以藩漢國輔漢宗也建辟雍立明堂班天法<lb/>
流聖化朝群后昭文德宗室諸侯咸益土地天下喁喁<lb/>
引領而歎<hi>喁喁衆口向上也音顒</hi>頌聲洋洋滿耳而入<hi>論語載孔子曰師摯</hi>
<pb n="KR3k0013_WYG_298-14a"/>
<hi>之始關雎之亂洋洋乎盈耳哉故竦引之也洋音羊又音祥</hi>國家所以服此美膺此<lb/>
名享此福受此榮者豈非太皇太后日昃之思陛下夕<lb/>
惕之念哉何謂<hi>先為設問復陳其事也</hi>亂則統其理危則致其安<lb/>
禍則引其福絶則繼其統㓜則代其任晨夜屑屑寒暑<lb/>
勤勤<hi>屑屑猶切切動作之意也</hi>無時休息孳孳不已者<hi>孳孳不息也音與孜同</hi>
凡以為天下厚劉氏也<hi>為干偽切</hi>臣無愚智民無男女皆諭<lb/>
至意<hi>諭曉也</hi>而安衆侯崇乃獨懐悖惑之心操畔逆之慮<lb/>
<hi>悖乖也</hi>興動兵衆欲危宗廟惡不忍聞罪不容誅誠臣子<lb/>
<pb n="KR3k0013_WYG_298-14b"/>
之仇宗室之讐國家之賊天下之害也是故親踈震落<lb/>
而告其罪民人潰畔而棄其兵進不跬歩退伏其殃<hi>半歩</hi>
<hi>曰跬謂一舉足也音宗橤反</hi>百歲之母孩提之子<hi>嬰兒始須人提挈故曰孩提也孩提</hi>
<hi>者小兒也</hi>同時斷斬懸頭竿杪<hi>杪末也音莫小切</hi>珠珥在耳首餙猶<lb/>
存為計若此豈不誖哉<hi>誖惑也音布内反</hi>臣聞古者畔逆之國<lb/>
既以誅討則豬其宫室以為汙池納垢濁焉<hi>掘其宫以為池用貯</hi>
<hi>水也豬謂畜水汙下也汙音烏</hi>名曰㓙虚<hi>虚讀曰墟故居也言凶人所居</hi>雖生菜茹而<lb/>
人不食<hi>謂所食之菜曰茹音人庶切</hi>四牆其社覆上棧下示不得通<lb/>
<pb n="KR3k0013_WYG_298-15a"/>
<hi>棧謂以簀蔽之也下則棧之上則覆之所以隔塞不通隂陽之氣</hi>辨社諸侯<hi>辨布也布崇社國國</hi>
<hi>各作一見以為戒也辨讀曰班</hi>出門見之著以為戒<hi>著明也</hi>方今天下聞<lb/>
崇之反也咸欲褰衣手劍而叱之其先至者則拂其頸<lb/>
<hi>拂戾也音佛</hi>衝其匈刃其軀切其肌後至者欲撥其門仆其<lb/>
牆<hi>仆倒也</hi>夷其屋焚其器<hi>夷平/也</hi>應聲滌地則時成創<hi>滌地猶言</hi>
<hi>塗地則時即時也創傷也音初良反</hi>而宗室尤甚言必切齒焉何則以其<lb/>
背畔恩義而不知重徳之所在也宗室所居或逺嘉幸<lb/>
得先聞不勝憤憤之願願為宗室倡始<hi>倡音先向反</hi>父子兄<lb/>
<pb n="KR3k0013_WYG_298-15b"/>
弟負籠荷鍤馳之南陽<hi>籠所以盛土也鍤鍫也</hi>豬崇宫室令如古<lb/>
制及崇社宜如亳社以賜諸侯用永監戒願下四輔公<lb/>
卿大夫議以明好惡視四方<hi>視讀曰示</hi>於是莽大説<hi>説讀曰悦</hi>公<lb/>
卿皆如嘉言莽白太后下詔曰惟嘉父子兄弟雖與崇<lb/>
有屬不敢阿私或見萌牙相率告之及其禍成同共讐<lb/>
之應合古制忠孝著焉其以杜衍户千封嘉為師禮侯<lb/>
嘉子七人皆賜爵闗内侯後又封竦為淑徳侯長安為<lb/>
之語曰欲求封無過張伯松<hi>竦字</hi>力戰鬬不如巧為奏<lb/>
<pb n="KR3k0013_WYG_298-16a"/>
中山王成都以東平思王孫紹封王莽篡位貶為公明年獻<lb/>
書言莽徳封列侯賜姓王<lb/>
魯王閔以頃王子紹封王莽簒位貶為公明年獻神書<lb/>
言莽徳封列侯賜姓王<lb/>
廣陽王嘉王莽時皆廢漢藩王為家人嘉獨以獻符命<lb/>
封扶美侯賜姓王氏<lb/>
晉東平王楙善諂諛曲事太傅楊駿及駿誅依法當死<lb/>
東安公繇與楙善故得不坐<lb/>
<pb n="KR3k0013_WYG_298-16b"/>
梁豐城侯泰厯位中書舍人傾竭財産以事時要<lb/>
陳新安王伯固後主初在東宫與伯固甚相親狎伯固<lb/>
又善嘲謔高宗每宴集多引之始興王叔陵在江州心<lb/>
害其寵隂求疵瑕將中之以法及叔陵入朝伯固懼罪<lb/>
諂求其意乃共訕毀朝賢厯詆文武雖耆年高位皆面<lb/>
折之無所畏忌伯固性好射雉叔陵又開發冢墓出遊<lb/>
野外必與偕行於是情好大叶<lb/>
後魏東陽王丕諂事要人驕侮輕賤毎見侍中符承祖<lb/>
<pb n="KR3k0013_WYG_298-17a"/>
嘗傾身下之<lb/>
元炤常山王素之孫孝文時為殿中郎坐事停廢宣武時<lb/>
炤從弟暉親寵用事稍遷左丞宣武末于忠執政炤為<lb/>
黄門郎又曲事之忠專權擅威枉陷忠賢多炤指導也<lb/>
後入為尚書諂事劉騰進號征西將軍卒贈尚書左僕<lb/>
射納貨元乂所以贈禮優越<lb/>
北海王詳宣武時為侍中太傅錄尚書事是時冠軍將<lb/>
軍茹皓侍直禁中關豫政事詳以下咸祗憚之皓弟年<lb/>
<pb n="KR3k0013_WYG_298-17b"/>
二十擢補貟外郎皓娶僕射高肇從妹於宣武為從母<lb/>
迎納之日詳親詣之禮以馬物皓又為弟聘安豐王延<lb/>
明妹延明恥非舊流不許詳勸强之云欲覔官職如何<lb/>
不與茹皓婚姻也延明乃從焉<lb/>
河間王琛宣武時為定州刺史在州貪惏靈太后詔廢<lb/>
于家琛以孝明始學獻金字孝經又無方自逹乃與劉<lb/>
騰為養息賂騰金寳巨萬計騰為言乃得兼都官尚書<lb/>
元乂京兆王黎之繼子靈太后臨朝以妹夫累加侍中<lb/>
<pb n="KR3k0013_WYG_298-18a"/>
領軍孝明呼為姨夫帝徙御徽音殿乂亦入居殿右曲<lb/>
盡佞媚<lb/>
元悅清河王懌之弟為性不倫俶儻難測孝明時懌為<lb/>
元乂所害了無讐恨之意乃以桑落酒候伺之盡其私<lb/>
佞乂大喜以為侍中太尉<lb/>
城陽王徽孝莊時為侍中大司馬性佞媚善自取容一<lb/>
狎内外之意宗室親戚莫與比焉<lb/>
臨淮王孝友仕東魏孝静為滄州刺史性無骨鯁承事<lb/>
<pb n="KR3k0013_WYG_298-18b"/>
權勢為正直者所譏<lb/>
北齊高陽康穆王湜文宣時為尚書令以滑稽便辟有寵<lb/>
於帝嘗在左右行杖以撻諸王太后深衘之<lb/>
唐李道古嗣曹王皋之子為司門貟外郎便佞巧宦早<lb/>
升朝籍嘗以酒肴棊博游公卿間角賭之際偽為不勝<lb/>
而厚償之故當時有虛名而嗜利者悉與之狎厯利隋<lb/>
唐睦四州刺史黔中鄂岳觀察使<lb/>
　　　奢僭<lb/>
<pb n="KR3k0013_WYG_298-19a"/>
書稱敦叙九族詩美本枝百世夫王者厚磐石維城之<lb/>
固盛犬牙麟趾之風是以錫土宇分寳玉展親立愛斯<lb/>
焉可知而有禮越常經制踰王憲忽滿盈之戒肆汰侈<lb/>
之意僣擬服御擅修甲兵信用邪謀罔遵軌度大則身<lb/>
坐小或國除可為痛惜也<lb/>
漢梁孝王武文帝子為大國居天下膏腴地北界泰山<lb/>
西至高陽<hi>陳留北縣</hi>四十餘城多大縣孝王太后少子愛<lb/>
之賞賜不可勝道<hi>道謂言也</hi>於是孝王築東苑方三百餘里<lb/>
<pb n="KR3k0013_WYG_298-19b"/>
廣睢陽城七十里<hi>更廣大之也晉太康地記云城方十三里梁孝王築之鼔倡節杆而後下</hi>
<hi>和之者稱睢陽曲今踵以為故故今之樂家睢陽曲是其遺音</hi>大治宫室為復道自宫<lb/>
連屬於平臺三十餘里<hi>平臺在大梁東北離宫所在也</hi>得賜天子旌旗<lb/>
從千乘萬騎出稱警入言䟆<hi>警者戒肅也䟆止行人也言出入者互文耳出亦有</hi>
<hi>䟆漢儀注皇帝輦動左右侍帷幄者稱警出殿則傳蹕止人清道也</hi>儗於天子<hi>儗比也音擬</hi>招<lb/>
延四方豪傑自山東游士莫不至齊人羊勝公孫詭鄒<lb/>
陽之屬<hi>言皆游梁</hi>公孫詭多竒邪初見日王賜千金官至中<lb/>
尉號曰公孫將軍多作兵弩弓數十萬而府庫金錢且<lb/>
<pb n="KR3k0013_WYG_298-20a"/>
百鉅萬<hi>鉅萬百萬也且百萬者言凡百也</hi>珠玉寳器多於京師孝王未<lb/>
死時財以鉅萬不可勝數及死藏府餘黄金尚四十<lb/>
餘萬斤他財物稱是<lb/>
魯恭王餘景帝子治宫室苑囿狗馬季年好音<hi>季年末年</hi>
江都易王非景帝子好氣力治宫館招四方豪傑奢甚<lb/>
後漢琅琊王京光武子好脩宫室窮其伎巧殿館壁帶<lb/>
皆飾以金銀<hi>壁𢃄壁中之横木也以金銀為缸餙其上</hi>
濟南安王康光武子多殖財貨大修宫室奴婢至千四<lb/>
<pb n="KR3k0013_WYG_298-20b"/>
百人廄馬千四百匹私田八百頃奢侈恣欲游觀無節<lb/>
陳王均明帝孫敬王羡之子嗣立多不法遂行天子大<lb/>
射禮<lb/>
魏曹爽太祖族子真之子為大將軍飲食車服擬於乘<lb/>
輿尚方<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>玩充牣其家妻妾盈後庭又私取先帝才人<lb/>
七八人將吏師工鼓吹良家子女三十三人皆以為伎<lb/>
樂詐作詔書發才人五十七人送鄴臺使先帝媫妤教<lb/>
習為伎擅取太廟樂噐武庫禁兵作窟室綺疏四周數<lb/>
<pb n="KR3k0013_WYG_298-21a"/>
與何晏等㑹其中縱酒作樂<lb/>
晉齊武閔王冏獻王攸之子為大司馬築第館掾屬四<lb/>
十人北取五榖市南開諸署毁壊廬舍以百數使大匠<lb/>
營制與西宫等鑿千秋門墻以通西閣後房施鍾懸前<lb/>
庭舞八佾沉於酒色不入朝見<lb/>
竟陵王楙義陽王望子在國殖財貨奢僣踰制既而都<lb/>
督兖州徴求民不堪命<lb/>
宋彭城王義康高祖子文帝時以大將軍領司徒私置<lb/>
<pb n="KR3k0013_WYG_298-21b"/>
僮六千餘人不以言臺時四方獻饋皆以上品薦義康<lb/>
而以次者供御帝嘗冬月噉柑嘆其形味並劣義康在<lb/>
坐曰今年柑殊有佳者遣還東府取柑大供御者三寸<lb/>
江夏王義恭高祖子文帝時以太尉領司徒年給相府<lb/>
錢二千萬他物稱此而義恭性奢用嘗不足帝又别給<lb/>
錢年至千萬<lb/>
南郡王義宣高祖子為荆雍都督多畜嬪媵後房千餘<lb/>
尼媪數百男女三十人崇飾綺麗費用殷廣<lb/>
<pb n="KR3k0013_WYG_298-22a"/>
南齊廬陵王子卿世祖第三子為荆州刺史在鎮營造<lb/>
服飾多違制度帝勅之曰我前後有勅非復一兩道諸<lb/>
王不得作乖體格服飾汝何意都不憶我勅邪忽作瑇<lb/>
瑁乗具已成不須壊可速送都又作銀鐙金簿箭脚便<lb/>
速壊去凡諸服章自今不啟吾知復專輒作者後有所<lb/>
聞當復得痛<lb/>
梁臨川王宏高祖弟為司徒驃騎大將軍縱恣不休奢<lb/>
侈過度修第擬於帝宫後庭數百千人皆極天下之選<lb/>
<pb n="KR3k0013_WYG_298-22b"/>
所幸江無畏服玩侔於齊東昬潘妃寳屧直千萬好食<lb/>
鯖魚頭嘗日進三百其他珍膳盈溢後房食之不盡棄<lb/>
諸道路江本吳氏女也世有國色親從子女遍遊王侯<lb/>
後宫男女兄弟九人因權勢横於都下<lb/>
衡山侯恭南平王偉之子性尚華侈廣營第宅重齋歩<lb/>
櫩模寫宫殿尤好賓友酣宴終辰座客滿筵言談不倦<lb/>
時元帝居藩頗事聲譽勤心著述巵酒未嘗妄進恭毎<lb/>
從容謂曰下官歴觀時人多有不好懽樂乃仰眠床上<lb/>
<pb n="KR3k0013_WYG_298-23a"/>
看屋梁而著書千秋萬歲誰傳此者勞神苦思竟不成<lb/>
名豈如臨清風對朗月登山泛水肆意酣歌也<lb/>
後魏曲陽侯素延桓帝之後道武留心黄老欲以純風<lb/>
化俗雖乘輿服御皆去彫飾素延奢侈過度帝深衘之<lb/>
積其過因徴坐賜死<lb/>
北海王詳孝文弟宣武時以季父崇寵位望兼極而貪<lb/>
冒無厭珍麗充盈聲色侈縱建飾第宇開起山池所費<lb/>
巨萬<lb/>
<pb n="KR3k0013_WYG_298-23b"/>
京兆王愉孝文子與弟廣平王懷頗相夸尚競慕奢麗<lb/>
貪縱不法於是宣武攝愉禁中推案杖愉五十出為冀<lb/>
州刺史<lb/>
北齊清河王岳神武王從父弟性華侈尤恱酒色歌姬<lb/>
舞女陳鼎擊鐘諸王不及也<lb/>
河南王孝瑜文襄之長子初文襄於鄴東起山池遊觀<lb/>
時俗眩之孝瑜遂於第作水堂龍舟植幡矟於舟上數<lb/>
集諸弟宴射為樂武成幸其第見而悦之故盛興後園<lb/>
<pb n="KR3k0013_WYG_298-24a"/>
之翫於是貴賤慕效處處營造<lb/>
隋秦孝王俊高祖子初仁恕慈愛其後漸奢侈違犯度<lb/>
制出錢求息民吏苦之帝遣使案其事與相連坐者百<lb/>
餘人俊猶不悛於是盛治宫室窮極侈麗俊有巧思每<lb/>
親運斤斧工巧之器餙以珠玉為妃作七寳幕籬又為<lb/>
水殿香塗粉壁玉砌金堦梁柱楣棟之間周以明鏡間<lb/>
以寳珠極彫飾之美毎與賔客妓女絃歌於其上<lb/>
蜀王秀高祖子性好奢憚其長史元嵓為人每循法度<lb/>
<pb n="KR3k0013_WYG_298-24b"/>
嵓卒之後竟行其志漸致非法造渾天儀司南車記里<lb/>
鼓凡所被服擬於天子又共妃出獵以彈彈人多捕山<lb/>
獠以充宦者寮佐無能諌止及秀得罪帝曰元嵓若在<lb/>
吾兒豈有是乎<lb/>
唐河間王孝恭高祖從父兄子性奢豪重遊宴歌姬舞<lb/>
女有百餘人<lb/>
隴西郡王博乂高祖兄子有妓妾數百人皆曳羅綺餘<lb/>
梁肉與其弟渤海王奉慈俱以貪縱為時所鄙<lb/>
<pb n="KR3k0013_WYG_298-25a"/>
彭王元則高祖子太宗貞觀中除遂州都督尋坐章服<lb/>
奢免官<lb/>
蔣王惲太宗子高宗永徽中自安州都督移梁州都督<lb/>
惲在安州多造器用服翫及將行有遞車四百兩州縣<lb/>
不堪其勞為有司所劾帝特宥之<lb/>
　　　躭溺<lb/>
自昔崇並建之制恢長世之經三代而下率繇此道所<lb/>
以隆宗屏之寄廣胏附之勢自非進徳而有度好善而<lb/>
<pb n="KR3k0013_WYG_298-25b"/>
無斁亦曷能綏吉禄而輔帝室哉乃有弗率訓典肆其<lb/>
驕侈嗜好無極沉湎乖節以至忠賢䟽斥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䛕昵侍靡<lb/>
遵朝憲罔顧人理蒞事煩而失叙御戎紛而不整亦有<lb/>
流宕忘返縱馳泰甚違道愆義以隕厥軀者盖不乏焉<lb/>
斯可戒也已<lb/>
漢中山王勝為人樂酒好内嘗與趙王彭祖相非曰兄<lb/>
為王專代吏治事王者當日聽音樂御聲色<lb/>
魯恭王餘好治宫室苑囿狗馬季年好音光餘子安王兀<lb/>
<pb n="KR3k0013_WYG_298-26a"/>
初好音樂輿馬晩節遴唯恐不足於財<lb/>
魏陳思王植任性而行飲酒不節建安二十四年曹仁<lb/>
為關羽所圍太祖以植為南中郎將行征虜將軍欲遣<lb/>
救仁呼有所勅戒植醉不能受命於是悔而罷之<lb/>
晉㑹稽王道子為驃騎將軍錄尚書六條事開府領司<lb/>
徒道子大元以後為長夜之宴蓬首昏目政事多闕後<lb/>
王恭舉兵朝廷憂懼内外戒嚴道子子征虜將軍元顯<lb/>
謂道子曰去年不討恭致有今役今若復從其欲則大<lb/>
<pb n="KR3k0013_WYG_298-26b"/>
宰之禍至矣道子日飲醇酒而委事於元顯㑹道子有<lb/>
疾加以昏醉元顯知朝望去之謀奪其權諷天子解道<lb/>
子楊州司徒而道子不之覺既而道子酒醒方知去職<lb/>
於是大怒而無如之何既而孫恩乘釁作亂加道子黄<lb/>
鉞元顯為中軍以討之又加元顯錄尚書事然道子為<lb/>
長夜之飲政無大小一委元顯<lb/>
宋江夏王義恭性嗜酒不節日時移變自始至終累遷<lb/>
第宅與人遊欵意好亦多不終而奢侈無度不愛財寳<lb/>
<pb n="KR3k0013_WYG_298-27a"/>
左右親幸者一日乞與或一二百萬小有忤意輒追奪<lb/>
之大明時資供豐厚而用嘗不足賒市百姓物無錢可<lb/>
還民有通辭求錢者輒題後作原字<lb/>
新渝侯義宗為太子左衛率文帝元嘉八年坐門生杜<lb/>
徳靈放横打人還第内藏義宗隱蔽之免官徳靈極有<lb/>
姿色為義宗所愛寵<lb/>
衡陽王義季素嗜酒自彭城王義康廢後遂為長夜飲<lb/>
略少醒日文帝詰責之曰此非唯傷事業亦自損性皆<lb/>
<pb n="KR3k0013_WYG_298-27b"/>
汝所諳近長沙兄弟皆緣此致故將軍蘇徵耽酒成疾<lb/>
旦夕待盡一門無此酣法汝於何得之義季雖奉旨酣<lb/>
縱不改成疾元嘉二十二年遷徐州刺史明年魏攻邉<lb/>
北州擾動義季慮禍不欲功勤自業無他經略唯飲而<lb/>
已文帝又詔責之<lb/>
梁汝南侯堅性頗庸短侯景圍城堅屯太陽門終日滿<lb/>
飲不撫軍政吏士有功未嘗申理疫癘所加亦不存恤<lb/>
士咸憤怨<lb/>
<pb n="KR3k0013_WYG_298-28a"/>
陳新安王伯固為南徐州刺史性嗜酒而不好積聚所<lb/>
得祿俸用度無節酣醉以後多所乞丐於諸王之中最<lb/>
為貧窶宣帝每矜之特加賞賜<lb/>
後魏新興王俊好酒色多越法度<lb/>
齊郡王簡性好酒不能治公私之事妻常氏燕郡公常<lb/>
喜女也文明太后以賜簡常性幹家事頗節斷簡酒乃<lb/>
至於盗竊求乞侍婢卒不能禁<lb/>
咸陽王禧加侍中太尉禧性驕奢貪婪財色姻妾數十<lb/>
<pb n="KR3k0013_WYG_298-28b"/>
意尚不已衣被繡綺車乘鮮麗猶逺有簡聘以恣其情<lb/>
京兆王愉為中書監宣武為納順皇后妹為妃而不見<lb/>
禮荅愉在徐州納妾李氏本姓楊東郡人夜聞其歌悦<lb/>
之遂被寵嬖罷州還京欲進貴之託右中郎將趙郡李<lb/>
侍顯為之養父就之禮迎産子寳月順皇后召李入宫<lb/>
毁擊之強令為尼於内以子付妃養之歲餘后父子竟<lb/>
以后久無所誕乃上表勸廣嬪御因令后歸李於愉舊<lb/>
愛更甚<lb/>
<pb n="KR3k0013_WYG_298-29a"/>
汝南王悦為性不倫俶儻難測其妃閭氏即東海公之<lb/>
女生一子不見禮荅有崔延夏者以左道與悦遊合服<lb/>
仙藥松术之屬時輕與出採芝宿於城外小人之所遂<lb/>
斷酒肉粟稻唯食麥飯絶房中輕忿妃妾至加捶撻同<lb/>
之婢使悦之出也妃住於别第靈太后勅檢問之引入<lb/>
窮悦事故妃病伏床蓐瘡尚未愈太后因悦之杖妃乃<lb/>
下令禁斷令諸親王及三藩其有正妃疾患百日以上<lb/>
遣奏聞若有猶行捶撻就削封位<lb/>
<pb n="KR3k0013_WYG_298-29b"/>
元乂京兆王黎之子耽酒好色<lb/>
元嘉廣陽王建之子好飲酒或酣醉在宣武前言笑自<lb/>
得無所忌憚<lb/>
元子孝陽平王新成之孫善笑謔好酒<lb/>
元坦咸陽王禧第七子性好畋漁無日不出秋冬獵雉<lb/>
兎春夏捕魚蟹鷹犬常數百頭自言寧三日不食不能<lb/>
一日不獵<lb/>
元仲景魏之宗室孝武帝將入關授仲景中軍大都督<lb/>
<pb n="KR3k0013_WYG_298-30a"/>
留京師齊神武欲至雒陽仲景遂棄妻子追駕至長安<lb/>
仍除尚書右僕射封順陽王仲景既失妻子乃娶故爾<lb/>
朱天光妻列氏本娼女有美色仲景甚重之經數年前<lb/>
妻叔袁紇氏自雒陽間行至列遂徙居異宅久之有姧<lb/>
事露詔仲景殺之仲景寵情愈至謬殺一婢蒙其屍而<lb/>
厚𦵏以代為列徙於密處人莫知其詐仲景三子濟鍾<lb/>
奉叔袁紇氏生也皆以宗室早厯清官仲景以列尚在<lb/>
恐妻子漏之乃謀殺叔袁紇袁紇覺復欲隂害列列謂<lb/>
<pb n="KR3k0013_WYG_298-30b"/>
從奴曰若紇殺我必投我厠中我告丞相冀或不死若<lb/>
不理首愆猶埋我好地爾為我告之奴遂告周文帝周<lb/>
文依奏詔笞仲景一百免右僕射以王歸第列以自告<lb/>
免而逐之仲景猶私不已又有告者詔更笞一百付宗<lb/>
正官爵盡除仲景仍通焉後周文以其歴任有名且杖<lb/>
策追駕乃奏復官爵也列叔袁紇於是同居<lb/>
北齊平秦王歸彦神武族弟少質朴後更改節放縱好<lb/>
聲色朝夕酣歌<lb/>
<pb n="KR3k0013_WYG_298-31a"/>
贈建國侯伏護字臣授神武族弟靈山之子為黄門侍<lb/>
郎歴事數朝常參機要而性嗜酒每多醉失末路逾劇<lb/>
乃至連日不食專事酣酒神識恍惚遂以卒<lb/>
右僕射元海神武從孫初為散騎常侍願處山林修行<lb/>
釋典文宣許之乃入林慮山經二年絶棄人事志不固<lb/>
自唘求歸徴復本任便縱酒肆情廣納姬侍<lb/>
唐河間王孝恭頗好酒徳太宗貞觀中與唐儉等聚宴<lb/>
醉甚夜卧街中樹下及旦而薨<lb/>
<pb n="KR3k0013_WYG_298-31b"/>
巢王元吉性好畋獵守幷州嘗載網罟三十餘兩自言<lb/>
我寧三日不食不能一日不獵<lb/>
河東郡王瑾落拓不脩名檢嗜酒色歴官至太僕卿沉<lb/>
醉暴卒<lb/>
邠王守禮𤣥宗開元初歴虢隴等六州刺史唯弋獵妓<lb/>
樂飲謔而已九年以後諸王並徴還京師守禮貪淫縱<lb/>
欲不脩風教男女有五十餘人高歌擊鼓日以為常或<lb/>
有諌之者守禮曰豈有天子兄死無人𦵏諸王因内讌<lb/>
<pb n="KR3k0013_WYG_298-32a"/>
之際話之以為歡笑<lb/>
梁博王友文為東京留守嗜酒頗怠於為政<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_298-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜巻二百九十八<lb/>
</p>
<p>
</p>
  </div>
</body>
</text>
</TEI>
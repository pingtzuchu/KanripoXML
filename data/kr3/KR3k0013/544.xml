<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百四十四</head>
    <p>
<pb n="KR3k0013_WYG_544-1a"/>
欽定四庫全書<lb/>
　冊府元龜卷五百四十四　宋　王欽若等　撰<lb/>
　　諌諍部<lb/>
　　　直諌第十一<lb/>
唐薛謙光為左補闕萬嵗通天二年四夷多遣子入侍<lb/>
其論欽陵阿史徳元珍孫萬軒等皆因充侍子遂得徧<lb/>
觀中國兵威禮樂其後竟為邉害謙光上䟽曰臣聞戎<lb/>
夏不雜自古所誡夷狄無信易動難安故斥居塞外不<lb/>
<pb n="KR3k0013_WYG_544-1b"/>
違中國前史所稱其来久矣然而帝徳廣被有時朝謁<lb/>
受向化之誠請納梯山之禮貢事畢則歸其父母之國<lb/>
導以指南之車此三王之盛典也自漢魏已後遂革襲<lb/>
衣冠築室京師不令歸國此中葉之故事也較其利害<lb/>
則三王是而漢魏非論其得失則拒邉長而徵質短殷<lb/>
鑒在乎往代豈可不懐經逺之慮哉昔郭欽獻策於武<lb/>
皇江統納諌於恵主咸以為夷狄䖏中夏必為變晉武<lb/>
不納二臣之逺策好慕化之虚名縱其習史漢等書授<lb/>
<pb n="KR3k0013_WYG_544-2a"/>
以五部都尉此皆計之失也若前事不忘則後代之元<lb/>
龜此臣所以極言而不隱者也伏惟陛下徳洽區外仁<lb/>
被左袵綏懐式遏之方故無遺策豈臣庸淺所敢輕議<lb/>
然而區區之心有所未盡者也竊惟突厥吐蕃契丹等<lb/>
往因入侍並叨殊奨或執㦸丹墀策名戎秩或曳裾庠<lb/>
序髙歩黌門服改氊裘語兼中夏明習漢法覩衣冠之<lb/>
儀目擊朝章知經國之要窺成敗於國史察安危於古<lb/>
今識邉塞之盈虗知山川之險易或委以經畧之功令<lb/>
<pb n="KR3k0013_WYG_544-2b"/>
其展効或矜其首邱之志放使歸蕃於國家雖有冠帯<lb/>
之名在夷狄廣其從横之智雖則慕化之美茍恱於當<lb/>
時而狼子孤恩旋生於過後及歸部落鮮不稱兵邉鄙<lb/>
羅災實由於此故老子云國之利噐不可以示人在於<lb/>
齊人猶不可以示之况於夷狄乎謹按楚申公巫臣奔<lb/>
晉而使於吴使其子狐庸為吴行人教吴戰陣使之叛<lb/>
楚吴於是始伐楚取巢取駕克棘入州来子反一嵗七<lb/>
奔命其所以能謀楚良以此也又按漢書桓帝遷五部<lb/>
<pb n="KR3k0013_WYG_544-3a"/>
匈奴於分晉其後卒有劉石之難向使五部不徙則晉<lb/>
祚猶未可量也鮮卑不遷幽州則慕容無中原之僣又<lb/>
按漢書陳湯云天胡兵五而當漢兵一何者兵刄鈍弓<lb/>
弩不利今聞頗得漢工猶然三而當一由是言之利兵<lb/>
尚不可使胡人得法况䖏之中國而使之習見哉昔漢<lb/>
東平王請太史公書朝臣以為太史公書有戰國從横<lb/>
之說不可以與諸侯此則内地諸王尚不可與况外國<lb/>
乎臣竊計秦并天下及劉項之際累載用兵人户凋𣪚<lb/>
<pb n="KR3k0013_WYG_544-3b"/>
以晉恵方之八王之喪師輕於楚漢之地冐頓之全實<lb/>
過於五部之㣲弱當曩時冐頓之強盛乗中國之虗弊<lb/>
髙祖餒厄平城而冐頓不能入中國者何也非兵不足<lb/>
以侵諸夏力不足以破汾晉其所以解圍而縱髙祖者<lb/>
為不習中土之風不安中國之美生長磧漠之北以穹<lb/>
廬賢於城邑以氊罽美於章紱既安其所習而樂其所<lb/>
生是以無窺中國之心者為不生漢故也豈有心不樂<lb/>
漢而欲深入者乎劉元海五部離𣪚之餘而卒能自振<lb/>
<pb n="KR3k0013_WYG_544-4a"/>
於中國者為少居内地眀習漢法非元海恱漢漢亦恱<lb/>
之一朝背誕四人響應遂鄙單于之號竊帝王之寳賤<lb/>
沙漠而不居擁平陽而鼎峙者為居漢故也向使元海<lb/>
不内徙正當刼邉人繒綵麴蘖以歸隂山之北安能使<lb/>
王彌崔懿反為其用耶當今皇風遐覃含識革面凡在<lb/>
虺性莫不懐馴方使由余効忠日磾盡節以臣愚慮者<lb/>
國家方傳無窮之祚於後脱備預不謹邉臣失圗則夷<lb/>
狄稱兵不在方外非所以肥中國威四夷經營萬乗之規<lb/>
<pb n="KR3k0013_WYG_544-4b"/>
貽厥孫謀之道也臣愚以為願充侍子一皆禁絶必若<lb/>
先在中國者亦不可更使歸蕃則夷人保疆邉邑無事<lb/>
矣䟽奏不納<lb/>
蘓安常冀州武邑人渉獵文史尤明周官及春秋左氏<lb/>
傳大定元年投匭上䟽曰臣聞厯數在躬握璇璣者哲<lb/>
后天命攸屬臨寳極者聖人或揖譲而升或干戈以定<lb/>
此二塗也今古共之伏惟皇帝陛下徳合天地澤流河<lb/>
海庶物和平萬靈充塞臣謂胥庭之化無以過也陛下<lb/>
<pb n="KR3k0013_WYG_544-5a"/>
欽先聖之顧託受嗣子之推譲豈不以極斯大節成此<lb/>
鴻勲應天順人于今二十餘年臣馳情緗素繹念邱墳<lb/>
竊見女媧氏之代風俗簡朴人淳易理垂衣拱手不足<lb/>
可言洎漢朝以恵帝幼冲吕后監撫享國八嵗日不暇<lb/>
給雖不傳之簡策亦焉足道㢤如陛下之在位五星同<lb/>
色四海無波陛下造明堂即宗文祖武之業也封中岳<lb/>
即萬代一時之事也受寳圗即河圗雒書之瑞也功既<lb/>
大矣業復成矣即當損其犬馬減其服馭觀四大其如<lb/>
<pb n="KR3k0013_WYG_544-5b"/>
遺視萬乗其若脱陛下豈不聞虞舜褰裳周公復辟良<lb/>
以大禹至聖成王既長推位讓國其道備焉故舜之於<lb/>
禹事祗親族旦與成王不離叔父且族親何如子之愛<lb/>
叔父何如母之恩今太子孝敬是崇春秋既壮若使統<lb/>
臨宸極何異陛下之身陛下年徳既尊寳位将倦㡬務<lb/>
殷重浩蕩心神何不禪位東宫自怡聖體陛下縱日慎<lb/>
一日雖休勿休其若天意何陛下輟金輪聖神等號是<lb/>
厭倦萬㡬之象此謂天意也太子以姦臣枉搆久已自<lb/>
<pb n="KR3k0013_WYG_544-6a"/>
新相王推位青宫退居朱邸天下聞之莫不謳吟聖代<lb/>
此謂人事也故知天意人事終我聖朝大臣重禄不言<lb/>
近臣畏罪不諌不能使我君有堯舜之道故書云后徳<lb/>
惟臣不徳惟臣此其謂也臣又聞自昔眀王之孝理天<lb/>
下者不見二姓而俱王也當今梁定河内建昌諸王等<lb/>
承陛下之䕃覆並得封王臣恐千秋萬嵗之後於事非<lb/>
便臣請黜為公侯任以閑簡曺務臣又聞陛下有三十<lb/>
餘孫今無尺土之封此非長久之計也臣請四面都督<lb/>
<pb n="KR3k0013_WYG_544-6b"/>
府及要衝州郡分土而王之縱今年尚幼小未聞養人<lb/>
之術臣請擇之師傅成其孝敬之道将以夹輔周室藩<lb/>
屏皇家使累業重光享祀不輟斯為美矣豈不大哉臣<lb/>
今又覩外敵侵擾窺覘中國陛下居總章申廟算赫然<lb/>
發怒分閫出師輓粟飛芻十室而九焼範鑠刄以時繫<lb/>
年即士卒不遑府庫空竭故兵法曰興師十萬日費千<lb/>
金此其謂也陛下若能告倦萬㡬推位太子分州列郡<lb/>
以王子孫自然四夷聞之繫頸面縳百姓聞之皷腹撃<lb/>
<pb n="KR3k0013_WYG_544-7a"/>
壌史臣書之曰掩媧燧而邁胥庭後代聞之曰四三皇<lb/>
而六五帝豈虚也哉臣山東草莱耳無撃鐘鼎食之榮<lb/>
有碩學鴻儒之業臣来時跪而辭父父謂臣曰丈夫䖏<lb/>
代君子生年汝當獻一謀畫一策厥塗不就草木何殊<lb/>
今上有堯舜之徳下有稷卨之位古人有言欲安其家<lb/>
先安其國欲安其親必先安其君當今天下雖安亦有<lb/>
未然之計故書云若昔大猷制治於未亂保邦於未危<lb/>
此其謂也臣母又謂臣曰朝亦倚門而望汝暮亦倚門<lb/>
<pb n="KR3k0013_WYG_544-7b"/>
而望汝若能上干人主進書獻説揚名後代以榮父母<lb/>
是吾子也臣感父母之言明發不寢今故杖策千里徒<lb/>
歩三川雖牽拙而無由同獻符而竊抃陛下若採<lb/>
臣一言之善成國家萬代之基臣之懇誠幸甚幸甚䟽<lb/>
奏則天召見賜食慰諭而遣之長安二年安常又上䟽<lb/>
曰臣聞忠臣不順時而取寵烈士不惜死而偷生故君<lb/>
道不明者忠臣之過歟伏惟皇帝陛下功格四表道大<lb/>
百王昔者先皇晏駕留其顧託将以萬㡬殷廣令陛下<lb/>
<pb n="KR3k0013_WYG_544-8a"/>
兼知政事雖唐堯虞舜居其位而共工伯鯀在其朝間<lb/>
陛下骨肉之恩阻陛下母子之愛愚臣謂聖情以運祚<lb/>
将衰拯斯大節天下之人謂陛下微弱李氏貪天之功<lb/>
何以年在耄倦而不能復子明辟使忠言莫進姦佞成<lb/>
朋夷狄紛擾屠害黎庶陛下雖納隍興念亦何能救此<lb/>
生靈臣聞天下者神堯文武之天下也昔有隋失馭小<lb/>
人道長群雄馳鹿四海瞻烏皇唐親事戎旃鳯翔叅野<lb/>
削平㝢縣龍飛踐極㰱血為盟指河為誓非李氏不王<lb/>
<pb n="KR3k0013_WYG_544-8b"/>
非功臣不封陛下雖居正統實因唐氏舊基故詩曰惟<lb/>
鵲有巢惟鳩居之此言雖小可以喻大陛下自坤生徳<lb/>
乗乾作主豈不以上服天意下順人心東宫昔在諒隂<lb/>
相王又非長子陛下恐國嗣将絶所以應其謳歌當今<lb/>
太子追廻年徳俱盛陛下貪其寳位而忘母子深恩臣<lb/>
聞京邑翼翼四方取則陛下蔽太子之元良枉太子之<lb/>
神噐何以教天下母慈子孝焉使天下移風易俗惟陛<lb/>
下思之将何聖顔以見唐家宗廟将何誥命以謁大帝<lb/>
<pb n="KR3k0013_WYG_544-9a"/>
墳陵陛下何故日夜積憂不知鍾鳴漏盡臣愚以為天<lb/>
意人事還歸李家陛下雖安天位殊不知物極則反噐<lb/>
滿即傾故語云當斷不斷反受其亂此之謂也陛下不<lb/>
如髙揖㡬務自怡聖躬命史臣以書之令樂府以歌之<lb/>
斯亦太平之盛事也臣前後所上事條必知陛下不能<lb/>
用但要不可不言臣聞見過不諌非忠臣也畏死不言<lb/>
非勇士也臣何惜一朝之命而不安萬乗之國哉故茍<lb/>
利國家雖死可矣願陛下蹔輟萬㡬詳臣愚見陛下若<lb/>
<pb n="KR3k0013_WYG_544-9b"/>
以臣為忠則從諌如流擇是而用之若以臣為不忠則<lb/>
斬取臣頭以示天下䟽奏不納<lb/>
桓彦範為司刑少卿長安中司僕卿張昌宗坐遣術人<lb/>
李𢎞泰占相云有天分御史中丞宋璟請收付制獄窮<lb/>
理其罪則天不許彦範上䟽曰微臣竊見宋璟奏張昌<lb/>
宗令李𢎞泰占有天分及有天子氣請禁身勘當恩勅<lb/>
不允者但昌宗無徳無才謬承榮寵自宜粉碎肌骨以<lb/>
答殊私豈得包藏禍心有此占相陛下以簮屨恩久不<lb/>
<pb n="KR3k0013_WYG_544-10a"/>
忍先刑昌宗以逆亂罪多自招其咎此是皇天降怒非<lb/>
惟陛下故誅違天不祥乞陛下裁擇原其本奏以防事<lb/>
敗事敗即言奏訖不敗則候時為變此乃姦臣詭計疑<lb/>
惑聖人今果遂其所謀陛下何忍不察向若昌宗措其<lb/>
占相奏後不合更與𢎞泰往還脩福復擬禳厄此則期<lb/>
於必遂元無悔心也縱雖奏聞情實難恕此而可捨誰<lb/>
其可刑陛下黨而不誅養成其惡臣恐更有為逆者無<lb/>
人敢言縱使昌宗元無此心今見頻遭事迫亦當不日<lb/>
<pb n="KR3k0013_WYG_544-10b"/>
為亂况復先有包蔵又昌宗經勘當已前其心或防後<lb/>
敗雖有此懼勢仍傾朝况經兩度事彰天恩普皆捨放<lb/>
自亦以為得計人亦以為應運即不勞兵甲天下皆從<lb/>
萬方譏之以陛下縦成其亂也臣聞父在子稱尊者尚<lb/>
為逆子君在臣圗天分是為逆臣臣逆而不誅社稷其<lb/>
亡矣伏請行鸞臺鳯閣三司考竟其罪䟽奏不報<lb/>
魏靖為監察御史長安二年十一月上䟽曰臣聞國之<lb/>
綱紀在乎降殺理道攸寄人命所懸法務於寛刑期尚<lb/>
<pb n="KR3k0013_WYG_544-11a"/>
簡猶慮詆欺過制旋濫不歸臣逺睇前經歴探故事刑<lb/>
得其中則風雨順而隂陽和法失其宜則怨濫興而災<lb/>
𤯝作虐臣酷吏者資矯佞以事君行刻薄以臨下矯佞<lb/>
似乎用意刻薄類乎無私侮憲害公弄權撓法倚深之<lb/>
奏似公之請既肆滛巧理難聽察其周興来俊臣邱勣<lb/>
萬國俊王𢎞義侯思止郭𢎞覇李敬仁彭先覺王徳夀<lb/>
張知黙者既堯年四㐫矣恣愚騁暴縦虐含毒讎疾在<lb/>
位安忍朝臣罪逐法加刑随意改當其時也囹圄如市<lb/>
<pb n="KR3k0013_WYG_544-11b"/>
朝廷以目既而神靈不昩寃魂有託行惡期報禍滛可<lb/>
徴具嚴天刑以懲亂首臣竊見来俊臣身䖏極法者以<lb/>
其羅織良善屠䧟忠賢籍沒以勸將来顯戮以謝天下<lb/>
臣又聞之道路上至聖王傍洎貴臣眀眀有羅織事矣<lb/>
俊臣既死推者獲功胡元禮超遷裴談顯授中外稱慶<lb/>
朝廷載安破其黨者既能賞不逾時被其䧟者豈可啣<lb/>
寃累嵗且稱反之徒湏得反状惟據口辨即請行刑拷<lb/>
楚妄加疑答何限故徐有功以寛平而見忌斛瑟羅以<lb/>
<pb n="KR3k0013_WYG_544-12a"/>
妓女而受拘中外具知枉直斯在借以為喻其餘可詳<lb/>
臣又聞之郭𢎞覇自刺而唱快萬國俊被遮而遽亡霍<lb/>
獻可臨終膝拳於頂李敬仁将死舌至於臍皆衆鬼滿<lb/>
庭羣妖横道推徴集應若響随聲備在人謡不為虗說<lb/>
伯有晝見殆無以過此亦羅織之一據也臣以至愚不<lb/>
識大體儻使平反者數人衆共詳覆来俊臣等所推大<lb/>
獄庶鄧艾獲申於今日孝婦不濫扵昔時恩渙一流天<lb/>
下幸甚䟽奏制令来俊臣丘勣等所推鞫人身死籍沒<lb/>
<pb n="KR3k0013_WYG_544-12b"/>
者令三司重簡勘其寃濫者雪免<lb/>
張廷珪為監察御史則天長安四年四月幸興泰宫欲<lb/>
於白馬坡營建佛像廷珪上䟽曰夫佛者以覺知為義<lb/>
因心而成不可以諸相見故經云若以色見我以音聲<lb/>
求我是人行邪道不能見如来此明如来之果不可外<lb/>
求也陛下信心歸依彂𢎞誓願壮其塔廟廣其尊容已<lb/>
遍扵天下久矣盖有住於相而行布施非最上第一希<lb/>
有之法何以言之經云若人滿三千大千世界七寳以<lb/>
<pb n="KR3k0013_WYG_544-13a"/>
用布施其福甚多若人於此經中受持乃至四句偈等<lb/>
為他人演說其福勝彼如佛所言陛下傾四海之財殫<lb/>
萬人之力窮山之木以為塔極冶之金以為像雖勞則<lb/>
甚矣費則多矣而所獲福縁不愈於禪房之匹夫沙門<lb/>
之末學受持精進端坐思惟理亦明矣竊為陛下小之<lb/>
今陛下廣樹薫修又置精舎則經云菩薩作福徳不應<lb/>
貪着盖有為之法不足髙也况此營建事殷土木或開<lb/>
發盤磚峻築基階或填塞川澗通轉採斫輾壓蟲蟻動<lb/>
<pb n="KR3k0013_WYG_544-13b"/>
盈巨億豈佛標坐夏之義愍蠢動而不忍害其生哉今<lb/>
陛下何以為之又役鬼不可惟人是營通計工匠率土<lb/>
貧窶朝驅暮役勞筋苦骨簞食瓢飲晨炊星飯饑渴所<lb/>
致疾疢交集豈佛標徒行之義愍畜獸而不忍殘其力<lb/>
哉今陛下何以為之又營築之資僧尼是稅雖乞丐所<lb/>
致而貧闕猶多郡縣徵歛星火過逼或謀計靡所或鬻<lb/>
賣以充怨聲溢路和氣未洽豈佛標随喜之義愍愚蒙<lb/>
而不忍奪其産㢤今陛下何以為之且邉朔未寜軍装<lb/>
<pb n="KR3k0013_WYG_544-14a"/>
日給天下虗竭海内勞敝伏惟陛下慎之重之思菩薩<lb/>
之行為利益一切衆生應如是布施則經所謂不住色<lb/>
布施不住聲香味觸法布施故其福徳若東西南北四<lb/>
維上下虚空不可思量矣何必懃懃於住相凋蒼生之<lb/>
業崇不急之務乎臣以時政論之則宜先邉境蓄府庫<lb/>
養人力臣以釋教論之則宜救苦厄滅諸相崇無為伏<lb/>
願陛下察臣之愚行佛之意務以理為尚不以人廢言<lb/>
幸甚帝從其言即停作<lb/>
<pb n="KR3k0013_WYG_544-14b"/>
楊齊哲為雒陽縣尉長安四年太后幸西亰齊哲上書<lb/>
諌曰臣聞古先哲后咸以為獨智不可以任己専欲不<lb/>
可以為衆所以樹板徵謗懸鼔納諌思聞過而從善全<lb/>
直言而沃心用能綱紀天下統成大業經曰無為而理<lb/>
者其舜也歟夫何為哉安人之道貴乎省事也陛下以<lb/>
大定元年冬遷睠咸京長安三年冬遷雒邑四年又将<lb/>
西幸聖躬得無勞於車轝乎士卒得無敝於暴露乎扈<lb/>
従僚屬俶装而不濟随駕商旅棲泊而匪寜東周之人<lb/>
<pb n="KR3k0013_WYG_544-15a"/>
盛懐嗟怨昔者周穆王欲周行天下使皆有車轍馬迹<lb/>
祭公謀父作祈招之詩以止王心陛下玉琯四周金輿三<lb/>
駕車轍馬迹雖未出於兩都廵狩省方事不師於五載<lb/>
雷動天轉海運山移儼彼六龍嵗適千里此亦近於刑<lb/>
人之力矣安人之道臣用有疑此邦父老抗表留駕陛<lb/>
下告以吐蕃和親為詞臣愚以為未得也况吐蕃蕞醜<lb/>
西隅咫尺自京到雒曾不崇朝陛下乃欲務其艱逺恵<lb/>
然從就夫千鈞之弩尚不為鼷䑕發機况萬乗之君輕<lb/>
<pb n="KR3k0013_WYG_544-15b"/>
為邉戍枉駕夫人至賤而不可簡至愚而不可欺經曰<lb/>
可畏非人是人不可欺也今陛下言此是欺下也使南<lb/>
史何以書之臣朽才淺學竊為陛下籌之陛下今幸長<lb/>
安也乃是背逸就勞破益為損何者神都帑藏儲粟積<lb/>
年充實淮海漕運日夕流衍地當六合之中人恱四方<lb/>
之㑹陛下居之國無横費長安府庫及倉庶事空缺皆<lb/>
藉京洛轉輸價直非率户徵科其物盡官庫酬給公私<lb/>
縻耗盖亦滋多陛下居之是國有横費人疲重徭由此<lb/>
<pb n="KR3k0013_WYG_544-16a"/>
言之陛下之居長安也山東之人財力日匱在雒邑也<lb/>
關西百姓賦役靡加背逸就勞破益為損殷鑒不逺伏<lb/>
惟念之又王者敬授民時所重惟榖今陛下鑾輅以眀<lb/>
年正月即塗嵗首是就耕之初駕行非務農之意無乃<lb/>
不可乎<lb/>
嚴善思為給事中神龍元年中宗欲合葬則天皇后於<lb/>
乾陵善思抗䟽諌曰謹按天元房録葬法云尊者先葬<lb/>
卑者不合於後開入臣伏聞𦵏則天大聖皇后欲開乾<lb/>
<pb n="KR3k0013_WYG_544-16b"/>
陵合葬然以則天大聖卑於天皇大帝若欲開陵合𦵏<lb/>
即是以卑動尊事既違經恐非安穏臣又聞乾陵𤣥宫<lb/>
其門以石閉塞其石縦隙鑄鐵以固其中今若開陵其<lb/>
門必湏䥴鑿然神明之道體尚幽𤣥今乃勤衆加功誠<lb/>
恐多所驚黷又若别開門道以入𤣥宫即往者𦵏時神<lb/>
位先定今更改𦵏為害益深又以修築乾陵之後國頻<lb/>
有難遂至則天大聖皇后權總萬㡬二十餘年其難始<lb/>
定今乃更加營作伏恐還有難生但合𦵏非古著作禮<lb/>
<pb n="KR3k0013_WYG_544-17a"/>
經縁情為用無足依准况今事有不安豈可復修斯制<lb/>
臣又伏見漢時諸陵皇后多不合𦵏魏晉已降始有合<lb/>
者然以漢之積年向餘四百魏晉之後祚皆不長雖受<lb/>
命應期有因天假然以循機享徳亦在時文但陵墓所<lb/>
安必資聖地後之裔嗣用託靈根神靈或有不安後嗣<lb/>
固難長享伏望依漢朝之故事改魏晉之頺綱於乾陵<lb/>
之傍更擇吉地取生墓之法别起一陵既得從𦵏之儀<lb/>
又成固本之業夫以合𦵏者縁人私情不合𦵏者前修<lb/>
<pb n="KR3k0013_WYG_544-17b"/>
故事若以神道有知幽途自得通㑹若以死者無知合<lb/>
之復有何益然以山川精氣上為星象若𦵏得其所則<lb/>
神安後昌若𦵏失其宜則神危後損所以前哲垂範具<lb/>
立葬經欲使生人之道克隆死者之神永泰伏望少廻<lb/>
天眷俯鑒臣言行古昔之明規割私情之愛欲使社稷<lb/>
長享天下乂安凡在懐生孰不慶幸䟽奏制令百官詳<lb/>
議尋降勅言則天遺命葬乾陵<lb/>
賈虗已為左拾遺中宗神龍元年追贈后父故豫州刺<lb/>
<pb n="KR3k0013_WYG_544-18a"/>
史韋𤣥貞為上雒郡王虚已上䟽諌曰臣聞孔子曰惟<lb/>
名與噐不可以假人其非李氏而王自古盟書所棄今<lb/>
陛下創制謀始垂範将来為皇王令圗子孫明鏡興復<lb/>
未㡬后族有私臣雖庸愚尚知不可史官執簡必是直<lb/>
書今萬姓顒然聞一善令莫不途歌里頌延頸向風欣<lb/>
然慕化日恐不見太平奈何行私恵使樵夫譏之即先<lb/>
朝贈太原郡王殷鑒不逺同雲生於膚寸尋木起於孽<lb/>
栽誠可惜也如渙汗既行憚改成命臣望請皇后抗表<lb/>
<pb n="KR3k0013_WYG_544-18b"/>
固辭使天下知引譲之風彤管著冲謙之徳則是巍巍<lb/>
聖徳無得而稱䟽奏不納<lb/>
靳常為左拾遺神龍初中宗以時屬炎暑制令每隔日<lb/>
方坐常上䟽諌曰臣聞昔漢制反支日亦通奏事又光<lb/>
武在軍躬自覽䟽明帝撫運夜必讀書豈以四序炎寒<lb/>
有妨正理况陛下紹登大位初啓中興六合之内莫不<lb/>
延首傾聽威恩未著忠信未孚勤勞者未逹沉滯者未<lb/>
舉逋逃者未還浮偽者未息兼之郡國凋弊倉廪空虚<lb/>
<pb n="KR3k0013_WYG_544-19a"/>
獄訟猶繁澆淳尚雜外逼凶㓂調發未寜内切饑寒衣<lb/>
食不足人思陛下企望太平久矣陛下固宜兢兢業業<lb/>
居安慮危絶嗜慾之源崇清净之化宵衣旰食以荅蒼<lb/>
生之望簡賢任能以救蒼生之弊使天下翕然變風變<lb/>
俗奈何以其㣲熱遂闕一日萬㡬之事六合之内不可<lb/>
家到户說必謂陛下安其宫室重以宴閒忽於黎庶怠<lb/>
於聽政復何以逹堯心於天下復何以垂令範於後代<lb/>
臣愚竊為陛下有所嘆惜帝不納<lb/>
<pb n="KR3k0013_WYG_544-19b"/>
李邕為左拾遺神龍初上䟽曰盖人有感一飱之恵殞<lb/>
七尺之軀况臣為陛下官受陛下禄而得目之所見口<lb/>
不言之是負恩矣自陛下親政日近復在九重所以未<lb/>
聞在外羣下竊議道路藉藉皆云鄭普思多行詭惑妄<lb/>
說妖祥惟陛下信之尚見驅使此事若行必撓亂朝政<lb/>
臣至愚至賤不敢以胷臆對揚天威請以古事為明證<lb/>
孔子云詩三百一言以蔽之思無邪陛下若使以普思<lb/>
有竒術可致長生久視之道則爽鳩氏久應得之永有<lb/>
<pb n="KR3k0013_WYG_544-20a"/>
天下非陛下今日可得而求若以普思可致仙方則秦<lb/>
皇漢武應得之永有天下亦非陛下今日可得而求若<lb/>
以普思可致佛法則漢明梁武應得之永有天下亦非<lb/>
陛下今日可得而求若以普思可致鬼神之道則墨翟<lb/>
干寳各獻於至尊而二主得之永有天下亦非陛下今<lb/>
日可得而求此皆事渉虚妄歴代無效臣愚不願陛下<lb/>
復行之於明時惟堯舜二帝自古稱聖臣觀所行故在<lb/>
人事敦睦九族平章百姓不聞以鬼神之道聽理天下<lb/>
<pb n="KR3k0013_WYG_544-20b"/>
伏望陛下察之則天下幸甚䟽奏不納<lb/>
宋務先為右衛騎曺叅軍神龍初以水災令文武官九<lb/>
品已上直言極諌務先上䟽曰自昔后王樂聞過罔不<lb/>
興拒忠諌罔不亂何者樂聞過則下情通下情通則政<lb/>
無闕此其所以興也拒忠諌則羣議壅羣議壅則上必<lb/>
孤此其所以亂也伏見明制令九品已上直言極諌大<lb/>
哉徳音真堯舜用心禹湯之責已也臣謬叅朝列侵沐<lb/>
聖恩敢不竭愚以副聖㫖狂言抵禁幸陛下寛而宥之<lb/>
<pb n="KR3k0013_WYG_544-21a"/>
臣嘗讀書觀天人相與之際考休咎冥符之兆有感必<lb/>
應其間甚宻是以教失於此變生於彼亦猶影之象形<lb/>
響之赴聲動而輙随各以類應故曰天垂象見吉㓙聖<lb/>
人則之竊見自夏以来水氣勃戾天下郡國多罹其災<lb/>
去前月二十七日雒水暴漲漂損百姓臣謹按五行傳<lb/>
曰簡宗廟廢祠祀則水不潤下矣夫王者即位必郊祀<lb/>
天地嚴配祖宗是故鬼神歆饗多獲福助自陛下光臨<lb/>
寳極綿歴炎涼郊廟遲留不時殷薦山川寂寞未議懐<lb/>
<pb n="KR3k0013_WYG_544-21b"/>
柔水之為災殆因此彂臣又按水者隂類臣妾之道隂<lb/>
氣滿則水泉迸溢加頃虹霓紛錯暑雨滯霪雖丁厥時<lb/>
而汨常度亦隂勝陽之沴也恐後庭近習或有離中饋<lb/>
之職干外朝之政伏願深思天變杜絶其萌又自春及<lb/>
夏牛多病死疫氣浸滛於今未息謹按五行傳曰思之<lb/>
不睿時則有牛禍意者萬㡬之事陛下或未躬視乎昔<lb/>
太戊有異木生於朝伊陟戒以修徳厥妖用殄髙宗有<lb/>
飛雉雊於鼎祖已陳以政事殷道再興此皆視履考祥<lb/>
<pb n="KR3k0013_WYG_544-22a"/>
轉禍為福之明鏡也晁錯曰五帝其臣不及則自親之<lb/>
今朝廷英佐雖多皆莫能仰陛下天光伏願勤思法官<lb/>
少凝大化冝以萬方為念不以聲色為娱以百姓為憂<lb/>
不以犬馬為樂暫勞宵旰用緝明良豈不休哉天下幸<lb/>
甚臣聞三五之辟不能免滛水太平之時不能無小孽<lb/>
供禦之道存乎其人若細微之怪恬而不怪及禍變成<lb/>
象駭而圗之猶水决而繕防病困而求藥雖復黽勉亦<lb/>
何救哉夫災變應天實繫人事故日蝕修徳月蝕修刑<lb/>
<pb n="KR3k0013_WYG_544-22b"/>
若乃雨晹或愆則貎言之咎雩宗之法存乎禮典今暫<lb/>
逢霖雨即閉坊門棄先聖之明訓尊後来之淺術時偶<lb/>
中者安足神耶盖當屏翳收津豐隆戢響之日也豈有<lb/>
一坊一市遂能感召皇天暫開暫閉便欲彂揮神道必<lb/>
不然矣何其謬哉至今巷議街談共呼坊門為宰相謂<lb/>
能節宣風雨爕理隂陽夫如是則赫赫師尹是為虚設<lb/>
悠悠蒼生復何所望也自數年已来公私虚竭户口減<lb/>
耗家無接新之儲國乏俟荒之蓄陛下不出都邑近觀<lb/>
<pb n="KR3k0013_WYG_544-23a"/>
邑市則以為率土之人既庶且富及至踐閭陌視鄉亭<lb/>
百姓食犬彘之食者十室而九矣丁壮盡於邉塞孤孀<lb/>
轉於溝壑猛吏滛威奮其毒暴徵急歛破其資馬困斯<lb/>
佚人窮乃詐或起為姦盜茍事流亡從而刑之良可悲<lb/>
也臣觀今之甿俗率多輕佻人貧而奢不息法設而偽<lb/>
不止長吏貪冒選舉私謁樂多繁滛噐尚浮巧稼穡之<lb/>
人少商旅之人衆誠願坦然更化以身先之端本澄源<lb/>
滌瑕蕩穢接凋殘之後冝緩其力役當久弊之極湏訓<lb/>
<pb n="KR3k0013_WYG_544-23b"/>
以敦龎良牧樹風賢宰革化十年之後生聚方足三代<lb/>
之美庶㡬可還臣聞太子者君之貳國之本易有其卦<lb/>
天有其星今古相循率由兹道陛下自登皇極未建元<lb/>
良非以守噐承祧養徳賛業離明不可輟曜震位不可<lb/>
久空伏願早擇賢能以光儲副上安社稷下慰黎元且<lb/>
親戚之間謗議所集假令漢帝無私於廣國元規切譲<lb/>
於中書天下之人安可户説積疑成患憑寵生災所謂<lb/>
愛之適足以害之也至如左𣪚騎常侍徳静郡王武三思<lb/>
<pb n="KR3k0013_WYG_544-24a"/>
等誠能輟兹機要授彼清閒厚禄以富其身蕃錫以稱<lb/>
其意國家利噐不可以假人朝廷髙秩已越於彛等且<lb/>
夫貪天之功以為己力秘書監鄭普思國子祭酒葉静<lb/>
能等或挟小道而登朱紫或因淺術以帶銀黄既虧國<lb/>
經實悖天道書曰制理于未亂保邦于未危此誠理亂<lb/>
安危之秋也伏願欽祖宗之丕烈惕王業之艱難逺佞<lb/>
人親有徳乳保之母妃主之家以時接見無令媟黷凡<lb/>
此數者今之急務惟陛下留神採納永保康寜䟽奏不<lb/>
<pb n="KR3k0013_WYG_544-24b"/>
省景龍三年為監察御史河南道廵察使以滑州輸丁<lb/>
不多配封全廣有㸃充封户者皆歸避甚於行役嗟吁<lb/>
滿道因上疏奏曰臣聞分珪裂土各有方位通邑大都<lb/>
不以封錫前猷未逺古義亦深自頃命侯稍殊舊式莫<lb/>
居磽塉専擇雄奥徐州貢土方色已乖寝邱辭封譲徳<lb/>
不嗣其滑州者國之近甸宻邇帝畿地出紋縑人多趨<lb/>
射所以列縣為七分封為五王賦少於侯租入家倍於<lb/>
輸國求諸既往實所未聞每科封丁有甚征役因而失<lb/>
<pb n="KR3k0013_WYG_544-25a"/>
業莫反其居此州土風逃者舊少頃日波𣪚良縁封多<lb/>
百姓嗷嗷不堪其弊伏願稍均封户𣪚配餘州下息疲<lb/>
甿上遵古制則公侯不失於采地流泛得還於故鄉諸<lb/>
州封户亦望准此又徵封使者往来相繼既勞傳驛甚<lb/>
擾公私諸附租庸每年送納望停封使以静下人仍編<lb/>
入新格庶為永例又聞五等崇勞百王盛典自非邢茅<lb/>
懿戚㓂鄧鴻勲無以誓彼山河疇其爵土近者封建頗<lb/>
縁恩澤功無横草人已分茅遂使沃壤名蕃多入侯國<lb/>
<pb n="KR3k0013_WYG_544-25b"/>
邑收家稅半於天府經費不足盖亦有由竊見武徳之<lb/>
初建侯故事于時天寳新定王基創開佐命如雲謀臣<lb/>
如雨然而封者不過十數人今禮樂承平邦家繼代有<lb/>
象賢舊徳之裔無野戰攻城之勤至於命封不合全廣<lb/>
論功少於前葉食邑多於往時既減邉儲寔虧國用伏<lb/>
惟酌隆姬之前訓咨武徳之舊章地匪宗盟勲殊社稷<lb/>
不宜加以寔邑自可寵以虚名如是庶績其凝彛倫攸<lb/>
叙臣忝當㢘問備採風謡灼見不安豈敢自黙知必被<lb/>
<pb n="KR3k0013_WYG_544-26a"/>
封家所疾顧嘗以報國為心乞擇愚言訪諸朝宰秋毫<lb/>
有益夕死無恨疏奏不納四年中宗制東都所造聖善<lb/>
寺更開擴五十餘歩以増廣僧房計破百姓數百十家<lb/>
老幼稱寃者甚衆務先上䟽諌曰臣聞有國有家者以<lb/>
恤省為務節用為先故唐堯至化采椽不斵漢文深仁<lb/>
露臺罷搆且西方之聖道貴融心使下人不寜匹夫竊<lb/>
嘆豈菩薩無相布施如来慈悲本㫖哉陛下罔極孝思<lb/>
崇建佛寺土木之功装嚴斯畢僧房精舎宴坐有餘禪<lb/>
<pb n="KR3k0013_WYG_544-26b"/>
宇道塲經行已足更事開擴奪人便利貧者有溝壑之<lb/>
憂富者無安堵之所幸非急務何至於斯况陽和發生<lb/>
播植伊始興役丁匹廢棄農工一夫不耕必有饑者三<lb/>
時之務安可奪焉臣聞失鬼神之心可因巫祝而謝失<lb/>
君長之心可因左右而謝失父母之心可因親戚而謝<lb/>
唯失百姓之心不可解也陛下以萬邦為念何用傷一<lb/>
物之心臣雖至愚猶有所惑方今西戎尚梗北虜未覊<lb/>
戰士老於邉庭後軍屯於塞下甿户流𣪚府藏空虚卒<lb/>
<pb n="KR3k0013_WYG_544-27a"/>
然烽候興一面之虞水旱虐數州之地乗其不意何以<lb/>
禦之伏惟陛下體唐堯漢文之用心思菩薩如来之本<lb/>
意惕邉卒艱難之弊察下人勞怨之聲董逋逃休力役<lb/>
寔倉廩急農桑杜邪枉之門止侈尚之路諸不急之務<lb/>
一切總停應湏擴寺請俟農隙如此則國用充給黎元<lb/>
幸甚䟽奏不納<lb/>
王覿為監察御史神龍初制則天祔廟日令安國相王<lb/>
與遼陽郡王李多祚登輦夹侍覿上疏諌曰竊惟祔廟<lb/>
<pb n="KR3k0013_WYG_544-27b"/>
之禮勅令安國相王與李多祚叅乗且多祚夷人有功<lb/>
於國適可加之寵爵豈可逼奉至尊将帝弟以連衡與<lb/>
吾君而共輦誠恐萬方之人不允所望昔漢文帝引趙<lb/>
談叅乗袁盎伏車前曰臣聞天子所與共六尺輿者皆<lb/>
天下豪英今漢雖乏人陛下獨奈何與刀鋸之餘共載<lb/>
於是斥而下之多祚雖無趙談之累亦非卿相之重不<lb/>
自循省無聞固譲豈國之良輔更無其人史官所書将<lb/>
示後代何袁盎之彊諌獨微臣之不及惟陛下詳擇焉<lb/>
<pb n="KR3k0013_WYG_544-28a"/>
帝謂覿曰多祚雖是夷人縁其有功委以心腹故特令<lb/>
侍輦卿勿復言也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_544-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五百四十四<lb/>
</p>
<p>
</p>
  </div>
</body>
</text>
</TEI>
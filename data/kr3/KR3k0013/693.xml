<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百九十三</head>
    <p>
<pb n="KR3k0013_WYG_693-1a"/>
欽定四庫全書<lb/>
　册府元龜卷六百九十三　宋　王欽若等　撰<lb/>
　　牧守部<lb/>
　　　武功<lb/>
自秦分天下為三十六郡而守尉皆領兵至晉武平吳<lb/>
去州郡武備其後盗賊四起以至大亂山濤之論精矣<lb/>
若乃百城提封之廣比屋士民之富或因嵗凶荒嘯聚<lb/>
不逞合烏鳥之衆弄潢池之兵竊法干紀敢行稱亂至<lb/>
<pb n="KR3k0013_WYG_693-1b"/>
於邊城候望之所羌戎走集之地或伺間而入寇或屬<lb/>
國之内叛烈火燎原當急圖于撲滅農夫去草非可使<lb/>
其滋蔓盖有乘其便宜不暇中覆率厲士衆摧鋒致討<lb/>
震耀國威攘除民患固己名載勲籍事藏䇿府其或鄰<lb/>
敵接畛申嚴警備拒戰而克勝交侵而大獲者其績亦<lb/>
茂矣詩云干城傳云保障皆是之謂歟<lb/>
漢朱買臣武帝時召待詔㑹東越數反覆買臣因言故<lb/>
東越王居保泉山一人守險千人不得上今聞東越王<lb/>
<pb n="KR3k0013_WYG_693-2a"/>
更徙處南行去泉山五百里居大澤中令發兵浮海直<lb/>
指泉山陳舟列兵席卷南行可破滅也帝拜買臣㑹稽<lb/>
太守居嵗餘買臣受詔將兵與横海將軍韓説等俱擊<lb/>
破東越有功徵入為主爵都尉<lb/>
田廣明為淮陽太守嵗餘故城父令公孫男與客胡倩<lb/>
等謀反倩詐稱光禄大夫從車騎數十言使督盗賊止<lb/>
陳留傳舎太守謁見欲収取之廣明覺知發兵皆捕斬<lb/>
焉<lb/>
<pb n="KR3k0013_WYG_693-2b"/>
陳立為牂牁太守立臨卭人前為連然長不韋令<hi>皆益州縣</hi>
<hi>也</hi>蠻夷畏之及至牂牁諭告夜郎王興不從命立請誅<lb/>
之未報乃從吏數十人出行縣至興國且同亭召興興<lb/>
將數千人徃至亭從邑君數十人入見立立數責因斷<lb/>
頭邑君曰將軍誅亡狀為民除害願出曉士衆以興頭<lb/>
示之皆釋兵降<hi>釋解以降</hi>鉤町王禹漏卧侯俞震恐入粟千<lb/>
斛牛羊勞吏士立還歸郡興妻父翁指與子邪務収餘<lb/>
兵迫脅旁二十二邑反至冬立奏募諸夷與都尉長史<lb/>
<pb n="KR3k0013_WYG_693-3a"/>
分將攻翁指等翁指據阨為壘立使騎兵絶其饟道從<lb/>
反間以誘其衆都尉萬年曰兵久不决費不可共引兵<lb/>
獨進敗走趍立營立怒叱戲下令格之都尉復還戰立<lb/>
引兵救之時天大旱立攻絶其水道蠻夷共斬翁指持<lb/>
首出降立已平定西夷徵詣京師<lb/>
趙䕶為河東都尉成帝鴻嘉中廣漢男子鄭躬等六十<lb/>
餘人攻官寺募囚徒盗庫兵自稱山君黨與寖廣犯歴<lb/>
四縣衆且萬人拜䕶為廣漢太守發郡中及蜀郡合三<lb/>
<pb n="KR3k0013_WYG_693-3b"/>
萬人擊之或相捕斬除罪<hi>賊黨相捕斬而来者赦其本罪</hi>旬月平遷為<lb/>
執金吾賜黄金百斤<lb/>
嚴訢為汝南太守永始三年山陽鐵官徒蘇令等二百<lb/>
二十八人攻殺長吏盗庫兵自稱將軍經郡國十九殺<lb/>
東郡太守汝南都尉遣丞相長史御史中丞持節督趣<lb/>
逐捕訢捕斬令等遷為大司農<lb/>
後漢耿况為上谷太守更始時五校賊二十餘萬北寇<lb/>
上谷况與子舒連擊破之賊皆退走建武初漁陽太守<lb/>
<pb n="KR3k0013_WYG_693-4a"/>
彭寵反征虜將軍祭遵屯良鄉<hi>縣名屬涿郡</hi>驍騎將軍劉喜<lb/>
屯陽鄉<hi>縣名故城在今幽州故安縣西北</hi>以拒寵寵遣弟純將匃奴二<lb/>
千餘騎寵自引兵數萬分為兩道以擊遵喜胡騎經軍<lb/>
都<hi>縣名屬廣陽郡有軍都山在西北</hi>舒襲破其衆斬匃奴兩王寵乃退<lb/>
走況復與舒攻寵取軍都<lb/>
銚期為虎牙大將軍建武初檀鄉五樓賊入繁陽内黄<lb/>
<hi>縣名繁陽在今相州内黄在西北</hi>又魏郡大姓數反復而更始將卓京<lb/>
<hi>京一作原</hi>謀欲相率反鄴城帝以期為魏郡太守行大將軍<lb/>
<pb n="KR3k0013_WYG_693-4b"/>
事期發郡兵擊卓京破之斬首六百餘級京亡入山追<lb/>
斬其將校數十人獲京妻子進擊繁陽内黄復斬數百<lb/>
級郡界清平<lb/>
鮑永為諌議大夫建武初董憲禆將屯兵於魯侵害百<lb/>
姓乃拜永為魯郡太守永到擊討大破之降者數千人<lb/>
寇恂建武初為河内太守坐擊考上書者免是時潁川<lb/>
人嚴終趙敦聚衆萬餘與密人賈期連兵為寇恂免數<lb/>
月復拜潁川太守與破奸將軍侯進俱擊之數月斬期<lb/>
<pb n="KR3k0013_WYG_693-5a"/>
首郡中悉平<lb/>
陳俊為瑯邪太守建武八年張歩既降歩將妻子逃奔<lb/>
臨淮與弟𢎞監欲招其故衆乘船入海俊追擊斬之<lb/>
王覇為上谷太守建武九年領屯兵捕虜無拘郡界<hi>拘限</hi>
<hi>也</hi>明年覇與呉漢等四將軍六萬人出髙栁擊賈覽詔<lb/>
覇與漁陽太守陳訢將兵為諸軍鋒匃奴左南將軍將<lb/>
數千騎救覽覇等連戰於平城下破之追出塞斬首數<lb/>
百級十三年將弛刑徒起亭障自代至平城三百餘里<lb/>
<pb n="KR3k0013_WYG_693-5b"/>
凡與匃奴烏桓大小數十百戰<lb/>
祭彤為遼東太守有勇力能貫三百斤弓虜每犯塞常<lb/>
為士卒先數破走之建武二十一年秋鮮卑萬餘騎寇<lb/>
遼東彤率數千人迎擊之自被甲䧟陳虜大奔投水死<lb/>
者過半遂窮追出塞虜急皆棄兵裸身散走斬首三千<lb/>
餘級獲馬數千匹自是後鮮卑震怖畏彤不敢復闚塞<lb/>
明帝永平元年彤使鮮卑擊赤山烏桓大破之斬其渠<lb/>
帥<hi>赤山在遼東西北數千里</hi>
<pb n="KR3k0013_WYG_693-6a"/>
廉范永平中為雲中太守㑹匃奴大入塞烽火日通故<lb/>
事虜入過五千人移書傍郡吏欲傳檄求救范不聽自<lb/>
率士卒拒之虜衆盛而范兵不敵㑹日暮令軍士各交<lb/>
縛兩炬三頭爇火營中星列<hi>用兩炬交縳如十字爇其三頭手持一端使敵人望</hi>
<hi>疑兵士之多也</hi>虜遥望火多謂漢兵救至大驚待旦將退范乃<lb/>
令軍中蓐食晨往赴之<hi>蓐食早起食于寢蓐中也</hi>斬首百級虜自相<lb/>
轔藉死者千餘人<hi>轔轢也藉相䧟藉也</hi>繇此不敢復向雲中<lb/>
耿䕫為遼東太守和帝元興初貊人寇郡界䕫追擊斬<lb/>
<pb n="KR3k0013_WYG_693-6b"/>
其渠帥<lb/>
王堂拜巴郡太守安帝永初中回羌寇郡堂馳兵赴賊<lb/>
斬虜千餘級巴庸清静吏民生為立祠<lb/>
法雄為青州刺史永初三年海賊張伯路等寇海濵雄<lb/>
與御史中丞王宗并力討之連戰破賊斬首溺死者數<lb/>
百人餘皆奔走収器械財物甚衆㑹赦詔到賊猶以軍<lb/>
甲未解不敢歸降於是王宗召刺史太守議皆以為當<lb/>
遂擊之雄曰不然兵凶器戰危事勇不可恃勝不可必<lb/>
<pb n="KR3k0013_WYG_693-7a"/>
賊若乘船浮海深入逺島攻之未易也及有赦令可且<lb/>
罷兵以慰誘其心勢必解散然後圖之可不戰而定也<lb/>
宗善其言即罷兵賊聞大喜乃還所畧人而東莱郡兵<lb/>
獨未解甲賊復驚恐遁走遼東止海島上五年春乏食<lb/>
復抄東莱間雄率郡兵擊破之賊逃還遼東遼東人李<lb/>
文等共斬平之於是州界清静<lb/>
楊璇為零陵太守是時蒼梧桂陽猾賊相聚郡縣賊衆<lb/>
多而璇力弱吏人憂恐璇乃特制馬車數十乘以排嚢<lb/>
<pb n="KR3k0013_WYG_693-7b"/>
盛石灰於車上繋布索於馬尾又為兵車専彀弓弩尅<lb/>
共㑹戰乃令馬車居前順風鼓灰賊不得視因以火燒<lb/>
布然馬驚奔突賊陣因使後車弓弩亂發鉦鼓鳴震羣<lb/>
盗波駭破散追逐傷斬無數梟其渠帥郡境以清<lb/>
王衡為吳郡太守順帝永和三年郡丞羊珍反攻郡府<lb/>
衡破斬之<lb/>
張綱為御史漢安元年廣陵賊張嬰等衆數萬人殺刺<lb/>
史二千石寇亂揚徐間積十餘年朝廷不能討梁冀乃<lb/>
<pb n="KR3k0013_WYG_693-8a"/>
諷尚書以綱為廣陵太守因欲以事中之前遣郡守率<lb/>
多求兵馬綱獨請單車之職既到乃將吏卒十餘人徑<lb/>
造嬰以慰安之求得與長老相見申示國恩嬰初大驚<lb/>
既見綱誠信乃出拜謁綱延置上坐問所疾苦乃譬之<lb/>
曰前後二千石多肆貪暴故致公等懐憤相聚二千石<lb/>
信有罪矣然為之者又非義也今主上仁聖欲以文徳<lb/>
服叛故遣太守思以爵禄相榮不願以刑罰相加今誠<lb/>
轉禍為福之時也若聞義不服天子赫然震怒荆揚兖<lb/>
<pb n="KR3k0013_WYG_693-8b"/>
豫大兵雲合豈不危乎若不料彊弱非明也棄善取惡<lb/>
非智也去順效逆非忠也身絶血嗣非孝也背正從邪<lb/>
非直也見義不為無勇也六者成敗之幾利害所從公<lb/>
其深計之嬰聞泣下曰荒裔愚人不能自通朝廷不堪<lb/>
侵枉遂復相聚偷生若魚游釡中喘息須臾間耳今聞<lb/>
明府之言乃嬰等更生之辰也既䧟不義復恐投兵之<lb/>
日不免孥戮綱約之以天地誓之以日月嬰深感悟乃<lb/>
辭還營明日將所部萬餘人與妻子面縳歸降綱乃單車<lb/>
<pb n="KR3k0013_WYG_693-9a"/>
入嬰壘大㑹置酒為樂散遣部衆任從所之親為卜居<lb/>
宅相田疇子弟欲為吏者皆引召之人情悦服南州晏<lb/>
然朝廷論功當封梁冀遏絶乃止天子嘉美徵欲擢用<lb/>
綱而嬰等上書乞留乃許之<lb/>
魏朗為九真都尉先是九真賊起朗到官奬勵吏兵討<lb/>
破羣賊斬首二千級桓帝美其功徵拜議郎<lb/>
度尚為右校令延熹中長沙零陵賊七八千人自稱將<lb/>
軍又豫章艾縣六百餘人應募而不得賞直遂反謁者<lb/>
<pb n="KR3k0013_WYG_693-9b"/>
督州郡討之不能尅乃擢尚為荆州刺史尚躬率部曲<lb/>
與同勞逸廣募雜種諸蠻夷明設購賞進擊大破之降<lb/>
者數萬人出兵二年羣寇悉定後遷遼東太守數月鮮<lb/>
卑率兵攻尚與戰破之戎狄憚畏<lb/>
李顒巴郡人為太尉掾延熹五年益州郡諸夷反叛執<lb/>
太守雍陟遣御史中丞朱龜討之不能尅朝議以為郡<lb/>
在邊外蠻夷喜叛勞師逺役不如棄之顒建䇿討伐乃<lb/>
拜顒益州太守與刺史龐芝發板楯蠻擊破平之還得<lb/>
<pb n="KR3k0013_WYG_693-10a"/>
雍陟顒卒後夷人復叛以廣漢景毅為太守討定之<lb/>
陳奉為桂陽太守延熹六年桂陽盗賊李硏等寇郡界<lb/>
奉與戰大破降之<lb/>
陸康為議郎㑹廬江賊黄穣等與江夏蠻夷結十餘萬<lb/>
人攻沒四縣拜康廬江太守康申明賞罰擊破穣等餘<lb/>
黨悉降<lb/>
張堪為漁陽太守匃奴嘗以萬騎入漁陽堪率數千騎<lb/>
奮擊大破之郡界以静<lb/>
<pb n="KR3k0013_WYG_693-10b"/>
黄琬為豫州牧時寇賊陸梁州境彫殘琬討擊平之威<lb/>
聲大震<lb/>
翟酺為酒泉太守叛羌千餘騎從燉煌来鈔郡界酺赴<lb/>
擊斬首九百擊羌衆㡬盡威名大震<lb/>
皇甫規為泰山太守初規以詩易教授時泰山賊叔孫<lb/>
無忌侵亂郡縣中郎將宗資討之未服公車特徵規拜<lb/>
太守規到官廣設方畧寇虜悉平<lb/>
臧旻為揚州刺史時㑹稽妖賊許昭起兵句章自稱大<lb/>
<pb n="KR3k0013_WYG_693-11a"/>
將軍立其父生為越王攻破城邑衆以萬數旻率丹陽<lb/>
太守陳寅擊昭破之昭遂復更屯結大為人患旻等進<lb/>
兵連戰三年破平之獲昭父子斬首數千級<lb/>
夏育為北地太守㑹鮮卑入寇育率休著屠各追擊破<lb/>
之遷育為䕶烏桓校尉<lb/>
耿臨為𤣥莬太守靈帝建寜二年髙句麗王宫死子伯<lb/>
固立臨討之斬首虜數百級伯固降屬遼東<lb/>
朱儁為交阯太守先是儁為蘭陵令光和元年合浦交<lb/>
<pb n="KR3k0013_WYG_693-11b"/>
阯烏滸蠻叛招引九真日南民攻沒郡縣而交阯部羣<lb/>
賊並起牧守輭弱不能禁又交阯賊梁龍等萬餘人與<lb/>
南海太守孔芝反叛攻破郡縣即拜儁刺史令過本郡<lb/>
簡募家兵及所調合五千人分從兩道而入既到州界<lb/>
按甲不前先遣使詣郡觀賊虚實宣揚威徳以震動其<lb/>
心既而與七郡兵俱進逼之遂斬梁龍降者數萬人旬<lb/>
月盡定以功封都亭侯千五百户賜黄金五十斤四年<lb/>
儁討交阯合浦烏滸蠻破之後為太僕賊帥常山人張<lb/>
<pb n="KR3k0013_WYG_693-12a"/>
燕寇河内逼京師於是出儁為河内太守將家兵擊却<lb/>
之<lb/>
王允中平元年為侍御史黄巾賊起特選拜豫州刺史<lb/>
辟荀爽孔融等為從事上除禁黨討擊黄巾别帥大破之<lb/>
與左中郎将皇甫嵩右中郎将朱儁等受降數十萬<lb/>
何苗為河南尹中平四年滎陽賊數千人羣起故燒郡<lb/>
縣殺中牟縣令詔苗出擊之苗攻下羣賊平定而還<lb/>
祁續為廬江太守揚州黄巾賊攻舒州焚燒城郭續發<lb/>
<pb n="KR3k0013_WYG_693-12b"/>
縣中男子二十已上皆持兵勒陳其小弱者悉使負水<lb/>
灌火㑹集數萬人并勢力戰大破之郡界平後安風<hi>安風</hi>
<hi>縣屬廬江郡</hi>賊戴風等作亂續復擊破之斬首三千餘級生<lb/>
獲渠帥其餘黨輩原為平民賦與佃器使就農業中平<lb/>
三年江夏兵趙慈反叛殺南陽太守秦頡攻沒六縣拜<lb/>
續為南陽太守發兵與荆州刺史王敏共擊慈斬之獲<lb/>
首五千餘級屬縣餘賊並詣續降續為上言宥其枝附<lb/>
劉虞為幽州牧前中山相張純叛入烏桓與烏桓峭王<lb/>
<pb n="KR3k0013_WYG_693-13a"/>
等攻破清和平原虞到州罷省屯兵務廣恩信遣使告<lb/>
峭王等以朝恩寛𢎞開計善路又設賞購純走出塞餘<lb/>
皆降散純為其客王政所殺凾首詣虞北州乃定<lb/>
李章為瑯邪太守時北海安邱大姓夏長思等反遂囚<lb/>
太守處興<hi>處姓也</hi>而據營陵城章聞即發兵千人馳往擊<lb/>
之掾史止章曰二千石行不得出界兵不得擅發章按<lb/>
劍怒曰逆虜無狀囚劫郡守此何可忍若坐討賊而死<lb/>
吾不憾也遂引兵安邱城下募勇敢燒城門與長思戰<lb/>
<pb n="KR3k0013_WYG_693-13b"/>
斬之獲三百餘級得牛馬五百餘頭而還興歸郡以狀<lb/>
上聞悉以所得頒勞軍士<lb/>
陶謙為陽武都尉㑹徐州黄巾起以謙為徐州刺史擊<lb/>
黄巾破走之<lb/>
應劭為泰山太守黄巾賊三十萬衆入郡界劭糾率文<lb/>
武連與賊戰前後斬首數千級獲生口老弱萬餘人輜<lb/>
重二千兩賊皆退却郡内以安<lb/>
魏董昭漢末為魏郡太守時郡界大亂賊以萬數遣使<lb/>
<pb n="KR3k0013_WYG_693-14a"/>
往来交易市買昭厚待之因用為間乘虚掩討輙大克<lb/>
破二日之中羽檄三至<lb/>
滿寵漢末為許令時袁紹盛於河朔而汝南紹之本郡<lb/>
門生賔客布在諸縣擁兵拒守太祖憂之以寵為汝南<lb/>
太守寵募其服從者五百人率攻下二十餘壁誘其未<lb/>
降渠帥於坐上殺十餘人一時皆平得户二萬兵三千<lb/>
人令就田業<lb/>
陳登為廣陵太守呉孫權圍之登令功曹陳矯求救於<lb/>
<pb n="KR3k0013_WYG_693-14b"/>
太祖太祖乃遣赴救吳軍既退登多設間伏勒兵追奔<lb/>
大破之<lb/>
鄭渾為左馮翊時梁興等畧吏民五十餘家為寇鈔諸<lb/>
縣不能禦皆恐懼寄治郡下議者悉以為當移就險渾<lb/>
曰興等破散竄在山阻雖有随者率脇從耳今當廣開<lb/>
降路宣諭恩信而保險自守此示弱也乃聚歛吏民治<lb/>
城郭為守禦之備遂發民逐賊明賞罰與要誓其所得<lb/>
獲十以七賞百姓百姓大悦皆願捕賊多得婦女財物<lb/>
<pb n="KR3k0013_WYG_693-15a"/>
賊之失妻子者皆還求降渾責其得他婦女然後還其<lb/>
妻子於是轉相寇盗黨與離散又遣吏民有恩信者分<lb/>
布山谷告諭出者相繼乃使諸縣長吏各還本治以安<lb/>
集之興等懼将餘衆聚鄜城太祖使夏侯淵就郡助擊<lb/>
之渾率吏民前登斬興及其支黨又賊靳富等脇将夏<lb/>
陽長邵陵令并其吏民入磑山渾復討擊破富等獲二縣<lb/>
長吏將其所畧還及趙靑龍者殺左内史程休渾聞遣壯<lb/>
士就梟其首前後歸附四千餘家繇是山賊皆平民安産業<lb/>
<pb n="KR3k0013_WYG_693-15b"/>
梁習為并州刺史烏丸王魯昔叛還并州習令從事張<lb/>
景募鮮卑逐昔昔為鮮卑所射死始太祖聞昔叛恐其<lb/>
為亂於北邊㑹聞已殺之大喜以習前後有䇿略封為<lb/>
關内侯<lb/>
何䕫為長廣守牟平賊從錢衆亦數千䕫率郡兵與張<lb/>
遼共討定之東牟人王營衆三千餘家脇昌陽縣為亂<lb/>
䕫遣吏王欽等授以計畧使離散之旬月皆平定<lb/>
蘇則為金城太守李越以隴西反則率羌胡圍越越即<lb/>
<pb n="KR3k0013_WYG_693-16a"/>
請服太祖崩西平趜演叛稱䕶羌校尉則勒兵討之演<lb/>
恐乞降文帝以其功加則䕶羌校尉賜爵關内侯後演<lb/>
復結旁郡為亂張掖張進執太守杜通酒泉黄華不受<lb/>
太守辛機進華皆自稱太守以應之又武威三種胡並<lb/>
寇鈔道路斷絶武威太守毌丘興告急於則時雍涼諸<lb/>
豪皆驅畧羌胡以從進郡人咸以為進不可當又将軍<lb/>
郝昭魏平先是各屯守金城亦受詔不得西渡則乃見<lb/>
郡中大吏及昭等與羌豪帥謀曰今賊雖盛然皆新合<lb/>
<pb n="KR3k0013_WYG_693-16b"/>
或有脇從未必同心因釁擊之善惡必離而歸我我増<lb/>
而彼損矣既獲益衆之實且有倍氣之勢率以進討破<lb/>
之必矣若待大軍曠日持久善人無歸必合於惡善惡<lb/>
既合勢難卒離雖有詔命違而合權専之可也於是昭<lb/>
等從之乃發兵救武威降其三種胡與興擊進於張掖<lb/>
演聞之將歩騎三千迎則辭来助軍而實欲為變則誘<lb/>
與相見因斬之出以狥軍其黨皆散走遂與諸軍圍張<lb/>
掖破之斬進及其支黨衆皆降演軍敗華懼出所執乞<lb/>
<pb n="KR3k0013_WYG_693-17a"/>
降河西平乃還金城進封都亭侯邑三百户<lb/>
賈逵為豫州刺史黄初中與諸將並征呉破吕範於洞<lb/>
浦進封陽里亭侯<lb/>
張既為涼州刺史酒泉蘇衡反與羌豪鄰戴及丁令胡<lb/>
萬餘騎攻邊縣既與夏侯儒擊破之衡及鄰戴等皆降<lb/>
徐邈為撫軍軍師明帝時涼州絶逺南接蜀寇以邈為<lb/>
涼州刺史使持節領䕶羌校尉至值諸葛亮出祁山隴<lb/>
右三郡反邈輙遣叅軍及金墉城太守等擊南安賊破<lb/>
<pb n="KR3k0013_WYG_693-17b"/>
之<lb/>
牽招為雁門太守鮮卑大人軻比能大合騎来到故平<lb/>
州塞北招潛行撲討大斬首級<lb/>
胡質為荆州刺史景初元年孫權遣將朱然等二萬人<lb/>
圍江夏郡質擊之退走<lb/>
毌丘儉為幽州刺史齊王正始七年二月儉討高句驪<lb/>
五月討濊貊皆破之<lb/>
王基為荆州刺史嘉平三年正月攻呉破之降者數千<lb/>
<pb n="KR3k0013_WYG_693-18a"/>
人<lb/>
鄧艾為兖州刺史毌丘儉作亂遣徤歩齎書欲疑惑大<lb/>
衆艾斬之兼道進軍先趨樂嘉城作浮橋司馬景王至遂<lb/>
據之文欽以後大軍破賊於城下艾追之至邱頭欽奔<lb/>
吳吳大將軍孫峻等號十萬衆將渡江鎮東將軍諸葛<lb/>
誕遣艾據肥陽艾以與賊勢相逺非要害之地輙移屯附<lb/>
亭遣泰山太守諸葛緒等於黎漿拒戰逐走之<lb/>
蜀霍弋為䕶軍時永昌郡夷獠恃險不賔素為寇害乃<lb/>
<pb n="KR3k0013_WYG_693-18b"/>
以弋領永昌太守率偏軍討之遂斬其豪帥破壞邑落<lb/>
郡界寜静<lb/>
李嚴為犍為太守盗賊馬秦髙勝等起事於郪合聚部<lb/>
伍數萬人到資中縣時先主在漢中嚴不更發兵但率<lb/>
將郡士五千人討之斬秦勝等首支黨星散悉復民籍<lb/>
又越嶲夷率髙定遣軍圍新道縣嚴馳往赴救賊皆破<lb/>
走<lb/>
呉朱然字義封大帝分丹陽為臨川郡以然為太守授<lb/>
<pb n="KR3k0013_WYG_693-19a"/>
兵一千人㑹山賊盛起然平討旬月而定<lb/>
鍾離牧為南海太守髙涼賊率仍弩等破掠百姓殘害<lb/>
吏民牧越界撲討旬日降服<lb/>
周魴為丹陽西部都尉黄武中鄱陽大帥彭綺作亂攻<lb/>
沒屬城乃以魴為鄱陽太守與胡綜戮力致討遂生擒<lb/>
綺送詣武昌加昭義校尉<lb/>
蔣欽為西部都尉㑹稽治賊吕合秦狼等為亂欽將兵<lb/>
討擊遂擒人狼五縣平定徙討越中郎將以合拘昭陽<lb/>
<pb n="KR3k0013_WYG_693-19b"/>
為奉邑<lb/>
陳表為翼正都尉嘉和中諸葛恪領丹陽太守討平山<lb/>
越以表領新安都尉與恪叅勢表在官三年廣開降納<lb/>
得兵萬餘人事㨗當出㑹鄱陽民吳遽等為亂攻沒城<lb/>
郭屬縣揺動表便越界赴討以破之遽遂降陸遜拜表偏<lb/>
將軍進封都鄉侯<lb/>
黄盖為武鋒中郎將武陵蠻夷反亂攻守城邑以盖領<lb/>
太守時郡兵纔五百人自以不敵因開城門賊半入乃<lb/>
<pb n="KR3k0013_WYG_693-20a"/>
擊之斬首數百餘皆奔走盡歸邑落誅討魁帥附從者<lb/>
赦之自春訖夏寇亂盡平諸幽䆳巴醴繇誕邑侯君長<lb/>
皆改操易節奉禮請見郡境遂清後長沙益陽縣為山<lb/>
賊所攻盖又討平加偏將軍<lb/>
朱治為吳郡都尉從錢唐欲進到吳吳郡太守許貢拒<lb/>
之於繇拳<hi>臣欽若等曰繇拳地名在吳郡</hi>治與戰大破之貢南就山賊<lb/>
嚴白虎治遂入郡領太守事<lb/>
吕岱為交州刺史時交阯太守士爕卒大帝以爕子徽<lb/>
<pb n="KR3k0013_WYG_693-20b"/>
為安逺將軍領九真太守徽不承命舉兵戍海口岱於<lb/>
是上疏請討徽罪督兵三千人晨夜浮海或謂岱曰徽<lb/>
藉累世之恩為一州所附未易輕也岱曰徽雖懷逆計<lb/>
未虞吾之卒至若我潜軍輕舉掩其無備破之必也稽<lb/>
留不速使得生心嬰城固守七郡八蠻雲合響應雖有<lb/>
智者誰能圖之遂行過合浦徽聞岱至果大震怖不知<lb/>
所出即率兄弟六人肉袒迎岱岱皆斬送其首<lb/>
晉王濬為益州刺史時張𢎞殺前刺史濬至設方畧悉<lb/>
<pb n="KR3k0013_WYG_693-21a"/>
誅𢎞等以勲封關内侯<lb/>
嵇喜初為江夏太守吳將孫遵李承率衆寇江夏喜擊<lb/>
破之又為徐州刺史吳故將莞恭帛奉舉兵反攻害建<lb/>
鄴令遂圍揚州喜討平之<lb/>
吳彦代陶璜為交州刺史璜之死也九真戍兵作亂逐<lb/>
其太守九真賊帥趙祉圍郡城彦悉討平之<lb/>
丁紹為冀州刺史到鎮率州兵討破汲桑有功加寜北<lb/>
將軍假節監冀州諸軍事時境内羯賊為患紹捕而誅<lb/>
<pb n="KR3k0013_WYG_693-21b"/>
之號為嚴肅河北人畏而愛之<lb/>
羅尚領益州刺史時李特寇成都尚據大城自守李流<lb/>
進屯江西尚懼遣使求和是時蜀人危懼並結村堡請<lb/>
命於特特遣人安撫之益州從事任明説尚曰特既凶<lb/>
逆侵暴百姓又分人散衆在諸村堡驕怠無備是天亡<lb/>
之也可告諸村密尅期日内外擊之破之必矣尚從之<lb/>
明先偽降特特問城中虚實明曰米糓已欲盡但有貨<lb/>
帛耳因求省家特許之明潜説諸村諸村悉聽命還報<lb/>
<pb n="KR3k0013_WYG_693-22a"/>
尚尚許如期出軍諸村亦許一時赴㑹二年惠帝遣荆<lb/>
州刺史宋岱建平太守孫阜救尚阜已次徳陽特遣蕩<lb/>
督李璜助任臧距阜尚遣大衆掩襲特營連戰二日衆<lb/>
少不敵特軍大敗収合餘卒引趣新繁尚軍引還特復<lb/>
追之轉戰三十餘里尚出大軍逆戰特軍敗績斬特及<lb/>
李輔李逺皆焚尸傳首雒陽<lb/>
華譚為廬江内史時石冰之黨陸珪等屯據諸縣譚遣<lb/>
司馬禇敦討平之又遣别軍擊冰都督孟徐獲其驍率<lb/>
<pb n="KR3k0013_WYG_693-22b"/>
以功封都亭侯食邑千户<lb/>
鄧嶽為西陽太守及蘇峻反平南將軍溫嶠遣嶽與督<lb/>
䕶王愆期鄱陽太守紀睦等率舟軍赴難峻平還郡郭<lb/>
默之殺劉裔也大司馬陶侃使嶽率西陽之衆討之默<lb/>
平遷督交廣二州軍事建武將軍領平越中郎將廣州<lb/>
刺史假節<lb/>
鍾雅為宣城内史錢鳳作逆雅率衆屯青弋時廣徳縣<lb/>
人周玘為鳳起兵攻雅雅退據涇縣収合士庶討玘斬<lb/>
<pb n="KR3k0013_WYG_693-23a"/>
之鳳平徵拜尚書左丞<lb/>
袁真為廬江太守攻合肥執南蠻校尉桑垣遷其百姓<lb/>
而還<lb/>
王廙為廬江鄱陽二郡豫討周馥杜弢以功累増封邑<lb/>
任權為蜀郡太守斬苻堅益州刺史李平遂平益州<lb/>
辛景為臨海太守時孫恩叛亂寇臨海景討破之恩窮<lb/>
蹙乃赴海自沉妖黨及妓妾謂之水仙投水從死者百<lb/>
數<lb/>
<pb n="KR3k0013_WYG_693-23b"/>
劉牢之為淮隂太守妖賊劉黎僣尊號於皇丘牢之討<lb/>
滅之<lb/>
桓冲為江州刺史桓溫之破姚襄也獲襄將張駿楊凝<lb/>
等徙于尋陽冲在江陵未及之職而駿率其徒五百人<lb/>
殺江州都䕶趙毗掠武昌府軍將妻子北反冲遣將討<lb/>
獲之遽還所鎮<lb/>
朱序為江夏相哀帝興寜末梁州刺史司馬勲反桓溫<lb/>
表序為征討都䕶征之以功拜征虜將軍太和中遷兖<lb/>
<pb n="KR3k0013_WYG_693-24a"/>
州刺史時長城人錢𢎞聚黨百餘人藏匿原鄉山以序<lb/>
為中軍司馬吳興太守序至郡討禽之事訖還兖州<lb/>
周楚從父撫入蜀為鷹揚將軍犍為太守父卒楚監梁<lb/>
益二州時梁州刺史司馬勲作逆楚與朱序討平之進<lb/>
冠軍將軍海西公太和中蜀盗李金銀廣漢妖賊李𢎞<lb/>
並聚衆為寇偽稱李勢子當以聖道王年號鳯凰又<lb/>
隴西人李髙詐稱李雄子攻破涪城梁州刺史楊亮失<lb/>
守楚遣其子瓊討平之<lb/>
<pb n="KR3k0013_WYG_693-24b"/>
杜瑗為交阯太守孝武太元五年十月九真太守李遜<lb/>
據交州反六年七月瑗斬遜交州平<lb/>
辟閭渾為平原太守太元十七年齊國内史蔣喆殺樂<lb/>
安太守辟閭濬據青州反渾討平之<lb/>
諸葛長民為宣城内史于時桓歆聚衆向歴陽長民擊<lb/>
走之<lb/>
魏詠之為豫州刺史桓歆寇歴陽詠之率衆擊走之<lb/>
劉謙之為始興相安帝義熙末東海人徐道期流寓廣<lb/>
<pb n="KR3k0013_WYG_693-25a"/>
州無事行為僑舊所陵侮因刺史謝欣死合率郡不逞<lb/>
之徒作亂攻沒州城殺士庶素恨者百餘傾府庫招集<lb/>
亡命出攻始興謙之破走之齊平廣州誅其黨與仍行<lb/>
州事即以為振威將軍廣州刺史<lb/>
劉敬宣為江州刺史時桓𤣥兄子亮自號江州刺史寇<lb/>
豫章亮又遣苻寵寇廬陵敬宣並討平之<lb/>
宋孟龍符晉末為淮陵太守與劉藩向彌征桓歆桓石<lb/>
康破斬之<lb/>
<pb n="KR3k0013_WYG_693-25b"/>
劉懐慎晉末為徐州刺史亡命王靈秀為寇討平之<lb/>
禇談為㑹稽太守富陽人孫法光反寇山隂談遣山隂<lb/>
令陸邵討敗之<lb/>
徐循為寜州刺史晉寜太守爨松子反叛循討平之<lb/>
劉道隆為徐州刺史司州刺史劉季之反叛道隆討斬<lb/>
之<lb/>
薛繼孝為義州刺史雍州刺史海陵王休茂殺司馬庾<lb/>
深之舉兵反繼孝討斬之<lb/>
<pb n="KR3k0013_WYG_693-26a"/>
劉道産為巴西梓潼二郡太守郡人黄公生任肅之張<lb/>
石之等並譙縱餘燼與姻親侯攬羅奥等招引白水氐<lb/>
規欲為亂道産誅公生等二十一家宥其餘黨<lb/>
申怙為北譙梁二郡太守郡境邊接任榛屢被冦掠怙<lb/>
到密知賊来仍伏兵要害出其不意悉皆擒殄<lb/>
沈叔任為梓潼太守戍涪城東軍既反二郡强宗侯勵<lb/>
羅奥聚衆作亂四靣雲合遂至萬餘人攻城急叔任東<lb/>
兵不滿五百推布腹心衆莫不為用出擊大破之逆黨<lb/>
<pb n="KR3k0013_WYG_693-26b"/>
皆平<lb/>
禇叔度為廣州刺史時桓𤣥族人開山聚謀掩廣州事<lb/>
覺叔度悉平之<lb/>
蕭思話為青州刺史有亡命司馬朗之元之可之兄弟<lb/>
聚黨於東莞發干縣謀為寇亂思話遣北海太守蕭汪<lb/>
之討斬之餘黨悉平<lb/>
趙伯符為竟陵太守時竟陵蠻屢為寇伯符征討悉破<lb/>
之繇是有將帥之稱<lb/>
<pb n="KR3k0013_WYG_693-27a"/>
王𤣥謨為豫州刺史淮上亡命司馬黑石推立夏侯方<lb/>
進為主改姓李名𢎞以惑衆𤣥謨討斬之<lb/>
崔諲武帝永初末為振威將軍東萊太守景平初亡命<lb/>
司馬靈期司馬順之千餘人圍東萊諲擊之斬靈期等<lb/>
杜瑗為交阯太守時勝遯之為交州刺史遯之在州十<lb/>
餘年與林邑累相攻伐遯之將北還林邑王范胡達攻<lb/>
破日南九徳九真三郡遂圍州城遯之去已逺瑗與第<lb/>
三子𤣥之悉力固守多設權䇿累戰大破之追討於九<lb/>
<pb n="KR3k0013_WYG_693-27b"/>
真日南達走還林邑乃以瑗為龍驤將軍交州刺史義<lb/>
旗建進號冠軍將軍<lb/>
沈文季為吳興太守沈登之作亂於吳興文季討斬之<lb/>
劉真道為梁南秦二州刺史文帝元嘉十八年氐賊楊<lb/>
難當冦漢中真道率軍討破之<lb/>
檀和之為交州刺史元嘉二十四年十月豫章胡誕反<lb/>
殺太守桓陵和之南還至豫章因討平之<lb/>
南齊栁世隆為江夏内史行郢州事宋昇明元年冬沈<lb/>
<pb n="KR3k0013_WYG_693-28a"/>
攸之反乘輕舸從數百人先大軍下住白螺州坐胡牀<lb/>
以望其軍有自驕色既至郢以郢城弱小不足攻遣人<lb/>
告世隆曰被太后令當蹔還都卿既相與奉國想得此<lb/>
意世隆使人答曰東下之師久承聲問郢城小鎮自守<lb/>
而已攸之將去世隆遣人於西渚挑戰攸之果怒令諸<lb/>
軍登岸燒郭邑築長圍百道俱攻顧謂人曰以此攻城<lb/>
何城不尅晝夜攻戰世隆随宜拒應衆皆披却孝武初下與<lb/>
世隆别曰攸之一旦為變焚夏口舟艦沿流而東則坐<lb/>
<pb n="KR3k0013_WYG_693-28b"/>
守空城不可制也雖留攻城不可卒㧞卿為其内我為<lb/>
其外乃無憂耳至是孝武遣軍主桓敬茍元賔等八軍<lb/>
據西塞令堅壁以待賊疲慮世隆危急遣腹心胡元直<lb/>
潜使入郢城通援軍消息内外並喜郢城既不可攻而<lb/>
平西將軍黄回軍至西陽乘三層艦作羌胡伎泝流而<lb/>
進攸之素失人情本逼以威力初發江陵已有叛者至<lb/>
是稍多攸之日夕乘馬歴營撫慰而去不息攸之大怒<lb/>
召謂軍主曰我被太后令建義下都大事若尅白紗帽<lb/>
<pb n="KR3k0013_WYG_693-29a"/>
共著耳如其不振朝廷自誅我百口不關餘人此軍人<lb/>
叛散皆卿等不以為意我亦不能悉按問自今軍中有<lb/>
叛者軍主任其罪於是一人叛遣並去不反莫敢發覺<lb/>
咸有異計軍旅大散攸之度魯山岸猶有數十匹騎自<lb/>
随宣令軍中曰荆州城中大有錢可相與還取以為資<lb/>
糧郢城未有追軍而散軍畏蠻抄更相聚結可二萬人<lb/>
随攸之將至江陵乃散世隆乃遣軍副劉僧麟道追之<lb/>
攸之已死世隆後為湘州刺史永明中湘州蠻陳雙李<lb/>
<pb n="KR3k0013_WYG_693-29b"/>
搭寇掠郡縣刺史吕安國討之不克世隆到州督衆征<lb/>
討乃平之<lb/>
王詡為始興内史廣州刺史劉纉為奴所殺詡率郡兵<lb/>
討平之<lb/>
蕭惠休為徐州刺史明帝武建二年魏軍攻鍾離惠休<lb/>
破之<lb/>
蕭意為徐州刺史武建二年魏軍圍漢中意拒退之<lb/>
楊公則為扶風太守荆州刺史巴東王子響搆亂公則<lb/>
<pb n="KR3k0013_WYG_693-30a"/>
率師進討事平遷武寧太守<lb/>
陳顯達為益州刺史廣漢賊司馬龍駒據郡反顯達討<lb/>
平之<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_693-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百九十三<lb/>
</p>
<p>
</p>
  </div>
</body>
</text>
</TEI>
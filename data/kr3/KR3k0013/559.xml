<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷五百五十九</head>
    <p>
<pb n="KR3k0013_WYG_559-1a"/>
欽定四庫全書<lb/>
　冊府元龜卷五百五十九　宋　王欽若等　撰<lb/>
　　國史部<lb/>
　　　論議<lb/>
北齊陽休之為通直散騎侍郎與魏收等修國史魏收<lb/>
立高祖本紀取平四胡之嵗為齊元收在齊州恐史官<lb/>
改奪其意上表論之武平中收還朝勑集朝賢議其事<lb/>
休之立議從天保為限斷魏收存日猶兩議未决收死<lb/>
<pb n="KR3k0013_WYG_559-1b"/>
後便動諷内外發詔從其議<lb/>
李徳林為通直散騎侍郎魏收與陽休之論齊書起元<lb/>
事勑集百司㑹議收與徳林書曰前者議文緫諸事意<lb/>
小如混漫難可領觧今便去隨事條列幸為㽞懷細加<lb/>
推逐凡言或者皆是敵人之議既聞人説因而探論耳<lb/>
徳林復書曰即位之元春秋常義謹按魯君息姑不稱<lb/>
即位亦有元年非獨即位得稱元年也議云受終之元<lb/>
尚書之古典謹按大傳周公攝政一年救亂二年伐殷<lb/>
<pb n="KR3k0013_WYG_559-2a"/>
三年踐奄四年建侯衞五年營成周六年制禮作樂七<lb/>
年致政成王論者或以舜禹受終為天子然則周公以<lb/>
臣禮而死此亦稱元非獨終為帝也蒙示儀文扶病省<lb/>
覽荒情迷識暫得發蒙當世君子必無横議唯應閣筆<lb/>
贊成而已輙謂前二條有益高議仰見議中不録謹以<lb/>
冩呈收重遺書曰惠示二事感佩殊深以魯公諸侯之<lb/>
事非小為疑息姑不書即位舜禹亦不言即位息姑雖<lb/>
攝當得書元舜禹之攝元理也周公居攝乃云一年救<lb/>
<pb n="KR3k0013_WYG_559-2b"/>
亂似不稱元自無大傳不得尋討一之與元其事何别<lb/>
更有所見幸可論之徳林答曰攝之與相其義一也故<lb/>
周公攝政孔子曰周公相成王魏武相漢曺植曰如虞<lb/>
翼唐或云高祖身未居攝灼然非理攝者專賞罰之名<lb/>
古今事殊不可以禮為㫁陸機見舜肆類上帝班瑞羣<lb/>
后便云舜有天下不須格於文祖也欲使晉之三王異<lb/>
於舜攝竊以為舜若堯死獄訟不歸便是夏朝之益何<lb/>
得不須格於文祖也若便用王者禮便曰即真則周公<lb/>
<pb n="KR3k0013_WYG_559-3a"/>
負扆朝諸侯霍光行周公之事皆帝乎斯不然必知高<lb/>
祖與舜不殊不㣲從士衡之謬或以為書元年者當時<lb/>
實録非追書也大齊之興實繇武帝謙匿受命豈直史<lb/>
也比觀論者聞追舉受命之元多有河漢但言追數受<lb/>
命之嵗情或安之似所怖懼者元字耳事類朝三是許<lb/>
其一年不許其元年也按易黄裳元吉鄭𤣥注云如舜<lb/>
試天子周公攝不殊傳雖無元字一之與元無異義矣<lb/>
春秋不言一年一月者欲使人君體元以居正此盖史<lb/>
<pb n="KR3k0013_WYG_559-3b"/>
之婉辭非一與元别也漢獻帝死劉備自尊崇陳壽蜀<lb/>
人以魏為賊寜肯蜀主未立已云魏武受命乎衡自尊<lb/>
本國誠如高議欲使三方鼎峙同為覇名習氏漢晉春<lb/>
秋意在是也正司馬炎兼并許其帝號魏之君臣呉人<lb/>
並以為賊寜肯當塗之世云晉有受命之徴史者編年<lb/>
也故魯號紀年墨子又云吾見百國春秋史又無有事<lb/>
而書年者是重年驗也若欲高祖事謙冲即須號令皆<lb/>
惟魏氏便是編魏年紀魏事此即魏末功臣之傳豈復<lb/>
<pb n="KR3k0013_WYG_559-4a"/>
皇朝帝紀者也陸機稱紀元立斷或以正始或以嘉平<lb/>
束晳議云赤雀白魚之事恐晉朝之議是并論受命之<lb/>
元非上代終之斷也公議云陸機不議元者是所未喻<lb/>
願更思之陸機以刋本著於虞書龕黎見於商典以蔽<lb/>
晉朝正始嘉平之議斯又謬矣唯可二代相渉兩史並<lb/>
書必不得以後朝創業之迹斷入前史若然則世宗高<lb/>
祖皆天保已前入魏氏列傳不作齊朝帝紀可乎此既<lb/>
不可彼復何證<lb/>
<pb n="KR3k0013_WYG_559-4b"/>
後周桺虬為太祖丞相府記室虬以史官宻書善惡未<lb/>
足懲勸乃上疏曰古者人君立史官非但記事而已盖<lb/>
所以為鑒誡也動則左史書之言則右史書之彰善癉<lb/>
惡以樹風聲故南史抗節表崔杼之罪董狐書法明趙<lb/>
盾之愆是知直筆於朝其來乆矣而漢魏以還宻為記<lb/>
注徒聞後世無益當時非所謂將順其美規救其惡者<lb/>
也且著述之人宻書其事縱能直筆人莫之知何止物<lb/>
生横議亦自異端互起故班固致受金之名陳夀有求<lb/>
<pb n="KR3k0013_WYG_559-5a"/>
米之論著漢魏者非一氏造晉史者至數家後代紛紜<lb/>
莫知凖的伏惟陛下則天稽古勞心庶政開誹謗之路<lb/>
納忠讜之言諸史官記事者請皆當朝顯言其狀然後<lb/>
付之史閣庶令是非明著得失無隠使聞事善者日修<lb/>
有過者知懼敢以愚管輕冒上聞乞以瞽言訪之衆議<lb/>
事遂施行<lb/>
唐劉允濟則天長安中為鳯閣舍人修國史允濟嘗云<lb/>
史官善惡必書言成軌範使驕主賊臣有所知懼此亦<lb/>
<pb n="KR3k0013_WYG_559-5b"/>
權重理合貧而樂道也昔班生受金陳夀求米僕視之<lb/>
如浮雲爾但百寮善惡必書足為千載不朽之美談豈<lb/>
不勝哉<lb/>
朱敬則長安中為正諌大夫平章事兼修國史敬則請<lb/>
擇史官上表曰國之要者在乎記事之官是以五帝𤣥<lb/>
風資其筆削三王盛事藉以垂名此才之難其難甚矣<lb/>
何以知其然昔平王東遷歴年數百齊桓之九合天下<lb/>
晉文之一戰諸侯秦穆逺覇西戎楚莊利盡南海禮樂<lb/>
<pb n="KR3k0013_WYG_559-6a"/>
人物間爾無聞今之所存獨載魯史向者魯無君子記<lb/>
傳則遺雄覇逺圖必墜於地可不惜哉只如齊周小國<lb/>
之主尚能㽞意於史冊齊神武嘗謂著作郎魏收曰卿<lb/>
勿見陳元康楊遵彥等在吾目前趨走謂吾以為勤勞<lb/>
我後代聲名在於卿手最是要事勿謂我不知及文宣<lb/>
即位又嘗勑收曰好直筆勿謂懼我終不作魏太武誅<lb/>
史官又周文帝之為相也納桺虬之説特命書法不隠<lb/>
其志在懲勸如此伏以陛下聖徳鴻業誠可垂範將來<lb/>
<pb n="KR3k0013_WYG_559-6b"/>
儻不遇良史之才則大典無繇而就也且董狐南史豈<lb/>
知生於往代而獨無於此時在乎求與不求好與不好<lb/>
爾今若訪得其善者伏願朂之以公忠期之以逺大更<lb/>
超加美職使得行其道則天下幸甚<lb/>
劉知㡬字子𤣥為太子中允修史中宗景龍中侍中韋<lb/>
巨源紀處納中書令楊再思兵部尚書宗楚客中書侍<lb/>
郎蕭至忠並監修國史知㡬以監修者多甚為國史之<lb/>
弊蕭至忠又嘗責知㡬著述無課知㡬於是求罷史任<lb/>
<pb n="KR3k0013_WYG_559-7a"/>
奏記於至忠曰僕㓜聞詩禮長渉藝文至於史氏之言<lb/>
尤所躭悦尋夫左史右史是曰春秋尚書素王素臣斯<lb/>
稱㣲婉志晦兩京三國班謝陳習闡其謩六朝江左王<lb/>
陸干孫紀其厯劉石僣號方䇿委於和張宋齊膺籙博<lb/>
史歸於蕭沈亦有汲塜古篆蟲穴殘編孟堅所亡葛洪<lb/>
傳其雜記休文所缺荀綽裁其拾遺凡此諸家其流盖<lb/>
廣莫不賾彼泉藪尋其枝葉原始要終備知之矣若乃<lb/>
劉峻作傳自述長於論才范曄為書盛言務其贊體斯<lb/>
<pb n="KR3k0013_WYG_559-7b"/>
又當仁不讓庶㡬前哲者焉然自䇿名士伍待罪朝列<lb/>
三為史臣再入東觀終不能勒成國典貽彼後來者何<lb/>
哉静言思之其不可有五故也何者古之國史皆出自<lb/>
一家如魯漢之邱明子長晉齊之董狐南史咸能立言<lb/>
垂之不朽藏之名山未聞藉以衆功方云絶筆惟後漢<lb/>
東觀大集羣儒著述無主條章靡立繇是伯度譏其不<lb/>
實公理以為可焚張蔡二子紏之於當代𫝊范兩家嗤<lb/>
之於後葉今者史司取士有倍東京人自以為荀袁家<lb/>
<pb n="KR3k0013_WYG_559-8a"/>
自稱為政駿每欲書一事載一言皆閣筆相視含毫不<lb/>
斷故白首可期而汗青無日其不可一也前漢郡國計<lb/>
書先上太史副上丞相後漢公卿所撰始集公府乃上<lb/>
蘭臺繇是史書所修載書為博爰自近古此道不行史<lb/>
臣編録唯自詢採而左右二史闕注起居衣冠百家罕<lb/>
通行狀求風俗於州郡視聽不該訪㳂革於臺閣簿籍<lb/>
難見雖使尼父再出猶且成其管窺况限以中才安能<lb/>
遂其博物其不可二也昔董狐之書法也以示於朝南<lb/>
<pb n="KR3k0013_WYG_559-8b"/>
史之書弑也執簡以往而近代史局皆通籍禁門幽居<lb/>
九重欲人不見尋其義者盖繇杜彼顔靣訪諸請謁故<lb/>
也然今館中作者多士如林皆願長喙無聞齰舌儻有<lb/>
五始初成一字加貶言未絶口而朝野俱知筆未栖毫<lb/>
而縉紳咸誦夫孫盛實録取嫉權豪干寳直言受譏朝<lb/>
士人之情也能無畏乎其不可三也古者刋定一史纂<lb/>
成一家體統各殊指歸咸别夫尚書之教也以疏通知<lb/>
逺為主春秋之義也以懲惡勸善為先史記則退處士<lb/>
<pb n="KR3k0013_WYG_559-9a"/>
而進奸雄漢書則抑忠臣而餙主闕斯並曩賢得失之<lb/>
例良史是非之凖作者言之詳矣頃史官注記多取禀<lb/>
監修楊令公則云必須直詞宗尚書則云宜多隐惡十<lb/>
羊九牧其命難行一國三公適從安在其不可四也竊<lb/>
以史置監修雖無古式尋其名號可得而言夫監者盖<lb/>
緫領之義如創紀編年則有斷限草傳叙事則有豐約<lb/>
或可畧而不畧或應書而不書此刋削之務也屬詞比<lb/>
事勞逸宜均揮鈆奮槧勤惰須等狀帙某篇付之此職<lb/>
<pb n="KR3k0013_WYG_559-9b"/>
某紀某傳歸之彼官此銓配之理也斯並宜明立科條<lb/>
審言區域儻人思自勉則書可立成今監之者既不指<lb/>
授修之者又無遵奉徒使爭學茍且務相推避坐變炎<lb/>
凉徒消嵗月其不可五也凡此不可其流實多一言以<lb/>
蔽三隅自反而時談物議烏得笑僕編次無聞者哉比<lb/>
者伏見明公每汲汲於勸誘勤於課責或云籍墳事重<lb/>
努力用心或云嵗序已淹何時輟手竊以綱維不正而<lb/>
督課徒勤雖威以刺骨之刑朂以懸金之賞終不可得<lb/>
<pb n="KR3k0013_WYG_559-10a"/>
也語曰陳力就列不能則止僕所以比者布心知己瀝<lb/>
懇羣公屢辭載筆之官願罷記言之職者正為此爾當<lb/>
今朝號得人國稱多士蓬山之下良直差肩芸閣之中<lb/>
英竒接武僕既功虧刻鵠筆未絶麟徒殫太官之膳虗<lb/>
索長安之米乞以本職還其舊居多謝簡書請避賢路<lb/>
惟明公足下哀而許之至忠惜其才不許觧史任宗楚<lb/>
客嫉其正直謂諸史官曰此人作書如是欲置我於何<lb/>
地也後禮部尚書鄭惟忠嘗問子𤣥曰自古已來文士<lb/>
<pb n="KR3k0013_WYG_559-10b"/>
多而史才少何也對曰史才須有三長世無其人故史<lb/>
才少也三長謂才也學也識也夫有學而無才亦猶有<lb/>
良田百頃黄金滿籝而使愚者營生終不能致於貨殖<lb/>
者矣如有才而無學亦猶思兼匠石巧若公輸而家無<lb/>
楩柟斧斤終不果成其宫室者矣猶須好是正直善惡<lb/>
必書使驕主賊臣所以知懼此則為虎傅翼善無可加<lb/>
所向無敵者矣脱茍非其才不可叨居史任<lb/>
李元紘為中書侍郎開元中詔右丞相張説在家修史<lb/>
<pb n="KR3k0013_WYG_559-11a"/>
元紘奏曰國史者記人君善惡國政損益一字貶褒千<lb/>
載稱之今張説在家修史呉兢又在集賢撰録今國之<lb/>
大典散在數處且太宗别置史館在於禁中所以重其<lb/>
職而秘其事望勒説等就史館参詳撰録則典冊舊章<lb/>
不墜矣從之<lb/>
沈既濟為左拾遺史館修撰既濟以呉兢撰國史以則<lb/>
天事為本紀奏議非之曰史氏之作本乎懲勸以正君<lb/>
臣以維邦家前端千古後法萬代使其生不敢差死不<lb/>
<pb n="KR3k0013_WYG_559-11b"/>
忘懼緯人倫而經世道為百王凖的不止屬辭比事以<lb/>
日繫月而已故善惡之道在乎勸誡勸誡之柄存乎褒<lb/>
貶是以春秋之義尊卑輕重昇降㡬㣲髣髴雖一字二<lb/>
字必有㣲㫖存焉况鴻名大統其可以貸乎伏以則天<lb/>
皇后初以聰明睿哲内輔時政厥功茂矣及𢎞道之際<lb/>
孝和以長君嗣位而太后以專制臨朝俄又廢帝或幽<lb/>
或徙既而握圗稱録移運革名北司鷰啄之蹤難乎備<lb/>
述其後五王建䇿皇運復興議名之際得無降損必將<lb/>
<pb n="KR3k0013_WYG_559-12a"/>
義以親隐禮從國諱茍不及損當如其常安可横絶彛<lb/>
典超居帝籍昔仲尼有言必也正名故夏殷二代為帝<lb/>
者三十世矣而周人通名之曰王呉楚越之君為王者<lb/>
百餘年而春秋書之為子盖高下自乎彼而是非稽乎<lb/>
我過者抑之不及者援之不以弱减不為僣奪握中持<lb/>
平不振不傾使其求不可得而蓋不可掩斯古君子所<lb/>
以損其名也夫則天體自坤順位居乾極以柔乘剛天<lb/>
紀倒張進以强有退非徳讓今史臣追書當稱之為太<lb/>
<pb n="KR3k0013_WYG_559-12b"/>
后不宜曰上孝和雖追母后之命降居藩邸而體元繼<lb/>
代本吾君也史追書宜稱曰皇帝不宜曰廬陵睿宗在<lb/>
景龍已前天命未集徒禀向制假臨大寳於倫非次於<lb/>
義無名史臣書之宜曰相王未宜曰帝若以得失既往<lb/>
遂而不舉則是非褒貶安所辨正載筆執簡謂之何哉<lb/>
則天廢國家歴數用周正朔廢國家太廟立周七廟鼎<lb/>
命革矣徽號易矣旂裳服色既以殊矣今安得以周氏<lb/>
年歴而列為唐書帝紀徴諸禮經是謂亂名且孝和繼<lb/>
<pb n="KR3k0013_WYG_559-13a"/>
天踐阼在太后之前而叙年製紀居太后之下方之躋<lb/>
僖是謂不智詳今考古並未為可或曰班馬良史也編<lb/>
述漢事立高后以續帝載豈有非之者乎答曰昔高后<lb/>
稱制因其曠嗣獨有分王諸吕負於漢約無遷鼎革命<lb/>
之甚况其時孝惠帝已殁孝文在下宫中二子非劉氏<lb/>
種不紀吕后將紀誰焉雖云其然議者猶為不可况遷<lb/>
鼎革命者乎或曰若天后不紀帝緒缺矣則二十二年<lb/>
行事何所繫乎曰孝和以始年登大位以季年復舊業<lb/>
<pb n="KR3k0013_WYG_559-13b"/>
雖尊名中奪而天命未改足以首事足以表年何所拘<lb/>
閡裂為二紀昔魯昭之出也春秋嵗書其居曰公在乾<lb/>
侯且君在雖失位不敢廢也今請併天后紀今孝和紀<lb/>
每於嵗首必書孝和所在以統之書曰某年春正月皇<lb/>
帝在房陵太后行某事改其制云云則紀稱孝和而事<lb/>
述太后俾名不失正而禮不違常名禮兩得人無間矣<lb/>
其姓氏名諱入宫之繇歴位之資才藝智畧别纂録入<lb/>
皇后傳列於廢后王庶人之下題其篇曰則天順聖武<lb/>
<pb n="KR3k0013_WYG_559-14a"/>
皇后云事雖不行而史氏稱之<lb/>
李翺為國子博士史館修撰翺以史記事不實奏曰臣<lb/>
謬得秉史館以記録為職夫勸善懲惡正言直筆紀聖<lb/>
朝功徳述忠賢事業載奸臣醜行以傳無窮者史官之<lb/>
任也凡人之事跡非大善大惡則衆無繇知之舊例皆<lb/>
訪問於人又取行狀謚議以為一據今之作行狀者非<lb/>
其門生即其故吏莫不虚加仁義禮智妄言忠肅惠和<lb/>
此不惟其心不實茍欲虚美於所受恩者而已也盖亦<lb/>
<pb n="KR3k0013_WYG_559-14b"/>
為文者既非游夏遷雄之列務於華而忘其實溺於詞<lb/>
而棄其理故為文則失六經之古風紀事則非史遷之<lb/>
實録不如此則詞句鄙陋不能自成其文章矣繇是事<lb/>
失其本文害於理而行狀不足以取信若使指事書實<lb/>
不餙虚言則必有人知其真偽不然者縱使門生故吏<lb/>
為之亦不可謬作徳善之事而加之矣臣今請作行狀<lb/>
者但指事説實直載其詞則善惡功跡皆據事實足以<lb/>
自見矣假令傳魏徴但記其諌事之詞自足以為正直<lb/>
<pb n="KR3k0013_WYG_559-15a"/>
如傳叚秀實但記其倒用司農寺印以追逆兵又以象<lb/>
笏擊朱泚自足以為忠烈矣若考功視行狀之不依此<lb/>
者不得受視依此乃下太常及牒史館太常定謚後亦<lb/>
以謚議牒送史館則行狀之言縱未可以一一皆信與<lb/>
其虚加妄言都無事實者猶山澤高下不同也史氏記<lb/>
録須得本末茍慿徃例皆是虚言則使史官何所為據<lb/>
伏乞下臣此奏使考功守行臣等要加事實輙敢陳論<lb/>
制可<lb/>
<pb n="KR3k0013_WYG_559-15b"/>
李徳裕為司空平章事奏時政記起居注記修史體例<lb/>
等伏以時政記長夀二年宰臣姚璹以為帝王謨訓不<lb/>
可闕於紀述史官踈逺無因得書請自今以後所論軍<lb/>
國政要宰臣一人撰録號為時政記厥後因循多闕紀<lb/>
述臣等商量爾後坐日每聞聖言如有慮及生靈事關<lb/>
興替可昭示百代貽謀後昆者及宰臣獻替謀猷有益<lb/>
風教並請依國朝故事其曰知印宰臣撰録連署名封<lb/>
印至嵗末送付史館起居注記比者不逐季撰録至有<lb/>
<pb n="KR3k0013_WYG_559-16a"/>
去官三五年後猶未送納者伏以每度延英奏事後向<lb/>
外傳説三事猶兩事虚謬豈有起居注記皆三數年後<lb/>
採拾得傳聞耳目已隔固非實事向後起居注記望每<lb/>
季初即送納自前一季文書與史館納訖具狀申中書<lb/>
門下史館受訖亦申報中書門下其起居改轉便望以<lb/>
注記遲速為殿最如有軍國大政傳聞疑誤仍許政事<lb/>
堂都見宰相等臨時酌量如事已施行非闗機宻者並<lb/>
一一向説所冀書存信實免有疑誤修史體例臣等伏<lb/>
<pb n="KR3k0013_WYG_559-16b"/>
見近日實録多云禁中言者伏以君上與宰臣及公卿<lb/>
言事皆須衆所聞見方合書於史䇿禁中之語向外何<lb/>
繇得之或得於傳聞多出邪佞便載史筆實累鴻猷向<lb/>
後實録中有如此類並請刋削更不得以此紀述又宰<lb/>
臣及公卿論事行與不行須有明據或奏議允愜必見<lb/>
褒稱或所論乖僻固有懲責在藩鎮獻表者有答詔居<lb/>
要官啓事者亦合著明並當昭然在衆人耳目或取捨<lb/>
在於堂案或與奪形於詔勑前代史書載名自奏議無<lb/>
<pb n="KR3k0013_WYG_559-17a"/>
不繇此近見實録多載宻疏言不彰其明聽事不顯於<lb/>
當時得自其家實難取信向後所載羣臣章奏其可否<lb/>
得失須朝廷共知者方可紀述宻疏並請不載如此則<lb/>
書之可法人皆守公愛惜之志不得褒貶之言必信伏<lb/>
見近日實録事多紕繆若詳求摭實須舉舊章從之<lb/>
韋籌為左拾遺開成三年八月進書史觧表共五通勑<lb/>
令史館商量進來者史館奏曰臣等謹按春秋尚書最<lb/>
為前史事言異貫義體兩存今韋籌所著意實即師古<lb/>
<pb n="KR3k0013_WYG_559-17b"/>
欲使本朝大典與千古同風然漢氏已還更立史法稽<lb/>
其指要事歸詳盡伏以聖唐馭宇向三百年聲教逺垂<lb/>
文物大備祖功宗徳傳諸不朽本紀實録之外復有注<lb/>
記典厯盖史氏職司大體簡畧乆已著定遽難變更臣<lb/>
等參酌古今須歸的當况歴代編紀名號實繁雖統制<lb/>
各殊悉傳示於後伏請以籌所進之書藏於史館待其<lb/>
著述功畢令與舊史兼行則國朝典法今古咸備從之<lb/>
晉曺國珍為左諌議大夫高祖天福四年國珍上章請<lb/>
<pb n="KR3k0013_WYG_559-18a"/>
於内外臣寮之中擇選才畧之士聚唐六典前後㑹要<lb/>
禮閣新儀大中統類律令格式等精詳纂集别為一部<lb/>
商議今古俾無漏畧目之為大晉政統用作成規報詔<lb/>
曰國珍職居諌諍志在恢𢎞當其鼎社開基乃欲象魏<lb/>
懸法請詳前代之編簡别創新朝之楷模以示將來甚<lb/>
為允當其詳議官宜差太子少師梁文矩左騎常侍張<lb/>
允大理卿張澄國子祭酒唐汭大理少卿高鴻漸國子<lb/>
司業田敏禮部郎中吕咸休司勲員外郎劉濤刑部員<lb/>
<pb n="KR3k0013_WYG_559-18b"/>
外郎李知損監察御史郭延升等一十人允汭等咸曰<lb/>
改前代禮樂刑憲為大晉政統則堯典舜典當以晉典<lb/>
革名列狀駮之曰作者之謂聖述者之謂明茍非聖明<lb/>
焉能述作若運因革故則事乃惟新或改正朔而變犧<lb/>
牲或易服色而殊徽號是以五帝殊時不相㳂樂三王<lb/>
易世不相襲禮止於近代率繇舊章比及前朝是滋其<lb/>
目多因行事之失改為立制之初或臣奏條君行可否<lb/>
皆表其年紀以姓名聚類分門成文作則莫不悉稽前<lb/>
<pb n="KR3k0013_WYG_559-19a"/>
典垂範後昆述自聖賢歴於朝代得金科玉條之號設<lb/>
亂言破律之防守而行之其來尚矣皇帝陛下運齊七<lb/>
政歴契千年爰從創業開基莫不積功累徳所宜直筆<lb/>
具載鴻猷若備録前代之編年目作聖朝之政統此則<lb/>
是名不正也夫名不正則言不順而媚時掠美非其實<lb/>
矣若翦截其詞此則是文不備也夫文不備則啓事端<lb/>
而禮樂刑政於斯亂矣若改舊條而為新制則未審何<lb/>
門可以刋削何事可以編聨既當革故從新又須廢彼<lb/>
<pb n="KR3k0013_WYG_559-19b"/>
行此則未知國朝能守而不失乎臣等同共參詳未見<lb/>
其可况臣等學慚該古識昧折中當君上順道師古之<lb/>
時無臣下亂名改作之犯則天下幸甚天下幸甚疏奏<lb/>
其事遂寢<lb/>
　<lb/>
　<lb/>
　<lb/>
　冊府元龜卷五百五十九<lb/>
</p>
<p>
</p>
  </div>
</body>
</text>
</TEI>
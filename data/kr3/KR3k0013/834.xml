<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百三十四</head>
    <p>
<pb n="KR3k0013_WYG_834-1a"/>
欽定四庫全書<lb/>
　册府元龜卷八百三十四　宋　王欽若等　撰<lb/>
　　總録部<lb/>
　　　詞辯第二<lb/>
晉陳頵陳國苦人也辟豫州部從事刺史解結問僚佐<lb/>
曰河北白壤膏梁何故少人士每以三品為中正頵答<lb/>
曰詩稱維嶽降神生甫及申夫英偉大賢多出於山澤<lb/>
河北土平氣均蓬蒿裁髙三尺不足成材故也結曰張<lb/>
<pb n="KR3k0013_WYG_834-1b"/>
彦真以為汝潁巧辯恐不及青徐儒雅也頵曰彦真與<lb/>
元禮不協故設過言老子莊周生陳梁伏羲傅說師曠<lb/>
大項出陽夏漢魏二祖起於沛譙凖之衆州莫之與比<lb/>
結甚異之曰豫州人士嘗半天下此言非虛<lb/>
李仁初仕吳為侍中吳平侍中庾峻問仁曰聞吳主披<lb/>
人面刖人足有諸乎仁曰以告者過也君子惡居下流<lb/>
天下之惡皆歸焉蓋此事也若信有之亦不足怪昔唐<lb/>
虞五刑三代七辟肉刑之制未為酷虐皓為一國之主<lb/>
<pb n="KR3k0013_WYG_834-2a"/>
秉生殺之柄罪人陷法加之以懲何足多罪夫受堯誅<lb/>
者不能無怨受桀賞者不能無慕此人情也又問曰云<lb/>
歸命侯乃惡人横睛逆視皆鑿其眼有諸乎仁曰亦無<lb/>
此事傳之者謬耳曲禮曰視天子繇袷以下視諸侯繇<lb/>
頥以下視大夫繇衡視士則平面得游目五歩之内視<lb/>
上於衡則傲下於帶則憂旁則邪以禮視瞻髙下不可<lb/>
不慎况人君乎哉視人君相迕是乃禮所謂傲慢傲慢<lb/>
則無禮無禮則不臣不臣則犯法犯法則䧟不測矣正<lb/>
<pb n="KR3k0013_WYG_834-2b"/>
使有之將有何失<lb/>
裴楷為中書郎武帝初登祚探䇿以卜世數多少既而<lb/>
得一帝不恱羣臣失色莫有言者楷正容儀和其聲氣<lb/>
從容而進曰臣聞天得一以清地得一以寧王侯得一<lb/>
以為天下貞武帝大恱羣臣皆稱萬嵗<lb/>
胡母輔之字彦國王澄嘗與人書曰彦國吐佳言如鋸<lb/>
木屑霏霏不絶誠為後進領袖也後為揚武將軍湘州<lb/>
刺史<lb/>
<pb n="KR3k0013_WYG_834-3a"/>
華譚廣陵人爽慧有口辯為隣里所重舉秀才博士王<lb/>
濟於衆中嘲之曰五府初開羣公辟命采英竒於仄陋<lb/>
㧞賢雋於巖穴君呉楚之人亡國之餘有何秀異而應<lb/>
斯舉譚答曰秀異固産於外方不出於中國也是以明<lb/>
珠文貝生於江鬰之濵夜光之璞出乎荆藍之下故以<lb/>
人求之文王生於東夷大禹生於西𦍑子弗聞乎昔武<lb/>
王尅商遷殷頑民於雒邑諸君得非其苗裔乎濟又曰<lb/>
夫危而不持顛而不扶至於君臣失位國亡無主凡在<lb/>
<pb n="KR3k0013_WYG_834-3b"/>
冠帶將何所取哉答曰吁存亡有運興衰有期天之所<lb/>
廢人不能支徐偃修仁義而失國仲尼逐魯而適齊段<lb/>
干偃息而成名諒否泰有時曷人力之所能哉濟甚禮<lb/>
之又或問曰諺言人之相去如九牛毛寧有此理乎譚<lb/>
對曰昔許由讓天子之貴市道小人争半錢之利此之<lb/>
相去何啻九牛毛也聞者稱善後為散騎常侍<lb/>
袁甫字公胄淮南人好學與華譚齊名以辭辯稱嘗詣<lb/>
中領軍何朂自言能為劇縣朂曰惟欲宰縣不為臺閣<lb/>
<pb n="KR3k0013_WYG_834-4a"/>
職何也甫曰人各有能有不能譬繒中之好莫過錦錦<lb/>
不可以為幍穀中之美莫過稻稻不可以為虀是以聖<lb/>
人使人必先以器茍非周材何能悉長黄覇馳名於州<lb/>
郡而息譽京邑廷尉之才不為三公自昔然也朂善之<lb/>
又吕珩問曰卿名能辯豈知壽陽已東何以常水甫曰<lb/>
壽陽已東皆是呉人夫亡國之音哀以思鼎足強邦一<lb/>
朝失職憤積成憂憂積成隂隂積成雨雨久成水故其<lb/>
域常澇也後為淮南國大農郎中令卒於家<lb/>
<pb n="KR3k0013_WYG_834-4b"/>
李密犍為人也以洗馬徴至雒司空張華問之曰安樂<lb/>
公何如密曰可次齊桓華問其故對曰齊桓得管仲而<lb/>
霸用䜿刁而蟲流安樂公得諸葛亮而抗魏任黄皓而<lb/>
䘮國是知成敗一也次問孔明言教何碎密曰昔舜禹<lb/>
臯陶相與語故得簡大與凡人言宜碎孔明與言者無<lb/>
已敵言教是以碎耳華善之<lb/>
王澄衍弟也衍為司徒惠帝末衍白東海王越以澄為<lb/>
荆州刺史持節都督領南蠻校尉王敦為青州衍因問<lb/>
<pb n="KR3k0013_WYG_834-5a"/>
以方略敦曰當臨事制變不可豫論澄辭義鋒出筭略<lb/>
無方一坐嗟服<lb/>
祖納為光禄大夫嘗問梅陶君鄉里立月旦評何如陶<lb/>
曰善褒惡貶則佳法也納曰未益時王隱在坐因曰尚<lb/>
書稱三載考績三考黜陟幽明何得一月便行褒貶陶<lb/>
曰此官法也月旦私法也隱曰易稱積善之家必有餘<lb/>
慶積不善之家必有餘殃稱家者豈必是官必湏積大<lb/>
善惡乃著公私何異古人有言貞良而亡先人之殃酷<lb/>
<pb n="KR3k0013_WYG_834-5b"/>
烈而存先人之勲累世乃著豈但一月若必月旦則顔<lb/>
回食埃不免貪汙盗蹠引步則為清廉朝種暮穫善惡<lb/>
未定矣時陶及鍾雅數說餘事納輙困之因曰君汝潁<lb/>
之士利如錐我幽冀之士鈍如槌持我鈍槌捶君利錐<lb/>
皆當摧矣陶雅並稱有神錐不可得槌納曰假有神錐<lb/>
必有神槌雅無以對<lb/>
劉惔字真長尚明帝女廬陵公主以惔雅善言理簡文<lb/>
帝初作相與王濛並為惔客俱蒙上賔禮時孫盛作易<lb/>
<pb n="KR3k0013_WYG_834-6a"/>
象妙於見形論帝使殷浩難之不能屈帝曰使真長來<lb/>
故應有以制之乃命迎惔盛素敬服惔及至便與抗答<lb/>
辭甚簡至盛理遂屈一坐撫掌大笑咸稱美之後為丹<lb/>
陽尹<lb/>
劉劭為侍中時庾懌以白羽扇獻成帝帝嫌其非新反<lb/>
之劭曰柏梁雲搆大匠先居其下管弦繁奏䕫牙先聆<lb/>
其音懌之上扇以好不以新後懌聞之曰此人宜在帝<lb/>
之左右<lb/>
<pb n="KR3k0013_WYG_834-6b"/>
范宣詔徴太學博士散騎郎並不就家於豫章庾爰之<lb/>
問宣曰君博學通綜何以大儒宣曰漢興貴經術至於<lb/>
石渠之論實以儒為弊正始以來世尚老莊建晉之初<lb/>
競以裸裎為髙僕誠大儒然邱不與易<lb/>
顧愷之為荆州刺史殷仲堪參軍荆州人問以㑹稽山<lb/>
川之狀愷之云千巖競秀萬壑争流草木蒙籠若雲興<lb/>
霞蔚桓𤣥時與愷之同在仲堪坐共作了語愷之先曰<lb/>
火燒平原無遺燎𤣥曰白布纒根樹旒旐仲堪曰投魚<lb/>
<pb n="KR3k0013_WYG_834-7a"/>
入泉放飛鳥復作危語𤣥曰矛頭淅米劍頭炊仲堪曰<lb/>
百嵗老翁攀枯枝有一參軍云盲兒騎瞎馬夜半臨深<lb/>
池仲堪𦕈目驚曰咄咄逼人<lb/>
孫盛博學善言名理于時殷浩擅名一時與抗論者惟<lb/>
盛而已盛嘗詣浩談論對食奮擲塵尾毛悉落飯中食<lb/>
冷而復暖者數四至暮忘飡理竟不定盛又著醫卜及<lb/>
易象妙於見形論浩等竟無以難之繇是遂知名後至<lb/>
祕書省加給事中<lb/>
<pb n="KR3k0013_WYG_834-7b"/>
髙崧為侍中謝萬為豫州都督疲於親賔相送方卧在<lb/>
室崧徑造之謂曰卿今疆理西藩何以為政萬粗陳其<lb/>
意崧便為叙刑政之要數百言萬遂起坐呼崧小字曰<lb/>
阿酃故有才具邪<lb/>
後秦尹緯為姚興尚書左僕射緯友人隴西牛壽率漢<lb/>
中流人歸興謂緯曰足下平生自謂時明也才足以立<lb/>
功立事道消也則追二疏朱雲發其狂直不能如胡廣<lb/>
之徒洿隆隨俗今遇其時矣正是垂名竹素之日可不<lb/>
<pb n="KR3k0013_WYG_834-8a"/>
勉歟緯曰吾之所庶幾如是但未能委宰衡於夷吾識<lb/>
韓信於羈旅以斯為愧耳立功立事竊謂未負昔言興<lb/>
聞而謂緯曰君之與壽言也何其誕哉立功立事自謂<lb/>
何如古人緯曰臣實未愧古人何則遇時來之運則輔<lb/>
翼太祖建八百之基及陛下飛龍之始剪滅苻登盪清<lb/>
秦雍生極端右死饗廟庭古之君子正當爾耳興大恱<lb/>
宋王鎮惡為振武將軍時討司馬休之鎮惡既斬休之<lb/>
將朱襄因停軍抄掠諸蠻不時反及至江陵休之已平<lb/>
<pb n="KR3k0013_WYG_834-8b"/>
髙祖怒不時見之鎮惡笑曰但令我一見公無憂矣髙<lb/>
祖尋登城喚鎮惡鎮惡為人強辯有口機隨宜酧應髙<lb/>
祖乃釋<lb/>
臧凝之年少時與北地傅僧祐俱以通家子始為太祖<lb/>
所引見時帝與何尚之論鑄錢事凝之便干其語帝因<lb/>
廻與論之僧祐引凝之凝之大言謂僧祐曰明主難再<lb/>
遇便應正盡所懐帝與徃復十餘反凝之辭韻銓序兼<lb/>
有理證帝甚賞焉後為尚書左丞卒<lb/>
<pb n="KR3k0013_WYG_834-9a"/>
王惠字令明恬静不交游陳頵謝瞻才辯有風氣嘗與<lb/>
兄弟羣從造惠談論鋒起文史間發惠時相酧應言清<lb/>
理逺瞻等慙而退後為吏部尚書<lb/>
王僧達太保𢎞少子太祖聞僧達早慧妻以臨川王義<lb/>
慶女僧達性好鷹犬與閭里少年相馳逐又躬自屠牛<lb/>
義慶聞如此令周旋沙門惠觀造而觀之僧達陳書滿<lb/>
席與論文義惠觀酧答不暇深相稱美後為中書令坐<lb/>
誅<lb/>
<pb n="KR3k0013_WYG_834-9b"/>
張暢字少㣲吳郡人世祖鎮彭城以暢為安北長史魏<lb/>
太武南侵太尉江夏王義恭統諸軍出鎮彭泗太武親<lb/>
率大衆至彭城始至仍登城南亞父冡於戲馬臺立氊<lb/>
屋遣使送駞馬貂裘雜飲既至南門門先閉請鑰未出<lb/>
暢於城上視之魏使問是張長史耶暢曰君何得見識<lb/>
魏使答曰君聲名逺聞足使我知暢因問魏使姓答曰<lb/>
我是鮮卑無姓且道亦不可暢又問君居何位答曰鮮<lb/>
卑官位不同不可輙道然亦足與君相敵耳魏使復問<lb/>
<pb n="KR3k0013_WYG_834-10a"/>
何為忿忿杜門絶橋暢答曰二王以魏主營壘未立將<lb/>
士疲勞此精甲十萬人思致命恐輕相陵踐故且閉城<lb/>
待休息士馬然後共治戰塲克日交戰魏使曰君當以<lb/>
法令裁初何用廢橋復何足以十萬誇人我亦有良馬<lb/>
逸足若雲騎四集亦可以相拒暢曰王侯設險何但法<lb/>
令而己耶我若誇君當言百萬所以言十萬者正二王<lb/>
左右素所畜飬者耳此城内有數州士庶工徒猶所未<lb/>
論我本闘智不闘馬匹且冀之北土馬之所生君復何<lb/>
<pb n="KR3k0013_WYG_834-10b"/>
以逸足見誇邪魏使曰不爾城守君之所長野戰我之<lb/>
所長我之恃馬猶如君之恃城耳城内有且思者<hi>且音睢</hi>
嘗在此國義恭遣視之思識是魏尚書李孝伯思因問<lb/>
李尚書若行塗有勞孝伯曰此事應相與共知思答縁<lb/>
共知所以有勞孝伯曰感君至意既開門暢屏却人仗<lb/>
出對孝伯并進餉物魏使云貂裘與太尉駱駞騾與安<lb/>
北蒲萄酒雜飲叔姪共賞魏主又乞酒并甘橘暢白於<lb/>
世祖而致意於魏云受命本朝過蒙藩任人臣無境外<lb/>
<pb n="KR3k0013_WYG_834-11a"/>
之交恨不暫息且城守備防邊鎮之常但恱以使之故<lb/>
勞而無怨耳太尉鎮軍得所送物魏主意知復湏甘橘<lb/>
今並付如别太尉以北土寒鄉皮毛袴褶脫是所湏今<lb/>
致魏主螺杯雜粽南土所珍鎮軍今以相致此信未去<lb/>
魏主復遣使令孝伯傳語曰魏主有詔語太尉安北近<lb/>
以騎至車兩在後今端坐無為有博具可見借暢曰博<lb/>
具當為申啟但向詔二王已非遜辭且有詔之言正可<lb/>
施於彼國何得稱之於此孝伯曰詔之與語朕之與我<lb/>
<pb n="KR3k0013_WYG_834-11b"/>
並有何異暢曰若辭以通可如來說既言有所施則貴<lb/>
賤有等向所稱詔非所敢聞孝伯又曰太尉安北是人<lb/>
臣與非暢曰是也孝伯曰隣國之君何為不稱詔於隣<lb/>
國之臣暢曰君之此稱尚不可聞於中華况在諸王之<lb/>
貴而猶曰隣國之君耶孝伯曰魏主言太尉鎮君並皆<lb/>
年少分濶南信殊當憂邑若欲遣信者當為䕶送脫湏<lb/>
騎者亦當以馬送之暢曰此方間路甚多使命日夕往<lb/>
來不復以此勞魏主孝伯曰亦知有水路似為白賊所<lb/>
<pb n="KR3k0013_WYG_834-12a"/>
斷暢曰君著白衣故稱白賊耶孝伯大笑曰今之白賊<lb/>
亦不異黄巾赤眉暢曰黄巾赤眉似不在江南孝伯曰<lb/>
雖不在江南亦不在青徐也暢曰今者青徐實為有賊<lb/>
但非白賊耳魏使云向借博具何故不出暢曰二王貴<lb/>
逺啓聞難徹孝伯曰周公握髪吐哺二王何貴逺暢曰<lb/>
握髮吐飱本施中國耳孝伯曰賔有禮主則擇之暢曰<lb/>
昨見衆賔至門未為有禮俄頃送博具出因以與之魏<lb/>
主又遣人云魏主致意太尉安北何不遣人來至我聞<lb/>
<pb n="KR3k0013_WYG_834-12b"/>
彼此之情雖不可盡要湏見我小大知我老少觀我為<lb/>
人若諸佐不可遣亦可使僮幹來暢入宣㫖答曰魏主<lb/>
形狀才力久為來徃所具李尚書親自御命不患彼此<lb/>
不盡故不復遣使孝伯又曰君南土膏粱何為著屩君<lb/>
而著此使將士云何暢曰膏粱之言誠為多愧但以不<lb/>
武受命綂軍戎陣之間不容緩服孝伯又曰長史我是<lb/>
中州人久處北國自隔華風相去歩武不得致盡邊皆<lb/>
是北人聽我語者長史當深得我孝伯又曰永昌王魏<lb/>
<pb n="KR3k0013_WYG_834-13a"/>
主從弟鎮長安今領精騎八萬直造淮南壽春久閉門<lb/>
自固不敢相禦向送劉康祖頭彼之人所見王𤣥謨甚<lb/>
見所悉亦是常才耳南國何意作如此任使以致奔敗<lb/>
自入此境七百餘里主人竟不能一相拒逆鄒山之險<lb/>
君家所憑前鋒始得接手崔耶利便藏入穴俄間諸將<lb/>
倒曵脚而出之魏主賜其生命今從在此復何以輕脫<lb/>
遣馬文恭至蕭縣使望風退撓耶君家民人甚相忿怨<lb/>
云清平之時賦我租帛至有急難不能相拯救暢曰知<lb/>
<pb n="KR3k0013_WYG_834-13b"/>
永昌已過淮南康祖為所破比有信使無此消息王𤣥<lb/>
謨南土偏將不謂為才但以人為前驅引導耳大軍未<lb/>
至而氷河向合𤣥謨量宜反斾未為失機但因夜迴師<lb/>
致戎馬小亂耳我家𤣥謨斗城陳憲小將魏主傾國累<lb/>
旬不克胡盛之偏裨小帥衆無一旅始濟融水魏國君<lb/>
臣奔迸僅得免脫滑臺之師無所多愧鄒山小戎雖有<lb/>
微險河畔之民多是新附始慕聖化奸盗未息是使崔<lb/>
耶利撫之而已今没虜手何損於國魏主自以十萬師<lb/>
<pb n="KR3k0013_WYG_834-14a"/>
而制一崔耶利方復足言耶聞蕭縣百姓並依山險聊<lb/>
遣馬文恭以十隊示之耳文恭謂前以三隊出還走後<lb/>
大營嵇𤣥敬以百騎至留城魏軍奔敗輕敵至此亦非<lb/>
所衂王境人民列居河畔二國交兵當互加撫養而魏<lb/>
師入境肆行殘虐事生意外因彼無道官不負民民何<lb/>
怨人知入境七百無復相拒此自上繇太尉神筭次在<lb/>
鎮軍勝略經國之要雖不預聞然用兵有機聞亦不容<lb/>
相語孝伯曰魏主當不圍此城自率衆軍直造𤓰歩南<lb/>
<pb n="KR3k0013_WYG_834-14b"/>
事若辦彭城不待圍若不㨗彭城亦非所湏也我今當<lb/>
南飲江湖以療渴耳暢曰去留之事自適彼懐若虜馬<lb/>
遂得飲江便為無復天道各應返命遲復更悉暢便廻<lb/>
還孝伯追曰長史深自愛敬相去歩武恨不執手暢因<lb/>
復謂曰將冀蕩定有期相見無逺君若得還宋朝今為<lb/>
相識之始孝伯曰待此未期孝伯言辭辯贍亦北土之<lb/>
美也暢隨宜應答吐屬如流音韻詳雅風儀華潤孝伯<lb/>
及左右人並相視歎息<lb/>
<pb n="KR3k0013_WYG_834-15a"/>
蕭惠開為輔國將軍督益寜二州惠開素有大志至蜀<lb/>
欲廣樹經略善於述事對賔僚及士人說收䍧牱越嶲<lb/>
以為内地綏討蠻濮闢地徴租聞其言者以為大功可<lb/>
立<lb/>
南齊周顒字彦倫音辭辯麗出言不窮宫商朱紫發口<lb/>
成句後為中書郎兼著作郎<lb/>
張融字思光為中書郎嘗侍髙帝出太極殿西室融入<lb/>
問訊彌時方登階及就席帝曰何乃遲為對曰自地昇<lb/>
<pb n="KR3k0013_WYG_834-15b"/>
天理不得速時魏主至淮而退帝問何意忽來忽去未<lb/>
有答者融下坐抗聲曰以無道而來見有道而去公卿<lb/>
咸以為㨗後至司徒左長史<lb/>
殷叡南康相元素之孫有口辯司徒褚彦回甚重之謂<lb/>
曰諸殷自荆州以來無出卿右叡斂容答曰殷族衰悴<lb/>
誠不如昔若此㫖為虗故不足降此㫖為實彌不可聞<lb/>
王融為中書郎武帝以其才辯使兼主客接魏使房景<lb/>
髙宋弁弁見融年少問主客年幾融曰五十之年久踰<lb/>
<pb n="KR3k0013_WYG_834-16a"/>
其半因問在本朝聞主客作曲水詩序景髙又云在北<lb/>
聞主客此製勝於顔延年實願一見融乃示之後日宋<lb/>
弁於瑶池堂謂融曰昔觀相如封禪之辭知漢武之徳<lb/>
今覽王生詩序用見齊主之盛融曰皇家盛明豈直比<lb/>
蹤漢武更慙鄙製無以逺匹相如武帝以魏所送馬不<lb/>
稱使融問之融曰秦西冀北實多駿驥而魏主所獻良<lb/>
馬反駑駘之不若求名撿事殊為未孚將旦旦信誓有<lb/>
時而爽駉駉之牧不能復嗣宋弁曰不答虗偽之名當<lb/>
<pb n="KR3k0013_WYG_834-16b"/>
是不習土地融曰周穆馬跡遍於天下若騏驥之性因<lb/>
地而遷則造父之䇿有時而躓弁曰王主客何為懃懃<lb/>
於千里融曰鄉國既異其優劣聊復相訪若千里日至<lb/>
聖上常駕皷車弁曰向意既湏必不能駕皷車也融曰<lb/>
買死馬之骨亦以郭隗之故弁不能答<lb/>
梁謝幾卿超宗之子補國子生齊文惠太子自臨䇿試<lb/>
謂祭酒王儉曰幾卿本長𤣥理今可以經義訪之儉承<lb/>
㫖發問幾卿隨事辯對辭無滯者文惠大稱賞焉儉謂<lb/>
<pb n="KR3k0013_WYG_834-17a"/>
人曰謝超宗為不死矣<lb/>
羅研字深議少有才辯鄧元超平蜀辟研為主簿後為<lb/>
信安令齊茍兒之役臨汝侯蕭獻嘲之曰卿蜀人樂禍<lb/>
貪亂一至於此對曰蜀中積弊實非一朝百家為村不<lb/>
過數家不食窮廹之人十有八九束縛之役旬有二三<lb/>
貪亂樂禍無足多怪若今家畜五母之鷄一母之豕牀<lb/>
上有百錢布被甑中有數斗麥飯雖蘇張巧說於前韓<lb/>
白按劒於後不能使一夫為盗况貪亂乎<lb/>
<pb n="KR3k0013_WYG_834-17b"/>
朱异少有詞辯普通初魏始連和使劉善明來聘异為<lb/>
中書舎人勑使接之預讌者皆歸化北人善明負其才<lb/>
氣酒酣謂异曰南國辯學如中書者幾人异對曰异所<lb/>
以得接賔客者乃分職是司二國通和所敦親好若以<lb/>
才辯相尚則不容使見善明乃曰王錫張纘此間所聞<lb/>
云何不見异具啓勑即使於南苑設宴錫與張纘朱异<lb/>
四人而已善明造席遍論經史兼以嘲謔纘隨方酧對<lb/>
無所稽疑不常談彼一事善明甚相欵揖他日謂异曰<lb/>
<pb n="KR3k0013_WYG_834-18a"/>
一日見二賢實副所期不有君子安能為國<lb/>
庚承先字子通潁川人喜愠不形於色人莫能窺鄱陽<lb/>
忠烈王在州欽其風味要與遊處又令講老子逺近名<lb/>
僧咸來赴集論難鋒起易端競至承先徐相酧答皆得<lb/>
所未聞忠烈王尤加欽重徴州主簿湘東王聞之亦拔<lb/>
為法曹參軍並不赴<lb/>
陳戚衮初仕梁為太學博士時簡文在東宫召衮講論<lb/>
又嘗置宴集𤣥儒之士先命道學首相質難次令中庻<lb/>
<pb n="KR3k0013_WYG_834-18b"/>
子徐摛馳騁大義間以劇談摛辭辯縱横難以答抗諸<lb/>
人氣懾皆失次序衮時騁義摛與徃復衮精采自若對<lb/>
答如流簡文深加歎賞<lb/>
後魏李先初為慕容永祕書監皇始初先於井陘歸順<lb/>
道武問先曰卿何國人先曰臣本趙郡平棘人帝曰朕<lb/>
聞中山土廣民殷信爾矣不先曰臣少官長安仍事長<lb/>
子後乃還鄉觀望民土實自殷廣又問先曰朕聞長子<lb/>
中有李先者卿其是乎先曰小臣是也帝曰卿識朕不<lb/>
<pb n="KR3k0013_WYG_834-19a"/>
先曰陛下聖徳膺符澤被八表龍顔挺特臣安敢不識<lb/>
帝又問曰卿祖父及身官悉歴何官先對曰臣大父重<lb/>
晉平陽太守大將軍右司馬父樊石虎樂安太守左中<lb/>
郎將臣苻丕尚書右主客郎慕容永祕書監髙密侯帝<lb/>
曰卿既宿士屢歴名官經學所通何典為長先對曰臣<lb/>
才識愚闇少習經史年荒廢忘十猶通六又問兵法風<lb/>
角卿悉通不先曰亦曽習讀不能明解帝曰慕容永時<lb/>
卿用兵不先曰臣時蒙顯任實叅兵事帝後以先為丞<lb/>
<pb n="KR3k0013_WYG_834-19b"/>
相衛王府左長史奚斤為萬騎大將太武以斤元老諮<lb/>
訪朝政斤聰辯強識善於談論逺說先朝故事雖未皆<lb/>
是時有所得聽者歎美之<lb/>
劉文曄本平原人父休賔初為宋明帝兖州刺史鎮梁<lb/>
鄒以城降獻文遷之於代邸文曄有志尚孝文幸方山<lb/>
文曄大言於路側曰求見聖明申宣久屈帝遣尚書李<lb/>
冲宣詔問曰卿欲何言聽卿面自申盡於是引見文曄<lb/>
對曰臣之陋族出自平原徃因燕亂流離河表居齊已<lb/>
<pb n="KR3k0013_WYG_834-20a"/>
來八十九載真君十一年世祖太武皇帝廵江之日時<lb/>
年二嵗隨外祖魯郡太守崔耶利於鄒山歸國耶利蒙<lb/>
賜四品除廣寗太守以臣年小不及齒録至天安之初<lb/>
皇威逺被臣亡父休賔劉氏持節兖州刺史戍梁鄒時<lb/>
慕容白曜以臣父居全齊之要水陸道衝青冀二城往<lb/>
來要路三城岳峙並拒王師白曜知臣母子先在代京<lb/>
表請臣母子慰勞臣即被先帝詔遣乘傳諸軍又賜亡<lb/>
父官爵白曜遣右司馬盧河内等送臣母子至鄒臣既<lb/>
<pb n="KR3k0013_WYG_834-20b"/>
見亡父備申皇澤云吾蒙本朝寵遇捍禦藩屏尊卑百<lb/>
口並在二城吾若先降百口必被誅滅既不固城於本<lb/>
朝又令尊卑塗炭豈堪為人臣以奉大魏乎汝且申吾<lb/>
意白僕射降意己判俟平歴城即率士衆送欵軍前既<lb/>
尅歴城白曜遣赤虎送臣并崔道固子景業等向梁鄒<lb/>
亡父既見赤虎之信仰感聖朝逺遣妻子又知天命有<lb/>
歸擁衆一萬以城降欵乘驛赴臺蒙為客列臣私釁深<lb/>
重亡父以延興二年孤背明世血誠微心未獲申展如<lb/>
<pb n="KR3k0013_WYG_834-21a"/>
臣等比並蒙榮爵為在事孤抑以人廢勲帝曰卿訴父<lb/>
賞而卿父無勲厯城齊之西闗歸命請順梁鄒小戍豈<lb/>
能獨全何足為功也文曄對曰誠如聖㫖愚臣所見獨<lb/>
有未盡何者昔樂毅破齊七十餘城唯有即墨獨在此<lb/>
豈非根亡而條立且夫降順之人驗之古今未有不繇<lb/>
危逼者故黄權無路歸欵列地封侯伯薛安都畢衆危<lb/>
急投命並受茅土之爵論古則如彼語今則如此明明<lb/>
之世不及此流竊惟梁鄒巖固地據中齊粟支十載控<lb/>
<pb n="KR3k0013_WYG_834-21b"/>
弦數千比之斗城不可同日而語斗城猶能抗兵累旬<lb/>
傷殺其衆若臣亡父固守孤城則非一朝可尅帝曰厯<lb/>
城既䧟梁鄒便是掌中何煩兵力對曰若如聖㫖白曜<lb/>
便應窮兵極意取勝俯仰何為上假赤虎之信下衒知<lb/>
變之民帝曰卿父此勲本自至少以卿才地豈假豐殷<lb/>
對曰臣尫愚六蔽文武無施響絶九臯聞天無日遭逢<lb/>
聖運萬死猶生但臣竊見徐兖是賊籓要徐兖既降諸<lb/>
戍皆應國有而東徐州刺史張讜所戍團城領二郡而<lb/>
<pb n="KR3k0013_WYG_834-22a"/>
已徐兖降後猶閉門拒命授以方岳始乃歸降父子二<lb/>
人並蒙侯爵論功比勤不先臣父帝曰卿引張讜讜事<lb/>
小異對曰臣未識異狀帝曰張讜始來送欵終不差信<lb/>
卿父進非先覺退又拒守何得不異對曰張讜父子始<lb/>
有歸順之名後有閉門之罪以功補過免罪為幸臣又<lb/>
見崔僧祐母弟隨其叔父道固在歴城僧祐遥聞王威<lb/>
逺及恐母弟淪亡督率鄉閭來欲救援既至郁州厯城<lb/>
已没束手歸誠救母弟之命聖朝嘉其附化賞以三品<lb/>
<pb n="KR3k0013_WYG_834-22b"/>
亡父之誠豈後僧祐帝曰僧祐身居東海去留任意來<lb/>
則國有去則他人是故賞之鄉父被圍孤城已是我物<lb/>
所以不賞對曰亡父據城歸國至公也僧祐意計而來<lb/>
為私也為私蒙賞至公不酬臣未見其可帝笑而不言<lb/>
比部尚書陸叡叱文曄曰假令先朝謬賞僧祐豈可謬<lb/>
相賞也文曄曰先帝中代聖主與日月等曜比於堯舜<lb/>
時宰則十亂五臣今言謬賞豈不仰誣先朝乎尚書髙<lb/>
閭曰卿謂母弟與妻子何者為重文曄曰母弟為重閭<lb/>
<pb n="KR3k0013_WYG_834-23a"/>
曰卿知母弟重朝廷賞僧祐是也卿父為妻子而來事<lb/>
何相反對曰僧祐若無母弟來歸不閭曰不來文曄曰<lb/>
若僧祐赴母弟之難此是私而亡父本為大丈夫立身<lb/>
處世豈可顧妻子而曰髙節也昔樂羊食子有顧以歸<lb/>
亡父本心實不垂顧所以歸化者自知商周不敵天命<lb/>
有所帝謂文曄曰卿之所訴頗亦有途賞從重罪從輕<lb/>
尋勑酧叙文曄泣曰臣愚頓已極再見無期陛下既垂<lb/>
慈澤願勑有司特賜矜禮帝曰王者無戲何待懃懃既<lb/>
<pb n="KR3k0013_WYG_834-23b"/>
而賜文曄爵都昌子深見待遇<lb/>
髙閭為太常卿卒官閭強果敢直諌其在私室言裁聞<lb/>
耳及於朝廷廣衆之中則談論鋒起人莫能敵孝文以<lb/>
其文雅之美每優禮之<lb/>
李冏為度支尚書髙祖幸長安冏以咸陽山河嶮固秦<lb/>
漢舊都古稱陸海勸髙祖去雒陽而都之後髙祖引見<lb/>
冏笑而謂之曰卿昨有啓欲朕都此昔婁敬一說漢祖<lb/>
即日西駕尚書今以西京說朕理殊所以今古相反耳<lb/>
<pb n="KR3k0013_WYG_834-24a"/>
冏對曰昔漢祖起於布衣欲藉嶮以自固婁敬之言合<lb/>
於本㫖今陛下百世重光徳合四海事同隆周均其職<lb/>
貢是以愚臣獻說不能上動髙祖大恱<lb/>
北齊陸法和平常言若不出口時有所論則雄辯無敵<lb/>
猶然帶蠻音文宣以為太尉兼西南大都督<lb/>
裴讓之弟諏之奔闗右兄五人皆拘繫神武問云諏之<lb/>
何在答曰昔吳蜀二國諸葛兄弟各得盡心况讓之老<lb/>
母在君臣分定失忠與孝愚夫不為伏願明公以誠信<lb/>
<pb n="KR3k0013_WYG_834-24b"/>
待物若以不信處物物亦安能自信以此定霸猶却行<lb/>
而求道耳神武善其言兄弟俱釋後為清河太守被誅<lb/>
唐薛收為秦府計室房𤣥齡薦之於太宗即日召見問<lb/>
以經略收辯對縱横皆合㫖要<lb/>
鄭惟忠天授中應舉召見則天臨軒問諸舉人何者為<lb/>
忠諸人對不稱㫖惟忠對曰忠者外揚君之美内隱君<lb/>
之惡則天曰善及為水部員外郎則天幸長安惟忠待<lb/>
制來見則天謂曰朕識卿乆矣前於東部言忠臣外揚<lb/>
<pb n="KR3k0013_WYG_834-25a"/>
君之美内隱君之惡至今不忘<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_834-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百三十四<lb/>
</p>
<p>
</p>
  </div>
</body>
</text>
</TEI>
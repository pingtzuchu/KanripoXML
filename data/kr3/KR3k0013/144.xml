<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷一百四十四</head>
    <p>
<pb n="KR3k0013_WYG_144-1a"/>
欽定四庫全書<lb/>
　冊府元龜卷一百四十四　宋　王欽若等　撰<lb/>
　　帝王部<lb/>
　　　弭災第二<lb/>
唐髙祖武徳二年閏二月乙卯詔曰酒醪之用表節制<lb/>
於懽娱芻豢之滋致甘㫖於豐術然而沈湎之輩絶業<lb/>
忘資惰窳之民騁嗜奔慾方今烽燧尚警兵革未寧年<lb/>
榖不登市肆騰踴趣末者衆浮冗尚多肴羞麴蘖重増<lb/>
<pb n="KR3k0013_WYG_144-1b"/>
其費救弊之術要在權宜闗内諸州官民宜斷屠酤<lb/>
四年三月帝以旱故親録囚徒俄而澍雨<lb/>
太宗貞觀元年七月闗東河南隴右及縁邊諸州霜害<lb/>
秋稼九月辛酉詔曰蟲霜為害風雨不時政道未康咎<lb/>
徴斯在朕祗奉眀命撫育黔黎憂愍之至實切懐抱輕<lb/>
徭薄賦務本勸農必望民殷物阜家給人足而隂陽不<lb/>
和氣候乖舛永言罪巳撫心多愧河北燕趙之際山西<lb/>
并潞所管及蒲虞之郊豳延以北或春逢亢旱秋遇霜<lb/>
<pb n="KR3k0013_WYG_144-2a"/>
滛或蟊賊成災嚴凝早降有致饑饉慚惕無忘特宜矜<lb/>
恤救其疾苦可令中書侍郎温彦博尚書右丞相魏徴<lb/>
治書侍御史孫伏伽檢校中書舍人辛諝等分往諸州<lb/>
馳驛檢行其苖稼不熟之處使知損耗多少户口乏糧<lb/>
之家存問若為支計必當細勘速以奏聞待使人還京<lb/>
量行賑濟<lb/>
十月丁酉以嵗饑減膳<lb/>
三年四月丙午以旱甚避正殿六月詔曰朕以𦕈身祗<lb/>
<pb n="KR3k0013_WYG_144-2b"/>
膺大寳託王公之上居億兆之尊勵志克己詳求至治<lb/>
兢兢業業四載于兹矣上不能使隂陽順序風雨以時<lb/>
下不能使禮樂興行家給人足而關輔之地連年不稔<lb/>
自春及夏亢陽為虐雖復潔誠祈禱靡愛斯牲膏雨愆<lb/>
應田疇廢業斯乃上𤣥貽譴在予一人元元何辜罹此<lb/>
災害朕是用食不甘味寢不安席瞻西郊而載惕仰雲<lb/>
漢而疚心内顧諸已永懐前載既眀不自見徳不被物<lb/>
豈賞罰不衷任用失所将奢侈未革苞苴尚行者乎文<lb/>
<pb n="KR3k0013_WYG_144-3a"/>
武百辟宜各上封事極言朕過勿有所隠是月遣開府<lb/>
儀同三司長孫無忌左僕射房𤣥齡工部尚書叚綸刑<lb/>
部尚書韓仲良祈雨於名山大川<lb/>
八年七月隴右山摧大蛇見山東河南淮海之地多大<lb/>
水帝以問祕書監虞世南曰是何祥也脩何術可以禳<lb/>
之對曰蛇見山澤盖深山大澤必有龍蛇亦不足恠也<lb/>
山東足雨雖則其常隂慘過久恐有寃獄伏願科省係<lb/>
囚庶㡬或當天意且妖不勝徳唯修徳可消變帝然之<lb/>
<pb n="KR3k0013_WYG_144-3b"/>
遣使者分道賑恤餓人申理獄訟多所原免<lb/>
十月彗星見帝謂羣臣曰天見彗星是何妖也秘書監<lb/>
虞世南對曰昔齊景公時有彗星見公問晏子晏子對<lb/>
曰公穿池沼畏不深起臺榭畏不髙行刑罰畏不重是<lb/>
以天見彗星為公誡景公懼而修徳後十六日而星沒<lb/>
臣聞天時不如地利地利不如人和若政徳不修麟鳯<lb/>
數見終是無補但使百姓安樂朝無闕政雖有災變何<lb/>
損于時然願陛下勿以功髙古人而自矜大勿以太平<lb/>
<pb n="KR3k0013_WYG_144-4a"/>
漸久而自驕怠慎終如始彗星未足為憂帝曰吾之治<lb/>
國良無景公之過但吾纔弱冠舉義兵年二十四平天<lb/>
下未三十而居大位自謂三代以降撥亂之主莫臻於<lb/>
此重以薛舉之驍雄宋金剛之鷙猛竇建徳跨河北王<lb/>
世充據雒陽當此之時足為勍敵而皆為我所擒及逢<lb/>
家難吾復决意安社稷遂登九五降服北夷吾頗有自<lb/>
矜之志以輕天下之士此吾之罪也上天見變良為是<lb/>
乎秦始皇平六國隋煬帝富四海既驕且逸一朝而敗<lb/>
<pb n="KR3k0013_WYG_144-4b"/>
吾亦何得自驕言念于此不覺惕焉懼矣温彦博進曰<lb/>
昔宋公一言彗星三徙陛下見變而懼災其消乎<lb/>
十一年七月車駕廵雒陽詔以水災諸司供進悉令減<lb/>
省凡在供役量事停廢<lb/>
十五年六月有星孛于太微宫帝既罷封禪于是避正<lb/>
寢減常饌申以祗誡星退乃復<lb/>
十七年三月甲子以久旱詔曰去冬之間雪無盈尺今<lb/>
春之内雨不及時載想田疇恐乖豐稔農為政本食乃<lb/>
<pb n="KR3k0013_WYG_144-5a"/>
人天百姓嗷然萬箱何兾昔頽城之婦隕霜之臣至誠<lb/>
所通感應天地今州縣獄訟常有寃滯者是以上天降<lb/>
鑒延及兆庶宜令覆囚使至州縣科簡刑獄以申枉屈<lb/>
務從寛宥以布朕懐庶使桑林自責不獨美於殷湯齊<lb/>
郡表墳豈自髙於漢代<lb/>
六月癸巳以旱不視朝乙巳謂侍臣曰殷湯周宣求雨<lb/>
懇禱昔聞其語今見其心比望雲蒸雨濃重於金膏玉<lb/>
液又詔曰朕以寡徳祗膺寳命而政慙稽古誠闕動天<lb/>
<pb n="KR3k0013_WYG_144-5b"/>
和氣愆于隂陽亢旱渉於春夏靡愛斯牲莫降雲雨之<lb/>
澤詳思厥咎在予一人今避兹正殿以自剋責尚食常<lb/>
膳亦宜量減京官五品已上各進封事極言無隠朕将<lb/>
親覽以答天譴<lb/>
髙宗永徽五年正月以時旱手詔京官文武九品已上<lb/>
及朝集使各進封事極言厥咎<lb/>
顯慶元年二月上封人奏稱去嵗粟麥不登百姓有食<lb/>
糟糠者帝命取所食物視之驚嘆手詔曰上封人所進<lb/>
<pb n="KR3k0013_WYG_144-6a"/>
食極惡情之憂灼中宵輙寐永言給足取愧良深夫國<lb/>
以人為本以食為天百姓不足君孰與足朕臨御天下<lb/>
于今七年每留心庶績軫慮農畝而政道未凝仁風猶<lb/>
缺致令九年無備四氣有乖遂使去秋霖滯便即罄竭<lb/>
所以佇西郊而結念眷東作以勞懐豈下乏農夫上甘<lb/>
珍饌宜令所司常進之食三分減二羣臣奏言伏見手<lb/>
詔以近畿諸州百姓少食特為減膳去年雖不善熟未<lb/>
是大饑陛下憂勞情深發使賑給復為減膳在外黎庶<lb/>
<pb n="KR3k0013_WYG_144-6b"/>
不勝喜慶帝曰比日亦聞百姓食少不足為至是今所<lb/>
見者乃非人所食物朕聞天子以百姓心為心豈有見<lb/>
有如此一身獨供豐饌自見此食憂歎不能已也三月<lb/>
澍雨百寮請復常膳許之<lb/>
四年七月以亢旱避正殿<lb/>
總章元年四月丙辰彗星見於五車帝避正殿御延福<lb/>
殿前東廊事令中御減膳太常停樂仍令内外文武九<lb/>
品已上各上封事極言得失勿令有隠太子少師許敬<lb/>
<pb n="KR3k0013_WYG_144-7a"/>
宗等奏稱星雖孛而光芒小此非國𤯝不足上勞聖慮<lb/>
請御正殿復常膳帝曰朕獲奉宗廟臨馭億兆謫見于<lb/>
天誠朕之不徳也不從所請敬宗等又奏曰陛下至仁<lb/>
被物克享靈心東封告成休徴應兆伐叛懐柔無逺不<lb/>
屆若不上符天意豈能致此雖有髙麗一隅上阻王命<lb/>
天軍問罪殄滅有期謫見東北當其分野上𤣥星象見<lb/>
彼咎徴臣等不勝慶悦帝曰天道既逺非人所測我為<lb/>
萬國主豈可推過於小蕃哉戊辰彗星滅<lb/>
<pb n="KR3k0013_WYG_144-7b"/>
二年二月戊辰以旱親慮京城囚徒其天下見禁囚委<lb/>
當州長官慮之仍令所司分禱名山大川<lb/>
咸亨元年三月以嵗旱榖貴詔司成𢎞文崇賢館及書<lb/>
筭律醫胡書等諸色學生并别勑修撰寫經書官典及<lb/>
書手等官供食料者宜並權停其有職任者各還本司<lb/>
自餘放歸本貫秋熟已後更聼進止<lb/>
八年以時旱親慮囚徒多有原宥仍令沛王賢慮諸司<lb/>
囚周王顯慮雒州及兩縣囚<lb/>
<pb n="KR3k0013_WYG_144-8a"/>
上元二年四月久旱避正殿減膳徹懸兼令百官極言<lb/>
得失勿有所隠仍令禮部尚書楊思敬往中嶽以申祈<lb/>
禱<lb/>
三年七月彗星見于東井光芒長至三丈掃中台指文<lb/>
昌宫帝避正殿詔中殿徹膳太常停樂兼減食粟之馬<lb/>
遣使慮岐州及京城囚徒内外文武官各進封事勿有<lb/>
所隠<lb/>
八月青州大風齊淄等七州大水詔停此中尚梨園等<lb/>
<pb n="KR3k0013_WYG_144-8b"/>
作坊減少府監雜匠放還本邑兩京及九成宫土木工<lb/>
作亦罷之天下囚徒委諸州長官慮之<lb/>
儀鳯三年四月朔以旱避正殿親慮京城繫囚悉原宥<lb/>
之<lb/>
永隆二年正月己亥詔曰朕聞受上天之命者其道在<lb/>
乎愛人處皇王之位者其功先於濟物然則所修在徳<lb/>
池籞可以假貧人所寳惟賢珍玩不足奉諸已自朕臨<lb/>
馭天下三十餘年永念黎元情深撫育頻頒制命猶未<lb/>
<pb n="KR3k0013_WYG_144-9a"/>
遵行所有差科尚多勞擾闗中地狹衣食難周山東遭<lb/>
澇糧儲或少刺史縣令寄以字人長史司馬職惟毗賛<lb/>
若能恤隠求瘼清直無私則囹圄于是空虛鰥寡自然<lb/>
蘓息而在外官司罕能奉法志存苟且不舉綱維欲使<lb/>
訟息刑清家給人足無為而化其路何繇今當勵精求<lb/>
政先身理物救乏賙無自邇及逺凡在寮庶宜識至懐<lb/>
其殿中太僕寺馬並令減送羣牧諸方貢獻物及供進<lb/>
口味百司支料並宜量事減省雍岐華同四州六等已<lb/>
<pb n="KR3k0013_WYG_144-9b"/>
下户宜免兩年地税河北澇損户常式蠲放之外特免<lb/>
一年調其有屋宇遭水破壊及糧食乏絶者令州縣勸<lb/>
課助修并加給貸<lb/>
永淳元年正月朔以年饑受朝賀而不設㑹放雍州諸<lb/>
府兵士於鄧綏等州就榖<lb/>
中宗神龍二年正月以旱親録囚徒多所原宥其東都<lb/>
及天下諸州委所在長官詳慮又遣使祭五嶽四瀆并<lb/>
諸州名山大川能興雲雨者<lb/>
<pb n="KR3k0013_WYG_144-10a"/>
五月以旱避正殿尚食減膳<lb/>
睿宗延和元年七月丙戌以炎旱命減膳囚徒並决斷<lb/>
勿使寃滯土木之功並停<lb/>
𤣥宗先天二年六月以久霖雨告乾陵及太廟帝減膳<lb/>
避正殿<lb/>
開元二年正月闗中饑下詔曰朕聞諸易曰先天而天<lb/>
不違後天而奉天時天且弗違况於人乎因斯而言則<lb/>
君事於天養於人行月令順時物也朕以不徳恭膺斯<lb/>
<pb n="KR3k0013_WYG_144-10b"/>
運静言詢政每用憂勞属獻嵗發春東風觧凍土膏脉<lb/>
散草樹自樂而天久不雨元元何辜孰可以授農事拯<lb/>
彼饑者豈布徳利施慶恵尚不及歟豈掩骼埋胔無麛<lb/>
無卵尚不及歟豈名山大川修祭命祀尚不及歟欽若<lb/>
令典惟増所懼緬懐大猷思補其闕有司可稽春令以<lb/>
稱朕心其有直諫昌言宏益政理者朕将親覽罔或隠<lb/>
避不急之務一切停息見禁囚徒速令處置宜從寛大<lb/>
勿使稱寃本州本軍刺史軍将境内所有名山大川能<lb/>
<pb n="KR3k0013_WYG_144-11a"/>
興雲致雨者並宜祈祭其有僵屍暴骸無主収歛者亦<lb/>
仰埋掩量致祭訖各具狀奏聞應湏酒脯宜用官物古<lb/>
者雪寃婦於東海問刑人于北寺則以旱之故應時如<lb/>
響至于山不童澤不竭使霈然以降興而致之復何逺<lb/>
也将逹精誠務修蠲潔俾幽坎遂性飛走從宜則冀天<lb/>
之愛人月離于畢顒顒之望感而遂通布告遐邇令知<lb/>
此意二月帝親慮囚徒宰臣等奏曰陛下亢旱親降徳<lb/>
音減膳徹樂朝野之人無任欣感然食粟之馬在厩猶<lb/>
<pb n="KR3k0013_WYG_144-11b"/>
多臣請馬料日減其半廻給饑户則人畜偕濟免供億<lb/>
之乏許之<lb/>
四月壬子以久雨命有司禜京城門<lb/>
三年五月戊申以旱故下詔曰司牧生人愛之如子睠<lb/>
兹災旱倍切憂勤将理政不眀邪寃囚有滯邪疵癘道<lb/>
長邪隂陽氣隔邪何崇朝宻雲布未洽也載加寅畏弗<lb/>
敢荒寧誠不動天歎深罪已思從避減以塞愆尤俾月<lb/>
離有期星退何逺朕今避正殿減常膳仍令諸司長官<lb/>
<pb n="KR3k0013_WYG_144-12a"/>
各言時政得失以輔朕之不逮天下見禁囚徒中或以<lb/>
痛自誣者各令長官審加詳覆疑有寃濫随事案理仍<lb/>
告於社稷備展誠祈諸州旱處有山川能興雲致雨者<lb/>
亦委州縣官長速加禱祀<lb/>
四年五月甲辰詔曰今年蝗蟲暴起乃是孶生所繇官<lb/>
司不早除遏信蟲成長開食田苖不恤人災自為身計<lb/>
向若信其拘忌不有指麾則山東田苖掃地俱盡使人<lb/>
等至彼催督其中猶有推託以此當委官員責實若有<lb/>
<pb n="KR3k0013_WYG_144-12b"/>
勤勞用命保䕶田苖湏有褒貶以眀得失前後使人等<lb/>
審定功過各具所繇州縣長官等姓名聞此蟲若不盡<lb/>
除今年還更生子委使人分州縣計㑹勿使遺類是時<lb/>
山東諸州蝗蟲五月末在處生子陂澤鹵田尤甚縣官<lb/>
或随處掘穽埋瘞放火焚滅殺百萬餘石餘皆高飛凑<lb/>
海蔽天掩野㑹潮水至盡漂死焉蝗蟲積成堆岸及為<lb/>
鵶鳶白鷗練鵲所食種類遂絶<lb/>
八月詔河南北檢校蝗蟲使狄光嗣康敬昭髙道昌賈<lb/>
<pb n="KR3k0013_WYG_144-13a"/>
彦璿等宜令待蟲盡看刈禾有次第然後入京奏事恐<lb/>
山澤之内或遺子息農隙已後各令府州縣長檢校仍<lb/>
告按察使如来年廵察更令蟲出所由官量事貶降<lb/>
六年七月帝以亢旱不御正殿於小殿視事詔曰皇天<lb/>
應人必有所謂此月少雨盖非徒然深慮繫囚或有寃<lb/>
滯京城内諸司見禁囚徒並以来日過朕将親慮所司<lb/>
量准舊典其杖以下情不可恕者速決自餘即放却<lb/>
七年五月朔日有食之帝素服以候變徹樂減膳令中<lb/>
<pb n="KR3k0013_WYG_144-13b"/>
書門下省察囚繫及天下水旱之州皆令賑恤不急之<lb/>
務一切停罷七月詔曰今月之初雖降時雨自此之後<lb/>
頗愆甘液如聞側近禾豆微致焦萎深用憂勞式資祈<lb/>
請丘禱則久常典宜遵即令禮部侍郎王<hi>闕</hi>太常少卿<lb/>
李暠分往華嶽河瀆祈求甲申親慮囚於宣政殿事非<lb/>
切害悉原之詔曰朕以匪徳嗣膺丕命雖日慎為誡政<lb/>
期以康而天災流行誠或未感自孟秋在候雨澤愆足<lb/>
永念農畝用懐宵旰在予之責萬方何罪視人如傷一<lb/>
<pb n="KR3k0013_WYG_144-14a"/>
物増怵且夫修政之要恤刑之重雖得情勿喜寧僣無<lb/>
濫将恐此輩猶有寃人或傷於和而作此厲法惟明慎<lb/>
事藉躬親故爰加案省開其幽滯雖士師不寃時稱閱<lb/>
實而愚者自䧟朕甚愍焉故屈常法特申寛典丙戌詔<lb/>
曰爰自春首頗愆甘澤眷兹近甸将損嘉苖人天謂何<lb/>
夙夜増怵豈刑罰莫省罪獄其紛儻致吁嗟是生炎亢<lb/>
故京師囚繫親慮原減而郡縣狴牢将何慎恤平分之<lb/>
道載軫于懐天下諸州見繫囚徒宜令所繇長官便慮<lb/>
<pb n="KR3k0013_WYG_144-14b"/>
有司即此類作條件處分<lb/>
九年夏五月己未勅諸州水旱時有其五嶽四瀆宜令<lb/>
所司差使致祭自餘名山大川及古帝王并名賢将相<lb/>
陵墓並令所司州縣長官致祭仍各修飾洒掃<lb/>
十二年七月河東河北旱命中書舍人冦泚宣慰河東<lb/>
道給事中李昇期宣慰河北道百姓有匱乏者量事賑<lb/>
給帝親禱于内壇場三日曝立<lb/>
十四年六月丁未以久旱分命六卿祭山川詔曰五嶽<lb/>
<pb n="KR3k0013_WYG_144-15a"/>
視三公之位四瀆當諸侯之秩載于祀典亦為國章方<lb/>
属農功頗増旱暵䖍誠徒積神道未孚用申靡愛之勤<lb/>
兾通能潤之感宜令工部尚書盧從愿祭東嶽河南尹<lb/>
張敬忠祭中嶽御史中丞兼户部侍郎宇文融祭西嶽<lb/>
及西海河瀆太常少卿張九齡祭南嶽及南海黄門侍<lb/>
郎李暠祭北嶽右庶子何鸞祭東海宗正少卿鄭繇祭<lb/>
淮瀆少詹事張晤祭江瀆河南少尹李暈祭北海及濟<lb/>
瀆且潤萬物者莫先乎雨動萬物者莫先乎風眷彼靈<lb/>
<pb n="KR3k0013_WYG_144-15b"/>
神是稱師伯雖有常祀今更陳祈宜令光禄卿孟温祭<lb/>
風伯左庶子吴兢祭雨師各就壇壝務加崇敬但羞蘋<lb/>
藻不假牲牢應縁奠祭尤宜精潔壬戌以旱及風災命<lb/>
官及州縣長官上封事指言時政得失無有所隠<lb/>
十六年九月以久雨帝思宥罪緩刑乃下制曰古之善<lb/>
為邦者重人之命執法之中所以和氣洽嘉生茂今秋<lb/>
京城連雨隔月恐耗其膏粒而害于粢盛抑朕之不眀<lb/>
何政之闕也永惟久雨者隂氣凌陽寃塞不暢之所致<lb/>
<pb n="KR3k0013_WYG_144-16a"/>
也持獄之吏不有刑罰生於刻薄輕重出於愛憎邪詩<lb/>
曰此宜無罪汝反収之刺壊法也書曰與其殺不辜寧<lb/>
失不經眀慎刑也好生之徳可不務乎兩京及諸州繫<lb/>
囚應推徒已下罪並宜釋放死罪及流各減一等庶得<lb/>
解吾人之愠結迎上天之福祐布告遐邇知朕意焉<lb/>
二十一年四月以久旱命太子少保陸象先户部尚書<lb/>
杜暹等七人往諸道宣慰賑給仍令黜陟官吏疎决囚<lb/>
徒<lb/>
<pb n="KR3k0013_WYG_144-16b"/>
天寳十二年八月京師連雨二十餘日米涌貴令中書<lb/>
門下就京兆大理疎决囚徒<lb/>
十四載三月詔曰近日以来時雨未降在於宿麥慮有<lb/>
所傷雖憂勤之心不忘於黎庶而精誠之至冀展於靈<lb/>
祗宜令太子太師陳希烈祭𤣥㝠光禄卿李憕祭風伯<lb/>
國子祭酒李麟祭雨師仍取今年二十三日各申誠請<lb/>
務令蠲潔如朕意焉又詔曰闗輔郡邑霈澤屢施京城<lb/>
在近時雨未降是用軫慮匪寧于懐其諸郡壇雖已勤<lb/>
<pb n="KR3k0013_WYG_144-17a"/>
請攸資遍祭庶逹誠心宜令吏部侍郎蒋烈今月二十<lb/>
五日祭天皇地祗給事中王維等分祭于五星壇務申<lb/>
䖍潔以副朕懐<lb/>
肅宗至徳二年三月癸亥大雨至癸酉不止帝令恤獄<lb/>
緩刑詔三司條件疎理處分甲戌雨止<lb/>
乾元元年五月己亥亢旱隂陽人李奉先自大眀宫出<lb/>
金龍及紙錢太常音樂迎之送於曲江池投龍祈雨宰<lb/>
相及禮官並於池所行祭禮畢奉先投龍於池<lb/>
<pb n="KR3k0013_WYG_144-17b"/>
二年三月癸亥以久旱徙東西二市於是祭風伯雨師<lb/>
修雩祀壇為泥人土龍及望祭名山大川而祈雨<lb/>
代宗永泰元年七月以久旱遣近臣分録大理京兆囚<lb/>
徒<lb/>
三年六月庚子以大旱分遣左僕射裴冕等禱祝川瀆<lb/>
及徙市閉諸坊門祀風伯雨師是日乃雨<lb/>
大歴四年自四月雨連霖至秋京師米斗至八百官出<lb/>
米二萬石分場出糶貧人閉坊市北門置土臺及黄幡<lb/>
<pb n="KR3k0013_WYG_144-18a"/>
以祈晴是日雨止<lb/>
徳宗貞元元年五月癸卯命右庶子裴諝殿中少監馬<lb/>
錫鴻臚少卿韋俛分禱終南秦嶺諸山以祈雨<lb/>
十二月丁亥詔曰朕以𦕈身繼眀列聖不能纂修先志<lb/>
以洽昇平馴致冦戎屢興兵革上𤣥降警蝗旱為災年<lb/>
不順成人方歉食言念於此實用傷懐是以齊心别宫<lb/>
與人祈榖雖陽和在候而黔首無聊稱慶于予竊所不<lb/>
敢其米年正月一日朝賀宜罷<lb/>
<pb n="KR3k0013_WYG_144-18b"/>
二年正月壬辰朔以關輔荒饉停朝賀之禮丙申詔曰<lb/>
朕以薄徳託于人上勵精思理期致雍熈而鑒之不眀<lb/>
百度多缺傷痍未瘳而征役荐起流亡既甚而賦斂彌<lb/>
繁人怨上聞天災下降連嵗蝗旱盪無農収惟兹近郊<lb/>
遭害尤甚豈非昊穹作沴深警予𠂻跼蹐憂慙罔知攸<lb/>
措今榖價騰踊人情震驚鄉閭不居骨肉相棄流離殞<lb/>
斃所不忍聞公私之間廪食俱竭既無賑恤猶復徴求<lb/>
財殫力盡捶楚仍及弛征則軍莫之贍厚取則人何以<lb/>
<pb n="KR3k0013_WYG_144-19a"/>
堪念兹困窮痛切心骨思所以濟浩無津涯補過實在<lb/>
於増修救患莫加于息費致咎之本既繇朕躬謝譴之<lb/>
誠當自朕始尚食每日所進御膳宜各減一半應宫内<lb/>
人等每月唯供給糧米一千五百石其飛龍厩馬從今<lb/>
已後至四月三十日並減半料京兆尹應科徴諸色名<lb/>
目一切並停如有能減有均無賙救貧乏者當授以官<lb/>
秩<lb/>
五月百寮上表請復御膳先以旱蝗冦盜充斥故從貶<lb/>
<pb n="KR3k0013_WYG_144-19b"/>
省至是從之<lb/>
六年三月以旱故遣使分禱山川是春京畿闗輔河南<lb/>
大無麥苖<lb/>
十一年五月以旱故令禮部尚書董晉廵覆百司禁囚<lb/>
十二年四月以久旱令百司速决囚徒<lb/>
十五年三月以久旱令李巘鄭雲逵於炭谷秦嶺祈雨<lb/>
四月以久旱令隂陽術士陳混嘗吕廣順及摩尼師祈<lb/>
雨<lb/>
<pb n="KR3k0013_WYG_144-20a"/>
十九年正月至於六月不雨分公卿望祈于嶽鎮海瀆<lb/>
名山大川精禱于太社太稷太廟天皇地祗及山川能<lb/>
出雲為雨者<lb/>
六月詔曰京師近郊時雨未洽慮囹圄寃滯致傷和氣<lb/>
是用軫於朕心其御史臺大理寺及京兆府等諸司繫<lb/>
囚中書門下與有司亟議條理寃滯以聞<lb/>
憲宗元和七年三月庚午以旱故詔京畿内禁囚徒據<lb/>
罪輕重宜疎理處分<lb/>
<pb n="KR3k0013_WYG_144-20b"/>
八年六月辛丑命出宫人二百車許人得娶以為妻以<lb/>
水害誡隂盈故也<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷一百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八百九十</head>
    <p>
<pb n="KR3k0013_WYG_890-1a"/>
欽定四庫全書<lb/>
　冊府元龜卷八百九十　　宋　王欽若等　撰<lb/>
　　總錄部<lb/>
　　　㳺説第五<lb/>
范雎字叔魏人秦昭王使王稽於魏王稽載雎入秦曰<lb/>
雎天下辯士也臣故載来秦王弗信使舍食草具待命<lb/>
嵗餘當是時昭王已立三十六年南拔楚之鄢郢楚懐<lb/>
王幽死於秦秦東破齊湣王嘗稱帝後去之數困三晉<lb/>
<pb n="KR3k0013_WYG_890-1b"/>
厭天下辯士無所信穣侯華陽君<hi>華一作葉</hi>昭王母宣太后<lb/>
之弟也而涇陽君高陵君皆昭王同母弟也穣侯相<lb/>
三人者更将有封邑以太后故私家富重於王室及穣<lb/>
侯為秦将且欲越韓魏而伐齊綱夀欲以廣其陶封范<lb/>
睢乃上書曰臣聞明主立政有功者不得不賞有能者<lb/>
不得不官勞大者其禄厚功多者其爵尊能治衆者其<lb/>
官大故無能者不敢當職焉有能者亦不得蔽隠使以<lb/>
臣之言為可願行而益利其道以臣之言為不可久留<lb/>
<pb n="KR3k0013_WYG_890-2a"/>
臣無為也語曰庸主賞所愛而罰所惡明主則不然賞<lb/>
必加於有功而刑必㫁於有罪今臣之胸不足以當椹<lb/>
質而要不足以待斧鉞豈敢以疑事嘗試於王哉雖以<lb/>
臣為賤人而輕辱獨不重任臣者之無反復於王前邪<lb/>
且臣聞周有砥砨宋有結綠梁有縣藜<hi>縣藜曰羙玉</hi>楚有和<lb/>
朴此四寳者土之所生良工之所失也而為天下名器<lb/>
然則聖王之所棄者獨不足以厚國家乎臣聞善厚家<lb/>
者取之於國善厚國者取之於諸侯天下有明主則諸<lb/>
<pb n="KR3k0013_WYG_890-2b"/>
侯不得善厚者何也為其割榮也良醫知病人之死生<lb/>
而聖王明於成敗之事利則行之害則捨之疑則少嘗<lb/>
之雖舜禹復生不能改已語之至者臣不敢載之於書<lb/>
其淺者又不足聴也意者臣愚而不概<hi>一作溉</hi>於王心邪<lb/>
亡其臣者賤而不可用乎自非然者臣願得少賜㳺<lb/>
觀之間望見顏色一語無効請伏斧質於是秦昭王大<lb/>
悦乃謝王稽使以傳車<hi>一云使持車</hi>召范雎於是范雎乃得<lb/>
見於離宫佯為不知永巷而入其中王来而宦者怒逐<lb/>
<pb n="KR3k0013_WYG_890-3a"/>
之曰王至范雎繆為曰秦安得王秦獨有太后穣侯爾<lb/>
欲以感怒昭王昭王至聞其與宦者争言遂延迎謝曰<lb/>
寡人宜以身受命乆矣㑹義渠之事急寡人旦暮自請<lb/>
太后今義渠之事已寡人乃得受命竊閔然不敏敬執<lb/>
賔主之禮范雎辭譲是日觀范雎之見者羣臣莫不灑<lb/>
然變色易容者秦王屏左右宫中虚無人秦王跽而請<lb/>
曰先生何以幸教寡人范雎曰唯唯有間秦王復跽而<lb/>
請曰先生何以幸敎寡人范雎曰唯唯若是者三秦王<lb/>
<pb n="KR3k0013_WYG_890-3b"/>
跽曰先生卒不幸教寡人邪范雎曰非敢然也臣聞昔<lb/>
者吕尚之遇文王也身為漁父而釣於渭濱爾若是者<lb/>
交疎也已説而立為太師載與俱歸者其言深也故文<lb/>
王遂収功於吕尚而卒王天下鄉使文王疎吕尚而不<lb/>
與深言是周無天子之德而文武無與成其王業也今<lb/>
臣覊旅之臣也交疏於王而所願陳者皆匡君之事處<lb/>
人骨肉之間願効愚忠而未知王之心也此所以王三<lb/>
問而不敢對者也臣非有畏而不敢言也臣知今日言<lb/>
<pb n="KR3k0013_WYG_890-4a"/>
之於前而明日伏誅於後然臣不敢避也大王信能行<lb/>
臣之言死不足以為臣患亡不足以為臣憂漆身為厲<lb/>
被髪為狂不足以為臣恥且以五帝之聖焉而死三王<lb/>
之仁焉而死五覇之賢焉而死烏獲任鄙之力焉而死<lb/>
成荆<hi>一作羗</hi>孟賁<hi>成荆古勇士/孟賁衛人</hi>王慶忌<hi>呉越春秋曰吴王獠子慶忌</hi>夏<lb/>
育之勇焉而死<hi>或云夏育衞人力舉千鈞</hi>死者人之所必不免也處<lb/>
必然之勢可以少有補於秦此臣之所大願也臣又何<lb/>
患哉伍子胥槖載而出昭闗夜行晝伏至於陵水無以<lb/>
<pb n="KR3k0013_WYG_890-4b"/>
餬其口膝行蒲伏稽首袒肉鼔腹吹箎<hi>一作簫</hi>乞食於呉<lb/>
市卒興呉國闔閭為覇使臣得盡謀如伍子胥加之以<lb/>
幽囚終身不復見是臣之說行也臣又何憂箕子接輿<lb/>
漆身為厲被髪為狂無益於主假使臣得同行於箕子<lb/>
可以有補所賢之主是臣之大榮也臣有何恥臣之所<lb/>
恐者獨恐臣死之後天下見臣之盡忠而身死因以是<lb/>
杜口褁足莫肯鄉秦爾足下上畏太后之嚴下惑姦臣<lb/>
之態居深宫之中不離阿保之手終身迷惑無與昭姦<lb/>
<pb n="KR3k0013_WYG_890-5a"/>
大者宗廟滅覆小者身以孤危此臣之所恐爾若夫竆<lb/>
辱之事死亡之患臣不敢畏也臣死而秦治是臣死賢<lb/>
於生秦王跽曰先生是何言也夫秦國辟逺寡人愚不<lb/>
肖先生乃幸辱至於此是天以寡人慁先生<hi>亂先生也</hi>而存<lb/>
先王之宗廟也寡人得受命於先生是天所以幸先王<lb/>
而不棄其孤也先生奈何而言若是事無大小上及太<lb/>
后下至大臣願先生悉以教寡人無疑寡人也范睢拜<lb/>
秦王亦拜范雎曰大王之國四塞以為固北有甘泉谷<lb/>
<pb n="KR3k0013_WYG_890-5b"/>
南帶涇渭右隴蜀左關阪奮撃百萬戰車千乘利則出<lb/>
攻不利則入守此王者之地民怯於私闘而勇於公戰<lb/>
此王者之民也王并此二者而有之夫以秦卒之勇車<lb/>
騎之衆以治諸侯譬若馳韓盧而摶蹇兎也覇王之業<lb/>
可致也而羣臣莫當其位至今閉關十五年不敢觀兵<lb/>
於山東者是穣侯為秦謀不忠而大王之計亦有所失<lb/>
也秦王跽曰寡人願聞失計然左右多竊聽者范雎恐<lb/>
未敢言内先言外事以觀秦王之俯仰因進曰夫穣侯<lb/>
<pb n="KR3k0013_WYG_890-6a"/>
越韓魏而攻齊綱夀非計也少出師則不足以傷齊多<lb/>
出師則害於秦臣意王之計欲少出師而悉韓魏之兵<lb/>
也則不義矣今見與國之不親也越人之國而攻可乎<lb/>
其於計疎矣且昔齊湣王南攻楚破軍殺将再辟地千<lb/>
里而齊尺寸之地無得焉者豈不欲得地哉形勢不能<lb/>
有也諸侯見齊之罷弊君臣之不和也興兵而伐齊大<lb/>
破之士辱兵頓皆咎其王曰誰為此計者乎王曰文子<lb/>
為之大臣作亂文子出走故齊所以大破者以其伐楚<lb/>
<pb n="KR3k0013_WYG_890-6b"/>
而肥韓魏也此所謂借賊兵而齎盜糧者也王不如遠<lb/>
交而近攻得寸則王之寸也得尺亦王之尺也今釋此<lb/>
而逺攻不亦繆乎且昔者中山之國地方五百里趙獨<lb/>
吞之功成名立而利附焉天下莫之能害也今夫韓魏<lb/>
中國之處而天下之樞也王其欲覇必親中國以為天<lb/>
下樞以威楚趙楚彊則附趙趙彊則附楚楚趙皆附齊<lb/>
必懼矣齊懼必卑詞厚幣以事秦齊附而韓魏因可虜<lb/>
也昭王曰吾欲親魏乆矣而魏多變之國也寡人不能<lb/>
<pb n="KR3k0013_WYG_890-7a"/>
親請問親魏奈何對曰王卑詞重幣以事之不可則割<lb/>
地而賂之不可因舉兵而伐之王曰寡人敬聞命矣乃<lb/>
拜范雎為客卿謀兵事卒聽范雎謀使五大夫衛綰伐<lb/>
魏拔懐其後雎復說昭王曰秦韓之地形相錯如繡秦<lb/>
之有韓也譬如木之有蠧也人之有心腹之病也天下<lb/>
無變則已天下有變其為秦患者孰大於韓乎王不如收韓<lb/>
昭王曰吾故欲收韓韓不聽為之奈何對曰韓安得無<lb/>
聽乎王下兵而攻滎陽則鞏成臯之道不通北㫁太行<lb/>
<pb n="KR3k0013_WYG_890-7b"/>
之道則上黨之師不下王一興兵而攻滎陽則其國㫁<lb/>
而為三夫韓見必亡安得不聼乎若韓聴而覇事因可<lb/>
慮矣王曰善且欲發使於韓范睢日益親復説用數年矣<lb/>
因請間説曰臣居山東時聞齊之有田文不聞其有王<lb/>
也聞秦之有太后穣侯華陽高陵涇陽不聞其有王也<lb/>
夫擅國之謂王能利害之謂王制殺生之威之謂王今<lb/>
太后擅行不顧穣侯出使不報華陽涇陽等撃㫁無諱<lb/>
<hi>諱畏也</hi>高陵進退不請四貴備而國不危者未之有也為<lb/>
<pb n="KR3k0013_WYG_890-8a"/>
此四貴者下乃所謂無王也然則權安得不傾令安得<lb/>
從王出乎臣聞善治國者乃内固其威而外重其權穣<lb/>
侯使者操王之重決制於諸侯剖符於天下政適伐國<lb/>
莫敢不聽戰勝攻取則利歸於陶國弊御於諸侯戰敗<lb/>
則結怨於百姓而禍歸於社稷詩曰木實繁者披其枝<lb/>
披其枝者傷其心大其都者危其國尊其臣者卑其主<lb/>
崔杼淖齒管齊射王股擢王筋縣之於廟梁宿昔而死<lb/>
李兊管趙囚主父於沙丘百日而餓死今臣聞秦太后<lb/>
<pb n="KR3k0013_WYG_890-8b"/>
穣侯用事高陵華陽涇陽佐之卒無秦王此亦淖齒李<lb/>
兑之類也且夫三代所以亡國者君專授政縱酒馳騁<lb/>
弋獵不聴政事其所授者妬賢嫉能御下弊上以成其<lb/>
私不為主計而主不覺悟故失其國今自有秩以上至<lb/>
諸大吏下及王左右無非相國之人者見王獨立於朝<lb/>
臣竊為王恐萬世之後有秦國者非王子孫也昭王聞之<lb/>
大懼曰善於是廢太后逐穣侯高陵華陽涇陽君於闗<lb/>
外秦王乃拜范雎為相収穣侯之印使歸陶封范雎以<lb/>
<pb n="KR3k0013_WYG_890-9a"/>
應號為應侯<lb/>
范痤魏人虞卿謂趙王曰人情寧朝人乎寧朝於人也<lb/>
趙王曰人亦寧朝人耳何故寧朝於人虞卿曰夫魏為<lb/>
從主而違者范痤也今王能以百里之地若萬戸之都<lb/>
請殺范痤於魏范痤死則從事可移於趙趙王曰善乃<lb/>
使人以百里之地請殺范痤於魏魏王許諾使司徒執<lb/>
范痤而未殺也范痤獻書魏王曰臣聞趙王以百里之<lb/>
地請殺痤之身夫殺無罪范痤薄故也而得百里之地<lb/>
<pb n="KR3k0013_WYG_890-9b"/>
大利也臣竊為大王羙之雖然而有一焉百里之地不<lb/>
可得而死者不可復生也則王必為天下笑矣臣竊以<lb/>
為與其以死人市不若以生人市便也又遺其後相信<lb/>
陵君書曰夫趙魏敵戰之國也趙王以咫尺之書来而<lb/>
魏王輕為之殺無罪之痤痤雖不肖故魏之免相也嘗<lb/>
以魏之故得罪於趙夫國内無用臣外雖得地勢不能<lb/>
守然今能守魏者莫如君矣王聼趙殺痤之後強秦<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>
趙之欲倍趙之割則君将何以止之此君之累也信陵<lb/>
<pb n="KR3k0013_WYG_890-10a"/>
君曰善遽言之王而出之<lb/>
須賈為魏中大夫秦攻魏於華走芒夘入北宅<hi>魏㑹王五年與</hi>
<hi>韓㑹宅陽</hi>而圍大梁賈為魏謂穣侯魏冉曰臣聞魏之大臣<lb/>
父兄皆謂魏王曰初時惠王伐趙戰勝乎三梁十萬之<lb/>
軍拔邯郸趙氏不割而邯郸復歸齊人攻燕殺子之破<lb/>
故國燕不割而燕國復歸燕趙之所以國全兵勁而地不<lb/>
并於諸侯者以其能忍難而重出地也宋中山數伐数<lb/>
割而隨以亡臣以為燕趙可法宋中山可為戒也夫秦<lb/>
<pb n="KR3k0013_WYG_890-10b"/>
貪戾之國也而無親蚕食魏氏又盡晉國戰勝暴子<hi>韓将</hi>
<hi>暴鳶</hi>割八縣地未畢入而兵復出矣夫秦何厭之有哉今<lb/>
又走芒卯入北宅此非但攻梁也且刼王以求多割也<lb/>
王必勿聽也今王背楚趙而講秦楚趙怒而去王與王<lb/>
爭事秦秦必受之秦挟楚趙之兵以復攻梁則國求無<lb/>
亡不可得也已願王之必無講也王若欲講之以必少<lb/>
割而有質不然必見欺是臣之所聞於魏也願君以是<lb/>
慮事也周書曰惟命不于常此言幸之不可數也夫戰<lb/>
<pb n="KR3k0013_WYG_890-11a"/>
勝暴子而割八縣此非兵力之精非計之工也天幸為<lb/>
多矣今又走芒卯入北宅以攻大梁是以天幸自為常<lb/>
也知者不然臣聞魏氏悉其百縣勝兵以上戍大梁臣<lb/>
以為不下三十萬之衆守梁七仞之城臣以為雖湯武<lb/>
復生弗易攻也夫輕背楚趙之兵陵七仞之城戰三十<lb/>
萬之衆而志必舉之臣以為自天地之始分以至于今<lb/>
未嘗有之也攻而不能拔秦兵必罷陶邑必亡則前功<lb/>
必棄矣今魏方疑可以少割収也願君因楚趙之兵未<lb/>
<pb n="KR3k0013_WYG_890-11b"/>
至於大梁也亟以少割收魏魏方疑而得以少割為利<lb/>
必欲之則君得所欲矣楚趙怒於魏之先已講也必爭<lb/>
事秦從是以散而君後擇焉且君之嘗割晋國取地也<lb/>
何必以兵哉夫兵不用而魏效絳安邑又為陶開兩道<lb/>
㡬盡故宋衛必効尤憚秦兵已合而君制之何求而不<lb/>
得何為而不成臣願君之熟計而毋行危矣穣侯曰善<lb/>
乃罷梁圍<lb/>
蔡澤燕人㳺學於諸侯大小甚衆聞應侯范睢任鄭安<lb/>
<pb n="KR3k0013_WYG_890-12a"/>
平王稽皆負重罪於秦應侯内慙蔡澤乃西入秦将見<lb/>
昭王使人宣言以感怒應侯曰燕客蔡澤天下雄俊𢎞<lb/>
辯智士也彼一見秦王秦王必困君而奪君之位應侯<lb/>
聞曰五帝三代之事百家之說吾既知之衆口之辯吾<lb/>
皆摧之是惡能困我而奪我位乎使人召蔡澤蔡澤入<lb/>
則揖應侯固不快及見之又倨應侯因譲之曰子嘗宣<lb/>
言欲代我相秦寧有之乎對曰然應侯曰請聞其說蔡<lb/>
澤曰吁君何見之晚也夫四時之序成功者去夫人生<lb/>
<pb n="KR3k0013_WYG_890-12b"/>
百體堅强手足便利耳目聰明而心聖智豈非士之願<lb/>
與應侯曰然蔡澤曰質仁秉義行道施德得志於天下<lb/>
天下懐樂敬愛而尊慕之皆願以為君王豈不辯智之<lb/>
期與應侯曰然蔡澤復曰富貴顯榮成理萬物使各得<lb/>
其所性命夀長終其天年而不夭傷天下繼其統守其<lb/>
業傳之無竆名實純粹澤流千里世世稱之而無絶與<lb/>
天地終始豈道徳之符而聖人所謂吉祥善事者與應<lb/>
侯曰然蔡澤曰若夫秦之啇君楚之吴起越之大夫種<lb/>
<pb n="KR3k0013_WYG_890-13a"/>
其卒然亦可願與應侯知蔡澤之欲困已以說復謬曰<lb/>
何為不可夫公孫鞅之事孝公也極身無貳盧盡公而<lb/>
不顧私設刀鋸以禁姦邪信賞罰而致治披腹心示情<lb/>
素蒙怨咎欺舊友奪魏公子卬安秦社稷利百姓卒為<lb/>
秦擒將破敵攘地千里呉起之事悼王也使私不得<lb/>
害公䜛不得蔽忠言不取茍合行不取苟容不為危易<lb/>
行行義不辟難<hi>一云不困毁譽</hi>然為霸主彊國不辭禍凶大夫<lb/>
種之事越王也主雖困辱悉忠而不觧主雖絶亡盡能<lb/>
<pb n="KR3k0013_WYG_890-13b"/>
而弗離成功而弗矜貴富而弗驕怠若此三子者固義<lb/>
之至也忠之節也是故君子以義死難視死如歸生而<lb/>
辱不如死而榮士固有殺身以成名唯義之所在雖死<lb/>
無所恨何為不可哉蔡澤曰主聖臣賢天下之盛福也<lb/>
君明臣直國之福也父慈子孝夫信妻貞家之福也故<lb/>
比干忠而不能存殷子胥智而不能完呉申生孝而晉<lb/>
國亂是皆有忠臣孝子而國家滅亂者何也無明君賢<lb/>
父以聽之故天下以其君父為僇辱而憐其臣子今商<lb/>
<pb n="KR3k0013_WYG_890-14a"/>
君吳起大夫種之為人臣是也其君非也故世稱三子<lb/>
致功而不見德豈慕不遇世死乎夫待死而後可以立<lb/>
忠成名是微子不足仁孔子不足聖管仲不足大也夫<lb/>
人之立功豈不期於成全邪身與名俱全者上也名可<lb/>
法而身死者其次也名在僇辱而身全者下也於是應<lb/>
侯稱善蔡澤少得間因曰夫商君吳起大夫種其為人<lb/>
臣盡忠致功則可願矣閎夭事文王周公輔成王也豈<lb/>
不亦忠聖乎以君臣論之商君呉起大夫種其可願孰<lb/>
<pb n="KR3k0013_WYG_890-14b"/>
與閎夭周公哉應侯曰商君吴起大夫種弗若也蔡澤<lb/>
曰然則君之主慈仁任忠惇厚舊故其賢智與有道之<lb/>
士為膠漆義不倍功臣孰與秦孝公楚悼王越王乎應<lb/>
侯曰未知何如也蔡澤曰今王之親忠臣不過秦孝公<lb/>
楚悼王越王君之設智能為主安危修政治亂強兵批<lb/>
患折難廣地殖榖富國足家強主尊社稷顯宗廟天下<lb/>
莫敢欺犯其主主之威益震海内功彰萬里之外聲名<lb/>
光耀傳於千古君孰與商君吴起大夫種應侯曰不若<lb/>
<pb n="KR3k0013_WYG_890-15a"/>
蔡澤曰今王之親忠臣不忘舊故不若孝公悼王勾踐<lb/>
而君之功績愛信親幸又不若商君吴起大夫種然而<lb/>
君之禄位貴勝私家之富過於三子而身不退者恐患<lb/>
之甚於三子竊為君危之語曰日中則移月滿則虧物<lb/>
盛則衰天地之常數也進退盈縮與時變化聖人之常<lb/>
道也故國有道則仕國無道則隠聖人曰飛龍在天利<lb/>
見大人不義而富且貴於我如浮雲今君之怨已讐而<lb/>
德已報意欲至矣而無變計竊為君不取也且夫翠鵠<lb/>
<pb n="KR3k0013_WYG_890-15b"/>
犀象其處勢非不遠死也而所以死者惑於餌也蘓秦<lb/>
智伯之智非不足以辟辱逺死也而所以死者惑於貪<lb/>
利不止也是以聖人制禮節欲取於民有度使之以時<lb/>
用之有止故志不溢行不驕常與道俱而不失故天下<lb/>
承而不絶昔者齊桓公九合諸侯一匡天下至於葵丘<lb/>
之㑹有驕矜之志畔者九國呉王夫差兵無敵於天下<lb/>
勇强以輕諸侯陵齊晋故遂以殺身亡國夏育太史噭<lb/>
叱呼<hi>一作喑</hi>駭三軍然而身死於庸夫此皆乗至盛而不<lb/>
<pb n="KR3k0013_WYG_890-16a"/>
返道理不居卑退處儉約之患也夫商君為秦孝公明<lb/>
法令禁姦本尊爵必賞有罪必罰平權衡正度量調輕<lb/>
重決裂阡陌以靜生民之業而一其俗勸民耕農利土<lb/>
一室無二事力田畜積習戰陣之事是以兵動而地廣<lb/>
兵休而國富故秦無敵於天下立威諸侯成秦國之業<lb/>
功已成矣而遂以車裂楚地方數千里持㦸百萬白起<lb/>
率數萬之師以與楚戰一戰舉鄢郢以燒夷陵再戰南<lb/>
并蜀漢又越韓魏而攻彊趙北坑馬服誅屠四十餘萬<lb/>
<pb n="KR3k0013_WYG_890-16b"/>
之衆盡之于長平之下流血成川沸聲若雷遂入圍邯<lb/>
郸使秦有帝業楚趙天下之强國而秦之仇敵也自是<lb/>
之後楚趙皆懾服不敢攻秦者白起之勢也身所服者<lb/>
七十餘城功已成矣而遂賜劍死於杜郵吴起為楚悼<lb/>
王立法卑减大臣之威重罷無能廢無用損不急之官<lb/>
塞私門之請一楚國之俗禁㳺客之民精戰闘之士南<lb/>
收楊越北并陳蔡破横散從使馳說之士無所開其口<lb/>
禁朋黨以厲百姓定楚國之政兵震天下威服諸侯功<lb/>
<pb n="KR3k0013_WYG_890-17a"/>
已成矣而卒支解大夫種為越王深謀逺計免㑹稽之<lb/>
危以亡為存因辱為榮墾草入邑辟地殖榖率四方之<lb/>
士専上下之力輔勾踐之賢報夫差之讐卒擒勁吴令<lb/>
越成覇功已彰而信矣勾踐終負而殺之此四子者功<lb/>
成不去禍至於此此所謂信而不能詘往而不能返者<lb/>
也范蠡知之超然辟世長為陶朱公君獨不觀夫博者<lb/>
乎或欲大投或欲分功<hi>博縣於投不必在行謂投投瓊也</hi>此皆君之所<lb/>
明知也今君相秦計不下席謀不出廊廟坐制諸侯利<lb/>
<pb n="KR3k0013_WYG_890-17b"/>
施三川以實宜陽決羊腸之險塞太行之道又斬范中<lb/>
行之塗六國不得合從棧道千里通於蜀漢使天下皆<lb/>
畏秦秦之欲得矣君之功極矣此亦秦之分功之時也<lb/>
如是而不退則商君白公<hi>白起</hi>呉起大夫種是也吾聞之<lb/>
鍳於水者見靣之容鍳於人者知吉與凶書曰成功之<lb/>
下不可乆處四子之禍君何居焉君何不以此時歸相<lb/>
印譲賢者而授之退而巖居川觀必有伯夷之㢘長為<lb/>
應侯世世稱孤而有許繇延陵季子之譲喬松之夀孰<lb/>
<pb n="KR3k0013_WYG_890-18a"/>
與以禍終哉即君何居焉忍不能自離疑不能自決必<lb/>
有四子之禍矣易曰亢龍有悔此言上而不能下信而<lb/>
不能詘往而不能自反者也願君熟計之應侯曰善吾<lb/>
聞欲而不知止失其所以欲有而不知足失其所以有<lb/>
先生幸敎睢敬受命於是乃延入坐為上客後數日入<lb/>
朝言於秦昭王曰客新有從山東来者曰蔡澤其人辯<lb/>
士明於三王之事五伯之業世俗之變足以寄秦國之<lb/>
政臣之見人甚衆莫及臣不如也臣敢以聞秦昭王召<lb/>
<pb n="KR3k0013_WYG_890-18b"/>
見與語大恱之拜為客卿應侯因謝病請歸相印昭王<lb/>
彊起應侯應侯遂稱病篤范雎免相昭王新說蔡澤計<lb/>
畫遂拜為秦相東收周室蔡澤相秦數月人或惡之懼<lb/>
誅乃謝病歸相印號剛成君<lb/>
世均不知何許人秦召春平侯因留之世均為之請文<lb/>
信侯吕不韋曰春平侯者趙王之所甚愛也而郎中甚<lb/>
妬之故相與謀曰春平侯入秦秦必留之故謀而入之<lb/>
秦君今㽞之是空絶趙而郎中之計中也故君不如遣<lb/>
<pb n="KR3k0013_WYG_890-19a"/>
春平侯而留平都侯春平侯者言行於趙王必厚割趙<lb/>
以事君而贖平都侯文信侯曰善因與接意而遣之<lb/>
甘羅年十二事秦相文信侯吕不韋秦始皇帝使剛成<lb/>
君蔡澤於燕王喜使太子丹入質於秦秦使張唐往相<lb/>
燕欲與共伐趙以廣河間之地張唐謂文信侯曰臣嘗<lb/>
為秦昭王伐趙趙怨臣曰得唐者與百里之地今之燕<lb/>
必經趙臣不可以行文信侯不快未有以彊也甘羅曰<lb/>
君侯何不快之甚也文信侯曰吾令剛成君蔡澤事燕<lb/>
<pb n="KR3k0013_WYG_890-19b"/>
三年燕太子丹已入質矣吾自請張卿相燕而不肯行<lb/>
甘羅曰臣請行之文信侯叱曰去我身自請之而不肯<lb/>
汝焉能往之甘羅曰夫項槖生七嵗為孔子師今臣生<lb/>
十二嵗於此矣君其試臣何遽叱乎於是甘羅見張卿<lb/>
曰卿之功孰與武安君卿曰武安君南挫强楚北威燕<lb/>
趙戰勝攻取破城墮邑不知其數臣之功不如也甘羅<lb/>
曰應侯之用於秦也孰與文信侯専張卿曰應侯不如<lb/>
文信侯專甘羅曰卿明知其不如文信侯專與曰知之<lb/>
<pb n="KR3k0013_WYG_890-20a"/>
甘羅曰應侯欲攻趙武安君難之去咸陽七里而立死<lb/>
於杜郵今文信侯自請卿相燕而不肯行臣不知卿所<lb/>
死處矣張唐曰請因孺子行令装治行行有日甘羅謂<lb/>
文信侯曰借臣車五乗請為張唐先報趙文信侯乃入<lb/>
言之於始皇曰昔丼戊之孫甘羅年少爾然名家之子<lb/>
孫諸侯皆聞之今者張唐欲稱疾不肯行甘羅說而行<lb/>
之今願先報趙請許遣之始皇召見使甘羅於趙趙㐮<lb/>
王郊迎甘羅甘羅說趙王曰王聞燕太子丹入質秦歟<lb/>
<pb n="KR3k0013_WYG_890-20b"/>
曰聞之曰聞張唐相燕歟曰聞之燕太子丹入秦者燕<lb/>
不欺秦也張唐相燕者秦不欺燕也燕秦不相欺者伐<lb/>
趙危矣燕秦不相欺無異故欲攻趙而廣河間王不如<lb/>
齎臣五城以廣河間請歸燕太子與彊趙攻弱燕趙王<lb/>
立自割五城以廣河間秦歸燕太子趙攻燕得上谷三<lb/>
十城令秦有十一甘羅還報秦乃封甘羅以為上卿復<lb/>
以始甘戊田宅賜之<lb/>
李斯楚上蔡人入秦為秦相文信侯吕不韋舍人不韋<lb/>
<pb n="KR3k0013_WYG_890-21a"/>
賢之任以為郎李斯因以得說說秦王曰胥人者去其<lb/>
㡬也成大功者在因瑕釁而遂忍之昔者秦穆公之霸<lb/>
終不東并六國者何也諸侯尚衆周德未衰故五霸迭<lb/>
興更尊周室自秦孝公以来周室卑微諸侯相兼闗東<lb/>
為六國秦之乗勝役諸侯盖六世矣今諸侯服秦譬若<lb/>
郡縣夫以秦之彊大王之賢繇竈上騷除足以滅諸侯<lb/>
成帝業為天下一統此萬世之一時也今怠而不急就<lb/>
諸侯復彊相聚約從雖有黄帝之賢不能并也秦王乃<lb/>
<pb n="KR3k0013_WYG_890-21b"/>
拜斯為長史聴其計陰遣謀士齎持金玉以㳺說諸侯<lb/>
諸侯名士可下以財者厚遺結之不肯者利劍刺之離<lb/>
其君臣之計秦王乃使其良将随其後秦王拜斯為客<lb/>
卿會韓人鄭國来間秦以作注溉渠已而覺秦室宗大<lb/>
臣皆言秦王曰諸侯人来事秦者大抵為其主㳺間於<lb/>
秦爾請一切逐客李斯議亦在逐中斯乃上書曰臣聞<lb/>
吏議逐客竊以為過矣昔者繆公求士西取繇余於戎<lb/>
東得百里奚於宛迎蹇叔於宋求丕豹公孫支於晋此<lb/>
<pb n="KR3k0013_WYG_890-22a"/>
五子者不産於秦而繆公用之并國二十遂霸西戎孝<lb/>
公用商鞅之法移風易俗民以殷盛國以富彊百姓樂<lb/>
用諸侯親服獲楚魏之師舉地千里至今治彊惠王用<lb/>
張儀之計拔三川之地西并巴蜀北收上郡南取漢中<lb/>
包九夷制鄢郢東據成臯之險割膏腴之壌遂散六國<lb/>
之從使西靣事秦功施到今昭王得范雎廢穣侯逐華<lb/>
陽<hi>華一作菜</hi>強公室杜私門蠶食諸侯使秦成帝業此四君<lb/>
者皆以客之功繇此觀之客何負於秦哉向使四君却<lb/>
<pb n="KR3k0013_WYG_890-22b"/>
客而不内疏士而不用是使國無富利之實而秦無強<lb/>
大之名也今陛下致崑山之玉有隨和之寳垂明月之<lb/>
珠服太阿之劍乗纎離之馬<hi>纎離蒲植皆駿馬名</hi>建翠鳳之旗樹<lb/>
靈鼉之皷<hi>鼉皮可以冒皷</hi>此數寳者秦不生一焉而陛下說之<lb/>
何也必秦國之所生然後可則是夜光之璧不餙朝廷<lb/>
犀象之器不為玩好鄭衛之女不充後宫而駿馬駃騠<lb/>
不實外廐江南金錫不為用西蜀丹青不為采所以餙<lb/>
後宫充下陳娯心意說耳目者必出於秦然後可則是<lb/>
<pb n="KR3k0013_WYG_890-23a"/>
宛珠之簮傅璣之珥阿縞之衣錦繡之餙<hi>齊之東阿縣繒帛所出</hi>
不進於前而隨俗雅化<hi>隨俗一作修使</hi>佳冶窈窕趙女不立於<lb/>
側也夫擊甕叩缻弹筝摶髀而歌呼嗚嗚快耳目者真<lb/>
秦之聲也鄭衛桑間昭虞舞象者異國之樂也<hi>昭一作韶</hi>今<lb/>
棄擊甕叩缻而就鄭衛退弹箏而取昭虞若是者何也<lb/>
快意當前適觀而已矣今取人則不然不問可否不論<lb/>
曲直非秦者去為客者逐然則是所重者在乎色樂珠<lb/>
玉而所輕者在乎人民也此非所以跨海内制諸侯之<lb/>
<pb n="KR3k0013_WYG_890-23b"/>
術也臣聞地廣者粟多國大者人衆兵強則士勇是以<lb/>
㤗山不譲土壌故能成其大河海不擇細流故能就其<lb/>
深王者不却衆庶故能明其德是以地無四方民無異<lb/>
國四時充美鬼神降福此五帝三王之所以無敵也今<lb/>
乃棄黔首以資敵國却賓客以業諸侯使天下之士退<lb/>
而不敢西向褁足不入秦此所謂藉寇兵而齎盗糧者<lb/>
也夫物不産於秦可寳者多士不産於秦而願忠者衆<lb/>
今逐客以資敵國損民以益讐内自虚而外樹怨於諸<lb/>
<pb n="KR3k0013_WYG_890-24a"/>
侯求國無危不可得也秦王乃除逐客之令復李斯官<lb/>
<hi>新序曰斯在逐中道上上諫書逹始皇始皇使人追至驪邑得還</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_890-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百九十<lb/>
</p>
<p>
</p>
  </div>
</body>
</text>
</TEI>
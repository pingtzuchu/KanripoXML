<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百九十七</head>
    <p>
<pb n="KR3k0013_WYG_997-1a"/>
欽定四庫全書<lb/>
　册府元龜卷九百九十七　宋　王欽若等　撰<lb/>
　　外臣部<lb/>
　　　　狀貌　技術　勇鷙　悖慢　怨懟<lb/>
　　　　殘忍<lb/>
　　　狀貌<lb/>
夫戎狄蠻夷各處其極東西南北咸有所稟豈惟嗜慾<lb/>
不同抑亦形貌有異盖天意所以分夷夏别族類也或<lb/>
<pb n="KR3k0013_WYG_997-1b"/>
自傳譯狀彼酋帥或因朝貢驗彼使人良史存之亦圗<lb/>
式之盛也<lb/>
夏禹時汪罔氏之君曰防風氏禹致群臣於㑹稽山防<lb/>
風氏後至殺而戮之<hi>防風氏違命後至故禹殺之陳尸為戮</hi>其節専車<hi>骨一</hi>
<hi>節其長専車専擅也</hi>
周頃王時鄋瞞國君長狄僑如<hi>防風之後漆姓</hi>弟兄三人佚宕<lb/>
中國<hi>佚猶更也</hi>瓦石不能害<hi>肌膚堅強瓦石打摘不能虧損</hi>叔孫得臣最善<lb/>
射者也射其目<hi>一云富父終甥摏其喉以戈殺之</hi>身横九畆<hi>廣一歩長百歩為一</hi>
<pb n="KR3k0013_WYG_997-2a"/>
<hi>畆九畆五丈四尺</hi>斷其首而載之眉見於軾<hi>兵車之軾髙三尺三寸</hi>
漢武帝時匈奴休屠王太子金日磾<hi>休音許明切屠音儲磾音低</hi>長<lb/>
八尺二寸容貌甚嚴<lb/>
晉吐谷渾之子吐延身七尺八寸雄<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>魁傑羗虜憚之<lb/>
號曰項羽<lb/>
梁毗騫國王身長丈二頸長三尺自古以來不死南方<lb/>
號曰長頸王國<lb/>
後魏光城蠻田益宗身長八尺雄果有將畧貌狀舉止<lb/>
<pb n="KR3k0013_WYG_997-2b"/>
有異常蠻<lb/>
北齊突厥木可汗俟斤狀貌竒異面廣尺餘其色赤黄<lb/>
眼若琉璃<lb/>
後周突厥燕都狀貌多竒異面廣尺餘其色甚赤眼若<lb/>
琉璃<lb/>
隋文帝時突厥葉護可汗長頥僂背眉目踈朗<lb/>
唐太宗貞觀中以阿史那思摩為利苾可汗建牙於阿<lb/>
北思摩者頡利族人也始畢處羅以其貌似胡人不類<lb/>
<pb n="KR3k0013_WYG_997-3a"/>
突厥非阿史那族類故歴處羅頡利世常為夾畢特勒<lb/>
終不得典兵<lb/>
髙帝顯慶四年蝦夷國遣使入朝其使鬚長四尺<lb/>
龍朔三年百濟西部人黒齒常之來降常之長七尺餘<lb/>
驍勇有謀畧<lb/>
徳宗時吐蕃徐舎人為大將身長六尺餘赤髪大目<lb/>
　　　技術<lb/>
夫究技術之妙所以事於上通方術之㫖所以濟乎物<lb/>
<pb n="KR3k0013_WYG_997-3b"/>
中古而下代有其人若乃生蠻貊之邦稟雋異之氣性<lb/>
識聰悟講習精篤或作為幻戲或研覈星歴或餌藥以<lb/>
養命或鑄金而擅譽以至留神書畫玩志博奕莫不萃<lb/>
止中國盛一時之觀聽者焉<lb/>
漢西域大宛諸國武帝時有使随漢使來觀漢廣大以<lb/>
黎軒眩人獻於漢<hi>眩讀為幻即今吞刀吐火植瓜種樹屠人截馬之術皆是也</hi>烏弋<lb/>
山離人善眩<hi>讀眩為幻</hi>
後漢撣國安帝永寧初遣使朝賀獻樂及幻人能變化<lb/>
<pb n="KR3k0013_WYG_997-4a"/>
吐火自支解易牛馬頭又善跳丸數乃至千自言海西<lb/>
人海西即大秦<lb/>
唐婆羅門方士郡羅延婆婆寐自言夀二百嵗有長生<lb/>
之術太宗深加禮待館之於金颷門内造延年之藥<lb/>
罽賔國王葛邏達支特勒元宗開元七年遣使獻天文<lb/>
經及秘要藥方<lb/>
吐火羅國支汗那王帝賖開元七年上表獻解天文人<lb/>
大慕闍其人智専幽深問無不知伏乞天恩喚取慕闍<lb/>
<pb n="KR3k0013_WYG_997-4b"/>
親問臣等事意諸教法知其人有如此之藝能望請令<lb/>
共其供奉并置一法堂依本教供養其長男吉獵顚<lb/>
倭國以徳宗建中初遣大使真人興能自明州路奉表<lb/>
獻方物風調甚髙善書翰其本國紙似蠶繭而𦂳滑人<lb/>
莫能名<lb/>
日本國以宣宗文中三年遣王子來朝王子善圍碁帝<lb/>
令待詔顧師言與之對手王子出本國如揪玉局冷暖<lb/>
玉碁子盖玉之倉者如楸木色冷暖者言冬温夏凉人<lb/>
<pb n="KR3k0013_WYG_997-5a"/>
或過說非也時王子至二十三下師言懼辱君命汗手<lb/>
死心始敢落指王子亦凝目縮臂數四竟伏不勝回謂<lb/>
禮賔曰此第㡬手也禮賔曰第三非其第一手也王子<lb/>
曰願見第一手禮賔曰勝第三可見第二勝第二可見<lb/>
第一今欲<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>見第一者其可乎王子撫局歎曰小國之<lb/>
一不敵大國之三信矣<lb/>
後唐契丹東丹王歸中國明宗賜姓名贊華尤好畫及<lb/>
燒金煉汞之術始泛海歸朝載書數千巻自随樞宻使<lb/>
<pb n="KR3k0013_WYG_997-5b"/>
趙延夀每求假異書及醫經皆中國無者<lb/>
永康王兀欲即東丹之長子也後改名聿好行仁惠善<lb/>
丹青尤精飲藥<lb/>
　　　勇鷙<lb/>
夫蠻夷戎狄其俗不同桀驁荒獷所稟亦異殺伐為事<lb/>
争奪為功莫不以材力相先鷙勇相尚角騎射之工競<lb/>
馳逐之利名出種族氣凌部落又豈知仁義為善哉<lb/>
漢匈奴冒頓頭曼<hi>莫切</hi>單于太子初質於月支而匈奴急<lb/>
<pb n="KR3k0013_WYG_997-6a"/>
擊月支月支欲殺冒頓冒頓盗其善馬騎亡歸頭曼以<lb/>
為壯令將萬騎<lb/>
烏桓豪人扶潄官勇健每與鮮卑戰輒陷敵詔賜號率<lb/>
衆君西西羗無弋爰劍曽孫忍子研至豪健故羗中號<lb/>
其後為研種從爰劍種五世至研研最豪健自後以研<lb/>
為種號十三世至燒當復豪健其子孫更以燒當為種<lb/>
號<lb/>
後漢句驪王宫勇壯數犯邊境<lb/>
<pb n="KR3k0013_WYG_997-6b"/>
夫餘王其先北夷索小離國王侍兒見天上有氣大如<lb/>
鷄子來降因以有身生子名曰東明長而善射王忌其<lb/>
猛欲殺之因走至夫餘而王焉<lb/>
魏髙句麗王位宫其曾祖名宫生能開目視其國人惡<lb/>
之及長大果㓙虐數㓂鈔國見殘破今王生墮地亦能<lb/>
開目視人句麗呼相似為位似其祖故名之為位宫有<lb/>
力勇便鞍馬善獵射<lb/>
鮮卑投鹿侯從匈奴軍三年其妻在家有子投鹿侯歸<lb/>
<pb n="KR3k0013_WYG_997-7a"/>
恠欲殺之妻言嘗晝行聞雷震仰天視而雹入其口因<lb/>
呑之遂姙身十月而産此子必有竒異且長之投鹿侯<lb/>
因不信妻乃語家令收養焉號檀石槐長大勇健智畧<lb/>
絶衆年十四五異部大人卜賁邑鈔取其外家牛羊檀<lb/>
石槐策騎追擊所向無前悉還得所亡繇是部落畏服<lb/>
施法禁曲直莫敢犯者遂推以為大人<lb/>
烏丸蹋頓驍武邊長老皆比之冒頓恃其阻逺敢受亡<lb/>
命以雄百蠻<lb/>
<pb n="KR3k0013_WYG_997-7b"/>
晉吐延吐谷渾之子也性俶儻不羣嘗慷慨謂其下曰<lb/>
大丈夫生不在中國當髙光之世與韓彭吳鄧並驅中<lb/>
原定天下雌雄使名垂竹帛而潜竄窮山隔在殊俗不<lb/>
聞禮教於上京不得策名於天府生與麋鹿同羣死作<lb/>
氈裘之鬼雖偷觀日月獨不愧於心乎性猜忍而負其<lb/>
智不能恤下為羗酋姜聰所刺劍猶在其身謂其將紇<lb/>
㧞泥曰竪子刺吾吾之過也上負先公下愧士女所以<lb/>
控制諸羗者以吾故也吾死之後善相葉延速保白蘭<lb/>
<pb n="KR3k0013_WYG_997-8a"/>
言終而卒<lb/>
宋突厥攝圗一號沙鉢畧勇而得衆北夷皆歸附之獵<lb/>
扵常代之間畧一日手殺鹿十八頭齎尾舌以獻<hi>又云攝圗</hi>
<hi>才吾之子長而且雄國人皆知莫敢拒者</hi>
唐馮盎髙州良徳人代為本郡太守領武徳初廣新二<lb/>
州賊帥髙法澄況寳徹等並受林士宏節度殺害随官<lb/>
盎率兵擊破之既而寳徹兄子智臣又聚兵於新州自<lb/>
為渠帥盎趍往之兵交盎却兠鍪大呼曰爾等頗知我<lb/>
<pb n="KR3k0013_WYG_997-8b"/>
否賊多棄戈肉袒而拜其徒潰擒寳徹智臣等嶺外遂<lb/>
定貞觀中羅寳諸洞獠叛詔令盎率部落二萬為諸軍<lb/>
先鋒時有賊數萬屯㩀險要不可攻逼盎持弩語左右<lb/>
曰盡吾此箭可知勝負連發七矢而中七人賊退走因<lb/>
縱兵乗之斬首千餘級<lb/>
馮智載髙州都督盎之子也少有籌畧撫衆得其效死<lb/>
川洞酋師多願𨽻之大業末随父至雒陽仍領本鄉驍<lb/>
果宿衛及江都難作智載結其所部逃還是時群盜蜂<lb/>
<pb n="KR3k0013_WYG_997-9a"/>
起嶺嶠路絶智載具戰所向無前至髙凉俚師推之以<lb/>
為謀主尋而盎至拒守者不之前智載就迎乃獲進<lb/>
囘紇菩薩勁勇有膽氣每對敵臨陣必身先士卒<lb/>
西突厥葉護可汗勇而有謀善攻戰<lb/>
晉髙麗國王王武勇而多力能伸屈鐵鈎<lb/>
　　　悖慢<lb/>
傳云夷蠻要服戎狄荒服要服者貢荒服者王古之制<lb/>
也逮漢而降夷狄寖驕種類滋蕃悍驁難制其有穹廬<lb/>
<pb n="KR3k0013_WYG_997-9b"/>
之長椎髻之豪懐之以文而不賔和之以親而不庭要<lb/>
之以盟而無信餌之以貨而無猒或肆用桀心専圗荐<lb/>
食亡蕃服之禮任忿鷙之性不式戎索踞俟王臣雍閼<lb/>
逺人誘納亡命為抄掠之患形䙝嫚之辭故聖王畜之<lb/>
若鳥獸敺之若蟁蝱示之以威武接之以禮讓羈縻而<lb/>
不絶者誠制御之逺畧也<lb/>
漢尉佗為南越王髙祖以中國初定使陸賈賜尉佗印<lb/>
賈至他魋結<hi>魋音椎</hi>箕踞見賈<lb/>
<pb n="KR3k0013_WYG_997-10a"/>
匈奴單于武帝征和四年遣使遺漢書云南有大漢北<lb/>
有強胡胡者天之驕子也不為小禮以自煩令欲與漢<lb/>
闓大闗取漢女為妻<hi>闓讀烏闗同</hi>嵗給遺我蘖酒萬石稷米<lb/>
五千斛<hi>以蘖為酒味尤亂稷粟米也</hi>雜繒萬疋它如故約則邊不相<lb/>
盜矣漢遣使者報送其使單于使左右難漢使者曰漢<lb/>
禮義國也貳師道前太子發兵反何也使者曰然廼丞<lb/>
相私與太子爭鬬太子發兵欲誅丞相丞相誣之故誅<lb/>
丞相此子弄父兵罪當笞小過爾孰與冒頓單于身殺<lb/>
<pb n="KR3k0013_WYG_997-10b"/>
其父代立嘗妻後母禽獸行也單于留使者三嵗乃得<lb/>
還<lb/>
朝鮮王衛蒲傳子至孫右渠<hi>蒲死傳子子傳孫右渠者其孫名也</hi>所誘漢<lb/>
亡人滋多又未嘗入見真畨辰國欲上書見天子又雍<lb/>
閼弗通<hi>辰謂辰韓之國也雍讀曰壅</hi>
罽賔國武帝時始通其王烏頭勞自以絶逺漢兵不能<lb/>
至數剽殺漢使<hi>剽切也音頻妙切</hi>
烏孫昆莫居西域武帝時令張騫齎金幣往賜見騫如<lb/>
<pb n="KR3k0013_WYG_997-11a"/>
單于禮<hi>昆莫自比於單于</hi>騫大慙謂曰天子致賜王不拜則還<lb/>
賜<hi>還賜謂將賜物還歸漢也</hi>昆莫起拜其它如故<lb/>
南夷且蘭君武帝時南粤反帝使馳義侯因犍為發南<lb/>
夷兵且蘭君恐逺行旁國虜其老弱<hi>恐發兵與漢行後其國空虚而旁國</hi>
<hi>来冦鈔取其老弱也</hi>乃與其衆反殺使者及犍為太守<lb/>
郅支單于既殺漢使谷吉自知負漢又聞呼韓邪益強<lb/>
遂西奔康居康居王以女妻郅支郅支亦以女予康居<lb/>
康居甚尊敬郅支欲倚其威以脅諸國<hi>倚音於綺切</hi>郅支數<lb/>
<pb n="KR3k0013_WYG_997-11b"/>
借兵擊烏孫深入至赤谷城殺畧民人敺畜産<hi>敺與驅同下皆</hi>
<hi>類此</hi>烏孫不敢追西邊空虚不居者且千里郅支單于且<lb/>
以大國威名尊重又乗勝驕不為康居王禮怒殺康居<lb/>
王女及貴人人民數百或支解投都頼水中<hi>支解謂截其四支也</hi>
<hi>都頼郅支水名</hi>發民作城日作五百人二嵗乃已又遣使責闔<lb/>
蘇大宛諸國嵗遺<hi>胡廣云康居北可一千里有國名奄蔡一名合蘇然則闔蘇即奄蔡也歳</hi>
<hi>遺者年常所獻進之物遺弋季切</hi>不敢不予漢遣使三軰至康居求谷<lb/>
吉等死<hi>死尸也</hi>郅支困辱使者不肯奉詔而因都護上書<lb/>
<pb n="KR3k0013_WYG_997-12a"/>
言居困屈顧歸計疆難遣子侍<hi>故為此言以調戲也歸計謂歸附而受計䇿也</hi>
其驕嫚如此<lb/>
樓蘭最在東垂近漢當白龍堆乏水草常主發導負水<lb/>
儋糧送迎漢又數為吏卒所冦徴艾不便與漢通<hi>艾讀曰又</hi>
<hi>也</hi>後復為匈奴反間<hi>間音居莧切</hi>數遮殺漢使<lb/>
康居成帝時遣子侍漢貢獻然自以絶逺獨驕嫚不肯<lb/>
與諸國相望都護郭舜數上言本匈奴盛時非以兼有<lb/>
烏孫康居故也及其稱臣妾非以失二國也漢雖皆受<lb/>
<pb n="KR3k0013_WYG_997-12b"/>
其質子然三國相輸遺交通如故亦相候伺見便則發<lb/>
合不能相親信離不能相役使以今言之結配烏孫竟<lb/>
未有益反為中國生事然烏孫既結在前今與匈奴俱<lb/>
稱臣義不可拒而康居驕黠訖不肯拜使者<hi>訖竟也</hi>都護<lb/>
吏至其國坐之烏孫諸使下王及貴人先飲食已乃飲<lb/>
㗖都護吏<hi>飲音盡禁切㗖音徒濫切</hi>故為所省以夸旁國<hi>言故不省視漢使也</hi>
以此度之何故遣子入侍其欲賈市為好辭之詐也匈<lb/>
奴百蠻大國<hi>於百蠻之中最大國也</hi>今事漢甚備聞康居不拜且<lb/>
<pb n="KR3k0013_WYG_997-13a"/>
使單于有自下之意<hi>言單于見康居不事漢以之為髙自以事漢為太卑而欲改志也</hi>
宜歸其侍子絶勿復使<hi>不通使令其國也</hi>以章漢家不通無禮<lb/>
之國<lb/>
南匈奴單于以光武建武初彭寵反畔扵漁陽南匈奴<lb/>
單于與共連兵復權立盧芳使人居五原帝初平諸夏<lb/>
未遑外事至六年始令歸徳侯劉颯使匈奴匈奴亦遣<lb/>
使來獻漢復令中郎將韓統報命賂遺金幣以通舊好<lb/>
而單于驕踞自比冒頓對使者辭語悖慢<lb/>
<pb n="KR3k0013_WYG_997-13b"/>
南齊太祖建元一年芮芮主遣使貢獻貂皮雜物與帝<lb/>
書欲伐魏謂帝足下自稱吾獻獅子皮袴褶皮如虎皮色<lb/>
白毛短時有賈胡在蜀見之云此非獅子皮乃扶㧞皮<lb/>
也<lb/>
隋倭國王多思此煬帝大業四年遣使朝貢使者曰聞<lb/>
海西菩薩天子重興佛法故遣朝拜兼沙門數十人來<lb/>
學佛法其國書曰日出處天子致書日沒處天子無恙<lb/>
云云帝覽之不恱謂鴻臚卿曰蠻夷書有無禮者勿復<lb/>
<pb n="KR3k0013_WYG_997-14a"/>
以聞<lb/>
唐突厥始畢可汗髙祖舉義兵遣兵助軍及平京師自<lb/>
恃其功益驕踞前後賞賜不可勝紀其使者至長安頗<lb/>
多横恣帝以中原未定每優容之<lb/>
突厥頡利初嗣立承父兄之資兵馬強盛有憑陵中國<lb/>
之志髙祖以中原初定不遑外畧每優容之賜與不可<lb/>
勝計頡利言辭悖傲求請無厭<lb/>
吐蕃以貞觀中遣使求婚太宗未之許及破土谷渾諸<lb/>
<pb n="KR3k0013_WYG_997-14b"/>
羗乃率其衆二十餘萬頓於松州西境遣使貢金甲云<lb/>
来迎公主又謂屬曰若大國不嫁公主扵我即當入㓂<lb/>
遂進攻松州<lb/>
龜兹王伐疊貞觀中臣扵西突厥安西都護郭孝恪來<lb/>
伐焉耆龜兹發兵援助自是職貢頗闕伐疊死其弟訶<lb/>
黎布失畢代立漸失蕃禮<lb/>
朱邪孤注以髙宗永徽二年殺招討使果毅都尉單道<lb/>
恵而與賀魯連和<lb/>
<pb n="KR3k0013_WYG_997-15a"/>
突厥黙啜以中宗神龍二年殺我行人假鴻臚卿臧思<lb/>
言帝以思言對賊不屈節特贈鴻臚卿<lb/>
吐蕃以𤣥宗開元中自恃兵強每通表䟽求敵國之禮<lb/>
言詞悖慢帝甚怒之<lb/>
囘紇以肅宗寳應三年閠正月己酉夜十有五人犯金<lb/>
口光門突入鴻臚寺門司不能禁<lb/>
囘紇登里可汗毗伽闕可汗少子也代宗初即位以史<lb/>
朝義尚在河雒遣中使劉清潭徴兵扵囘紇乃以雍王<lb/>
<pb n="KR3k0013_WYG_997-15b"/>
為兵馬元帥以殿中監樂子昂與前朔方節度魏琚為<lb/>
左右廂兵馬使以中書舎人韋少華充元帥判官兼掌<lb/>
書記給事中李進兼御史中丞充元帥行軍司馬東㑹<lb/>
囘紇時囘紇營扵陜州黄河北雍王領子昂等從而見<lb/>
之可汗責雍王不扵帳前舞蹈禮倨子昂辭以元帥是<lb/>
嫡孫兩宫在殯不合有舞蹈囘紇宰相及車鼻將軍庭<lb/>
詰曰唐天子與登里可汗約為兄弟今可汗即雍王叔<lb/>
叔姪有禮數何得不舞蹈子昂苦辭以身有慘禮不合<lb/>
<pb n="KR3k0013_WYG_997-16a"/>
行人報云元帥即唐太子也太子即儲君也豈有中國儲<lb/>
君向外國可汗前舞蹈相拒乆之車鼻遂引子昂李進<lb/>
少華魏琚各搒捶一百少華琚一日而死以王少年未<lb/>
諳事放歸本營<lb/>
吐蕃以代宗大歴二年十一月遣其首領論立界和蕃<lb/>
使薛景仙來朝景仙奏曰臣見吐蕃賛普于延葛川語<lb/>
臣云請以鳳林闗為界帝不答<lb/>
囘紇以大歴六年正月扵鴻臚寺擅出坊市掠人子女<lb/>
<pb n="KR3k0013_WYG_997-16b"/>
所繇官禁止反怒毆以三百騎犯含光門朱雀門是日<lb/>
皇城諸門盡閉帝使中使劉清潭宣慰乃止七年七月<lb/>
癸巳擅出鴻臚寺入坊市強逐長安縣令邵說於含光<lb/>
門之街奪說所乗馬去而說脫身避走所繇不能禁九<lb/>
年九月壬寅鴻臚寺囘紇擅出寺白晝殺人所繇禽之<lb/>
特詔免罪又十年九月戊申囘紇白晝刺人扵東市人<lb/>
執之拘扵萬年縣其首領赤心聞之自鴻臚寺馳入縣<lb/>
獄劫囚而出砍傷獄吏<lb/>
<pb n="KR3k0013_WYG_997-17a"/>
渤海以憲宗元和二年進奉端午使楊光信逃歸潼闗<lb/>
吏執以至鞫扵内仗<lb/>
黠戞斯以武宗㑹昌初破囘紇自稱李陵之後與國同<lb/>
姓令達干等十人送太和公主至塞上烏介途遇黠戞<lb/>
斯使逹干等並被殺太和公主却歸烏介可汗乃質公<lb/>
主同行南度大磧至天徳界奏請天徳城與公主居<lb/>
　　　怨懟<lb/>
夫戎狄無厭本乎桀驁之性國家有道存夫羈縻之方<lb/>
<pb n="KR3k0013_WYG_997-17b"/>
然而恃險與逺財利是顧制御或失驕慢遂滋揚言怨<lb/>
尤輕背約束大即㓂盗如故小亦偃蹇自恣斯蓋蠻貊<lb/>
之常態邊塞所預防者也<lb/>
漢南粤王尉陀髙后時有司請禁粤闗市鐵器陀曰髙<lb/>
皇帝立我通使物今髙后聽讒臣别異蠻夷鬲絶器物<lb/>
<hi>鬲與隔同</hi>此必長沙王計欲倚中國擊滅南海并王之自為<lb/>
功也扵是陀乃自尊號為南粤武帝<lb/>
匈奴郅支單于宣帝時郅支以呼韓邪破弱降漢不能<lb/>
<pb n="KR3k0013_WYG_997-18a"/>
自還西收右地㑹漢發兵送呼韓邪單于郅支繇是遂<lb/>
西破呼偈堅昆下令<hi>呼偈小國名在匈奴北偈起利切令音零</hi>兼三國而都<lb/>
之怨漢擁護呼韓邪而不助已困辱漢使者江迺始等<lb/>
匈奴烏珠留若鞮單于漢末王莽奏中國不得有二名<lb/>
因使使者以諷單于宜上書慕化為一名漢必厚賞單<lb/>
于從之後莽易單于故印故印文曰匈奴單于璽更曰<lb/>
新匈奴單于章詔令上故印綬單于遂解故印綬授漢<lb/>
使受新印綬不解視印飲食至夜乃罷漢使陳饒謂諸<lb/>
<pb n="KR3k0013_WYG_997-18b"/>
將帥曰單于如視印見其變改必求故印此非詞說所<lb/>
能拒也既得而復失之辱命莫大焉不如椎破故印以<lb/>
絶禍根乃引斧椎壊之明日單于果遣人求故印漢使<lb/>
示以故印匃奴求稅烏桓不得重以印文改易故怨恨<lb/>
㓂擊諸國莽扵是分匈奴為十五單于<lb/>
後漢莎車國王賢遣使貢獻請都護光武以問大司空<lb/>
竇融以為賢父子兄弟相約亊漢𣢾誠又至宜加號位<lb/>
以鎮安之帝乃因其使賜賢西域都護印綬及車旗黄<lb/>
<pb n="KR3k0013_WYG_997-19a"/>
金錦繡燉煌太守裴遵上言夷狄不可假以大權又令<lb/>
諸國失望詔書收還都護印綬更賜賢以漢大將軍印<lb/>
綬其使不肯易遵迫奪之賢繇是始恨而猶詐稱大都<lb/>
護<lb/>
匈奴建武中聞漢購求盧芳貪得財帛乃遣芳還降望<lb/>
得其賞而芳以自歸為功不稱匈奴所遣單于復恥言<lb/>
其計故賞遂不行繇是大恨入㓂尤深二十年遂至上<lb/>
黨扶風天水二十一年冬復㓂上谷中山殺畧鈔掠甚<lb/>
<pb n="KR3k0013_WYG_997-19b"/>
衆北邊無復寧歳<lb/>
唐南詔蠻髙宗時其渠帥來朝其後孫閤羅鳳立襲雲<lb/>
南王時鮮于仲通為劍南節度使張䖍陀為雲南太守<lb/>
仲通褊急䖍陀又遣人罵辱之羅鳳忿怨因攻圍䖍陀<lb/>
殺之自是閤羅鳳北臣吐蕃<lb/>
黙啜則天時冊立為特進頡跌利施大單于立功報國<lb/>
可汗初髙宗咸亨中突厥諸部来降附者多處之豐勝<lb/>
靈夏朔代等州謂之降户黙啜至是又索降户及單于<lb/>
<pb n="KR3k0013_WYG_997-20a"/>
都護府之地兼請農器種子則天初不許黙啜大怨言<lb/>
辭甚慢<lb/>
尸利佛誓國王渤順𤣥宗開元十年遣使獻表論邊吏<lb/>
凌侮言甚切至<lb/>
囘紇以代宗大歴之後恃功屢遣使督和市繒帛十三<lb/>
年㓂太原徳宗即位使中官梁文秀吿哀且修舊好可<lb/>
汗移地不為禮<lb/>
徳宗建中二年十二月入蕃使判官常魯與吐蕃使論<lb/>
<pb n="KR3k0013_WYG_997-20b"/>
悉諾羅等至自蕃中初至蕃魯與其使崔漢言曰来勅<lb/>
云所貢獻物並領訖今賜外甥少物信至領取我大蕃<lb/>
與唐國舅甥爾何得以臣禮見處又所欲定界雲州之<lb/>
西請以賀蘭山為界其<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>約請依景龍二年<lb/>
吐蕃尚結賛徳宗貞元中陷夏州檢校左庶子兼御史<lb/>
中丞崔澣為入吐蕃使澣至鳴沙與尚結賛相見詔問<lb/>
其違約陷鹽夏州之故對曰本以定界碑被牽倒恐二<lb/>
國背<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>相侵故造境上請修舊好又蕃軍頃年破朱泚<lb/>
<pb n="KR3k0013_WYG_997-21a"/>
之衆扵武功未獲酬償所以來爾<lb/>
　　　殘忍<lb/>
慘毒安忍疾之已甚桀驁荒獷死而不弔其有族類斯<lb/>
熾威儀罔攝天資狡惡不常喜怒甚者滅親以自立次<lb/>
乃虐衆以求附聚封割而為樂肆焚灼而逞志芥視老<lb/>
弱獸飲膏血服習㓙器暴殄天物間以小怒亦成淫罰<lb/>
中國所以懲禦備守盖謂此也<lb/>
漢匈奴冒頓單于為太子時作鳴鏑<hi>音嫡髐箭也髐音呼交切</hi>習勒<lb/>
<pb n="KR3k0013_WYG_997-21b"/>
其騎射<hi>勒其所部騎皆習射也</hi>令曰鳴鏑所射而不悉射者斬行<lb/>
獵獸有不射鳴鏑所射斬之已而冒頓以鳴鏑自射善<lb/>
馬左右莫敢射冒頓立斬之居頃之復以鳴鏑自射其<lb/>
愛妻左右或頗恐不敢射復斬之<lb/>
匈奴握衍朐<hi>音劬</hi>鞮單于初立㓙惡盡殺虛閭權渠單于<lb/>
時用亊貴人邢未央等立二嵗暴虐殺伐國中不附<lb/>
魏髙句麗王位宫生而目開能視國人惡之及長大果<lb/>
㓙虐數㓂鈔國見殘破<lb/>
<pb n="KR3k0013_WYG_997-22a"/>
晉林邑王文以前王范逸妻妾悉置之髙樓從巳者納<lb/>
之不從者絶其食永和三年率衆攻陷日南太守夏侯<lb/>
覽以尸祭天<lb/>
隋吐谷渾王吕夸在位百年屢因喜怒廢其太子而殺<lb/>
之其後太子懼見廢辱遂謀執吕夸而降請兵扵邊吏<lb/>
秦州總管河間王引請將兵應之上不許太子謀洩為<lb/>
其父所殺<lb/>
唐賨王吐蕃賛府姓不夜名器宗弄讃太宗時為其君<lb/>
<pb n="KR3k0013_WYG_997-22b"/>
長用刑嚴峻喜怒無常每月異國賔客驅野馬犁牛扵<lb/>
前弄讃馳以劍斬之首墜於前側用以為歡<lb/>
突厥可汗黙啜則天時攻定州殺刺史孫彦髙焚燒百<lb/>
姓廬舎虜掠男女無少長皆殺之則天乃立廬陵王為<lb/>
皇太子充河北道行軍大元帥軍未發而黙啜盡殺所<lb/>
掠趙定等州男女八九萬人從五迴道而去所過殘殺<lb/>
不可勝紀<lb/>
囘紇登里可汗代宗即位初助國討史朝義既至東京<lb/>
<pb n="KR3k0013_WYG_997-23a"/>
以賊界肆行殘忍士女懼之皆登聖善寺及白馬寺二<lb/>
閣以避之囘紇縱火二閣傷死者計萬累旬火不㓕<lb/>
後唐契丹東丹王歸中國明宗賜姓李名賛華嚴刻馭<lb/>
下姬僕小有過者即挑目火灼妻夏氏畏其慘毒竟離<lb/>
婚為尼又好飲人血左右姬媵多刺其臂以吮之<lb/>
晉契丹阿保機少帝天福九年入㓂陷具博及畧諸縣<lb/>
邑所至皆撫寧之給以符牒賞以服章及戚城小戰不<lb/>
勝博州大䘐青州阻絶遂大怒華人所俘百姓屠死者<lb/>
<pb n="KR3k0013_WYG_997-23b"/>
不可勝紀成擒軍士皆炮烙之開運二年又犯廣晉州<lb/>
西北界邢雒磁三州虜殺殆盡束藴扵大桑樹炷火燒<lb/>
之仍詫樹曰我知紫披襖出扵爾身豈容汝活邪<lb/>
漢髙祖初自汴北回陷相州殺留後梁暉遂屠其城翌<lb/>
日北去命髙唐英鎮之唐英閱城中遺民得男女七百<lb/>
人而已乾道中王繼宏鎮相州扵城中得髑髏十五萬<lb/>
殺人之數從可知也<lb/>
　册府元龜巻九百九十七<lb/>
</p>
<p>
</p>
  </div>
</body>
</text>
</TEI>
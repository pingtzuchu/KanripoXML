<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百九十六</head>
    <p>
<pb n="KR3k0013_WYG_196-1a"/>
欽定四庫全書<lb/>
　册府元龜卷一百九十六　宋　王欽若等　撰<lb/>
　　閏位部<lb/>
　　　　建都　　封建　　勤政　　誡勵<lb/>
　　　建都<lb/>
先王之制封畿建都邑必即土中而為民極自秦據勢<lb/>
勝宅於咸雍固河踐華遂吞六國蜀専西海之利而啟<lb/>
國成都吳占石頭之固而定居建業宋齊四代丕承晋<lb/>
<pb n="KR3k0013_WYG_196-1b"/>
緒南面君民載祀三百東魏遷鄴髙齊是繼朱梁革命<lb/>
浚郊攸宅皆辨方正位經營卜䇿作都制畿保姓𫝊祚<lb/>
至若孫氏之始肇基於武昌梁徳之季改卜於荆渚亦<lb/>
著於篇云<lb/>
秦始皇帝初為秦王都咸陽<hi>今京兆府是秦自孝公作為咸陽築冀闕事具列國</hi>
<hi>君部建國門</hi>
二十六年徙天下豪冨於咸陽十二萬户諸廟及章臺<lb/>
上林皆在渭南秦每破諸侯冩放宫室作之咸陽北阪<lb/>
<pb n="KR3k0013_WYG_196-2a"/>
上<hi>在長安西北漢武時别名渭城</hi>南臨渭自雍門<hi>在髙陵縣</hi>以東至涇渭殿<lb/>
屋複道周閣相屬所得諸侯美人鍾皷以充入之<lb/>
二十七年作信宫渭南已更命信宫為極廟象天極自<lb/>
極廟道通酈山作甘泉前殿築甬道<hi>築垣墻如街巷</hi>自咸陽屬<lb/>
之是嵗賜爵一級治馳道<hi>馳道天子道也若今之中道然漢書賈山傳曰秦為馳道</hi>
<hi>於天下東窮燕齊南極吳楚江湖之上濵海之觀畢至道廣五十歩三丈而樹厚築其外隐以金椎樹以青松</hi>
三十五年除道道九原<hi>地理志五原郡有九原縣</hi>抵雲陽<hi>徐廣曰表云道九原</hi>
<hi>通甘泉</hi>塹山堙谷直通之始皇以為咸陽人多先王之宫<lb/>
<pb n="KR3k0013_WYG_196-2b"/>
庭小吾聞周文王都豐武王都鎬豐鎬之間帝王之都<lb/>
也乃營作朝宫渭南上林苑中先作前殿阿房東西五<lb/>
百歩南北五十丈上可以坐萬人下可以建五丈旗周<lb/>
馳為閣道自殿下直抵南山表南山之顛以為闕為複<lb/>
道自阿房渡渭屬之咸陽以象天極閣道絶漢抵營室<lb/>
也阿房宫未成欲更擇令名名之作宮阿房故天下謂<lb/>
之阿房宫隐宫徒刑者七十餘萬人乃分作阿房宫或作<lb/>
酈山發北山石椁乃冩蜀荆地材皆至關中計宫三百<lb/>
<pb n="KR3k0013_WYG_196-3a"/>
關外四百餘於是立石東海上胊界中以為秦東門因<lb/>
徙三萬家酈邑五萬家雲陽皆復不事十嵗<lb/>
二世元年十二月就阿房宫<lb/>
蜀先主以漢獻帝建安十九年降劉璋於成都自領益<lb/>
州牧二十六年即皇帝位都成都先是諸葛亮謂先主<lb/>
曰荆州此據漢沔利盡南海東連吳㑹西通巴蜀此用<lb/>
武之國益州險塞沃野千里天府之土髙祖因之以成<lb/>
帝業將軍既帝室之胄若跨有荆益保其嵓阻西和諸<lb/>
<pb n="KR3k0013_WYG_196-3b"/>
戎南撫夷越結好孫權内修政理天下有變則命一上<lb/>
將將荆州之軍以向宛雒將軍身率益州之衆出於秦<lb/>
川百姓孰敢不簞食壺漿以迎將軍者乎先主從之<lb/>
吴大帝以後漢獻帝建安六年為㑹稽太守屯吴使丞<lb/>
之郡十六年徙治秣陵初張紘謂帝曰秣陵楚武王<lb/>
所置名為金陵地勢岡阜連䂖頭訪問故老云昔秦始<lb/>
皇東廵㑹稽經此縣望氣者云金陵地形有王者都邑<lb/>
之氣故掘斷連岡改名秣陵今處所具存地有其氣天<lb/>
<pb n="KR3k0013_WYG_196-4a"/>
之所命宜為都邑帝善其議未能從也蜀先主之東宿<lb/>
於秣陵周觀地形亦勸都之帝曰智者意同遂都焉於<lb/>
十七年城石頭改秣陵為建業<lb/>
魏文帝黄初二年大帝自公安都鄂改名武昌以武昌下雉<lb/>
尋陽陽新柴桑沙羡六縣為武昌郡八月城武昌<lb/>
黄武二年正月城江夏山<lb/>
黄龍元年九月遷都建業因故府不改館<lb/>
赤烏八年遣校尉陳勲將屯田及作士三萬人鑿句容<lb/>
<pb n="KR3k0013_WYG_196-4b"/>
中道自小其至雲陽西城通㑹市作邸閣<lb/>
十年三月改作太初宫諸將及州郡皆義作<lb/>
後主甘露元年九月從西陵督歩闡表徙都武昌御史<lb/>
大夫丁固右將軍諸葛靚鎮建業<lb/>
寳鼎元年十二月還都建業衛將軍滕收留鎮武昌<lb/>
二年六月起顯明宫十二月移居之<lb/>
宋髙祖受晉禪都建業<lb/>
文帝元嘉二十年正月於臺城東西作萬春千秋二門<lb/>
<pb n="KR3k0013_WYG_196-5a"/>
二十五年四月乙巳新作閶闔廣莫二門改先廣莫門<lb/>
曰承明開陽門曰津陽<lb/>
孝武帝孝建元年正月起正光殿<lb/>
大明三年以揚州所統六郡為王畿以東揚州為揚州<lb/>
四年四月以南琅邪𨽻王畿<lb/>
五年初立馳道自閶闔至於朱雀門又自承明門至於<lb/>
𤣥武湖<lb/>
六年新作大航門<lb/>
<pb n="KR3k0013_WYG_196-5b"/>
前廢帝景和元年以石頭城為長樂宫東府城為未央<lb/>
宫罷東揚州并楊州以北邸為建章宫南第為長楊宫又<lb/>
以王畿諸郡為揚州以揚州為東揚州<lb/>
南齊太祖受宋禪都於建業建元二年五月立六門都<lb/>
墻<hi>宋世外六門設竹籬帝即位有發白虎樽者言白門三重開竹籬穿不完帝感其言故立都墻王儉諫之</hi>
<hi>帝曰吾欲令後世無以加也</hi>
梁髙祖受齊禪都建業<lb/>
天監六年九月改閲武堂為徳陽堂聽訟堂為儀賢堂<lb/>
<pb n="KR3k0013_WYG_196-6a"/>
七年正月作神龍仁虎闕於端門大司馬門外<lb/>
二月新作國門於越城南<lb/>
九年正月新作縁淮塘北岸起石頭迄東治南㟁起後<lb/>
渚籬門迄三橋<lb/>
十年作宫城門三重樓及開二道<lb/>
十二年二月辛巳新作太極殿改為十三間三月庚子<lb/>
太極殿成<lb/>
元帝為荆州刺史太清三年侯景䧟建業承聖元年十<lb/>
<pb n="KR3k0013_WYG_196-6b"/>
一月即位於荆州<lb/>
二年八月詔曰夫爰始居亳不廢先王之都受命於周<lb/>
無改舊邦之頌頃戎旃既息闗柝無警去魯興歎有感<lb/>
宵分過沛殞涕實勞夢寐仍以瀟湘作梗庸蜀阻兵命<lb/>
將授律指期尅定今八表乂清四郊無壘冝從青葢之<lb/>
典言歸白水之鄉江湘委輸方船連舳巴峽舟艦精甲<lb/>
百萬先次建業行實京師然後六軍遄征九旂揚斾拜<lb/>
謁營陵修復宗社主者詳依舊典以時宣勒初帝以建<lb/>
<pb n="KR3k0013_WYG_196-7a"/>
業凋殘方湏修葺江陵殷盛便欲安之又其故府臣僚<lb/>
皆楚人也並願即都荆郢嘗召羣臣議之領軍將軍胡<lb/>
僧祐吏部尚書宗懔太府卿黄羅漢御史中丞劉穀等<lb/>
曰建業雖是舊都王氣已盡且與北㓂隣接止隔一江<lb/>
若有不虞悔無及矣臣等又嘗聞之荆南之地有天子<lb/>
氣今陛下龍飛纂業其應斯乎天時人事徴祥如此臣<lb/>
等所見遷徙非宜元帝深以為然時左僕射王褒尚書<lb/>
周𢎞正咸侍坐乃顧謂褒等曰卿意以為何如褒性謹<lb/>
<pb n="KR3k0013_WYG_196-7b"/>
慎知元帝多猜忌弗敢公言其非當時唯唯而已後因<lb/>
清間宻諫言辭甚切元帝頗納之然其意好荆楚已從<lb/>
僧祐等䇿明日乃於衆中謂褒曰卿昨日勸還建業不<lb/>
為無理褒以宣室之言豈宜顯之於衆知其計之不用<lb/>
也於是不復言<lb/>
敬帝太平元年十一月起雲龍神虎門<lb/>
後梁宣帝初為南雍州刺史稱藩於後魏時周太祖為<lb/>
丞相命帝為梁王帝乃於襄陽置百官承制封拜太祖<lb/>
<pb n="KR3k0013_WYG_196-8a"/>
令柱國于謹伐江陵帝以兵㑹之及江陵平太祖立帝<lb/>
為梁王居江陵東城資以江陵一州之地其襄陽所統<lb/>
盡歸於魏帝乃稱皇帝於其國其慶賞刑政官方制度<lb/>
並同王者唯上䟽則稱臣奉西魏正朔<lb/>
陳髙祖受梁禪都建業<lb/>
永定二年七月起太極殿初侯景之平也火焚太極殿<lb/>
承聖中議欲營之獨闕一柱至是有樟木大十八圍長<lb/>
四丈五尺流泊陶家後渚監軍鄒子度以聞詔中書令<lb/>
<pb n="KR3k0013_WYG_196-8b"/>
沈衆兼起部尚書少府卿蔡儔兼將作大匠起太極殿<lb/>
文帝天嘉五年九月城西城<lb/>
六年九月新作大航<lb/>
宣帝太建四年十二月丁卯詔曰梁氏之季兵火薦臻<lb/>
承華焚蕩頓無遺搆寳命惟新將迄二紀頻事戎旅未<lb/>
遑修繕今工役差閒椽楹有擬來歲開肇創築東宫可<lb/>
權置起部尚書將作大匠用主監作<lb/>
七年六月己酉改作雲龍神虎門<lb/>
<pb n="KR3k0013_WYG_196-9a"/>
九年十二月戊申東宫成皇太子移於新宫<lb/>
後主末年起齊雲宫國人歌曰齊雲宫觀來無際畔<lb/>
東魏孝靜帝天平元年十月即位於雒城之東是月車<lb/>
駕北遷於鄴詔齊獻武王髙歡留後部分改司州為雒<lb/>
州以尚書令元弼為儀同三司雒州刺史鎮雒陽十一<lb/>
月車駕至鄴居北城相州之廨改相州刺史為司州牧<lb/>
魏郡太守為魏尹徙鄴舊徑百里以居新遷人分鄴置<lb/>
臨漳縣以魏郡林慮廣平陽丘汲郡黎陽東濮陽清河<lb/>
<pb n="KR3k0013_WYG_196-9b"/>
廣宗等郡為皇畿起部郎中辛術奏曰今皇居徙御百<lb/>
度創始營搆一興必宜中制上則憲章前代下則模冩<lb/>
雒京今鄴都雖舊基址毁滅又圖記参差事宜審定臣<lb/>
雖膺職司學不稽古國家大事非敢專之通直散騎常<lb/>
侍李業興碩學通儒博聞多識萬門千戸所宜訪詢今<lb/>
求就之披圖按記考定是非叅古雜今折中為制召畵<lb/>
工并所湏調度具造新圖申奏取定庶經始之日執事<lb/>
無疑詔從之<lb/>
<pb n="KR3k0013_WYG_196-10a"/>
二年八月發衆七萬六千人營新宫<lb/>
興和元年九月發畿内十萬人城鄴四十日方罷<lb/>
北齊文宣帝受東魏禪都鄴<lb/>
天保二年改顯陽殿為昭陽殿起宣光建始嘉福仁夀<lb/>
諸殿又修廣三臺宫殿<lb/>
七年詔造金華殿時髙隆之為尚書右僕射領營構大<lb/>
將軍京邑制造莫不繇之増築南城周迴二十五里以<lb/>
漳水近於帝城起長堤以防汎溢之患又鑿渠引漳水<lb/>
<pb n="KR3k0013_WYG_196-10b"/>
周流城郭造水治碾磑並有利於時<lb/>
九年八月發丁匠三十餘萬營三臺於鄴下因其舊基<lb/>
而髙博之大起宫室及游豫園至是三臺成改銅爵曰<lb/>
金鳳金虎曰聖應氷井曰崇光<lb/>
後主天統三年十二月起晉陽大明殿<lb/>
武平二年七月詔營邯鄲宫<lb/>
梁太祖開平元年四月受唐禪都汴詔曰古者興王之<lb/>
地受命之邦集大勲有異庶方霑慶澤所宜加等故豐<lb/>
<pb n="KR3k0013_WYG_196-11a"/>
沛著起祚之美襄鄧有建都之榮用壯洪基且旌故里<lb/>
爰遵令典先示殊恩宜升汴州為開封府建名東都其<lb/>
東都改為西都仍廢京兆府為雍州刺史佐國軍節度<lb/>
使是月制宫殿門及都門名額正殿為崇元殿東殿為<lb/>
𤣥徳殿内殿為金祥殿萬嵗堂為萬嵗殿門如殿名大<lb/>
内正門為元化門皇墻南門為建國門滴漏門為啟運<lb/>
門下馬門為升龍門𤣥徳殿前門為崇明門正殿東門<lb/>
為金烏門西門為玉兎門正衙東門為崇禮門東偏門<lb/>
<pb n="KR3k0013_WYG_196-11b"/>
為銀臺門宴堂門為徳陽門天王門為賔天門皇墻東<lb/>
門為寛仁門浚儀門為厚載門皇墻西門為神虎門望<lb/>
京門為金鳳門宋門為觀化門尉氏門為髙明門鄭門<lb/>
為開明門梁門為乾象門酸棗門為興和門封丘門為<lb/>
含曜門曹門為建陽門昇開封浚儀為赤縣尉氏封丘<lb/>
雍丘陳留為畿縣<lb/>
五月改文思院為乾文院同和院改為佐鸞院以西都<lb/>
水北宅為大昌宫<lb/>
<pb n="KR3k0013_WYG_196-12a"/>
六月以西都徽安門北路逼近大内宫垣兼非民便令<lb/>
移自榆林直趣端門之南<lb/>
二年七月甲午以髙明門外繁臺為講武臺是臺西漢<lb/>
梁孝王之時嘗按歌閱樂於此當時因名曰吹臺其後<lb/>
有繁氏居於其側里人乃以姓呼之時代綿寢雖官吏<lb/>
亦從俗焉帝每登眺蒐乘訓戎宰臣以是事奏而名之<lb/>
三年正月改西京貞觀殿為文明殿含元殿為朝元殿<lb/>
二月改思政殿為金鑾殿勅東都曰自昇州作府建邑<lb/>
<pb n="KR3k0013_WYG_196-12b"/>
為都未廣邦畿頗虧國體其以滑州酸棗縣長垣縣鄭<lb/>
州中牟縣陽武縣宋州襄邑縣曹州戴邑縣許州扶溝<lb/>
鄢陵縣陳州太康縣等九縣宜並割屬開封府仍昇為<lb/>
畿縣<lb/>
七月改章善門為左右銀臺門其左右銀臺門却改為<lb/>
左右興善門<lb/>
十一月勅改乾文院為文思院行從殿為興宅殿毬塲<lb/>
為安毬塲又改弓箭庫殿為宣武殿<lb/>
<pb n="KR3k0013_WYG_196-13a"/>
　　　封建<lb/>
草昧建侯羲易之教顯武成分土周書之制存皆所以<lb/>
懋徳疇庸藩屏王室自運衰典午祚啟餘分何嘗不錫<lb/>
壌開封報功懐逺梁承唐弊方夏不賔恩極於誓河寵<lb/>
踰於賜履務豐姑息之意非復選建之䂓名器假人於<lb/>
斯為甚五等之爵葢其常制繇是略而勿論一字之封<lb/>
兹為殊典聊用存而垂誡<lb/>
宋順帝昇明二年立故武昌太守劉琨息頒為南豐縣<lb/>
<pb n="KR3k0013_WYG_196-13b"/>
王<lb/>
梁髙祖普通六年正月魏徐州刺史元法僧以彭城來<lb/>
降授司空封始安郡王二月改封宋王時魏宗正卿元<lb/>
樹以爾朱榮亂歸國封為鄴王<lb/>
太清元年魏大將軍侯景降請元氏戚屬願奉為王詔<lb/>
封元貞為咸陽王以天子禮遣還北景敗而反<lb/>
東魏孝静帝武定七年正月梁北徐州刺史蕭正表以<lb/>
鎮内附封蘭陵郡公呉郡王<lb/>
<pb n="KR3k0013_WYG_196-14a"/>
北齊文宣帝天保元年即位詔封功臣髙隆之為平原<lb/>
王厙狄干為章武王斛律金為咸陽王賀拔仁為安定<lb/>
王韓軌為安徳王爾朱渾道元為扶風王彭樂為陳留<lb/>
王司空公潘相樂為東平王<lb/>
五年八月武衛將軍長樂郡公段韶降梁將東方白額<lb/>
執而斬之并其諸弟等傳首京師江淮帖然民皆安輯<lb/>
帝嘉其功詔賞呉口七十人封平原郡王<lb/>
七年正月封司空侯莫陳相為白水郡王<lb/>
<pb n="KR3k0013_WYG_196-14b"/>
十年正月太尉長樂郡公尉粲肆州刺史濮陽公婁仲<lb/>
逺並進爵為王<lb/>
孝昭帝皇建元年封瀛州刺史婁獻為安東王<lb/>
武成帝封婁定逺為臨淮郡王<lb/>
後主天統五年四月封開府城陽郡公慕容儼為義安<lb/>
王<lb/>
武平二年九月左丞相平原王段韶病篤詔封其子深<lb/>
濟北王以慰其意<lb/>
<pb n="KR3k0013_WYG_196-15a"/>
梁太祖開平元年四月即位制武安軍節度使馬殷進<lb/>
封楚王<lb/>
五月進封河南尹兼河陽節度使張全義為魏王兩浙<lb/>
節度使錢鏐進封呉越王<lb/>
二年五月封義昌軍節度使劉守文加中書令封大彭<lb/>
王盧龍軍節度使劉守光封河間郡王許州節度使馮<lb/>
行襲封長樂王<lb/>
三年三月進封朔方節度使潁川郡公韓遜為潁川郡<lb/>
<pb n="KR3k0013_WYG_196-15b"/>
王<lb/>
四月制易定節度使王處直進封北平王福建節度使<lb/>
王審知封閩王廣州節度使劉隐封南平王同州節度<lb/>
使劉知俊封大彭郡王山南東道節度使楊師厚封𢎞<lb/>
農郡王<lb/>
七月進封幽州節度使河間郡王劉守光為燕王<lb/>
乾化元年五月制封延州節度使髙萬興為渤海郡王<lb/>
七年封保義節度使王壇為琅邪郡王<lb/>
<pb n="KR3k0013_WYG_196-16a"/>
末帝以乾化三年二月即位尋以太子太師致仕葛從<lb/>
周為潞州節度使封陳留郡王<lb/>
三月制進封天雄軍節度使𢎞農郡王楊師厚為鄴王<lb/>
夏州節度使李仁福封隴西郡王<lb/>
貞明元年二月進封延州節度使渤海郡王髙萬興為<lb/>
渤海王六年四月進封延安王<lb/>
　　　勤政<lb/>
夫君人者惟政是務為政者惟勤是治故傳曰文王猶<lb/>
<pb n="KR3k0013_WYG_196-16b"/>
勤况寡徳乎若乃據有疆宇抗行正統茍或逸豫靡戒<lb/>
憂勞是㤀既法制之罔修豈民心而可固則有鷄鳴廢<lb/>
寢日昃視朝量書有程投籖自警雖簿領之細躬加受<lb/>
奏獄訟之繁親為臨決勞精靡倦縂攬不遺故得下情<lb/>
上通庶事無壅保安之道諒在兹乎垂諸信史煥然可<lb/>
則<lb/>
秦始皇在位天下之事無大小皆決於帝至以衡石量<lb/>
書<hi>石一百二十斤</hi>日夜有程不中程不得休息<lb/>
<pb n="KR3k0013_WYG_196-17a"/>
呉大帝親斷諸縣倉庫及囚繫長丞皆見吕岱守呉丞<lb/>
處法應問甚稱帝意召署録事<lb/>
宋髙祖永初元年十二月朔車駕臨延賢堂聴訟<lb/>
二年四月又於華林園聽訟<lb/>
五月己酉甲戌又幸華林園聴訟<lb/>
六月壬寅又於華林園聴訟<lb/>
八月壬辰又於華林園聴訟<lb/>
十月癸卯於延賢堂聴訟<lb/>
<pb n="KR3k0013_WYG_196-17b"/>
文帝元嘉三年五月丙午臨延賢堂聽訟<lb/>
六月丙寅又於延賢堂聴訟丙子又聽訟<lb/>
五年十月甲辰於延賢堂聽訟<lb/>
八年三月甲申於延賢堂聽訟<lb/>
孝武以元嘉三十年四月即位冬十月癸未車駕於閱<lb/>
武堂聽訟<lb/>
孝建三年二月始制朔望臨西堂接羣下受奏事<lb/>
六月於華林園聽訟<lb/>
<pb n="KR3k0013_WYG_196-18a"/>
大明元年五月癸酉於華林園聽訟自是非廵狩軍役<lb/>
則車駕歲三臨訊<lb/>
八月壬寅於華林園聽訟<lb/>
十月丙申詔曰旒纊之道有孚於結䋲日昃之勤已切<lb/>
於姬后况世弊教淺歲月澆季朕雖戮力㝢内未明求<lb/>
衣而識狹前王務廣昔代永言菲徳其愧良深朝咨野<lb/>
怨自逹者寡惠民利公所昧實衆自今百辟庶尹下民<lb/>
賤𨽻有懐誠抱志擁鬱衡閭失理負謗未聞朝聴者皆<lb/>
<pb n="KR3k0013_WYG_196-18b"/>
聽躬自申奏小大以聞朕因聽政之日親對覽焉<lb/>
十二月戊戌於華林園聽訟<lb/>
二年三月丁卯於華林園聽訟<lb/>
九月癸卯於華林園聽訟<lb/>
閏十二月庚申於華林園聽訟<lb/>
三年四月癸卯於華林園聽訟<lb/>
九月乙巳詔曰自今囚至辭具並即以聞朕當悉詳斷<lb/>
庶無留獄<lb/>
<pb n="KR3k0013_WYG_196-19a"/>
十二月戊午於華林園聽訟<lb/>
四年五月庚辰於華林園聽訟<lb/>
九月甲申於華林園聽訟<lb/>
十二月乙未於華林園聽訟<lb/>
五年五月丙辰幸閲武堂聽訟<lb/>
七年二月幸南豫州帝於行所訊溧陽永世丹陽縣囚<lb/>
八月幸建康秣陵縣詳獄囚<lb/>
九月車駕幸廷尉訊獄囚<lb/>
<pb n="KR3k0013_WYG_196-19b"/>
十月行幸江寧縣訊獄囚<lb/>
十一月車駕習水軍於梁山原放行獄徙繫<lb/>
明帝㤗始五年三月丙寅幸中堂聽訟<lb/>
六年十月己酉幸東堂聴訟<lb/>
後廢帝元徽三年四月丙戌車駕幸中堂聽訟<lb/>
南齊太祖建元二年十二月乙巳車駕幸中堂聽訟<lb/>
武帝永明二年六月癸卯車駕幸中堂聽訟<lb/>
三年七月詔丹陽所領及餘二百里内見囚同集京師<lb/>
<pb n="KR3k0013_WYG_196-20a"/>
自此以外委州郡决斷<lb/>
八月乙未車駕幸中堂聽訟<lb/>
明帝建武二年四月己亥詔三百里内獄訟同集京師<lb/>
尅日聽覽<lb/>
梁髙祖㣲時知民疾苦逮踐皇極躬覽庶事日昃聽政<lb/>
求民之瘼乃命輶軒以省方俗置胏石以逹窮民務加<lb/>
隐恤舒其急病每至冬月四更竟即張燭㸔事執筆觸<lb/>
寒手為皴裂糺姦摘伏洞盡物情常有懐哀矜泣涕然<lb/>
<pb n="KR3k0013_WYG_196-20b"/>
後可奏日止一食膳無鮮腴唯豆羹麄糲<lb/>
陳髙祖以永定元年十月即位其月戊寅輿駕幸華林<lb/>
園親覽詞訟臨赦囚徒<lb/>
二年三月乙卯帝幸後堂聽訟<lb/>
三年六月癸卯帝疾小瘳臨訊獄訟<lb/>
陳文帝天嘉元年八月癸未臨景陽殿聽訟帝每有主<lb/>
者奏决妙識真偽一夜内刺閨取外事分判者前後相<lb/>
續每鷄人伺漏傳更籖於殿中及刺送者必投籖於階<lb/>
<pb n="KR3k0013_WYG_196-21a"/>
石上令鎗然有聲云吾雖眠亦令人驚覺也<lb/>
東魏孝靜帝天平四年六月己巳幸華林園理訟<lb/>
元象元年六月壬辰帝幸華林園聴訟<lb/>
武定元年三月帝親聽訟<lb/>
北齊文宣帝天保六年三月戊戌臨昭陽殿聽獄决訟<lb/>
七年二月辛未詔常山王演等於凉風殿讀尚書奏按<lb/>
論定得失帝親决之<lb/>
廢帝乾明元年正月甲辰幸華林園親録囚徒死罪以<lb/>
<pb n="KR3k0013_WYG_196-21b"/>
下降免各有差<lb/>
　　　誡勵<lb/>
伊訓曰儆于有位洪範云是彞是訓自昔哲王曷嘗不<lb/>
誡勵厥俗俾克繇禮敷言庶列㒺或曠官藹然令猷布<lb/>
於簡册自漢鼎既輕幅員分裂英雄崛起各據勢勝庇<lb/>
民主祀率先風教若夫繼體承業貞邦作翰葛藟固本<lb/>
閨門篤愛是必朂以道義責成寄任窒其嗜好禁其驕<lb/>
縱至有肅奉軍志力扶義舉專宰牧之任叅刑法之重<lb/>
<pb n="KR3k0013_WYG_196-22a"/>
分職聮事交修庶務莫不順考古訓申明誡誥以至臨<lb/>
遣諭㫖督誨切至盖御下之明略垂世之隆範也<lb/>
蜀先主遺詔後主曰勿以惡小而為之勿以善小而不<lb/>
為惟徳能服於人汝父徳薄勿效之可讀漢書禮記閒<lb/>
暇歴觀諸子及六韜商君書益人意智聞丞相為冩申<lb/>
韓管子六韜一通已畢未送道亡可自更求聞逹<lb/>
後主時來敏為輔軍將軍坐事去職後為大長秋又免<lb/>
後累遷光禄大夫復坐過黜前後數貶削皆以語言不<lb/>
<pb n="KR3k0013_WYG_196-22b"/>
節舉動違常也後以敏為執慎將軍欲令以官重事自<lb/>
警戒也<lb/>
呉大帝謂吕蒙及蔣欽曰卿今當塗掌事宜學問以自<lb/>
開益蒙曰在軍中嘗苦多務恐不容復讀書帝曰孤豈<lb/>
欲卿治經為博士邪但當令渉獵見徃事耳卿言多務<lb/>
孰若孤孤少時歴詩書禮記左傳國語惟不讀易至統<lb/>
事以來省三史諸家兵書自以為大有所益如卿二人<lb/>
意性朗悟學必得之寧當不為乎宜急讀孫子六韜左<lb/>
<pb n="KR3k0013_WYG_196-23a"/>
傳國語及三史孔子言終日不食終夜不寢以思無益<lb/>
不如學也光武當兵戈之務手不釋卷孟徳亦自謂老<lb/>
而好學卿何獨不自勉朂邪蒙始就學篤志不倦經其<lb/>
所覽舊儒不勝後魯肅上代周瑜過蒙言議常欲受屈<lb/>
肅拊蒙背曰吾謂大弟但有武略耳至於今者學識英<lb/>
博非復呉下阿蒙蒙曰士别三日即便刮目相待大兄<lb/>
今論何一稱穰侯乎兄今代公瑾既難為繼且與闗侯<lb/>
為隣斯人長而好學讀左傳略皆上口梗亮有雄氣然<lb/>
<pb n="KR3k0013_WYG_196-23b"/>
性頗自負好陵人今與為對當有單複以卿待之宻為<lb/>
肅陳三䇿肅故受之秘而不宣帝常歎曰人長而進益<lb/>
如吕蒙蔣欽葢不可及也冨貴榮顯更能折節好學耽<lb/>
悅書傳輕財尚義所行可述並作國士不亦休乎帝常<lb/>
下令諸將曰夫存不㤀亡安必慮危古之善教昔雋不<lb/>
疑漢之名臣於安平之世而刀劔不離於身葢君子之<lb/>
於武備不可以已况今處身疆畔豺狼交接而可輕脫<lb/>
不思變難哉頃聞諸將出入各尚謙約不從兵甚非備<lb/>
<pb n="KR3k0013_WYG_196-24a"/>
慮愛身之謂夫保身遺名以安君親孰與危辱宜深警<lb/>
戒務崇其大副孤意焉<lb/>
建昌侯慮有才名時丞相顧雍等請開府假節大帝乃<lb/>
詔曰期運擾亂㐫邪肆虐威罰有序干戈不戢以慮氣<lb/>
志休懿武略夙昭必能為國佐定大業故授以上將之<lb/>
位顯以殊特之榮寵以兵馬之勢委以偏方之任外欲<lb/>
威振敵虜厭難萬里内欲鎮撫逺近慰恤將士誠慮建<lb/>
功立事竭命之秋也慮其内修文徳外經武訓持盈若<lb/>
<pb n="KR3k0013_WYG_196-24b"/>
冲則滿而不溢敬慎乃心無忝所受<lb/>
宋髙祖㣲時有納布衫襖等衣皆是敬皇后手自作髙<lb/>
祖既貴以此衣付長女㑹稽公主曰後世若有驕奢不<lb/>
節者可以此衣示之永初末髙祖疾甚召太子戒之又<lb/>
為手詔曰朝廷不湏復有别府宰相帶揚州可置甲士<lb/>
千人若大臣中任要宜有爪牙以備不祥人者可以臺<lb/>
見隊給之有征討悉配以臺見軍隊行還復舊後世若<lb/>
有㓜主朝事一委宰相母后不湏臨朝仗既不入臺殿<lb/>
<pb n="KR3k0013_WYG_196-25a"/>
門要重人可許給班劔<lb/>
文帝時劉道濟為振武將軍益州刺史長史費謙别駕<lb/>
張熈叅軍楊徳年等並聚歛興利而道濟委任之傷政<lb/>
害民民皆怨毒帝聞之與道濟詔戒之曰聞卿在任未<lb/>
盡清省又頗殖貨若萬一有此必宜改之比傳人情不<lb/>
甚緝諧當以法御下深思自警以副本望衡山王義季<lb/>
為荆州刺史素嗜酒自彭城王義康廢後為長夜之飲<lb/>
略少醒日文帝累加詰責義季引愆陳謝帝詔報之曰<lb/>
<pb n="KR3k0013_WYG_196-25b"/>
誰能無過改之為貴耳此非唯傷事業亦自損性命世<lb/>
中比比皆汝所諳近長沙兄弟皆縁此致物故將軍蘇<lb/>
徽耽酒成疾旦夕待盡吾誠斷並給藥膳至今能立<lb/>
自是可節之物但嗜者不能立志裁割耳晉元帝人主<lb/>
尚能感王導之諫終身不復飲酒汝既有美尚加以吾<lb/>
意殷勤何至不能慨然深自勉勵乃復嚴相割截坐諸<lb/>
紛紜然後少止者幸可不至此一門無此酣酒汝於何<lb/>
得之臨書歎塞義季雖奉此㫖酣縱如初遂以成疾帝<lb/>
<pb n="KR3k0013_WYG_196-26a"/>
又詔之曰汝飲積食少而素羸多風常慮至此今果委<lb/>
頓縱不能以家國為懐近不復顧性命之重可歎可恨<lb/>
豈復一條本望能以禮自厲未欲相苦耳今遣孫道𦙍<lb/>
就楊佛等令辰夕視汝并進止湯食可開懐虚受慎勿<lb/>
隐避吾飽嘗見人斷酒無他慊吸葢是當時甘嗜㒺已<lb/>
之意耳今者憂怛正在性命未暇及美業復何為令吾<lb/>
煎毒至此耶義季終不改以至於終<lb/>
江夏王義恭雖渉獵文義而驕奢不節既出鎮江陵文<lb/>
<pb n="KR3k0013_WYG_196-26b"/>
帝戒之曰汝弱冠便親方任天下艱難國家事重雖曰<lb/>
守成實亦未易隆替安危在吾曹耳豈可不感尋王業<lb/>
大懼負荷今既分張言集無日無繇復得動相䂓誨宜<lb/>
深自砥礪思而後行開布誠心厝懐平當親禮國士交<lb/>
接佳流識别賢愚鑒察邪正然後能盡君子之心收小<lb/>
人之力汝神意爽悟有日新之羙而進徳修業未有可<lb/>
稱吾所以恨之而不能巳巳者也汝性褊急袁太妃亦<lb/>
說如此性之所滯其欲必行意所不存從物回改此最<lb/>
<pb n="KR3k0013_WYG_196-27a"/>
弊事宜應慨然立志念自裁抑何至丈夫方欲贊世成<lb/>
名而無斷者哉今粗䟽十數事汝别時可省之逺大者<lb/>
豈可具言細碎復非筆可盡禮賢下士聖人垂訓驕侈<lb/>
矜尚先哲所去豁逹大度漢祖之徳猜忌褊急魏武之<lb/>
累漢書稱衛青將軍遇士大夫以禮與小人有恩西門<lb/>
安于矯性齊羙闗張二將任偏同弊行已舉事深宜鑒<lb/>
此若事異今日嗣子㓜蒙司徒便當周公之事<hi>臣欽若曰司徒</hi>
<hi>即義恭兄弟彭城王義康也</hi>汝不可不盡祇順之理茍有所懐宻自<lb/>
<pb n="KR3k0013_WYG_196-27b"/>
陳若形迹之間深宜慎䕶至於爾時安危天下决汝二<lb/>
人耳勿㤀吾言今既進袁太妃供給計足充諸用此外<lb/>
一不湏復有求取近亦具此意唯脱應大餉致而當時<lb/>
遇有所乏汝自可少多供奉耳汝一月日自用不可過<lb/>
三十萬若能省此益美西楚殷曠常宜早起接對賔侣<lb/>
勿使留滯判急務訖然後可入問訊既覩顔色審起居<lb/>
便應即出不湏乆停以廢庶事也下日及夜自有餘閒<lb/>
府舎住止園池臺觀略所諳䆒計當無湏改作司徒亦<lb/>
<pb n="KR3k0013_WYG_196-28a"/>
云爾若脫於左右之宜湏小小囘易當以始至一治為<lb/>
限不湏紛紜日求新異凡訊獄多决當時難可逆慮此<lb/>
實為難汝復不習殊當有次第訊前一二日取訊簿宻<lb/>
與劉湛軰共詳大不同也至訊日虚懐博盡慎無以喜<lb/>
怒加人能擇善者而從之美自歸已不可專意自决以<lb/>
矜獨斷之明也萬一如此必有大郄非唯訊獄君子用<lb/>
心自不應爾刑獄不可壅滯一月可再訊凡事皆應慎<lb/>
宻亦宜豫勑左右人有至誠所陳不可漏泄以負忠信<lb/>
<pb n="KR3k0013_WYG_196-28b"/>
之欵也古人言君不宻則失臣臣不宻則失身或相䜛<lb/>
搆勿輕信受每有此事當善察之名器深宜慎惜不可<lb/>
妄以假人昵近爵賜尤應裁量吾於左右雖為少恩如<lb/>
聞外論不以為非也以貴凌物物不服以威加人人不<lb/>
厭此易逹事耳聲樂嬉游不宜令過蒲酒漁獵一切勿<lb/>
為供用奉身皆有節度竒服異器不宜興長汝嬪侍左<lb/>
右已有數人既始至西未可怱怱復有所納又戒之曰<lb/>
宜數引見佐史非唯臣主自應相見不數則彼我不親<lb/>
<pb n="KR3k0013_WYG_196-29a"/>
不親則無因得盡人人不盡復何繇知其衆事廣引視<lb/>
聴既益開博於言事者又差有地也乃以劉湛為撫軍<lb/>
長史行府州事義恭性甚狷隘年又漸長欲專政事每<lb/>
為湛所裁主佐之間嫌隙遂搆文帝聞之宻遣使詰讓<lb/>
義恭并使深加諧緝義恭具陳湛無居下之禮又自以<lb/>
年長未得行意雖奉詔㫖頗有怨言上友于素篤欲加<lb/>
酬順乃詔之曰事至於此甚為可歎當今之才委授已<lb/>
爾宜盡相彌縫取其可取棄其可棄汝䟽云泯然無際<lb/>
<pb n="KR3k0013_WYG_196-29b"/>
如此甚佳彼猜不可令萬一覺也汝年已長漸更事物<lb/>
且羣情矚望不以㓜昧相期何繇故如十歲時動上諮<lb/>
問但當今所專必是小事耳亦恐量此輕重未必是得<lb/>
彼之疑怨兼或繇此耶<lb/>
南郡王義宣當為荆州文帝以其人才素短不堪居上<lb/>
流而㑹稽公主每以為言帝遲囘乆之元嘉二十一年<lb/>
乃以義宣都督荆雍益梁寧南北秦等州諸軍事車騎將<lb/>
軍荆州刺史持節常侍如故先賜中詔曰師䕶以在西<lb/>
<pb n="KR3k0013_WYG_196-30a"/>
乆比表求還出内左右自是經國常理亦何必其應於<lb/>
一徃今欲聽許以汝代之師䕶雖無殊績潔已節用通<lb/>
懐期物不恣羣下此信未易非唯聲著西土朝野以為<lb/>
美談在彼已有次第為士庶所安論者乃謂未議遣之<lb/>
今之回換更在欲為汝耳汝與師䕶年時一軰各有其<lb/>
美萬物之議亦互有少劣若今向事脫一減之者既於<lb/>
西夏交有巨礙遷代之譏必歸責於吾矣復當為師䕶<lb/>
怨非但一誚而已也如此則公私俱損為不可不先共<lb/>
<pb n="KR3k0013_WYG_196-30b"/>
善詳此事亦易勉耳無為使人動生評論也師䕶義季<lb/>
小字也義宣至鎮勤自課厲政事修理<lb/>
孝武帝時太子子業㓜而狷急在東宫每為帝所責帝<lb/>
乃廵子業啟叅承起居書迹不謹帝詰讓之子業啟事<lb/>
陳謝帝又荅曰書不長進此是一條耳聞汝素都懈怠<lb/>
狷戻日甚何以頑固乃爾邪<lb/>
張永為廷尉孝武謂之曰卿既與釋之同姓欲使天下<lb/>
湏無寃民<lb/>
<pb n="KR3k0013_WYG_196-31a"/>
明帝時永嘉王子仁為湘州刺史帝遣主書趙扶公宣<lb/>
㫖於子仁曰汝一家門戸不建幾覆社稷天未亡宋景<lb/>
命集我上流迷愚相扇四海同惡若非我修徳御天下<lb/>
三祖基業一朝墜地汝軰便應淪於異族之手我昔兄<lb/>
弟近二十人零落相繼存者無幾唯司徒年長令徳作<lb/>
輔皇家<hi>臣欽若等曰司徒即明帝弟始安王休仁也</hi>門戸所憑唯我與司徒<lb/>
二人而已尚未能厭百姓姦心餘諸王亦未堪贊治我<lb/>
唯有太子一人司徒世子年又㓜弱桂陽巴陵並未有<lb/>
<pb n="KR3k0013_WYG_196-31b"/>
繼體正頼汝軰兄弟相倚為强庶使天下不敢闚覘王<lb/>
室汝軰始十餘歲裁知俛仰當今諸舎細弱殆不免人<lb/>
輕凌若非我為主劉氏不辦今日汝諸兄弟冲𦕈為羣<lb/>
㐫所逼我遂與百姓還圖骨肉於汝在心不能無愧即<lb/>
日四海就寧恩化方始方今處汝湘洲汝年漸長足知<lb/>
善惡當每思刻厲奉朝廷為心爵秩自然與年俱進我<lb/>
垂猶子之情著於萬物汝亦當知好憶我勑㫖<lb/>
南齊太祖時淮北四州起義帝使輔國將軍周山圖自<lb/>
<pb n="KR3k0013_WYG_196-32a"/>
淮入清倍道應赴勅山圖曰卿當盡相師馭理每存全<lb/>
重天下事唯同心力山岳可摧然用兵當使背後無憂<lb/>
慮若後冷然無横來處閉目痛打無不摧碎吾正應鑄<lb/>
金待卿成勲耳若不藉此平四州非丈夫也努力自運<lb/>
勿令他人得上功㑹義衆已為魏所没山圖㧞三百家<lb/>
還淮隂及武皇帝踐阼轉黄門郎領羽林四廂直衛山<lb/>
圖於新林立墅舎晨夜徃還帝謂之曰卿罷萬人都督<lb/>
而輕行郊外自今徃墅可以仗身自隨以備不虞<lb/>
<pb n="KR3k0013_WYG_196-32b"/>
武帝時晉安王子懋為征北將軍雍州刺史帝勅以邉<lb/>
略曰吾比連得諸處啟所説不異冦必無敢送死理然<lb/>
為其備不可蹔懈今秋北冦皆越逸者其亡滅之徴吾<lb/>
今亦宻行募集須有分明㫖的便當處分今普勅鎮守<lb/>
並部民丁有事即便應接運已勑更遣想行有至者汝<lb/>
共諸人量覔可使數人徃南陽舞隂諸要處叅覘糧食<lb/>
最為根本更不要人仗常行視驛亭馬不可有廢闕并<lb/>
約語彼諸州當其界皆爾不如法即問事又曰吾勑荆<lb/>
<pb n="KR3k0013_WYG_196-33a"/>
郢二鎮各作五千人陣本擬應接彼耳賊若送死者即<lb/>
便呼取之已勑子真魚繼宗殷公愍至鎮可以公愍為<lb/>
城主三千人配之便足汝可好以階級在意勿得人求<lb/>
或超三五階級文章詩筆乃是佳事然世務彌為根本<lb/>
可常憶之汝所啟仗此悉是吾左右御仗也云何得用<lb/>
之品格不可乖吾自當優量覔送<lb/>
梁髙祖時劉孝綽為太子舎人俄以本官兼尚書水部<lb/>
郎奉啟陳謝手勑荅曰美錦未可便製簿領亦宜稍習<lb/>
<pb n="KR3k0013_WYG_196-33b"/>
頃之即真<lb/>
蕭子恪為司徒左長史與弟子範等嘗因事入謝髙祖<lb/>
在文徳殿引見之從容謂曰我與卿兄弟有言天下之<lb/>
寳本是公器非可力得茍無期運雖有項籍之力不能<lb/>
如何所以班彪王命論云所求不過一金然終轉死溝壑卿<lb/>
不應不讀此書宋孝武性猜忌兄弟粗有令名者無不因事<lb/>
鴆毒所遺唯景和其餘朝臣之中或疑有天命而致害者枉<lb/>
濫相繼然而或疑有天命而不能害者或不知有天命而<lb/>
<pb n="KR3k0013_WYG_196-34a"/>
不疑者于時雖疑卿祖而不能如何是疑而不得又有<lb/>
不疑者如宋明帝本為庸常被免豈疑而得全又復我<lb/>
于時巳年二嵗彼豈知我應有今日當知有天命者非<lb/>
人所害害亦不能得我初平建康城朝廷内外皆勸我<lb/>
云時代革異物心湏一宜行處分我于時依此而行誰<lb/>
謂不可我正言江左以來代謝必相誅戮此是傷於和<lb/>
氣所以國祚例不靈長所謂殷鑒不逺在夏后之世此<lb/>
是一義二者齊梁雖曰革代義異徃時我與卿之兄弟<lb/>
<pb n="KR3k0013_WYG_196-34b"/>
雖復絶服二世宗屬未逺卿勿言兄弟是親人家兄弟<lb/>
自有周旋者有不周旋者况五服之屬邪我與卿兄弟<lb/>
便是情同一家豈當都不念此作行路事此是二義我<lb/>
有今日非是本意所求且建武屠滅卿門致卿兄弟塗<lb/>
炭我起義兵非唯自雪門耻亦是為卿兄弟報仇卿若<lb/>
能在建武永元之世撥亂反正我雖起樊鄧豈得不釋<lb/>
戈推奉其雖欲不已亦是師出無名我今為卿報仇且<lb/>
時代革異望卿兄弟盡節報我耳且藉䘮亂代明帝家<lb/>
<pb n="KR3k0013_WYG_196-35a"/>
天下耳不取卿家天下昔劉子輿自稱成帝子光武言<lb/>
假使成帝更生天下亦不復何况子輿乎梁初人勸我<lb/>
相誅滅者我荅之猶如向孝武時事彼若茍有天命非<lb/>
我能殺若無期運何忽行此正足示無度量曹志親是<lb/>
魏武帝孫陳思之子事晉武能為晉室忠臣此即卿事<lb/>
例卿是宗室情義異他方坦然相期卿無復懐自外之<lb/>
意小待自當知我寸心又文獻王時内齋直帳閹人趙<lb/>
叔祖天監初入為臺齋帥在夀光省髙祖呼叔祖曰我<lb/>
<pb n="KR3k0013_WYG_196-35b"/>
本識汝在北第以汝舊人故每驅使汝比見北第諸郎<lb/>
不叔祖奉荅云比多在直出外甚踈假使蹔出亦不能<lb/>
得徃髙祖曰若見北第諸郎道我此意我今日雖是革<lb/>
命情同一家但今盤石未立所以得用諸郎者非唯在<lb/>
我未宜亦是欲使諸郎得安耳但閉門髙枕後自當見<lb/>
我心叔祖即出外具宣勑語子恪尋出為永嘉太守<lb/>
陳後主至徳二年十月詔曰在事百官辨斷庶務必取<lb/>
平允無得挾公害民為己聲績妨紊政道<lb/>
<pb n="KR3k0013_WYG_196-36a"/>
北齊文襄為東魏丞相時劉偉為睢州刺史文襄降書<lb/>
褒奬云以卿家世忠純奕代冠冕賢弟賢子並與吾共<lb/>
事懐抱相託亦自依然宜朂心力以副所委莫慮不富<lb/>
貴<lb/>
文宣帝時清河王岳子勵除青州刺史帝戒之曰叔父<lb/>
前收青州甚有遺惠故遣汝慰彼黎庶宜好用心無墜<lb/>
聲績勵流涕曰臣以蒙㓜濫叨抜擢雖竭庸短懼忝先<lb/>
政帝曰汝既能有此言吾不慮也<lb/>
<pb n="KR3k0013_WYG_196-36b"/>
梁太祖乾化二年五月詔曰共理庶民是資牧宰克勤<lb/>
厥職必選端良倘狥私以滅公則興災而歛怨豈遵條<lb/>
教實蠧風猷其所在長吏不得因縁差役分外誅求律<lb/>
令所施典刑具在寧容殘忍合務哀矜宜令所在長吏<lb/>
不得滛刑酷法湏臻有道免致無辜<lb/>
　<lb/>
　<lb/>
　册府元龜卷一百九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百九十二</head>
    <p>
<pb n="KR3k0013_WYG_192-1a"/>
欽定四庫全書<lb/>
　册府元龜卷一百九十二　宋　王欽若等　撰<lb/>
　　閏位部<lb/>
　　　　文學　好文　　頌美<lb/>
　　　文學<lb/>
夫文以成天下之化學以通聖人之業是故有國者知<lb/>
教所繇興文足昭也執之以為要道行之以為大政炳<lb/>
然煥乎信可觀矣自三國既分六朝更王純粹攸鍾賢<lb/>
<pb n="KR3k0013_WYG_192-1b"/>
明間作乃有耽玩墳史奮揚藻翰或賦詠傳扵一時或<lb/>
著譔流扵冊府乃至博通異學深究𤣥理専精靡懈成<lb/>
乎素業盖江左文物之盛繇乎上之所好也其或溺雕<lb/>
蟲之巧昧經國之圖屑屑然縁情是勤属詞以亟君臣<lb/>
相尚寖以成風波流頺靡宕而忘返斯其弊也東魏北<lb/>
齊頗有章句之學亦并紀焉<lb/>
吳大帝嘗謂吕蒙及蔣欽曰卿今竝當塗掌事宜學問<lb/>
以自開益䝉曰在軍中常苦多務恐不容復讀書帝曰<lb/>
<pb n="KR3k0013_WYG_192-2a"/>
孤豈欲卿治經為博士邪但當令渉獵見徃事耳卿言<lb/>
多務孰若孤孤少時歴詩書禮記左傳國語惟不讀易<lb/>
至統事以来省三史諸家兵書自以為大有所益如卿<lb/>
二人意性朗悟學必得之寧當不為乎宜急讀孫子六<lb/>
韜左傳國語及三史孔子言終日不食終夜不寝以思<lb/>
無益不如學也光武當兵馬之務手不釋卷孟徳亦自<lb/>
謂老而好學不自勉朂邪<lb/>
景帝休年十三從中書郎謝慈郎中盛冲受學休銳意<lb/>
<pb n="KR3k0013_WYG_192-2b"/>
於典籍欲畢覽百家之言又好射雉春夏之間嘗辰出<lb/>
夜還<lb/>
宋文帝好儒雅博渉經史善𨽻書<lb/>
孝武帝少機穎神明爽發讀書七行俱下才藻甚美<lb/>
前廢帝少好讀書頗識古事自造世祖誄及雜篇徃徃<lb/>
有辭采<lb/>
明帝好讀書愛文義在藩時撰江左以来文章志又續<lb/>
衛瓘所注論語一卷行於世帝寛仁待物才學之士多<lb/>
<pb n="KR3k0013_WYG_192-3a"/>
䝉引進叅侍文籍應對左右於華林園含芳堂講周易<lb/>
嘗自臨聽又嘗造皇業頌通國風辭天符頌明徳頌帝<lb/>
圖頌治兵大雅白紵篇大雅<lb/>
南齊太祖年十三受業於雷次宗治禮及左氏春秋其<lb/>
後關康之尤善左氏春秋帝為領軍素好此學送春秋<lb/>
五經康之手自㸃定并得論禮記十餘條帝甚恱寳愛<lb/>
之在位所著文詔中書侍郎江淹撰次之又詔東觀學<lb/>
士撰史林三十篇魏文帝皇覽之流也<lb/>
<pb n="KR3k0013_WYG_192-3b"/>
梁髙祖文思欽明能事畢究少而篤學洞達儒𤣥雖萬<lb/>
機多務猶卷不輟手燃燭側光嘗至戊夜造制㫖孝經<lb/>
義周易講疏及六十四卦二擊文言序卦等義樂社義<lb/>
毛詩春秋荅問尚書大義中庸講疏孔子正言老子講<lb/>
疏凡二百餘卷竝正先儒之迷開古聖之㫖王侯朝臣<lb/>
皆奉表質疑帝皆為解釋天監初勅何佟之賀瑒嚴植<lb/>
之明山賓等覆述制㫖并撰吉凶賓軍嘉五禮凡一千<lb/>
餘卷帝稱制斷疑又造通史躬製賛序凡六百卷天性<lb/>
<pb n="KR3k0013_WYG_192-4a"/>
睿敏下筆成章千賦百詩直疏便就皆文質彬彬超邁<lb/>
古今詔誥銘誄箴頌牋奏爰初在田洎登寳厯凡諸文<lb/>
集又百二十卷六藝備嫻又撰金䇿三十卷草𨽻尺牘<lb/>
莫不竒妙<lb/>
劉孺為太子中書舎人常侍宴夀光殿詔羣臣賦詩時<lb/>
孺與張率竝醉未及賦帝取孺手板題戲之曰張率東<lb/>
南美劉孺雒陽才攬筆便應就何事久遲廻<lb/>
簡文帝幼而敏睿識悟過人六嵗便屬文髙祖驚其早<lb/>
<pb n="KR3k0013_WYG_192-4b"/>
就弗之信也乃於御前面試辭采甚美髙祖歎曰此子<lb/>
吾家之東阿讀書則十行俱下九流百氏經目必記章<lb/>
篇辭賦操筆立成博綜羣書善言𤣥理雅好題詩其序<lb/>
曰余七嵗有詩癖長而不倦然傷於輕豔當時號曰宫<lb/>
體所著昭明太子傳五卷諸王傳三十卷禮大義二十<lb/>
卷老子義二十卷莊子義二十卷長春義記一百卷法<lb/>
寳連璧三百卷文集百卷竝傳於代太清中侯景謀反<lb/>
合州刺史鄱陽王範司州刺史羊鴉仁竝累有啟聞而<lb/>
<pb n="KR3k0013_WYG_192-5a"/>
中領軍朱异阿諛承㫖以景立孤寄命必應不爾朝廷<lb/>
不為之備及冦城門内外文武咸尤之太子制圍城賦<lb/>
其末云彼髙冠及厚履竝鼎食而乘肥升紫霄之丹地<lb/>
排玉殿之金扉賛謀謨之啟沃宣政刑之福威四郊以<lb/>
之多壘萬邦以之未綏問豺狼其何者訪虺蜴之為誰<lb/>
盖以指朱异异因慙憤發病卒先是文士王融謝朓沈<lb/>
約文章始用四聲以為新變至是轉拘聲韻彌尚麗靡<lb/>
復踰於徃時帝初為太子時與湘東王書論之曰吾輩<lb/>
<pb n="KR3k0013_WYG_192-5b"/>
亦無所㳺賞止是披閲性既好文時復短詠雖是庸音<lb/>
不能閣筆有慙伎癢更同故態比見京師文體懦鈍殊<lb/>
常競學浮疎争為闡緩𤣥冬脩夜思所不得既殊比興<lb/>
正背風騷若夫六典三禮所施則有所未聞吟情詠性<lb/>
反擬内則之篇操筆冩志更摹酒誥之作遲遲春日飜<lb/>
學歸藏湛湛江水遂同大傳吾既拙於文不敢輕有掎<lb/>
摭但以當世之作厯萬古之才人逺則揚馬曹王近則<lb/>
潘陸顔謝而觀其遣辭用心了不相似若以今文為是<lb/>
<pb n="KR3k0013_WYG_192-6a"/>
則昔人為非昔賢可稱則今體宜棄俱為盡格則未之<lb/>
敢許又時有效謝康樂裴鴻臚文者亦頗有惑焉何者<lb/>
謝客吐言天授出於自然時有不拘是其糟粕裴氏乃<lb/>
是良史之才了無篇什之美是謂學謝則不届其精華<lb/>
但得其冗長師裴則蔑絶其所長唯得其所短謝故巧<lb/>
不可階裴亦質不宜慕故胸馳臆斷之侣好名忘實之<lb/>
類方六駁於仁獸逞郤克於邯鄲入鮑忘臭效尤致禍<lb/>
决羽謝生豈三千之可及伏膺裴氏懼兩唐之不傳故<lb/>
<pb n="KR3k0013_WYG_192-6b"/>
玉徽金銑反為拙目所嗤巴人下里更合郢中之聽陽<lb/>
春髙而不和妙聲絶而不尋竟不精討錙銖覆量文質<lb/>
有異巧心終愧妍手是以握瑜懐玉之士瞻鄭邦而知<lb/>
退章甫翠履之人望闕鄉而歎息詩既若此筆又如之<lb/>
徒以烟墨不言受其驅染紙札無情任其揺襞甚矣哉<lb/>
文之横流一至於此近如謝朓沈約之詩任昉陸倕之<lb/>
筆斯實文章之冠冕述作之楷模張士簡之賦周斗逸<lb/>
之辨亦成佳手難可復遇文章未墜必有英絶領袖之<lb/>
<pb n="KR3k0013_WYG_192-7a"/>
者非弟而誰毎欲論之無可與語吾之子建一共商㩁<lb/>
辨茲清濁使如涇渭論兹月旦類彼汝南朱丹既定雌<lb/>
黄有别使夫懐䑕知恧濫竽自恥譬斯袁紹畏見子将<lb/>
同彼盗牛遥羞王烈相思不見我勞如何<lb/>
元帝聰悟俊朗天才英發年五嵗髙祖問汝讀何書對<lb/>
云能誦曲禮髙祖曰汝試言之即誦上篇左右莫不驚<lb/>
異帝好學博總羣書下筆成章出言為論才辨敏速冠<lb/>
絶一時著述詞章多行於世所著孝徳傳三十卷忠臣<lb/>
<pb n="KR3k0013_WYG_192-7b"/>
傳三十卷丹陽尹傳十卷注漢書一百一十五卷周易<lb/>
講數十卷内典博要一百卷連山三十卷洞林三卷玉<lb/>
韜金樓子十卷老子講疏四卷全徳志懐舊志江州記<lb/>
貢職圖古今同姓名録各一卷筮經十二卷式賛三卷<lb/>
文集五十卷性愛書籍既患目多不自執卷置讀書左<lb/>
右番次上直晝夜為常畧無休已雖睡卷猶不釋五人<lb/>
各伺一更常至達曉嘗眠熟大鼾左右又睡讀失次第<lb/>
或偷卷度紙帝必驚覺更令追讀加以夏楚雖戎畧殷<lb/>
<pb n="KR3k0013_WYG_192-8a"/>
凑機務繁多軍書羽檄文章詔誥㸃毫便就殆不逰手<lb/>
嘗曰我韜於文士愧於武夫論者以為得言初劉孝綽<lb/>
為廷尉卿坐携妾入官府免官時帝出為荆州與孝綽<lb/>
書曰君屏居多暇差得肆意典墳吟咏性情比復稀數<lb/>
古人不以委約而能不伎癢且虞卿史遷繇斯而作想<lb/>
摛屬之興益當不少雒地紙貴京師彼此一時何其盛<lb/>
也近在道務閒微得㸃翰雖紀行之作頗有懐舊之篇<lb/>
至此以来衆諸屑役小生之詆恐取辱於廬江遮道之<lb/>
<pb n="KR3k0013_WYG_192-8b"/>
姦慮興謀於從事方且褰帷自厲坐幙不休筆墨之功<lb/>
曽何暇豫至扵心乎愛矣未嘗有歇思樂恵音清風靡<lb/>
竟譬夫夢想温玉饑得明珠雖愧卞隋猶為好事新有<lb/>
所製想能示之忽等清慮徒虚其情無繇賞悉遣此代<lb/>
懐數路計行遲還芳禮<hi>遲音雉待也</hi>孝綽荅曰伏承自辭皇<lb/>
邑爰至荆臺未勞刺舉且摛髙麗近雖預觀尺錦而不<lb/>
覩全玉昔臨淄詞賦悉與楊脩未殫寳笥顧慙先哲渚<lb/>
宫舊俗朝衣多故李固之薦二賢<hi>楊厚賀純也李固為荆州聞厚純以病免</hi>
<pb n="KR3k0013_WYG_192-9a"/>
<hi>歸薦扵天子有詔徴用</hi>徐璆之奏五郡<hi>徐璆為荆州奏五郡守有盛汚者案罪</hi>威懐<lb/>
之道兼而有之當欲使金石流功恥用翰墨垂迹雖乖<lb/>
知二偶達聖心爰有退居素里却投窮閈類楊倫之不<lb/>
出譬張摯之杜門趙卿窮愁肆言得失漢臣鬱志廣叙<lb/>
盛衰彼此一時擬非其匹竊以文豹何辜以文為罪繇<lb/>
此而談又何容易故韜翰吮墨多歴寒暑既闕子幼南<lb/>
山之歌又微敬通渭水之賦無以自通獻笑少酬褒誘<lb/>
且才乖體物不擬作於𤣥根事殊宿諾寧貽懼於朱亥<lb/>
<pb n="KR3k0013_WYG_192-9b"/>
顧已反躬載懐累息但瞻言漢廣邈若天涯區區一心<lb/>
分宵九逝殿下降情白屋存問相尋食椹懐音矧伊人<lb/>
矣<lb/>
後梁宣帝詧幼而好學善屬文篤好文義所著文集十<lb/>
五卷華嚴般若法華金光明義疏三十六卷遂行於世<lb/>
明帝巋機辨有文學所著文集及孝經周易義記及大<lb/>
小乘幽微竝行於世<lb/>
陳後主所製文筆卷軸甚多乃别冩一本付姚察有疑<lb/>
<pb n="KR3k0013_WYG_192-10a"/>
悉令刋定後又善作詩及隋兵渡江猶作詩不輟及朝<lb/>
隋文帝東廵登芒山侍飲賦詩<lb/>
東魏孝静帝好文毎嘉辰宴會多命羣臣賦詩從容沉<lb/>
雅有孝文風<lb/>
北齊廢帝為太子時文宣召朝臣文學者及禮學官於<lb/>
宫宴會令以經義相質親自臨聽太子手筆措問在坐<lb/>
莫不歎美<lb/>
孝昭帝所覽文籍源其指歸而不好文綵篤志讀漢書<lb/>
<pb n="KR3k0013_WYG_192-10b"/>
後主幼而念善及長頗學綴文置文林館引諸文士焉<lb/>
　　　好文<lb/>
夫率性異禀雅意好文服勤先聖之道潤色偏方之業<lb/>
聞諸國史真可尚也或加禮上庠廣集儒雅或會文華<lb/>
觀妙著聲詩偃素風於人上流徽猷於域中與夫樂在<lb/>
畋逰勤於宴喜量徳比義我無慙焉<lb/>
吳後主建衡中薛瑩領太子少傅後主追歎瑩父綜遺<lb/>
文且命瑩繼作瑩獻四言詩三百餘言<lb/>
<pb n="KR3k0013_WYG_192-11a"/>
宋文帝好儒雅命丹陽尹何尚之立𤣥素學著作郎何<lb/>
承天立史學司徒㕘軍謝𤣥立文學各聚門徒多就業<lb/>
者江左風俗於斯為美後言政化稱元嘉焉<lb/>
孝武孝建初檀超坐事徙梁州牧宣威府參軍帝聞超<lb/>
有文章勅還直東宫除驃騎參軍丘靈鞠為員外郎孝<lb/>
武殷貴妃亡靈鞠獻挽歌詩三首云雲横廣堦闇霜深<lb/>
髙殿寒帝擿句嗟賞<lb/>
明僧暠僧紹之弟亦好學孝武見文吟誦其名時人以<lb/>
<pb n="KR3k0013_WYG_192-11b"/>
為榮<lb/>
明帝時丘巨源以文學為時所知使參詔誥引在左右<lb/>
南齊武帝時顧歡卒帝詔歡諸子撰歡文義三十卷<lb/>
梁髙祖即位引後進文學之士劉苞及從兄孝綽從弟<lb/>
沆吳郡陸倕張率竝以文藻見知多預讌坐雖仕進有<lb/>
前後其賞賜不殊帝雅好辭賦時獻文於南闕者相望<lb/>
其藻麗可觀或見賞擢<lb/>
袁峻天監初為鄱陽王恢都曹參軍擬揚雄官箴奏之<lb/>
<pb n="KR3k0013_WYG_192-12a"/>
髙祖嘉焉賜束帛除員外散騎侍郎直文徳學士省奉<lb/>
勅與陸倕各製新闕銘<lb/>
張率為祕書丞天監四年三月禊飲光華殿其日河南<lb/>
國獻舞馬詔率賦之率時又與到沆周興嗣同奉詔為<lb/>
賦髙祖以率及興嗣為工<lb/>
周興嗣善屬文髙祖革命奏休平賦其文甚美帝嘉之<lb/>
擢直文徳夀光省是時帝以三橋舊宅為光宅寺勅興<lb/>
嗣陸倕各製寺碑及成俱奏帝用興嗣所製者興嗣為<lb/>
<pb n="KR3k0013_WYG_192-12b"/>
文毎奏帝輒稱善<lb/>
到洽與從弟沆齊名洽為太子舎人髙祖御幸華光殿<lb/>
詔洽及沆蕭琛任昉侍讌賦二十韻詩洽辭為工賜絹<lb/>
二十疋髙祖謂昉曰諸到可謂才子昉對曰臣嘗竊議<lb/>
宋得其武梁得其文<lb/>
丘遲字希範髙祖時待詔文徳殿帝著連珠詔遲與群<lb/>
臣繼作者數十人<lb/>
劉孝綽為水部郎中髙祖雅好蟲篆時因宴幸命沈約<lb/>
<pb n="KR3k0013_WYG_192-13a"/>
任昉等言志賦詩<lb/>
到沆為太子洗馬時文徳殿置學士省召髙才碩學者<lb/>
待詔其中使校墳史詔沆通籍焉<lb/>
盧柔初為後魏賀抜勝荆州大行臺郎中勝敗南奔于<lb/>
梁柔亦從之勝頻表梁求歸髙祖覽表嘉其辭彩既知<lb/>
柔所製因遣舎人勞問并遺縑錦<lb/>
元帝時何遜文章與劉孝綽並見重於世世謂之何劉<lb/>
帝著論論之云詩多而能者沈約少而能者謝朓何遜<lb/>
<pb n="KR3k0013_WYG_192-13b"/>
陳後主時姚察為吏部尚書後主所製文筆卷軸甚多<lb/>
乃别寫一本付察有疑悉令刋定察亦雅心奉上事在<lb/>
無隠後主嘗從容謂朝士曰姚察達學洽聞手筆典裁<lb/>
求之於古猶難輩匹在於今世足為師範且訪對不休<lb/>
聽之使人忘倦察毎製文筆勅便索本嘗曰我姚察文<lb/>
章非唯玩味無已故是哲匠<lb/>
北齊文宣帝天保八年三臺成帝曰臺成湏有賦楊愔<lb/>
先以告魏收收上皇居新殿臺賦其文壯麗作者咸不<lb/>
<pb n="KR3k0013_WYG_192-14a"/>
逮焉<lb/>
後主頗好諷詠幼穉時曽讀詩賦語人云終有解作此<lb/>
理否及長亦少留意初因畫屏風勅通直郎蘭陵蕭放<lb/>
及晉陵王孝武録古名賢烈士及近代輕豔諸詩以充<lb/>
圖畵帝彌重之後復進齊州録事參軍蕭慤趙州功曹<lb/>
參軍顔之推同入撰猶依覇朝謂之館客放及之推意<lb/>
欲更廣其事又祖珽輔政愛重之推又託鄧長顒漸說<lb/>
後主屬意斯文三年祖珽奏立文林館於是更召𢎞文<lb/>
<pb n="KR3k0013_WYG_192-14b"/>
學士謂之待詔文林館焉<hi>之推後為黄門侍郎與中書侍郎李徳林同判文林館事</hi>
　　　頌美<lb/>
夫善則稱君人臣之道也頌以揚徳有司之職也自王<lb/>
澤下流詩人攸作莫不述宣盛烈褒賛耿光使休徳清<lb/>
英久而彌劭繇是道也秦氏以降迨于六朝或以威武<lb/>
旁暢或以逰廵博覽或景命之始集或嘉瑞之薦臻繇<lb/>
是羣臣文士思揚懿範亦乃將順徳美追蹤雅頌俾茂<lb/>
功徽烈清明不冺淑聲餘裕彬蔚可觀斯亦風雅之亞<lb/>
<pb n="KR3k0013_WYG_192-15a"/>
也是皆推愛君之分竭為臣之忠拳拳而不能自已者<lb/>
焉<lb/>
秦始皇二十八年東行郡縣上鄒嶧山<hi>鄒魯縣山在其北</hi>立石<lb/>
與魯諸儒生議刻石頌秦徳議封禪望祭山川之事乃<lb/>
遂上泰山立石封祠祀<hi>増天之髙歸功於天天髙不可及於泰山上立封禪而祭之冀</hi>
<hi>近神靈也積土為封謂負土於泰山上為壇而祭之</hi>禪梁父<hi>禪闡廣土地也古者聖王封泰山禪亭亭</hi>
<hi>或梁父皆泰山下除地為墠祭於梁父後改墠曰禪</hi>刻所立石其辭曰皇帝臨位<lb/>
作制明法臣下修飭二十六年初并天下罔不賓服親<lb/>
<pb n="KR3k0013_WYG_192-15b"/>
廵逺方黎民登兹泰山周覽東極從臣思迹本原事業<lb/>
祗誦功徳治道運行諸産得宜皆有法式大義休明垂<lb/>
于後世順承勿革皇帝躬聖既平天下不懈為治夙興<lb/>
夜寐建設長吏専隆教誨訓經宣達逺近畢理咸承聖<lb/>
志貴賤分明男女禮順慎遵職事昭隔内外<hi>隔一作融</hi>靡不<lb/>
清浄施于後嗣化及無窮遵奉遺詔永承重戒於是乃<lb/>
竝渤海以東過黄腄窮成山登之罘立石頌秦徳焉而去<lb/>
南登琅邪作瑯邪臺立石刻頌秦徳明徳意曰維二十<lb/>
<pb n="KR3k0013_WYG_192-16a"/>
六年皇帝作始端平法度萬物之紀以明人事合同父<lb/>
子聖智仁義顯白道理東撫東土以省卒士事已大畢<lb/>
乃臨于海皇帝之功勤勞本事上農除末黔首是富普<lb/>
天之下摶心揖志器械一量同書文字日月所照舟車<lb/>
所載皆終其命莫不得意應時動事是維皇帝匡飭異<lb/>
俗陵水經地憂恤黔首朝夕不懈除疑定法咸知所辟<lb/>
方伯分職諸治經易舉錯必當莫不如畫皇帝之明臨<lb/>
察四方尊卑貴賤不踰次行姦邪不容皆務貞良細大<lb/>
<pb n="KR3k0013_WYG_192-16b"/>
盡力莫敢怠荒逺邇辟隱専務肅莊端直敦忠事業有常皇<lb/>
帝之徳存定四極誅亂除害興利致福節事以時諸産繁殖<lb/>
黔首安寧不用兵革六親相保終無冦賊驩欣奉教盡知法<lb/>
式六合之内皇帝之土西渉流沙南盡北戸東有東海北過<lb/>
大夏人迹所至無不臣者功盖五帝澤及牛馬莫不受徳各<lb/>
安其宇維秦王兼有天下立名為皇帝乃撫東土至于琅邪<lb/>
列侯武城侯王離列侯通武侯王賁倫侯建城侯趙亥倫侯<lb/>
昌武侯成倫侯武信侯馮毋擇丞相隗狀丞相王綰卿李斯<lb/>
<pb n="KR3k0013_WYG_192-17a"/>
卿王戊五大夫楊樛從與議扵海上曰古之帝者地不<lb/>
過千里諸侯各守其封域或朝或否相侵暴亂殘伐不<lb/>
止猶刻金石以自為紀古之五帝三王知教不同法度<lb/>
不明假威鬼神以欺逺方實不稱名故不久長其身未<lb/>
歿諸侯倍叛法令不行今皇帝竝一海内以為郡縣天<lb/>
下和平昭明宗廟體道行徳尊號大成羣臣相與誦皇<lb/>
帝功徳刻于金石以為表經<lb/>
二十九年始皇東㳺登之罘刻石其辭曰維二十九年<lb/>
<pb n="KR3k0013_WYG_192-17b"/>
時在中春陽和方起皇帝東㳺廵登之罘臨照于海從<lb/>
臣嘉觀原念休烈追誦本始大聖作治建定法度顯著<lb/>
綱紀外教諸侯光施文恵明以義理六國回辟貪利無<lb/>
厭虐殺不已皇帝哀衆遂發討師奮揚武徳義誅信行<lb/>
威燀旁達莫不賓服烹滅强暴振救黔首周定四極普<lb/>
施明法經緯天下永為儀則大矣哉宇縣之中<hi>宇宇宙縣赤縣</hi>
承順聖意羣臣誦功請刻于石表垂于常式其東觀曰<lb/>
維二十九年皇帝春㳺覽省逺方逮于海隅遂登之罘<lb/>
<pb n="KR3k0013_WYG_192-18a"/>
昭臨朝陽觀望廣麗從臣咸念原道至明聖法初興清<lb/>
理疆内外誅暴强武威旁暢振動四極擒滅六王闡并<lb/>
天下菑害絶息永偃戎兵皇帝明徳經理宇内視聽不<lb/>
怠作立大義昭設備器咸有章旗職臣遵分各知所行<lb/>
事無嫌疑黔首改化逺邇同度臨古絶尤常職既定後<lb/>
嗣循業長承聖治羣臣嘉徳祗誦聖烈請刻之罘<lb/>
三十二年始皇之碣石刻碣石門其辭曰遂興師旅誅<lb/>
戮無道為逆滅息武殄暴逆文復無罪<hi>復一作優</hi>庶心咸服<lb/>
<pb n="KR3k0013_WYG_192-18b"/>
恵論功勞賞及牛馬恩服土域皇帝奮威徳并諸侯初<lb/>
一太平墮壊城郭决通川防夷去險阻地勢既定黎庶<lb/>
無繇天下咸撫男樂其疇女修其業事各有序恵彼諸<lb/>
産久竝来田<hi>久一作分</hi>莫不安所羣臣誦烈請刻此石垂著<lb/>
儀矩<lb/>
三十四年始皇置酒咸陽宫僕射周青臣進頌曰佗時<lb/>
秦地不過千里賴陛下神靈明聖定平海内放逐蠻夷<lb/>
日月所照莫不賓服以諸侯為郡縣人人自安樂無戰<lb/>
<pb n="KR3k0013_WYG_192-19a"/>
争之患傳之萬世自上古不及陛下威徳始皇恱<lb/>
三十七年始皇上會稽立石刻頌秦徳其文曰皇帝休<lb/>
烈平一宇内徳恵修長三十有七年親廵天下周覽逺<lb/>
方遂登會稽宣省習俗黔首齋莊羣臣誦功本原事迹<lb/>
追首髙明秦聖臨國詳定刑名顯陳舊章初平法式審<lb/>
别職任以立典常六王專倍貪戾慠猛率衆自强暴虐<lb/>
恣行負力而驕數動甲兵隂通間使以合衡縱行為辟<lb/>
方内飾詐謀外來侵邊遂起禍殃義威誅之殄熄暴悖<lb/>
<pb n="KR3k0013_WYG_192-19b"/>
亂賊滅亡聖徳廣宻六合之中被澤無疆皇帝并宇兼<lb/>
聽萬事逺近畢清運理羣物考驗事實各載其名貴賤<lb/>
竝通善否陳前靡有隠情餙省宣義<hi>省一作非</hi>有子而嫁倍<lb/>
死不貞防隔内外禁止滛泆男女潔誠夫為寄豭殺之<lb/>
無罪男秉義程妻為逃嫁子不得母咸化亷清大治濯<lb/>
俗天下承風䝉被休經皆遵度軌和安敦勉莫不順令<lb/>
黔首修潔人樂同則嘉保太平後敬奉法常治無極輿<lb/>
舟不傾從臣誦烈請刻此石光垂休銘<lb/>
<pb n="KR3k0013_WYG_192-20a"/>
吳大帝黄武八年夏黄龍見遂稱尊號因瑞改元又作<lb/>
黄龍牙在中軍胡綜作賦上焉<lb/>
宋文帝元嘉十八年八月庚午會稽山隂商世寳獲白<lb/>
鳩眼足竝赤揚州刺史始興王濬以獻太子率更令何<lb/>
承天上表曰謹考尋先典稽之前志王徳所覃物以應<lb/>
顯是以𤣥扈之鳯昭帝軒之鴻烈鄷宫之雀徴姬文之<lb/>
徽祚伏惟陛下重光嗣服永言祖武洽恵和於地給燭<lb/>
皇明於天區故能九服混心萬邦含愛員神降祥方祗<lb/>
<pb n="KR3k0013_WYG_192-20b"/>
薦裕休徴雜㳫景瑞畢臻去七月上旬時在昧旦黄輝<lb/>
洞照宇宙開朗徽風協律甘液灑津雖朱晃瑰瑋於運<lb/>
衡榮光圖靈於河紀蔑以尚兹臣不量卑懵竊慕擊壤<lb/>
有作相杵成謳近又預白鳩之觀目玩竒偉心歡盛烈<lb/>
謹獻頌一篇野思古拙意極庸陋不足發揮清英敷讃<lb/>
幽㫖瞻前顧後亦各其志謹冒以聞其白鳩頌曰三極<lb/>
協清五靈會性理感㝠符道實𤣥聖於赫有皇先天配<lb/>
命朝景升躔八維同暎休祥輻凑榮光載慶星辰昭爛<lb/>
<pb n="KR3k0013_WYG_192-21a"/>
日月光華陶山練澤是生柔嘉回龍表粹離穂合柯翻<lb/>
翩者鳩亦晈其暉理翮台嶺揚鮮帝畿匪仁莫集匪徳<lb/>
莫歸慕從儀鳯栖閣䕃闈蒸哉明后昧旦乾乾惟徳之<lb/>
崇其峻如山惟澤之瞻其潤如淵禮樂四達頌聲遐宣<lb/>
窮髪納貢九譯𨗳言伊昔唐萌愛逢慶祚余生既辰而<lb/>
年之暮提心命耋式歌王度晨晞永風夕潄甘露思樂<lb/>
靈臺不遐有固<lb/>
二十四年七月嘉禾旅生華林園及景陽山園丞梅道<lb/>
<pb n="KR3k0013_WYG_192-21b"/>
念以聞太尉江夏王義恭上表曰臣聞天髙聽卑上帝<lb/>
之功天且弗違聖王之　故能影響二儀甄陶萬有鑒<lb/>
觀今古採驗圖緯未有道闕化虧而禎物著明者也自<lb/>
皇運受終辰曜交和是以卉木表靈山淵効寳伏惟陛<lb/>
下體乾統極休符襲建若乃鳯儀西郊龍見東邑海酋<lb/>
獻改緇之羽河祗開俟清之源三代象徳不能過也有<lb/>
幽必闡無逺弗屇重譯嵗至符瑞月臻前者躬藉南畆<lb/>
嘉榖乃植神明之應在斯允盛四海既穆五民樂業思<lb/>
<pb n="KR3k0013_WYG_192-22a"/>
述汾陽經始靈囿蘭林甫樹嘉露頻流版築初就祥穂<lb/>
如積太平之符於是乎在臣以寡立承乏槐鉉沐浴芳<lb/>
津預覩㝠慶不勝抃舞之情謹上嘉禾甘露頌一篇不<lb/>
足稱揚美烈追用悚汗其頌曰二象攸分三靈樂主齊<lb/>
應合從在今猶古天道無親唯仁斯輔皇功帝績理冠<lb/>
區宇四民均極我后體兹惟機惟神敬昭文思九族既<lb/>
睦萬邦允釐徳以位叙道致雍熙於穆不已顯允東儲<lb/>
王知夙叡嶽茂淵虚因心則哲令問𢎞敷繼徽下武儷<lb/>
<pb n="KR3k0013_WYG_192-22b"/>
景宸居軒制合宫漢興未央矧伊聖朝九有已康率由<lb/>
舊典思燭前王乃造凌霄遂作景陽有藹景陽天淵之<lb/>
涘清暑爽立雲堂時起動物斯生植類斯止極望江波<lb/>
徧對岳峙化徳惟達休瑞惟懋誕降嘉種呈祥初搆甘<lb/>
露春凝禎穂秋秀含滋匪烈嗣嵗仍富昔在放勲厯荚<lb/>
數朝降及重華何扇清庖鑠矣皇慶比物競昭倫攸典<lb/>
䇿被此風謡咨臣六蔽任兼兩司既恧仲衮又慙鄭緇<lb/>
豈忘衡泌樂道明時敢述休祉愧闕令辭又中領軍吉<lb/>
<pb n="KR3k0013_WYG_192-23a"/>
陽縣侯沈演之奏上嘉禾頌曰煥炳禎圖昭晰瑞典運<lb/>
傾方閟時亨始顯綈狀既章鳥文斯辨於皇聖辟承物<lb/>
既逺明兩辰麗昌輝天衍理妙位崇事神業盛淵渥徳<lb/>
澤虚寂道政協化安心調樂移性玉衡徙體瑶光徳正<lb/>
巨星垂采景徳立慶極仁所被㒺幽不攘至和所感靡<lb/>
貺弗彰鳯明丹穴鸚起西湘白鹿踰海素鳥越江結響<lb/>
窮隂儀刑鍾陽治人奉天乃勤乃格黛米俶載髙廪已<lb/>
積嘉禾重穋甘露流液擢秀辰畦揚穎角澤離穂合毫<lb/>
<pb n="KR3k0013_WYG_192-23b"/>
榮區䕃斥盈箱徴殷貫桑表周今我大宋靈貺繆綢帝<lb/>
終撝謙繹思揚休躬薦宗廟温恭率由降福以誠孝享<lb/>
䖍羞頌祉推功登徽叡詔恩覃隠賦賞延荒徼河順溓<lb/>
夷山華嶽曜憬琮夐賮兼澤委效日表地外改服請教<lb/>
茂對咸時綏萬屢豐厭厭歸素秩秩大同上藏諸用下<lb/>
知化工式我王度俯歌南風鴻名稱首永保無窮<lb/>
九月白鳩又見中領軍沈演之上表曰臣聞貞裕之美<lb/>
介於盛王休瑞之臻罔違哲后故鳴鳯表垂衣之化翔<lb/>
<pb n="KR3k0013_WYG_192-24a"/>
鷦徴解網之仁陛下道徳嗣基聖明纉世教清鳥紀治<lb/>
昌雲官禮漸同川澤浃朱徼天嘉明懿民樂薫風星辰<lb/>
以之炳煥日月以之光華神圖祗緯盈觀閟序白質黒<lb/>
章充牣靈囿應感之符畢臻而因心之祥未屬以素鳩<lb/>
自逺毨翰歸飛姿性嫻淑羽貌鮮麗既聞之先說又親<lb/>
覩嘉祥不勝藻忭上頌一首辭不稽典文乏采章愧不<lb/>
足式昭皇慶崇讃盛美盖率輿誦備之篇末其頌曰有<lb/>
哲其儀時惟皓鳩性勰五教名編素丘殷厯方昌婉翅<lb/>
<pb n="KR3k0013_WYG_192-24b"/>
来逰漢録克韡爰降爰休於顯盛烈叡慶遐傳聖皇在<lb/>
上道昭鴻軒稱施既平孝思永言人押於地神豫於天<lb/>
禮樂孔秩靈物咸昭白雀集苞丹鳯栖郊文騶儷跡同<lb/>
穎擢苗灼灼縞羽從化馴朝豈伊赴林必周之栩豈伊<lb/>
歸義必商之所惟徳是依惟仁是處育景陽嶽濯姿帝<lb/>
圉刑厯頌興理感迭通雉飛越裳鷺起西雍蒸然戾止<lb/>
實兼斯容一兹民聽穆是王風<lb/>
梁武帝天監元年既受齊禪周興嗣奏休平賦其文甚<lb/>
<pb n="KR3k0013_WYG_192-25a"/>
美<lb/>
十二年改構太極殿功畢太子洗馬王規獻新殿賦其<lb/>
辭甚美<lb/>
大通九年白雀集東宫太子率更劉孝威上頌其辭甚<lb/>
美<lb/>
大同中嘗驟雨殿前徃徃有雜色寳珠帝觀之甚有喜<lb/>
色宣城同左常侍虞寄上瑞雨頌後甘露降于士林館<lb/>
中褚脩獻甘露頌帝嘉之<lb/>
<pb n="KR3k0013_WYG_192-25b"/>
太清元年四月神馬出皇太子獻寳馬頌<lb/>
陳髙祖永定二年幸大莊嚴寺其夜甘露降宣毅府録<lb/>
事兼記室參軍顔光獻甘露頌辭義該典髙祖甚竒之<lb/>
　<lb/>
　<lb/>
　<lb/>
　<lb/>
　册府元龜巻一百九十二<lb/>
</p>
<p>
</p>
  </div>
</body>
</text>
</TEI>
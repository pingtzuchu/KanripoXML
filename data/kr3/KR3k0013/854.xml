<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八百五十四</head>
    <p>
<pb n="KR3k0013_WYG_854-1a"/>
欽定四庫全書<lb/>
　冊府元龜卷八百五十四　　宋　王欽若等　撰<lb/>
　　總録部<lb/>
　　　立言<lb/>
春秋傳曰太上有立徳其次有立言盖徳之盛者必形<lb/>
諸言言之文者以足於志昔之君子嘗從事於斯矣及<lb/>
司馬譚論六家之要劉子政分九流之目揚㩁是非稽<lb/>
合同異源流洞分指歸攸别然而挟術非一揆營道非一<lb/>
<pb n="KR3k0013_WYG_854-1b"/>
致各崇所善用極其說故先儒引殊塗同歸之言以為<lb/>
六經之支裔使之逢時效用何啻霸者之佐去聖踰逺<lb/>
猶賢外野之求今特詳求而比次之庶百代之作者開<lb/>
卷而可見也<lb/>
鬻子二十二篇<hi>名熊為周師自穆王以下問焉周封為楚祖鬻音弋六反</hi>
尹佚二篇<hi>周臣在成康時也</hi>
管仲字夷吾相齊著牧民山高乗馬輕重九府書<hi>劉向别録</hi>
<hi>九府書民間無有山高一名形勢</hi>
<pb n="KR3k0013_WYG_854-2a"/>
晏嬰相齊作晏子春秋<lb/>
老子至函闗闗令尹喜曰子將隠矣强為我著書於是<lb/>
老子廼著書上下篇言道徳之意五千餘言而去莫知<lb/>
其所終<lb/>
闗令尹喜者周大夫也善内學星宿服精華隠徳行仁<lb/>
時人莫知老子西游喜先見其氣知真人當過候物色<lb/>
而迹之果見老子老子亦知其竒為著書與老子俱之<lb/>
流沙之西莫知其所終喜亦著書九篇名闗尹子<lb/>
<pb n="KR3k0013_WYG_854-2b"/>
老萊子楚人也著書十五篇言道家之用<lb/>
孔伋字子思仲尼孫也嘗困於宋作中庸<lb/>
曽參孔子弟子著曽子十八篇<lb/>
漆彫子十三篇<hi>孔子弟子漆彫啓後</hi>
宓子十六篇<hi>名不齊字子賤孔子弟子師古曰宓讀與伏同</hi>
景子三篇<hi>說宓不齊語似其弟子</hi>
世子二十一篇<hi>名碩陳人也七十子之弟子</hi>
文子九篇<hi>老子弟子與孔子並時而稱周閔王問以依記者也</hi>
<pb n="KR3k0013_WYG_854-3a"/>
蜎子十三篇<hi>名淵楚人老子弟子師古曰蜎姓也音以元反</hi>
李克七篇<hi>子夏弟子為魏文侯相</hi>
公孫尼子二十八篇<hi>七十子之弟子</hi>
墨子七十一篇<hi>名翟為宋大夫在孔子後</hi>
田俅子三篇<hi>先韓子俅音求</hi>
我子一篇<hi>劉向别録公為墨子之學</hi>
隨巢子六篇<hi>墨翟弟子</hi>
胡非三篇<hi>墨翟弟子</hi>
<pb n="KR3k0013_WYG_854-3b"/>
芈子十八篇<hi>名嬰齊人七十子之後芈音□</hi>
寗越一篇<hi>中牟人為周威王師</hi>
王孫子一篇<hi>曰巧心也</hi>
公孫固一篇<hi>十八篇齊閔王失國問之固因為陳古今成敗也</hi>
董子一篇<hi>名元心從墨子</hi>
徐子四十二篇<hi>宋外黄人</hi>
魯仲連子十四篇<lb/>
平原君七篇<hi>朱建也</hi>
<pb n="KR3k0013_WYG_854-4a"/>
虞氏春秋十五篇<hi>虞卿也</hi>
李子三十二篇<hi>名悝相魏文侯富國强兵</hi>
處子九篇<hi>史記云趙有處子</hi>
列子八篇<hi>名禦冦先莊子莊子稱之</hi>
莊周蒙人嘗為蒙漆園吏與梁惠王齊宣王同時其學<lb/>
無所不窺然其要本歸於老子之言故著書十餘萬言<lb/>
大抵率寓言也作漁父盜跖胠篋以詆訿孔子之徒以<lb/>
明老子之術畏累虛亢桑子之屬皆空語無事實然善<lb/>
<pb n="KR3k0013_WYG_854-4b"/>
屬書離辭指事類情用剽剥儒墨雖當世宿學不能自<lb/>
解免也其言洸洋自恣適已故自王公大人不能器之<lb/>
惠子一篇<hi>名施與莊子同時</hi>
申不害荆人故鄭之賤臣學術以干韓昭侯昭侯用為<lb/>
相内修政教外應諸侯十五年終申子之身國治兵强<lb/>
無侵韓者申子之學本於黄老而主刑名著書二篇號<lb/>
曰申子<lb/>
荀卿趙人年五十始來遊學於齊嫉濁世之政亡國亂<lb/>
<pb n="KR3k0013_WYG_854-5a"/>
君相屬不遂大道而營於巫祝信禨祥鄙儒小拘如莊<lb/>
周等又滑稽亂俗於是推儒墨道徳之行事興懐序列<lb/>
著數萬言為楚蘭陵令而卒因葬蘭陵<lb/>
孟軻事齊適梁俱不能用當是之時秦用商君富國强<lb/>
兵楚魏用吳起戰勝弱敵齊威王宣王用孫子田忌之<lb/>
徒而諸侯東面朝齊天下方務於合從連衡以攻伐為<lb/>
賢而孟軻乃述唐虞三代之徳是以所如皆不合退而<lb/>
與萬章之徒序詩書述仲尼之意作孟子七篇<hi>孟子序文云孟</hi>
<pb n="KR3k0013_WYG_854-5b"/>
<hi>子亦自知遭臧倉之讒毁值炎劉之末奮進不得佐興唐虞雍熈之治退不能信三代之餘風耻沒世而無聞</hi>
<hi>焉是故垂憲言以詔後人仲尼有云我欲託之空言不如載之行事之深切著明也於是退而論集所與高弟</hi>
<hi>弟子公孫丑萬章之徒難答問曰又自撰其法度之言著書七篇二百六十一章三萬四千六百八十五字包</hi>
<hi>羅天地揆叙萬類仁義道徳性命禍福粲然靡所不載帝王公侯遵之則可以尊君父立忠守志厲操者儀之</hi>
<hi>則可以崇高節抗浮雲有風人之託二雅之正可謂直而不倨曲而不屈命世亞聖之大才者也</hi>
鄒衍齊人覩有國者益淫侈不能尚徳若大雅整之於<lb/>
身施及黎庶乃深觀隂陽消息而作怪遷之變終始大<lb/>
聖之篇十餘萬言其語閎大不經必先驗小物推而大<lb/>
<pb n="KR3k0013_WYG_854-6a"/>
之至於無垠先序今以上至黄帝學者所共術大並時<lb/>
盛衰因載其禨祥度制推而逺之至天地未生窈㝠不<lb/>
可考而原也先列中國名山大川通谷禽獸水土所殖<lb/>
物類所珍因而推之及海外之人所不能覩稱引天地<lb/>
剖判以來五徳轉移治各有宜而符應若兹以為儒者<lb/>
所謂中國者於天下乃八十一分居其一分爾中國名<lb/>
曰赤縣神州赤縣神州自有九州禹之序九州是也不<lb/>
得為州數中國外如赤縣神州者九乃所謂九州也於<lb/>
<pb n="KR3k0013_WYG_854-6b"/>
是有禆海環之人民禽獸莫能相通者如一區中者乃<lb/>
為一州如此者九乃有大瀛海環其外天地之際焉其<lb/>
術皆此類也然要其歸必止乎仁義節儉君臣上下六<lb/>
親之施始也濫漫王公大人初見其術瞿然顧化其後<lb/>
不能行之<lb/>
慎到趙人田駢接子齊人環淵楚人皆學黄老道徳之<lb/>
術因發明序其指意故慎到著十二論<hi>今慎子劉向所定有四十一篇</hi>
環淵著上下篇而田駢接子皆有所論焉<lb/>
<pb n="KR3k0013_WYG_854-7a"/>
尸佼晉人秦相衛鞅客也鞅謀事畫計立法理民未嘗<lb/>
不與佼規也鞅被刑佼恐并誅乃逃入蜀造書二十篇<lb/>
凡六萬餘言卒因葬蜀<lb/>
虞卿相趙孝成王以魏齊之故不重萬户侯卿相之印<lb/>
與齊間行去趙困於梁魏齊已死不得意乃著書上採<lb/>
春秋下觀近世曰節義稱號揣摩政謀凡八篇以刺譏國<lb/>
家得失世傳之虞氏春秋<hi>魏齊事具總錄復讐門</hi>
蘇子三十一篇<hi>名秦</hi>
<pb n="KR3k0013_WYG_854-7b"/>
張子十篇<hi>名儀</hi>
鄭長者一篇<hi>六國時先韓子韓子稱别錄云鄭人知姓名</hi>
鄒奭子十二篇<hi>齊人號曰彫龍奭奭音式亦反</hi>
閭丘子十三篇<hi>名快魏人在南公前</hi>
將鉅子五篇<hi>六國時先南公南公稱之</hi>
杜文公五篇<hi>六國時劉向别傳云韓人也</hi>
黄帝泰素二十篇<hi>六國時韓諸公子所作劉向别錄云或言韓諸公孫之所作也言隂陽五</hi>
<hi>行以為黄帝之道也故曰泰素</hi>
<pb n="KR3k0013_WYG_854-8a"/>
南公三十一篇<hi>六國時</hi>
公子牟四篇<hi>魏之公子也先莊子莊子稱之</hi>
田子二十五篇<hi>名駢齊人游稷下號談天口駢音步田反</hi>
黔婁子四篇<hi>齊隠士守道不詘威王下之黔音其炎切反下婁音胡稼反</hi>
宫孫子二篇<hi>宫孫姓也不知名</hi>
鶡冠子一篇<hi>是人居深山以鶡鳥羽為冠</hi>
鄧析子二篇<hi>鄭人與子産並時列子及孫卿並云子産殺鄧析據左傳昭公二十五年子産卒定</hi>
<hi>公九年駟厥殺鄧析而用其竹刑則非子産所殺人也</hi>
<pb n="KR3k0013_WYG_854-8b"/>
尹文子一篇<hi>說齊宣王先公孫龍劉向云與宋鈃俱游稷下鈃音刑</hi>
公孫龍子十四篇<hi>趙人為堅白之辯者</hi>
成公生五篇<hi>趙黄公等同時姓成公劉向云與李斯子繇同時繇為三川守成公游談不仕</hi>
黄公四篇<hi>名疵為秦博士作歌詩在秦時歌詩中疵音才期反</hi>
毛公九篇<hi>趙人與公孫龍等並游平原君趙勝家劉向别錄云堅白同異以為可以治天下盖史記</hi>
<hi>所云藏於徒者</hi>
吕不韋相秦是時諸侯多辯士如荀卿之徒著書布天<lb/>
下吕不韋乃使其客人又著聞集論以為八覽六論十<lb/>
<pb n="KR3k0013_WYG_854-9a"/>
二紀二十餘萬言以為備天地萬物古今之事號曰吕<lb/>
氏春秋布咸陽市門縣千金其上延諸侯游士賔客有<lb/>
能増損一字者予千金<hi>又云吕不韋相秦莊襄王乃上觀尚書删拾春秋集六國時事</hi>
<hi>為吕氏春秋</hi>
韓非韓諸公子為人口吃不能道說而善著書與李斯<lb/>
俱事荀卿斯自以為不如非見韓之削弱數以書諫韓<lb/>
王不能用於是韓非疾治國不務修明法制執勢以御<lb/>
其臣下富國强兵而以求人任賢反舉浮淫之蠧而加<lb/>
<pb n="KR3k0013_WYG_854-9b"/>
之於功實之上以為儒者用文亂法而俠者以武犯禁<lb/>
寛則寵名譽之人急則用介胄之士今者所養非所用<lb/>
所用非所養悲亷直不容於邪枉之臣觀往者得失之<lb/>
變故作孤憤五蠧内外儲說林說難千餘萬言<lb/>
漢蒯通范陽人論戰國時說士權變亦自序其說凡八<lb/>
十一首號曰雋永<hi>雋肥肉也永長也言其所論甘美而義深長也漢志載藏子五篇</hi>
陸賈高帝時為大中大夫時時前說稱詩書高帝罵之<lb/>
曰乃公居馬上得之安事詩書賈曰馬上得之寧可以<lb/>
<pb n="KR3k0013_WYG_854-10a"/>
馬上治乎且湯武逆取而以順守文武並用長久之術<lb/>
也昔者吳王夫差智伯極武而亡秦任刑法不變卒滅<lb/>
嬴氏鄉使秦并天下行仁義法先聖陛下安得而有之<lb/>
髙帝不懌有慚色謂賈曰試為我著秦所以失天下吾<lb/>
所以得天下者及古成敗之國賈凡著十二篇毎奏一<lb/>
篇髙帝未嘗不稱善左右呼萬嵗稱其書曰新語<lb/>
公孫渾邪景帝時為隴西守以將軍擊吳楚有功封平<lb/>
西侯著書十餘篇<hi>藝文志隂陽家有公孫渾邪十五篇是也</hi>
<pb n="KR3k0013_WYG_854-10b"/>
桓寛鹽鐵六十篇<hi>寛字次公汝南人也孝昭帝時丞相御史與諸賢良文學論鹽鐵事寛次</hi>
<hi>之</hi>
揚雄王莽時為大夫草太𤣥覃思渾天<hi>覃深也渾天天象也</hi>參摹<lb/>
而四分之<hi>三析而四分天之宿度甲乙也</hi>極於八十一旁則摹九据<hi>据今</hi>
<hi>據字也據猶位也處也</hi>極之七百二十九贊亦自然之道也故觀<lb/>
易者見其卦而名之觀𤣥者數其畫而定其𤣥首四重<lb/>
者非卦也數也其用自天元推一晝一夜隂陽數度律<lb/>
厯之紀九九大運與天終始故𤣥三方九州二十七部<lb/>
<pb n="KR3k0013_WYG_854-11a"/>
八十一家二百四十表七百二十九贊分為三卷曰一<lb/>
二三與太初厯相應亦有顓頊之厯焉<graphic n="KR2616" url="https://raw.githubusercontent.com/kanripo/KR-Gaiji/master/images/KR2616.png" mimeType="image/png"/>之以三策<hi>三而</hi>
<hi>分之</hi>闗之以休咎絣<hi>絣/雜</hi>之以象類播之以人事<hi>播布也</hi>文之<lb/>
以五行擬之以道徳仁義禮智無主知名要合五經茍<lb/>
非其事文不虚生為之泰曼漶而不可知<hi>曼漶不分别白損言蒙鴻</hi>
<hi>也</hi>故有首衝錯測攡營數文掜圖告十一篇皆以觧剥<lb/>
𤣥體離散之句尚不存焉<hi>𤣥中之文雖有章句其㫖深妙尚不能盡存故觧剝而離</hi>
<hi>散也</hi>劉歆嘗觀之謂雄曰空自苦今學者有禄利然尚不<lb/>
<pb n="KR3k0013_WYG_854-11b"/>
能明易又云𤣥何<hi>言無奈之何</hi>吾恐後人用覆醤瓿也<hi>瓿小甖也</hi>
雄笑而不應雄見諸子各以其知殊馳<hi>殊相也</hi>大抵詆訾<lb/>
聖人即為怪迂析辯詭詞以撓世事<hi>言諸子之書文㫖歸非毁周孔之敎</hi>
<hi>為巧辯異辭以攪亂時政也</hi>雖小辯終破大道而惑衆使溺於所聞<lb/>
而不自知其非也及太史公記六國歴楚漢訖麟止不<lb/>
與聖人同是非頗謬於經故人時有問雄者嘗用法應<lb/>
之譔以為十三卷象論語號曰法言王莽大司空王邑<lb/>
納言嚴尤聞雄死謂桓譚曰子嘗稱揚雄書豈能傳於<lb/>
<pb n="KR3k0013_WYG_854-12a"/>
後世乎譚曰必傳顧君與譚不及見也<hi>顧見也</hi>凡人賤近<lb/>
而貴逺親見子雲禄位容貌不能動人故輕其書老𥅆<lb/>
著空無言兩篇<hi>謂道徳經也</hi>薄仁義非禮學然後世好之者<lb/>
尚以為過於五經自漢文景之君及司馬遷皆有是言<lb/>
今楊子之書文義至深而論不詭於聖人<hi>詭違也聖人謂周公孔子</hi>
若使遭遇時君更閱賢知為所稱善則必度越諸子矣<lb/>
嚴君平蜀郡人博覽無不通依老子嚴周之指著書十<lb/>
餘萬言<hi>嚴周即莊周</hi>
<pb n="KR3k0013_WYG_854-12b"/>
後漢桓譚光武時為議郎給事中著書言當世行事二<lb/>
十九篇號曰新論尚書獻之帝善焉<hi>新論一曰本造二王霸三求輔四言</hi>
<hi>體五見徵六譴非七啓寤八祛蔽九正經十職通十一離事十二道賦十三辨惑十四述䇿十五閔友十六琴</hi>
<hi>道本造述䇿閔友道各一篇餘並有上下光武續之勑言卷大令皆别為上下凡二十九篇</hi>琴道一<lb/>
篇未成肅宗使班固續成之<hi>琴道未畢但有發首一章</hi>
梁竦安定烏氏人閉門自養以經籍為娛辟命交至並<lb/>
無所就著書數篇名曰七序班固見而稱曰孔子著春<lb/>
秋而亂臣賊子懼梁竦作七篇而竊位素餐者慙<lb/>
<pb n="KR3k0013_WYG_854-13a"/>
郅惲為芒長免官著書八篇<lb/>
韋彪為大鴻臚著書十二篇號曰韋卿子<lb/>
王充㑹稽上虞人仕郡為功曹好論說始若詭異終有<lb/>
理實以為俗儒守文多失其真閉門潛思絶慶弔之禮<lb/>
戸牖墻壁各置刀筆著論衡八十五篇二十餘萬言<hi>充所</hi>
<hi>作論衡中土未有傳者蔡邕入吳始得之嘗祕玩以為談助其後王朗為㑹稽太守又得其書及還許下時人</hi>
<hi>稱其才進或曰不見異人當得異書問之果以論衡之益繇是遂傳視焉又時人嫌蔡邕得異書捜求其帳中</hi>
<hi>隠處果得論衡抱數卷持去邕丁寜之曰唯我與爾共之勿廣也</hi>釋物類同異正時俗<lb/>
<pb n="KR3k0013_WYG_854-13b"/>
嫌疑<lb/>
王符安定臨涇人少好學不得升進志意藴憤乃隠居<lb/>
著書三十餘篇以譏當時失得不欲章顯其名故號曰<lb/>
潛夫論其指訐時短討擿物情足以觀見當時風政<lb/>
仲長綂山陽髙平人州郡辟命稱疾不就少學博士渉<lb/>
書記贍於文辭毎論說古今時俗行事發憤歎息因著<lb/>
論名曰昌言凡三十四篇十餘萬言<lb/>
桓彬為尚書郎著七說及書三篇<lb/>
<pb n="KR3k0013_WYG_854-14a"/>
陳紀潁川許人實之子也遭黨錮發憤著書數萬言號<lb/>
曰陳子後至大鴻臚<lb/>
劉陶為諫議大夫著書數有十萬言又作正老子反韓<lb/>
非復孟軻辨疑等篇<lb/>
荀悦為祕書監侍中時政移曹氏天子恭已而已悦志<lb/>
在獻替而謀無所用乃作申鑒五篇其所論辨甚通政<lb/>
體又著崇徳政論及諸論數十篇<lb/>
周黨太原廣武人後隠居澠池著書上下篇而終<lb/>
<pb n="KR3k0013_WYG_854-14b"/>
劉珍為衛尉撰釋名三十篇以辨萬有之稱號云<lb/>
魏朗㑹稽人為尚書㑹被議免歸家著書數篇號魏子<lb/>
唐擅舉孝亷為郎中棄官去著書二十八篇名為唐子<lb/>
崔實為郎明於治體吏才有餘論當世便事數十條名<lb/>
曰政論指切時要言辨而確當世稱之仲長綂曰凡為<lb/>
人主宜冩一通置之坐側<lb/>
趙岐辟司徒胡廣府㑹南匈奴烏桓鮮卑反叛公卿舉<lb/>
岐擢拜并州刺史岐欲奏守邊之䇿未及上㑹坐黨事<lb/>
<pb n="KR3k0013_WYG_854-15a"/>
免因撰次以為禦冦論<lb/>
牟融為太尉撰牟子<lb/>
魏劉廙為太祖丞相倉曹屬著書數十篇及與丁儀共<lb/>
論刑禮皆傳於世<lb/>
劉劭為散騎常侍著樂論十四篇成未上㑹明帝晏駕<lb/>
不施行又撰法論人物志之類百餘篇<lb/>
王基為安豐太守時曹爽專柄風化陵遲基著時要論<lb/>
以切世事<lb/>
<pb n="KR3k0013_WYG_854-15b"/>
王昶為兖州刺史加揚烈将軍雖在外任心存朝廷以<lb/>
為魏承秦漢之弊法制苛碎不大釐改國典以凖先王<lb/>
之風而望治化復興不可得也乃著治論略依古制而<lb/>
合於時務者二十餘篇<lb/>
任嘏為河東太守有重名嘗著書三十八篇凡四萬餘<lb/>
言嘏卒後故吏東郡程威趙國劉固河東上官崇等録<lb/>
其事行及所著書奏之詔下祕書以貫羣言<hi>隋書志載守身論一</hi>
<hi>任子道論十卷</hi>
<pb n="KR3k0013_WYG_854-16a"/>
杜恕為趙相以疾去官還家陳留阮武亦從清河太守<lb/>
徴還俱自簿廷尉謂恕曰相觀才性可以繇公道而持<lb/>
之不厲器能可以處大官而求之不順才學可以述古<lb/>
今而志之如不以此所謂有其才而無用今向閒暇可<lb/>
試潛思成一家言在章武遂著體論八篇<hi>杜氏新書以為人倫之大</hi>
<hi>綱莫重於君臣立身之基本莫大於言行安上理民莫精於政法勝殘去殺莫善於用兵夫禮也者萬物之體</hi>
<hi>也物皆得其體無有不善故謂之體論也</hi>又著興性論一篇盖興於為已<lb/>
桓威為成安令威出自孤㣲年十八而著渾輿經依道<lb/>
<pb n="KR3k0013_WYG_854-16b"/>
以見意<lb/>
徐幹為太子文學撰中論<lb/>
王肅為中領軍散騎常侍撰王子正論十卷<lb/>
阮武為清河太守撰阮子正論五卷<lb/>
蔣濟為東中郎将撰萬機論文帝善之<lb/>
蜀諸葛亮為相作八務七戒六恐五懼皆有條章以訓<lb/>
厲臣子<lb/>
李宓為漢中太守去官著述理論十篇晉安東将軍胡<lb/>
<pb n="KR3k0013_WYG_854-17a"/>
熊與皇甫士安並善之<lb/>
譙周字允南為太子家令于時軍旅數出百姓凋瘁周<lb/>
與尚書令陳祗論其害退而書之謂之仇國論<lb/>
陳術字申伯博學多聞著釋問七篇<lb/>
吳顧譚為太常平尚書事後為大都督全琮父子所搆<lb/>
有司奏誣罔大不敬坐徙交州幽而發憤著新言三十<lb/>
篇其知難篇盖以自悼傷也<lb/>
殷基為無難督以才學知名著通語數十篇<lb/>
<pb n="KR3k0013_WYG_854-17b"/>
唐滂<hi>隋志不載所在</hi>撰唐子十卷<lb/>
張儼為大鴻臚撰嘿記三卷<lb/>
裴𤣥為大鴻臚撰裴氏新言五卷<lb/>
秦菁<hi>隋書不載所在</hi>撰秦子三卷<lb/>
晉陸喜字恭仲為吏部尚書少有聲名好學有才思嘗<lb/>
自叙曰劉向省新語而作新序桓譚詠新序而作新論<lb/>
余不自量感子雲之法言而作言道覩賈子之美才而<lb/>
作訪論觀子政洪範而作古今厯覽蔣子通萬機而作<lb/>
<pb n="KR3k0013_WYG_854-18a"/>
審機讀幽通思𤣥四愁而作娛賔九思真所謂忍愧者<lb/>
也其書近百篇吳平又作西州清論傳於世借稱諸葛<lb/>
孔明以行其書也<lb/>
陸雲為清河内史著新書十篇<lb/>
傅𤣥為司𨽻校尉少時避難於河内專心誦學後雖顯<lb/>
貴而著述不廢撰論經國九流及三史故事評斷得失<lb/>
各為區别名為傅子為内外中篇凡有四部六録合百<lb/>
四十首數十萬言行於世𤣥初作内篇成子咸以示司<lb/>
<pb n="KR3k0013_WYG_854-18b"/>
空王沉沉與𤣥書曰省足下所著書言富理齊經綸政<lb/>
體存重儒敎足以塞揚墨之流遁齊荀孟於往代毎開<lb/>
卷未嘗不歎息也不見賈生自以為過之乃今不及信<lb/>
矣<lb/>
袁凖為給事中著書十餘萬言論治世之務<lb/>
華譚元帝時為鎮東軍諮祭酒譚博學多通在府無事<lb/>
乃著書三十卷名曰辨道上牋進之帝親自覽焉<lb/>
王長文廣漢郪人州府辟命皆不就著書四卷擬易名<lb/>
<pb n="KR3k0013_WYG_854-19a"/>
曰通𤣥經有文言卦象可用卜筮時人比之揚雄太𤣥<lb/>
同郡馬秀曰揚雄作太𤣥惟桓譚以為必傳後世晚遭<lb/>
陸續𤣥道遂明長文通𤣥經未遭陸續君山爾<lb/>
周處為御史中丞著黙語三十篇<lb/>
葛洪為司徒王導諮議參軍凡所著撰精覈是非而才<lb/>
章富贍所著子書言黄白之事名曰内篇其餘駮難通<lb/>
釋名曰外篇大凡内外一百一十六篇自號抱朴子凡<lb/>
以名書<lb/>
<pb n="KR3k0013_WYG_854-19b"/>
韋謏字憲道為太子太傅著伏林二千餘言遂演為典<lb/>
林二十餘篇凡所述作皆深博有才義<lb/>
杜夷為國子祭酒著幽求子一十篇行於世兄崧字行<lb/>
髙亦有志節惠帝時俗多浮偽著杜子春秋以刺之<lb/>
徐苗髙宻淳于人也依道家著𤣥㣲論前後所造數萬<lb/>
言皆有義味公府五辟博士不就<lb/>
夏侯湛為常侍撰新論十卷<lb/>
楊泉者徴士也撰物理論十卷又太元經十四卷<lb/>
<pb n="KR3k0013_WYG_854-20a"/>
虞喜以博士徴不就撰志林新書三十卷<lb/>
于寳為散騎常侍撰于子十八篇<lb/>
蔡歆為江州從事撰問論<lb/>
顧夷為揚州主簿撰顧子十卷<lb/>
吕竦為儒林祭酒撰要覽十卷<lb/>
蘇彦為北中郎參軍撰蘇子<lb/>
宣聘為宣城令撰宣子<lb/>
張顯為議郎撰析言論二十卷<lb/>
<pb n="KR3k0013_WYG_854-20b"/>
楊偉為征南軍師撰桑丘先生書二卷又有時務論十<lb/>
二卷<lb/>
前秦苻朗堅之從兄子著苻子數十篇行於世亦老莊<lb/>
之流也<lb/>
宋傅亮為散騎常侍見世路屯險著論名曰演慎<lb/>
賀遵養為太學博士撰賀子述言十卷<lb/>
梁劉勰為東宫通事舎人撰文心雕龍五十篇論古今<lb/>
文體引而次之<lb/>
<pb n="KR3k0013_WYG_854-21a"/>
後魏崔浩為左光禄大夫大師冦謙之毎與浩言聞其<lb/>
論古治亂之迹常自夜達旦竦意斂容無有懈倦既而<lb/>
歎美之曰斯人言惠皆可底行亦當今之臯繇也但世<lb/>
人貴逺賤近不能深察之爾因謂浩曰吾行道隠居不<lb/>
營世務忽受神中之訣當兼修儒敎輔助太平真君繼<lb/>
千載之絶綂而學不稽古臨事闇昧為吾撰列王者治<lb/>
典并論其大要浩乃著書二十餘篇上推太初下盡秦<lb/>
漢變弊之迹大㫖先以復五等為本<lb/>
<pb n="KR3k0013_WYG_854-21b"/>
李公緒為冀州司馬至齊文宣時以侍御史徴不就撰<lb/>
典言十卷<lb/>
北齊顔之推撰家訓二十篇後入隋為太子學士<lb/>
隋辛徳源為蜀王諮議參軍撰政訓内訓各二十卷<lb/>
王通仕隋為蜀郡書佐大業末棄官歸絳州著書為業<lb/>
又依孔子家語揚雄法言例為客主對答之說號曰中<lb/>
説皆為儒家所稱<lb/>
唐崔𤣥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>中宗時為中書令撰行已要範十卷<lb/>
<pb n="KR3k0013_WYG_854-22a"/>
盧景亮為中書舎人早有時名前後述作皆根於中正<lb/>
頗有經國理人之志嘗以為國之要足食足兵而又得<lb/>
士方可以為政於是採黄帝以還訖于本朝著書上下<lb/>
篇名曰三足又作答秦客辭陳漕運飛輓之利病<lb/>
晉尹玉羽為光禄大夫退居秦中十年之間著書五十<lb/>
卷名曰武庫集<lb/>
　<lb/>
　<lb/>
<pb n="KR3k0013_WYG_854-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷八百五十四<lb/>
</p>
<p>
</p>
  </div>
</body>
</text>
</TEI>
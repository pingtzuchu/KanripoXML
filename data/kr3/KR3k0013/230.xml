<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷二百三十</head>
    <p>
<pb n="KR3k0013_WYG_230-1a"/>
欽定四庫全書<lb/>
　冊府元龜卷二百三十　宋　王欽若等　撰<lb/>
　　僣偽部<lb/>
　　　　褒賞　　慶賜　　飲讌　　交好<lb/>
　　　　和好　　懐附<lb/>
　　　褒賞<lb/>
金行中否諸戎内侮擁衆據勢竊地稱尊然以假借義<lb/>
聲驅駕時傑繇是軍旅之事變左衽之舊俗爵賞之柄<lb/>
<pb n="KR3k0013_WYG_230-1b"/>
僣先王之甲令論勲績之大小定名數之繁簡形於言<lb/>
奨著于命令雖開國建號方正統而有殊然而班政勸<lb/>
能亦餘烈而可尚也<lb/>
前凉張寔既為西平公賊曹佐隗瑾進言請偃聰塞智<lb/>
開納羣言刑政小大與衆共之寔納之増位三等賜帛<lb/>
四十疋<lb/>
張重華自稱假凉王遣中堅將軍謝艾配歩騎五千撃<lb/>
後趙石季龍将麻秋破之斬首五千級重華封艾為福<lb/>
<pb n="KR3k0013_WYG_230-2a"/>
禄伯善待之季龍又令麻秋進陷大夏重華以謝艾為<lb/>
軍師将軍率歩騎三萬撃大敗之重華論功以謝艾為<lb/>
大府左長史進封福禄縣伯邑五千戸帛八千疋<lb/>
前趙劉曜僣即帝位命起鄷明觀立西宫建陵霄臺扵<lb/>
滈池又将於覇陵西南營夀陵侍中喬豫和苞上疏諌<lb/>
之曜大恱封豫安昌子苞平興子竝領諌議大夫<lb/>
後趙石勒初為東單于既平幽州封左長史張敬䓁十<lb/>
一人為伯子侯文武進位有差時司冀并兖州流人數<lb/>
<pb n="KR3k0013_WYG_230-2b"/>
萬户在于遼西迭相招引人不安業勒將孔萇等攻馬<lb/>
嚴馮䐗乆而不尅勒問計於右長史張賓張賓對曰馮<lb/>
䐗䓁本非相公之深仇遼西流人悉有戀夲之思今宜<lb/>
班師息甲差選良守任之以龔遂之事不拘常制奉宣<lb/>
仁澤奮揚威武幽冀之冦可翹足而静遼西流人可指<lb/>
時而至勒曰右侯計是也召萇等署武遂令李回為易<lb/>
北督䕶及馬嚴溺死馮睹降于勒回移居易京流人降者<lb/>
嵗常數千勒甚嘉之封回弋陽子邑三百戸加賓封一<lb/>
<pb n="KR3k0013_WYG_230-3a"/>
千戸進賓位前将軍勒既稱趙王羣臣議請論功勒曰<lb/>
自孤起軍十六年于茲矣文武将士從孤征伐者莫不<lb/>
蒙犯矢石備甞艱阻其在葛陂之役厥功尤著宜為賞<lb/>
之先也若身見存爵封輕重随功位為差死事之孤賞<lb/>
加一等庶足以慰荅存亡申孤之心也<lb/>
勒以參軍樊坦清貧擢授章武内史賜車馬衣服装錢<lb/>
三百萬以厲貪俗銘佐命功臣三十九人于石函置于<lb/>
建徳前殿及僣號趙天王行皇帝事論功封爵開國郡<lb/>
<pb n="KR3k0013_WYG_230-3b"/>
公文武二十一人侯二十四人縣公二十六人侯二十<lb/>
三人其餘文武各有差勒嘗夜微行簡察營衛齎繒帛金<lb/>
銀以賂門者求出永昌門門候王假欲收捕之從者至<lb/>
乃止旦召假以為振忠都尉爵闗内侯<lb/>
石季龍僣稱大趙天王既平遼西入宫論功封賞各有<lb/>
差<lb/>
前燕慕容皝既受晉命為燕王封諸功臣百餘人後親<lb/>
伐宇文歸盡俘其衆行飲至之禮論功行賞各有差以<lb/>
<pb n="KR3k0013_WYG_230-4a"/>
牧牛給貧家田于苑中公收其八二分入私有牛而無<lb/>
地者亦田于苑中公收其七三分入私記室参軍封裕<lb/>
諌之皝賜錢五萬平州别駕皇甫真以破趙將麻秋之<lb/>
功拜奉車都尉<lb/>
前秦苻堅僣即帝位遣尚書令太子太傅王猛伐慕容<lb/>
暐于鄴堅又躬率精銳十萬向鄴攻䧟之堅入鄴宫散<lb/>
暐宫人珍寳以賜将士論功封賞各有差以王猛為使<lb/>
持節都督闗東六州諸軍事車騎大将軍開府儀同三<lb/>
<pb n="KR3k0013_WYG_230-4b"/>
司冀州牧軍還以功封清江郡侯賜以美女五人上女<lb/>
妓十六中妓三十八人馬八匹車十乗猛疏固辭不受<lb/>
及平張天錫五品稅百姓金銀一萬三千斤以賞軍士<lb/>
餘皆安堵如故<lb/>
後秦姚興僣即帝位下書封其先朝舊臣姚驢磑趙惡<lb/>
地王平馬萬載黄世等子為五等子男以司𨽻校尉郭<lb/>
撫扶風太守強超長安令魚佩槐里令彭明倉部郎王<lb/>
年等清勤貞白下書褒美増撫邑一百戸賜超爵闗内<lb/>
<pb n="KR3k0013_WYG_230-5a"/>
侯佩等進位一級興嘗從朝門逰于文武苑及昏而還<lb/>
將自平朔門入前驅既至城門校尉王滿聰被甲持杖<lb/>
閉門距之曰今已昏闇姦良不辨有死而已門不可開<lb/>
興乃廻從朝門而入旦而召滿聰進位二等又下書以<lb/>
其故丞相姚緒太宰姚碩徳太傅姚旻大司馬姚崇司<lb/>
徒尹緯䓁二十四人配饗扵姚萇是時尚書令廣平公<lb/>
姚弼謀害太子詹事王周亦虚襟引士樹黨東宫弼惡<lb/>
之每䧟害周周抗志確然不為之屈興嘉其守正以周<lb/>
<pb n="KR3k0013_WYG_230-5b"/>
為中書監<lb/>
後凉吕隆既僣即位以弟超有佐命之勲拜使持節侍<lb/>
中都督中外諸軍事輔國大将軍司𨽻校尉録尚書事<lb/>
封安定公<lb/>
夏赫連勃勃僣位謂軍師将軍王買徳曰朕將進圖長<lb/>
安卿試言取之方畧買徳言一旬之間必靣縳麾下勃<lb/>
勃乃以買徳為撫軍長史南斷青泥勃勃既入長安大<lb/>
饗將士舉觴謂買徳曰卿往日之言一周而果效可謂<lb/>
<pb n="KR3k0013_WYG_230-6a"/>
箕無遺䇿矣雖宗廟社稷之靈亦卿謀猷之力也此觴<lb/>
所集非卿而誰扵是拜買徳都官尚書加冠軍将軍封<lb/>
河陽侯<lb/>
　　　慶賜<lb/>
昔典午中圯琅琊饗國衣冠之儀僅存於舊物甲兵之<lb/>
勢㒺能於四臨故五胡得以迭興中州繇其分據當其<lb/>
僣位之初尅敵之際乃頒命令以恱人心則有赦境内<lb/>
之殊死蠲積年之逋調加文武之爵賚内外之帛或歡<lb/>
<pb n="KR3k0013_WYG_230-6b"/>
浹於酺宴或恵洽扵牛酒比夫肆䖍劉以逞威任狂暴<lb/>
而無節者亦可尚矣<lb/>
前凉張祚既僣稱帝號稱和平元年赦殊死賜鰥寡帛<lb/>
加文武爵各一級<lb/>
前趙劉曜既𦵏其父墓大赦境内殊死已下賜人爵二<lb/>
級孤老貧病不能自存者帛各有差<lb/>
後趙石勒既稱趙王元年赦殊死已下均百姓田租之<lb/>
半賜孝悌力田死義之孤帛各有差孤老鰥寡榖人三<lb/>
<pb n="KR3k0013_WYG_230-7a"/>
石大酺七日太和中勒廵行冀州諸郡引見髙年孝悌<lb/>
力田文學之士班賜榖帛有差建平中秦州送白獸白<lb/>
鹿荆州送白雉白兎濟隂木連理甘露降苑鄊勒以休<lb/>
瑞並臻遐方慕義赦三嵗刑已下均百姓去年逋調特<lb/>
赦凉州殊死凉州計吏皆拜郎中賜絹十疋綿十斤是<lb/>
年勒親耕籍田賜其公卿已下金帛有差<lb/>
石𢎞既立改年延義文武百寮進位一等<lb/>
石季龍初為居攝趙天王使牙門將張彌徙雒陽鍾簴<lb/>
<pb n="KR3k0013_WYG_230-7b"/>
九龍翁仲銅駝飛㢘于鄴赦二嵗刑賚百姓榖帛百官<lb/>
爵一級明年僣稱大趙天王即位扵南郊大赦殊死已<lb/>
下百官封署各有差其後伐慕容皝還朝其羣臣於襄<lb/>
國建徳前殿復從征文武有差至鄴設飲至之禮賜俘<lb/>
徧於丞郎及僣皇帝位于南郊百官増位一等<lb/>
冉閔既僣即皇帝位于南郊文武進位三等封爵有差<lb/>
前燕慕容皝既僣為燕王伐宇文歸盡俘其衆行飲至<lb/>
之禮論功行賞各有差<lb/>
<pb n="KR3k0013_WYG_230-8a"/>
慕容雋既僣即皇帝位其從行文武諸藩使人及登號<lb/>
之日悉増位三級派河之師守鄴之軍下及戰士賜各<lb/>
有差臨陣戰亡者將士加贈二等士卒復其子孫殿中<lb/>
舊人随才擢敘其後讌羣臣扵蒲池因問髙年疾苦孤<lb/>
寡不能自存者賜榖帛有差<lb/>
前秦苻堅僣即皇帝位其後自臨晉還長安賜為父後<lb/>
者爵一級鰥寡髙年榖帛有差均所過田租之半又以<lb/>
凉州新附復租賦一年為父後者賜爵一級孝悌力田<lb/>
<pb n="KR3k0013_WYG_230-8b"/>
爵二級孤寡髙年榖帛有差女子百戸牛酒大酺三日<lb/>
後秦姚萇時因天大雪下書將帥死王事加秩二等士<lb/>
卒戰沒皆有褒贈及立社稷扵長安百姓年七十有徳<lb/>
行者拜為中大夫嵗賜牛酒<lb/>
姚興時以日月薄蝕災眚屢見降號稱王賜孤老鰥寡<lb/>
粟帛有差年七十以上加衣杖其後伐乞伏乾歸敗之<lb/>
進如枹罕班賜王公以下徧于卒伍既立其子泓為皇<lb/>
太子賜子為父後者爵一級<lb/>
<pb n="KR3k0013_WYG_230-9a"/>
姚泓既僣即帝位大赦殊死已下内外百寮増位一等<lb/>
後蜀李雄既僣即帝位封范長生為西山侯復其部曲<lb/>
不預軍征租稅一入其家<lb/>
後凉吕纂僣即天王位大赦境内封拜有差<lb/>
慕容盛時引中書令常忠等宴于東堂賜金帛有差<lb/>
慕容垂僣即天王位大赦境内殊死已下封伯子男鄉<lb/>
亭侯五十餘人士卒賜榖帛有差<lb/>
西秦乞伏國仁自稱大單于拜授各有差<lb/>
<pb n="KR3k0013_WYG_230-9b"/>
乞伏乾歸自稱河南王封拜各有差<lb/>
乞伏熾磐時立第二子慕末為太子大赦境内其臣佐<lb/>
等多所封授<lb/>
北燕馮跋僣稱天王位赦其境内文武進位各有差<lb/>
南燕慕容超既嗣偽位大赦境内封拜各有差<lb/>
北凉沮渠蒙遜時焦朗據姑臧尅而宥之饗文武將士<lb/>
于謙光殿賜金馬有差<lb/>
　　　飲讌<lb/>
<pb n="KR3k0013_WYG_230-10a"/>
在昔典午道䘮僣偽競起或竊據於中土或稱制於一<lb/>
方然而臣既擇君民有定主展上下之禮陳宴飲之儀<lb/>
或咨訪謀猷或策試文義或令時紀節用以申恩或鞠<lb/>
旅成功因之頒慶雖云最陋之邦亦協慈恵之舉其或<lb/>
務彼佚逰廢兹政事宜其敗也亦奚取焉<lb/>
前凉張駿初為凉州牧西平公劉曜又使人拜駿凉州<lb/>
牧凉王時辛晏阻兵扵枹罕駿宴羣寮于閑豫堂命竇<lb/>
濤等進討辛晏<lb/>
<pb n="KR3k0013_WYG_230-10b"/>
張天錫既襲位為西平公數宴園池政事頗廢盪難將<lb/>
軍校書祭酒索商上疏極諌天錫荅曰吾非好行行有<lb/>
得也觀朝榮則敬才秀之士翫芝蘭則愛徳行之臣覩<lb/>
松竹則思貞操之賢臨清流則貴㢘潔之行覧蔓艸則<lb/>
賤貪穢之吏逢飈風則惡凶狡之徒若引而申之觸類<lb/>
而長之庶無遺漏矣<lb/>
前趙劉聰偽嘉平二年正旦宴羣臣于光極前殿<lb/>
劉曜光初中平氐羌權渠大恱宴羣臣于東堂<lb/>
<pb n="KR3k0013_WYG_230-11a"/>
前燕慕容雋光夀中宴羣臣于蒲池酒酣賦詩<lb/>
前秦苻生夀光中饗羣臣于太極前殿飲酣樂奏生親<lb/>
歌以和之命其尚書辛牢典勸又讌羣臣于咸陽故城<lb/>
苻堅永興中南㳺覇陵酣飲極歡命羣臣賦詩後平慕<lb/>
容暐于鄴堅自鄴如枋頭讌諸父老改枋頭為永昌縣<lb/>
復之終世堅至自永昌行飲至之禮歌勞止之詩以饗<lb/>
其羣臣又以符融為冀州牧融将發堅祖於覇東奏樂<lb/>
賦詩其後堅饗羣臣于前殿樂奏賦詩秦州别駕天水<lb/>
<pb n="KR3k0013_WYG_230-11b"/>
姜子平詩有丁字直而不曲堅問其故子平曰臣丁至<lb/>
剛不可以屈且曲下者不正之物未足獻也堅笑曰名<lb/>
不虚行因擢為上第<lb/>
後秦姚萇大敗符登于安定東置酒髙㑹<lb/>
後梁吕光攻龜兹其王帛純出奔光乃入城大饗將士<lb/>
賦詩言志及僣位改為麟嘉元年其妻石氏子紹弟徳<lb/>
世至自仇池光迎于城東大饗羣臣因立石氏為王妃<lb/>
子紹為世子讌其羣臣于内苑新堂<lb/>
<pb n="KR3k0013_WYG_230-12a"/>
後燕慕容盛長樂中引中書令常忠等于東堂談宴賦<lb/>
詩賜金帛各有差又讌羣臣于新昌殿<lb/>
南凉秃髪傉檀大饗文武于謙光殿班賜金馬各有差<lb/>
南燕慕容徳建平初讌其羣臣明年入齊城讌庻老于<lb/>
申池北登社首山大集諸生親臨䇿試既而宴饗乗髙<lb/>
逺矚<lb/>
慕容超為宋髙祖所圍明年朔旦超登天門朝羣臣于<lb/>
城上殺馬以饗将士文武皆有遷授<lb/>
<pb n="KR3k0013_WYG_230-12b"/>
北凉沮渠蒙遜饗文武将士于謙光殿班賜金馬有差<lb/>
西凉李暠上已日宴于曲水命羣寮賦詩而親為之序<lb/>
　　　交好<lb/>
自西晉失馭中壤分隳鳴鏑控弦乗間竊號恃桀黠為<lb/>
長䇿肆强暴為盟主繇是名器之重互専於豺狼聘問<lb/>
之儀奔走于戈㦸或根夲未固暫欽扵鄰好或首尾是<lb/>
畏中變於野心義亦何常質無益也智出大偽不其然<lb/>
乎<lb/>
<pb n="KR3k0013_WYG_230-13a"/>
前凉張駿自稱凉州牧時前趙劉曜僣號又使人拜駿<lb/>
凉州牧凉王駿遣参軍王隲聘于曜晉成帝咸和初懼<lb/>
為曜所逼使聘於後蜀李雄修隣好又使趙石勒遣使<lb/>
拜駿官爵駿不受留其使後懼勒彊遣使稱臣於勒兼<lb/>
貢方物遣其使歸<lb/>
後趙石勒兵鋒日盛劉聰授勒侍中征東大将軍餘如<lb/>
故拜其母王氏為上黨國太夫人妻劉氏為上黨國夫人<lb/>
章綬首飾一同王妃勒還襄國劉聰以平幽州之勲乃<lb/>
<pb n="KR3k0013_WYG_230-13b"/>
遣其使人柳純持節署勒大都督陕東諸軍事驃騎<lb/>
大將軍東單于侍中使持節開府校尉二州牧公如故<lb/>
加金鉦黄鉞前後鼓吹二部増封十二郡勒固辭受二<lb/>
郡而已勒兵益强盛劉聪遣其使人范龕持節䇿命勒<lb/>
賜以弓矢加崇為陕東伯得専征伐拜封刺史将軍守<lb/>
宰列侯嵗盡集上署其長子興為上黨國世子加翼軍<lb/>
將軍為驃騎副貳<lb/>
西秦乞伏國仁自稱大都督大將軍秦河二州牧苻登<lb/>
<pb n="KR3k0013_WYG_230-14a"/>
遣使者署國仁使持節大都督雜夷諸軍事大将軍大<lb/>
單于苑川王<lb/>
乞伏乾歸國仁死乾歸立為河南王遂遷于金城晉孝<lb/>
武太元十四年苻登遣使署乾歸大将軍大單于金城<lb/>
王後又遣使署乾歸假黄鉞大都督隴右河西諸軍事<lb/>
左丞相大将軍河南王領秦梁益凉沙五州牧加九錫<lb/>
之禮乾歸僣稱秦王姚興力未能西討恐更為邉害遣<lb/>
使署乾歸使持節散騎常侍都督隴西嶺北匈奴雜胡<lb/>
<pb n="KR3k0013_WYG_230-14b"/>
諸軍事征西大將軍河州牧大單于河南王乾歸方圖<lb/>
河右權宜受之遂稱藩於興時呂光率衆十萬将伐乾<lb/>
歸左輔宻貴周左衛莫者羖羝言扵乾歸曰光旦夕將<lb/>
至陛下以命世雄姿開業洮罕剋翦羣兇威振遐邇将<lb/>
鼔淳風於東夏建八百之鴻慶不忍小屈與姦豎競於<lb/>
一時若機事不㨗非國家利也宜遣愛子以退之乾歸<lb/>
乃稱藩於光遣子勑勃為質既而悔之遂誅周等<lb/>
南凉禿髮烏孤嗣位務農桑修隣好吕光遣使署為假<lb/>
<pb n="KR3k0013_WYG_230-15a"/>
節冠軍大将軍河西鮮卑大都統廣武縣侯烏孤謂諸<lb/>
将曰吕氏逺来假授當可受不衆咸曰吾士衆不少何<lb/>
故屬人烏孤將從之其将石真若留曰今本根未固理<lb/>
宜随時光徳刑修明境内無虞若致死於我者大小不<lb/>
敵後雖悔之無所及也不如受而遵養之以待其釁烏<lb/>
孤乃受之<lb/>
秃髮傉檀僣稱號凉王姚興遣使拜傉檀車騎将軍廣<lb/>
武公又加散騎常侍傉檀大城樂都興遣将齊難率衆<lb/>
<pb n="KR3k0013_WYG_230-15b"/>
迎吕隆于姑臧傉檀攝昌松魏安二戍以避之傉檀以<lb/>
姚興之盛又宻圖姑臧乃去年號罷尚書丞郎官遣参<lb/>
軍闗尚聘于興獻興馬三千匹羊二萬頭興乃署傉檀<lb/>
為持節都督河右諸軍事車騎大將軍領䕶匈奴中郎<lb/>
將凉州刺史常侍公如故鎮姑臧傉檀雖受制於姚興<lb/>
然車服禮章一如王者以宗敞為太府主簿録記室事<lb/>
北凉沮渠蒙遜為凉州牧姚興遣使人梁裴張構拜蒙<lb/>
遜鎮西大將軍沙州刺史西海侯時興亦拜秃髪傉檀<lb/>
<pb n="KR3k0013_WYG_230-16a"/>
為車騎将軍封廣武公蒙遜聞之不恱謂裴等曰傉檀<lb/>
上公之位而身為侯者何也構對曰傉檀輕狡不仁欵<lb/>
誠未著聖朝所以加其重爵者褒其歸善即敘之義耳<lb/>
將軍忠貫白日勲髙一時當入調鼎味輔賛帝室安可<lb/>
以不信待也聖朝爵必稱功官不越徳如尹緯姚晃佐<lb/>
命初基齊難徐雒元勲驍将並位纔二品爵止侯伯將<lb/>
軍何以先之乎竇融慇懃固讓不欲居舊臣之右未觧<lb/>
将軍忽有此問蒙遜曰朝廷何不即以張掖見封乃更<lb/>
<pb n="KR3k0013_WYG_230-16b"/>
逺封西海耶構曰張掖規畫之内将軍已自有之所以<lb/>
逺授西海者盖欲廣大将軍之國耳蒙遜大恱乃受拜<lb/>
　　　和好<lb/>
金晉中㣲獯醜猾夏竊據土宇盗弄干盾亦有協比隣<lb/>
境倚為聲援連姻納質勤贈問之儀救患連衡崇盟載<lb/>
之義所以茍延嵗月共固巢窟而勢去甘壊復為冦讎<lb/>
其有約以大義勸削偽號雖欲挟正又何贖焉<lb/>
前燕慕容暐僣即帝位時晉大司馬桓温伐暐次于枋<lb/>
<pb n="KR3k0013_WYG_230-17a"/>
頭暐衆屢欲遣使乞師于苻堅請割武牢以西之地堅<lb/>
亦欲與暐連横乃遣其將茍池等率歩騎二萬救暐王<lb/>
師尋敗引歸池亦還<lb/>
前秦苻登僣即帝位為姚興所逼遣使請兵于乞伏乾<lb/>
歸以其妹東平長公主為秦梁王后乾歸特遣其前將軍<lb/>
乞伏益州冠軍翟徳瑥率騎二萬救之㑹登為興所殺<lb/>
乃還師<lb/>
後秦姚萇初僣稱萬年秦王時慕容冲與苻堅相攻衆<lb/>
<pb n="KR3k0013_WYG_230-17b"/>
甚盛萇将西上恐冲遏之乃遣使通好以子崇為質於<lb/>
冲進屯北地厲兵積粟以觀時變<lb/>
姚興既襲偽位㑹晋師伐蜀譙縱大敗之縱遣使乞師<lb/>
於興興遣平西姚賞南梁州刺史王敏率衆二萬救之<lb/>
王師引還<lb/>
蜀李雄僣即帝位前凉張駿遣使遺雄書勸去尊號稱<lb/>
藩於晉雄復書曰吾過為士大夫所推然本無心於帝<lb/>
王也進思為晉室元功之臣退思共為守藩之將掃除<lb/>
<pb n="KR3k0013_WYG_230-18a"/>
氛埃以康帝宇而晉室凌遅徳聲不振引領東望有年<lb/>
月矣㑹獲来貺情在闇室有何巳巳知欲逺遵楚漢尊<lb/>
崇義帝春秋之義於斯莫大駿重其言使聘相繼<lb/>
李夀既襲偽位遣其散騎常侍王嘏中常侍王廣聘於<lb/>
石季龍先是季龍遺夀書欲連横入冦約分天下故也<lb/>
西秦乞伏乾歸初稱河南王時南凉秃髮烏孤遣使来<lb/>
結和親乞伏熾磐既襲父乾歸偽位攻南羌之漒川師<lb/>
次沓中沮渠蒙遜率衆攻石泉以救之熾磐聞而引還<lb/>
<pb n="KR3k0013_WYG_230-18b"/>
遣將曇達與其将出連䖍率騎五千赴之蒙遜聞曇逹<lb/>
至引歸遣使聘于熾磐遂結和親<lb/>
北燕馮跋僣即帝位蠕蠕男斛律遣使求跋女偽樂浪<lb/>
公主獻馬三千匹跋命其羣下議之素弗等諌曰前代<lb/>
舊事皆以宗女妻六夷冝許以妃嬪之女樂浪公主不<lb/>
宜下降非類䟦曰女生從夫千里豈逺朕方崇信殊俗<lb/>
奈何欺之乃許焉遣其㳺撃秦都率騎二千送其女歸<lb/>
于蠕蠕<lb/>
<pb n="KR3k0013_WYG_230-19a"/>
西凉李暠因稱凉公時北凉沮渠蒙遜每年侵冦不止<lb/>
暠志在以德撫其境内但與通和立盟不之較也<lb/>
暠之初西也留女敬愛養於外祖尹文文既東遷暠從<lb/>
姑梁褒之母養之其後秃髮傉檀假道於北山鮮卑遣<lb/>
褒送敬愛于酒泉并通和好暠遣使報聘贈以方物<lb/>
北凉沮渠蒙遜僣稱河西王時姚興遣将姚碩徳攻吕<lb/>
隆于姑臧蒙遜遣從事中郎李典聘于興以通和好<lb/>
夏赫連勃勃僣稱天王大單于遣其御史丞烏雒孤盟<lb/>
<pb n="KR3k0013_WYG_230-19b"/>
於沮渠蒙遜曰自金晉數終禍纒九服趙魏為長蛇之<lb/>
墟秦隴為豺狼之穴二都神京鞠為茂草蠢爾羣生罔<lb/>
知凴賴上天悔禍運屬二家封疆宻邇道㑹義親冝<lb/>
敦和好𢎞康世難爰自終古有國有家非盟誓無以昭<lb/>
神祗之心非斷金無以定終始之好然晉楚之成吴蜀<lb/>
之約咸口血未乾而尋背之今我二家契殊曩日言未<lb/>
發而有篤愛之心音一交而懐傾葢之顧息風塵之警<lb/>
同克濟之誠戮力一心共濟六合若天下有事則雙振<lb/>
<pb n="KR3k0013_WYG_230-20a"/>
義旗區域既清則竝敦魯衛夷險相赴交易有無爰及<lb/>
子孫永崇斯好蒙遜遣其将沮渠漢平来盟<lb/>
　　　懐附<lb/>
金統失御<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>祚南播江淮以北氊韋雜俗金革恃力或<lb/>
跨有數郡豺狼肆志或雄視廣野政非以徳民無定居<lb/>
然而竊吊伐之名専威恵之柄用能引納轉徙懐集降<lb/>
附卑詞以待敵境優禮以求絶俗推誠於向背之類䘏<lb/>
隠於禽獲之輩靡愛爵賞務取綏懐設以激勸之方開<lb/>
<pb n="KR3k0013_WYG_230-20b"/>
以誘掖之道所謂行忠信於蠻貊假仁義為蘧廬者已<lb/>
前凉張軌為凉州刺史時王彌陷京都中州避難来者<lb/>
日月相繼分武威置武興郡以居之<lb/>
張駿為凉州牧西域諸國獻汗血馬火浣布犎牛孔雀<lb/>
巨象及諸珍異二百餘品又鄯善王元孟獻女號曰美<lb/>
人立賓遐觀以處之焉耆前部于寘王竝遣使貢其方<lb/>
物<lb/>
西凉武昭王暠遷居酒泉鄯善前部王遣貢其方物<lb/>
<pb n="KR3k0013_WYG_230-21a"/>
前趙劉元海僣即漢王位入都蒲子河東平陽屬縣壘<lb/>
壁盡降時汲桑起兵趙魏上郡四部鮮卑陸遂延氐尊<lb/>
大單于徴東莱王彌及石勒等竝相次降之元海悉署<lb/>
其官爵<lb/>
劉曜既僣位氐楊伯之斬姜冲兒以隴城降宋亭斬趙<lb/>
募以上邽降徙秦州大姓楊姜族二千餘戸于長安氐<lb/>
羗悉下竝送質任<lb/>
後趙石勒在襄國時曹嶷據有青州既叛劉聰南禀王<lb/>
<pb n="KR3k0013_WYG_230-21b"/>
命以建業懸逺勢援不接懼勒襲之故遣通和勒授嶷<lb/>
東州大将軍青州牧封琅琊公又既擒叚末杯乃赦而<lb/>
歸之命末杯為子署為使持節安北將軍北平公遣還<lb/>
遼西末杯感勒厚恩在途日南面而拜者三叚氏遂専<lb/>
心歸附自是王俊威勢漸衰石季龍得晉邵續遣使送<lb/>
續於勒勒使徐光讓之曰國家應符撥亂八表宅心遺<lb/>
晉怖威逺竄楊越而續蟻封海阿䟦扈王命以夷狄不<lb/>
足為君耶何無上之甚也國有常刑於分甘乎續對曰<lb/>
<pb n="KR3k0013_WYG_230-22a"/>
晉末饑亂奔控無所保合鄉宗庶全老幼屬大王龍飛<lb/>
之始委命納質精誠無感不蒙慈恕言歸遺晉仍荷寵<lb/>
授誓盡忠節實無二心且受彼厚榮而復二三其趣者<lb/>
恐亦不容于明朝矣周文生于東夷大禹出於西羌帝<lb/>
王之興葢惟天命所屬徳之所招當何常耶伏惟大王<lb/>
聖武自天道隆虞夏凡有含生孰不延首神化恥隔皇<lb/>
風而况囚乎使囚去真即偽不得早叩天門者大王負<lb/>
囚囚不負大王也釁鼔之刑囚之常分但恨天實為之<lb/>
<pb n="KR3k0013_WYG_230-22b"/>
謂之何哉勒曰其言愷至孤愧之多矣夫忠于其君者<lb/>
乃吾之所求也命張賓延之于館厚撫之尋以為從事<lb/>
中郎令自後諸尅敵擒俊皆送之不得輒害冀獲如續<lb/>
之流初季龍之攻續也朝廷有王敦之逼不遑救恤續<lb/>
既為勒所執身灌園鬻菜以供衣食勒屢遣察之歎曰<lb/>
此真髙人矣不知是安足貴乎嘉其清苦數賜榖帛毎<lb/>
臨朝嗟歎以勵羣臣<lb/>
前燕慕容廆初為鮮卑都督時東胡宇文鮮卑段部以<lb/>
<pb n="KR3k0013_WYG_230-23a"/>
廆威徳日廣懼有并吞之計因為冦掠往来不絶廆卑<lb/>
辭厚幣以撫之時二京傾覆幽冀淪陥廆刑政修明虚<lb/>
懐引納流亡士庶多襁負歸之廆乃立郡以統流人冀<lb/>
州人為冀陽郡豫州人為周成郡青州人為營丘郡并<lb/>
州人為唐國郡<lb/>
慕容雋車騎大将軍范陽公劉寧屯據蕕城降于苻氏<lb/>
至此率戸二千詣薊歸罪拜後將軍<lb/>
慕容暐将吕䕶奔于晉尋復叛歸於暐暐待之如初因<lb/>
<pb n="KR3k0013_WYG_230-23b"/>
遣傳顔與䕶率衆據河隂顔北襲勑勒大獲而還䕶攻<lb/>
雒陽中流矢而死<lb/>
前秦苻健時西虜乞沒軍邪遣子入侍健於是置来賓<lb/>
舘於平朔門以懐逺人<lb/>
苻堅時車師前部王彌寘鄯善王休宻䭾朝于堅堅賜<lb/>
以朝服引見西堂寘等觀其宫宇壮麗儀衛嚴肅甚懼<lb/>
因請年年貢獻堅以西域路遥不許令三年一貢九年一<lb/>
朝以為永制時王猛獲張天錫将燉煌隂據及甲士五<lb/>
<pb n="KR3k0013_WYG_230-24a"/>
千既東平六州西擒楊纂欲以徳懐逺且跨威河右至<lb/>
是悉送所獲還凉州天錫懼而遣使謝罪稱藩堅大恱<lb/>
即署天錫為使持節散騎常侍都督河右諸軍事驃騎<lb/>
大將軍開府儀同三司凉州刺史西域都䕶西平公吐<lb/>
谷渾碎奚以楊纂既降懼而遣使送馬五千匹金銀百<lb/>
斤堅拜奚安逺將軍漒川侯堅遣符雒等伐代王渉翼<lb/>
犍其子翼圭縳父請降堅以翼犍荒俗未参仁義令入<lb/>
大學習禮堅嘗之大學召渉翼犍問曰中國以學養性<lb/>
<pb n="KR3k0013_WYG_230-24b"/>
而人夀考漠北噉牛羊而人不夀何也翼犍不能荅又<lb/>
問鄉種人有堪将者可召為國家用對曰北人能捕六<lb/>
畜善馳走逐水草而已何堪為将又問好學否對曰若<lb/>
不好學陛下用教臣何為堅善其荅先是梁熈遣使西<lb/>
域稱揚堅之威徳并以繒綵賜諸國王於是朝獻者十有<lb/>
餘國大宛獻天馬千里駒皆汗血朱鬛五色鳳膺麟身<lb/>
及諸珍異五百餘種堅曰吾思漢文之返千里馬咨嗟<lb/>
美詠今所獻馬其悉返之庶克念前王髣髴古人矣乃<lb/>
<pb n="KR3k0013_WYG_230-25a"/>
命羣臣作止馬詩而遣之示無欲也其下以為盛德之<lb/>
事遂同漢文於是獻詩者四百餘人又張平以并州叛<lb/>
堅率衆討之以其建節将軍鄧羌為前鋒率騎五千據<lb/>
汾上堅至銅壁平盡衆拒戰為羌所敗獲其養子蚝送<lb/>
之平懼乃降于堅堅赦其罪署為右將軍蚝武賁中郎<lb/>
將加廣武将軍徙其所部三千餘戸于長安<lb/>
後秦姚萇與苻登相持登将金槌以新平降萇萇輕将<lb/>
數百騎入槌營羣下諌之萇曰槌既去苻登復欲圖我<lb/>
<pb n="KR3k0013_WYG_230-25b"/>
將安所歸且懐徳初附推疑委質吾復以不信待之何<lb/>
以御物乎羣氐果有異謀槌不從而止<lb/>
姚興時晉荆州司馬休之襄州魯宗之為宋武帝所敗<lb/>
引歸休之宗之等遂與譙王文思新蔡王道賜寕朔將<lb/>
軍梁州刺史馬敬輔國將軍竟陵太守魯軌寧朔將軍<lb/>
南陽太守魯範奔于興休之等至長安興謂之曰劉裕<lb/>
崇奉晉帝豈便有闕乎休之曰臣前下郡琅琊王徳文<lb/>
泣謂臣曰劉裕供御主上刻薄苛深以事勢推之社稷<lb/>
<pb n="KR3k0013_WYG_230-26a"/>
之憂方未可測興將以休之為荆州刺史任以東南之事<lb/>
休之固辭請與魯宗之等擾動襄陽淮漢乃以休之為<lb/>
鎮南将軍揚州刺史宗之等竝有拜授休之将行侍御<lb/>
史唐盛言於興曰符命所記司馬氏應復河雒休之既<lb/>
得濯鱗南翔恐非復池中之物可以崇禮不冝放之興<lb/>
曰司馬氏脫如所記留之適足為患遂遣之揚武安鄉<lb/>
侯康宦驅略白鹿原氐胡數百家奔上雒太守宋林距<lb/>
之商雒人黄金等起義兵以掎宦宦乃率衆歸罪興赦<lb/>
<pb n="KR3k0013_WYG_230-26b"/>
之復其爵位又乞伏乾歸遣使送所掠守宰謝罪請降<lb/>
興以赫連勃勃之難權宜許之假乾歸及其子熾磐官<lb/>
爵又晉河間王子國璠章武王子叔道来奔興謂之曰<lb/>
劉裕興復晉室卿䓁何故来也國璠等曰裕與不逞之<lb/>
徒削弱王室宗門能自修立者莫不害之是避之来實<lb/>
非誠欵所以避死耳興嘉之以國璠為建義将軍揚州<lb/>
刺史叔道為平南將軍交州刺史賜以甲第又蜀譙縱<lb/>
遣使稱藩請桓謙欲令順流東伐劉裕興以問謙謙請<lb/>
<pb n="KR3k0013_WYG_230-27a"/>
行遂許之興既僣號楊盛保仇池遣使請命拜使持節<lb/>
鎮南將軍仇池公鮮卑越質詰歸率戸二萬叛乞伏乾<lb/>
歸降于興處之于成紀拜使持節鎮西將軍平襄公時<lb/>
京兆韋華譙郡夏侯軌始平龎朓等率襄陽流人一萬<lb/>
叛晉奔于興興引見東堂謂華曰晉自南遷承平已久<lb/>
今政化風俗何如華曰晉主雖有南靣之尊無總御之<lb/>
實宰輔執政政出多門權去公家遂成習俗刑網峻急<lb/>
風俗奢宕自桓温謝安已後未見寛猛之中興大恱拜<lb/>
<pb n="KR3k0013_WYG_230-27b"/>
華中書令興遣散騎常侍席確詣凉州徴呂隆弟超入<lb/>
侍隆遣之呂隆懼秃髪傉檀之逼表請内徙興遣齊難<lb/>
及鎮西姚詰鎮逺乞伏乾歸鎮逺趙曜等歩騎四萬迎<lb/>
隆于河西難至姑臧以其司馬王尚行凉州刺史配兵<lb/>
三千鎮姑臧以将軍閻松為倉松太守郭將為畨禾太守<lb/>
分戍二城徙隆及其宗室僚屬于長安沮渠蒙遜遣弟<lb/>
如子貢其方物王尚綏撫遺黎𨗳以信義百姓懐其恵<lb/>
化翕然歸之北部鮮卑竝遣使貢欵又晉輔國將軍袁<lb/>
<pb n="KR3k0013_WYG_230-28a"/>
虔之寧朔將軍劉夀冠軍将軍髙長慶龍驤将軍郭恭<lb/>
等貳于桓𤣥懼而奔興興臨東堂引見謂䖍之等曰桓<lb/>
𤣥雖名晉臣其實晉賊其才度定何如父也能辦成大<lb/>
事否䖍之曰𤣥藉世資雄據荆楚屬晉朝失政遂偷竊<lb/>
宰衡安忍無親多忌好殺位不才授爵以愛加無公平<lb/>
之度不如其父逺矣今既握朝權必行篡奪既非命世<lb/>
之才正可為它人驅除耳此天以機便授之陛下願速<lb/>
加經畧廓清吴楚興大恱以䖍之為大司農餘皆有拜<lb/>
<pb n="KR3k0013_WYG_230-28b"/>
授䖍之固讓請疆場自効改授假節鉞寧南將軍廣州<lb/>
刺史興又遣大鴻臚梁裴以新平張搆為副拜秃髪傉<lb/>
檀車騎將軍廣武公沮渠蒙遜鎮西將軍沙州刺史西<lb/>
海侯李𤣥盛安西將軍髙昌侯興遣鎮逺趙曜率衆二<lb/>
萬西屯金城建節王松忩率騎助呂隆等守姑臧松忩<lb/>
至魏安為傉檀弟文真所圍衆潰執松忩送于傉檀傉<lb/>
檀大怒送松忩還長安歸罪文真深自陳謝<lb/>
姚泓為太子也其弟弼有奪嫡之謀泓恩撫如初未甞<lb/>
<pb n="KR3k0013_WYG_230-29a"/>
見于色姚紹每為弼羽翼泓亦推心宗事弗以為嫌及<lb/>
僣位任紹以兵權紹亦感而歸誠卒守其忠烈其明識<lb/>
寛裕皆此類也<lb/>
後凉吕光郭黁既叛推後將軍楊軌為盟主軌自稱大<lb/>
將軍凉州牧光遺軌書曰自羌胡不靖郭黁叛逆南蕃<lb/>
安否音問兩絶行人風傳云卿擁逼百姓為黁唇齒卿<lb/>
雅志忠貞有史魚之操鍳察成敗逺侔古人豈宜聴納<lb/>
姦邪以虧大美陵霜不彫者松柏也臨難不移者君子<lb/>
<pb n="KR3k0013_WYG_230-29b"/>
也何圖松柏彫於㣲霜雞鳴已於風雨郭黁巫卜小數<lb/>
時或誤中考之大理率多虚謬朕宰化寡方澤不逮逺<lb/>
致世事紛紜百城離叛戮力一心同濟巨海者望之於<lb/>
卿也今中倉積粟數千百萬東人戰士一當百餘入則<lb/>
言笑晏晏出則虎歩凉州吞黁咀業綽有餘暇但與卿<lb/>
形雖君臣心過父子欲全卿名節不使貽笑將来軌不<lb/>
答<lb/>
北燕馮跋時蠕蠕斛律為其弟大但所逐盡室奔跋乃<lb/>
<pb n="KR3k0013_WYG_230-30a"/>
舘之于遼東郡待之以客禮跋納其女為昭儀<lb/>
南燕慕容垂遣其征西大將軍太原王慕容楷衛軍慕<lb/>
容麟鎮南慕容紹征虜慕容宙等攻苻堅冀州牧苻定<lb/>
鎮東苻紹幽州牧苻謨鎮北苻亮楷與定等書喻以禍<lb/>
福定等悉降垂留其太子寳守中山率諸將南攻翟遼<lb/>
以楷為前鋒都督遼之部衆皆燕趙人也咸曰太原王<lb/>
之子吾之父母相率歸附遼懼遣使請降垂至黎陽遼<lb/>
肉袒謝罪垂厚撫之<lb/>
<pb n="KR3k0013_WYG_230-30b"/>
北凉沮渠蒙遜時禿髮傉檀来伐蒙遜敗之於若厚塢<lb/>
傉檀湟河太守文支據湟川䕶軍成宜侯率衆降之署<lb/>
文支鎮東大將軍廣武太守振武侯成宜侯為振威将軍<lb/>
湟川太守以殿中将軍王建為湟河太守蒙遜攻秃髪<lb/>
西郡太守楊統於日勒統降拜為右長史寵踰勛舊<lb/>
偽吴楊行宻唐乾寧四年梁祖平兖鄆朱瑾及沙陀将<lb/>
李承嗣史儼等皆奔淮南行宻待之優厚任為将瑾與<lb/>
承嗣皆位至方伯<lb/>
<pb n="KR3k0013_WYG_230-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_230-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷二百三十<lb/>
</p>
<p>
</p>
  </div>
</body>
</text>
</TEI>
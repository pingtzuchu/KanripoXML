<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百三十一</head>
    <p>
<pb n="KR3k0013_WYG_931-1a"/>
欽定四庫全書<lb/>
　册府元龜卷九百三十一　宋　王欽若等　撰<lb/>
　　總錄部<lb/>
　　　枉横　　短命<lb/>
禍福相倚事乃無必壓溺既至禮所不弔命奚可説天<lb/>
亦難忱烏識其時孰知其極故有避嵓牆而不立養内<lb/>
外而不失縲絏加其非罪衽席生其畏塗身處危邦心<lb/>
發狂瘵受厚誣而罔愬因彼怒而見遷讒嫉斯行疑阻<lb/>
<pb n="KR3k0013_WYG_931-1b"/>
成釁故非深慮之所及獨慎之能免若乃覊絆仁誼韁<lb/>
鎻名聲丁叔世之紛訛遭匪人之畏廹自餘連逮庸可<lb/>
辨明書所謂火炎昆岡玉石俱焚者也<lb/>
漢袁盎初為楚王相嘗上書有所言不用病免家居時<lb/>
梁孝王楫欲求為嗣盎進諫語塞<hi>塞謂不行</hi>王以此怨盎使<lb/>
人刺盎刺者至闗中問盎稱之皆不容口<hi>稱美其徳口不能容也</hi>
廼見盎曰臣受梁王金刺君君長者不忍刺君然後刺<lb/>
者十餘曹備之<hi>曹軰也</hi>盎心不樂家多恠廼之棓生所問<lb/>
<pb n="KR3k0013_WYG_931-2a"/>
占<hi>棓音杯秦時賢士善術者也</hi>還梁刺客後曹果遮殺盎安陵郭門<lb/>
外<lb/>
王崇封扶平侯為傅婢所毒薨<lb/>
張竦王莽時為丹陽太守封淑徳侯後免官以列侯歸<lb/>
長安王莽敗客於池陽<hi>左馮翼之縣也</hi>竦為賊兵所殺<hi>竦知有賊當去</hi>
<hi>㑹及支日不去為賊所殺桓譚以為通人之蔽也</hi>
陳遵為大司農䕶軍使匈奴還㑹更始敗遵留朔方為<lb/>
賊所殺<lb/>
<pb n="KR3k0013_WYG_931-2b"/>
後漢酈炎范陽人州郡徴命不就有文才解音律後風<lb/>
病慌忽性至孝遭母憂病甚發動妻始産驚死妻家訟<lb/>
之收繫獄炎病不能理對熹平六年遂死獄中時年二<lb/>
十八尚書盧植為之誄讃以昭其懿徳焉<lb/>
姚光為𤣥菟太守遼東屬國都尉龎奮承偽璽書殺之<lb/>
陳敬伯汝南人行必短歩坐必端膝呵叱狗馬終不言<lb/>
死目有所見不食其肉行路聞凶便解駕留止還觸歸<lb/>
忌則寄宿鄉亭年老寢滯不過舉孝亷後坐女壻士吏<lb/>
<pb n="KR3k0013_WYG_931-3a"/>
太守邵□怒而殺之時人罔忌禁者多談為證焉<lb/>
魏杜畿為尚書僕射居守許昌受詔作御樓船於陶河<lb/>
試船風沒明帝為之流涕<lb/>
鄭小同高貴鄉公時為侍中嘗詣司馬文生文生有密<lb/>
奏未之屏也如厠還問之曰卿見吾疏乎答曰我不見<lb/>
文生曰寧我負卿無卿負我遂酖之<lb/>
蜀衞繼拜奉車都尉為衆所敬鍾㑹之亂遇害於成都<lb/>
吳楊竺<hi>史不載官</hi>大帝時太子和自懼黜廢而魯王霸覬覦<lb/>
<pb n="KR3k0013_WYG_931-3b"/>
益甚帝見竺辟左右而論霸之才竺深述霸有文武英<lb/>
姿宜為嫡嗣於是帝乃許立焉有給使伏於牀下具聞<lb/>
之以告太子選曹郎陸𦙍當至武昌徃辭太子太子不<lb/>
見而微服至其車上與共密議欲令陸遜表諫既而遜<lb/>
有表極諫帝疑竺泄之竺辭不服帝使竺出尋其繇竺<lb/>
白頃惟陸𦙍西行必其所道又遣問遜何繇知之遜言<lb/>
陸𦙍所述召陸𦙍考問𦙍為太子隠曰楊竺向臣道之<lb/>
遂共為獄竺不勝痛毒服是所道初帝疑竺泄之及服<lb/>
<pb n="KR3k0013_WYG_931-4a"/>
以為果然乃斬竺<lb/>
孫壹為鎮武督夏口及孫綝遣朱異濳襲壹異至武昌<lb/>
壹知其攻率部曲奔魏魏以壹為車騎將軍以故主方<lb/>
貴人邢氏妻之邢美色妒忌下不堪命遂共殺壹及邢<lb/>
氏<lb/>
王藩為散騎常侍後主殺之徙其家屬于廣州二弟著<lb/>
延皆作佳器郭馬起事不為馬用見害<lb/>
晉陸機為平原内史成都王假機後將軍河北大都督<lb/>
<pb n="KR3k0013_WYG_931-4b"/>
與長沙王乂戰敗王頴用嬖人孟政之讒而殺機機死<lb/>
非其罪士卒痛之莫不流涕是日昏霧晝合大風折木<lb/>
平地尺雪議者以為陸氏之寃<hi>又云機弟雲為成都王頴大將軍右司馬機之</hi>
<hi>死也并收雲穎官屬江綂等上疏救之頴不納</hi>
武茂為侍中時尚書荀愷宣帝外孫世祖姑子自負貴<lb/>
戚要與茂交茂拒而不答繇是見怒元康元年楊駿被<lb/>
誅愷時為尚書僕射以茂駿之姨弟陷為駿黨遂枉見<lb/>
殺衆咸寃痛之<lb/>
<pb n="KR3k0013_WYG_931-5a"/>
衞恒太保瓘之子瓘為楚王瑋所殺恒聞變以何邵嫂<lb/>
之父也從牆孔中詣之以問消息邵知而不告恒還經<lb/>
厨下收人正食因而遇害<lb/>
何攀為兖州刺史加鷹揚將軍固讓不就太常成粲左<lb/>
將軍卞粹勸攀蒞職中詔又加切勵攀竟稱疾不起及<lb/>
趙王倫簒位遣使召攀更稱疾篤怒將誅之攀不得已<lb/>
扶疾赴召卒于雒陽<lb/>
解系為雍州刺史免官趙王倫孫秀以宿憾害之并殺<lb/>
<pb n="KR3k0013_WYG_931-5b"/>
戮其妻子及二弟結為御史中丞育為宏農太守與兄<lb/>
俱被害<lb/>
稽含為鎮威將軍襄城太守及范陽王彪為劉喬所破<lb/>
含奔鎮南將軍劉宏于襄陽宏待以上賓之禮含性通<lb/>
敏好薦逹才賢嘗欲崇趙武之諡加臧文之罪屬陳敏<lb/>
作亂江揚震蕩南越險逺而廣州刺史王毅病卒宏表<lb/>
含為平越中郎將廣州刺史假節未發㑹宏卒時或欲<lb/>
留含領荆州含性剛躁素與宏司馬郭勵有隙勵疑含<lb/>
<pb n="KR3k0013_WYG_931-6a"/>
將為己害夜掩殺之<lb/>
蔡充為成都王頴丞相東曹掾以朝政日弊遂絶不仕<lb/>
東嬴公騰為車騎將軍鎮河北以充為從事中郎知必<lb/>
不就以軍期致之充不得已至數十日騰為汲桑所攻<lb/>
城陷充見殺<lb/>
楊軻天水人劉曜僭號徴拜太常不起秦人西奔凉州<lb/>
軻弟子以牛負之為戍軍追擒并為所害<lb/>
張華二子偉字彦仲好學謙敬有父風歴位散騎常侍<lb/>
<pb n="KR3k0013_WYG_931-6b"/>
韙儒博曉天文為散騎侍郎與父同時遇害<lb/>
劉琨子羣琨為叚匹磾所害琨從事盧諶崔悦奉其子<lb/>
羣依叚末波成帝咸康二年詔徴羣等為末波兄弟愛<lb/>
其才託以道險不遣石季龍滅遼西羣及諶悦同沒胡<lb/>
中至冉閔敗後羣遇害<lb/>
王𤣥字眉子術之子也荀籓用為陳留太守屯尉氏𤣥<lb/>
素名家有豪氣荒弊之時人情不附将赴祖逖為盗所<lb/>
害焉<lb/>
<pb n="KR3k0013_WYG_931-7a"/>
車允為吏部尚書㑹稽世子元顯逼令自裁俄而卒朝<lb/>
廷傷之<lb/>
殷涓故揚州刺史浩之子亦有美名浩死咸安初大司<lb/>
馬桓溫廢太宰武陵王晞誣涓及庾倩與晞謀反害之<lb/>
夏侯愔為烏程令孫恩妖亂自海攻上虞殺縣令因襲<lb/>
㑹稽害内史王凝之有衆數萬於是㑹稽謝諴吳郡陸<lb/>
壊吳興丘尫義興許允之臨海周胄永嘉張永及東陽<lb/>
新安等凡八郡一時俱起殺長吏以應之旬日之中衆<lb/>
<pb n="KR3k0013_WYG_931-7b"/>
數十萬於是吳興太守謝邈永嘉太守謝逸嘉興公顧<lb/>
𦙍南康公謝明惠黄門郎謝冲張琨中書郎孔道太子<lb/>
洗馬孔福與愔等皆遇害<lb/>
謝冲為中書侍郎家在㑹稽謝病歸除黄門侍郎不就<lb/>
為孫恩所殺<lb/>
張茂為吳國内史沈充之反也茂與三子並遇害<lb/>
前燕悦綰為慕容暐僕射綰言於暐曰太宰政尚寛和<lb/>
百姓多有隠附傳曰惟有徳者可以寛臨衆其次莫如<lb/>
<pb n="KR3k0013_WYG_931-8a"/>
猛今諸軍營户三分共貫風教凌弊威綱不舉宜悉罷<lb/>
軍封以實天府之饒肅明法令以清四海暐納之綰旣<lb/>
定制朝野震驚出户二十餘萬慕容評大不平尋賊綰<lb/>
殺之<lb/>
宋徐湛之為尚書僕射元凶巫蠱事發文帝欲廢劭賜<lb/>
濬死與湛之屏人共言論或連日累夕每夜常使湛之<lb/>
自秉燭繞壁撿行慮有竊聽者劭入殺之且其夕帝與<lb/>
湛之屏人語至曉猶未滅燭湛之驚起趣北户未及開<lb/>
<pb n="KR3k0013_WYG_931-8b"/>
見害<lb/>
傅僧祐為山隂令甚有能名以徐湛之黨為元凶所害<lb/>
臧凝之為隨王誕後軍記室録事欲以為青州其事不<lb/>
果遷尚書左丞以徐湛之黨為元凶所殺<lb/>
王僧綽為侍中元凶劭巫蠱事泄帝先召僧綽具言及<lb/>
將廢立及劭弑逆僧綽為所害因此陷北第諸王侯以<lb/>
為與綽有異志并殺絶綽門客太學博士賈匪之奉朝<lb/>
請司馬文顯建平國常侍司馬仲秀等<lb/>
<pb n="KR3k0013_WYG_931-9a"/>
沈暢之為海陵王休茂北中郎諮議參軍為休茂所殺<lb/>
劉琨之為竟陵王誕主簿誕叛以為中兵參軍辭曰忠<lb/>
孝不得並琨之老父在将安之乎誕殺之後贈黄門侍<lb/>
郎詔謝莊為誄<lb/>
沈慶之廢帝時為侍中太尉帝凶暴日甚慶之猶盡言<lb/>
諫諍帝意稍不悦乃遣其從子攸之齎藥賜死慶之之<lb/>
死也不肯飲藥攸之以被揜殺之長女文叔密取藥藏<lb/>
錄或勸文叔逃避文叔見帝斷絶江夏王義恭支體慮<lb/>
<pb n="KR3k0013_WYG_931-9b"/>
奔亡之日帝怒容致義恭之變乃飲藥自殺子秘書郎<lb/>
昭明亦自縊死<lb/>
南齊劉渢為始安王遥光府佐遥光反誅渢遁走還家<lb/>
園為人所殺<lb/>
梁殷叡才辯知名齊世歴官司從事中郎叡妻父王奐<lb/>
為雍州刺史鎮北将軍乃以叡為奐鎮北長史河南太<lb/>
守奐誅叡並見害<lb/>
王筠簡文即位為太子詹事筠舊宅先為賊所焚乃寓<lb/>
<pb n="KR3k0013_WYG_931-10a"/>
居國子祭酒蕭子雲宅夜忽有盗攻之驚懼墜井卒家<lb/>
人十餘人同遇害<lb/>
韋臧字君理歴官尚書三公郎太子洗馬東宫領直侯<lb/>
景至帥兵屯西華門城陷奔江州牧舊部曲據豫章為<lb/>
其部下所害<lb/>
陳侯安都長子敦年十二為員外散騎侍郎墮馬卒追<lb/>
諡桂楊國愍世子<lb/>
後魏韋雋宣武末為都水使者領軍于忠矯擅威刑為<lb/>
<pb n="KR3k0013_WYG_931-10b"/>
忠所害臨終雋訴枉於尚書元欽知而不敢申理雋嘆<lb/>
曰吾一生為善未蒙善報嘗不為惡今為惡終悠悠蒼<lb/>
天抱直無訴時人咸怨傷焉<lb/>
張仲瑀征西将軍彛第二子也仲瑀上封事求銓别選<lb/>
格排抑武人不使豫在清品繇是衆口喧喧謗讟盈路<lb/>
立榜大卷尅期㑹集屠害其家彛殊無畏避之意父子<lb/>
安然神龜二年二月羽林虎賁將幾千人相率至尚書<lb/>
省詬罵求其長子尚書郎始均不獲以瓦石擊打公門<lb/>
<pb n="KR3k0013_WYG_931-11a"/>
上下畏懼莫敢討抑遂便持火虜掠道中薪蒿以杖石<lb/>
為兵噐直造其第曳彛堂下棰辱極意唱呼嗸嗸焚其<lb/>
屋宇始均仲瑀當時踰北垣而走始均回救其父拜伏<lb/>
羣小以請父命羽林等就加毆擊生投之於煙火之中<lb/>
及得尸骸不復可識惟以髻中小釵為驗仲瑀傷重走<lb/>
免彛僅有餘命沙門寺與其比鄰輿致於寺逺近聞見<lb/>
莫不惋駭彛臨終日命左右上啟曰臣自奉國及孫六<lb/>
世尸禄素餐負恩惟靦徒思竭智盡誠終然靡效臣第<lb/>
<pb n="KR3k0013_WYG_931-11b"/>
二息仲瑀所上之事益治實多既曰有益寧容黙爾通<lb/>
呈有日未簡聖聽豈圖衆忿乃至於此臣不能禍防未<lb/>
盟慮絶殃兆致令廣衆横囂攻焚臣宅息始均仲瑀等<lb/>
叩請流血乞代臣死始均即陷塗炭仲瑀經宿方蘇臣<lb/>
年已六十宿被榮遇垂暮之秋忽見此苦顧瞻災酷古<lb/>
今無比臣所傷至重殘氣假延望影湏時推漏就盡臣<lb/>
之命也知復何言若所上之書少為益國臣便是生以<lb/>
理全死與義合不負二帝於地下臣無餘恨矣一歸泉<lb/>
<pb n="KR3k0013_WYG_931-12a"/>
壤長離紫庭戀仰天顔誠痛無已不勝眷眷力喘奉辭<lb/>
伏願二聖加御珍饍覆露黔首夀保南嶽徳與日升臣<lb/>
夙被芻豢先後啣恩欲報之期昊天罔極亡魂有知不<lb/>
忘結草彛遂卒時年五十九官為收捕羽林凶强者八<lb/>
人斬之不能窮誅羣豎即為大赦以安衆心有識者知<lb/>
國紀之將墜矣䘮還所焚宅與始均東西分斂於小屋<lb/>
仲瑀遂以創重避居滎陽至五月創得漸瘳始奔父䘮<lb/>
詔賜布千疋靈太后以其累年大臣特垂矜惻數月猶<lb/>
<pb n="KR3k0013_WYG_931-12b"/>
追言泣下謂侍臣曰吾為張彛飲食不御乃至首髪微<lb/>
有虧落悲痛之若此<lb/>
蕭權大將軍寳寅次子權與少子凱射戯凱矢激中之<lb/>
而死<lb/>
郭祚為征西將軍雍州刺史未行領軍于忠矯制殺之<lb/>
祚名器既重時望亦深一朝非罪見害逺近莫不惋惜<lb/>
李惠為開府儀同三司青州刺史歴政有美績惠素為<lb/>
文明太后所忌誣惠将南叛誅之惠二弟初樂與惠諸<lb/>
<pb n="KR3k0013_WYG_931-13a"/>
子同戮後妻梁氏亦死青州盡沒其家財惠本無釁故<lb/>
天下寃惜焉<lb/>
宋李儒世景之子為太學博史曽至譙宋之間為文吊<lb/>
稽康甚有理致後夜寢室壞壓殞年二十五時人咸傷<lb/>
惜之<lb/>
崔模在宋生子仲智季柔及入北又娶金氏生子幼度<lb/>
模卒後幼度隨慕容白曜為将軍時季柔為崔道固長<lb/>
史帶濟南太守城将降先馳馬赴白曜軍幼度豫令左<lb/>
<pb n="KR3k0013_WYG_931-13b"/>
右覘迎之而差牙不相值為亂兵所害<lb/>
高昋字明珍為員外散騎侍郎與叔徽俱使西域還至<lb/>
河州遇賊攻圍城陷見殺<lb/>
陸延為太僕卿受使綏慰秀容為牧子所害<lb/>
高幼成為員外郎頗有文才性清狂為奴所害<lb/>
鄭仲明為奉朝請稍遷太尉属以公彊當世為從弟儼<lb/>
所昵除滎陽太守儼慮世難欲以東道託之孝莊建義<lb/>
初仲明弟季明遇害河隂儼後歸之欲與起兵尋為城<lb/>
<pb n="KR3k0013_WYG_931-14a"/>
民所殺<lb/>
鄭敬祖性麤疎起家著作佐郎鄭儼之敗也為鄉人所<lb/>
害<lb/>
游曇䕶孝文太和中為中散遷典寺令後慰勞仇池為<lb/>
賊所害贈肆州刺史<lb/>
裴詢孝明帝時為七兵尚書武奉初詔詢以本官兼侍<lb/>
中為闗右大使賞擢慕義之徒未及發㑹爾朱榮入雒<lb/>
於河隂遇害<lb/>
<pb n="KR3k0013_WYG_931-14b"/>
崔忻字伯悦為尚書左中兵部郎中以鄭儼之甥兼尚<lb/>
書左丞荘帝初遇害於河隂<lb/>
崔庠為潁川太守為城民王早蘭寶等所害<lb/>
崔勵為齊州大中正又襲父爵建義初遇害河隂時年<lb/>
四十八<lb/>
高長雲字彦鴻起家秘書郎大尉主簿稍遷輔國將軍<lb/>
中散大夫建義初於河隂遇害<lb/>
蕭彦歴位大尉長史武衞將軍齊州刺史散騎常侍中<lb/>
<pb n="KR3k0013_WYG_931-15a"/>
軍將軍金紫光禄大夫彦時來往蕭寶寅致敬稱名呼<lb/>
之為尊於河隂遇害<lb/>
王繇性方厚有名士之風為東萊太守罷郡後寓居潁<lb/>
川孝静天平初元洪威搆逆大軍攻討為亂兵所害<lb/>
李延實莊帝之舅也封濮陽郡公司徒出為使持節侍<lb/>
中太傅錄尚書事青州刺史爾朱兆入雒乗輿幽繫以<lb/>
延實外戚見害於州舘<lb/>
爾朱世承荘帝時位侍中領御史中尉元灝内逼詔世<lb/>
<pb n="KR3k0013_WYG_931-15b"/>
承守轘轅爾朱世隆棄虎牢不暇追告尋為元灝所擒<lb/>
臠殺之<lb/>
源繤字靈秀為通直散騎常侍凉州大中正轉大尉少<lb/>
卿莊帝建義初遇害<lb/>
陽弼長於吏事為本州别駕加輕車將軍属雒周陷城<lb/>
弼送率宗親南渡河居於青州值邢果起逆青州城民<lb/>
疑河北民為果内應遂害弼<lb/>
陽詮之字子衡少著才名辟司徒行參軍為門生所害<lb/>
<pb n="KR3k0013_WYG_931-16a"/>
時人悼惜之<lb/>
辛俊字叔義有文才東益州征虜府外兵叅軍主魏子<lb/>
建為山南行臺以為郎中有軍國機斷還京於滎陽為<lb/>
人所害<lb/>
宋叔集有學行征東裴衍之討葛榮也表為員外散騎<lb/>
侍郎引同戎役及衍敗與叔集同時遇害<lb/>
北齊張彫武武成時為假儀同三司待詔文林舘韓長<lb/>
鸞譛於帝而誅死其子徳冲為中書舍人隨例待詔其<lb/>
<pb n="KR3k0013_WYG_931-16b"/>
父之戮也徳冲在殿庭執事目見寃酷號哭殞絶於地<lb/>
久之乃蘇<lb/>
隋李瞿曇太師穆之孫筠從父弟也穆薨以嫡孫筠襲<lb/>
爵仁夀初筠叔父渾忿其恡嗇隂遣子善衡賊殺之求<lb/>
盗不獲高祖大怒盡禁其親族初筠與弟瞿曇有隙時<lb/>
渾有力遂證瞿曇殺之瞿曇竟坐斬而善衡獲免<lb/>
李徳饒性至孝大業中為金河長未之官值羣盗蜂起<lb/>
賊帥格謙孫宣雅等十餘頭聚衆於渤海時有勅許其<lb/>
<pb n="KR3k0013_WYG_931-17a"/>
歸首謙等懼不敢降以徳饒信行有聞遣使奏曰若使<lb/>
徳饒來者即相率歸首帝於是遣徳饒徃渤海慰諭<lb/>
諸賊行至冠氏㑹他盗攻陷縣城徳饒遂見害<lb/>
宇文協歴武賁郎將右翼衛將軍宇文化及之難遇害<lb/>
劉世徹倜儻不覊頗為時人所許大業末羣雄並起世<lb/>
徹所至之處輙為所忌多拘禁之後竟為兖州賊帥徐<lb/>
圓郎所殺<lb/>
唐王勃為虢州參軍除名父福畤左遷交趾令勃往省<lb/>
<pb n="KR3k0013_WYG_931-17b"/>
父渡南海墜水而卒<lb/>
閻稜為越州都督輔公祏之敗稜功居多頗有自矜之<lb/>
色及擒公祏誣稜與已通謀又杜伏威王雄延及稜家<lb/>
産在賊中者合從原放孝恭乃皆籍沒稜訴理之有忤<lb/>
於孝恭孝恭怒遂以謀反誅之<lb/>
郭士倫傭教於右羽林将軍令狐建恥其妻將棄之乃<lb/>
誣與士倫姦通召士倫立榜殺之因逐其妻而奏請案<lb/>
劾士倫母不勝其痛而亡及詔三司詰之李氏及奴婢<lb/>
<pb n="KR3k0013_WYG_931-18a"/>
欵證被誣頗明建乃自引㑹赦免坐徳宗哀士倫母子<lb/>
詔輙掌膳賜錢五百千充塟士倫母其父委京兆府厚<lb/>
加存䘏<lb/>
獨孤造為淄青節度廵官貞元十二年死於進奏院進<lb/>
奏官郭淑大將王濟縊殺之也揚言云造為本使李師<lb/>
古立廟破用絹六千五百疋錢三千貫都不與功畏懼<lb/>
自縊臺府都不案舉<lb/>
陸長源為宣武節度行軍司馬貞元十五年二月節度<lb/>
<pb n="KR3k0013_WYG_931-18b"/>
使董晉卒未十日汴州兵亂殺長源及判官孟叔度丘<lb/>
頴軍人仍臠食之斯湏骨肉糜碎分散<lb/>
胡溵嶺南節度使証之子証素與賈餗善及李訓事<lb/>
敗禁軍利溵匿餗乃破其家一日之内家財並盡軍人<lb/>
執激入左軍仇士良命斬之以狥時激弟湘為太原從<lb/>
事忽白晝見錄表人無首血流被地入于室湘惡之翌<lb/>
日激凶問至而湘獲免<lb/>
劉鄴為揚州大都督長史黄巢渡淮而南詔以浙西高<lb/>
<pb n="KR3k0013_WYG_931-19a"/>
駢代還尋除鳳翔尹鳳翔隴右節度使以疾辭拜左<lb/>
僕射巢賊犯長安鄴從駕不及與崔沅豆盧琢匿於金<lb/>
吾將軍張方之家旬日賊嚴切追捕三人夜竄為賊所<lb/>
得廹以偽命稱疾不應俱為賊所害<lb/>
梁韓建為陳許觀察使仍令中書不議除㬱太祖乾<lb/>
化二年六月朝廷新有内難人心動揺部將張厚因作<lb/>
亂害建於衙署時年五十八子從訓昭宗在華時授太<lb/>
子文學賜名文禮尋拜屯田員外郎國初為都官郎中<lb/>
<pb n="KR3k0013_WYG_931-19b"/>
賜紫年未弱冠時朝廷命從訓告國哀于陳許至許二<lb/>
日軍亂與建併命<lb/>
崔賞虞部郎中知制誥乾化二年中書奏得臨河縣鎮<lb/>
状申賞夜黑誤至當縣西壕為賊所害<lb/>
杜曉庶人友珪簒位為禮部尚書平章事集賢殿大學<lb/>
士依前判户部及袁象先之討友珪禁兵大縱曉中重<lb/>
創而死<lb/>
李班為侍講學士均王平内難是時内司職守亦各奔<lb/>
<pb n="KR3k0013_WYG_931-20a"/>
敗潜匿班與宗政院使李振皆北走將投軍落遇羣卒<lb/>
於禁外振中傷而班尤甚既卒聞者莫不為之嘆息<lb/>
後唐孫岳以秦王從榮開元帥府欲以岳為都押衙事<lb/>
未行馮賢舉為三司使時預内庭密謀馮失患從榮很<lb/>
戾岳曽極言其禍福之端康義誠聞之深不悦及從榮<lb/>
事敗義誠召岳同至河南府撿閲府藏時紛擾未定義<lb/>
誠密遣騎士彎弓射之岳走至通利坊騎士追及被害<lb/>
李存乂為鄜州節度使莊宗異母弟郭崇韜子壻也崇<lb/>
<pb n="KR3k0013_WYG_931-20b"/>
韜被殺故亦及於禍<lb/>
范延策幽州人少習兵書累居賓職同光時為叚凝掌<lb/>
書記大成初擢為安州副使節度使高行珪為政貪猥<lb/>
延策强制之既不能止嘗因入奏獻策條於闕下皆述<lb/>
藩侯之弊請勑從事當筵明諫諫之不從又令諸校列<lb/>
班庭諍行珪見勑銜之轉深及罷歸又慮遺言故因懷<lb/>
順兵叛奏延策為同謀父子俱戮<lb/>
譚善達為寧江軍節度判官節度使西方鄴為政貪<lb/>
<pb n="KR3k0013_WYG_931-21a"/>
虐善逹每箴其失鄴忿形於色令左右告善逹受人金<lb/>
下獄拷掠善逹亦剛詞多不遜遂殺於獄中無幾寝疾<lb/>
時見善逹入其户俄而卒於治所<lb/>
胡裝為給事中從幸雒陽時連年大水百官多窘装求<lb/>
為襄州副使同光四年雒陽變擾節度使劉訓以私忿<lb/>
族之誣奏云装欲謀亂人士寃之<lb/>
晉王緒為太常丞少帝時因使徳州廻與景延廣有隙<lb/>
則奏與楊光逺通謀遣吏縶於麾下鍛成其事判官盧<lb/>
<pb n="KR3k0013_WYG_931-21b"/>
億累勸解不從尋有詔棄市時甚寃之<lb/>
李建福為鳳州固鎮兵馬都監為遞馬鎮卒所殺初固<lb/>
鎮兵馬部署李實病朝廷遣建福監焉洎至實稍瘳建<lb/>
福遂廻實患驟加而卒朝廷因委建福為部署時建福<lb/>
在路遇殿直元繼韜以宣㫖約廻至撲馬谷遇害鋪卒<lb/>
建福曽笞辱之繇是衘恨為所司追捕尋亦自刎<lb/>
李象為郎中方城守監㩁久不降代㑹契丹犯闕為羣<lb/>
盗所害象有節操貧而能樂重交親嘗奔走其急難及<lb/>
<pb n="KR3k0013_WYG_931-22a"/>
非其死聞者無不惜之<lb/>
漢張貽肅為户部員外郎妻父王章與史肇揚邠等為<lb/>
李業圖害貽肅朝堂西廡之下為翰林使郭允明持刃<lb/>
殺之頸血逆注見者異之王章無子惟一女適貽肅羸<lb/>
疾踰年扶病就戮<lb/>
周崔周度為青州慕容彦超判官性懦緩而敢言事彦<lb/>
超拒命周度直言諫之彦超大忿及城中括率械繫笞<lb/>
掠比户銜寃前陜州行都司馬閻宏魯閑居在州懼其<lb/>
<pb n="KR3k0013_WYG_931-22b"/>
鞭撲盡以家財為餉彦超以宏魯所餉未盡又欲崔周<lb/>
度得罪乃令周度監抄其家周度謂宏魯曰公命之吉<lb/>
凶繫財之豐約願無所吝宏魯令家僮吕暉與周度搜<lb/>
索斸掘無孑遺矣彦超又令牙將鄭麟持刃訊之宏魯<lb/>
惶廹拜其妻妾曰願盡所有輸官家人告罄周度白彦<lb/>
超曰閻行軍泣拜妻孥恐輸財不盡此情可恕彦超不<lb/>
之信宏魯夫婦並繫於獄乳母趙氏於泥土中得金纒<lb/>
臂輸之望救宏魯彦超怒周度阿私令軍將趙質切責<lb/>
<pb n="KR3k0013_WYG_931-23a"/>
便令自行杖笞宏魯夫婦以至肉爛而死即斬周度於<lb/>
市<lb/>
　　　短命<lb/>
孔子曰苗而不秀者有矣夫秀而不實者有矣夫盖難<lb/>
其才殆庶幾奄及短命時方丁壯不克永年揭修短之<lb/>
有期而賢愚之無間世莫仰其惠人弗知其然斯為不<lb/>
幸歴代所傷者矣<lb/>
顔回年二十九髪盡白蚤死孔子曰不幸短命死矣<lb/>
<pb n="KR3k0013_WYG_931-23b"/>
漢賈誼拜梁懷王太傅文帝少子愛而好書故令誼傅<lb/>
之梁王墜馬死誼自傷為傅無狀<hi>無善状</hi>嘗哭泣後嵗餘<lb/>
亦死賈生之死年三十三矣<lb/>
童烏揚雄子也九嵗而與𤣥文雄曰育而不苗者吾家<lb/>
之童烏乎<hi>仲尼悼顔淵苗而不秀子雲傷童烏育而不苗也</hi>
後漢馬客卿援之子也㓜而岐嶷年六嵗能應接諸公<lb/>
専對賓客嘗有死罪亡命者來過客卿迎匿不令人知<lb/>
外若訥而内沉敏援甚竒之以為將相器故以客卿字<lb/>
<pb n="KR3k0013_WYG_931-24a"/>
馬援卒後客卿夭歿<lb/>
魏杜理字務仲畿子也少而機察精要畿竒之故名之<lb/>
曰理年二十一而卒<lb/>
王弼字輔嗣為尚書郎正始十年曹爽廢以公事免其<lb/>
秋遇癘疾亡時年二十四無子絶嗣弼之死也晉景王<lb/>
聞之嗟嘆者累日其為高識所惜如此官拜尚書郎<lb/>
蜀楊慮字威方儀之兄少有徳行為江南冠冕州郡禮<lb/>
召諸公辟請皆不能屈年十七夭鄉人宗貴號曰徳行<lb/>
<pb n="KR3k0013_WYG_931-24b"/>
楊君<lb/>
袁寓精辯有機理好道家之言少被病未官而卒<lb/>
晉王萬戎之子有美名少而大肥戎令食糠而肥愈甚<lb/>
年十九卒<lb/>
衛玠懷帝末至建業京師人士聞其姿容觀者如堵玠<lb/>
勞疾遂甚永嘉六年卒時年二十七時人謂玠被看殺<lb/>
官至太子洗馬<lb/>
王褘之字文劭坦之弟也少知名尚尋陽公主歴中書<lb/>
<pb n="KR3k0013_WYG_931-25a"/>
侍郎年未三十而卒贈散騎常侍<lb/>
王濬為司徒左長史疾篤於燈下轉麈尾視之歎曰如<lb/>
此人曽不得四十也年三十九卒<lb/>
王修為琅琊王文學轉中軍司馬未拜而卒年三十四<lb/>
臨終歎曰無愧古人年與之齊矣<lb/>
謝韶莊之曽祖也為車騎司馬莊與江夏王義恭牋曰<lb/>
家世無年曽祖三十三亡<lb/>
宋殷淳少好學有美名為黄門侍郎文帝元嘉十一<lb/>
<pb n="KR3k0013_WYG_931-25b"/>
年卒時年三十二朝廷痛惜之<lb/>
謝恵連為彭城王義康法曹行參軍靈運見其新文每<lb/>
曰張華重生不能易也年三十七卒<lb/>
南齊陸厥遷後軍參軍卒年二十八<lb/>
王寂僧䖍之子為秘書郎卒年二十一<lb/>
杜栖京産子有學業能清言為豫章王亞曹書佐何㸃<lb/>
見之嘗歎曰卿風韻如此雖獲嘉譽不永年矣卒時年<lb/>
二十六當世咸嗟惜焉<lb/>
<pb n="KR3k0013_WYG_931-26a"/>
梁王訓為侍郎以疾終于位時年二十六贈本官諡曰<lb/>
温<lb/>
何子朗字世明早有才思歴官員外散騎侍郎為國山<lb/>
令卒時年二十四<lb/>
陳周寳安定文育之子世祖深器重之寄以心膂平王<lb/>
琳頗有功為南徐州刺史進號仁威將軍天康元年卒<lb/>
時年二十九贈侍中右衞將軍謚曰成子䂮嗣亦為偏<lb/>
將征歐陽紀平定淮南竝有功封江安縣伯邑百户歴<lb/>
<pb n="KR3k0013_WYG_931-26b"/>
晉陵定逺二郡太守大建九年卒時年二十四贈電威<lb/>
將軍<lb/>
徐份陵之子為太子洗馬少有父風性孝悌宣帝大建<lb/>
二年卒時年二十一<lb/>
後魏叔孫俊為衛將軍明元以俊前後功重軍國大計<lb/>
一以委之泰常元年卒時年二十八明元甚痛悼之親<lb/>
臨哀慟朝野無不追惜贈侍中司空安成王諡孝元<lb/>
李山儒少而清立學渉羣書山儒弟天盖並蚤卒<lb/>
<pb n="KR3k0013_WYG_931-27a"/>
崔含字貴和少有時譽為太尉諮議參軍本州大中正<lb/>
出為常山太守卒時年十七<lb/>
李元茂以寛雅著稱為振武將軍卒子秀之字鳳起為<lb/>
尚書都官郎秀之弟子雲字鳳昇司空參軍轉員外參<lb/>
軍本州治中子雲弟子羽字鳳降征南法曹子羽弟子<lb/>
岳字鳳跱員外郎大司馬祭酒秀之等蚤孤事母孝謹<lb/>
兄弟並容貎魁偉風度審正而皆蚤卒<lb/>
李邕字修穆幼而雋爽有逸才為著作佐郎高陽王雍<lb/>
<pb n="KR3k0013_WYG_931-27b"/>
友凡所交遊皆倍年雋秀才藻之美為時所稱年二十<lb/>
五卒贈鎮逺将軍雒州刺史諡曰文<lb/>
路法常幼而修立為郡功曹早卒儀同李神雋與之有<lb/>
舊每云諸路前軰中有路法常足為名士謂必逺至而<lb/>
竟無年天下事誠難知也<lb/>
高慎之字道密謙之弟也好學有諸兄風年二十三卒<lb/>
無子以兄謙之第二子緒繼焉<lb/>
裴敬憲為太學博士少有志行學博才清性和雅工草<lb/>
<pb n="KR3k0013_WYG_931-28a"/>
𨽻解音律五言之作獨擅於時少有氣病年三十三卒<lb/>
人物甚悼之<lb/>
李謚博通諸經高尚不仕宣武延昌四年卒年三十二<lb/>
遐邇悼惜之<lb/>
高崇為雒陽令吏民畏其威風朝廷方有遷授㑹病<lb/>
卒年三十七贈漁陽太守<lb/>
後周李基尤為季父穆所鍾愛以兄植獲罪被收穆為<lb/>
請得免除江州刺史卒年三十一穆每哭輙悲慟謂其<lb/>
<pb n="KR3k0013_WYG_931-28b"/>
所親曰好兒捨我去門户豈是欲興<lb/>
唐薛收字伯褒蒲州人為天策府記室參軍兼文學<lb/>
舘學士高祖武徳七年收寝病太宗輿疾詣府親以衣<lb/>
袂撫收論敘平生澘然流涕尋卒年三十三<lb/>
周劉衮彭城人神爽氣俊富有文藻繇進士第任左拾<lb/>
遺與扈載齊名年二十八而卒<lb/>
扈載為翰林學士年三十六卒載始自解褐至終纔<lb/>
四年而與劉衮皆有才無命時論惜之<lb/>
<pb n="KR3k0013_WYG_931-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_931-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百三十一<lb/>
</p>
<p>
</p>
  </div>
</body>
</text>
</TEI>
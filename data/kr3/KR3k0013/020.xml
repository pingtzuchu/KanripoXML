<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二十</head>
    <p>
<pb n="KR3k0013_WYG_020-1a"/>
欽定四庫全書<lb/>
　册府元龜卷二十　　　宋　王欽若等　撰<lb/>
　　帝王部<lb/>
　　　功業<lb/>
唐𤣥宗初封臨淄王出為潞州别駕中宗景龍四年来<lb/>
朝六月温王即位改為唐隆元年韋后臨朝稱制韋温<lb/>
宗楚客武延秀紀處訥趙履温韋播髙嵩韋擢韋挺葉<lb/>
静能韋渉韋建楊均王哲等濳謀作亂将害相王及少<lb/>
<pb n="KR3k0013_WYG_020-1b"/>
帝持韋氏妖䜟以革命為意扇惑姦邪欲令勸進臺閣<lb/>
要司門闕中禁及左右屯兵皆布韋氏子弟帝謂所親<lb/>
曰諸吕之難復起今日宗社之危實若綴旒不早圗之<lb/>
必貽後悔因遇前同州朝邑縣尉劉幽求與語甚相得<lb/>
㑹兵部侍郎崔日用又寳昌寺僧普潤宻詣藩邸廣申<lb/>
籌略其意遂决時京師有王崇曄者為尚衣奉御倜儻<lb/>
任俠輕財縱酒長安少年皆從之㳺帝乃来求與相見<lb/>
遂遇利仁府折衝麻嗣宗押萬騎果毅葛福順總監鍾<lb/>
<pb n="KR3k0013_WYG_020-2a"/>
紹京言及家國深相欵結時帝侍相王在藩邸韋温宗<lb/>
楚客附㑹安樂公主將圗剪覆設兵濳備内外阻絶幽<lb/>
求與嗣宗崇曄廣布腹心畫䇿於外令東明觀道士馮<lb/>
處澄㣲服詣藩邸通意是月庚子帝遂因處澄㣲行以<lb/>
出與幽求等皆㑹於鍾紹京私第紹京臨事而變欲閉<lb/>
闗不出其妻許氏謂紹京曰事縁國家應有神理况同<lb/>
謀素定縱不行豈免禍乎宜備臣禮從王之命紹京乃<lb/>
出再拜趨謁帝執紹京手而坐遂與幽求紹京麻嗣宗<lb/>
<pb n="KR3k0013_WYG_020-2b"/>
太平公主第二子薛崇暕尚衣奉御王崇曄太平公主<lb/>
府典籖王師䖍押萬騎果毅葛福順李仙鳬道士馮處<lb/>
澄僧普潤前商州司馬崔諤之山人劉承祖等建䇿誅<lb/>
之或曰先啓相王帝曰拯社稷之危赴君父之急若事<lb/>
成福歸於宗社不成身死於忠孝安可先請憂怖大人<lb/>
乎遂以其日申時率幽求等先至苑中詣總監鍾紹京<lb/>
廨宇紹京率丁匠二百餘人以從候夜出苑南門時羽<lb/>
林将士等皆次於𤣥武門外乃遣葛福順李仙鳬領萬<lb/>
<pb n="KR3k0013_WYG_020-3a"/>
騎先攻𤣥武門福順㧞劍前驅直入羽林營内斬將軍<lb/>
韋濬韋播及髙嵩梟其首以狥羽林軍士相率来應無<lb/>
有拒者時軒轅星落於紫㣲中王師䖍及僧普潤皆素<lb/>
曉𤣥象遂啓帝曰大王今日應天順人誅鋤兇慝上象<lb/>
如此亦何憂也遂令福順領左萬騎攻𤣥徳門仙鳬領<lb/>
右萬騎攻白獸門皆殺其守将斬闗而入初帝號令諸<lb/>
将曰如斬闗得入並會於凌煙閣前即大喊寡人勒兵<lb/>
於𤣥武門候喊聲當入其夜三更福順仙鳬等俱會於<lb/>
<pb n="KR3k0013_WYG_020-3b"/>
凌煙閣前果大喊帝於是率總監兵及羽林兵等齊進<lb/>
於兩儀殿前時梓宫在太極殿殿前有諸衞飛騎萬騎<lb/>
宿衞聞喊聲皆被甲應之皇后韋氏惶惑走入飛騎營<lb/>
中有一飛騎知帝舉兵遂斬首以送時昭容上官氏聞<lb/>
帝至執蠟燭與宫人等来迎安樂公主時於宫中方照<lb/>
鏡畫眉為亂兵斬首以獻於是分兵討捕宫中素與韋<lb/>
氏連結及用事親信者并諸韋在宫中諸門守衛者悉<lb/>
斬之比曉内外皆定乃馳謁相王謝不先啓請罪相王<lb/>
<pb n="KR3k0013_WYG_020-4a"/>
撫帝泣曰宗社禍難繇汝安之汝不行吾必及禍大功<lb/>
既集深契吾心焉用謝也辛丑温王乃下制曰天未悔<lb/>
禍王室多難大行皇帝升遐之際事起倉卒朕以冲𦕈<lb/>
嗣守丕圖衘恤問故遂窮兇黨逆賊馬秦客等濳通宫<lb/>
禁敢行鴆毒而宗楚客紀處訥武延秀趙履温韋播髙<lb/>
嵩韋挺葉静能韋建楊均王哲等遂扇太后干朕家事<lb/>
凡有處分政繇韋氏楚客又妄説妖言務欲勸進連結<lb/>
中外将危宗社又頃者王慶之李<graphic n="KR1957" url="https://raw.githubusercontent.com/kanripo/KR-Gaiji/master/images/KR1957.png" mimeType="image/png"/>張嘉福前麟逰縣<lb/>
<pb n="KR3k0013_WYG_020-4b"/>
令杜無二越州長史宋之問潛行表状請立武承嗣為<lb/>
皇太子則天皇后斬慶之一人之問以附託三思獲免<lb/>
今之問李<graphic n="KR1957" url="https://raw.githubusercontent.com/kanripo/KR-Gaiji/master/images/KR1957.png" mimeType="image/png"/>又託楚客晉卿與將作少將李守質日夜<lb/>
潛圖令延秀起事朕之㣲眇危若綴旒安國相王鎮國<lb/>
太平公主朕之親叔親姑同憂共戚楚客韋温等又附<lb/>
㑹安樂公主妄欲剪除相王第三子臨淄郡王隆基家<lb/>
國情深君親義切乃與太平公主第二子薛崇暕及總<lb/>
監鍾紹京前同州朝邑縣尉劉幽求利仁府折衝麻嗣<lb/>
<pb n="KR3k0013_WYG_020-5a"/>
宗太平公主府典籖王師䖍尚衣奉御王崇曄東明觀<lb/>
道士馮處澄寳昌寺僧普潤前商州司馬崔諤之山人<lb/>
劉承祖等僉扶人望考以時宜叶契建謀重安李氏兵<lb/>
戈不動氛祲廓清瞬息之間還自屠滅朕以山陵未畢<lb/>
變故相仍情緒荒迷益深摧憤士庶等代承景化累荷<lb/>
國恩今得宗社乂安人祗交泰當同兹感悦各効忠貞<lb/>
如更朋黨比周輙生異議朕當加嚴憲必所不容即宜<lb/>
宣示令知朕意遂拜帝為殿中監進封平王兼知内外<lb/>
<pb n="KR3k0013_WYG_020-5b"/>
閑廏檢校隴右郡牧大使仍押左右廂萬騎賜物一千<lb/>
段是月温王遜位於叔父相王是為睿宗以帝為太子<lb/>
先天元年八月遂即位<lb/>
肅宗初為皇太子天寳十五載六月安禄山陥潼闗𤣥<lb/>
宗幸蜀發馬嵬於是百姓緇黄耆耉號泣於路奉御馬<lb/>
而言曰逆胡亂常凌逼城闕遂令鑾輿遷幸臣祖父生<lb/>
於中華請率子弟從皇太子為國討賊東收長安遂留<lb/>
帝在後撫慰百姓遣夀王瑁及髙力士送内人衣物等<lb/>
<pb n="KR3k0013_WYG_020-6a"/>
帝初不忍辭上皇涕泣不住帝第三子建寧王及飛龍<lb/>
騎李輔國攏帝馬請帝住乃勸帝曰逆寇入城天下潰<lb/>
亂若殿下從主上赴巴蜀而賊等追蹤燒絶棧路則二<lb/>
京宗廟拱手而付狂賊欲招天下義勇之士而收復長<lb/>
安豈可得乎不有居者誰守社稷望殿下絶兒女之愛<lb/>
成天下之大計帝遂留令廣平王馳以奏𤣥宗遂依衆<lb/>
請兼言傳位帝讓而不受賊帥追至渭便橋以斷渭水<lb/>
初漲又無舟楫帝於水濵號令百姓願從者三千餘人<lb/>
<pb n="KR3k0013_WYG_020-6b"/>
因而渉度南遇潼闗散卒誤以為賊與之戰士多傷敗<lb/>
乃收其餘復濟渭而北帝過渭之後左右唯廣平王及<lb/>
六軍將士二千人自奉天北上夕次永夀縣老㓜悲喜<lb/>
遮道獻牛酒至新平郡通夜奔馳三百餘里從者器械<lb/>
亡失過半所存之衆不過一旅遂止於郡是月帝至平<lb/>
凉郡遂大閲監牧得馬數千萬牛羊十萬餘頭又召募<lb/>
得五百餘人數日間未知所適朔方留後度支副使社<lb/>
鴻漸奉牒具陳兵馬招集之勢并録軍資器械倉儲庫<lb/>
<pb n="KR3k0013_WYG_020-7a"/>
物之數令判官李拯至平凉謁見帝帝大悦又㑹河西<lb/>
行軍司馬新授御史大夫裴冕詔赴朝廷自河西亦具<lb/>
陳事勢勸帝之朔方帝然之七月辛酉至靈武於是裴<lb/>
冕杜鴻漸等勸進者五甲子帝即皇帝位於靈州郡城<lb/>
南樓改元至徳元年以廣平王為天下兵馬元帥二年<lb/>
九月廣平王收西京十月帝遷長安代宗初封廣平王<lb/>
天寳末𤣥宗幸蜀帝侍肅宗北廵時賊陷京城所在多<lb/>
虞帝蒙犯荆榛晝夜不離肅宗左右及𤣥宗遜位稱太<lb/>
<pb n="KR3k0013_WYG_020-7b"/>
上皇肅宗即皇帝位遂以帝為天下兵馬元帥帝以國<lb/>
歩未康不敢更辭乃建幕府以吏部侍郎蘓震諌議大<lb/>
夫暢璀<hi>七罪反</hi>等為副使判官諸道莭度郭子儀李光弼<lb/>
王思禮等咸受節制時朝廷草創兵無一旅肅宗布恩<lb/>
信收集師徒自靈州建大號移幸涇寧及岐數月間兵<lb/>
號十萬至徳二年九月丁亥帝受命東討綂朔方安西<lb/>
廻紇南蠻大食之衆二十萬皷行而前将行百寮拜送<lb/>
於朝堂帝答拜既出當闕不乗馬歩出木馬門而後登<lb/>
<pb n="KR3k0013_WYG_020-8a"/>
車觀者美之帝既撫軍志清冦難見廻紇王子葉䕶約<lb/>
為兄弟遇之甚厚葉䕶大喜壬寅大會於京城之西南<lb/>
香積寺之北連亘三十里營伍嚴整啣枚無聲以安西<lb/>
北庭行營節度使李嗣業為前軍朔方河西隴右行營<lb/>
莭度使郭子儀為中軍闗内行營節度使王思禮為後<lb/>
軍戈鋋<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷震山耀野賊將安守忠李歸仁悉以前軍<lb/>
来逼我師殆亂前軍節度使李嗣業謂子儀曰今日之<lb/>
事若不以身啖寇讎决戰取勝三軍之士無孑遺矣言<lb/>
<pb n="KR3k0013_WYG_020-8b"/>
訖乃仗長刀立陣前觧衣袒而大呼手殺數十人陣容<lb/>
方整繇是前軍之士皆執長刀如墻而進所向摧靡先<lb/>
是賊伏一軍於營東候動則發偵者知之以告帝親率<lb/>
廻紇鋭卒剪其伏軍遂躡大營背與嗣業合勢表裏夾<lb/>
攻自辰及酉斬首六萬餘級賊軍大潰填溝澗而死者<lb/>
十七八長安城中賊黨震慄喧囂之聲終夜不止賊黨<lb/>
張通儒為賊居守聞忠等大敗遂與麾下并賊偽官萬<lb/>
餘人宵遁西京平遲明帝乃整軍容入城城内百姓僧<lb/>
<pb n="KR3k0013_WYG_020-9a"/>
道老㓜遮道歡呼咸曰不圖今日復見國家舊儀帝所<lb/>
至宣恩慰撫城内纎毫無犯乃命後軍王思禮屯兵於<lb/>
苑以清宫禁親率大軍而東時逆賊安慶緒盡出精鋭<lb/>
十餘萬使其黨嚴荘張通儒合軍保陜州帝與副元帥<lb/>
郭子儀大將李嗣業王思禮等率廻紇南蠻大食等㑹<lb/>
戰於陜西賊軍大敗生擒斬馘十餘萬通儒等遁走慶<lb/>
緒聞之竊與其黨自苑北門夜遁奔於河朔東京平帝<lb/>
入東京陳兵於天津橋宣恩勞徕士庶歡躍聲震四逺<lb/>
<pb n="KR3k0013_WYG_020-9b"/>
河南河東諸州為賊所陷者皆歸順十月肅宗還京師<lb/>
發使奉迎𤣥宗至自蜀郡居興慶宫百司文物三宫容<lb/>
衞悉復舊儀皆帝之功也<lb/>
徳宗初封奉節郡王代宗寳應元年五月以胡寇史朝<lb/>
義尚據東都議出師東征帝為天下兵馬元帥十月領<lb/>
河南朔方諸節度廻紇兵馬赴陜僕固懐恩與廻紇左<lb/>
殺為先鋒魚朝恩郭英乂為後殿自澠池入李抱玉自<lb/>
河陽入副元帥李光弼自陳留入帝留陜州與朝義戰<lb/>
<pb n="KR3k0013_WYG_020-10a"/>
於邙山之下逆賊敗績走渡河斬首萬六千生擒四千<lb/>
六百降三萬二千人器械不可勝數朝義走投汴州偽<lb/>
將張獻誠拒之乃渡河北投幽州二年正月賊為范陽<lb/>
節度使李懐仙於莫州生擒之送欵来降梟首至闕下<lb/>
代宗以帝大勲特拜尚書令元帥如故郭子儀李光弼<lb/>
等二十四人並賜鐡券圖形凌煙閣<lb/>
憲宗元和中諸軍進討淄青李師道擒之斬其首送於<lb/>
魏博軍國家自天寳末安禄山首亂兩河至寳應元年<lb/>
<pb n="KR3k0013_WYG_020-10b"/>
王師平史朝義其將薛嵩李懐仙田承嗣李寳臣等先<lb/>
受偽命分領州郡凡數十時朝廷厭兵遂各因其舊任<lb/>
真授焉及侯希逸為軍人逐出正已又據有齊魯之地<lb/>
既而逓相膠固聮結姻好職貢不入法令不加率以為<lb/>
常仍皆置其子為副大使身死繼立則以三軍之請聞<lb/>
亦有為其大将所殺而自立者自艱難以後迄於貞元<lb/>
朝廷多務優容每聞其擅襲因即而授之以故六十餘<lb/>
年兩河號為反側之俗元和初始則誅楊惠琳劉闢李<lb/>
<pb n="KR3k0013_WYG_020-11a"/>
錡三年来于頔五年擒盧從史張茂昭獻所管易定二<lb/>
州舉族歸闕七年田𢎞正定魏博相衛澶貝六州十二<lb/>
年斬吳元濟平蔡申光三州是年斬李師道平鄆曹濮<lb/>
淄青齊登莱兖海沂宻凡十二州程權歸朝得滄景王<lb/>
承宗求削地納徳棣𢎞鎮汴宋亳潁四州二十餘縣是<lb/>
歳入朝乞留京師以贖前過於是河南河北合三十一<lb/>
州復為王土焉<lb/>
宣宗大中三年正月丙辰涇原節度使康季榮奏吐蕃<lb/>
<pb n="KR3k0013_WYG_020-11b"/>
宰相論恐熱以秦原安樂三州及石門等七闗之兵民<lb/>
歸國六月康季榮又奏收復原州城及石門驛藏木峽<lb/>
制勝六磐石峽等六闗邠寧張君緒奏今月十三日收<lb/>
復蕭闗敕於蕭闗置武州改安樂州為威州七月三州<lb/>
七闗軍人百姓皆河隴遺黎數千人見於闕下帝御延<lb/>
喜門撫慰令其觧辮賜之冠帶於時康衢觀者傾都咸<lb/>
稱萬歳共賜絹一十五萬疋八月鳯翔節度使李玭奏<lb/>
復秦州八月制曰昔皇王之有國也何嘗不文以守成<lb/>
<pb n="KR3k0013_WYG_020-12a"/>
武以集事叅諸二柄歸乎大寧朕猥荷丕圖思𢎞景業<lb/>
憂勤戒惕四載於茲每念河湟土疆綿亘遐濶天寳末<lb/>
犬戎乘我多難無力禦姦遂縱腥膻不逺京邑事更十<lb/>
葉時近百年進士試能每不竭其長䇿朝廷下議皆亦<lb/>
聴其署詞盡以不生邉事為永圗且守舊地為明理荏<lb/>
苒於是收復無繇今者天地儲祥祖宗垂佑左袵輸欵<lb/>
邉壘連降刷耻建功所謀必尅實賴樞衡妙筭将帥雄<lb/>
威副𤣥宗不争之文絶漢武逺征之悔甌脱頓空於内<lb/>
<pb n="KR3k0013_WYG_020-12b"/>
地斥堠全據於新封莫大之休指期而就嗚呼七闗要<lb/>
害三州膏腴候舘之殘址可尋唐人之遺風盡在追懐<lb/>
徃事良使興嗟夫取不在廣貴保其金湯得必有時詎<lb/>
計於遲速今則便務脩築不進干戈必使足食足兵有<lb/>
備無患載洽亭育之道永致生靈之安可改蕭闗為武<lb/>
州安樂州為威州仍令殖三州七闗之地以廣塩鹵之<lb/>
利贍濟邉人三鎮将士共賜帛一十五萬匹委度支别<lb/>
據等第指揮五年七月土蕃沙州刺史張義潮遣兄義<lb/>
<pb n="KR3k0013_WYG_020-13a"/>
潭以𤓰沙伊蕭等十一州戸口来獻自河隴陷蕃百餘<lb/>
年至是悉復隴右故地十二月沙州置歸義軍以張義<lb/>
潮為𤓰沙伊等州節度使<lb/>
後唐荘宗同光元年四月即位於魏州閏月平梁鄆州<lb/>
梁末帝聞鄆陷大恐七月丁未帝御軍㳂河而南戊午<lb/>
遣騎将李紹貽直抵梁壘梁軍益恐八月還鄴十月壬<lb/>
申帝御大軍自楊劉濟河甲戌攻中都擒梁将王彦章<lb/>
等将吏二百餘人斬馘二萬奪馬千匹丁丑次曹州郡<lb/>
<pb n="KR3k0013_WYG_020-13b"/>
将出降己夘遲明前軍至汴城明宗令左右捉生攻封<lb/>
丘門梁開封尹王瓉請以城降俄而帝與大将繼至瓉<lb/>
迎帝自梁門入梁末帝巳為其将皇甫鏻所弑函首以<lb/>
獻二年九月大舉伐蜀以衞王繼岌為西川四面行營<lb/>
都統以樞宻使郭崇韜為招討使十月丙辰蜀主王衍<lb/>
降自興師出洛至定蜀城計七十五日走丸之勢前代<lb/>
所無檢蜀之府藏得歩騎兵一十三萬兵仗七百萬糧<lb/>
二百五十三萬錢一百九十三萬貫金銀共二十二萬<lb/>
<pb n="KR3k0013_WYG_020-14a"/>
珠玉犀象二萬錦綾羅五十萬得節度軍額十州六十<lb/>
四縣二百四十九<lb/>
明宗初在太祖左右大順中吐渾黠戞斯侵代北䧟遮<lb/>
虜軍執我軍使劉胡子時遣大將李存信拒戰不利太<lb/>
祖讓存信曰非蕃部難敵乃公之巽懦也吾擇帳下豪<lb/>
俊副公戰必捷矣遂命帝副存信軍再戰果捷存信時<lb/>
為河東蕃漢歩騎大将四征討伐畧無虛歳嘗命帝左<lb/>
右其軍<lb/>
<pb n="KR3k0013_WYG_020-14b"/>
唐昭宗乾寧三年四月魏博節度使羅𢎞信背盟襲破<lb/>
李存信於華縣帝奮命殿戰信宿至洛州諸軍稍集太<lb/>
祖怒存信奪其兵符賞帝殿戰之功乃以帝所屬五百<lb/>
騎號曰横衝都侍於帳下天復中梁太祖遣氐叔琮將<lb/>
兵五萬營於同渦是時諸道之師畢萃於太原郡縣多<lb/>
䧟於梁晋陽城外營壘相望太祖命帝與李嗣昭分兵<lb/>
四出突入諸營梁軍繇是引退率偏師追襲復諸郡邑<lb/>
都府復完天佑五年五月荘宗将兵救潞州之圍帝入<lb/>
<pb n="KR3k0013_WYG_020-15a"/>
夾城大破梁軍即日觧圍其功居最七年十二月鎮冀<lb/>
節度使王鎔為梁軍所撃營於栢鄉遣使来求援帝時<lb/>
掌内衙親軍從荘宗赴援東出贊皇次於趙州命帝與<lb/>
史建瑭徑趨栢鄉嘗寇獲賊士詰兵數曰精兵七萬堅<lb/>
取鎮州周徳威以賊勢雄盛憂之與監軍使張承業謀<lb/>
退舎荘宗從其謀退保鄗邑八年正月二日命帝與周<lb/>
徳威将三千騎致師於栢鄉設伏於村塢間帝率百騎<lb/>
直壓賊營韓効怒悉其軍結陣而来帝與之轉戰所向<lb/>
<pb n="KR3k0013_WYG_020-15b"/>
靡不克捷以功授代州刺史十年荘宗遣周徳威伐幽<lb/>
州帝分兵略定山後八軍與劉守光愛将元行欽戰於<lb/>
廣邉軍凡八陣帝控弦發矢七中行欽遂降之十三年<lb/>
二月荘宗與梁将劉鄩大戰於故元城北帝以三千騎<lb/>
環之皷譟奮擊内外合勢鄩軍殆盡帝狥地磁洺四月<lb/>
梁相州守将張筠遁走乃以帝為相州刺史尋除邢州<lb/>
節度使十四年四月契丹阿保機率衆三十萬攻幽州<lb/>
周徳威間使告急荘宗命帝與李存審閻保率軍赴援<lb/>
<pb n="KR3k0013_WYG_020-16a"/>
帝為前鋒距幽州兩舍虜騎當谷口而陣帝與末帝舞<lb/>
撾奮擊萬衆披靡挟其酋帥而還虜衆大敗勢如席卷<lb/>
委棄鎧仗羊馬殆不勝紀是日觧圍十八年十月從荘<lb/>
宗大破梁将戴思逺於戚城斬首二萬級加同平章事<lb/>
充蕃漢馬歩副總管二十年代李存審為滄州節度使<lb/>
同光元年四月荘宗即位加侍中閏月命帝率歩騎五<lb/>
千人星馳襲梁鄆州下之授天平軍節度使九月梁将<lb/>
王彦章以歩騎萬人廹鄆州自中都進渡汶河帝出騎<lb/>
<pb n="KR3k0013_WYG_020-16b"/>
逆賊至遞坊鎮遇彦章都校任釗等數千騎因與之戰<lb/>
生獲任釗田章二百餘人十月癸酉荘宗親御六師至<lb/>
鄆州是夜命帝以騎軍為前鋒大将繼進詰朝遇賊軍<lb/>
一戰敗之追至中都俄而大圍合城無所備賊潰圍而<lb/>
出擊之大破生擒大将王彦章及監軍張漢傑趙廷隐<lb/>
等時梁將段凝率大軍屯於澶淵帝言於荘宗曰竒兵<lb/>
貴速今破是賊段凝輩必未傳聞縱走人告彼信否之<lb/>
間更須三日假使察吾所向便發救軍直路且阻决河<lb/>
<pb n="KR3k0013_WYG_020-17a"/>
須繇滑州濟渡數萬之衆舟檝亦難卒辦此去汴程途<lb/>
咫尺前無山險方陣横行晝夜兼程信宿即至段凝未<lb/>
起河壖友貞為吾俘矣徑取汴州上計也請陛下御軍<lb/>
徐進臣願以千騎前驅荘宗嘉之帝即時騎軍前進乙<lb/>
亥荘宗發中都己夘遲明帝先至汴州令左右捉生都<lb/>
攻封丘門城中震駭倒戈請罪開封尹王瓉開門迎䧏<lb/>
汴州平<lb/>
周世宗顯徳二年四月詔鳯翔節度使王景攻収秦鳯<lb/>
<pb n="KR3k0013_WYG_020-17b"/>
二州六月以曹州節度使韓通充西南面行營都虞候<lb/>
九月偽秦州觀察判官趙玭以城降十月成州歸順十<lb/>
一月收復鳯州初晉末契丹犯闗秦州節度使何建以<lb/>
秦城階三州入蜀蜀人又收鳯州至是秦鳯人戸怨蜀<lb/>
苛政相次詣闕乞舉兵收復舊地因而平之四年二月<lb/>
幸淮南督諸軍收夀州三月乙丑大陳師旅繇浮橋濟<lb/>
淮抵壽州之北庚寅帝躬擐甲胄擁兵攻破紫金山砦擒<lb/>
獲甚衆夀州劉仁瞻奉表請降夀州平四月還京十月<lb/>
<pb n="KR3k0013_WYG_020-18a"/>
復幸淮南十二月泗州濠州並以城歸順是月江南李<lb/>
景遣兵驅虜揚州士庶渡江焚其州郭而去五年正月<lb/>
命将攻海州楚州並㧞之天長軍使以城歸順三月丙<lb/>
申李景遣其臣偽兵部侍郎陳覺奉表来上且乞畫江<lb/>
為界江北平凡得州十四縣六十户二十二萬六千五<lb/>
百七十四以江南内附頒詔於天下六年三月帝幸乾<lb/>
寧軍大治舟師以備北伐四月丁酉帝御龍舟率内六<lb/>
軍鳴皷棹順流而北自闗之西河路漸溢水不能勝舟<lb/>
<pb n="KR3k0013_WYG_020-18b"/>
帝捨舟入於瓦橋闗偽莫州刺史劉信上表歸順五月<lb/>
乙巳朔侍衞軍使李重進已下諸将相帥師而至是日<lb/>
偽瀛州刺史髙彦輝上表歸順闗南平凡得州五縣十<lb/>
七戸一萬八千三百六十一是行也王師數萬不發一<lb/>
矢而虜界城邑皆迎刃而下<lb/>
　<lb/>
　<lb/>
　册府元龜卷二十<lb/>
</p>
<p>
</p>
  </div>
</body>
</text>
</TEI>
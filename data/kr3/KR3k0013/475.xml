<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百七十五</head>
    <p>
<pb n="KR3k0013_WYG_475-1a"/>
欽定四庫全書<lb/>
　册府元龜卷四百七十五　宋　王欽若等　撰<lb/>
　　臺省部<lb/>
　　　奏議第六<lb/>
後唐盧文紀為吏部侍郎天成元年十月丙戌奏一人<lb/>
御宇百職交修則四時無水旱之災萬國有樂康之詠<lb/>
頃屬中原多事三紀不寧廉平因此而蔑聞賞罸繇兹<lb/>
而失序所以梟鸞並起駘驥難分有援助者至濫必容<lb/>
<pb n="KR3k0013_WYG_475-1b"/>
守孤貞者雖賢莫逹遂使居官僶俛奉職因循惟思避<lb/>
事以偷安罔效輔時而濟物伏惟皇帝陛下削平九有<lb/>
收復八紘承乾興萬代之基出震應千年之運櫛沐風<lb/>
雨手足胼胝勤勞大集於聖功華夏畢歸於睿略雖逺<lb/>
柔邇伏咸知臨照之鴻恩而旰食宵衣尚念生靈之久<lb/>
困累頒絲綍典訪芻蕘恐天災之流行因皇風之壅隔<lb/>
臣不揆庸短輒冐宸聰臣請告諭内外文武臣僚凡守<lb/>
一官責其舉職公清奉上勤恪為心每嵗秋冬明定考<lb/>
<pb n="KR3k0013_WYG_475-2a"/>
較將相則希回御筆班行則悉委司存外則州牧縣寮<lb/>
具以真虚比較儻聞共推異績便宜特示甄酬如其衆<lb/>
謂曠官固可明行黜責所冀免懐竊位俱効竭誠上則<lb/>
輔佐於大君下則專精於庶務髙卑不濫功過無私官<lb/>
旣清廉則民無愁嘆勸課之方得所則生靈之賦樂輸<lb/>
故可以進賢良退不肖安生聚寔倉箱使和氣逺孚徳<lb/>
澤廣被顧惟穹昊必降休祥永致太平竚期混一臣叨<lb/>
逢明聖謬列班行既奉徳音合申所見疏下中書宰臣<lb/>
<pb n="KR3k0013_WYG_475-2b"/>
奏曰盧文紀踐履清華昭彰聞望行已每聞於端慤操<lb/>
心動絶於阿私以為將聳効官莫先較考欲明書於殿<lb/>
最冀顯示於勸懲况將相兩途尤為重委慮無報國最<lb/>
要聞天欲迂宸毫親書常課誠有塵於聖徳亦是責以<lb/>
佐君直道不欺忠規可尚至於所陳黜陟並叶規繩以<lb/>
此責成庶求良吏事無疑礙理可施行從之<lb/>
李光憲為右散騎常侍天成元年十月乙巳明宗御中<lb/>
興殿光憲奏將垂帝範在守於舊章欲叙彛倫合循於<lb/>
<pb n="KR3k0013_WYG_475-3a"/>
故典實大朝之理本蓋有國之常規臣嘗覧列聖實録<lb/>
伏見建中元年正月五日勅㫖應内外常叅官上後三<lb/>
日舉一人自代者編諸簡册冀拔賢良是資教化之方<lb/>
以盛簮裾之列爰于近嵗稍易舊規臣請明下敕文許<lb/>
行建中故事所兾簮纓在位咸懐舉善之心棫樸興歌<lb/>
漸致得賢之美疏奏不報<lb/>
張鑄為起居舍人天成元年十月庚戌奏欽若天道聞<lb/>
諸堯舜之朝敬授人時乃自殷周之代能消災異而致<lb/>
<pb n="KR3k0013_WYG_475-3b"/>
福祥自兵興以來多失本朝故事不拘典法有誤修禳<lb/>
承前日月薄蝕百官皆合守司星象有差九重亦當避<lb/>
殿以明減損式示恭䖍信守國經何虧聖徳自此或乾<lb/>
象謫見凡闗災異請依故實令百官守司陛下御便殿<lb/>
常膳准令式遵行從之<lb/>
蕭希甫為佐諫議大夫知匭院天成元年十一月戊午<lb/>
奏臣切蒙擢任官忝諫司所職重難兼知匭院但有關<lb/>
於至理即欲合於無私兾竭丹誠仰禆元造臣伏見自<lb/>
<pb n="KR3k0013_WYG_475-4a"/>
同光元年十月九日先朝收下汴州後至今年四月一<lb/>
日已前兵革盛興亂離斯極典章㡬壊刑政莫施每於<lb/>
紛擾之間甚有殺傷之苦非惟州縣長吏或濫誅夷直<lb/>
至鄉里居民互為殘戮挾私怨公者公行白刃將快忿<lb/>
心怙强恃力者豈聞丹書惟欣得志掠妻女以轉賣刧<lb/>
財貨以平分如此之流應遍天下伏惟皇帝陛下薦恢<lb/>
帝載光啓鴻圖伏思自陞下臨御以來皇綱漸正有功<lb/>
者盡賞有罪者咸誅閫外將清朝中無事今則匭函已<lb/>
<pb n="KR3k0013_WYG_475-4b"/>
再修整欲具進呈必恐擡出外邊施行已後逺近披訴<lb/>
受状至多但慮京國諸司囚禁便憂填委則至上虧皇<lb/>
化有玷國風其次更慮勲貴親賢或闗對訟便煩讞議<lb/>
有礙刑書若今事有臧否即便政移曲直以臣愚見欲<lb/>
自元年四月二十八日昧爽以前罪無輕重應大辟以下<lb/>
請一切釋而不問庻得刑清俗泰國富民康咸欽不宰<lb/>
之功永奉維新之化勅㫖喪亂之際不可以法行致理<lb/>
之初漸宜於刑措蕭希甫官居諫省職本匭函慮黎民<lb/>
<pb n="KR3k0013_WYG_475-5a"/>
年有讐嫌致法寺愈煩讞議特塞紛争之路請申昧爽<lb/>
之朝言出忠誠事關理本載許論奏合議施行宜自天<lb/>
成元年四月二十八日已前罪無輕重一切不問其間<lb/>
已經勘窮推鞫者須見罪狀其餘即依所奏<lb/>
裴皥為禮部侍郎天成元年十一月戊辰奏方伯郡守<lb/>
之任與天朝分理疆土共養黎民委寄非輕古今所重<lb/>
親人之職莫過於斯伏請起今後諸州刺史經三考方<lb/>
可替移使能理者盡展所能弊政者自彰其濫優劣既<lb/>
<pb n="KR3k0013_WYG_475-5b"/>
判黜陟可行則州縣免迎新送故之勞朝廷得惠養除<lb/>
煩之理太平之道無易於斯勅㫖有政聲者就加恩澤<lb/>
弊政者不限考課替移<lb/>
劉岳為吏部侍郎天成元年十一月甲戌奏凡在立朝<lb/>
悉是為臣之貴每蒙進秩咸知報上之忠奉勅命以遷<lb/>
昇固當感忭降綸言而褒飾或未捧觀將使知寵陟之<lb/>
繇認訓誥之旨必在各頒官誥令覩制詞處列班以増<lb/>
光傳子孫而永耀伏請自此凡有除轉登朝官已上召<lb/>
<pb n="KR3k0013_WYG_475-6a"/>
至閣門宣賜在外則付本州使賜之勅旨朝官素有品<lb/>
秩不可一例頒宣文班三品已上丞郎給舍諫議武班<lb/>
大將軍已上宜賜官誥舊例吏部出告身納朱膠紙軸<lb/>
錢方給朝臣或親舊者隨即給付而官貧不辦者但領<lb/>
勑牒而已䘮亂之後因以為常朝臣多不出告身制下<lb/>
之後中書但收其制詞編為勅甲本官多不見奨飾之<lb/>
詞故岳有是奏勑㫖不編頒得事體也其後執政相與<lb/>
謀罷朱膠紙軸之例以為天下吏員無多除拜亦簡官<lb/>
<pb n="KR3k0013_WYG_475-6b"/>
給膠軸之費嵗不過數萬國既賜以爵位而邀其膠紙<lb/>
之直是巨細不相稱也因奏覆凡中外官除拜並宣賜<lb/>
官誥然執政之議雖善蓋令其始不科其終何者同光<lb/>
世至天成初官爵之命止于除授中外正員官其餘試<lb/>
陶貼號則寵激軍中將較而已自長興已來除授日多<lb/>
上至軍中卒伍下迨州使鎮戍疇昔書吏之流皆有銀<lb/>
青言憲之號每嵗給賜告身動盈數萬非獨尺紙之費<lb/>
虚銷財力而又常賜之道難以勸功以臣料終則知執<lb/>
<pb n="KR3k0013_WYG_475-7a"/>
政圖治之非善也作事謀始凡執政者慎圗之<lb/>
楊凝式為給事中天成元年十二月庚寅奏舊制臺省<lb/>
在西京東都置留臺留省及分司官屬請依舊制於西<lb/>
京置留臺省如本朝東都之制不報<lb/>
是月庚戌御史臺奏京城坊市士庻工商之家有婢僕<lb/>
自經投井非理物故者近年已來凡是死亡皆是臺司<lb/>
左右廵舉勘簡騐施行已久仍恐所差人吏及街市猾<lb/>
卒同於民家因事邀頡取索臣詢訪故事當司今有舊<lb/>
<pb n="KR3k0013_WYG_475-7b"/>
京徃例凡京城臣庻之家死䘮委府縣簡舉軍家委軍<lb/>
廵商旅委戸部然諸司簡舉後具事繇申臺其間或枉<lb/>
濫情故臺司訪聞即行舉勘如是文武兩班官吏之家<lb/>
即是臺司簡舉臣自今已後欲准故事以施行者兼左<lb/>
右廵使録到䘮𦵏車輿格例比縁官品等差無官秩之<lb/>
家過為僣侈供應者固當刑責今則凡是葬儀動逾勅<lb/>
格但官中祗行簡察在人情各盡孝思狥彼稱家之心<lb/>
許便送終之禮又難將孝子盡决嚴刑遂以供人例行<lb/>
<pb n="KR3k0013_WYG_475-8a"/>
書罸以助本司攴費兼緣設此防禁比為權豪違禮厚<lb/>
葬若貧民薄歛不充無憂替禮書罸兩京即是臺司州<lb/>
府元無條例者勅㫖今後兩班文武及諸司官吏諸道<lb/>
商旅凡有䘮亡即准臺司所奏施行其坊市民庶軍士<lb/>
之家凡有喪亡及婢僕非理物故依臺司奏委府縣軍<lb/>
廵同簡舉仍不得縱其吏卒於物故之家妄有邀頡或<lb/>
恐暑月死柩難停若待申聞簡舉縱無邀頡亦須經時<lb/>
日今後仰其家喚四隣簡察無他故遂使埋葬具結罪<lb/>
<pb n="KR3k0013_WYG_475-8b"/>
文狀報官或後别聞枉濫妄有保證官中訪知勘結不<lb/>
實本戸隣保量事科罪如聞諸道州府坊市死䘮取分<lb/>
廵院簡舉頗致淹停人多流怨亦仰約京城事例處分<lb/>
所奏䘮𦵏車輿格例今後據品秩之外如庶人䘮葬宜<lb/>
令御史臺差御史一員㸃簡其賃行人如有違越據所<lb/>
犯科罪臺司不得書罸徵擾行人交非憲綱事體<lb/>
曹琛天成中為右拾遺上疏請百寮朔望入閣及五日<lb/>
内殿起居請許三署寺監輪次轉對奏事從之<lb/>
<pb n="KR3k0013_WYG_475-9a"/>
李同為左拾遺天成二年正月奏三尺之法天下共之<lb/>
法一動揺民無所措是知愛育黎庻信及豚魚既禮樂<lb/>
之中興在刑罸之必中陛下初當治亂合肅化條請處<lb/>
分天下州使繫囚逐旬咨長史親自引慮使知罪真虛<lb/>
然後論之以法則獄無寃滯政治和平<lb/>
李光緯為右拾遺天成二年三月奏自本朝應運以來<lb/>
陛下登極之後有赤心事主勠力勤王或代著軍功身<lb/>
已淪沒者乞褒崇官爵延賞子孫庻張開國之榮永保<lb/>
<pb n="KR3k0013_WYG_475-9b"/>
承家之慶兼内外重臣以下班行請許追封以彰孝道<lb/>
雖九泉之幽暗亦荷明時庶百辟之忠良同扶聖代<lb/>
封翹為給事中天成二年四月戊子上言曰臣聞立愛<lb/>
惟親教民以睦實天朝之重事乃有國之通規是知維<lb/>
城為固本之資磐石作安宗之計所以興隆鴻業保定<lb/>
皇家伏惟陛下天祚丕基日新聖徳使九功之咸叙致<lb/>
百度以維貞墜典皆修遺文必舉獨於封建未覩宣行<lb/>
既尚抑於龍樓宜且遵於麟趾乞命親賢以資夾輔<lb/>
<pb n="KR3k0013_WYG_475-10a"/>
周知微為吏部員外郎天成二年四月戊子上言竊覩<lb/>
近勅慮有官吏割剝下人許百姓陳告民之愚下罔認<lb/>
宸𠂻或捃摭纎微或受人驅駕事多憑虚適足為亂有<lb/>
過者固合當辜誣罔者請議刑憲庶或知止免凟風化<lb/>
從之<lb/>
李鏻為戸部尚書天成二年六月乙未上言請朝班自<lb/>
四品以上官各許薦令録兩人五品六品官許薦簿尉<lb/>
兩人使廉慎能名者同受爵賞貪婪害物者並坐刑書<lb/>
<pb n="KR3k0013_WYG_475-10b"/>
各舉所知不蔽賢路奉勅興國之方養民為本衣不可<lb/>
一嵗不製食不可一日不充其或桑柘少而望衣充耒<lb/>
耜閒而求食足雖千堯萬舜聖知神功不能致也然則<lb/>
樹踈禽少山廣獸多百川淺則海不深萬姓貧而國不<lb/>
富富庶之要根源可知故王者深居九重奄有四海不<lb/>
可家至而日見只在徳盛而教尊千載一時古猶今也<lb/>
李鏻情專奉上務在任人藉官吏當才為國朝布化實<lb/>
以知人則哲惟帝其難肯舉者可嘉堪舉者可重必須<lb/>
<pb n="KR3k0013_WYG_475-11a"/>
愛而知其惡憎而知其善内舉不避親外舉不避讐凡<lb/>
事無私何憂不理李鏻所奏宜即施行其所舉人仍於<lb/>
官告内顯𨽻所舉姓名赴任之後臨事可觀或有不公<lb/>
當累舉主兼三品已上有舊諳行止堪充節度觀察兩<lb/>
使判官者亦各據才業上聞即當委任庶朝廷立制長<lb/>
施勸善之恩臣下推公永絶蔽賢之路<lb/>
符蒙為右拾遺天成二年六月辛丑奏以五日轉對無<lb/>
獻替之風虚瀆聖聰請罷之<lb/>
<pb n="KR3k0013_WYG_475-11b"/>
梁文矩為左諌議大夫天成二年七月上言以軍人百<lb/>
姓服装僣越為費耗之本請下令禁止<lb/>
鄭韜光為給事中天成二年八月庚辰上言以諸縣力<lb/>
役人户多為州使影占或臺省投名惟貧民客户在縣<lb/>
應役例有不均之歎且多僥倖之流請議禁止<lb/>
孔邈為吏部郎中天成二年八月庚辰上言曰臣聞賞<lb/>
延於世實皇王體國之規立身揚名為人子承家之道<lb/>
茍推誠於忠孝必懐慶於子孫存沒共瞻君親是望伏<lb/>
<pb n="KR3k0013_WYG_475-12a"/>
自陛下中興大業念舊録勲賞賜無時渥恩咸徧尚慮<lb/>
有奮身為國跡隕魂孤姓名不逹於乾坤骨肉飢寒於<lb/>
道路不因詔書博訪所在不與申聞伏乞特下外藩如<lb/>
有身殞王事忠節顯彰軍伍備聞恩澤未及者必令具<lb/>
録聞奏如有子孫便委所司齒録使父母有可依之地<lb/>
妻孥免無告之心如祗有孤遺亦便令救卹即已徃者<lb/>
知皇恩不棄將來者罄臣節何疑楚師忘寒空憑念問<lb/>
周文葬骨唯示深仁兾於有道之朝不漏無垠之澤上<lb/>
<pb n="KR3k0013_WYG_475-12b"/>
先是已行詔命及覽是奏促再行之<lb/>
姚顗為左散騎常侍天成二年九月上言伏以運當昭<lb/>
㤗時屬豐成金鸞已議於省方綵仗將離於上國沿路<lb/>
供億固有舊規况聞詔㫖丁寕不許分外科率所在藩<lb/>
侯郡守竭力推忠奉迎頒備於貢輸徵歛或及於黎庶<lb/>
伏望更加示諭免至煩勞使四海九州遐邇共聞於聖<lb/>
徳千乘萬騎經過不擾於疲民俾諧望幸之心以顯來<lb/>
蘇之義<lb/>
<pb n="KR3k0013_WYG_475-13a"/>
王騫為刑部郎中天成二年十月上言請准建中舊勅<lb/>
文武叅官及刺史上後三日舉人自代<lb/>
十一月吏部侍郎劉岳上言曰伏以有國命官立朝釐<lb/>
務必資詳諫以集事功竊見諸色詞科多昇通籍向者<lb/>
先為列藩從事叅佐可稱次經三舘職名編修是著方<lb/>
居華秩始在彤逵近或雖有兩任前銜未歴一司公事<lb/>
莫申勞績虚謂滯淹未若委以親人俾之及物粗聞善<lb/>
最然議陟遷免自難於漂流復有名於選仕伏乞特加<lb/>
<pb n="KR3k0013_WYG_475-13b"/>
捜採廣察單平白身者授以佐僚歴官者處之縣令嵗月<lb/>
俟當於制限班資擢在於朝行理契毓材事惟責實<lb/>
盧咸雍為起居郎天成二年十二月上言以賊㓂宵行<lb/>
逼脅村舍俾供食宿及當敗露指引行程追禁經時慮<lb/>
妨農作望頒明勅俾得踈治從之<lb/>
王□為左拾遺天成三年二月上言曰伏覩州縣百姓<lb/>
早因危嵗小㓂連綿舊染成非習性難改逃刑網外作<lb/>
患民間起晝藏夜出之謀懐念惡堕農之志惟觀得失<lb/>
<pb n="KR3k0013_WYG_475-14a"/>
但聴災危不慮嚴章當孤美化法緩則濳蔵軍旅法急則<lb/>
流散藩方條令難加網羅莫及是非同等曲直相叅伏<lb/>
乞顯示軍門無招此輩永去未萌之咎當平不力之民<lb/>
從之<lb/>
三月己巳給事中封翹上言曰天地之經隂陽之數莫<lb/>
不上規帝道旁體物情儻國人偶有其咨嗟則時令必<lb/>
為之差忒如陛下英明御宇勤儉臨朝推泣辜罪已之<lb/>
心行解網納隍之道無偏無黨憲章不濫於雷霆克寛<lb/>
<pb n="KR3k0013_WYG_475-14b"/>
克仁霈澤常均於雨露致君已及於堯舜勃興尋並於<lb/>
禹湯則合災星退於三移瑞日呈於五色焉有自冬徹<lb/>
臘啟嵗經春隂雲多蔽於長空滯雨頻霑於連日豈是<lb/>
未臻聖政不降靈休既難喻於𤣥穹湏更増於隆徳伏<lb/>
乞稍留聖念明下所司俾郊壇祠祭之儀簠簋馨香之<lb/>
料尤加精潔倍致敬恭罪非刼殺旋令疎放亡殁卿士<lb/>
希加賻贈農桑藉力之時務蠲大役禽鳥營巢之際禁<lb/>
斷網羅恭祈十雨五風以卜千秋萬歲詔付所司詳酌<lb/>
<pb n="KR3k0013_WYG_475-15a"/>
施行<lb/>
崔居儉為尚書左丞天成三年五月請於西京置分司<lb/>
官<lb/>
六月戊子散騎常侍蕭希甫奏以府州官吏不務守官<lb/>
咸思避事毎覩微小刑獄皆以聞奏不惟有紊朝綱實<lb/>
恐淹延刑獄奉勅昔虞舜以恤刑安萬國賴十六相熈<lb/>
帝圖漢髙以約法定八方致四百年享天禄故法無常<lb/>
則官有倖刑不濫則民無寃千古同風百王齊致况今<lb/>
<pb n="KR3k0013_WYG_475-15b"/>
朝廷致理中外同心近者無偏逺者不間慮於聽訟或<lb/>
有惠姦其頻具奏聞所在不勤决斷則諸道侯伯未至<lb/>
盡心兩使賓僚亦非稱職蕭希甫位兼三事務賛萬㡬<lb/>
更激藩方共禆庶政自此凡有争訟委隨處官吏據罪<lb/>
詳㫁如事有不可裁斷者則結案聞奏<lb/>
吕夢舒為諌議大夫天成三年七月上言近制令州使<lb/>
判官逐司引問獄囚恐屢變其情狀請便案成慮之奉<lb/>
勅宜依<lb/>
<pb n="KR3k0013_WYG_475-16a"/>
趙熈為起居郎天成三年八月戊寅上言曰伏自陛下<lb/>
乘乾之後纉聖以來從諫如流求賢不倦遂令五日之<lb/>
内一度敷敡百辟之間咸陳管見伏覩武班朝士皆大<lb/>
國賢臣或繼委藩任或盡知民瘼或乆諳師旅深知兵<lb/>
機或將相子孫或貔貅列士或衘命每推於專對或臨<lb/>
戎嘗立於殊功藴器業而不敢自陳有籌畫而無繇上<lb/>
奏方今蒸黎尚困兵革未銷儻一言仰合於天心一事<lb/>
有資於軍志可禆睿算便致小康抱材能者無愧於朝<lb/>
<pb n="KR3k0013_WYG_475-16b"/>
廷懐義勇者何慙於休運伏望令兩班更互奏對<lb/>
崔税為右補闕天成三年八月己亥上言曰昔漢宣帝<lb/>
纉紹皇圖勤恤民隠慎擇循良之吏分居牧守之權其<lb/>
有政合廉平惠敷疲瘵小則降璽書而勞問大則錫侯<lb/>
爵以甄酬欲教化之久行故遷移之不遽伏惟陛下粃<lb/>
糠大漢回復皇唐整百王隳紊之綱削四紀傷夷之弊<lb/>
永言致治實在審官刺史縣令有能撫綏不必循拘考<lb/>
限明加奬激就進階資如有課最漸髙始終不易量其<lb/>
<pb n="KR3k0013_WYG_475-17a"/>
器業擢在朝廷自然有位之人咸思職分無為而治坐<lb/>
致時雍疏奏不報後為比部員外<lb/>
閏八月癸卯朔散騎常侍蕭希甫上言曰臣聞天地助<lb/>
順神理福謙既物性之得宜何靈心之致誤伏惟陛下<lb/>
自統臨四海勤恤萬方每崇恭儉之風常布仁慈之徳<lb/>
即合隂陽無爽災𤯝不生百榖豐盈五兵息偃今乃川<lb/>
瀆决溢水旱潛違必恐是調燮有乖祭祀未潔軫吾君<lb/>
宵旰之慮負陛下覆育之恩臣實痛心誰不抱愧伏乞<lb/>
<pb n="KR3k0013_WYG_475-17b"/>
特頒明詔下訪有司詢其銷遣之方採彼妖祥之本應<lb/>
是前皇古帝徃哲先賢或有違祠但存舊址在祀典者<lb/>
咸加嚴飾禀靈通者畧盡修崇悉遵䖍肅之誠無隳精<lb/>
祈之懇然後别宣長史側聽庶民稍關疾苦之繇須整<lb/>
撫循之策兾其昭感仰贊昇平<lb/>
鄭兟為膳部郎中天成三年九月乙亥奏諸司諸使職<lb/>
掌人吏乘暖坐帶銀魚席㡌輕衣肥馬參雜庭臣尊卑<lb/>
無别汚染時風請下禁止帝嘉其事促行之中書覆為<lb/>
<pb n="KR3k0013_WYG_475-18a"/>
不可趙鳳亟言於執政曰此禮誠大不可不切為權吏<lb/>
所庇竟寝其事<lb/>
是月丁酉吏部員外郎周知㣲上言曰竊以唐有天下<lb/>
垂三百年聖帝明君覽宏綱而御極忠臣賢佐法古道<lb/>
以賛時兩漢以還歴代罕比雖國有中否之數人無厭<lb/>
徳之言果致陛下紹開中興纉承大業將欲永光帝載<lb/>
而猶動守典刑伏見州縣官僚被人論訟始行追取未<lb/>
辨是非稱呼不去其官曹枷鎖已拘於道路所以上無<lb/>
<pb n="KR3k0013_WYG_475-18b"/>
恥格下絶恭敬有玷盛明實駭觀聽此後凡有官緒可<lb/>
稱所訟罪名未正伏請秪令監守皆在法司俟曲直銷<lb/>
分即荷校無憚所貴坐法者知國章有節司刑者表守<lb/>
律無踰<lb/>
孔昭序為給事中天成三年九月丁酉上言曰伏見本<lb/>
朝儀制北省官為近侍之班遂異常叅之禮所以百寮<lb/>
則曰拜蓋云謝食北省官不赴廊飡食於本署故常朝<lb/>
不拜况今耆舊皆目覩躬行伏望陛下順考古道率由<lb/>
<pb n="KR3k0013_WYG_475-19a"/>
舊章正立朝之常規遵先王之定制<lb/>
盧詹為中書舍人天成三年十月上言曰歌稱九徳彰<lb/>
聖哲於一人國啟四門睦臣賓於萬宇伏惟陛下登臨<lb/>
宸極統御寰區普天之來享來王率土之為臣為子所<lb/>
以西戎獻欵北國輸誠五谿之蠻獠皆臻百越之梯航<lb/>
畢至華夷率服聲教遐流竊見外國朝天諸藩到闕多<lb/>
於便殿引對中外不知既聞來自殊鄉宜使觀於盛事<lb/>
此後每有四夷入貢伏乞御於正殿列彼羣臣立天仗<lb/>
<pb n="KR3k0013_WYG_475-19b"/>
於廣廷臨宸軒而端拱庻使邉荒異俗向慕華風亦具<lb/>
禮樂威儀更顯聲明文物<lb/>
何澤為吏部郎中天成四年二月上言昨問罪中山近<lb/>
鎮有飛輓力役之勞乞議蠲減<lb/>
于嶠為比部郎中知制誥天成四年四月丙午上章以<lb/>
兩班有老病者咸絶其俸慮玷聖明請各授致仕官仍<lb/>
加錫賚以符尚齒之化<lb/>
程遜為主客郎中知制誥天成四年四月丙辰上言曰<lb/>
<pb n="KR3k0013_WYG_475-20a"/>
臣聞身體髪膚受之父母不敢毁傷所以樂正子春下<lb/>
堂傷足三月不出而有憂色民間多有割股上聞夭聽<lb/>
者伏以堯代則共推虞舜孔門則首舉曽參皆以至孝<lb/>
奉親不聞割股肉療疾或真有懐怙恃之感報劬勞之<lb/>
恩孝起因心痛忘遺體實行此事自是人子之常情不<lb/>
合鼔扇聲名希霑卹賚伏惟陛下道齊覆載孝治寰區<lb/>
漸致昇平全除矯妄乞願明勅徧下諸州更有此色之<lb/>
人不令舉奏所兾真誠者自彰孝感詐偽者免惑鄉閭<lb/>
<pb n="KR3k0013_WYG_475-20b"/>
咸歸樸素之風永布雍熈之化<lb/>
孔莊為司門郎中天成四年五月上言曰臣聞漢宣帝<lb/>
云與朕共治天下者其惟良二千石乎今國家每擇郡<lb/>
牧惟賞軍功慮於治民未盡其㫖為人求瘼責在叅佐<lb/>
則庻㡬近理願留天睠俾慎擇焉<lb/>
崔憓為左諌議大夫天成四年六月上言曰臣伏見雒<lb/>
都頃當制葺之初荒凉至甚纔通行逕徧是荆榛此際<lb/>
配人開耕便許為主或農或圃逾三十年近嵗居人漸<lb/>
<pb n="KR3k0013_WYG_475-21a"/>
多里巷頗隘須増屋室宜正街坊都邑之制度既成華<lb/>
夏之觀瞻益壯因循未改汚濁増深竊惟舊制宫苑之<lb/>
側不許停穢惡之物今以菜園相接宗廟祠宇公府民<lb/>
家穢氣薫蒸甚非蠲潔請議條制俾四方則之<lb/>
郭正封為考功員外郎天成四年八月癸卯奏中興平<lb/>
定之初自數十年雜亂編民或為兵士所掠没為奴婢<lb/>
者既無特勅釐革無復從良遂令骨肉流離有傷王化<lb/>
勑㫖曉喻天下諸軍所掠生口有主識認並勒放歸<lb/>
<pb n="KR3k0013_WYG_475-21b"/>
是月乙丑左補闕楊途奏明公舉事湏合前規竊見京<lb/>
城之内尚有南州北州縱市井不可改移城池即宜廢<lb/>
毁復見郡城舊墻多已摧塌不可使浩壌神京旁通緑<lb/>
野徘徊壁壘俯近皇居無復因循常宜修葺初光啟末<lb/>
張全義為河南尹為蔡賊所攻乃於南市一方之地築<lb/>
壘自固後延於市南又築嘉善坊為南城天復修都之<lb/>
際元未毁徹途之所奏頗適事宜後為金部員外郎<lb/>
任賛為左散騎常侍天成四年十月奏於郊天前有犯<lb/>
<pb n="KR3k0013_WYG_475-22a"/>
重罪合當極法者並令推鞫斷遣無容開啟倖門從之<lb/>
十一月辛未左諫議大夫崔憓奏請止絶諸道州府不<lb/>
得進金玉鞍轡龍鳳御衣其奏曰凡在御前皆為法物<lb/>
供奉所自出自内司豈假外臣而有營造若無禁止漸<lb/>
為通規一則乖國朝淳厚之風一則冒憲典防閑之制<lb/>
是月壬辰刑部郎中周知㣲奏請藩方州郡皆令抄冩<lb/>
法書每遇詳刑須憑條格既無失入自絶銜寃<lb/>
王鬰為右庻子天成四年十二月辛酉奏伏自廣明辛<lb/>
<pb n="KR3k0013_WYG_475-22b"/>
丑之後天祐甲子以來官壊政荒因循未補此蓋諸司<lb/>
滅喪人吏曹局亡失簿書至令官僚中有不知所掌之<lb/>
事者伏准文明元年四月十四日勑律令格式為政之<lb/>
本内外官員退食之暇各宜披覧仍以當司令式書於<lb/>
㕔事之壁俯仰觀瞻使免遺忘䖍尋兹制實繫化源請<lb/>
下内外文武百司如本司闕令式者許就三舘抄六典<lb/>
内本司所掌名目各粉壁書冩從之<lb/>
張延雍長興元年為諫議大夫七月奏請百官各遵前<lb/>
<pb n="KR3k0013_WYG_475-23a"/>
勅及舉行令式中事<lb/>
八月壬辰朔刑部郎中周知㣲奏近年關防商賈不憑<lb/>
司門公驗關禁之設國有舊章請諸司舉行之疏奏不<lb/>
報<lb/>
孔崇弼為庫部郎中長興元年九月奏天下州縣長吏<lb/>
每到任造得公廨什物罷任之時多事已有不係案牘<lb/>
此後請公廨什物明立文案不許乾沒免致擾人<lb/>
崔行為給事中長興元年十一月壬戌奏當省給納諸<lb/>
<pb n="KR3k0013_WYG_475-23b"/>
州銅魚勘問本行令史狀稱内庫每州有銅魚八隻一<lb/>
隻大七隻小兩隻右五隻左其右銅魚一隻長留在内<lb/>
留一隻在本州庫逐季中報平安左魚五隻皆鐫次第<lb/>
字號每新除刺史到任後即差人到當省請領左魚當<lb/>
司覆奏内庫次第出給左魚一隻當省責領分付到州<lb/>
集官吏取州庫右魚契合却差人送左魚納省如别除<lb/>
刺史州司又請次第左魚周而復始臣以州司差人請<lb/>
魚徃來須有煩費請此後新除刺史在京受命或經過<lb/>
<pb n="KR3k0013_WYG_475-24a"/>
都城者可令自牒當省請左魚齎歸本郡契合然後差<lb/>
人納省所兾稍免煩勞從之<lb/>
是月乙丑中書舍人封翹奏切見五日轉對於事太繁<lb/>
所見或有短長不當空煩聖覽請此後秪於入閣者依<lb/>
刑法待制官例次對同日比部員外郎知制誥崔稅奏<lb/>
臣歴觀徃代下及近朝旣立綱維必擇師友或取其徳<lb/>
行彰著或取其學術精通待以優崇俾之規益斯亦前<lb/>
王之急務也伏見陛下須宣典册封立親賢盛禮既陳<lb/>
<pb n="KR3k0013_WYG_475-24b"/>
普天咸慶諒鴻基之永固豈麟趾以能歌伏願陛下特<lb/>
詔有司遵行舊制慎求端士博訪碩儒命以王官使同<lb/>
猶豫雖聰明天縱固不俟於切磋而孝敬日躋亦良由<lb/>
於輔導臣謬塵近侍無補盛時輙以芻蕘上塵旒扆疏<lb/>
奏不納<lb/>
李崇遇為尚舍奉御長興元年十一月辛未奏竊見文<lb/>
武百官一品已上薨謝者皆有賻贈自四品以下無例<lb/>
施行請特定事例以表無偏<lb/>
<pb n="KR3k0013_WYG_475-25a"/>
王延為左補闕長興元年十二月奏一縣之内所管鄉<lb/>
村而有割屬鎮務者轉為煩擾益困生民請直屬縣司<lb/>
鎮惟司賊盗從之<lb/>
吕朋龜為度支員外郎長興二年二月庚戌奏以恩赦<lb/>
中許追贈追封已及周歳有未沾恩命者乞賜施行勅<lb/>
㫖宜令所司報在朝文武官員及諸道州府當制内有<lb/>
未霑恩命者令供申文狀到者旋即施行不得停滯<lb/>
楊途為金部員外郎長興元年三月辛亥奏但是古墓<lb/>
<pb n="KR3k0013_WYG_475-25b"/>
荒墳不計有主無主請下諸道州府嚴戒鄉閭不得開<lb/>
發從之<lb/>
正月甲寅尚書戸部奏當司所管天下合貢方物法長<lb/>
興元年三月定到七十餘州舊例冬至齊到正仗前㸃<lb/>
檢至元日於殿前排列當司引進昨㸃檢今年正仗前<lb/>
七十州所貢方物内五十七州正仗前至其餘二十州<lb/>
自正月至三月方到京師其江陵府所貢胎白魚臣勘<lb/>
本道進奏官狀稱每年臈月裹造至正仗未堪供進固<lb/>
<pb n="KR3k0013_WYG_475-26a"/>
難及限猶慮其餘州未曽嚴加告諭不可便議刑名請<lb/>
行勅命約束如來年正仗前貢物不齊其本州錄事叅<lb/>
軍及勾押官典量定殿罸又棣州合進蘿藦子本州稱<lb/>
無本色折進價錢絹一匹伏以任土作貢必須産在封<lb/>
疆本色不供價錢何取兼恐顧兹名目廣有科求其價<lb/>
絹請停勅㫖江陵府胎白魚許於限外供進餘依所奏<lb/>
閏五月起居郎曹琛奏兩班或請假歸寧或染疾未捐<lb/>
纔注班簿便住料錢勅㫖有禮於君克勤於國為臣所<lb/>
<pb n="KR3k0013_WYG_475-26b"/>
重自古皆然其或合朝不朝即虧匪懈無病稱病亦屬<lb/>
自欺儻異下氷須資勿藥臥疾非人情所欲歸寧光孝<lb/>
治之朝曹琛所奏文武官請歸寧准式假及實卧病者<lb/>
並許支給本官料錢宜依或有託病不赴朝叅故渉曠<lb/>
怠者慢於事君何以食禄如聞糾奏當責尤違<lb/>
康澄為大理少卿長興二年六月辛未奏曰陛下御極<lb/>
以來大稔于此時無水旱歳有豐登所以民去農桑士<lb/>
思逰惰或機巧以趨利或宴樂以棄時且一夫不耕或<lb/>
<pb n="KR3k0013_WYG_475-27a"/>
受其飢一婦不織或受其寒者而况鄉閭之内城郭之<lb/>
中競削錐刀罔知本末或鼓舞於村落或謳歌於市廛<lb/>
寔繁有徒觸類而長若非禁止漸恐滋彰勅㫖皇王之<lb/>
業寰海為家民不擾而自安事不紊而易治皆修逺大<lb/>
以固雍熈朕自纉丕圗每勤庶政民有耕耘之樂時無<lb/>
饑饉之災然猶菲食如初宵衣若舊内則仗前後左右<lb/>
外則委侯伯子男共削煩苛同除蠧弊康澄所奏機巧<lb/>
之事㳺惰之徒所在不無未能全斷令仰諸道長吏詳<lb/>
<pb n="KR3k0013_WYG_475-27b"/>
此曉示村廵㳺惰者勸以歸農機巧者戒其越様此外<lb/>
或更有不利於民事並可嚴行止絶将使俗無竒伎野<lb/>
絶閒㳺為下有勤力之資在上無蕩心之事鄽肆人和<lb/>
之際何禁謳謡村閭農隙之時無妨歡樂即須辯認姦<lb/>
惡不得分外搔擾人戸所切者常輕徭薄賦不急歛暴<lb/>
徵民不勸而自勤財不營而自富况諸侯戮力列校盡<lb/>
忠皆是腹心總如魚水將期混一永致和平<lb/>
是月戊寅左散騎常侍鄭韜光奏臣聞春秋傳曰將賞<lb/>
<pb n="KR3k0013_WYG_475-28a"/>
為之加膳將刑為之撤樂此明君之愛人也伏乞下大<lb/>
理刑部兩司凡經定罪之時結正之際徧覧格律簡騐<lb/>
盡舉勑文討尋俾獲罪者甘心受罸者無怨人知法有<lb/>
畫一之義律無再易之文<lb/>
盧損為左諫議大夫長興二年十二月上封事三件先<lb/>
罪犯譴逐歿於遐方者請准南郊赦文竝許歸𦵏仍還<lb/>
舊秩處分鳳翔山南已來長吏有兩川界内人戸任還<lb/>
鄉里願住者即加安撫前任節度使刺史防禦等使請<lb/>
<pb n="KR3k0013_WYG_475-28b"/>
五日隨例起居並從之<lb/>
張昭逺為都官員外郎知制誥長興三年正月上疏曰<lb/>
臣聞諫官進言御史持法實人君之耳目正邦國之紀<lb/>
綱自本朝以來尤重其任今之選授莫非端良然則彈<lb/>
奏之間尚未申於才用使諫諍之道或未罄於箴規俾<lb/>
七人徒歴於清華三院但循於資級考其志業孰測短<lb/>
長臣請依本朝故實許御史以法冠彈事諌官逐月給<lb/>
諫紙政事有所不便並許陳聞所兾履班行者不負於<lb/>
<pb n="KR3k0013_WYG_475-29a"/>
君親有才業者自分於涇渭庶幾舉職免有曠官從之<lb/>
曹允昇為太常丞長興三年七月奏使府郡牧例以隨<lb/>
身僕使為中門代判通呈等名目極多皆恃勢誅求不<lb/>
勝其弊伏請特行止絶如藩侯郡守不解書札請委本<lb/>
判官代押其職務監臨請差本處衙院官吏庻得漸除<lb/>
踰濫兼使州奏薦判官多非才行或以賄賂求進今後<lb/>
奏薦請令本人隨表至京令所司批驗<lb/>
盧華為刑部員外郎長興四年奏臣竊以欽恤者聖人<lb/>
<pb n="KR3k0013_WYG_475-29b"/>
之大徳畏慎者臣下之小心倘不怠於交修庻自叶於<lb/>
理道伏遇陛下静符𤣥化動修至仁八紘無幽枉之人<lb/>
四海有昇平之望但以人非誘勸事罕專精將欲仰副<lb/>
憂勤實頼再明條制伏見本朝故事凡内外官司有能<lb/>
辨雪寃獄活得人命者特書殊考非時命官多難已來<lb/>
此道漸廢既隳賞典難得公心伏乞明降勑文顯示中<lb/>
外自此不繫正攝官吏能辨雪寃獄全活人命斷割纔<lb/>
訖旋具奏聞考較不虚時與超轉如或滯留不具申奏<lb/>
<pb n="KR3k0013_WYG_475-30a"/>
及虚妄兾希恩澤其所任司長本判官竝請重加殿罸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_475-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百七十五<lb/>
</p>
<p>
</p>
  </div>
</body>
</text>
</TEI>
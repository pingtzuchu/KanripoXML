<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷四百三</head>
    <p>
<pb n="KR3k0013_WYG_403-1a"/>
欽定四庫全書<lb/>
　冊府元龜卷四百三　　　宋　王欽若等　撰<lb/>
　　將帥部<lb/>
　　　識略第二<lb/>
吳董襲為揚武都尉從孫䇿伐黃祖於江夏䇿死大帝<lb/>
年少初統事太妃憂之引見張昭及襲等問江東可保<lb/>
安不襲對曰江東地勢有山川之固而討逆眀府恩徳<lb/>
在民討虜承基大小用命張昭秉衆事襲等為爪牙此<lb/>
<pb n="KR3k0013_WYG_403-1b"/>
地利人和之時也萬無所憂衆皆壯其言<lb/>
周瑜字公瑾為中䕶軍時曹公新破袁紹兵威日盛下<lb/>
書責大帝質任子大帝召羣臣㑹議張昭秦松等猶豫<lb/>
不能决大帝意不欲遣質乃獨將瑜詣母前定議瑜曰<lb/>
昔楚國初封於荆山之側不滿百里之地繼嗣賢能廣<lb/>
土開境立基於郢遂據荆揚至於南海傳業延祚九百<lb/>
餘年今將軍承父兄餘資兼六府之衆兵精糧多將士<lb/>
用命鑄山為銅煑海為鹽境内富饒人不思亂汎舟舉<lb/>
<pb n="KR3k0013_WYG_403-2a"/>
㠶朝發夕到土風勁勇所向無敵有何偪廹而欲送質<lb/>
質一入不得不與曹氏相首尾與相首尾則命召不得<lb/>
不往便見制於人也極不過一侯印僕從十餘人車數<lb/>
乗馬數匹豈與南靣稱孤同哉不如勿遣徐觀其變若<lb/>
曹氏能率義以正天下將軍事之未晚若圖為暴亂兵<lb/>
猶火也不戢將自焚將軍韜略抗威以待天命何送質<lb/>
之有大帝母曰公瑾議是也遂不送質後瑜屯據江陵<lb/>
劉備以左將軍領荆川牧治公安備詣京口見大帝瑜<lb/>
<pb n="KR3k0013_WYG_403-2b"/>
上疏曰劉備以梟雄之資而有關羽張飛熊虎之將必<lb/>
非久屈於人下者用愚謀計宜徙備置吳盛為築宫室<lb/>
多其美女玩好以娛其耳目分此二人各置一方使如<lb/>
瑜者得挾與攻戰大事可定也今猥割土地以資業之<lb/>
聚此三人俱在疆塲恐蛟龍得雲雨終非池中物也大<lb/>
帝以曹公在北方當廣擥英雄又恐備難卒制故不納<lb/>
鍾離牧為濡湏督深以進取可圖而不敢陳其策與侍<lb/>
中東觀令朱育宴慨然嘆息育謂牧恨於策爵未副<lb/>
<pb n="KR3k0013_WYG_403-3a"/>
因謂牧曰朝廷諸君以際㑹坐取髙官亭侯功無與比<lb/>
不肯在人下見顧者猶以於邑况於侯也牧笑而答曰<lb/>
卿之所言未獲我心也馬援有言人當功多而賞薄吾<lb/>
功不足録而見寵已過當豈以為恨國家不深相知而<lb/>
見害朝人是以黙黙不敢有所陳若其不然當建進取<lb/>
之計以報所受之恩不徒自守而已憤歎以此也育復<lb/>
曰國家已自知侯以侯之才無為不成愚謂可自陳所懐<lb/>
牧曰武安君謂秦王云非成業難得賢難非得賢難用<lb/>
<pb n="KR3k0013_WYG_403-3b"/>
之難非用之難任之難武安君欲為秦王并兼六國恐<lb/>
授事而不見任故先陳此言秦王既許而不能卒隕將<lb/>
成之業賜劒杜郵今國家知吾不如秦王之知武安君<lb/>
而害吾者有過范雎大皇帝時陸丞相討鄱陽以二千<lb/>
人授吾潘太常討武陵吾又有三千人而朝廷下議棄<lb/>
吾於彼使江渚諸督不復發兵相繼蒙國威靈自濟今<lb/>
日何可為常向使吾不料時度宜茍有所陳至見委以<lb/>
事不足兵勢終有敗績之患何無不成之有<lb/>
<pb n="KR3k0013_WYG_403-4a"/>
鍾離徇領兵為將拜偏將軍戍西陵與監軍使者唐盛<lb/>
論地形勢謂宜城信陵為建平援若不先城敵將先入<lb/>
盛以施績留建平智略名將累經於彼無云當城之者<lb/>
不然狥計後半年晉果遣將修信陵城<lb/>
虞翻為騎都尉大帝與魏和先是魏將于禁降吳欲遣<lb/>
禁還歸北翻諫曰禁敗數萬衆身為降虜又不能死北<lb/>
習軍政得禁必不如所規還之雖無損猶如放盗不如<lb/>
斬之以令三軍示為人臣有二心者大帝不聼羣臣送<lb/>
<pb n="KR3k0013_WYG_403-4b"/>
禁翻謂禁曰卿勿謂吳無人吾謀適不用耳禁雖為翻<lb/>
所惡然猶盛歎翻魏文帝嘗為翻設虛座<lb/>
吕蒙為橫野中即將蒙與周瑜等圍曹仁於南郡益州<lb/>
將龔肅舉軍來附瑜表以肅兵益蒙蒙盛稱肅有膽用<lb/>
且慕化逺來於義宜益不宜奪也大帝善其言還肅兵<lb/>
又蒙當襲南郡帝欲令征虜將軍孫皎與蒙為左右部<lb/>
大督蒙說帝曰若至尊以征虜能宜用之以蒙能宜用<lb/>
蒙昔周瑜程普為左右部督共攻江陵雖事决於瑜普<lb/>
<pb n="KR3k0013_WYG_403-5a"/>
自恃久將且俱是督遂共不睦㡬敗國事此目前之戒<lb/>
也帝悟謝蒙曰以卿為大督命皎為後繼又甘寕粗暴<lb/>
好殺既常失蒙意又時違帝令帝怒之蒙輙陳請天下<lb/>
未平鬬將如寕難得宜容忍之帝遂厚寕卒得其用<lb/>
全琮為徐州牧督歩騎五萬征六安民皆散走諸將欲<lb/>
分兵捕之琮曰夫乗危徼倖舉不百全非國家之大體<lb/>
也今分兵捕民得失相半豈可謂全㢤縱有所獲猶不<lb/>
足以弱敵而副望也如或邂逅虧損非小與其獲罪琮<lb/>
<pb n="KR3k0013_WYG_403-5b"/>
寕以身受之不敢徼功以負國也<lb/>
駱統為濡湏督數陳便宜前後書數十上所言皆善尤<lb/>
以召募在民間長惡敗俗生離叛之心急宜絶置大帝<lb/>
與相反覆終遂行之<lb/>
滕𦙍與諸葛恪俱受遺詔輔政加衛將軍恪將悉衆伐<lb/>
魏𦙍諫恪曰吾以䘮代之際受伊霍之託入安本朝出<lb/>
摧彊敵名聲振於海内天下莫不震動萬姓之心兾得<lb/>
蒙君而息今猥以勞役之後興師出征民疲力屈逺主<lb/>
<pb n="KR3k0013_WYG_403-6a"/>
有備若攻城不克野略無獲是䘮前勞而招後責也不<lb/>
如案甲息師觀隙而動且兵者大事事以衆濟衆茍不<lb/>
恱君獨安之恪不從<lb/>
丁奉為冠軍將軍魏遣諸葛誕胡遵等攻東興太傅諸<lb/>
葛恪率軍拒之諸將皆曰敵聞太傅自來上岸必遁走<lb/>
奉獨曰不然彼動其境内悉許雒兵大舉而來必有成<lb/>
規豈虚還哉無恃敵之不至恃吾有以勝之<lb/>
陸遜為征西將軍劉備大衆東侵大帝命遜為大都督<lb/>
<pb n="KR3k0013_WYG_403-6b"/>
拒之諸將並欲迎擊備遜以為不可曰備舉衆東下銳<lb/>
氣始盛且乗髙守險難可卒攻攻之縱下猶難盡克若<lb/>
有不利損我大勢非小故也今但且奬勵將士廣施方<lb/>
略以觀其變若此間是平原曠野當恐有顛沛交馳之<lb/>
憂今縁山行軍勢不能展自當罷於木石之間徐制其<lb/>
敝耳備知其計引兵從谷中出當禦備時諸軍或是孫<lb/>
䇿時舊將或公室貴戚各自矜恃不相聼從遜按劒曰<lb/>
劉備天下知名曹公所憚今在境界此彊敵也諸君並<lb/>
<pb n="KR3k0013_WYG_403-7a"/>
荷國恩當相輯睦共剪此虜上報所受而不相順非所<lb/>
謂也僕雖書生受命主上國家所以屈諸君使相承望<lb/>
者以僕有尺寸可稱能忍辱負重故也各任其事豈復得<lb/>
辭軍令有常不可犯也至破備計多出遜諸將乃服大<lb/>
帝聞之曰君何以初不啟諸將違節度者邪遜對曰受<lb/>
恩深重任過其才又此諸將或任腹心或堪爪牙或是<lb/>
功臣皆國家所嘗與共克定天下者臣雖駑懦竊慕相<lb/>
如㓂恂相下之義以濟國事帝大笑稱善加拜遜輔國<lb/>
<pb n="KR3k0013_WYG_403-7b"/>
將軍領荆州牧即改封江陵侯又即將周祗乞於鄱陽<lb/>
召募事下問遜遜以為此郡民易動難安不可與召恐致<lb/>
賊寇而祗固陳取之郡民吳遽等果作賊殺祗攻没諸<lb/>
縣豫章廬陵宿惡民並應遽為宼遜自聞輙討即破遽<lb/>
等相率䧏遜<lb/>
陸抗字㓜節父遜卒時年二十拜建武校尉領遜衆五<lb/>
千人送𦵏東還詣都謝恩大帝以楊竺所白遜二十事<lb/>
問抗禁絶賔客中使臨詰抗無所顧問事事條答帝意<lb/>
<pb n="KR3k0013_WYG_403-8a"/>
漸解<lb/>
賀齊為武威中即將嘗討山賊賊中有善禁者毎當交<lb/>
戰官軍刀劒不拔弓弩射矢皆還自向輙致不利賀將<lb/>
軍長情有思乃曰吾聞金有刃者可禁蟲有毒者可禁<lb/>
其無刃之物無毒之蟲則不可禁彼必是能禁吾兵者<lb/>
也必不能禁無刃物矣乃多作勁木白棓選有力精卒<lb/>
五千人為先登盡捉棓彼山賊恃其有善禁者了不嚴<lb/>
備於是官軍以白棓擊之彼禁者果不復行所擊殺者<lb/>
<pb n="KR3k0013_WYG_403-8b"/>
萬計<lb/>
陸凱為鎮西大將軍時丁忠使於晉歸說後主曰北方<lb/>
守戰之具不設弋陽可襲而取後主訪羣臣凱曰夫兵<lb/>
不得已而用之耳且三國鼎立己來更相侵伐無嵗寕<lb/>
居今彊敵新并巴蜀有兼土之實而遣使求親欲息兵<lb/>
役不可謂其求援於我今敵形勢方彊而欲徼倖求勝<lb/>
未見其利也車騎將軍劉纂曰天生五材誰能去兵譎<lb/>
詐相雄有自來矣若其有闕庸可棄乎宜遣間以觀其<lb/>
<pb n="KR3k0013_WYG_403-9a"/>
勢後主隂納纂言且以蜀新平故不行然遂自絶<lb/>
蔡珪為將在秣陵時珪弟敏等守沔中晉折衝將軍周<lb/>
浚在弋陽南北為互市而諸將多相襲奪以為功珪與<lb/>
敏書曰古者兵交使在其間軍國固舉信義以相髙比<lb/>
聞疆塲之上往往有襲奪互市甚不可行弟慎無為小<lb/>
利而忘大備也候者得珪書以呈浚浚曰君子也及渡<lb/>
江求珪得之問其本曰汝南人也浚戲之曰吾固疑吳<lb/>
無君子而卿果吾鄉人<lb/>
<pb n="KR3k0013_WYG_403-9b"/>
張悌字巨先少善名理景帝時為屯騎校尉魏伐蜀吳<lb/>
人問悌曰司馬氏得政以來大難屢作智力雖豐而百<lb/>
姓未服也今又竭其資力遠征巴蜀兵勞民疲而不知<lb/>
恤敗於不暇何以能濟昔夫差伐齊非不克勝所以危<lb/>
亡不憂其本也况彼之争地乎悌曰不然曹操雖功蓋<lb/>
中夏威震四海崇詐挾術征伐無已民畏其威而不懐<lb/>
其徳也丕叡承之繼以慘虐内興宫室外懼雄豪東西<lb/>
驅馳無嵗獲安彼之失民為日久矣司馬懿父子自握<lb/>
<pb n="KR3k0013_WYG_403-10a"/>
其柄累有大功除其煩苛而布其平惠為之謀主而救<lb/>
其疾民心歸之亦已久矣故淮南三叛而腹心不擾曹<lb/>
髦之死四方不動摧堅敵如折枯蕩異國如反掌任賢<lb/>
使能各盡其心非智勇兼人孰能如之其威武張矣本<lb/>
根固矣羣情服矣奸計立矣今蜀閹宦專朝國無政令<lb/>
而玩戎黷武民勞卒弊競於外利不修守備彼彊弱不<lb/>
同智算亦勝因危而伐殆其克乎若其不克不過無功<lb/>
終無退北之憂覆軍之慮也何為不可哉昔楚劍利而<lb/>
<pb n="KR3k0013_WYG_403-10b"/>
秦昭懼孟眀用而晉人憂彼之得志固我大患也吳人<lb/>
笑其言而蜀果䧏於魏<lb/>
晉羊祜為平南將軍祜有清徳祜女夫嘗勸祜有所營<lb/>
置令有歸戴者可不美乎祜黙然不應退告諸子曰此<lb/>
可謂知其一不知其二人臣樹私則背公是大惑也汝<lb/>
宜識吾此意及出鎮荆州時長吏喪官後人怨之多毁壊<lb/>
舊府祜以死生有命非繇居室書下征鎮普加禁斷又<lb/>
祜為征南大將軍上疏曰先帝順天應時西平巴蜀南<lb/>
<pb n="KR3k0013_WYG_403-11a"/>
和吳㑹海内得以休息兆庶有樂安之心而吳復背信<lb/>
使邊事更興夫期運雖天所授而功業必繇人而成匪<lb/>
大舉掃滅則衆役無時得安非所以隆先帝之勲成無<lb/>
為之化也堯有丹水之伐舜有三苖之征咸以寕静宇<lb/>
宙戢兵和衆者也蜀平之時天下皆謂吳當并亡自此<lb/>
來十二年是謂一周平定之期復在今日矣議者常言<lb/>
吳楚有道後服無禮先強此乃諸侯之時耳當今一統<lb/>
不得與古同論夫適道之論皆未應權是故謀之雖多<lb/>
<pb n="KR3k0013_WYG_403-11b"/>
而决之欲獨凢以險阻得存者謂所敵者同力足以<lb/>
自固茍其輕重不齊彊弱異勢則智士不能謀而險阻不<lb/>
可保也蜀之為國非不險也髙山尋雲霓深谷肆無景<lb/>
束馬懸車然後得濟皆言一夫荷㦸千人莫當其進兵<lb/>
之日曽無藩籬之限斬將搴旗伏屍數萬乗勝席捲徑<lb/>
至成都漢中諸城皆鳥棲不敢出非皆無戰心誠力不<lb/>
足相抗至劉禪䧏服諸營堡者索然俱散今江淮之難<lb/>
不過劍閣山川之險不過岷漢孫皓之暴侈於劉禪吳<lb/>
<pb n="KR3k0013_WYG_403-12a"/>
人之困甚於巴蜀而大晉兵衆多於前世資儲器械盛<lb/>
於往時今不於此平吳而更阻兵相守征夫苦役日尋<lb/>
干戈經歴盛衰不可久長宜當時定以一四海今若引<lb/>
梁益之兵水陸俱下荆楚之衆進臨江陵平南豫州直<lb/>
指夏口徐兖揚青並向秣陵鼓斾以疑之多方以誤之<lb/>
以一隅之吳當天下之衆勢分形散所備皆急巴蜀竒<lb/>
兵出其空虚一處傾壊則上下震蕩吳縁江為國無有<lb/>
内外東西數千里以藩籬自恃所敵者大無有寕息孫皓<lb/>
<pb n="KR3k0013_WYG_403-12b"/>
恣情任意與下多忌名臣重將不復自信是以孫秀之<lb/>
徒皆畏逼而至將疑於朝士困於野無有保世之計一<lb/>
定之心平常之日猶懐去就兵臨之際必有應者終不<lb/>
能齊力致死已可知也其俗急速不能持久弓弩㦸楯<lb/>
不如中國惟有水戰是其所便一入其境則長江非復<lb/>
所固還保城池則去長入短而官軍懸進人有致節之<lb/>
志吳人戰於其内有憑城之心如此軍不踰時尅可必<lb/>
矣帝深納之㑹秦凉屢敗祐復表曰吳平則胡自定但<lb/>
<pb n="KR3k0013_WYG_403-13a"/>
當速濟大功耳而議者多不同祜歎曰天下不如意嘗<lb/>
十居七八故有當斷不斷天與不取豈非更事者恨於<lb/>
後時㢤祜鎮荆州寢疾求入朝既至雒陽㑹景獻宫車<lb/>
在殯<hi>臣欽若等曰景獻皇后祜同産姊也</hi>哀慟至篤中詔申諭扶疾引見<lb/>
命乗輦入殿無下拜甚見優禮及侍坐面陳伐吳之計<lb/>
帝以其病不宜數入遣中書張華問其籌策祜曰今主<lb/>
上有禪代之美而功徳未著吳人虐政已甚可不戰而<lb/>
尅混一六合以興文教則主齊堯舜臣同稷契為百代<lb/>
<pb n="KR3k0013_WYG_403-13b"/>
之盛孰如舍之若孫皓不幸而没吳人更立令主雖百<lb/>
萬之衆長江未可得而越也將如後患何華深賛成其<lb/>
計祜謂華曰成吾志者子也帝欲祜卧䕶諸將祜曰取<lb/>
吳不必湏臣自行但既平之後當勞聖慮耳功名之際<lb/>
臣所不敢居若事了當有所付受願審擇其人疾篤薦<lb/>
杜預自代<lb/>
杜預為征南大將軍將伐吳衆軍㑹議或曰百年之㓂<lb/>
未可盡剋況今向暑水潦方降疾疫將起宜俟來冬更為<lb/>
<pb n="KR3k0013_WYG_403-14a"/>
大舉預曰昔樂毅藉濟西一戰以并強齊今兵威已振<lb/>
譬如破竹數節之後皆迎刃而解無復著手處也遂指<lb/>
授羣帥徑造秣陵所過城邑莫不束手議者乃以書謝<lb/>
之平吳之役詔書使益州刺史王濬下建平受預節度<lb/>
至秣陵受王渾節度預至江陵謂諸將帥曰若濬得<lb/>
下建平則順流長驅威名已著不宜令受制於我若不<lb/>
能克則無縁得施節度濬至西陵預與之書曰足下既<lb/>
摧其西藩便當徑取秣陵討累世之逋㓂釋吳人於塗<lb/>
<pb n="KR3k0013_WYG_403-14b"/>
炭自江入淮逾於泗汴泝河而上振旅還都亦曠世一<lb/>
事也濬大恱表呈預書<lb/>
劉𢎞為南蠻校尉荆州刺史恵帝幸長安河間王顒挾<lb/>
天子詔𢎞為劉喬繼援𢎞以張方殘暴知顒必敗遣使<lb/>
受東海王越節度<lb/>
周訪為揚烈將軍時華軼為江州刺史自以受雒京所<lb/>
遣而為夀陽所督時雒京尚存不能祗承元帝敎命郡<lb/>
縣多諫之軼不納曰吾欲見詔書耳時帝遣訪率衆屯<lb/>
<pb n="KR3k0013_WYG_403-15a"/>
彭澤以備軼訪過姑孰著作即干寳見而問之訪曰大<lb/>
府受分令屯彭澤彭澤江州西門也華彦夏<hi>彦夏軼字</hi>有憂<lb/>
天下之誠而不欲碌碌受人控御頃來紛紜粗有嫌隙<lb/>
今又無故以兵守其門將成其釁吾當屯潯陽故縣既<lb/>
在江西可以捍禦北方又無嫌於相遏也<lb/>
陶侃鎮荆州南蠻司馬新野杜曽永嘉之亂曽斬胡亢<lb/>
而并其衆自稱南中即將領竟陵太守既而致箋於平<lb/>
南將軍荀崧求討丹水賊以自效崧納之侃遺崧書曰<lb/>
<pb n="KR3k0013_WYG_403-15b"/>
杜曽凶狡所將之卒皆豺狼也可謂鴟梟食母之物此<lb/>
人不死州土未寕足下當識吾言崧以宛中兵少藉曽<lb/>
為外援不從侃言曽復率流亡三千餘人圍襄陽數月<lb/>
不下而還<lb/>
祖逖元帝用為徐州刺史徵為軍諮祭酒逖以社稷傾<lb/>
覆嘗懐振復之志逖進說曰晉室之亂非上無道而逃<lb/>
民怨叛也繇藩王爭權自相誅滅遂使戎狄乗隙毒流<lb/>
中原今天下既被殘酷遺黎思本人有奮擊之心但悉<lb/>
<pb n="KR3k0013_WYG_403-16a"/>
無所憑倚大王誠能命將帥使若逖等執殳前驅上為<lb/>
國家雪恥下為百姓請命則郡國豪傑必因風響赴沉<lb/>
溺之士欣於來蘇庶㡬國恥可雪願大王圖之帝乃以<lb/>
逖為奮威將軍豫州刺史<lb/>
温嶠為前將軍時王敦既敗制以敦綱紀除名參伍禁<lb/>
錮嶠上疏曰王敦剛愎不仁忍行殺戮親任小人疎逺<lb/>
君子朝廷所不能抑骨肉所不能間處其朝者常懼危<lb/>
亡故人士結舌道路以目誠賢人君子道窮數盡遵養<lb/>
<pb n="KR3k0013_WYG_403-16b"/>
時晦之辰也且敦為大逆之日拘録人士自免無路原<lb/>
其私心豈遑宴處如陸玩羊曼劉𦙍蔡謨郭璞嘗與臣<lb/>
言備知之矣必其凶悖自可罪人斯得如其枉入姦黨<lb/>
宜施之以寛加以玩等之誠聞於聖聼當受同賊之責<lb/>
實負其心陛下仁聖含宏思求允中臣階縁博納干非<lb/>
其事誠在愛才不忘忠益帝從之後出鎮武昌陳豫章<lb/>
十郡之要宜以刺史居之潯陽濵江都督應鎮其地今<lb/>
以州帖府進退不便且古鎮將多不領州皆以文武形<lb/>
<pb n="KR3k0013_WYG_403-17a"/>
勢不同故也宜選單車刺史别撫豫章專理黎庶詔不<lb/>
許嶠又平蘇峻黨路永匡術賈寕中塗悉以衆歸順王<lb/>
導將褒顯之嶠曰術輩首亂罪莫大焉晚雖改悔未足<lb/>
以補前失全其首領為幸已過何可復寵授哉導無以<lb/>
奪<lb/>
陶侃為荆州刺史議者以武昌北岸有邾城宜分兵鎮<lb/>
之侃毎不答而言者不已侃乃渡水獵引將佐語之曰<lb/>
我所以設險而禦㓂正以長江耳邾城隔在江北内無<lb/>
<pb n="KR3k0013_WYG_403-17b"/>
所倚外接羣夷夷中利深晉人貪利夷不堪命必引㓂<lb/>
虜乃致禍之繇非禦冦也且吳時此城乃三萬兵守今<lb/>
縱有兵守之亦無益於江南若羯虜有可乗之㑹此又<lb/>
非所資也後庾亮戍之果大敗<lb/>
蔡謨為征北將軍都督徐兖青三州揚州之晉陵豫州<lb/>
之沛郡諸軍事領徐州刺史假節時左衛將軍陳光上<lb/>
疏請伐胡詔令攻夀陽謨上疏曰今夀陽城小而固自<lb/>
夀陽至瑯琊城壁相望其間逺者纔百餘里一城見攻<lb/>
<pb n="KR3k0013_WYG_403-18a"/>
衆城必救且王師在路五十餘日劉仕一軍早已入淮<lb/>
又遣數部北取玉壁大將未至聲息久聞而賊之郵驛<lb/>
一日千里河北之騎足以來赴非惟鄰城相救而已夫<lb/>
以白起韓信項籍之勇猶廢梁焚舟背水而陣今欲停<lb/>
船水渚引兵造城前對堅敵顧臨歸路此兵法之所戒<lb/>
也若進攻未拔胡騎卒至懼桓子不知所為而舟中之<lb/>
指可掬今征軍五千皆王都精銳之衆又光為左衛逺<lb/>
近聞之名為殿中之軍宜令所向有征無戰而頓之堅<lb/>
<pb n="KR3k0013_WYG_403-18b"/>
城之下勝之不武不勝為笑今以國之上駟擊宼之下<lb/>
邑得之則利薄而不足損敵失之則害重而足以益宼<lb/>
懼非䇿之長者臣愚以為聞宼而致討賊退而振旅於<lb/>
事無失不勝管見謹冐陳聞<lb/>
朱伺為陶侃騎督時西陽夷賊抄掠江夏太守楊珉毎<lb/>
請督將議拒賊之計伺獨不言珉言朱將軍何以不言<lb/>
伺答曰諸人以舌擊賊伺惟以力耳珉又問將軍前後<lb/>
擊賊何以毎得勝邪伺曰两敵共對唯當忍之彼不能<lb/>
<pb n="KR3k0013_WYG_403-19a"/>
忍我能忍是以勝耳珉大笑<lb/>
袁喬督沔中諸戍江夏隨義陽三郡軍事建武將軍江<lb/>
夏相時桓温謀伐蜀衆以為不可喬勸温曰夫經略大<lb/>
事故非常情所具智者了於胸中然後舉無遺算耳今<lb/>
天下之難二㓂而已蜀雖險固方胡為弱將欲除之先<lb/>
從易者今泝流萬里歴經天險彼或有備不可必克蜀<lb/>
人自以斗絶一方恃其完固不修攻戰之具若以精卒<lb/>
一萬輕軍速進比彼聞之我已入其險要李勢君臣不<lb/>
<pb n="KR3k0013_WYG_403-19b"/>
過自力一戰擒之必矣論者恐大軍既西胡必闚覦此<lb/>
又似是而非何者胡聞萬里征伐以為重備必不敢動<lb/>
縱復越逸江渚諸軍足以守境此無憂矣蜀土富實號<lb/>
稱天府昔諸葛武侯欲以抗衡中國今誠不能為害然<lb/>
勢據上流易為冦盗若襲而取之者有其人衆此國之<lb/>
大利也温從之<lb/>
桓冲為車騎將軍都督江荆梁益寕交廣七州領䕶南<lb/>
蠻校尉侍中荆州刺史鎮江陵苻堅彊盛冲欲移阻江<lb/>
<pb n="KR3k0013_WYG_403-20a"/>
南乃上疏曰自中興已來荆州所鎮隨宜迴轉臣亡兄<lb/>
温以石季龍死經略中原因江陵路便即而鎮之事與<lb/>
時遷勢無常定且兵者詭道示之以弱今宜全重江南<lb/>
輕戍江北南平孱陵縣界地名上眀田土膏梁可以資<lb/>
業軍人在吳時樂鄉城以上四十餘里北枕大江西挾<lb/>
二峽若狂狡送死則舊郢以北堅壁不戰接會濟江路<lb/>
不云逺乗其疲墮撲剪為易臣司存閫外輙隨宜處分<lb/>
於是移鎮上眀使冠軍將軍劉波守江陵諮議叅軍楊<lb/>
<pb n="KR3k0013_WYG_403-20b"/>
亮守江夏<lb/>
宋沈林子髙祖伐𦍑叅征西軍事破姚泓將姚紹初諸<lb/>
將破賊皆多其首級而林子獻捷書至每以實聞髙祖<lb/>
問其故林子曰夫王者之師本有征無戰豈可復増張<lb/>
虜獲以自夸誕國淵以事實見賞魏尚以盈級受罰此<lb/>
前事之師表後乗之良轍也髙祖曰乃所望於卿也<lb/>
徐羡之為髙祖太尉左司馬掌留任以副貳劉穆之髙<lb/>
祖議欲北伐朝士多諫唯羡之黙然或問之何獨不言<lb/>
<pb n="KR3k0013_WYG_403-21a"/>
羡之曰吾位至二品官為二千石志願久充今二方已<lb/>
平拓地萬里唯有小𦍑未定而公寢食不忘意量乖殊<lb/>
何可輕豫未㡬髙祖受晉禪<lb/>
檀道濟為冠軍將軍髙祖北伐以道濟為前鋒徑進雒<lb/>
陽凡拔城破壘俘四千餘人議者謂應悉戮以為京觀<lb/>
道濟曰伐罪弔民正在今日皆釋而遣之於是戎夷咸<lb/>
恱相率歸之者甚衆進據潼關與諸將軍共破姚紹長<lb/>
安既平以為征虜將軍瑯琊内史<lb/>
<pb n="KR3k0013_WYG_403-21b"/>
王仲徳為安北將軍與到彦之北伐大破魏軍諸軍進<lb/>
屯靈昌津司兖既定三軍咸喜仲徳獨有憂色曰胡雖<lb/>
仁義不足而兇狡有餘今歛戈北歸併力完聚若河氷<lb/>
冬合豈不能為三軍憂其年冬魏軍於委粟津渡河進<lb/>
逼金墉虎牢雒陽諸軍相繼奔走彦之聞二城不守欲<lb/>
焚舟歩走仲徳曰雒陽既䧟則虎牢不能獨全勢使然<lb/>
也今賊去我千里滑臺猶有彊兵若便捨舟奔走士卒<lb/>
必散且當入濟至馬耳谷口更詳所宜乃廻軍㳂濟南<lb/>
<pb n="KR3k0013_WYG_403-22a"/>
歴城歩上焚舟棄甲還至彭城<lb/>
劉康祖為左軍將軍太祖欲大舉北伐康祖以嵗月已<lb/>
晚請待明年帝以河北義徒並起若頓兵一周沮尚義<lb/>
之志不許已而果敗<lb/>
到彦之為使持節南蠻校尉時太祖入奉大統以徐羡<lb/>
之等新有簒虐懼欲使彦之領兵前驅彦之曰了彼不<lb/>
二便應朝服順流若使有虞此師既不足恃更開嫌隙<lb/>
之端非所以副逺邇之望也<lb/>
<pb n="KR3k0013_WYG_403-22b"/>
沈慶之元嘉二十七年遷為歩軍校尉太祖北伐慶之<lb/>
副王𤣥謨向碻磝戍主棄城走𤣥謨圍滑臺慶之與蕭<lb/>
斌留守碻磝斌仍領輔國司馬𤣥謨攻滑臺積旬不拔<lb/>
魏主率大衆南向斌遣慶之率五千人救𤣥謨慶之曰<lb/>
𤣥謨兵疲衆老虜㓂已逼各軍營萬人乃可進耳少軍<lb/>
輕往必無益也斌固遣令去㑹𤣥謨退斌將斬之慶之<lb/>
固諫乃止太祖後問何故諫斌殺𤣥謨對曰諸將奔退<lb/>
莫不懼罪自歸而死將至逃散且大兵至未宜自弱故<lb/>
<pb n="KR3k0013_WYG_403-23a"/>
以攻為便耳蕭斌以前驅敗績欲固守碻磝慶之曰夫<lb/>
深入㓂境規求所欲退敗如此何可久住今青兾虚弱<lb/>
而坐守窮城若虜衆東過清口非國家有也碻磝孤絶<lb/>
復作朱修之滑臺耳㑹詔使至不許退諸將並謂宜留<lb/>
斌復問計於慶之慶之曰閫外之事將所得專詔從逺<lb/>
來事勢已異節下有一范増而不能用空議何施斌及<lb/>
坐者並笑曰沈公乃更學問慶之厲聲曰衆人雖見古<lb/>
今不如下官耳學也𤣥謨自以退敗求戍碻磝斌乃還<lb/>
<pb n="KR3k0013_WYG_403-23b"/>
歴城申坦垣䕶之共據清口慶之乗驛馳歸未至帝驛<lb/>
詔止之使還援𤣥謨㑹魏師已至彭城不得向北太尉<lb/>
江夏王義恭留領府中兵叅軍魏主至仰山義恭遣慶<lb/>
之率三萬拒之慶之以為魏衆彊往必見擒不肯行太<lb/>
祖後謂之曰進止處分皆合事宜惟恨不棄碻磝耳卿<lb/>
在左右久偏解我意正復違詔濟事亦無嫌也二十九<lb/>
年十月督討羣蠻於江沔三十年正月世祖出次五洲<lb/>
總統羣帥慶之從巴水出至五洲諮受軍略㑹世祖典<lb/>
<pb n="KR3k0013_WYG_403-24a"/>
籖董元嗣自京師還陳元㓙弑逆世祖遣慶之還山引<lb/>
諸軍慶之謂腹心曰蕭斌婦人不足數其餘將帥並是<lb/>
所悉皆易與耳東宫同惡不過三千人在外屈逼必不<lb/>
為用力今輔順討逆不憂不濟也<lb/>
胡藩為鄱陽太守從武帝伐劉毅初毅當之荆州日表<lb/>
求東道還建業辭墓去都數十里不過拜闕帝出倪塘<lb/>
㑹毅藩請殺之謂髙祖曰公謂劉衛軍為公下乎帝曰<lb/>
卿謂何如對曰夫豁達大度功髙天下連百萬之衆允<lb/>
<pb n="KR3k0013_WYG_403-24b"/>
天下之望毅固以此服公至於渉獵記傳一語一黙自<lb/>
許以雄豪加以誇伐縉紳白面之士輻輳而歸此毅不<lb/>
肯為公下也帝曰吾與毅俱有克復功其過未彰不可<lb/>
自相圖至是謂藩曰昔從卿倪塘之謀無今舉也<lb/>
沈攸之眀帝即位四方反叛張興世領水軍拒南賊于<lb/>
赭圻時豫州刺史殷琰之據夀陽同逆為劉勔所攻南<lb/>
賊遣龎孟虬率軍助琰之劉勔遣使求援甚急建安王<lb/>
休仁欲遣興世救之問攸之攸之曰孟虬蟻㓂必無能<lb/>
<pb n="KR3k0013_WYG_403-25a"/>
為遣别將馬歩數千足以相制若有意外且以江南餌<lb/>
之上流若捷不憂不殄興世之行是安危大機必不可<lb/>
輟乃遣段佛榮等援勔<lb/>
王景文太宗初即位為左衛將軍時六軍戒嚴景文仗<lb/>
士三千人入六門諸將咸云平殄小賊易於拾遺景文<lb/>
曰敵固無小蜂蠆有毒何可輕乎諸將當臨事而懼好<lb/>
謀而成先為不可勝之術耳<lb/>
垣䕶之為寕朔將軍督徐州之東莞二郡軍事孝武以<lb/>
<pb n="KR3k0013_WYG_403-25b"/>
歴下要害欲移青州并鎮歴城議者多異䕶之曰青州<lb/>
北有河濟又多陂澤非虜所向毎來寇掠必繇歴城二<lb/>
州并鎮此經逺之略也北又近河歸順者易近息民<lb/>
患逺申王威安邊之上計也繇是遂定<lb/>
　<lb/>
　<lb/>
　<lb/>
　冊府元龜卷四百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百二十</head>
    <p>
<pb n="KR3k0013_WYG_620-1a"/>
欽定四庫全書<lb/>
　册府元龜卷六百二十　　宋　王欽若等　撰<lb/>
　　卿監部<lb/>
　　　總序<lb/>
卿監之職其來尚矣三代以前雖名號或殊然其典領<lb/>
亦可得而言焉少昊氏以九扈為九農正及帝堯命棄<lb/>
為后稷並司農卿之本也<hi>凡此已下事備邦計總序</hi>又以五鳥為五<lb/>
工正及云共工方鳩僝功皆将作監之本也又以鳯雉<lb/>
<pb n="KR3k0013_WYG_620-1b"/>
氏為厯正及顓頊命南正重司天北正黎司地唐虞以<lb/>
羲氏和氏紹重黎之後皆太史監之本也<hi>凡此已下事備國史總序</hi>
又命伯夷為秩宗后䕫典樂並太常卿之本也<hi>凡此已下事備</hi>
<hi>掌禮總序</hi>臯陶作士即大理卿之本也<hi>凡此已下事備刑法總序</hi>又命益<lb/>
作虞以掌山澤即都水使者監之本也夏制九卿商氏<lb/>
因之周之卿曰少師少傅少保冡宰司徒宗伯司馬司<lb/>
冦司空是也三代諸卿名號不同然其官職之屬相沿<lb/>
而乃與周不異天官大府下大夫乃大府卿之本也<hi>凡此</hi>
<pb n="KR3k0013_WYG_620-2a"/>
<hi>已下事備邦計總序</hi>又庖人外饔中士蓋光禄卿大官署令之本<lb/>
也膳夫内饔即殿中監之尚食局之本也地官師氏以<lb/>
三德三行教國子即國監之本也<hi>凡此已下事備學校總序</hi>又林衡<lb/>
川衡二官掌林麓川澤亦都水監之任也又廪人下大<lb/>
夫亦司農之太倉令也春官宗伯卿一人亦太常卿也<lb/>
小宗伯掌三族之别以辨其親踈即宗正之别也太史<lb/>
掌建邦之六典亦太史局令之職也又校人圉師趣馬<lb/>
皆若太僕之典廐署令也又司甲司弓矢下大夫司兵<lb/>
<pb n="KR3k0013_WYG_620-2b"/>
中士司戈下士並衛尉之武庫令也秋官司冦亦大理<lb/>
之列也又大行人中大夫掌大賔客之禮及象胥即鴻<lb/>
臚之本也冬官考工亦将作監之任也其攻金之工六<lb/>
即少府監之掌治署令也<hi>凡此已下事備邦計總序</hi>秦置太史令又<lb/>
置奉常其郎中令主郎内諸官掌宫殿掖門户衛尉掌<lb/>
輿馬官<hi>衛尉之名自此始也</hi>廷尉掌刑辟典客掌歸義蠻夷宗正<lb/>
掌親属<hi>宗正之名自此始也</hi>少府掌山海池澤之税<hi>少府之名自此始也</hi>自<lb/>
奉丞而下皆有丞以属焉其左右中候将行皇后卿也<lb/>
<pb n="KR3k0013_WYG_620-3a"/>
又有典属國掌蠻夷降者漢以太常光禄勲衛尉太僕<lb/>
廷尉大鴻臚卿宗正司農少府謂之九寺大卿而分属<lb/>
三司<hi>太常光祿勲衛尉三卿並太尉所部太僕廷尉大鴻臚三卿並司徒所部宗正大司農少府三卿並</hi>
<hi>司空之所部</hi>奉常初曰太常<hi>太常之名自此始也其所典掌沿革及官属增省並具掌禮總</hi>
<hi>序他皆類此</hi>太僕<hi>或曰周官有太僕下大夫掌王之服位出入王之命似非今太僕之職又云周穆王</hi>
<hi>置太僕正以伯冏為之掌輿馬秦因之漢則夏侯嬰為沛公太僕</hi>属官有大廐未央家<lb/>
馬三令各五丞一尉又車府路軨騎馬駿馬四令丞又<lb/>
龍馬閑駒槖泉騊駼承華五監長丞右邉郡六牧師苑<lb/>
<pb n="KR3k0013_WYG_620-3b"/>
令各三丞又牧槖昆號令丞皆属焉中太僕掌皇太后<lb/>
輿馬不常置也又少府増置属官焉<hi>其属所典掌沿革及員吏增省具邦</hi>
<hi>計總序他皆類此</hi>惠帝更名太常曰奉常景帝初衛尉更名中<lb/>
大夫中六年更名廷尉為大理<hi>大理之名自此始也其典領沿革及属官省増</hi>
<hi>并具刑法總序佗皆類此</hi>又更名典客為大行令又更名将作少監<lb/>
為将作大匠属官有右庫東園主章左右前後中校七<lb/>
令丞又有主章長丞更名将行為大長秋後元年治粟<lb/>
内史更名大農令是年以中大夫令復為衛尉属官有<lb/>
<pb n="KR3k0013_WYG_620-4a"/>
公車司馬衛士旅賁三令丞衛士三丞又諸屯衛候司<lb/>
馬二十二官皆属焉長樂建章甘泉衛尉皆掌其宫<hi>各随</hi>
<hi>所掌之宫名焉</hi>職畧同不常置孝武帝建元三年初置光祿勲<lb/>
之属官比郎無員多至十人有僕射秩比千石四年改<lb/>
大理復為廷尉元狩三年昆邪王降増属國置都尉丞<lb/>
候千人属官有九譯令五年初置郎中令之属官諫大<lb/>
夫秩比八百石大初五年更名郎中令為光䘵勲<hi>光禄之名</hi>
<hi>自此始也</hi>属官有大夫郎謁者皆秦官又期門羽林皆属焉<lb/>
<pb n="KR3k0013_WYG_620-4b"/>
是年更太僕家馬為挏馬初置路軨其少府太常並增<lb/>
置属官焉又大行令更名大鴻臚<hi>鴻臚之名自此始也</hi>属官有行<lb/>
人譯官别火三令丞及郡邸長丞又更名行人為大行<lb/>
令又更名將作属官東園主章為木工又大農令更名<lb/>
大司農<hi>司農之名自此始也其所典掌沿革及属官増省並具部計總序他放此</hi>又置太史<lb/>
公之職<hi>其所典掌具國史總官他皆類此</hi>宣帝以光祿勲之属官中郎<lb/>
將騎都尉監羽林秩比千石成帝河平元年省典属國<lb/>
并大鴻臚陽朔三年省将作中候及左右前後中校尉<lb/>
<pb n="KR3k0013_WYG_620-5a"/>
五丞哀帝元夀二年改廷尉復為大理平帝元始元年<lb/>
以光祿勲之属官北郎更名虎賁郎置中郎将秩比二<lb/>
千石四年更名宗正為宗伯属官有都司空令丞内官<lb/>
長丞又諸公主家令門尉皆属焉後漢太常卿一人中<lb/>
二千石<hi>以下諸卿秩同</hi>光禄勲卿一人中二千石掌宿衛宫殿<lb/>
門户典謁署郎更直執㦸宿衛門户考其德行而進退<lb/>
之郊祀之事掌三獻有員吏四科百石斗右佐驅吏學<lb/>
士守學士官醫衛士等属焉丞一人比千石五官中郎<lb/>
<pb n="KR3k0013_WYG_620-5b"/>
將一人比二千石五官中郎比六百石無員郎年五十<lb/>
以属五官五官侍郎比四百石無員五官郎中比三百<lb/>
石無員凡郎官皆主更直執㦸宿衛諸衛門出充車騎<lb/>
唯議郎不在直中左中郎皆比二千石主左署郎中郎<lb/>
比六百石侍郎比四百石郎中比三百石三郎皆無員<lb/>
左中郎将比二千石主右署郎中比六百石侍郎比四<lb/>
百石郎守比三百石二郎皆無員虎賁中郎将比二千<lb/>
石主虎賁宿衛左右僕射左右陛長各一人比六百石<lb/>
<pb n="KR3k0013_WYG_620-6a"/>
僕射主虎賁郎習射陛長主直虎賁朝㑹在殿中虎賁<lb/>
中郎比六百石虎賁作郎比四百石虎賁郎比三百石<lb/>
節從虎賁郎比二百石四郎皆無員掌宿衛侍從自節<lb/>
從虎賁郎乆者轉遷才能差高至中郎羽林中郎将比<lb/>
二千石羽林郎比三百石無員掌宿衛侍從常遷漢陽<lb/>
隴西安定北地上郡西河凡六郡良家補武帝以<lb/>
便馬從游獵還宿殿階巖下室中故號巖郎羽林左監<lb/>
一人六百石主羽林左騎羽林右監一人六百石主羽<lb/>
<pb n="KR3k0013_WYG_620-6b"/>
林右騎丞一人奉車都尉比二千石無員掌御乗輿車<lb/>
駙馬都尉比二千石無員掌駙馬都尉二千石無員本<lb/>
監羽林騎光祿大夫比二千石無員凡大夫議郎皆掌<lb/>
顧問應對無常事唯詔命所使大中大夫千石無員中<lb/>
散大夫六百石無員諫議大夫六百石無員議郎六百<lb/>
石無員謁者僕射一人比千石為謁者臺率主謁者天<lb/>
子出奉引古重習武者主射以督䘵之故曰僕射常侍<lb/>
謁者五人皆六百石主殿上時節威儀謁者三十人其<lb/>
<pb n="KR3k0013_WYG_620-7a"/>
給事謁者四百石其灌謁都郎中皆三百石掌賔讚受<lb/>
事及上章報問初為灌謁者滿嵗為給事謁者凢光祿<lb/>
勲職属光祿者自五官將至羽林右監凡七署自奉車<lb/>
都尉主謁者皆以文属舊有左右曹秩以二千石日上<lb/>
殿中主受尚書奏事平省之世祖使小黄門郎受事車<lb/>
駕出給黄門郎兼有請室令車駕出在前請所幸徼車<lb/>
迎白示重慎中興但以郎兼事訖罷又省車户騎凡三<lb/>
将及羽林衛尉卿一人中二千石掌門官衛士官中徼<lb/>
<pb n="KR3k0013_WYG_620-7b"/>
循事丞一人比千石公車司馬令一人六百石掌南宫<lb/>
闕門凢吏民上章四方貢獻及徴詣公車者丞尉各一<lb/>
人丞遷暁諱掌知非法尉主闕門兵禁戒非常南宫北<lb/>
宫衞士令各一人並六百石各有丞一人左右都候各<lb/>
一人六百石主劒㦸士徼循宫及天子有所收考丞各<lb/>
一人宫掖門每門司馬一人皆千石南宫南屯司馬主<lb/>
平城門北宫門蒼龍司馬主東門貞武司馬主貞武門<lb/>
北屯司馬主北門北宫朱雀司馬主南掖門東明司馬<lb/>
<pb n="KR3k0013_WYG_620-8a"/>
主東門朔平司馬主北門自卿至諸門司馬咸有員吏<lb/>
衛士属焉中興省旅賁令衞士一人丞<hi>右三卿大尉所部</hi>太僕<lb/>
卿一人中二千石掌車馬天子每出奏駕上鹵簿用大<lb/>
駕則執馭丞一人比千石考工令主作兵器弓弩刀鎧<lb/>
之属成則傳執金吾入武庫及主織綬諸雜工車府令<lb/>
主乗輿諸車未央廐令主乗輿及廐中諸馬各一人六<lb/>
百石長樂廐丞一人自卿以下並有員吏等屬焉太僕<lb/>
舊有六廐皆六百石令中興省約但置一廐後置左駿<lb/>
<pb n="KR3k0013_WYG_620-8b"/>
令廐别主乗輿御馬後或并或省又有牧師苑令官主<lb/>
飬馬分在河西六郡界中中興皆省惟漢陽有流馬苑<lb/>
但以羽林郎監領廷尉卿一人大鴻臚卿一人掌諸侯<lb/>
及四方歸義蠻夷其郊廟行禮賛道請行事既善以命<lb/>
郡司諸王入朝當郊迎典其禮儀及郡國上計主四方<lb/>
來亦属焉皇子拜立賛授印綬及拜諸侯諸侯嗣子及<lb/>
四方夷狄封者臺下鴻臚召拜之王薨則使吊之及拜<lb/>
王嗣丞一人比千石大行令一人六百石主諸郎丞一<lb/>
<pb n="KR3k0013_WYG_620-9a"/>
人治禮郎四十七人主齋祀儐讃九賔又有宫室主調<lb/>
中都官斗食以下功次相補大行郎而如謁者兼舉形<lb/>
貌也其譯官别火二令丞及郡邸長丞並省但令郎治<lb/>
郡邸<hi>右三官司徒所部也</hi>自卿以下各有員吏等属焉宗正卿一<lb/>
人掌序録王國嫡庶之次及諸侯宗室親属逺近郡國<lb/>
歳因計上宗室名籍若有犯法當髠以上先上諸宗正<lb/>
宗正以聞乃報决又嵗治諸王世譜差序秩第<hi>又有員吏以下</hi>
<hi>官属焉</hi>所統家令一人六百石丞一人三百石其餘属吏<lb/>
<pb n="KR3k0013_WYG_620-9b"/>
増减無常主簿一人秩六百石僕一人秩六百石私府<lb/>
長一人秩六百石家丞一人三百石直史三人從官三<lb/>
人其主薨無子置傅一人守其家宗正自中興省都司<lb/>
空令丞大司農少府卿各一人世祖改少府属司農初<lb/>
孝武置水衡都尉秩比二千石别主上林苑有離宫燕<lb/>
休之處世祖省之并其職於少府又孝武以都水官多<lb/>
乃置左右使者以領之<hi>劉向䕶水使者是也</hi>至哀帝省使者官至<lb/>
東京凡都水皆罷之併置河隄謁者桓帝延熹二年始<lb/>
<pb n="KR3k0013_WYG_620-10a"/>
置秘書監一人<hi>秘書之名自此始也</hi>掌禁中圗書秘記故曰秘書<lb/>
属太常後省<hi>秦時博士官所職禁人藏書漢氏除挾書之律開獻書之路置冩書之官又令謁書</hi>
<hi>陳農求遺書於天下故文籍徃徃而出並藏之書府在外則有太史愽士掌之其内則有延閣廣内石渠之藏</hi>
<hi>大御史中丞在殿中掌蘭臺秘書圖籍又未央宫中冇麒麐閣天祿閣亦藏書劉向楊䧺典校皆在禁中謂之</hi>
<hi>中書猶言内庫書東京則藏之東觀亦禁中也其著作局事具國史自此以下不復述</hi>獻帝建安<lb/>
末改光禄勲為郎中令魏之九卿並與漢同初武帝為<lb/>
魏王置秘書令及二丞典尚書奏事即中書之任也兼<lb/>
掌圗書秘記又置秘書郎秩四百石又置秘書校書郎<lb/>
<pb n="KR3k0013_WYG_620-10b"/>
<hi>蘭臺亦藏書御史掌焉薛夏云蘭臺為外臺秘書為外閣是也初秘書属少府及王肅為監以為秘書之職即</hi>
<hi>漢東觀之任安可復属少府自此之後不復属焉</hi>太史令吏員有監候郎二十<lb/>
人候部吏十五人掌候天文並太史監候之任也又有<lb/>
靈臺丞主候望郎殿中監一人品第七<hi>殿中之名自此始也晉宋並因</hi>
<hi>之</hi>掌帳設監護之事又有殿中奉乗郎從五品下又光<lb/>
䘵置太官令丞太僕置乗黄丞一人奉乗郎從五品又<lb/>
有驊騮廐令牧官都尉其宗正亦以宗室居之又以廷<lb/>
尉為大理後復為廷尉又改鴻臚之大行令為客舘令<lb/>
<pb n="KR3k0013_WYG_620-11a"/>
又并将作之左校於材官又以水衡都尉主天下水軍<lb/>
舟船器械文帝黄初元年改郎中令復為光祿勲又分<lb/>
秘書立中書因置監令明帝青龍中議秘書丞郎職近<lb/>
日月冝居三臺上亞尚書丞郎其校書郎自是以後徃<lb/>
徃以他官典校秘書衛尉闕其太常司農少府此不復<lb/>
述晉制太常光祿勲衞尉太僕廷尉大鴻臚宗正大司<lb/>
農少府将作大匠太后三卿太常秩皆為列卿各置丞<lb/>
功曹主簿五官等員其太常兼統太學諸博士祭酒及<lb/>
<pb n="KR3k0013_WYG_620-11b"/>
太史别置靈臺丞武帝咸寧四年初立國子學定置祭<lb/>
酒一人<hi>其所典領沿革及属官增損並具學校部總序他皆倣此</hi>光祿勲統虎賁中<lb/>
郎将羽林郎将冗從僕射羽林左監五官左右中郎将<lb/>
東園匠大官御府守宫黄門掖庭清商華林園暴室等<lb/>
令又置左右光禄大夫而光祿大夫如故光祿大夫銀<lb/>
章青綬其重者加金章紫綬則謂之金紫光祿大夫秩<lb/>
比二千石大官令之属有厨史餳官吏果官監釀吏酒<lb/>
丞等員衛尉統武庫公車衛士諸治等合左右都候南<lb/>
<pb n="KR3k0013_WYG_620-12a"/>
北東西督治掾太僕統典農典虞都尉典虞丞左右中<lb/>
典牧都尉車府典牧乗黄廐驊騮龍馬廐等令典牧又<lb/>
别置羊牧丞<hi>太僕自元帝渡江之後或省或置太僕省故驊騮為門下職宋齊亦有若郊祀則權</hi>
<hi>宜置太僕執轡事畢省齊亦如之</hi>将作大匠有事則置無事則省其丞亦<lb/>
然所属有曹主簿五官等員掌土木之役都水臺都水<lb/>
使者一人掌舟楫之事官品第四又有左右前後中五<lb/>
水衡<hi>陳慎戴䧺俱以都水使者領水将都尉之職</hi>又有參事二人蓋丞之職<lb/>
也又置主簿一人又諸津渡二十四所各置監津吏三<lb/>
<pb n="KR3k0013_WYG_620-12b"/>
十一人太后三卿衛尉少尉少府太僕漢置皆隨太后<lb/>
宫為官號在同名卿上無太后則闕魏改漢制在九卿<lb/>
下晉復舊在同號卿上大長賢一梁冠絳朝服<hi>江左以他官兼</hi>
<hi>領宋齊梁陳後魏北齊亦然</hi>其吏員有典厯四人武帝以秘書并中<lb/>
書其丞謂之中書秘書丞惠帝永平元年詔秘書典總<lb/>
經籍考校古今中書自有職務逺相統攝於事不專宜<lb/>
令復别置秘書寺掌中外三閣圗書自是秘書寺始外<lb/>
置焉品第五綘朝服銅印墨綬進賢两梁冠佩水蒼玉<lb/>
<pb n="KR3k0013_WYG_620-13a"/>
又置秘書丞二人品第六銅印墨綬進賢一梁冠綘服<lb/>
江左省殿中尚衣局又省衛尉又省鴻臚丞及功曹主<lb/>
簿五官等員<hi>有事則權置事畢則省</hi>又省尉衞之治令始𨽻少府<lb/>
又省将作大匠而作左右校𨽻少府又大史之職自此<lb/>
多以他官兼領<hi>宋齊梁陳並同</hi>哀帝興寧二年以光䘵勲幷司<lb/>
徒孝武寧康元年復置光祿勲又省都水臺置水衡令<lb/>
亦無丞宋九卿亦沿舊制秘書丞一人品服同晉秘書<lb/>
郎中去中字光祿勲丞祖朝㑹宗正不置<hi>齊亦然</hi>又省太<lb/>
<pb n="KR3k0013_WYG_620-13b"/>
僕丞<hi>齊亦如之</hi>永初中大鴻臚分置南北客舘令丞孝武孝<lb/>
建元年復置衛尉又増置丞一人又省都水臺署水衡<lb/>
令亦無丞大眀中改殿中尚方曰左右御府各置令丞<lb/>
一人齊九卿並因前制秘書郎秩六百石又置内外殿<lb/>
中監各八十人太僕乗黃令品第七秩四百石銅印墨<lb/>
綬進賢一梁冠綘朝服又鴻臚有客舘令光祿勲府置<lb/>
丞領左右光䘵大夫位從公開府置佐吏如公中大夫<lb/>
中散大夫諸大夫官皆處舊齒老年重者加親信二十<lb/>
<pb n="KR3k0013_WYG_620-14a"/>
人復置都水臺使者一人將作大匠太僕三卿不常置<lb/>
有事權置兼官畢乃省宣德尉衞少府太僕欎林王立<lb/>
文安太后即尊號以宫名置之大長秋亦欎林立皇后<lb/>
置梁高祖天監七年象四時置十二卿太常宗正司農<lb/>
為春卿太常位視金紫光祿大夫班第十四宗正卿位<lb/>
視列曹尚書皆以宗室為之班第十三其丞為四班主<lb/>
簿為七班司農卿班第十一大府少僕少府為夏卿大<lb/>
府班第十三<hi>大府自周官以後歴代不置然其職在司農少府至是方置焉</hi>太僕卿統<lb/>
<pb n="KR3k0013_WYG_620-14b"/>
南牧左右牧龍廐外班第十其丞視朝請班第三主簿<lb/>
班第三少府班第十一衞尉廷尉大匠為秋卿衛尉班<lb/>
第十三統武庫令廷尉第十二將作為大匠卿班第十<lb/>
品正第五又置丞一人班第三又置將作營作又别立<lb/>
長史司馬主簿各一員光䘵勲鴻臚都水使者為冬卿<lb/>
光祿除勲字班第十一光祿丞視員外郎主簿班第三<lb/>
其大官丞門下省領之又有市買正厨酒庫等丞鴻臚<lb/>
卿班第九品從第五其丞班第三主簿班第三属官又<lb/>
<pb n="KR3k0013_WYG_620-15a"/>
有典客舘令丞令在七班下為三品勲位又改都水臺<lb/>
使者為大舟卿班第九又置丞一人班第一又置主簿<lb/>
七班之中第三又秘書監増秩中二千石品第三後置<lb/>
十八班秘書監第十一又増秘書丞品第五秘書郎自<lb/>
江左多任貴游年少迨茲尤甚太史丞為三品勲位又<lb/>
殿中位不登七班者别置勲位殿中外監為三品勲位<lb/>
内監為三品勲位又尚藥自此以降皆太醫兼其職陳<lb/>
諸卿監率如梁制後魏秘書監<hi>初從第一品中孝文太和末降為第三品</hi>丞<lb/>
<pb n="KR3k0013_WYG_620-15b"/>
一人正第五品上郎置四人正第七品上校書郎置十<lb/>
二人其太史丞史失其品殿中監從五品下又有掌服<lb/>
郎從六品上又有乗黄車府令掌太僕亦殿中之職也<lb/>
太常初置少卿又分一官令尚食中尚食掌知御膳尚<lb/>
食門下省領之中尚食集書省領之大官掌知百官饌<lb/>
光祿卿領之有丞一人衛尉卿從第一品下後降為第<lb/>
三品初置少卿官第三品上後降為正四品上從五品<lb/>
中後降為第七品上宗正卿第二品上少卿第三品後<lb/>
<pb n="KR3k0013_WYG_620-16a"/>
降為四品丞第七品太僕卿第二品上少卿第三品上<lb/>
後降為正四品上丞從五品中後降為七品上又省乗<lb/>
黄令丞廷尉卿第二品上鴻臚卿第二品上後降為第<lb/>
三品少卿一人第三品上後為正四品上丞從五品中<lb/>
後降為第七品典客監從五品上又置主客令及司儀<lb/>
官大司農第二品上將作大匠從第二品後降為從三<lb/>
品其丞從五品後降為第五品下分建都水使者正第<lb/>
四品中水衡都尉從五品中後改都水使者從五品而<lb/>
<pb n="KR3k0013_WYG_620-16b"/>
省水衡又有都水參事六人其少府改為太府焉北齊<lb/>
秘書郎増中字正第七品下校書置十二人始置正字<lb/>
四人從第九品上門下省属官有殿中局殿中監四人<lb/>
掌駕前奉引行事東耕則進耒耜又統六局有典御二<lb/>
人丞監各四人文集書省統二局有中尚食局典御一<lb/>
人監四人品與尚食同又統尚藥局有典御二人侍御<lb/>
師四人尚藥監四人總御藥之事又以太常光祿衛尉<lb/>
宗正太僕大理鴻臚司農太府寺是為三府<hi>九卿稱寺自此始也</hi>
<pb n="KR3k0013_WYG_620-17a"/>
太常寺卿第三品<hi>餘卿品同</hi>光䘵寺置卿掌諸膳食帳幙器<lb/>
物肴藏丞一人從六品下又有功曹五官主簿等又有<lb/>
大官丞一人肴藏令及丞二人又有清漳令丞主造酒<lb/>
衛尉寺有丞一人從六品下又有主簿及統武庫署令<lb/>
丞掌甲兵及吉凶儀仗又有守宫令丞掌凢設張之事<lb/>
宗正四卿有昭真寺掌釋道二教置大統一人都維郡<lb/>
三人亦有功曹主簿員以管諸州縣沙門太僕寺丞一<lb/>
人從六品下主簿一人統驊騮左右龍左右牝駞牛司<lb/>
<pb n="KR3k0013_WYG_620-17b"/>
羊乗黄車府等署令丞鴻臚寺統典寺署有丞一人第<lb/>
七品下又有功曹五官主簿班第三又有典客令丞司<lb/>
儀令丞其大理司農太府此不復述又有都水臺使者<lb/>
二人從第五品有丞及參事河隄謁者録事船局都津<lb/>
尉丞典作津長等員後周卿監之職咸凖周官建置焉<lb/>
武帝四年置軍器監<hi>軍器有監自此始也</hi>隋九寺卿與北齊同其<lb/>
秘書監正第三品與尚書門下内史殿中為五省領著<lb/>
作太史二曹丞一人正第五品秘書郎中復除中字正<lb/>
<pb n="KR3k0013_WYG_620-18a"/>
七品上置校書郎十二人太史曹置太史令二人從第<lb/>
七品上丞二人正第九品上又有司厯二人厯博士一<lb/>
人監候四人又置天文博士司辰等員殿中監為殿内<lb/>
局置監二人正六品下又有門下省統尚食藥御府等<lb/>
局監各有員属太常寺卿一人正三品少卿正四品卿<lb/>
丞正七品下<hi>餘卿品亦如之</hi>光䘵寺卿一人統太官肴藏良醞<lb/>
掌醢等署令丞開皇三年廢光祿入司農十三年復置<lb/>
又加置丞三人又有主簿録事並流外為之衛尉寺卿<lb/>
<pb n="KR3k0013_WYG_620-18b"/>
一人掌軍器儀仗帳幙以監門衛掌宫門屯兵統武庫<lb/>
令及行臺書省武器監守宫署令<hi>各有丞以下官属餘卿亦如之</hi>宗正<lb/>
寺卿一人有少卿丞主簿等員又置崇真令丞各一人<lb/>
太僕寺卿統驊騮乗黄龍廐車府典牧羊牛等署各有<lb/>
令丞等員鴻臚卿一人統典客司儀崇真等三署令丞<lb/>
開皇三年省並太常十三年復置其大理司農太府等<lb/>
卿並各一人又有都水臺開皇三年省並司農十三<lb/>
年復置仁夀元年改為都水監<hi>都水名監自此始也</hi>有丞二人正<lb/>
<pb n="KR3k0013_WYG_620-19a"/>
第八品上又有掌船局都尉一人將作大匠一人開皇<lb/>
二十年改將作為監以大匠為大監<hi>置監之名自此始也</hi>置副監<lb/>
一人丞主簿各二人又領左右校署令丞煬帝即位改<lb/>
國子學為監<hi>置監之名自此始也</hi>又降秘書監為從第三品置少<lb/>
監一人四品掌貳秘書監之職後改秘書監為秘書令<lb/>
少監為少令又加秘書郎為從第五品减校書郎為十<lb/>
人又改太史曹為太史監進令階為第五品又减太史<lb/>
丞一人從第七品上又増監候為十人又改司辰為師<lb/>
<pb n="KR3k0013_WYG_620-19b"/>
本属武候府令𨽻於太史局又分門下省尚食尚藥御<lb/>
府殿内等局正四品統尚食尚藥尚舍尚衣尚乗尚輦<lb/>
等六局又置少監一人從四品丞一人從五品改典御<lb/>
為奉御兼置直長等員以属焉太常寺加置少卿二人<lb/>
又兼光䘵卿為從三品加置少卿一人降為從四品加<lb/>
丞為從五品<hi>其餘少卿丞差降咸准此</hi>又改宗正之佛寺為道塲道<lb/>
觀為真壇各置監丞又减太僕之驊騮署及殿中省尚<lb/>
乗局又有左右駮卓二廐加置主乗司庫司廪官又改<lb/>
<pb n="KR3k0013_WYG_620-20a"/>
鴻臚之典客為典藩署又於建國門外置四方舘以待<lb/>
四方使者各掌其方國及互市事又分太府寺卿置少<lb/>
府監<hi>置監之名自此始也</hi>又改将作大監少監為大匠小匠旋復<lb/>
為大監少監後又為大令少令又改都水監為使者尋<lb/>
又為監加置少卿後又改為令統舟楫河渠二署又以<lb/>
都水丞為從七品又置主簿一員又改船局都尉為舟<lb/>
楫署令有丞二人又置河渠署令丞各一人唐制秘書<lb/>
監一人從三品掌邦國經籍圖書文庫有二局一曰著<lb/>
<pb n="KR3k0013_WYG_620-20b"/>
作二曰太史皆率其属而修其職少監二人為之二丞<lb/>
一人掌判省事属官有秘書郎掌四部之圗籍分庫以<lb/>
藏之以甲乙丙丁為之部目主事二人掌印并句簡稽<lb/>
失<hi>其他卿監少丞主事以次典掌亦然然其下亦各本令史書令史等員</hi>校書郎正字皆<lb/>
掌讐校典籍刋正文章<hi>其下各有校理典書楷書手亭長掌因執紙装潢匠筆匠等員</hi>
太史局令掌觀察天文稽定厯數凡日月星辰之變風<lb/>
雲氣色之異率其属而占候焉丞三人<hi>其下亦有令史等員</hi>所統<lb/>
司厯保章正監候靈臺郎天文生挈壺正人刻傳士漏<lb/>
<pb n="KR3k0013_WYG_620-21a"/>
刻生典鐘典皷等員殿中省監一人掌服御之事總尚<lb/>
食尚藥尚衣尚舎尚乘尚輦六局之官屬備其禮物而供其<lb/>
職事少監二人為之貳丞二人主事二人太常寺卿一<lb/>
人正三品<hi>其下各有少卿主簿録事等員</hi>光禄寺卿一人從三品<hi>餘卿</hi>
<hi>品並同</hi>掌邦國酒醴膳饈之事總大官珍饈良醞掌醢四<lb/>
署之官属修其諸備謹其出納少卿為之貳衛尉寺卿<lb/>
一人掌邦國器械文物之事總武庫武器守宫三署之<lb/>
官属少卿為之貳宗正等卿一人掌九族六親之属籍<lb/>
<pb n="KR3k0013_WYG_620-21b"/>
以别昭穆之序并領崇真署少卿為之貳太僕寺卿一<lb/>
人掌邦國廐牧車輿之政令總乗黄典廐典牧車府四<lb/>
署及諸監牧之官属少卿為之貳大理寺卿一人鴻臚<lb/>
寺卿一人掌客及凶儀之事領典客司儀二署以率其<lb/>
官属而供其職務少卿為之貳司農寺卿一人太府寺<lb/>
卿一人少府監一人其北都軍器監一人掌膳造甲弩<lb/>
之属辨其名物審其制度以時納于武庫少監一人為<lb/>
之貳<hi>其属有丞及主簿録事府事等員</hi>將作監一人匠一人掌供邦國<lb/>
<pb n="KR3k0013_WYG_620-22a"/>
修建土木工匠之政令總四署三監百工之官属以供<lb/>
其職事少匠為之貳<hi>其属有丞及主簿録事府史計史亭長等員</hi>其都水監<lb/>
使者二人掌川澤津梁之政令總舟楫河渠二署之官<lb/>
属<hi>其下有丞及主簿録事府史亭長等員</hi>自高祖武德初改秘書令少復<lb/>
為監政太史監為局又改殿中監為省又改都水監為<lb/>
署使者監為都水令𨽻將作又置諸津令丞其在京兆<lb/>
河南界者𨽻都水監在外者𨽻當州界又置軍器監貞<lb/>
觀中廢軍器監併入少監改都水署為都水使者高宗<lb/>
<pb n="KR3k0013_WYG_620-22b"/>
永徽中加置光祿寺供膳至二千四百人又始置衞尉<lb/>
武器署以主器仗又加太僕丞一人顯慶二年廢雒陽<lb/>
總監改青城宫監為東都苑北面監眀德宮監為東都<lb/>
苑南靣監雒陽宫農圃監為東都苑東靣監食貨監為<lb/>
東都苑西靣監高宗龍朔二年改秘書省為蘭臺其監<lb/>
曰蘭臺侍史少監為蘭臺侍郎丞為蘭臺大夫又改大<lb/>
史局為秘書閣局令為秘書郎中又改殿中省為中御<lb/>
府監為中御大監少監為中御少監丞為中御大夫又<lb/>
<pb n="KR3k0013_WYG_620-23a"/>
改尚食為奉膳局奉御大夫尚藥為奉醫大夫尚衣為<lb/>
奉冕大夫尚舍為奉扆大夫尚乗為奉駕大夫尚輦為<lb/>
奉轝大夫又改太常卿為奉常正卿<hi>其卿少卿丞及諸寺少卿丞等咸亨</hi>
<hi>光宅神龍幷随曹改復</hi>光祿為司宰正卿衛尉為司衛寺正卿宗<lb/>
正為司属寺正卿太僕為司馭寺正卿大理為詳刑寺<lb/>
卿大理正為詳刑大夫鴻臚為司文正卿司農為司稼<lb/>
寺正卿大府為外府正卿又改國子監為司成舘國子<lb/>
監祭酒為大司成司業為少司成又東都國子監置學<lb/>
<pb n="KR3k0013_WYG_620-23b"/>
官學生分於兩京校授又改少府監為内府監将作為<lb/>
監繕工監大匠為大監又改都水使者為司津使者監<lb/>
咸亨元年秘書省監少監丞及太史局令等悉復舊又<lb/>
復殿中省監少監丞及六尚之名其奉常司宰司衛司<lb/>
属司馭詳刑司文寺司稼外府司成内府膳工大監等<lb/>
悉復舊名又復司津使者監為都水使者監則天光宅<lb/>
元年改太常為司禮光祿為司膳衞尉為司尉宗正為<lb/>
司属太僕為司僕大理為司刑大理正為司刑正鴻臚<lb/>
<pb n="KR3k0013_WYG_620-24a"/>
為司賔太府為司府寺卿司農不改國子監為成均監<lb/>
少府為上方監将作為營繕監垂拱中又改都水監為<lb/>
水衡置都尉使者為都水府天授初改秘書為麟臺乆<lb/>
視元年改太史局為渾天監不𨽻麟臺其令監置一人<lb/>
加至正第五品上因加副監及丞主簿府史等員其年<lb/>
又改為渾儀監始置丞二人從第七品上長安二年改<lb/>
渾儀監復為太史局還𨽻麟臺縁監置官及府史等並<lb/>
廢其監依舊令置二人又省丞二人四年省太史局厯<lb/>
<pb n="KR3k0013_WYG_620-24b"/>
博士置保章正以當之掌教厯生又省天文博士之職<lb/>
置靈臺郎以當之是年始置挈壺正又去司辰之師字<lb/>
但曰司辰中宗神龍初改麟臺復為秘書又改太史局<lb/>
為太史監令名不改不𨽻秘書又復太常之名其光祿<lb/>
衞尉宗正太僕大理鴻臚大府等九寺國子少府将作<lb/>
等三監並如故又以水衡都尉復為都水監署使者二<lb/>
人分總其事不属将作領舟楫河渠二署又改都水府<lb/>
復為使者景龍二年復置太史丞二人明皇開元初復<lb/>
<pb n="KR3k0013_WYG_620-25a"/>
以少府監甲弩坊地置軍器使二年又令太史令為太<lb/>
史監又分少府監甲鎧弓弩别置軍器監置中校署<hi>属將</hi>
<hi>作</hi>三年以軍器使為監領甲弩二坊十二年省軍器監<lb/>
作並𨽻少府監甲弩坊更置少監一員統之又置北京<lb/>
軍器庫十四年又改太史監為局復云太史令二員𨽻<lb/>
秘書省十六年置軍器監於北都<hi>常以太原尹兼領</hi>二十五年<lb/>
廢北京軍器庫依舊為甲坊太常所掌諸陵廟並𨽻宗<lb/>
正及道士女道士属宗正故崇真署亦随而𨽻焉其僧<lb/>
<pb n="KR3k0013_WYG_620-25b"/>
尼别𨽻尚書祠部天寳六載復軍器監扵舊所置監一<lb/>
人領甲坊弩坊兩署九載置廣文舘領國子監焉十二<lb/>
載改将作大匠復為大監肅宗乾元元年又廢軍器監<lb/>
却置使其監以下並停<hi>其使以内官為之</hi>宣宗大中四年以司<lb/>
農寺文案少卿不通判詔自今以後九寺三監少列並<lb/>
與大卿通判後唐荘宗同光中諸寺監各只置大卿監<lb/>
祭酒司業各一員博士两員其餘官属並權停惟太常<lb/>
寺及大理寺事闗禮法之重除太常博士外更置丞一<lb/>
<pb n="KR3k0013_WYG_620-26a"/>
員大卿等分職監局居方在於事任無不總統然則因<lb/>
時而㳂革隨世以輕重外降秩序分併官曹治亂在人<lb/>
名器非假若乃職修事舉德崇望峻方正不撓㢘約自<lb/>
守挺愛君之節敦及善之道被委遇而斯稱荷寵擢而<lb/>
無忝以從人爵允奉官箴其有便辟任志叨黷靡厭用<lb/>
取譴咎欲悔何及凡卿監部十有五門云<lb/>
　　　　選任　　舉職　　㤙奨<lb/>
　　　選任<lb/>
<pb n="KR3k0013_WYG_620-26b"/>
夫卿監之列其位重矣官象河海職貳台衮茍非其人<lb/>
焉可虚授然則便僻側媚羣言之攸棄中正清直公朝<lb/>
之所尚則有内貞外順博聞多識推行實之攸異稱治<lb/>
迹之第一膺茲僚簡寘于周行故得庶務允釐百官承<lb/>
式上下相維而天下化矣<lb/>
周穆王命伯冏為周太僕正<hi>伯冏名也太僕長大御中大夫</hi>作冏命曰<lb/>
慎簡乃僚無以巧言令色便僻側媚其惟吉士<lb/>
漢高祖為沛公賜爵七大夫以夏侯嬰為太僕常奉車<lb/>
<pb n="KR3k0013_WYG_620-27a"/>
<hi>為沛公御車</hi>嬰自高祖初起沛嘗為太僕後事恵帝<lb/>
朱邑為北海太守治行第一入為大司農<lb/>
呉公為河南守文帝初立聞呉公治為天下第一故與<lb/>
李斯同邑乃徴為廷尉<lb/>
黄覇字次公少學律令為河南太守丞自武帝末用法<lb/>
深昭帝立俗吏上嚴酷以為能而覇獨用寛和為名㑹<lb/>
宣帝即位在民間時知百姓苦吏急也聞覇持法平召<lb/>
以為廷尉正<lb/>
<pb n="KR3k0013_WYG_620-27b"/>
杜業有才能選為太常<lb/>
田序以連擒大姦徴為大鴻臚<lb/>
後漢高詡以儒學徴拜大司農<lb/>
陳寵為廣漢太守風聲大行入為大司農<lb/>
陳球字伯真下邳人善律令橋𤣥表球明律令拜廷尉<lb/>
正<lb/>
白嵩為濟東相甘露降於郡安帝嘉其致瑞徴拜大鴻<lb/>
臚<lb/>
<pb n="KR3k0013_WYG_620-28a"/>
魏邢顒字子昻時人稱德行堂堂邢子昻文帝以為太<lb/>
常<lb/>
嚴包以高才武帝黃初中入為秘書丞<lb/>
梁習為幷州二十餘年政治為天下最乃徴拜大司農<lb/>
蜀王謀漢嘉人有容止操行先主為漢中王用荆楚宿<lb/>
士零陵頼荼為太常南陽黃柱為光祿勲王謀為少府<lb/>
吳張儼弱冠知名早歴顯位以博聞多識拜大鴻臚使<lb/>
于蜀<lb/>
<pb n="KR3k0013_WYG_620-28b"/>
晉華表字偉容仕魏為光祿勲咸熙中詔曰表清賢履<lb/>
道内貞外順歴位忠恪言行不玷其以表為太常卿<lb/>
顧榮字彦先吳人也仕吳為黄門侍郎吳平入雒以南<lb/>
土秀望為廷尉正<lb/>
陸士衡以文行為著作郎<lb/>
嵇紹康子也以父得罪靖居私門山濤領選啟武帝曰<lb/>
康誥有言父子罪不相及嵇紹賢侔郄缺宜加旌命請<lb/>
為秘書郎帝謂濤曰如卿所言乃堪為丞何但郎也乃<lb/>
<pb n="KR3k0013_WYG_620-29a"/>
發詔徴之起為秘書丞<lb/>
何嵩善史漢為著作郎<lb/>
何楨字元幹廬江人也為尚書特詔参秘書丞秘書本<lb/>
有一丞時尚未轉遂以楨為右丞右丞之置自楨始也<lb/>
賀循元帝以為太常侍散騎常侍如故循以九卿舊不<lb/>
加官惟拜太常而已矣<lb/>
宋王慧武帝初建宋國當置郎中令帝難其人謂傅亮<lb/>
曰今用郎中令不可令减袁曜卿也既而曰吾得其人<lb/>
<pb n="KR3k0013_WYG_620-29b"/>
乃以慧居之<lb/>
謝靈運為司徒徐羡之所惡出為永嘉太守稱疾去職<lb/>
文帝登祚誅徐羡之等徴為秘書監召不起帝使光祿<lb/>
大夫范泰與靈運書敦奨之乃出就職<lb/>
劉恢為侍中領衛尉晉氏過江不置衛尉孝武欲重城<lb/>
禁故復置衛尉自恢為始也<lb/>
南齊沈憲遷少府卿少府管掌市易與交闗有吏能者<lb/>
皆更此職<lb/>
<pb n="KR3k0013_WYG_620-30a"/>
梁劉孝綽自上虞令遷除秘書丞高祖謂舍人周捨曰<lb/>
第一官當用第一人故以孝綽居此職<lb/>
張率字士簡吳郡人遷秘書丞高祖曰秘書丞天下清<lb/>
官東南胄緒未有為之者今以相處為卿定名譽<lb/>
後魏杜銓京兆人為中書博士初杜太后父豹䘮在濮<lb/>
陽太武欲命迎葬於鄴謂司徒崔浩曰天下諸杜何處<lb/>
望高浩對京兆為美太武曰朕今方改葬外祖意欲取<lb/>
京兆杜中長老一人以為宗正命營護凶事浩曰中書<lb/>
<pb n="KR3k0013_WYG_620-30b"/>
愽士杜銓其家中今在趙郡是杜預之後於今為諸杜<lb/>
最即命詔之及見銓器貌瓌雅太后感悦謂浩曰此真<lb/>
吾所欲也以為宗正<lb/>
于忠宣武時為衛尉卿高肇忌其為人出授定州刺史<lb/>
宣武既而悔之復授衛尉卿領左衛将軍恒州大中正<lb/>
宻遣中使詔忠曰自比股肱裭落心膂無寄方任雖重<lb/>
比此為輕故輟茲外任委以内務當懃夙無怠稱朕所<lb/>
寄也<lb/>
<pb n="KR3k0013_WYG_620-31a"/>
李輔字伯尚少有重名孝明每云此李氏之千里駒勑<lb/>
撰明定起居注尋遷秘書丞<lb/>
後周盧誕本名恭祖仕魏為給事黄門侍郎魏帝以誕<lb/>
儒宗學府為當世所推乃拜國子祭酒<lb/>
隋宇文愷好學多技藝為萊州刺史兄忻被誅除名於<lb/>
家乆不得調㑹朝廷以魯班故道乆絶不行令愷修復<lb/>
之既而高祖建仁夀宫訪可任者右僕射楊素言愷有<lb/>
巧思帝然之扵是簡校将作大匠<lb/>
<pb n="KR3k0013_WYG_620-31b"/>
蘇䕫為朝散大夫時焬帝力勤逺略蠻夷朝貢前後相<lb/>
属帝嘗從容為宇文述虞世基等曰四夷率服觀禮華<lb/>
夏鴻臚之職湏歸令望有多才藝羙容儀可以接對賔<lb/>
客者為之乎咸以蘇䕫對帝然之即日拜鴻臚少卿<lb/>
唐戴胄為兵部郎中貞觀初太宗謂封德<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>曰大理之<lb/>
職人命所懸此官極妙選公宜陳其堪者德彛未對曰<lb/>
戴胄忠正清直每事用心即其人也於是除大理少卿<lb/>
楊崇禮為太府少卿雖錢帛充牣丈尺間皆躬自省閱<lb/>
<pb n="KR3k0013_WYG_620-32a"/>
時議以為稱職擢拜太府卿<lb/>
　　　舉職<lb/>
夫九卿者所以參三公也故歴世王者妙選英俊以充<lb/>
其任用舉其職繇是宗廟之禮斯備宫闕之制有典外<lb/>
夷之事明習朝廷之政有成量功以鉤較則物無遁形<lb/>
執詞而訊辨則情咸有得以至釐整記籍諧暢律吕攸<lb/>
司靡曠典故可稽彛倫是章功用克顯故得則哲之羙<lb/>
皎如日星當官之譽芬若蘭芷則上法於北斗下括乎<lb/>
<pb n="KR3k0013_WYG_620-32b"/>
河海復何媿焉<lb/>
漢楊城延高帝時為少府作長樂未央宫築長安城先<lb/>
就以功封梧侯<lb/>
常惠代蘇武為典属國明習外國事勤勞數有功<lb/>
陳咸為少府少府多寳物属官咸皆鉤較發其姦贓沒<lb/>
入辜𣙜財物<hi>辜罪也𣙜専固也</hi>官属及諸中宫黄門鉤盾掖庭<lb/>
官吏舉奏按論畏咸皆失氣<lb/>
後漢劉般為宗正清静畏慎受職修治<lb/>
<pb n="KR3k0013_WYG_620-33a"/>
杜林為光祿勲内奉宿衛外總三署周宻敬慎選舉稱<lb/>
平<lb/>
孫堪為光祿勲清㢘果於從政數有直言多見納用<lb/>
鄭𢎞章帝時為大司農舊交阯七郡貢獻轉運皆從東<lb/>
治泛海而至風波艱阻沉溺相係𢎞奏開零陸桂陽嶠<lb/>
道於是夷通至今遂為常路在職二年所息省三億萬<lb/>
計時嵗天下道旱邉方有警人食不足而帑藏殷積𢎞<lb/>
奏宜省貢獻减徭費以利飢人帝順其議<lb/>
<pb n="KR3k0013_WYG_620-33b"/>
應順為将作大匠公㢘約已明逹政事五年省費億萬<lb/>
趙喜字伯陽為衛尉盡心事上夙夜匪懈<lb/>
魏韓暨黄初中為太常時新都雒陽制度未備而宗廟<lb/>
主祏皆在鄴都暨奏請迎鄴四廟神主建立雒陽廟四<lb/>
時蒸嘗親奉粢盛崇明正禮廢去滛祀多所規正<lb/>
薛夏太和中為秘書丞常以公事移蘭臺自以臺也而<lb/>
秘書署耳謂夏為不得移也推使當有坐者夏報之曰<lb/>
蘭臺為外臺秘書為内閣一也何不相移之有蘭臺屈<lb/>
<pb n="KR3k0013_WYG_620-34a"/>
無以折自是之後遂以為常<lb/>
晉孔坦為廷尉卿獄多囚繫坦到官躬執詞状口辨曲<lb/>
直大小以情不加楚撻臺司録獄無所顧問皆靣决當<lb/>
時之事<lb/>
荀朂領秘書監與中書令張華依劉向别録整禮記籍<lb/>
又立書博士置弟子教習以鍾胡為法時汲郡塜中古<lb/>
文竹書詔朂撰次之以為中經列在秘書<lb/>
南齊沈憲字彦璋為都水使者長於吏事居官有績<lb/>
<pb n="KR3k0013_WYG_620-34b"/>
梁蕭子顕大通三年以侍中領國子博士高祖所製經<lb/>
義未列學官子顕在職表置助教一人生十人又啟撰<lb/>
高祖所集并普通北代記其年遷國子祭酒又加侍中<lb/>
於學述高祖五經義<lb/>
陳王伯固為國子祭酒學有惰游不修習者重加檟楚<lb/>
生徒懼焉繇是學業頗進<lb/>
後魏崔振為長兼廷尉少卿振有公㫁以明察稱<lb/>
高謐為秘書郎以墳典殘缺奏請廣訪羣書大加繕冩<lb/>
<pb n="KR3k0013_WYG_620-35a"/>
繇是代京圖籍莫不審正<lb/>
范紹為長兼太府卿紹量公節用甄煩就簡凡有賜給<lb/>
千疋以上皆别覆奏然後出之靈太后嘉其用心勑詔<lb/>
每月入見諸有益國利民之事皆令面陳<lb/>
崔纂為廷尉正每於大尉多所據明有當官之譽<lb/>
北齊崔昂為散騎常侍兼太府卿大司農卿二寺所掌<lb/>
世號繁劇昻校理有術下無姦偽經手歴目知無不為<lb/>
朝廷歎其至公又奏上横市妄費事三百一十四條詔<lb/>
<pb n="KR3k0013_WYG_620-35b"/>
下依啟状速議以聞<lb/>
宋㳺道為太府卿乃於少府覆簡主司盗截得鉅萬計<lb/>
奸吏返誣奏之下獄尋得出不歸家徑之府理事<lb/>
後周斛斯徴為太常卿自魏孝武西遷雅樂廢缺徴博<lb/>
採遺逸稽諸典故創新改舊方始備焉<lb/>
盧辯為太常卿自魏末離亂孝武西遷朝章禮度湮墜<lb/>
咸盡辯因時制儀皆合軌度性疆記黙識能㫁大事凡<lb/>
所創制處之不疑<lb/>
<pb n="KR3k0013_WYG_620-36a"/>
長孫紹逺為大常廣召工人創造樂器土木絲竹各得<lb/>
其宜<lb/>
隋蘇孝慈開皇初為太府卿于時王業初基百度伊始<lb/>
徴天下工匠纎微之巧無不畢集孝慈總其事世以為<lb/>
能<lb/>
樊叔略為司農卿凢所種植叔畧别為條制皆出人意<lb/>
表<lb/>
牛𢎞為秘書監表請分遣使人捜訪異本每書一卷賞<lb/>
<pb n="KR3k0013_WYG_620-36b"/>
絹一疋校冩既定本即歸主於是人間異書往往間出<lb/>
宇文愷為營宗廟副監及遷都高祖以愷有巧思詔領<lb/>
營新都副監高熲雖總大綱凡所規畫皆出於愷<lb/>
趙元淑為潁川太守因入廟㑹以司農不時納諸郡租<lb/>
榖元淑奏之帝謂元淑曰如卿意者㡬日當了元淑曰<lb/>
如臣意不過十日帝即日拜元淑為司農卿納天下租<lb/>
如言而了帝悦焉<lb/>
楊注為大理卿視事二日焬帝将親省囚徒其時繫囚<lb/>
<pb n="KR3k0013_WYG_620-37a"/>
二百餘人注通宵䆒審詰朝而奏曲盡事情一無遺誤<lb/>
帝甚嘉之<lb/>
唐柏季纂武德中歴屯田農圃監再為司農少卿每督<lb/>
事苑内小心畏慎勤於稼穡高祖每稱善<lb/>
張道源為太僕卿上奏以吏曹文簿繁宻易生姦隠請<lb/>
議减之高祖下其議百寮無同者惟傅奕以道源為深<lb/>
識政體宜從其説高祖亦稱言為當廹於衆議事竟不<lb/>
行<lb/>
<pb n="KR3k0013_WYG_620-37b"/>
栁亨為光禄少卿太宗每誡之曰與卿舊親情素兼宿<lb/>
卿為人交游多今授此職宜存簡静亨性好射獵有饕<lb/>
湎之名此後頗自朂勵杜絶賔客約身節簡勤於職事<lb/>
太宗亦以此稱之<lb/>
姜確為将作少匠轉殿中少監攝将作並以勤濟見稱<lb/>
修九成宫令確典其事拜宣威将軍守屯衛将軍攝将<lb/>
作如故確性恭勤雖祁寒暑雨未嘗暫懈<lb/>
叚德操為将軍簡校少府事時已年老而精勤不怠廵<lb/>
<pb n="KR3k0013_WYG_620-38a"/>
察所部略無休息<lb/>
韋機為司農少卿受詔簡較東都督營田園苑之事高<lb/>
祖謂之曰兩都是朕東西二宅也今之宫舘隋代所造<lb/>
嵗序既淹漸将頺頓欲有修造又費財力如何機奏曰<lb/>
臣任司農向已十年前復省費今見貯錢三十萬貫若<lb/>
以供葺理可不勞而就也帝大悦<lb/>
楊崇禮開元初為太府少卿雖錢帛充牣丈尺間皆躬<lb/>
自省閲時議以為稱職擢拜太府卿加銀青光祿大夫<lb/>
<pb n="KR3k0013_WYG_620-38b"/>
封𢎞農郡公每嵗勾剥省使常出數百萬貫在職二十<lb/>
年公清如一九十餘授户部尚書致仕時太平嵗乆御<lb/>
府財物山積以為經楊卿者無不精好<lb/>
劉瑗為國子祭酒開元二十八年奏曰状准故事釋奠<lb/>
之日羣官道俗等皆令赴監觀禮臣請依故事著之<lb/>
裴武為京兆尹領大司農其間掌錢糓供饋之事皆粗<lb/>
有勞績<lb/>
裴次元為太府卿奏元和五年上言左藏庫置修屋宇<lb/>
<pb n="KR3k0013_WYG_620-39a"/>
本錢二百萬從之<lb/>
文宗太和四年正月秘書省奏請修書閣及廨署屋宇<lb/>
等状以當司藏書六萬餘卷列官三十一員廨署傾危<lb/>
秘閣摧破乆未脩葺漸恐費功伏當陛下文眀之朝天<lb/>
下宗聖萬方觀德之日海内崇儒之時今者棟宇欹斜<lb/>
圗籍缺落臣忝職司輙申伏乞特下有司計料修葺便<lb/>
加功力庶得宇全可之<lb/>
鄭覃為宰相兼國子祭酒開成元年奏請五經博士各<lb/>
<pb n="KR3k0013_WYG_620-39b"/>
一人縁無祿俸請依王府官例給禄粟從之<lb/>
後唐聶延祚為少府監眀宗天成元年上言牌印舊體<lb/>
不與朱記相参伏自近年亦歸當監鑄造既湏篆字何<lb/>
異印文㐲乞下中書釐革<lb/>
王彦鎔為太僕少卿天成元年上言國家四時祠祀郊<lb/>
廟羣神當時供應羊犢皆是前一月於度支請錢付行<lb/>
市人買雖得供事終匪度程伏惟舊例祀羊犢晉綘慈<lb/>
三州每年供進純白羯羊一百一十口赤黄特犢子四<lb/>
<pb n="KR3k0013_WYG_620-40a"/>
十頭内一十五頭繭栗二十五頭角握乞下三州每年<lb/>
依例供進本處以省錢收市<lb/>
杜紹光為少府少監天成二年上言當司掌朝服儀仗<lb/>
祭器服兵戈已來散失向盡茍非得人難為掌轄臣准<lb/>
往例除監一員少監二員外比有丞主簿五署令共一<lb/>
十六員近自偽梁廢省只委曹吏主張遂至因循或多<lb/>
隠漏乞下中書於先廢官員内量置承簿置令分主當<lb/>
局公事<lb/>
<pb n="KR3k0013_WYG_620-40b"/>
錢傅太常丞天成二年奏當司專典祠祀伏以國城西<lb/>
靣羣祀各有壇墠近年多被民户侵耕畜牧騰踐莫知<lb/>
處所行事之時於封上芟草有乖誠敬今正方春易行<lb/>
止絶者<lb/>
杜昉為國子博士天成二年八月以國學所設比教胄<lb/>
子近為外官多占居止請令止絶<lb/>
崔恊為宰相兼判國子祭酒天成三年八月奏請國子<lb/>
監毎年祗置監生二百人自後更與諸道相次觧送至<lb/>
<pb n="KR3k0013_WYG_620-41a"/>
十月三十日滿數為定又請頒下諸道州府各置官學<lb/>
如有鄉黨備諸文行可舉者録其事實申殿監司方與<lb/>
解送但一身就業不得影庇户門兼大學書生亦依此<lb/>
例不得因此便取公牒輙免本户差役又每年於二百<lb/>
人數内不繫時節有投名者先令學官考試校其學業<lb/>
深淺方議收補姓名勑宜依長定二百人其中有藝業<lb/>
精博者令准近勑考試及格解送禮部及第後據人數<lb/>
却填五年正月國子監又奏當監舊例初補監生有束<lb/>
<pb n="KR3k0013_WYG_620-41b"/>
修錢兩貫文及第後光學錢一貫文切緣當監諸色舉<lb/>
人及第後近日多不於監司出給光學文抄及不納光<lb/>
學文錢只守選限年滿便赴南曹叅選南曹近年選人<lb/>
並不收置監司光學文抄為憑請自後欲准例應諸色<lb/>
舉人及第後並却於監司出給光學文抄并納光學錢<lb/>
等各有所業次第以備當逐年修葺公使奉勑宜准往<lb/>
例指揮兼自今後凢補監生湏令情願住在監中修學<lb/>
則得給牒收補仍據所業次第逐季考試申奏其勘到<lb/>
<pb n="KR3k0013_WYG_620-42a"/>
見管監生一百七十八人仍勒准此指揮如收補年深<lb/>
未聞藝業虗霑補牒不赴試期亦委監司簡㸃其姓名<lb/>
年月一一分析申奏長興元年春國子監又請以學生<lb/>
束修及光學錢備監屯修葺公使從之<lb/>
杜璟為殿中丞天成四年六月上言以本司法物寄於<lb/>
寺觀請量修公署<lb/>
張殷衮為少府少監長興元年六月奏請㫁官賣農器<lb/>
例皆薄怯不便生民<lb/>
<pb n="KR3k0013_WYG_620-42b"/>
魏迢為大理卿長興元年七月奏諸道刑獄恐有淹滯<lb/>
望令本道判官一人每月两度彚囚䟽理<lb/>
魏仁鶚為太僕少卿長興二年閏五月奏以本等祠祭<lb/>
牲酒咸非素備請復舊規令諸道進納<lb/>
晉崔棁判太常卿公事時二舞乆廢有詔修舉棁撰樂<lb/>
章新詞教舞童歌之高祖賞焉錫賚甚厚直拜太常卿<lb/>
　　　恩奬<lb/>
夫列卿之任所以樹棘木而定位法河海而命職率其<lb/>
<pb n="KR3k0013_WYG_620-43a"/>
所属守厥攸司内承於三公外倡於九牧盖元后之欽<lb/>
属庶尹之表儀也乃有直方自守公忠兼勵寛厚以成<lb/>
德貞固而幹事馳老成之譽罄補察之規清白以簡身<lb/>
營奉而宣力篤行可尚積勞寔彰繇是被之寵靈異其<lb/>
名數至或稱揚著於詔命褒羙形於歎息其告老也有<lb/>
加等之禮其不幸也極餙終之榮斯所以懋功而勸能<lb/>
旌賢而聳善俾百工之咸乂而庶績之惟熙者莫不繇<lb/>
是道也<lb/>
<pb n="KR3k0013_WYG_620-43b"/>
漢周仁為郎中令景帝冄自幸其家徙陽陵<lb/>
朱邑為九卿居處儉節家無餘財宣帝神爵元年卒天<lb/>
子閔惜下詔稱揚曰大司農邑㢘㓗守節退食自公亡<lb/>
疆外之交束修之餽<hi>餽與饋同</hi>可謂淑人君子遭離凶災甚<lb/>
閔之賜邑子黄金百斤以奉其祭<lb/>
蘇武為典属國宣帝以武著節老臣今朝朔望號稱祭<lb/>
酒<hi>加祭酒之號所以優尊也</hi>甚優寵之<lb/>
金敞為衛尉病甚成帝使使者問所欲以弟岑為託帝<lb/>
<pb n="KR3k0013_WYG_620-44a"/>
召岑拜為使主客<hi>官名属鴻臚主胡客也</hi>敞子渉本為左曹帝拜<lb/>
渉為侍中使侍幸緣車載送衛尉舍<hi>幸緣車常署左右侍召載皇孫今遣</hi>
<hi>渉歸帝以皇孫車載之寵之也晉漢注縁車名皇孫車天子有事乗以從也</hi>湏㬰左右<lb/>
漢銚期光武時為衛尉疾病使使者存問加賜醫藥甚<lb/>
厚及卒帝親臨禭斂贈以衞尉安成侯印綬<lb/>
高詡光武時拜大司農在朝以方正稱卒官賜錢及冢<lb/>
田<lb/>
祭彤為太僕明帝每見彤常歎息以為可属以重任後<lb/>
<pb n="KR3k0013_WYG_620-44b"/>
從東廵狩過魯坐孔子講堂顧指子路室謂左右曰此<lb/>
太僕之室太僕吾之禦侮也<hi>孔子曰吾有四友焉自吾得囘也門人加親是非胥</hi>
<hi>附耶自吾得賜世遠方之士日至是非奔走耶自吾得師也前有光後有輝是非先後耶自吾得由惡言不至</hi>
<hi>是非禦侮耶</hi>
趙孝為衞尉弟禮為御史中丞明帝嘉其兄弟篤行欲<lb/>
寵異之詔禮十日一就衞尉府大官送供俱令其相對<lb/>
盡歡數年禮卒帝令孝從官属送歸葬後嵗餘孝復以<lb/>
衞尉賜告歸卒于家<lb/>
<pb n="KR3k0013_WYG_620-45a"/>
召馴章帝時為光禄勲卒於官賜冢塋陪園陵<lb/>
韋彪為長樂衛尉數陳政術每歸寛厚比上䟽乞骸骨<lb/>
拜為奉車都尉秩中二千石賞賜恩寵侔於親戚章帝<lb/>
建初七年車駕西廵彪行太常事帝問以三輔舊事禮<lb/>
儀風俗乃厚賜彪錢珍羞食物使歸平陵上冢還拜大<lb/>
鴻臚元和二年春東廵狩以彪行司徒事從行還以病<lb/>
乞身帝遣小黄門太醫問疾賜以食物彪遂稱困篤章<lb/>
和二年夏使謁者策詔曰彪以將相之裔勤身餙行出<lb/>
<pb n="KR3k0013_WYG_620-45b"/>
自州里在位歴載中被篤疾連上求退君年在耆艾不<lb/>
可復以加增恐職事煩碎重有損焉其上大鴻臚印綬<lb/>
遣子太子舍人詣中藏府受賜錢二十萬和帝永元元<lb/>
年卒詔尚書故大鴻臚韋彪在位無愆方欲録用奄忽<lb/>
而卒其賜錢二十萬布百疋糓三千斛<lb/>
耿秉和帝時為光祿勲卒賜以朱棺玉衣將作大匠穿<lb/>
冢假鼓吹五營騎士三百餘人送𦵏<lb/>
楊賜靈帝時為太常詔賜御府衣一襲自所服冠幘綬<lb/>
<pb n="KR3k0013_WYG_620-46a"/>
玉壺革𢃄金錯鉤佩<hi>金錯以金間錯其文</hi>
魏袁渙字耀卿為郎中令卒官太祖為之流涕賜榖二<lb/>
千斛一教以太倉榖千斛賜郎中令之家一教以垣下<lb/>
榖千斛與耀卿家外不觧其意教曰以太倉榖者官法<lb/>
也以垣下榖者親舊也<lb/>
程昱為衛尉文帝踐祚方欲以為公㑹薨帝為流涕追<lb/>
贈車騎將軍諡曰肅侯<lb/>
和洽為太常清貧守約明帝聞之加賜榖<lb/>
<pb n="KR3k0013_WYG_620-46b"/>
辛毗明帝時為衛尉與徐邈胡質皆以憂國忘私不營<lb/>
産業賜榖二千斛錢三十萬吿天下<lb/>
吳劉基為大司農孫權大暑時嘗於船中宴飲於船樓<lb/>
上值雷雨權以蓋自覆基餘人不得也其見待如此<lb/>
晉周浚武帝時三為少府以本官領將作大匠改營宗<lb/>
廟訖增邑五百户<lb/>
華表武帝時為太常卿數嵗以老病乞骸骨詔曰表清<lb/>
眞履素有老成之羙乆幹王事静恭匪懈而以病固辭<lb/>
<pb n="KR3k0013_WYG_620-47a"/>
章表懇至今聼如所上以為大中大夫賜錢二萬牀帳<lb/>
褥蓆祿賜與卿同仍門施行馬<lb/>
賀循元帝時為太常兼常侍如故循以九卿舊不加官<lb/>
今又疾患不宜兼處此職惟拜太常而已帝以循為清<lb/>
貧下令曰循氷清玉㓗行為俗表位處上卿而居身服<lb/>
物蓋周形而已屋室財庇風雨孤近造其廬以為慨然<lb/>
其賜六尺牀薦蓆褥并錢二十萬以表至德暢孤意焉<lb/>
循又讓不許不得已留之初不服用又為太子太傅太<lb/>
<pb n="KR3k0013_WYG_620-47b"/>
常如故循自以抗疾廢頓臣節不修上隆降尊之義下<lb/>
替交叙之敬懼非垂典之教也累表固讓帝以循體徳<lb/>
率物有不言之益敦勵備至期於不許命皇太子親往<lb/>
拜焉循有羸疾而恭於接對詔㫁賔客其崇遇如此<lb/>
薛亷明帝時為太常賜安卿侯詔曰亷履徳冲素盡忠恪己<lb/>
方賴德訓宏濟政道不幸殂殞痛于厥心今遣持節侍<lb/>
御史贈左光祿大夫開府儀同三司魂而有靈加茲榮<lb/>
寵及𦵏属王敦作逆朝廷多故不得議諡直遣使者祭<lb/>
<pb n="KR3k0013_WYG_620-48a"/>
以太牢<lb/>
王彬成帝時為度支尚書蘇浚平後改築新宫彬為大<lb/>
匠以營創勲勞賜爵關内侯<lb/>
南齊蕭頴胄為衛尉高宗廢立以頴胄預功建武二年<lb/>
賜頴胄以常所乗白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛<lb/>
梁顧恊為鴻臚大同八年卒高祖悼惜之手詔曰貟外<lb/>
散騎常侍鴻臚卿兼中書通事舍人顧恊廉㓗清白居<lb/>
然不衰久在省闥内外稱善奄然殞䘮惻怛之懐不能<lb/>
<pb n="KR3k0013_WYG_620-48b"/>
已已傍無近親彌足哀者大斂既畢即送其䘮柩還郷<lb/>
幷營冢槨近皆資給悉使周辦可増散騎常侍令使舉<lb/>
哀<lb/>
裴子野為鴻臚卿卒高祖悼惜為之流涕詔曰鴻臚卿<lb/>
領歩兵校尉知著作郎兼中書通事舍人裴子野文史<lb/>
足用㢘白自居劬勞通事多歴年所奄致䘮逝惻愴于<lb/>
懷可贈散騎常侍贈錢五萬布五千疋即日舉哀諡曰<lb/>
貞子<lb/>
<pb n="KR3k0013_WYG_620-49a"/>
後魏堯暄為大司農卿孝文太和十九年卒於平城帝<lb/>
為之舉哀贈安北將軍相州刺史贈帛七百疋<lb/>
成淹除羽林監領主客令加威逺将軍于時宫殿初措<lb/>
經始務廣兵民運財日有萬計伊雒流澌苦於厲渉淹<lb/>
遂啟求勑都水造浮航孝文賞納之意欲榮淹於衆朔<lb/>
旦受期百官在位乃賜帛百疋知左右二都水事<lb/>
北齊崔暹為太常卿文宣帝謂羣臣曰崔太常清正天<lb/>
下無雙卿等不及<lb/>
<pb n="KR3k0013_WYG_620-49b"/>
後周趙肅魏大統十三年除廷尉少卿眀年元日當行<lb/>
朝禮非有封爵不得預焉肅時未有茅土不入左僕射<lb/>
長孫儉言之文帝乃召肅謂曰嵗初行禮豈得使卿不<lb/>
預然何為不早言也於是令肅自選封名肅曰清河縣<lb/>
乃太平之應竊所碩也於是封清河縣子邑懐逺百户<lb/>
隋趙綽高祖時為大理少卿處法平允帝以綽有誠直<lb/>
之心每引入閣中或遇帝與皇后同榻即呼綽坐評論<lb/>
得失前後賞賜萬計其後進位開府贈其父為蔡州刺<lb/>
<pb n="KR3k0013_WYG_620-50a"/>
史時河東薛胄為大理卿俱名平恕然胄斷獄以情而<lb/>
綽守法俱為稱職帝每謂綽曰朕於卿無愛惜但卿骨<lb/>
相不當貴顯仁夀中卒官帝為之流涕中使弔祭焉鴻<lb/>
臚監護䘮事<lb/>
唐竇誕太宗時為殿中監進封莘國公以修營太廟賜<lb/>
物五百叚<lb/>
叚綸為宗正卿卒太宗甚傷悼為不視朝將出臨之太<lb/>
常奏帝祭致齊不得哭而止<lb/>
<pb n="KR3k0013_WYG_620-50b"/>
楊師道為太常卿貞觀二十一年卒贈吏部尚書并州<lb/>
都督陪𦵏昭陵賜東園秘器并為立碑<lb/>
栁亨為光䘵少卿貞觀二十三年以修太廟功加金紫<lb/>
光禄大夫<lb/>
李弼高宗時為衛尉卿上元元年九月帝御含元殿東<lb/>
翔鸞閣觀大酺是日弼暴卒於宴所帝為之廢酺一日<lb/>
贈工部尚書<lb/>
李琬為幽州刺史宗正卿代宗大歴六年賜琬雜綵一<lb/>
<pb n="KR3k0013_WYG_620-51a"/>
百疋衣一襲以其職奉陵寢績用可稱褒之<lb/>
白琇珪為司農少卿遷大卿在卿曹十餘年徳宗以為<lb/>
可任腹心遂引為神䇿軍使兼御史大夫賜名志貞<lb/>
白居易為秘書監因中謝日賜金紫<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_620-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百二十<lb/>
</p>
<p>
</p>
  </div>
</body>
</text>
</TEI>
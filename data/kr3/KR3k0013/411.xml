<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷四百十一</head>
    <p>
<pb n="KR3k0013_WYG_411-1a"/>
欽定四庫全書<lb/>
　冊府元龜卷四百十一　　宋　王欽若等　撰<lb/>
　　將帥部<lb/>
　　　間諜<lb/>
周禮士師掌士之八成其三曰邦諜盖反間之作舊矣<lb/>
乃若用兵貴於伐謀臨敵重於制變揣其情狀離其親<lb/>
信多方以誤見機而作計成於詭譎事出於權道此所<lb/>
以未戰而屈人以竒而取勝者也春秋戰國干戈日尋<lb/>
<pb n="KR3k0013_WYG_411-1b"/>
故其縱諜遣覘多尚詐力漢魏而下本兵柄者亦有深<lb/>
衷宻畫巧法潜運用能摧勁敵剪大姦夷兇殘樹勲烈<lb/>
非心術之精妙軍志之詳練又曷能因時而合變哉<lb/>
伯嘉為羅大夫楚伐絞之役楚師分渉於彭<hi>彭水在新城□魏縣</hi>
羅人欲伐之使伯嘉諜之三廵數之<hi>羅熊姓國在宣城縣西山中復徙南</hi>
<hi>郡枝江縣諜伺也廵徧也</hi>
子元為楚令尹<hi>子元楚王之弟也</hi>以車六百乗伐鄭入於桔秩<lb/>
之門<hi>桔秩鄭逺郊之門也</hi>諸侯救鄭楚師夜遁鄭人將奔桐丘<hi>許昌</hi>
<pb n="KR3k0013_WYG_411-2a"/>
<hi>東北有桐丘城</hi>諜告曰楚幕有烏乃止<hi>諜間也幕帳也</hi>
子罕為宋司城<hi>宋以武公諱司空為司城子罕戴公後樂喜也</hi>陽門之介夫死<lb/>
<hi>陽門宋國名介夫甲衛士</hi>子罕入而哭之哀晉人之覘宋者反報於<lb/>
晉侯曰陽門之介夫死而子罕哭之哀而民説殆不可<lb/>
伐也<hi>覘窺視也</hi>孔子聞之曰善哉覘國乎<hi>善知其㣲</hi>詩云凡民有<lb/>
喪匍匐救之<hi>救猶助也</hi>雖微晉而已天下孰能當之<hi>微猶非也</hi>
田單齊諸田疏屬也燕使樂毅伐破齊齊湣王出奔已<lb/>
而保莒城燕師長驅平齊而單走安平<hi>今之東安平也</hi>令其宗<lb/>
<pb n="KR3k0013_WYG_411-2b"/>
人盡斷其車軸木而傅鐵籠故得脱東保即墨即墨大<lb/>
夫出與戰敗死城中相與推單曰安平之戰田單宗人<lb/>
以鐵籠得全習兵立以為將軍以即墨拒燕頃之燕昭<lb/>
王卒惠王與樂毅有隙單聞之乃縱反間於燕宣言曰<lb/>
齊王已死城之不㧞者二耳樂毅畏誅而不敢歸以伐<lb/>
齊為名實欲連兵南面而王齊齊人未附故且緩攻即<lb/>
墨以待其事齊人所懼唯恐他將之來即墨殘矣燕王<lb/>
以為然使騎刼代樂毅樂毅因歸趙單又縱反間曰吾<lb/>
<pb n="KR3k0013_WYG_411-3a"/>
懼燕人掘吾城外冡墓僇先人可為寒心燕軍盡掘壟<lb/>
墓燒死人即墨人從城上望見皆泣涕其欲出戰怒自<lb/>
十倍遂夷殺其將騎刼燕軍擾亂奔走齊人追亡逐北<lb/>
所過城邑皆畔燕而歸單所亡七十餘城皆復<lb/>
公子無忌魏安釐王異母弟也與魏王博而北境傳舉<lb/>
烽言趙宼至且入界魏王釋博欲召大臣謀公子止王<lb/>
曰趙王田獵耳非為宼也復博如故王恐心不在博居<lb/>
頃復從北方來傳言曰趙王田獵耳非為宼也魏王大<lb/>
<pb n="KR3k0013_WYG_411-3b"/>
驚曰公子何以知之公子曰臣之客有能探得趙王隂<lb/>
事者趙王所為客輙以報臣臣是以知之<lb/>
趙奢為趙將秦伐韓軍於閼與趙王令趙奢將救之兵<lb/>
去邯鄲三十里為令軍中曰有以軍事諌者死秦軍軍<lb/>
武安西<hi>属魏郡在邯鄲西</hi>秦軍鼔譟勒兵武安屋瓦盡振軍中<lb/>
候有一人言急救武安趙奢立斬之堅壁留二十八日<lb/>
不行復益増壘秦間來入奢善食而遣之間以報秦將<lb/>
秦將大喜曰夫去國三十里而軍不行乃増壘閼與非<lb/>
<pb n="KR3k0013_WYG_411-4a"/>
趙地也奢既以遣秦間乃卷甲而趋之大破秦軍秦軍<lb/>
解而走遂解閼與之圍而歸<lb/>
范雎為秦昭王相王使左庶長王齕攻韓取上黨上黨<lb/>
民走趙趙軍長平<hi>在泫氏</hi>齕因攻趙趙使亷頗將亷頗堅<lb/>
壁以待秦秦數挑戰趙兵不出趙王數以為讓而睢使<lb/>
人行千金於趙為反間曰秦之所惡獨畏馬服子趙括<lb/>
將耳亷頗軍易與且降矣趙王既怒亷頗軍多失亡軍<lb/>
數敗乂反堅壁不敢戰而又聞秦反間之言因使趙括<lb/>
<pb n="KR3k0013_WYG_411-4b"/>
代亷頗將以擊秦秦聞馬服子將乃以武安君白起為<lb/>
上將軍秦軍射殺趙括括軍敗卒四十萬人䧏武安君<lb/>
武安君乃挾詐而盡坑殺之<lb/>
李牧為趙將嘗居代鴈門備匃奴多間諜<lb/>
王翦為秦將攻趙趙使李牧司馬尚禦之李牧數破走<lb/>
秦軍殺秦將桓齮翦惡之乃多與趙王寵臣郭開等金<lb/>
使為反間曰李牧司馬尚欲與秦及趙以多取封於秦<lb/>
趙王疑之使趙葱及顔聚代將斬李牧廢司馬尚後三<lb/>
<pb n="KR3k0013_WYG_411-5a"/>
月翦因急擊趙大破殺趙䓤虜王遷及其將顔聚遂滅<lb/>
趙<lb/>
漢陳平初為漢王䕶軍中尉項羽圍漢王於滎陽城漢<lb/>
王患之請割滎陽以西和項王弗聼平曰顧楚有可亂<lb/>
者彼項王骨鯁之臣亞夫鍾離昧龍且周殷之属不過<lb/>
數人耳大王能出捐數萬斤金行反間間其君臣以疑<lb/>
其心項王為人意忌信讒必内相誅漢因舉兵而攻之<lb/>
破楚必矣漢王以為然乃出黄金四萬斤予平恣所為<lb/>
<pb n="KR3k0013_WYG_411-5b"/>
不問出入平既多以金縱反間於楚軍宣言諸將鍾離<lb/>
昧等為項王將功多矣然終不得裂地而王欲與漢為<lb/>
一以滅項氏分王其地項王果疑之使使至漢漢為太<lb/>
牢之具舉進見楚使<hi>舉鼎爼而來</hi>即陽驚曰以為亞夫使乃<lb/>
項王使也復持去以惡草具進楚使<hi>去餚肉更以惡草之具</hi>使歸<lb/>
具以報項王果大疑亞夫亞夫欲急擊下滎陽城項王<lb/>
不信不肯聼亞夫亞夫聞項王疑之乃大怒疽發背而<lb/>
死髙帝七年被匃奴冐頓圍於白登平使畫工圖羙女<lb/>
<pb n="KR3k0013_WYG_411-6a"/>
間遣人遺閼氏云漢有羙女如此今皇帝困危欲献之<lb/>
閼氏畏其奪已寵因謂單于曰漢天子亦有神靈得其<lb/>
土地非其有也於是匃奴開出一角得突出<lb/>
後漢馮異為孟津將軍與河内太守宼恂合勢以拒更<lb/>
始將李䡍朱鮪河南太守武勃等異乃遺李軼書曰愚<lb/>
聞明鏡所以照形往事所以知今昔微子去殷而入周<lb/>
項伯畔楚而歸漢周勃迎代王而黜少帝霍光尊孝宣<lb/>
而廢昌邑彼皆畏天知命覩存亡之符見廢興之事故<lb/>
<pb n="KR3k0013_WYG_411-6b"/>
能成功於一時垂業於萬世也茍令長安尚可扶助延<lb/>
期嵗月疏不間親逺不踰近季文豈能居一隅㢤<hi>季文軼字</hi>
今長安壞亂赤眉臨郊王侯搆難大臣乖離綱紀已絶<lb/>
四方分裂異姓並起是故蕭王跋渉霜雪經營河北方<lb/>
今英雋雲集百姓風靡雖邠岐慕周不足以喻季文誠<lb/>
能覺悟成敗亟定大計論功古人轉禍為福在此時矣<lb/>
如猛將長驅嚴兵圍城雖有悔恨亦無及已初軼與光<lb/>
武首結謀約加相親愛及更始立反共陷光武兄伯升<lb/>
<pb n="KR3k0013_WYG_411-7a"/>
雖知長安已危欲降又不自安乃報異書曰軼本與蕭<lb/>
王首謀造漢結生死之約同榮枯之計今軼守雒陽將<lb/>
軍鎮孟津俱據機軸千載一㑹思成斷金唯深達蕭王<lb/>
願進愚䇿以佐國安人軼自通書之後不復與異爭鋒<lb/>
故異因此得北攻天井関㧞上黨两城又南下河南成<lb/>
皋已東十三縣及諸屯聚皆平之降者十餘萬武勃將<lb/>
萬餘人攻諸畔者異引軍渡河與勃戰於士鄉下大破<lb/>
斬勃獲首五千餘級軼又閉門不救異見其信效具以<lb/>
<pb n="KR3k0013_WYG_411-7b"/>
奏聞光武故宣露軼書令朱鮪知之鮪怒遂使人刺殺<lb/>
軼由是城中乖離多有䧏者<lb/>
堅鐔為揚化將軍與諸將攻雒陽而朱鮪别將守東城<lb/>
者反間私約鐔晨開上東門鐔與建義大將軍朱祐乗<lb/>
朝而入與朱鮪大戰武庫下<hi>建始殿東有太倉倉東有武庫藏兵之所</hi>殺傷<lb/>
甚衆至旦食乃罷朱鮪由是遂䧏<lb/>
魏賈詡為執金吾參太子司空軍事太祖後與韓遂馬<lb/>
超戰於渭南超等索割地以和並求任子詡以為可偽<lb/>
<pb n="KR3k0013_WYG_411-8a"/>
許之太祖乃用詡謀離間超遂使相猜疑軍以大敗<lb/>
蔣濟為丹陽太守後辟為丞相主簿初蜀將關羽既䧏<lb/>
于禁斬龎德威震華夏曹公議徙許都以避其銳司馬<lb/>
宣王及濟以為關羽得志孫權必不願也可遣人勸權<lb/>
躡其後許割江南以封權則樊圍自解太祖如其言權<lb/>
聞之即引兵两襲江陵羽遂見擒<lb/>
蜀諸葛亮為丞相益州牧初孟達之䧏魏也領魏新城<lb/>
太守達連吳固蜀潜結中國亮惡其反覆又慮其為患<lb/>
<pb n="KR3k0013_WYG_411-8b"/>
達與魏興太守申儀有隙亮欲促其事乃遣郭謨詐降<lb/>
過儀因泄其謀<lb/>
吳胡綜為侍中兼左右領軍時魏䧏人或云魏都督河<lb/>
北振威將軍吳質頗見猜疑綜乃偽為質作降文三條<lb/>
其一曰天綱弛絶四海分裂羣生憔悴士人播越兵㓂<lb/>
所加邑無居民風塵烟火往往而處自三代以來大亂<lb/>
之極未有若今時者也臣質志薄處時無方繫於土壤<lb/>
不能翻飛遂為曹氏執事戎役逺處河朔天衢隔絶雖<lb/>
<pb n="KR3k0013_WYG_411-9a"/>
望風慕義思托大命媿無因縁得展其志每往來者竊<lb/>
聽風化伏知陛下齊徳乾坤同明日月神武之姿受之<lb/>
自然敷演皇極流化萬里自江以南户受覆燾英雄俊<lb/>
傑上達之士莫不心歌腹詠樂在歸附者也今年六月<lb/>
末奉聞吉日龍興踐阼恢宏大猷整理天綱將使遺民<lb/>
覩見定主昔武王伐殷殷民倒戈髙祖誅項四靣楚歌<lb/>
方之今日未足以喻臣質不勝昊天至願謹遣所親同<lb/>
郡黄定恭行奉表及託降叛間關求達其欲所陳載列<lb/>
<pb n="KR3k0013_WYG_411-9b"/>
於左其二曰昔伊尹去夏入商陳平委楚歸漢書功竹<lb/>
帛遺名後世世主不謂之背誕者以為知天命也臣昔<lb/>
為曹氏所見交接外託君臣内如骨肉恩義綢繆有合<lb/>
無離遂受偏方之任總河北之軍當此之時志望髙大<lb/>
永無曹氏同死俱生惟恐功之不建事之不成耳及曹<lb/>
氏之亡後嗣繼立㓜冲統政讒言彌興同儕者以勢相<lb/>
害異趣者得間其言而臣受性簡略素不下人視彼數<lb/>
子意實廹之此亦臣之過也遂為邪議所見搆㑹招致<lb/>
<pb n="KR3k0013_WYG_411-10a"/>
猜疑誣臣欲叛雖識真者保明其心世亂讒勝餘嫌猶<lb/>
在常懼一旦横受無辜憂心孔疚如履氷炭昔樂毅為<lb/>
燕昭王立功於齊惠王即位疑奪其任遂去燕之趙休<lb/>
烈不虧彼豈欲二三其徳蓋畏功名不建而懼禍之將<lb/>
及也昔遣魏郡周光以賈販為名託叛南詣宣達宻計<lb/>
時以倉卒未敢便有章奏使光口傳而已以為天下大<lb/>
歸可見天意所在非吳復誰此方之民思為臣妾延頸<lb/>
舉踵惟恐兵來之遲耳若使聖恩少加信納當以河北<lb/>
<pb n="KR3k0013_WYG_411-10b"/>
承望王師欵心赤實天日是鑒而光去經年不聞咳唾<lb/>
未審此意竟得達否瞻望長嘆日月以㡬魯望髙子何<lb/>
足以喻又臣今日見待稍薄蒼蠅之聲綿綿不絶必受<lb/>
此禍遲速事耳臣私度陛下未垂明慰者必以臣質貫<lb/>
穿仁義之道不行若此之事謂光所傳多虛少實或謂<lb/>
此中有他消息不知臣質搆讒見疑恐受大害也且臣<lb/>
質若有罪之日自當奔赴鼎鑊東身待罪此蓋人臣之<lb/>
宜也今日無罪横見譛毁將有商鞅白起之禍尋惟事<lb/>
<pb n="KR3k0013_WYG_411-11a"/>
勢去亦宜也死而弗義不去何為樂毅之出吳起之走<lb/>
君子傷其不遇未有非之者也願陛下推古况今不疑<lb/>
怪於臣質也又念人臣獲罪當如伍員奉己自效不敢<lb/>
徼倖因事為利然今與古厥勢不同南北悠逺江湖隔<lb/>
絶自不舉事何得濟免是以忘志士之節而思立功之<lb/>
義也且臣質又以曹氏之嗣非天命所在政弱刑亂柄<lb/>
奪於臣諸將專威於外各自為政莫或同心士卒衰耗<lb/>
帑藏虛空綱紀毁廢上下並昏想前後數得降叛具聞<lb/>
<pb n="KR3k0013_WYG_411-11b"/>
此問兼弱攻昧宜應天時此實陛下進取之秋是以區<lb/>
區敢献其計今若内兵淮泗據有下邳荆揚二州聞聲<lb/>
響應臣從河北席卷而南形勢一連根芽永固關西之<lb/>
兵繫於所衛青徐二州不敢徹守許雒餘兵衆不滿萬<lb/>
誰能來東與陛下争者此誠千載一㑹之期可不深思而<lb/>
熟計乎及臣所在既自多馬加諸羌胡常以三四月中<lb/>
羙草時驅馬來出隠度今者可得三千餘匹陛下出軍<lb/>
當投此時多將騎士來就馬耳此皆先定所一二知凢<lb/>
<pb n="KR3k0013_WYG_411-12a"/>
两軍不能相究虛實今此間實羸易可克定陛下舉動<lb/>
應者必多丕定洪業使普天一統下令臣質建非常之<lb/>
功此乃天也若不見納此亦天也願陛下思之不復多<lb/>
陳其三曰昔許子逺舍袁就曹規畫計校應見納受遂<lb/>
破袁軍以定曹業向使曹氏不信子逺懷疑猶豫不决<lb/>
於心則今天下袁氏有也願陛下思之間聞界上將閻<lb/>
浮趙楫欲歸大化唱和不速以取破亡今臣欵欵逺授其命<lb/>
若復懷疑不時舉動令臣孤絶受此厚禍即恐天下雄<lb/>
<pb n="KR3k0013_WYG_411-12b"/>
夫烈士欲立功者不敢復託命陛下矣願陛下思之皇<lb/>
天后土實聞其言此文既流行而質已入為待中矣<lb/>
陸遜為上大將軍右都䕶鎮荆州時魏江夏太守逯式<lb/>
兼領兵馬頗作邊害而與北舊將文聘子休宿不恊遜<lb/>
聞其然即假作荅式書云得報懇惻知與休乆結嫌隙<lb/>
勢不两存欲來歸附輙以宻呈來書表聞撰衆相迎宜<lb/>
潜速嚴更示定期以書置界上式兵得書以見式式惶<lb/>
懼遂自送妻子還雒由是吏士不復親附遂以免罷<lb/>
<pb n="KR3k0013_WYG_411-13a"/>
潘濬字承明為太常五溪蠻夷叛亂濬督諸軍討之時<lb/>
濬姨兄零陵蔣琬為蜀大將軍或有間濬於武陵太守<lb/>
衛旍者云濬遣宻使與琬相聞欲有自託之計旍以啟<lb/>
大帝大帝曰承明不為此也即封旍表以示於濬而召<lb/>
旍還免官<lb/>
周魴為鄱陽太守加昭義校尉被命宻求山中舊族名<lb/>
帥為北敵所聞知者令譎挑魏大司馬揚州牧曹休魴<lb/>
荅恐民帥小醜不足杖任事或漏泄不能致休乞遣親<lb/>
<pb n="KR3k0013_WYG_411-13b"/>
人齎牋七條以誘休其一曰魴以千載徼幸得備州民<lb/>
逺隔江川敬恪未顯瞻望雲景天實為之精誠微薄名<lb/>
位不昭雖懷焦渴曷縁見明狐死首丘人情戀本而逼<lb/>
所制奉覿禮違每獨矯首西顧未嘗不寤寐勞嘆展轉<lb/>
反側也因隙穴之際得陳宿昔之志非神啟之豈能致<lb/>
此不勝翹企萬里託命謹遣親人董岑邵南等託叛奉<lb/>
牋時事變故列於别紙惟明公君侯垂日月之光照逺<lb/>
民之趣永令歸命者有所戴賴其二曰魴逺在邊隅江<lb/>
<pb n="KR3k0013_WYG_411-14a"/>
汜分絶恩澤教化未蒙撫及而於山谷之間遥陳其所<lb/>
懷懼以大義未見信納夫物有感激計因變生古今同<lb/>
揆魴仕東典郡始願已獲銘心立報永矣無貳豈圖頃<lb/>
者中被横譴禍在漏刻危如投卵進有離合去就之宜<lb/>
退有誣罔枉死之咎雖志行輕微存沒一節顧非其所<lb/>
能不悵然敢縁古人因知所歸拳拳輸情陳露肝膈乞<lb/>
䧏春天之潤哀拯其急不復猜疑絶其委命事之宣泄<lb/>
受罪不測一則傷慈損計二則杜絶向化者心惟明使<lb/>
<pb n="KR3k0013_WYG_411-14b"/>
君逺鑒前世矜而愍之留神所質速賜祕報魴當候望<lb/>
舉動俟湏響應其三曰魴所代故太守廣陵王靖往者<lb/>
亦以郡民為變以見譴責靖勤自陳釋而終不解因立<lb/>
宻計欲北歸命不幸事露誅及嬰孩魴既目見靖事且<lb/>
觀東主一所非薄嫿不復厚雖或暫舍終見剪除今又<lb/>
令魴領郡者是欲責後效必殺魴之趣也雖尚視息憂<lb/>
惕焦灼未知軀命竟在何時人居世間猶白駒過隙而<lb/>
常抱危怖其可言乎惟當陳愚重自披盡懼以卑賤未<lb/>
<pb n="KR3k0013_WYG_411-15a"/>
能采納願明使君少垂詳察忖度其言今此郡民雖外<lb/>
名降首而故在山草看伺空隙欲復為亂之日魴命訖<lb/>
矣東主頃者潜部分諸將圖欲北進吕範孫韶等入淮<lb/>
全琮朱桓趋合肥諸葛瑾步隲朱然到襄陽陸議潘璋<lb/>
等討梅敷東主中營自掩石陽别遣從弟孫奐治安陸<lb/>
城修立邸閣輦資運糧以為軍儲又命諸葛亮進指闗<lb/>
西江邊諸將無復在者才留三子所兵守武昌耳若明<lb/>
使君以萬兵從皖南首江渚魴便從此率屬吏民以為<lb/>
<pb n="KR3k0013_WYG_411-15b"/>
内應此方諸郡前後舉事垂成而敗者由無外援使其<lb/>
然耳若北軍臨境傳檄屬城思詠之民誰不企踵願明<lb/>
使君上觀天時下察人事中參蓍龜則足昭徃言之不<lb/>
虚也其四曰所遣董岑邵南少長家門親之信之有如<lb/>
兒子是以特令齎牋託叛為辭目語心計不宣唇齒骨<lb/>
肉至親無有知者又已勅之到州當言徃降欲北叛來<lb/>
者得傳之也魴建此計任之於天若其濟也則有生全<lb/>
之福邂逅泄漏則受夷滅之禍常中夜仰天告誓星辰<lb/>
<pb n="KR3k0013_WYG_411-16a"/>
精誠之㣲豈能上感然事急孤窮惟天是訢耳遣使之<lb/>
日載生載死形存氣亡魄爽恍惚私恐使君未深保明<lb/>
岑南二人可留其一以為後信一齎敎還敎還故當言<lb/>
悔叛還首東主有常科悔叛還者皆自原罪如是彼此<lb/>
俱塞永無端原懸命西望涕筆俱下其五曰鄱陽之民<lb/>
實多愚勁帥之赴役未即應人倡之為變聞聲響抃今<lb/>
雖降首盤節未解山棲草藏亂心猶存而今東主圖興<lb/>
大衆舉國悉出江邊空曠屯塢虚損惟有諸刺姦耳若<lb/>
<pb n="KR3k0013_WYG_411-16b"/>
因是際而騷動此民一旦可得便㑹然要恃外援表裏<lb/>
機牙不爾以徃無所成也今使君若從皖道進住江上<lb/>
魴當從南對岸歴口為應若未徑到江岸可住百里上<lb/>
令此間民知北軍在彼即自善也此間民非苦饑寒而<lb/>
甘兵宼苦於征討樂得北属但窮困舉事不時見應尋<lb/>
受其禍耳如使石陽及青州諸軍首尾相銜牽綴徃兵<lb/>
使不得速退者則善之善也魴生在江淮長於時事見<lb/>
其便利百舉百㨗時不再來敢布腹心其六曰東主致<lb/>
<pb n="KR3k0013_WYG_411-17a"/>
恨前者不㧞石陽今此後舉大合新兵并使潘濬發夷<lb/>
民人數甚多聞豫設科條當以新羸兵置前好兵在後<lb/>
攻城之日云欲以羸兵填塹使即時破雖未能然是事<lb/>
大趣也私恐石陽城小不能久留往兵民使君速垂救<lb/>
濟誠宜疾宻王靖之變其鑒不逺今魴歸命非復在天<lb/>
正在明使君耳若見救已徃則功可必成如見救不時<lb/>
則與靖等同禍前彭綺時聞旌麾在逢龍此郡民大小<lb/>
歡喜並思立效若留一月日間事當大成恨去電速東<lb/>
<pb n="KR3k0013_WYG_411-17b"/>
得増衆專力討綺綺始敗耳願使君深察此言其七曰<lb/>
今舉大事自非爵號無以勸之乞請將軍侯印各五十<lb/>
紐即將印百紐校尉都尉印各二百紐得以假授諸魁<lb/>
帥奬厲其志并乞請幢麾數十以為表幟使山兵吏民<lb/>
目瞻見之知去就之分已决承引所救畫定又彼此䧏<lb/>
叛日月有人濶狹之間輙得聞知今之大事事宜神密<lb/>
若省魴牋乞加隠秘伏知智度有常防慮必深魴懐憂<lb/>
震灼啟事蒸仍乞未罪恠魴因别為密表曰方北有逋<lb/>
<pb n="KR3k0013_WYG_411-18a"/>
㓂因阻河雒久稽王誅自擅朔土臣曽不能吐竒舉善<lb/>
上以光賁洪化下以輸展萬一憂心如擣假寐忘寢聖<lb/>
朝天覆含臣無效猥發優命勅臣以前誘致賊休恨不<lb/>
如計令於郡界求山谷魁帥為北賊所聞知者令與北<lb/>
通臣伏思惟喜怖交集竊恐此人不可卒得假使得之<lb/>
懼不可信不如令臣譎休於計為便此臣得以經年之冀<lb/>
願逢值千載之一㑹輙自督勵竭盡頑蔽撰立牋草以<lb/>
誑誘休者如别紙臣知無古人單複之術加卒奉大略<lb/>
<pb n="KR3k0013_WYG_411-18b"/>
伀矇狼狽懼以輕愚忝負特施豫懷憂灼臣聞唐堯先<lb/>
天而天弗違博詢芻蕘以成盛勲朝廷神謨欲必致休<lb/>
於歩度之中靈贊聖規休必自送使六軍囊括虜無孑遺<lb/>
威風電邁天下幸甚謹拜表以聞并呈牋草懼於淺局<lb/>
追用悚息被報施行休果信魴帥歩騎十萬輜重滿道<lb/>
徑來入皖魴亦合衆隨陸遜横截休休幅裂瓦解斬獲<lb/>
萬計魴初建宻計時頻有郎官奉詔詰問諸事魴乃詣<lb/>
部郡門下因下髮謝故休聞之不復疑慮事㨗軍旋帝<lb/>
<pb n="KR3k0013_WYG_411-19a"/>
大㑹諸將歡宴酒酣謂曰君下髪載義成孤大事君之<lb/>
功名當書之竹帛加裨將軍賜爵關内侯又賊帥董嗣<lb/>
負阻刼鈔豫章臨川並受其害吾粲唐咨嘗以三千兵<lb/>
攻守連月不能㧞魴表乞罷兵得以便宜從事魴遣間<lb/>
諜受以方䇿誘狙殺嗣嗣弟怖懼詣武昌降於陸遜乞出<lb/>
平地自改為善由是數郡無復憂惕<lb/>
丁奉為右大司馬左軍師寳鼎三年皓命奉與諸葛靚<lb/>
攻合肥奉與晉大將軍石苞書搆而間之苞以徵還<lb/>
<pb n="KR3k0013_WYG_411-19b"/>
晉魏瓘為征北大將軍都督幽州諸軍事幽州刺史䕶<lb/>
烏桓校尉於時幽州東有務桓西有力徵並為邊害瓘<lb/>
離間二虜遂致嫌隙於是務桓䧏而力徴以憂死朝廷<lb/>
嘉其功賜一子亭侯<lb/>
杜預為鎮南大將軍督荆州既至鎮繕兵甲耀威武乃<lb/>
簡精銳襲吳西陵督張政大破之政吳之名將也據要<lb/>
害之地耻以無備取敗不以所䘮之實告于孫皓預欲<lb/>
間吳邊將乃表還其所獲之衆於皓皓果召政遣武昌<lb/>
<pb n="KR3k0013_WYG_411-20a"/>
監劉憲代之故大軍臨至使其將帥移易以成傾蕩之<lb/>
勢<lb/>
劉琨為并州刺史領匃奴中即將劉元海時在離石相<lb/>
去三百里許琨宻遣離間其部雜虜䧏者萬餘落元海<lb/>
甚懼遂城蒲子而居之<lb/>
李矩為冠軍將軍領河東平陽太守劉聰遣從弟暢討<lb/>
矩矩軍夜襲之選勇敢千人夜掩暢營暢僅以身免先<lb/>
是聰使其將趙固鎮雒陽長史周振與固不恊宻陳固<lb/>
<pb n="KR3k0013_WYG_411-20b"/>
罪矩之破暢也帳中得聰書勅暢平矩訖過雒陽收固<lb/>
斬之便以振代固矩送以示固固即斬振父子遂率騎<lb/>
一千來降矩還令守雒<lb/>
後周楊<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>為太祖行臺左丞仍率義徒更為經略於是<lb/>
遣諜人誘說東魏城堡旬月之間正平河北南涉二絳<lb/>
建州太寕等諸城並有請為内應者大軍因攻而㧞之<lb/>
以<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>行正平郡事左丞如故<lb/>
韋孝寛為宣武將軍南兖州刺史東魏將叚琛堯傑復<lb/>
<pb n="KR3k0013_WYG_411-21a"/>
據宜陽遣其揚州刺史牛道恒扇誘邊民孝寛深患之遣諜<lb/>
人訪獲道恒手迹偽作道恒與孝寛書論歸欵意又為落燼<lb/>
燒迹若火下書者還令諜人送於琛營琛得書果疑道恒其<lb/>
所欲經略皆不見用孝寛知其離阻日出竒兵掩襲擒<lb/>
道恒及琛等崤澠遂清後孝寛為標騎大將軍鎮玉璧<lb/>
孝寛善於撫御能得人心所遣間諜入齊者皆為盡力<lb/>
亦有齊人得孝寛金貨遥通書疏故齊動静朝廷皆先<lb/>
知時有主帥許盆孝寛托以心膂令守一戍盆乃以城<lb/>
<pb n="KR3k0013_WYG_411-21b"/>
東入孝寛怒遣諜取之俄而斬首而還其能致物情如<lb/>
此時北齊斛律光在汾北孝寛忌光英勇乃作謡言令<lb/>
間諜漏其文於鄴曰百升飛上天明月照長安<hi>光字明月</hi>又<lb/>
曰髙山不催自摧檞樹不扶自竪齊臣祖珽穆提婆與<lb/>
光有隙因續之曰育老公背上下大斧鐃舌老母不得<lb/>
語令小兒歌之於路提婆聞之以告後主乳母陸令萱<lb/>
令萱以饒舌斥已也育老翁謂珽也遂相與恊謀以謠<lb/>
言啟後主誅光武帝聞之始有滅齊之意竟平其國<lb/>
<pb n="KR3k0013_WYG_411-22a"/>
達奚武為東秦州刺史時齊神武趣沙苑太祖遣武覘<lb/>
之武從三騎皆衣敵人衣服至日暮去營數百歩下馬<lb/>
潜聽得其軍號因上馬歴營若警夜者有不如法者徃<lb/>
徃撻之具知敵之情狀以告太祖太祖深嘉焉遂破之<lb/>
李逺為都督義州宏農等二十一防諸軍事毎厚撫境<lb/>
外之人使為間諜敵中動静必先知之至有事泄被誅<lb/>
戮者亦不以為悔其得人心如此<lb/>
隋隂夀為幽州總管寳寕舉兵反壽討之寳寕奔於磧<lb/>
<pb n="KR3k0013_WYG_411-22b"/>
北夀班師留開府成道昻鎮之寳寕遣其子僧伽率輕<lb/>
騎掠城下而去尋引契丹靺羯之民來攻道昻苦戰連<lb/>
日乃退夀患之於是重購寳寕又遣人隂間其所親任<lb/>
者趙世謨王威等月餘世謨率其衆䧏寳寕復走契丹<lb/>
為其麾下趙修羅所殺北邊遂安<lb/>
長孫晟為奉車都尉以突厥攝圖玷厥阿波突利等各<lb/>
握强兵上書和同難以力征易可離間因上書陳突厥<lb/>
强弱形勝髙祖皆納用焉因遣太僕元暉出伊吾道使<lb/>
<pb n="KR3k0013_WYG_411-23a"/>
詣玷厥賜以狼頭纛謬為欽敬禮數甚優玷厥使來引<lb/>
居攝圖使上反間既行果相猜貳授軍騎將軍出黄龍<lb/>
道齎幣賜奚霫契丹等遣為鄉道得至處羅侯所深布<lb/>
心腹誘令内附二年攝圖四十萬騎自蘭州入至于周<lb/>
盤破達奚長儒軍更欲為入玷厥不從引兵而去時晟<lb/>
又説染干詐告攝圖曰鐡勒等反欲襲其牙攝圖乃懼<lb/>
廻兵出塞後數年突厥大入發八道元帥分兵拒之阿<lb/>
波至凉州與竇榮定戰賊帥累北時晟為偏將使謂之<lb/>
<pb n="KR3k0013_WYG_411-23b"/>
曰攝圖每來戰皆大勝阿波纔入便即致敗此乃突厥<lb/>
之耻豈不内愧于心乎且攝圖之與阿波兵勢本微今<lb/>
攝圖日勝為衆所崇阿波不利為國生辱攝圖必當因<lb/>
以罪歸于阿波成其夙詐滅北牙矣願自度量能禦之<lb/>
乎阿波使至晟又謂之曰今達頭與隋連和可汗何不依<lb/>
附天子耶阿波納之攝圖與衛王軍遇戰于白道敗走至<lb/>
磧聞阿波懐貳乃掩北牙盡獲其衆而殺其母阿波還<lb/>
無所歸而奔玷厥乞師十餘萬東擊攝圖故地收散卒<lb/>
<pb n="KR3k0013_WYG_411-24a"/>
數萬與攝圖相反阿波頻勝<lb/>
賀老弼鎮夀州時江南尚阻江都人來䕶兒住白土村<lb/>
宻邇江岸嘗令䕶兒為間諜授大都督平陳之役䕶兒<lb/>
有功焉<lb/>
趙仲卿為朔州總管突厥啟民可汗求婚高祖許之仲<lb/>
卿因是間其骨肉遂相攻擊開元七年啟民窘廹與隋<lb/>
使長孫晟投通漢鎮仲卿率騎千餘援之達頭不敢逼<lb/>
<hi>達頭亦可汗號</hi>潜遣人誘至啟民所部至者二萬餘家<lb/>
<pb n="KR3k0013_WYG_411-24b"/>
裴矩為黄門侍郎大業中煬帝遣將築伊吾城令矩共<lb/>
往經略矩又白狀令反間射匱潜攻處羅後處羅為射<lb/>
匱所廹竟隨使者入朝後以本官領武賁即將詔䕶北<lb/>
番軍事矩以始畢可汗部衆漸盛献䇿分其勢將以宗<lb/>
女嫁其弟叱吉設拜為南靣可汗叱吉不敢受始畢聞<lb/>
而漸怨矩又言于帝曰突厥本淳易可離間但由其内<lb/>
多有羣胡盡皆桀黠敎𨗳之耳臣聞史蜀胡悉尤多姦<lb/>
計幸于始畢請誘殺之帝曰善矩因遣人告胡悉曰天<lb/>
<pb n="KR3k0013_WYG_411-25a"/>
子大出珍物今在馬邑欲共蕃内多作交闗若前來者即<lb/>
得好物胡悉貪而信之不告始畢率其部落盡驅六畜<lb/>
星馳爭進兾先互市矩伏兵馬邑下誘而斬之詔報始<lb/>
畢曰史蜀胡悉忽領部落走來至此云背可汗請我容<lb/>
納突厥既是我臣彼有背叛我當共殺今已斬之故令<lb/>
徃報<lb/>
唐李靖為兵部尚書貞觀中突厥諸部離叛朝廷將圖<lb/>
進取以靖為代州道行軍總管率驍騎二千自馬邑出<lb/>
<pb n="KR3k0013_WYG_411-25b"/>
其不意直趣惡陽嶺以逼之突利可汗不虞於靖見官<lb/>
軍奄至于是大懼相謂曰唐兵若不傾國而來靖豈敢<lb/>
孤軍而至一日數警靖侯知之潜令間諜離其心腹其<lb/>
所親康蘇宻來䧏四年靖進擊定襄破之獲隋齊王暕<lb/>
之子楊正道及煬帝蕭后送于京師可汗僅以身遁<lb/>
竇静貞觀中為夏州都督值突厥擕貳諸將出征多詣<lb/>
其所静知虜虚實乃潜令人間其部落郁射設所部鬰孤<lb/>
尼等九俟斤並率衆内欵<lb/>
<pb n="KR3k0013_WYG_411-26a"/>
劉師立檢校岐州都督陳伐吐谷渾之䇿朝廷未之許<lb/>
師立又遣使間其部落多其䧏附裂其地為開橋二州<lb/>
蕭嵩開元中為河西節度判凉州事時悉諾邏恭禄威<lb/>
名甚振嵩乃縱反間於吐蕃言其與中國潜通贊普遂<lb/>
召而誅之<lb/>
王忠嗣天寳初為靈州都督是嵗北伐與奚戰于桑乾<lb/>
河敗之大虜其衆時突厥葉䕶新有内難忠嗣盛兵磧<lb/>
口以威振之烏蘇米施可汗倔强不䧏忠嗣乃縱反間<lb/>
<pb n="KR3k0013_WYG_411-26b"/>
于㧞悉宻㧞悉宻與葛邏禄回紇三部落攻米施可汗<lb/>
走之忠嗣出兵伐之取其右廂而歸其西葉䕶及毗伽<lb/>
可汗妻可敦男西殺葛臘哆率其部落千餘帳入朝<lb/>
曹王皋大歴中鎮江西先是牙將伊慎討梁崇義搉鋒<lb/>
陷敵李希烈意飲縻之慎以計遁歸皋始至鍾陵大集<lb/>
將吏得慎而壯之㧞為大將繕理舟師希烈懼慎為曹<lb/>
王所任遺慎七曲之甲詐為慎書行間焉徳宗遣中使<lb/>
即以詰之皋乃抗疏論雪上章未報㑹賊兵沂江來宼<lb/>
<pb n="KR3k0013_WYG_411-27a"/>
皋乃召慎勉之令戰大破三千餘衆朝廷始信其不二<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_411-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷四百十一<lb/>
</p>
<p>
</p>
  </div>
</body>
</text>
</TEI>
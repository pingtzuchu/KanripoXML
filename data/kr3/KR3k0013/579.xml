<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百七十九</head>
    <p>
<pb n="KR3k0013_WYG_579-1a"/>
欽定四庫全書<lb/>
　册府元龜卷五百七十九　宋　王欽若等　撰<lb/>
　　掌禮部<lb/>
　　　奏議第七<lb/>
梁周捨為尚書禮部郎天監七年議詔旨以王者衮服<lb/>
宜畫鳯凰以示差降按禮有虞氏皇而祭深衣而養老<lb/>
鄭𤣥所言皇則是畫鳯凰羽也又按禮所稱雜服皆以<lb/>
衣定名猶如衮冕則是衮衣而冕明有虞言皇者衣名<lb/>
<pb n="KR3k0013_WYG_579-1b"/>
非冕明矣畫鳯之旨事實灼然制可又王僧崇云今祭<lb/>
服三公衣身畫獸其腰及袖又有青獸形與獸同義應<lb/>
是蜼即宗彞也兩袖各有禽鳥形類鸞鳯似是華蟲今<lb/>
畫宗彞即是周禮但鄭元云蜼禺屬昂鼻長尾是獸之<lb/>
輕小者謂宜不得同獸尋冕服無鳯應改為雉又裳有<lb/>
圓花於禮無礙疑是畫飾加蘤耳藻朱黼黻竝乖古制<lb/>
今請改正并去圓花帝曰古文日月星辰此以一辰攝<lb/>
三物也山龍華蟲又以一山攝三物也藻火粉米又以<lb/>
<pb n="KR3k0013_WYG_579-2a"/>
一藻攝三物也是爲九章今衮服畫龍則宜應畫鳯明<lb/>
矣孔安國云華者花也則爲花非疑若一尚畫雉差䧏<lb/>
之文復將安寄鄭義是所未允帝又曰禮主祀昊天上<lb/>
帝則大裘而冕祀五帝亦如之又云莞席之安而蒲越<lb/>
槀秸之用斯皆至敬無文貴誠重質今郊用陶匏與古<lb/>
不異而大裘蒲秸獨不復存其於質敬恐有未盡且一<lb/>
獻為質其劔佩之飾及公卿所著冕服可共詳定五經<lb/>
博士陸瑋等竝云祭天猶存掃地之質而服章獨取黼<lb/>
<pb n="KR3k0013_WYG_579-2b"/>
黻為文於義不可今南郊神座皆用苮席此猶莞類未<lb/>
盡質素之理以槀秸為下藉蒲越為上席又司服云王<lb/>
祀昊天服大裘明諸臣禮不得同自魏以來皆用衮服<lb/>
今請依古制更大裘制可瑋等又尋大裘之制惟鄭𤣥<lb/>
注司服云大裘羔裘也既無所出未可為據按六冕之<lb/>
服皆元上纁下今宜以元繒為之其制式或如裘其裳<lb/>
以纁皆無文繡冕則無旒詔可又乘輿宴㑹服單衣黒<lb/>
介幘舊三日九日小㑹初出乗金輅服之八年帝改去<lb/>
<pb n="KR3k0013_WYG_579-3a"/>
還皆乗輦白服紗㡌九年司馬筠等叅議禮記玉藻云<lb/>
諸侯𤣥端以祭禆冕以朝雜記又云大夫冕而祭於公<lb/>
弁而祭於己今之尚書上異公侯下非卿士止有朝衣<lb/>
本無冕服但既豫齋不來同於在朝宜依太常及博士<lb/>
諸齋官例著白衣緯襈中單竹葉冠若不親奉則不須<lb/>
入廟帝從之<lb/>
孔休源為尚書左丞是年舍人周捨以為禮玉輅以<lb/>
祀金輅以賔則祭日應乗玉輅諸下其議休源議玉輅<lb/>
<pb n="KR3k0013_WYG_579-3b"/>
既有明文而儀注金輅當繇宋齊乖謬宜依捨議帝從<lb/>
之<lb/>
司馬聚為祠部郎是年武帝以一獻為質三獻則文事<lb/>
天之道理不應然詔下<hi>言</hi>議専士陸瑋明山賔與聚以<lb/>
為宗祧三獻義兼臣下上天之禮主在帝王約理申義<lb/>
一獻為允自是天地之祭皆一獻始省太尉亞獻光禄<lb/>
終獻<lb/>
司馬筠為祠部郎是年建議曰今大事徧告七廟小事<lb/>
<pb n="KR3k0013_WYG_579-4a"/>
止告一室於是議以封禪南北郊祀明堂廵省四方御<lb/>
臨戎出征皇太子加元服冦賊平蕩築宫立闕纂嚴解<lb/>
嚴戒嚴合十一條則徧告七廟講武修宗廟明堂臨軒<lb/>
拜封公主四夷欵化貢方物諸公王以愆削封及詔封<lb/>
王紹襲合六條則告一室從之先是梁主迎氣以始先<lb/>
祖配牲用特牲儀同南部筠議是昆蟲未蟄不以火田<lb/>
鳩化為鷹蔚羅方設中春之月祀不用牲止珪璧及幣<lb/>
斯又事神之道可以不殺明矣况今祀天豈容尚此謂<lb/>
<pb n="KR3k0013_WYG_579-4b"/>
夏初迎氣祭不用牲帝從之是年安成太妃陳氏薨江<lb/>
州刺史安成王季荆州刺史始興王憺竝以慈母表解<lb/>
刺史詔不許還攝本任而太妃薨京邑䘮祭無主舍人<lb/>
周捨議曰賀彦光稱慈母之子不服慈母之黨婦又不<lb/>
從婦而服慈姑功服無徒故也庾蔚之云非從子不從<lb/>
母而服其黨孫又不從父服而其慈繇斯而言慈祖母<lb/>
無服明矣尋門内之哀不容自同於常按父之祥禫子<lb/>
竝受弔今二王諸子王冝以成服白單衣一日為位受<lb/>
<pb n="KR3k0013_WYG_579-5a"/>
弔制曰二王在逺世子冝攝祭事捨又曰禮云縞冠元<lb/>
武子姓之可冠則世子衣服為異於常可著細布衣絹<lb/>
為領帶三年不聴樂又禮及春秋庶母不世祭也盖為<lb/>
無王命者耳吴太妃既朝命所加得用安成禮秩則當<lb/>
祔廟五親盡乃毁陳太妃命數之重雖則不異慈孫既<lb/>
不服廟食理無傳祀子祭孫止是㑹經文高祖因是勑<lb/>
禮官議皇子服訓養母禮依庶母慈已宜從小功之制<lb/>
按曾子問云子游曰䘮慈母禮歟孔子曰非禮也古者<lb/>
<pb n="KR3k0013_WYG_579-5b"/>
<hi>男</hi>子外有傅内有慈母君命所使敎子也何服之有鄭<lb/>
𤣥注云此指為國君之子也若國君子不服則王者之<lb/>
子不服可知又䘮服經云君子子為庶母慈已者傳曰<lb/>
君子子者貴人子也鄭𤣥引内則三母止施於卿大夫<lb/>
以此而推之則慈母之服不在五等之嗣下不逮三士<lb/>
之恩儻其服者止卿大夫尋諸侯之子尚無此服况乃<lb/>
施之皇子謂宜依刋除以反前代之惑高祖以為不然<lb/>
曰禮言慈母凡有三條一則妾之子無母妾之無子者<lb/>
<pb n="KR3k0013_WYG_579-6a"/>
養之命為母子服以三年䘮服齊衰章所言慈母是也<lb/>
一則嫡妻之子無母使妾飬之慈撫隆至雖均乎慈愛<lb/>
但嫡妻之子重妾無為母之義而恩深事重故服以小<lb/>
功䘮服小功章所以不直言慈母而云庶母慈己者明<lb/>
於三年之慈母也其三則子非無母正是擇賤者視之<lb/>
義同師保而慈愛故亦有慈母之名師保既無其服則<lb/>
此慈母亦無服矣内則云擇於諸母與可者使為子師<lb/>
其次為慈母其次為保母此其明文此言擇諸母是擇<lb/>
<pb n="KR3k0013_WYG_579-6b"/>
人而為此三母非謂擇取兄弟之母也何以知之若是<lb/>
兄弟之母其先有子者則是長妾長妾之禮寔有殊嘉<lb/>
和容次妾生子乃退成保母斯不可也又有多兄弟之<lb/>
人於義或可若始生之子便應三母俱闕邪繇是推之<lb/>
内則所言諸母是謂三母非兄弟之母明矣子游所問<lb/>
自是師保之慈母無服之證乎鄭𤣥不辯三慈混為訓<lb/>
釋引彼無服以注慈己後人致謬實此之繇經言君子<lb/>
子者此雖起於大夫猶爾自斯以上彌應不異故傳云<lb/>
<pb n="KR3k0013_WYG_579-7a"/>
君子子者貴人子也總言之貴則無所苞經傳元文相<lb/>
顯發則知慈母加之義通乎大夫以上矣宋代此科不<lb/>
乗禮意便加除削良是所疑筠等諸依制改定嫡妻之<lb/>
子母殁為父妾所養服之五月貴賤竝同以為永制<lb/>
徐勉為吏部郎天監八年有司以為禮云凡為人子者<lb/>
升降不繇阼階按今學堂凡有三階愚謂客若降等則<lb/>
就主人之階今先師在堂義所尊敬太子宜祭阼階以<lb/>
明從師之義若釋奠事訖宴㑹之時則無復先師之敬<lb/>
<pb n="KR3k0013_WYG_579-7b"/>
太子升堂則宜從西階以明不繇阼義勉議鄭𤣥云繇<lb/>
命士以上父子異宫室宮室既異無不繇阼階之禮請<lb/>
釋奠及宴㑹太子升堂竝冝繇東階若輿駕幸學自然<lb/>
中陞從之後為尚書右僕射時人間䘮事多不遵禮朝<lb/>
終夕殯相尚以速勉上疏曰禮記䘮制云三日而大殮<lb/>
者以使其生也三日而不生亦不生矣自頃以來不遵<lb/>
斯制送終之禮殯以朞日潤屋豪家乃或半晷衣衾棺<lb/>
槨以速為榮親戚徒𨽻各念休反故属纊纔畢灰釘已<lb/>
<pb n="KR3k0013_WYG_579-8a"/>
具志狐䑕之顧步愧燕雀之徊翔傷情㓕理莫此為大<lb/>
且人子承衾之時志懣心絶䘮事所資悉闗佗手愛憎<lb/>
深淺事實惟原覘視或爽存没違濫使萬有其一怨酷<lb/>
已多豈若緩其告歛之辰申其望生之兾請自今士庶<lb/>
冝悉依古三日大歛如有不奉加以紏䋲詔可其奏<lb/>
朱异為儀曹郎先是明堂在國之陽梁初依宋齊其祀<lb/>
之法猶依齊制禮有不通者武帝更與學者議之齊儀<lb/>
郊祀帝皆以衮冕至天監七年始造大裘而明堂儀注<lb/>
<pb n="KR3k0013_WYG_579-8b"/>
猶云衮服十年异以為禮大裘而冕祭昊天上帝五帝<lb/>
亦如之良繇天神高逺儀須誠質今泛祭五帝理不容<lb/>
文於是改服大裘异又以為齊儀初獻鐏尋明堂貴質<lb/>
不應三獻又不應象鐏禮云朝踐用大鐏鄭云大鐏瓦<lb/>
也記又云有虞氏瓦鐏此皆在廟所用猶以質素况在<lb/>
明堂理不容象今請改用瓦鐏庶合文質之中又曰宗<lb/>
廟貴文故庶羞百品天義尊逺則須簡約今儀注所薦<lb/>
與廟不異即理徴事如為未允請自今明堂有饍准三<lb/>
<pb n="KR3k0013_WYG_579-9a"/>
郊但帝之為名本主生育成嵗之功實為顯著非如昊<lb/>
天義絶言象雖曰同郊復應微異若水土之品蔬菜之<lb/>
属猶宜以薦止用梨棗橘栗四種之果薑蒲葵韭四種<lb/>
之葅粳稻黍粱四種之米自此以外郊所無者請從省<lb/>
除初愽士明山賔制儀注明堂祀五帝行禮先自赤帝<lb/>
始异又以為明堂既泛祭五帝不容的有先後東階而<lb/>
升宜先春帝請改從青帝始又以為明堂籩豆等器皆<lb/>
以雕餙尋常郊祀貴質改用陶匏宗廟貴文誠宜彫爼<lb/>
<pb n="KR3k0013_WYG_579-9b"/>
明堂之禮既方郊為文則不容陶匏比此廟為質又不<lb/>
應彫爼斟酌二途須存厥中理請改用純漆异乂以舊<lb/>
為明堂祀五帝先酌欝鬯灌地求神及初獻清酒次酃<lb/>
終醁禮畢大祝取爼上黍肉當御前以授請依郊儀止<lb/>
一獻清酒且五帝天神不可求之於地二郊之祭竝無<lb/>
黍肉之禮竝請停灌及授爼法又以為舊明堂皆用大<lb/>
牢按記云郊用特牲又云天地之牛角繭栗五帝既曰<lb/>
天神禮無三牲之祭而毛詩我將篇云祀文王於明堂<lb/>
<pb n="KR3k0013_WYG_579-10a"/>
有維羊維牛之説良繇周監二代其義貴文明堂方郊<lb/>
未為極質故特用二牲止為一代之制今斟酌百王義<lb/>
存通典蔬果之薦雖符周禮而牲牢之用宜遵夏殷請<lb/>
自明堂止用特牛既合質文之中又是貴誠之義帝竝<lb/>
從之十年武帝以雩祭燔柴以火祈水於理為乖异議<lb/>
曰按周宣雲漢之詩手注有瘞埋之文不見有燔柴之<lb/>
説若以五帝必柴今明堂人無其事於是停用柴從坎<lb/>
瘞典十一年帝曰四望之祀頃來遂絶冝更議復异議<lb/>
<pb n="KR3k0013_WYG_579-10b"/>
鄭衆云四望謂日月星海鄭元云謂五岳四鎭海瀆尋<lb/>
二鄭之説互有不同竊以望是不即之名凡厥遥祭皆<lb/>
有斯目豈容局於星海拘於海瀆請今天司有闕水旱<lb/>
之義爰有四海名山大川能興雲致雨一皆備祭帝從<lb/>
之<lb/>
劉孝綽為僕射普通三年十一月始興王薨舊事以東<lb/>
宫禮絶傍親朝見竝依常儀昭明太子意以為疑令孝<lb/>
綽議其事孝綽議曰按張鏡撰東宮儀記稱三朝發哀<lb/>
<pb n="KR3k0013_WYG_579-11a"/>
者踰月不舉樂鼔吹寢奏服限亦然尋傍絶之義義在<lb/>
去服服雖可奪情豈無悲鐃歌輟奏良亦為此既有宜<lb/>
稱兼慕卒哭之後依常舉樂稱悲與此理例相符謂猶<lb/>
應兼慕至卒哭僕射徐勉左率周捨家令陸扆竝同孝<lb/>
綽義太子令曰張鏡儀記云依士禮終服闋稱慕綽人<lb/>
曰凡三朝發哀者踰月不舉樂劉僕射議云傍絶之義<lb/>
義在去服服雖可奪情豈無悲卒哭之後依常舉樂稱<lb/>
悲與此理例相符尋情悲之説止卒哭之後縁情為論<lb/>
<pb n="KR3k0013_WYG_579-11b"/>
此自難一也用張鏡之舉樂棄張鏡之稱悲一鏡之言<lb/>
取捨有異此自難二也陸家令止云多歴年所恐非事<lb/>
證雖復累稔所用意嘗未安延亦嘗經以此問繇來立<lb/>
意謂猶慕悼之言張豈不知舉樂事大稱悲事小所以<lb/>
用小而忽大良亦有以至如元正六佾事為國章雖情<lb/>
或未安而禮不可廢鏡吹軍樂比之亦然書䟽方之事<lb/>
則成小差可縁心聲樂自外書䟽自内樂自佗書自己<lb/>
劉僕射之議即情未安可令諸賢更共詳𠂻司農卿明<lb/>
<pb n="KR3k0013_WYG_579-12a"/>
山賔中兵校尉朱异議議稱慕悼之冝終服月於是令<lb/>
付典書遵用以為永准<lb/>
賀琛為尚書左丞叅禮儀事普通中皇太子議大功<lb/>
之末可以冠子嫁女琛駁之曰令旨以大功之末可得<lb/>
冠子嫁女不得自冠自嫁推以記文竊猶致惑按嫁冠<lb/>
之禮本是父之所成無父之人乃可自冠故稱大功小<lb/>
功竝以冠子為文非闗准得為子以身不可也小功之<lb/>
未既得自嫁娶而亦云冠子娶婦其義益明故先列二<lb/>
<pb n="KR3k0013_WYG_579-12b"/>
服毎明冠子嫁女于後方顯自娶之義既明小功自娶<lb/>
則知大功自冠矣盖是約言而見旨若謂縁父服大功<lb/>
子服小功服故不得自嫁自冠者則小功之末非明父<lb/>
子服殊不應復云冠子嫁女也若謂小功之文言已冠<lb/>
故知身有大功不得自行嘉禮但得冠子嫁女竊謂有<lb/>
服不行嘉禮本為吉㓙不可相干子雖小功未可得為<lb/>
其嫁冠若父於本功之末可以冠子嫁女是於㓙禮<lb/>
無礙吉禮無礙豈不得自冠自嫁若自冠自嫁於事有<lb/>
<pb n="KR3k0013_WYG_579-13a"/>
礙則冠子嫁女寜獨可通今許其冠子而塞其自冠是<lb/>
琛之所惑也又令指推下殤小功不可娶婦則降服大<lb/>
功亦不得為子冠嫁伏尋此旨若謂䧏服大功不可冠<lb/>
子嫁女則降服小功亦不可自冠自娶是為凡厥䧏服<lb/>
大功小功皆不得冠娶矣記文應云降服則不可寜得<lb/>
准稱下殤今不言降的舉下殤寔有其義夫出嫁出後<lb/>
或有稱降出後之身於本家姊妹降為大功若是大夫<lb/>
服士又以尊降則成小功其於冠嫁義無以異所以然<lb/>
<pb n="KR3k0013_WYG_579-13b"/>
者出嫁則有受我出後則有傳重竝欲薄於此而復於<lb/>
彼昔寔朞親雖再降猶依小功之禮可冠可嫁若夫朞<lb/>
降大功降為小功止是一等降殺有倫服未嫁冠故無<lb/>
有異唯下殤之服特明不娶之義者盖縁以推之故天<lb/>
奪情深既愛厚佗姓又異傳重彼宗嫌其年雅服輕頓<lb/>
申殺略故特明不娶其義若此則不得大功之降服皆<lb/>
不可冠嫁也且記云下殤小功言下殤則不得通於中<lb/>
上語小功又不兼於大功若實大小功降服皆不冠嫁<lb/>
<pb n="KR3k0013_WYG_579-14a"/>
上中二殤小功則不可恐非文意此又琛之所疑也遂<lb/>
從琛議琛後遷御史中丞叅禮儀事奏今南北二郊及<lb/>
籍田往還竝宜御輦不復乗輅三郊請用素輦籍田徃<lb/>
還乗常輦皆以侍中陪乘停大將軍及大僕詔侍尚書<lb/>
博議施行改素輦名大桐輦郊祀宗廟乗珮輦<lb/>
徐摛大通中為中庶子是時臨城公納夫人王氏即簡<lb/>
文妃之姪女也晉宋以來初婚三日婦見舅姑衆賔皆<lb/>
列觀引春秋議云丁丑夫人姜氏至戊寅公使大夫宗<lb/>
<pb n="KR3k0013_WYG_579-14b"/>
婦覿用幣戊寅丁丑之明日故禮官據此皆云宜依舊<lb/>
規太宗以問摛摛曰儀禮云質明贊見婦於舅姑雜記<lb/>
又云婦見舅姑兄弟姊妹皆立于堂下正言婦是外宗<lb/>
未審<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>令所以停坐三朝觀其七德舅延外客姑率内<lb/>
賔堂下之儀以備盛禮近代婦於舅姑本有戚屬不相<lb/>
瞻㸔夫人乃妃姪女有異佗姻覿見之儀謂應可畧簡<lb/>
文從其議<lb/>
蕭子雲為侍中領國子祭酒大同中郊廟未革牲牷樂<lb/>
<pb n="KR3k0013_WYG_579-15a"/>
辭皆沈約撰至是承用子雲始建言冝改啓曰伏惟聖<lb/>
敬率繇尊嚴郊廟得西鄰之心知周孔之迹載革牢爼<lb/>
德通神明黍稷蘋藻竭誠嚴配經國制度方懸日月垂<lb/>
訓百王於是乎在臣比兼職齋官見伶人所歌猶用未<lb/>
革牲前曲圓丘眡僚向言式俻牲牷北郊城雅亦奏牲<lb/>
云孔備清廟登歌而稱我牲以㓗三朝食學猶詠朱尾<lb/>
碧鱗聲被皷鐘未符盛制臣職司儒訓意以為疑未審<lb/>
應改定樂辭以不勅答曰此是主者守株宜急改也仍<lb/>
<pb n="KR3k0013_WYG_579-15b"/>
使子雲撰定<lb/>
陳顧和為侍中永定元年高祖即位散騎常侍徐陵白<lb/>
所定乘輿御服皆採之舊制又以為冕旒後漢用白玉<lb/>
珠晉過江服章多闕遂用珊瑚雜珠餙以翡翠和奏今<lb/>
不能備玊珠可用白璇從之蕭驕子云白璇蜯珠是也<lb/>
帝曰形制依此今天下初定務從節儉應用繡織成者<lb/>
竝可採盡金色宜塗珠玉之餙任用蜯珠至天嘉初悉<lb/>
改易之<lb/>
<pb n="KR3k0013_WYG_579-16a"/>
沈洙為員外散騎常侍大匠卿永定初有司奏前寜逺<lb/>
將軍建康令沈孝軌門生陳三兒牒呈主人翁靈柩再<lb/>
周主人奉使闗内因欲迎䘮乆而未返此月晦日即是<lb/>
再周主人弟息見在此者為至月未除靈内外即吉為<lb/>
侍主人還情禮申竟以事諮左丞汪德藻德藻謂王衞<lb/>
軍云久䘮不塟惟主人不變其餘親各終月數而除蓋<lb/>
引禮文論在家内有事故未得葬者耳孝軌既在異域<lb/>
雖已迎䘮還期無指諸弟若遂不除永絶婚嫁此於人<lb/>
<pb n="KR3k0013_WYG_579-16b"/>
情或為未允中原淪䧟以後理有事例宜諮沈常侍詳<lb/>
議曰禮有變正又有從宜禮小記云久而不葬者惟主<lb/>
祭者不除其餘以麻終月數者除䘮已注云其謂傍親<lb/>
如鄭所解衆子皆應不除王衞軍所引此盖禮之正也<lb/>
但魏氏東闗之役失卞屍柩葬埋無期議以為禮無終<lb/>
身之䘮故制使除服晉氏䘮亂或死於虜庭無繇迎殯<lb/>
江左故復申明舊制李裔之祖王華之父竝存亡不測<lb/>
子皆制服依時釋縗此竝變禮之宜也孝軌雖因奉使<lb/>
<pb n="KR3k0013_WYG_579-17a"/>
便欲迎䘮而戎狄難親還期永尅愚謂冝依東闗故事<lb/>
在此國内者竝應釋除縗麻毁靈祔祭若䘮柩得還别<lb/>
行改塟之禮自天下冦亂西朝傾覆流播絶域情禮莫<lb/>
申若此之徒諒非一二寜可䘮期無數而弗除衰服朝<lb/>
廷自應為之限制以義斷恩通訪博士折禮之𠂻德藻<lb/>
依洙奏可<lb/>
許亨為大中大夫攝太常卿文帝天嘉中南郊改以高<lb/>
祖配北郊以德皇帝配享奏曰昔梁武帝云天數五地<lb/>
<pb n="KR3k0013_WYG_579-17b"/>
數五五行之氣天地俱有故南北郊内竝祭五祀臣按<lb/>
周禮以血祭社稷五祀鄭元云隂祀自血起貴氣臭也<lb/>
五祀五官之神主五行𨽻於地故與埋沉疈辜同為隂<lb/>
祀既非煙柴無闗陽祭故何休云周爵五等者法地有<lb/>
五行也五行位在北郊圓丘不宜重設制曰可亨又奏<lb/>
曰梁儀注曰一獻為質三獻為文事天之事故不三獻<lb/>
臣按周禮司鐏彛所言三獻施於宗祧而鄭注一獻施<lb/>
於群小祀今用小祀之禮祀施於天神大帝梁武此議<lb/>
<pb n="KR3k0013_WYG_579-18a"/>
為不通矣且鐏爼之物依於質拜獻之禮主於䖍敬今<lb/>
請凡郊丘祀事准於宗祧三獻為允制曰依議亨又奏<lb/>
曰梁武帝議箕畢自是二十八宿之名風伯雨師自是<lb/>
箕畢下𨽻非即星也故郊雩之所皆兩祭之臣按周禮<lb/>
大宗伯之職云槱燎祀司中司命風伯雨師鄭衆云風<lb/>
師箕也雨師畢也詩云月離于畢俾滂沱矣如此則風<lb/>
伯雨師即箕畢星矣而今南郊祀箕畢二星復祭風伯<lb/>
雨師恐乖祀典制曰若郊設星位任即除之<lb/>
<pb n="KR3k0013_WYG_579-18b"/>
王元規為尚書祠部郎初宣帝即位以南北二郊卑下<lb/>
議更増廣久而不决至㤗建十一年元規議曰按前漢<lb/>
黄圖上帝壇徑五丈高九尺后土壇方五丈高六尺梁<lb/>
南郊壇上徑十一丈下徑十八丈高二丈七尺北郊壇<lb/>
上方十丈下方十二丈高一丈即曰南郊壇廣十丈高<lb/>
二丈二尺五寸北郊壇廣九丈三尺高一丈五尺今議<lb/>
增南郊壇上徑十二丈則天大數下徑十八丈取於三<lb/>
分益一高二丈七尺取三陪九王之堂北郊壇上方十<lb/>
<pb n="KR3k0013_WYG_579-19a"/>
八丈以則地義下至十五丈亦取三分益一高一丈二<lb/>
尺亦取二倍漢家之數禮記云為高必因丘陵為下必<lb/>
因川澤因名山升中于天因吉土饗帝于郊周官云冬<lb/>
日至祠天於地上之圓丘夏日至祭地於澤中之方丘<lb/>
祭法云燔柴於太壇祭天也瘞埋於太折祭地也禮云<lb/>
至敬不壇掃地而祭於其質也此以報覆幬持載之功<lb/>
爾雅亦云丘言非人所造為古圓方兩丘竝因見有而<lb/>
祭本無高廣之數後世遂事遷都而建立郊禮或有吉<lb/>
<pb n="KR3k0013_WYG_579-19b"/>
地而未必有丘或有見丘而不必廣㓗故有築建之法<lb/>
而制丈尺之儀愚謂郊祀事重圓方丘高下廣狹既無<lb/>
明文但五帝不相㳂三王不相襲今謹迹漢梁竝即曰<lb/>
三代壇不同及更修丈尺如前聼旨尚書僕射臣繕左<lb/>
戸尚書臣尤饒左丞臣周確舍人臣蕭淳儀曹郎臣沈<lb/>
客卿同元規議詔遂依用<lb/>
　<lb/>
　册府元龜卷五百七十九<lb/>
</p>
<p>
</p>
  </div>
</body>
</text>
</TEI>
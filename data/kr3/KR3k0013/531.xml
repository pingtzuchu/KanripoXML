<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百三十一</head>
    <p>
<pb n="KR3k0013_WYG_531-1a"/>
欽定四庫全書<lb/>
　册府元龜卷五百三十一　宋　王欽若等　撰<lb/>
　　諫諍部<lb/>
　　　規諫第八<lb/>
隋于宣敏開皇初為奉車都尉使奉撫慰巴蜀還上疏<lb/>
曰臣聞磐石之宗漢室於是惟永建維城之固周祚所<lb/>
以霛長昔秦皇置牧守而罷諸侯魏后暱謟邪而疎骨<lb/>
肉遂宗社移於他族神器傳于異姓此事之明甚於觀<lb/>
<pb n="KR3k0013_WYG_531-1b"/>
火然山川設險非親勿居且蜀土沃饒人物殷阜西通<lb/>
卭𤏡南屬荆巫周徳之衰兹土遂成戎首炎政失御此<lb/>
地便為禍先是以明者防于無形治者制其未亂方可<lb/>
慶隆萬世年逾七百伏惟陛下日角龍顔<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>樂推之運<lb/>
參天貳地居揖讓之期億兆宅心百神受職理須樹建<lb/>
藩屏封植子孫繼周漢之宏圖改秦魏之覆軌抑近習<lb/>
之權勢崇公族之本枝但三蜀三齊各稱天險分王戚<lb/>
屬今正其時若使利建合宜封樹得所巨猾息其非望<lb/>
<pb n="KR3k0013_WYG_531-2a"/>
姦臣杜其邪謀盛業洪基同天地之長久英聲茂實齊<lb/>
日月之炤臨臣雖學謝多聞然情深體國輙申管見戰<lb/>
慄惟深帝省表嘉之謂高熲曰于氏世有人焉竟納其<lb/>
言遣蜀王秀鎮蜀<lb/>
何妥為通直散騎常侍納言蘇威兼領五職高祖甚親<lb/>
重之妥奏威不可信任又以掌天文律度皆不稱職妥<lb/>
又上八事以諌今所載者四事而已其一事曰臣聞知<lb/>
人則哲惟帝難之孔子曰舉直錯諸枉則民服舉枉錯<lb/>
<pb n="KR3k0013_WYG_531-2b"/>
諸直則民不服由此言之政之治亂必慎所舉故進賢<lb/>
受上賞蔽賢蒙顯戮察今之舉人良異於此無論謟直<lb/>
莫擇賢愚志欲崇高則起家喉舌之任意須屈抑必白<lb/>
首郎署之官人之不服實由於此臣聞爵人於朝與衆<lb/>
共之刑人于市與衆棄之伏見留心獄訟愛人如子每<lb/>
應决獄無不詢訪群公刑之不濫君之明也刑既如此<lb/>
爵亦宜然若有懋功簡在帝心者便可擢用自斯以降<lb/>
若選重官必須叅以衆議勿信一人之舉則上不偏私<lb/>
<pb n="KR3k0013_WYG_531-3a"/>
下無怨望其二事曰孔子云定察阿黨則罪無掩蔽又<lb/>
曰君子周而不比小人比而不周所謂比者即阿黨也<lb/>
謂心之所愛既已光華榮顯猶加提挈心之所惡既已<lb/>
沉滯屈辱薄言必怒提挈既成必相掩蔽則欺上之心<lb/>
生矣屈辱既加必有怨恨則謗讟之言出矣伏願廣加<lb/>
逖訪勿使朋黨路開威恩自任有國之患莫大於此其<lb/>
三事曰臣聞舜舉十六族謂八元八凱也計其賢明理<lb/>
優今日猶復擇才授任不相侵濫故得四門雍穆庶績<lb/>
<pb n="KR3k0013_WYG_531-3b"/>
咸熈今官員極多用人甚少有一人身上乃兼數職為<lb/>
是國無人也為是人不善也今萬乗大國髦彦不少縱<lb/>
有明哲無由自達東方朔言曰尊之則為将卑之則為<lb/>
虜斯言信矣今當官之人不度徳量力既無吕望傅說<lb/>
之能自負傅巖渭水之氣不慮憂深責重惟畏總領不<lb/>
多安斯寵任輕彼權軸好致顛蹶蓋此之由也易曰鼎<lb/>
折足覆公餗其形渥㓙言不勝其任也臣聞窮力舉重<lb/>
不能為用伏願更任賢良分才叅掌使各行有餘力則<lb/>
<pb n="KR3k0013_WYG_531-4a"/>
庶事康哉其四事曰臣聞禮云析言破律亂名改作執<lb/>
左道以亂政者殺孔子曰仍舊貫何必改作伏見比年<lb/>
以來改作者多矣至如范威漏刻十載不成趙翊尺秤<lb/>
七年方决公孫濟迂誕醫方費逾巨萬徐道慶廻互子<lb/>
午糜耗飲食常明破律多歴歳時王渥亂名曽無紀極<lb/>
張山居未知星位前已蹂藉太常曹魏祖不識北辰今<lb/>
復轔轢太史莫不用其短見使自誇毗邀射名譽厚相<lb/>
誣罔請今日已後有如此者若其言不驗必加重罰庶<lb/>
<pb n="KR3k0013_WYG_531-4b"/>
令有所畏忌不敢輕奏狂簡時蘇威權兼數司先嘗隠<lb/>
武功故妥言自負傅巖渭水之氣以此激上書奏威大銜之<lb/>
枊彧為治書侍御史見高祖勤於聽受百僚奏請多有<lb/>
煩碎因上疏諫曰臣聞自古聖帝莫過唐虞象地則天<lb/>
布政施化不為叢脞是謂欽明語曰天何言哉四時<lb/>
行焉故知人君出令誡在煩數是以舜任五臣堯咨<lb/>
四岳設官分職各有司存垂拱無為天下以治所謂勞<lb/>
於求賢逸於任使又云天子穆穆諸侯皇皇此言君臣<lb/>
<pb n="KR3k0013_WYG_531-5a"/>
體裁有别比見四海一家萬機務廣事無大小咸闗聖<lb/>
聽留心治道無憚疲勞亦由群官懼罪不能自决取判<lb/>
天㫖聞奏過多至營造細小之事出給纎微之物一日<lb/>
之内酬荅百司至乃日旰忘食夜中未寝動以文簿憂<lb/>
勞聖躬伏願思臣至言少减煩務以怡神為意以養性<lb/>
為懷思武王安樂之義念文王憂勤之理若其經國大<lb/>
事非臣下裁斷者伏願詳决自餘細務責成所司則聖<lb/>
體盡無疆之壽臣下蒙覆育之賜也高祖覽而嘉之<lb/>
<pb n="KR3k0013_WYG_531-5b"/>
楊尚希為上儀同高祖每旦臨朝日昃不倦尚希諌曰<lb/>
周文王以憂勤事損壽武王以安樂延年願陛下舉大<lb/>
綱責成宰輔繁碎之務非人主所宜親也帝歡然曰公<lb/>
愛我<lb/>
張羡仕後周為司城中大夫以年老致政高祖遷都龍<lb/>
首羡上表勸以儉約上優詔荅之<lb/>
裴肅仁壽中為貝州長史見皇太子勇蜀王秀左僕<lb/>
射高熲俱廢黜遣使上書曰臣聞事君之道有犯無隠<lb/>
<pb n="KR3k0013_WYG_531-6a"/>
愚情所懷敢不聞奏竊見高熲以天挺良才元勲佐命<lb/>
陛下光寵亦已優隆但鬼瞰高明世疵俊異側目求其<lb/>
長短者豈可勝道哉願陛下録其大功忘其小過臣又<lb/>
聞之古先聖帝教而不誅陛下至慈度越前聖二庶人<lb/>
得罪已久寧無革心願陛下𢎞君父之慈顧天性之義<lb/>
各封小國觀其所為若能遷善漸更増益如或不悛貶<lb/>
削非晩今者自新之路永絶愧悔之心莫見豈不哀哉<lb/>
書奏帝謂楊素曰裴肅憂我家事此亦至誠也<lb/>
<pb n="KR3k0013_WYG_531-6b"/>
蘇威為民部尚書兼納言文帝嘗與文獻皇后對觴召<lb/>
威及高熲楊素廣平王雄四人謂曰太史言朕祚運盡<lb/>
於三年朕憂懣故舉此酒耳今欲營南山險處與公等<lb/>
固之以觀時變将如何威進曰周文修徳旋地動之災<lb/>
宋景一言星退三舍願陛下恢崇徳度享天之休若棄<lb/>
徳恃險同舟之人誰非敵國縱南山之阻安足固哉帝<lb/>
善其言屬之以酒又從焬帝征遼東領右禦衞大将軍<lb/>
楊元感之反也帝引威帳中懼見於色謂威曰此小兒<lb/>
<pb n="KR3k0013_WYG_531-7a"/>
聰明得不為患乎威曰夫識是非審成敗者乃所謂聰<lb/>
明元感麄踈非聰明者必無所慮但恐寖成亂階耳威<lb/>
見勞役不息百姓思亂微以此諷帝竟不悟後從幸鴈<lb/>
門為突厥所圍朝廷危憚帝欲輕騎潰圍而出威諫曰<lb/>
城守則我有餘力輕騎則彼之所長陛下萬乗之主何<lb/>
宜輕脱帝乃止突厥俄亦解圍而去車駕至太原威言<lb/>
於帝曰今者盜賊不止士馬疲敝願陛下還京師深根<lb/>
固本為社稷之計帝初然之竟用宇文述等議遂往東<lb/>
<pb n="KR3k0013_WYG_531-7b"/>
都時天下大亂威知帝不可改意甚患之屬帝問侍臣<lb/>
盜賊事宇文述曰盜賊信少不足為虞威不能詭對以<lb/>
身隠於殿柱帝呼威而問之威對曰臣非職司不知多<lb/>
少但患其漸近帝曰何謂也威曰他日賊據長白山今<lb/>
者近在滎陽汜水帝不恱而罷尋屬五月五日百僚上<lb/>
遺多以珍翫威獻尚書一部微以諷帝帝彌不平<lb/>
唐孫伏伽萬年縣法曹武徳元年初以三事上諌其一曰<lb/>
臣聞天子有諍臣雖無道不失其天下父有諍子雖無道<lb/>
<pb n="KR3k0013_WYG_531-8a"/>
不䧟於不義故曰子不可以不諍於父臣不可以不諍<lb/>
於君以此言之臣之事君猶子之事父故也隋後主所<lb/>
以失天下者何也止為不聞其過當時非無直言之士<lb/>
由君不受諌自謂徳盛唐堯功高夏禹窮侈其慾以恣<lb/>
其心天下之士肝腦塗地户口減耗盜賊日滋而不覺<lb/>
知者皆由朝臣不敢告之也向使修嚴公之法開直言<lb/>
之路選賢任能賞罰得中人人樂業誰能搖動者乎所<lb/>
以前朝好為變更不師古訓者止為天誘其咎将以開<lb/>
<pb n="KR3k0013_WYG_531-8b"/>
今聖唐也陛下龍舉晉陽天下饗應計不旋踵大位遂<lb/>
隆陛下勿以唐得天下之易不知隋失之不難也陛下<lb/>
貴為天子富有天下動則左史書之言則右史書之既<lb/>
為竹帛所拘何可恣情不慎凡蒐狩須順四時既代天<lb/>
理安得非時妄動陛下二十日龍飛二十一日有獻鷂<lb/>
鶵者此乃前朝之弊風少年之事務何忽今日行之又<lb/>
聞相國叅軍事盧牟子獻琵琶長安縣丞張安道獻弓<lb/>
箭頻蒙賞勞但普天之下莫非王土率土之濱莫非王<lb/>
<pb n="KR3k0013_WYG_531-9a"/>
臣陛下必有所欲何求而不得陛下所少者豈此物哉<lb/>
願陛下察臣愚心則天下幸甚其二曰百戲散樂本非<lb/>
正聲有隋之末大見崇用此謂淫風不可不改近者太<lb/>
常官司於人間借婦女裙襦五百餘具以充散妓之服<lb/>
云擬五月五日於𤣥武門遊戲臣竊思審實損皇猷亦<lb/>
非貽厥孫謀為後代法也故書云無以小惡為無傷而<lb/>
弗去恐從小至於大故也論語云放鄭聲逺佞人又云<lb/>
樂則韶舞以此言之散妓定非功成之樂也如臣愚見<lb/>
<pb n="KR3k0013_WYG_531-9b"/>
請竝廢之則天下不勝幸甚其三曰臣聞性相近而習<lb/>
相逺以其所好相染也故書云與治同道罔弗興與亂<lb/>
同事罔弗亡以此言之興亂斯在所與皇太子及諸王<lb/>
等左右群僚不可不擇而任之也如臣愚見但是無義<lb/>
之人乃先來無頼家門不能邕睦及好奢華馳獵馭射<lb/>
專作慢遊狗馬聲色歌舞之人不得使親而近之也此<lb/>
等止可恱耳目備驅馳至於拾遺補闕决不能為也臣<lb/>
歴窺往古下觀近代至於子孫不孝兄弟離間莫不為<lb/>
<pb n="KR3k0013_WYG_531-10a"/>
左右之亂也願陛下妙選賢才以為皇太子僚友如此<lb/>
即克隆磐石永固維城矣高祖覽之大恱以為治書侍<lb/>
御史及平王世充竇建徳大赦天下既而責其黨與竝<lb/>
令配遷伏伽上表諫曰臣聞王言無戲自古格言去食<lb/>
存信傳諸舊典故書云爾無不信朕不食言又論語云<lb/>
一言出口駟不及舌以此而論言之出口不可不慎伏<lb/>
惟陛下光臨區宇覆育群生率土之濵誰非臣妾絲綸<lb/>
一發取信萬方使聞之者不疑見之者不惑陛下今月<lb/>
<pb n="KR3k0013_WYG_531-10b"/>
二日發雲雨之制光被黔黎無所間然公私蒙頼既云<lb/>
常赦不免皆赦除之此非直赦其有罪亦與天下斷當<lb/>
許其更新以此言之但是赦後即無事因何王世充及<lb/>
建徳部下赦後始欲遷之此是陛下自違本心遣下人<lb/>
若為取則若欲子細推尋逆城之内人誰無罪故書云<lb/>
殱厥渠魁脅從罔治若論渠魁充等為首渠魁尚免脅<lb/>
從何辜且古人云蹠狗吠堯吠非其主在東都城内及<lb/>
建徳部下及有與陛下積小故舊編髮友朋猶尚有人<lb/>
<pb n="KR3k0013_WYG_531-11a"/>
敗後始至者此等豈忘陛下皆云被擁故也以此言之<lb/>
自外踈者竊謂無罪又書云非知之艱行之惟艱上古<lb/>
以來何代無君所以只稱堯舜之善者何也直由為天<lb/>
子者實難善名難得故也往者天下未平威權須應機<lb/>
而作今四方既定設法須與人共之但法者陛下自作<lb/>
之還須守之使天下百姓信而畏之今自為無信欲遣<lb/>
兆人若何信畏故書云無偏無黨王道蕩蕩無黨無徧<lb/>
王道平平賞罰之行達乎貴賤聖人制法無限親踈如<lb/>
<pb n="KR3k0013_WYG_531-11b"/>
臣愚見世充建徳下偽官經赦合免責情欲遷配者請<lb/>
竝放之則天下幸甚又上表請置諫官高祖皆納焉<lb/>
孔頴達為給事中太宗初即位留心庶政頴達數進忠<lb/>
言益見親待太宗嘗問曰論語云以能問於不能以多<lb/>
問於寡有若無實若虛何謂也頴達對曰聖人設敎欲<lb/>
人謙光己雖有能不自矜大仍就不能之人求訪能事<lb/>
己之才藝雖多猶以為少仍就寡少之人更求所益己<lb/>
之雖有其状若無己之雖實其容若虛非惟匹庶帝王<lb/>
<pb n="KR3k0013_WYG_531-12a"/>
之徳亦當如此夫帝王内蘊神明外須𤣥黙使深不可<lb/>
測度不可知易稱以蒙養正以明夷莅衆若具位居尊<lb/>
極炫曜聰明以才凌人飾非拒諫則上下情隔君臣道<lb/>
乖自古㓕亡莫不由此也太宗深善其對<lb/>
李大亮為凉州都督以惠政聞太宗謂侍臣曰大亮可<lb/>
謂忠直矣朕遣使至其所見有隹鷹諷令獻朕大亮因<lb/>
密表責朕云陛下久絶田獵而使者求鷹若是陛下之<lb/>
意深乖昔㫖如其自擅使罪其人朕覽表嘉歎不能自<lb/>
<pb n="KR3k0013_WYG_531-12b"/>
已有臣若是朕復何憂於是賜之金壺以彰忠讜<lb/>
戴胄為民部尚書太宗将修雒陽胄諌曰闗中河外近<lb/>
置軍團富室強丁竝從戎旅重以九城作使餘丁向盡<lb/>
去京二千里内先配司農将作假有遺餘勢何足紀亂<lb/>
離俯爾戸口單苦一人就役舉家便廢入軍者督其戎<lb/>
仗從役者責其餱糧盡室經營多不能濟以臣愚見恐<lb/>
致怨嗟今丁役既盡賦調不入費用不止帑藏甚虛且<lb/>
雒陽宫殿足蔽風雨數年功畢亦謂非晩若頓修營恐<lb/>
<pb n="KR3k0013_WYG_531-13a"/>
傷勞擾上嘉之因謂其侍臣曰戴胄於我非骨肉之親<lb/>
但以忠直勵行情深體國事有機要無不以聞<lb/>
張元素為給事中太宗發卒修雒陽宫元素諫曰陛下<lb/>
承百王之末屬凋弊之餘必欲節之以禮制陛下宜以<lb/>
身為先東都未有幸期即令補葺豈疲人之所望也陛<lb/>
下初平東都之始層樓廣殿皆令徹毁天下翕然同心<lb/>
欣仰豈有初則惡其侈靡今乃襲其雕䴡臣每承徳音<lb/>
未即廵幸此則事不急之務成虛費之勞國無兼年之<lb/>
<pb n="KR3k0013_WYG_531-13b"/>
積何用兩都之好臣聞阿房成秦人散章華就楚衆離<lb/>
又乾陽畢工隋人觧體且以陛下今時功力何如隋日<lb/>
役瘡痍之人襲亡隋之弊深恐甚於煬帝者矣願陛下<lb/>
思之無為由余所笑則天下幸甚上大恱謂房元齡曰<lb/>
本修雒陽意在便於百姓今元素上表實亦可依必事<lb/>
理須行露坐亦復何苦所修宜卽停之<lb/>
禇遂良為諫議大夫太宗問曰舜造漆器禹雕其爼當<lb/>
時諫舜禹者十餘人食器之間若諫何也遂良對曰彫<lb/>
<pb n="KR3k0013_WYG_531-14a"/>
琢害農事纂組傷女工首創奢淫危亡之漸漆器不已<lb/>
必金為之金器不已必玉為之所以諍臣必諫其漸及<lb/>
其滿盈無所復諫太宗以為然因曰夫人君不憂百姓<lb/>
而事奢淫危亡之機可反手而待也又皇子年㓜者多<lb/>
任都督刺史遂良上䟽曰昔兩漢以郡國理人除郡以<lb/>
外分立諸子割土分疆雜用周制皇唐州縣粗依秦法<lb/>
皇子㓜年或授刺史陛下豈不以徧王骨肉鎮扞四方<lb/>
此之造制道高前烈始臣愚見有小未盡何者刺史郡<lb/>
<pb n="KR3k0013_WYG_531-14b"/>
帥民仰以安得一善人部内蘇息遇一不善人合州勞<lb/>
弊是以人君愛恤百姓嘗為擇賢或稱河潤九里京師<lb/>
蒙福或人興歌詠生為立祠漢宣帝云與我共理者惟<lb/>
良二千石乎如臣愚見陛下兒子内年齒尚㓜未堪臨<lb/>
人者且留京師敎以經學一則畏天之威不敢犯禁二<lb/>
則觀見朝儀自然成立因此即習自知為人審堪臨州<lb/>
然後遣出臣謹按漢明章和三帝能育愛子弟自兹已<lb/>
降取為准的封立諸王各有國土年尚幼小者召留京<lb/>
<pb n="KR3k0013_WYG_531-15a"/>
師訓以禮法垂以恩惠訖三帝世諸王數十百人惟二<lb/>
王稍惡自餘飡和染教皆為善人此則前事已驗惟陛<lb/>
下詳察太宗深納之又太宗謂侍臣曰當今國家何等<lb/>
為急遂良曰即日四方仰徳誰敢為非取太子諸王須<lb/>
有定分陛下宜為萬代法以遺子孫太宗曰此言是也<lb/>
朕年将五十已覺衰怠既以長子守器東宫弟及庶子<lb/>
數将五十心常憂慮頗在此耳但自古嫡庶無良何嘗<lb/>
不傾敗國家公等為朕搜訪賢徳以輔儲宫爰及諸王<lb/>
<pb n="KR3k0013_WYG_531-15b"/>
咸求正士但事人歲久即分義情深非意闚𨵦多由此<lb/>
作其王府官僚宜限以四方考而代也後為黄門侍郎<lb/>
太宗於寢殿側置一院令太子居之絶不令往東宫遂<lb/>
良上䟽諫曰臣聞周兩問安三至必退漢儲侍膳五日<lb/>
乃來前賢作法䂓模𢎞逺禮曰男子十年出就外傅出<lb/>
宿於外學書計然則古之達者豈無私愛欲使成立凡<lb/>
人尚猶如此况君之世子乎自當春誦夏絃親近師傅<lb/>
體人間之庶事識君臣之大道使翹足延首皆聆善聲<lb/>
<pb n="KR3k0013_WYG_531-16a"/>
若獻歲之有陽春𤣥天之有日月𢎞此懿徳乃作元良<lb/>
伏惟陛下道育三才功包九徳新樹太子莫不欣然既<lb/>
云廢昏立明須稱天下瞻望而敎成之道實深乖闕不<lb/>
離膝下常居宫内保傅之說無暢經籍之談蔑如且朋<lb/>
友不可以深交交深必有怨父子不可以滯愛愛滯或<lb/>
生愆伏願遠覽殷周近遵漢魏不可頓革事須階漸當<lb/>
計旬日半遣還宫專學藝以潤身布芳聲於天下則微<lb/>
臣雖死之日猶生之年太宗從之又太宗伐遼将發遂<lb/>
<pb n="KR3k0013_WYG_531-16b"/>
良上䟽曰臣旁求史籍訖于近代為人之主無自伐遼<lb/>
人臣往征則有之矣漢則荀彘楊僕魏代則母丘儉王<lb/>
頎司馬懿猶為人臣慕容真僣號之子皆為其主長驅<lb/>
高䴡虜其人畜削平城壘陛下立功同於天地美化包<lb/>
於古昔自當超邁百王豈止俯同六子陛下昔剪平冦<lb/>
逆大有爪牙年齒未衰猶堪任用惟陛下之所使亦何<lb/>
行而不尅今太子新立年實㓜少自餘藩屏陛下所知<lb/>
今一朝棄金湯之安渡遼海之外臣忽三思煩愁竝集<lb/>
<pb n="KR3k0013_WYG_531-17a"/>
特乞天慈一垂省察<lb/>
虞世南為祕書監雖容貌懦懦若不勝衣而志性抗烈<lb/>
每論昔古先帝王為政得失必存䂓諷多所補益貞觀<lb/>
中隴右山摧大蛇屢見山東及江淮多大水太宗以問<lb/>
世南對曰春秋時山摧晉侯召伯宗而問焉對曰國主<lb/>
山川故山摧川竭君為之不舉降服乗縵徹樂出次祝<lb/>
幣以禮焉梁山晉所主也晉侯從之故得無害漢文帝<lb/>
元年齊楚地震二十九山同日摧大水出令郡國無來<lb/>
<pb n="KR3k0013_WYG_531-17b"/>
貢獻施惠於天下逺近歡洽一不為災後漢靈帝時青<lb/>
蛇見御坐晉惠帝時大蛇長三百步見齊地經市入廟<lb/>
案蛇宜在草野而入市朝所以可為怪耳今蛇見山澤<lb/>
蓋深山大澤必有龍蛇亦不足怪也又山東足雨雖則<lb/>
其常然隂淫過久恐有寃獄宜省繫囚庶幾或當天意<lb/>
且妖不勝徳惟修徳可以消變太宗以為然因遣使者<lb/>
賑恤饑餒申理獄訟多所原宥後有星孛于虛危歴于<lb/>
氐百餘日乃㓕太宗謂群臣曰天見彗星是何妖也世<lb/>
<pb n="KR3k0013_WYG_531-18a"/>
南曰昔齊景公時彗星見公問晏嬰對曰公穿池沼畏<lb/>
不深起臺榭畏不高行刑罰畏不重是以天見彗星為<lb/>
公誡耳景公懼而修徳後十六日而星没臣聞天時不<lb/>
如地利地利不如人和若徳義不修雖獲麟鳳終是無<lb/>
補但政事無闕雖有災何損於時然願陛下勿以功高<lb/>
古人而自矜伐勿以太平漸久而自驕怠慎終於始彗<lb/>
星雖見未足為憂太宗歛容謂曰吾之撫國良無景公<lb/>
之過但吾纔弱冠舉義兵年二十四平天下未三十而<lb/>
<pb n="KR3k0013_WYG_531-18b"/>
居大位自謂三代以降撥亂之主莫臻於此重以薛舉<lb/>
之驍雄宋金剛之鷙猛竇建徳跨河北王世充據雒陽<lb/>
當此之時足為勍敵皆為我所擒及逢家難復决意安<lb/>
社稷遂登九五降服北夷吾頗有自矜之意以輕天下<lb/>
之士此吾之罪也上天見變良為是乎秦始皇平六國<lb/>
隋焬帝富四海既驕且逸匪朝而敗吾亦何得自驕也<lb/>
言念於此不覺惕焉震懼又太宗狩于濟源之凌山帝<lb/>
曰古者先驅以供宗廟今所獲鹿宜令所司造脯醢以<lb/>
<pb n="KR3k0013_WYG_531-19a"/>
充薦享世南諫曰陛下因聽覽之餘成順天以殺伐将<lb/>
欲摧班碎掌親御皮軒窮猛獸之窟穴盡逸材之林藪<lb/>
夷㐫剪暴以衞黎元收革擢羽用充軍器舉旗効獲或<lb/>
遵前古然黄屋之尊金轝之貴八方之所仰徳萬國之<lb/>
所係心清道而行猶虞衘橜斯盖重慎防微為社稷計<lb/>
也是以馬卿直諫於前張昭變色於後臣誠微未敢忘<lb/>
斯義且矢弧罟罼所殪已多頒食肆獲皇恩亦溥伏願<lb/>
時息獵車且韜長㦸不拒芻蕘之請降納溝澮之流袒<lb/>
<pb n="KR3k0013_WYG_531-19b"/>
禓徒搏任之群下則貽範百王永光萬世<lb/>
高季輔貞觀中為中書舍人上䟽曰竊見密王元撓等<lb/>
皆是懿親陛下友愛之懷義高古昔分以車服委以藩<lb/>
維須依禮儀以副瞻望比見帝子拜諸叔諸叔亦荅拜王<lb/>
爵既同家人有禮詎合如此顛倒昭穆伏望一垂訓誡<lb/>
永循彛則<lb/>
馬周為監察御史貞觀六年将幸九成宮周上䟽曰伏<lb/>
見明勅以四月二日幸九成宮臣竊惟太上皇春秋已<lb/>
<pb n="KR3k0013_WYG_531-20a"/>
高陛下所宜朝夕視膳而晨昏起居今所幸宮去京三<lb/>
百餘里鑾輿動軔嚴蹕經旬非可以旦暮至脫太上皇<lb/>
情或思感而欲即見陛下者将何以赴之且車駕今行<lb/>
本為避暑而往然則太上皇尚留熱所而陛下自遂凉<lb/>
處溫清之道臣竊未安然勅書既出業已成就願示速<lb/>
反之期以開衆惑十一月從幸雒陽又上疏曰臣歴觀<lb/>
前代自夏殷及漢氏之有天下傳祚相繼者八百餘年<lb/>
少者猶四五百年皆為積徳累葉恩結於人心豈無僻<lb/>
<pb n="KR3k0013_WYG_531-20b"/>
王頼前哲以免自魏晉以還降及周隋多者不過五六<lb/>
十年少者纔二三十年而亡良由創業之君不務廣恩<lb/>
化當時僅能自守後無遺徳可思故傳嗣之主政敎少<lb/>
衰一夫大呼而天下土分矣今陛下雖以大功定天下<lb/>
而稱徳日淺故當思隆禹湯文武之道廣施徳化使恩<lb/>
有餘地為子孫立萬代之基但令政教無失以持當年<lb/>
而已然自古明王聖主雖因人設教寛猛隨時而大要<lb/>
唯以節用於身恩加於人二者是務故其下愛之如日<lb/>
<pb n="KR3k0013_WYG_531-21a"/>
月畏之如雷霆此其所以卜祚遐長而禍亂不作也今<lb/>
百姓承䘮亂之後比於隋時纔十分之一而供官役徭<lb/>
道路相繼兄去弟還首尾不絶逺者往來五六千里春<lb/>
秋冬夏畧無休時陛下雖每有恩詔令其减省而有司<lb/>
作既不廢自然須人徒行文書役之如故臣每訪問四<lb/>
五年來百姓頗有嗟怨之言以為陛下不存養之昔唐<lb/>
堯茅茨土堦夏禹惡衣菲食如此之事臣知不可復行<lb/>
於今漢文帝惜百金之費輟露臺之役集上書嚢以為<lb/>
<pb n="KR3k0013_WYG_531-21b"/>
殿惟所幸慎夫人衣不曵地至景帝以錦繡纂組妨害<lb/>
女功特詔除之所以百姓安樂至孝武帝雖窮奢極侈<lb/>
而承文景遺徳故人心不動向使高祖之後即有武帝<lb/>
天下必不能全此於時代差近事迹可見今京師及益<lb/>
州諸處營造供奉器物并諸王妃主服飾議者皆不以<lb/>
為儉臣聞昧旦丕顯後世猶怠作法於理其弊猶亂陛<lb/>
下少處人間知百姓辛苦前代成敗目所親見尚猶如<lb/>
此而皇太子生長深宫不更外事即萬歲之後固聖慮<lb/>
<pb n="KR3k0013_WYG_531-22a"/>
所當憂也臣竊尋往代以來成敗之事但有黎庶怨叛<lb/>
聚為盗賊其國無不即㓕人主雖改悔未有重能安全<lb/>
者凡修政教當修於可修之時若事變一起而後悔之<lb/>
則無益者也故人主每見前代之亡則知其政教之所<lb/>
由喪而皆不知其身之失是知殷紂笑夏桀之亡而幽<lb/>
厲亦笑殷紂之㓕隋焬帝大業之初又笑齊魏之失國<lb/>
今之視焬帝亦猶焬帝之視齊魏也故京房謂漢元帝<lb/>
云臣恐後之視今亦猶今之視古此言之不可不誡也<lb/>
<pb n="KR3k0013_WYG_531-22b"/>
往者貞觀之初率土霜儉一疋絹纔得一㪷米而天下<lb/>
怡然百姓知陛下甚憂憐之故人人自安曽無謗讟自<lb/>
五六年頻歲豐稔一疋絹得粟十餘石而百姓皆以為<lb/>
陛下不憂憐之咸有怨言又今所營為者寔頗多不急<lb/>
之務故也自古以來國之興亡不由積蓄多少惟在百<lb/>
姓苦樂且以近事驗之隋家貯雒口倉而李密因之東<lb/>
都積布帛而王世充據之西京府庫亦為國家之用至今<lb/>
未盡向使雒口東都無穀帛則世充李密未必能聚大<lb/>
<pb n="KR3k0013_WYG_531-23a"/>
衆但貯積者固是有國之常事要當人有餘力而後收<lb/>
之豈人窮而强歛之更以資冦積之無益也然儉以息<lb/>
人貞觀之初陛下已躬為之故今行之不難也為之一<lb/>
日則天下知之式歌且舞矣若人既勞矣而用之不息<lb/>
儻中國被水旱之災邊方有風塵之患狂狡因之一竊<lb/>
發則有不可測之事非徒聖躬旰食晏寢而已古語云<lb/>
動人以行不以言應天以實不以文以陛下之明誠欲<lb/>
厲精為政不煩逺采上古之術但及貞觀之初則天下<lb/>
<pb n="KR3k0013_WYG_531-23b"/>
幸甚昔賈誼謂漢文帝云可慟哭及長歎息者言當韓<lb/>
信王楚彭越王梁英布王淮南之時使文帝即天子位<lb/>
必不能安又言頼諸王年少傅相制之長大之後必生<lb/>
禍亂歴代以來皆以誼言為是臣竊觀今諸将功臣陛<lb/>
下所與定天下者皆仰禀成䂓備鷹犬之用無威略振<lb/>
主如韓彭之難駕馭者而諸王年竝㓜小縦其長大當<lb/>
陛下之日必無他心然即萬代之後不可不慮自漢晉<lb/>
以來亂天下者何嘗不是諸王皆為樹置失宜不預為<lb/>
<pb n="KR3k0013_WYG_531-24a"/>
節制以至於㓕亡人主孰知其然但溺於私愛故使前<lb/>
車既覆而後車不改轍也今天下百姓極少諸王甚多<lb/>
寵遇之恩有過厚者臣之愚慮不惟慮其恃恩驕矜也<lb/>
昔魏武帝寵陳思及文帝即位防守禁閉有同獄囚以<lb/>
先帝加恩太多故嗣王疑而畏之也此則武帝寵陳思<lb/>
適所以苦之也且帝子何患不富貴身食大國封户不<lb/>
少好衣美食之外更何所須而每年别加優賜曽無紀<lb/>
極里語曰貧不學儉富不學奢言自然也今大聖創業<lb/>
<pb n="KR3k0013_WYG_531-24b"/>
豈惟處置見在子弟而已當制長久之法使萬代遵行<lb/>
又言臨天下者以為人本欲百姓安樂惟在刺史縣令<lb/>
縣令既衆未必皆賢若每州得良刺史則合境蘇息天<lb/>
下刺史悉稱賢則陛下端拱巖廊之上百姓不慮不安<lb/>
自古郡守縣令皆妙選賢徳欲有擢昇宰相必先試以<lb/>
臨人或從二千石入為丞相今朝廷獨重内官縣令刺<lb/>
史頗輕其選刺史多是武夫勲人或京官不稱職方始<lb/>
外出而折衝果毅之内身材强者先入為中郎将其次<lb/>
<pb n="KR3k0013_WYG_531-25a"/>
始補州任邊逺之處用人更輕其材堪宰莅以徳行見<lb/>
稱擢者十不能一所以百姓未安殆由於此䟽奏太宗<lb/>
稱善久之先是京城諸街每至晨暮遣人傳呼以警衆<lb/>
周遂奏請街置皷每擊以警衆令罷傳呼時人便之太<lb/>
宗益加賞勞又城陽公主改適饒州刺史薛昱之子瓘<lb/>
将成婚太宗使卜人卜之曰兩火俱食始則同榮末亦<lb/>
䨇悴若晝日行合卺之禮則終吉太宗将從之周諫曰<lb/>
臣聞朝謁以朝思相戒也講習以晝思相成也讌飲以<lb/>
<pb n="KR3k0013_WYG_531-25b"/>
昃思相歡也婚合以夕思相親也是以上下有威内外<lb/>
有䂓動息有時吉凶有宜先王之敎不可黷也今陛下<lb/>
欲謀其始而亂其紀不可為也夫卜筮者所以定猶豫<lb/>
决嫌疑若瀆禮亂常先王所不用也太宗又從其言而<lb/>
止<lb/>
岑文本為中書侍郎太宗謂侍臣曰當國家何等最急<lb/>
各為我言之文本曰傳稱道之以徳齊之以禮由斯而<lb/>
言禮義為急貞觀十一年文本從至雒陽宫會糓雒汎<lb/>
<pb n="KR3k0013_WYG_531-26a"/>
溢文本上封事曰臣聞創撥亂之業者其功既難守已<lb/>
成之基者其道不易故居安思危所以定其業也有始<lb/>
有卒所以隆其基也今雖億兆乂安方隅寧謐既承喪<lb/>
亂之後又接凋弊之餘戸口减損尚多田疇懇開猶少<lb/>
覆燾之恩著矣而創痍未復徳敎之風被矣而資產屢<lb/>
空是以古人譬之種樹年紀綿遠則枝葉扶踈若種之<lb/>
日淺根本未固雖壅之以黒墳暖之以春日一人揺之<lb/>
必致枯槁今之百姓頗類於此常加含養則日就滋息<lb/>
<pb n="KR3k0013_WYG_531-26b"/>
漸有征役則隨而凋耗凋耗既甚則人不聊生人不聊<lb/>
生則怨氣充塞怨氣充塞則離散之心生矣故帝舜曰<lb/>
可愛非君可畏非民孔安國曰人以君為命故可愛君<lb/>
失道人叛之故可畏仲尼曰君猶舟也人猶水也水所<lb/>
以載舟亦所以覆舟是以古之哲王雖休勿休日慎一<lb/>
日者良為此也伏惟陛下覽古今之事察安危之機上<lb/>
以社稷為重下以億兆係念明選舉慎賞罰進賢才退<lb/>
不肖聞過既改從諫如流為善在於不疑出令期於必<lb/>
<pb n="KR3k0013_WYG_531-27a"/>
信頥神養性省畋遊之娱去奢從儉减工役之費務靜<lb/>
方内而不求闢土載櫜弓矢而無忘武備凡此數者雖<lb/>
為國之常道陛下之所常行臣之愚心惟願陛下思之<lb/>
而不倦行之而不怠則至道之美與三五比隆億載之<lb/>
祚隨天地長久雖使桑糓為妖龍蛇作孽雉雊於鼎耳<lb/>
石言於晉地猶當轉禍為福變咎為祥况水雨之患陰<lb/>
陽常理豈可謂之天譴而繫聖心哉臣聞古人有言農<lb/>
夫勞而君子養焉愚者言而知者擇焉輙陳狂瞽伏待<lb/>
<pb n="KR3k0013_WYG_531-27b"/>
斧鉞是時魏王盛修第宅文本以為侈不可長上䟽盛<lb/>
陳節儉之義言泰宜有抑損太宗竝嘉之侯君集初破<lb/>
高昌曽未奏請輙配沒無罪人又私取寳物将士知之<lb/>
亦競來盗竊君集恐發其事不敢制及京師有司請推<lb/>
其罪詔下獄文本以為功臣大将不可輕加屈辱上䟽<lb/>
曰君集等或位居輔佐或職為爪牙竝蒙㧞擢受将帥<lb/>
之任不能正身奉法以報陛下之恩舉措肆情罪負盈<lb/>
積實宜䋲之刑典以肅朝倫但高昌昏迷人神共棄在<lb/>
<pb n="KR3k0013_WYG_531-28a"/>
朝議者以其地在遐荒咸欲置之度外惟陛下運獨見<lb/>
之明授决勝之畧君集等奉行聖算遂得指期平弭若<lb/>
論事實竝是陛下之功君集等有道路之勞未足稱其<lb/>
勲力而陛下天徳弗宰乃推功於将帥露布初至便降<lb/>
大恩從征之人皆霑浩蕩及其凱旋特蒙曲宴又對萬<lb/>
國加之重賞内外文武咸欣陛下賞不踰時而不經旬<lb/>
日竝付大理雖乃君集等自挂網羅而在朝之人未知<lb/>
所犯恐海内又疑陛下惟録其過似遺其功臣以下才<lb/>
<pb n="KR3k0013_WYG_531-28b"/>
謬參近職既有所見不敢黙然臣聞古之人君出師命<lb/>
将克敵則獲重賞不克則受嚴刑是以當其有功也雖<lb/>
貪殘淫縱必蒙青紫之寵當其有罪也雖勤躬潔己不<lb/>
免鈇鉞之誅故周書曰記人之功忘人之過宜為君者<lb/>
也昔漢貳師将軍李廣利捐五萬之師縻億萬之費經<lb/>
四年之勞惟獲駿馬三十匹雖斬宛王之首而貪不愛<lb/>
卒罪惡甚多武帝為萬里征伐不録其過遂封廣利海<lb/>
西侯食邑八千戸又校尉陳湯矯詔興師雖斬郅支單于<lb/>
<pb n="KR3k0013_WYG_531-29a"/>
而湯素貪盜所收康居財物事多不法為司𨽻所繫湯<lb/>
乃上䟽曰與吏士共誅郅支幸得擒㓕今司𨽻乃收繫案<lb/>
驗是為郅支報讎也元帝赦其罪封湯關内侯賜黄金百<lb/>
斤又晉龍驤将軍王濬有平吳之功而王渾等論濬違<lb/>
詔不受節度軍人得孫皓寳物并燒皓宫及船濬上表<lb/>
曰今年平吳誠為大慶於臣之身更為咎累武帝赦而<lb/>
不推拜輔國大将軍封襄陽侯賜絹萬匹近隋新義郡<lb/>
公韓擒虎平陳之日縱士卒暴亂叔寳宫内文帝亦不<lb/>
<pb n="KR3k0013_WYG_531-29b"/>
問罪雖不進爵拜擒虎上柱國賜物八千叚由斯觀之<lb/>
将帥之臣亷慎者少貪求者衆是以黄石公軍勢曰使<lb/>
智使勇使貪使愚故智者樂立其功勇者好行其志貪<lb/>
者邀趨其利愚者不計其死是知前聖莫不收人之長<lb/>
棄人之短良為此也臣又聞之天地之道以覆載為先<lb/>
帝王之徳以含𢎞為美夫以區區漢武及歴代諸帝猶<lb/>
能宥廣利等况陛下天縱神武振寵圖以定六合豈獨<lb/>
正兹刑網不行古人之事哉伏惟聖懐自當已有斟酌<lb/>
<pb n="KR3k0013_WYG_531-30a"/>
臣今所以陳聞非敢私君集等庶以螢爝未光増輝日<lb/>
月陛下降雨露之澤收雷電之威録其微勞忘其大過<lb/>
使君集重升朝列復預馳驅雖非清貞之臣猶是貪愚<lb/>
之将斯則陛下聖徳雖屈法而徳彌顯君集等愆過雖<lb/>
蒙宥而過更彰足使立功之士因兹而皆勸負罪之将<lb/>
由斯而改節矣䟽奏乃釋<lb/>
劉洎為散騎常侍貞觀十七年皇太子初立洎謂宜尊賢<lb/>
重道以𢎞聖徳上書曰臣聞郊迎四方孟侯所以成徳齒<lb/>
<pb n="KR3k0013_WYG_531-30b"/>
學三讓元良由是作貞斯皆屈主祀之尊申下交之義故<lb/>
得芻言咸薦睿問旁通不出軒庭坐知天壤率由兹道永<lb/>
固鴻基者焉是故周儲上哲師望奭而加裕漢嗣深仁引<lb/>
園綺而昭徳原夫太子宗祧是繫善惡之際興亡斯在不<lb/>
勤於始将悔於終是以晁錯上書令先通政術賈誼獻䇿<lb/>
務前知禮教竊惟皇太子孝友仁義皆自天資非受審諭因<lb/>
以華夷仰徳翔泳希風矣然則寝門視膳已表於三朝藝<lb/>
官論道宜𢎞於四術伏惟陛下誕睿膺圖登庸歴試多才多<lb/>
<pb n="KR3k0013_WYG_531-31a"/>
藝道著於正時允武允文功成於纂紀萬方即序九國<lb/>
清晏尚且雖休勿休日慎一日求異聞於振古勞睿思<lb/>
於當年乙夜觀書事高漢帝馬上披卷勤過魏皇陛下<lb/>
自勵如此而今太子優㳺棄日不習圖書臣所未諭一<lb/>
也加以暫屏機務即寓雕蟲紆寳思於天文則長河韜<lb/>
映摛玉字於仙札則流霞成彩固以錙銖萬代冠冕百<lb/>
王屈宋不足以升堂鍾張何偕於入室陛下自好如此<lb/>
而令太子悠然靜處不尋篇翰臣所未諭二也陛下備<lb/>
<pb n="KR3k0013_WYG_531-31b"/>
該衆妙獨秀寰中猶晦天聰俯詢凡識聴朝之隙引見<lb/>
群官降以温顔訪以古今得失朝廷是非里閭好惡凡<lb/>
有巨細必闗聴覽陛下自行如此而令太子乆入趨侍<lb/>
不接正人臣所未諭三也陛下若謂無益則何事勞神<lb/>
若謂有成則宜申貽厥蔑而不急未見其可伏願俯推<lb/>
睿範訓及儲君授以良書娛之嘉客朝披經史觀成敗<lb/>
於前蹤晚接賔逰訪得失於當代間以書札繼以篇章<lb/>
則日聞所未聞日見所未見副徳逾光群生之福也古<lb/>
<pb n="KR3k0013_WYG_531-32a"/>
之太子問安而退所以廣敬於君父異宫而處所以分<lb/>
别於嫌疑今太子一侍天闈動移旬朔師傅以下無由<lb/>
接見假令供奉有隙暫還東朝拜謁既踈且事欣仰䂓<lb/>
諫之道固所未暇陛下不可以親敎宫宷無因以進言<lb/>
雖列百僚竟将何補伏願不循前躅稍抑下流𢎞逺大<lb/>
之䂓展師友之義則離輝克茂帝圖斯廣凡在黎元孰<lb/>
不慶頼太子溫良恭儉聰明睿哲含靈所悉臣豈不知<lb/>
淺識勤思效愚忠者願滄溟益潤日月増華自此勅令<lb/>
<pb n="KR3k0013_WYG_531-32b"/>
洎與岑文本褚遂良往東宫與太子逰處為賔客焉太<lb/>
宗既慱總群書勵精政術每與公卿言及古今必詰難<lb/>
往復洎上書諫曰帝王之與凡庶聖哲之與庸愚上下<lb/>
相懸擬倫斯絶是知課至愚而對至聖以極卑而對極<lb/>
尊徒思自强不可得也陛下降恩㫖假慈顔凝旒以聴<lb/>
其言虛襟以納其説猶恐群下未敢對揚况動神機縱<lb/>
天辨餙辭以折其理援古以排其議欲令凡蔽何堦應<lb/>
荅臣聞皇天以無言為貴聖人以不言為徳老君稱大<lb/>
<pb n="KR3k0013_WYG_531-33a"/>
辨若訥荘生稱至道無聞此皆不欲煩也且多記則損<lb/>
心多語則損氣心氣内損形神外勞初雖不覺久必為<lb/>
累須為社稷自愛豈為性好自傷乎竊以今日升平皆<lb/>
力行所致欲其久長非由辯愽但當忘彼愛憎慎兹取<lb/>
舍每事敦朴無非至公若貞觀之初則可矣至如秦政<lb/>
强辯失人心於自矜魏文宏才虧衆望於虛説此才辯<lb/>
之累較然可知矣伏願畧兹雄辯浩然養氣簡彼緗圖<lb/>
澹焉怡目固萬壽於南邱齊百姓於東户則天下幸甚<lb/>
<pb n="KR3k0013_WYG_531-33b"/>
皇恩斯畢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百三十一<lb/>
</p>
<p>
</p>
  </div>
</body>
</text>
</TEI>
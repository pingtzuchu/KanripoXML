<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百十七</head>
    <p>
<pb n="KR3k0013_WYG_917-1a"/>
欽定四庫全書<lb/>
　册府元龜卷九百十七　　宋　王欽若等　撰<lb/>
　　總録部<lb/>
　　　　矜衒　　改節<lb/>
　　　矜衒<lb/>
夫不矜者世莫能爭功自衒者士謂之醜行蓋夫處卑<lb/>
以自牧持盈而若冲敦後已之風勵崇讓之操斯可以<lb/>
厠於君子之林矣其或内懷滿假靡思撝挹自負其才<lb/>
<pb n="KR3k0013_WYG_917-1b"/>
美盛稱其智勇形於言色驕乎儕輩激昻其氣概以詫<lb/>
厥能夸大其貴勢以耀於衆蓋雖有周公之藝亦不足<lb/>
觀如若成之傲適足取禍又况𤣥元申戒矜者不長伯<lb/>
益垂訓滿以招損者哉<lb/>
禮至衛大夫謀伐邢以昆弟仕焉既伐邢二禮從國子<lb/>
巡城掖以赴外殺之衛侯燬滅邢禮至為銘曰余掖殺<lb/>
國子莫余敢止<hi>惡其不知恥詐以滅同姓而反銘功於器</hi>
州綽晉大夫奔於齊齊莊公朝指殖綽郭最曰是寡人<lb/>
<pb n="KR3k0013_WYG_917-2a"/>
之雄也州綽曰君以為雄誰敢不雄然臣不敏平隂之<lb/>
役先二子鳴<hi>晉伐齊及平隂州綽獲殖綽郭最故自比於雞鬭勝曰先鳴</hi>莊公為勇<lb/>
爵<hi>設爵位以命勇士</hi>殖綽郭最欲與焉<hi>自以為勇</hi>州綽曰東閭之役<lb/>
臣左驂迫還於門中識其枚數<hi>識門枚數</hi>其可以與於此乎<lb/>
公曰子為晉君也對曰臣為𨽻新<hi>言但為僕𨽻尚新矣</hi>然二子者<lb/>
譬於禽獸臣食其肉而寢處其皮矣<hi>言嘗射得之</hi>
顔息魯人定公八年侵齊門於陽州息射人中眉退曰<lb/>
吾無勇吾志其目也<hi>以自矜</hi>
<pb n="KR3k0013_WYG_917-2b"/>
蘇秦東周人為從約長并相六國北報趙王乃行過雒<lb/>
陽車騎輜重諸侯各發使送之甚衆擬於王者周顯王<lb/>
聞之恐懼除道使人郊勞<hi>賓至近郊君使卿朝服用束帛勞</hi>蘇秦之昆<lb/>
弟妻嫂側目不敢仰視俯伏侍取食蘇秦笑謂其嫂曰<lb/>
何前倨而後恭也嫂委蛇匍匐以面攬地而謝曰見季<lb/>
子位高金多也<hi>蘇秦字季子</hi>蘇秦喟然歎曰此一人之身富<lb/>
貴則親戚畏懼之貧賤則輕易之况衆人乎且使我有<lb/>
雒陽負郭田二頃吾豈能佩六國相印乎<lb/>
<pb n="KR3k0013_WYG_917-3a"/>
毛遂為平原君門下食客平原君合從於楚與門下有<lb/>
文武具備者二十人偕得十九人餘無可取者遂自贊<lb/>
於平原君備員而行比至楚言其利害日出而言之日<lb/>
中不決遂按劎歴階而上楚王叱之遂曰合從者為楚<lb/>
非為趙也楚王曰唯唯既定從於殿上遂左手持盤盂<lb/>
而右手招十九人曰公相與㰱此血於堂下公等録録<lb/>
<hi>音禄</hi>所謂因人成事者也<lb/>
漢王仲翁為給事中初仲翁與蕭望之等數人皆補大<lb/>
<pb n="KR3k0013_WYG_917-3b"/>
將軍史三歲間仲翁至光禄大夫給事中望之以射䇿<lb/>
甲科為郎署小苑東門候<hi>署補署也門候主候時而開閉也</hi>仲翁出入<lb/>
從倉頭廬兒<hi>皆官府之給賤役者</hi>下車趨門傳呼甚寵顧謂望之<lb/>
曰不肯録録反抱關為望之曰各從其志<lb/>
楊惲為光禄勲居殿中亷潔無私郎官稱公平然惲伐<lb/>
其行治<hi>自矜其節行及政治之能也</hi>
後漢楊政為左中郎將為人不拘小節果敢自矜然篤<lb/>
於義<lb/>
<pb n="KR3k0013_WYG_917-4a"/>
桓榮光武時為太子少傅賜以輜車乘馬榮大㑹諸生<lb/>
陳其車馬印綬曰今日所蒙稽古之力也<lb/>
戴良汝南慎陽人才既高達而議論尚竒多駭流俗同<lb/>
郡謝季孝問曰子自視天下孰可為比良曰我若仲尼<lb/>
長魯國大禹出西羌獨步天下誰與為偶<lb/>
魏許攸字子逺少與袁紹及太祖善獻帝初平中隨紹<lb/>
在冀州嘗在坐席言議官渡之役諫紹勿與太祖相攻<lb/>
紹自以彊盛必欲極其兵勢攸知不可為謀乃亡詣太<lb/>
<pb n="KR3k0013_WYG_917-4b"/>
祖紹破走及後得冀州攸有功焉攸自恃勲勞時與太<lb/>
祖相戲每在席不自限齊至呼太祖小字曰某甲卿不<lb/>
得我不得冀州也太祖笑曰汝言是也然内嫌之其後<lb/>
從行出鄴東門顧謂左右曰此家非得我則不得出入<lb/>
此門也人有白之者遂收而殺之<lb/>
晉郤詵為雍州刺史武帝於東堂㑹送問詵曰卿自以<lb/>
為如何詵對曰臣舉賢良對䇿為天下第一猶桂林之<lb/>
一枝崑山之片玉帝笑侍中奏免詵官帝曰吾與之戲<lb/>
<pb n="KR3k0013_WYG_917-5a"/>
爾不足責<lb/>
周顗為尚書左僕射領吏部庾亮嘗謂顗曰諸人咸以<lb/>
君方樂廣顗曰何乃刻畫無鹽唐突西施也<lb/>
韋諛仕冉閔為光禄大夫性不嚴重好狥巳之功論者<lb/>
亦以是少之嘗謂其子伯陽曰我高我曽重光累徽我<lb/>
祖我考父父子子汝為我對正值惡抵伯陽曰伯陽之<lb/>
不肖誠如尊教尊亦正值軟抵爾諛慙無言時人傳之<lb/>
以為嗤笑<lb/>
<pb n="KR3k0013_WYG_917-5b"/>
顧愷之為散騎常侍博學有才氣矜伐過實少年因相<lb/>
稱譽以為戲弄嘗為箏賦成謂人曰吾賦之比稽康琴<lb/>
不賞者必以後出相遺深識者亦當以高竒見貴<lb/>
劉惔為丹陽尹性簡傲桓温嘗問惔㑹稽王談更進耶<lb/>
惔曰極進然故第二流爾温曰第一復誰惔曰故在我<lb/>
輩其高自標置如此<lb/>
王坦之為大司馬桓温長史有重名僕射江虨<hi>音彬虎文也</hi>
領選將擬為尚書郎坦之聞曰自過江來尚書郎正用<lb/>
<pb n="KR3k0013_WYG_917-6a"/>
第二人何得以此見擬虨遂止<lb/>
袁宏為大司馬記室與伏滔同在桓温府府中呼為袁<lb/>
伏宏心恥之每歎曰公之厚恩本優國士而與滔比肩<lb/>
何辱之甚<lb/>
伏滔為著作郎專掌國史領本州大中正孝武帝㑹於<lb/>
西堂滔與坐還下車先呼子系之謂曰百人高㑹天子<lb/>
先問伏滔在坐不此故未易得為人作父如此定何如<lb/>
也<lb/>
<pb n="KR3k0013_WYG_917-6b"/>
宋劉穆之為丹陽尹初穆之家貧其妻江嗣女穆之嘗<lb/>
往江氏食畢求檳榔江氏兄弟戲之曰檳榔消食君乃<lb/>
常饑何忽湏此妻復截髮市餚饌為其兄弟以餉穆之<lb/>
自此不對穆之梳沐及穆之為丹陽尹將召妻兄弟妻<lb/>
泣而稽顙以致謝穆之曰本不慝怨無所致憂及至醉<lb/>
穆之乃令厨人以金柈貯檳榔一斛以進之<lb/>
王宏字體元宋國初建遷尚書僕射弟曇首為琅琊王<lb/>
大司馬府屬從高祖北征行至彭城高祖大㑹戲馬臺<lb/>
<pb n="KR3k0013_WYG_917-7a"/>
與坐者皆賦詩曇首文先成高祖覽讀因問宏曰卿弟<lb/>
何如卿宏答曰若但如下官門户何寄高祖大笑<lb/>
荀伯子為司徒左長史東陽太守嘗自矜廕籍之美謂<lb/>
車騎將軍王宏曰天下膏粱唯使君與下官爾宣明之<lb/>
徒不可數也<lb/>
袁淑為始興王濬征北長史南東海太守淑始到府濬<lb/>
引見謂曰不意舅遂垂屈佐淑答曰朝廷遣下官本以<lb/>
光公府望也<lb/>
<pb n="KR3k0013_WYG_917-7b"/>
袁粲為中書令清整有風操自遇甚厚嘗著妙德先生<lb/>
傳以續稽康高士傳以自况曰有妙德先生陳國人也<lb/>
氣志淵虚姿神清映性孝履順棲冲業簡有舜之遺風<lb/>
先生幼夙多疾性疎懶無營尚然九流百氏之言雕龍<lb/>
掞天之藝皆汎識其大歸而不以成名家貧嘗仕非其<lb/>
好也混其聲迹晦其心用席門嘗掩三逕裁通雖楊子<lb/>
寂寞嚴叟沈冥不是過也修道遂志終無得而稱焉又<lb/>
嘗謂周旋人曰昔有一國國中一水號曰狂泉國人飲<lb/>
<pb n="KR3k0013_WYG_917-8a"/>
此水無不狂唯國君穿井而汲獨得無恙國人既並狂<lb/>
反謂國主之不狂為狂於是聚謀共執國主療其狂疾<lb/>
火艾針藥莫不畢具國主不任其苦於是到泉所酌水<lb/>
飲之飲畢便狂君臣大小其狂若一衆乃歡然我既不<lb/>
狂難以獨立比亦欲試飲此水<lb/>
南齊袁嘏為諸暨令嘗自重其文謂人云我詩應湏大<lb/>
材迮之不爾飛去明帝建武末為王敬則所殺<lb/>
吳邁逺<hi>史失其爵里</hi>好為編章宋明帝聞而召之及見曰此<lb/>
<pb n="KR3k0013_WYG_917-8b"/>
人連編之外無所復有邁逺好自誇而蚩鄙他人每作<lb/>
詩得稱意語輙擲地呼曰曹子建何足數哉<lb/>
丘靈鞠為長沙王車騎長史好飲酒臧否人物嘗在沈<lb/>
淵座見王儉詩淵曰王令文章大進靈鞠曰何如我未<lb/>
進時此言達儉靈鞠宋世文名其盛入齊頗减蓬髮弛<lb/>
縱無形儀不治家業王儉謂人曰丘公仕宦不進才亦<lb/>
退矣<lb/>
劉繪武帝時為中書郎以辭辯勑接魏使事畢當撰語<lb/>
<pb n="KR3k0013_WYG_917-9a"/>
辭繪謂人曰無論潤色未易但得我語亦難矣<lb/>
張融為太子中庶子自名集為玉海司徒褚淵問玉海<lb/>
名融答玉以比德海崇上善文集數十卷行於世<lb/>
梁沈約為侍中撰四聲譜以為在昔詞人累千載而不<lb/>
悟而獨得於胷襟窮其妙㫖自謂入神之作武帝不好<lb/>
焉<lb/>
後魏裴叔業仕南齊為徐州刺史時孝文南巡車駕次<lb/>
鍾離叔業以水軍入淮去王師數十里孝文令尚書郎<lb/>
<pb n="KR3k0013_WYG_917-9b"/>
中裴聿往與之語叔業盛飾左右服翫以誇聿曰我在<lb/>
南富貴正如此豈若彼之儉陋也聿云伯父儀服誠為<lb/>
美麗但恨不晝遊爾<lb/>
崔浩太武時為左光禄大夫性敏達長於謀計嘗自比<lb/>
張良謂已稽古過之<lb/>
李彪為御史中尉彪子志及女婕妤並幼慧始彪竒志<lb/>
及婕妤特加器愛公私坐集必自稱詠由是為孝文所<lb/>
貴<lb/>
<pb n="KR3k0013_WYG_917-10a"/>
宋弁為尚書殿中郎中性好矜伐自許膏腴孝文以郭<lb/>
祚晉魏名門從容謂弁曰卿固應推郭祚之門也弁笑<lb/>
曰臣家未肯推祚孝文曰卿自漢魏以來既無高官又<lb/>
無雋秀何得不推弁曰臣清素自立要爾不推侍臣出<lb/>
後孝文謂彭城王勰曰弁人身良自不惡乃復欲以門<lb/>
户自矜殊為可怪弁位至右衛將軍<lb/>
穆弼有名於世矜已凌物頗以損焉孝明時位至平南<lb/>
將軍<lb/>
<pb n="KR3k0013_WYG_917-10b"/>
北齊張雕武成時為假儀同三司方委以朝政雕便以<lb/>
澄清為已任意氣甚高嘗在朝堂謂鄭子信曰向入省<lb/>
中見賢家唐令處分極無所以若作數行兵帳雕不如<lb/>
邕若致主堯舜身居稷契則邕不如我其矜誕如此<lb/>
崔㥄為七兵尚書每以籍地自矜謂盧元明曰天下盛<lb/>
門唯我與爾博崔趙李何事者哉崔暹聞而銜之<lb/>
劉晝舉秀才不第撰高才不遇傳三篇自謂博物竒才<lb/>
言好矜大每云使我數十卷書行於後世不易齊景之<lb/>
<pb n="KR3k0013_WYG_917-11a"/>
千駟也而容止舒緩舉動不倫由是竟無仕進<lb/>
隋崔<graphic n="KR2017" url="https://raw.githubusercontent.com/kanripo/KR-Gaiji/master/images/KR2017.png" mimeType="image/png"/>字岐叔在北齊時每以讀書為務負恃才地忽<lb/>
畧世人大署其户曰不讀五千卷書者無得入此室<lb/>
唐嚴武中書侍郎挺之子肅宗至德中房琯為相薦為<lb/>
京兆少尹時年三十二以史思明阻兵不之官優游京<lb/>
師頗自矜大出為緜州刺史劒南東川節度使<lb/>
李紳文宗開成中為宣武軍節度使自奏境内蝗不食<lb/>
苗有詔嘉之尋令刋石於州之相國精舍士大夫無不<lb/>
<pb n="KR3k0013_WYG_917-11b"/>
哂之<lb/>
鄭仁表洎之子也文章尤稱俊拔然恃才傲物人士薄<lb/>
之自謂門地人物文章具美嘗曰天瑞有五色雲人瑞<lb/>
有鄭仁表劉鄴少時投文於洎仁表兄弟嗤鄙之咸通<lb/>
末鄴為宰相仁表竟貶死南荒<lb/>
後唐盧程為莊宗太原府推官尋改支使程褊淺無他<lb/>
才惟矜恃門地口多是非篤厚君子尤薄之<lb/>
胡裝為魏州館驛巡官未幾授監察御史裏行遷節度<lb/>
<pb n="KR3k0013_WYG_917-12a"/>
巡官賜緋魚袋尋歴推官檢校員外郎裝學書無師法<lb/>
工詩非作者僻於題壁所至宫亭寺觀必書爵里人或<lb/>
譏之不以為媿<lb/>
晉曹國珍為給事中性頗剛僻經藝文學非其所長好<lb/>
自矜衒多上章疏文字差誤數數有之為縉紳所誚<lb/>
　　　改節<lb/>
夫鮮克有終詩人攸刺信道不篤君子是恥乃有操心<lb/>
靡固素履用愆枉尺直尋改柯易葉先貞而後黷棄本<lb/>
<pb n="KR3k0013_WYG_917-12b"/>
而趨末虧一匱而廢業移百錬於繞指初明而卒暗損<lb/>
正而從邪或因利囘或為禄誘遂踰規矩頓減聲稱斯<lb/>
皆急於時用罔畏人言墨子所以悲絲仲尼所以惡畫<lb/>
者為此發也<lb/>
後漢吉茂初同産兄黃以從公府掾為長陵令是時科<lb/>
禁長吏擅去官而黃聞司徒趙温薨自以為故吏違科<lb/>
奔喪為司𨽻鍾繇所收遂伏法茂時為白衣始有清名<lb/>
於三輔以為兄坐追義而死怨怒不肯哭至歲終繇舉<lb/>
<pb n="KR3k0013_WYG_917-13a"/>
茂議者以為茂必不就及舉既到而茂就之故時人或<lb/>
以茂為畏繇<lb/>
南齊楊法持本道人也與太祖有舊宋後廢帝元徽末<lb/>
宣傳密謀順帝昇明中以為僧正及太祖建元初罷道<lb/>
為寧朔將軍封州陵縣男三百户<lb/>
梁范雲為尚書僕射雲初為郡號稱廉慎及居貴重頗<lb/>
通饋遺然家無畜積隨散之親友<lb/>
後魏廣陵侯衍弟欽字思若少好學早有令譽時人語<lb/>
<pb n="KR3k0013_WYG_917-13b"/>
曰皇宗畧畧壽安思若及晩貴重不能有益識者輕之<lb/>
宋飜初為河隂令威振京師後為雒陽令累遷河南尹<lb/>
及為雒陽迄於尹畏憚權勢更相承接故當世之名大<lb/>
致減損<lb/>
袁衍宣武時為通直郎景明中請隱嵩山至延昌之末<lb/>
衍稍以出山干禄執事孝明除散騎侍郎行河内郡事<lb/>
李洪之本名文通常山人少為沙門晩來還俗仕至安<lb/>
南將軍<lb/>
<pb n="KR3k0013_WYG_917-14a"/>
北齊孫騰為太保尚書令騰早依附神武契濶艱危勤<lb/>
力恭謹深見待信及神武置之衛朝寄以心腹遂志氣<lb/>
驕盈與奪自已後及禍焉<lb/>
高元海為散騎常侍願處山林修行釋典文宣許之乃<lb/>
入林慮山經二年絶棄人事志不能固自啓求歸徵復<lb/>
本任便縱酒肆情廣納姬侍<lb/>
魏愷文宣時除青州長史固辭不就遂積年沉廢後遇<lb/>
吏部楊愔於路微自披陳楊答曰發詔授官咸由聖㫖<lb/>
<pb n="KR3k0013_WYG_917-14b"/>
非選曹所悉公不勞見訴愷應聲曰雖復霖雨自天終<lb/>
待雲興四嶽公豈得言不知楊欣然曰此言極為簡要<lb/>
更不湏多語數日除霍州刺史<lb/>
馮子琮為右僕射仍攝選子琮微有識鑒及位望轉隆<lb/>
宿心頓改擢引非類以為深交縱其子弟官位不依倫<lb/>
次又專營婚媾歴選上門例以官爵許之旬日便騐<lb/>
隋鄭善果為魯郡太守其母崔氏有賢德善果亦克已<lb/>
號清吏後徵授光禄卿其母卒後善果為大理卿漸驕<lb/>
<pb n="KR3k0013_WYG_917-15a"/>
恣清公平允遂不如疇昔焉<lb/>
唐劉禕之高宗咸亨初為中書舍人武后臨朝尋同中<lb/>
書門下三品初禕之居家孝友為士族所推得禄賜多<lb/>
散諸親屬至是坐受歸州都督孫萬榮金兼與許敬<lb/>
宗妾私通得罪<hi>一作或誣告禕之受金及私通敬宗妾</hi>
盧藏用少以詞學見稱隱居終南山長安中徵拜左拾<lb/>
遺後為尚書右丞𤣥宗先天中坐託附太平公主配流<lb/>
嶺表初藏用隱居之時有自儉之操往來于少室終南<lb/>
<pb n="KR3k0013_WYG_917-15b"/>
二山時人稱為隨駕隱士及登朝奢靡淫縱車服鮮麗<lb/>
趦趄詭佞專事權貴時議乃表其醜行<lb/>
侯希逸初領淄青節度甚著聲稱治兵務農逺近美之<lb/>
後漸縱恣政事怠墮尤崇奉釋教且好畋遊興功創寺宇<lb/>
軍州苦之<lb/>
韋渠牟京兆萬年人警悟涉覽經史初為道士復為僧<lb/>
德宗興元中韓滉鎮浙西奏授祕書省挍書郎<lb/>
于頔為山南東道節度入朝拜司空平章事頔少有氣<lb/>
<pb n="KR3k0013_WYG_917-16a"/>
槩文學落落負竒節好古與當時賢士游晩歲遂頽敗<lb/>
李愿初為徐州節度使屬鄆師不庭頗有討伐之功及<lb/>
為鳳翔節度使自此頗怠於理無復前志聲色之外全<lb/>
不掛意未幾又拜宣武軍節度纔逾周歲果為部將李<lb/>
㝏所逐是時愿脫身走入鄭州妻竇氏死於兵士之手<lb/>
其名姬善馬寳貨金帛盡為軍人所得因致大梁月餘<lb/>
日拒命穆宗為之旰食遂貶隨州刺史元錫初歴衢蘇<lb/>
二州刺史所至咸有聲績及除福建觀察使移鎮宣州<lb/>
<pb n="KR3k0013_WYG_917-16b"/>
乃務積貨財通權勢深為公議所責因除祕書監分司<lb/>
東都尋以贓罪發詔監察御史宋申錫按驗得實貶璧<lb/>
州刺史<lb/>
殷脩為忠武軍節度使脩少以通經入仕所至稱理亦<lb/>
以强直知名晩年不能自固急於大用依附權倖時望<lb/>
由是減薄<lb/>
賈直言為昭義軍節度使行御司馬兼御史中丞直言<lb/>
生河朔間始以孝聞鄉里得齒士類後為李師道賓佐<lb/>
<pb n="KR3k0013_WYG_917-17a"/>
頗以逆順之理諫正之師道前後將加危害者數四及<lb/>
師道就戮劉悟於禁錮之所引為上介移鎮東郡上黨<lb/>
皆在幕府悟有纎毫之失未嘗緘言於是正直之譽頗<lb/>
洽羣聽朝廷以諫議大夫徵之詔下之時無不稱當悟<lb/>
旋上表請留復除舊職及悟卒其子從諫擅主留事而<lb/>
直言乃恬然視之無一詞排遏兇計卒使從諫坐邀符<lb/>
節朝廷不得已而授之直言之心不可測已逮兹又為<lb/>
從諫賓佐逺近共驚其處身行事前後之不相侔也如<lb/>
<pb n="KR3k0013_WYG_917-17b"/>
是<lb/>
後唐聶嶼鄴中人少為僧漸學吟咏鄭珏之再主禮闈<lb/>
與鄉人趙都俱赴鄉薦都納賄於珏人報翌日登第嶼<lb/>
聞不捷詬來人以嚇之珏懼俾俱成名<lb/>
崔貽孫仕唐為省郎及使於江南囘以槖裝營别墅於<lb/>
漢上之谷城退居自奉清江之上緑竹亘野狹徑深密<lb/>
維舟曲岸人莫造焉時人初以為高適及梁李振貶均<lb/>
州因奉之甚厚振復入徵為丞郎<lb/>
<pb n="KR3k0013_WYG_917-18a"/>
晉馬全節為天雄軍節度北面行營副招討從杜威北<lb/>
討困於陽城而贍軍竭其私帑僅十萬貫及還任稍稍<lb/>
聚斂百姓苦焉鄉舊有識者非之<lb/>
周王進歴汝鄭防禦使甚有政聲俄授相州節度使為<lb/>
政之道頓減於前未幾以疾薨於任<lb/>
馮道歴仕四朝三入中書在相位二十餘年平生性甚<lb/>
廉儉逮至末年閨庭之内稍狥奢靡其子吉尤恣狂蕩<lb/>
道不能制識者以其不終令譽咸歎惜之<lb/>
<pb n="KR3k0013_WYG_917-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷三百九十三</head>
    <p>
<pb n="KR3k0013_WYG_393-1a"/>
欽定四庫全書<lb/>
　冊府元龜卷三百九十三　宋　王欽若等　撰<lb/>
　　將帥部<lb/>
　　　威名第二<lb/>
北齊万俟洛字受洛干從髙祖與西魏戰於河隂諸軍<lb/>
北渡洛以一軍不動謂西人曰万侯受雒干在此能來可<lb/>
來也西人畏而去髙祖以雄壯名其所營地為迴洛城<lb/>
洛慷慨有氣節勇銳冠時當世推為名將<lb/>
<pb n="KR3k0013_WYG_393-1b"/>
李宻為襄州刺史在州十餘年甚得安邊之術威信聞<lb/>
於外境髙祖頻䧏手書勞問并賜口馬<lb/>
慕容紹宗東魏末為徐州刺史侯景叛紹宗與大都督<lb/>
髙岳等討之時景軍甚衆前後諸將往者莫不為其所<lb/>
輕及聞紹宗與岳將至深有懼色謂其屬曰岳所部兵<lb/>
精紹宗舊將宜共慎之<lb/>
王則為三荆二襄南雍六州都督則有威武邊人畏服<lb/>
之<lb/>
<pb n="KR3k0013_WYG_393-2a"/>
上黨王渙以文宣天保六年率衆送梁王蕭眀還江南<lb/>
仍破東關斬梁時進裴之橫等威名甚盛<lb/>
盧潜在淮南十三年任總軍民太尉大樹風績甚為陳<lb/>
主所憚陳主與其邊將書云盧潜猶在夀陽聞其何當<lb/>
還北此虜不死方為國患卿宜深備之<lb/>
髙昻為軍司大都督統七十六都督時鮮卑共輕中華<lb/>
朝士惟憚服於昻<lb/>
東方老為南益州刺史領宜陽太守頻為二郡出入數<lb/>
<pb n="KR3k0013_WYG_393-2b"/>
年境接羣蠻又隣西敵至於攻城野戰率先士卒屢以<lb/>
少制衆西人憚之<lb/>
斛律光為大將軍左丞相與祖珽穆提婆不協誣光謀<lb/>
反殺之光自結髪從戎未嘗失律深為隣敵所懾憚罪<lb/>
既不彰一旦屠滅朝野痛惜之周武帝聞光死大喜赦<lb/>
其境内後入鄴追贈柱國公指詔書曰此人若在朕豈<lb/>
能至鄴初宜陽之役光謂周人曰歸我七年人不然取<lb/>
爾十倍周人即歸之在西境築定誇諸城馬上以鞭指<lb/>
<pb n="KR3k0013_WYG_393-3a"/>
畫所取地皆如其言拓地五百里而未嘗伐功<lb/>
獨孤永業為雒州刺史行臺尚書周人宼雒州永業每<lb/>
先鋒以寡敵衆周人憚之武成河清末徵為太僕卿以<lb/>
乞伏貴和代之於是西境蹙弱河雒人情騷動<lb/>
傅伏為東雍州刺史後降於周周帝謂後主曰朕前三年教<lb/>
習兵馬決意往取河隂正為傅伏能守城不可動是以收<lb/>
軍而退公當時賞授何其薄也賜伏金酒巵<lb/>
後周李弼魏末為爾朱天光别將從天光西討破万侯<lb/>
<pb n="KR3k0013_WYG_393-3b"/>
醜奴弼嘗先鋒䧟陣所向披靡賊咸畏之皆曰莫當李<lb/>
將軍<lb/>
蔡祐為平東將軍與齊神武戰於邙山祐時著眀光鐵<lb/>
鎧所向無前敵人或曰此是鐵猛獸也皆遽避之<lb/>
獨孤信魏末為隴右十一州大都督秦州刺史信有竒<lb/>
謀大略太祖初啟霸業唯有關中之地以隴右形勢故<lb/>
委信鎮之既為百姓所懐聲震隣國東魏將侯之南奔<lb/>
梁也魏收為檄梁文矯稱信據隴右不從宇文氏乃亡<lb/>
<pb n="KR3k0013_WYG_393-4a"/>
為關西之憂欲以威梁人其為隣國所重如此<lb/>
韓果魏末為帥都督從大軍破稽胡於北山胡地險阻<lb/>
人跡罕至果進兵窮討散其種落稽胡憚果勁徤號為<lb/>
着趐人太祖聞之笑曰着趐之名寕减飛將<lb/>
韋瑱為𤓰州刺史胡人畏威不敢為宼公私安靜夷夏<lb/>
懐之<lb/>
陸騰為隆州總管蠻獠反所在蜂起山路險阻難得掩<lb/>
襲騰遂量山川形勢隨便開道蠻獠畏威承風請服所<lb/>
<pb n="KR3k0013_WYG_393-4b"/>
開之路多得古銘並是諸葛亮桓温舊道<lb/>
王德從太祖征伐累有戰功河渭間種羌屢叛以徳有<lb/>
威名拜河州刺史羣羌率服<lb/>
怡峯為車騎大將軍與諸將征討毎皆克㨗沈毅有膽<lb/>
得士卒心當時號為驍將<lb/>
逹奚寔為大行臺即中鎮潼關及潼關失守即與大都<lb/>
督楊山武拒魏於關東魏人甚憚之<lb/>
陳忻為驃騎大將軍時東魏為雒州刺史獨孤永業號<lb/>
<pb n="KR3k0013_WYG_393-5a"/>
有智謀往來境上倚伏難測忻與韓雄等常令間諜觀<lb/>
其動静齊兵每至輒擊破之故永業深憚忻等不敢為<lb/>
宼<lb/>
王軌為上大將軍觧徐州之圍擒陳將吳眀徹遂為徐<lb/>
州總管軌性嚴重善謀略兼有吕梁之㨗威振敵境陳<lb/>
人甚憚之<lb/>
于翼為幽州總管先是突厥屢為宼抄居民失業翼素<lb/>
有威武兼嚴斥侯自是不敢犯塞百姓安之<lb/>
<pb n="KR3k0013_WYG_393-5b"/>
楊標為建州刺史鎮車箱及齊神武闈玉壁乃命侯景<lb/>
趣齊子嶺標恐入寇邵郡率騎禦之景聞標至斫木斷<lb/>
路者六十餘里猶驚而不安遂退還河陽其見憚如此<lb/>
裴寛為車騎大將軍鎮孔城十三年與齊雒州刺史獨<lb/>
孤永夀相對永業有計謀多譎詐若聲言春發秋乃出<lb/>
兵或掩蔽消息倐忽而至寛毎揣知其情出兵邀擊無<lb/>
不克之永業嘗戒其所部曰但好慎孔城自外無足慮<lb/>
其見憚如此<lb/>
<pb n="KR3k0013_WYG_393-6a"/>
裴孝仁為長寕鎮將扞禦齊人甚有威邊之略<lb/>
梁士彦以軍功拜儀同三司武帝將有事東夏聞其勇<lb/>
決自扶風郡守除九曲鎮將進位上開府封建威縣公<lb/>
齊人甚憚之<lb/>
宇文神舉自京兆尹出為熊州刺史齊人憚其威名<lb/>
後周崔宏度說之子襲爵為安平縣公至隋開皇初為<lb/>
襄州總管宏度素貴御下嚴急所在令行禁止盗賊屏<lb/>
跡後梁蕭琮來朝帝以宏度為江陵總管鎮荆州陳人<lb/>
<pb n="KR3k0013_WYG_393-6b"/>
憚之不敢窺境<lb/>
隋源雄初仕後周為朔州總管突厥有來宼掠雄輙捕<lb/>
斬之深為北夷所憚<lb/>
韓擒虎有文武才用夙著威名為廬州總管委以平陳<lb/>
之任甚為敵人所憚陳平後突厥來朝髙祖謂之曰汝<lb/>
聞江南有陳國天子乎對曰聞帝命左右引突厥詣擒<lb/>
虎前曰此是執得陳國天子者擒虎厲然顧之突厥惶<lb/>
恐不敢仰視其有威容如此<lb/>
<pb n="KR3k0013_WYG_393-7a"/>
楊素為行軍元帥伐陳率水軍東下舟艫被江旌甲曜<lb/>
日素坐平乗大舩容貌雄偉陳人望之曰清河公即江<lb/>
神也<hi>清河素所封郡</hi>
長孫晟為秦州道行軍總管取晉王節度出討突厥達<lb/>
頭晟追之斬首千餘級王引晟同宴有突厥達官來預<lb/>
坐説言突厥之内大畏長孫總管聞其弓聲謂為霹靂見<lb/>
其走馬稱為閃電王笑曰將軍震怒威行域外遂與雷<lb/>
霆為比一何壯㢤師旋授上開府儀同三司<lb/>
<pb n="KR3k0013_WYG_393-7b"/>
魚俱羅為豐州總管初突厥數入境為宼俱羅輙擒斬<lb/>
之自是突厥畏懼屏跡不敢畜牧於塞下<lb/>
杜彦為雲州總管突厥來宼彦輙擒斬之北夷畏憚胡<lb/>
馬不敢至塞後為朔州總管突厥復宼雲州髙祖令楊<lb/>
素擊走之是後猶恐為邊患以素為突厥所憚復拜雲<lb/>
州總管<lb/>
李寛驍勇善戰幹略過人自周及隋數經將領至柱國<lb/>
蒲山郡公號為名將<lb/>
<pb n="KR3k0013_WYG_393-8a"/>
李克開皇中頻以行軍總管擊突厥有功後為朔州總<lb/>
管甚有威名為敵所憚<lb/>
賀婁子幹為上大將軍開皇中虜寇泯洮二州子幹以<lb/>
行軍總管勒兵赴之賊聞而遁去髙祖以子幹曉習邊<lb/>
事授榆關總管十鎮諸軍事嵗餘拜雲州刺史甚為虜<lb/>
所憚<lb/>
史萬嵗為河内刺史開皇末突厥達頭可汗犯塞帝令<lb/>
晉王廣及楊素出靈武道漢王諒與萬嵗出馬邑道萬<lb/>
<pb n="KR3k0013_WYG_393-8b"/>
嵗率柱國張定和大將軍李藥王楊義臣出塞至大斤<lb/>
山與敵相遇逹頭遣問曰隋將為誰侯騎報史萬嵗突<lb/>
厥復問曰得非燉煌戍卒乎<hi>先是萬嵗除名配燉煌為戍卒毎與戍主同行輙入</hi>
<hi>突厥數百里名讋北夷</hi>侯騎曰是也逹頭聞之懼而引去萬嵗<lb/>
馳追百餘里乃反擊大破之斬數千級逐北入磧數百<lb/>
里虜遁而還<lb/>
吐萬緒為青州總管頗有治名嵗餘突厥寇邊朝廷以<lb/>
緒有略徙為朔州總管甚為北夷所憚<lb/>
<pb n="KR3k0013_WYG_393-9a"/>
楊武通數以行軍總管討西南夷有功拜左武衛大將<lb/>
軍時党項羌屢為邊患朝廷以其有威名歴岷蘭二州<lb/>
總管以鎮之<lb/>
來整榮國公䕶兒之子為武賁即將尤驍勇善撫士衆<lb/>
討擊羣盗所向皆㨗諸賊甚憚之為作歌曰長白山頭<lb/>
百戰塲十十五五抱長鎗不畏官軍千萬衆只畏榮公<lb/>
第六即<lb/>
隂世師拜張掖太守先是吐谷渾及党項羌屢為侵掠<lb/>
<pb n="KR3k0013_WYG_393-9b"/>
世師至郡有來宼者親自捕擊輙擒斬之深為戎狄所<lb/>
憚<lb/>
元胄歴豫亳等州刺史開皇中突厥屢為邊患朝廷以<lb/>
胄素有威名拜靈州總管北夷甚憚之<lb/>
韓僧夀以行軍總管擊突厥於鷄頭山破之後為蔚州<lb/>
刺史突厥甚憚之<lb/>
達奚長儒為夏州總管六州方鎮都將事匃奴憚之不<lb/>
敢窺塞<lb/>
<pb n="KR3k0013_WYG_393-10a"/>
賀若誼為涇州刺史時突厥屢為邊患朝廷以誼素有<lb/>
威名拜靈州刺史誼時年老而筋力不衰猶能重鎧上<lb/>
馬為夷狄所憚<lb/>
李崇為幽州總管突厥犯塞崇輙破之奚霫契丹等懾<lb/>
其威略爭來内附<lb/>
王辯為武賁即將賊帥郝孝徳孫宣雅時季康竇建徳<lb/>
魏刀兒等往往屯聚大至十萬小至數千寇掠河北辯<lb/>
進兵擊之所在皆㨗深為羣賊所憚<lb/>
<pb n="KR3k0013_WYG_393-10b"/>
唐闞稜齊州人隋末杜伏威據有江淮之地署稜為左<lb/>
將軍從伏威入朝拜左領軍將軍遷越州都督及輔公<lb/>
祏僣號稜從軍討之與陳正通相遇陣方接稜脫兠鍪<lb/>
謂賊衆曰汝不識我邪何敢來戰其衆多稜舊之所部<lb/>
繇是各無鬬志或有還拜者<lb/>
李大恩為代州總管率兵鎮鴈門突厥頡利可汗與苑<lb/>
君璋尋率兵圍之大恩拒戰賊遂敗走俄而突厥復以<lb/>
盛兵來寇大恩遣刺史王孝基出戰一軍皆没賊進圍<lb/>
<pb n="KR3k0013_WYG_393-11a"/>
崞縣大恩衆寡不敵據城自守賊憚其勇亦不敢逼月<lb/>
餘引兵而去<lb/>
河間王孝恭髙祖武徳中歴總大藩專制方靣及平輔<lb/>
公祏之後吳楚尅定閩越服從威名大盛<lb/>
李靖武徳中副河間王孝恭平蕭銑輔公祏後為東南<lb/>
道行臺兵部尚書髙祖每云李靖是蕭銑輔公祏膏肓<lb/>
古之名將韓白衛霍豈能及也<lb/>
程名振貞觀末為平壤道行軍總管前後攻沙卑城破<lb/>
<pb n="KR3k0013_WYG_393-11b"/>
獨山陣皆以少擊衆稱為名將<lb/>
薛仁貴髙宗顯慶中與辛文陵破契丹於黒山上元中<lb/>
坐事徙象州㑹赦歸髙宗思其功尋召拜右領軍衛將<lb/>
軍檢校代州都督又率兵擊突厥元彌等於雲州斬首<lb/>
萬餘級獲生口二萬餘人駝馬牛羊三萬餘頭賊聞仁<lb/>
貴復起為將素憚其名皆奔散不敢當之<lb/>
黒齒常之開耀年為河源軍副使在軍七年吐蕃深畏<lb/>
憚之不敢復為邊患<lb/>
<pb n="KR3k0013_WYG_393-12a"/>
程務挺則天文眀中為左武衛大將軍單于道安撫大<lb/>
使督軍以禦突厥務挺善於綏禦威信大行偏禆已下<lb/>
無不盡力突厥甚憚之相率遁走不敢近邊及則天就<lb/>
軍斬之籍没其家突厥聞務挺死所在宴樂相慶仍為<lb/>
務挺立祠毎出師攻戰即祈禱焉<lb/>
唐休璟聖歴中為梁州都督假節隴右諸軍州大使久<lb/>
視元年吐蕃大將麴莾布支率衆數萬屯於洪源谷將<lb/>
圍昌松縣休璟以竒兵出其不意掩擊大破之斬首三<lb/>
<pb n="KR3k0013_WYG_393-12b"/>
千餘級是後吐蕃使朝宴於太極殿屢覘視休璟則天<lb/>
問其故對曰往嵗洪源戰時此將軍雄猛無比殺臣將<lb/>
士甚衆故欲識之則天益加歎異䧏璽書勞勉擢拜右<lb/>
武衛大將軍<lb/>
賀蘭進眀元宗天寳中為北海太守本郡招討使禄山<lb/>
亂進眀訓兵千人引之渡河以張平原之勢收河北郡<lb/>
縣賊徒振懼朝廷壯之<lb/>
來瑱為頴川郡太守充招討使肅宗以瑱有武略尤加<lb/>
<pb n="KR3k0013_WYG_393-13a"/>
任委遷兼御史大夫比收河雒屢挫賊鋒賊頻來攻皆<lb/>
為瑱所敗賊等懼之號為來嚼鐵<lb/>
郭子儀為中書令領河東副元帥河中節度鎮河中代<lb/>
宗永泰元年僕固懐恩率諸蕃雜虜及山賊任敷鄭庭<lb/>
郝德劉開元等三十餘萬南宼先後數萬人略同州期<lb/>
自華隂趨藍田以扼南路懐恩率重兵殿其後京師震<lb/>
恐急徵子儀子儀至涇南而虜已合子儀大軍僅萬人<lb/>
而雜虜圍之數重子儀使李國臣髙昇拒其東魏楚王<lb/>
<pb n="KR3k0013_WYG_393-13b"/>
當其南陳迴光當其西朱元宗當其北子儀率甲騎三<lb/>
千出没於左右前後虜見而問曰此誰也報曰郭令公<lb/>
迴紇曰令公存乎僕固懐恩謂吾天可汗已棄四海令<lb/>
公殂謝中國無主故從其來今令公存天可汗存乎子<lb/>
儀報曰皇帝萬夀無疆迴紇皆曰懐恩欺我子儀使喻<lb/>
之曰公等頃年逺渉萬里剪除兇逆恢復二京是時子<lb/>
儀與公等周旋艱難何日可忘今忽棄舊好助一叛臣<lb/>
何其誤也且僕固懐恩棄君忘親於公等何有迴紇曰<lb/>
<pb n="KR3k0013_WYG_393-14a"/>
謂令公没矣不然何以及此令公誠在安得而見之子<lb/>
儀將出諸將皆曰戎狄不可信也請無往子儀曰虜有<lb/>
數十倍之衆今力不敵奈何且至誠感神况虜軰乎諸<lb/>
將曰請選鐵騎五百為從子儀曰此適足為害也乃傳<lb/>
呼曰令公來虜初疑皆持滿注目以待之子儀乃以十<lb/>
數騎徐出免胄而勞之曰安乎久同忠義何至於是迴<lb/>
紇皆捨兵䧏馬拜曰是吾父也子儀招首領等飲以酒<lb/>
與之重錦歡言如初子儀性忠信事上誠盡田承嗣方<lb/>
<pb n="KR3k0013_WYG_393-14b"/>
跋扈狼傲無禮子儀嘗遣使至魏州承嗣輙望拜之指<lb/>
其膝謂使者曰兹膝不屈於人若干嵗矣今為公拜李<lb/>
靈曜據汴州公私財賦皆遏絶獨子儀封幣經其境莫<lb/>
敢留必持兵衛送其為豺虎所服如此<lb/>
李光弼為江北副元帥議者稱自艱難已來唯光弼行<lb/>
軍治戎沉毅有籌略將帥中第一後為河南淮南山南<lb/>
東道荆南等道副元帥出鎮臨淮時田神功平劉展後<lb/>
逗留於楊府尚衡殷仲卿相攻於兖鄆來瑱旅拒於襄<lb/>
<pb n="KR3k0013_WYG_393-15a"/>
陽朝廷患之及光弼輕騎至徐州史朝義退走田神功<lb/>
遽歸河南尚衡殷仲卿來瑱皆懼其威名相繼赴闕<lb/>
崔寕蜀之偏將初蜀劔山賊擁絶不通道代宗憂之嚴<lb/>
武薦寕為利州刺史既至山賊遁散繇是有名<lb/>
辛雲景大歴中為太原節度迴紇恃舊勲知朝廷優容<lb/>
之每入我界必肆貪狼之性至太原雲景以戎狄之道<lb/>
待之虜畏雲景莫不惕息數年間太原大理無烽警之<lb/>
虞<lb/>
<pb n="KR3k0013_WYG_393-15b"/>
叚秀實大歴末為四鎮北庭行軍涇原鄭頴節度使三<lb/>
四年間吐蕃不敢犯塞<lb/>
陽恵元徳宗建中初為神䇿京西兵馬使忠勇果毅多<lb/>
權略稱為名將<lb/>
張萬福建中初以和州刺史宿衛李正已反將斷江淮<lb/>
路令兵守埇橋渦口江淮進奉舩千餘隻泊渦口下不<lb/>
敢過德宗以萬福為濠州刺史召見謂曰先帝改卿名<lb/>
正者所以表卿也朕以為江淮草木亦知卿威名若從<lb/>
<pb n="KR3k0013_WYG_393-16a"/>
先帝所改恐賊不知是卿身也復賜名萬福慰遣之萬<lb/>
福馳至渦口立馬岸上發進奉舩淄青兵士倚岸睥睨<lb/>
不敢動諸道舩繼進改泗州刺史<lb/>
李晟興元初為神策軍使與河中節度使李懐光同討<lb/>
朱泚每將合戰必自異衣錦裘繡㡌前行親自指導懐<lb/>
光望見惡之乃謂晟曰將帥當持重豈自表飾以㗖賊<lb/>
也晟曰晟久在涇原軍士頗相畏服故欲令其先識以<lb/>
奪其心爾及其克京城至於白華忽有賊騎千餘出於<lb/>
<pb n="KR3k0013_WYG_393-16b"/>
官軍之背晟以麾下百餘騎馳之左右呼曰相公來賊<lb/>
聞之驚潰及為四鎮北庭行營副元帥吐蕃相尚結贊<lb/>
頗多詐謀尤惡晟乃相與議云唐之名將李晟與馬燧<lb/>
渾瑊爾不去三人必為我憂乃行反間遣使因馬燧以<lb/>
請和既請和即請盟復欲因盟以虜瑊因以賣燧<lb/>
馬燧興元初為河東節度領晉慈隰節度兵馬副元帥<lb/>
徳宗詔燧及渾瑊駱元光同討李懐光於河中燧與渾<lb/>
瑊駱元光韓逰瓌合軍次於長春宫懐光遣驍將徐廷<lb/>
<pb n="KR3k0013_WYG_393-17a"/>
光以精卒六千守城兵械甚嚴燧度長春不下則懐光<lb/>
自固攻之則曠日持久死傷必甚乃挺身至城下呼廷<lb/>
光廷光素懼燧威名則拜於城上<lb/>
李觀貞元初為右龍武將軍四鎮北庭行營副元帥李<lb/>
晟表為涇原節度使吐蕃深畏之<lb/>
郝玼貞元中為臨涇鎮將勇敢無敵聲振虜廷後為涼<lb/>
州刺史玼出自行間前無堅敵在邊三十年毎戰得蕃<lb/>
俘必刳剔而歸其屍蕃人畏之如神贊普下令國人曰<lb/>
<pb n="KR3k0013_WYG_393-17b"/>
有生得郝玼者賞之以等身金蕃中兒啼者呼郝名以<lb/>
懼之十三年檢校右散騎常侍渭州刺史御史大夫充<lb/>
涇原行營節度平涼鎮遏都知兵馬使封保定郡王吐<lb/>
蕃畏其威紀綱欲圖之朝廷慮失驍將移授慶州刺史<lb/>
竟終牖下<lb/>
李景略貞元中為侍御史豐州刺史西授䧏城使豐州<lb/>
北扼迴紇迴紇使來中國豐乃其通道前為刺史者多<lb/>
懦弱虜使至則敵禮抗坐時迴紇遣梅録將軍隨中官<lb/>
<pb n="KR3k0013_WYG_393-18a"/>
薛盈珍入朝景略思以氣制之郊迎傳言欲先見中使<lb/>
梅録初未喻景略既見盈珍乃使人謂梅録曰知可汗<lb/>
初殞欲申弔禮乃登髙隴位以待之梅錄俯僂前哭<lb/>
景略因撫之曰可汗棄代助爾號慕虜之驕容盛氣索<lb/>
然盡矣遂以父行呼景略自此迴紇使至景略皆坐拜<lb/>
之於庭中繇是甚有威名後為河東節度李說行軍司<lb/>
馬迴紇使梅録將軍入朝說置宴㑹有梅録爭上下坐<lb/>
說不能遏景略叱之梅録前過豐州者也識景略語音<lb/>
<pb n="KR3k0013_WYG_393-18b"/>
疾趨前拜曰非豐州李端公耶不意在此不拜麾下久<lb/>
矣何其瘠也又再拜遂命之居次坐將吏賔客顧景略<lb/>
皆嚴憚<lb/>
王佖貞元中為神䇿將軍吐蕃寇涇原佖伏卒擊尚結<lb/>
贊㡬獲之繇是深為所畏<lb/>
范希朝貞元中為振武節度使異蕃雖䑕竊狗盗必殺<lb/>
無赦戎虜甚憚之曰有張光晟苦我久矣今聞是乃更<lb/>
姓名而來其見畏如此積十四年皆保塞而不為橫希<lb/>
<pb n="KR3k0013_WYG_393-19a"/>
朝自近代號為名將人多比之趙充國<lb/>
段佑貞元末為涇原節度使練卒保邊為西蕃畏憚<lb/>
劉澭貞元末為保義軍節度隴右經略等使蕃戎畏之<lb/>
不敢為宼<lb/>
郗士美以憲宗元和初為昭義節度使討王承宗於時<lb/>
四靣七八鎮聚兵十餘萬士美兵事最理威聲甚振承<lb/>
宗大懼指期有破亡之勢㑹詔班師至今两河間稱之<lb/>
野詩良輔元和中為鳳翔大將與靈武大將史敬奉涇<lb/>
<pb n="KR3k0013_WYG_393-19b"/>
原將郝玼各以名雄邊上吐蕃嘗謂漢使曰唐國既與<lb/>
大蕃和好何妄語也問曰何謂妄語曰若不妄語何因<lb/>
遣野詩良輔作隴州刺史其畏憚如此<lb/>
裴度以穆宗長慶二年自河東節度除東都留守至闕<lb/>
又以度為司空平章事充淮南節度使初度發太原中<lb/>
途得朱克融王廷凑復書皆許退兵度不敢發以其書<lb/>
奏穆宗穆宗喜因遣中使宣慰克融并廷凑入深州取<lb/>
牛元翼又令先於途中命度更發書與廷凑度書因言<lb/>
<pb n="KR3k0013_WYG_393-20a"/>
朝謝後即歸留務中使見書慮廷凑知度東歸無兵權<lb/>
即背前約遞請度易其即歸之辭并上其書草穆宗方<lb/>
憂深州之圍得度前後書喜甚及度至又自有以悟帝<lb/>
恩待益至故復得兵符<lb/>
段文昌為西川節度使同平章事文昌少在西蜀素熟<lb/>
蜀人情至是用寛政嚴靜有斷蠻夷畏服長慶二年雲<lb/>
南宼黔中觀察使崔元畧上言朝廷憂之不及乃詔報<lb/>
文昌文昌走一介之使以遏之蠻寇遂退<lb/>
<pb n="KR3k0013_WYG_393-20b"/>
薛平為平盧軍節度使敬宗寳歴元年五月加檢校左<lb/>
僕射兼户部尚書不踰月復檢校司空初元和十四年<lb/>
誅李師道分其地為三鎮其一淄青齊登萊五州平領<lb/>
之及長慶元年幽鎮叛杜叔良統橫海全軍討伐不勝<lb/>
棣州為賊所窘朝廷乃委平以偏師援棣州平即遣將<lb/>
李叔佐以兵五百救之居數月刺史王稷餽給稍薄兵<lb/>
士怨怒叔佐不能戢宵潰而歸仍推突將馬狼兒為帥<lb/>
行及青城鎮刼鎮將李自勸并其衆以至愽昌鎮復刼<lb/>
<pb n="KR3k0013_WYG_393-21a"/>
其鎮兵共得七千餘人徑取青州城城中兵少力所不<lb/>
敵平悉府庫并家財厚賞二千精卒逆擊之仍先以騎<lb/>
兵掩其家屬輜重賊衆惶惑反顧因大敗狼兒與其同<lb/>
惡千數輩脫身竄匿餘黨䧏稍後者猶斬於鞠塲其眀<lb/>
日狼兒亦就擒戮繇是逺近畏服平之威略平在鎮六<lb/>
周嵗兵甲犀利井賦均一至是入覲百姓遮道乞留數<lb/>
月乃得出時人以為近日節制罕有平比<lb/>
張仲武為幽州節度大破回鶻烏介可汗繇是威加北<lb/>
<pb n="KR3k0013_WYG_393-21b"/>
狄<lb/>
李罕之僖宗末為河南尹每討賊無不擒之曽縱兵於<lb/>
蒲䧏之地有山曰摩雲土人設堡於上號摩雲寨前後<lb/>
不能攻取罕之至則下焉自此目為李摩雲<lb/>
梁王重師唐僖宗文德中董左右長劍軍太祖伐上蔡<lb/>
重師力戰有功及討兖鄆擢為都指揮使重師枕戈擐<lb/>
甲五六年於齊魯間凡經百餘戰繇是威振敵人<lb/>
王彦章累典禁兵從太祖征伐所至有功嘗持鐵鎗衝<lb/>
<pb n="KR3k0013_WYG_393-22a"/>
堅䧟陣敵人畏之目之為王鐵鎗後唐莊宗初為晉王<lb/>
聞彦章授招討使自魏州急赴河以備衝突至則徳勝<lb/>
南城已為所拔晉王嘗曰此人可畏當避其鋒一日晉<lb/>
王領兵廹潘張寨大軍隔河未能赴援彦章援鎗登舩<lb/>
比舟人解之招討使賀瓌止之不可晉王聞彦章至抽<lb/>
軍而退其驍勇如此<lb/>
牛存節開平中為鄆州節度使慷慨有大節野戰壁守<lb/>
皆其所長威名聞於境外<lb/>
<pb n="KR3k0013_WYG_393-22b"/>
謝彦章以末帝貞眀中為排陣使賀瓌為北靣招討使<lb/>
與彦章同領大軍駐於行臺寨與晉人對壘彦章時領<lb/>
騎軍與之挑戰晉人或望我軍行陣整肅則相謂曰必<lb/>
两京太傅在此也不敢以名呼其為敵人所憚如此是<lb/>
時咸謂賀瓌能將歩軍彦章能領騎士後彦章為賀瓌<lb/>
疑之㑹為行營馬歩都虞候朱珪所誣瓌遂與珪協謀<lb/>
因享士伏甲以殺彦章及僕州刺史孟審澄别將侯温<lb/>
裕等於軍因謀叛晉人聞之喜曰彼將帥如是亡無<lb/>
<pb n="KR3k0013_WYG_393-23a"/>
日矣審澄温裕亦善將騎軍然所領不過三千騎多多<lb/>
益善唯彦章有焉<lb/>
後唐史建瑭為招徳軍校梁將李思安之圍上黨也建<lb/>
瑭為前鋒與總管周徳赴援時汴人夾城深固援路斷<lb/>
絶建瑭日引精騎設伏擒生夜犯汴營驅斬千計敵人<lb/>
不敢蒭牧皆相戒曰宜避史先鋒<lb/>
周徳威小字陽五從武皇為内衙軍副光化二年三月<lb/>
汴將氏叔宗率衆逼太原有陳章者以虓勇知名衆謂<lb/>
<pb n="KR3k0013_WYG_393-23b"/>
之夜乂言於叔宗曰晉人所恃者周陽五願擒之請賞<lb/>
以郡陳章嘗乗驄馬朱甲以自異武皇戒徳威曰我聞<lb/>
陳夜乂欲取爾求郡宜善備之徳威曰陳章大言未知<lb/>
鹿死誰手他日致師戒部下曰如陣上見陳夜乂爾等<lb/>
但走徳威㣲服挑戰部下偽退陳章縱馬追之徳威背<lb/>
揮鐵撾擊墮馬生擒以獻繇是知名徳威身長靣黒笑<lb/>
不改容凡對敵列陣凛凛然有肅殺之風中興之朝號<lb/>
為名將及其殁也人皆惜之<lb/>
<pb n="KR3k0013_WYG_393-24a"/>
符存審少在軍中識機知變行軍出師法令嚴眀决䇿<lb/>
制勝動無遺悔功名與周德威相匹皆近代之良將也<lb/>
安金全為騎將時梁國未平两軍對壘汴之㳺騎毎出<lb/>
必為金全所獲故賊之偵邏者咸懼之目為五道蓋比<lb/>
隂鬼將有五道之名以取人命故也<lb/>
夏魯竒初在梁事王彦章為軍吏與主將不協遂歸於<lb/>
莊宗以為䕶衛指揮使故城之戰軍中識魯竒皆憚之<lb/>
曰此乃夏七也北師嘗言王彦章驍勇畏之魯竒曰王<lb/>
<pb n="KR3k0013_WYG_393-24b"/>
鐵鎗膽如芥子吾最知之無足可畏<lb/>
晉李承約初仕後唐為黔南節度使數年之間巴邛蠻<lb/>
蜃不敢犯境<lb/>
漢朱漢賔為安州節度使至郡期年敵不敢犯一境賴<lb/>
之<lb/>
周安審暉仕晉為鄧州節度晉祖幸鄴安重榮據常山<lb/>
起兵襄陽帥安從進與之連謀南北俱起從進率襄漢<lb/>
之衆攻南陽州無城壁僅守署衙而已賊逼城下審暉<lb/>
<pb n="KR3k0013_WYG_393-25a"/>
登陴召賊帥而讓之以審暉家世戰將聞其言愧畏而<lb/>
去從進不能止二安平就加太尉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_393-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷三百九十三<lb/>
</p>
<p>
</p>
  </div>
</body>
</text>
</TEI>
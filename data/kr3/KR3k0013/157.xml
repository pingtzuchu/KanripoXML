<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷一百五十七</head>
    <p>
<pb n="KR3k0013_WYG_157-1a"/>
欽定四庫全書<lb/>
　冊府元龜卷一百五十七　宋　王欽若等　撰<lb/>
　　帝王部<lb/>
　　　誡勵第二<lb/>
隋髙祖見太子勇文飾蜀鎧恐致奢侈之漸因而戒之<lb/>
曰我聞天道無親唯徳是與歴觀前代帝王未有奢華<lb/>
而長乆者汝當儲后若不上稱天心下合人意何以承<lb/>
宗廟之重居兆民之上吾昔日衣服各留一物時復看<lb/>
<pb n="KR3k0013_WYG_157-1b"/>
之以自警戒今以刀子賜汝宜識我心<lb/>
秦孝王俊以奢僣免官就第薨於秦邸俊所為奢麗之<lb/>
物悉命焚之勑送終之具務從儉約以為後法也王府<lb/>
僚佐請立碑髙祖曰欲求名一卷史書足矣何用碑為<lb/>
若子孫不能保家後與人作鎮石耳<lb/>
韋洸開皇中平陳之後為江州總管進圖嶺南髙祖遺<lb/>
洸書曰公鴻勲大業名髙望重率將戎旅撫慰彼方風<lb/>
行電掃咸行稽服若使干戈不用兆庶獲安方副朕懷<lb/>
<pb n="KR3k0013_WYG_157-2a"/>
是公之力<lb/>
煬帝大業初元徳太子初薨朝野注望皆以齊王當立<lb/>
帝方重王府之選乃拜黄門侍郎柳謇之為齊王長史<lb/>
帝法服臨軒備儀衛命齊王立於西朝堂之前北面遣<lb/>
吏部尚書牛𢎞内史令楊約左衛大將軍宇文述等從<lb/>
殿庭引謇之詣齊王所西面立牛𢎞宣勅謂齊王曰我昔<lb/>
階縁恩寵啟封晉陽出藩之初時年十二先帝立我於西<lb/>
朝堂乃令髙熲虞慶則元旻等從内送王子相於我于<lb/>
<pb n="KR3k0013_WYG_157-2b"/>
時誡我曰以汝㓜冲未更世事今令子相作輔於汝事<lb/>
無大小皆可委之無得昵近小人踈逺子相若從我言<lb/>
者有益於社稷成立汝名行如不用此言唯國及身敗<lb/>
無日矣吾受勑之後奉以周旋不敢失墜㣲子相之力<lb/>
吾無今日矣若與謇之從事一如子相也又勑謇之曰<lb/>
今以卿作輔於齊善思匡救之理副朕所望若齊王徳<lb/>
業修備富貴自當鍾卿一門若有不善罪亦相及<lb/>
唐髙祖武徳元年十一月太宗降薛仁杲凱旋獻俘於<lb/>
<pb n="KR3k0013_WYG_157-3a"/>
太廟髙祖享勞旋師因謂羣臣曰諸公共相翊戴以承<lb/>
帝業今若天下晏安使得同守富貴若使王世充得志<lb/>
公等豈有種乎正如薛仁杲君臣不能自守致此顚覆<lb/>
可為殷鑑也<lb/>
二年命秦王鎮長春宫初秦王自㓜年嘗從髙祖及起<lb/>
義或總戎在外事畢則還未嘗乆别至是作鎮悲不自<lb/>
勝髙祖戒曰汝之於家則父子出則君臣父子之道豈<lb/>
欲分别但安天下耳汝既情深家國時宜勉之<lb/>
<pb n="KR3k0013_WYG_157-3b"/>
太宗以武徳九年即位從容謂公卿曰朕思所以安天<lb/>
下者有二事唯在朕與公輩耳荒淫田獵殺戮任情人<lb/>
君之惡也私樹朋黨阿諛順㫖人臣之惡也宜各制其<lb/>
慾則為治不難矣<lb/>
貞觀元年正月謂侍臣曰自古帝王不能獨治唯藉輔<lb/>
佐共安天下古人耻其君不如堯舜諸公勉思此義焉<lb/>
十一月謂羣臣曰朕聞忠臣之事君猶孝子之事父母<lb/>
務其樂不遺其憂公輩亦宜濟朕所憂致朕所樂若以<lb/>
<pb n="KR3k0013_WYG_157-4a"/>
聲色珍竒娯朕耳目未足為歡也唯當撫飬百姓訓諭<lb/>
其下使朕眼不見犯法之事耳不聞刑殺之聲此則朕<lb/>
之歡娯公之報効耳<lb/>
二年六月謂侍臣曰朕觀隋煬帝文集博而有才亦悅<lb/>
堯舜而惡桀紂何言行之相反也杜如晦對曰能言之<lb/>
者未必能行魏徴又對曰為人君者智者為其謀勇者<lb/>
為其戰雖聖哲猶垂旒黈纊以杜聰明煬帝雖有俊才<lb/>
而無人君之量所謂非知之難行之實難雖解口談堯<lb/>
<pb n="KR3k0013_WYG_157-4b"/>
舜而躬行桀紂此其所以亡也太宗曰然昔漢武征役<lb/>
不息戸口减半中途能改還得傳祚子孫向使隋主早<lb/>
悟亦當不至於㓕前事不逺朕與公輩當思自勉<lb/>
三年三月帝謂房𤣥齡杜如晦曰公為僕射當須廣開<lb/>
耳目求訪賢哲有武藝謀畧才堪撫衆者任以邉事有<lb/>
經明徳修性理通悟者任以侍臣有明幹清慤處事公<lb/>
平者任以劇務有學通今古識逹政術者任以理人此<lb/>
乃宰相之𢎞益也比聞聽受辭訟日不暇給安能助朕<lb/>
<pb n="KR3k0013_WYG_157-5a"/>
求賢哉因勑尚書細務屬左右丞惟枉屈大事合聞奏<lb/>
者關於僕射<lb/>
八年十一月謂大理卿竇誕曰法官卿為長也武徳之<lb/>
時為息隱王所囑便廽改文案苟事曲從此卿之短也<lb/>
朕以至公臨天下法之所行無捨親昵卿當保所長而<lb/>
棄所短無阿朕意以虧憲典<lb/>
十二月醼西征將帥帝誡之曰吐谷渾妄自矜大失藩<lb/>
臣之禮數為草竊侵我邉陲是行也以寡制衆良在不<lb/>
<pb n="KR3k0013_WYG_157-5b"/>
疑然敵不可輕㓂不可玩閫外之事將軍裁之制變應<lb/>
機不可預算官賞罪罰竝在此行當思自勉也<lb/>
十年三月諸王出藩帝嗚咽為别既而顧謂房𤣥齡曰<lb/>
朕歴觀前代撥亂創業之主生長民間識達情偽罕至<lb/>
於破亡逮乎繼世守文之君生而富貴不知疾苦動至<lb/>
夷滅朕少小以來經營多難備知天下之事猶恐有所<lb/>
不逮至如諸弟生自深宫識不及逺豈能念此哉朕毎<lb/>
一食必念稼穡之艱難每一衣則思紡織之辛苦諸弟<lb/>
<pb n="KR3k0013_WYG_157-6a"/>
盍學朕乎今選良臣以為藩弼庶其習近善人得免於<lb/>
愆過耳<lb/>
十五年正月誡朝集使曰禮義者人倫紀綱卿等頗能<lb/>
繇之百姓自然而化導徳齊禮豈不善邪若南方諸州<lb/>
多統夷獠官人於彼言語不通里吏鄉首侵漁匹庶不<lb/>
勝忿怨梃刃相讐因是叛亡輕犯州縣興兵討捕即致<lb/>
殺傷每念於此嘗為惕然卿當深識朕意制姦撫弱又<lb/>
不肖長吏或與富室交通積成欵狎怠忽刑典是惟蠧<lb/>
<pb n="KR3k0013_WYG_157-6b"/>
政特宜禁絶<lb/>
四月甲午謂諸衛將軍曰元首股肱千載難合卿今委<lb/>
質於朕寔望魚水相資或薦所知或救不逮有犯無隱<lb/>
是曰人臣頃者武官多相攜貳欲有論爭衆挫必使其<lb/>
慙所謂不自為善而惡人獨善者也宜改斯弊<lb/>
八月謂侍臣曰朕昨觀尚書帝王之道坦然可見因顧<lb/>
左僕射房𤣥齡曰卿為百司之首佐理隂陽朕有不逮<lb/>
宜矯其失謂吏部尚書侯君集曰職在選舉發言朕聽<lb/>
<pb n="KR3k0013_WYG_157-7a"/>
宜屏黜不肖進用賢才謂戸部尚書唐儉曰朕情存兆<lb/>
庶誠不懈怠宜知其疾苦體其虗實謂工部尚書杜楚<lb/>
客曰人君欲竒服異器以散府藏當諫而勿為也謂鴻<lb/>
臚卿劉善固曰今逺方之人朝貢不絶來數則煩迎送<lb/>
拒之便絶通和宜處之以道令懐而不怨朕每庶㡬唐<lb/>
虞欲卿等齊肩稷契耳書云可愛非君可畏非民為天<lb/>
子者有道則人推而王無道則人棄而不用誠可畏也<lb/>
九月謂公卿曰朕昨閱帝系畧有八十餘君亡國喪身<lb/>
<pb n="KR3k0013_WYG_157-7b"/>
者多興邦利物者少覽此興亡極懷戰惕觀其明主能<lb/>
任用賢才察其闇君必以聰明自任但天下至大萬㡬<lb/>
至廣以一人之身總四海之事縱令聖叡豈能無失朕<lb/>
今任用公等必望庶事咸康方今地平天成亦是公<lb/>
等振鱗之日捐軀報國盡忠奉上寧止曵朱紫於當今<lb/>
亦獲嘉名於後代耳<lb/>
十一月朝集使貢庭實帝謂曰情在萬邦欲家給人足<lb/>
州縣官寮不識朕意耳崇虗畧實激聲要譽春蠶始簇<lb/>
<pb n="KR3k0013_WYG_157-8a"/>
即呼呈蠒殖苗未生已求填穀斯實深煩百姓觀者或<lb/>
似至公刺史一州之長縣鄉取則其下或有煩勞為朕<lb/>
禁制又蒲州刺史趙元楷課父老服黄紗單衣迎謁路<lb/>
左盛飾廨宇修營樓雉欲以求媚又潜飼羊百餘口魚<lb/>
數百頭將饋貴戚太宗知而數之曰朕廵省河雒經歴<lb/>
數州凡有所須皆資官物卿飼羊飬魚雕飾院宇此乃<lb/>
亡隋弊俗不可復行當識朕心改卿舊態也元楷在隋<lb/>
有邪佞之目太宗故發此言以誡之又喬軌為左驍衛<lb/>
<pb n="KR3k0013_WYG_157-8b"/>
左監門將軍兼左武衛大將軍出為夏州都督軌性踈<lb/>
傲不能以禮自居將發太宗誡之曰恭者禮之本慎者<lb/>
人之行卿在宿衛頗失此道乆留陛階下恐長朕之過<lb/>
夏州重鎮卿其勉之<lb/>
十六年四月帝謂禇遂良曰卿為諫議比來何為不諫<lb/>
遂良曰臣聞木從繩則正后從諫則聖而歴代帝王進<lb/>
納忠讜從善如流者國常獲安化洽聲稱厥后絶忠臣<lb/>
之路惡諫諍之言沉迷嗜欲賊害良善者何嘗不國敗<lb/>
<pb n="KR3k0013_WYG_157-9a"/>
身亡以為後誡陛下功徳之盛古今莫二視朝之餘假<lb/>
以顔色奬誘愚臣使罄矇瞽臣實慙駑下不稱萬一尸<lb/>
祿素飡誠負陛下<lb/>
五月謂侍臣曰自知者明信為難矣至如屬文之士伎<lb/>
巧之人皆自謂己長他人弗及若明公文匠商畧詆訶<lb/>
蕪音拙跡於是乃見况一人聽㫁一日萬㡬雖復憂勞<lb/>
何能盡善嘗念魏徴正諫多中朕失明鏡鑒形無以加<lb/>
也因舉觴屬房𤣥齡等數人以朂之<lb/>
<pb n="KR3k0013_WYG_157-9b"/>
十七年正月謂漢王元昌等曰人有事不可奪汝知之<lb/>
乎咸曰不知帝曰爾等祿位我得奪之行善潤身我不<lb/>
能奪然善事非自爾身亦貽爾子孫矣又謂侍臣曰頃<lb/>
頻有妖言謀反者此皆不識天時自取亡滅運屬太平<lb/>
誰與為亂且帝王必俟符命班叔皮論之詳矣自非上<lb/>
天睠顧何以克當譬之賣笏人皆競選或先署某買衆<lb/>
便絶言朕署天下十有餘載所謂分定可絶覬覦矣朕<lb/>
雖不及堯舜而以公等為稷契共安天下可不勉哉又<lb/>
<pb n="KR3k0013_WYG_157-10a"/>
謂侍臣曰自古開基之主至子孫多亂何也司空房𢎞<lb/>
齡曰此為㓜主不贒所以致亂太宗曰公意推過於主<lb/>
朕意歸罪於臣夫功臣子弟多無才行藉祖考基䕃遂<lb/>
處大官禮徳不修奢淫是好崇小人之附勢蔑君子之<lb/>
鳴謙以無賴之臣事㓜弱之主顛而不扶豈能無亂<lb/>
隋煬帝錄宇文述在藩之功擢化及於髙位不思報効<lb/>
翻行弑逆此豈非臣下之過歟朕發此言欲公等誡朂<lb/>
子弟使無愆犯即國家之慶也<lb/>
<pb n="KR3k0013_WYG_157-10b"/>
是月漢王元昌霍王元軌舒王元名滕王元嬰宻王元<lb/>
曉越王貞紀王慎晉王治皆侍坐帝謂曰我弱冠之年<lb/>
頗愛逰獵蘧伯玉云行年五十知四十九年非昨之是<lb/>
今復非之頃來不好跨鞍不窺苑囿唯披翫書籍中宵<lb/>
乃寢有益於時必為之三復乃知事弗師古無以為政<lb/>
四月立晉王為皇太子己亥帝御兩儀殿皇太子侍側<lb/>
陳孝徳以戒之是月又累歎侯君集大臣懷姦承乾為<lb/>
逆因謂侍臣曰夫不善者善人之資朕嘗語皇太子<lb/>
<pb n="KR3k0013_WYG_157-11a"/>
承乾為元龜公等亦以君集為鑒戒<lb/>
閏六月帝謂侍臣曰朕自皇太子立也遇物必誨見其<lb/>
將飯告曰稼穡艱難不奪農時乃可常有其食見其乘<lb/>
舟謂曰舟况人君水比黎庶水能載舟亦能覆舟爾方<lb/>
為人君可不懼畏見其休於屈木之下謂曰木雖曲從<lb/>
繩則正后雖暗從諫則聖耳<lb/>
七月謂侍臣曰天子有二難追蹤上古事常不稱為一<lb/>
難思安兆庶而或未得所二難也而為臣亦有二難企<lb/>
<pb n="KR3k0013_WYG_157-11b"/>
踵昔賢盡心事上為一難仰止前哲居官必理為二難<lb/>
然天子慕堯則堯之侣慕桀則桀之徒臣慕賢與不肖<lb/>
亦猶是矣<lb/>
十月朔帝召雍州諸縣令誡之曰夫人君為心百姓為<lb/>
體安則心樂苦則心危然手足寒則應心政令急則傷<lb/>
下爾等或飭郵厨要聲譽非朕所尚平法憲安黎元使<lb/>
老弱窮獨皆得其所豪家富室不有侵漁朕所孜孜在<lb/>
此而已<lb/>
<pb n="KR3k0013_WYG_157-12a"/>
十二月帝謂呉王曰父之於子恩愛是常子能仁孝不<lb/>
騫父亦恩情自重若不順其親數有罪惡刑戮將及何<lb/>
愛之有昔漢武立昭帝燕王旦譸張不服霍光遣一折<lb/>
簡至身死國除為人臣不得不慎<lb/>
十八年九月帝謂侍臣曰蜃性含水待月而水生木性<lb/>
懷火因燧而燄發人性含靈待學而成美卿等其勉之<lb/>
十月帝謂侍臣曰皇太子齒學之歲須日聞所不聞乃<lb/>
詔太子就席而謂太子太師司徒長孫無忌等曰太子<lb/>
<pb n="KR3k0013_WYG_157-12b"/>
生於深宫之中未嘗知憂未嘗知懼未嘗知危未嘗知<lb/>
哀未嘗知勞煩公等為陳以啟其意無忌答曰太子外<lb/>
温内敏天授多才但勤於博學事無不曉太宗曰公知<lb/>
其梗槩而未得其理夫人主日出視朝賢人君子頫首<lb/>
在列而已負扆以制御之一物失理亂亡之端以此思<lb/>
憂則憂可知矣行至郊野周覽逺望亡國之墟將有數<lb/>
矣此古昔之國其已尚焉今焉耆王不求賢佐不能盡<lb/>
心事大國吾遣偏師擊之係頸至此流飄萬里自取滅<lb/>
<pb n="KR3k0013_WYG_157-13a"/>
亡以此思懼則懼可知矣夫有天下者以政化為本以<lb/>
人心為固古人有言君者舟也人者水也水所以載舟<lb/>
亦所以覆舟以此思危則危可知矣夫將為人君則躬<lb/>
事宗廟入廟而右登自阼階俯察几筵仰覩榱桷其器<lb/>
皆在其親不見以此思哀則哀可知矣古之太子行則<lb/>
撫軍今六軍行從是所自觀爾則乘堅驅良彼則負重<lb/>
致逺以此思勞則勞可知矣皇太子謝曰臣徳義無聞<lb/>
超居上嗣投足憂懼如臨氷谷䝉陛下誘訓愚闇遂廣<lb/>
<pb n="KR3k0013_WYG_157-13b"/>
條流親承音㫖得此五事皆是發慮安危致言經逺臣<lb/>
謹奉以周旋不敢失墜<lb/>
十九年帝征遼留皇太子在定州將發皇太子對帝悲<lb/>
啼者已數日帝謂曰承乾㓙悖爾非次而得立自為嫡長<lb/>
常在吾膝前與嬰兒孺子奚異哉而官寮皆天下著名<lb/>
之士吾今東征故留爾作鎮亦冀天下之人見汝風彩<lb/>
夫為國施化贒者須進不肖者須黜為善必賞積惡必<lb/>
誅心存於公事不僣濫勉行此而已亦安用悲乎太子<lb/>
<pb n="KR3k0013_WYG_157-14a"/>
曰念臣七歳偏孤蒙陛下手加鞠飬自朝及夕未嘗違<lb/>
離明旦辭違隕心泣血今日頓鍾於臣因悲不自支帝<lb/>
亦為之灑淚又韋挺時為御史大夫封平陽縣男帝從<lb/>
容謂之曰卿之此任獨朕意耳左右大臣無為卿地者<lb/>
卿其勉之<lb/>
二十年十二月謂羣臣曰朕聞以愚事聖為難以明事<lb/>
暗亦難所以自古君臣難以道合諒繇於此朕自方禹<lb/>
湯以上恐有不逮至秦漢以降頗亦可知而宇宙康寧<lb/>
<pb n="KR3k0013_WYG_157-14b"/>
蠻夷懾伏自謂古今未有然自惟暗短事藉明哲卿等<lb/>
竝朕之股肱心腹寄以共政必宜竭心啟沃無所私隱<lb/>
中書門下古稱喉舌出納言語之謂而比拱黙寂寥罕<lb/>
聞陳說將謂朕不能受所以杜口邪偽自不能悉也<lb/>
楊師道尚桂楊公主為太常卿駙馬都尉師道卒子豫<lb/>
之不肖薄行太宗嘗謂羣臣曰夫子有孝與不孝臣有<lb/>
忠與不忠公等見不孝之子不忠之臣豈不同嫉然不<lb/>
孝之子父母亡殁已後肆情為惡虧犯名教良由闕於<lb/>
<pb n="KR3k0013_WYG_157-15a"/>
義方今緣師道兒喪虧禮節誠所難恕若訓導合宜縱<lb/>
其頑鄙猶不狼狽公等各有子弟咸須示語無賴者亦<lb/>
勿存育<lb/>
二十一年正月謂司空房𤣥齡等曰朕撫四海二十餘載<lb/>
年已五十餘歳不我與古人輕尺璧而重寸隂然賢人<lb/>
君子立身成名各欲及時雖自勵不怠但恐歳月如馳<lb/>
徳不周物因勑百官各勤其事<lb/>
二十二年二月朝集使奉辭引五品以上升殿宴謂之<lb/>
<pb n="KR3k0013_WYG_157-15b"/>
曰調風化俗莫尚於文潤徳光身孰先於學是以海蜯<lb/>
不剖明珠不現崑竹不㫁鳯音不彰故髦俊以博識洽<lb/>
聞立名國家以任賢使能致治我每殷勤約束務在勤<lb/>
學其所貢舉既得其人今年貢人不多升第又少豈非<lb/>
公等失於勸導所致又曰育物濟人必資於食家給人<lb/>
足本藉於農縱使瓦礫盡作隋珠沙石皆為和璧珍寳<lb/>
滿目何解饑寒比年以來亦大豐稔纔有一兩州水旱<lb/>
即須開倉賑給良以不勸貯積朕為公等不取又曰我<lb/>
<pb n="KR3k0013_WYG_157-16a"/>
共公等三年一度相見今日所見或非舊人我見公等<lb/>
非常慰意公等見我想亦歡忻宜各為我樂飲㑹訖又<lb/>
曰古人贈遺不貴珍寳其所重者相贈以言公等在州<lb/>
當撫馭百姓若能威惠兼舉信義不虧奉國之情無忘<lb/>
忠節唯以公方為意不以私務為心雖不求安而安自<lb/>
至雖不求名而名自顯若所行反道舉指乖方身名俱<lb/>
喪危亡斯及但正塗難踐斜徑易登各宜勉遵善道勿<lb/>
貽咎累朝集使等承㫖下拜其預聞詔誨者竝皆悦服<lb/>
<pb n="KR3k0013_WYG_157-16b"/>
又皇太子獻玉華宫山銘太宗讀之以示羣公曰朕以<lb/>
暇日常教其文體觀其辭彩差欲相類然詩賦非政道<lb/>
之急必在屈己下人至如漢武窮奢極靡肆情縱欲而<lb/>
得身不顚滅貽厥子孫者正以賢臣輔弼所致卿等束<lb/>
髪逰宦九有俱瞻宜各守其業以相翊贊無忌曰陛下<lb/>
自方漢武臣所未安臣等逺擬前賢誠多慙徳然有角<lb/>
折齒事不兩兼幸蒙庇䕃敢不自勉<lb/>
高宗永徽初蜀王愔為虢州刺史遊獵馳騁典軍楊道<lb/>
<pb n="KR3k0013_WYG_157-17a"/>
整叩馬陳諫愔曳而捶之又嘗毆擊所部縣令帝聞而<lb/>
泣謂荆王元景等曰先朝櫛風沭雨平定四方逺近肅<lb/>
清車書混一朕纂承鴻業懼均御朽與王共慼同憂為<lb/>
家為國蜀王田獵無度侵擾黎甿縣令典軍無辜被罰<lb/>
阿謏卽喜忤意便嗔如此居官何以共理歴觀古來諸<lb/>
王若能動遵禮度慶流子孫違越朝章誅不旋踵愔為<lb/>
法司所劾朕甚恥之<lb/>
隴西郡王博文有妓妾數百人皆曵羅綺餘粱肉與其<lb/>
<pb n="KR3k0013_WYG_157-17b"/>
弟渤海王奉慈俱以貪縱為時所鄙髙宗嘗謂曰我怨<lb/>
讐有善猶擢以不次况於親戚而不委任乎聞叔等唯<lb/>
昵近小人好為不軌先王墳典不聞習學今賜絹二百<lb/>
疋各買經史習讀務為善道也<lb/>
中宗景龍二年七月大理正王志愔奏言法令者人之<lb/>
隄防隄防不立則無所禁竊見大理官寮多不奉法以<lb/>
縱罪爲寛恕以守文為苛刻臣愚少執刑典即為衆所<lb/>
謗帝謂曰法急則傷人寛則漏罪原情寘罰在於中平<lb/>
<pb n="KR3k0013_WYG_157-18a"/>
宜慎之志愔因奏上應正論以見意<lb/>
四年正月丁巳内出欹器以示侍臣曰古有欹器朕今<lb/>
造成置之座右以誡盈滿卿等當思自朂常保榮寵<lb/>
睿宗景雲元年十二月帝以諸王及皇親任刺史别駕<lb/>
多有愆過手勑戒之曰朕聞司牧兆人有國彜訓敦叙<lb/>
九族前王令典念此宗枝乆遭沉翳近從班命庻展才<lb/>
能或授外藩或居内職留念訪察屬想風謡罕立嘉聲<lb/>
或聞蠧政當官不存於職務處事多陷於偏私禽荒酒<lb/>
<pb n="KR3k0013_WYG_157-18b"/>
徳者盖多樂善敬賢者全少將性之昏昧違此義方豈<lb/>
朕之不明成爾薄徳當從戒慎勉遂悛改如迷而不復<lb/>
自速愆尤已實為之悔之無及即宜逓相告示以副朕懐<lb/>
二年三月朝集使辭帝謂之曰頃年以來國家多難朕<lb/>
以薄徳祗膺丕緒哀疾不暇未能逺圖四海凋殘百度<lb/>
隳廢端憂永念氷炭盈懐卿等夙荷朝榮位班列牧正<lb/>
當與朕同此憂心今者考課已終各還所部將何以闡<lb/>
揚朝典慰彼黎甿勉思良圖日新政理年終奏計佇有<lb/>
<pb n="KR3k0013_WYG_157-19a"/>
所聞朕遣人分道亷問<lb/>
十二月制曰設官分職本期致理惟賢是任匪私親昵<lb/>
若使才勝其任望重於時一日累遷固未為速如或化<lb/>
工無取考績非明十年不調豈應論屈頃者官失其序<lb/>
僥倖路開人不務徳惟速是視在職無㡬妄希遷陟又<lb/>
每謁見之時多請仗下奏事不聞公議唯乞榮班王爵<lb/>
與能豈繇干請朕雖逺慙聖哲多媿大明自臨寰宇斯<lb/>
焉兩載卿士人材皆所知悉不被昇擢蓋自取之當務<lb/>
<pb n="KR3k0013_WYG_157-19b"/>
責躬何宜往訴且難進而易退君子格言後己而先人<lb/>
往哲明訓周文多士虞舜舉才克讓滿朝故稱為理今<lb/>
位叅臺省階列通班唯務趨競餘何足紀朕方欲大革<lb/>
澆浮俾歸淳俗自今已後謁見之日若更有干冒祈榮<lb/>
者雖地處親勲才稱俊秀皆當格之清議一從屏黜崇<lb/>
亷耻之節洽昇平之化<lb/>
𤣥宗先天二年九月制曰法之所設本以懲非令之必<lb/>
行期於禁止致理為要何莫繇斯至如官典受贓國有<lb/>
<pb n="KR3k0013_WYG_157-20a"/>
常法承前雖經處分在外多未遵奉且不戒視成為暴<lb/>
不令而罰為虐豈含容之既乆將訓導之未明歟朕情<lb/>
存畫一過不欲貳恐愚人陷罪莫識隄防姦吏徇私自<lb/>
嬰徽纆永言於此明發興懐今日已前既往不咎從今<lb/>
已後有犯必繩朕不食言爾無荒怠所以慇懃懇懇戒<lb/>
爾凡百者蓋以罰止罰可不慎哉告示遐邇令知朕意<lb/>
十月引京畿縣令入見謂之曰間者畿輔之地水旱有<lb/>
愆朕務在恤人将幸于雒㳟承嚴旨遂輟東巡百姓等<lb/>
<pb n="KR3k0013_WYG_157-20b"/>
或有出闗恐至失業朕每自節儉惠養黎元卿等深體<lb/>
朕懐各敬廼事時太上皇有誥不令東幸也<lb/>
開元五年六月突騎施酋長蘇禄潜窺亭障安西東護郭䖍<lb/>
瓘及十姓可汗阿史郍獻皆反側不安各以表聞乃遣使齎<lb/>
璽書慰喻之并降書謂䖍瓘及獻曰朕聞師克在和不<lb/>
在於衆懐逺以徳不獨以兵卿等或宿將重名或賢王<lb/>
貴種咸負才畧受任邉疆當須戮力同心盡誠報國捨<lb/>
嫌窒隙忘軀立事近得表狀更相異同又請益兵乃非<lb/>
<pb n="KR3k0013_WYG_157-21a"/>
長算自從開四鎮列諸軍控扼有常置額乆定即卿等<lb/>
所統蕃漢相兼以之制邉綽有餘裕在乎善用豈藉所<lb/>
加或云突騎施圍逼石城則縁史獻致寇或云葛邏禄<lb/>
徵兵馬則被䖍瓘沮謀進退遂有兩端讒邪必然三至<lb/>
若大將不恊小人間之自保不遑何功可就卿等去日<lb/>
朕已面諭不謂即今尚猶如此且史獻十姓酋長先拜<lb/>
可汗一方黎庶共知所屬突騎施部落雖云稍衆當應<lb/>
履信思順安可恃力爭髙䖍瓘頃將嘉言且以忠道此<lb/>
<pb n="KR3k0013_WYG_157-21b"/>
際尤資史獻未可即來入朝蘇禄先是大將軍未經制<lb/>
命今故遣左武衛翊府中郎將王恵充使宣我朝恩册<lb/>
為國公令職朝序并賜物二千段及器物等務於綏懐<lb/>
得所不欲征討示威史獻前擬發兵葛邏禄其時遣衆<lb/>
慮於勞擾當更審思其中權宜屬在卿等王惠廻日一<lb/>
一奏聞昔相如能屈亷頗竟展功業寇恂不較賈復終<lb/>
承教命率繇公道匪徇私情明鏡靈龜各以為鑒<lb/>
七月諸州朝集使辭詔曰朕聞御寰瀛者不可以乖化<lb/>
<pb n="KR3k0013_WYG_157-22a"/>
養黎獻者必存於從理故專一方親百姓有愁苦之心<lb/>
非牧伯之徳所以精求臺閣歴選縉紳嘗舉百寮之要<lb/>
以光出刺之重虛想佳政用成庶績自冬入計者則循<lb/>
名責實詢事考言雖不無等差終未有殊異得非嵗時<lb/>
或淺風教未洽耶故一切不遷各再臨所典至於敬耆<lb/>
老恤㷀弱止姦盗伏豪强人不忍欺吏不敢犯田疇墾<lb/>
闢獄圄空虗徭賦必平逋逃自復門杜請謁庭無滯留<lb/>
若是者廼聞舉職思可力政至於弭災眚集休祥尚徳<lb/>
<pb n="KR3k0013_WYG_157-22b"/>
義崇禮樂儒風大長道化滂流耕夫克譲織婦知節草<lb/>
木不夭昆蟲咸遂扇彼淳源登兹夀域若是者亦𢎞之<lb/>
在我仁逺乎哉豈惟禄秩就加當以公卿入拜其或靡<lb/>
副朝奬不㳟朕言陟既有之黜故宜及勉旃俞往各勤<lb/>
我之休命<lb/>
八月詔曰分命督將保寕疆塲且變無知之俗長為不<lb/>
叛之臣必也仁明在乎清整若脂膏不潤豪髪無欺開<lb/>
懐納戎張䄂延狄彼當愛官吏猶父母安國家如天地<lb/>
<pb n="KR3k0013_WYG_157-23a"/>
欲其亡散庸可得乎若其心不公所視唯利放縱部曲<lb/>
阿容子弟此乃求鷹鸇以馴乳使豺狼以掌牧欲其輯<lb/>
寧庸可得也徃年趙翽在營府總統乖方近日張知運<lb/>
在單于徴調失所遂令東胡喪亂北騎披猖爰搆征戍<lb/>
之勤頗致瘡痍之酷言念於此可為深戒今諸蕃歸降<lb/>
色類非一在蕃者則漢官押領入附者或邊陲安置風<lb/>
俗未通言語不逹至於畜飬實務綏懷宜令所在軍州<lb/>
牧將等倍加存恤申其寃盡其理問疾苦知饑寒公私<lb/>
<pb n="KR3k0013_WYG_157-23b"/>
不得有侵巨細必令無擾儻處馭多僻威恩不孚龜玊<lb/>
之毁典刑斯及御史出入仍訪察以聞<lb/>
七年正月京畿縣令朝見敕之曰諸縣令等親百姓之<lb/>
官莫先於邑宰成一年之事特要於春時卿等列在三<lb/>
畿各知民務宜用心處置以副朕懷農功不可奪蠶事<lb/>
須勿擾市獄在簡典正宜肅徭賦須平豪强勿恣凡著<lb/>
賢能必無曠職即宜好去<lb/>
三月朝集使還本任敕之曰朕聞天生蒸人薄于四海<lb/>
<pb n="KR3k0013_WYG_157-24a"/>
天有成命孚于萬邦必内立公卿外建侯伯后非賢㒺<lb/>
使賢非后㒺事借耳以廣聽假目以遐覽則諭上㫖通<lb/>
下情庶政諧而羣萌樂矣繇是三考黜陟百官會計若<lb/>
昔之訓兹焉是取朕以薄徳祗膺寳位受乾坤之顧荷<lb/>
宗廟之靈凛乎若渉春氷馭朽索責在司牧所賴分憂<lb/>
曷嘗不想望賢才馨香至化七年于兹矣咨爾羣嶽實<lb/>
邦之良朕每勤政途深佇嘉績豈為吏罕乆與人未信<lb/>
何尤異杜絶寂寥厥聲惟恭永圖當副虗屬孔子曰苟<lb/>
<pb n="KR3k0013_WYG_157-24b"/>
有用我者三年有成漢宣曰庶人安其田里無愁恨之<lb/>
聲政平訟理也以為太守數易則下不安誠哉是言今<lb/>
之牧守古之諸侯寵數攸加情寄尤切故躬饗廷内則<lb/>
飲食宴樂幣帛篚筥入至朕前則敷柱以陳命席而對<lb/>
所冀仁且不逺言之必行以朕憂勞之心託卿勤恤之<lb/>
助卿等各宜慎厥始成厥終徃欽哉祗守爾典操一州<lb/>
之統分六條之察念兹在兹用光我班瑞之命有賞有<lb/>
罰朕無戲言<lb/>
<pb n="KR3k0013_WYG_157-25a"/>
八年二月敕朝集使曰古者覲羣臣后比邦國黜幽陟<lb/>
明循政思理㒺云廢也朕以虗薄屬當期運受命穹昊<lb/>
司牧黎元何曾不中夜求衣晝分忘食欲其日月所燭<lb/>
霜露所墜不獨親其親不獨子其子五榖豐殖萬物阜<lb/>
安為無為事無事與能共化于兹八年矣而淳源未還<lb/>
至道猶鬱豈朕之不徳耶將吏之不賢耶徭賦或繁耶<lb/>
綱維或紊耶故延入軒陛躬問得失如卿所對則朕無<lb/>
憂矣書曰非知之難語曰仁逺乎哉我欲仁斯仁至矣<lb/>
<pb n="KR3k0013_WYG_157-25b"/>
卿等宜祗典厥職先正其身循于國章允兹朝寄因乎<lb/>
風俗示之訓誘必也導徳齊禮以公滅私田里息愁恨<lb/>
之聲邦國聞寛厚之化乃當優賞如或依勢作威倚法<lb/>
以削流亡未至教令不行必加其罰自餘宜依别敕處<lb/>
分勤恤人隱以副朕懷又詔曰朕聞諸禮曰刑禁暴爵<lb/>
舉賢則政均矣好惡著則賢不肖别矣朕之虗薄祗膺<lb/>
景命荷宗廟之靈當億兆之貴曷嘗不早朝晏坐畏天<lb/>
愛人思欲保其和樂躋於仁夀則與我共理者其惟良<lb/>
<pb n="KR3k0013_WYG_157-26a"/>
二千石乎每計吏還州與之陛見示其罰賞錫以篚筥<lb/>
亦云爾而已矣朝集使豫州刺史裴綱乆典荆豫為政<lb/>
煩苛頃年不登合議蠲復部人有訴便致科繩縣長為<lb/>
言仍遭留繫御史推案遽以實聞虐政弊人一至於此<lb/>
朕夙夜兢惕匪遑寧居尋遣使存問諸道有災損處已<lb/>
量加賑恤水旱不時實朕之過惠飬失所分刺之繇是<lb/>
用黜綱於嶺裔誡彼羣嶽朕於蒼生若保赤子為之均<lb/>
井邑制田廬必欲其時和年登逺安邇肅託于牧宰代<lb/>
<pb n="KR3k0013_WYG_157-26b"/>
以躬親故歴世難其官誠經國致理之意也夫徳惟善<lb/>
政政在飬人故土煩則草木不長水煩則魚鼈不大必<lb/>
也寛恕貴乎清淨諸州刺史都督宜問疾苦拯貧窮杜<lb/>
侵漁察寃獄至於賦役尤須减省苛刻為事人何以堪<lb/>
切在求理務從折𠂻用存楷式其有不便穩者隨事條<lb/>
奏朕將親覽欽爾有官勤爾有政如風化允穆課績殊<lb/>
尤當擢之不次旌乃厥美凡百庶邦敬聽朕命<lb/>
　册府元龜卷一百五十七<lb/>
</p>
<p>
</p>
  </div>
</body>
</text>
</TEI>
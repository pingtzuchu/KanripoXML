<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百九十二</head>
    <p>
<pb n="KR3k0013_WYG_992-1a"/>
欽定四庫全書<lb/>
　册府元龜卷九百九十二　宋　王欽若等　撰<lb/>
　　外臣部<lb/>
　　　備禦第五<lb/>
唐中宗神龍元年六月以左驍衛大將軍裴思諒攝右<lb/>
御史臺大夫充靈武軍大總管以備突厥<lb/>
三年正月命内外官各進破突厥之䇿右補闕盧浦上<lb/>
疏曰臣聞有虞咸熈苖人逆命殷宗大化鬼方不賓則<lb/>
<pb n="KR3k0013_WYG_992-1b"/>
戎狄交侵其來逺矣漢髙帝納劉敬之議與匈奴和親<lb/>
妻其宗女賂以鉅萬冐頓益驕邉冦不止則逺荒之地<lb/>
凶悍之俗難以徳綏可以威制而䧏自三代無聞上䇿<lb/>
今匈奴不臣擾我亭障皇赫斯怒將整元戎臣聞方叔<lb/>
帥師功□周雅去病耀武勲列燕山則萬里折衝在於<lb/>
擇將春秋謀元帥取其説禮樂敦詩書晉臣杜預射不<lb/>
穿札而建平吳之勲是知中權制謀不在一夫之勇其<lb/>
蕃將沙吒忠義等身雖驍悍志無逺圖此乃騎將之材<lb/>
<pb n="KR3k0013_WYG_992-2a"/>
本不可當大任且師出以律將軍死綏秦尅長平趙括<lb/>
受戮胡去馬邑王恢坐誅則棄軍有刑古之常典近者<lb/>
鳴沙之役主將先逃輕挫國度湏正邦憲又其中軍既<lb/>
敗陣亂矢窮義勇之士猶能死戰功合紀錄以勸戎行<lb/>
賞罰既明將士盡節此擒敵之術也臣聞以蠻夷攻蠻<lb/>
夷中國之長筭故陳湯統西域而郅支㓕常惠用烏孫<lb/>
而匈奴敗請購辨勇之士班傅之儔旁結諸蕃與圖攻<lb/>
取此犄角之勢也臣聞昔者漢置新秦以實塞下宜因<lb/>
<pb n="KR3k0013_WYG_992-2b"/>
古法募人徙邉選其勝兵免其行役次廬伍明教令則<lb/>
狃習戎事䆒識夷險其所虜獲因而賞之近戰即守家<lb/>
逺戰則利貨趨赴鋒鏑不勞訓誓朝賦楊桞夕歌枤杜<lb/>
十年之後可以乆安臣聞漢用郅都匈奴避境趙命李<lb/>
牧林胡逺竄則朔方之安危邉城之勝負地方千里則<lb/>
在一賢其邉州刺史不可不慎擇於其人而任之蒐乗<lb/>
訓兵屯田積衆謹設烽燧精餙戈矛來則懲而禦之去<lb/>
則備而守之此古之善經也去嵗亢陽天下不稔利在<lb/>
<pb n="KR3k0013_WYG_992-3a"/>
保境不可窮兵使内郡黔黎各安其業釋其芻牧輕其<lb/>
徭賦事無過舉爵不以私愛人之財節其浮侈惜人之<lb/>
力不廣臺榭察地利天時以趨耕穫命秋獮冬狩以教<lb/>
戰陣則數年之後有勇知方帑藏山積金革犀利然後<lb/>
整六軍絶大漠雷擊萬里風掃二庭斬蹛林之酋懸藁<lb/>
街之邸使百蠻震怖五兵載戢則上合天時下順人事<lb/>
理内以及外綏近以來逺以惠中國以静四方臣少慕<lb/>
文儒不習軍旅竒正之術多媿前良獻替是司輕陳瞽<lb/>
<pb n="KR3k0013_WYG_992-3b"/>
議帝覧而善之<lb/>
五月戊戍命右屯衛大將軍張仁亶為朔方道大總管<lb/>
以備突厥<lb/>
景龍元年十月丁丑又命左屯衞將軍張仁亶攝右御<lb/>
史臺大夫充朔方道大總管以備突厥<lb/>
睿宗景雲元年九月以前太子少師唐休璟為特進兼<lb/>
朔方道大總管以備突厥<lb/>
二年十月命太僕卿李回秀持節朔方後軍大總管以<lb/>
<pb n="KR3k0013_WYG_992-4a"/>
備胡冦阿史那獻為持節招慰十姓使<lb/>
延和元年六月吏部尚書郭元振為朔方道行軍大總<lb/>
管節度諸軍以備胡冦<lb/>
𤣥宗先天元年八月乙巳於河北漢州北界置渤海軍<lb/>
常陽軍媯蔚州界置懐柔軍毎軍置兵五萬人<lb/>
開元二年二月以鴻臚少卿王晙為朔方軍副大使總<lb/>
管制曰古者獫狁孔熾匈奴浸驕設以三䇿雖屬備胡<lb/>
之典方於五材未聞去兵之義不有行者誰能扞之王<lb/>
<pb n="KR3k0013_WYG_992-4b"/>
晙倜儻多智堅剛立節毎讀前史思齊古人辭家而志<lb/>
㓕獯戎報國而躬先將校頃虞南牧城彼朔方蕭關洞<lb/>
開沙漠無事既獲全軍之利則惟保塞之勞嘉其善謀<lb/>
必有成績昔北逐虜者任專而决外西䕶羌者功遂而<lb/>
條上用明分閫之重式副齋壇之期朝實僉諧爾其俞<lb/>
徃其豊安定逺三城等軍及側近軍州宜竝受晙節度<lb/>
其安北都䕶府移於中受降城置兵湏足食理籍加屯<lb/>
今正農時足務耕種處置訖奏聞<lb/>
<pb n="KR3k0013_WYG_992-5a"/>
八月庚申制曰朕聞天生五材廢一不可不教人戰是<lb/>
謂棄之我國家光宅天下守在海外後於弔伐之義豈<lb/>
窮兵以黷武先以威徳之懐欲安人而和衆將戒不虞<lb/>
諒不獲已突厥比通和好頗負盟約不有金革孰寧疆<lb/>
塲不有師徒誰扞牧圉昔者命彼南仲城于朔方軍出<lb/>
隴西勞於渭北此其備也今寒露腓草秋風揚塵必順<lb/>
時以致師方休農以簡卒我圖靖國其在綏邉衛尉卿<lb/>
蒹檢校左金吾衛大將軍凉國公李延昌克樹勲庸遍<lb/>
<pb n="KR3k0013_WYG_992-5b"/>
該韜略關張萬人之敵勇不顧身程李二將之名忠於<lb/>
衛主董司戎事行料兵權可充隴右道防禦大使左武<lb/>
衛將軍白道恭等居運六竒行謀百勝早聞營平之議<lb/>
思覩嫖姚之㨗可為之副宜取朔方後軍兵及前年朝<lb/>
堂應募㨗兒等總十萬人群牧馬四萬匹於秦州成蘭<lb/>
渭等州界逐便屯集教練仍書報賛普其為聲援明加<lb/>
偵候勿使失機<lb/>
十月戊辰宰臣盧懐慎姚崇等奏曰頃者吐蕃以河<lb/>
<pb n="KR3k0013_WYG_992-6a"/>
為界神龍年中䧏公主吐蕃遂過河築城置獨山九曲<lb/>
兩軍去積石三百里又於河上造橋吐蕃今既叛我此<lb/>
橋既因毁折橋既見毁城自然㧞臣等望與郭知運蓋<lb/>
㤙貴等計議尅期翦撲從之<lb/>
四年三月闗内節度薛訥請於夏州加三二千兵宰相<lb/>
姚崇盧懐慎議曰兵雖不厭多多則費廣䧏人既納甲<lb/>
仗固亦無虞雖欲縱之其將何徃况夏州素有馬二千<lb/>
匹兵一千三百人茍能用之足堪鎮遏待一二年後更<lb/>
<pb n="KR3k0013_WYG_992-6b"/>
量宜處分許之<lb/>
七月以突厥黙啜背㤙䧏書於䧏附突厥等曰三姓葛<lb/>
邏禄大漢都督特進朱斯隂山都督謀雒匐維𤣥池都<lb/>
督實力胡鼻等卿積伐巳來為國藩捍比縁黙啜侵擾<lb/>
中間屢阻欵誠遂能改圖不逺而復毎思忠節嘉歎實<lb/>
深已頻遣書當達此意然金山安置雖是舊居未知初<lb/>
來竝得好否黙啜兇忍神怒天亡豈唯不識朕恩亦乃<lb/>
負於卿等𣸪讐雪恥今正其時度卿等忠勇之誠挍彼<lb/>
<pb n="KR3k0013_WYG_992-7a"/>
殘遺之孽取之有同拾芥滅之何異摧枯兵威暫臨必<lb/>
自靣縳故命鴻臚卿鄭嘉祚賫告身袍帶等馳徃宣慰<lb/>
便與卿等計㑹乗其衰弱早就翦除如或因循更令聚<lb/>
結非直有妨於此亦是不利於卿進退籌量固在於速<lb/>
其能捉獲黙啜者已立賞格付嘉祚將徃宜各勉思以<lb/>
副朝委今寄卿等錦𫀆鈿帶并刀子礪石至竝領取<lb/>
五年三月庚戍復置營州於桞城詔曰朕聞舞干戚者<lb/>
所以懷荒逺固城池者所以欵戍夷國家徃有營州茲<lb/>
<pb n="KR3k0013_WYG_992-7b"/>
為虜障此北狄不敢窺覘東藩由其輯睦者乆矣自趙<lb/>
翽失於鎮静部落因此攜離頗見負塗之暌旋聞改邑<lb/>
之歎髙墉填塹故里為墟言念於此毎思開𣸪奚饒樂<lb/>
郡王李大酺賜婚來朝已納呼韓之拜契丹松漠郡王<lb/>
李失活遣子入侍彌嘉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>侯之節咸申懇請朕所難違<lb/>
宜恢逺圖用光舊業其營州都督府宜依舊於桞州置<lb/>
管内州縣鎮戍等竝准舊額太子詹事姜師度貝州刺<lb/>
史宋慶禮左驍衞大將軍兼營田都督邵宏鄭州刺史<lb/>
<pb n="KR3k0013_WYG_992-8a"/>
劉嘉言屯田貟外郎游子騫等竝貞以幹事恪勤在公<lb/>
爰精衆官之選任以一方之役師度可充營慶度支及<lb/>
修築使游子騫為之副宏可兼充燕郡經畧鎮副使仍<lb/>
兼知修築使事應湏人夫粮等一物已上依别勅處分<lb/>
有司仍速支配師度等竝馳驛發遣<lb/>
七月郭知運大破吐蕃獻俘闕下初帝欲遣阿史那獻<lb/>
為北蕃主而蘓禄拒而不納乃命王惠宣㤙賜慰喻惠<lb/>
未行㑹安西陽嘉㑹奏至宰相宋璟蘓頲奏曰嘉㑹表<lb/>
<pb n="KR3k0013_WYG_992-8b"/>
稱突騎施車鼻施勾引天食吐蕃擬取四鎮見圍鉢換<lb/>
及大石城嘉㑹已發三姓葛邏祿兵與史獻同掩襲臣<lb/>
等伏以突騎施等跡已叛換葛邏禄等志欲討除自是<lb/>
夷狄相攻元非朝廷所遣若大傷小滅皆利在國家成<lb/>
敗之狀即當聞奏王惠充使本為綏懐事意既殊未可<lb/>
令去望待以西表至續更商量從之<lb/>
是月辛酉并州置天兵軍制曰大原薄伐之地勾注出<lb/>
屯之所兵戈不可以不習亭障不可以不備黙啜鳴鏑<lb/>
<pb n="KR3k0013_WYG_992-9a"/>
之餘自貽泯滅骨咄祿勇殺覆巢之餘仍敢陸梁九姓<lb/>
等雖類頗親而仇讐乆著譬彼西戎已獻郅支之馘同<lb/>
夫東越初雪㑹稽之恥深憂復怨固請防萌况髙秋在<lb/>
律胡風振野正可以揚武功順殺氣振茲地險張我天<lb/>
威宜於并州集兵八萬衆置天兵軍并州長史上柱國<lb/>
張嘉貞有文武之才勵忠公之操較陳利害頻奏封章<lb/>
必能料敵於未形臨宜以決勝可充天兵軍大使并州<lb/>
司馬王喬典禮不易其可用也右監門衞中郎將薛徽<lb/>
<pb n="KR3k0013_WYG_992-9b"/>
軍旅之事則嘗聞焉竝為副左拒遼陽之師右連河上<lb/>
之戍車徒列次鼓角傳聲俾其雷斷一方雲横萬里宏<lb/>
茲廟算稱朕意焉<lb/>
六年二月戊子制曰戢兵始於威武扼險先於要害以<lb/>
制憬俗用綏逺人九姓等頃立勲庸先除桀驁列在蕃<lb/>
服保其疆宇然而獷戎頗近冦盗時侵雖文徳未宏武<lb/>
備素設漢垣通於句注夏屋枕於燕山是稱近胡諒藉<lb/>
遮虜固可節其萬部成犄角之形屯我六師示張皇之<lb/>
<pb n="KR3k0013_WYG_992-10a"/>
勢其蔚州横野軍宜移於山北古代郡大安城南仍置<lb/>
漢兵三萬人以為九姓之援㧞曵固都督頡質略等竝<lb/>
望雄蕃緒聲振朔垂戎畧既昭兵旅惟緝各陳武列分<lb/>
統軍政頡質畧出馬騎三千人充横野軍討擊大使同<lb/>
羅都督比言出馬騎二千人充横野後軍討擊大使廻<lb/>
紇可汗都督移徤頡利發出馬騎一千人充大將軍右<lb/>
軍討擊大使僕固都督曵勒哥出馬騎八百人充大武<lb/>
軍右軍討擊大使左縈右拂先偏後伍作扞雲代指清<lb/>
<pb n="KR3k0013_WYG_992-10b"/>
沙漠宣威料敵度功蕆務咨爾庶士稱朕意焉其五都<lb/>
督討擊大使各量給賜物一百疋領本部落蕃兵取天<lb/>
兵軍節度其兵有事應湏討逐探候量宜追集無事竝<lb/>
放在部落營生竝使本軍存問務使安輯應修築所及<lb/>
支運兵馬粮等所司亦與節度使商量處置<lb/>
六月己丑松漠郡王失活卒䧏書於契丹衙官靜拆軍<lb/>
副大使可突于曰自從松漠郡王殂歿已遣使吊祭卿<lb/>
蕃部大臣衆情所望事生送死惟義與忠竝敦舊好以<lb/>
<pb n="KR3k0013_WYG_992-11a"/>
副深委近淂捍蕃使薛㤗表云突厥殺兒到大雒揚言<lb/>
萬衆欲抄兩蕃左手有急右手不助既在一身得其自<lb/>
勉力捍時須覺察審防姦詐自從黙啜破敗殘賊困窮<lb/>
非時逺來冐死邀利以卿智勇制彼狂愚拉朽摧枯不<lb/>
足為喻深思此便以効忠功動靜與宋慶禮等籌度勿<lb/>
失事理<lb/>
九年四月甲辰詔曰制國立軍以為武備安人和衆諒<lb/>
在師貞必將簡其車徒務其蒐獮不教人戰何以訓兵<lb/>
<pb n="KR3k0013_WYG_992-11b"/>
今寰宇雖寧燧燔時警故設備邉之政更申用武之略<lb/>
其劔南磧西闗内隴右河東北通燕薊既接邉隅是防<lb/>
夷狄㨿山川險要量冦賊多少分置軍旅足成修備有<lb/>
事赴敵可以拉朽摧枯無事飬人可以㧞距投石而將<lb/>
吏非謹甲兵不修加之侵暴仍且役使雖則屢提綱領<lb/>
然猶故忽科條豈法有未明將官無所畏永言此弊增<lb/>
歎于懷又諸道軍城例管夷落舊戸乆應淳熟新降更<lb/>
佇綏懷如聞頗失於宜蕃情不得其所若非共行割剝<lb/>
<pb n="KR3k0013_WYG_992-12a"/>
何乃相繼離散既徃者理宜招討見在者湏加安全熟<lb/>
户既是王人章程湏依國法比來表奏多附漢官或洩<lb/>
其事宜不為聞達或換其文狀乖違本情自今已後蕃<lb/>
臣應有表奏竝令自差蕃使不湏更附漢官雖復化染<lb/>
淳風終是情因本性刑罸不中心固不安其有犯法應<lb/>
科不得便行决罰具狀聞奏然後科繩咨爾軍僚勉我<lb/>
王事兵必湏賈勇奮力馬必湏芻牧秩飬器仗必湏磨<lb/>
礪粮儲必湏贍積馭蕃夷必湏以威以恩誓將士必湏<lb/>
<pb n="KR3k0013_WYG_992-12b"/>
以罰以賞辨於旗物稱爾戈矛使有勇而知方將料敵<lb/>
而常勝所謂文武竝用國之大經團結十萬衆兵别令<lb/>
訓習分割數萬匹馬皆有供湏什物備陳行裝具足候<lb/>
時而動我武惟揚俾夫凉風至白露下將以執有罪覆<lb/>
昏慝宏厥戎略振斯天聲清彼四方期此一舉其諸軍<lb/>
官吏輙更私役兵及侵漁一錢已上兼失偵候仍堕敎<lb/>
習倉儲或乏器械莫修畨部不能安窮冦不能制有一<lb/>
是犯國有嚴誅事或未同仍令所司作條件處分<lb/>
<pb n="KR3k0013_WYG_992-13a"/>
六月己亥胡賊康待賓反北州不安詔曰國家天覆萬<lb/>
方子育庶彚要荒所列竝入提封日月所炤俱為臣妾<lb/>
莫不熈我徳澤納之仁壽神人以和鳥獸咸若河曲之<lb/>
地宻邇京畿諸蕃所居舊在於此自服王化列為編甿<lb/>
安其耕鑿積有年序而飜然造謀搆此紛孽勞我師旅<lb/>
擾其邉隅不思亭育之愛坐取滅亡之道官軍纔及一<lb/>
鼓而潰雖肇其首謀則有元惡然率以從亂咸為匪人<lb/>
朕思宏其有宥之恩振以好生之惠伐彼有罪捨其脅<lb/>
<pb n="KR3k0013_WYG_992-13b"/>
從使反側自安胡耉靡獲則譸張之釁爾實自取生成<lb/>
之徳我則有焉宜令朔方軍大總管兵部尚書王晙宣<lb/>
崇恩命示以柔服諸軍戰士應湏酬録功勲及却投來<lb/>
吐渾党項左右廂䧏戸雜蕃并胡殘部落或善惡未分<lb/>
或乆長取穏若湏釐革一事已上竝委王晙叙録處置<lb/>
訖奏聞<lb/>
十二年七月詔曰懐逺夷納欵附國家常事也邉塞嚴<lb/>
甲兵備軍旅本職也雖萬方和同不可薄其武備百蠻<lb/>
<pb n="KR3k0013_WYG_992-14a"/>
朝貢不可輕其疆塲今年十月東幸雒京西北土邉倍<lb/>
宜嚴警其河西隴右朔方太原幽州平盧諸節度使咸<lb/>
宜裹粮坐甲秣馬利兵明教隊伍逺為偵候使風塵預<lb/>
知邀截有所安我邉鄙威加戎狄賞罰在茲各宜砥礪<lb/>
十三年帝將東廵中書令張説謀欲加兵以備突厥兵<lb/>
部郎中裴光庭曰封禪者告成之事忽此徵發豈非名<lb/>
實相乖説曰突厥比雖請和獸心難測且小殺者仁而<lb/>
愛人衆為之用闕特勒驍武善戰所向無前暾欲谷深<lb/>
<pb n="KR3k0013_WYG_992-14b"/>
沉有謀老而益智李靖徐勣之流也二虜叶心動無遺<lb/>
策知我舉國東廵萬一窺邉何以禦之光庭請遣使徵<lb/>
其大臣扈從則突厥不敢不從又亦難為舉動説然其<lb/>
言乃遣中書直省袁振攝鴻臚卿徃突厥以告其意小<lb/>
殺與其妻及闕特勒暾欲谷等環坐帳中設宴謂振曰<lb/>
吐蕃狗種唐國與之為婚奚及契丹舊是突厥之奴亦<lb/>
尚唐家公主突厥前後請結和親獨不蒙許何也袁振<lb/>
曰可汗既與皇帝為子父子豈合婚姻小殺等曰兩蕃<lb/>
<pb n="KR3k0013_WYG_992-15a"/>
亦蒙賜姓猶得尚主但依此例有何不可且聞入蕃公<lb/>
主皆非天子之女今之所求豈問真假若請不得實亦<lb/>
羞見諸蕃振許為奏請小殺乃遣其大臣阿史徳頡利<lb/>
發入朝貢獻因扈從東廵<lb/>
十四年五月辛丑於定鎮莫勿滄等五州置軍備突厥<lb/>
十五年十二月制曰慎守疆場所以備不虞訓理甲兵<lb/>
所以存禁暴列代通典有國永圖朕以虗薄君臨㝢縣<lb/>
上奉天道務在於生育下順人心無隔於夷夏柔服四<lb/>
<pb n="KR3k0013_WYG_992-15b"/>
裔底綏萬邦慕義向風盡為臣妾納貢述職咸赴闕庭<lb/>
唯吐蕃小醜忘我大徳侵軼封域抄掠邉甿言念於茲<lb/>
無忘鑒寐且本設方鎮以防緣邉至於警急宜相救援<lb/>
今故紏合諸軍團結勁卒務令首尾相衛心力叶同張<lb/>
羅網之刑開犄角之勢俾窮冦進不能犯退無所歸秣<lb/>
馬練兵觀釁而動屯田積榖固敵是求殄戎可期戰勝<lb/>
斯在隴右通共團結馬歩三萬九千人臨洮軍團八千<lb/>
人河原軍團六千人安仁白水軍各團一千五百人積<lb/>
<pb n="KR3k0013_WYG_992-16a"/>
石莫門軍各團二千人河西道蕃漢兵團結二萬六千<lb/>
人赤水軍團一萬人玉門豆盧軍各二千人竝依舊統<lb/>
領以候不虞更於闗内徴驍兵一萬人以六月下旬集<lb/>
臨洮十月無事放散朔方取徤兒弩手一萬人六月下<lb/>
旬集㑹州下十月無事便赴本道候賊所向賊於河西<lb/>
下即令隴右兵取閤川過朔方合兵取新泉過與赤水<lb/>
軍合勢邀襲令河源積石莫門兵取背掩撲賊於河源<lb/>
下朔方兵從乳漫渡河并臨洮軍兵馬河源軍合勢邀<lb/>
<pb n="KR3k0013_WYG_992-16b"/>
襲赤水軍取背掩撲賊於鳳林闗下朔方兵赴臨洮與<lb/>
鄯州兵合勢邀襲河源積石兵取背掩撲所要甲兵遂<lb/>
便支候公私營種且耕且戰各宜訓朂以副朕懐<lb/>
十六年三月丁未制曰隴右河西地接邉冦雖令團練<lb/>
士卒終湏常戒不虞如聞吐蕃尚聚青海宜令蕭嵩張<lb/>
志亮等審察事勢倍加防禦當湏畜鋭以逸待勞其當<lb/>
賊路其要害軍縣處湏量加兵馬任逐便通融處置仍<lb/>
㨂擇有幹略人檢校明為探候動靜湏知主將已下若<lb/>
<pb n="KR3k0013_WYG_992-17a"/>
捉搦用心事無不理者當加重賞如廢官慢盗式遏乖<lb/>
所者必寘嚴憲仍曉示使各勉職以副所委其管城壘<lb/>
應築未了者竝早令畢功無致延緩闕於備守<lb/>
二十七年正月詔曰遏冦防邉在於有備興師訓卒用<lb/>
戒不虞隴右諸軍地當戎虜尤資振耀以壯邉威宜令<lb/>
隴右節度經略度支營田大使開府儀同三司兼京兆<lb/>
牧榮王琬自徃隴右廵按處置庶宏廟略因達朕懐宜<lb/>
於闗内及河東納資飛騎諸色人中揀召取徤兒三五<lb/>
<pb n="KR3k0013_WYG_992-17b"/>
萬人赴隴右防捍至秋末無事放還仍於當道將内詮<lb/>
擇一人與所由相知擇召應給糧賜所司還作條列處<lb/>
分<lb/>
二十八年三月益州司馬章仇兼瓊宻與安戎城中吐<lb/>
蕃翟都局及維州别駕董承晏䓁通謀都局等遂飜成<lb/>
歸欵因引官軍入城盡殺吐蕃將士使監察御史許逺<lb/>
率兵鎮守帝聞之甚悦中書令李林甫上表曰伏以吐<lb/>
蕃此城正當衝要慿險自固每以窺邉積年以來蟻聚<lb/>
<pb n="KR3k0013_WYG_992-18a"/>
為患縱百萬之衆難以施功陛下親紆祕策不興師旅<lb/>
頒令中使李思敬暁喻羌族莫不懐㤙飜然改圖自相<lb/>
謀䧟神筭及於不測睿略通於未然累載逋誅中朝蕩<lb/>
盡又臣等今日奏事陛下從容謂臣等曰卿今但看四<lb/>
夷不乆當漸摧喪徳音纔降遂聞克㨗則知聖與天合<lb/>
應如響至前古已來所未有也請宣示百僚編諸史策<lb/>
手制答曰此城儀鳳年中羗引吐蕃遂被固守歳月既<lb/>
乆攻伐亦多其地嚴險非力所制朝廷群議不勸取之<lb/>
<pb n="KR3k0013_WYG_992-18b"/>
朕以小蕃無知事湏處置授以竒計所以行之獲彼戎<lb/>
心歸我城守有足為慰也<lb/>
十月吐蕃又引衆冦安戎城及雍州章仇兼瓊遣禆將<lb/>
率衆禦之仍發中彍騎以救援焉時屬凝寒賊乆之自<lb/>
引退詔改安戎城為平戎城<lb/>
天寳八年六月隴右哥舒翰率河東河西靈武及突厥<lb/>
阿布思䓁兵士六萬三千攻吐蕃石保城援之更令神<lb/>
武軍分兵鎮守是載又於木刺山置横塞軍城及安北<lb/>
<pb n="KR3k0013_WYG_992-19a"/>
大都䕶府命郭子儀領其役拜武衛大將軍後移横塞<lb/>
軍城及安北府於永清栅北築城改横塞軍為天徳軍<lb/>
子儀仍為之使<lb/>
十三載七月隴右哥舒翰以前年之役收黄河九曲之<lb/>
地請分置郡縣及軍於是新置洮陽郡及神䇿軍於臨<lb/>
洮郡之西二百里洮河郡於磧石軍之西百里及宛秀<lb/>
軍以實河曲之地命臨洮郡太守漢門軍使成如璆兼<lb/>
臨洮郡太守仍充神䇿軍使前磧石軍使臧奉忠為洮<lb/>
<pb n="KR3k0013_WYG_992-19b"/>
河郡太守充本郡鎮守使<lb/>
代宗大厯三年十二月以吐蕃歳犯西疆增修鎮守乃<lb/>
以邠寧節度馬璘為涇原節度使鎮涇州以邠寧慶等<lb/>
州𨽻入朔方時朝議以馬璘孤軍在邠州不足捍蔽遂<lb/>
徙郭子儀軍自河中居邠仍兼邠寧節度令馬璘居涇<lb/>
自是京師寧晏<lb/>
五年徙置嘗悉柘靜恭五州于山險要害之地備吐蕃<lb/>
也<lb/>
<pb n="KR3k0013_WYG_992-20a"/>
八年夏城奉天縣以備蕃冦<lb/>
是年朝議以為近歳蕃戍入邠寧之後三輔已西無襟<lb/>
帶之固而涇州散地不足為守宰臣元載嘗為西州刺<lb/>
史知河西隴右之要害指畫於帝前曰今國家西境極<lb/>
于潘原吐蕃防戍在摧沙堡與原州界其間原州當西<lb/>
塞之口接隴山之固草肥水甘舊壘存焉吐蕃比毁其<lb/>
垣墉棄之不居其西則監牧故地皆有長壕巨塹重複<lb/>
深固原州雖早霜黍稷不藝而有平凉附其東獨耕一<lb/>
<pb n="KR3k0013_WYG_992-20b"/>
縣可以足食請移京西軍戍原州乗間築之貯粟一年<lb/>
戎人夏收多在青海羽書覆至已閲月矣令運築竝作<lb/>
不二旬可畢移子儀大軍居涇以為根本分兵守石門<lb/>
木峽隴山之闗北抵于河皆連山峻嶺冦不可越稍置<lb/>
鳴沙縣豊安軍為之羽翼北帶靈武五城為之形勢然<lb/>
後與隴右之地以至安西是謂斷西戎之脛朝廷可髙<lb/>
枕矣兼圖其地形以獻載宻使人踰隴山入原州量井<lb/>
泉計徒庸車乗畚鍤之器皆具檢校左僕射田神功沮<lb/>
<pb n="KR3k0013_WYG_992-21a"/>
之曰興師料敵老將所難陛下信一書生言舉國從之<lb/>
聽悞矣帝遅疑不決㑹載得罪乃止<lb/>
九年四月甲申闗内河東副元帥中書令郭子儀如行<lb/>
營引辭於延英殿語及邉事涕泗交集由是中書舍人<lb/>
常衮率常侍給舍諫議遺補一十八人詣閣門請論事<lb/>
有詔三人一引各盡已懷帝皆畢詞聽納乙酉勑曰自<lb/>
古聖帝明王之臨御也莫不法乾坤之覆載體山川之<lb/>
受納立徳於太上還淳於至道清净無事保合太和濟<lb/>
<pb n="KR3k0013_WYG_992-21b"/>
于群生洽於四海豈埀意兵革勞心戰争也蓋有徳化<lb/>
之所不綏招懐之所未諭不式王命毒流生人故有除<lb/>
暴禁滛之師安人止戈之武則神農黄帝堯舜禹湯之<lb/>
所不免也朕君臨萬邦十有三載薄徳内愧中夜再興<lb/>
至如易簡寛仁恭黙元淡素懐所慕終食豈忘然自承<lb/>
統已來屬當多難伊川有盗國之孽朔野有叛君之將<lb/>
江湖海島伏戎數軰其在右武妄能觧嚴所以請於宗<lb/>
廟親授經略誅詰姦宄摧殄暴强三年之間方内底定<lb/>
<pb n="KR3k0013_WYG_992-22a"/>
此皆皇天佑我烈祖群后戴予一人是用集大勲于國<lb/>
家保萬姓于區夏豈伊寡薄能及此邪每思偃兵姑務<lb/>
柔逺將息馬以論道期舞干而修徳而西戎負約間歳<lb/>
犯邉朕常棄細過庶𢎞大體疆臣兵吏亟請長驅屢有<lb/>
誡勑不令掩襲兼約㳺騎不許擒生庶或誤之亦使還<lb/>
遣固以亭育之義豈隔柔夷綏撫之㤙寧殊逺邇故布<lb/>
文告以訓之叙舅甥以睦之彼亦甞遣聘臣來修舊好<lb/>
玉帛之禮以至於上國烽燧之候已及於近郊長其無<lb/>
<pb n="KR3k0013_WYG_992-22b"/>
猒昧於事大去冬踰我闗隴入我郇邠驅人之馬牛掠<lb/>
人之士女朕許其通好本在人安乗此不虞飜貽我詐<lb/>
每一興念悼于厥心豈朕不叶於親鄰豈朕有負於㤙<lb/>
信猶期懲艾未忍討除今大閲甲兵以增扞禦且宏不<lb/>
戰之道用舉備邉之常所以然者念其載勤欵疏求繼<lb/>
嘉姻事或由𠂻義從割愛因之寧逺豈復顧私當罷四<lb/>
方之師永全二國之好儻更侵冐必示威刑宜令子儀<lb/>
以上郡北地四塞五原義渠稽胡鮮卑雜種馬歩五萬<lb/>
<pb n="KR3k0013_WYG_992-23a"/>
衆嚴㑹栒邑克壯舊軍抱玉以晉之髙都韓之上黨河<lb/>
湟義從汧隴少年凡三萬衆横絶髙壁斜界連營馬璘<lb/>
以西域前庭車師後部兼廣武之戎下蔡之徭凡三萬<lb/>
衆據于朝那遏當路之塞忠誠以盧龍桞城洎在北平<lb/>
漢東諸鎮江黄申息之師凡三萬衆屯于回中張大軍<lb/>
之援忠誠以武落别挍右地竒鋒凡二萬衆出岐陽而<lb/>
北㑹希譲以三輔大常之徒六郡良家之子自渭上而<lb/>
西合汴東淄青河陽幽前總四萬衆分列前後魏成徳<lb/>
<pb n="KR3k0013_WYG_992-23b"/>
昭義永平總六師衆大舒左右朕内整禁旅親誓諸將<lb/>
資以千金之費錫以六牧之馬戎裝戰器軍用邉儲各<lb/>
有司存素皆精辦咨爾將相文武宣力之臣夫師克在<lb/>
和善戰不陣各宜保據經界屯據要衝斥候惟明首尾<lb/>
相應若能悔過何必勞人如或不然自當伐罪然後眷<lb/>
求統一以制諸部進取之宜俟於後命各敬爾守無黷<lb/>
武經賞罰之科國有明典宣示中外知朕意焉<lb/>
八月甲辰詔諸軍分統防秋將士其淮西鳳翔防秋兵<lb/>
<pb n="KR3k0013_WYG_992-24a"/>
士馬璘統之汴宋淄青成徳軍兵士朱泚統之河陽永<lb/>
平兵士子儀統之揚楚兵士抱玉統之<lb/>
十一年正月辛巳加朔方五城戍兵及增修屯田備囘<lb/>
紇也<lb/>
十二年秋詔幽州盧龍節度使朱泚如奉天行營以備<lb/>
西戎<lb/>
　<lb/>
　<lb/>
<pb n="KR3k0013_WYG_992-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百九十二<lb/>
</p>
<p>
</p>
  </div>
</body>
</text>
</TEI>
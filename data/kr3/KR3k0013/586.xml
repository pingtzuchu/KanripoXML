<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜巻五百八十六</head>
    <p>
<pb n="KR3k0013_WYG_586-1a"/>
欽定四庫全書<lb/>
　冊府元龜巻五百八十六　宋　王欽若等　撰<lb/>
　　掌禮部<lb/>
　　　奏議第十四<lb/>
唐長孫無忌為太尉顯慶元年六月與脩禮官等奏曰<lb/>
伏見祀令以髙祖太武皇帝配五天帝於明堂太宗文<lb/>
皇帝配五人帝亦在明堂之側座臣等謹尋方冊厯考<lb/>
前規宗祀明堂必配天帝而伏羲五代本配五郊預入<lb/>
<pb n="KR3k0013_WYG_586-1b"/>
明堂自緣從祀今以太宗作配理有未安伏見永徽二<lb/>
年七月制建明堂追奉太宗已遵嚴配當時髙祖先在<lb/>
明堂禮司致惑竟未遷祀率意定議遂便著令乃以太<lb/>
宗文皇帝降配五人帝雖復亦在明堂不得對越天帝<lb/>
深乖明詔之意又與先典不同謹按孝經云孝莫大於<lb/>
嚴父嚴父莫大於配天昔者周公宗祀文王於明堂以<lb/>
配上帝伏惟詔意義在於斯今所司殊為失㫖又尋漢<lb/>
魏晉宋厯代禮儀並無父子同配明堂之義祭法云周<lb/>
<pb n="KR3k0013_WYG_586-2a"/>
人禘嚳而郊稷祖文王而宗武王鄭𤣥注曰禘郊祖宗<lb/>
謂祭祀以配食也禘謂祭昊天於圓丘郊謂祭上帝於<lb/>
南郊祖宗謂祭五帝五神於明堂也尋鄭此注乃以祖<lb/>
宗合為一祭又以文武共在明堂連在配祀良為謬矣<lb/>
故王肅駁曰古者祖宗自是不毁之名非配食於明堂<lb/>
者也審如鄭義則孝經當言祖祀文王於明堂不得言<lb/>
宗祀矣凡宗者尊也周人旣祖其廟又尊其祀孰謂祖<lb/>
於明堂者乎鄭引孝經以觧祭法而不曉周公本意殊<lb/>
<pb n="KR3k0013_WYG_586-2b"/>
非仲尼之義㫖也又解宗武王云配勾芒之類是謂五<lb/>
神位在堂下武王降位失君叙矣又按六韜曰武王伐<lb/>
紂雪深丈餘有五車二馬行無轍迹詣營求謁武王怪<lb/>
而問焉太公對曰此必五方之神來受事耳遂以其名<lb/>
召入各以其職命焉亦旣克殷風調雨順豈有生來受<lb/>
職殁則配之降尊敵卑理不然矣故春秋外傳曰禘郊<lb/>
宗祖報五者國之典祀也傳言五者故知各是一事非<lb/>
謂祖宗合祀於明堂也臣謹上考殷周下洎貞觀並無<lb/>
<pb n="KR3k0013_WYG_586-3a"/>
一代兩帝同配於明堂唯南齊蕭氏以武明昆季並於<lb/>
明堂配食事乃不經未足援據又檢武德時令以元皇<lb/>
帝配於明堂兼配感帝至貞觀初緣情革禮奉祀髙祖<lb/>
於明堂奉遷世祖專配感帝此卽聖朝故事已有逓遷<lb/>
之典取法宗廟古之制焉伏惟太祖景皇帝締搆有周<lb/>
建絶代之丕業啓祚汾晉創厯聖之洪基德邁發生道<lb/>
符立極又世祖元皇帝潜鱗韜慶屈道事周導濬發之<lb/>
靈源肇光澤之垂裕稱祖清廟萬代不遷請停配祀以<lb/>
<pb n="KR3k0013_WYG_586-3b"/>
符古義伏惟髙祖太武皇帝躬受天命奄有神州創制<lb/>
改物體元居正為國始祖抑有舊章昔者炎漢髙帝當<lb/>
塗太祖皆以受命例並配天請遵故實奉祀髙祖於圓<lb/>
丘以配昊天上帝伏惟太宗文皇帝道格上𤣥功靖下<lb/>
瀆拯率土之塗炭布大造於生靈請准詔明堂以配上<lb/>
帝又請依武德故事兼配感帝作主斯乃遠協孝經近<lb/>
申詔意從之<lb/>
是年九月又奏曰惟武德初撰衣服今乗輿祀天地服<lb/>
<pb n="KR3k0013_WYG_586-4a"/>
大裘冕九旒臣無忌志寧敬宗等謹按郊特牲云周之<lb/>
始郊日以至被衮以象天戴冕藻十有二旒則天數也<lb/>
而此二禮俱說周郊衮與大裘事乃有異按月令孟冬<lb/>
天子始裘明以御寒理非當暑若啓蟄祈糓冬至報天<lb/>
行事服裘義歸通允至於季夏迎氣龍見而雩炎熾方<lb/>
隆如何可服謹尋厯代唯服衮章與郊特牲義㫖相協<lb/>
按周廷輿服志云漢明永平二年詔採周官禮記始制<lb/>
祀天地服天子備十二章沈約宋書志云魏晉郊天亦<lb/>
<pb n="KR3k0013_WYG_586-4b"/>
皆服衮又王智深宋記曰明帝詔云以大冕純玉藻𤣥<lb/>
衣郊祀天地後魏周齊迄于隋氏勘其禮令祭服悉同<lb/>
斯則百王通典炎凉無妨復焉祀經事無乖舛今請憲<lb/>
章故實郊祀天地皆服衮其大喪請停仍改禮令又改<lb/>
新祀皇帝祭社稷服絺冕四旒三章祭日月服𤣥冕三<lb/>
旒衣無章謹按令文是四品五品之服此卽三公亞獻<lb/>
皆服衮衣孤卿助祭服毳及鷩斯典章數同於大夫君<lb/>
少臣多殊為不可據周禮云祀昊天上帝則服大裘而<lb/>
<pb n="KR3k0013_WYG_586-5a"/>
冕五帝亦如之享先王則衮冕享先公則鷩冕祀四望<lb/>
山川則毳冕祭社稷五祀則絺冕諸小祀則𤣥冕又云<lb/>
公侯伯子男孤卿大夫之服衮冕以下皆如王之服所<lb/>
以三禮義宗遂有三釋一云公卿大夫助祭之日所著<lb/>
之服降王一等又云悉與王同求其折衷俱未通允但<lb/>
名位不同禮亦異數天子以十有二為節義在法天豈<lb/>
有四旒三章翻為御服若諸臣助祭冕與王同便是貴<lb/>
賤無分君臣不别如其降王一等則王著𤣥冕之時臣<lb/>
<pb n="KR3k0013_WYG_586-5b"/>
次服爵弁旣屈天子又貶公卿周禮此文久不施用亦<lb/>
猶祭祀之位立尸侑君親之拜臣子覆巢設硩簇之官<lb/>
去鼃置蟈氏之職唯施周代事不通行是故漢魏以來<lb/>
下迄隋代相承舊事唯用衮冕今新禮親祭日月乃服<lb/>
五品之服臨事施行極不穩便請遵厯代故實諸祭並<lb/>
用衮冕詔可之<lb/>
二年七月又奏曰謹按禮記祭法云聖王之制禮也法<lb/>
施於人則祀之以死勤事則祀之以勞定國則祀之能<lb/>
<pb n="KR3k0013_WYG_586-6a"/>
禦大災則祀之能捍大患則祀之又云堯舜禹湯文武<lb/>
皆有功烈於人及日月星辰人所瞻仰非此族也不在<lb/>
祀典唯此帝王合與日月同例嘗加祭享義在報功爰<lb/>
及隋代並遵斯典漢髙祖祭法無文但以前代迄今多<lb/>
行秦漢故事始皇無道所以棄之漢祖立法垂裕於後<lb/>
自隋以下亦在祀例大唐稽古垂化網羅前烈唯此一<lb/>
祀咸秩未申新禮及令無祭先代帝王之令請聿遵故<lb/>
實三年一祭以仲春之月祭唐堯於平陽以契配祭虞<lb/>
<pb n="KR3k0013_WYG_586-6b"/>
舜於河陽以咎繇配祭夏禹於安邑以伯益配祭殷湯<lb/>
於偃師以伊尹配祭周文王於酆以太公配祭武王於<lb/>
鄗以周公召公配祭漢高祖於長陵以蕭何配又准貞<lb/>
觀二十一年詔以孔子為先聖更以左丘明等二十一<lb/>
人與顔子俱配尼父於太學並為先師今據永徽令文<lb/>
改用周公為先聖遂出孔子降為先師顔回丘明並無<lb/>
從祀謹按禮記云凡學春秋官釋奠於先師鄭𤣥云官<lb/>
謂詩書禮樂之官也先師者若漢禮有高堂生樂有制<lb/>
<pb n="KR3k0013_WYG_586-7a"/>
氏詩有毛公書有伏生可以為之又禮記云始立學釋<lb/>
奠于先聖鄭注曰若周公孔子也據理為定昭然自别<lb/>
聖則因天合德師則偏善一經漢魏以來取舍各異顔<lb/>
回夫子互作先師宣父周公更為先聖求其節文遽有<lb/>
得失所以貞觀末親降綸言依禮記之明文酌成康之<lb/>
典記正夫子為先聖加衆儒為先師永垂制於後昆革<lb/>
徃代之紕繆而今不詳制㫖輒事刋改遂違明詔但成<lb/>
王幼年周公踐極制禮作樂功比帝王所以禹湯文武<lb/>
<pb n="KR3k0013_WYG_586-7b"/>
成王周公為六君子又說明堂孝道乃述周公嚴配此<lb/>
即姬旦鴻業合同王者祀之儒館實貶其功仲尼生衰<lb/>
周之末拯文喪之弊祖述堯舜憲章文武引聖敎於六<lb/>
經闡儒風於前代故孟軻稱生靈以來一人而已自漢<lb/>
以降奕葉封侯崇奉其聖迄於今日胡可降兹上哲俯<lb/>
入先師又且丘明之徒見行其學貶為從祀亦無故事<lb/>
請改令從詔於義為允其周公仍依别禮配享武王詔<lb/>
並可之<lb/>
<pb n="KR3k0013_WYG_586-8a"/>
隴西郡王博文為司禮太常伯龍朔二年八月司文正<lb/>
卿蕭嗣業嫡繼母改嫁而卒請申心制有司奏稱據令<lb/>
繼母改嫁及父為長子並不改官乃下勅曰雖云嫡母<lb/>
終是繼親據禮緣情須有定制付所司議定奏之博文<lb/>
等奏議曰緬尋䘮服母名斯定嫡繼慈養皆在其中惟<lb/>
出母之制時言妻之子明非生已皆則無服是以令著<lb/>
母嫁之夫又云出妻之子出言其子以别所生嫁則言<lb/>
母通苞養嫡俱當觧任並合心䘮其不觧者惟有繼母<lb/>
<pb n="KR3k0013_WYG_586-8b"/>
之嫁繼為名止據前妻之子嫡於諸孽禮無繼母之文<lb/>
申令今旣見行嗣業禮申心制然奉勅議定方垂永則<lb/>
今有不安亦須釐正切以嫡繼慈養皆非所生嫁雖比<lb/>
岀稍輕於父終為義繼繼母之嫁旣殊慈母嫡義同繼<lb/>
豈合心喪望請凡非所生父母卒而嫁為父後者無服<lb/>
非承重者杖朞並不心喪亦同繼母有符情禮無玷舊<lb/>
章又心喪之制唯施厭降杖朞之服悉不觧官而令文<lb/>
三年齊衰亦入心喪例杖朞觧官文有妻喪之舛又依<lb/>
<pb n="KR3k0013_WYG_586-9a"/>
禮庻子為其母緦麻三月旣是所生母服准例亦合觧<lb/>
官令文漏而不言於事終須附入旣與嫡母等嫁同不<lb/>
令條總講議改理之繼其禮及律疏有相關者亦請准<lb/>
此改正嗣業旣嫡母改醮不合觧官從之<lb/>
孫茂道為司禮少常伯龍朔二年九月奏稱准令諸臣<lb/>
九章服君臣冕服章數雖殊飾龍名衮尊卑相亂望請<lb/>
諸臣九章衣以雲及麟代龍升山為上改名為冕又依<lb/>
舊令六品七品著綠八品九品著青青深亂紫非卑品<lb/>
<pb n="KR3k0013_WYG_586-9b"/>
所服望請依舊六品七品著綠八品九品著碧朝叅之<lb/>
處並依此制非常朝叅處聽兼服黄從之<lb/>
劉祥道為司禮太常伯麟德二年上言准禮封壇舊儀<lb/>
當以奉嘗卿為亞獻昔三代六卿位重故得佐祠爰至<lb/>
兩漢尚書秩卑亦以九卿行事自魏晉以降事歸臺省<lb/>
九卿皆為嘗伯屬官今登封大禮不以三公八座行事<lb/>
而用九卿無乃徇虗言而忘故事也帝從其議乃詔封<lb/>
祠日以司徒徐王元禮為亞獻祥道為終獻<lb/>
<pb n="KR3k0013_WYG_586-10a"/>
李敬貞為羅含府果毅麟徳二年將封泰山敬貞上言<lb/>
曰淮南子云方諸隂燧大蛤磨拭令熱以向月則水生<lb/>
以銅盤受之下水數石王充論衡云陽燧取火於日方<lb/>
諸引水於月相去甚遠而火至水來者氣感之騐也漢<lb/>
舊儀云八月飲酧車駕夕牲以鑒方諸取水於月陽燧<lb/>
取火於日周禮考工記云有六齊金錫相半謂之鑒燧<lb/>
之齊鄭𤣥注云方鑒燧取火於日月之器也准鄭此注<lb/>
則水火之器皆以金錫為之今司宰有陽燧形如圓鏡<lb/>
<pb n="KR3k0013_WYG_586-10b"/>
以取明火隂鑒形如方鏡以取明水比年祠祭皆用陽<lb/>
燧取火應時得之以隂鑒取水未有得者常用井水代<lb/>
之請准淮南論衡以方諸取之則禮神之物備矣帝令<lb/>
奉嘗與敬貞考騐其事敬貞又言周禮金錫相半自是<lb/>
造鏡之法鄭𤣥錯解以為隂鑒之制又先嘗以八九月<lb/>
望夜取蛤一尺二寸者依法試之自人定至夜半得水<lb/>
數斗卽與淮南論衡所說符同奉嘗奏曰封禪祭祀卽<lb/>
須明水實樽敬貞所陳檢較有故實又稱先經試騐請<lb/>
<pb n="KR3k0013_WYG_586-11a"/>
令敬貞取巨蛤便付泰山與所司考騐從之詔曰古今<lb/>
典制文質不同至於制度皆隨代革唯祭祀天地獨不<lb/>
改章斯乃自處於厚奉天以薄又今封禪卽用玉牒金<lb/>
繩器物之間復有瓦樽越席一時行禮文質頓乖駁而<lb/>
不備深為未當其封祀降壇所設上帝后土位先設藁<lb/>
秸瓦瓶瓢杯等並宜改用茵褥罍爵每事從文其諸郊<lb/>
祀亦宜准此<lb/>
程𤣥素為殿中侍御史總章元年高麗平將有事於南<lb/>
<pb n="KR3k0013_WYG_586-11b"/>
郊前一夕帝備法駕舉於太壇東北隅之壝外奉嘗旣<lb/>
頒儀注時𤣥素監察事謂奉嘗卿裴明禮博士陸遵楷<lb/>
曰准儀注祭之日皇帝就次未升壇先引太尉奠玉升<lb/>
自午階禮以别同異辯嫌疑為太尉人臣之責皇帝在<lb/>
次而先升午階可改也乃詣齋宫上奏曰臣伏見儀注<lb/>
皇帝升壇及䧏並繇午階初引太尉奠玉亦從南陛臣<lb/>
不敢廣陳典故以煩聖覽必謂君王不可與臣下同階<lb/>
太尉奠玉請從卯階依西獻禮則登降有數君臣道存<lb/>
<pb n="KR3k0013_WYG_586-12a"/>
從之夜漏五刻下奉嘗明禮又報奏帝不許曰我不讀<lb/>
書此誰之過也<lb/>
史璨為太常博士上元三年十月有司祫享于太廟璨<lb/>
奏議曰按禮緯三年一祫五年一禘公羊傳云五年而<lb/>
再殷祭兩文雖互其義畧同禮記正義引鄭𤣥祫禘志<lb/>
云春秋僖公三十三年十二月薨文公二年八月丁卯<lb/>
大享於太廟公羊傳云大享者何祫也是三年喪畢新<lb/>
君二年當祫明年春禘於羣廟僖公宣公八年皆有禘<lb/>
<pb n="KR3k0013_WYG_586-12b"/>
則後禘去前禘五年以此定之則新君二年祫三年禘<lb/>
又昭公十一年齊歸薨至十三年喪畢當祫為平丘之<lb/>
㑹冬公如晉至十四年祫十五年禘傳云有事于武官<lb/>
是也至十八年祫二十年禘二十三年祫二十五年禘<lb/>
昭公二十五年有事于襄公是也如上所云則禘後隔<lb/>
三年而祫已後隔二年而禘此則雅合禮經不違傳義<lb/>
自禘祫之祭依璨議定<lb/>
賈大隱為太常博士儀鳳二年太嘗以仲春告祥瑞於<lb/>
<pb n="KR3k0013_WYG_586-13a"/>
太廟高宗令禮官徵求故實大隱對曰古者祭以首時<lb/>
薦用仲月近代相承元日奏祥瑞二月告于廟蓋緣告<lb/>
必有薦便於禮也又簡貞觀以來勅令無文禮司因循<lb/>
不知所起高宗令依舊行焉<lb/>
蘇知機為太常博士是年上言曰去龍朔二年司禮少<lb/>
嘗伯孫茂道奏請諸臣九章服與乗輿冕服章數雖殊<lb/>
飾龍名衮尊卑相亂望請諸臣九章衣以雲及麟代龍<lb/>
升山為上仍正冕名當時竟未施行今請制大明十二<lb/>
<pb n="KR3k0013_WYG_586-13b"/>
章乗輿服之如日月星辰龍或山火麟鳳𤣥龜雲水等<lb/>
象鸞冕八章三公服之毳冕六章三品服之黼冕四章<lb/>
五品服之詔下有司詳議崇文舘學士校書郎楊烱奏<lb/>
議曰古者太昊庖犧氏仰以觀象俯以察法造書契而<lb/>
文籍生焉次有黄帝軒轅氏長而敦敏成而聰明垂衣<lb/>
裳而天下理其後數遷五德君非一姓體國經野建邦<lb/>
設都文質所以再而復正朔所以三而改夫改正朔者<lb/>
謂夏后氏建寅殷人建丑周人建子至於以日繫月以<lb/>
<pb n="KR3k0013_WYG_586-14a"/>
時繫年此則三王相襲之道也夫易服色者謂夏后氏<lb/>
尚黑殷人尚白周人尚赤至於山龍華蟲宗彛藻火粉<lb/>
米黼黻此又百代可知之道也謹按虞書曰予欲觀古<lb/>
人之象日月星辰山龍華蟲作㑹宗彛藻火粉米黼黻<lb/>
絺繡繇此言之則其所從來者尚矣夫日月星辰者光<lb/>
明炤下土也山者布散雲雨象聖王澤霑下人也龍者<lb/>
變化無方象聖王應機布敎也華蟲者雉也身被五采<lb/>
象聖王體兼文明也宗彛者虎蜼也以剛猛制物象聖<lb/>
<pb n="KR3k0013_WYG_586-14b"/>
王神武定亂也藻者逐水上下象聖王隨世代之應也<lb/>
火者陶冶烹飪象聖王至德日新也粉米者人恃以生<lb/>
象聖王物之所頼也黼者能斷割象聖王臨事能决也<lb/>
黻者兩已相背象君臣可否相濟也及有周氏乃以日<lb/>
月星辰為旌旗之飾又登龍於山登火於宗彛於是乎<lb/>
製衮冕以祀先王九章者法陽數也以龍為首章衮者<lb/>
卷也龍德神異應變潛見表聖王深沈逺制卷舒神化<lb/>
也又制鷩冕以祭先公鷩者雉也有耿介之志表公賢<lb/>
<pb n="KR3k0013_WYG_586-15a"/>
才能守耿介之節也又制毳冕以祭四望四望者岳瀆<lb/>
之神也虎蜼山林所生明其象也制絺冕以祭社稷社<lb/>
稷者土榖之神也粉米繇是而成象其功也又制𤣥冕<lb/>
以祭羣小祀也百神異形難可遍擬但取黻之相背異<lb/>
名也夫以周公之才美也故化定制禮功成作樂夫以<lb/>
孔宣之將聖也故行夏之時服周之冕先王之法服乃<lb/>
此之自出矣天下之能事又於是乎異矣今表狀請奏<lb/>
大明冕十二章乗輿服之者謹按日月星辰者已施於<lb/>
<pb n="KR3k0013_WYG_586-15b"/>
旌旗矣龍山火米者又不喻於古矣而云麟鳳有四靈<lb/>
之名𤣥龜有負圖之應雲有紀官之號水有盛德之祥<lb/>
此盖别表休徵終是無踰比象然則皇王受命天地興<lb/>
符仰觀則璧合珠連俯察則銀黄玉紫曁南宫之粉壁<lb/>
不足寫其形狀罄東觀之鉛黄無以紀其名實固不可<lb/>
畢陳於法服也雲也者龍從之氣也水也者藻之自生<lb/>
也又不假别為章目也此蓋不經之甚也又鸞冕八章<lb/>
三公服之鸞者天子之瑞也非三公之德也鷹鸇鷙鳥<lb/>
<pb n="KR3k0013_WYG_586-16a"/>
也適可以辯祥刑之職也熊羆猛獸也適可以旌武臣<lb/>
之力也又稱藻為水草無所法象引張衡賦云蔕倒茄<lb/>
於藻井披紅葩之狎獵謂為蓮花取其文彩者夫茄者<lb/>
蓮莖若以蓮代藻變古從今旣不知草木之名亦未達<lb/>
文章之制此又不經之甚也又毳冕六章三品服之者<lb/>
按此王者祀四望之服名也今三品乃得同王之毳冕<lb/>
而三公不得同王之衮名豈惟顛倒衣裳抑亦自相矛<lb/>
楯此又不經之甚也又黼冕四章五品服之考之於古<lb/>
<pb n="KR3k0013_WYG_586-16b"/>
則無其名騐之於今則無章首此又不經之甚也若夫<lb/>
禮惟從俗則命為制令為詔秦皇之故事猶可以適於<lb/>
今也夫義取隨時則出稱警入稱蹕乃漢國舊儀猶可<lb/>
以行於代矣亦何取於變周公之軌物改宣尼之法度<lb/>
者哉繇是竟寢知機所請<lb/>
韋萬石為太常少卿儀鳳三年奏曰明堂大享帝准古<lb/>
禮鄭𤣥義祀五天帝王肅義祀五行帝貞觀禮依鄭𤣥<lb/>
義祀五帝顯慶以來新脩禮昊天上帝奉乾封二年勅<lb/>
<pb n="KR3k0013_WYG_586-17a"/>
祀五天帝又奉制并祀昊天上帝者伏奉上元三年三<lb/>
月勅五禮行用已久並依貞觀年禮定又奉去年勅顯<lb/>
慶已來新脩禮多有事不師古其禮並依周禮行事者<lb/>
今用樂須定所祀之神未審定依何禮臣以去年十二<lb/>
月錄奏至今未奉進止所以樂章不足上令廣召學者<lb/>
更參議<lb/>
元萬頃為鳳閣舍人則天垂拱元年七月有司議圓丘<lb/>
方丘及南郊明堂嚴配之禮成均助敎孔𤣥義奏議曰<lb/>
<pb n="KR3k0013_WYG_586-17b"/>
謹按孝經云孝莫大於嚴父嚴父莫大於配天旣言莫<lb/>
大於配天明祀尊大之天昊天是也物之大者莫大於<lb/>
天推父比天與之相配行孝之大莫過於此以明尊嚴<lb/>
之極也又易云先王以作樂崇德殷薦之上帝以配祖<lb/>
考鄭注上帝天帝也故知昊天之祭合祖考並配請奉<lb/>
太宗文武聖皇帝高宗天皇大帝配昊天上帝於圓丘<lb/>
義符孝經周易之文也神堯皇帝肇基王業應天順人<lb/>
請配感帝於南郊義符大傳之文也又按祭法云祖文<lb/>
<pb n="KR3k0013_WYG_586-18a"/>
王而宗武王祖始也宗尊也所以名祭為尊始者明一<lb/>
祭之中有此二義又孝經云宗祀文王於明堂文王言<lb/>
祖而云宗也亦是通武王之義故知明堂之祭配以祖<lb/>
考請奉文武聖皇帝高宗天皇大帝配祭於明堂義符<lb/>
周易及祭法之文也太子右諭德沈伯儀議曰謹按禮<lb/>
有虞氏禘黄帝而郊嚳祖顓頊而宗堯夏后氏禘黄帝<lb/>
而郊鯀祖顓頊而宗禹殷人禘嚳而郊冥祖契而宗湯<lb/>
周人禘嚳而郊稷祖文王而宗武王鄭𤣥注云祖宗謂<lb/>
<pb n="KR3k0013_WYG_586-18b"/>
祭祀以配食也禘謂祭昊天於圓丘祭上帝於南郊曰<lb/>
郊祭五帝五神於明堂曰祖宗伏尋嚴配之人於此最<lb/>
為詳備虞夏則郊嚳殷人則捨契郊冥去取旣差前後<lb/>
乖次得禮之序莫尚於周禘嚳郊稷不聞於二王明堂<lb/>
宗祀始兼於兩配咸以文王武王父子殊别文王為父<lb/>
上主五帝武王對父下配五神孝經云嚴父莫大於配<lb/>
天則周公其人也若周公宗祀文王於明堂以配上帝<lb/>
不言嚴武王以配天則武王雖在明堂理未齊於昭配<lb/>
<pb n="KR3k0013_WYG_586-19a"/>
稱天宗祀義獨主於尊嚴雖同兩祭終為一主故孝經<lb/>
緯曰后稷為天地主文王為五帝宗也必若一神兩祭<lb/>
千祠萬獻蘋蘩禮虧於數此則神無二主之道禮崇一<lb/>
配之義切尋貞觀永徽共遵專配顯慶之後始創兼尊<lb/>
必順古而行實謂從周為美髙祖神堯皇帝請配圓丘<lb/>
方丘太宗文武聖皇帝請配南郊北郊高宗天皇大帝<lb/>
德邁九皇功開萬㝢制禮作樂告禪昇中率土共休普<lb/>
天同頼雖莫大之孝理當總配五天萬頃與鳳閣舍人<lb/>
<pb n="KR3k0013_WYG_586-19b"/>
范履氷等議曰伏惟高祖神堯皇帝鑿乾構象闢土開<lb/>
基太宗文武聖皇帝紹統披元脩機闡極高宗天皇大<lb/>
帝𢎞祖宗之大業廓文武之宏規三聖重光千年接旦<lb/>
神功叡德罄南面而難稱盛烈鴻猷超古今而莫擬豈<lb/>
徒錙銖堯舜糠粃殷周而已哉謹按見行禮昊天上帝<lb/>
等五祠所咸奉高祖神堯皇帝太宗文武聖皇帝兼配<lb/>
今議者引祭法周易孝經之文雖近稽古之詞殊失因<lb/>
心之㫖但子之事父臣之事君孝以承志忠而順美竊<lb/>
<pb n="KR3k0013_WYG_586-20a"/>
惟兼配之禮待禀先聖之懐爰取訓於通規遂申情於<lb/>
大孝詩云昊天有成命二后受之易曰殷薦之上帝以<lb/>
配祖考敬尋厥㫖本合斯義今若遠摭遺文近乖成典<lb/>
拘常不變守滯莫通便是臣黜於君遽易郊丘之位下<lb/>
非於上靡遵弓劒之心豈所以申太后哀感之誠循皇<lb/>
帝孝思之德慎終追遠良謂非宜嚴父配天寧當若是<lb/>
伏據見禮高祖神堯太宗文武聖皇帝今旣先配五祀<lb/>
理當依舊先改高宗天皇大帝齊尊耀魄等䆳含樞潤<lb/>
<pb n="KR3k0013_WYG_586-20b"/>
三葉之宏規開萬代之鴻業重規疊矩在功烈而無差<lb/>
享地郊天豈祠祝之有别請奉高宗天皇大帝歴配五<lb/>
祠制從萬頃議<lb/>
韋叔夏為春官郎中天授二年十月奏言謹按禮明堂<lb/>
大享唯禮五方五帝故月令季秋令云是月也大享帝<lb/>
則曲禮所云大享不問卜鄭𤣥注云謂徧祭五帝於明<lb/>
堂莫適卜是也又按祭法云祖文王而宗武王鄭𤣥注<lb/>
云祭五帝五神於明堂曰祖宗故孝經云宗祀文王於<lb/>
<pb n="KR3k0013_WYG_586-21a"/>
明堂以配上帝據此文明堂正禮唯五帝配以宗祖及<lb/>
五帝五官神等自外餘神並不合預伏唯陛下追遠情<lb/>
深崇禮志切故於明堂享祀加昊天上帝皇地祇重之<lb/>
以先后配享此乃補前王之闕典𢎞嚴配之䖍誠徃以<lb/>
神都郊壇未建乃於明堂之下廣祭衆神蓋議出權時<lb/>
非不刋之典也謹按禮經其内官中官等五岳四瀆諸<lb/>
神並合從祀於二至明堂總奠事乃不經然則宗祀配<lb/>
天雜與小神同薦於尊嚴之道理有不安望請每歲元<lb/>
<pb n="KR3k0013_WYG_586-21b"/>
日唯祀天地大神配以帝后其五岳以下請依禮於冬<lb/>
夏二至從方丘圓丘庶不煩黷從之<lb/>
王方慶為鸞臺侍郎萬歲通天二年七月清邊道大總<lb/>
管建安王攸宜平契丹凱旋詣闕獻俘内史王其善以<lb/>
為軍将入城例有軍樂今旣屬孝明皇帝忌月請備而<lb/>
不奏方慶奏曰臣謹按經但有忌日而無忌月晉穆帝<lb/>
納后用九月九月是康帝忌月于時疑下太常禮官荀<lb/>
納議稱禮只有忌日無忌月語若有忌月合有忌歲益<lb/>
<pb n="KR3k0013_WYG_586-22a"/>
無理據當時從納所議軍樂是軍容與常樂不等臣謂<lb/>
振作於事無嫌從之聖歴元年方慶又奏議曰唯今朞<lb/>
喪大功未塟並不得預朝賀仍終喪不預宴㑹比來朝<lb/>
官不遵禮法身有哀慘陪預朝㑹手舞足蹈公違憲章<lb/>
名敎旣虧實㸃皇化伏望申明令式更令禁斷從之<lb/>
　<lb/>
　<lb/>
　<lb/>
<pb n="KR3k0013_WYG_586-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五百八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百七十四</head>
    <p>
<pb n="KR3k0013_WYG_674-1a"/>
欽定四庫全書<lb/>
　册府元龜卷六百七十四　宋　王欽若等　撰<lb/>
　　牧守部<lb/>
　　　公正<lb/>
夫子曰茍正其身矣於從政乎何有又曰子帥以正孰<lb/>
敢不正晁錯有言曰方直之士奉法令不容私若夫執<lb/>
德不囘謹身率下無黨於物直道而行故政平而訟理<lb/>
令行而禁止也漢制郡守課最者或入為公卿宣帝曰<lb/>
<pb n="KR3k0013_WYG_674-1b"/>
使百姓無歎息愁恨之聲者其唯良二千石乎故有奉<lb/>
公不阿守法見憚抑强扶弱而志在無私以一警百而<lb/>
威克厥愛是以賞罰信而權寵莫能干政令行而豪右<lb/>
不能犯所以人從其化而吏不敢欺也詩曰剛亦不吐<lb/>
又曰好是正直其斯之謂歟<lb/>
漢董仲舒為江都相後為膠西王相凡相兩國輙事驕<lb/>
王正身以率下數上疏諫争教令國中所居而治<lb/>
尹翁歸拜東海太守過辭廷尉于定國定國家在東海<lb/>
<pb n="KR3k0013_WYG_674-2a"/>
欲屬託邑子兩人<hi>邑子同邑人之子也屬之欲㘦</hi>令坐後堂待見定國<lb/>
與翁歸語終日不敢見其邑子既去定國乃謂邑子曰<lb/>
此賢將汝不任事也又不可干以私<lb/>
張敞宣帝時為京兆尹朝廷每有大議引古今處便宜<lb/>
公卿皆服天子數從之<lb/>
何武為揚州刺史時九江太守戴聖禮經號小戴者也<lb/>
行治多不法前刺史以其大儒優容之及武為刺史行<lb/>
部錄囚徒有所舉以屬郡<hi>屬委也</hi>聖曰後進生何知乃欲<lb/>
<pb n="KR3k0013_WYG_674-2b"/>
亂人治<hi>言武仕學未久故謂之後進生也</hi>皆無所決武使從事廉得其<lb/>
罪<hi>廉案也</hi>聖懼自免後為博士毁武於朝廷武聞之終不<lb/>
揚其惡而聖子賔客為羣盗得<hi>聚為羣盗而吏為部得也</hi>繫廬江聖<lb/>
自以子必死武平心决之卒得不死自是後聖慙服武<lb/>
每奏事至京師<hi>刺史毎嵗盡則入奏事於京師也</hi>聖未嘗不造門謝初<lb/>
武為郡吏時事太守何夀夀厚之後夀為大司農其兄<lb/>
子為廬江長史時武奏事在邸夀兄子適在長安夀為<lb/>
具召武弟顯及故人楊覆衆等<hi>具謂酒食之具也</hi>酒酣見其兄<lb/>
<pb n="KR3k0013_WYG_674-3a"/>
子<hi>令出見顯等</hi>曰此子揚州長史<hi>言揚州部内長史也</hi>材能駑下未嘗<lb/>
省見<hi>省視也言不為武所識狀也</hi>顯等甚慙退以謂武武曰刺史古<lb/>
之方伯上所委任一州表率也職在進善退惡吏治行<lb/>
有茂異民有隐逸乃當召見不可有所私問顯覆衆强<lb/>
之不得已召見賜巵酒<hi>對賜一巵之酒也</hi>嵗中廬江太守舉之<lb/>
<hi>終得武之力助也</hi>其守法見憚如此<lb/>
後漢張酺為魏郡太守郡人鄭據時為司𨽻校尉奏免<lb/>
執金吾竇景景後復位遣掾夏猛私謝酺曰鄭據小人<lb/>
<pb n="KR3k0013_WYG_674-3b"/>
為所侵寃聞其兒為吏放縱狼藉取是曹子一人足以<lb/>
警百酺大怒即收猛繫獄檄言執金吾府疑猛與據子<lb/>
不平矯稱卿意以報私讐㑹有贖罪令猛乃得出<hi>據字平卿</hi>
<hi>黎陽人也為侍御史轉司隸校尉</hi>
韓演為河内太守志在無私舉吏當行一辭而已因亦<lb/>
不及其家曰我舉若可矣豈可令偏積一門<lb/>
應順遷冀州刺史廉直無私遷東平相賞罰必信吏不<lb/>
敢犯時竇憲出屯河西刺史二千石皆遣子弟奉賂遺<lb/>
<pb n="KR3k0013_WYG_674-4a"/>
憲敗後咸被繩黜順獨不在其中繇是顯名<lb/>
陳寵為廣漢太守時竇憲為大將軍征匈奴公卿以下<lb/>
及郡國無不遣吏子弟獻遺者而寵與中山相汝南張<lb/>
郴東平相應順守正不阿後和帝聞之擢寵為大司農<lb/>
郴太僕順左馮翊<lb/>
李恂為張掖太守有威重名時大將軍竇憲將兵屯武<lb/>
威天下州郡逺近莫不脩禮遺恂奉公不阿為憲所奏<lb/>
免<lb/>
<pb n="KR3k0013_WYG_674-4b"/>
王堂為右扶風安帝西廵阿母王聖中常侍江京等並<lb/>
請屬於堂堂不為用掾吏固諫之堂曰吾蒙國恩豈可<lb/>
為權寵阿意以死守之即日遣家屬歸閉閤上病果有<lb/>
誣奏堂者㑹京等誅堂以守正見稱<lb/>
左雄順帝時為冀州刺史部多豪族好請託雄嘗閉門<lb/>
不與交通奏案貪猾二千石無所囘忌<lb/>
延篤為京兆尹時皇太子有疾下郡縣出珍藥而大將<lb/>
軍梁冀遣客齎書詣京兆并貨牛黄篤發書收客曰大<lb/>
<pb n="KR3k0013_WYG_674-5a"/>
將軍椒房外家而皇子有疾必應陳進醫方豈當使客<lb/>
千里求利乎遂殺之冀慙而不得言有司承旨欲求其<lb/>
事篤以疾免歸教授家巷<lb/>
楊秉桓帝延熹中為河南尹先是中常侍單超弟匡為<lb/>
濟隂太守以贓罪為刺史第五種所劾窘急乃賂客任<lb/>
方刺兖州從事衛羽及捕得方囚繫雒陽匡慮秉當窮<lb/>
竟其事密令方等得突獄亡走尚書召秉詰責秉對曰<lb/>
春秋不誅黎比而魯多盗方等無狀釁繇單匡刺執法<lb/>
<pb n="KR3k0013_WYG_674-5b"/>
之吏害奉公之臣復令得逃竄寛縱罪身元惡大憝<lb/>
終為國害乞檻車徵匡考覈其事則姦慝蹤緒必可立<lb/>
得而秉竟坐輸作左校<lb/>
馮緄為河南尹上言舊典中官子弟不得為牧人職桓<lb/>
帝不納<lb/>
蓋<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>為京兆尹時長安令楊黨父為中常侍恃勢貪放<lb/>
<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>案得其贓千餘萬貴戚咸為之請<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>不聽具以事聞<lb/>
并連黨父有詔窮案威震京師時小黄門京兆高望為<lb/>
<pb n="KR3k0013_WYG_674-6a"/>
尚藥監倖於皇太子太子因蹇碩屬望子進為孝廉<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>
不肯用或曰皇太子副主望其所愛碩帝之寵臣而子<lb/>
違之所謂三怨成府者也<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>曰選賢所以報國也非賢<lb/>
不舉死亦何悔及董卓廢少帝殺何太后<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>與書曰昔<lb/>
伊尹霍光權以立功猶可寒心足下小醜何以終此賀<lb/>
者在門弔者在廬可不慎哉卓得書意甚憚之<lb/>
史弼為河東太守被一切詔書當舉孝廉弼知多權貴<lb/>
請託乃豫勑斷絶書屬中常侍候覽果遣諸生齎書請<lb/>
<pb n="KR3k0013_WYG_674-6b"/>
之并求假鹽税積日不得通生乃説以它事謁弼而因<lb/>
達覽書弼大怒曰太守忝荷重任當選士報國爾何人<lb/>
而偽詐無狀命左右引出楚捶數百府丞掾吏千餘人<lb/>
皆諫於廷弼不對遂付安邑獄即日考殺<lb/>
楊彪為京兆尹時黄門令王甫使門生王翹於郡界辜<lb/>
㩁官財物七十餘萬彪發其姦言之司隸校尉陽球因<lb/>
此奏誅甫天下莫不愜心<lb/>
李爕為河南尹時既以貨賂為官詔書復横發錢三億<lb/>
<pb n="KR3k0013_WYG_674-7a"/>
以實西園爕上書陳諫辭義深切靈帝乃止<lb/>
劉陶為京兆尹到職當出修宫錢直千萬陶既清貧而恥<lb/>
以錢買職稱疾不聽政靈帝宿重陶才原其罪徵拜諫<lb/>
議大夫<lb/>
陳蕃為樂安太守大將軍梁冀威震天下時遣書詣蕃<lb/>
有所請託不得通使者詐求謁蕃怒笞殺之坐左轉脩<lb/>
武令<lb/>
趙謙為司隸校尉車師王侍子為董卓所愛數犯法謙<lb/>
<pb n="KR3k0013_WYG_674-7b"/>
收殺之卓大怒殺都官從事而素敬謙故不加罪<lb/>
魏楊阜為武都太守㑹劉備遣張飛馬超等從沮道趨<lb/>
下辯而氐雷定等七部萬餘落反應之太祖遣都䕶曹<lb/>
洪禦超等超等退還洪置酒大㑹令女倡著羅縠之衣<lb/>
蹋鼓一坐皆笑阜厲聲責洪曰男女之别國之大節何<lb/>
有於廣坐之中裸女人形體雖桀紂之亂不甚於此遂<lb/>
奮衣辭出洪立罷女樂請阜還坐肅然憚焉<lb/>
崔林為幽州刺史時北中郎將呉質統河北軍事涿郡<lb/>
<pb n="KR3k0013_WYG_674-8a"/>
太守王雄謂林别駕曰吳中郎將上所親重國之貴臣<lb/>
也杖節統事州郡莫不奉牋致敬而崔使君初不與相<lb/>
聞若以邊塞不脩斬卿使君寧能䕶卿邪别駕具以白<lb/>
林林曰刺史視去此州如脱屣寧當相累邪此州與胡<lb/>
虜接宜鎮之以静擾之則動其逆心特為國家生北顧<lb/>
憂以此為寄在官一期冦竊寢息猶以不事上司左遷<lb/>
河間太守清論多為林怨也<lb/>
鮑勛文帝為太子勛為中庻子徙黄門侍郎出為魏郡<lb/>
<pb n="KR3k0013_WYG_674-8b"/>
西部都尉太子郭夫人弟為曲周縣吏斷盗官布法應<lb/>
棄市太祖時在譙太子留鄴數手書為之請罪勛不敢<lb/>
擅縱具列上勛前任東宮守正不撓太子固不能悦及<lb/>
重此事恚望滋甚會郡界休兵有失期者密勑中尉奏<lb/>
免勛官<lb/>
司馬芝為河南尹抑强扶弱私請不行内官欲以事託<lb/>
芝不敢發言因芝妻伯父董昭昭猶憚芝不為通特進<lb/>
曹洪乳母當與臨汾公主侍者共事無澗神捕下獄卞<lb/>
<pb n="KR3k0013_WYG_674-9a"/>
太后遣黄門詣府傳令芝不通輙勑雒陽獄考竟而上<lb/>
疏曰諸應死罪者皆當先表須報前制書禁絶淫祀以<lb/>
正風俗今當等所犯奸刑辭語始定黄門吳達詣臣傳<lb/>
太皇太后令臣不敢通懼有救䕶速聞聖聽若不得已<lb/>
以垂宿留<hi>宿息救切留力救切</hi>繇事不早竟是臣之罪是以冒犯<lb/>
常科輙送縣考竟擅行刑戮伏須誅罰帝手報曰省表<lb/>
明卿至心欲奉詔書以權行事是也此乃卿奉詔之意<lb/>
何謝之有後黄門復往慎勿通也芝居官十一年數議<lb/>
<pb n="KR3k0013_WYG_674-9b"/>
科條所不便者其在公卿間直道而行<lb/>
孟康為𢎞農太守郡帶道路其諸過賔客自非公法無<lb/>
所出給若知舊造之自出於家<lb/>
顔斐為京兆尹守正清已仰奉而已明帝青龍中司馬<lb/>
宣王在長安立軍市而軍中吏士多侵侮縣民斐以白<lb/>
宣王宣王乃發怒召軍士候便於斐前杖一百時長安<lb/>
典農與斐共坐以為斐宜謝乃私推築斐不肯謝良久<lb/>
乃曰斐意觀明公受分陜之任乃欲一齊衆庻必非有<lb/>
<pb n="KR3k0013_WYG_674-10a"/>
所左右也而典農竊見推築欲令斐謝是使吏不得明<lb/>
公意也宣王遂嚴持吏士自是之後軍營郡縣各得其<lb/>
分<lb/>
陳泰為并州刺史京邑貴人多寄寶貨因泰市奴婢泰<lb/>
皆挂之於壁不發其封及徵為尚書悉以還之<lb/>
晉張斆字祖文𢎞毅有幹正武帝世為廣漢太守王濬<lb/>
在益州受中制募兵討吳無虎符斆收濬從事列上繇<lb/>
此召斆還帝責斆何不密啓而便收從事斆曰蜀漢絶<lb/>
<pb n="KR3k0013_WYG_674-10b"/>
逺劉備嘗用之輙收臣猶以為輕帝善之<lb/>
樂廣為河南尹愍懷太子之廢也詔故臣不得辭送衆<lb/>
官不勝憤歎皆冒禁拜辭司隸校尉滿奮勑河南中部<lb/>
收縛拜者送獄廣即使解遣衆人代廣危懼孫琰説賈<lb/>
謚曰前以太子罪惡有斯廢黜其臣不懼嚴詔冒罪而<lb/>
送今若繫之是彰太子之善不如釋去謚然其言廣故<lb/>
得不坐<lb/>
茍晞字道將為撫軍將軍兖州刺史有從母依之奉養<lb/>
<pb n="KR3k0013_WYG_674-11a"/>
甚厚從母子求為將晞拒之曰吾不以王官私人將無<lb/>
後悔邪固欲之晞乃以為督䕶後犯法晞杖節斬之從<lb/>
母叩頭請救不聽既而反服哭之流涕曰殺卿者兖州<lb/>
刺史哭弟者茍道將其仗法如此<lb/>
劉𢎞為荆州刺史都督荆交廣諸軍事命𢎞得選用宰<lb/>
守徵士武陵伍朝高尚其事衙門將皮初有勲江漢𢎞<lb/>
上朝為零陵太守初為襄陽太守詔書以襄陽顯郡初<lb/>
資名輕淺以𢎞壻夏侯陟為襄陽𢎞曰夫統天下者當<lb/>
<pb n="KR3k0013_WYG_674-11b"/>
與天下同心治一國者當與一國推實吾統荆州十郡<lb/>
安得十女壻然後為治哉乃表陟姻親舊制不得相監<lb/>
皮初之勲宜見酬報聽之衆益服其公當<lb/>
王彪之為會稽内史桓温下鎮姑熟威勢震主四方脩<lb/>
敬皆遣上佐綱紀彪之獨曰大司馬誠為富貴朝廷既<lb/>
有宰相動静之宜自當諮禀脩敬若遣綱紀致貢天子<lb/>
復何以過之竟不遣<lb/>
宋王韜之字長明為南兖州别駕刺史江夏王義恭送<lb/>
<pb n="KR3k0013_WYG_674-12a"/>
資費錢韜之曰此朝廷物執不與<lb/>
顧覬之吳郡人為本郡太守其子綽私財甚豐鄉里士<lb/>
庻多負其責覬之每禁之不能止及後為吳郡誘綽曰<lb/>
我嘗不許汝出責今思貧薄亦不可居民間與汝交關<lb/>
有㡬許不盡及我在郡為汝督之將來豈可得凡諸劵<lb/>
書皆何在綽大喜悉出諸文劵一大厨與覬之覬之悉<lb/>
焚燒宣語逺近負三郎責皆不須還凡劵書悉燒之矣<lb/>
綽懊歎彌日時幸臣戴法興權傾人主而覬之未嘗降<lb/>
<pb n="KR3k0013_WYG_674-12b"/>
意左光禄大夫蔡興宗與覬之善嫌其風節過峻覬之<lb/>
曰辛毗有云孫劉不過使吾不為三公耳<lb/>
劉秀之為梁州刺史遷梁益二州土境豐富前後刺史<lb/>
莫不經營聚蓄多者致萬金所攜賔僚並京邑貧士出<lb/>
為郡縣皆以茍賄自資秀之為治整肅以身律下逺近<lb/>
安悦焉後為丹陽尹時賖市百姓物不還錢市道嗟怨<lb/>
秀之以為非宜陳之甚切雖納其言竟不從用<lb/>
陸子貞為海陵太守時中書舎人狄當親幸家在海陵<lb/>
<pb n="KR3k0013_WYG_674-13a"/>
假還葬父子貞不與相聞當請發民治橋又以妨農不<lb/>
許彭城王義康聞而賞之又當死還葬橋路毁壞不通<lb/>
䘮車縣求發民脩治子貞不許義康聞而善之<lb/>
顧憲之為巴陵王長史行南豫南兖二州事典籖諮事<lb/>
未嘗接以顔色動遵法制為東中郎長史行㑹稽郡事山隂人<lb/>
呂文度有寵於齊武帝於餘姚立邸頗縱横憲之至郡<lb/>
即表除之文度後還葬母郡縣争赴弔憲之不與相聞<lb/>
文度深恨之卒不能傷也遷南中郎竟陵王長史行婺<lb/>
<pb n="KR3k0013_WYG_674-13b"/>
州事時司徒竟陵王於宣成臨成定陵三縣界立屯封<lb/>
山澤數百里禁民樵採憲之固陳不可言甚切直王答<lb/>
之曰非君無以聞此德音即命無禁<lb/>
南齊虞愿初仕宋為晉平太守在郡不治生産前政與民<lb/>
交關質錄其兒婦愿遣人於道奪取將還<lb/>
梁楊公則為湘州刺史湘俗單家以賂求州職公則至<lb/>
悉斷之所辟引皆州郡著姓高祖頒下諸州以為法<lb/>
呂僧珍南兖州人為本州刺史在任平心率下不私親<lb/>
<pb n="KR3k0013_WYG_674-14a"/>
戚從兄子先以販葱為業僧珍既至乃棄業欲求州官<lb/>
僧珍曰吾荷國重恩無以報効汝等自有常分豈可妄<lb/>
求叨越但當速反葱肆爾僧珍舊宅在市北前有督郵<lb/>
都廨鄉人或勸徙廨以益其私宅僧珍怒曰督郵官廨<lb/>
也置立以來便在此地豈可徙之益吾私宅<lb/>
蕭琛為吳興太守郡有項羽廟士民名為項王甚有靈<lb/>
驗遂於㕔事安施牀幕為神座公私請禱前後二千石<lb/>
皆於㕔拜祠而避居他室琛至移神還廟處之不疑<lb/>
<pb n="KR3k0013_WYG_674-14b"/>
後魏楊津為定州刺史初津兄椿得罪此州繇鉅鹿人<lb/>
趙畧投書所致及津之至畧舉家逃走津乃教慰喻令<lb/>
其還業於是一州愧服逺近稱之<lb/>
李憲為趙郡太守時趙脩與共州里脩歸葬父母凡牧<lb/>
守已下畏之累跡唯憲能不為之屈時人高之<lb/>
北齊彭城王浟為司州牧選從事皆取文才士明剖斷<lb/>
者當時稱為美選州舊案五百餘浟未朞悉斷盡别駕<lb/>
羊脩等恐犯權戚乃詣閤諮陳浟使告曰吾直道而行<lb/>
<pb n="KR3k0013_WYG_674-15a"/>
何憚權威卿等當成人之美反以權戚為言脩等慙悚<lb/>
而退<lb/>
李繪為高陽内史時河間守崔諶恃其弟暹勢從繪乞<lb/>
麋角鴿羽繪答書曰鴿有六翮飛則冲天麋有四足走<lb/>
便入海下官膚體疏懶手足遲鈍不能逐飛追走逺事<lb/>
佞人是時文襄使暹選司徒長史暹薦繪既不果咸謂<lb/>
繇此書<lb/>
獨孤永業為雒州刺史性鯁直不交權勢斛律光求二<lb/>
<pb n="KR3k0013_WYG_674-15b"/>
婢弗得毁之於朝廷<lb/>
蘇瓊為南清河太守瓊清慎不發私書道人道研為濟<lb/>
州沙門統資産巨富在郡多有出息嘗得郡縣為徵及<lb/>
欲求謁度知其意每見則談問𤣥理應對肅敬研雖為<lb/>
債數來無繇啓口其子弟問其故研曰每見府君徑將<lb/>
我入青雲間何繇得論地上事瓊初任清河太守裴獻<lb/>
伯為濟州刺史酷於用法瓊恩於養人房延祐為樂陵<lb/>
郡過州裴問其外聲祐云唯聞太守善刺史惡裴云安<lb/>
<pb n="KR3k0013_WYG_674-16a"/>
知得民譽者非至公答言若爾黄霸龔遂君之罪人也<lb/>
後有勑州各舉清能裴以前言恐為瓊䧟瓊申其枉滯<lb/>
議者尚其公平<lb/>
後周閻慶為寧州刺史時晉公䕶執政䕶母慶之姑也<lb/>
䕶雖擅朝而慶未嘗附及䕶誅高祖以此重之<lb/>
韋總為京兆尹武帝嘗戲總曰卿師尹帝鄉故當不以<lb/>
富貴威福鄉里耶總乃正色對曰陛下擢臣非分竊謂<lb/>
已鑒愚誠今奉嚴旨便見未照丹赤豈可久忝此職用<lb/>
<pb n="KR3k0013_WYG_674-16b"/>
疑聖慮請解印綬以避賢能帝大笑曰前言戲之耳<lb/>
隋田式馮翊人也初仕周為本郡太守親故屏跡請託<lb/>
不行武帝聞而善之<lb/>
周揺初仕周為晉州總管時高祖為定州總管文獻皇<lb/>
后自京師詣髙祖路經晉州揺主禮甚薄既而白后曰<lb/>
公廨甚富於財限法不敢輙費又王臣無得效私其質<lb/>
直如此高祖以其奉法每嘉之及為丞相徙封濟北郡<lb/>
公尋拜豫州總管<lb/>
<pb n="KR3k0013_WYG_674-17a"/>
梁毗為治書侍御史遷雍州贊治毗既出憲司復典京<lb/>
邑直道而行無所廻避頗失權貴心繇是出為西寧州<lb/>
刺史<lb/>
榮毗字子諶開皇中為殿中局監時以華隂多盗賊妙<lb/>
選良吏楊素薦毗為華州長史世號為能素之田宅俱<lb/>
在華隂左右放縱毗以法繩之無所寛貸毗因朝集素<lb/>
謂之曰素之舉卿適以自罰也毗答曰奉法一心者但<lb/>
恐累公所舉素笑曰所言戲耳卿之奉法素之望也毗<lb/>
<pb n="KR3k0013_WYG_674-17b"/>
在華州時晉王在揚州每令人密覘京師消息遣張衡<lb/>
於路次往往置馬坊以畜牧為辭實給私人也州縣莫<lb/>
敢違毗獨遏絶其事帝聞而嘉之賚絹百疋<lb/>
敬肅為潁川郡丞時右翊衛大將軍宇文述當途用事<lb/>
其邑在潁川每有書屬肅肅未嘗開封輙令使者持去<lb/>
述賔客有放縱者以法繩之無所寛貸<lb/>
唐張鎮州同安人也武德中為舒州都督舒州即其本<lb/>
邑也鎮州乃多市酒殽就望江舊宅盡召故人親戚與<lb/>
<pb n="KR3k0013_WYG_674-18a"/>
之酣宴散髮箕踞敦疇昔之歡十日贈以錢帛既而垂<lb/>
泣謂親賔曰比者張鎮州與故人為歡今日已後舒州<lb/>
都督治百姓爾居民禮隔不得交遊因與之訣自是親<lb/>
戚有犯法一無所縱州境因兹肅然<lb/>
蘇良嗣為京師留守司農寺將市賣菓菜以收其利良<lb/>
嗣駁之曰昔儀休相魯猶能㧞葵去織未聞萬乘之主<lb/>
與下人争利也遂止其事<lb/>
狄仁傑為豫州刺史初越王之亂宰相張光輔率師討<lb/>
<pb n="KR3k0013_WYG_674-18b"/>
平之將士恃功多所求取仁傑不之應光輔怒曰州將<lb/>
輕元帥耶仁傑曰亂河南者一越王貞爾今一貞死而萬<lb/>
貞生光輔質其詞仁傑曰明公董戎三十萬平一亂臣<lb/>
不戢兵鋒縱其暴横無罪之人肝腦塗地此非萬貞何<lb/>
邪且兇威脅從勢難自固及天兵暫臨乘城歸順者萬<lb/>
計繩墜四面成蹊公奈何縱邀功之人殺歸降之衆但恐寃<lb/>
聲騰沸上徹于天如得尚方斬馬劔加於君頸雖死如<lb/>
歸光輔不能詰心甚衘之還都奏仁傑不遜左授復州<lb/>
<pb n="KR3k0013_WYG_674-19a"/>
刺史<lb/>
魏元忠檢校雒陽長史號為清嚴時奉宸張易之威震<lb/>
海内縱其家婢多所請託元忠笞殺之<lb/>
蘇瓌則天時為歙州刺史來俊臣坐事貶州叅軍天下<lb/>
懼其殘酷朝中近臣不復入用或致書託瓌瓌叱責使<lb/>
者棄書不發謂曰吾為州牧高卑有禮安能虧法令以<lb/>
待小人乎俊臣未到追還意甚恨之累遷汴州刺史司<lb/>
倉叅軍韋温犯贓瓌繩而杖之及温外戚用事義其公<lb/>
<pb n="KR3k0013_WYG_674-19b"/>
直不敢中傷中宗神龍中瓌為京師留守鄭普思以術<lb/>
至祕書監妖言惑衆聚黨岐隴之間將為亂瓌收而按<lb/>
之其妻第五氏長於宮中昵附椒掖頻有制命特令放<lb/>
免瓌固執不奉制及駕還京中宗屢欲宥之瓌抗議不<lb/>
逥中宗以問中書令魏元忠對曰蘇瓌長者其忠懇如<lb/>
此願陛下察之帝遂流普思於嶺外<lb/>
張柬之為襄州刺史有鄉親舊交抵罪者必深文置法<lb/>
無所縱捨<lb/>
<pb n="KR3k0013_WYG_674-20a"/>
宋璟為黄門侍郎簡校貝州刺史時河北頻遭水潦百<lb/>
姓饑饉時梁王武三思恃寵執權有私封在貝州專使<lb/>
徵其賦璟拒而不與<lb/>
源乾曜𤣥宗時為京兆尹仍京師留守乾曜政存寛簡<lb/>
不嚴而理嘗有仗内白鷹因縱逸遂失所在帝令京兆<lb/>
切捕之俄於野外獲之其鷹挂於叢棘而死官吏懼得<lb/>
罪相顧失色乾曜徐曰事有邂逅死亦當理主上仁明<lb/>
當不以此寘罪必其獲戾吾自當之不須懼也遂入自<lb/>
<pb n="KR3k0013_WYG_674-20b"/>
請失旨之罪帝一切不問衆咸伏乾曜臨事不懾而能<lb/>
引過在已也尹京三年政令如一<lb/>
蘇頲開元中知益州長史事前司馬皇甫恂破庫物織<lb/>
新鮮様錦以進頲一切罷之或謂頲公今在逺豈得忤聖<lb/>
意頲曰明主不以私愛奪至公豈以逺近間易忠臣節<lb/>
也竟奏罷之<lb/>
韓休為虢州刺史時虢州以地在兩京之間駕在京及<lb/>
東都並為近州嘗被支税藳以納閑廐休奏請均配餘<lb/>
<pb n="KR3k0013_WYG_674-21a"/>
州中書令張説駁之曰若獨免虢州即當移向他郡是<lb/>
刺史欲為私惠耳乃下符不許休復將執奏僚吏曰更<lb/>
奏必忤執政之意休曰為刺史不能救百姓之弊何以<lb/>
為政必以忤上得罪所甘心也竟執奏獲免人于今稱<lb/>
之<lb/>
呂諲肅宗上元初為荆州節度使時申泰之為李輔國<lb/>
所親以左道熒惑擢為諫議大夫於郡道州界置軍誘<lb/>
引諸人納其金帛賞之以緋紫用囊中勑書賜衣以示<lb/>
<pb n="KR3k0013_WYG_674-21b"/>
之人用聽信軍人例衣朱紫剽掠村洞吏不敢制已積<lb/>
年矣潭州刺史龎承鼎忿之因泰之入奏至長沙縶之<lb/>
首贓鉅萬及左道文記一時搜獲遣使奏聞輔國黨之<lb/>
為之言於帝追泰之赴闕泰之見帝具言承鼎謀䧟有<lb/>
詔加承鼎誣罔之罪令荆南按之諲令判官監察御史<lb/>
嚴郢抗疏直其事上不納郢流建州論者重諲之公諲<lb/>
至江陵剛斷决事皆類此也士庻翕然重之承鼎竟雪<lb/>
泰之後流死於邊州<lb/>
<pb n="KR3k0013_WYG_674-22a"/>
李勉為梁州刺史都督山南西道觀察使勉以故吏前<lb/>
密縣尉王晬勤幹俾攝南鄭令俄有詔處死勉問故乃<lb/>
為權倖所誣勉詢將吏曰上方藉牧宰為人父母豈以<lb/>
譛言而殺不辜乎即停詔拘晬飛表上聞晬遂獲宥而<lb/>
竟為執政所非追入為大理少卿謁見面陳王晬無罪<lb/>
政事脩舉盡力吏也肅宗嘉其守正即日除太常少卿<lb/>
後為京兆尹先是宦官魚朝恩為觀軍容使仍知國子<lb/>
監事恃寵含威天憲在舌前尹黎幹寫心佞事動必求<lb/>
<pb n="KR3k0013_WYG_674-22b"/>
媚每其將至監則盛具數百人之饍傾府吏以辦之及<lb/>
勉蒞職旬月朝恩入監府吏莫知先至者請於勉勉曰<lb/>
軍容使判國子監事勉候太學軍容宜厚具主禮勉官<lb/>
忝京尹軍容若至府庭豈敢不飾蔬饌朝恩竊聞而衘<lb/>
之因不復至太學勉亦受替<lb/>
呂希倩德宗初為夏州刺史時朔方節度使崔寧與宰<lb/>
相楊炎有隙炎令希倩伺寧過希倩與寧同力招撫黨<lb/>
項歸降者甚多炎惡之因奏希倩無綏邊材召歸朝以<lb/>
<pb n="KR3k0013_WYG_674-23a"/>
為神武將軍<lb/>
鄭珣瑜為河南尹珣瑜既入境官吏以逼德宗降誕日<lb/>
慮珣瑜到即後於事乃送所獻馬齎印於路以往例告<lb/>
珣瑜曰未上官不可遽有進獻及既上即失時矣遂不<lb/>
獻<lb/>
張萬福為泗州刺史時德宗幸奉天李希烈反陳少游<lb/>
悉令管内刺史送妻子揚州以為質萬福獨不肯送謂<lb/>
使者曰為某白相公萬福妻老且醜不足煩相公寄意<lb/>
<pb n="KR3k0013_WYG_674-23b"/>
李充為京兆尹德宗下制百司及府縣有於禁門内諸<lb/>
司追召人鞫聞者宜先奏聞於是充奏府縣庻務訊鞫<lb/>
繁細若悉以聞奏既黷天聽且失罪人其賊盗奸犯樗<lb/>
蒲鬬毆誘人妻妾債人財物及相言告者請仍舊追鞫<lb/>
從之<lb/>
吳凑德宗時為京兆尹于時宮中選内官買物於坊市<lb/>
倚勢強買謂之宮市人情無聊凑累上奏其弊又言故<lb/>
事宮市是府縣常務近年已來中官始自市買今請每<lb/>
<pb n="KR3k0013_WYG_674-24a"/>
有所要但勑下府縣令供送若亂入坊市取物恐小人<lb/>
因緣為奸真偽難辨不然特置宮市所令中官謹厚者<lb/>
主之中人不便其事帝亦不納又奏請減省掌閑彍騎<lb/>
及所供飛龍内園芙蓉園并禁軍諸司雜供事力資課<lb/>
繁冗等弊事帝多從之又文敬太子義章公主相次薨<lb/>
沒皆帝所深愛葬送之禮頗極奢侈徵召車牛載土築<lb/>
墳妨百姓農務凑累奏其弊所親信及屬吏勸諭以奏<lb/>
事頻煩干黷聖旨凑曰人主雖甚愛念太子公主然本<lb/>
<pb n="KR3k0013_WYG_674-24b"/>
意最欲憂恤百姓今諫奏雖頻庻㡬無過若因循不言<lb/>
上儻知侵擾百姓而長吏不訴必貽罪責凑前後諫奏<lb/>
雖不甚行然深蒙有識者稱美<lb/>
裴胄為江南西道觀察使前使李兼罷南昌軍千餘人<lb/>
收其資糧分為月進胄至奏其本末罷之<lb/>
張仲方為荆州刺史郡人有田産為中人所奪仲方三<lb/>
疏奏聞竟理其寃<lb/>
田庭玠為相州刺史屬薛蕚之亂田承嗣蠶食薛嵩所<lb/>
<pb n="KR3k0013_WYG_674-25a"/>
部庭玠守正字民不以宗門逥避而改節<lb/>
李遜為池濠二州刺史觀察使旨外徵役遜皆不從後<lb/>
為越州刺史遜為政以均一貧富扶弱抑强為己任故<lb/>
所至輙理<lb/>
韋貫之憲宗時為湖南觀察使時兩河留兵國用不<lb/>
足鹽鐵副使程异使諸道督課財賦异所至州郡皆諷<lb/>
令捃拾進獻貫之謂兩税外不忍横賦加人所獻未足<lb/>
异意遂率屬部内六州留錢以繼獻因是罷為太子詹<lb/>
<pb n="KR3k0013_WYG_674-25b"/>
事分司東都<lb/>
孔戣為廣州刺史先是帥南海者京師權要多託買南<lb/>
人為奴婢戣不受託至郡禁絶賣人口又准詔禱南海<lb/>
神舊多令從事代祠戣每受詔自犯風波而往韓愈在<lb/>
潮州作詩以美之<lb/>
柳公綽元和十四年為京兆尹時河朔復叛朝廷用兵<lb/>
補授行營諸將朝令夕改驛騎相望公綽奏曰幽鎮用<lb/>
兵使命繁併舘遞匱乏鞍馬多闕又勑使行李人數都<lb/>
<pb n="KR3k0013_WYG_674-26a"/>
無限約其衣緋紫乘馬者二三十匹衣黄衣者不下十<lb/>
四五匹驛吏不得視劵牒隨口即供驛馬既盡遂奪路<lb/>
人鞍乘衣冠士庻驚擾怨嗟逺近宣傳行李將絶伏望<lb/>
聖慈聊為定限乃下中書條䟽人數繇是不告勞以言<lb/>
直為北司所惡後為山南東道節度使公綽馬害圉人<lb/>
斬之賔客進言曰可惜良馬圉人自防不至公綽曰安<lb/>
有良馬害人乎亟命殺之<lb/>
王質文宗時為宣州刺史清㢘方雅為政有聲雖權臣<lb/>
<pb n="KR3k0013_WYG_674-26b"/>
待之厚而行已有素不渉朋比之譏<lb/>
崔從為淮南節度使權揚州舊有貨麴之利資産奴婢<lb/>
交易者皆有貫率羊有口算每歲收緡錢以益公用從<lb/>
至悉除之舊制官吏祿俸有布加估之給節度使獨不<lb/>
在此例從至一例以虛估請之<lb/>
韓佽為桂州觀察使桂管二十餘郡州掾而下至邑長<lb/>
簿尉三百員繇吏部而補者什一他皆㢘使量其才而<lb/>
補之佽既至桂州吏以嘗所為官者數百人引謁一吏執<lb/>
<pb n="KR3k0013_WYG_674-27a"/>
籍而前曰具員請補佽戒之曰在任有政者不奪所理<lb/>
有過者必繩以法缺者當候稽諸故籍取其可者然後<lb/>
補之㑹春衣使内官至求賄於郵吏而豪家因厚其貲<lb/>
以求邑宰佽悉諾之使去坐以撓法各笞其背自是豪<lb/>
猾斂跡皆得清廉吏人以蘇活<lb/>
後唐崔沂梁末為西京副留守時張全義為留守天下<lb/>
兵馬副元帥河南尹判六軍諸衛事守太尉中書令魏<lb/>
王名位之重冠絶中外沂至府客將目以副留守合有<lb/>
<pb n="KR3k0013_WYG_674-27b"/>
庭禮沂曰張公官位至重然尚帶府尹之名不知副留<lb/>
守見尹之儀何如全義知之遞見沂勞曰彼此有禮俱<lb/>
老矣勿相勞煩<lb/>
晉相里金後唐同光初自羽林都虞候為沂州刺史凡<lb/>
部曲私屬將吏不遣蒞州邑之職皆優其給贍使分掌<lb/>
家事而已其後累典大都督皆有聲績<lb/>
　<lb/>
　册府元龜卷六百七十四<lb/>
</p>
<p>
</p>
  </div>
</body>
</text>
</TEI>
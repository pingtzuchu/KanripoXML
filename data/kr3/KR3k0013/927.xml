<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷九百二十七</head>
    <p>
<pb n="KR3k0013_WYG_927-1a"/>
欽定四庫全書<lb/>
　冊府元龜卷九百二十七　宋　王欽若等　撰<lb/>
　　總録部<lb/>
　　　　畏懦　　佞佛　　䜛佞<lb/>
　　　畏懦<lb/>
夫禀脆弱之性有巽懦之懼故乃臨事而示怯畏威而<lb/>
奪氣終於敗辱不能有立是以無拳無勇詩人之所譏<lb/>
淺為丈夫昔賢之所醜雖率勵以義僅或自强然授任<lb/>
<pb n="KR3k0013_WYG_927-1b"/>
於事終為不武遂成愧耻固其分哉<lb/>
陳不占齊東觀漁者也崔杼殺莊公不占聞君有難將<lb/>
往死之飡則失哺上車失軾僕曰敵在數百里外食則<lb/>
失哺上車失軾雖往其有益乎陳不占曰死君義也無<lb/>
勇私也遂驅車比至君門聞鼓鐘之音閗戰之聲遂駭<lb/>
而死<lb/>
杜之善楚人<hi>一云楚善</hi>白公之難辭其母而行將死君難比<lb/>
至朝三廢車中其僕曰子懼何不返也杜之善曰懼吾<lb/>
<pb n="KR3k0013_WYG_927-2a"/>
私也死君公也吾聞君子不以私害公遂往死也<lb/>
漢楊敞為大司農明帝元鳯中稻田使者燕蒼知上官<lb/>
桀等謀反以告敞敞素事上畏事不敢言廼移病卧<hi>移病</hi>
<hi>移書言病一曰以病而移居</hi>以告諌議大夫杜延年以聞蒼延年皆<lb/>
封敞以九卿不輙言故不得侯<lb/>
李次元王莽時人㑹前隊大夫誅謀反者次元聞事發<lb/>
覺被馬欲出馬駕在轅中惶遽著鞍上馬出門顧見車<lb/>
方自覺乃止<lb/>
<pb n="KR3k0013_WYG_927-2b"/>
後漢劉𤣥王莽立設壇塲於淯水上沙中陳兵大㑹即<lb/>
位朝羣臣𤣥素懦弱羞愧流汗舉手不能言莽居長樂<lb/>
宫升前殿郎吏以次列庭中𤣥羞怍俛首刮席不敢視<lb/>
韓馥為冀州刺史以州讓袁紹馥自懷猜辭紹索去往<lb/>
依張邈後紹遣使詣邈有所計議因共耳語馥時在坐<lb/>
謂見圖謀無何如厠自殺<hi>至厠因以書刀自殺</hi>
栢孝長為南陽功曹劉表攻西鄂西鄂長杜子緒子緒<lb/>
帥縣男女嬰城而守孝長亦在城中聞兵聲恐懼入室<lb/>
<pb n="KR3k0013_WYG_927-3a"/>
閉户牽被覆頭相攻半日稍敢出面<lb/>
牛輔董卓女婿為中郎將懦怯失守不能自安嘗把辟<lb/>
兵符以鐡鎻致其旁欲以自强見客先使相者相之知<lb/>
有反氣與不反筮知吉凶然後乃見之<lb/>
魏李豐為尚書僕射㑹司馬宣王誅曹爽駐車闕下與<lb/>
豐相聞怖遽氣索足委地不能起<lb/>
宋劉彦節少以宗室清謹見知齊髙帝輔政彦節知運<lb/>
祚將遷宻懷異圗及沈攸之舉兵齊髙帝入屯朝堂袁<lb/>
<pb n="KR3k0013_WYG_927-3b"/>
粲鎮石頭潛與彦節及諸大將黄回等謀夜㑹石頭詰<lb/>
旦乃發彦節素怯騷擾不安再晡後便自丹陽郡車載<lb/>
婦女盡室奔石頭臨去婦蕭氏强勸令食彦節歠羔冩<lb/>
胸中手振不自禁事敗被誅<lb/>
　　　佞佛<lb/>
釋氏之教興於西域東漢之後漸於中夏其教之化人<lb/>
也大率以清浄為本將使為其殺盗之源而澄為定慧<lb/>
之本故慕仙道者示湼槃之㫖邀世福者指太天之路<lb/>
<pb n="KR3k0013_WYG_927-4a"/>
而乃心起於貪事即於佞民之有過則俾之作禮以贖<lb/>
其正刑僧之犯法則屈其常憲而不懼恵姦紀綱既隳<lb/>
施用無節身之及家或致喪敗兹所謂背其始而遵其<lb/>
末者也<lb/>
吳管融漢末聚衆數百依徐州牧陶謙謙使督運漕遂<lb/>
以江淮委輸自入乃大起浮圖祠以銅為人黄金塗身<lb/>
衣錦采銅槃九重下為重樓閣道可容三千餘人悉課<lb/>
讀佛經令界内及旁郡人有好佛者聽受道復其他役<lb/>
<pb n="KR3k0013_WYG_927-4b"/>
以招致之繇此逺近前後至者五千餘人户毎浴佛多<lb/>
設酒飯布席於路徑數十里民人來觀及就食且萬人<lb/>
費以巨億計<lb/>
晉王恭為安北將軍鎮京口性雖抗直闇於機㑹尤信<lb/>
佛道調役百姓修營佛寺務在壯麗士庶怨嗟臨刑猶<lb/>
誦佛經自理髭鬢神無懼容<lb/>
何充為侍中錄尚書事而性好釋典崇修佛寺供給沙<lb/>
門以百數縻費巨億而不吝也親友至於貧乏以此獲<lb/>
<pb n="KR3k0013_WYG_927-5a"/>
譏於世阮裕嘗戯之曰卿志大宇宙勇邁終古充問其<lb/>
故裕曰我圖數千户郡尚不能得卿圖作佛不亦大乎<lb/>
又其弟凖崇信釋氏謝萬譏之云二何佞於佛<lb/>
張淹為東陽太守逼郡吏燒臂炤佛民有罪使禮佛贖<lb/>
愆動至數千拜坐免官孔顗為㑹稽太守反敗死淹是<lb/>
其黨屯軍上饒縣聞劉故敗軍副鄱陽太守費曅欲圖<lb/>
之詐云得鄧琬信急宜諮論欲因此斬淹淹素事佛方<lb/>
禮佛不得時進曅復誑云捕虎借大鼓及仗士二百人<lb/>
<pb n="KR3k0013_WYG_927-5b"/>
淹信而與之曅因率衆入山饗士約誓揚言虎走城西<lb/>
鳴鼓大呼直來趣城城門守衛悉委仗觀之曅率衆突<lb/>
入淹正禮佛聞難走出因斬首<lb/>
南齊王績為太子中庶子武帝出射雉績信佛法稱疾<lb/>
不從<lb/>
梁劉勰早孤家貧不婚娶依沙門僧祐與之居積十餘<lb/>
年高祖時為歩兵校尉兼東宫通事舍人昭明太子深<lb/>
愛接之勅與慧震沙門於定林寺撰經證功畢遂啟求<lb/>
<pb n="KR3k0013_WYG_927-6a"/>
出家先燔鬢髪以自誓勅許之<lb/>
後魏張彛為秦州刺史為國造佛寺名曰興皇諸有罪<lb/>
咎者隨其輕重謫為土木之功無復鞭杖之罸<lb/>
馮熈為雒州刺史廢毁三字石經為政不能仁厚而信<lb/>
佛法自出家財在諸州鎮建佛圖精舍合七十二處冩<lb/>
十六部一切經延致名徳沙門日講論精勤不倦所費<lb/>
亦不貲而諸州營塔寺多在高山秀阜傷殺人牛有沙<lb/>
門勸止之熈曰成就後唯見佛圖焉知殺人牛也<lb/>
<pb n="KR3k0013_WYG_927-6b"/>
北齊高隆之為尚書右僕射領御史中尉廣費人功大<lb/>
營寺塔為高祖所責<lb/>
唐裴寛崇信釋典嘗與僧徒往來焚香禮懴老而彌篤<lb/>
𤣥宗開元末為河南尹僧普寂卒寛與妻子皆服縗經<lb/>
設次哭臨妻子送喪至嵩山<lb/>
嚴挺之與裴寛皆奉佛開元末僧恵義卒挺之服縗麻<lb/>
送於龕所天寳初授員外詹事使令東京飬疾挺之欝<lb/>
欝不得志成疾自為墓誌塟于大炤和尚塔次西原<hi>臣欽</hi>
<pb n="KR3k0013_WYG_927-7a"/>
<hi>若等曰大炤即恵義師謚也</hi>
王縉字夏卿為門下侍郎平章事與兄維俱奉佛不茹<lb/>
葷血縉晚年尤甚與杜鴻漸捨財造寺無限極妻李氏<lb/>
卒捨道政里第為寺與之追福奏其額曰寳應度僧三<lb/>
十七人住持寺節度觀察使入朝必延至寳應寺議令<lb/>
施財助己修繕初代宗喜祠祀未甚重佛而元載杜鴻<lb/>
漸與縉喜飯僧徒代宗嘗問以福業報應載等因而啟<lb/>
奏代宗繇是奉之過當<lb/>
<pb n="KR3k0013_WYG_927-7b"/>
魚朝恩為内侍代宗永泰初設無遮㑹齋於崇仁坊之<lb/>
南街大奏音樂大歴中又抗疏請度母為尼法名功徳<lb/>
居修慈寺許之請以通化門外莊為寺以章敬為名福<lb/>
資太后許之是莊連城對郭林沼臺榭形勝第一朝恩<lb/>
初以恩賜得之及是造寺窮極壯麗以為城市林木不<lb/>
足充費乃奏壊曲江館華清宫風樓月觀及百司行廨<lb/>
署并將相歿官宅給其用焉土木之役僅逾萬億<lb/>
杜鴻漸為山劔副元帥篤好佛法惡軍旅之事大厯初<lb/>
<pb n="KR3k0013_WYG_927-8a"/>
自劔南回請千僧齋於資聖寺仍請魚朝恩李懐玉同<lb/>
行香許之以使蜀無恙徼福也又於長興里築第崇餙<lb/>
門館賦詩大畧曰嘗願追禪侣焉能挹化源朝士多和<lb/>
之將卒命僧剃頭遺令其子建塔塟不為墳冀同于僧<lb/>
頗為逺識所誚時人惜之<lb/>
藍簡憲宗元和中為諫議性柔奉浮圖之像教拘溺過<lb/>
甚<lb/>
劉總為幽州節度使穆宗長慶初奏請以私第為佛寺<lb/>
<pb n="KR3k0013_WYG_927-8b"/>
又奏請為僧詔授侍中天平軍節度總因乞出家朝廷<lb/>
以緇服就賜之錫名大覺<lb/>
裴休為相家世奉佛休尤深於釋典太原鳳翔近名山<lb/>
多僧寺視事之隟逰踐山林與僧講求佛理中年後不<lb/>
食葷血嘗齋戒屏嗜欲香爐貝典不離齋中咏歌賛唄<lb/>
以為法樂與尚書紇紀泉皆以法號相字時人重其高<lb/>
潔而鄙其太過<lb/>
梁李鄑為太子太傅末帝詔曰李鄑多因釋教誑惑羣<lb/>
<pb n="KR3k0013_WYG_927-9a"/>
情此後不得出入無常<lb/>
周宋彦筠初仕晉為同州節度使貪鄙無術溺於釋氏<lb/>
唯營寺繢塑香燈幢幡僧尼資貝之類則捨之無慳日<lb/>
給數十千多取於四民以充其費後為豳州節度使所<lb/>
貯資金多奉釋氏嘗謂人曰吾前後供僧一千餘萬造<lb/>
佛宫九十餘所又嘗召僧讀畢生經日課若干卷至瞑<lb/>
目以來令不負所課如嬰疾闕讀隨即填補立劵設咒<lb/>
毎僧給二十緡僧至者甚衆乃减緡一半未幾只給三<lb/>
<pb n="KR3k0013_WYG_927-9b"/>
緡其無行貪穢猥之僧利其緡投劵者填咽彦筠患之<lb/>
乃止初彦筠一旦與其主母有㣲忿遽擊殺之自後嘗<lb/>
有所睹彦筠心不自安乃修浮屠法以禳之因而溺志<lb/>
於釋氏其後毎嵗至金仙入湼槃之日嘗衣斬縗號慟<lb/>
於其像前其佞佛也如是家有婢妾數十人皆令削髪<lb/>
披緇以侍左右大為當時所誚<lb/>
　　　䜛佞<lb/>
有虞之命則曰堲䜛説先聖之戒則曰逺佞人葢邪偽<lb/>
<pb n="KR3k0013_WYG_927-10a"/>
可以惑聰明浸潤可以間忠信淳素既隐巧詖滋萌義<lb/>
以利遷政繇寵放故有行媚於内善䛕於朝脂韋其性<lb/>
以悦於上貝錦其辭以譖於下愛同嫉異害正忌能挾<lb/>
蔕芥之嫌緣疑似之隙媒孽其短文致厥辜采苓之刺<lb/>
以興投杼之疑斯起交亂國家離間君臣職為厲階無<lb/>
已太甚故君子之惡利口王者之難任人其有㫖哉<lb/>
寒浞伯明氏之䜛子弟也<hi>寒國名伯明其君名</hi>伯明后寒棄之夷<lb/>
羿收之信而使之以為已相浞行媚于内<hi>内宫也</hi>而施賂<lb/>
<pb n="KR3k0013_WYG_927-10b"/>
于外愚弄其民<hi>欺㒺之</hi>而虞羿于田<hi>樂之㳺田</hi>樹之作慝以取<lb/>
其國家<hi>樹立也</hi>外内咸服<hi>服信詐</hi>
周虢石父幽王時為卿用事國人皆怨石父為人佞巧<lb/>
<hi>佞一作謟</hi>善䛕王用之<lb/>
暴公為卿士而譖蘇公作何人斯之詩而絶之<hi>暴也蘇也皆畿</hi>
<hi>内國名</hi>
虢仲譖其大夫詹父於王<hi>虢仲王卿士詹父屬大夫</hi>詹父有辭以王<lb/>
師伐虢夏虢公出奔虞<lb/>
<pb n="KR3k0013_WYG_927-11a"/>
鄭詹鄭之㣲者也齊人執之自齊逃來書其佞也曰佞<lb/>
人來矣<hi>一云鄭詹鄭之佞人也</hi>
豎牛魯叔孫豹<hi>穆子也</hi>小臣使為政<hi>為家政</hi>初穆子適齊娶<lb/>
於國氏生孟丙仲壬公孫明知叔孫於齊<hi>公孫明齊大夫子明也與</hi>
<hi>叔孫相親知</hi>歸未逆國姜子明取之<hi>國姜孟仲母</hi>故怒其子長而<lb/>
後使逆之<hi>子孟丙仲壬</hi>田於丘蕕<hi>丘蕕地名</hi>遂遇疾焉豎牛欲亂<lb/>
其室而有之强與孟盟不可<hi>欲使從已孟不肯</hi>叔孫為孟鐘曰<lb/>
爾未際<hi>際接也孟未與諸大夫相接見</hi>饗大夫以落之<hi>以猳猪血釁鐘曰落</hi>既具<lb/>
<pb n="KR3k0013_WYG_927-11b"/>
<hi>饗禮具</hi>使豎牛請日<hi>請饗/日</hi>入弗謁<hi>謁白/也</hi>出命之日<hi>許命日</hi>及<lb/>
賔至聞鐘聲牛曰孟有北婦人之客<hi>北婦人國姜也客謂公孫明</hi>怒<lb/>
將往牛止之賔出使拘而殺諸外<hi>殺孟丙</hi>牛又强與仲盟<lb/>
不可仲與公御萊書觀於公<hi>萊書公御士名仲與之私㳺觀於公宫</hi>公與<lb/>
之環使牛入示之<hi>示叔孫</hi>入不示出命佩之牛謂叔孫見<lb/>
仲而何<hi>而何如何</hi>叔孫曰何為<hi>怪牛/言</hi>曰不見既自見矣<hi>言仲已自</hi>
<hi>往見公</hi>公與之環而佩之矣遂逐之<lb/>
費無極楚大夫也郤宛為左尹直而和國人説之<hi>以直事君</hi>
<pb n="KR3k0013_WYG_927-12a"/>
<hi>以和接類</hi>鄢將師為右領<hi>右領/官名</hi>與費無極比而惡之<hi>惡郤宛</hi>令<lb/>
尹子常賄而信䜛無極譛卻宛焉謂子常曰子惡欲飲<lb/>
子酒<hi>子惡卻宛</hi>又謂子惡令尹欲飲酒於子氏子惡曰我賤<lb/>
人也不足以辱令尹令尹將必來辱為恵已甚吾無以<lb/>
酬之若何<hi>酬報獻</hi>無極曰令尹好甲兵子出之吾擇焉<hi>擇取</hi>
<hi>以進子常</hi>取五甲五兵曰寘諸門令尹至必觀之而從以酬<lb/>
之及饗日帷諸門左<hi>張帷陳甲兵其中</hi>無極謂令尹曰吾幾祸<lb/>
子子惡將為子不利甲在門矣子必無往且此役也吳<lb/>
<pb n="KR3k0013_WYG_927-12b"/>
可以得志子惡取賂焉而還又誤羣帥使退其師曰乗<lb/>
亂不祥吳乗我喪我乗其亂不亦可乎令尹使視郤氏<lb/>
則有甲焉不往召鄢將師而告之<hi>告子惡門有甲兵將害己</hi>將師退<lb/>
遂令攻郤氏且爇之<hi>爇燒也</hi>子惡聞之遂<hi>自</hi>殺也國人弗爇<lb/>
令曰不爇郤氏與之同罪或取一編菅焉或取一秉秆<lb/>
焉<hi>編菅苫也秉把也秆束也</hi>國人投之遂弗爇也令尹炮之<hi>炮燔卻宛</hi>盡<lb/>
滅卻氏之族黨<lb/>
公伯僚字子固魯人固愬子路於季孫子服景伯以告<lb/>
<pb n="KR3k0013_WYG_927-13a"/>
孔子曰夫子固有惑志<hi>季孫信䜛恚子路也</hi>僚也吾力猶能肆諸<lb/>
市朝孔子曰道之將行命也道之將廢命也公伯僚其<lb/>
如命何<lb/>
臧倉魯平公嬖人也公將出倉請曰它日君出必命有<lb/>
司所之今已駕矣敢請公曰吾將見孟子倉曰君何為<lb/>
輕身以先於匹夫者以為賢乎禮義繇賢者出孟子之<lb/>
後喪踰前喪君無見焉公曰諾<lb/>
上官大夫楚懐王臣也時屈原字平嫺<hi>音閑</hi>於辭令王甚<lb/>
<pb n="KR3k0013_WYG_927-13b"/>
任之上官大夫與之同列争寵而心害其能懐王使屈<lb/>
原造為憲令屬草藁未定上官大夫見而欲奪之屈平<lb/>
不與因讓之曰王使屈平為令衆莫不知每一令出平<lb/>
伐其功曰以為非我莫能為也王怒而䟽屈平<lb/>
後漢令狐畧狼孟大姓也建武六年曲陽令馮衍上書<lb/>
陳八事光武將召見先是衍為狼孟長以罪摧䧟畧是<lb/>
時畧為司空長史䜛之於尚書令王䕶尚書周生豐曰<lb/>
衍所以求見者欲毁君也䕶等懼之即共排間衍遂不<lb/>
<pb n="KR3k0013_WYG_927-14a"/>
得入<lb/>
孟岱當袁紹官渡之敗審配二子為曹操所擒岱與配<lb/>
有隙因蔣竒言於紹曰配在位専政族大兵强且二子<lb/>
在南必懐反畔郭圖辛評亦以為然紹遂以岱為監軍<lb/>
代配守鄴<lb/>
逄紀為袁紹統軍事田豐為别駕紀憚豐亮直數䜛之<lb/>
於紹紹遂忌豐紹時與曹公戰豐固諫之紹怒囚豐而<lb/>
去及紹軍之敗於官渡也士潰奔北師徒畧盡軍皆拊<lb/>
<pb n="KR3k0013_WYG_927-14b"/>
膺而泣曰向令田豐在此不至於是也紹謂逄紀曰冀<lb/>
州人聞吾軍敗皆當念吾唯田别駕前諫止吾與衆不<lb/>
同吾亦慙見之紀復曰豐聞將軍之敗拊手大笑喜其<lb/>
言之中也紹於是有害豐之意<lb/>
魏劉曄為侍中以先進見幸因譛尚書令陳矯専權矯<lb/>
懼以問長子本本不知所出次子騫曰主上明聖大人<lb/>
大臣今若不合不過不作公耳<lb/>
晉嚴舒為雒陽太守馬隆為平虜䕶軍西平太守加授<lb/>
<pb n="KR3k0013_WYG_927-15a"/>
東羌校尉積十餘年威信振隴右舒與楊駿通親宻圖<lb/>
代隆毁隆年老謬耄不宜服戎於是徴隆以舒代鎮氐<lb/>
羌聚結百姓驚懼朝廷恐關隴復擾乃免舒遣隆復職<lb/>
盧志為成都王頴左長史頴既以陸機為將頴謂機曰<lb/>
若功成事定當爵為郡公位以台司將軍勉之矣機曰<lb/>
昔齊桓任夷吾以建九合之功燕恵疑樂毅以失垂成<lb/>
之業今日之事在公不在機也志心害機寵言於頴曰<lb/>
陸機自比管樂擬君闇主自古命將遣師未有臣陵其<lb/>
<pb n="KR3k0013_WYG_927-15b"/>
君而可以濟事者也頴黙然<lb/>
扈瓌為隋郡内史陳敏之亂荆州刺史劉宏以南蠻長<lb/>
史陶侃為江夏太守加鷹揚將軍敏遣其弟恢來冦武<lb/>
昌侃出兵禦之瓌間侃於宏曰侃與敏有鄉里之舊居<lb/>
大郡統强兵脱有異志則荆州無東門矣宏曰侃之忠<lb/>
能吾得之已乆豈有是乎侃潛聞之遽遣子洪及兄子<lb/>
臻詣宏以自固宏引為叅軍資而遣之<lb/>
王國寳少無士操不修亷隅婦父謝安惡其傾側毎抑<lb/>
<pb n="KR3k0013_WYG_927-16a"/>
而不用除尚書郎國寳以中興膏腴之族惟作吏部不<lb/>
為除曹郎甚怨望固辭不拜從妺為㑹稽王道子妃繇<lb/>
是與道子㳺處遂間毁安焉孝武末年嗜酒好肉而道<lb/>
子昏醟尤甚惟狎昵諂邪於是國寳諂諛之計稍行於<lb/>
主相之間而好利險詖之徒以安功名盛極而搆㑹之<lb/>
嫌隙遂成<lb/>
後趙程遐以清河張披為長史遐甚委昵之張賔舉為<lb/>
别駕引叅政事遐疾披去已又惡賔之權盛石勒世子<lb/>
<pb n="KR3k0013_WYG_927-16b"/>
宏即遐之甥也自以有援欲收威重於朝乃使宏之母<lb/>
譛之曰張披與張賔為遊俠門客日百餘乗物望皆歸<lb/>
之非社稷之利也宜除披以便國家勒然之至是披取<lb/>
急召不時至因此遂殺之賔知遐之間已遂弗敢請<lb/>
梁梁矜孫鄧元起為益州刺史任庾黔婁蔣光濟以州<lb/>
事並勸為善政矜孫性輕脱與黔婁志行不同乃言於<lb/>
元起曰城中稱有三刺史節下何以堪之元起繇此䟽<lb/>
黔婁光濟而治迹稍損<lb/>
<pb n="KR3k0013_WYG_927-17a"/>
後唐段凝初為梁將後降莊宗莊宗以為<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>州兵馬留<lb/>
後凝上䟽奏梁朝掌事權者趙巖等並助成虐政結怨<lb/>
於人聖政惟新宜誅首惡以謝天下於是張漢傑張漢<lb/>
融張漢倫張希逸趙縠朱珪等並族誅家財籍沒<lb/>
朱守殷本名㑹兒莊宗就學時諸奴也及莊宗嗣位以<lb/>
本院僕從為長直軍使雖列戎行不聞戰功毎搆人之<lb/>
短長中於莊宗漸以為腹心<lb/>
　<lb/>
<pb n="KR3k0013_WYG_927-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百二十七<lb/>
</p>
<p>
</p>
  </div>
</body>
</text>
</TEI>
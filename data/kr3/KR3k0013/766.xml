<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百六十六</head>
    <p>
<pb n="KR3k0013_WYG_766-1a"/>
欽定四庫全書<lb/>
　册府元龜卷七百六十六　宋　王欽若等　撰<lb/>
　　總録部<lb/>
　　　攀附第二<lb/>
後周赫連達初姓杜字朔周魏末從清水公賀㧞岳征<lb/>
討有功及岳為侯莫陳悦所害軍中大擾趙貴建議迎<lb/>
太祖諸將猶豫未决達曰宇文夏州昔為左丞明略過<lb/>
人一時之傑今日之事非此公不濟趙將軍議是也達<lb/>
<pb n="KR3k0013_WYG_766-1b"/>
請輕騎告哀仍迎之諸將或欲南追賀㧞勝或云東告<lb/>
朝廷達又曰此皆逺水不救近火何足道哉貴於是謀<lb/>
遂定令達馳往太祖見達慟哭問故達以實對太祖遂<lb/>
以數百騎南赴平凉引軍向髙平及悦平加平東將軍<lb/>
冦雒初從賀㧞岳西征万俟醜奴為右都督後侯莫<lb/>
陳悦既害岳欲并其衆時初䘮元帥軍中惶擾雒於諸<lb/>
將之中最為舊齒素為衆所信乃收集將士志在復讎<lb/>
共相糾合遂全衆而返既至原州衆咸推雒為盟主統<lb/>
<pb n="KR3k0013_WYG_766-2a"/>
岳之衆雒與趙貴等議迎太祖後至侍中<lb/>
趙善初仕魏為行臺賀㧞岳長史岳為侯莫陳悦所害<lb/>
善共諸將翊戴太祖乃從平悦<lb/>
吕思禮為行臺賀㧞岳所重岳為侯莫陳悦所害趙貴<lb/>
等議遣赫連達迎太祖思禮預其謀及太祖為闗西大<lb/>
都督以思禮為府長史<lb/>
梁禦為鎭西將軍從賀㧞岳鎭長安及岳被害禦與諸<lb/>
將同謀翊戴太祖<lb/>
<pb n="KR3k0013_WYG_766-2b"/>
若干惠為中堅將軍從賀㧞岳西征万俟醜奴及岳為<lb/>
侯莫陳悦所害惠與諸將翊戴太祖乃從平悦後至司<lb/>
空<lb/>
梁臺為假節衛將軍賀㧞岳引為心膂岳為侯莫陳悦<lb/>
所害臺與諸將議翊戴太祖從討悦破之後至鄜州刺<lb/>
史<lb/>
庫狄昌初從賀㧞岳西征及岳為侯莫陳悦所害昌與<lb/>
諸將議翊太祖從平侯莫陳悦後為東夏州刺史<lb/>
<pb n="KR3k0013_WYG_766-3a"/>
王德字天恩從賀㧞岳平隴右為龍驤將軍岳為侯莫<lb/>
陳悦所害德與諸將定議迎太祖從平悦後至涇州刺<lb/>
史<lb/>
裴果字戎昭仕魏太昌中為陽平郡丞太祖曽使并州<lb/>
與果遇果知非常人宻託附焉後為眉復州刺史<lb/>
申徽初仕東魏為大尉府行叅軍孝武初徽以雒陽兵<lb/>
難未已遂間行入闗見太祖與語竒之薦之於賀㧞岳<lb/>
岳亦雅相敬待引為賓客太祖臨夏州以徽為記室叅<lb/>
<pb n="KR3k0013_WYG_766-3b"/>
軍兼府主簿文帝察徽沉宻有度量每事信委之乃為<lb/>
大行臺郎中<lb/>
王羆初為後魏車騎大將軍涇州刺史未及之部屬太<lb/>
祖徵兵為勤王之舉請前驅効命遂為大都督鎭華州<lb/>
田𢎞初從爾朱天光為都督及太祖統衆宏求謁見乃<lb/>
論世事深被引納即處以爪牙之任太祖嘗以所著鐵<lb/>
甲賜𢎞云天下若定還將此甲示孤也後為少保襄州<lb/>
刺史<lb/>
<pb n="KR3k0013_WYG_766-4a"/>
梁昕字元明安定烏氏人少溫恭見稱州里太祖之迎<lb/>
孝武軍次雍州昕以三輔望族上謁太祖見昕容貌瓌<lb/>
偉深賞異之即授右府長流叅軍<lb/>
周惠達自太祖在魏時即用為秦州司馬安輯隴右及<lb/>
太祖為大都督總管兵起雍復以惠達為府司馬便委<lb/>
任焉魏孝武詔太祖尚馮翊長公主以惠達為長史赴<lb/>
雒陽奉迎至潼闗遇孝武已西即令惠達先見太祖謂<lb/>
惠達曰昔周之東遷晋鄭是依今乗輿播越降臨闗右<lb/>
<pb n="KR3k0013_WYG_766-4b"/>
吾雖猥當其任而才愧昔人卿宜勠力共成功業以取<lb/>
富貴也對曰惠達宦遊有年屬明公一匡之運富貴之<lb/>
事非所敢望但願明公威德加於天下惠達得效其尺<lb/>
寸則志願畢矣<lb/>
王思政自太祖為魏丞相中軍大將軍思政雖被任委<lb/>
自以非相府之舊每不自安太祖曽在同州與羣公宴<lb/>
集出錦罽及雜綾絹數段命諸將摴蒱取之物既盡太<lb/>
祖又觧所服金帶令諸人遍擲曰先得盧者即與之羣<lb/>
<pb n="KR3k0013_WYG_766-5a"/>
公將遍莫有得者次至思政乃斂容跪坐而自誓曰王<lb/>
思政覊旅歸朝蒙宰相國士之遇方願盡心效命上報<lb/>
知已若此誠有實令宰相賜知者願擲即為盧若内懐<lb/>
不盡神靈亦當明之使不作也便當殺身以謝所奉辭<lb/>
氣慷慨一坐盡驚即㧞所佩刀横於膝上攬摴蒱拊髀<lb/>
擲之比太祖止之已擲為盧矣徐乃拜而受帶自此之<lb/>
後太祖寄賞更深轉驃騎將軍<lb/>
栁虬初為獨孤信開府從事中郎信出鎭隴右因為秦<lb/>
<pb n="KR3k0013_WYG_766-5b"/>
州刺史以虬為二府司馬雖處元僚不綜府事唯在信<lb/>
左右談論而已因使見太祖被留為相府記室追論歸<lb/>
朝功封美陽縣男邑二百户<lb/>
隋崔仲方年十五與後周太祖諸子同就學時髙祖亦<lb/>
在其中由是與髙祖少相欵宻後以明經累遷為少内<lb/>
史奉使淮南而還髙祖為丞相與仲方相見握手極懽<lb/>
仲方亦歸心焉其夜上便宜十八事髙祖竝嘉納之又<lb/>
見衆望有歸隂勸髙祖應天受命髙祖從之後至太常<lb/>
<pb n="KR3k0013_WYG_766-6a"/>
卿信都太守<lb/>
龎晃仕周為衛王直侍時髙祖出為隨州刺史路經襄<lb/>
陽衛王令晃詣髙祖晃知髙祖非常人深自結納及髙<lb/>
祖去官歸京師晃迎見髙祖於襄邑髙祖甚懽晃因白<lb/>
髙祖曰公相貌非常名在圖籙九五之日希願不忘髙<lb/>
祖笑曰何妄言也頃之有一雄雉鳴於庭髙祖命晃射<lb/>
之曰中則有賞然富貴之日持以為驗晃既射而中髙<lb/>
祖撫掌大笑曰此是天意公能感之而中也因以二婢<lb/>
<pb n="KR3k0013_WYG_766-6b"/>
賜之情契甚宻晃為常山太守髙祖為定州總管屢相<lb/>
往來俄而髙祖轉亳州總管將行意甚不悦晃隂白髙<lb/>
祖曰燕代精兵之處今若動衆天下不足圖也髙祖握<lb/>
晃手曰時未可也及髙祖為揚州總管奏晃同行既而<lb/>
髙祖為丞相進晃位開府命督左右甚見親待<lb/>
尉遲崇仕周為儀同大將軍以兵鎭常山時髙祖為定<lb/>
州總管崇知髙祖相貌非常毎自結納髙祖甚親待之<lb/>
及為丞相尉遲逈作亂崇以宗族之故自囚於獄遣使<lb/>
<pb n="KR3k0013_WYG_766-7a"/>
請罪髙祖下書慰諭之即令馳驛入朝常置左右<lb/>
盧賁仕周為司武上士時髙祖為大司武賁知髙祖非<lb/>
常人深自推結宣帝嗣位加開府及髙祖初被顧托羣<lb/>
情未一乃引賁置於左右髙祖將之東第百官皆不知<lb/>
所去髙祖濳令賁部伍仗衛因召公卿而謂曰欲求富<lb/>
貴者當相隨來往往偶語欲有去就賁嚴兵而至衆莫敢<lb/>
動出崇陽門至東宫門者拒不内賁諭之不去瞋目叱<lb/>
之門者遂却既而髙祖得入賁常典宿衛後至懐州刺<lb/>
<pb n="KR3k0013_WYG_766-7b"/>
史<lb/>
郎茂仕周為陳州户曹屬髙祖為亳州總管見而悦之<lb/>
命掌書記時周武帝為象經髙祖從容謂茂曰人主之<lb/>
所為也感天地動鬼神而象經多糾法將何以致茂竊<lb/>
歎曰此言豈常人所及也乃隂自結納髙祖亦親禮之後<lb/>
還家為州主簿髙祖為丞相以書召之言及疇昔甚歡<lb/>
後至尚書左丞晉陽宫留守<lb/>
李諤自北齊歸周為天官都上士諤見髙祖有竒表深<lb/>
<pb n="KR3k0013_WYG_766-8a"/>
自結納及髙祖為丞相甚見親待後至治書侍御史出<lb/>
為通州刺史<lb/>
郭榮仕周為司水大夫少與髙祖相親狎情契極歡嘗<lb/>
與髙祖夜坐月下因從容謂榮曰吾仰觀𤣥象俯察人<lb/>
事周厯已盡我其代之榮深自結納未幾髙祖總百揆<lb/>
召榮撫其背而笑曰吾言驗矣即拜相府樂曹叅軍後<lb/>
至左光禄大夫<lb/>
栁裘仕周為御節大夫宣帝不豫留侍禁中與劉昉韋<lb/>
<pb n="KR3k0013_WYG_766-8b"/>
謩皇甫績同謀引髙祖入總萬機髙祖固讓不許裘進<lb/>
曰時不可再機不可失今事已終宜早定計天與不取<lb/>
反受其咎如更遷延恐貽後悔髙祖從之進位上開府<lb/>
拜内史大夫委以機宻<lb/>
竇榮定仕周為佽飛中大夫其妻則髙祖姊安城長公<lb/>
主也髙祖少小與之情契甚厚榮定亦知髙祖有人君<lb/>
之表尤相推結及髙祖作相領左右宫伯使鎭守天臺<lb/>
總統露門内兩廂仗衛嘗宿禁中後拜右武衛大將軍<lb/>
<pb n="KR3k0013_WYG_766-9a"/>
李禮成仕周為民部中大夫妻竇氏早没知髙祖有非<lb/>
常之表遂聘髙祖妺為繼室情契甚歡及髙祖為丞相<lb/>
進位上大將軍遷司武上大夫委以心膂<lb/>
陳荗河東猗氏人髙祖為隋國公引為寮佐遇待與李<lb/>
圓通等每令典家事未嘗不稱㫖髙祖善之後遷上士<lb/>
委以心膂及受禪拜給事黄門侍郎<lb/>
長孫平仕周為小司寇髙祖龍濳時與平情好欵洽及<lb/>
為丞相恩禮彌厚後至太常卿判吏部尚書事<lb/>
<pb n="KR3k0013_WYG_766-9b"/>
李德林仕周為御正下大夫髙祖初授顧命令邢國公<lb/>
楊惠謂德林曰朝廷賜令總文武事經國任重非羣才<lb/>
輔佐無以克成大業今欲與公共事必不得辭德林聞<lb/>
之甚喜乃答云德林雖庸懦㣲誠亦有所在若曲相提<lb/>
㩦必望以死奉公髙祖大悦即召與語劉昉鄭譯初矯<lb/>
詔召髙祖受顧命輔少主總知内外兵事諸衛既奉勑<lb/>
竝受髙祖節度鄭譯劉昉議欲授髙祖冡宰鄭譯自攝<lb/>
大司馬劉昉又求小冡宰髙祖私問德林曰欲何以見<lb/>
<pb n="KR3k0013_WYG_766-10a"/>
處德林曰即宜作大丞相假黄鉞都督内外諸軍事不<lb/>
爾無壓衆心及發䘮便即依此以譯為相府長史内史<lb/>
上大夫昉但為相府司馬譯昉由是不平以德林為丞<lb/>
相府屬加儀同大將軍未幾而三方搆亂指授兵略皆<lb/>
與之叅詳後為内史令<lb/>
張煚仕周為儀同髙祖為丞相煚深自推結髙祖以其<lb/>
有幹用甚親遇之及受禪拜尚書左丞<lb/>
趙芬仕周為東京小宗伯鎭雒陽髙祖為丞相尉遲逈<lb/>
<pb n="KR3k0013_WYG_766-10b"/>
與司馬消難隂謀往來芬察知之密白髙祖由是深見<lb/>
親委遷東京左僕射<lb/>
庾季才仕周為開府儀同三司及髙祖為丞相嘗夜召<lb/>
季才而問曰吾以庸虚受兹顧命天時人事卿以為何<lb/>
如季才曰天道精㣲難可意察竊以人事卜之符兆已<lb/>
定季才縱言不可公豈復得為箕潁之事乎髙祖黙然<lb/>
乆之因舉首曰吾今譬猶騎虎誠不得下也因賜雜綵<lb/>
五十疋絹二百段曰愧公此意宜善為思之後至通直<lb/>
<pb n="KR3k0013_WYG_766-11a"/>
散騎常侍均州刺史<lb/>
于翼仕周為幽州總管髙祖為丞相尉遲逈作亂遣人<lb/>
誘翼翼鏁其使送之長安髙祖甚悦及髙祖受禪翼入<lb/>
朝帝為之降榻握手極歡數日拜為大尉<lb/>
李訽仕周為司衛大將軍髙祖為丞相尉遲逈作亂遣<lb/>
韋孝寛擊之以詢為元帥長史委以心膂軍至永橋諸<lb/>
將不一詢密啟髙祖請重臣監䕶髙祖遂令髙熲監軍<lb/>
與熲同心協力唯詢而已及平尉遲逈進位上柱國改<lb/>
<pb n="KR3k0013_WYG_766-11b"/>
封隴西郡公賜帛千疋<lb/>
段文振仕周為天官都上士從韋孝寛經略淮南俄而<lb/>
尉遲逈作亂時文振老母妻子俱在鄴城逈遣人誘之<lb/>
文振不顧歸於髙祖髙祖引為丞相掾領宿衛驃騎<lb/>
宇文慶仕周為寧州總管髙祖為丞相復以行軍總管<lb/>
南征江表師次白帝徵還以勞進位上大將軍髙祖與<lb/>
慶有舊甚見親待令督丞相軍事委以心腹尋加柱國<lb/>
開皇初拜左武衛將軍進位上柱國數年出除涼州總<lb/>
<pb n="KR3k0013_WYG_766-12a"/>
管歳餘徵還不任以職初帝龍濳時嘗從容與慶言及<lb/>
天下事帝謂慶曰天元實無積德<hi>臣欽若等曰天元後周宣帝尊號</hi>視<lb/>
其相貌夀亦不長加以法令繁苛耽恣聲色以吾觀之<lb/>
殆將不乆又復諸侯㣲弱各令就國曽無深根固夲之<lb/>
計羽翮既翦何能及逺哉尉遲逈貴戚早著聲望國家<lb/>
有釁必為亂階然智量庸淺子弟輕佻貪而少惠終致<lb/>
亡滅司馬消難反覆之虜亦非池内之物變在俄頃但<lb/>
輕薄無謀未能為害不過自竄江南耳庸蜀險隘易生<lb/>
<pb n="KR3k0013_WYG_766-12b"/>
難阻王謙愚惷素無籌略但恐為人所誤不足為虞未<lb/>
幾上言皆騐及此慶恐帝遺忘不復收用欲見舊恩顧<lb/>
具録前言為表而奏之曰臣聞知侔造化二儀無以隐<lb/>
其靈明同日月萬象不能藏其狀先天弗違實聖人之<lb/>
體道未萌見兆諒達節之神祗伏惟陛下特挺生知狥<lb/>
齊誕御懐五岳而猶輕吞八荒而不梗蘊妙見於胸襟<lb/>
運竒謨於掌握臣以㣲賤早逢天睠不以庸下親蒙推<lb/>
赤所奉成規纎亳弗舛尋惟聖慮妙出蓍龜騐一人之<lb/>
<pb n="KR3k0013_WYG_766-13a"/>
慶有徵實天子之言無戯臣親聞親見實榮實喜帝省<lb/>
表大悦下詔曰朕之與公夲來親密懐抱委曲無所不<lb/>
盡話言歲乆尚能記憶今覧表奏方悟昔談何謂此言<lb/>
遂成實録古人之先知禍福明可信也朕言之驗自是<lb/>
偶然公乃不忘彌表誠節深感至意嘉尚無已自是帝<lb/>
每加優禮<lb/>
楊素仕周為車騎大將軍及髙祖為丞相素深自結納<lb/>
髙祖甚器之以素為汴州刺史<lb/>
<pb n="KR3k0013_WYG_766-13b"/>
元景山仕周為亳州總管髙祖為丞相尉遲逈稱兵作<lb/>
亂榮州刺史宇文胄與逈通謀隂以書諷景山景山執<lb/>
其使封書詣相府髙祖甚嘉之進位上大將軍<lb/>
李穆仕周為大佐輔總管髙祖作相尉遲逈之亂也遣<lb/>
使招穆穆鎻其使上其書穆子士榮以穆所居天下精<lb/>
兵處隂勸穆反穆深拒之乃奉十三環金𢃄於髙祖<lb/>
盖天子之服也李渾穆第十子仕周為左侍上士尉遲<lb/>
逈反於鄴時穆在并州髙祖慮其為逈所誘遣渾乗驛<lb/>
<pb n="KR3k0013_WYG_766-14a"/>
往布腹心穆遽令渾入京奉熨斗於髙祖曰願執威柄<lb/>
以尉安天下也髙祖大悦又遣渾詣韋孝寛所而述穆<lb/>
意焉<lb/>
栁昻仕周為大内史致位開府髙祖為丞相深自結納<lb/>
髙祖大悦之以為大宗伯昻受拜之日遂得偏風不能<lb/>
視事髙祖受禪昻疾愈加上開府拜潞州刺史<lb/>
李安字𤣥德髙祖作相引之左右遷職方中大夫復拜<lb/>
安弟烲為儀同安叔父梁州刺史璋時在京師與周趙<lb/>
<pb n="KR3k0013_WYG_766-14b"/>
王謀害髙祖誘烲為内應烲謂安曰寢之則不忠言之<lb/>
則不義失忠與義何以立身安曰丞相父也其可背乎<lb/>
遂隂白之及趙王等伏誅將加官賞安頓首而言曰兄<lb/>
弟無汗馬之勞過蒙奬擢合門竭節無以酬謝不意叔<lb/>
父無狀為兇黨之所熒惑覆宗絶嗣其甘若薺蒙全首<lb/>
領為幸實多豈可將叔父之命以求官賞於是俯伏流<lb/>
涕悲不自勝髙祖為之改容曰我為汝特存璋子乃命<lb/>
有司罪止璋身髙祖亦為安隐其事而不言尋授安開<lb/>
<pb n="KR3k0013_WYG_766-15a"/>
府<lb/>
唐崔善為隋仁夀中為樓煩郡司戸書佐髙祖時為太<lb/>
守甚禮遇之善為以政傾頺乃密勸進髙祖深納之<lb/>
武士彠并州文水人家富於財頗好交結髙祖初行軍<lb/>
於汾晉休止其家因蒙顧接後為晉陽宫畱守府司鎧<lb/>
叅軍事既而隋政日亂盜賊蜂起士彠每歎息以夷難<lb/>
為心而恨未遇眞主及髙祖為太原留守甚見接待數<lb/>
訪以時事士彠嘗詰朝於街内獨行聞空中有言曰唐<lb/>
<pb n="KR3k0013_WYG_766-15b"/>
公是天子士彠尋聲不見有人仍以此言白髙祖并進<lb/>
兵書髙祖悦之曰勿多言兵書禁物尚能將來深識好<lb/>
心當同富貴耳其夜士彠夢髙祖乗馬上天旦以狀聞<lb/>
髙祖大悦於是入卧内委以心腹後至荆州都督<lb/>
任瓌仕隋仁夀中為韓城尉髙祖討捕於汾晉瓌謁髙<lb/>
祖於轅門承制為河東縣户曹髙祖將之晉陽留隐太<lb/>
子建成以託於瓌義師起瓌至龍門謁見髙祖謂之曰<lb/>
隋氏失馭天下沸騰吾忝以外戚屬當重寄不可坐觀<lb/>
<pb n="KR3k0013_WYG_766-16a"/>
時變晉陽是用武之地士馬精强今率驍雄以匡國難<lb/>
卿將家子深有智謀觀吾此舉將為濟否瓌曰後主殘<lb/>
酷無道征役不息天下恟恟思聞拯亂天縱神武親舉<lb/>
義師所下城邑秋毫無犯軍令嚴明將士用命闗中所<lb/>
在蜂起唯待義兵仗大順從衆欲何憂不濟環在馮翊<lb/>
積年人情諳練願為一介之使銜命入闗同州已東必<lb/>
當欵伏於梁山舩濟直指韓城進逼郃陽分取朝邑且<lb/>
蕭造文吏夲無武略仰懼威靈理當自下孫華諸賊未<lb/>
<pb n="KR3k0013_WYG_766-16b"/>
有適從必當相率而至然後鼔行整衆入據永豐雖未<lb/>
得京城闗中故已定矣髙祖曰是吾心也乃授銀青光<lb/>
禄大夫遣陳演夀史大柰領歩騎六千趨梁山渡河使<lb/>
瓌及薛獻為招慰大使髙祖謂演夀曰閫外之事宜與<lb/>
任瓌籌之孫華白𤣥度等聞兵且至果競來降并具舟<lb/>
于河師遂利渉環説下韓城縣與諸將進擊飲馬泉破<lb/>
之拜左光禄大夫留守永豐倉<lb/>
宇文士及仕隋為尚輦奉御時髙祖為殿内少監士及<lb/>
<pb n="KR3k0013_WYG_766-17a"/>
深自結託及隨兄化及至黎陽髙祖手詔召之士及亦<lb/>
濳遣家僮間道詣長安申赤心又因使密貢金環髙祖<lb/>
大悦謂侍臣曰我與士及素經共事今貢金環是其來<lb/>
意也化及至魏縣兵威日蹙士及勸之西歸長安化<lb/>
及不從士及乃與封倫求於濟北徵督軍糧俄而化及<lb/>
為竇建德所擒濟北豪右多勸士及發青齊之衆北擊<lb/>
建德收河北之地以觀形勢士及不納遂與封倫等來<lb/>
降髙祖數之曰汝兄弟率思歸之卒為入闗之計當此<lb/>
<pb n="KR3k0013_WYG_766-17b"/>
之時若得我父子豈肯相存今欲何地自處士及謝曰<lb/>
臣之罪誠不容誅但臣早奉龍顔乆存心腹往在涿郡<lb/>
嘗夜中密論時事後於汾隂宫復進丹赤自陛下龍飛<lb/>
九五臣實乃心西歸所以密申貢獻冀此贖罪耳髙祖<lb/>
笑謂裴寂曰此人與我言天下事至今已六七年矣公<lb/>
輩皆在其後時士及妹為昭儀有寵由是漸見親待授<lb/>
上儀同<lb/>
唐儉父鑒與髙祖有舊同領禁衛髙祖於太原留守儉<lb/>
<pb n="KR3k0013_WYG_766-18a"/>
與太宗周密從容進説以隋室昏亂天下可圖太宗以<lb/>
白髙祖乃詔入密訪時事對曰明公日角龍庭李氏又<lb/>
在圖牒天下屬望非是一朝若開府庫南嘯豪傑北招戎<lb/>
狄東收燕趙長驅濟河據有秦雍海内之權指麾可取<lb/>
願引達節以順羣望則湯武之業於公不遠負鼎投竿<lb/>
亦先㣲願髙祖曰湯武之事非所庻幾今天下已亂言<lb/>
私則圖存語公則拯溺抑宜自愛吾將思之後拜大將<lb/>
軍府檢較記室叅軍<lb/>
<pb n="KR3k0013_WYG_766-18b"/>
劉義節太原人髙祖之作鎭也甚接以恩意又出入王<lb/>
威髙君雅之門然獨歸心於髙祖義兵將起威與君雅<lb/>
内懷疑貳義節輙探得其計以白髙祖及誅威等頗用<lb/>
其力<lb/>
劉文静隋末為晉陽令時髙祖鎭太原文静初觀太宗<lb/>
謂裴寂曰非常人也大度類於漢髙神武同於魏帝其<lb/>
年雖少乃天縱也寂未然之於後文静為李密親戚被<lb/>
煬帝勑禁太宗隂有異心以文静可與語遂入禁所看<lb/>
<pb n="KR3k0013_WYG_766-19a"/>
之文静大喜而感賀亦覺太宗有非常之意因歎曰天<lb/>
下大亂非有湯武高光之才不能定也太宗知其意濳<lb/>
相感動報之曰卿安知無但恐常人不别耳文静起而<lb/>
謝曰乆知郎君乃龍濳也今既時事如此正是騰躍之<lb/>
秋素禀膺籙之資仍懷撥亂之道此乃生人有息肩之<lb/>
望文静知攀附之所矣太宗曰今入禁所相看非兒女<lb/>
之情相憂而已時事如此知君若可與言故來與君圖<lb/>
舉大計君能如此深副僕懷卿志識大佳宜籌其事文<lb/>
<pb n="KR3k0013_WYG_766-19b"/>
静對曰今李密長圍雒邑主上流播淮南大賊連州郡<lb/>
小盗阻山澤者以千萬數矣但須真主驅駕取之誠能<lb/>
應天順人舉旗大呼則四海不足定也今并州百姓避<lb/>
盜賊者入此城文静為令數年知其豪傑一朝嘯集立<lb/>
地可數萬人尊公所領之兵復且數萬一言出口誰敢<lb/>
不從乗虚入闗號令天下不盈半歲帝業可成帝笑曰<lb/>
卿言善合人意於是部署賓客隂圖起義計議既定候<lb/>
機當發欲白髙祖慮必不從欲竊發之又恐驚於髙祖<lb/>
<pb n="KR3k0013_WYG_766-20a"/>
於是訃無所决沉吟者乆之既見髙祖厚於裴寂欲因<lb/>
寂開説於是引寂交於太宗得通議謀及髙祖被拘太<lb/>
宗又遣文静共寂進説曰易稱知幾其神乎今大亂已<lb/>
作公處嫌疑之地當不賞之功何以圖全晉陽之土士<lb/>
馬精鋭宫監之中府庫盈積以兹舉事可立大功闗中<lb/>
天府代王沖幼權豪並起未有適從願公興兵西入以<lb/>
圖大事何乃拘於一介之使乎髙祖然之太宗濳結死<lb/>
士與文静等協議尅日舉兵㑹髙祖得釋而止乃命文<lb/>
<pb n="KR3k0013_WYG_766-20b"/>
靜詐為煬帝勅發太原西河雁門馬邑數郡人二十以上五<lb/>
十以下悉為兵以歲暮集涿郡將伐遼東由是人情大<lb/>
擾思亂者益衆文静與裴寂偽作符<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>出宫監庫物以<lb/>
供留守資用募兵集衆及義兵起以文静為司馬勸改<lb/>
旗幟以章義舉後至兵部尚書<lb/>
唐憲仕隋東宫左勲衛太子廢歸太原髙祖之鎭太原<lb/>
也頗蒙親遇因與弟儉預義謀及大將軍府建拜正議<lb/>
大夫引置左右為恩信從平宋老生破京城時隐太子<lb/>
<pb n="KR3k0013_WYG_766-21a"/>
為左鎭大都督以憲為長史累遷光禄大夫封安富縣<lb/>
公武德初拜為太子右虞侯卒<lb/>
于百億仕隋為左翊衛髙祖義旗之舉仗劔歸順授朝<lb/>
請大夫<lb/>
盧赤松隋末為河東令與髙祖有舊聞義師至霍棄縣<lb/>
迎接拜行臺兵部郎中厯位率更令封范陽郡公<lb/>
盧士叡髙祖與之有舊及義兵起士叡率數百人謁髙<lb/>
祖於汾隂令其兄子師洽諭賊帥孫華應時歸附又與<lb/>
<pb n="KR3k0013_WYG_766-21b"/>
劉宏基敗隋將桑顯和於飲馬泉累加右光禄大夫<lb/>
竇抗與髙祖少相親狎楊𤣥感之反也髙祖統兵隴右<lb/>
言於髙祖曰𤣥感抑為發蹤耳李氏當膺圖録可見機<lb/>
而作也髙祖不許隋末令於靈武巡長城伺盗及聞髙<lb/>
祖定京師抗對衆而忭曰此吾家妹壻也豁達有大度<lb/>
眞撥亂之主也因歸長安後至左武威大將軍<lb/>
田德平太原晉陽人隋末補鷹揚府正髙祖留守太原<lb/>
引為兵大蒙任寄義師起拜銀青光禄大夫厯大將軍<lb/>
<pb n="KR3k0013_WYG_766-22a"/>
兵曹叅軍封漁陽縣公<lb/>
蘭謨仕隋為膺揚郎將留守臨汾髙祖義旗建帥所部<lb/>
來降授銀青光禄大夫<lb/>
姜確字行夲父謩從起太原官至秦隴二州刺史確自<lb/>
髙祖義旗初舉以典籖從後厯通事舎人尚書水部二<lb/>
曹郎中封通川縣男<lb/>
溫大雅仕隋為長安縣尉以父憂去職後以天下方亂<lb/>
不求仕進及義兵起髙祖引為記室叅軍專掌文翰禪<lb/>
<pb n="KR3k0013_WYG_766-22b"/>
代之際與竇威參定朝儀後至禮部尚書<lb/>
栢季纂隋末為祁縣長有能名及義兵起厯大將軍府<lb/>
騎曹叅軍從平京城累以軍功位至上柱國<lb/>
段綸仕隋為左親衞隐太子見而悦之妻以琅琊長公<lb/>
主舎髙祖之舊第數聞鼓吹之音視之無所覩綸謂主<lb/>
曰聞圖䜟李氏當王今於第内有此禎祥必而家應籙<lb/>
之徵也及義兵西邁綸於藍田聚結兵馬得萬餘人迎<lb/>
接大軍拜金紫光禄大夫領親信左右從平京城封龍<lb/>
<pb n="KR3k0013_WYG_766-23a"/>
岡郡公<lb/>
黨仁𢎞仕隋為武勇郎將髙祖起義軍次蒲坂仁𢎞招<lb/>
率鄉曲得二千餘兵迎謁拜銀青光禄大夫<lb/>
長孫敞隋末為左衞郎將義旗入闗敞率子弟以新豐<lb/>
縣來迎髙祖大悦授銀青光禄大夫尋加上柱國<lb/>
喬軌隋末為右武侍及義師渡河軌乃迎謁授通議大<lb/>
夫從平京城頻以戰功累加上柱國秦王府車騎將軍<lb/>
顔師古仕隋為襄州安養尉坐事免歸長安家貧以教<lb/>
<pb n="KR3k0013_WYG_766-23b"/>
授自業及髙祖義兵入闗師古於長春宫上謁授朝請<lb/>
大夫從平京城補秦府文學後至秘書監𢎞文館學士<lb/>
崔幹略隋末為醴泉縣令髙祖義兵入闗以縣來降授<lb/>
丞相府主簿及受禪遷黄門侍郎<lb/>
靳孝謨仕隋朝邑縣法曹及義兵濟河以蒲津中潬二<lb/>
城歸義授正議大夫<lb/>
竇軌隋末為資陽郡東曹掾去官歸於家及義兵入闗<lb/>
軌聚衆千餘人迎於同州髙祖見之大悦降席起迎握<lb/>
<pb n="KR3k0013_WYG_766-24a"/>
手歡笑賞錫優厚尋令收兵於渭南得衆一萬拜丞相<lb/>
諮議參軍從平京師累加光禄大夫<lb/>
孫華隋末坐事逃歸山賊郭伏願侵掠馮翊及義師起<lb/>
髙祖見華貌寢初輕之及與語大悦握手引與同坐謂<lb/>
之曰吾昨夜夢乗白龍以濟黄河卿將白𤣥度來又具<lb/>
舟檝何與吾夢之相符也因拜為光禄大夫前軍總管<lb/>
常達隋末為隴州刺史為降人忤仕政所劫擁城中二<lb/>
千人叛入薛仁杲達性剛烈有武藝髙祖龍濳時數從<lb/>
<pb n="KR3k0013_WYG_766-24b"/>
征伐甚蒙深待及義兵起達在霍邑從宋老生來拒戰<lb/>
既斬老生高祖謂達已死令人閲屍以求及達奉見髙<lb/>
祖大悦因蒙任使屢有軍功<lb/>
梁朱珍徐州豐人太祖起兵珍與龎師古許唐李暉丁<lb/>
㑹氐叔琮鄧季筠王武等八十餘人以中㳙從摧堅䧟<lb/>
陳所向盪决後署諸軍都指揮使<lb/>
龎師古曹州南華人以中㳙從太祖性端愿未嘗離左<lb/>
右及太祖鎭汴樹置戎伍始得馬五百匹即以師古為<lb/>
<pb n="KR3k0013_WYG_766-25a"/>
偏將援陳破蔡累有戰功後至徐州節度使<lb/>
謝瞳唐末舉進士不中第遂投跡於太祖泊居門下未<lb/>
嘗一日不在左右及太祖據同州遂署右職後為宣義<lb/>
軍兩使留守<lb/>
李振字興緒唐末為台州刺史不克莅事因而歸過汴<lb/>
求謁見太祖太祖與語大竒之辟為從事以講武政於<lb/>
是陳耕戰之計進鳩合之䇿尊王室以圖諸侯奬帝道<lb/>
以雜覇業嫉閹寺敦儒術尚名器審刑罰於是禮遇彌<lb/>
<pb n="KR3k0013_WYG_766-25b"/>
篤後至户部尚書崇政院使<lb/>
牛存節唐末勅事河陽節度使諸葛爽爽卒存節謂同<lb/>
輩曰天下汹汹當擇英主事之以圖富貴遂歸於太祖<lb/>
授宣義軍小將後至鄆州節度使<lb/>
後唐康君立蔚州興唐人世為邊豪唐乾符中為雲州<lb/>
牙校事防禦使段文楚時羣盜起河南天下將亂代北<lb/>
仍歲阻饑諸部豪傑咸有嘯聚邀功之志㑹文楚稍削<lb/>
軍人儲給戍兵咨怨君立與薛鐵山程懷信王行審李<lb/>
<pb n="KR3k0013_WYG_766-26a"/>
存璋謀曰段公儒人難與共事方今四方雲擾皇威不<lb/>
振丈夫不能於此時立功立事非人豪也吾等雖權部<lb/>
衆然以雄勁聞於時者莫若沙陁部落又李振武父子<lb/>
勇冠諸軍吾等合勢推之則代北之地旬月可定功名<lb/>
富貴事無不濟也君立等乃夜謁武皇言曰方今天下<lb/>
大亂天子付將臣以邊事歲遭荒饑便削儲給我等邊<lb/>
人焉能守死公家父子素以威惠及五部當共除虐帥<lb/>
以謝邊人孰敢異議者武皇曰明天子在上舉事當有<lb/>
<pb n="KR3k0013_WYG_766-26b"/>
朝典公等勿輕議予家尊遠在振武萬一相迫候予禀<lb/>
命君立等曰事機已泄遲則變生曷候千里咨稟衆因<lb/>
聚譟擁武皇比及雲州衆且萬人師營鬭雞臺城中械<lb/>
文楚以應武皇之軍既收城推武皇為大同軍防禦留<lb/>
後衆狀以聞後武皇授鴈門節度以君立為左都押衙<lb/>
後至昭義軍節度使<lb/>
蓋寓蔚州人世為牙挍武皇起雲中寓與康君立等推<lb/>
轂佐佑之因為腹心武皇節制鴈門署職為都押衙領<lb/>
<pb n="KR3k0013_WYG_766-27a"/>
嵐州刺史洎移鎭太原改左都押衙武皇與之决事言<lb/>
無不從凡出征行靡不衞從後至容館經略使<lb/>
劉彦琮雲中人唐末武皇作鎭晉陽有撥亂夷兇之志<lb/>
彦琮乃謁於軍門致之麾下自是從征興復王室後至<lb/>
邠州節度使<lb/>
李承約為山後八軍巡檢使屬劉守光因殺兄名儒宿<lb/>
將嘗事其父兄者多無辜被戮承約自以握兵在外心<lb/>
不自安時武皇召募英豪方開王業乃以所部二千騎<lb/>
<pb n="KR3k0013_WYG_766-27b"/>
歸於弁州即補定覇都指揮使檢較右僕射兼貝州刺<lb/>
史<lb/>
張遵誨父為宗城令羅紹威殺衙軍之歲為梁軍所害<lb/>
遵誨奔太原武皇以為牙門將時朱溫簒逆據有兩京<lb/>
武皇與邠鳯同謀興復命遵誨知岐州留務在岐下累<lb/>
年莊宗平定山東遵誨以典客從厯幽鎭二府馬歩都<lb/>
虞侯<lb/>
張廷裕代北人幼事武皇於雲中從平黄巢討王行瑜<lb/>
<pb n="KR3k0013_WYG_766-28a"/>
自行間漸升為小將莊宗定魏補天雄軍左廂馬歩都<lb/>
虞侯厯蔚兹隰三州刺史<lb/>
曹廷隐本魏州人為本州典謁虞侯賀德綸西迎莊宗<lb/>
於晉陽莊宗既得鄴城擢為馬歩都虞侯軍中號為稱<lb/>
職<lb/>
何瓉閩人唐天祐三年登進士第謁莊宗於晉陽一見<lb/>
受知辟河東推官轉留府判官<lb/>
段凝開封人唐末為澠池主簿脱荷衣以事梁祖梁祖<lb/>
<pb n="KR3k0013_WYG_766-28b"/>
漸器之開平三年十月自東頭供奉官授右威衞大將<lb/>
軍充左軍巡使兼水北巡簡使<lb/>
賈馥在鎭州幕府張文禮殺王鎔時莊宗未即尊位文<lb/>
禮遣馥至鄴都勸進自留鄴下棲遲郵舎莊宗即位授<lb/>
鴻臚少卿<lb/>
王鎔唐末為鎭州節度莊宗征劉守光廻鎔至承天軍<lb/>
與莊宗合宴同盟奉觴獻夀以申感慨莊宗以鎔父友<lb/>
曲加敬異為之聲歌鎔亦報之謂莊宗為四十六舅飲<lb/>
<pb n="KR3k0013_WYG_766-29a"/>
中莊宗抽佩刀斷衿為盟許以女妻鎔子昭誨因兹堅<lb/>
附於莊宗矣<lb/>
孔循同光末權知汴州事㑹明宗自鄴都至循致餼勞<lb/>
軍供備充至明宗悦及定京師為樞密使兼秘書監<lb/>
晉髙漢筠初仕梁為衞州衙校後唐莊宗入魏分兵諭<lb/>
其屬郡漢筠以利病説衞之牧守俾送欵於莊宗以漢<lb/>
筠為功尋移雒州都校後至左驍衞大將軍内省客使<lb/>
皇甫立代北人後唐明宗刺代州署為衙校從厯藩鎭<lb/>
<pb n="KR3k0013_WYG_766-29b"/>
性純謹明宗深委信之王建丘安誨䇿名委質皆在立<lb/>
後明宗踐阼以立為忻州刺史<lb/>
萇從簡初仕後唐為潁州團練使髙祖舉義清泰末詔<lb/>
赴闕充副招討使隨駕至孟津除河陽節度使時趙延<lb/>
夀軍敗偽王斷浮橋歸雒從簡守河陽南城髙祖自北<lb/>
而至從簡察軍情離散遂渡河迎謁焉後至左金吾衛<lb/>
將軍<lb/>
桑維翰性明慧善詞賦後唐同光中登進士第髙祖領<lb/>
<pb n="KR3k0013_WYG_766-30a"/>
河陽辟為掌書記厯數鎭皆從之後至中書令<lb/>
曹國珍髙祖在藩時嘗通私謁以兄事之及即位國珍<lb/>
自比於嚴陵上表叙舊由是自吏部郎中拜左諫議大<lb/>
夫給事中<lb/>
孟承誨大名人始為本州衙校遇髙祖臨其地升為客<lb/>
將後奏為宗城常山槀城三令皆有善政髙祖有天下<lb/>
擢為閣門副使<lb/>
周環晉陽人自髙祖厯鎭藩翰用為腹心累職至衙門<lb/>
<pb n="KR3k0013_WYG_766-30b"/>
都挍凡帑廪出納咸以委環經十餘年未嘗以㣲累見<lb/>
誤髙祖甚重之及即位命權判三司事後至安州節度<lb/>
使<lb/>
李承福初為髙祖家臣髙祖登極厯皇城武德宣徽使<lb/>
左千牛大將軍<lb/>
劉處讓後唐末為左驍衞大將軍河北都轉運使髙祖<lb/>
舉義兵於太原處讓從至雒陽乃授宣徽北院使<lb/>
劉繼勲衞州人髙祖鎭鄴都時繼勲為客將髙祖愛其<lb/>
<pb n="KR3k0013_WYG_766-31a"/>
端謹籍其名於帳下從厯數鎭及即位擢為閣門使<lb/>
漢王景崇邢州人後唐明宗之鎭邢州景崇為牙將明<lb/>
宗以其明敏憐之自後累鎭皆致麾下明宗踐阼擢為<lb/>
通事舎人厯引進閣門使晉末遷左金吾大將軍充街<lb/>
使嘗以人主用才不盡憤然不樂契丹蕭翰立許王李<lb/>
從益知軍國事署為宣徽使監左藏庫蕭翰歸蕃景崇<lb/>
聞髙祖起河東西陜幸滿乃私取庫金請行迎奉從益<lb/>
不能制遇髙祖于河雒駕至汴削其偽官授右衞大將<lb/>
<pb n="KR3k0013_WYG_766-31b"/>
軍<lb/>
任庭浩并州人業術數風雲之事晉髙祖在太原重圍<lb/>
時髙祖最為親要庭浩以本業請見髙祖甚加禮遇晉<lb/>
天福初庭浩授太原掾尋改交城文水令皆髙祖奬薦<lb/>
之力也後為殿中監<lb/>
翟光鄴晉末為宣徽使時寇犯闕以後唐明宗少子許<lb/>
王從益為曹州節度使從益母淑妃王氏白於寇長以<lb/>
從益未諳政術請以光鄴代知州事寇從之及蕭翰推<lb/>
<pb n="KR3k0013_WYG_766-32a"/>
從益僣位以光鄴為樞密使寇去光鄴以髙祖進兵汾<lb/>
水請從益去號稱梁王仍馳表稱臣論者賞之髙祖入<lb/>
汴加右領衞大將軍<lb/>
趙暉晉開運末為軍校以部兵屯於陜屬北戎入寇慨<lb/>
然有憤激之意及聞髙祖建義於并門乃與部將王晏<lb/>
侯章戮力恊謀戮契丹偽命官屬據有陜州即時馳騎<lb/>
聞於髙祖髙祖乃命暉為保義軍節度陜虢等州觀察<lb/>
處置等使髙祖之幸東京出於陜暉戎服朝於路左手<lb/>
<pb n="KR3k0013_WYG_766-32b"/>
控六龍達于行宫君臣之義如舊結焉<lb/>
李守貞河陽人事本郡為牙將晉髙祖鎭河陽用為典<lb/>
客從數鎭皆從之及即位累遷至省客使<lb/>
聶文進并州人少給事於髙祖帳下髙祖鎭太原甚見<lb/>
委用職至兵馬押司官髙祖入汴授樞密院承旨厯領<lb/>
軍屯衞大將軍遷右領軍大將軍并仍舊職<lb/>
閻晉卿忻州人少仕并州厯職至客將髙祖在鎭頗見<lb/>
信用後厯閣門使判四方館事<lb/>
<pb n="KR3k0013_WYG_766-33a"/>
郭允明父徽柔為河東制置使徽柔被誅允明遂為髙<lb/>
祖厮養服勤既乆頗得髙祖之歡心髙祖鎭太原稍厯<lb/>
牙職及即位累遷至翰林茶酒使兼鞍轡庫使<lb/>
周史彦超漢末為龍棲都指揮使太祖之赴内難彦超<lb/>
以本軍從後至鄭州防禦使<lb/>
李彦碩字德修本以商賈為業太祖鎭鄴寘之左右及<lb/>
即位厯綾綿副使㩁埸使<lb/>
陳光穗為鄴都副留守廣順中髙祖賜詔書曰汝澶淵<lb/>
<pb n="KR3k0013_WYG_766-33b"/>
倅職之時値漢室釁生之際濳齎密㫖將陷朕躬神色<lb/>
不祐於苞藏機事尋當於發露汝禀勲賢之指使效奔<lb/>
走之勤勞徑自河壖報於鄴下忠孝之規逈著旌酧之<lb/>
道未𢎞毎慊朕懷仍宣公論宜膺列郡用賞前功今授<lb/>
汝博州刺史<lb/>
　<lb/>
　<lb/>
　册府元龜卷七百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百二十八</head>
    <p>
<pb n="KR3k0013_WYG_928-1a"/>
欽定四庫全書<lb/>
　册府元龜卷九百二十八　宋　王欽若等　撰<lb/>
　　總錄部<lb/>
　　　　好尚　　嗜好　　好丹術<lb/>
　　　好尚<lb/>
傳曰人心不同如其面焉則知好尚有殊率性皆異莫<lb/>
窺其際有以見執徳不回樂在其中有以知所趣惟適<lb/>
不違本性但任所懐無或害人聊以成志則何往而不<lb/>
<pb n="KR3k0013_WYG_928-1b"/>
利焉<lb/>
董父舜時人實甚好龍能求嗜欲以飲食之龍多歸之<lb/>
乃擾畜龍以服事帝舜帝賜之姓曰董氏曰豢龍<lb/>
葉公子高楚人好龍門亭軒牖皆畵龍形一旦真龍垂<lb/>
頭於窓掉尾於戸葉公驚走失措焉<lb/>
漢辛慶忌為左將軍居處恭儉食飲被服尤節約然性<lb/>
好輿馬號為鮮明唯是為奢<lb/>
王吉字子陽為諫大夫謝病去吉子駿為御史大夫駿<lb/>
<pb n="KR3k0013_WYG_928-2a"/>
子崇為司空自吉至崇祿位彌隆皆好車馬衣服<lb/>
後漢陸閎為尚書令羙姿貌喜著越布单衣光武見而<lb/>
好之自是嘗勅㑹稽郡獻越布<lb/>
晉嵇康為中散大夫性絶巧而好鍛宅中有一柳樹甚<lb/>
茂乃激水圜之毎夏月居其下以鍛<lb/>
王濟為侍中解相馬又甚愛之杜預嘗稱濟有馬癖孫<lb/>
楚為大將軍叅軍雅敬王濟濟卒楚後來哭之甚悲賔<lb/>
客莫不垂涕哭畢向靈床曰卿嘗好作驢鳴我為卿作<lb/>
<pb n="KR3k0013_WYG_928-2b"/>
之體似聲真賔客皆笑<lb/>
阮孚為侍中性好屐祖約性好財同是一累而未判其<lb/>
得失有詣約見正料財物客至屏當不盡餘兩小簏以<lb/>
著背後傾身障之意未能平或有詣阮正見著蠟屐因<lb/>
自嘆曰未知一生當著幾量屐神色甚閒暢於是勝負<lb/>
始分<lb/>
袁山松為吳郡太守矜情秀逺善音樂舊歌有行路難<lb/>
曲辭頗疎質山松好之乃文其辭句婉其節制毎因酣<lb/>
<pb n="KR3k0013_WYG_928-3a"/>
醉縱歌之聽者莫不流涕初羊曇善唱樂桓伊能挽歌<lb/>
及山松行路難繼之時人謂之三絶時張湛好於齋前<lb/>
種松栢而山松毎出㳺好令左右挽歌人謂湛屋下陳<lb/>
尸山松道上行殯<lb/>
王羲之為右軍將軍㑹稽内史性愛鵞㑹稽有孤居姥<lb/>
飬一鵞善鳴求市未能得遂擕親友命駕就觀姥聞羲<lb/>
之將至烹以待之羲之嘆惜彌日又山隂有道士養好<lb/>
鵞羲之往觀焉意甚悦固求市之道士云為冩道徳經<lb/>
<pb n="KR3k0013_WYG_928-3b"/>
當舉羣相贈耳羲之忻然冩畢籠鵞而歸甚以為樂其<lb/>
任率如此<lb/>
郗超為司徒左長史以母喪去職性好聞人棲遁有能<lb/>
辭榮拂衣者超為之起屋宇作噐服畜僕豎費百金而<lb/>
不吝<lb/>
謝尚好衣刺文袴諸父責之因而自改位至尚書僕射<lb/>
謝安為太保性好音樂及登台輔期喪不廢樂<lb/>
謝𤣥少好佩紫羅香囊叔父安患之而不欲傷其意因<lb/>
<pb n="KR3k0013_WYG_928-4a"/>
戯賭取即焚之於此遂止位終左將軍㑹稽内史<lb/>
王徽之為桓冲府騎兵叅軍性縱逸時吳中一士大夫<lb/>
家有好竹欲觀之便出坐輿造竹下諷嘯良乆主人洒<lb/>
掃請坐徽之不顧將出主人乃閉門徽之便以此賞之<lb/>
盡歡而去嘗寄居空宅中便令栽竹或問其故徽之但<lb/>
嘯詠指竹曰何可一日無此君耶<lb/>
前秦苻朗為鎮東將軍青州刺史切懐逺操毎登渉山<lb/>
水不知老之將至<lb/>
<pb n="KR3k0013_WYG_928-4b"/>
宋謝靈運為永嘉太守郡有名山水靈運素所愛好遂<lb/>
肆志遊遨徧歴諸縣動逾旬朔<lb/>
何尚之為左光祿開府儀同三司性静退居家嘗著鹿<lb/>
皮帽<lb/>
王僧逹為宣城太守性好鷹犬何尚之於宅設八關齋<lb/>
行香次至僧逹曰願郎且放鷹犬勿復逰獵<lb/>
庾炳之為吏部尚書性好潔士大夫造之者去來出户<lb/>
輙令拭席洗床<lb/>
<pb n="KR3k0013_WYG_928-5a"/>
殷仲陳郡人性亦好潔小人非净浴新衣不得近左右<lb/>
王𢎞之隐居性好釣日夕載魚入上虞郭經親故門各<lb/>
以兩頭置門内而去<lb/>
南齊孔稚珪㑹稽山隂人不樂世務居宅盛營山水憑<lb/>
几獨酌傍無雜事門庭之内草萊不剪而多鳴蛙或問<lb/>
之曰欲為陳蕃乎珪笑答曰我以此當兩部鼓吹何必<lb/>
期效仲舉<hi>陳蕃字仲舉</hi>終散騎常侍<lb/>
王思逺為吳郡丞好簡潔衣服垢穢方便不前形儀新<lb/>
<pb n="KR3k0013_WYG_928-5b"/>
楚乃與促膝既去之後猶令二人以交箒掃其坐處<lb/>
梁何佟之為驃騎司馬性好潔一日之中洗滌者十餘<lb/>
過猶恨不足時人稱為水淫<lb/>
陶宏景居於句容之句曲山自號華陽隐居特愛松風<lb/>
庭院皆植松毎聞其響欣然為樂<lb/>
阮孝緒陳留尉氏人性沉静㓜與童兒逰戯嘗以穿池<lb/>
築山為樂<lb/>
劉之遴為南郡太守好古愛竒在荆州聚古噐數百種<lb/>
<pb n="KR3k0013_WYG_928-6a"/>
有一噐似甌可容一斛上有金錯字時人無能知者又<lb/>
獻古噐四種於東宫其第一種鏤銅鴟夷榼二枚兩耳<lb/>
有銀鏤銘云建平二年造二種金銀錯鏤古鐏二枚有<lb/>
篆銘云秦容成侯適楚之嵗造三種外國澡灌一口有<lb/>
銘云元封二年龜兹國獻四種古製澡盤一枚銘云初<lb/>
平二年造<lb/>
蕭幾為新安太守郡多山水時其所好適性逰履遂為<lb/>
之記<lb/>
<pb n="KR3k0013_WYG_928-6b"/>
後魏高樹生雅好音律嘗以絲竹自娛後為大都督<lb/>
高允性好音樂毎至伶人絃歌鼓舞嘗擊節稱善終散<lb/>
騎常侍光祿大夫<lb/>
隂遵和小名虎頭好音律尚武事初拜奉朝請<lb/>
裴藹之性輕率好琴書終安廣汝陽二郡太守<lb/>
唐王涯好古名畵人所保惜者必厚以貨財致之不受<lb/>
貨者即以官爵致之厚為垣竅而藏之複壁位至司空<lb/>
柳公權字誠懸所寳惟筆硯圗畵嘗自扄鑰之官終太<lb/>
<pb n="KR3k0013_WYG_928-7a"/>
子少師<lb/>
　　　嗜好<lb/>
在天成象列宿有風雨之好唯人最靈大欲存飲食之<lb/>
味雖愛尚之或異亦縱恣而無節務求爽口焉取乎心<lb/>
至有變掩豆之嘗非登爼之用暴殄天物不近人情葢<lb/>
非仁者之用心斯亦格訓之所戒<lb/>
屈到楚人嗜芰<hi>芰菱也</hi>有疾召其宗老而屬之<hi>家人曰老為人宗者</hi>
曰祭我必以芰<lb/>
<pb n="KR3k0013_WYG_928-7b"/>
曽晳魯人嗜羊棗而曽子不忍食羊棗<lb/>
魏文侯嗜晨鳬好北犬太子擊在中山遣倉唐紲北犬<lb/>
并晨鳬獻之文侯曰擊愛我知我所嗜好<lb/>
齊王食鷄蹠數千百段足<lb/>
公儀休為魯相嗜魚一邦皆争買魚而獻之公儀子不<lb/>
受曰夫唯嗜魚固不受也<lb/>
宋劉邕嗣封南康公所噉食毎異於人性嗜瘡痂以為<lb/>
味似蝮魚嘗詣孟靈休靈休先患灸瘡痂落牀上邕因<lb/>
<pb n="KR3k0013_WYG_928-8a"/>
取食之靈休大驚邕荅云性之所嗜靈休瘡痂未落者<lb/>
悉褫取以貽邕邕既去靈休與何朂書曰邕向見噉遂<lb/>
舉體流血南康國吏二百許人不問有罪無罪逓與鞭<lb/>
瘡痂嘗以給邕膳<lb/>
南齊虞悰為輔國將軍善為滋味和齊皆有方法豫章<lb/>
王嶷盛饌享賔謂悰曰今日餚羞寜有所遺不悰曰恨<lb/>
無黄頷臛何世祖幸芳林園就悰求扁米粣悰獻粣及<lb/>
雜餚數十轝大官鼎味不及也上就悰求諸飲食方悰祕<lb/>
<pb n="KR3k0013_WYG_928-8b"/>
不肯出上醉後體不快悰乃獻醒酒鯖鮓一方而已<lb/>
梁何𦙍累遷左民尚書去官初侈於味食必方丈後稍<lb/>
欲去其甚者猶食白魚䱇脯糖蟹以為非見生物宜食<lb/>
蚶蠣使門人議之學生鍾岏曰䱇之就脯驟於屈申蟹<lb/>
之將糖躁擾彌甚仁人用意深懐如怛至於車螯蚶蠣<lb/>
眉目内闕慙渾沌之竒獷殻外緘非金人之慎不悴不<lb/>
榮曽草木之不若無馨無臭與瓦礫其何算故宜充庖<lb/>
厨永為口實<lb/>
<pb n="KR3k0013_WYG_928-9a"/>
後魏夏侯道遷為豫州刺史好筵宴務口實京師珍羞<lb/>
㒺不畢有<lb/>
辛紹先為下邳太守性嗜羊肝嘗呼子少雍共食及紹<lb/>
先卒少雍終身不食羊肝<lb/>
隋劉臻為儀同父名顯臻性好噉蜆以音同父諱呼為<lb/>
扁螺<lb/>
後唐李鏻嘗為鎮州王鎔判官善飲茶嘗呼喫茶郎中<lb/>
　　　好丹術<lb/>
<pb n="KR3k0013_WYG_928-9b"/>
丹術之興始於西漢風流寖逺好尚滋多或以黄金之<lb/>
可成或以長生之可致貴嚮才士讀誦祕書佩服靈符<lb/>
鍊餌神藥以至謝免爵位高蹈巖穴狥其所尚代有人<lb/>
焉采於簡編咸用論次<lb/>
漢江喜為轑陽侯坐使家丞上書還印符隨方士免<lb/>
劉向本名更生宣帝時為諌大夫帝復興神仙方術之<lb/>
事而淮南有枕中鴻寳苑祕書<hi>鴻寳苑祕書並道術篇名藏在枕中嘗存錄之</hi>
<hi>不漏泄也</hi>書言神仙使鬼物為黄金之術及鄒衍重道延命<lb/>
<pb n="KR3k0013_WYG_928-10a"/>
方世人莫見而更生父徳武帝時治淮南獄得其書更<lb/>
生㓜而讀誦以為竒獻之言黄金可成帝令典尚方鑄<lb/>
作事<hi>尚方主巧作金銀之所今之中尚署</hi>費甚多方不騐帝乃下更生吏<lb/>
按吏劾更生鑄偽黄金繫當死更生兄陽城侯安民上<lb/>
書入國户半贖更生罪帝亦竒其材徳踰冬减死論<lb/>
蘇樂善方術王莽簒位二年興神仙事以樂善起八風<lb/>
臺於宫中臺成萬金<hi>費直萬金也</hi>作樂其上順風作液湯<hi>藝文</hi>
<hi>志有液湯經其義未聞也</hi>又種五梁禾於殿中<hi>五色也谷永所謂耕耘五徳也</hi>各順<lb/>
<pb n="KR3k0013_WYG_928-10b"/>
其色置其方面先鬻鶴□瑇瑁犀玉二十餘物漬種<hi>鬻古</hi>
<hi>煑字也□古瀡字也謂鬻取汁以漬糓子也瑇音代瑁音莫内切</hi>計粟斛成一金言此<lb/>
黄帝糓仙之術也以樂為黄門郎令主之<lb/>
晉葛洪丹陽句容人尤好神仙導飬之法從祖𤣥吳時<lb/>
學道得仙號曰葛僊公以鍊丹祕術授弟子鄭隐洪就<lb/>
隐學悉得其法焉後師事南海太守上黨鮑𤣥𤣥亦内<lb/>
學逆占將來見洪深重之以女妻洪洪傳𤣥業兼總練<lb/>
醫術初洪以年老欲鍊丹以祈遐夀聞交阯出丹求為<lb/>
<pb n="KR3k0013_WYG_928-11a"/>
勾漏令帝以洪資高不許洪曰非欲為求榮以有丹耳<lb/>
帝從之洪遂將子姪俱行至廣州刺史鄧嶽留不聽去<lb/>
洪乃止羅浮山鍊丹嶽表補東莞太守又辭不就嶽乃<lb/>
以洪兄子望為記室叅軍在廣積年優㳺閒飬著述不<lb/>
輟<lb/>
鮑靚為南海太守嘗行部入海遇風饑甚取白石煮食<lb/>
之以自濟<lb/>
宋劉亮為梁州刺史忽服食修道欲致長生迎武當山<lb/>
<pb n="KR3k0013_WYG_928-11b"/>
道士孫懐使合神仙藥至益州泰豫元年藥始成未出<lb/>
火毒孫不聽亮服亮苦欲服平旦開城門取井華水服<lb/>
至食後心動如刺午間便絶及就殮屍弱如生後人逄<lb/>
見乗白馬將數十人出關西行共語分明此乃道家所<lb/>
謂尸解者也<lb/>
梁陶宏景仕齊為奉朝請武帝永明末上表辭祿許之<lb/>
勅所在月給茯苓五斤白蜜二升以供服餌既得神符<lb/>
祕訣以為神丹可成而苦無藥物武帝給黄金朱砂曽<lb/>
<pb n="KR3k0013_WYG_928-12a"/>
青雄黄等後合飛丹色如霜雪服之體輕及武帝服飛<lb/>
丹有騐益敬重之<lb/>
鄧郁荆州建平人少而不仕隐居衡山極峻之嶺立小<lb/>
板屋两間足不下山斷穀三十餘載飲以澗水服雲母<lb/>
屑日夜誦大洞經武帝敬信殊篤為帝合丹帝不敢服<lb/>
起五岳樓貯之供飬家道吉日躬往禮拜白日神僊魏<lb/>
夫人忽來臨降乗雲而至從少嫗三十並著絳紫羅繡<lb/>
袿䙱年皆可十七八許色艶桃李質勝瓊瑶語言良乆<lb/>
<pb n="KR3k0013_WYG_928-12b"/>
謂郁曰君有仙分所以故來尋當相候至天監十四年<lb/>
忽見二青鳥悉如鶴大鼓翼翔舞移晷方去謂弟子等<lb/>
曰求之甚勞得之甚逸近青鳥既來期㑹至矣少日無<lb/>
病而終山内唯聞香氣世未嘗有武帝後令周舍為鄧<lb/>
郁傳具序其事<lb/>
後魏徐謇字成伯善醫術謇嘗有藥餌及吞服道符年<lb/>
垂八十而鬚髪不白力未多衰除右衛將軍謇欲為孝<lb/>
文合服金丹致延年之法乃入居崧髙採營其物歴嵗<lb/>
<pb n="KR3k0013_WYG_928-13a"/>
無所成遂罷<lb/>
李預為征西大將軍長史𢃄馮翊太平府解罷郡遂居<lb/>
長安毎羡古人飡玉之法乃採訪藍田躬往攻掘得若<lb/>
環璧雜噐形者大小百餘稍得黑鹿便篋盛以還而至<lb/>
觀之皆光潤可玩預乃椎七十枚為屑日服食之餘多<lb/>
恵人後預及聞者更求玉於故處皆無所見馮翊公源<lb/>
懐等得其玉琢為噐佩皆鮮明可寳預服經年云有效<lb/>
騐而世事寢食皆不禁節又加之好酒損志及疾篤謂<lb/>
<pb n="KR3k0013_WYG_928-13b"/>
其妻子曰服玉屏居山林排棄嗜欲或當大神力而吾<lb/>
酒色不絶自致於死非藥過也然吾尸體必當有異於<lb/>
常勿便速殯令後人知飡服之妙時七月中旬長安毒<lb/>
熱預停尸經宿而體色不變其妻常氏以珠玉二枚含<lb/>
之口閉常謂之曰君自云飡玉有神騐何故不受含也<lb/>
言訖齒啟納珠因嘘屬其口都無穢氣舉尸於棺堅直<lb/>
不傾委死時猶有遺玉屑數斗槖盛納諸棺中<lb/>
北齊張逰逺善方術文宣令與諸術士合九轉金丹及<lb/>
<pb n="KR3k0013_WYG_928-14a"/>
成文宣置之玉匣云我貪世間作樂不能即飛上天待<lb/>
臨死時取服<hi>按傳逰逺本無官</hi>
唐師市奴方術人髙祖武徳中合金銀並成帝異之以<lb/>
示侍臣封徳彛進曰漢代方士及劉安等皆學術唯苦<lb/>
黄白不成金銀為食噐可得不死<lb/>
張道鶴平棘人少逰名山得服食之術後居人間毎毎<lb/>
餌金膏太宗貞觀十九年車駕次平棘幸其廬賜以衣<lb/>
服時六百四十六嵗<lb/>
<pb n="KR3k0013_WYG_928-14b"/>
尉遲敬徳累遷開府儀同三司貞觀末年篤信仙術飛<lb/>
鍊金石服藥餌雲母粉静居閒處修理池臺嘗奏清商<lb/>
樂一部厚自奉飬不與外人交通<lb/>
劉道合宛丘人為道士高宗令合還丹丹成而上之咸<lb/>
亨中卒唯有空皮而背上開折有似蟬蛻高宗聞之曰<lb/>
劉師為我合丹自服仙去其所進者亦無異<lb/>
孟洗汝州梁人也少好方術嘗於鳳閣侍郎劉禕之家<lb/>
見其勅賜金謂禕之曰此藥金也若燒火其上當有五<lb/>
<pb n="KR3k0013_WYG_928-15a"/>
色氣試之果然後歸伊陽山第以藥餌為事<lb/>
孫太冲隐於嵩山𤣥宗天寳三載河南尹裴敦復上言<lb/>
太冲於嵩山合鍊金丹自成於竈中精華特異變化非<lb/>
常請宣付史官頒示天下以彰靈瑞仙聖之應從之<lb/>
李抱真徳宗貞元中為昭義軍節度使晚節好方士以<lb/>
冀長生有孫季長者為抱真鍊金丹紿抱真曰服之當<lb/>
昇仙遂署為賔僚數謂叅佐曰此丹秦皇漢武皆不能<lb/>
得唯我遇之他年朝上清不復偶公輩矣復嘗夢駕鶴<lb/>
<pb n="KR3k0013_WYG_928-15b"/>
冲天寤而刻木鶴衣道士衣以習乗之凡服丹二萬丸<lb/>
腹堅不食將死不知人者數日矣道士牛洞𤣥以猪肪<lb/>
穀漆下之殆盡病少間季長復曰垂上仙何自棄也益<lb/>
服三千餘丸頃之卒<lb/>
鄭注文宗太和末為鳳翔節度注兩目不能逺視自言<lb/>
有金丹之術可去痿弱重膇之疾始徐州節度李愬自<lb/>
云得效乃移之監軍王守澄亦被其事<lb/>
後唐王鎔唐末為成徳軍節度晏安既乆惑於左道専<lb/>
<pb n="KR3k0013_WYG_928-16a"/>
求長生之要嘗聚淄黄鍊仙丹或講説佛經親受符籙<lb/>
西山多佛寺又有王母觀鎔増置舘宇雕飾土木道士<lb/>
王若訥者誘鎔登山臨水訪求仙迹毎一出數月方歸<lb/>
百姓勞敝王母觀石路既峻不通輿馬毎登行命僕妾<lb/>
數十人維錦繡牽持而上<lb/>
晉盧華莊宗時為平章事登庸之後不以進賢勸能為<lb/>
務唯事修鍊求長生之術嘗服丹砂嘔血數日垂死而<lb/>
愈<lb/>
<pb n="KR3k0013_WYG_928-16b"/>
晉史圭仕後唐為河南少尹有嵩山術士遺圭石藥如<lb/>
斗謂圭曰服之可以延夀然不可中輟輟則疾作矣圭<lb/>
後服之神爽力健深保惜焉清泰末圭在恒山遇祕瓊<lb/>
之亂時貯於衣笥為賊所刼便不復得天福中疾生胸<lb/>
臆之間嘗如火灼圭知其不濟求歸鄉里詔許之及渉<lb/>
河竟為藥氣所蒸卒於路<lb/>
　<lb/>
　册府元龜卷九百二十八<lb/>
</p>
<p>
</p>
  </div>
</body>
</text>
</TEI>
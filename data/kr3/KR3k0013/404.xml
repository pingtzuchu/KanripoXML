<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷四百四</head>
    <p>
<pb n="KR3k0013_WYG_404-1a"/>
欽定四庫全書<lb/>
　冊府元龜卷四百四　　　宋　王欽若等　撰<lb/>
　　將帥部<lb/>
　　　識略第三<lb/>
南齊劉懐珍為宋安城王撫軍司馬領髙平太守時朝<lb/>
廷以桂陽王休範之事命中書舍人劉道隆宣㫖以懐<lb/>
珍為冠軍將軍豫章太守懐珍曰休範雖有禍萌安敢<lb/>
便發若終為㓂必請命奉律吞之今者賜使恐成猜廹<lb/>
<pb n="KR3k0013_WYG_404-1b"/>
固請不就<lb/>
裴叔業為屯騎校尉時後魏侵司豫二州以叔業為<lb/>
軍主征討太祖初即位羣下各獻讜言建元二年叔業<lb/>
上疏曰成都沃壤四塞為固古稱一人守隘萬夫趦趄<lb/>
雍齊亂於漢世譙李㓂於晉代成敗之跡事著前史頃<lb/>
世以來綏馭乖失地惟形勝居之者異姓國實用武鎮<lb/>
之者無兵致㓂掠充斥賦稅不斷宜遣帝子之尊臨撫<lb/>
巴蜀總益梁秦為三州刺史率文武萬人先啟岷漢分<lb/>
<pb n="KR3k0013_WYG_404-2a"/>
遣部戍皆配精力捜盪山源糾䖍姦蠧威令既行民夷必<lb/>
服<lb/>
周山圖為左中即將時沈攸之事起世祖為西討都督<lb/>
啟山圖為軍副世祖留據盆城衆議盆城小難固不如<lb/>
還都山圖曰今據中流為四方勢援大衆致力川嶽可<lb/>
為城隍小事不足難也世祖委山圖以處分事旬日皆<lb/>
辦世祖甚嘉之<lb/>
蕭頴胄為冠軍將軍廬陵王後軍長史廣陵太守行南<lb/>
<pb n="KR3k0013_WYG_404-2b"/>
兖州府事時後魏揚聲當飲馬長江帝懼勅頴胄拔居<lb/>
民入城百姓驚恐席捲欲南渡頴胄以賊勢尚逺不即<lb/>
施行魏人亦尋退<lb/>
戴僧静為征虜將軍淮南太守時巴東王子響殺僚佐<lb/>
世祖召僧靜使領軍向江陵僧靜靣啟曰巴東王年少<lb/>
長史捉之太急忿不思難故耳天子兒過悞殺人有何<lb/>
大罪官忽遣軍西上人情惶懼無所不至僧静不敢奉<lb/>
勅帝不答而心善之<lb/>
<pb n="KR3k0013_WYG_404-3a"/>
李安民為中領軍先是宋㤗始以來内外頻有賊㓂將<lb/>
帥已下各募部曲屯聚京師安民上表陳之以為自非<lb/>
淮北當偹其外餘軍悉皆輸遣若親近宜立隨身者聼<lb/>
限人數帝納之故詔斷衆募<lb/>
始興王鑑為益州刺史都督益寕二州軍事時刼帥韓<lb/>
武方常聚黨千餘人斷流為暴郡縣不能禁行旅斷絶<lb/>
鑑行至上眀武方乃出降長史虞悰等咸請殺之鑑曰<lb/>
武方為暴積年所在不能制今降而被殺失信且無以<lb/>
<pb n="KR3k0013_WYG_404-3b"/>
勸善於是啟臺果被宥自是巴西蠻夷凶惡皆望風䧏<lb/>
附行次新城道路籍籍云陳顯達大選甲馬不肯就徵<lb/>
巴西太守隂智伯亦以為然乃停新城十許日遣典籖<lb/>
張曇晢往觀形勢俄而顯逹遣使人郭安眀朱公恩奉<lb/>
書貢遣咸勸鑑執之鑑曰顯達立節本朝必自無此曇<lb/>
晢還若有同異執安眀等未晚居二日曇晢還說顯達<lb/>
遣家累已出城日夕望殿下至於是乃前<lb/>
梁柳惲為冠軍將軍征東司馬時齊東昏未平士猶苦<lb/>
<pb n="KR3k0013_WYG_404-4a"/>
戰惲上牋陳便宜請城平之日先收圖籍乃遵漢祖寛<lb/>
大愛民之義髙祖從之<lb/>
蕭景為信武將軍寕蠻校尉雍州刺史時魏荆州刺史<lb/>
元志率衆七萬㓂潺溝驅廹羣蠻蠻悉渡漢水來降議<lb/>
者以蠻屢為邊患可因此除之景曰窮來歸我誅之不<lb/>
祥且魏人來侵每為矛楯若悉誅蠻則魏軍無礙非長<lb/>
䇿也乃開樊城受降<lb/>
柳忱為冠軍將軍時郢州平蕭頴胄議遷夏口忱諌以<lb/>
<pb n="KR3k0013_WYG_404-4b"/>
為巴峽未賔不宜輕捨根本揺動民心頴胄不從俄而<lb/>
巴東兵至峽口遷都之議乃息論者以為見幾<lb/>
韋叡為輔國將軍既破魏小峴城遂進討合肥先是右<lb/>
軍司馬胡略等至合肥久未能下叡按行山川曰吾聞<lb/>
汾水可以灌平陽綘水可以灌安邑即此是也乃堰淝<lb/>
水親自表率頃之水通舟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>繼至魏初築東西小城夾<lb/>
合肥叡先攻二城既而魏援將楊靈𦙍帥軍五萬奄至衆<lb/>
懼不敵表請益兵叡笑曰賊已至城下方復求軍臨難<lb/>
<pb n="KR3k0013_WYG_404-5a"/>
鑄兵豈及馬腹且吾求濟師彼亦徵衆猶如吳益巴<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>
蜀増白帝耳師克在和不在衆古之義也因與戰破之<lb/>
軍人少安<lb/>
羊侃為將時侯景反逼城賊既頻攻不捷乃築長圍朱<lb/>
异張綰議欲出擊之髙祖以問侃侃曰不可今擊之出<lb/>
人若少不足破賊若多則一旦失利自相騰踐門隘橋<lb/>
小必大致挫衂此乃示弱非騁王威也不從遂使千餘<lb/>
人出戰及交鋒朱异望風退走果以爭橋赴水死者大<lb/>
<pb n="KR3k0013_WYG_404-5b"/>
半<lb/>
後梁尹徳毅為將宣帝詧初為梁王於襄陽置百官承<lb/>
制封拜後周太祖令柱國于謹平江陵立詧為梁主居<lb/>
江陵東城資以江陵一州之地乃置江陵防主統兵居<lb/>
於城西名曰助防外示助詧備禦内實兼防詧也初江<lb/>
陵滅梁元帝將王琳據湘州志圖興復及詧立琳乃遣<lb/>
其將潘純陁侯方兒來㓂詧出師禦之純陁等退歸夏<lb/>
口詧之四年詧遣其大將王操率兵略取王琳之長沙<lb/>
<pb n="KR3k0013_WYG_404-6a"/>
武陵南平等五年王琳又遣其將雷柔襲陷監利郡太<lb/>
守蔡大有死之尋而琳與陳人相持稱藩乞師於詧詧<lb/>
許之師未出而琳軍敗附於齊徳毅說詧曰臣聞人主<lb/>
之行與匹夫不同匹夫者飾小行競小亷以取名譽人<lb/>
主者定天下安社稷以成大功今魏虜貪惏罔顧弔民<lb/>
伐罪之義必欲肆其殘忍多所誅戮俘囚士庶並為軍<lb/>
實然此等戚屬咸在江東念其充餌豺狼見拘異域痛<lb/>
心疾首何日能忘殿下方清宇宙紹兹鴻緒悠悠之人<lb/>
<pb n="KR3k0013_WYG_404-6b"/>
不可門到户說既塗炭至此咸謂殿下為之殿下既殺<lb/>
人父兄孤人子弟人盡讐也誰與為國但魏之精銳盡<lb/>
萃於此犒師之禮非無事故若殿下為設享會因請于<lb/>
謹等為歡彼無我虞當相率而至預伏武士因而斃之<lb/>
分命果毅掩其營壘斬馘逋醜俾無噍䫫江陵百姓撫<lb/>
而安之文武官僚隨即銓受既荷更生之恵孰不欣戴<lb/>
聖眀魏人懾息未敢送死僧辨之徒折簡可致然後朝<lb/>
服濟江入踐皇極纉堯復禹萬世一時晷刻之間大功<lb/>
<pb n="KR3k0013_WYG_404-7a"/>
可立古人云天與不取反受其咎時至弗行反受其殃<lb/>
願殿下恢宏逺略勿懐匹夫之行詧不從謂徳毅曰卿<lb/>
之此䇿非不善也然魏人待我甚厚豈可背徳若遽為<lb/>
卿計則鄧祁侯所謂人將不食吾餘也既而合城長㓜<lb/>
被虜入關又失襄陽之地詧乃追恨不用尹德毅之言<lb/>
以致於是<lb/>
後魏莫題為幢將領禁兵道武之征慕容寳也寳夜犯<lb/>
營軍人驚駭遂有亡還京師者言官軍敗於栢津京師<lb/>
<pb n="KR3k0013_WYG_404-7b"/>
不安南安公元順因之欲攝國事題謂順曰此大事不可<lb/>
輕爾宜審待後要不然禍將及順乃止以功拜平逺將<lb/>
軍賜爵扶柳公進號左將軍改為商邑公<lb/>
張蒲為内都大官眀元太常初丁零翟猛雀驅逼吏民<lb/>
入白𡼏山謀為大逆詔蒲與冀州刺史孫道生等往討<lb/>
道生等欲徑以大兵擊之蒲曰良民所以從猛雀者非<lb/>
樂亂而為皆逼凶威強之耳今若直以大軍臨之吏民<lb/>
雖欲反善其道無繇又懼誅夷必并勢而距官軍然後<lb/>
<pb n="KR3k0013_WYG_404-8a"/>
入山恃阻誑惑愚民其變未易圖也不如先遣使喻之<lb/>
使民不與猛雀同謀者無坐則民必喜而俱䧏矣道生<lb/>
等以為然且以奏聞眀元詔蒲軍前慰喻乃下數千家<lb/>
還其本屬蒲皆安集之猛雀與親黨百餘人奔逃蒲與<lb/>
道生等追斬猛雀首送京師<lb/>
崔𤣥伯為周兵將軍時眀元以郡國豪右大為民蠧乃<lb/>
優詔徵之民多戀本而長吏逼遣於是輕薄少年因相<lb/>
扇動所在聚結西河建興盗賊並起守宰討之不能禁<lb/>
<pb n="KR3k0013_WYG_404-8b"/>
眀元乃引𤣥伯及北新侯安同夀光侯叔孫建元城侯<lb/>
元屈等問曰前以凶狡亂民故徵之京師而守宰失於<lb/>
綏撫令有逃竄今犯者已多不可悉誅朕欲大赦以紓<lb/>
之卿等以為何如屈對曰民逃不罪而反赦之似若有<lb/>
求於下不如先誅首惡赦其黨類𤣥伯曰王者治天下<lb/>
以安民為本何能顧小曲直也譬琴瑟不調必改而更<lb/>
張法度不平必湏蕩而更制夫赦雖非正道而可以權<lb/>
行自秦漢以來莫不相踵屈言先誅後赦㑹於不能两<lb/>
<pb n="KR3k0013_WYG_404-9a"/>
去孰與一行便定若其赦而不改者誅之未晚眀元從<lb/>
之又并州胡數萬家南掠河内遣將軍公孫表等率師<lb/>
討之敗績眀元問羣臣曰胡冦縱暴人衆不少表等已<lb/>
不能制若不早誅則良民大受其害今既盛秋不可為<lb/>
此小盗而復興衆以廢民業將若之何𤣥伯對曰表等<lb/>
諸軍不為不足但失於處分故使小盗假息耳胡衆雖<lb/>
盛而無猛徤主將所謂千奴共一膽也宜得大將軍為<lb/>
胡所服信者將數百騎就攝表軍討之賊聞之必望風<lb/>
<pb n="KR3k0013_WYG_404-9b"/>
震怖夀光侯建前在并州號為威猛胡醜畏服諸將莫<lb/>
及眀元從之遂平胡㓂<lb/>
陸俟為平西將軍安定鎮大將既至懐柔𦍑戎莫不歸<lb/>
附後遷平東將軍懐荒鎮大將未朞諸髙車莫弗訖訟俟<lb/>
嚴急待下無恩還請前鎮將即孤太武詔許之徵俟還<lb/>
京既至朝見言於太武曰陛下今以即孤復鎮以臣愚<lb/>
量不過周年孤身必敗髙車必叛太武疑謂不實切責<lb/>
之以公歸第明年諸莫弗果殺即孤而叛太武聞之大<lb/>
<pb n="KR3k0013_WYG_404-10a"/>
驚即召俟問其知敗之意俟曰夫髙車上下無禮無禮<lb/>
之人難為其上臣所以莅之以威嚴節之以憲網欲漸<lb/>
加訓𨗳使知分限而惡直醜正實繁有徒故訟臣無恩<lb/>
稱孤之美孤獲還鎮欣其名譽必加恩百姓譏臣為失<lb/>
專欲以寛恵治之仁恕待之無禮之人易生陵傲不過<lb/>
期年無復上下然後收之以威則人懐怨懟怨懟既多<lb/>
敗亂彰矣太武笑曰卿身乃短慮何長也又以俟都督<lb/>
秦雍二州諸軍事平西將軍長安鎮大將與髙梁王那<lb/>
<pb n="KR3k0013_WYG_404-10b"/>
擊蓋吳於杏城大破之獲吳二叔諸將欲送京師俟<lb/>
獨不許曰夫長安一都險絶之土民多剛強類乃非一<lb/>
清平之時仍多叛動今雖良民猶以為懼况其黨與乎<lb/>
若不斬吳恐長安之變未已吳一身藏竄非其親信誰<lb/>
能獲之若停十萬之衆以追一人非上策也不如私許<lb/>
吳叔免其妻子使自追吳擒之必也諸將咸曰今來討<lb/>
賊既破之獲其二叔惟吴一人何所復至俟曰吳之悖<lb/>
逆本自天性今若獲免必誑惑愚民稱王者不死妄相<lb/>
<pb n="KR3k0013_WYG_404-11a"/>
扇動為患必大諸君不見毒蛇乎不斷其頭猶能為害<lb/>
况除腹心之疾而曰必遺其類其可乎諸將曰公言是<lb/>
也但得賊不殺更有所求遂去不反其如罪何俟曰此<lb/>
罪我與諸君當之髙凉王那亦從俟計遂捨吳二叔與<lb/>
之及期吳二叔不至諸將皆咎於俟俟曰此未得其便<lb/>
耳必不背也後數日果斬吳以至皆如其言俟之眀略<lb/>
獨决皆此類也<lb/>
源懐為車騎將軍性寛容簡約不好煩碎嘗語人曰貴<lb/>
<pb n="KR3k0013_WYG_404-11b"/>
人理世務當舉綱維何必湏太子細也譬如為屋但外<lb/>
望髙顯楹棟平正基壁完牢風雨不入足矣斧斤不平<lb/>
斵削不宻非屋之病也<lb/>
伊馥為振威將軍太武之將討凉州也議者咸諌言無<lb/>
水草唯司徒崔浩勸太武决行羣臣出後馥言於太武<lb/>
曰若凉州無水草何得為國議者不可用也宜從浩言<lb/>
太武善之<lb/>
劉潔為尚書令督諸軍取上邽時太武將發隴右騎卒<lb/>
<pb n="KR3k0013_WYG_404-12a"/>
東伐髙麗潔進曰隴土新民始染大化宜賜優復以饒<lb/>
實之兵馬足食然後可用太武深納之<lb/>
盧淵字伯源孝文時除豫州刺史以母老固辭㑹齊雍<lb/>
州刺史曹虎遣吏請降孝文以淵為使持節安南將軍<lb/>
督前鋒諸軍逕赴樊鄧淵靣辭曰臣本儒生頗聞俎豆<lb/>
軍旅之事未之學也惟陛下裁之軍期已逼孝文不許<lb/>
淵曰但恐曹虎為周魴耳陛下宜審之虎果偽降<lb/>
楊昱為東南道都督時泰山太守羊侃以郡南叛侃兄<lb/>
<pb n="KR3k0013_WYG_404-12b"/>
深時為徐州行臺州府咸欲禁深昱曰昔叔向不以鮒<lb/>
也見廢春秋貴之奈何以侃罪深也宜聽朝㫖不許羣<lb/>
議<lb/>
髙閭為鎮南將軍孝文攻鍾離未剋將於淮南修故城<lb/>
而置鎮戍以撫新附之民賜閭璽書具論其狀閭表曰<lb/>
南土亂亡僣主屢易陛下命將親征威陵江左望風慕<lb/>
化剋拔數城施恩布徳擕民襁負可謂澤流邊方威恵<lb/>
普著矣然元非大舉軍興後時本為迎䧏戎卒實少兵<lb/>
<pb n="KR3k0013_WYG_404-13a"/>
志稱十則圍之倍則攻之所率既寡東西懸濶難以並<lb/>
稱伏承欲留戍淮南招撫新附昔世祖以迴山倒海之<lb/>
威歩騎十萬南臨𤓰歩諸郡盡降而旴𣅿小城攻而弗<lb/>
剋班師之日兵不戍一郡土不闢一㕓夫豈無人以大<lb/>
鎮未平不可守小故也堰水先塞其源伐木必拔其本<lb/>
源不塞本不拔雖剪枝竭流終不可絶矣夀陽旴𣅿淮<lb/>
隂淮南之源本也三鎮不剋其一而留兵守郡不可自<lb/>
全眀矣既逼敵之大鎮隔深淮之險少置兵不足以自<lb/>
<pb n="KR3k0013_WYG_404-13b"/>
固多留衆糧運難可充又欲修渠通漕路必繇於泗口<lb/>
泝淮而上湏經角城淮隂大鎮舟船素蓄敵因先積之<lb/>
資以拒水行之路若元戎旋斾兵士挫怯夏雨水長救<lb/>
援實難忠勇湏奮事不可濟淮隂東接山陽南通江表<lb/>
兼近江都海西之資西有旴𣅿夀陽之鎮且安土樂本<lb/>
人之常情若必留戍軍還之後恐為敵擒何者鎮戍新<lb/>
立懸在異境以勞禦逸以新擊舊而能自固者未之有<lb/>
也昔彭城之役既剋其城戍鎮已定而思叛外向者猶<lb/>
<pb n="KR3k0013_WYG_404-14a"/>
過數萬角城蕞爾處在淮北去淮陽十八里五固之役<lb/>
攻圍歴時卒不能剋以今比昔事兼數倍今以向熱水<lb/>
雨方降兵刅既交難以恩恤降附之民及諸守令亦可<lb/>
徙置淮北如其不然進兵臨淮速渡士卒班師還京踵<lb/>
太武之成規營皇居於伊雒畜力以待敵釁布徳以懐<lb/>
逺人使中國清穆化被遐裔淮南之鎮自效可期天安<lb/>
之捷指辰不逺<lb/>
韓顯宗為右軍府長史征虜將軍太和末孝文南伐顯<lb/>
<pb n="KR3k0013_WYG_404-14b"/>
宗統軍次赭陽南齊戍主成公期遣其軍主胡松髙法<lb/>
援等并引齊人來擊軍營顯宗親率拒戰遂斬法援首<lb/>
顯宗至新野孝文詔曰卿破賊斬帥殊益軍勢朕方攻<lb/>
堅城何為不作露布顯宗曰臣頃聞鎮南將軍王肅獲<lb/>
賊二三驢馬數疋皆為露布臣在東觀私每哂之近雖<lb/>
仰憑天威得摧醜虜兵寡力弱擒斬不多脫復髙曳長<lb/>
縑虛張功捷尤而效之其罪彌甚臣所以斂毫卷帛解<lb/>
上而已孝文笑曰如卿此勲誠合茅社湏赭陽平定檢<lb/>
<pb n="KR3k0013_WYG_404-15a"/>
審相酬新野平以顯宗為鎮南廣陽王嘉諮議叅軍<lb/>
于忠領軍將軍烈之子宣武時為左中即將領直寢元<lb/>
禧之謀亂車駕在外變起倉卒未知所之忠進曰臣世<lb/>
䝉殊寵乃心王室臣父領軍符留守之重計防遏有在<lb/>
必無所慮宣武即遣忠馳騎觀之而烈分兵嚴備果如<lb/>
所料宣武還宫撫忠背曰卿差強人意賜帛五百疋<lb/>
邢巒為安東將軍大破梁兵宣武詔曰淮陽宿豫雖已<lb/>
清復梁城之賊猶敢聚結事宜乗勝并勢摧殄可率二<lb/>
<pb n="KR3k0013_WYG_404-15b"/>
萬之衆渡淮與征南掎角以圖進取之計及梁城賊走<lb/>
中山王英乗勝攻鍾離巒表曰奉被詔㫖令臣濟淮與<lb/>
征南將軍犄角乗勝長驅實是其㑹但愚懐所量竊有<lb/>
未盡夫圖南因於積風伐國在乎資給用兵治戎湏先<lb/>
計較非可抑為必勝幸其無能若欲掠地誅民必應萬<lb/>
勝如欲攻城取邑未見果得其利得之則所益未幾<lb/>
不獲則虧損必大蕭衍傾竭江東為今嵗之舉疲兵喪<lb/>
衆大敗而還君臣失計取笑天下雖野戰非人敵守城<lb/>
<pb n="KR3k0013_WYG_404-16a"/>
足有餘今雖攻之未易可剋又廣陵懸逺去江四十里<lb/>
鍾離淮隂界在淮外假其歸順而來猶恐無糧難守况<lb/>
加攻討勞兵士乎且征南軍士從戎二時疲弊死病量<lb/>
可知己雖有乗勝之資懼無逺用之力若臣之愚見謂<lb/>
宜修復舊城牢實邊方息養中州擬之後舉又江東之<lb/>
釁不患乆無畜力待機謂為勝計詔曰濟淮掎角事如<lb/>
前勅何容猶豫盤桓方有此請可速進軍經略之宜聼<lb/>
征南至要巒又表曰蕭衍侵境久勞王師今者奔走實<lb/>
<pb n="KR3k0013_WYG_404-16b"/>
除邊患斯繇靈贊皇魏天敗冦豎非臣等弱劣所能剋<lb/>
勝若臣之愚見今正宜修復邊鎮俟之後動且蕭衍尚<lb/>
在凶身未除螳螂之志何能自息唯應廣備以待其來<lb/>
實不宜勞師逺入自取疲困今中山進軍鍾離實所未<lb/>
解若能為得失之計不顧萬全直襲廣陵入其内地出<lb/>
其不備或未可知正欲屯兵蕭宻餘軍猶自在彼欲言<lb/>
無糧運船復至而欲以八十日糧圍城者臣未之前聞<lb/>
且廣陵任城可為前戒豈容今者復欲同之今若往也<lb/>
<pb n="KR3k0013_WYG_404-17a"/>
彼牢城自守不與人戰城塹水深非可填塞空坐至春<lb/>
則士卒自弊若遣使赴彼糧何以致夏來之兵不齎冬<lb/>
服脫遇氷雪取濟何方臣寕荷怯懦不進之責不受敗<lb/>
損空行之罪鍾離天險朝貴所具若有内應則所不知<lb/>
如其無也必無剋狀若其不得其辱如何若信臣言也<lb/>
願賜臣停若謂臣難行求迴臣所領兵統悉付中山任<lb/>
其處分臣求單騎隨逐東西且俗諺云耕則問田奴織<lb/>
則問織婢臣雖不武忝備征將前宜可否頗實知之臣<lb/>
<pb n="KR3k0013_WYG_404-17b"/>
說謂難何容強遣詔曰安東頻請罷兵遲迴未往阻異<lb/>
戎規殊乖至望士馬既殷無容停積宜務神速東西齊<lb/>
契乗勝掃殄以赴機㑹巒累表求還宣武許之英果敗<lb/>
退時人服其識略<lb/>
廣陽王深孝眀時為殿中尚書及沃野鎮人破六韓拔<lb/>
陵反叛臨淮王彧討之失利詔深為北道大都督受尚<lb/>
書令李崇節度時東道都督崔暹敗於白道深等諸軍<lb/>
退還朔州深上書曰邊豎搆逆以成紛梗其所繇來非<lb/>
<pb n="KR3k0013_WYG_404-18a"/>
一朝也昔皇始以移防為重盛簡親賢擁麾作鎮配以<lb/>
髙門子弟以死防遏不但不廢仕宦至乃偏得復除當<lb/>
時人物忻慕為之及太和在歴僕射李冲當官任事凉<lb/>
州土人悉免厮役豐沛舊門仍防邊戍自非得罪當世<lb/>
莫肯與之為伍征鎮驅使但為虞侯白直一生推遷不過軍<lb/>
主然其往世房分留居京者得上品通官在鎮者便為<lb/>
清途所隔或投彼有北以御魑魅多復逃胡鄉乃峻邊<lb/>
兵之格鎮人浮逰在外皆聼流兵殺之於是少年不得<lb/>
<pb n="KR3k0013_WYG_404-18b"/>
從師長者不得㳺宦獨為匪人言者流涕自定鼎伊雒<lb/>
邊任益輕唯底滯凢才出為鎮將轉相模習專事聚歛<lb/>
或有諸方姦吏犯罪配邊為之指縱過弄官府政以賄<lb/>
立莫能自改咸言姦吏為此無不切齒增怒及阿那瓌<lb/>
背恩縱掠竊奔命師追之十五萬衆度沙漠不日而還<lb/>
邊人見此援師便自意輕中國尚書令臣崇時即申文<lb/>
求改鎮為州將允其願抑亦先覺朝廷未許而髙闕戍<lb/>
主率下失和㧞陵殺之敢為逆命攻城掠地所見必誅<lb/>
<pb n="KR3k0013_WYG_404-19a"/>
王師屢北賊黨日盛此叚之舉指望削平崔暹隻輪不<lb/>
反臣崇與臣逡巡復路今者相與還次雲中馬首是瞻<lb/>
未便西邁將士之情莫不解體今日所慮非止西北將<lb/>
恐諸鎮尋亦如此天下之事何易可量時不納其䇿西<lb/>
東部勅勒之叛朝廷更思深言遣兼黃門侍即酈道元<lb/>
為大使欲復鎮為州以順人望㑹六鎮盡叛不得施行<lb/>
深復上言六鎮俱叛二部髙車亦同惡黨以疲兵討之<lb/>
不必制敵請簡選兵或留守恒州要處更為後圖<lb/>
<pb n="KR3k0013_WYG_404-19b"/>
臨淮王昌弟孚孝眀時為尚書左丞蠕蠕主阿那瓌既<lb/>
得反國其人大饑相率入塞阿那瓌上表請臺賑給詔<lb/>
孚為北道行臺詣彼賑恤孚陳便宜表曰皮服之人未<lb/>
嘗粒食宜從俗因利拯其所無昔漢建武中單于欵塞<lb/>
時轉河東米糧二萬五千斛牛羊三萬六千頭以給之<lb/>
斯即前代和戎撫新柔逺之長䇿也乞以㹀牛産羊餬<lb/>
其口命且畜牧繁息是其所便毛血之利恵兼衣食又<lb/>
尚書奏云如其仍住七州隨寛置之臣謂人情戀本寕<lb/>
<pb n="KR3k0013_WYG_404-20a"/>
肯從内若依臣請給賑新畜戀本重鄉必還舊土如其<lb/>
不然禁留益損假令逼徙事非久計何者人靣獸心去<lb/>
留難測既易水草痾恙將多憂愁致困死亡必甚兼其<lb/>
餘類尚在沙磧脫出狂悖翻歸舊巢必殘掠邑里遺毒<lb/>
百姓亂而方塞未若杜其未萌又貿遷起於上古交昜<lb/>
行於中世漢與胡通亦立關市今北人阻饑命懸溝壑<lb/>
供給之外必求市易彼若顯求宜見聼許又云營大者<lb/>
不計小名圖逺者弗拘近利雖戎狄衰盛歴代不同叛<lb/>
<pb n="KR3k0013_WYG_404-20b"/>
服之情略可討論周之北伐僅獲中規漢之外攘纔收<lb/>
下䇿昔在京師常為重備將帥勞止甲士疲力計前世<lb/>
苦之力未能致今天祚大魏亂亡在彼朝廷垂天覆之<lb/>
恩擴大造之徳鳩其散亡禮送令反宜因此時善思逺<lb/>
䇿竊以理雖萬變可以一觀來事雖懸易以往卜昔漢<lb/>
宣之世呼韓欵塞漢遣董忠韓昌領邊郡士馬送出朔<lb/>
方因留衛助又光武時亦令中即將段彬置安集掾史<lb/>
隨單于所在叅察動靜斯皆守吉之元龜安邊之勝䇿<lb/>
<pb n="KR3k0013_WYG_404-21a"/>
計今朝廷成功不減曩時蠕蠕國弊亦同疇日准昔成<lb/>
謨略依舊事借以閒地聼使佃牧粗置官屬以示恩撫<lb/>
嚴戒邊兵以見保衛馭以寛仁縻以久䇿使親不至矯<lb/>
詐疎不容反叛今北鎮諸將舊常云一人代外邏因令<lb/>
防察所謂天子有道守在四夷者也又云先人有奪人<lb/>
之志待降如受強敵武非專外亦以防内若從分割配<lb/>
諸州鎮遼逺非轉輸可到悔叛之情變起難測又居人<lb/>
畜業布在原野戎狄性貪見則思盗防彼肅此少兵不<lb/>
<pb n="KR3k0013_WYG_404-21b"/>
堪渾流之際易相干犯驅之還本未必樂去配州内徙<lb/>
復不肯從既其如此為費必大朝廷不許<lb/>
李平孝眀時為撫軍將軍時南徐州表云梁蕭衍堰淮<lb/>
水為患詔公卿議之平以為不假兵力終自毁壊及<lb/>
淮堰破靈太后大恱引羣臣入宴勅平前坐孝眀手賜<lb/>
縑布百叚<lb/>
楊椿為安東將軍初獻文世有蠕蠕萬餘户附降居於<lb/>
髙平薄骨律二鎮太和之末叛走略盡唯有一千餘家<lb/>
<pb n="KR3k0013_WYG_404-22a"/>
大中大夫王忠髙平鎮即育等上表徙置淮北防其叛<lb/>
走詔許之慮不從命乃使椿持節往徙焉椿以為徙之<lb/>
無益上書曰臣以古人有言裔不謀夏夷不亂華荒忽<lb/>
之人覊縻而已是以先朝居之於荒服之間者正欲說<lb/>
近來逺招附殊俗以别華戎異内外也今新附者衆若<lb/>
舊者見徙新者必不安不安必思土思土則走叛狐死<lb/>
首邱其害方甚又此族類衣毛食肉樂冬便寒南土濕<lb/>
熱往必將盡進失歸伏之心退無藩衛之益徙在中夏<lb/>
<pb n="KR3k0013_WYG_404-22b"/>
而生後患愚心所見謂為不可時八座議不從遂徙為<lb/>
濟州縁河居之冀州元愉之難果悉渡河赴賊所在鈔<lb/>
掠如椿所䇿又為雍州刺史椿遇暴疾頻啟乞解許之<lb/>
以蕭寳夤代椿為刺史行臺椿過鄉里遇子昱將還京<lb/>
師因謂曰當今雍州刺史亦無賢於蕭寳夤但其上佐<lb/>
朝廷應遣心膂重人何得任其牒用此乃聖朝百慮之<lb/>
一失且寳夤不藉刺史為榮吾觀其得州喜恱不少至<lb/>
於寳夤賞罰云為不依常憲恐有異心關中可惜汝今<lb/>
<pb n="KR3k0013_WYG_404-23a"/>
赴京稱吾此意以啟二聖并白宰輔更遣長史司馬防<lb/>
城都督欲安關中正湏三人耳如其不遣必成深憂昱<lb/>
還靣啟孝眀及靈太后並不信納及寳夤邀害御史中<lb/>
尉酈道元猶上表自理稱椿父子所謗詔復除椿都督<lb/>
雍岐南豳三州諸軍事本將軍開府儀同三司雍州刺<lb/>
史討蜀大都督椿辭以老病不行<lb/>
辛雄為司空長史時諸方賊盛而南㓂侵境山蠻作逆<lb/>
孝眀欲親討以荆州為先詔雄為行臺左丞與前軍臨<lb/>
<pb n="KR3k0013_WYG_404-23b"/>
淮王彧東趨葉城别將裴衍西通鴉路衍稽留未進彧<lb/>
師已次汝濵北溝求救彧以處分道别不欲應之雄曰<lb/>
今裴衍未至王士衆已集蠻左唐突撓亂近畿梁汝之<lb/>
間民不安業若不時撲滅更為深害王秉麾閫外唯利<lb/>
是從見可而進何必守道茍安社稷理可專裁所謂臣<lb/>
率義而行不待命者也彧恐後有得失之責要雄符下<lb/>
雄以駕將親伐蠻夷必懐震動乗彼離心無往不破遂<lb/>
符彧軍令速赴擊賊聞之果自走散<lb/>
<pb n="KR3k0013_WYG_404-24a"/>
辛纂為輔國將軍荆州軍司以禦齊將曹義宗㑹孝眀<lb/>
國䘮或以對敵欲秘凶問纂曰安危在人豈關是也遂<lb/>
發䘮號哭三軍縞素還入州城申以盟約<lb/>
賀拔岳為雍州都督刺史時爾朱天光將率衆拒齊神<lb/>
武遣問計於岳報曰王家跨據三方士馬殷盛髙歡烏<lb/>
合之衆豈能敵然師克在和但願同心戮力耳若骨肉<lb/>
離阻自相猜貳則圖存不暇安能制人如下官所見莫<lb/>
若且鎮關中以固根本分遣銳師與軍合勢進可以克<lb/>
<pb n="KR3k0013_WYG_404-24b"/>
敵退可以自全天光不從果敗<lb/>
傅永為寕朔將軍中山王英之平義陽使司馬陸希道<lb/>
為露版意謂不可令永改之永亦不増文彩直與之改<lb/>
陳列軍儀處置形要而已而英深賞之歎曰觀此經筭<lb/>
雖有金城湯池亦不能守矣<lb/>
王思正孝武帝時為安東將軍齊神武潜有異圖帝以<lb/>
思正可任大事拜中軍大都督總宿衛兵思正乃言於<lb/>
帝曰髙歡之心行路所共知雒陽四靣受敵非用武之<lb/>
<pb n="KR3k0013_WYG_404-25a"/>
地關中有崤函之固一人可禦萬夫且士馬精強糧儲<lb/>
委積進可以討除逆命退可以保據關河宇文夏州糾<lb/>
合同盟願立功效若聞車駕行必當奔走奉迎藉天府<lb/>
之資因已成之業一二十年間習戰陣勸耕桑脩舊京<lb/>
何慮不剋帝深然之及齊神武兵至河北帝乃西遷進<lb/>
爵太原郡公<lb/>
北齊魏蘭根初仕後魏為冠軍將軍岐州刺史從蕭寳<lb/>
夤討破宛川俘其民人為奴婢以美女十人賞蘭根蘭<lb/>
<pb n="KR3k0013_WYG_404-25b"/>
根辭曰此縣介於強虜皇威未接無所適從故成背叛<lb/>
今當寒者衣之饑者食之奈何翦充僕𨽻乎盡以歸其<lb/>
父兄<lb/>
段韶為親信都督從髙祖拒爾朱兆戰於廣阿髙祖謂<lb/>
韶曰彼衆我寡其若之何韶曰所謂衆者得衆人之死<lb/>
強者得天下之心爾朱狂狡行路所見裂冠毁冕拔本<lb/>
塞源邙山之㑹搢紳何罪兼殺主立君不脫旬朔天下<lb/>
思亂十室而九王躬昭德義除君側之惡何往而不剋<lb/>
<pb n="KR3k0013_WYG_404-26a"/>
哉髙祖曰吾雖以順討逆奉辭伐罪但弱小在強大之<lb/>
間恐無天命卿不聞之耶答曰韶聞小能敵大小道大<lb/>
淫皇天無親惟德是輔爾朱外賊天下内失善人智者<lb/>
不為謀勇者不為鬭不肖失職賢者取之復何疑也遂<lb/>
與兆戰兆軍潰至世祖時以功封懐州武德郡公宇文<lb/>
䕶母閻氏先配中山宫䕶聞閻尚存乃因邊境移書請<lb/>
還其母并通隣好時突厥屢犯邊韶軍於塞下世祖遣<lb/>
黃門徐世榮乗傳齎周書問韶韶以周人反覆本無信<lb/>
<pb n="KR3k0013_WYG_404-26b"/>
義比晉陽之役其事可知䕶外託為相其實王也既以<lb/>
為母請和不遣一介之使申眀情理乃遽移書即送其<lb/>
母恐示之弱如臣管見且外許之待後放之未晚不聼<lb/>
遂遣使以禮將送䕶既得母乃遣將尉遲迥等襲雒陽<lb/>
髙昻為冀州刺史大都督時髙祖平鄴别率所部領黎<lb/>
陽又隨髙祖討爾朱兆於韓陵昻自領鄉人部曲王桃<lb/>
東方老呼延族等三千人髙祖曰都督純將漢兒恐不<lb/>
濟事今當割鮮卑兵萬餘人共相叅雜於意何如昻對<lb/>
<pb n="KR3k0013_WYG_404-27a"/>
曰敖曹所將部曲練習久前後戰鬭不減鮮卑今若雜<lb/>
之情不相洽勝則争功退則推罪願自領漢軍不煩更<lb/>
配髙祖然之<lb/>
杜弼以中軍大將軍為行臺慕容紹宗軍司文襄令陳<lb/>
政務之要可為鑒戒者録一两條弼請口陳曰天下大<lb/>
務莫過賞罰二端賞一人使天下人喜罰一人使天下<lb/>
人服但能二事得中自然盡矣帝大恱曰言雖不多於<lb/>
理甚要握手而别<lb/>
<pb n="KR3k0013_WYG_404-27b"/>
韓賢初為爾朱度律帳内都督普㤗初除前將軍廣州<lb/>
刺史屬神武起義度律以賢素為神武所知恐其變遣<lb/>
使徵之賢不願應召乃宻遣羣蠻多舉烽火有如㓂難<lb/>
將至使者遂為啟得停賢仍潜遣使人通誠於神武神<lb/>
武入雒爾朱官爵例皆削除以賢逺送誠欵令其復舊<lb/>
　<lb/>
　<lb/>
　冊府元龜卷四百四<lb/>
</p>
<p>
</p>
  </div>
</body>
</text>
</TEI>
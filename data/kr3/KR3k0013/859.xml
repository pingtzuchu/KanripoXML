<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百五十九</head>
    <p>
<pb n="KR3k0013_WYG_859-1a"/>
欽定四庫全書<lb/>
　册府元龜卷八百五十九　宋　王欽若等　撰<lb/>
　　總録部<lb/>
　　　醫術第二<lb/>
晉裴頠通博多聞兼明醫術荀朂之修律度也撿得古<lb/>
尺短世所用四分有餘頠上言宜改諸度量若未能悉<lb/>
草可先改太醫權衡此若差違遂失神農岐伯之正藥<lb/>
物輕重分兩互乖所可傷夭為害尤深古夀考而今短<lb/>
<pb n="KR3k0013_WYG_859-1b"/>
折者未必不繇此也卒不能用官至尚書僕射<lb/>
單道開燉煌人自言能療目疾就療者頗驗後入羅浮<lb/>
山<lb/>
魏詠之生而兔缺年十八聞荆州刺史殷仲堪帳下有<lb/>
名醫能療之貧無行装謂家人曰殘醜如此用活何為<lb/>
遂齎數斛米西上以投仲堪既至造門自通仲堪與語<lb/>
嘉其盛意召醫視之醫曰可割而補之但須百日進粥<lb/>
不得語笑詠之曰半生不語而有半亦當療之况百日<lb/>
<pb n="KR3k0013_WYG_859-2a"/>
邪仲堪於是處之别屋令醫善療之詠之遂閉口不言<lb/>
唯食薄粥其厲志如此及差仲堪厚資遣之詠之後亦<lb/>
至荆州刺史<lb/>
南齊徐文伯東海人文伯濮陽太守熈曾孫也熈好黄<lb/>
老隠於秦望山有道士過求飲畱一瓢<graphic n="KR1383" url="https://raw.githubusercontent.com/kanripo/KR-Gaiji/master/images/KR1383.png" mimeType="image/png"/>與之曰君子<lb/>
孫宜以道術救世當得二千石熈開之乃扁鵲鏡經一<lb/>
卷因心學之遂名震海内生子秋夫彌工其術仕至射<lb/>
陽令嘗夜有鬼神呻聲甚悽愴秋夫問何須荅言姓某<lb/>
<pb n="KR3k0013_WYG_859-2b"/>
家東陽患腰痛死雖為鬼痛尤難忍請療之秋夫曰云<lb/>
何厝法鬼請為芻人案孔穴針之秋夫如言為炙四處<lb/>
又針肩井三處設祭埋之明日見一人謝恩忽然不見<lb/>
當世服其通靈秋夫生道度叔嚮皆能精其業道度有<lb/>
脚疾不能行宋文帝令乘小輿入殿為諸皇子療疾無<lb/>
不絶驗位至蘭陵太守道度生文伯叔嚮生嗣伯文伯<lb/>
亦精其業兼有學行倜儻不屈意於公卿不以醫自業<lb/>
張融謂文伯嗣伯曰昔王微稽叔夜竝學而不能殷仲<lb/>
<pb n="KR3k0013_WYG_859-3a"/>
堪之徒故所不論得之者繇神明洞徹然後可至故非<lb/>
吾徒所及且禇侍中澄當貴亦能救人疾卿此更成不<lb/>
逹答曰唯逹者知此可崇不逹者以為深慮既鄙之何<lb/>
能不恥之文伯為效與嗣伯相埒宋孝武路太后病衆<lb/>
醫不識文伯診之曰此石博小腸爾乃為水劑消石湯<lb/>
飲之病即愈除鄱陽王常侍遺以千金旬日恩意隆重<lb/>
宋明帝宫人患腰痛牽心每至輙氣欲絶衆醫以為肉<lb/>
癥文伯曰此髪癥以油投之即吐得物如髪稍引之長<lb/>
<pb n="KR3k0013_WYG_859-3b"/>
三尺頭已成蛇能動挂門上滴盡一髪而已病都差宋<lb/>
後廢帝出樂遊苑門逢一婦人有娠帝亦善診之曰此<lb/>
腹是女也問文伯曰腹有兩子一男一女左邉青黑形<lb/>
小於女帝性急便欲使剖文伯惻然曰若刀斧恐其變<lb/>
異請針之立落便㵼足太隂補手陽明胎便應針而落<lb/>
兩兒相續出如其言子雄亦傳家業尤工診察位奉朝<lb/>
請能清言多為貴游所喜嗣伯位正員外郎諸府佐深<lb/>
為臨川王映所重時直閣將軍房伯玉服五石散十許<lb/>
<pb n="KR3k0013_WYG_859-4a"/>
劑無益更患冷夏日嘗複衣嗣伯為診之曰卿體熱應<lb/>
須以水發之非冬月不可至十一月冰雪大盛令二人<lb/>
夹捉伯玉解衣坐石取冷水從頭澆之盡三十斛伯玉<lb/>
口噤氣絶家人啼哭請止嗣伯遣人執杖防閤敢有諫<lb/>
者撾之又盡水百斛伯玉始能動而見背上彭彭有氣<lb/>
俄而起坐曰熱不可忍乞冷飲嗣伯以水飲之一飲一<lb/>
升病都差自爾常發熱冬月猶單褌袗體更肥壯嘗有<lb/>
嫗人患滯冷積年不差嗣伯為診之曰此尸注也當取<lb/>
<pb n="KR3k0013_WYG_859-4b"/>
死人枕煮服之乃愈於是往古冡中取枕枕已一邉腐<lb/>
缺服之即差後秣陵人張景年十五嵗腹脹面黄衆醫<lb/>
不能療問嗣伯嗣伯曰此石蚘耳極難療當取死人枕<lb/>
煮之依語煮枕以湯投之得大利下蚘䖝頭堅如石五<lb/>
升病即差後沈僧翼患眼痛又多見鬼物以問嗣伯嗣<lb/>
伯曰邪氣入肝可覔死人枕煮服之竟可埋枕於故處<lb/>
如其言又愈王晏問之曰三病不同而皆用死人枕而<lb/>
俱差何也荅曰尸注者鬼氣伏而未起故令人沈滯得<lb/>
<pb n="KR3k0013_WYG_859-5a"/>
死人枕之魂氣飛越不得復附體故尸注可差石蚘者<lb/>
乆蚘也醫療既僻蚘中轉堅世間藥不能遣所以須鬼<lb/>
物驅之然後可𣪚故令煮死人枕也夫邪氣入肝故使<lb/>
眼痛而見魍魎應須邪物以鈎之故用死人枕也氣因<lb/>
枕去故令埋於冡間也又春月出南籬間戲聞笪屋中<lb/>
有呻聲嗣伯曰此病甚重二日不療必死乃往視之見<lb/>
一老姥稱體痛而處處有[黑*敢]黑無數嗣伯還煮枕斗餘送<lb/>
令服之服訖痛勢愈甚跳投床者無數須臾所[黑*敢]處皆<lb/>
<pb n="KR3k0013_WYG_859-5b"/>
拔出釘長寸許以膏塗諸瘡口三日而復云此名釘疽<lb/>
也<lb/>
薛伯宗善徙癰疽公孫泰患背伯宗為氣封之徙置齋<lb/>
前柳樹上明旦癰消樹邉便起一瘤如拳大稍稍長二<lb/>
十餘日瘤大膿爛出黄赤汁斗餘柳樹為之痿損<lb/>
禇淵弟澄拜駙馬都尉歴官清顯善醫術豫章王感疾<lb/>
太祖召澄為治立愈建元中為吳郡太守百姓李道念<lb/>
以公事到郡澄見謂曰汝有重病荅曰舊有冷病至今<lb/>
<pb n="KR3k0013_WYG_859-6a"/>
五年衆醫不差澄為診脉曰汝病非冷非熱當是食白<lb/>
[卄/瀹]雞子過多所致令取蘇一升煮服乃吐一物如丸涎<lb/>
裹之動開看是雞雛羽翅距具足能行走澄曰此未盡<lb/>
更服所餘藥又吐得如嚮者雞二十頭而病都差當時<lb/>
稱妙焉<lb/>
梁何佟之善醫術與徐嗣伯埒名子聰能世其家業佟<lb/>
之自東昏即位以其兇虐乃謝病終身不渉其流天監<lb/>
中為尚書左丞<lb/>
<pb n="KR3k0013_WYG_859-6b"/>
後魏周澹鄠人多方術尤善醫藥遂為太醫令明元嘗<lb/>
苦風頭眩澹治得愈繇是見寵位至特進賜爵成徳侯<lb/>
隂貞家世為醫與周澹竝受封爵李潭亦以善鍼見知<lb/>
子驥駒襲傳術延興中位至散令<lb/>
李修字思祖父亮少學醫術未能精究太武時奔宋於<lb/>
彭城又就沙門僧坦硏習衆方畧盡其術針灸授藥莫<lb/>
不有效徐兖之間多所救恤四方疾苦不逺千里競往<lb/>
從之亮大為㕔事以舍病人停車輿於下時有死者則<lb/>
<pb n="KR3k0013_WYG_859-7a"/>
就而棺殯親往弔視其仁厚若此修兄元孫亦遵父業<lb/>
而不及修以功賜爵義平子拜奉朝請遷給事中太和<lb/>
中在禁内孝文文明太后時有不豫侍針藥治多有效<lb/>
賞賜累加車服第宅號為鮮麗集諸學士及工書者百<lb/>
餘人在東宫撰諸藥方百餘卷皆行於世先是咸陽公<lb/>
髙允雖年且百嵗而氣力尚康文明太后時令修診視<lb/>
之一旦奏言允脉竭氣㣲大命無逮未幾果亡遷雒時<lb/>
為前軍將軍領太醫令後數年卒子天授襲汶陽令醫<lb/>
<pb n="KR3k0013_WYG_859-7b"/>
術又不逮父<lb/>
徐謇字成伯家本東筦與兄文伯等皆善醫藥謇因至<lb/>
青州慕容白曜平東陽獲之表送京師獻文欲驗其所<lb/>
能乃置諸病人於幕中使謇隔而脉之深得病形兼知<lb/>
色候遂被寵遇為中散稍遷内侍長文明太后時問經<lb/>
方而不及李修之見任用也與謇合和藥劑攻療之騐<lb/>
精妙於修而性甚秘忌承奉不得其意者雖為王公不<lb/>
為厝療也孝文後知其能及遷雒稍加眷幸體小不平<lb/>
<pb n="KR3k0013_WYG_859-8a"/>
及所寵馮昭儀有疾皆能處治又除中散大夫轉侍御<lb/>
孝文幸懸瓠有疾大漸乃馳驛召謇合水路赴行一日<lb/>
一夜行數百里至診省下治果有驗孝文體少瘳内外<lb/>
稱慶及車駕發豫州次於汝濵乃大為謇設太官珍饍<lb/>
因集百官特坐謇於上席遍陳餚觴於前命左右宣謇<lb/>
救攝危篤振濟之功宜加酬賚乃下詔曰夫神出無方<lb/>
形禀有驗憂喜乖適理必傷生朕幼攬萬幾長踵革運<lb/>
思茫茫而無怠身怱忽以興勞仲秋動疴心容頓竭氣<lb/>
<pb n="KR3k0013_WYG_859-8b"/>
體羸瘠玉肌在慮侍御師右軍徐成伯馳輪太室進療<lb/>
女蕃方窮丹英藥盡砭石誠術兩輸忠妙俱至乃令沈<lb/>
勞勝愈篤療克痊論勤語效實宜褒録昔晉武暴疾程<lb/>
和進藥增封賜錢恩奬屢至况疾深於疇日業艱於曩<lb/>
辰得不重加陟賞乎宜順羣望錫以山河且其舊經髙<lb/>
秩中暫觧退比雖詮用猶未准舊量今事合顯進可大<lb/>
鴻臚卿金鄉縣開國伯食邑五百戸賜錢一萬貫又詔<lb/>
曰錢府未充須以雜物絹二千疋雜物一百四十疋出<lb/>
<pb n="KR3k0013_WYG_859-9a"/>
御府榖二千斛奴婢十口馬十疋一疋出御騮牛十頭<lb/>
所賜雜物奴婢牛馬皆經内呈諸親王咸陽王禧等各<lb/>
有别賚竝至千疋從行至鄴孝文猶未發動謇日夕左<lb/>
右明年從詣馬圈孝文疾勢遂甚蹙蹙不怡每加切誚<lb/>
又欲加之鞭捶幸而獲免<lb/>
王顯父安上少與李亮同師俱學醫藥精究其術而不<lb/>
宜亮顯少歴本州從事雖以醫術自通而明敏有决斷<lb/>
才用初文昭太后之懐宣武也夣為日所逐化而為龍<lb/>
<pb n="KR3k0013_WYG_859-9b"/>
而繞后后寤而驚悸遂成心疾文明太后勅召徐謇及<lb/>
顯等為后診脉謇云是㣲風入藏宜進湯加針顯言案<lb/>
三部脉非有心疾將是懐孕生男之象果如顯言宣武<lb/>
自幼有㣲疾乆未善愈顯攝療有效因是稍蒙眄識拜<lb/>
廷尉少卿營進御藥出為相州刺史入除御史中丞宣<lb/>
武詔顯撰藥方三十五卷頒布天下以療諸疾<lb/>
崔景鳳渉學以醫術知名為尚藥典御<lb/>
北齊李元忠以母老多患乃專心醫藥研習積年遂善<lb/>
<pb n="KR3k0013_WYG_859-10a"/>
於方伎性仁恕見有疾者不問貴賤皆為救療後為驃<lb/>
騎大將軍<lb/>
李宻為散騎常侍性方直有行撿因母患積年得名醫<lb/>
治療不愈乃精習經方洞曉針藥母疾得除當世皆服<lb/>
其明解繇是以醫術知名<lb/>
徐之才父雄仕南齊位蘭陵太守以醫術為江右所稱<lb/>
之才初為豫章王綜鎮北主簿及綜入魏啟魏帝云之<lb/>
才大善醫術兼有機辨詔徵之之才藥石多效天平中<lb/>
<pb n="KR3k0013_WYG_859-10b"/>
神武徵赴晉陽嘗在内館出為西兖州刺史未之官武<lb/>
明皇太后不豫之才療之應手便愈孝昭賜綵帛千叚<lb/>
錦四百疋之才既善醫術雖有外授頃即徵還既博識<lb/>
多聞繇是於方術尤妙有人患脚根腫痛諸醫莫能識<lb/>
之才曰蛤精疾也繇乘船入海垂脚水中疾者曰實曾<lb/>
如此之才為割得蛤子二大如榆荚累遷兖州刺史之<lb/>
才醫術最髙偏被命召武成酒色過度恍惚不恒曾病<lb/>
發自云初見空中有五色物稍近變成一美婦人去地<lb/>
<pb n="KR3k0013_WYG_859-11a"/>
數丈亭亭而立食頃變為觀世音之才云此色欲多大<lb/>
虚所致即處湯方服一劑便覺稍逺又服還變成五色<lb/>
物數劑湯疾竟愈帝每發動輙遣騎追之針藥所加因<lb/>
時必效故頻有端執之舉入秋武成小定更不發動和<lb/>
士開欲依次轉進以之才附籍兖州即是本屬遂奏附<lb/>
刺史以胡長仁為左僕射士開為右僕射及十月帝又<lb/>
疾動士開云浪用之才外任使我辛苦其月八日勅驛<lb/>
追之才帝以十日崩之才十一日方到既無所及復還<lb/>
<pb n="KR3k0013_WYG_859-11b"/>
赴州之才弟之範亦醫術見知位太常卿特聴襲之才<lb/>
爵西陽王<lb/>
崔季舒初為黄門侍郎坐事徙北邉季舒本好醫術天<lb/>
保中於徙所無事時更鋭意研精遂為名手多所全濟<lb/>
雖位望轉髙未曾懈怠縱貧賤厮飬軰亦為之療<lb/>
馬嗣明少明醫術博綜經方甲乙素問明堂本草莫不<lb/>
咸誦為人診脉一年前知其生死邢邵子大寳患傷寒<lb/>
嗣明為其診脉退告楊愔云邢公子傷寒不治自差然<lb/>
<pb n="KR3k0013_WYG_859-12a"/>
脉候不出一年便死覺之少晩不可治楊邢竝侍讌内<lb/>
殿文宣云子才兒<hi>臣欽若等曰邵字子才</hi>我欲乞其隨近一郡邵<lb/>
以此子年少未合剖符讌罷奏云馬嗣明稱大寳脉惡<lb/>
一年内恐死若其出郡醫藥難求遂寢大寳未朞而卒<lb/>
楊愔患背腫嗣明以練石塗之便差作練石法以麤黄<lb/>
色石如鵝鴨卵大猛火燒令赤内醇醋中自有石屑落<lb/>
醋裏頻燒至石盡取石屑暴乾擣下簁和醋塗腫上無<lb/>
不愈後為通直散騎常侍針炙孔穴往往與明堂不同<lb/>
<pb n="KR3k0013_WYG_859-12b"/>
從駕往晉陽山中數處見牓云有人家女病若有能治<lb/>
差者購錢十萬諸名醫多尋牓至問病狀俱不下手惟<lb/>
嗣明獨治之問其病繇云曾以手持一麥穟即見一赤<lb/>
物長二寸許似蛇入其手指中因驚怖倒地即覺手臂<lb/>
疼腫漸又半身俱腫痛不可忍呻吟晝夜不絶嗣明即<lb/>
為處方服湯比嗣明明年從駕還女已平復<lb/>
後周姚僧垣父菩提仕梁髙平令嘗嬰疾<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>歴年乃留<lb/>
心醫藥武帝性又好之每召菩提至討論方術言多㑹<lb/>
<pb n="KR3k0013_WYG_859-13a"/>
意由是頗禮之僧垣年二十四即傳家業武帝召入禁<lb/>
中面加論試僧垣酬對無滯帝奇之大通六年解褐臨<lb/>
川嗣王國左常侍大同五年除驃騎廬陵王府田曹叅<lb/>
軍九年追領殿中醫師時武陵王所生葛修華宿患積<lb/>
時方術莫效帝令僧垣視之僧垣還具説其狀幷記増<lb/>
損時候帝嘆曰卿用意綿宻乃至於此以此候疾何疾<lb/>
可迯朕嘗以前代名人多好此術是以每常留情頗識<lb/>
治體今聞卿説益開人意十年轉領太醫正加文徳主<lb/>
<pb n="KR3k0013_WYG_859-13b"/>
使直閣將軍帝嘗因發熱欲服大黄僧垣曰大黄乃是<lb/>
快藥然至尊年髙不宜輕用帝弗從遂致危篤簡文在<lb/>
東宫甚禮之四時伏臘每有賞賜元帝嘗有疾乃召諸<lb/>
醫議治療之方咸謂至尊至貴不可輕脫宜用平藥可<lb/>
漸宣通僧垣曰脉洪而實此有宿妨非用大黄必無差<lb/>
理元帝從之進湯訖果下宿食因而疾愈元帝大喜時<lb/>
初鑄錢一當十乃賜錢十萬實百萬也及大軍克荆州<lb/>
中山公䕶使人求僧垣至其營復為燕公于謹所召大<lb/>
<pb n="KR3k0013_WYG_859-14a"/>
相禮接太祖又遣使馳驛徵僧垣謹固留不遣謂使人<lb/>
曰吾年時衰暮疹疾嬰沈今得此人望與之偕老太祖<lb/>
以謹勲徳隆重乃止焉明年隨謹至長安武成元年授<lb/>
小畿伯下大夫金州刺史伊婁穆以疾還亰謹請僧垣<lb/>
省疾乃云自腰至臍似有三縳兩脚緩縱不復自持僧<lb/>
垣即為診脉處湯三劑穆初服一劑上縳即觧次服一<lb/>
劑中縳即解又服一劑三縳悉除而兩脚疼痺猶自<lb/>
弱更為合散一劑稍得屈伸僧垣曰終待霜降此患當<lb/>
<pb n="KR3k0013_WYG_859-14b"/>
愈及至九月遂能起行大將軍襄樂公賀蘭陵先有氣<lb/>
疾加以水腫喘息奔急坐卧不安或有勸其服决命大<lb/>
散者其家疑未能决乃問僧垣僧垣曰意謂此患不與<lb/>
大散相當若欲自服不煩賜問因而委去其子殷勤拜<lb/>
請曰多時仰屈今日始来竟不下治意實未盡僧垣知<lb/>
其可差即為處方勸使急服便即氣通更服一劑諸患<lb/>
悉愈天和元年加授車騎大將軍儀同三司大將軍樂<lb/>
平公竇集暴感風疾精神瞀亂無所覺知諸醫先視者<lb/>
<pb n="KR3k0013_WYG_859-15a"/>
皆云已不可救僧垣後至曰困矣終當不死若專以見<lb/>
付相為治之其家欣然請受方術僧垣為合湯散所患<lb/>
即瘳大將軍永世公叱伏列椿苦痢積時而不廢朝謁<lb/>
燕公于謹嘗問僧垣曰樂平永世俱有痼疾若如僕意<lb/>
永世差輕對曰夫患有深淺時有尅殺樂平雖困終當<lb/>
保全永世雖輕必不免死謹曰君言必死當在何時對<lb/>
曰不出四月果如其言謹歎異之六月遷遂伯中大夫<lb/>
建徳三年文宣太后寢疾醫巫雜說各有同異武帝御<lb/>
<pb n="KR3k0013_WYG_859-15b"/>
内殿引僧垣同坐曰太后患勢不輕諸醫竝云無慮朕<lb/>
人子之情可以意得君臣之義言在無隠公以為何如<lb/>
對曰臣無聼聲視色之妙特以經事已多准之恒人竊<lb/>
以憂懼帝泣曰公既决之矣知復何言尋而太后崩四<lb/>
年武帝親戎東討至河隂遇疾口不能言臉垂覆目不<lb/>
得視一足縮短又不得行僧垣曰此為諸藏俱病不可<lb/>
竝治軍中之要莫先於語乃取方進藥帝遂得言次又<lb/>
治目目疾便愈未及治足足疾亦瘳比至華州帝已痊<lb/>
<pb n="KR3k0013_WYG_859-16a"/>
復即除華州刺史仍詔隨駕入京不令在鎮宣政元年<lb/>
表請致仕優詔許之是嵗武帝幸雲陽遂寢疾初召僧<lb/>
垣赴行在所内史桺昂私問曰至尊貶膳日乆脉候何<lb/>
如對曰天子上應天心或當非愚所及若凡庻如此萬<lb/>
無一全㝷而帝崩大象二年除太醫下大夫宣帝有疾<lb/>
至於大漸僧垣宿直侍疾帝謂隨公曰今日性命惟委<lb/>
此人僧垣診便知帝危殆必不全濟乃對曰臣荷恩既<lb/>
重益思効力但恐庸短不逮敢不盡心帝頷之開皇初<lb/>
<pb n="KR3k0013_WYG_859-16b"/>
卒僧垣醫術髙妙為當世所推前後效驗不可勝紀聲<lb/>
譽既盛逺聞邊服至於諸蕃外域咸請託之僧垣乃捜<lb/>
採竒異叅較㣲効者為集驗方十二卷行於世<lb/>
姚最僧垣之子為齊王憲府水曹參軍掌記室事最幼<lb/>
在江左迄於入闗未習醫術天和中齊王憲奏武帝遣<lb/>
最習之憲又謂最曰爾博學多才何如王褒庾信庾信<lb/>
王褒名重兩國吾視之蔑如接待資給非爾家比也爾<lb/>
宜深識此意勿不存心且天子有勅彌須勉勵最於是<lb/>
<pb n="KR3k0013_WYG_859-17a"/>
始受家業十許年中畧盡其妙每有人造請效驗甚多<lb/>
禇該字孝通幼而謹厚有譽鄉曲尤善醫術見稱於時<lb/>
武成元年除醫正上士自許奭死後該稍為時人所重<lb/>
賔客迎候亞於姚僧垣天和初遷縣伯下大夫五年進<lb/>
授車騎大將軍儀同三司該性淹和不自矜尚但有請<lb/>
之者皆為盡其藝術時論稱其長者子士則亦傳其家<lb/>
業<lb/>
隋許智藏髙陽人祖道幼嘗以母疾遂覽醫方因而究<lb/>
<pb n="KR3k0013_WYG_859-17b"/>
極世號名醫誡其諸子曰為人子者嘗膳視藥不知方<lb/>
術豈謂孝乎繇是世相傳授初仕陳為散騎常侍及陳<lb/>
滅髙祖以為員外散騎侍郎使詣揚州㑹秦孝王俊有<lb/>
病帝馳召之俊夜中夢其亡妃崔氏泣曰本来相迎知<lb/>
許智藏將至其人若到當必相苦為之奈何明夜俊又<lb/>
夣崔氏曰妾得計矣當入靈府中以避之及智藏至為<lb/>
俊診脉曰疾已入心即當發癎不可救也果如言俊數<lb/>
日而薨帝竒其妙賚物百叚煬帝即位智藏時致仕於<lb/>
<pb n="KR3k0013_WYG_859-18a"/>
家帝每有所苦輙令中使就宅詢訪或以輿迎入殿扶<lb/>
登御床智藏為方奏之用無不效年八十卒於家<lb/>
唐許𦙍宗常州義興人初仕陳為新蔡王外兵叅軍時<lb/>
桺太后感風不能言名醫療皆不愈脉益沈而噤𦙍宗<lb/>
曰口不可下藥宜以陽氣熏之令藥入腠理周理即可<lb/>
差乃造黄蓍防風湯數十斛置於床下氣如煙霧其夜<lb/>
便得語繇是超拜義興太守陳亡入隋歴尚藥奉御武<lb/>
徳初累授散騎侍郎闗中多骨蒸病得之必死逓相連<lb/>
<pb n="KR3k0013_WYG_859-18b"/>
染諸醫無能療者𦙍宗每療無不愈或謂曰公醫術若<lb/>
神何不著書以貽將来𦙍宗曰醫者意也在人思慮又<lb/>
脉候幽微苦其難别意之所觧口不能宣且古之名手<lb/>
惟是别脉脉既精别然後識病夫病之於藥有正相當<lb/>
者惟須單用一味直攻其病藥力既純病即立愈今人<lb/>
不能别脉莫識病源以情臆度多安藥味譬之於獵未<lb/>
知兔所多發人馬空地遮圍或冀一人偶然逢也如此<lb/>
療疾不亦疎乎假令一藥偶然當病復共他味相和君<lb/>
<pb n="KR3k0013_WYG_859-19a"/>
臣相制氣勢不行所以難差諒繇於此脉之深趣既不<lb/>
可言虚設經方豈加於舊吾思之乆矣故不能著述爾<lb/>
年九十餘卒<lb/>
甄權許州扶溝人嘗以母病與弟立言專習醫方得其<lb/>
㫖趣初仕隋開皇初為秘書省正字後稱疾免魯州刺<lb/>
史庫狄嶔苦風患手不能引弓諸醫莫能療權謂曰但<lb/>
將弓箭向垜一針可以射矣針其肩隅一穴應時即射<lb/>
權之療疾多此類也貞觀十七年權年一百三嵗太宗<lb/>
<pb n="KR3k0013_WYG_859-19b"/>
幸其家視其飲食訪以藥性因授朝散大夫賜几杖衣<lb/>
服是年卒撰脉經針方明堂人形圖各一卷<lb/>
甄立言權弟也累遷太常丞御史大夫杜淹患風毒發<lb/>
腫太宗令立言視之既而奏曰從今更十一日午時必<lb/>
死果如其言時有尼明律年六十餘患心腹鼓脹身體<lb/>
羸瘦已經二年立言診其脉曰腹内有蟲當是誤食髪<lb/>
為之爾因令服雄黄須臾吐一蛇如人手小指無眼燒<lb/>
之猶有髪氣其疾乃愈立言尋卒撰本草醫義七卷古<lb/>
<pb n="KR3k0013_WYG_859-20a"/>
今録驗方五十卷<lb/>
宋侠雒州清漳人以醫術著名官至朝散大夫藥藏監<lb/>
撰經心録十卷<lb/>
孫思邈亰兆華原人有推歩𨗳引之術隠於太白山年<lb/>
九十餘視聼不衰髙宗顯慶四年徵赴闕召見拜諫議<lb/>
大夫固辭不受上元初請歸特賜良馬及鄱陽公主邑<lb/>
司以居焉當時知名之士宋之問孟詵盧炤鄰執師資<lb/>
之禮以事焉思邈嘗從幸九成宫炤鄰畱在其宅時庭<lb/>
<pb n="KR3k0013_WYG_859-20b"/>
前有病梨樹炤鄰為之賦其序曰癸酉之嵗余卧疾長<lb/>
安光徳坊之官舍父老云是鄱陽公主邑司昔公主未<lb/>
嫁而卒故其邑廢時有處士孫思邈居之思邈道洽古<lb/>
今學殫術數髙譚正一則古之蒙莊子深入不二則今<lb/>
之維摩詰爾其推歩甲乙度量乾坤則雒下閎安期先<lb/>
生之儔也炤鄰有惡疾嘗問思邈曰名醫愈疾其道何<lb/>
如思邈曰吾聞善言天者必質之於人善言人者必本<lb/>
之於天天有四時五行日月相推寒暑逓代其運轉也<lb/>
<pb n="KR3k0013_WYG_859-21a"/>
和而為雨怒而為風亂而為霧凝而為霜雪張而為虹<lb/>
蜺此天之常數也人有四支五臟一覺一寐呼吸吐納<lb/>
精氣往来流而為榮衛彰而為氣色發而為音聲此人<lb/>
之常數也陽用其形隂用其精天人之所同也及其失<lb/>
也蒸則生熱否則生寒結而為瘤贅陷而為癰疽奔而<lb/>
為喘息竭而為焦枯診發乎面變動乎形推此以及天<lb/>
地則亦如之五緯盈縮星辰錯行日月薄蝕彗孛飛流<lb/>
此天地之危診也寒暑不時此天地之蒸否也石立土<lb/>
<pb n="KR3k0013_WYG_859-21b"/>
踊此天地之瘤贅也山摧水陷此天地之癰疽也衝風<lb/>
暴雨此天地之喘息也雨澤不降川瀆涸竭此天地之<lb/>
焦枯也良醫𨗳之以針石救之以藥劑聖人和之以至<lb/>
徳輔之以人事故人體有可愈之疾天地有可消之災<lb/>
通乎數也思邈撰千金方三十卷行於世<lb/>
吕才為太常丞時右監門長史蘇敬上言陶𢎞景所撰<lb/>
本草事多舛謬詔中書令許敬宗與才及李淳風禮部<lb/>
郎中孔志約并諸名醫增損舊本仍令司空李勣總監<lb/>
<pb n="KR3k0013_WYG_859-22a"/>
定之并圖合成五十五卷大行於世<lb/>
秦鳴鶴以善針醫為侍醫永淳初髙宗苦頭重不能視<lb/>
召鳴鶴診之鳴鶴曰風毒上攻若刺頭出少血即愈矣<lb/>
太后自簾中怒曰此可斬也天子頭上豈是出血處鳴<lb/>
鶴叩頭請命帝曰醫之議病理不加罪且吾頭重悶殆<lb/>
不能忍出血未必不佳也即令鳴鶴刺之刺百㑹及腦<lb/>
戸出血如碁帝曰吾眼似明矣言未畢簾中出綵百匹<lb/>
以賜鳴鶴<lb/>
<pb n="KR3k0013_WYG_859-22b"/>
陸贄少習醫方貞元中自宰相再貶忠州别駕避謗不<lb/>
著書集古今方為陸氏集驗方五十卷行於世<lb/>
梁叚深不知何許人開元中以善醫待詔於翰林時太<lb/>
祖抱疾乆之其溲甚濁僧曉㣲時藥有徵賜紫衣師號<lb/>
錫賚甚厚頃之疾發曉㣲剝服色去師號因召深問曰<lb/>
疾愈復作草藥不足恃也我左右粒石而效者衆矣服<lb/>
之何如深對曰臣嘗奉詔診切陛下積憂勤勞失䕶脉<lb/>
代芤而心益虚臣以為宜先治心心和平而溲變清當<lb/>
<pb n="KR3k0013_WYG_859-23a"/>
進飲劑而不當粒石也臣謹按太倉公傳曰中熱不溲<lb/>
者不可服石石性精悍有大毒凡餌毒藥如甲兵不得<lb/>
已而用之非有危殆不可服也太祖善之令進飲劑疾<lb/>
稍愈乃以幣帛賜之<lb/>
後唐孟繼瑜長安醫工帝留守時暴疾以醫效乃攝任<lb/>
洎帝起兵鳳翔繼瑜在長安謁見從至雒屢進方藥年<lb/>
内改諸寺少卿奉使涇州翰林諸醫莫得為比<lb/>
陳立亰兆人家世為醫後唐明宗朝為太原少尹集平<lb/>
<pb n="KR3k0013_WYG_859-23b"/>
生驗方七十五首并修合藥法百件號曰要術刋石置<lb/>
於太原府衙之左以示於衆病者賴焉<lb/>
周張泳顯徳初進新集普濟方五卷詔付翰林院考驗<lb/>
尋以泳為翰林醫官<lb/>
劉翰顯徳初進經用方書一部三十卷論候一十卷今<lb/>
體治世集二十卷上覽而嘉之乃以為翰林醫官其書<lb/>
付史館<lb/>
　册府元龜卷八百五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百三十九</head>
    <p>
<pb n="KR3k0013_WYG_139-1a"/>
欽定四庫全書<lb/>
　册府元龜卷一百三十九　宋　王欽若等　撰<lb/>
　　帝王部<lb/>
　　　旌表第三<lb/>
唐中宗神龍元年詔曰虢州人故楊初成徃者運屬殷<lb/>
憂志懐忠讜將迎六飛之駕奄罹五刑之罰身既伏誅<lb/>
家又從坐言念誠節深可哀矜宜有褒榮式旌忠順可<lb/>
贈左驍衛左一府郎將初成虢州人垂拱中偽稱郎將<lb/>
<pb n="KR3k0013_WYG_139-1b"/>
於東都市宣勑募人欲迎帝於房陵事覺坐斬籍沒其<lb/>
家至是旌表焉又故司空太子太師英國公李勣徃坐<lb/>
其孫敬業搆逆毁廢墳塋至是帝思其佐命功追復官<lb/>
爵命所司為起墳改葬<lb/>
三月以故司僕少卿徐有功執法平恕追贈越州都督<lb/>
仍遣使就其家弔祭令所司與一子官<lb/>
二年十二月贈廬州刺史朱敬則秘書監褒異行也敬<lb/>
則亳州人嘗與三從兄同居四十餘年財物無異<lb/>
<pb n="KR3k0013_WYG_139-2a"/>
三年六月乙亥旌表江夏潘元祚門閭以其居䘮結廬<lb/>
墓次負土成墳也<lb/>
睿宗唐隆元年六月下詔曰故許州司兵燕欽融先陳<lb/>
忠讜頗列章奏雖干非其位而進不顧身永言奄忽誠<lb/>
可傷悼方開諌路宜慰窀穸可贈諌議大夫仍令備禮<lb/>
改葬初景龍四年欽融以韋后干政連上䟽切諌韋氏<lb/>
等大怒勸中宗召之欽融因而致死帝踐祚以其言多<lb/>
切三下制贈焉<lb/>
<pb n="KR3k0013_WYG_139-2b"/>
郭岌定州人也亦備諌韋氏韋氏又勸杖殺之帝即祚<lb/>
甚加傷悼贈諌議大夫<lb/>
又制曰慎終追逺斯乃舊章表徳旌賢有光常䇿故中<lb/>
書令裴炎含和禀粹履信居貞望重國華才稱人秀惟<lb/>
幾成務績宜於代工偶俱無猜義深於奉上文明之際<lb/>
王室多虞保乂朕躬實著誠節而危疑起釁倉卒罹災<lb/>
嵗月屢遷丘封莫樹永言先正感悼良多宜追賁於九<lb/>
原俾増榮於萬古可贈益州大都督先是永淳中太后<lb/>
<pb n="KR3k0013_WYG_139-3a"/>
臨朝武承嗣請立武氏七廟中書令裴炎進諌太后不<lb/>
悦而止後崔燦上言炎有異圖胡元範符儼皆明其無<lb/>
罪太后不納令斬於都亭驛前故有是贈<lb/>
七月册立皇太子大赦天下自神龍已來直諌枉遭非<lb/>
命咸令封植其墓又追贈故韋月將為宣州刺史<lb/>
景雲二年八月追贈故滑州韋城縣尉張仲之為饒州<lb/>
長史旌義烈也<lb/>
𤣥宗即位下制曰以忠報國典册所稱感義捐軀名節<lb/>
<pb n="KR3k0013_WYG_139-3b"/>
斯在故右羽林衛大將軍上柱國遼陽郡王李多祚三<lb/>
韓貴種百戰餘雄席寵禁營廼心王室挺兹誠信翻䧟<lb/>
誅夷頼彼神明重覆姦慝永言徽烈深合褒崇宜追歿<lb/>
後之榮以復生前之命可還舊官仍宥其妻子多祚初<lb/>
為右羽林將軍節愍太子之舉兵也令多祚率衆先至<lb/>
𤣥武樓下冀帝聞以誅三思之意竟案兵不戰俄為左<lb/>
右所殺時年五十餘是日并其二子壻併命焉妻子並<lb/>
從籍沒至是追復又下制曰故蘇安常文學基身鯁直<lb/>
<pb n="KR3k0013_WYG_139-4a"/>
成操徃年抗䟽忠讜可嘉屬回邪擅權奄從非命興言<lb/>
軫悼用惻於懐宜贈寵章式旌徽烈可贈諌議大夫仍<lb/>
宥其妻子安常中宗時以事連節愍太子被殺故旌之<lb/>
先天二年七月詔曰太平公主子薛崇簡執心奉國勵<lb/>
節忘私早辯忠邪每有規諌因被嫌嫉加以鞭笞事不<lb/>
見從忠實可紀宜甄逆順復其官爵仍賜姓李太平公<lb/>
主謀逆諸子皆伏誅唯崇簡以先諌公主屢被鞭撻故<lb/>
得賜姓官爵如故<lb/>
<pb n="KR3k0013_WYG_139-4b"/>
是嵗有司奏孝子王知道母患骨蒸醫云須得生人肉<lb/>
食之知道遂宻割股上肉半斤許加五味以進母母食<lb/>
之便愈即託他疾卧不令母知州縣以狀聞宰相請賜<lb/>
束帛帝曰宜與一官以旌孝行是年江西道按察使上<lb/>
言東陵人唐君祐䘮母哀感鄉曲廬於墓側有芝草三<lb/>
莖生焉長沙人嚴待封少為祖母所飬祖母死居䘮三<lb/>
載負土成墳手植松檟百餘株澧陽人張仁興五代同<lb/>
居其家堂後生一草彩色甚茂並有勅旌表門閭<lb/>
<pb n="KR3k0013_WYG_139-5a"/>
開元二年正月乙酉制曰崔𤣥暐張柬之等徃以神龍<lb/>
之初保乂王室奸臣所忌讁居炎海流落變衰感激忠<lb/>
義𤣥暐嗣子吏部郎中璩清才雅韻静守専直柬之嫡<lb/>
孫毖祖考繼歿遺孤可傷彼勲業之下淪佇名賢之必<lb/>
復是得景倩而悲仲宣者也髙祖封樂毅之後武帝求<lb/>
蕭何之裔斯不逺哉昭於徳義緬懐前烈宜加後命璩<lb/>
毖並可朝散大夫<lb/>
二月乙亥以徐有功之子曰倫自大理司直為恭陵令<lb/>
<pb n="KR3k0013_WYG_139-5b"/>
勑曰其父昔為理官時宻刑網遂能堅守忠直每抗回<lb/>
邪海内稱其不寃朝廷頼其惟恤永言種徳必歸餘慶<lb/>
宜甄嗣子俾勸羣臣<lb/>
十月帝以王海賔單騎赴難勇冠羣帥及臨洮之役輕<lb/>
敵致䧟身殁功存誠節尤著乃詔贈左金吾衛大將軍<lb/>
賻物三百匹米粟三百石䘮事並官供命紫㣲舍人倪<lb/>
若水弔祭仍與一子五品官下制曰盤矛赴敵義光忠<lb/>
壯免胄捐軀情殷悼惜故防禦羣牧使豐安軍使右衛<lb/>
<pb n="KR3k0013_WYG_139-6a"/>
率府率王海賔七卒楨幹萬里長城抱鐡石於胸襟運<lb/>
韜鈐於掌握屬犬羊為冦牧圉罹災出車狥其征討躍<lb/>
馬先其掩襲挫彼鋒銳殱厥渠魁充國持邉佇終文畧<lb/>
建威臨陣忽䘮驍雄興言震懐思有褒羙宜加大將之<lb/>
禮兼茂后昆之秩<lb/>
四年十一月黄門盧懐慎卒明年帝於城南望見懐慎<lb/>
别業方設大祥齋帝憫其貧困歎息久之下詔曰故銀<lb/>
青光禄大夫檢校黄門監上柱國范陽縣開國伯贈荆<lb/>
<pb n="KR3k0013_WYG_139-6b"/>
州都督盧懐慎衣冠重望廊廟周材訏謨當三傑之一<lb/>
學行揔四科之二等平勃之輔漢同季文之相魯質隣<lb/>
於古儉實可師雖清白燕翼籯金非寳然妻孥貧窶擔<lb/>
石屢空言念平昔彌深軫悼宜恤凌統之孤用旌晏嬰<lb/>
之徳宜賜其家物一百叚米粟二百石因制中書侍郎<lb/>
蘇頲為之碑文仍親禮焉<lb/>
六年十二月以鄂州人潘元祚屢辭弓旌獨守墳墓行<lb/>
能勵俗學可為師拜左拾遺内供奉仍直左春坊侍皇<lb/>
<pb n="KR3k0013_WYG_139-7a"/>
太子讀書<lb/>
十一年行幸北都太原人趙栖桐隠居有道年暮羸痺<lb/>
詔就其私第拜著作郎仍聼致仕賜帛五十疋<lb/>
十四年宋州奏單父人劉九江三代同居有慈烏巢於<lb/>
庭户鄉里榮之名其鄉曰邕睦鄉里曰同居里請旌表<lb/>
其門許之<lb/>
是年鎮州鹿泉人李處恭張義貞青州北海人吕元簡<lb/>
定州鼓城人彭思義及蔡州孝女楊氏等並以孝義聞<lb/>
<pb n="KR3k0013_WYG_139-7b"/>
著旌表其門處恭與義貞異姓同居於今三代凡百餘<lb/>
年元簡四代同居所食六畜皆異母同乳思義居䘮至<lb/>
孝廬於墓側有嘉禾生及白兎馴擾<lb/>
十五年九月制曰故益州長史張守㓗故桂州都督員<lb/>
嘉静等並授委藩鎮克著勤勞奄隨化徃良深震悼言<lb/>
念旅櫬猶在遐方用加優恤以慰泉壌宜官造靈轝給<lb/>
傳還鄉所縁葬事並委有司支給<lb/>
是嵗華隂人韓思訥六代同居特旌其門<lb/>
<pb n="KR3k0013_WYG_139-8a"/>
二十年三月以右驍衛將軍同正員安金藏忠節見於<lb/>
先朝特封為代國王仍於東嶽西嶽等鐫碑勒其名制<lb/>
曰義不辭難忠為令徳保祐君主安固邦家則必荷寵<lb/>
光之休膺土宇之錫安金藏忠義奉國精誠事君徃属<lb/>
酷吏肆兇潜行謀搆當疑懼之際激忠烈之誠突刅刻<lb/>
心保明先聖見危授命沮奸邪之慝轉禍存福獲明夷<lb/>
之貞雖鳴玉衘珠已備於休命而疇庸䟽爵未洽於殊<lb/>
榮宜錫寵於珪組兼勒名於金石<lb/>
<pb n="KR3k0013_WYG_139-8b"/>
二十三年三月河北採訪使張守珪奏相州湯陽縣有<lb/>
孝子石仵奴請旌表門閭許之仵奴三嵗䘮親廬於墓<lb/>
側凡二十餘年塋内有楛樹重生枝葉羣鳥馴擾鄉里<lb/>
咸敬異之<hi>閏十一月相州又奏孝子石仵奴塋内有寒竹抽笋數十枝望旌表其門以章孝理許之</hi>
二十四年制曰貴徳尊賢餙終念徃此聖人所以理天<lb/>
下厚風俗也王友貞禀氣元精遊心太朴孝惟不匱獨<lb/>
貫於明時道則難名髙謝於人代言念錫類方期化俗<lb/>
遽爾凋殂良深愍悼生無大位雖隔外臣之儀没有餘<lb/>
<pb n="KR3k0013_WYG_139-9a"/>
榮宜贈上卿之服可贈光禄大夫仍令州縣長官弔祭<lb/>
友貞長安人歴位長水縣令後罷歸田里中宗在春宫<lb/>
召為司議郎不就神龍初又拜太子舍人仍令所司以<lb/>
禮徴赴乃以疾辭制曰敦夷齊之行可以激貪尚顔閔<lb/>
之道用能勸俗新除太子中舍人王友貞徳義泉藪人<lb/>
倫茂異孝愛始於事親忠信表於行已富在文史亷於<lb/>
財貨久歴官常累聞課績有古人之風保君子之徳乃<lb/>
抗志塵外棲情物表深歸觧脱之門誓守薰脩之誡須<lb/>
<pb n="KR3k0013_WYG_139-9b"/>
加徴命作䕶儲闈固在辭榮陳情懇至朕方崇奨亷退<lb/>
懲静澆浮雖思廊廟之賢豈違山林之願宜加優秩仍<lb/>
遂雅懐可太子中舍人員外置給全禄以畢其身任其<lb/>
在家脩道仍令所在州縣存問四時送禄至其住所帝<lb/>
在東宫又表請備禮徴之以年老竟辭疾不赴是嵗九<lb/>
十餘卒故有褒贈<lb/>
二十五年五月己亥京兆人張阿九母疾阿九割股肉<lb/>
饋之厥疾遂愈先是同郡趙言亦以割股飬母聞帝嘉<lb/>
<pb n="KR3k0013_WYG_139-10a"/>
之賜阿九及言物各五十叚以旌孝行<lb/>
天寳四載二月京兆府奉天縣人趙正言母病割股肉<lb/>
以餌母疾瘳賜物五十叚以資孝飬華原人韓難陀父<lb/>
亡廬於墓側凡十六載金城女董氏家無兄弟孝飬不<lb/>
嫁父亡廬於墓側凡六載並表其門閭賜以粟帛<lb/>
三月陳留郡封丘人楊嵩珪母亡負土成墳於所居别<lb/>
立靈几畫父母形貎享祀十有餘載尉氏縣人楊思貞<lb/>
父亡廬於墓三十八載有芝草白兎甘露等瑞並賜粟<lb/>
<pb n="KR3k0013_WYG_139-10b"/>
帛旌表門閭<lb/>
四月冀州人燕遺倩既孤於堂中刻木為父母形象施<lb/>
帷帳衣服如存朝夕奠祭鄉閭甚敬異之<lb/>
蜀郡人郭景華孝行過人父䘮明景華晝夜啼泣宅中<lb/>
忽湧甘泉因以洗目漸明東陽郡人應先父亡廬於墓<lb/>
側有芝草連理樹生並旌表門閭以昭孝行<lb/>
十五載袁光庭為伊州刺史禄山之亂西北邉戍兵入<lb/>
赴難河隴郡邑皆為吐蕃所㧞惟光庭守伊州累年救<lb/>
<pb n="KR3k0013_WYG_139-11a"/>
不至虜乃百端誘說終不降屈部下如一及矢石既盡<lb/>
粮儲並竭城將䧟没光庭手殺其妻子自焚而死朝廷<lb/>
聞之贈工部尚書<lb/>
王君奭判凉州都督為吐蕃所殺帝甚痛惜之制贈特<lb/>
進荆州大都督給靈轝遞歸京師葬事並官給賻物三<lb/>
百叚粟三百斛仍令鴻臚卿一人充使監䕶<lb/>
韓思復睿宗朝為給事中活嚴善思於雷霆之下拒武<lb/>
三思於謟附之中帝御筆題碑云有唐忠孝韓長公之<lb/>
<pb n="KR3k0013_WYG_139-11b"/>
墓<lb/>
肅宗至徳二年二月大赦詔曰賊䧟兩京文武常參官<lb/>
及諸州刺史有絶脰仰藥不事叛人為衆所知者量加<lb/>
優贈十二月詔曰忠臣事君有死無貳烈士狗義雖㓕<lb/>
猶存其李憕盧奕顔杲卿袁履謙許逺張廵張介然蔣<lb/>
清龎堅等即與追贈<hi>臣欽若等曰自李憕以下並為安禄山亂死王事也</hi>
三年正月詔内外文武官䧟在縣中潜藏不出或託疾<lb/>
不仕忠節可嘉並與成考<lb/>
<pb n="KR3k0013_WYG_139-12a"/>
是月京兆尹李峴奏奉天縣百姓滑清泌父茂先疾亟<lb/>
清泌割右股肉方圓二寸與父食之病乃痊詔清泌宜<lb/>
與官以旌孝道<lb/>
二月詔天下州縣有遭逆賊攻擊堅守不下竟以獲全<lb/>
其官人百姓中有誠効灼然為衆所知者宜令本道使<lb/>
案驗奏聞據狀迹酬其官賞身亡没者重加褒贈有父<lb/>
母存者仍與一官及邑號無父母者與一官如有一家<lb/>
丁壯盡被屠害其父母妻子仍令州縣以官物賑恤并<lb/>
<pb n="KR3k0013_WYG_139-12b"/>
量造舍宇使得安存<lb/>
乾元二年北庭行營使李嗣業自正月與諸將同圍相<lb/>
州是時築隄引潼水灌城經月餘城不㧞時軍無統帥<lb/>
諸將各自圖全人無鬭志賊毎出戰嗣業被堅衝突履<lb/>
鋒冐刅為流矢所中數日瘡欲愈卧於帳中忽聞金鼓<lb/>
之聲因而大呌瘡中血出數升注地而卒帝聞之痛悼<lb/>
而嘆惜之下詔曰臨難亡身為臣之大節念功加贈經<lb/>
國之常典故衛尉卿兼懐州刺史充北庭行營節度使<lb/>
<pb n="KR3k0013_WYG_139-13a"/>
虢國公李嗣業植操沉厚秉心忠烈懐幹時之勇畧有<lb/>
戡難之逺謀久仕邉陲備經任使自兇渠搆亂中夏不<lb/>
寜持感激之誠揔驍果之衆親當矢石頻立勲庸壯節<lb/>
可嘉將謀於百勝忠誠未遂空恨於九泉言念其功良<lb/>
深憫悼死於王事禮有可嘉宜増裂土之封用廣餙終<lb/>
之義可贈武威郡王其賵贈及縁葬事所司倍於常式<lb/>
仍令官給靈轝遞還所在以其子佐國襲其官爵實封<lb/>
二百户<lb/>
<pb n="KR3k0013_WYG_139-13b"/>
代宗寳應元年鳯翔天興人楊播隠居以孝行旌表門<lb/>
閭一云播登進士第隠居不仕𤣥宗徴為諌議大夫棄<lb/>
官就飬以孝行禎祥表其門閭肅宗就加散騎常侍賜<lb/>
號𤣥静先生初播父哲以孝行有異旌其門閭後播子<lb/>
炎為起居舍人辭禄就飬岐下丁父憂廬於墓前號泣<lb/>
不絶聲有紫芝白雀之祥又表其門閭孝著三代門樹<lb/>
六闕焉<lb/>
八月梁州刺史臧希譲上言南鄭縣百姓李貞古孝行<lb/>
<pb n="KR3k0013_WYG_139-14a"/>
彰聞請付所司旌表從之貞古六嵗而孤母欲改嫁貞<lb/>
古雨泣留之母遂守志母未食寝貞古不食寝及母亡<lb/>
負土成墳廬於墓側有猛虎馴於廬前白䑕見於墓門<lb/>
村人異之<lb/>
永泰元年正月京兆尹第五琦奏奉天縣竇昇朝二女<lb/>
伯娘仲娘雖長於村野而㓜有志操住於邠州接界草<lb/>
賊數千人持兵刅入其村落行剽刼聞二女有容色姊<lb/>
年十九妹年十六嵗藏於巖窟間賊徒擬為逼辱乃先<lb/>
<pb n="KR3k0013_WYG_139-14b"/>
曵伯娘出行數十歩又曵仲娘出賊相顧自慰行臨深<lb/>
谷伯娘曰我豈受賊汚辱乃投身於谷賊方驚駭仲娘<lb/>
又投於谷谷深數百尺姊尋卒仲娘脚折首破血流被<lb/>
體氣絶良久而蘇賊義而去琦感其貞烈奏之詔旌表<lb/>
門閭仍長免丁役二女葬事官給京兆户曹陸海首賦<lb/>
詩以美之<lb/>
三月河南等道都統黄門侍郎同中書門下平章事王<lb/>
縉奏徐州處士皇甫晅飬母以孝聞請旌表門閭許之<lb/>
<pb n="KR3k0013_WYG_139-15a"/>
是月追贈故徐州蘄縣令李瀾瀾弟渤等官先是東都<lb/>
未平梁宋間羣盗連聚或至二千餘衆攻䧟城邑瀾守<lb/>
蘄縣力屈為盗所執將害之瀾弟渤詣盗請代兄死瀾<lb/>
又請殺身貿弟兄弟争死俱為盗害瀾女原武尉盧甫<lb/>
妻也見父被執號泣請代死亦為盗所害宣慰使吏部<lb/>
侍郎李季卿以節義聞有尉氏尉王泛妻裴氏儀王傅<lb/>
巨卿之女也素有容範為賊所俘賊逼之裴曰吾衣冠<lb/>
之子當死即死終不苟全一命受汚於賊賊惜之臨之<lb/>
<pb n="KR3k0013_WYG_139-15b"/>
以兵逼之以力裴堅罵抗之賊怒乃支觧裴氏至死不<lb/>
屈季卿亦以狀迹聞詔曰鄭州原武尉盧甫亡妻李氏<lb/>
汴州尉氏尉王泛妻裴氏等懿範傳家柔明植性頃因<lb/>
冦難克彰義烈或請代父死表因心之孝或誓逐夫亡<lb/>
標難奪之節宜膺贈餙俾光休美李氏可贈孝昌縣君<lb/>
裴氏贈河南縣君仍編入史册瀾渤亦贈官秩<lb/>
二年六月賜安南節婦金氏兩丁侍飬金氏本賊帥陶<lb/>
齊亮之母以忠義訓齊亮不受遂與齊亮絶自績而衣<lb/>
<pb n="KR3k0013_WYG_139-16a"/>
自田而食州里稱之仍詔本道使每季給銀二兩并衣<lb/>
服以終其身<lb/>
大厯四年二月左千牛薛鋒母病割股肉啖母病愈詔<lb/>
下有司旌表門閭<lb/>
三月睦州司士參軍許利川居母䘮以孝聞有芝草八<lb/>
莖及連理樹一株産於墓廬詔旌表其門閭<lb/>
六月詔曰武徳貞觀之間有若魏徴王珪李靖李勣房<lb/>
𤣥齡杜如晦等扶翼大運勤勞王家尊主庇人匪躬致<lb/>
<pb n="KR3k0013_WYG_139-16b"/>
命咸有一徳格於皇天緬然長懐風烈猶在其後嗣沈<lb/>
翳特加優奨如廟宇荒毁即宜脩葺無徳不報何日忘<lb/>
之<lb/>
六年十月邙州上言依政縣百姓樊漪居父母䘮負土<lb/>
成墳廬於墓側有兎鴿馴擾木連理慈竹自生詔旌表<lb/>
門閭<lb/>
七年七月鎮州上言鼓城縣人陳屺居父䘮被髪廬於<lb/>
墓側不掩墓門哀毁過禮望旌表門閭許之<lb/>
<pb n="KR3k0013_WYG_139-17a"/>
十一月京兆府上言櫟陽縣人董思寵五代同居子孫<lb/>
凡八十餘人友愛敦睦鄉里稱之天寳末冦盗剽掠村<lb/>
閭此家獨全年遭水旱此家獨免至於征税每先於人<lb/>
伏望旌表門閭編諸史册許之<lb/>
八年十二月江南西道觀察使路嗣恭上言信州弋陽<lb/>
人張球父殁五年廬於墓側哀毁過禮墓門塼土生芝<lb/>
草七莖有鵲巢於墓之叢竹請旌表門閭許之<lb/>
九年二月庚辰追贈故河西隴右副元帥都知兵馬使<lb/>
<pb n="KR3k0013_WYG_139-17b"/>
秦州刺史郝廷玉為工部尚書録勲也<lb/>
四月追贈故平盧節度使桞城郡太守劉正臣為工部<lb/>
尚書正臣本名客奴初禄山叛逆正臣越海遣使奉順<lb/>
帝録其誠節故寵之<lb/>
徳宗建中元年十一月詔故侍中平陽郡公贈秦州刺<lb/>
史敬暉重贈太尉故吏部尚書漢陽郡公贈中書令越<lb/>
州刺史張柬之贈司徒故侍中扶陽郡公贈兖州刺史<lb/>
桓彦範贈司徒故中書令博陵郡公贈幽州刺史崔𤣥<lb/>
<pb n="KR3k0013_WYG_139-18a"/>
暐贈太子太師故中書令南陽郡公贈洪州刺史袁恕<lb/>
已贈太子太傅故中書令贈荆州大都督張九齡贈司<lb/>
徒故中書令越國公鍾紹宗贈太子太傅時以國朝將<lb/>
相雖嘗贈而未稱者再贈之故有是命<lb/>
二年三月代州刺史贈太子太師賈循重贈太尉并妻<lb/>
子皆備禮改葬故蘄州刺史贈華州刺史姚誾重贈潞<lb/>
州大都督與其子一人官皆以死王事也<lb/>
五月以澤州人雍先五代共居表其門閭<lb/>
<pb n="KR3k0013_WYG_139-18b"/>
七月贈故伊州刺史袁光庭工部尚書初光庭守伊州<lb/>
虜圍之連嵗不能㧞及力竭將䧟先刅其孥而自焚死<lb/>
焉<lb/>
三年二月贈故成徳軍節度判官檢校司封郎中兼御<lb/>
史中丞邵真户部尚書與一子五品正員官真嘗為李<lb/>
寳臣掌文翰深所信任寳臣死其子惟岳偽領父衆李<lb/>
正已田悦欲其同反各通使於惟岳真泣諌曰先公位<lb/>
兼將相受國厚恩大夫縗絰之中遽欲違命同隣道之<lb/>
<pb n="KR3k0013_WYG_139-19a"/>
惡背先公之志不可田悦與我宻邇絶之恐速禍正已<lb/>
稍逺絶之易耳但令悦使還報請徐思其宜執正已使<lb/>
於京師因請致討朝廷必嘉大夫忠而旌節可得若受<lb/>
節於正已即當臣之為之奈何惟岳許之令真草奏將<lb/>
發孔目吏胡震頗任事言於惟岳曰此事非細請與諸<lb/>
將吏議之至㑹議其鎮州刺史畢華曰先公與二道親<lb/>
好二十年一朝背之不可今執其使送京師大善脱未<lb/>
為朝廷所信正已兵强忽來襲我孤軍無援何以敵之<lb/>
<pb n="KR3k0013_WYG_139-19b"/>
不若仍舊勿絶徐觀其變惟岳又從之真又勸惟岳遣<lb/>
其弟惟簡入朝仍遣軍吏薛廣嗣詣河東節度馬燧軍<lb/>
請從順屯兵東鹿田悦聞其謀使使謂惟岳曰邵真惑<lb/>
亂軍政必速殺之不然吾且自討其罪矣惟岳懼遂殺<lb/>
之故有褒贈<lb/>
四月贈故右僕射禇遂良太尉<lb/>
五月詔曰故河西兼伊西北庭節度觀察使檢校工部<lb/>
尚書兼御史大夫贈太子太保楊休明故河西節度觀<lb/>
<pb n="KR3k0013_WYG_139-20a"/>
察使檢校工部尚書兼侍御史大夫周鼎故西州刺史<lb/>
兼御史中丞李秀璋故𤓰州刺史兼御史中丞知河西<lb/>
節度留後張銑或寄崇方鎮或攝揔留務時屬殷憂並<lb/>
抗貞節率勵將吏誓一其心固守西陲以俟朝命羗戎<lb/>
乘間驟逼城池國家方有内虞未遑外救河隴之右化<lb/>
為虜塲俾我忠良殁身異域彌歴年紀以逮於兹旅柩<lb/>
方旋誠深憫悼故遞加寵贈俾極朝榮式彰茂烈永賁<lb/>
幽壠休明可贈司空鼎可贈太保秀璋可贈户部尚書<lb/>
<pb n="KR3k0013_WYG_139-20b"/>
銑可贈兵部侍郎休明等自至徳後䧟没於吐蕃至是<lb/>
其族各以其柩至故加褒贈休明男燂并將校等追贈<lb/>
者十餘人仍官為殯葬<lb/>
八月太子賔客第五琦卒琦之子峯峯婦鄭氏女皆以<lb/>
孝著旌表其門<lb/>
四年二月將作監田昻亡母亡姨亡妻汾州刺史李再<lb/>
春亡妻其子瑤亡妻等並追贈國夫人昻瑶亡子亡女<lb/>
皆贈官封初昻再春瑶棄其族來降田悦盡㓕其家少<lb/>
<pb n="KR3k0013_WYG_139-21a"/>
長無類瑶至京師授左監門衛將軍再春為汾州刺史<lb/>
兼寵贈其家<lb/>
三月贈故淮寧軍都虞侯兼御史大夫實封一百户周<lb/>
曽太尉益實封二百户故許州鎮遏兵馬使兼御史中<lb/>
丞實封五十户王玢司徒益實封一百五十户故淮寧<lb/>
軍兵馬使兼御史中丞實封五十户吕從賁左僕射益<lb/>
實封一百户故十將試太常卿康秀琳右僕射益封一<lb/>
百户故節度押衙監察御史裏行姚憺兵部尚書賜實<lb/>
<pb n="KR3k0013_WYG_139-21b"/>
封二百户故十將試太子賔客梁興朝户部尚書賜實<lb/>
封一百户故十將試太常卿賈櫟卿刑部尚書賜實封<lb/>
一百户故試太常卿侯仙欽工部尚書實封一百户命<lb/>
散騎常侍蕭昕徃汝州境上以禮致祭并委李勉哥舒<lb/>
曜訪其家以名聞有子者得世父官爵子孫三代過犯<lb/>
者减一等論以淮寧軍節度押衙試殿中監韋清為太<lb/>
子賔客兼御史中丞封安定郡王賜實封一百户其周<lb/>
曽等所賜實封可載於典册傳其子孫初希烈怒哥舒<lb/>
<pb n="KR3k0013_WYG_139-22a"/>
曜收汝州令周曽等以兵三萬來擊曜曽玢憺清等自<lb/>
號四公子因希烈之親吏梁鋭動静輙馳告勉至是曽<lb/>
乃謀於周志欲廽軍據蔡州王玢應於許州姚憺韋清<lb/>
居中殺希烈議定宻令奏之且請毒藥以寘其食得陳<lb/>
藥一丸無效曽等以故久不發初希烈令飬子十人從<lb/>
曽曽次㐮城欲行其志飬子等知其謀亡告希烈乃使<lb/>
其將李克誠率騾軍千人攻殺曽等而收其兵復殺玢<lb/>
憺等始韋清約事洩無得相引清以故幸免然終懼不<lb/>
<pb n="KR3k0013_WYG_139-22b"/>
得脱乃説希烈曰今兵寡勢弱不足以集事請與朱滔<lb/>
使宋少直詣滔乞師希烈信然遣之夜次㐮邑境乃奔<lb/>
歸劉洽希烈聞曽等有變兵亂乃閉壁數日鄭州尉氏<lb/>
賊亦惶駭奔去希烈乃上䟽歸罪曽等率兵還保蔡州<lb/>
是月又贈故衛尉卿兼御史中丞顔杲卿司徒故常山<lb/>
郡太守袁履謙左散騎常侍故許州長史龎堅右散騎<lb/>
甞侍故鞏縣主簿蔣清禮部侍郎并録其子孫履謙妻<lb/>
封氏封申國夫人<hi>臣欽若等曰自顔杲卿已下並為安禄山亂死王事也</hi>
<pb n="KR3k0013_WYG_139-23a"/>
又贈故右驍衛將軍代國公安金藏兵部尚書授其子<lb/>
承恩銀青光禄大夫試殿中監兼廬州長史<lb/>
四月贈故禮部尚書李之芳亡女隴西郡夫人初李克<lb/>
誠既䧟汝州殺掠居人士女賊至李氏家李氏恐逼辱<lb/>
遂投井死<lb/>
八月贈曹孝昌左僕射實封二百户孝昌李希烈之將<lb/>
孝昌以隨州降尋為其將康叔夜所殺復叛故有是贈<lb/>
十月贈左龍武大將軍吕希倩太尉賜實封三百户子<lb/>
<pb n="KR3k0013_WYG_139-23b"/>
孫不絶官爵又贈將軍髙仲傑司空實封三百户子孫<lb/>
不絶官爵初帝避難於奉天朱泚之賊於城東西南三<lb/>
面踰城渾瑊率招召突將三百人分道連戰翼日辰時<lb/>
殺傷太甚賊力屈而退希倩死之俄賊復攻城仲傑力<lb/>
戰而死故有是贈仍官給棺櫬衣服遣宰臣宣㫖致祭<lb/>
興元元年二月帝在奉天詔曰見危致命之謂忠臨義<lb/>
有勇之謂烈惟爾克勵臣節不憚殺身惟朕式嘉乃勲<lb/>
懋昭大典曰台不徳罔克若天遘兹殷憂變起都邑惟<lb/>
<pb n="KR3k0013_WYG_139-24a"/>
爾卿士嗷然靡依逼畏所加淄澠共混故開府儀同三<lb/>
司檢校禮部尚書司農卿上柱國張掖郡王叚秀實操<lb/>
行嶽立忠厚精至義形於色勇必有仁頃者甞鎮涇原<lb/>
克著威惠叛卒知訓咨爾以誠賊泚藏姦欺爾以詐守<lb/>
人臣之大節洞元惡之深情端委國門挺身白刅誓碎<lb/>
兇渠之首以敵君父之讐視死如歸履虎致咥噫天未<lb/>
悔禍事乖垂成雄風壯圖振駭羣盗昔王蠋守死以全<lb/>
節周顗正色而抗詞惟我信臣無愧前哲聲聞寰宇義<lb/>
<pb n="KR3k0013_WYG_139-24b"/>
冠古今足以激勵人倫光昭史册不有殊等之賞孰表<lb/>
非常之功爰議疇庸特超簡限著之甲令樹此風聲可<lb/>
贈太尉謚曰忠烈宣行史官仍賜實封五百户莊宅各<lb/>
一區長子與三品正員官諸子並與五品正員官仍廢<lb/>
朝三日收京城之後以禮葬祭旌表門閭朕承天子人<lb/>
臨馭億兆一夫不獲則予之辜况誠信不逹屢致冦戎<lb/>
使抱義之臣䧟於凶逆有臨危致命殁而愈彰有因事<lb/>
成功權以合道苟利社稷存亡一致酬報之典豈限常<lb/>
<pb n="KR3k0013_WYG_139-25a"/>
員並委所司訪其事跡續具條奏當加褒異錫其井賦<lb/>
圖形雲閣書功鼎彛以彰我有服節死誼之臣傳於不<lb/>
朽是月又贈故商州刺史謝良輔左散騎常侍初涇原<lb/>
兵亂京師後數日商州團練兵亦作亂害良輔焉及此<lb/>
追贈<lb/>
四月贈故吏部郎中郭雄同州刺史詔曰朕越自邦畿<lb/>
至於梁漢而庶尹卿士各勤其職雄以鋒刅之下倉卒<lb/>
遇害親戚阻絶孤魂何依豈不以予一人不徳而使子<lb/>
<pb n="KR3k0013_WYG_139-25b"/>
大夫罹其禍也永言憫惻増軫於懐爰申寵贈俾如常<lb/>
典<lb/>
六月故神䇿京西兵馬使檢校工部尚書兼御史大夫<lb/>
楊惠元贈右僕射仍賜絹百疋惠元男故尚食奉御晟<lb/>
贈殿中監故左衛兵曹參軍暠贈邠州刺史褒死難也<lb/>
惠元以兵屬李懐光建中四年冬自河朔同赴國難觧<lb/>
奉天之圍明年四月懐光既圖叛逆惠元義不受汚脱<lb/>
身奔竄至奉天㑹乘輿南幸李懐光怒惠元之逸令其<lb/>
<pb n="KR3k0013_WYG_139-26a"/>
將冉宗以百餘騎追及於好畤縣惠元計窮父子三人<lb/>
並投人家井中冉宗並出而害之及是各加追贈焉<lb/>
是月給事中孔巢父徃河中宣慰李懐光遇害帝聞而<lb/>
驚悼久之贈尚書左僕射賜其家布帛粟米甚厚仍授<lb/>
一子正員官收復河中日所司備禮葬祭之<lb/>
七月詔曰贈太尉叚秀實天授貞烈激其頽風蒼黄之<lb/>
中宻藴雄斷將舒國難詭收冦兵撓其兇謀果集吾事<lb/>
挺身徑進奮擊渠魁英名凛然振邁千古宜差官致祭<lb/>
<pb n="KR3k0013_WYG_139-26b"/>
并旌表門閭縁葬所要一切官給仍於墓所官為立碑<lb/>
以揚徽烈諸軍將士有身死王事委本使具名銜聞奏<lb/>
即與褒贈<lb/>
又贈故左驍衛大將軍樂平郡王劉海賔太子太保追<lb/>
贈實封一百户<hi>臣欽若等曰海賔事具後</hi>
八月詔贈太尉叚秀實宜令所司即與置廟立碑<lb/>
九月贈故涇原都知兵馬使試太常卿何明禮兵部尚<lb/>
書故推官試晉州别駕岐靈岳贈同州刺史旌死節也<lb/>
<pb n="KR3k0013_WYG_139-27a"/>
初叚秀實與劉海賔及明禮靈岳潜與約剋期誅朱泚<lb/>
事洩皆遇害故有斯贈<lb/>
十月以前太常卿蕭定為太子少師前大理卿蔣沇為<lb/>
右常侍前秘書監程鎮之為太子賔客並以䧟賊不仕<lb/>
褒之也<lb/>
十二月以前祠部郎中王礎為比部郎中前起居舍人<lb/>
鄭南史為司封員外郎前工部員外郎史官脩撰荀尚<lb/>
為駕部員外郎前左庶子張蔇為彭州刺史礎等並朱<lb/>
<pb n="KR3k0013_WYG_139-27b"/>
泚時潜不仕也<lb/>
貞元元年正月詔曰君臣之義生録其功沒厚其禮况<lb/>
才優任國忠至㓕身朕毎興歎勞於寤寐故光禄大夫<lb/>
守太子太師上柱國魯郡公顔真卿器質自天公忠傑<lb/>
出出入四朝堅貞一志屬賊臣擾亂委以存諭拘脅累<lb/>
嵗死而不撓稽其盛節實謂猶生朕致移斯禍慙悼靡<lb/>
及式崇嘉命兼延爾嗣可贈司徒仍賻絹帛五百端米<lb/>
三百石男頵碩等至䘮制終後所司聞奏超授官秩時<lb/>
<pb n="KR3k0013_WYG_139-28a"/>
李希烈䧟汝州宰相盧杞奏顔真卿使諭之既為所廹<lb/>
不從遂縊殺之<lb/>
四月加朔方將石崇憲檢校工部尚書來重隨檢校太<lb/>
子詹事兼御史中丞初馬燧渾瑊統兵討李懐光懐光<lb/>
俾部將徐光將數千衆保長春宫復俾石崇憲將驍兵<lb/>
援徐光崇憲以數千騎來降懐光遂屠其家故加官<lb/>
九月贈朔方節度都虞侯吕鳴岳工部尚書鳴岳前欲<lb/>
圖李懐光以從順事洩為懐光所殺故追贈焉<lb/>
<pb n="KR3k0013_WYG_139-28b"/>
十一月贈朔方邠寧節度兵馬使兼御史大夫石演芬<lb/>
兵部尚書仍賜錢三百千演芬本西域胡人以武勇為<lb/>
朔方節度李懐光飬子以至右武鋒都將時懐光軍屯<lb/>
三橋將與朱泚通謀演芬乃使食客郜成義宻䟽具言<lb/>
懐光反狀請即罷其總統成義至奉天乃反以其言告<lb/>
懐光子璀璀宻報其父懐光乃召演芬責之曰我以爾<lb/>
為子奈何欲破我家耶今死可乎演芬對曰天子以公<lb/>
為腹心公以演芬為腹心公上負天子安可下責演芬<lb/>
<pb n="KR3k0013_WYG_139-29a"/>
且演芬胡人不觧異心欲守死以事一人幸得免呼為<lb/>
賊死當分也懐光初使左右臠食之皆曰此忠烈之士<lb/>
也可令快死乃以刀斷其頸至是上念其義烈故加追<lb/>
贈<lb/>
二年十月以前淮西行軍司馬檢校左庶子兼御史中<lb/>
丞吕仲容為刑部郎中前溵州刺史張應為吉州刺史<lb/>
仲容應皆䧟李希烈受其偽署官數有章表陳賊中事<lb/>
宜帝毎嘉歎及希烈平徴至特加賜賚而命官焉<lb/>
<pb n="KR3k0013_WYG_139-29b"/>
三年四月贈故淮西節度使檢校工部尚書兼御史大<lb/>
夫陳仙竒太子太保賻布帛粟米有差䘮事官給仙竒<lb/>
起於行間性特忠果自李希烈死頗竭誠節而呉少誠<lb/>
軰十數大將素兇悖醜正遂結黨害仙竒焉<lb/>
閏五月朔方河中副元帥渾瑊與蕃相尚結贊㑹盟於<lb/>
平凉瑊與副使兵部尚書崔漢衡監軍特進宋奉朝等<lb/>
皆入幕次結贊伐鼔三聲其衆呼譟而至瑊遽出自幕<lb/>
後偶得他馬奔歸奉朝為亂兵所殺六月贈奉朝開府<lb/>
<pb n="KR3k0013_WYG_139-30a"/>
儀同三司右衛大將軍以死王事也<lb/>
十一月彭城李子尹務榮䘮親廬於墓側六年有芝草<lb/>
之祥詔旌其門閭<lb/>
五月建州奏邵武縣人黄天䘮母廬於墓側有紫芝生<lb/>
詔旌其門閭<lb/>
五年二月潤州奏句容人張甞洧居父䘮孝行著聞詔<lb/>
旌表其門閭<lb/>
八年閏正月贈故御史中丞張廵妻隴西郡夫人李氏<lb/>
<pb n="KR3k0013_WYG_139-30b"/>
申國夫人帛百疋追舊勲也<hi>臣欽若等曰廵事具前</hi>
十二年七月宣武軍節度李萬榮病疾署其子廼為兵<lb/>
馬使廼殺大將伊婁涗張伾倉官劉叔向等大將鄧惟<lb/>
恭等執廼送京師詔涗等三人委中書門下即與追贈<lb/>
仍各與一子八品正員官<lb/>
順宗以貞元二十一年正月即位六月詔曰前昭義軍<lb/>
泗州營衙前兵馬使大中大夫試太子賔客兼監察御<lb/>
史張重政門有勲力性推毅勇夙聞克家之羙嘗稱撫<lb/>
<pb n="KR3k0013_WYG_139-31a"/>
衆之才近者其父初亡羣小扇惑誘以竒計俾執軍麾<lb/>
而重政與其母兄號泣固拒遂全懇願奔告元戎不為<lb/>
利囬成其先志於家為孝子在國為忠臣軍郡乂安行<lb/>
義昭著念兹名節感歎良深宜洽恩榮俾𢎞激勸禮無<lb/>
辟於金革理當申於權奪戎章憲府式宗兼學可起復<lb/>
雲麾將軍守左金吾衛大將軍員外置同正員檢校太<lb/>
子詹事兼御史中丞仍委淮南節度使與要職事任使<lb/>
重政泗州刺史伾之子伾在州十餘年拜金吾詔未至<lb/>
<pb n="KR3k0013_WYG_139-31b"/>
病卒軍令欲令重政代為將重政與其母徐氏拒不從<lb/>
獲免故寵之<lb/>
七月贈故忠州别駕陸贄兵部尚書故道州刺史陽城<lb/>
左散騎常侍仍賜其家錢二百千令所在州縣給遞以<lb/>
　<lb/>
　<lb/>
　<lb/>
　册府元龜卷一百三十九<lb/>
</p>
<p>
</p>
  </div>
</body>
</text>
</TEI>
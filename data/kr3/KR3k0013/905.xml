<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷九百五</head>
    <p>
<pb n="KR3k0013_WYG_905-1a"/>
欽定四庫全書<lb/>
　册府元龜卷九百五　　　宋　王欽若等　撰<lb/>
　　總錄部<lb/>
　　　書信第三<lb/>
宋王㣲字景𤣥<hi>一名徵</hi>起家司徒祭酒始興王後軍功曹<lb/>
記室參軍素無宦情稱疾不就仍除中書侍郎又擬南<lb/>
琅琊義興太守並固辭吏部尚書江湛舉徵為吏部郎<lb/>
徵與湛書曰弟心病亂度非但蹇躄而已此處朝野所<lb/>
<pb n="KR3k0013_WYG_905-1b"/>
共知騶㑹忽招蓽門閭咸以為祥怪君多識前世之載<lb/>
天值何其易傾弟受海内駭笑不過如燕石秃鶖而未<lb/>
知君何以自解於良史耶今雖王道鴻鬯或有激朗於<lb/>
天表必欲探援潛寶傾海求珠自可卜肆巫祠之間馬<lb/>
棧牛口之下賞劇孟於博徒援卜式於芻牧亦有西戎<lb/>
孤臣東都戒士上窮範馳之御下盡詭遇之能兼鱗雜<lb/>
襲者必不示於世矣且廬於承明署乎金馬皆明察之<lb/>
官又賢於管庫之末何為刼勒通家疾人塵穢難甚之<lb/>
<pb n="KR3k0013_WYG_905-2a"/>
選将以靖國不亦益囂乎書云任官惟賢才而君擢士<lb/>
先疾廢芃芃棫樸似不如此且弟曠違兄姊迄将十載<lb/>
姊時歸來終不任輿曵入閤兄守金城永不堪扶抱就<lb/>
路若不憊疾非性僻而何此君曰表裏無假長目飛耳<lb/>
也常謂生遭太公将即華士之戮幸遇管叔必蒙僻儒<lb/>
之養光武以馮衍才浮其實故棄而不齒諸葛孔明云<lb/>
來敏亂羣過於孔文舉况無古人之才槩敢干周漢之<lb/>
常刑彼二三英賢足為曉治與否恐君逄此時或亦不<lb/>
<pb n="KR3k0013_WYG_905-2b"/>
免髙閣乃復假名不知己者豈欲自比衛賜耶君欲高<lb/>
斆山公而以仲容見處徒以搥提禮樂本不叅選鄙夫<lb/>
瞻彼固不任下走未知新沓何如州陵耳而作不師古<lb/>
坐亂官政誣飾蚯蚓冀招神龍如復託以眞素者又不<lb/>
宜居華留名有害風俗君亦不至期人如此若交以為<lb/>
人賜舉未以己勞則商販之事又連所不忍聞也豈謂<lb/>
不肖易擢貪者易誘凡此數者君必居一焉雖假天口<lb/>
於齊駢藉鬼説於周季公孫碎毛髪之文荘生縱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>瀁<lb/>
<pb n="KR3k0013_WYG_905-3a"/>
之極終不能舉其契為之辭矣子将明魂必靈咍於蒿<lb/>
里汝潁餘彦将拂衣而不朝浮華一開風俗或從此而<lb/>
爽鬼谷以揣情為最難何君忖度之輕謬今有此書非<lb/>
敢叨擬中散誠不能顧影負心純盗虚聲所以綿絡累<lb/>
紙本不營尚書虎𤓰板也成童便往來居舍晨省復經<lb/>
周旋如有諸甥亦何得頓絕慶弔然生平之意自於此<lb/>
都盡君平公云生我名者殺我身天爵且猶滅名安用<lb/>
吏部郎哉其舉可陋其事不經非獨縉紳者不道僕妾<lb/>
<pb n="KR3k0013_WYG_905-3b"/>
皆将笑之忽忽不樂自知夀不得長且使千載知弟不<lb/>
詐諼爾徵既為始興王濬府吏濬數相存慰㣲奉答牋<lb/>
書輙飭以辭采㣲為古文甚頗抑揚袁淑見之謂為訴<lb/>
屈㣲因此又與縱弟僧綽書曰吾雖無人鑒要是早弟<lb/>
毎共晏語前言何嘗不以止足為貴且持盈畏滿自是<lb/>
家門舊風何為一旦落漠至此當局苦迷将不然耶詎<lb/>
容都不先聞或可不知爾衣冠胄𦙍如吾者甚多才能<lb/>
固不足道惟不傾側溢詐士頗以此容之至於規矩細<lb/>
<pb n="KR3k0013_WYG_905-4a"/>
行難可詳料疹疾日滋縱恣意甚人道所貴廢不復修<lb/>
幸値聖明兼容置之教外且舊恩所及毎蒙寛假吾亦<lb/>
自揆疾疹重侵難復支振民生安樂之事心死乆矣所<lb/>
以視日偷存盡於大布糲粟半夕安寢便以自度血氣<lb/>
盈虚不復稍道長以丸散為和羮弟為不見之邪疾廢<lb/>
居然且事一已上不足敗俗傷化下不至毁辱家門泊<lb/>
爾尸居無方待化凡此二三皆是事實吾與弟書不得<lb/>
家中相欺也州陵此舉為無所因反覆思之了不能辭<lb/>
<pb n="KR3k0013_WYG_905-4b"/>
豈見吾近者諸牋耶良可怪笑吾少學作文又晩節如<lb/>
小進使者公欲民不偷毎加存飾詶對尊貴不厭敬恭<lb/>
且文辭不怨思抑揚則流澹無味文好古貴能連類可<lb/>
悲一往視之如似多意當見居非求志清論所排便是<lb/>
通辭訴屈耶爾者眞可謂眞素寡矣其數旦見客小防<lb/>
自來盈門亦不煩獨舉吉也此軰乃云語勢所至非其<lb/>
要也弟無懷居今地萬物初不以相非然魯器齊簴實<lb/>
宜書紳今三署六府之人誰表裏此内儻疑弟豫有力<lb/>
<pb n="KR3k0013_WYG_905-5a"/>
於素論何如哉則吾長阨不死終誤盛壮也江不過强<lb/>
吹拂吾云是巖穴人巖穴人情所高吾得當此則鷄鶩<lb/>
變作鳯凰何為干飭㢘隅秩秩見於面目所惜者大耳<lb/>
諸舍闔門皆蒙時私此既未易陳道故嘗因含聲不言<lb/>
至兄弟尤為叨竊臨海頻煩二郡謙亦越進清階吾髙<lb/>
枕家巷遂至中書郎此足以闔棺矣又前年優㫖自弟<lb/>
所宣雖夏后撫辜人周宣及鰥寡不足過也語皆修簡<lb/>
校跡不為虚飭也作人不阿䛕無縁頭髪見白稍學諂<lb/>
<pb n="KR3k0013_WYG_905-5b"/>
詐且吾何以為足不能行自不得出户頭不耐風故不<lb/>
可扶曵家本貧餒至於惡衣蔬食設使盗跖居此亦不<lb/>
能兩展其足妄意珍藏也正今選官設作此舉於吾亦<lb/>
無劒㦸之傷所以懃懃畏人之多言也管子晉賢乃闗<lb/>
人主之輕重此何容易哉州陵亦自言視明聽聰而返<lb/>
區區飾吾何辯致而下英俊夫奇士必龍居深藏與蛙<lb/>
蝦為伍放勲其猶難之林宗軰不足識也似不肯睠睠<lb/>
奉牋記彫琢獻文章居家近市㕓親戚滿城府吾猶自<lb/>
<pb n="KR3k0013_WYG_905-6a"/>
知袁陽源軰當平此不飾詐之與直獨兩不闗吾心又<lb/>
何所耿介弟自宜以解塞羣賢矣兼悉怒此言自爾家<lb/>
任兄故能也日日望弟來属病終不起何意向與江書<lb/>
粗布胷心無人可寫比面乃具與弟書便覺成本以當<lb/>
半日相見吾既惡勞不得多語樞機幸非所長相見亦<lb/>
不勝讀此書也親屬欲見自可示無急付手時論者或<lb/>
云㣲之見舉廬江何偃亦豫其議慮為㣲所咎與書自<lb/>
陳㣲報之曰卿昔稱吾於義興吾嘗謂之見知然復自<lb/>
<pb n="KR3k0013_WYG_905-6b"/>
怪鄙野不參風流未有一介孰悉於事何用獨識之也<lb/>
近日何見綽送卿書雖知如戲知卿固不能相哀相哀<lb/>
之未知何相期之可論卿少陶𤣥風淹雅修暢自是正<lb/>
始中人吾眞庸性人爾自然志操不倍王樂小兒時尤<lb/>
麄笨無好常從博士讀小小章句竟無可口吃不能劇<lb/>
讀遂絶意於尋求至二十左右復就觀小説往來者見<lb/>
床頭有數帙書便言學問試就簡當何有哉乃復持此<lb/>
擬議人羣尚獨愧笑楊子之褒贍猶耻辭賦為君子若<lb/>
<pb n="KR3k0013_WYG_905-7a"/>
吾篆刻菲亦甚矣卿諸人亦當尤以此見議或謂言深<lb/>
博作一叚意氣鄙薄人世初不敢然是以每見世人文<lb/>
賦書論無所是非不解處即日借問此其本心也至於<lb/>
生平好服上藥起年十二時病虚耳所撰服食方中粗<lb/>
言之矣自此始信攝養有徵故門冬昌木隨時參進寒<lb/>
温相補欲以扶䕶色羸見冀白首家貧乏役至於春秋<lb/>
令節輙自将兩三門生入草采之吾實倦游醫部頗曉<lb/>
和藥尤信本草欲其必行是以躬親意在取精世人便<lb/>
<pb n="KR3k0013_WYG_905-7b"/>
言希仙好異矯慕不羈不同家頗有罵之者又性知畫<lb/>
繢蓋亦鳴鵠識夜之機盤紆糾紛或記心目故兼山水<lb/>
之愛一往跡求皆彷像也不好詣人能忘榮以避權右<lb/>
宜自宻應對舉止因卷慙自保不能免其所短爾繇來<lb/>
有此數條二三諸賢因復架累致之高塵詠之清壑瓦<lb/>
礫有資不敢輕厠金銀也而頃年嬰疾沉淪無已區區<lb/>
之情愒於生存自恐難復而先命猥加魂氣褰繭常人<lb/>
不得作常自處疾苦正亦卧思已熟謂有記自論既仰<lb/>
<pb n="KR3k0013_WYG_905-8a"/>
天光不夭庶類兼望諸賢共相哀體而卿首唱誕言布<lb/>
之翰墨萬石之慎或未然耶好盡之累豈其如此綽大<lb/>
駭歎便是闔朝兄病者吾本像人加疹意昏一旦聞此<lb/>
便惶怖矣五六日來復苦心痛引喉状如胷中悉腫甚<lb/>
自憂力作此答無復條貫貴布所懷落漠不舉卿既不<lb/>
可解立欲便别且當笑<lb/>
王僧逹為宣城太守時沈璞守旴𣅿魏太武攻之璞拒<lb/>
退僧逹與璞書曰足下何如想舘舍平安士馬無恙離<lb/>
<pb n="KR3k0013_WYG_905-8b"/>
析有時音㫖無日憂詠沉吟増其勞望間者獯獫扈横<lb/>
掠刺邉鄙郵販絕塵勺汴靡瞻瞻江眡淮𦕈然千里吾<lb/>
聞涇陽梗棘伊滑荐遁鳥集絃絶患深自古承知乃昔<lb/>
冦苦城境勝胄朝飡任甲宵舍烽鼓交驚羽鏑驟合而<lb/>
足下砥兵勵伍總接豪産遂能固孤城䧟死地古之田<lb/>
孫何以尚兹商驛始通甚善甚善<lb/>
周朗為江夏王義恭太尉參軍元嘉二十七年春朝議<lb/>
當遣義恭出鎮彭城為北討大統朗聞之解職及義恭<lb/>
<pb n="KR3k0013_WYG_905-9a"/>
出鎮府主簿羊希從行與朗書戲之勸令獻奇進䇿朗<lb/>
報書曰羊生足下豈當適使人進哉何卿才之更茂也<lb/>
宅生結意可復佳爾屬華比采何更工耶視已反覆慰<lb/>
亦無已觀諸紙上方審卿復逄知己動以何術而能毎<lb/>
降恩明豈不為足下欣耶然更憂不知卿死所處爾夫<lb/>
匈奴之不誅有日皇居之亡辱舊矣天下孰不憤心悲<lb/>
腸以忿胡人之患孊衣媮食以望國家之師自智士鉗<lb/>
口雄人蓄氣不得議圗邉之事者良淹嵗紀今天子以<lb/>
<pb n="KR3k0013_WYG_905-9b"/>
炎軒之徳冡輔以姬吕之賢故赫然發怒将以匈奴亹<lb/>
旗惻然動仁欲使餘氓被惠及取士之令朝發宰士暮<lb/>
登英豪調兵之詔夕行主公旦升雄俊延賢人者固非<lb/>
一日况復加此焉夫天下之事砥行磨名欲不辱其志<lb/>
氣選竒蓄異将進善於所天非但有建國之謀不及安<lb/>
民之論不與至反以孝潔生議於鄉曲忠烈起謗於君<lb/>
宷身不絓王臣之録名不厠通人之班顛倒國門湮銷<lb/>
丘里者自數十年以往豈一人哉若吾身無他伎而出<lb/>
<pb n="KR3k0013_WYG_905-10a"/>
値明君變官望主嵗増恩價竟不能柔心飾帶取重左<lb/>
右校於向士則榮已多料於今職則笑亦廣而足下方<lb/>
復廣吾以馳志之時求予以安邉之術何足下不知言<lb/>
也若以賢未登則今之登賢如此以才應進則吾之非<lb/>
才若是豈可欲以殞海之鬐望鼓鰓於䜿鱗之肆墜風<lb/>
之羽覬振翮於騫毳之林其不能俱陪淥水並負青天<lb/>
可無待於明見若乃闕奇謀深智之術無悦主狎俗之<lb/>
能亦不可復稍為卿説但觀以上國再毁之臣望府一<lb/>
<pb n="KR3k0013_WYG_905-10b"/>
逐之吏當復是天下才不此皆足下所親知吾雖疲冗<lb/>
亦甞聼君子之餘論豈敢忘之凡士之置身有三其一<lb/>
則雲户岫寝欒危桂榮秣芝浮霜剪松沉雪憐肌畜髓<lb/>
寶氣愛魂非但土石侯卿腐鴆梁錦實乃竚意天后睨<lb/>
目羽人次則刳心掃智剖命驅生横議於雲臺之下切<lb/>
辭於宣室之上衍主徳而批民患進貞白而酖姧猾委<lb/>
玉入而齊聲禮掲金出而烹勍寇使車軌一風甸道共<lb/>
徳令功日濟而已無跡道日富而君難名致諸侯斂手<lb/>
<pb n="KR3k0013_WYG_905-11a"/>
天子改觀其末則厭<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>而出望旃而入結冕兩宫之下<lb/>
鼔袖六王之間俛眉脇肩言天下之道徳瞋目扼腕陳<lb/>
縱横於四海理有泰則止而進調覺迕則返而還閑居<lb/>
違官交造頓罷捐暮遺憂夷毁銷譽呼噏以補其氣繕<lb/>
嚼以輔其生凡此者皆志士仁人之所行非吾之所能<lb/>
也若吾幸病不及死役不至身蓬藜既滿方杜長者之<lb/>
轍穀稼是諮自絶世豪之顧塵生牀帷苔積階月又擔<lb/>
中山木時華月深池上海草嵗榮日蔓且室間軒左幸<lb/>
<pb n="KR3k0013_WYG_905-11b"/>
有陳書十篋席隅奥右頗得宿酒數壺按絃拭徽讎方<lb/>
校石時復陳局露初奠爵星晩驩然不覺是羲軒後也<lb/>
近春田三頃秋園五畦若此無災山装可具候振飲之<lb/>
罷俟封勒之畢當敬觀邠鄷肅尋伊鄗傍眺燕隴邪履<lb/>
遼衞覔我周之軫迹弔他賢之憂夭當其少渉未休此<lb/>
欲但理實詭固物好交加或徵勢而笑其言或觀謀而<lb/>
害其意夫楊朱以此猶見嗤於梁人况才減楊子之器<lb/>
物甚魏君之意者哉若如漢太宗之言李廣此固許天<lb/>
<pb n="KR3k0013_WYG_905-12a"/>
下之有才又知天下之時非也豈若黨巷閭里之間忌<lb/>
見貞士之遭遇便為是臧獲傭人之徒爾士固願呈心<lb/>
於其主露奇於所歸卿相末事也若廣者何用侯為至<lb/>
乃復有致謁於為亂之口被訕於害正之徒心竒而無<lb/>
繇露事直而變為枉豈不痛哉豈不痛哉若足下可謂<lb/>
冠負日月藉踐淵海心支身首無不通炤今復出入燕<lb/>
河交闗姬衞整笏振毫已議於帷筵之上提鞭鳴劒復<lb/>
呵於軍埸之間身超每深恩之所集心動必明主之所<lb/>
<pb n="KR3k0013_WYG_905-12b"/>
亮可不直議正身輔人君之過誤明目張膽謀軍家之<lb/>
得失抜忠勇之将薦俊正之士此乃足下之所以報也<lb/>
不爾便擐甲脩戈徘徊左右衛君王之身當馬首之鏑<lb/>
闗必固之壘交死進之戰使身分而主豫寇滅而兵全<lb/>
此亦報之次也如是則繫匈奴於北闕無日矣亡但黙<lb/>
黙窺寵而坐謂子有心敢書薄意朗之辭意倜儻類皆<lb/>
如此<lb/>
羊希太山人吳郡陸法眞孝武世歴官有清節法眞嘗<lb/>
<pb n="KR3k0013_WYG_905-13a"/>
為劉秀之安北録事叅軍希與安北諮議叅軍孫銑書<lb/>
曰足下同僚似有陸錄事者此生東南明地又張𤣥外<lb/>
孫持身至清雅有志節年高位下秉操不衰計當日夕<lb/>
想申意<lb/>
袁淑為太子左衛率何尚之致仕於方山著退居賦以<lb/>
明所適而議者咸謂尚之不能固志淑與尚之書曰昨<lb/>
遣脩問承丈人已晦志山田雖曰年禮宜遵亦事難期<lb/>
貴俾疎班邴魏通美於前策龔貢山衛淪慙乎曩篇規<lb/>
<pb n="KR3k0013_WYG_905-13b"/>
迨休告雪滌素懷冀尋幽之勸畢栖𤣥之適但淑逸操<lb/>
偏逈野性懵滯果兹冲叙必沉樂忘歸然而邑議塗間<lb/>
者謂丈人徽名未耗譽業方籍儻能失事康道降節殉<lb/>
務企南頻或屈俶此行永决矣望眷有積約日無誤<hi>尚之</hi>
<hi>宅在南澗寺側故書云南頻毛詩所謂于以采蘋南澗之濵也</hi>
南齊丘珍孫為寕朔将軍時吳郡錢塘人褚伯玉有高<lb/>
世之行王僧逹為吳郡苦禮致之伯玉不得已停郡信<lb/>
宿裁交數言而退珍孫與僧逹書曰聞褚先生出居貴<lb/>
<pb n="KR3k0013_WYG_905-14a"/>
舘此子滅景雲棲不事王侯抗高木食有年載矣自非<lb/>
折節好賢何以致之昔文舉棲治城安道入昌門於兹<lb/>
而三焉夫却粒之士飡霞之人乃可暫致不宜乆覊君<lb/>
當思遂其高歩成其羽化還䇿之日蹔紆清塵亦願助<lb/>
為譬説僧逹答曰褚先生從白雲遊舊矣古之逸民或<lb/>
留慮兒女或使華隂成市而此子索然唯朋松石分於<lb/>
孤峰絕嶺者積數十載近故要其來此冀慰日夜比談<lb/>
討芝桂借訪荔蘿若已窺煙液臨滄洲矣知君欲見之<lb/>
<pb n="KR3k0013_WYG_905-14b"/>
輙當申譬<lb/>
劉善明為征虜将軍淮南宣城二郡太守善明少與崔<lb/>
祖思友善祖思出為青冀二州善明遺書曰昔時之遊<lb/>
于今邈矣或携手春林或負杖秋澗逐清風於林杪追<lb/>
素月於園垂如何故人殂落殆盡足下方擁旄北服吾<lb/>
剖竹南甸相去千里間以江山人生如寄來㑹何時常<lb/>
覽書史數千年來畧在眼中矣歴代參差萬里同異夫<lb/>
龍虎風雲之氣亂極必夷之機古今豈殊此實一揆日<lb/>
<pb n="KR3k0013_WYG_905-15a"/>
者沈攸之擁長蛇於外粲秉復為異識所推唯有京鎮<lb/>
創為聖基遂乃擢吾為首佐授吾以大郡付吾闗中委<lb/>
吾留任既不辨有抽劔兩城之用横槊搴旗之能徒以<lb/>
挈瓶小智名參佐命常恐朝露一下深恩不酬憂深責<lb/>
重轉不可據還視生世倍無次緒藿羹布被猶篤鄙好<lb/>
惡色憎聲暮齡尤甚出藩不與台輔别入國不與公卿<lb/>
遊孤立天地之間無猜無託惟知奉上以忠事親以孝<lb/>
臨民以潔居家以儉足下今鳴笳舊鄉衣繡故國宋李<lb/>
<pb n="KR3k0013_WYG_905-15b"/>
荼毒之悲已蒙蘇㤗闗河倒懸之苦方須救㧞遣游辯<lb/>
之生為鄉導之使輕装啟行經營舊壤令泗上歸業稷<lb/>
下還風君欲誰讓耶聊送諸心敬申貧贈<lb/>
張融為南陽王友融父暢先為丞相長史義宣事難暢<lb/>
為王𤣥謨所錄将殺之𤣥謨子瞻為南陽王前軍長史<lb/>
融啟求去官不許融家貧願祿初與從叔征北将軍永<lb/>
書曰融昔稱幼學早訓家風雖則不敏率以成性布衣<lb/>
葦席弱年所安簞食瓢飲不覺不樂但世業清貧人生<lb/>
<pb n="KR3k0013_WYG_905-16a"/>
多待榛栗棗脩女贄既長束帛禽鳥男禮已大勉身就<lb/>
官十年七仕不欲代耕何至此事昔求三吳一丞雖屬<lb/>
舛錯今聞南康缺守應得為之融不知階級階級亦可<lb/>
不知融政以求丞不得所以求郡求郡不得亦可復求<lb/>
丞又與吏部尚書王僧䖍書曰融天地之逸民也進不<lb/>
辯貴退不知賤兀然造化忽如草木實以家貧累積孤<lb/>
寡傷心八姪俱孤二弟頓弱撫之而感古人所悲豈能<lb/>
山海陋祿申融情累阮籍愛東平土風融亦欣晉平閑<lb/>
<pb n="KR3k0013_WYG_905-16b"/>
外時議以融非御人才竟不果<lb/>
張充為武陵王友武帝欲以充父緒為尚書僕射王儉<lb/>
執不可充以為愠與儉書曰頃日路長霖霞韜晦涼暑<lb/>
未平想無虧攝充幸以漁釣之閑鎌採之暇時復引軸<lb/>
以自娛逍遥乎前史縱横萬古動黙之路多端紛綸百<lb/>
年升降之塗不一故金剛水柔性之别也圓行方止器<lb/>
之異也善御性者不違金水之質善為器者不易方圓<lb/>
之用充生平少長偶不以利欲干懷三十六年差得以<lb/>
<pb n="KR3k0013_WYG_905-17a"/>
棲貧自澹介然之志峭聳霜崖確乎之情峰横海岸至<lb/>
如彯纓天閣既謝廊廟之華綴組雲臺終愧衣冠之秀<lb/>
寔繇氣岸疎凝情塗狷隔獨師懷抱不見許於俗人孤<lb/>
秀神崖每邅迴於在世長羣魚鳥畢景松阿雖復玉没<lb/>
於訪珪之辰桂掩於捜芳之日汎濫於漁父之遊偃息<lb/>
於卜居之㑹如此而已充何求哉若夫驚巖罩日吐海<lb/>
連天竦石崩尋分危落仞桂蘭綺靡叢雜於山幽松栢<lb/>
陰森相繚於澗側元卿於是乎不歸伯休亦以兹長往<lb/>
<pb n="KR3k0013_WYG_905-17b"/>
至於飛竿釣渚濯足滄州獨浪煙霞髙卧風月悠悠琴<lb/>
酒岫逺誰來灼灼文言空擬方寸不覺鬱然千里路隔<lb/>
江川毎至西風何嘗不歎丈人嵗路未彊學優而仕道<lb/>
佐蒼生功横海望可謂徳盛當時孤松獨秀者也而茂<lb/>
陵之彦望冠蓋而長懷渭川之甿佇簪裾而竦歎得無<lb/>
惜乎充琨西百姓岱表一人蠶而衣耕而食不能事王<lb/>
侯覔知己見造時人騁遊説容與於屠博之間其懽甚<lb/>
矣然舉世皆謂充為狂充亦何能與諸君道之哉是以<lb/>
<pb n="KR3k0013_WYG_905-18a"/>
披聞見掃心胷述平生論語黙所可通夣交魂推襟送<lb/>
抱者唯丈人而已闕廷夐阻書罷莫因儻遇樵夫妄塵<lb/>
執事儉以為脱畧弗之重仍以書示緒緒杖之一百又<lb/>
為御史中丞到偽所奏免官禁錮沈約見其書歎曰充<lb/>
始為之敗終為之成乆之為司徒諮議參軍<lb/>
梁陳伯之為征南将軍江州刺史叛入魏魏以為平南<lb/>
将軍光祿大夫天監四年詔太尉臨川王宏率軍北討<lb/>
宏命記室丘遲私與伯之書曰陳将軍足下無恙幸甚<lb/>
<pb n="KR3k0013_WYG_905-18b"/>
幸甚将軍勇冠三軍才為世出棄鷰雀之小志慕鴻鵠<lb/>
以高翔昔因機變化遭逄明主立功立事開國承家朱<lb/>
輪華轂擁旄萬里何其壮也如何一旦為奔亡之虜聞<lb/>
鳴鏑而股戰對穹廬以屈膝又何劣耶尋君去就之際<lb/>
非有他故直以不能内審諸已外受流言沈迷猖蹷以<lb/>
至於此聖朝赦罪論功棄瑕錄用收赤心於天下安反<lb/>
側於萬物此将軍之所知不假僕一二談也朱鮪渉血<lb/>
於友于張繡倳刃於愛子漢主不以為疑魏君待之若<lb/>
<pb n="KR3k0013_WYG_905-19a"/>
舊况将軍無昔人之罪而勲重於當世夫迷塗知反往<lb/>
哲是與不逺而復先典攸髙主上屈法伸恩呑舟是漏<lb/>
将軍松栢不翦親戚安居髙臺未傾愛妾尚在悠悠爾<lb/>
心亦何可言今功臣名将鴈行有序懷黄佩紫贊帷幄<lb/>
之謀乗軺建節奉疆埸之任並刑馬作誓傳之子孫将<lb/>
軍獨<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔借命驅馳異域寕不哀哉夫以慕容超之彊<lb/>
身送東市姚泓之盛面縛西都故知霜露所均不育異<lb/>
類姬漢舊邦無取雜種北虜僭盗中原多歴年所惡積<lb/>
<pb n="KR3k0013_WYG_905-19b"/>
禍盈理至燋爛况偽孽昏狡自相夷戮部落攜離酋豪<lb/>
猜貳方當繫頸蠻邸懸首槀街而将軍魚逰於沸鼎之<lb/>
中鷰巢於飛幕之上不亦惑乎暮春三月江南草長雜<lb/>
花生樹羣鶯亂飛見故國之旗鼓感平生於疇日撫弦<lb/>
登陴豈不愴恨所以㢘公之思趙将吳子之泣西河人<lb/>
之情也将軍獨無情哉想早勵良圖自求多福伯之乃<lb/>
於尋陽擁衆八千歸<lb/>
沈約為尚書令侍中乆處端揆有志台司時論咸謂為<lb/>
<pb n="KR3k0013_WYG_905-20a"/>
宜而帝終不用乃求外出又不見許與徐勉素善遂以<lb/>
書陳情於勉曰吾弱年孤苦傍無朞屬往者将墜於地<lb/>
契濶迍邅困於朝夕崎嶇薄宦事非為己望得小祿傍<lb/>
此東歸歳逾十稔方忝襄陽縣公私情計非所了具以<lb/>
身資物不得不任人事永明末出守東陽意在止足而<lb/>
建武肇運人世膠加一去不返行之未易及昬猜之始<lb/>
王政多門因此謀退庶㡬可果託卿布懷於徐令想記<lb/>
未忘聖道聿興謬逄嘉運往志宿心復成乖爽今嵗開<lb/>
<pb n="KR3k0013_WYG_905-20b"/>
元禮年云至懸車之請事繇恩奪誠不能宏宣風政光<lb/>
闡朝猷尚欲討尋文簿時議同異而開年以來病増慮<lb/>
切當繇生靈有限勞役過差摠此彫竭歸之暮年牽䇿<lb/>
行止弩力祗事外觀傍覽尚似全人而形骸力用不相<lb/>
綜攝常須過自策持方可僶俛解衣一卧支體不復相<lb/>
闗上熱下冷月増日篤取煖則煩加寒必利後差不及<lb/>
前差後劇必甚前劇百日數旬革帶常應移孔以手握<lb/>
臂率計月小半分以此推筭豈能支乆若此不休日復<lb/>
<pb n="KR3k0013_WYG_905-21a"/>
一日将貽聖主不追之恨冐欲表聞乞歸老之秩若天<lb/>
假其年還得平健才力所堪唯思是策勉為言於高祖<lb/>
請三司之儀弗許但加鼔吹而已<lb/>
伏挺字士標為西中郎記室叅軍遂築室不復仕挺少<lb/>
有盛名又善處當世朝中勢素多與交逰故不能乆事<lb/>
隠静時僕射徐勉以疾假還宅挺致書以觀其意曰昔<lb/>
徳士懷顧戀興數日輔嗣思友情勞一旬故知深心所<lb/>
係貴賤一也况復恩隆世親義重知已道庇生人徳宏<lb/>
<pb n="KR3k0013_WYG_905-21b"/>
覆蓋而朝野懸隔山林邈殊雖咳唾時沾而顔色不覯<lb/>
東山之歡豈云旋復西風可懷孰能無思加以静居廓<lb/>
處顧影莫酬秋風四起園林易色凉野寂寞寒蟲吟呌<lb/>
懷抱不可直置情慮不能無託時因吟詠動輙盈篇楊<lb/>
生沈鬱且猶覆盎惠子五車彌多蹐駮一日聊呈小文<lb/>
不期過賞還逮隆渥累牘兼翰紙縟字磨誦復無巳徒<lb/>
恨許與過當有傷准的昔子建不欲妄讚陳琳恐見哂<lb/>
後代今之過奢餘論将不有累清談挺竄迹草萊事絶<lb/>
<pb n="KR3k0013_WYG_905-22a"/>
聞見藉以謳謡得之輿牧仰承有事砭石仍成簡通娛<lb/>
腸悦耳稍從擯落晏處榮觀務在滌除綺羅絲竹二列<lb/>
頓遣方丈員案三桮僅存故以道變區中情冲域外操<lb/>
彼弦誦賁兹觀省追留侯之却粒念韓卿之辭榮睠想<lb/>
東都屬懷南岳鑽仰來貺有符下風雖云幸甚然則未<lb/>
喻雖復帝道康寕走馬行却繇庚得所寅亮有歸悠悠<lb/>
之人展氏猶且攘袂浩浩之泉寗叟方欲褰裳是知君<lb/>
子拯物義非狥已思與赤松子逰誰其克遂願驅之仁<lb/>
<pb n="KR3k0013_WYG_905-22b"/>
夀綏此多福雖則不言四時行矣然後黔首有庇薦紳<lb/>
靡奪白駒不在空谷屠羊豫蒙其賚豈不休哉豈不休<lb/>
哉昔杜眞自閉深室郎宗絶迹幽野難矣誠非所希井<lb/>
丹髙潔相如慢世尚復遊渉權門雍容鄉邑常謂此道<lb/>
為㤗每竊慕之方念擁箒延思以陳侍者請至農隙無<lb/>
待邀求挺誠好屬文不㑹今世不能促節局歩以應流<lb/>
俗事等昌菹謬褊嗜是用不羞固陋無憚龍門昔敬通<lb/>
之賞景卿孟公之知仲蔚止乎通人猶稱盛美况在時<lb/>
<pb n="KR3k0013_WYG_905-23a"/>
宗彌為未易近以蒲槧勿用箋素多闕聊效東方獻書<lb/>
丞相須得善寫更請潤訶儻逄子侯比復削牘勉報曰<lb/>
復覽來書累牘兼翰事苞出處言兼語黙事義周悉意<lb/>
致深逺發函伸紙倍増憤歎卿雄州擢秀弱冠升朝穿<lb/>
綜百家佃漁六學觀眸表其韶慧視色見其英華若燕<lb/>
國之名駒邁雲中之白鶴及占顯邑試吏腴壤将有武<lb/>
城弦歌桐鄉謡詠豈與卓魯㫁㫁同年而語邪方當見<lb/>
賞長者良能有加寵授餙兹簮帶寘彼周行而欲逺慕<lb/>
<pb n="KR3k0013_WYG_905-23b"/>
卷舒用懷愚智既知益之為累爰悟滿則辭多髙蹈風<lb/>
塵良所欽挹沉以金商戒節素秋御序蕭條林野無人<lb/>
共樂偃卧墳籍逰浪儒𤣥物我兼忘寵辱誰滯誠乃歡<lb/>
羡用有殊同今逖聼旁求興懷寤宿白駒空谷幽人引<lb/>
領貧賤為耻鳥獸難羣故當捐此薜蘿出從鵷鷺無乖<lb/>
隠顯不亦休哉吾智乏佐時才慙濟世禀承朝則不敢<lb/>
荒寕力弱途遥愧心非一天下有道堯人何事得因疲<lb/>
病念從閑逸若使車書混合尉候無驚作樂制禮紀石<lb/>
<pb n="KR3k0013_WYG_905-24a"/>
封山然後反服衡門實為多幸但夙有風欬遘兹虛眩<lb/>
瘠類士安嬴同長孺簿領沈廢臺閣未理娯耳爛腸因<lb/>
事而息非闗欲追松子逺慕留侯天假之年自當靖恭<lb/>
所職擬非倫匹良覺辭費覽復循環爽焉若失清塵獨<lb/>
逺白雲飄蕩依然何極猥降書札示之文翰覽復成誦<lb/>
流連縟紙昔仲宣才敏籍中郎而表譽正平頴悟賴北<lb/>
海以騰聲望古料今吾有慙徳儻成卷帙力為稱首無<lb/>
令獨耀隨掌空使辭人扼腕式閭願見宜事掃門亦有<lb/>
<pb n="KR3k0013_WYG_905-24b"/>
來思赴其懸榻輕苔魚網别當以薦城闕之歎曷日無<lb/>
懷所遲萱蘇書不盡意挺後遂出仕<lb/>
謝幾卿為軍師長史免官時佐丞庾仲容亦免歸二人<lb/>
意志相得並肆情誕縱湘東王在荆鎮與書慰勉之幾<lb/>
卿答曰下官自奉南浦卷迹東郊王望日臨風瞻言佇<lb/>
立仰尋惠渥陪奉逰㝠漾桂櫂於清池席落英於層岨<lb/>
蘭香兼御羽觴競集側聼餘論沐浴𤣥流濤波之辯懸<lb/>
河不足譬春藻之辭麗文無以定莫不相顧動容服心<lb/>
<pb n="KR3k0013_WYG_905-25a"/>
騰口不覺春日為遲更欲脩夜為促嘉㑹難常搏雲易<lb/>
逺言念如昨忽焉素秋恩光不遺謿□逺降因事罷歸<lb/>
豈云棲息既匪髙官理就一廛田家作苦實符清誨本<lb/>
乏金羈之飾無假玉璧為資徒以老使形疎疾令心阻<lb/>
沈滯牀簟彌歴七旬夢幻俄頃憂傷在念竟知無意思<lb/>
自袪逺尋理滌意即以任命為膏蘇覽鏡炤形翻以支<lb/>
離代萱樹故得仰慕徽猷永言前哲鬼谷深棲接輿髙<lb/>
舉遯名屠肆發迹闍市其人緬邈餘流可想若令亡者<lb/>
<pb n="KR3k0013_WYG_905-25b"/>
有知寕不縈悲𤣥壤悵隔芳塵如其逝者可作必當昭<lb/>
被光景懽同遊豫使夫一介老圃得簉虚心末席去日<lb/>
已疎來侍未僝連劒飛鳬擬非其類懷私我徳竊用涕<lb/>
零<lb/>
後魏元樹父咸陽王禧以逆見誅樹遂奔梁梁封為鄴<lb/>
王時江陽王長子义先納靈太后妹為室及孝明嗣位<lb/>
太后臨朝又為侍中領軍威鎮内外及淮南王孫法僧<lb/>
為徐州刺史义以反逆奔梁樹與法僧書曰魏室不造<lb/>
<pb n="KR3k0013_WYG_905-26a"/>
姧䜿擅朝社稷阽危綴旒非譬元义險慝狼戾人倫不<lb/>
齒属籍疎逺素無聞望特以太后姻婭早蒙寵擢曽不<lb/>
懷音公行反噬肆兹悖逆人神同憤自頃境土所傳皆<lb/>
云义狼心蠆毒藉權位而日滋含忍諂詐與日月而彌<lb/>
甚無君之心非復一日篡逼之事旦暮必發抑又聞之<lb/>
夫名以出信信以制義山川隠疾且猶不以命名曰成<lb/>
師晉始兆辭求之史籍有自來矣元义本名夜义弟羅<lb/>
實名羅刹夜义羅刹此鬼食人非遇黒風事同飄墮嗚<lb/>
<pb n="KR3k0013_WYG_905-26b"/>
呼魏境離此二災惡水盗泉不息不飲勝名梟稱不入<lb/>
不為况昆季此名表能噬物曰靈义矣始信斯言况乃<lb/>
母后幽辱繼主蒙塵釋位揮戈言謀王室不在今日何<lb/>
謂人臣諸賢或奕世載徳或将相繼踵或受任累朝或<lb/>
職居機要或姻戚匪他或忠義是秉俛眉逆手見制㐫<lb/>
威臣節未申念有勤悴又間义專政億兆離徳重以歳<lb/>
時災厲年年水旱牛馬殪踣桑石樵枯饑饉相仍菜色<lb/>
滿道妖災造譴人皆姑息瀍澗西北羗戎陸梁泗汴左<lb/>
<pb n="KR3k0013_WYG_905-27a"/>
右戍漕流離加以剖斮忠賢殱殄宗室哀彼本邦一朝<lb/>
横潰今既率師将除君側區區之懷庶令冠屨得所大<lb/>
憝同必誅之戮魏祀無忽諸之非又為逺近所惡如此<lb/>
宋欽拜著作郎欽與高允書允答書曰頃因行李足下<lb/>
高問延佇之心為日傾乆王途啟一得叙其懷欣於相<lb/>
遇情無有已足下兼愛為心毎能存顧養之以風味惠<lb/>
之以徳音執翫反覆銘於心抱吾少乏尋常之操長無<lb/>
老成之致而來喻褒飾有過其分今令往詩一篇誠不<lb/>
<pb n="KR3k0013_WYG_905-27b"/>
足以摽明來㫖且表其心<lb/>
莊弼中山人張普惠為諌議奏以胡太后父有太上之<lb/>
名普惠思直諌排其議於是弼遺書普惠明曰侯淵儒<lb/>
碩學身負大才秉此公方來居諌職蹇蹇如也諤諤如<lb/>
也一昨承胡司徒弟當庭面諍雖問難鋒至而應對響<lb/>
出宋城之帶始縈魯門之柝裁警終使羣后逡廵庶僚<lb/>
咸拱雖不見用於一時固欲傳美於百代聞風快然敬<lb/>
裁此日普惠美其此書每為口實<lb/>
<pb n="KR3k0013_WYG_905-28a"/>
北齊王晞累辟不赴西魏将獨孤信入雒署為記室晞<lb/>
稱先被犬傷困篤不赴有故人疑其所傷非猘書勸令<lb/>
赴晞復書曰辱告存念見令起疾循復眷㫖似疑以吾<lb/>
所傷未必是猘吾豈願其必猘但理契無疑爾就足下<lb/>
疑之亦有過説足下既疑其非猘亦可疑其是猘其疑<lb/>
半矣若疑其是猘而營䕶雖非猘亦無損疑其非猘而<lb/>
不療儻是猘則難救然則過療則致萬全過不療或至<lb/>
於死若王晞無可惜也則不足取既取之便是可惜柰<lb/>
<pb n="KR3k0013_WYG_905-28b"/>
何奪其萬全任其或死且将軍威徳所被飈飛霧襲方<lb/>
掩八紘豈在一介若必從隗始先須濟其生靈足下何<lb/>
不從容為将軍言也於是方得寛俄而信返晞遂歸鄴<lb/>
後周王褒字子淵自梁歸國甚為武帝禮遇為少司空<lb/>
仍掌綸誥初褒與梁處士汝南周宏讓相善及兄宏正<lb/>
自陳來䀻髙祖許褒等通親知音問褒贈宏讓詩并致<lb/>
書曰嗣宗窮途楊朱岐路征蓬長逝流水不歸舒慘殊<lb/>
方炎涼異節木皮春厚桂樹冬榮想攝衛惟宜動静多<lb/>
<pb n="KR3k0013_WYG_905-29a"/>
務賢兄入闗敬承欵曲猶依掘陵之水尚保池陽之田<lb/>
鏟迹幽蹊銷聲窮谷何期愉樂幸甚幸甚弟昔因多疾<lb/>
亟覽九仙之方晚渉世途常懷五嶽之舉同夫關令物<lb/>
色異人譬彼客卿服膺髙士上經説道屢聽𤣥妙之談<lb/>
中藥養神每禀丹砂之説頃年事業遒盡容髪衰謝芸<lb/>
其黄矣零落無時還念生涯繁憂摠集是視陰愒日猶<lb/>
趙孟之徂年負杖行吟同劉琨之積慘河陽北臨空思<lb/>
鞏縣覇陵南望還見長安所冀書生之魂求依舊里射<lb/>
<pb n="KR3k0013_WYG_905-29b"/>
聲之鬼無恨他鄉白雲在天長離别矣㑹見之期邈無<lb/>
日矣援筆攬紙龍鍾横集宏讓復書曰甚矣悲哉此之<lb/>
為别也雲飛泥沈金鑠簡滅玉音不嗣瑶華莫因家兄<lb/>
至自鎬京致書於窮谷故人之迹有如對面開題申紙<lb/>
流臉沾膝江南燠熱橘柚冬青渭北沍寒楊榆晚葉土<lb/>
風氣候冬集所安飱衛適時寝興多福甚喜與弟分袂<lb/>
西陜言及東區雖保周陂還依蒋徑三姜離析二仲不<lb/>
歸麋鹿為曹更多悲緒丹經在握貧病莫諧芝术可求<lb/>
<pb n="KR3k0013_WYG_905-30a"/>
常為採掇昔吾壮日及弟富年俱値雍熙並歡衡泌南<lb/>
風雅操清商妙曲絃琴促坐無乏昏晨玉瀝金獲冀獲<lb/>
難老不虞一旦翻覆波瀾吾已愒陰弟非茂齒禽尚之<lb/>
契各在天涯永念生平難為胷臆且當視陰數箭排愁<lb/>
破涕人生樂爾憂慼何為豈能遽悲次房逰魂不返逺<lb/>
傷金産骸柩無託但願愛玉體珍金相保期頥享黄髪<lb/>
猶冀蒼鴈頳鯉時傳尺素清風朗月俱寄相思子淵長<lb/>
離别矣握管操觚聲淚俱咽<lb/>
<pb n="KR3k0013_WYG_905-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷九百五<lb/>
</p>
<p>
</p>
  </div>
</body>
</text>
</TEI>
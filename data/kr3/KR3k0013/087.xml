<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八十七</head>
    <p>
<pb n="KR3k0013_WYG_087-1a"/>
欽定四庫全書<lb/>
　册府元龜卷八十七　　宋　王欽若等　撰<lb/>
　　帝王部<lb/>
　　　赦宥第六<lb/>
唐肅宗至徳元年七月甲子即位於靈武御南門下詔<lb/>
曰朕聞聖人畏天命者奉天時知皇靈眷命不敢違而<lb/>
去之知厯數有歸不獲已而當之在昔帝王靡不繇斯<lb/>
而有天下者也乃者羯胡亂常京闕失守天未悔禍羣<lb/>
<pb n="KR3k0013_WYG_087-1b"/>
兇尚扇聖皇久厭天位思𫝊𦕈身軍興之初已有成命<lb/>
予恐不徳罔敢祗承今羣公卿士僉曰孝莫大於繼徳<lb/>
功莫大於中興朕所以理兵朔方将殄㓂逆務以大者<lb/>
本其孝乎須安兆庶之心敬順羣臣之請乃以七月癸<lb/>
丑朔十二日甲子即皇帝位於靈州崇徽號上尊聖皇<lb/>
曰上皇天帝所司擇日昭告於上帝朕以薄徳謬當重<lb/>
任既展承天之禮宜覃率土之澤可大赦天下改元曰<lb/>
至徳大辟罪己下常赦所不免者咸赦除之其逆賊李<lb/>
<pb n="KR3k0013_WYG_087-2a"/>
林甫王鉷楊國忠近親合累者不在免限百姓官吏能<lb/>
率親屬去逆歸順者有官加其優奨斬得逆賊父子不<lb/>
問首從當錫茅土别有褒崇其直言極諫才堪牧宰文<lb/>
詞博達武藝絶倫孝悌力田沉淪草澤委所在長官聞<lb/>
薦詣闕自陳者亦聴東宫官屬既㑹昌期合承寵命量<lb/>
加改轉諸色勾徴逋租懸調及官錢在百姓腹内並宜<lb/>
免放靈州改為靈武郡大都督府上縣為望中縣為上<lb/>
官寮等一切便授天下耆夀各賜物五段侍老版授太<lb/>
<pb n="KR3k0013_WYG_087-2b"/>
守縣令有差各賜物五段諸道百姓委本道採訪使差<lb/>
郡縣存問四方将士各賜馬一匹六品已下賜物十段<lb/>
天下寺觀度七人太守並限三考然後轉御史取曽任<lb/>
郡縣理人官者後可薦用所有彈奏一依貞觀故事官<lb/>
吏枉法犯贓終身勿齒自古聖帝明王忠臣烈士五嶽<lb/>
四瀆名山大川並令所在致祭孝子順孫義夫節婦旌<lb/>
表門閭内外文武官九品已下各賜兩階賜勲兩轉三<lb/>
品已上賜爵一級<lb/>
<pb n="KR3k0013_WYG_087-3a"/>
二年十二月戊午御丹鳳樓門下詔曰軒轅有版泉之<lb/>
戰堯帝有丹水之師湯有葛伯不祀周有獫狁孔熾古<lb/>
之王者奉若天命違道不敢不正干紀不得不誅日者<lb/>
逆胡猖狂敢行稱亂朕嗣守鴻業欽承睿圖枕戈嘗膽<lb/>
撫劒泣血罔不夙夜若渉春氷賴天地疾威社稷憑怒<lb/>
上皇丕烈萬國永懐因時致討為人請命繇是義夫奮<lb/>
發回紇籍兵邦圻闗輔之士汧隴河湟之衆沙朔羌戍<lb/>
之騎微盧蠻貊之人萬里雲超四方霧合既張我伐咸<lb/>
<pb n="KR3k0013_WYG_087-3b"/>
乃一心蠢兹蜂蠆之餘尚負螳蜋之力自京南合戰雒<lb/>
北追奔百萬摧鋒一戍而定昔夏以有竆之亂克之者<lb/>
四十年漢以新莽之亂復之者六千日今環周未載氛<lb/>
祲廓清風振海而波盪雷破山而石裂區宇重闢日月<lb/>
増輝此皆三靈叶賛累聖垂祉豈予小子能集大勲頃<lb/>
以先掃宫室奉迎鑾駕紫宸初正黄屋未歸耆老之望<lb/>
則深庭闈之戀猶積所以自天之澤必奉於承顔作解<lb/>
之恩尚稽於候命今六龍届止萬姓昭蘇義本奉親慶<lb/>
<pb n="KR3k0013_WYG_087-4a"/>
深家國不失舊物與俗惟新宜𢎞肆眚之典共喜以康之<lb/>
福可大赦天下常赦所不免者咸赦除之其逆人能自投<lb/>
降率衆欵附反逆殺人并獲逆人其以所部郡縣軍城降<lb/>
者並加超賞應與安禄山同謀反支黨及李林甫王鉷楊<lb/>
國忠等一房並不在免限武徳開元及蜀郡靈武元從功<lb/>
臣有亡歿死王事者並加優贈各與子孫一人官乘輿幸<lb/>
蜀天步多難人心且揺臣節斯見太子太師豳國公韋見<lb/>
素開府儀同三司内侍監齊國公髙力士開府儀同三司<lb/>
<pb n="KR3k0013_WYG_087-4b"/>
右龍武大将軍潁川郡陳元禮開府儀同三司右龍武大<lb/>
将軍田長文開府儀同三司右龍武大将軍張崇俊右龍<lb/>
武大将軍杜休祥等勇不顧死危能致命或竭誠羽翼仰<lb/>
北辰而環拱或叶契心膂聚東井以全歸疇兹錫社之封<lb/>
以永誓河之義見素加開府儀同三司實封三百户力士<lb/>
加實封三百户元禮進封蔡國公實封三百户長文進封<lb/>
雁門郡公崇俊進封南陽郡公休祥進封馮翊郡公各實<lb/>
封二百户朕躬行天罰誓兵朔野幸以一旅之衆遂成九<lb/>
<pb n="KR3k0013_WYG_087-5a"/>
有之師言念經綸豈忘締搆銀青光禄大夫尚書右僕射裴<lb/>
冕識宇冲深體局貞固輸忠佐命肇啟興王開府儀同三<lb/>
司封冀國公食實封三百户光禄大夫殿中監同正員判<lb/>
行軍李輔國志除軍惡忠誠濟危加開府儀同三司殿中<lb/>
監依前判行軍事封成國公實封五百户銀青光禄大夫<lb/>
宗正卿兼工部侍郎李尊義切維城勲㕘定國加特進封<lb/>
鄭國公封二百户開府儀同三司兼鴻臚卿同正員中軍<lb/>
都知兵馬使副大使管崇嗣能訓戎律以佐兵權進封鉅<lb/>
<pb n="KR3k0013_WYG_087-5b"/>
鹿郡公實封二百户中軍都虞候特進鴻臚卿同正員<lb/>
李鼎加開府儀同三司進封保定公加雲麾将軍右武衛<lb/>
大将軍在羽林軍宿衞内供養王競加特進太原縣侯仍<lb/>
各實封一百户自冦賊姦宄王師未振瞻言京國尚聚犬<lb/>
羊廣平王俶循學好古令徳孝恭志存邦家誓雪讐耻爰<lb/>
鞠其旅元戎啓行可封為楚王實封二千户銀青光禄大夫<lb/>
尚書左僕射兼武部尚書同中書門下平章事兼靈武大都<lb/>
府長史單于安北副都䕶持節充朔方節度使六城水運朔<lb/>
<pb n="KR3k0013_WYG_087-6a"/>
方管内採訪處置使子儀才光三傑功格十臣克焯皇威載<lb/>
昌大業加司徒兼尚書左僕射進封代國公食實封二千<lb/>
户平章事已下並如故開府儀同三司兼鴻臚卿同正朔<lb/>
方左廂兵馬事同節度副使姑臧縣伯僕固懐恩進封豐<lb/>
國公兼實封二百户開府儀同三司兼右衞金吾大将軍<lb/>
同正仍充四鎮伊西北庭行軍兵馬使李嗣業履險亡軀<lb/>
破敵定難兼衞尉卿同正封虢國公食實封二千户銀青<lb/>
光禄大夫守司徒兼户部尚書同中書門下平章事御史<lb/>
<pb n="KR3k0013_WYG_087-6b"/>
大夫鴻臚卿太原尹北京留守河東節度副大使蘇國公<lb/>
光弼全徳挺生英才間出干城禦侮坐甲安邉可司空兼<lb/>
六部尚書同中書門下平章事進封魏國公食實封八百<lb/>
户開府儀同三司御史大夫兼工部尚書特節充招討西<lb/>
京并定武威武興平等軍兼闗内節度河西隴右伊西四<lb/>
郡行營兵馬使王思禮養銳先鳴蓄竒後殿可開府儀同<lb/>
三司行工部尚書兼御史大夫封霍國公實封六百户光<lb/>
禄大夫太常侍卿同正兼御史大夫淮南西道節度採訪<lb/>
<pb n="KR3k0013_WYG_087-7a"/>
使潁川太守来瑱可開府儀同三司兼御史大夫封潁國公<lb/>
餘如故特進太僕卿南陽太守兼御史大夫權知襄陽事<lb/>
金鄉縣公魯炤藴是韜畧副兹臨制可開府儀同三司兼<lb/>
御史大夫封祁國公仍各食實封二百户兼京兆尹持節<lb/>
充京畿在採訪計㑹招討宣慰處置事崔光逺毁家成國<lb/>
致命前茅可特進行禮部尚書封鄴國公食實封三百<lb/>
户開府儀同三司李光進慎固封守克獻殊勲封范陽<lb/>
郡公食實封三百户賢非后不享后非賢罔乂社稷之<lb/>
<pb n="KR3k0013_WYG_087-7b"/>
固必在良臣左相苖晉卿忠不忘君才惟濟世弼成大<lb/>
業保乂王家可特進行侍中封韓國公食實封五百户<lb/>
憲部尚書同中書門下平章事李麟藴徳成務含貞軌<lb/>
物發揮帝業潤色皇猷可金紫光禄大夫刑部尚書同<lb/>
中書門下三品封褒國公銀青光禄大夫中書侍郎同<lb/>
中書門下平章事崔圎允釐庶績康濟多難一匡天下<lb/>
大庇生人可特進行中書令封趙國公食實封五百户<lb/>
朝散大夫守中書侍郎同中書門下平章事河南節度<lb/>
<pb n="KR3k0013_WYG_087-8a"/>
採訪賜紫金魚袋張鎬謀猷惟允綱紀立程總兹戎律<lb/>
懿是謀府封南陽縣公餘並如故銀青光禄大夫太子<lb/>
少師房琯嘗以經術輔道朕躬加金紫光禄大夫少保<lb/>
嗣虢王巨頃以宗枝居守經邑加光禄大夫御史大夫<lb/>
越國公峘總兼元戎克寧全蜀可金紫光禄大夫户部<lb/>
尚書銀青光禄大夫守吏部尚書郇國公韋陟持衡流<lb/>
品式序百工可金紫光禄大夫吏部尚書銀青光禄大<lb/>
夫守禮部尚書李峴饋運周給開物成務可光禄大夫<lb/>
<pb n="KR3k0013_WYG_087-8b"/>
行御史大夫兼京兆尹封梁國公大中大夫吏部侍郎<lb/>
賜金紫魚袋蘇震供億蒸徒臨事益辦可銀青光禄大<lb/>
夫行吏部侍郎其赴蜀郡靈武元從官及在路扈從官<lb/>
三品已上與一子官四品以下與一子出身六品已上<lb/>
量與進改功臣将士勲業髙者别有處分應見任五品<lb/>
已上當别與一品階其陣亡人令所在郡縣收骸骨瘞<lb/>
埋具酒食致祭各與追贈其家給復二載諸郡縣民或<lb/>
隔絶賊境則困於幽殘或犒宴官軍則弊於賦歛其来<lb/>
<pb n="KR3k0013_WYG_087-9a"/>
載租庸三分放一其天下百姓應諸色人勾徴及欠負<lb/>
官物一切放免宜令中書門下簡使即分道宣慰所至<lb/>
郡縣審問百姓間利害有須釐革處置者一一聞奏其<lb/>
園苑内有閑廐使總監各據所管地界耕種所牧草粟<lb/>
以僃國馬其宫女及狗豽雞鷹鷂之類宜即停減屋宇<lb/>
車輿衣服器用並宜準式珠玉寶鈿平脫金泥織成刺<lb/>
繡之類一切禁斷學官即宜精選務令講習簡擇郎官<lb/>
有堪任太守縣令者委京清資五品已上及郎官御史<lb/>
<pb n="KR3k0013_WYG_087-9b"/>
聞薦其郡縣官有灼然清白理行尤異百姓中孝悌力<lb/>
田不求聞達者委採訪使聞奏其有文經邦國學究天<lb/>
人博於經史工於詞賦善於著述精於法理軍謀制勝<lb/>
武藝絶倫並任於所在自舉委郡守銓擇奏聞不限人<lb/>
數其律令格式未折中者委中書門下簡擇通明識事<lb/>
官兩三人並法官兩三人刪定近日所改百官額及郡<lb/>
名官名一切依故事頃以上皇在蜀朕以居岐蜀郡宜<lb/>
改為南京鳳翔宜改為西京西京為中京蜀郡改為成<lb/>
<pb n="KR3k0013_WYG_087-10a"/>
都府鳳翔府尹以下官寮並依三京名號吴山為吴嶽<lb/>
其祠享官屬並準五嶽故事天柱山老君廟改為啟聖<lb/>
宫五品已上清資官及三品已上官上郡太守父見在<lb/>
無官及官卑並與五品官父母先亡歿者贈一人官祖<lb/>
母亡歿亦賜邑號忠臣事君有死無二烈士狥義雖㓕<lb/>
猶存其李憕盧奕顔杲卿袁履謙許逺張廵張介然蒋<lb/>
清龎堅等即與追贈訪其子孫厚其官爵家口深加優<lb/>
賞其内外文武官有枉遭逆賊殺害及身赴朝廷并逃<lb/>
<pb n="KR3k0013_WYG_087-10b"/>
難山谷其父子兄弟伯叔等為賊捕捉損害及謀反城<lb/>
人言語洩漏因遭殺戮並勘責聞奏當以追贈天下侍<lb/>
老八十已上版授有差並贈緋魚袋大原久遭逼圍給<lb/>
復三載上黨三度被攻給復五載其南陽潁川靈昌睢<lb/>
陽雍丘等郡縣堅壁多時力窮方下絶食尚守情亦可<lb/>
務各給復三年其好畤奉仙兩縣進退禦㓂徴求復多<lb/>
各給復三載蜀郡上皇親幸萬乘久居明年租賦宜依<lb/>
常式起後載給復三載良姊張氏既望氣知歸亦當熊<lb/>
<pb n="KR3k0013_WYG_087-11a"/>
見節可冊為淑妃進封南陽王為趙王新城王僅為彭<lb/>
王潁川王僩為兖王第九男傜為襄王第十男佋封興<lb/>
王第十一男傀封祝王第十二男侗封定王淑妃以下<lb/>
所司擇日即行冊命雖知人之明慙於則哲而収親之<lb/>
儀盖所隨時持盈尊師儀王已下各賜五百疋諸長公<lb/>
主各與一子官嗣王及郡縣主各與一子六品官皇五<lb/>
等已下及九廟子孫及親等人見在者並與轉改内外<lb/>
文武官三品已下各加一階應叙三品五品量加減兩<lb/>
<pb n="KR3k0013_WYG_087-11b"/>
考蜀郡鳳翔扈從從官九品已上賜勲兩轉溥天下賜<lb/>
酺五日<lb/>
乾元元年二月丁未御明鳳門大赦詔曰古者父有天<lb/>
下傳歸於子子有天下尊歸於父有國所以繼統立身<lb/>
莫若揚親其義逺矣我太上至道聖皇天帝惟皇降衷<lb/>
敷祐於上允文允武乃聖乃神道合乎乾坤徳明於日<lb/>
月粤若増崇九廟廵謁五陵天子之孝也嚴禋二郊升<lb/>
中東嶽聖人之表也制禮作樂闡學明刑帝王之業也<lb/>
<pb n="KR3k0013_WYG_087-12a"/>
戡定多難懐柔百蠻霸王之功也於是乎為而不宰成<lb/>
而勿居神超象外之光心契合莫之境釋負於小子俾<lb/>
承於丕搆討伐叛逆綏懐四方豈朕所能皆聖皇之訓<lb/>
也頃者親授寶符載錫美稱顧朕不徳以克負荷君父<lb/>
之命若登於天祖宗之緒恐墜於地一昨與羣臣百寮<lb/>
庶尹衆士圖惟帝載欽若聖譽自古已来百工垂範文<lb/>
明濬哲孝友寛仁豈有如我開元之盛也乃稽大典上<lb/>
徽號曰太上至道聖皇天帝累日誠請不蒙許納至於<lb/>
<pb n="KR3k0013_WYG_087-12b"/>
數四今兹俯從允膺天休克副人望朕上廹嚴㫖曲被<lb/>
殊私迎春之初承奉嘉命聖皇所賜曰光天文武大聖<lb/>
孝感皇帝名以制義亦為實賔卑不踰尊是昭物則恭<lb/>
惟聖造何敢當仁頃以鴻業載昌有虧公議伏以大聖<lb/>
二字深僣皇猷讓非飾詞言必形泣承順顔色而宸睠<lb/>
不廻祗膺寵光乃夕惕増厲今惟新景命禮洽於尊親<lb/>
誕受徽章敬在於順上發生萬物行慶其時孚佑兆人<lb/>
緩刑斯在宜𢎞霈澤以布陽和可大赦天下改至徳三<lb/>
<pb n="KR3k0013_WYG_087-13a"/>
年為乾元元年起二月五日已前大辟罪無輕重常赦<lb/>
所不免者咸赦除之其兩京文武官應三司先推勘者<lb/>
本罪中逓減等處分其合放者三司具條件奏聞自開<lb/>
元已来将相大臣非反逆及犯名教枉法贓罪者流死<lb/>
許其家人以禮收葬其陥在賊境為其殺戮未經追贈<lb/>
公主并郡王嗣王郡主縣主及皇五等已上親被逆賊<lb/>
殺害者各與子孫一人官使其瘞藏亡失骸骨者各招<lb/>
魂葬身死者三品已上各與追贈仍各與一子官五品<lb/>
<pb n="KR3k0013_WYG_087-13b"/>
已上一子出身六品已下量事追贈其元從聖皇天帝<lb/>
至成都府文武官五品已上宜與一子官六品已下超<lb/>
資進改聖皇至成都府後到官及寧州靈州首末扈從<lb/>
三品已上與一子官五品已上放一子出身情愿廻授<lb/>
周親及親近亦聴六品已下量與改轉鳳翔府以歸順<lb/>
前者普恩外加一階車駕出城後任官潜藏不仕逆賊<lb/>
即與處分唐隆功臣普恩外賜爵一級身亡歿者子孫<lb/>
一人加一階其諸道節度下将士三品已上與一子官<lb/>
<pb n="KR3k0013_WYG_087-14a"/>
五品已上放一子出身六品已下量與改轉勲業髙者<lb/>
各委本使聞奏諸道留後将士普恩外賜恩三轉自開<lb/>
元已来宰輔之家不為逆賊所汚者與子孫一人官賊<lb/>
陥兩京文武常參官及諸州刺史絶脰仰藥不事叛人<lb/>
為衆所知者量加優贈有脫身賊庭妻子被屠戮者委<lb/>
所司勘㑹聞奏其天下孝義門各與一子官為採訪使<lb/>
具名聞奏量文武處分其左䧏官非反逆縁坐及犯惡<lb/>
逆名教枉法盗贓如有親年八十已上及疾患在牀枕<lb/>
<pb n="KR3k0013_WYG_087-14b"/>
者不堪扶持更無兄弟許其停官終養其流人亦準此<lb/>
自今已後應有以醫術入仕者同明法例處分天下百<lb/>
姓今年租庸並放其百司府縣諸色雜供各宜減半其<lb/>
雜徭役非要切者一切並停其天下州縣有遭逆賊攻<lb/>
擊堅守不下竟以獲全其官人百姓中有識效灼然為<lb/>
衆所知者宜令本道使案驗奏聞據狀迹酬其官賞身<lb/>
亡歿者重加褒贈有父母存者仍與一官及邑號無父<lb/>
母者與妻子仍令州縣以官物賑恤并量造舍宇使得<lb/>
<pb n="KR3k0013_WYG_087-15a"/>
安存其州因城陥被賊殺戮殘毁者委本道使勘責取<lb/>
實各量免其二年租賦自逆賊以來有匹夫匹婦節義<lb/>
可稱者並旌表其閭墓其流亡户復業者委本道使與<lb/>
刺史勾當賑給并與種子犂牛仍免三年租賦内外文<lb/>
武官三品已上各賜爵一級四品已下及四方通表使<lb/>
各加一階五品已下有父歿者各賜勲兩轉其刺史上<lb/>
佐録事叅軍縣令委中書門下速於諸色人中精加訪<lb/>
擇補擬判司丞已下宜令所繇先於兩京潜藏不仕逆<lb/>
<pb n="KR3k0013_WYG_087-15b"/>
賊及固託疾病官中簡擇資考深才堪者銓注續發遣<lb/>
皇五等已上親及九廟子孫有才學政理委宗正寺揀<lb/>
擇聞薦其有任偽官及掌兵馬軍将能即来各還本官<lb/>
仍别優賞其左降官諸色流移配𨽻安置罰鎮効力之<lb/>
類亡官失爵解退放歸田里及安禄山反黨縁坐不在<lb/>
免限李林甫王鉷楊國忠等一房去年十二月十五日<lb/>
制後所犯並準前制處分<lb/>
四月甲寅親行享廟之禮乙夘御丹鳳門大赦天下詔<lb/>
<pb n="KR3k0013_WYG_087-16a"/>
曰朕聞皇天有命皇王受之命之為君孝理為本莫不<lb/>
欽崇前烈聿修祼享之儀對越上𤣥式陳郊禋之敬美<lb/>
其盛徳商頌有奏鼓之音告厥成功夏書有錫珪之慶<lb/>
國之大事實在於斯間者孽胡亂常暴殄天物致圖書<lb/>
禮樂或阻於干戈宗廟神祗有虧於享祀朕誕受明命<lb/>
恭行天罰羣妖克殄討鯨鯢以示威王室既寧奉鑾輿<lb/>
而載復太上聖皇天帝功格天地道邁胥庭思凝神於<lb/>
姑射将釋負於宸扆俾予小子纘承大統夙夜祗懼俯<lb/>
<pb n="KR3k0013_WYG_087-16b"/>
盡臣子之心親親尊尊庶極於此是用追崇先后建立<lb/>
中宫永言孝思感徽音於父母俾行婦道想釐降于虞<lb/>
嬪情理於是獲申人倫以之攸叙然後執瓉清廟歌五<lb/>
聖之重光燔柴圜丘覩百神之受職復修祭禮再備樂<lb/>
章尊祖配天不失舊物今大禮斯舉𤣥符允答行慶施<lb/>
恵尚屬於陽和出繫挺囚必當於時令思與天下更布<lb/>
惟新宜覃肆眚之恩以洽雍熙之化可大赦天下除反<lb/>
逆之黨縁坐謀殺十惡刦盜臨監主掌自餘一切原免<lb/>
<pb n="KR3k0013_WYG_087-17a"/>
其餘逆賊元謀及脅從今但歸投並原其罪仍與官賞<lb/>
其成都府元從聖皇功臣及靈武原從功臣並收兩京<lb/>
将士京留守諸道節度採訪使普恩外三品已上賜爵<lb/>
一級四品已上加一階行人賜勲三轉自㓂賊以来官<lb/>
吏百姓中有勞未經酬賞者委所在官長具状奏聞當<lb/>
與甄録天下百姓除正租庸外一切不得别有使役如<lb/>
縁軍務所要自令和市兵士有尫弱羸老並揀擇放其<lb/>
長安萬年兩縣各借錢一萬貫每月收利以充和雇勅<lb/>
<pb n="KR3k0013_WYG_087-17b"/>
其别索物及供諸司并蕃客等左藏雖給價值奏請每<lb/>
引時月宜先給兩縣各五十貫貯於兩市差官専知旋<lb/>
還價值其州府縣門夫勲官並於舊額數減一半其庸<lb/>
丁殘疾人等不須更差其州縣官上什物並以公廨及<lb/>
官人料錢依時價和雇造買不得分配典正其年支口<lb/>
味宜減一半諸使應進鷹狗豹豽等一切並停應縁南<lb/>
郊百司張設有損百姓苖稼者委京兆尹隨損多少陪<lb/>
酬所損錢物便即聞奏百姓中有能行仁義分濟貧窮<lb/>
<pb n="KR3k0013_WYG_087-18a"/>
免填溝壑賴救恤者具名聞奏當寵以官職鰥寡惸獨<lb/>
篤疾不能自存及陣亡人家並租免户州縣隨事優恤<lb/>
賑給百姓中有事親不孝别籍異財㸃汙風俗虧敗名<lb/>
教先决六十配𨽻磧西有官品者禁身奏聞京官九品<lb/>
以上許封事極言時政得失朕将親覽用佇嘉謀才有<lb/>
可觀别當甄録草澤及卑位之間有不求聞達未經推<lb/>
薦者一藝已上恐遺俊乂令兵部吏部作徴召條目奏<lb/>
聞録事㕘軍職司糾舉自今已後宜升判司一政以彰<lb/>
<pb n="KR3k0013_WYG_087-18b"/>
委任國子監學生明經法帖䇿口試各十並通四已上<lb/>
進士通三與及第鄉貢明經準常式州縣學生放歸營<lb/>
農待賊平之後任役常式二王三恪各與一子官内外<lb/>
文武官三品已上賜爵一級四品已下加一階<lb/>
十月甲辰上御宣政殿冊成王為皇太子詔曰守器為<lb/>
重擇賢而立萬國繇其永貞百王以之垂範盖以重社<lb/>
稷而奉粢盛也朕纉承洪緒惟懐永圖丕膺皇極既符<lb/>
域中之大茂建元儲用崇天下之本皇太子俶植性恭<lb/>
<pb n="KR3k0013_WYG_087-19a"/>
懿因心孝友文武之徳克聞於日躋君親之誠實原於<lb/>
天性徃以時屬艱阻義扶宗社故能外清𤣥祲内復皇<lb/>
圖繇是肇啓重華懋昭嘉緒今撰辰斯及冊命攸行宜<lb/>
承繼明之慶俾廣洊雷之澤可大赦天下頃者頻興大<lb/>
典累洽殊私率土之間屢經蕩滌猶慮近有冒法或滯<lb/>
狴牢其天下見禁囚徒已下罪一切放内外文武官三<lb/>
品已上者賜爵一級四品已上各加一階五品已上官<lb/>
子為父後者賜勲兩轉頃因國用不足頒賜未周今所<lb/>
<pb n="KR3k0013_WYG_087-19b"/>
鑄新錢數盈於萬其京官文武五品已上及常叅官六<lb/>
軍将士東京北留守及諸道節度将士等各賜有差其<lb/>
唐隆功臣成都元從及朕元從功臣等普恩之外更賜<lb/>
一爵四品已下更加兩階其在靈州及寧州至鳳翔者<lb/>
仰所司類例更逓加一等皇親及諸色陪位人各賜勲<lb/>
兩轉其鴻臚蕃客賜絹一千疋天下義夫節婦孝子順<lb/>
孫旌表門閭終身不仕京官五品已上各舉忠正孝友<lb/>
文儒周慎堪任東宫官者務取實才不得虛薦今餘寇<lb/>
<pb n="KR3k0013_WYG_087-20a"/>
未殄有脅在賊中未歸順者一切不以為罪其有受賊<lb/>
節制能以兵降者酬其封爵且為政之要求賢是急比<lb/>
令中外薦舉多非實才所以詢事考言登科葢寡猶慮<lb/>
嵓穴之内尚有沉淪宜令所在州縣更加搜擇其懐才<lb/>
抱器隱遁丘園以禮徴送如或不赴具以名聞凡與前<lb/>
詔科目相當一切委内外文武五品已上官有所知者<lb/>
不限人數任各荐聞如自舉者亦聴於所在投狀有堪<lb/>
任用不限常資其行人家及羸老單貧鰥寡惸獨已頻<lb/>
<pb n="KR3k0013_WYG_087-20b"/>
有處分宜令州縣長官倍加優恤應元冊禮職掌要重<lb/>
者及撰冊書舁寶官禮官等普恩之外賜勲兩轉其禮<lb/>
儀使特賜一階副使普恩之外賜爵一級敕文有不該<lb/>
者所司類例奏聞<lb/>
二年二月壬戌帝遣侍中苖晉卿中書侍郎王璵分録<lb/>
大理寺御史臺京兆府見禁囚徒已下罪皆免之三月<lb/>
丁亥詔曰古之哲王臨御區夏莫不好生慎罰以理人<lb/>
命故易稱緩死書貴恤刑所以樂時布和奉天育物者<lb/>
<pb n="KR3k0013_WYG_087-21a"/>
也朕恭守丕緒祗膺皇極順時調氣庶欽若於𤣥樞旰<lb/>
食宵衣每憂勤於黄屋頃自獻春之後膏液稍愆言念<lb/>
人時或稽政本雖離畢之應未獲滂沱而滋萌之漸亦<lb/>
頻霑沐是用申兹渥澤助彼發生宜崇寛大之典俾達<lb/>
陽和之氣其天下應合死罪特降從流流已下罪放免<lb/>
其事縁反逆造偽頭首情狀難容者所司詳議聞奏其<lb/>
流移左降該恩合量移者宜令所司即類例處分朕為<lb/>
人父母義當亭育時有或愆於令物有不遂其生敢懐<lb/>
<pb n="KR3k0013_WYG_087-21b"/>
自逸之至實受在予之責但以兇徒尚阻戎旅多虞致<lb/>
使黎庶不堪徭役未息雖國家之事休戚當同而君父<lb/>
之誠寧忘愧惻况春農在候田事方興百姓之間固須<lb/>
優恤天下州縣應欠租庸課稅傳馬粟貸糧種子糴糶<lb/>
變税及營田少作諸色勾徴納未足者一切放免其正<lb/>
義等倉及諸色攤徴亦宜準此其至徳二載十二月三<lb/>
十日已前和糴和市并負欠官物及諸色官錢欠利常<lb/>
平義倉欠負五色一切放免州縣百姓頃屬軍興户口<lb/>
<pb n="KR3k0013_WYG_087-22a"/>
之間不無流散宜令州縣長官審加勘責且立簿書據<lb/>
見在户徴課稅其迯亡者别立文案設法招輯終年類<lb/>
例以為褒貶如勘責虛望所繇官長並節級科貶其所<lb/>
繇典正等先决六十仍罰効力其百姓先逃散即能還<lb/>
者並每季申省給復三年其逃户有田宅邸店堪充課<lb/>
稅者宜令所繇即為租賃不得因兹妄有欺隠主到即<lb/>
却令分付比者不急之務尋已詔停如聞所司未全減<lb/>
省載求人瘼實切朕懐固當革弊息人勵精為理自今<lb/>
<pb n="KR3k0013_WYG_087-22b"/>
已後内外不得輙别徵求妄為進奉諸色力役造作非<lb/>
軍國灼然要急及諸色率稅亦一切並停太常寺音聲<lb/>
除禮用雅樂外并教坊音聲人等並仰所司疎理使敦<lb/>
生業非祠祭大祀及宴蕃客更不得輒有追呼其内将<lb/>
作少監及諸供司丁匠等各仰長官逐要量留餘者並<lb/>
委御史臺専加糾察如有違犯具録奏彈宣示中外令<lb/>
知朕意<lb/>
三年二月丙子詔曰國之用刑兼在於慎恤王者布澤<lb/>
<pb n="KR3k0013_WYG_087-23a"/>
亦貴於乘時所以大易陳規必議於獄周官設教遵於<lb/>
中興朕躬臨寶位憂念黎元乾乾之心日慎一日况兵<lb/>
戎未息征役尤繁哀此下人無忘夕惕如聞州縣之内<lb/>
多有累囚囹圄之間動淹時序每念納隍之慮常懐解<lb/>
網之仁屬陽春布和品彚咸達宜覃在宥之澤俾叶生<lb/>
成之化其天下見禁囚徒死罪降流流已下一切放免<lb/>
其十惡反逆及偽造頭首強盗刦殺官吏犯贓枉法等<lb/>
害政既甚在法難容不在此限其諸供司及作曹非切<lb/>
<pb n="KR3k0013_WYG_087-23b"/>
要外並宜減省京畿諸色和糴一切並停其天下百姓<lb/>
灼然單貧交不存者縁租庸先立限長行每鄉量降十<lb/>
丁猶恐編户之中懸罄者衆限數既少或未優矜其實<lb/>
不支濟者宜令每鄉量更矜放待資産稍成任依常式<lb/>
以天下未寧頻申赦令公私庶務優恤葢多載覃宥過<lb/>
之恩庶及措刑之美宣示中外知朕意焉<lb/>
上元元年閏四月己卯御鳴鳳門詔曰自古哲王恭承<lb/>
景命莫不執象以御宇厯時以建元必當上立乾符下<lb/>
<pb n="KR3k0013_WYG_087-24a"/>
立人極者也朕承累聖之鴻業紹大中之寶位冦孽干<lb/>
紀王師尚勞乾乾之心豈忘鑒寐一物失所每軫納隍<lb/>
之憂萬邦未寧深懐馭朽之懼賴上𤣥垂福宗廟降靈<lb/>
百辟卿士同心戮力方兾干戈載戢區宇乂寧每勵躬<lb/>
於帝圖常取則於天道屬天人叶紀景象垂文爰遵革<lb/>
故之典将契惟新之命義存更始庶有應於天心澤被<lb/>
無私宜載覃於率土可大赦天下改乾元三年為上元<lb/>
元年閏四月十九日昧爽已前大辟罪已下已發覺未<lb/>
<pb n="KR3k0013_WYG_087-24b"/>
發覺已結正未結正見禁囚徒罪無輕重常赦不免者<lb/>
咸赦除之其與逆賊元謀及脅從受驅使懼法来降并<lb/>
潜藏不出者已頻處分但能歸順赦罪除元惡之外一<lb/>
無所問其史恩明心能改圖束手来欵亦當洗其瑕釁<lb/>
議以勲封内外文武官賜爵各有差其六軍及飛龍閑<lb/>
廐加賜物其成都靈武元從扈從逓加有差在外諸軍<lb/>
各加録賞物陣亡将士優加褒贈行人家口所在賑給<lb/>
定禍亂者必先於武徳拯生靈者諒在於師貞周武創<lb/>
<pb n="KR3k0013_WYG_087-25a"/>
業克寧區夏惟師尚父寔佐興王况徳有可師義當禁<lb/>
暴稽諸古昔爰崇典禮其太公望可追封為武成王有<lb/>
司依文宣王置廟仍委中書門下擇古今名将配享并<lb/>
置亞聖及十哲等享祭之典一同文宣自古百王欽慎<lb/>
刑法盖以法者人之命刑者國之權苟或失其科條固<lb/>
難措其手足頃或奸臣擅命中興不修造次便行哀敬<lb/>
何在自今已後其有犯極刑者宜令本司依舊三覆庶<lb/>
平反之際人謂不冤幽明之間理皆無濫又書稱羣望<lb/>
<pb n="KR3k0013_WYG_087-25b"/>
咸集詩曰祠事孔明爰自遐代尤崇祭祀朕深惟古義<lb/>
必在至誠苟徳之不修則神亦無據故知精誠有感黍<lb/>
稷非馨而况宋景發言固三徙而可驗漢文深戒為千<lb/>
載之明徴事可遵行理當變革有司所立秘祝之法或<lb/>
移於嵗或移於人君人之心寧所忍也自今已後削去<lb/>
此法其中祀下祀并雜祭祀等一切並停其諸應合祭<lb/>
祀列於常典所用祭科一依古制務從減省以副朕心<lb/>
又車服以庸有虞盛典威儀以等周禮舊章徃屬承平<lb/>
<pb n="KR3k0013_WYG_087-26a"/>
多厯年所至於公卿列位中外在官多以奢僣為心流<lb/>
弊成俗宜令所司定王公以下車服産業各詳古制及<lb/>
令式作節限聞奏自頃戎車未息殘孽猶虞軍史獻功<lb/>
務陳首級且四海之内孰非王人豈以苟從昏迷陥在<lb/>
夷戮一朝授首懸彼稾街朕志在好生憫其驅脅其諸<lb/>
軍所獲首級除元惡之外一切不得傳送又設官以禮<lb/>
本在安人逓遷之政勞於利物今寰瀛之内兵革未清<lb/>
加以時或不登物皆踴貴軍儲是急廩稍靡供冗官之<lb/>
<pb n="KR3k0013_WYG_087-26b"/>
流固甚勞弊其京閒司官等有材堪釐務者宜命中書<lb/>
門下即類例量資厯出授外官王者設教擇賢以理廣<lb/>
徴嵓穴用副薪槱宜令中外五品已上文武正員官各<lb/>
舉賢良方正直言極諫一人武藝文才俱堪濟理者亦<lb/>
任狀舉其或文乏詞䇿武非騎射但權謀可以集事材<lb/>
力可以臨戎方圓可收亦任通舉並限制到一月内奏<lb/>
畢自古明王聖帝名山大川並委州縣長吏擇日致祭<lb/>
義夫節婦孝子順孫旌表門閭終身勿事<lb/>
<pb n="KR3k0013_WYG_087-27a"/>
二年正月甲寅詔曰乗時布澤有國之彞訓議獄緩刑<lb/>
前王之茂典繇是洽其麛卵殷湯𢎞解網之仁順彼陽<lb/>
和漢后有録囚之詔育物施恵抑惟舊章朕纉服鴻業<lb/>
祗膺寶位何嘗不日旰忘食中夜求衣慮一物之失所<lb/>
憂四方之未乂雖身居黄屋而志在蒼生今宼孽為虞<lb/>
征輸未息猶恐提戈釋耒未有厚於人時寘棘理梧或<lb/>
慮盈於幽圄屬三陽啓候萬物遂生宜覃在宥之澤庶<lb/>
叶維新之令其天下見禁徒囚死罪降流徒以下並釋<lb/>
<pb n="KR3k0013_WYG_087-27b"/>
放京城宜令中書門下即分徃府縣御史臺大理寺即<lb/>
自親按問疏决訖具状聞奏諸府州各委所繇長官準<lb/>
此處分諸色流人及左降官等所繇類例並與量移仍<lb/>
委中書門下議覆奏取處分其先縁安禄山偽署三司<lb/>
有名應在流貶者原情議罪負國誠深朕以捨其殊死<lb/>
竄於荒徼固當與衆共棄長為匪人然皆邦國舊臣嘗<lb/>
挂纓冕使其終歿裔土永匿慙魂孰若貸以殊私俾令<lb/>
效節亦準例處分兼委中書門下量輕重類例奏取處<lb/>
<pb n="KR3k0013_WYG_087-28a"/>
分比縁宼盗之内干戈脅從白刃臨頸胡寧忍决所以<lb/>
陥於兇黨苟免者多前從詔書頻以該及其史思明将<lb/>
士及偽署官屬等有束身歸順并率衆来降官爵如初<lb/>
一無所問以城邑降者仍别加封爵餘兇黨之流亦同<lb/>
此例天實臨照朕無食言王者設教務農為首今土膏<lb/>
方起田事将興敦本勸人寔惟政要宜令天下刺史繇<lb/>
令各於所部親勸農桑百姓中有勤勞耕耘積其菽粟<lb/>
或贍於閭里或能益軍儲委所繇長吏具狀奏聞當特<lb/>
<pb n="KR3k0013_WYG_087-28b"/>
與甄賞仍令有司第其髙下量酬五品以下官員其百<lb/>
司及州縣興工力役不急之務一切並停諸軍兵健應<lb/>
在行營有羸老疾病不任戰陣者各委節度使速揀擇<lb/>
放還路次州縣量加濟恤諸色歩役各令所司減省放<lb/>
其營農且宼孽未平軍戎當偹甿庶之内征賦猶繁朕<lb/>
所以親帥公卿躬行節儉而詔書屢下蠲免盖多國計<lb/>
軍儲取給而已猶欲累加損益以恵黔黎宜委中書門<lb/>
下勾當令度支使與諸供司一切減省應可蠲免每司<lb/>
<pb n="KR3k0013_WYG_087-29a"/>
各條件聞奏當使施行<lb/>
九月壬寅詔曰為人上者與衆守邦自古哲王懼其滿<lb/>
假聰明濬哲罔不在躬文武聖神乃以為號顧予菲薄<lb/>
運屬經綸一旅成師復其舊物聖皇納人夀域逰意道<lb/>
源神器之重𫝊歸於朕獲守丕業若履春氷敢忘謙冲<lb/>
日益招損欲垂範而自我亦去華而就實其乾元大聖<lb/>
光天文武孝感等尊崇之稱何徳以當之以欽若昊天<lb/>
定時成嵗春秋五始義在體元惟以紀年更無潤色至<lb/>
<pb n="KR3k0013_WYG_087-29b"/>
於漢武飾以浮華非昔王之茂典豈永代而為則三代<lb/>
受命正朔皆殊宗周之王實得天統陽生元氣之本律<lb/>
首黄鍾之尊制度可行叶用斯在自今已後朕號稱皇<lb/>
帝其年但號元年去上元之號其以今年十一月為天<lb/>
嵗首便建丒建寅每月以所建為數承天陟后稽古臨<lb/>
人必繇革故之源方合大中之道風行㝢縣澤被無涯<lb/>
欽承上帝之心申錫蒼生之慶可大赦天下自二年九<lb/>
月二十一日昩爽已前大辟罪無輕重已發覺未發覺<lb/>
<pb n="KR3k0013_WYG_087-30a"/>
已結正未結正見繫囚徒常赦所不免者咸赦除之其<lb/>
十惡五逆及造偽頭首官典犯贓法實難容刑故無小<lb/>
並不在免限其史朝義若能翻然改圖背逆歸順罪無<lb/>
所問加以勲封自乾元元年已前開元已来應反逆連<lb/>
累赦慮節度限所未該及者並宜釋放有官者降資與<lb/>
官無官者依本色例收叙内外官三品已上賜爵一級<lb/>
四品五品各加一階六品已下賜勲兩轉成都府及靈<lb/>
武元從普恩之外三品已下更賜爵一級四品更加一<lb/>
<pb n="KR3k0013_WYG_087-30b"/>
階六品已下更賜勲一轉眷及勤勞俾其卓叙每以田<lb/>
功在謹農事惟勤不有司存何成重榖諸州等各置司<lb/>
田叅軍一人専主農事每縣各置田正二人於當縣揀<lb/>
明閒田種者允務令勸課國之大事郊祀為先貴其至<lb/>
誠不美多品黍稷雖設猶或非馨牲牢空多未謂能享<lb/>
今以𤣥元孚佑至道為心将臻太和不欲多殺禮樂殊<lb/>
制孝敬同歸圜丘方澤任依常享宗廟時祠但臨時獻<lb/>
熟用懐明徳之馨庶合西隣之祭唐虞之代肇有九州<lb/>
<pb n="KR3k0013_WYG_087-31a"/>
王者所都文無異制其京兆府河南府太原府三京之<lb/>
號宜停其鳳翔先為西京亦宜準此所設諫曹欲聞諷<lb/>
議允副從䋲之望須成削稾之書其諫官令每月一上<lb/>
封事指陳時政得失若不舉職事當别有處分其諸州<lb/>
别駕可依舊却置每除京官五品已上正員清望官及<lb/>
郎官御史諸州刺史皆用推荐一兩人以自代仍具録<lb/>
行能聞奏觀其所舉以行殿最文武官等賜物各有差<lb/>
自今已後有隱欺須勾剥者宜勾當年若事連去年亦<lb/>
<pb n="KR3k0013_WYG_087-31b"/>
任通勾其隔年者不在勾限官典隠藏在腹内不在此<lb/>
限其氏姓雖得之久逺者與俗諱及隱疾同聲者宜改<lb/>
與本族望所出大姓自逐穩便名山大川明王聖帝所<lb/>
在廟祠各委州縣官長䖍誠致祭天下侍老先版授者<lb/>
改與版授未版授者與版授鰥寡惸獨不能存立者委<lb/>
刺史縣令量加賑恤義夫節婦孝子順孫旌表門閭終<lb/>
身勿事赦書有所未及者各令有司速勘㑹類例條件<lb/>
聞奏<lb/>
<pb n="KR3k0013_WYG_087-32a"/>
元年建卯月<hi>臣欽若曰是去年號稱月建事具帝王年號門</hi>辛亥朔御鳴鳳門<lb/>
詔曰惟天為大事之在明惟聖能享承之在徳朕託於<lb/>
人上獲守丕圖思大道之行去鴻名之節文武徽號存<lb/>
而不稱開統履端建元叶紀美皆有讓言必可陳䖍告<lb/>
𤣥元致齋清廟恭行舊典展禮南郊百神允懐上帝臨<lb/>
我升聞之際其亦可言昭事以誠寔膺多福髙而不逺<lb/>
復見其心乃候發生之時用行嚮勸之道暘谷出日登<lb/>
大明於域中泰山起雲遍膏雨於天下君人臨照徳澤<lb/>
<pb n="KR3k0013_WYG_087-32b"/>
周洽布其寛大豈止於兹宜行肆眚之恩益廣萬邦之<lb/>
慶可大赦天下自元年建卯月一日昧爽已前大辟罪<lb/>
已下罪無輕重已發覺未發覺已結正未結正繫囚見<lb/>
徒常赦所不免者咸赦除之其反逆造偽頭首謀殺故<lb/>
殺并十惡死罪官吏及典正犯贓為蠧既深在法難容<lb/>
並不在赦限其史朝義已下脅從将士及受偽官等棄<lb/>
逆歸順因事立功封賞之外餘無所問其諸色流人及<lb/>
左降官等前後頻有處分並與量移所繇稽遲動厯年<lb/>
<pb n="KR3k0013_WYG_087-33a"/>
數宜令有司即申明前後制勑節文速勘責類例聞奏<lb/>
其中外行業夙著情状可矜久踐朝班曽經任用者委<lb/>
在朝五品已上清望官及郎官御史於流貶人中素相<lb/>
諳委為衆所推者各以名薦須當才實其内外文武官<lb/>
三品已上賜爵一級四品已上各加一階成都府靈武<lb/>
元從功臣三品已上更賜爵一級四品已上更加一階<lb/>
朕敬授人時慎徽月令庶無極否以獲休徴自今以後<lb/>
每至四孟月迎氣之日與百辟卿士舉而行之建辰月<lb/>
<pb n="KR3k0013_WYG_087-33b"/>
應蕃彍騎宜三分量留一分其餘即放歸營農至建巳<lb/>
月任依常式諸州刺史縣令及司田叅軍令設法勸課<lb/>
令其耕種不得失時貧不支濟户仍方圓處置量事借<lb/>
貸務令存立嵗終廵按量其功效便申賞罰諸道貢獻<lb/>
除馬畜供軍之外其餘鷹鷂狗豽竒禽異獸並不得輙<lb/>
進五都之號其来自久宜以京兆府為上都河南府為<lb/>
東都鳳翔府為西都江陵府為南都太原府為北都孝<lb/>
本天經禮崇國典横於四海漏及三泉其京資清正員<lb/>
<pb n="KR3k0013_WYG_087-34a"/>
文官五品已上武官三品已上并兩省供奉官御史諸<lb/>
州刺史並諸道節度已下三品已上父母亡歿未經追<lb/>
贈者並量與追贈文武不墜道𢎞於人務在捜揚俾其<lb/>
展效其諸道人中有詞學髙深兼通政理軍謀制勝明<lb/>
習韜鈐者委所在刺史揀擇薦京四品已上員文武官<lb/>
任各舉一人孝子順孫義夫節婦旌表門閭終身勿事<lb/>
建辰月壬午詔曰元首之義以人為心外有凋傷内懐<lb/>
慘怛罪歸於己情見乎辭伯禹深泣辜之仁漢皇下哀<lb/>
<pb n="KR3k0013_WYG_087-34b"/>
痛之詔與理同道惟刑是恤朕志𢎞覆載運屬艱難思<lb/>
措大刑俾登夀域風以解愠時當發生國有舊章已懸<lb/>
書於象魏恩成在宥宜釋繫於狴牢其天下見禁囚徒<lb/>
罪無輕重一切放免其官典犯贓情雖難恕特從寛典<lb/>
許以自新並宜納贓放所犯罪左降官等即與量移近<lb/>
處諸色流人及効力罰鎮人等並即放還其有亡官失<lb/>
爵亦與收叙比来兵革不息年榖未登百姓流離至於<lb/>
困弊戰士暴露頗聞闕乏或先有結聚及有違軍令但<lb/>
<pb n="KR3k0013_WYG_087-35a"/>
宜改過自效前事捨而不論艱虞以来多冒刑憲道存<lb/>
善貸屢有徳音庶其最靈咸自改勵宣示中外知朕意<lb/>
焉<lb/>
己未又詔曰左降收叙官及流人等今月三日已有處<lb/>
分若準例更待本處文解必恐動經嵗年恩不及時殊<lb/>
乖先意宜令所繇計會勘責五品已上及郎官御史俱<lb/>
貶中書門下六品已下委兵吏部各詳犯状輕重量才<lb/>
改轉其本犯非巨蠧曽經清班名行夙著者仰具名銜<lb/>
<pb n="KR3k0013_WYG_087-35b"/>
聞奏諸色流人等所司簡勘明厯牒所繇州縣軍鎮等<lb/>
放還流貶人所在身亡者任其親故收以歸葬仍州縣<lb/>
量給棺櫬發遣<lb/>
寶應元年四月乙丑詔曰上天降寶獻自楚州神明告<lb/>
厯數之符合璧定妖災之氣總集瑞命祗承鴻休因以<lb/>
體元叶乎五紀其元年宜改為寶應元年建巳月改為<lb/>
四月其餘月並為常數仍舊以正月一日為嵗首受兹<lb/>
福應佇以升平因日月之重光布雨雲之渥澤其天下<lb/>
<pb n="KR3k0013_WYG_087-36a"/>
見禁囚徒罪無輕重并已發覺未發覺已結正未結正<lb/>
四月十五日昧爽已前一切放免左降官宜即量移近<lb/>
處流人一切放廻有司更不得輒有類例條件其楚州<lb/>
刺史并出寶縣官及進寶官量與進改随進寶官典傔<lb/>
等各量與一子官宣示中外宜知朕意<lb/>
　<lb/>
　<lb/>
　<lb/>
<pb n="KR3k0013_WYG_087-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷八十七<lb/>
</p>
<p>
</p>
  </div>
</body>
</text>
</TEI>
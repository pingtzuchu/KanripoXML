<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百七十五</head>
    <p>
<pb n="KR3k0013_WYG_675-1a"/>
欽定四庫全書<lb/>
　册府元龜卷六百七十五　宋　王欽若等　撰<lb/>
　　牧守部<lb/>
　　　仁恵<lb/>
易曰體仁足以長人書曰安民則恵用仁恵而親百姓<lb/>
者其惟良二千石乎繇漢以來循吏間作至於勤宣徳<lb/>
讓專行寛厚哀此鰥寡賑其乏絶形惻隠之心術務平<lb/>
反於刑典掩覆道骸保全生物夭厲之所及加之營䘏<lb/>
<pb n="KR3k0013_WYG_675-1b"/>
民賦之不登代其輸送雖復犯矯詔之義冒畫一之法<lb/>
亦無憚焉自非安仁而知義果行而邁徳以博濟為已<lb/>
任者亦惡能及是哉<lb/>
漢黄覇為潁川太守使郵亭鄉官皆畜雞豚<hi>郵行書舍如今之驛</hi>
<hi>館鄉官鄉所治處也</hi>以贍鰥寡貧窮者許丞老病聾督郵欲逐之<lb/>
覇曰許丞廉吏雖老尚能拜起送迎止頗重聽何傷且<lb/>
善助之毋失賢者意<lb/>
龔遂為渤海太守盗賊悉平民安土樂業遂乃開倉廩<lb/>
<pb n="KR3k0013_WYG_675-2a"/>
假貧民<hi>假請給與</hi>選用良吏尉安牧養焉<lb/>
薛宣為左馮翊日至休吏<hi>冬夏至之日不省官事故休吏</hi>賊曹掾張扶<lb/>
獨不肯休坐曹治事宣出教曰蓋禮貴和人道尚通日<lb/>
至吏以令休所繇來久曹雖有公職事家亦望私恩意<lb/>
掾宜從衆歸對妻子設酒殽請隣里一笑相樂<hi>一笑謂相為歡</hi>
<hi>笑爾</hi>斯亦可矣扶慙愧官屬善之<lb/>
劉徳為宗正寛厚好施生<hi>言好施恩恵於人而生全之</hi>每行京兆尹<lb/>
事多所平反罪人<hi>反罪人使從輕也</hi>
<pb n="KR3k0013_WYG_675-2b"/>
嚴詡為潁川太守詡本以孝行為官謂掾吏為師友有<lb/>
過輙閉閣自責終不大言郡中亂王莽遣使徵詡官屬<lb/>
數百人為設祖道詡據地哭掾吏曰明府吉徵不宜若<lb/>
此詡曰吾哀潁川士身豈有憂哉我以柔弱徵必選剛<lb/>
猛代代到将有僵仆者故相弔爾<lb/>
後漢崔篆為王莽建新太尹三年不行縣門下掾倪敞<lb/>
諫篆乃僵起班春所至之縣獄犴填滿篆垂涕曰嗟乎<lb/>
刑罰不中乃陷人於穽此皆何罪而至於是遂平理所<lb/>
<pb n="KR3k0013_WYG_675-3a"/>
出二千餘人掾吏叩頭諫曰朝廷初政州牧峻刻宥過<lb/>
申枉誠仁者之心然獨為君子将有悔乎篆曰邾文公<lb/>
不以一人易其身君子謂之知命如殺一太尹贖二千<lb/>
人蓋所願也遂稱疾去<lb/>
王望為青州刺史時州郡災旱百姓窮荒望行部道見<lb/>
饑者裸行食草五百餘人愍然哀之因以便宜出所在<lb/>
布粟給其廩糧為作褐衣事畢上言明帝以望不先表<lb/>
請章示百官詳議其罪時公卿皆以為望之專命法有<lb/>
<pb n="KR3k0013_WYG_675-3b"/>
常條鍾離意獨曰昔華元子反楚宋之良臣不禀君命<lb/>
擅平二國春秋之義以為美談<lb/>
袁安為任城令永光十三年楚王英謀為逆事下郡覆<lb/>
考明年三府舉安能理劇拜楚郡太守是時英辭所連<lb/>
及繫者數千人明帝怒甚吏按之急迫痛自誣死者甚<lb/>
衆安到郡不入府先往按獄理其無明驗者條上出之<lb/>
府丞掾史皆叩頭爭以為阿附反虜法與同罪不可安<lb/>
曰如有不合太守自當坐之不以相及也遂分别具奏<lb/>
<pb n="KR3k0013_WYG_675-4a"/>
帝感悟即許得出者四百餘家<lb/>
黄香為魏郡太守郡有内外園田嘗與人分種收榖嵗<lb/>
數千斛香曰田令商者不農王制仕者不耕伐氷食禄<lb/>
之人不與百姓爭利乃悉以賦入課令耕種時被水年<lb/>
饑乃分俸禄及所得賞賜班贍貧者於是豐富之家各<lb/>
出義榖助官廩貸荒民獲全<lb/>
張酺為東郡太守長吏有殺盗徒者酺輙按之以為令<lb/>
長受贓猶不至死盗徒皆饑寒傭保何足窮其法乎<lb/>
<pb n="KR3k0013_WYG_675-4b"/>
任延為㑹稽都尉掾史貧者輙分俸禄以賑給之省諸<lb/>
卒令耕公田以周窮急<lb/>
馬稜為廣陵太守時榖貴民饑奏罷鹽官以利百姓<lb/>
陳寵為廣漢太守先是雒縣城南<hi>雒縣名古城在今益州雒縣南也</hi>每<lb/>
隂雨嘗有哭聲聞於府中積數十年寵聞而疑其故使<lb/>
吏按行還言世衰亂時此下多死亡者而骸骨不得葬<lb/>
儻在於是寵愴然矜歎即勅縣盡收歛葬之自是哭聲<lb/>
遂絶<lb/>
<pb n="KR3k0013_WYG_675-5a"/>
蓋勲為漢陽長史領太守事時人饑相漁食勲調榖廩<lb/>
之<hi>調猶發也</hi>先出家糧以率衆存活者千餘人<lb/>
譚顯為豫州刺史時天下饑荒競為盗賊州界收捕且<lb/>
萬餘人顯愍其困窮自陷刑辟輙擅赦之因自劾奏有<lb/>
詔勿理<lb/>
第五訪為張掖太守嵗饑粟石數千訪乃開倉賑給以<lb/>
救其敝吏懼譴<hi>譴責也</hi>爭欲上言訪曰若上須報是棄民<lb/>
也<hi>須待也</hi>太守樂以一身救百姓遂出榖賦人順帝璽書<lb/>
<pb n="KR3k0013_WYG_675-5b"/>
嘉之繇是一郡得全嵗餘官民並豐界無姦盗<lb/>
戴封為中山相時諸縣囚四百餘人辭状已定當行刑<lb/>
封哀之皆遣歸家與剋期日皆無遺者詔書美焉<lb/>
皇甫嵩為左車騎将軍領兾州牧嵩以黄巾既平乃奏<lb/>
請兾州一年田租以贍饑民帝從之百姓歌焉<hi>臣欽若等日歌</hi>
<hi>其牧守具謡頌聞</hi>
史弼為平原相時詔書下舉鉤黨<hi>謂相鉤連也</hi>郡國所奏相<lb/>
連及者多至數百惟弼獨無所上詔書前後切却州郡<lb/>
<pb n="KR3k0013_WYG_675-6a"/>
<hi>切急也却退也</hi>髠笞掾吏從事坐傳責曰詔書疾惡黨人㫖意<lb/>
懇惻青州六郡其五有黨近國甘陵亦考南北部平原<lb/>
何理而得獨無弼曰先王疆理天下畫界分境水土異<lb/>
壤風俗不同它郡自有平原自無胡可相比若承望上<lb/>
司誣陷良善滛刑濫罰以逞非理則平原之人戸可為<lb/>
黨相有死而已所不能也從事大怒即收郡僚職送獄<lb/>
遂舉奏弼㑹黨禁中解弼以俸贖罪得免濟活者千餘<lb/>
人<lb/>
<pb n="KR3k0013_WYG_675-6b"/>
孔融為北海相國人無後及四方游士有死亡者皆為<lb/>
棺木而殯葬之<lb/>
周昕為竹陽太守袁術遣呉景攻昕未㧞景乃募百姓<lb/>
敢從周昕者死不赦昕曰我則不徳百姓何罪遂散兵<lb/>
還本郡<lb/>
魏陳矯為魏郡西部都尉曲周民父病以牛禱縣結正<lb/>
棄市矯曰此孝子也表赦之<lb/>
杜畿為河東太守徵為尚書初畿在郡被書録寡婦是<lb/>
<pb n="KR3k0013_WYG_675-7a"/>
時他郡或有已自相配嫁依書皆録奪啼哭道路畿但<lb/>
取寡者故所送少及趙儼代畿而所送多文帝問畿前<lb/>
君所送何少今何多也畿對曰臣前所録皆亡者妻今<lb/>
儼送生人婦也帝及左右顧而失色<lb/>
司馬芝為河南尹門下循行嘗疑門幹盗簮幹辭不符<lb/>
曹執為獄芝教曰凡物有相似而難分者自非離婁鮮<lb/>
能不惑就其實然循行何忍重惜一簮輕傷同類乎其<lb/>
寢勿問<lb/>
<pb n="KR3k0013_WYG_675-7b"/>
呉滕裔為丹陽太守徙呉郡㑹稽每聽辭訟斷罪法察<lb/>
言觀色務盡情理人有窮寃悲苦之言對之流涕<lb/>
晉王濬為巴郡太守郡邊呉境兵士苦役生男多不養<lb/>
濬乃嚴其科寛其徭課其産育者皆與休復所全活者<lb/>
數千人轉廣漢太守垂恵布政百姓頼之<lb/>
周處為楚内史簡尸骸無主及白骨在野收葬之<lb/>
鄧攸為呉郡太守郡中大饑攸表賑貸未報乃輙開倉<lb/>
救之臺遣散騎常侍桓彛虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>慰勞饑人觀聽善不乃<lb/>
<pb n="KR3k0013_WYG_675-8a"/>
劾攸以擅出谷俄而有詔原之<lb/>
李矩領河東平陽太守時饑饉相仍又多疫癘矩垂心<lb/>
撫䘏百姓頼焉㑹長安羣賊東下所在多虜掠矩遣部<lb/>
将擊破之盡得所掠婦女千餘人諸將以非矩所部欲遂<lb/>
畱之矩曰俱是國家臣妾焉有彼此乃一時遣之<lb/>
祖逖為豫州刺史收葬枯骨為之祭醊<lb/>
王羲之為㑹稽内史東土饑荒羲之輙開倉賑貸<lb/>
甘卓為梁州刺史為政簡恵善於綏撫估税悉除市無<lb/>
<pb n="KR3k0013_WYG_675-8b"/>
二價州境所有漁池先常責税卓不利其利皆給貧民<lb/>
西土稱為恵政<lb/>
虞潭為呉郡太守是時軍荒之後百姓饑饉死亡塗地<lb/>
潭乃表出倉米賑救之<lb/>
王渾為徐州刺史年荒嵗饑渾開倉賑贍百姓頼之<lb/>
鄭黙為東郡太守值嵗荒民饑黙輙開倉賑給自上待<lb/>
罪朝廷嘉黙憂國恤人詔書褒歎比之汲黯<lb/>
孔沮為呉興内史以嵗饑運家米以賑窮乏百姓頼之<lb/>
<pb n="KR3k0013_WYG_675-9a"/>
陶囬為吳興太守時人饑榖貴三吳尤甚詔欲聽相鬻<lb/>
買以拯一時之急囬上疏曰當今天下不普荒儉惟獨<lb/>
東土榖價偏貴使相鬻買聲必逺流北賊聞此将窺疆<lb/>
場如愚臣意不如開倉廩以賑之乃不待報輙便開倉<lb/>
及割府郡軍資數萬斛米以救乏絶繇是一境獲全既<lb/>
而下詔并勅㑹稽呉郡依囬賑䘏二郡頼之<lb/>
王薈為呉國内史時年饑粟貴人多餓死薈以私米作<lb/>
饘粥以飴餓者所濟活甚衆<lb/>
<pb n="KR3k0013_WYG_675-9b"/>
王藴為呉興太守甚有徳政屬郡荒人饑輙開倉贍䘏<lb/>
主簿執諫請先列表上待報藴曰今百姓嗷然路有饑<lb/>
饉若表上須報何以救将死之命乎專輙之愆罪在太<lb/>
守且行仁義而敗無所恨也於是大賑貸之頼藴全者<lb/>
十七八焉朝廷以違科免藴官士庶詣闕訟之詔特左<lb/>
降晉陵太守復有恵化百姓歌之<lb/>
宋臨川王義慶為荆州刺史畱心撫物州統内官長親<lb/>
老不隨在官舍者年聽遣五吏餉家先是王𢎞為江州<lb/>
<pb n="KR3k0013_WYG_675-10a"/>
亦有此制在州八年為西土所安<lb/>
杜慧慶為交州刺史嵗荒人饑輙以私禄賑之<lb/>
南齊戴僧靜為北徐州刺史買牛給貧民令耕種甚得<lb/>
邊荒之情<lb/>
豫章王嶷為荆湘二州刺史以榖過賤聽民以米當口<lb/>
錢優評斛一百<lb/>
竟陵王子良為丹陽尹開私倉賑屬縣貧民<lb/>
虞愿為晉平太守郡舊有蚺虵膽可為藥有餉愿虵者<lb/>
<pb n="KR3k0013_WYG_675-10b"/>
愿不忍殺放二十里外山中一夜虵還牀下復送四十<lb/>
里外山中經宿復還故處愿更令逺送乃不復歸論者<lb/>
以為仁心所致也<lb/>
崔元祖為東海太守時青州刺史張仲啟淮北頻嵗不<lb/>
熟今秋始稔北境隣接戎冦彌須沃實乞權斷榖過淮<lb/>
南而徐兖豫司諸州又各私斷榖米不聽出境自是江<lb/>
北荒儉有流亡之弊元祖乃上書謂宜豐儉均之書奏<lb/>
見從<lb/>
<pb n="KR3k0013_WYG_675-11a"/>
梁王國珍仕齊為南譙太守治有能名時郡境苦饑乃<lb/>
發米散財以賑窮乏齊髙帝手勅云卿愛人治國甚副<lb/>
吾意也<lb/>
顧憲之仕齊為衡陽内史先是郡境連嵗疾疫死者大<lb/>
半棺木尤貴悉裹以葦席棄之路傍憲之下車分告屬<lb/>
縣求其親黨悉令殯葬其家人絶滅者憲之為出公禄<lb/>
使綱紀營䕶之<lb/>
始興中武王憺為荆州刺史時軍旅之後公私空乏憺<lb/>
<pb n="KR3k0013_WYG_675-11b"/>
厲精為治廣闢屯田減省力役存問兵死之家供其窮<lb/>
困民甚安之又州大水江溢堤壊親率将吏冒雨賦丈<lb/>
尺築治之雨甚水壯衆皆恐或請憺避焉憺曰王尊尚<lb/>
欲身塞河堤我獨何心以免乃刑白馬祭神俄而水退<lb/>
堤立邴州在南岸數百家見水漲遂驚走登屋縁樹憺<lb/>
募人救之一口賞一萬估客數十人應募救焉其州民<lb/>
皆以免又分遣行諸郡遭水死者給棺木失田與糧種<lb/>
並賑賜之<lb/>
<pb n="KR3k0013_WYG_675-12a"/>
蕭暎為北徐州刺史在任𢎞恕人吏懐之常載粟帛逰<lb/>
於境内有遇貧者即以賑焉<lb/>
任昉為義興太守嵗荒民散以私俸米豆為粥活三千<lb/>
餘人時産子者不舉昉嚴其制罪同殺人孕者供其資<lb/>
費濟者千室在郡所得公田俸秩八百餘石昉五分督<lb/>
一餘者悉原兒妾食麥而已<lb/>
鄱陽忠烈王恢為郢州刺史義興初郢城内疾疫死者<lb/>
甚多不及藏殯及恢下車遽命埋掩又遣四使廵行部<lb/>
<pb n="KR3k0013_WYG_675-12b"/>
境内治<lb/>
安成康王秀為南徐州刺史州自崔慧景亂累被兵革<lb/>
戸民流散秀招懐撫納恵愛大行仍值年饑以私財贍<lb/>
百姓所濟活甚多又為江州刺史時盛夏水暴至外司<lb/>
請依舊僦渡收其錢秀教曰刺史不徳水潦為患可利<lb/>
之乎給船而已又為荆州刺史時值水暴長頗損民田<lb/>
秀以榖二萬斛贍之使長史蕭琛簡府州貧老單丁吏<lb/>
一日散管五百餘人百姓甚悦又為郢州刺史先是夏<lb/>
<pb n="KR3k0013_WYG_675-13a"/>
口嘗為兵衝露骸積骨於黄鶴樓下秀祭而埋之一夜<lb/>
夢數百人拜謝而退每冬月常作繻袴以賜凍者<lb/>
陳慶之為司豫都督豫州饑慶之開倉賑給多所全濟<lb/>
王志為丹陽尹京師有寡婦無子姑亡舉債以歛葬既<lb/>
畢而無以還之志愍其義以俸錢償焉時年饑每旦為<lb/>
粥於郡門以賑百姓民稱之不容口<lb/>
張允為呉郡太守下車䘏貧老故舊莫不欣悦<lb/>
蕭景為兖州刺史㑹年荒計口賑䘏又饘粥於路以賦<lb/>
<pb n="KR3k0013_WYG_675-13b"/>
之死者給棺具人甚頼焉<lb/>
明山賓為青冀二州刺史太中正在州所部平陸縣不<lb/>
稔啟出倉米以贍民後刺史簡州曹失簿書以山賔為<lb/>
耗闕有司追責籍其宅入官山賓黙不自理更市地造<lb/>
宅<lb/>
王瞻為晉陵太守時大司馬王敬則舉兵作亂路經晉<lb/>
陵郡民多附敬則軍敗臺軍討賊黨瞻言於朝曰愚人<lb/>
易動不足窮法明帝許之所全活者萬數<lb/>
<pb n="KR3k0013_WYG_675-14a"/>
張稷為呉興太守下車存問遺老引其子孫置之右職<lb/>
政稱寛恕<lb/>
陳宗元饒為南康内史以秩米三千餘斛助民租課存<lb/>
問髙年拯救乏絶百姓甚頼焉<lb/>
後魏武昌王平原為齊州刺史嵗頻不登齊民饑饉平<lb/>
原以私米三千餘斛為粥以全民命北州戍卒一千餘<lb/>
人還者皆給路糧百姓咸稱詠之州民韓疑之等千餘<lb/>
人詣闕頌之孝文覽而加歎<lb/>
<pb n="KR3k0013_WYG_675-14b"/>
任城王澄為定州刺史表減公園之地以給無頼貧口<lb/>
薛虎子為徐州刺史境内遭水二麥不收上奏請貸民<lb/>
粟民有車牛者求詣東兖給之並如所奏民得安堵<lb/>
韋珍為郢州刺史有聲績朝廷嘉之遷龍驤将軍賜驊<lb/>
驑二匹帛五十疋榖三百斛珍乃召集州内孤貧者謂<lb/>
曰天子以我能綏撫卿等故賜以榖帛吾何敢獨當遂<lb/>
以所賜悉分之<lb/>
樊子鵠為殷州刺史屬嵗旱儉子鵠恐民流亡乃勸有<lb/>
<pb n="KR3k0013_WYG_675-15a"/>
粟之家分貸貧者并遣人牛易力多種二麥州内以此<lb/>
獲安<lb/>
李元䕶為齊州刺史值州内饑儉民人困弊志存隠䘏<lb/>
表請賑貸蠲其役賦<lb/>
城陽王徽為并州刺史先是州界夏霜禾稼不熟民庶<lb/>
逃散安業者少徽輙開倉賑之文武咸共諫止徽曰昔<lb/>
汲長孺郡守爾尚輙開倉救民災弊况我國家親近受<lb/>
委大籓豈可拘法而不救民困也先給後表孝明嘉之<lb/>
<pb n="KR3k0013_WYG_675-15b"/>
加安北将軍<lb/>
裴佗為趙郡太守所得俸禄分䘏貧民<lb/>
裴宣為司州别駕上言曰自遷都以來凡戰陣之處及<lb/>
軍罷兵還之後道所有骸無人覆藏者悉命郡戍廵邏<lb/>
簡行埋掩并付出兵之鄉其家有死於戎役者使皆招<lb/>
魂攝魄祔祭先靈復其年租調身被傷痍者免其兵役<lb/>
朝廷從之<lb/>
薛真度為豫州刺史㑹大饑真度表曰去嵗不收饑饉<lb/>
<pb n="KR3k0013_WYG_675-16a"/>
十五今又災雪三尺民人萎餒無以濟之臣輙日出州<lb/>
倉米五十斛為粥救其甚者詔曰真度所表甚有憂濟<lb/>
百姓之意宜在拯䘏陳郡儲粟復不多亦可分贍尚書<lb/>
量賑以聞<lb/>
郭祚為青州刺史值嵗不稔闔境饑饉矜傷愛下多所<lb/>
賑䘏雖斷決掩畱號為煩緩然士女懐其徳澤於今思<lb/>
之<lb/>
裴慶孫為邵郡太守在郡之日值嵗饑㓙四方遊客常<lb/>
<pb n="KR3k0013_WYG_675-16b"/>
有百餘慶孫自以家糧贍之<lb/>
路邕為魏郡太守蒞政清勤經年儉日出家粟賑賜貧<lb/>
窘<lb/>
閻慶𦙍為東秦州敷城太守在政五年清勤厲俗頻年<lb/>
饑饉慶𦙍嵗常以家粟千石賑䘏貧窮民頼以濟其部<lb/>
民楊寳龍等一千餘人申訟美政有司奏按慶𦙍自蒞<lb/>
此郡恵政有聞又以已粟䘏贍饑饉乃有子愛百姓之<lb/>
義如少加優賚無以厲彼貧賤又按齊州東魏郡太守<lb/>
<pb n="KR3k0013_WYG_675-17a"/>
路邕在郡治能與之相符記其分贍又亦不殊而聖㫖<lb/>
優隆賜以衣馬求情即理謂合同賞封叨為瀛州刺史<lb/>
時乗冦亂之後百姓困乏四表求賑䘏百姓頼之<lb/>
武昌悼王鑒為徐州刺史屬徐兖大水民多饑饉鑒表<lb/>
加賑䘏民頼以濟<lb/>
楊逸為光州刺史時災儉連嵗人多餓死逸欲以倉米<lb/>
賑給而所司懼罪不敢逸曰國以人為本人以食為命<lb/>
百姓不足君孰與足假令以此獲戾吾所甘心遂出粟<lb/>
<pb n="KR3k0013_WYG_675-17b"/>
然後申表右僕射元羅以下謂公儲難闕並執不許尚<lb/>
書令臨淮王彧以為宜貸一萬詔聽五萬逸既出粟之<lb/>
後其老少殘疾不能自存活者又於州門煑粥飰之将<lb/>
死而得濟者以萬數<lb/>
北齊李元忠仕魏為光州刺史時州境災儉人皆菜色<lb/>
元忠表求賑貸至秋徵收被報聽用萬石元忠以為萬<lb/>
石給人計一家不過升斗耳徒有虚名不救其弊遂出<lb/>
十五萬石以賑之事訖表陳朝廷嘉而不責<lb/>
<pb n="KR3k0013_WYG_675-18a"/>
蘇瓊為南清河太守天保中郡界大水人災絶食千餘<lb/>
家瓊普集郡中有粟家自從其貸粟悉以給付饑者州<lb/>
計戸徵租復欲推其貸粟綱紀謂瓊曰雖矜饑餒恐累<lb/>
府君瓊曰余一身獲罪且活千室何所怨乎遂上表陳<lb/>
狀使簡皆免人戸保安此等相撫兒子咸言府君生汝<lb/>
在郡六年人庶懐之<lb/>
徐逺督楚州諸軍事逺為治務寛和有恩恵至東楚其<lb/>
年冬邑郭大火城民亡産業逺躬自赴救對之流涕仍<lb/>
<pb n="KR3k0013_WYG_675-18b"/>
為經營皆得安立<lb/>
崔謙為濟北太守恩信大行富者禁其奢侈貧者勸課<lb/>
周給田多沃壤謙咸易之以給人又改鞭用熟皮為之<lb/>
不忍見血示耻而已朝貴行過郡境問人太守為政何<lb/>
如對曰府君恩恵古者所無輿人為歌曰崔府君能臨<lb/>
政給是田皮易鞭布威徳人無爭客曰既稱恩化何須<lb/>
復威對曰長吏憚其威嚴人庶蒙其恩恵故兼言之<hi>牧守</hi>
<hi>部有謡頌縁此二事語意相二今亦兩收</hi>
<pb n="KR3k0013_WYG_675-19a"/>
後周賀蘭祥為荆州刺史時盛夏亢陽祥乃親廵境内<lb/>
觀政得失見有發掘古塜露暴骸骨者乃謂守令曰此<lb/>
豈仁者之為政邪於是命所在收葬之即日澍雨是嵗<lb/>
大有年州境先多古墓其俗好行發掘至是遂息<lb/>
蕭撝為上州刺史為政仁恕以禮讓為本嘗至元日獄<lb/>
中所有囚繫悉放歸家聽二日然後赴獄主者固執不<lb/>
可撝曰昔虞延見稱前史吾雖寡徳竊懐景行導民以<lb/>
信方自此始以之獲罪彌所甘心幸勿慮也諸囚荷恩<lb/>
<pb n="KR3k0013_WYG_675-19b"/>
依限而至吏民稱其恵化<lb/>
隋乞伏慧封西河公為潭桂二州總管曽見人以簺捕<lb/>
魚者出絹買而放之其仁心如此百姓美之號其處曰<lb/>
西河公簺<lb/>
公孫景茂為息州刺史法令清靜徳化大行時屬平陳<lb/>
之役征人在路有疫疾者景茂撒減俸禄為饘粥湯藥<lb/>
分賑濟之頼以全活者以千數髙祖聞而嘉之詔宣告<lb/>
天下後為道州刺史悉以秩俸買牛犢雞猪散恵孤弱<lb/>
<pb n="KR3k0013_WYG_675-20a"/>
不能自存者<lb/>
郭衍為瀛州刺史遇秋霖大水其屬縣多漂没民皆上<lb/>
髙樹依大家衍親備船栰并齎糧拯救之民多獲濟衍<lb/>
先開倉賑䘏後始聞奏髙祖大善之<lb/>
辛公義開皇中為陜州刺史土俗畏病若一人有疾即<lb/>
合家避之公義迎置㕔事與之醫療後人有遇病者爭<lb/>
就使君其家親屬因畱養之始相慈愛此風遂革闔境<lb/>
之内呼為慈母<lb/>
<pb n="KR3k0013_WYG_675-20b"/>
張須陁為齊郡丞㑹興遼東之役百姓散失又屬嵗饑<lb/>
榖米湧貴須陁開倉賑給官屬咸曰待詔勅不可擅與<lb/>
須陁曰今帝在逺遣使往來必淹嵗序百姓有倒懸之<lb/>
急如待報至當委溝壑矣吾若以此獲罪死無所恨先<lb/>
開倉而後上狀煬帝知之而不責也<lb/>
唐王方翼為肅州刺史屬蝗儉諸州平人死於道路而<lb/>
肅州全活者甚衆州人為立碑頌<lb/>
李裕天寳中為義陽郡守上言所部遭損戸一萬八百<lb/>
<pb n="KR3k0013_WYG_675-21a"/>
三戸請給兩月糧充種子許之<lb/>
嗣曹王臯肅宗時為温州長史攝行州事時嵗儉臯擅<lb/>
發倉賑州人而上聞詔書嘉之<lb/>
竇思仁為華州刺史奏乏絶戸請以永豐倉米賑給之<lb/>
張延賞大厯中鎮揚州屬嵗旱歉人有亡去他境者吏<lb/>
或拘之延賞曰夫食人之所恃而生也此居而坐斃適<lb/>
彼而可生得存吾人又何恨彼也具舟檝而盡遣之俾<lb/>
吏修其廬室已而逋債而歸者増於其舊<lb/>
<pb n="KR3k0013_WYG_675-21b"/>
蕭復建中初為同州刺史時州人阻饑有京畿觀察使<lb/>
儲廩在境内復輙以賙貧人為有司所劾詔下削階受<lb/>
代親友唁之復恬然曰茍利於人敢憚薄責<lb/>
馬燧為懐州刺史乗兵亂後其夏大旱人失耕種燧乃<lb/>
務化将吏有父母者燧輙造之施敬收瘞暴骨<lb/>
于頔貞元中為湖州刺史境土偏狹其送終者往往不<lb/>
掩其棺槥頔收葬朽骨凡千餘所<lb/>
袁滋貞元末為華州刺史以寛易清簡為政百姓有至<lb/>
<pb n="KR3k0013_WYG_675-22a"/>
自他境者皆給地以居名其居曰義合里人甚愛之專<lb/>
以慈恵為本有過犯者皆縱而不理擒盜輙捨或以物<lb/>
賞之<lb/>
陽城貞元末為道州刺史土地産民多矮每年嘗配鄉<lb/>
戸貢其男號為矮奴城不平其以良為賤又憫其編氓<lb/>
嵗有離異之苦乃抗疏論免之自是停貢民皆頼之無<lb/>
不泣荷<lb/>
韓愈元和末為袁州刺史州甿以男女𨽻於人者愈悉<lb/>
<pb n="KR3k0013_WYG_675-22b"/>
計庸值而償出之<lb/>
髙承簡為邢州刺史觀察使責時賦急承簡代數百戸<lb/>
出其租<lb/>
羅讓為福建觀察使甚著仁恵有以奴遺讓者讓訪其<lb/>
所自曰本某等家人兄娣九人皆為官所鬻其畱者惟<lb/>
老母爾讓慘然焚其丹書以歸其母<lb/>
崔悛為湖南都團練觀察使湖南舊法豐年貨易不出<lb/>
境隣部災荒不相恤悛至謂屬吏曰此非人情也無宜<lb/>
<pb n="KR3k0013_WYG_675-23a"/>
閉糶重困於民也自是商貨流通<lb/>
令狐楚為天平軍節度觀察等使屬連嵗旱儉人至相<lb/>
食樂其恵化而無流亡者<lb/>
王起太和中為河中節度觀察等使遇嵗旱乃令定價<lb/>
計口出粟以濟民<lb/>
狄兼謩為鄭州刺史屬嵗荒百姓阻饑以常平義倉粟<lb/>
二萬二百石逐便賑給訖事上聞<lb/>
張仲方太和末為京兆尹時将相以甘露事從累者皆<lb/>
<pb n="KR3k0013_WYG_675-23b"/>
大戮仲方密令識之旋詔下許令收葬得認遺骸實仲<lb/>
方之力也<lb/>
盧均開元初為廣州節度使管内多流竄者子孫貧困<lb/>
未歸均以俸俾營大事者數百家婚嫁孤弱賙恵困窮<lb/>
梁王敬蕘唐末為潁川刺史乾寧四年冬龎師古敗於<lb/>
青口敗軍逃歸者甚衆路出於潁時雨雪連旬軍士凍<lb/>
餒敬蕘自淮燎薪相屬於道郡中設糜糗餅餌以待之<lb/>
全活者甚衆<lb/>
<pb n="KR3k0013_WYG_675-24a"/>
後唐袁象先初仕梁為天平軍兩使畱後時鄆境再饑<lb/>
戸民流散象先即開倉賑恤蒙頼者甚衆<lb/>
晉髙漢筠為亳州刺史有逃死百姓虚係税錢二百緡<lb/>
計司累訢不蠲嵗使隣伍代納漢筠在任三年以已俸<lb/>
輸之其恵䘏多如此類<lb/>
楊彦詢為華州節度使在任二年屬部内蝗旱道殣相<lb/>
望彦詢以官粟假貸州民頼之存濟者甚衆<lb/>
安彦威為西州畱守屬連嵗蝗旱河雒之間民多逐食<lb/>
<pb n="KR3k0013_WYG_675-24b"/>
彦威多方撫諭未嘗繩之以法不忍去者亦大半焉至<lb/>
有殍者必遣人收其遺骸掩之以蘧蒢復有㝠錢酒食<lb/>
奠而瘞之聞者美之<lb/>
趙瑩為晉昌軍節度使時天下大蝗境内捕蝗者獲蝗<lb/>
一斗給禄粟一斗使饑者獲濟逺近嘉之<lb/>
張筠初仕後唐為永平節度使性好施每出值貧民於<lb/>
路則給以口食衣物境内除省賦之外未嘗聚歛遂至<lb/>
百姓不撓十年小康秦民懐恵呼為佛子後權領河南<lb/>
<pb n="KR3k0013_WYG_675-25a"/>
尹俄鎮興元所治之地咸用前政上下安之<lb/>
漢王周為冀州刺史性寛恕不忤物情州城西橋敗覆<lb/>
民阻車周曰橋梁不飾刺史之過也乃還其所沉粟出<lb/>
私財以修之民庶悦焉<lb/>
周石仁贇為義州刺史言貧戸殘税無可輸者臣以俸<lb/>
代納之<lb/>
安審琦為兖州節度使言四縣逃戸租税臣自以粟帛<lb/>
代納詔褒之<lb/>
<pb n="KR3k0013_WYG_675-25b"/>
張昭瑀為博州刺史上言民饑欲賑貸詔從之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百五十七</head>
    <p>
<pb n="KR3k0013_WYG_257-1a"/>
欽定四庫全書<lb/>
　册府元龜卷二百五十七　宋　王欽若等　撰<lb/>
　　儲宫部<lb/>
　　　建立第二<lb/>
唐髙祖既受隋封為唐王義寧元年十一月恭帝以隴<lb/>
西公建成為唐國世子武德元年五月髙祖即位六月<lb/>
庚辰立世子建成為皇太子<hi>即隠太子也</hi>
九年六月癸亥詔曰儲貳之重式固宗祧一有元良以<lb/>
<pb n="KR3k0013_WYG_257-1b"/>
貞萬國天䇿上將大尉尚書令陜東道大行臺尚書益<lb/>
州道行臺尚書令雍蒲二州都督領十二衛大將軍中<lb/>
書令上柱國秦王世民器質冲逺風猷昭茂宏圖夙著<lb/>
羙業日隆孝惟德本周於百行仁為重任以安萬物王<lb/>
迹初基經營締搆戡翦多難征討不庭嘉謀特舉長筭<lb/>
必尅敷政大邦宣風區隩功髙四履道冠二南任總機<lb/>
衡庶績惟允職兼内外彛章載穆遐邇屬意朝野具瞻<lb/>
宜乗鼎業允膺守器可立為皇太子<hi>即太宗也</hi>
<pb n="KR3k0013_WYG_257-2a"/>
太宗以武德九年八月甲子即位十月癸亥尚書八座<lb/>
奏請立儲貳詔曰尚書奏議以為少陽作二元良治本<lb/>
䖍奉宗祏式固邦家中山王承乾地居嫡長天姿峻嶷<lb/>
仁孝純深業履昭茂早聞叡哲㓜觀詩禮允茲守器養<lb/>
德春宫朕欽承景業嗣膺保位憲則前王思隆正緒宜<lb/>
依衆請以答僉望可立承乾為皇太子貞觀八年二月<lb/>
己巳皇太子承乾加元服<lb/>
十七年四月乙酉廢太子承乾為庻人丙戌詔曰昔者<lb/>
<pb n="KR3k0013_WYG_257-2b"/>
哲王受圖上聖垂範建儲兩以奉宗廟總監撫以寧國<lb/>
家既義出於至公亦事兼於權道故以賢而立則王季<lb/>
興周以貴而升則明帝定漢詳諸方册豈不然乎并州<lb/>
都督右武候大將軍晉王治地居茂親才惟明德至性<lb/>
仁孝淑質惠和夙著夢日之祥早流樂善之譽好禮無<lb/>
倦強學不怠今承華虚位率土繫心疇咨文武咸所推<lb/>
戴古人云知子莫若父知臣莫若君朕謂此子寔允衆<lb/>
望可以則天作貳可以守器承祧永固百世以寧萬國<lb/>
<pb n="KR3k0013_WYG_257-3a"/>
可立治為皇太子所司備禮册命<hi>即髙宗也</hi>甲午臨軒授皇<lb/>
太子册己亥御兩儀殿皇太子侍側陳孝德以戒之謂<lb/>
侍臣曰朕御天下十有七載遂得太子一詣寢門知子<lb/>
唯父久已體之然初立以長不能廢棄今者喪敗其自<lb/>
取之矣初承乾之將廢也魏王泰日入奉侍太宗面許<lb/>
立為太子因謂侍臣曰泰昨入見自投我懷中云臣今<lb/>
日始得與陛下為子更生之日也臣有一孽子臣百年<lb/>
之後當為陛下殺之傳國晉王父子之道故當天性我<lb/>
<pb n="KR3k0013_WYG_257-3b"/>
見其如此甚憐之禇遂良進曰陛下大失言伏願審思無令<lb/>
錯誤也安有陛下百年之後魏王持國執柄為天下之<lb/>
主而能殺其愛子傳國於晉王者乎陛下日者立承乾<lb/>
為太子而復寵愛魏王禮數有踰於承乾者良由嫡庻<lb/>
不分所以至此殷監不逺足為龜鏡陛下今日既立魏<lb/>
王泰伏願陛下别安置晉王始得安全耳太宗涕泗交<lb/>
下曰我不能因起入内太宗以晉王仁孝心所鍾愛又<lb/>
以太原瑞石文云李治萬吉意以為嗣而未發言泰任<lb/>
<pb n="KR3k0013_WYG_257-4a"/>
數知太宗愛晉王因謂之曰汝善於元昌今敗得無有<lb/>
憂色晉王憂之見於顔色太宗怪而屢問方言其故太<lb/>
宗慨然有悔立泰之言矣是日太宗御兩儀殿羣官盡<lb/>
出詔留司徒長孫無忌司空房𤣥齡兵部尚書李勣諫<lb/>
議大夫褚遂良謂曰我三子一弟所為如此我心無聊<lb/>
因自投於牀引佩刀無忌等爭趨抱持太宗手中爭取<lb/>
佩刀以授晉王無忌等請太宗所欲曰我欲立晉王無<lb/>
忌曰謹奉詔有異議者臣請斬之太宗謂晉王曰汝舅<lb/>
<pb n="KR3k0013_WYG_257-4b"/>
許汝也宜拜謝晉王因下拜太宗謂無忌等既符我意<lb/>
未知物論何如無忌等又曰晉王仁孝天下屬心乆矣<lb/>
伏乞召問百僚必無異辭若不手舞同音臣負陛下萬<lb/>
死妃嬪列於紗窻内傾耳者數百人聞帝與無忌等立<lb/>
晉王議定一時嚂呌響振宫掖太宗於是御太極殿召<lb/>
文武六品以上曰承乾悖逆泰亦敗類朕所觀之皆不<lb/>
可立欲選諸子尤仁孝者立為冡嗣爾其為朕明言衆<lb/>
咸言晉王忠孝仁愛文德皇后之子立為儲君無所與<lb/>
<pb n="KR3k0013_WYG_257-5a"/>
讓皆騰躍歡呌不可禁止太宗見衆情所與顔色甚恱<lb/>
是日泰從百餘騎至永安門詔門司盡辟其騎令引泰<lb/>
於肅章門入出𤣥武門幽於北苑<lb/>
髙宗永徽三年七月丁巳立陳王忠為皇太子忠髙宗<lb/>
長子永徽元年拜雍州牧時王皇后無子其舅中書令<lb/>
柳奭説后謀立忠為太子以忠母賤冀其親已后然之<lb/>
奭與尚書右僕射褚遂良侍中韓瑗諷太尉長孫無忌<lb/>
左僕射于志寧等固請立忠為儲后髙宗許之<lb/>
<pb n="KR3k0013_WYG_257-5b"/>
顯慶元年正月辛未立代王𢎞為皇太子先是永徽六<lb/>
年十一月丁卯禮部尚書許敬宗奏曰臣聞元儲以貴<lb/>
立嫡之義尤彰罔敢同名正本之文逾顯所以内崇宗<lb/>
廟外重郊社取鍳前王行之自乆陛下憲章千古含育<lb/>
萬邦爰立聖慈母儀天下繼而皇后生子合處少陽出<lb/>
自塗山是謂吾君之嗣夙聞胎教宜展問豎之心乃復<lb/>
獲宗降居藩邸從然養德猶韜甲舘之符未纂承華尚<lb/>
阻商山之道是使前星匿彩瑶岳韜峯臣愚誠竊所未<lb/>
<pb n="KR3k0013_WYG_257-6a"/>
喻且今之守器素非皇嫡永徽爰始國本未生權引彗<lb/>
星越外明兩近者元妃載誕正嗣降神重光有融爝暉<lb/>
宜息安可以茲傍統叨據温文國有諍臣孰逃其責謹<lb/>
按春秋左氏傳云隱公元年春不書即位攝也昔宋武<lb/>
公生仲子有文在其手曰為魯夫人故仲子歸于我生<lb/>
桓公是以隱公立而奉之自營莵裘遜而歸老孔子褒<lb/>
其讓嫡旌于此事之書又束觀漢史云光武皇帝子疆<lb/>
居長建武之初為皇太子及皇后隂氏有子曰莊繇是疆<lb/>
<pb n="KR3k0013_WYG_257-6b"/>
不自寧固求遜位帝乃從之封疆為東海王竟以莊為<lb/>
太子是為孝明皇帝竊惟息姑克讓可以思齊劉疆守<lb/>
藩宜遵徃軌追蹤太伯不亦休哉踵武延陵故常安矣<lb/>
寧可反植枝幹乆易位於天庭倒襲裳衣使違方於震<lb/>
位蠢爾黎庻云誰係心垂裕後昆将何播美又且父子<lb/>
之際人所難言事或批鱗必嬰嚴憲臣竊為身計茍且<lb/>
隨流尸祿偷榮固知無咎伏自思忖荷盼先朝引於陋<lb/>
巷之中申以後車之禮雲臺畫象十有八人三紀于茲<lb/>
<pb n="KR3k0013_WYG_257-7a"/>
唯臣僅在趨事陛下綿歴二坊叨處調䕶之流濫齒正<lb/>
人之伍䕃璇華於望苑雕朽木以為容推鑾轂於天衢<lb/>
偶雞樹而徒老常思自勉少報洪恩既屬天歩康寧效<lb/>
湛族而無所太階平晏須焚宗而靡由今兹冡嗣執珪<lb/>
下枝當璧孟侯淪屈大典未申臣既分職文昌典司嘉<lb/>
禮位均宗伯弗敢曠官效命之秋宜在茲日所以思不<lb/>
出位輕呌帝閽冐嚴威干斧鉞㤀忌諱竭精誠天或弗<lb/>
違從其至理朝聞夕殞抃若登僊如塞讜言譴其芻瞽<lb/>
<pb n="KR3k0013_WYG_257-7b"/>
煎膏染鼎亦所丼心仍望奉見指陳彛典及召見帝曰<lb/>
卿朕之伯夷也立嫡之義在禮何如對曰正基本則萬<lb/>
事理皇太子國之本也本獨未正萬國無所係心據禮<lb/>
最為不可且在東宫者所出本㣲今知國家已有正屬<lb/>
必不自安竊位而懷自疑恐非宗廟之福願陛下熟計<lb/>
之帝曰忠己自讓對曰能為太伯願速從之<lb/>
四年十月丙午皇太子𢎞加元服<hi>後薨謚字敬皇帝</hi>
上元二年六月戊寅立雍州牧右衛大将軍雍王賢為<lb/>
<pb n="KR3k0013_WYG_257-8a"/>
皇太子<hi>即章懷太子也</hi>
調露二年八月己丑立左衛大将軍雍州牧共王哲為<lb/>
皇太子<hi>改名顯即中宗也</hi>
永淳元年二月戊午立皇孫重照為皇太孫重照中宗<lb/>
長子開耀二年生於東内殿髙宗甚悦及滿月立為皇<lb/>
太孫<hi>後避則天諱改名重潤降封邵王</hi>
中宗嗣聖元年二月壬子以永平王成器為皇太子<hi>後改</hi>
<hi>名憲降封寧王謚曰讓皇帝</hi>
<pb n="KR3k0013_WYG_257-8b"/>
神龍二年七月戊申立左衛大将軍衛王重俊為皇太<lb/>
子時以除遂不行册禮<hi>即節愍太子也</hi>
睿宗唐隆元年六月丁未以平王隆基有安社稷之功<lb/>
立為皇太子<hi>即𤣥宗也</hi>制曰舜去四㓙而功格天地武有七<lb/>
德而戡定黎民故知有大勲者受神明之福仗髙義者<lb/>
為匕鬯之主朕恭臨寶位亭育寰區以萬物之心為心以<lb/>
兆人之命為命雖承繼之道咸以冡嫡居尊而無私之懷<lb/>
必推功業為首然後可保安社稷永奉宗祧第三子平<lb/>
<pb n="KR3k0013_WYG_257-9a"/>
王隆基孝而克忠義而能勇比以朕居藩邸䖍守國彛<lb/>
貴戚中人都無引接羣邪害正凶黨實繁利口巧言䜛<lb/>
説罔極韋温延秀朋徒競起晉卿楚客交搆其間潜結<lb/>
囘邪排擠端善正人集木君子阽危愒日視隂朝不<lb/>
保夕擁羽林萬騎率左右屯營先害朕躬并及太平公<lb/>
主中外良士咸擬勦屠隆基密聞其期先難奮發挺身<lb/>
鞫旅衆應如歸呼噏之間兇渠殄㓕安七廟於幾墜濟<lb/>
羣生於将殞方舜之功過四比武之徳逾七靈祇毓徳昆<lb/>
<pb n="KR3k0013_WYG_257-9b"/>
弟樂推一人元良萬邦已定為副君者非此而誰可立<lb/>
為皇太子有司擇日備儀注册命初睿宗即位議立皇<lb/>
太子以宋王成器長而平王有誅韋氏之功意乆不定<lb/>
成器辭曰儲副者天下之公器時平則先嫡長國難則<lb/>
歸有功若乖其宜則海内失望非社稷之計臣敢以死<lb/>
請而平王聞之累日涕泣固讓言甚切至諸王等咸以<lb/>
平王有社稷大功神祗僉屬羣臣又曰除天下之禍者<lb/>
享天下之福拯天下之危者受天下之安平王有聖德<lb/>
<pb n="KR3k0013_WYG_257-10a"/>
定天下宜膺主鬯以副羣心睿宗乃從之平王又抗表<lb/>
讓曰臣聞立嫡以長古之制也豈以臣有薄効虧失彛<lb/>
章伏願稽古而行臣之願也睿宗不許王又累表懇辭<lb/>
睿宗固拒之<lb/>
𤣥宗開元二年十二月辛未立郢王嗣謙為皇太子制<lb/>
曰樹之后王所以輯寧黎獻前立儲副所以安固宗祧<lb/>
故能崇四術之科為萬國之本長㓜君臣之序齒胄知<lb/>
歸温文恭敬之風羣生攸屬古之制也其在茲乎郢王<lb/>
<pb n="KR3k0013_WYG_257-10b"/>
嗣謙聰睿夙成端莊特秀三雍禮樂必也生知五官詞<lb/>
藻居然暗合體道為器非假於學問資靈授德自符於<lb/>
神觧夏弦春誦地義天經立人之道既彰為子之誠皆<lb/>
著今昇平在運域中咸寧将有事於元良固不踰於三<lb/>
善宜光近日之敏俾則前星之耀來年正月四日傋禮<lb/>
册為皇太子所司准式<lb/>
七年十一月皇太子將加元服下制曰元良所以主匕<lb/>
鬯奉社稷貞于萬國祝以三加皇太子居長德之地務<lb/>
<pb n="KR3k0013_WYG_257-11a"/>
親仁之道爰就師保克修志業寢門問安而資敬大學<lb/>
齒胄而徴善大猷且酌元服宜申史稱周頌之年傳紀<lb/>
魯襄之禮粤若敬始謂之成人逮茲建正式展嘉事可<lb/>
以來年正月加元服所司擇日奏聞禮官博士詳考故<lb/>
實允符令典<lb/>
八年正月甲子皇太子加元服乙丑皇太子謁太廟十<lb/>
三年制皇太子嗣謙改名鴻<hi>二十六年以罪廢為庻人</hi>
二十六年六月庚子制曰大寶曰位實在其丕承萬邦<lb/>
<pb n="KR3k0013_WYG_257-11b"/>
以貞必建於眀兩朕嗣守鴻業祗嚴永圖恭惟匕鬯之<lb/>
主豈捨人神之望開府儀同三司兼單于大都䕶河北<lb/>
河東行軍元帥朔方軍節度使兼關内支度營田鹽池<lb/>
押諸藩部落等大使上柱國忠王璵天假聰明生知仁<lb/>
孝君親一致友悌二成温文之德合於古訓敬愛之風<lb/>
聞於天下嘗以視其所以察其所安考言有章詢事皆<lb/>
中知子者父允叶於元良以長則順且符於舊典宜膺<lb/>
擇嗣之舉俾受升儲之命可立為皇太子<hi>即肅宗也</hi>仍取來<lb/>
<pb n="KR3k0013_WYG_257-12a"/>
月内擇日册命所司准式<lb/>
七月己巳帝御宣政殿㑹九品以上文武百官册皇太<lb/>
子忠王璵帝第三子自皇太子瑾得罪廢為庻人王長<lb/>
而最賢遂立為皇太子<lb/>
肅宗乾元元年五月庚寅詔成王俶宜立為皇太子改<lb/>
名豫<hi>即代宗也</hi>所司擇日行册禮<lb/>
七月壬午皇太子於宣政殿謝册命<lb/>
十月甲辰帝御宣政殿册皇太子<lb/>
<pb n="KR3k0013_WYG_257-12b"/>
代宗廣德二年正月己卯立元帥尚書令雍王适為皇<lb/>
太子甲子雍王表曰臣性本凡愚識無乆逺夙承訓誨<lb/>
未逹禮經俾踐元良是輕主鬯顧惟孱懦何以克堪然<lb/>
臣頃總戎麾恭慿睿畧在臣何力妄欲貪天且五帝三<lb/>
王立嗣殊制王者家天下以傳子帝者官天下以傳賢<lb/>
胡有居五帝之時行三王之禮臣雖不敏竊謂非宜乃<lb/>
知古之正統不以年樹俊不以嫡明矣若以臣居嫡而<lb/>
廢德在長而捨賢恐大道淳風隱而不見伏以天下之<lb/>
<pb n="KR3k0013_WYG_257-13a"/>
公器不可虚渉宗廟之宏綱不可輕舉伏惟陛下敦三<lb/>
善之本審萬國之貞不可以私授為心但可以推賢為<lb/>
慮則陛下享唐虞之德臣䝉伯邑之名乞回聖慈俯寢<lb/>
恩命帝詔答曰立嫡以長繼統惟賢三代成規百王令<lb/>
典惟爾元子敬而温文孝叶天經學深義府克奉趨庭<lb/>
之訓遂成麟趾之才項總元戎式平巨猾外蕃受律羣<lb/>
帥叶謀咸推兎苑之賢允負龍樓之拜宜膺德舉勿用<lb/>
勞謙乙丑又上表陳謙答詔不允即宜斷表<lb/>
<pb n="KR3k0013_WYG_257-13b"/>
二月己巳帝御宣政殿册皇太子先是寶應二年五月<lb/>
宰臣及文武百僚上表請立皇太子兩表不從宰臣等<lb/>
又上言曰伏見儲貳未立明兩虚位累有陳請愚誠不<lb/>
從陛下以郊壘多虞羗戎侵軼即茲大典姑務安邉誠<lb/>
聖主憂勤謙讓之心非國家固本乆逺之計易曰重明<lb/>
以麗乎正乃化成天下書曰一人元良萬邦以貞謹案<lb/>
歴代哲王守邦建國未有不先定冡嗣以叶羣情然後<lb/>
修禮文緝刑政於是諸侯以秩進戎狄以義敘匕鬯以<lb/>
<pb n="KR3k0013_WYG_257-14a"/>
時主監撫以事明宗祀之本不可蹔闕今大盗初㓕先<lb/>
零猖狂時號艱虞人懷底定而守嫡不建繼體未孚天<lb/>
下顒顒實有所望陛下固辭未免億兆揺心伏願逺圖<lb/>
百代之謀俯遂羣臣之請必冀四夷向化萬國歸誠帝<lb/>
手詔答曰卿等謨明廟堂夾輔王室請正長嫡以崇儲<lb/>
副稱元良之貞固天下之本比調主鬯誠哉是言但以<lb/>
黎庻不康甲兵乆頓憂勞旰昃姑務息人與衆共守斯<lb/>
為急務册命之禮輟而未行方俟有年用申盛典高秋<lb/>
<pb n="KR3k0013_WYG_257-14b"/>
𤣥月平秋不遥因其萬物之成繼以重離之照子孫逢<lb/>
吉是謂大同待至此時依卿所請宜悉朕懷至是乃降册命<lb/>
德宗以大歴十四年正月即位十二月乙卯詔曰<lb/>
主器者莫若長子繼明者必建儲兩既以傳重亦以崇<lb/>
本則君親之大義帝王之𢎞範無先於此矣朕以𦕈身<lb/>
纘承丕緒夕惕祗畏惟懷永圖承八葉之耿光居四海<lb/>
而稱大則匕鬯之主粢盛之重樹元貴嫡有邦之先宣<lb/>
王誦生知古制既賢且長聰明敏慱温恭孝友不自滿<lb/>
<pb n="KR3k0013_WYG_257-15a"/>
假率由憲章慶發髙禖兆申甲觀為子之道惟父能知<lb/>
審其觀志宜承大統固能總戎監撫載乎鼎實不絶馳<lb/>
道謙敬益崇問安必自於因心入學固知其讓齒升茲<lb/>
上嗣庻貞萬國可立為皇太子<hi>即順宗也</hi>宜令所司擇日備<lb/>
禮册命建中元年正月册皇太子<lb/>
順宗以貞元二十一年正月即位三月癸巳詔曰萬國<lb/>
之本屬在元良主器之重歸于長子所以固社稷正邦<lb/>
統古之制也廣陵郡王淳孝友莊敬慈仁忠恕博厚以<lb/>
<pb n="KR3k0013_WYG_257-15b"/>
容物見明而愛人祗服訓詞文皆合雅講求典禮學必<lb/>
承師言有令聞動無違德朕獲纘丕緒祗若大猷惟懷<lb/>
永圖用建儲貳以承宗廟以奉粢盛爰舉舊章俾膺茂<lb/>
典宜册為皇太子改名純<hi>即憲宗也</hi>仍令有司擇日備册命<lb/>
四月己丑帝御宣政殿册皇太子時帝即位已乆而臣<lb/>
下未有親奏對者内外咸言王伾王叔文專行斷决日<lb/>
有異説又屬頻隂雨皆以為羣小用事之應及將行册<lb/>
禮之夕雨乃止至行事之時天景晴朗有慶雲見識者<lb/>
<pb n="KR3k0013_WYG_257-16a"/>
以為天意有所歸及覩皇太子儀表班行悚動退無不<lb/>
相慶至有感而泣者其日道路觀悦逓相傳告中外有<lb/>
屬焉<lb/>
憲宗元和四年閏三月丁卯詔曰朕聞君天下者纘承<lb/>
統業何常不樹建儲貳固安邦家况長子有主器之義<lb/>
元良貞立國之道上以嚴宗社之慶下以順長乆之宜<lb/>
歴考前載率由斯道鄧王寧性與忠敬生知孝友秉寛<lb/>
明之度體慈愛之心學師訓謨詞尚經雅動皆中禮慮<lb/>
<pb n="KR3k0013_WYG_257-16b"/>
不違仁稽以舊章允膺上嗣朕獲纘丕緒夙夜䖍恭常<lb/>
懼神明未歆政理多闕曠茲茂典亟渉歳時今屬方隅<lb/>
甫寧品物咸遂覽皇王之制詢卿士之謀時瞻大猷莫<lb/>
此為重是用授之匕鬯位以青宫欽惟永圖俾服休命<lb/>
宜册為皇太子<hi>即惠昭太子也</hi>仍令有司擇日備禮册命四月<lb/>
令皇太子居少陽院其年有司將行册禮以孟夏孟秋<lb/>
再卜日臨事皆以雨罷至十月方就廷册<hi>六年太子薨</hi>
七年七月乙亥制曰承廟祧之尊固邦國之本重其緒<lb/>
<pb n="KR3k0013_WYG_257-17a"/>
業貞以元良斯今古之通制也乃者春宫曠位已渉歳<lb/>
時將恐禆獻闕主鬯之儀膠庠虚齒學之道其何以懷<lb/>
寧方夏章示教源稽諸徃册用舉彛典遂有孝敬忠肅<lb/>
寛明惠和遵保傅之言佩經訓之㫖友于兄弟睦于宗<lb/>
親慱愛而恕已以誠慎行而餙躬以禮載觀所履克茂<lb/>
厥猷宜升儲闈以對休命朕祗若成憲惟懷永圖法二<lb/>
王垂統之秩紹十聖重光之烈致嚴禋配俾奉粢盛式<lb/>
昭上嗣之宗庻恊明離之吉宜册為皇太子改名常<hi>即穆</hi>
<pb n="KR3k0013_WYG_257-17b"/>
<hi>宗也</hi>仍令有司擇日備禮册命十月壬寅帝即宣政殿册<lb/>
皇太子百寮退謁皇太子于崇明門幕殿凡三再拜太<lb/>
子皆答拜宫寮拜則受之又赴興慶宫進名奉賀皇太后<lb/>
穆宗長慶二年十二月癸巳制曰朕聞王者敬承宗祧<lb/>
欽若天命必建元子用寧邦家所以光恊繼明嚴當主<lb/>
鬯朕纘承聖緒寅奉丕圖永惟國本之安爰在皇儲之<lb/>
重而青宫乆闕望苑未開何以表式元良昭宣鴻業稽<lb/>
於徃册用舉彛章長男景王湛孝愛恭和忠敬誠肅慈<lb/>
<pb n="KR3k0013_WYG_257-18a"/>
惠特禀寛仁夙彰言通典謨動協儀矩睦友宗屬遵承<lb/>
傅道克修令問日茂嘉猷宜踐儲闈以承休命朕以君<lb/>
尊父嚴每推乾道聞詩學禮用首人倫嘉翼翼於誠心覩<lb/>
烝烝於孝敬克稱知子無讓前修俾奉粢盛式昭元嗣<lb/>
宜册為皇太子<hi>即敬宗也</hi>仍令有司擇日備禮册命乙未宰<lb/>
臣百寮並賀皇太后于興慶宫丙午帝御紫辰殿册皇<lb/>
太子故事册太子御宣政前殿時以帝體未康慮勞登<lb/>
御故從便也是日備宫懸於紫宸殿廷列而内仗於兩<lb/>
<pb n="KR3k0013_WYG_257-18b"/>
閣門内羣臣辨色序立於宣政門外俄就外廊食訖始<lb/>
具冠服劍履入日月華門列位於正衙辰後一刻方入<lb/>
閤帝臨軒後以中官列侍太子歩自崇明門以宫寮翼<lb/>
從駙馬二人扶整衣冠禮儀使導以進及樂作扇開羣<lb/>
臣拜訖太子進至龍墀東西再拜受册攝中書令杜元<lb/>
頴跪讀册文以授太子再拜蹈舞乃出歸于崇明門幕<lb/>
殿羣臣賀皇帝訖退詣崇明謁皇太子太子命舉簾執<lb/>
笏答拜宫寮拜則受之禮畢羣臣赴興慶宫稱賀初穆<lb/>
<pb n="KR3k0013_WYG_257-19a"/>
宗因擊毬暴得風恙機務稍壅外庭不知宫中安否者<lb/>
三日京師人情恟然右僕射裴度三上䟽請立儲嗣兩<lb/>
省官及翰林學士亦繼陳封章門下侍郎平章事李逄<lb/>
吉與同列因樞宻中使梁守謙劉𢎞規王守澄同議遂<lb/>
迎置景王於少陽院然後固請穆宗御紫宸殿以安衆<lb/>
心乃以十二月五日入閣率百寮稱賀因請立皇子景<lb/>
王為儲后感激嗚咽聞者莫不涕零班退又獨進曰景<lb/>
王先聖皇太后嫡長子至正且順事無可疑伏望即賜<lb/>
<pb n="KR3k0013_WYG_257-19b"/>
宣下臣謹便令有司擇日册命時穆宗不能言微有許<lb/>
諾之意逢吉還中書草奏封進時同列杜元頴先赴太<lb/>
廟宿齋逢吉後出光範門以所進言請立太子不言請<lb/>
立景王遽廻馬追之獨改奏状以進翊日詔下遂以景<lb/>
王為皇太子<lb/>
文宗太和六年十月甲子詔曰禮重承祧義存繼體思<lb/>
崇守器必務建儲王者所以固大本而貞萬國也魯王<lb/>
永温仁寛明聰敏孝愛動合至性居無放心樂善承顔<lb/>
<pb n="KR3k0013_WYG_257-20a"/>
曠度容衆恭勤詩書之教率由忠愿之風懿茲徽猷光<lb/>
我上嗣朕纂奉寶位丕寧聖圖欽若舊章同建儲貳爰<lb/>
俾主鬯以率問安統正龍樓之榮昭宣甲觀之兆宜膺<lb/>
茂典允屬元良宜册為皇太子仍令所司擇日備禮册<lb/>
命太子帝長子也母曰王昭儀帝自即位承敬宗盤㳺<lb/>
荒怠之後恭儉惕慎以安天下以晉王謹愿且欲建為<lb/>
儲貳未幾晉王薨帝哀悼甚不復言東宫事乆之方有<lb/>
是命中外慶悦<lb/>
<pb n="KR3k0013_WYG_257-20b"/>
七年八月庚寅御宣政殿册皇太子禮畢百寮詣興慶<lb/>
宫賀太皇太后義安太后又詣光順門賀皇太后<hi>開成三年</hi>
<hi>十月太子薨</hi>
開成四年十月制曰古先哲王之有天下也何嘗不正<lb/>
國本而成天序建儲兩而主重器朕以寡昧祗荷丕圖<lb/>
䖍恭寅畏思固鴻業慎擇全懿曠于旬時而卿士獻謀<lb/>
龜筮告吉以為少陽虚位願舉盛儀列聖垂休俾合予<lb/>
志選賢而立式表無私敬宗皇帝第六男陳王成美天<lb/>
<pb n="KR3k0013_WYG_257-21a"/>
假忠孝日新道德温文合雅謙敬保和裕端明之體度<lb/>
飭尚書之訓辭言皆中禮行不違仁是可以順考舊章<lb/>
欽若成命授之匕鬯以奉粢盛宜廻朱邸之榮俾踐青<lb/>
宫之重可以為皇太子宜令所司擇日備禮册命自青<lb/>
宫虚位將相大臣百職言者拜章面陳凡累月帝遂册<lb/>
立陳王宋立與夷之志也<hi>五年正月文宗暴疾兩軍中尉仇士良等矯詔立頴王為</hi>
<hi>皇太弟廢太子為陳王</hi>
五年正月己卯制曰朕顧𦕈身獲承丕構嚴恭寅畏十<lb/>
<pb n="KR3k0013_WYG_257-21b"/>
有五年雖宇内小康而大道猶鬰方思砥礪期臻治平<lb/>
而天不祐予夙嬰疾疹政既多闕心不自安近者凝沍<lb/>
所侵乆而寖劇臣寮愛我内外一心禱祀畢為藥䂖備<lb/>
至亟換旬月有加無瘳懼不能躬總萬機日釐庻政稽<lb/>
于古訓謀及大臣用建親賢以貳神器親弟頴王炎朕<lb/>
昔在藩邸與同師訓動成儀矩深禀寛仁俾奉昌圖必<lb/>
諧人欲可立為皇太弟<hi>即武宗也</hi>應軍國政事便令勾當是<lb/>
日兩軍自十六宅迎帝赴少陽院百官謁于東宫思賢<lb/>
<pb n="KR3k0013_WYG_257-22a"/>
殿分命羣臣告天地社稷<lb/>
武宗㑹昌六年三月遺詔立光王怡為皇太叔權勾當<lb/>
軍國政事改名忱<hi>即宣宗也</hi>
宣宗大中十三年八月遺詔立長子鄆王温為皇太子<lb/>
監國改名漼<hi>即懿宗也</hi>
懿宗咸通十四年七月制立第五男晉王儼為皇太子<lb/>
改名儇<hi>即僖宗也</hi>
僖宗文德元年三月遺詔立夀王傑為皇太弟時帝暴疾<lb/>
<pb n="KR3k0013_WYG_257-22b"/>
不豫羣臣以吉王最賢又在壽王之上將立之惟軍容<lb/>
使楊復恭請立夀王<hi>後改名即昭宗也</hi>
昭宗乾寧四年二月丙辰帝在華州節度使韓建表請<lb/>
立太子己未制德王裕宜册為皇太子<hi>天祐元年八月為蒋𤣥暉所害</hi>
天祐元年八月遺詔曰輝王祚㓜彰岐嶷長實端良裒<lb/>
然不羣予所鍾愛必能克奉丕訓以安兆人宜立為皇<lb/>
太子改名柷監軍國事<hi>即哀帝也</hi>
　冊府元龜卷二百五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百五十六</head>
    <p>
<pb n="KR3k0013_WYG_456-1a"/>
欽定四庫全書<lb/>
　册府元龜卷四百五十六　宋　王欽若等　撰<lb/>
　　將帥部<lb/>
　　　不和<lb/>
傳曰師克在和不在衆又曰安民和衆盖軍旅之尚和<lb/>
也久矣夫師出以律順成為臧固當輯睦兵戎克濟勲<lb/>
略其有處營衛之任握旗鼓之要受脤偕出援枹並行<lb/>
忘從帥之義恣兼人之勇專逞其欲不相為謀或大呼<lb/>
<pb n="KR3k0013_WYG_456-1b"/>
於私門或盛氣於幕府至有乖異籌畫違沮期㑹反干<lb/>
戈而闘奪鼓吹以徃棄公家事為仇方利以至覆軍奪<lb/>
爵而不悔焉孟子云天時不如地利地利不如人和誠<lb/>
哉是言矣<lb/>
胥甲晉大夫魯文公十二年冬秦伯伐晉取覊馬<hi>覊馬晉邑</hi>
晉人禦之趙盾將中軍荀林父佐之郤缺將上軍臾駢<lb/>
佐之欒盾將下軍胥甲佐之范無恤御戎以從秦師於<lb/>
河曲臾駢曰秦不能久請深壘固軍以待之從之秦人<lb/>
<pb n="KR3k0013_WYG_456-2a"/>
欲戰秦伯謂士㑹曰若何而戰<hi>晋士㑹七年奔秦</hi>對曰趙氏新<lb/>
出其屬曰臾駢必實為此謀將以老我師也<hi>臾駢趙盾屬大夫新</hi>
<hi>出佐上軍</hi>趙有側室曰穿晉君之壻也<hi>側氏支子穿趙夙庻孫</hi>有寵而<lb/>
弱不在軍事<hi>弱年少也又未嘗渉知軍事</hi>好勇而狂且惡臾駢之佐<lb/>
上軍也若使輕者肆焉其可<hi>肆暫徃而退也</hi>十二月戊午秦軍<lb/>
掩晉上軍趙穿追之不及<hi>上軍不動趙穿獨追之</hi>反怒曰褁糧坐<lb/>
甲固敵是求敵至不擊將何俟焉軍吏曰將有待也<hi>待可</hi>
<hi>擊</hi>穿曰我不知謀將獨出乃以其屬出宣子曰秦獲穿<lb/>
<pb n="KR3k0013_WYG_456-2b"/>
也獲一卿矣秦以勝歸我何以報乃皆出戰交綏<hi>司馬兵法</hi>
<hi>曰逐奔不逺從綏不及逐奔不逺則難誘從綏不及則難䧟然則古名退軍為綏秦晉志未能堅戰短兵未致</hi>
<hi>争而兩退故曰交綏</hi>秦行人夜戒晉師曰兩軍之士皆未憖也明<lb/>
日請相見也<hi>憗缺也</hi>臾駢曰使者目動而言肆懼我也<hi>目動</hi>
<hi>則心不安言肆則聲常失節也</hi>將遁矣薄諸河必敗之<hi>薄廹也</hi>胥甲趙穿<lb/>
當軍門呼曰死傷未收而棄之不恵也不待期而薄人<lb/>
於險無勇也乃止<hi>晉師止</hi>秦師夜遁復侵晋入瑕<lb/>
荀林父晉大夫魯宣公十二年六月晉師救鄭荀林父<lb/>
<pb n="KR3k0013_WYG_456-3a"/>
將中軍<hi>代郤缺</hi>先縠佐之<hi>彘季代/林父</hi>士㑹將上軍<hi>河曲之役郤缺將上</hi>
<hi>軍宣公年代趙盾為政将中軍士㑹代将上軍</hi>郤克佐之<hi>郤缺之子代臾駢</hi>趙朔將下<lb/>
軍<hi>代欒盾</hi>欒書佐之<hi>欒盾之子代趙朔</hi>趙括趙嬰齊為中軍大夫<lb/>
<hi>括嬰齊皆盾異母弟</hi>鞏朔韓穿為上軍大夫荀首趙同為下軍大<lb/>
夫<hi>荀首林父弟趙同嬰齊弟</hi>韓厥為司馬<hi>韓萬𤣥孫</hi>及河聞鄭既及楚平<lb/>
桓子欲還曰無及於鄭而勦民焉用之<hi>桓子林父勦勞也</hi>楚歸<lb/>
而動不後<hi>動兵伐鄭</hi>隨武子曰善<hi>武子士㑹</hi>㑹聞用師觀釁而動<lb/>
<hi>釁罪也</hi>徳刑政事典禮不易不可敵也不為是征<hi>言征伐為有罪不為</hi>
<pb n="KR3k0013_WYG_456-3b"/>
<hi>有禮</hi>楚君討鄭怒其貳而哀其卑叛而伐之服而舍之徳<lb/>
刑成矣伐叛刑也柔服徳也二者立矣昔嵗入陳<hi>討徵舒</hi>
今兹入鄭民不罷勞君無怨讟<hi>讟謗也</hi>政有經矣<hi>經常也</hi>荆<lb/>
尸而舉<hi>荆楚也尸陳也楚荘王始更為此陳法遂以為名</hi>商農工賈不敗其業<lb/>
而卒乘輯睦<hi>步卒車乗</hi>事不奸矣<hi>奸犯也</hi>蒍敖為宰擇楚國之<lb/>
令典<hi>宰令尹蔿敖孫叔敖</hi>軍行右轅左追蓐<hi>在軍之右者挟轅為戰備在左者追求草</hi>
<hi>蓐為宿偹傳曰令尹南轅又曰改乘轅楚陳以轅為主</hi>前茅慮無<hi>慮無如今軍行前有斥侯蹋伏</hi>
<hi>皆持以絳及白為幡見騎歩賊舉絳白幡備慮有無也茅明也或曰時楚以茅為旌識</hi>中權後勁<lb/>
<pb n="KR3k0013_WYG_456-4a"/>
<hi>中軍制謀後以精兵為殿</hi>百官象物而動軍政不戒而備<hi>物猶類也戒勅令</hi>
能用典矣其君之舉也内姓選於親外姓選於舊<hi>言親踈並</hi>
<hi>用</hi>舉不失徳賞不失勞老有加恵<hi>賜老則/不計勞</hi>旅有施舍<hi>旅客</hi>
<hi>來者施之以恵舍不勞役</hi>君子小人物有服章<hi>尊卑别也</hi>貴有常尊賤有<lb/>
等威<hi>威儀有等差</hi>禮不逆矣徳立刑行政成事時典從禮順<lb/>
若之何敵之見可而進知難而退軍之善政也兼弱攻<lb/>
昧武之善經也<hi>昧皆亂經法也</hi>子姑整軍而經武乎<hi>姑且也</hi>猶有<lb/>
弱而昧者何必楚彘子曰不可<hi>彘子先穀</hi>晉所以霸師武臣<lb/>
<pb n="KR3k0013_WYG_456-4b"/>
力也今失諸侯不可謂力有敵而不從不可謂武繇我<lb/>
失覇不如死且成師以出聞敵彊而退非夫也<hi>非丈夫</hi>命<lb/>
為軍帥而卒以非夫惟羣子能我弗為也以中軍佐濟<lb/>
<hi>佐彘子所帥也濟渡河</hi>知荘子曰此師殆哉<hi>莊子荀首</hi>周易有之在師<lb/>
䷆<hi>坎下坤上</hi>之臨䷒<hi>兑下坤上師初六變為臨</hi>曰師出以律否臧凶<lb/>
<hi>此師卦初六爻解律法否不也</hi>執事順成為臧逆為否<hi>今彘子逆命不順成故應不臧</hi>
<hi>之凶</hi>衆散為弱<hi>坎為衆今變/為兑兑柔弱</hi>川壅為澤<hi>坎為川今變為兊兊為澤是川見壅</hi>
有律以如己也<hi>如従法行則人従法法敗則法従人坎為法象今為衆則散為川則壅是失法</hi>
<pb n="KR3k0013_WYG_456-5a"/>
<hi>之用從人之義</hi>故曰律否臧且律竭也<hi>竭敗也坎變為兑是法敗</hi>盈而以竭<lb/>
夭且不整所以凶也<hi>水遇夭塞不得整流則竭涸也</hi>不行之謂臨<hi>水變為澤</hi>
<hi>乃成臨卦澤不行之物</hi>有帥而不從臨孰甚焉此之謂矣<hi>譬彘子之達命</hi>
<hi>亦不可行</hi>果遇必敗<hi>遇/敵</hi>彘子尸之<hi>主此禍</hi>雖免而歸必有大咎<lb/>
<hi>明年晋人殺先縠</hi>韓獻子謂桓子<hi>獻子韓厥</hi>曰彘子以偏師陷子罪<lb/>
大矣子為元帥師不用命誰之罪也失屬亡師為罪已<lb/>
重不如進也<hi>今鄭屬楚故曰失屬彘子以偏師陷故曰亡師</hi>事之不㨗惡有所<lb/>
分<hi>㨗成也</hi>與其專罪六人同之不猶愈乎<hi>三軍皆敗則六卿同罪不得獨</hi>
<pb n="KR3k0013_WYG_456-5b"/>
<hi>責元帥</hi>師遂濟<lb/>
荀偃晉大夫將中軍士匄佐之趙武將上軍韓起佐之<lb/>
欒黶將上軍魏絳佐之魯襄公十四年夏諸侯之大夫<lb/>
從晉侯伐秦晉侯待於境使六卿帥諸侯之師以進至<lb/>
于棫林<hi>棫林秦地</hi>不獲成焉<hi>秦不服</hi>荀偃令曰鷄鳴而駕塞井<lb/>
夷竈<hi>示不反</hi>唯余馬首是瞻<hi>言進退從已</hi>欒黶曰晉國之命未<lb/>
是有也余馬首欲東乃歸<hi>黶惡偃自專故棄之歸</hi>下軍從之左史<lb/>
謂魏莊子曰不待中行伯乎<hi>中行伯荀偃也莊子魏絳也左史晉大夫</hi>莊子<lb/>
<pb n="KR3k0013_WYG_456-6a"/>
曰夫子命從帥<hi>夫子謂荀偃</hi>欒伯吾帥也吾將従之從帥所<lb/>
以待夫子也伯㳺曰吾今實過悔之何及多遺秦禽<hi>軍師</hi>
<hi>不和恐多為秦所禽獲</hi>乃命大還晉人謂之遷延之役<lb/>
吳子山吳王子魯定公四年吳伐楚楚敗吳入郢以班<lb/>
處宫<hi>以尊卑班次處楚之宫室</hi>子山處令尹之宫夫槩王欲攻之懼<lb/>
而去之夫槩王入之<hi>入令尹宫也言吳無禮所以不能遂克</hi>
荀瑶晉大夫魯悼公四年帥師圍鄭<hi>悼公哀公之子寧也哀公出孫魯人</hi>
<hi>立悼公</hi>未至鄭駟𢎞曰知伯愎而好勝<hi>知伯荀瑤也</hi>早下之則<lb/>
<pb n="KR3k0013_WYG_456-6b"/>
可行也<hi>行去聲</hi>乃先<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>南里以待之<hi>保守也南里在城外</hi>知伯入南<lb/>
里門于桔柣之門知伯謂趙孟入之對曰主在此<hi>主謂知伯</hi>
<hi>也言主在此何不自入</hi>知伯曰惡而無勇何以為子<hi>惡貌醜也簡子廢嫡子伯</hi>
<hi>魯而立㐮子故夫知伯言其醜且無勇何故立以為子</hi>對曰以能忍恥庻無害趙<lb/>
宗乎知伯不悛趙㐮子繇是惎知伯<hi>惎毒也</hi>遂䘮之<lb/>
漢荀彘為左將軍楊僕為樓船將軍擊朝鮮左將軍破<lb/>
浿水上軍乃前至城下圍其西北樓船亦徃㑹居城南<lb/>
其王右渠遂堅城守數月未能下左將軍素侍中幸<hi>幸親</hi>
<pb n="KR3k0013_WYG_456-7a"/>
<hi>於天子</hi>將燕代卒悍乗勝軍多驕樓船將齊卒入海已多<lb/>
敗亡其先與右渠戰困辱亡卒卒皆恐將士慙其圍右<lb/>
渠嘗持和節左將軍急擊之朝鮮大臣廼隂間使人私<lb/>
約降樓船<hi>與樓船為要約而請降</hi>徃來言尚未肯决左將軍數與<lb/>
樓船期約戰樓船欲就其約不㑹左將軍亦使人求間<lb/>
隙降下朝鮮不肯心附樓船以故兩將不相得左將軍<lb/>
心意樓船前有失軍罪<hi>意疑也</hi>今與朝鮮和善而又不降<lb/>
疑其有反計未敢發天子曰將率不能前乃使衛山諭<lb/>
<pb n="KR3k0013_WYG_456-7b"/>
降右渠不能顓决與左將軍相誤卒沮約<hi>顓與専同卒終也沮瓌也</hi>
今兩將圍城又乖異以故久不决使故濟南太守公孫<lb/>
遂往正之有便宜得以從事遂至左將軍曰朝鮮當下<lb/>
久矣不下者樓船數期不㑹具以素所意告遂曰今如<lb/>
此不取恐為大害非獨樓船又且與朝鮮共滅吾軍遂<lb/>
亦以為然而以節召樓船將軍入左將軍軍訃事即令<lb/>
左將軍戯下執縳樓船將軍<hi>戯讀與麾同</hi>并其軍以報朝鮮<lb/>
平左将軍徴至坐争功相嫉乖計棄市樓船將軍亦坐<lb/>
<pb n="KR3k0013_WYG_456-8a"/>
兵至列口當待左將軍<hi>列口縣名也度海先得之</hi>擅先縱失亡多當<lb/>
誅贖為庶人<lb/>
後漢耿䕫為雲中太守行度遼將軍䕫勇而有氣數侵<lb/>
陵匈奴中郎將鄭戬元初元年坐徵下獄以減死論笞一<lb/>
百<lb/>
魏桓範為征虜將軍東中郎將都督青徐州軍事與徐<lb/>
州刺史鄒岐争屋引節欲斬岐為岐所奏不直坐免<lb/>
蜀劉封為先主養子為副將軍先主定益州劉璋遣扶<lb/>
<pb n="KR3k0013_WYG_456-8b"/>
風將軍孟逹與法正各將兵二千迎先主先主因令逹<lb/>
并領兵衆進攻上庸先主隂恐逹難獨任乃遣封自漢<lb/>
中乘沔水下統逹軍封與逹忿争不和封尋奪逹鼔吹<lb/>
逹既懼罪又忿恚封遂發表辭先主率所領降魏<lb/>
劉琰為車騎將軍領兵千餘隨丞相亮後主建興十年<lb/>
與前軍帥魏延不和言語虚誕亮責譲之遣歸成都<lb/>
魏延為前軍帥征西大將軍延既善養士卒勇猛過人<lb/>
又性矜髙當時皆避下之惟楊儀不假借延延以為至<lb/>
<pb n="KR3k0013_WYG_456-9a"/>
忿有如水火建興十二年亮出北谷口延為前鋒去亮<lb/>
營十里秋亮病因宻與長史楊儀司馬費禕䕶軍姜維<lb/>
等作身歿之後退軍節度令延斷後姜維次之若延或<lb/>
不從命軍便自發亮適卒秘不發䘮儀令禕徃揣延意<lb/>
指延曰丞相雖亡吾自見在府親官屬便可將䘮還𦵏<lb/>
吾自當率諸軍擊賊云何以一人死廢天下之事耶且<lb/>
魏延何人當為楊儀所部勒作斷後將乎因與禕共作<lb/>
行留部分令禕手書與已連名告下諸將禕紿延曰當<lb/>
<pb n="KR3k0013_WYG_456-9b"/>
為君還觧楊長史長史文吏稀更軍事必不違命也禕<lb/>
出門馳馬而去延尋悔追之已不及矣延遣人覘儀等<lb/>
遂使欲案亮成規諸營相次引軍還延大怒纔儀未發率<lb/>
所領徑先南歸所過燒絶閣道延儀各相表叛逆一日<lb/>
之中羽檄交至後主以問侍中董允留府長史蔣琬琬<lb/>
允咸<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>儀疑延儀等槎山通道晝夜兼行亦繼延後延<lb/>
先至據南谷口遣兵逆擊儀儀等令何平在前禦延平<lb/>
叱延先登曰公亡身尚未寒汝輩何敢乃爾延士衆知<lb/>
<pb n="KR3k0013_WYG_456-10a"/>
曲在延莫為用命軍皆散延獨與其子數人逃亡奔漢<lb/>
中儀遣馬岱追斬之致首於儀儀起自踏之曰庸奴復<lb/>
能作惡不遂夷延三族<lb/>
吳潘濬初仕蜀先主為荆州治中典留州事與關羽不<lb/>
睦吳大帝襲羽遂入吳<lb/>
周瑜為將軍性度恢廓大率為得人惟與程普不睦<hi>江表</hi>
<hi>傳曰普自以年長數陵侮瑜瑜折莭容下終不與校普後自敬服而親重之乃告人曰與周公瑾交若飲醇醪</hi>
<hi>不覺自醉時人以其謙讓服人</hi>
<pb n="KR3k0013_WYG_456-10b"/>
孫皎堅弟静子也為征虜將軍嘗以小故與甘寧忿争<lb/>
或以諌寧寧曰臣子一例征虜雖公子何可專行侮人<lb/>
耶吾值明主但當輸効力命以報所天誠不能隨俗屈<lb/>
曲矣權聞之以書讓皎曰自吾與北方為敵中間十年<lb/>
初時相持年少今者且三十矣孔子言三十而立非但<lb/>
謂五經也授卿以精兵委卿以大任都䕶諸將於千里<lb/>
之外欲使如楚任昭奚恤揚威於北境非徒相使逞私<lb/>
志而已近聞卿與甘興覇飲因酒發作侵陵其人求屬<lb/>
<pb n="KR3k0013_WYG_456-11a"/>
吕䝉督中此人雖麄豪有不如人意時然其較畧大丈<lb/>
夫也吾親之者非私之也吾親愛之卿踈憎之卿所為<lb/>
每與吾違其可久乎夫居敬而行簡可以臨民愛人多<lb/>
容可以得衆二者尚不能知安可董督在逺禦㓂濟難<lb/>
乎卿行長大特受重任上有逺方瞻望之觀下有部曲<lb/>
朝夕從事何可恣意有盛怒邪人誰無過貴其能改宜<lb/>
追前愆深自咎責今故煩諸葛子瑜重宣吾意臨書摧<lb/>
愴心悲淚下皎得書上䟽陳謝遂與寧結厚<lb/>
<pb n="KR3k0013_WYG_456-11b"/>
南齊曹虎為平北將軍聚兵襄陽建武四年魏軍攻沔<lb/>
北虎與南陽太守房伯玉不協不急赴救乃移頓樊城<lb/>
陳王質仕梁為寧逺將軍吳州刺史領鄱陽内史荆州<lb/>
陷侯瑱鎮于湓城與質不協遣偏將羊毫代質且以兵<lb/>
臨之質率所部渡信安嶺依于留異時文帝鎮㑹稽以<lb/>
兵助質令鎮信安縣<lb/>
後魏崔亮為鎮南將軍攻梁將趙祖悦於硤石時李平<lb/>
為鎮軍大將軍兼尚書右僕射為行臺節度諸軍一以<lb/>
<pb n="KR3k0013_WYG_456-12a"/>
禀之以軍法從事平部分諸軍將水陸兼進以討堰城<lb/>
亮違平節度以疾請還隨表而發平表曰臣以梁將湛<lb/>
僧田道龍㳺魂境内猶未收迹義之神念尚住梁城令<lb/>
都督崔亮權據下蔡别將瓮生即徃東岸與亮接勢以<lb/>
防橋道臣發引向堰舍人曹道至奉敕更有處分而亮<lb/>
已輙還京案亮受付東南推轂是託誠應憂國忘家致<lb/>
命為限而始届汝隂盤桓不進曁到㓂所停淹八旬所<lb/>
營土山攻道並不克就損費糧力坐延嵗序頼天威逺<lb/>
<pb n="KR3k0013_WYG_456-12b"/>
被士卒憤激東北騰上乗至北門而亮遲廻仍不肯上<lb/>
臣逼以白刅甫乃登陟及平硤石宜聽處分方更肆其<lb/>
專恣輕輙還歸此而不紏法將焉寄案律臨軍征討而<lb/>
故留不赴者死又云軍還先歸者流軍罷無還尚有流<lb/>
坐况亮被符令停委棄而反失乘勝之機闕水陸之㑹<lb/>
縁情據理咎深故留今處亮死上議靈太后令曰亮為<lb/>
臣不忠去留自擅既損威稜違我經畧雖有小㨗豈免<lb/>
大咎但吾攝御萬㡬庻茲惡殺可特聽以功補過及平<lb/>
<pb n="KR3k0013_WYG_456-13a"/>
至亮與争功於禁中形於聲色<lb/>
爾朱兆為都督十州諸軍事世襲并州刺史齊神武之<lb/>
克雍州也兆與其族仲逺度律約共討之仲逺度律次<lb/>
於陽平兆出井陘屯於廣阿衆號十萬神武廣縱反間<lb/>
或云世隆兄弟謀欲害兆復言與歡同圖仲逺等於是<lb/>
兩不相信各致猜疑徘徊不進仲逺等頻使斛斯椿賀<lb/>
㧞勝徃諭之兆輕騎三百來就仲逺同坐幕下兆性麤<lb/>
獷意色不平手舞馬鞭長嘯凝望深疑仲逺等有變遂<lb/>
<pb n="KR3k0013_WYG_456-13b"/>
趨出馳還仲逺遣椿勝等追而暁譬兆遂拘縳將還經<lb/>
日放遣仲逺等於是奔退神武乃進撃兆兆軍大敗兆<lb/>
與仲逺度律遂相疑阻度律大懼引軍還兆將斬勝數<lb/>
之曰爾殺可孤罪一也天柱薨後復不與世隆俱來罪<lb/>
二也我欲殺爾久矣今復何言勝曰可孤作逆為國巨<lb/>
患勝父子誅之其功不小反以為罪天下未聞天柱被<lb/>
戮以君誅臣勝寧負王不負朝廷今日之事生死在王<lb/>
但知賊宻邇内搆嫌隙自古迄今未有不破亡者勝不<lb/>
<pb n="KR3k0013_WYG_456-14a"/>
憚死恐王失策兆乃捨之後與爾朱兆陳於韓陵度律<lb/>
惡兆之驍悍懼其凌己勒兵不進勝以其携貳遂率麾<lb/>
下降於神武<lb/>
北齊李希光為安南將軍南兖州刺史文宣責陳武廢<lb/>
蕭明命儀同蕭軌率希光東方光裴英起王敬寳歩騎<lb/>
數萬伐之以天<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>七年三月渡江襲克石頭城五將名<lb/>
位相侔英起以侍中為軍司蕭軌與希光並為都督軍<lb/>
中抗禮不相服御競説謀略動必乖張頓軍丹陽城下<lb/>
<pb n="KR3k0013_WYG_456-14b"/>
值霖雨五十餘日及戰兵器並不堪施用故致敗亡將<lb/>
帥俱死士卒得還者十二三所沒噐械軍資不可勝紀<lb/>
王琳初自梁歸齊乃鎮夀陽琳在鎮與行臺尚書盧潜<lb/>
不協更相是非被詔還鄴齊武成置而不問除滄州刺<lb/>
史<lb/>
後周趙剛為利州總管時剛以信州濵江負阻表請討<lb/>
之詔剛經畧仍加渠州刺史剛師出踰年士卒疲弊尋<lb/>
復亡叛後遂以無功而還又與所部儀同尹才失和被<lb/>
<pb n="KR3k0013_WYG_456-15a"/>
徴赴闕遇疾卒於路<lb/>
隋李藝大業中屢以軍功官至武賁郎將煬帝征遼令<lb/>
藝督運於北平受武衛大將軍李景莭度藝少習戎旅<lb/>
軍法嚴肅然使氣縱暴每凌侮景頻為景所辱藝甚衘<lb/>
之<lb/>
唐淮陽王道𤣥髙祖時為雒州總管劉黒闥引突厥寇<lb/>
河圯令道𤣥率史萬寳以擊之萬寳與之不協及道𤣥<lb/>
出戰萬寳擁兵不進謂所親曰我奉手詔淮陽小兒雖<lb/>
<pb n="KR3k0013_WYG_456-15b"/>
有軍事進止終委老夫何得輕脱妄戰大軍若動必陷<lb/>
泥濘此敗之道也莫若結陣以王陷之雖不利於王而<lb/>
利於國淮陽若敗賊必争進我堅陣而待之破賊必矣<lb/>
須臾䕶軍桞濬戰死道𤣥復陷於陣軍遂敗萬寳將戰<lb/>
士卒莫有鬬志於是大潰道𤣥尋遇害時年十九<lb/>
薛萬徹為青丘道將軍伐髙麗在軍中與副將裴行方<lb/>
不協太宗貞觀二十三年有人上書告萬徹為怨望之<lb/>
詞於是廷辨曲直萬徹辭屈乃除名流於蒙州<lb/>
<pb n="KR3k0013_WYG_456-16a"/>
蘇定方為右屯衛將軍高宗顯慶初從程知節討阿史<lb/>
那賀魯與其别部䑕尼施戰于鴈娑川大破賊衆追奔<lb/>
二十里斬首千餘級獲馬二千匹死馬及所棄甲仗綿<lb/>
亘山野不可勝計副總管王文度害其功謂知節曰雖<lb/>
云破賊官軍亦有死傷盖未決成敗法耳何急而為此<lb/>
事自今正可結為方陣輜重盡納腹中四靣布隊人馬<lb/>
被甲賊來即戰自保萬全無為輕脫致有傷損文度又<lb/>
矯稱别奉㫖以知節恃勇輕敵使文度為節制遂收軍<lb/>
<pb n="KR3k0013_WYG_456-16b"/>
不許深入終日跨馬被甲結陣繇是馬多痩死士卒疲<lb/>
勞無有鬬志定方謂知節曰本來討賊今乃自守馬餓<lb/>
兵疲逢賊即敗怯懦如此何繇立功又公為大将閫外<lb/>
之事而許自節制别遣軍副専其號令理必不然須囚<lb/>
縶文度飛表奏之知節不從至恒篤有胡開門乞降文<lb/>
度又曰比我兵廻此還作賊不如盡殺取其資財定方<lb/>
曰如此自作賊耳何成伐叛文度又不從乃分財惟定<lb/>
方一無所取師還知節文度皆被劾除名乃擢定方為<lb/>
<pb n="KR3k0013_WYG_456-17a"/>
軍行大總管以征賀魯扵是率兵金山之北先擊䖏木<lb/>
昆部落大破之<lb/>
薛仁貴為邏逤道行軍大總管其副將郭待封嘗為鄯<lb/>
城鎮守與仁貴齊列及仁貴為大總管恥在其下每事<lb/>
多建議違之軍至大非川將進赴烏海仁貴謂待封曰<lb/>
烏海險逺車行艱澁若引輜重將失事機又破賊即廻<lb/>
又煩轉運彼多瘴癘無宜久留大非川嶺上寛平足堪<lb/>
置柵可留二萬人作兩栅輜重並留栅内吾等輕鋭倍<lb/>
<pb n="KR3k0013_WYG_456-17b"/>
道掩其未整即撲滅之矣仁貴遂率衆先行至河遇賊<lb/>
撃破之斬獲甚衆收其牛羊萬餘頭進至烏海城以俟<lb/>
後援待封不從仁貴之䇿領輜重繼進未至烏海吐蕃<lb/>
二十餘萬悉衆救其前軍迎擊待封敗走趨出軍糧及<lb/>
輜重並為賊所掠仁貴遂退屯大非川吐蕃又益四十<lb/>
餘萬來拒戰官軍又大敗死傷畧盡仁貴待封及阿吏<lb/>
那道真並脱身走免<lb/>
李光弼為朔方行營既平懐州朝㫖欲速收東都城光<lb/>
<pb n="KR3k0013_WYG_456-18a"/>
弼屢抗表請候時而動不可輕進僕固懐恩貳於光弼<lb/>
乃潜上言曰賊可討詔遂從懐恩言逼光弼進軍列陣<lb/>
于北邙山下賊悉發精鋭來拒官軍不利詔以本非光<lb/>
弼謀乃徵懐恩入拜工部尚書留在京師又徵光弼入<lb/>
拜河南副元帥都統河南淮西山南東道等節度使移<lb/>
鎮汴州<lb/>
李抱真為澤潞節度使馬燧領河陽三城抱真常欲殺<lb/>
懐州刺史楊鈢鈢奔燧納之且奏其無罪抱眞不勝其<lb/>
<pb n="KR3k0013_WYG_456-18b"/>
忿後用觧邢州圍所獲軍糧燧全有之而後給與抱真<lb/>
抱真益怒洹水之㨗諸軍進至魏州田恱領騎兵突犯<lb/>
燧營李芄疾出援之抱真自固不為動燧將攻悦城假<lb/>
攻具於抱真又請雜兩軍之伍冀分其功抱真皆不諾<lb/>
而請獨當一面繇此隙甚不復相見諸軍以是頗逗撓<lb/>
徳宗數使中人和解之<lb/>
韓𢎞為宣武節度統諸軍討淮西時賊軍當徑攻烏重<lb/>
裔之壘重裔禦之中數槍馳請救於忠武軍節度李光<lb/>
<pb n="KR3k0013_WYG_456-19a"/>
顔光顔以小溵橋賊之<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>也乗其無偹使其大將田頴<lb/>
宋朝隠襲而取之遂平其城壍繇是不克救重裔韓𢎞<lb/>
以光顔違令取頴及朝隠將戮之頴及朝隠勇而多材<lb/>
軍中皆惋惜之光顔畏𢎞不敢留㑹中使景忠信至知<lb/>
其情乃矯詔令所在械繋之走馬入見具以本末聞憲<lb/>
宗赦忠信矯詔罪即徃釋頴及朝隠𢎞及光顔迭以表<lb/>
論憲宗謂𢎞使曰頴等違都統令當處死但光顔以其<lb/>
襲賊有功亦可宥之軍有三令五申宜捨此以收來效<lb/>
<pb n="KR3k0013_WYG_456-19b"/>
及以詔諭𢎞不恱<lb/>
劉沔為太原節度使討回鶻初沔以精兵六千留鎮横<lb/>
水栅以備殘虜自迎太和公主還宫後太原功最為先<lb/>
幽州張仲武亦降滅回鶻赤心宰相王子將軍等數萬<lb/>
人繼受詔追襲烏介可汗恃其兵與沔不足朝廷知之<lb/>
曽遣御史中丞李囘因和解仲武終不平之帝方委仲<lb/>
武北收殘虜乃移沔滑州以李石為太原節度以代之<lb/>
梁謝彦章為許州節度使末帝貞明四年冬滑州節度<lb/>
<pb n="KR3k0013_WYG_456-20a"/>
使賀瓌為北靣招討使彦章為排陣使同領大軍與晉<lb/>
人對壘是時咸謂瓌能將歩軍彦章能領騎士既名聲<lb/>
相軋故瓌衷心忌之一日與瓌同設仗於郊外瓌指一<lb/>
方地謂彦章曰此地岡阜隆起中央坦夷好列栅之所<lb/>
尋而晉人舍之故瓌疑彦章與晉人通又瓌欲速戰彦<lb/>
章欲持重以老敵人瓌益疑之㑹為行營馬歩都虞候<lb/>
朱珪所誣瓌遂與珪協謀因享士伏甲以殺彦章及濮<lb/>
州刺史孟審澄别將侯温裕等於軍以謀叛聞晉王聞<lb/>
<pb n="KR3k0013_WYG_456-20b"/>
之喜曰彼將帥如是亡無日矣審澄温裕亦善將騎軍<lb/>
然所領不過三千騎多而益辦惟彦章有焉<lb/>
劉鄩軍於莘縣末帝遣使問鄩决勝之策鄩曰臣無竒<lb/>
術但人給糧十斛盡則破敵末帝大怒譲鄩曰將軍蓄<lb/>
米將療饑耶将破敵耶乃遣中使督戰鄩集諸校而謀<lb/>
曰主上深居宫禁未曉兵家與白面兒謀之終敗人事<lb/>
大將出征君命有所不受臨機制變安可預謀今揣敵<lb/>
人未可輕動諸君更籌之時諸將皆欲戰鄩黙然他日<lb/>
<pb n="KR3k0013_WYG_456-21a"/>
復召諸校列坐軍門人具河水一器因命飲之衆未測<lb/>
其㫖或飲或辭鄩曰一噐而難若是滔滔河流可勝既<lb/>
乎衆皆失色居數日鄩率萬餘人薄鎮定之營時鄩軍<lb/>
淹至上下騰亂殺獲甚多少頃晉軍繼至乃退二年三<lb/>
月鄩自莘引軍襲魏州與晉王戰於故元城王師敗績<lb/>
鄩脱身南奔自黎陽濟河至滑州尋授滑州節度使詔<lb/>
屯黎陽<lb/>
後唐康延孝初名李紹琛為保儀軍節度使莊宗同光<lb/>
<pb n="KR3k0013_WYG_456-21b"/>
三年討蜀為先鋒排陣使平蜀之功延孝居最時邠州<lb/>
節度使董璋為行營右廂馬歩使葉州節度使毛璋為<lb/>
行營左廂馬歩使以軍禮當事延孝郭崇韜私愛董璋<lb/>
及西川平定之後崇韜每有軍機必召璋叅决延孝不<lb/>
平之時延孝軍於城西毛璋軍於城東董璋軍於城中<lb/>
延孝因酒酣謂董璋曰吾有平蜀之功公等樸遫相從<lb/>
反首䑕於侍中之門謀相傾陷吾為都將公乃禆校力<lb/>
能斬公璋惶恐謝之而退酒罷璋訴于崇韜崇韜因衘<lb/>
<pb n="KR3k0013_WYG_456-22a"/>
之乃署董璋為東川節度使落軍職延孝怒謂毛璋曰<lb/>
吾冒白刄犯險阻平定兩川董璋何功遽有其地二人<lb/>
因謁見崇韜曰東川重地宜擇良帥工部任尚書有文<lb/>
武才幹甚洽衆心請表為東川帥崇韜怒曰紹琛反耶<lb/>
敢違吾節度延孝等惶恐而退未㡬崇韜為繼岌所害<lb/>
二人因責董璋曰公復䑕首何門璋俛首祈哀而已<lb/>
朱洪實為兵馬軍都指揮使閔帝應順元年三月判六<lb/>
軍諸衛事唐義誠將議出征帝幸左藏庫親給軍士錢<lb/>
<pb n="KR3k0013_WYG_456-22b"/>
帛是日義誠與洪實同於庫中靣論用兵利害洪實言<lb/>
自出軍討逆累發兵師今聞小衂無一人一騎來者不<lb/>
如禁軍據門自固彼安敢徑來然後徐圖進取全策也<lb/>
義誠怒曰若如此言洪實反矣洪實曰公自惟誰反其<lb/>
聲漸厲帝聞召而詳之洪實猶理前謀又曰義誠言臣<lb/>
圖反據發兵計義誠反必矣帝不能辨遂命誅洪實<lb/>
周慕容彦超漢初為澶州節度使杜重威叛於鄴下以<lb/>
鄆州節度使髙行周為招討使彦超為副及兵至城下<lb/>
<pb n="KR3k0013_WYG_456-23a"/>
二帥不協杜重威之子婦即行周之息女也行周用兵<lb/>
持重彦超舉措輕易彦超欲速於攻城行周以為未可<lb/>
彦超乃揚言稱行周以愛女之故惜賊而不攻行周忿<lb/>
之漢祖聞其事懼有他變以是親征及車駕至鄴彦超<lb/>
數因事凌廹行周行周不勝其憾嘗一日至行營幕次<lb/>
雨泣告於執政聲氣甚厲聞於至尊又自掬糞茹于口<lb/>
中分雪其事宰相蘇逄吉樞宻使楊邠宻奏於漢祖漢<lb/>
祖深知彦超之曲遣二臣和解行周亦召彦超於帳中<lb/>
<pb n="KR3k0013_WYG_456-23b"/>
責之兼令首過於行周行周稍解<lb/>
王峻為内客省使永興趙思綰亂峻為郭從義兵馬都<lb/>
監從義與峻不協甚如水火<lb/>
符彦卿天雄軍節度使顯徳元年從世宗親征河東命<lb/>
彦卿赴忻州時契丹駐忻北㳺騎每及近郊其月二十<lb/>
三日彦卿與諸將勒兵列陣以待之先鋒將史彦超以<lb/>
二千騎遇賊於前彦超勇憤俱發左右馳擊解而復合<lb/>
者數四當其鋒者無不顛仆李筠張永徳以偏師自後<lb/>
<pb n="KR3k0013_WYG_456-24a"/>
撃之軍退史彦超死之不獲其屍前鋒為敵隔絶我軍<lb/>
重傷者數百人蕃戎死者亦衆是行諸將論議各有矛<lb/>
盾故不能成大功<lb/>
張永徳顯徳中為殿前都指揮使守下蔡與淮南招討<lb/>
使李重進素不協每宴將吏各暴其短一日永徳乗醉<lb/>
乃大言重進潜蓄姦謀當時將校無不驚駭<lb/>
　<lb/>
　<lb/>
<pb n="KR3k0013_WYG_456-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百五十六<lb/>
</p>
<p>
</p>
  </div>
</body>
</text>
</TEI>
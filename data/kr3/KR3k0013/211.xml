<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百十一</head>
    <p>
<pb n="KR3k0013_WYG_211-1a"/>
欽定四庫全書<lb/>
　册府元龜卷二百十一　　宋　王欽若等　撰<lb/>
　　閏位部<lb/>
　　　　求舊　　繼絶<lb/>
　　　求舊<lb/>
周書曰人惟求舊傳曰禮不忘其本蓋云仁厚之至也<lb/>
自孫劉並起南北建號以暨于梁室咸君臨其國施命<lb/>
興化至乃追念疇曩深懐雅固篤其恩意推之禮遇或<lb/>
<pb n="KR3k0013_WYG_211-1b"/>
屈法以申宥或歎逝而思賢以至廵省維桑周爰顧慕<lb/>
優其賜予加之蠲復頒爵州閭之耆艾延寵藩國之僚<lb/>
佐人用胥恱俗以歸厚夫如是則澤雖渥而非偏賞雖<lb/>
豐而不僭矣<lb/>
蜀先主初領荆州牧以廖立為長沙太守㑹吳將吕䝉掩<lb/>
襲南三郡立脫身走自歸先主先主素識待之不深責<lb/>
也以為巴郡太守<lb/>
後主爲太子時來敏爲家令後主即位爲光禄大夫坐<lb/>
<pb n="KR3k0013_WYG_211-2a"/>
過黜免後主以敏東宫舊臣特加優等故廢而復起以<lb/>
爲執慎将軍<lb/>
吳孫䇿與周瑜同年友善瑜自夀春還吳䇿親自迎瑜<lb/>
授瑜建威中郎将䇿又給瑜皷吹為治舘舍贈賜莫與<lb/>
為比䇿令曰周公瑾英雋異才與孤有總角之好骨肉<lb/>
之分如前在丹陽發兵衆及船糧以濟大事論徳酬功<lb/>
此未足以報者也<lb/>
大帝嘗與朱然同書學結恩愛至綂事以然為餘姚長<lb/>
<pb n="KR3k0013_WYG_211-2b"/>
累遷左司馬右軍師緫為大督及寢疾帝晝為减膳夜<lb/>
為不寐中使醫藥口食之物相望於道自創業功臣疾病<lb/>
帝意所鍾吕蒙凌統外然其次矣及卒素服舉哀為之感慟<lb/>
滕裔父胄善屬文大帝待以賔禮軍國書疏嘗令損益<lb/>
潤色之亦不幸短命帝為之追録舊恩封裔都亭候<lb/>
景帝初為琅邪王居㑹稽時太守濮陽興深與相結及<lb/>
即位徴興為太常衛将軍平軍國事封外黄侯<lb/>
宋髙祖時謝景仁初為桓𤣥黄門侍郎時髙祖為桓修<lb/>
<pb n="KR3k0013_WYG_211-3a"/>
撫軍中兵参軍嘗詣景仁諮事景仁與語悅之因留髙<lb/>
祖共食食未辨而景仁為𤣥所召𤣥性促急俄頃之間<lb/>
騎詔續至髙祖屢求去景仁不許曰主上見待要應有<lb/>
方我欲與客共食豈當不得待竟安坐飽食然後應召<lb/>
髙祖甚感之嘗謂景仁是太𫝊安孫及平京邑入鎮石<lb/>
頭景仁與百僚同見髙祖髙祖目之曰此名公孫也謂<lb/>
景仁曰承制府湏記室参軍今當相屈以為大将軍武<lb/>
陵王遵記室参軍仍為從事中郎雅相推重申以婚姻<lb/>
<pb n="KR3k0013_WYG_211-3b"/>
廬陵王義真妃景仁女也<lb/>
永初元年詔曰彭沛下邳三郡首事所基情義繾綣事<lb/>
由情奨古今所同彭城桑梓本郷加隆攸在優復之制<lb/>
宜同豐沛可復租布三十年<lb/>
文帝初為冠軍将軍以丘淵之為長史及即位以舊恩<lb/>
歴顯官侍中都官尚書吳郡太守<lb/>
元嘉四年三月丙子詔曰丹徒桑梓綢繆大業攸始踐<lb/>
境永懐觸感罔極昔漢章南廵加恩元氏况情義二三<lb/>
<pb n="KR3k0013_WYG_211-4a"/>
有兼曩日思播遺澤酬慰士民其蠲此縣今年租布<lb/>
二十六年三月幸丹徒申南北沛下邳三郡復又詔曰<lb/>
京口肇祥自古著符近代衿帶江山表裏華甸經途四<lb/>
逹利盡淮海城邑髙明土風淳壹包總形勝實唯名都<lb/>
故能光宅靈心克昌帝業頃年岳牧遷廻軍民從散㕓<lb/>
里廬宇不逮徃日皇基舊郷地兼藩重宜令殷阜式崇<lb/>
形望可募諸州樂移者數千家給以田宅并蠲復五月<lb/>
丙寅又詔曰吾生於此城及盧循肆亂害流茲境先帝<lb/>
<pb n="KR3k0013_WYG_211-4b"/>
以桑梓根本寔同休戚復以䝉稚猥同艱難情義繾綣<lb/>
夷險兼備舊物遺蹤猶存心目嵗月不居逝踰三紀時<lb/>
人故老與運零落眷惟既徃倍深感嘆可搜訪于時士<lb/>
庶文武今尚存者具以名聞人身已亡而子孫見在優<lb/>
量賜賚之<lb/>
孝武帝初為都督江州刺史時江蠻為㓂文帝遣太子<lb/>
歩兵校尉沈慶之伐之慶之以王國令使吳喜自隨使<lb/>
命去來喜為帝所知賞帝於巴口建義喜遇病不堪隨<lb/>
<pb n="KR3k0013_WYG_211-5a"/>
慶之下事平帝以喜為主書稍見親遇擢為諸王學官<lb/>
王景文為宣城太守元㓙劭以為黄門侍郎未及就孝武<lb/>
帝入討景文遣間使歸欵以父在都邑不獲致身及事<lb/>
平頗見嫌責猶以舊恩除南平王鑠司空長史不拜出<lb/>
為東陽太守<lb/>
大明二年詔曰先帝靈命初興龍飛西楚嵗紀浸逺感<lb/>
徃纒心奉迎文武情深常棣思𢎞殊澤以申永懐吏身<lb/>
可賜爵一級軍户免為平民<lb/>
<pb n="KR3k0013_WYG_211-5b"/>
七年三月廵南豫南兖二州詔曰朕弱年操製出牧司<lb/>
雍承政宣風荐歴年紀國歩中阻治戎江甸艱夷情義<lb/>
寔繋于懐今或講練蒐訓渉茲境閭故邑耆舊在目罕<lb/>
存年世未逺殱亡大半撫迹惟事傾慨兼著太宗讌故<lb/>
晉陽洽恩世祖流仁濟畿暢澤永言徃猷恩廣前賚可<lb/>
蠲歴陽郡租輸三年遣使廵慰問民疾苦鰥寡孤老六<lb/>
疾不能自存者厚賜粟帛年髙加以羊酒凡一介之善<lb/>
隨才銓貫前國名臣及府州佐吏量所沾錫人身已徃施<lb/>
<pb n="KR3k0013_WYG_211-6a"/>
及子孫<lb/>
十二月幸歴陽追思在藩之舊下詔曰故光禄勲前征<lb/>
虜長史鄧𦙍之體局沈隠累任著績朕昔當藩重首先<lb/>
佐務心力欵盡弗忘于懐徃嵗息璩㓙悖自取誅剪㳂<lb/>
恩及琬特免釁戮今可擢為給事黄門侍郎以旌宿誠<lb/>
明帝初為湘東王時虞愿為國常侍轉尋陽王府墨<lb/>
曹参軍及帝立以愿儒史學渉兼藩國舊恩意遇甚厚<lb/>
除太常丞<lb/>
<pb n="KR3k0013_WYG_211-6b"/>
江謐字令和為于湖令明帝為南豫州謐傾身奉之為<lb/>
帝所親待即位以為驃騎参軍轉尚書度支郎俄遷右<lb/>
丞兼比部郎<lb/>
南齊太祖初為宋相國沈昭略為西曹掾甚賞之及即<lb/>
位謂王儉曰南士中有沈昭略何職處之儉擬以前軍將<lb/>
軍帝不欲違乃可其奏尋為中書郎累遷侍中<lb/>
崔慧景宋末為長水校尉自結太祖昇明三年豫章王<lb/>
為荆州太祖受禪遣慧景奉表稱慶還京師太祖召見加<lb/>
<pb n="KR3k0013_WYG_211-7a"/>
意勞接轉平西府慧景留為鎮西司馬兼諮議太祖受<lb/>
禪封安樂縣子三百戸司馬南郡内史<lb/>
垣閎宋昇明初為散騎常侍領長水校尉與豫章王對<lb/>
直殿省遷右衛将軍太祖即位以有心誠封爵如舊加<lb/>
給事中領驍騎将軍<lb/>
武帝少年與蕭景先共車行泥路車乆故壊至領軍府<lb/>
西門車轅折狼狽景先謂帝曰兩人脫作領軍亦不得<lb/>
忘今日艱辛及武帝踐祚詔以景先為兼領軍将軍拜<lb/>
<pb n="KR3k0013_WYG_211-7b"/>
日羽儀甚盛傾朝觀矚拜還未至府門中詔相聞領軍<lb/>
今日故當無折轅事邪景先奉謝景先事上盡心故恩<lb/>
寵特宻初西還帝坐景陽樓召景先語故舊唯豫章王<lb/>
一人在席而已<lb/>
王晏初為西安主簿武帝時為長史與晏相遇後轉鎮<lb/>
西板宴記室鎮湓城晏専心奉事軍旅書翰皆委焉及<lb/>
武帝即位累遷常侍丹陽尹宴位任親重朝夕進見言<lb/>
論朝事自豫章王嶷尚書令王儉皆降意以接之而晏<lb/>
<pb n="KR3k0013_WYG_211-8a"/>
每以疎漏被帝呵責連稱疾乆之帝以晏湏禄飬轉為<lb/>
江州刺史晏固辭不願外出見許留為吏部尚書領太<lb/>
子右率終以舊恩見寵張欣㤗為尚書都官郎武帝與<lb/>
欣㤗早經欵遇及即位以爲直閣将軍領禁旅<lb/>
沈冲字景綽為武帝征虜長史尋陽太守甚見委遇世<lb/>
祖還都使冲行府州縣太子中庶子帝在東宫待以恩<lb/>
舊及即位轉御史中丞虞悰初為宋黄門郎武帝始從<lb/>
官家貧薄悰推國士之眷數相分與每行必呼帝同載<lb/>
<pb n="KR3k0013_WYG_211-8b"/>
帝甚徳之昇明中世祖為中軍引悰為諮議参軍遣吏<lb/>
部江謐持手書謂悰曰今因江吏部有白以君情顧意<lb/>
欲相屈建元初轉太子庶子帝即位以悰布衣之舊從<lb/>
容謂悰曰我當令卿復祖業轉侍中朝廷咸驚其羙<hi>臣欽</hi>
<hi>若等曰按晉書虞肅父孝武帝時為侍中即悰祖也</hi>
劉悛初為宋桂陽王征北中兵参軍與武帝同直殿内<lb/>
為明帝親待繇是與世祖欵好遷通直散騎侍郎及武<lb/>
帝鎮湓城後悛出為廣州刺史武帝自尋陽還遇悛於<lb/>
<pb n="KR3k0013_WYG_211-9a"/>
舟渚間歡宴敘舊停十餘日乃下遣文恵太子及竟陵<lb/>
王子良攝衣履修父友之敬帝既即位累遷長兼侍中<lb/>
車駕數幸悛宅宅盛治山池造甕牖世祖著鹿皮冠被<lb/>
悛菟皮衾於牖中宴樂以冠賜悛至夜乃去後從駕登<lb/>
蔣山帝數嘆曰貧賤之交不可忘糟糠之妻不下堂<lb/>
頋謂悛曰此况卿也世言富貴好改其素情吾雖有四<lb/>
海今日與卿盡布衣之適悛起拜謝<lb/>
周山圖初為輔國将軍及武帝踐祚遷竟陵王鎮北司<lb/>
<pb n="KR3k0013_WYG_211-9b"/>
馬帶南昌太守将軍如故以湓城之舊出入殿省甚見<lb/>
親信<lb/>
王諶永明初遷豫章王太尉司馬武帝與諶相遇於宋<lb/>
明之世故委任為輔國将軍<lb/>
到撝爲黄門郎解職武帝即位遷太子中庶子不拜又<lb/>
除長沙王中軍長史司徒左長史先是宋世帝數遊㑹<lb/>
撝家同從明帝射雉郊野渴倦撝得早青𤓰與帝對剖<lb/>
食之帝懐其舊徳意眄良厚至是一歲三遷<lb/>
<pb n="KR3k0013_WYG_211-10a"/>
海陵王初為新安王及即帝位詔曰新安國五品以上<lb/>
悉與滿敘自此以下皆聽解遣其欲仕者適所樂<lb/>
明帝初為宣城王即位詔宣城國五品以上悉與滿敘<lb/>
自此以下皆聽解遣其欲仕者適所樂<lb/>
梁髙祖初開覇府以齊司徒右長史任昉為驃騎記室<lb/>
参軍始髙祖與昉遇竟陵王西邸從容謂昉曰我登三<lb/>
府當以卿為記室昉亦戯髙祖曰我若登三事當以卿<lb/>
為騎兵謂髙祖善騎也至是故引昉符昔言焉昉奉箋<lb/>
<pb n="KR3k0013_WYG_211-10b"/>
曰伏承以今月令辰肅膺典䇿徳顯功髙光副四海含<lb/>
生之倫庇身有地况昉受教君子将二十三年咳唾為<lb/>
恩眄睞成飾小人懐恵頋知死所昔承清晏屬有緒言<lb/>
提挈之㫖形乎善謔豈非多幸斯言不渝雖情謬先覺<lb/>
而迹淪驕餌湯沐具而非弔大厦構而相驩明公道貫<lb/>
二儀勲超䆳古將使伊周奉轡桓文扶轂神功無紀化物<lb/>
何稱府朝初建俊賢驤首惟此魚目唐突璵璠頋已循<lb/>
涯寔知塵忝千載一逄再造難答雖則隕越且知所報<lb/>
<pb n="KR3k0013_WYG_211-11a"/>
天監元年復南蘭陵武進縣依前代之科<lb/>
大同十年三月帝幸蘭陵謁建陵至脩陵詔曰故鄉老<lb/>
少接踵逺至情貎孜孜若歸于父宜有以慰其此心並<lb/>
可錫位一階并加頒賚所經縣邑無出今年租賦監所<lb/>
責民蠲復二年普賚内外從軍官主左右錢米各有差因作<lb/>
還舊鄉詩癸卯詔園陵職司叅軍勤勞并賜位一階并<lb/>
加沾賚是月幸廻賔亭宴帝郷故老及所經郡縣奉迎<lb/>
候者少長數千人各賚錢二千<lb/>
<pb n="KR3k0013_WYG_211-11b"/>
蕭琛為侍中髙祖在西邸早與琛狎毎朝讌接以舊恩<lb/>
呼為宗老琛亦奉陳昔恩以早簉中陽夙忝同閈雖迷<lb/>
興運猶荷洪慈帝答曰雖云早契濶乃自非同志忽談<lb/>
興運且異狂奴<lb/>
陶𢎞景齊末義師平建康問議禪代𢎞景援引圖䜟數<lb/>
處皆成梁字令弟子進之髙祖既早與之遊及即位後<lb/>
恩禮逾篤書問不絶冠盖相望<lb/>
何㸃與髙祖有舊及踐祚手詔曰昔因多暇得訪逸軌<lb/>
<pb n="KR3k0013_WYG_211-12a"/>
坐修竹臨清池忘今語古何其樂也蹔别丘園十有四<lb/>
載人事艱阻亦何可言自應運在天每思相見密邇物<lb/>
色勞甚山阿嚴光排九重踐九等談天人敘故舊有所<lb/>
不臣何傷於髙文先以皮弁謁子桓伯况以縠綃見文<lb/>
叔<hi>文先陽彪字子桓魏文帝字伯况周黨字文叔光武字</hi>求之徃䇿不無前例今<lb/>
賜卿鹿皮巾等後數日望能入也㸃以巾褐引入華林<lb/>
園髙祖甚恱賦詩置酒恩禮如舊仍下詔曰前徴士何<lb/>
㸃髙尚其道身安容膝脫落形骸棲志窅𡨕朕日昃思<lb/>
<pb n="KR3k0013_WYG_211-12b"/>
治尚想前哲况親得同時而不與爲政喉舌任切必俟<lb/>
邦良誠望賁然屈居獻替可徵為侍中辭疾不起乃<lb/>
復詔曰徴士何㸃居貞物表縱心塵外夷坦之風率繇<lb/>
自逺徃因素志頗申讌言眷彼子陵情兼惟舊昔仲虞<lb/>
邁俗受俸漢朝安道逸志不辭晉禄此盖前代盛軌徃<lb/>
賢所同可詳加資給並出在所日費所湏大官别給既<lb/>
人髙曜卿故事同垣下<hi>袁渙字曜卿魏太祖賜垣下榖</hi>天監三年卒時<lb/>
年六十八詔曰新除侍中何㸃棲遲衡泌白首不渝奄<lb/>
<pb n="KR3k0013_WYG_211-13a"/>
至殞䘮倍懐傷惻可給第一品材一具賻錢二萬布五<lb/>
十疋䘮事所湏内監經理又勑㸃弟裔曰賢兄徴君弱<lb/>
冠拂衣華首一操心遊物表不滯近跡脫落形骸寄之<lb/>
幽逺理情勝致遇興彌髙文㑹酒徳撫際逾逺朕膺籙<lb/>
受圖思長聲教朝多君子既貴成雅俗野有外臣宜𢎞<lb/>
此難進方頼清徽式隆大業昔在布衣情期早著資以<lb/>
仲虞之秩待以子陵之禮聽覧暇日角巾引見窅然汾<lb/>
射兹焉有記一旦萬古良懐傷悼鄉友于淳至親從彫<lb/>
<pb n="KR3k0013_WYG_211-13b"/>
亡偕老之願致使反奪纒緜永恨伊何可任永矣奈何<lb/>
曹景宗爲領軍将軍髙祖數讌見功臣共道故舊景宗<lb/>
醉後謬忘或誤稱下官髙祖故縱之以爲笑樂<lb/>
范雲為吏部尚書嘗侍讌髙祖謂臨川王宏鄱陽王惔<lb/>
曰我與尚書少親善申四海之敬今為天下主此禮既<lb/>
革汝宜代我呼范為兄二王下席拜與雲同車還尚書<lb/>
下省時人榮之<lb/>
王珍國嘗以明鏡獻誠於髙祖髙祖㫁金以報之後因<lb/>
<pb n="KR3k0013_WYG_211-14a"/>
侍宴帝問曰卿明鏡尚存昔金何在珍國答曰黄金在<lb/>
臣肘不敢失墜復為右衛将軍加給事中遷左衛将軍<lb/>
加散騎常侍天監初封灄陽縣侯邑千户<lb/>
元帝初鎮荆州顔恊為記室及卒甚歎惜之為懐舊詩<lb/>
以傷之其一章曰𢎞都多雅度信乃含忠實鴻漸殊未<lb/>
昇上材淹下秩<lb/>
宗懔初為元帝記室後為别駕江陵令及帝即位擢為<lb/>
尚書侍郎又手詔曰昔扶桞開國尚曰故人西郷作土<lb/>
<pb n="KR3k0013_WYG_211-14b"/>
本繇賓客况事渉勲庸而無爵賞尚書侍郎宗懔極有<lb/>
帷幄之謀誠深股肱之任從我於邁多歴嵗事可封信<lb/>
安縣侯食邑一千戸<lb/>
王褒為安成郡太守侯景度江建業擾亂文帝承制轉<lb/>
智武将軍南平内史及嗣位於江陵欲待褒以不次之<lb/>
位褒時猶在郡勑王僧辨以禮發遣褒乃将家西上元<lb/>
帝與褒有舊相得甚歡拜侍中累遷吏部尚書左僕射<lb/>
陳髙祖即位以左光禄大夫王冲前代舊臣特申長幼<lb/>
<pb n="KR3k0013_WYG_211-15a"/>
之敬<lb/>
沈恪吳興武康人也在梁為新喻侯髙祖與恪同郡情<lb/>
好甚䁥蕭暎卒後髙祖南討李賁仍遣妻子附恪還尋<lb/>
補東宫直<lb/>
文帝梁末避地臨安于駱牙母觀帝儀表知非常人待<lb/>
之甚厚及即位牙為越州刺史初牙母之卒也于時饑<lb/>
饉兵荒至是始葬詔贈牙母常安國太夫人諡曰恭遷<lb/>
牙為貞威将軍晉陵太守<lb/>
<pb n="KR3k0013_WYG_211-15b"/>
華皎梁代為尚書比部令史侯景之亂事景黨王偉髙<lb/>
祖南下文帝為景所囚皎遇帝甚厚景平文帝為吳興<lb/>
太守以皎為都尉録軍府榖帛多以委之皎聰慧勤於<lb/>
簿領及文帝即位除開逺将軍右衛将軍天嘉元年封<lb/>
懐仁縣伯邑四百戸<lb/>
北齊髙祖少與司馬子如相結託分義甚深及入雒除<lb/>
右僕射與侍中髙岳侍中孫騰右僕射髙隆之等共知<lb/>
朝政甚見信重髙祖鎮晉陽子如時徃謁見待之甚厚<lb/>
<pb n="KR3k0013_WYG_211-16a"/>
並坐同食從旦逹暮及其當還髙祖及武明后俱有賚<lb/>
遺率以為常<lb/>
劉貴為御史中尉雖非佐命元功然與髙祖布衣之舊<lb/>
特見親重<lb/>
叚長仕東魏為懐朔鎮将常見髙祖甚異之謂髙祖云<lb/>
君乃康世之才終不徒然也請以子孫爲託興和中啓<lb/>
贈司空公子寜相府從事郎中<lb/>
崔陵仕東魏為左光禄大夫仍鎮黄門尋以貪汚為御<lb/>
<pb n="KR3k0013_WYG_211-16b"/>
史所劾因還郷里遇赦始出髙祖以陵本豫義旗復其<lb/>
黄門<lb/>
文宣帝天寳初陳留太守徐逺為御史所劾遇赦免沈<lb/>
廢二年帝以逺勲舊特用為領軍府長史<lb/>
武成帝居藩曽病文宣令齊州刺史崔季舒療之傋盡<lb/>
心力太寜初追還引見慰勉累拜度支尚書開府儀同<lb/>
三司張雕為平原太守坐贓賄失官武成即位以舊恩<lb/>
除通直散騎侍郎<lb/>
<pb n="KR3k0013_WYG_211-17a"/>
魏收為中書監兼右僕射開府坐罪除名河清三年起<lb/>
除清都尹尋遣黄門郎元文遥勅收曰卿舊人事我家<lb/>
最乆前者之罪情在可恕比令卿為尹非為羙授但初<lb/>
起卿斟酌如此朕豈可用卿之才而忘卿身待至十月<lb/>
當還卿開府<lb/>
梁太祖唐天復元年正月兼河中節度至府出東郊以<lb/>
素服拜于故節度使王重榮之壠以申夙分又辟其少<lb/>
子瓚為節度判官又請故宰相張濬為重榮神道碑曰<lb/>
<pb n="KR3k0013_WYG_211-17b"/>
帝頃自左馮來歸蒲坂而重榮識在田之竒狀有附翼<lb/>
之深期劉宣威坐席之言形于昔日喬太尉英雄之許<lb/>
感極茲辰帝追思之深故恩禮若是開平二年四月以<lb/>
户部尚書致仕裴廸復為右僕射廸敏事慎為達吏治<lb/>
明籌筭帝初建節旄於夷門廸一謁見如故知乃辟為<lb/>
從事自是之後厯三十年委四鎮租賦兵籍帑廪官吏<lb/>
獄訟賞罰經費運漕事無巨細皆得専之帝每出師即<lb/>
知軍州事逮于二紀不出梁之闉閎甚有禆贊之道禪<lb/>
<pb n="KR3k0013_WYG_211-18a"/>
代之嵗命為太常卿屬年已耆耋視聽昏塞不任朝謁<lb/>
遂請老許之朞月復起師長庶官焉<lb/>
三年以蒲州肇迹之地且因經略鄜延於是廵幸數月<lb/>
暇日遊豫至焦梨店頗述前事念王重榮舊功下詔褒<lb/>
奨而封崇之<lb/>
劉崇太祖㣲時嘗傭力崇家及即位召崇用之歴殿中<lb/>
監商州刺史崇之母撫梁祖有恩梁氏號為國婆徐宋<lb/>
之民謂崇家為豢龍劉家子鼎起家為大理評事<lb/>
<pb n="KR3k0013_WYG_211-18b"/>
　　　繼絶<lb/>
夫繼絶之禮王者所以歸民置後之文聖人所以勸善<lb/>
况餘分建歴大徳未融固宜昭興㓕之仁豐延世之賞<lb/>
俾神明之後不廢於蒸嘗公侯之家克紹於圭組用能<lb/>
率勵勲徳懐服蒸黎者焉<lb/>
宋髙祖永初元年四月即位詔曰夫㣲禹之感歎深後<lb/>
昆盛徳必祀道隆百世晉氏封爵當隨運改至於徳参<lb/>
㣲管勲濟蒼生愛人懐樹猶或勿剪雖在異代義無冺<lb/>
<pb n="KR3k0013_WYG_211-19a"/>
絶降殺之宜一依前典可降始興公封始興縣公廬陵<lb/>
公封柴桑縣公千戸始安公封荔浦縣侯長沙公封醴<lb/>
陵縣侯康樂公可即封縣公各五百戸以奉晉故丞相<lb/>
王導太𫝊謝安大将軍温嶠大司馬陶侃車騎将軍謝<lb/>
𤣥之祀<lb/>
是月封晉臨川王司馬寳為西豐縣侯食邑千戸<lb/>
南齊太祖建元元年四月即位詔曰繼世象賢列代盛<lb/>
典疇庸嗣羙前載令圖宋氏通侯乃宜隨運省替但欽<lb/>
<pb n="KR3k0013_WYG_211-19b"/>
徳懐義尚表墳閭况功濟區夏道光民俗者哉降差之<lb/>
典宜遵徃制南康縣公華容縣公可為侯萍郷縣侯可<lb/>
為伯减戸有差以繼劉穆之王𢎞何無忌後<lb/>
梁髙祖天監元年四月巴陵王殂<hi>南齊和帝</hi>以謝沭縣公蕭<lb/>
寳義為巴陵王以奉齊祀<lb/>
是年詔曰褒隆徃代義炳彛則朕當此樂推思𢎞前典<lb/>
齊豫章王元琳故巴陵王昭胄子周齊氏宗國髙武嫡<lb/>
嗣宜祚井邑以傳世祀降封新塗縣侯五百户<lb/>
<pb n="KR3k0013_WYG_211-20a"/>
敬帝太平元年十二月以前昌平令劉督為汝隂王前<lb/>
鎮西法曹行参軍蕭綋為巴陵王奉宋齊二代後<lb/>
陳髙祖永定三年四月江隂王殂<hi>梁敬帝</hi>以梁武林侯蕭<lb/>
諮子季卿嗣為江隂王<lb/>
宣帝太建三年六月江隂王蕭季卿以罪免封東中郎<lb/>
長沙王府諮議参軍蕭彛為江隂王<lb/>
是年追封侯安都為陳集縣侯邑五百戸子亶為嗣<hi>安都</hi>
<hi>於文帝天嘉四年坐事賜死至是追封</hi>
<pb n="KR3k0013_WYG_211-20b"/>
北齊孝昭皇帝皇建元年八月即位詔自髙祖創業已<lb/>
來諸在佐命功臣子孫絶㓕國統不傳者有司搜訪近<lb/>
親以名聞當量為立後又詔曰昔武王克商先封兩代<lb/>
漢魏二晉無廢兹典及元氏統厯不率舊章朕纂承大業<lb/>
思𢎞古典但二王三恪舊說不同可議定是非列名條<lb/>
奏其禮儀體式亦仰議之<lb/>
梁太祖開平二年三月以鴻臚卿李從唐室宗屬封萊<lb/>
國公為二王後有司奏萊國公李從合留三廟於西都<lb/>
<pb n="KR3k0013_WYG_211-21a"/>
選地位建立廟宇以備四仲祀祭命度支供給以遵彛<lb/>
典<lb/>
十二月立二王三恪南郊禮儀使狀曰詩稱有客書載<lb/>
虞賓實因禪代之初必行興繼之命俾之助祭式表推<lb/>
恩兼垂恪敬之文别示優崇之典徴於歴代襲用舊章<lb/>
謹案唐朝以後魏元氏子孫韓國公為三恪以周宇文<lb/>
氏子孫為介國公隋朝楊氏子孫為<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>國公為二王後<lb/>
今伏以國家受禪封唐朝子孫李從為萊國公今参詳<lb/>
<pb n="KR3k0013_WYG_211-21b"/>
合以介國公為三恪<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>國公萊國公為二王後<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷二百十一<lb/>
</p>
<p>
</p>
  </div>
</body>
</text>
</TEI>
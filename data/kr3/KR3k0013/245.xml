<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷二百四十五</head>
    <p>
<pb n="KR3k0013_WYG_245-1a"/>
欽定四庫全書<lb/>
　册府元龜卷二百四十五　宋　王欽若等　撰<lb/>
　　列國君部<lb/>
　　　　朝聘　　姻好<lb/>
　　　朝聘<lb/>
傳曰諸侯三嵗而聘五嵗而朝又曰嵗聘以志業間朝<lb/>
以講禮繇是評貢賦之職講班爵之義宴享以示惠采<lb/>
章而慎儀葢小所以事大大所以字小乃周室之舊制<lb/>
<pb n="KR3k0013_WYG_245-1b"/>
列國之遺範也原夫竝建之始胙土相繼著之典法納<lb/>
於軌物其後力政專命強弱異勢以至獻物薦賄旅百<lb/>
而有加共職歸事駿奔而不暇當夫鄰國之繼好霸令<lb/>
之不煩固宜講信修睦謀事補闕其流風話言可觀也<lb/>
已<lb/>
魯隱公元年十二月祭伯來<hi>祭伯諸侯為王卿士者祭國伯爵傳曰非王命也</hi>
七年夏齊侯使夷仲年來聘<lb/>
十一年春滕侯薛侯來朝爭長<hi>薛魯國薛縣</hi>薛侯曰我先封<lb/>
<pb n="KR3k0013_WYG_245-2a"/>
<hi>薛祖奚仲夏所封在周之前</hi>滕侯曰我周之卜正也<hi>卜正卜官之長</hi>薛庶姓<lb/>
也我不可以後之<hi>庶姓非周之同姓</hi>公使羽父請於薛侯曰君<lb/>
與滕君辱在寡人周諺有之曰山有木工則度之賓有<lb/>
禮主則擇之<hi>擇所冝而行之</hi>周之宗盟異姓為後<hi>盟載書皆先同姓例在定</hi>
<hi>四年</hi>寡君若朝于薛不敢與諸任齒<hi>薛任姓齒列也</hi>君若辱貺寡<lb/>
人則願以滕君為請薛侯許之乃長滕侯<lb/>
桓公二年春正月滕子來朝<hi>隱十一年稱侯今稱子者葢時王所黜</hi>
七月杞侯來朝<hi>公即位而來朝</hi>
<pb n="KR3k0013_WYG_245-2b"/>
三年冬齊侯使其弟年來聘<lb/>
五年夏齊侯鄭伯如紀<hi>外相朝皆言如</hi>
六年冬紀侯來朝請王命以求成於齊公告不能<hi>紀微弱不</hi>
<hi>能通於天子欲因公以請王命公無寵於王故告不能</hi>
九年秋七月曹伯使其子射姑來朝<hi>曹伯有疾故使其子來朝</hi>賓之<lb/>
以上卿禮也<lb/>
十有五年夏邾人牟人葛人來朝<hi>三人皆附庸之世子也其君應稱名故其</hi>
<hi>子降稱人</hi>
<pb n="KR3k0013_WYG_245-3a"/>
荘公五年秋郳犂來來朝<hi>附庸國也東海昌慮縣東北有郳城犁來名</hi>
二十三年夏荆人來聘<hi>不書荆子使某來聘君臣同辭者葢楚之始通未成其禮</hi>
二十五年春陳侯使女叔來聘<hi>女叔陳卿女氏叔字</hi>始結陳好也<lb/>
二十七年冬杞伯來朝<hi>杞稱伯者時王所黜</hi>
閔公元年冬齊仲孫湫來省難<lb/>
僖公七年夏小邾子來朝<hi>郳犂來始得王命而來朝也邾之别封故曰小邾</hi>
秋七月公子友如齊<hi>公會齊侯盟于寗母罷盟而聘謝不敏也</hi>
十年春正月公如齊<lb/>
<pb n="KR3k0013_WYG_245-3b"/>
十有三年冬公子友如齊<lb/>
十有四年六月季姬及鄫子遇于防使鄫子來朝<hi>季姬魯女</hi>
<hi>鄫夫人也鄫子本無朝志為季姬所召而來故言使鄫子來朝鄫國今琅邪鄫縣</hi>
十有五年正月公如齊<hi>諸侯五年再相朝禮也</hi>
二十年夏郜子來朝<lb/>
二十二年三月鄭伯如楚<lb/>
二十四年宋及楚平宋成公如楚<lb/>
二十七年春杞子來朝杞桓公也用夷禮故曰子<hi>杞先代之</hi>
<pb n="KR3k0013_WYG_245-4a"/>
<hi>後而迫於東夷風俗雜壞言語衣服有時而夷今稱朝者始用周禮終而不全故貶其爵</hi>公卑杞杞<lb/>
不共也<lb/>
二十八年秋公子遂如齊<hi>聘也</hi>
二十九年春介葛盧來朝舍于昌衍之上<hi>魯縣東南有昌平城</hi>公<lb/>
在會饋之芻米禮也<hi>嫌公行不當致饋故曰禮也</hi>冬介葛盧來以未<lb/>
見公故復來朝禮之加燕好<lb/>
三十年冬東門襄仲<hi>公子遂也</hi>将聘于周遂初聘于晉<hi>公既命襄</hi>
<hi>仲聘周未行故曰将又命自周聘晉故曰遂魯始聘晉故曰初</hi>
<pb n="KR3k0013_WYG_245-4b"/>
三十一年春取濟西田分曹地也<hi>晉文討曹分其地以賜諸侯</hi>公子<lb/>
遂如晉拜曹田也<lb/>
三十二年春楚鬭章請平于晉晉陽處父報之晉楚始<lb/>
通<hi>陽處父晉大夫晉楚自春秋以來始交使命為和同</hi>
三十三年齊國荘子來聘自郊勞至于贈賄禮成而加<lb/>
之以敏<hi>迎來曰郊勞送去曰贈賄敏審當于事</hi>臧文仲言於公曰國子為政<lb/>
齊猶有禮君其朝焉臣聞之服於有禮社稷之衛也冬<lb/>
公如齊朝且弔有狄師也<hi>狄侵齊也</hi>
<pb n="KR3k0013_WYG_245-5a"/>
文公元年冬十月穆伯如齊始聘焉禮也<hi>穆伯公孫敖</hi>凡君<lb/>
即位卿出竝聘踐修舊好要結外援<hi>踐猶履行也</hi>好事鄰國<lb/>
以衛社稷忠信卑讓之道也忠徳之正也信徳之固也<lb/>
卑徳之基也<lb/>
三年春衛侯如陳拜晉成也<hi>二年陳侯如衛請成于晉</hi>
冬公如晉<lb/>
四年春晉人歸孔逹于衛以為衛之良故免之<hi>三年衛執孔逹</hi>
<hi>以說晉</hi>夏衛侯如晉<hi>拜謝歸孔逹</hi>
<pb n="KR3k0013_WYG_245-5b"/>
曹伯如晉會正<hi>㑹授貢賦之政也傳言襄公能繼文之業而諸侯服從</hi>
秋衛侯使寗俞來聘<lb/>
五年夏公孫敖如晉<lb/>
冬晉陽處父聘于衛<lb/>
六年春臧文仲以陳衛之睦也欲求好于陳<lb/>
夏季文子聘于陳<lb/>
秋季文子如晉<lb/>
九年冬楚子使椒來聘<hi>椒子越椒也椒不書姓史畧文</hi>
<pb n="KR3k0013_WYG_245-6a"/>
十一年秋曹文公來朝即位而來見也襄仲聘于宋且<lb/>
言司城蕩意諸而復之<hi>八年意諸來奔</hi>因賀楚師之不害<hi>往年楚次</hi>
<hi>厥貉将以伐宋</hi>
十二年春杞桓公來朝始朝公也秋滕昭公來朝亦始<lb/>
朝公也<lb/>
秋秦伯使西乞術來聘且言将伐晉<lb/>
十四年冬公如晉朝禮也諸侯五年再相朝以修王命<lb/>
古之制也<lb/>
<pb n="KR3k0013_WYG_245-6b"/>
十七年冬襄仲如齊拜榖之盟<hi>六月公及齊侯盟于穀</hi>
十八年秋襄仲荘叔如齊惠公立故且拜𦵏也<hi>襄仲賀惠公立</hi>
<hi>荘叔謝齊來會𦵏</hi>
宣公元年夏東門襄仲如齊拜成<hi>齊侯與公會于平州以定公位故襄仲如</hi>
<hi>齊謝得會也</hi>
四年秋公如齊<lb/>
五年春公如齊<lb/>
九年春公如齊<lb/>
<pb n="KR3k0013_WYG_245-7a"/>
十年春公如齊齊侯以我服故歸我濟西之田<hi>公比年朝齊故</hi>
夏齊惠公卒公如齊奔䘮<hi>公親奔䘮非禮也公出朝會奔䘮會𦵏皆書如不言其事</hi>
<hi>史之常也</hi>
秋季文子初聘齊<hi>齊侯初即位</hi>
冬子家如齊伐邾故也<hi>魯侵小恐為齊所討故往謝</hi>國武子來報聘<lb/>
十四年秋楚子圍宋孟獻子言於公曰臣聞小國之免<lb/>
於大國也聘而獻物<hi>物玉帛皮幣也</hi>於是有庭實旅百<hi>主人亦設籩豆</hi>
<hi>百品實于庭以答賓</hi>朝而獻功<hi>獻其治國若征伐之功於牧伯</hi>於是有容貎采章<lb/>
<pb n="KR3k0013_WYG_245-7b"/>
嘉淑而有加貨<hi>容貎威儀容顔也采章車服文章也嘉淑令辭稱賛也加貨命宥幣帛也言往共則</hi>
<hi>來報亦備</hi>謀其不免也誅而薦賄則無及也<hi>薦進也見責而往則不足解罪</hi>
今楚在宋君其圖之公説明年春公孫歸父㑹楚子于宋<lb/>
成公三年夏公如晉拜汶陽之田<hi>前年晉使齊歸魯汶陽田故</hi>
冬十一月晉侯使荀庚來聘衛侯使孫良夫來聘<lb/>
十二月齊侯朝於晉将授玉<hi>行朝禮</hi>郤克趨進曰此行也<lb/>
君為婦人之笑辱也寡君未之敢任<hi>言齊侯之來以謝婦人之笑非為修</hi>
<hi>好故云晉公不任當此惠</hi>一云齊頃公朝晉欲尊上晉景公晉景公<lb/>
<pb n="KR3k0013_WYG_245-8a"/>
不敢受乃歸<lb/>
四年春宋公使華元來聘通嗣君也<hi>宋共公即位</hi>
三月杞伯來朝<lb/>
夏公如晉晉侯見公不敬秋公至自晉欲求成於楚而<lb/>
叛晉季文子曰不可乃止<lb/>
五年春孟獻子<hi>仲孫蔑也</hi>如宋報華元也<lb/>
六年春鄭伯如晉拜成<hi>謝前年再盟</hi>
夏邾子來朝<lb/>
<pb n="KR3k0013_WYG_245-8b"/>
魯公孫嬰齊如晉<lb/>
冬季文子如晉賀遷也<hi>四月晉去故綘遷于新田</hi>
七年夏曹宣公來朝<lb/>
冬衛侯如晉晉反戚焉<hi>戚衛孫林父邑林父去奔晉戚隨屬晉</hi>
八年春公孫嬰齊如莒<lb/>
宋公使華元來聘<lb/>
九年冬楚子使公子辰如晉請修好結成<lb/>
十年春晉使糴茷如楚報太宰子商之使也<hi>子商楚公子辰</hi>
<pb n="KR3k0013_WYG_245-9a"/>
秋公如晉<lb/>
十一年春晉侯使郤犨來聘夏季文子如晉報聘<lb/>
秋叔孫僑如<hi>宣伯也</hi>聘于齊以修前好<hi>鞍以前之好</hi>
十二年秋晉郤至如楚聘<lb/>
冬楚公子罷如晉聘<hi>報郤至</hi>
十八年春晉悼公即位公如晉朝嗣君也<lb/>
夏公至自晉晉范宣子來聘且拜朝也<hi>拜謝公朝</hi>君子謂晉<lb/>
於是乎有禮<hi>有卑讓之禮</hi>
<pb n="KR3k0013_WYG_245-9b"/>
秋杞桓公來朝勞公且問晉故公以晉君語之<hi>語其徳政</hi>杞<lb/>
伯於是驟朝于晉而請為婚<lb/>
八月邾宣公來朝即位而來見也<lb/>
襄公元年九月邾子來朝禮也<hi>邾宣公</hi>
冬衛子叔晉知武子來聘禮也凡諸侯即位小國朝之<lb/>
大國聘焉以繼好結信謀事補闕禮之大者也<lb/>
二年七月穆叔聘於宋通嗣君也<lb/>
三年春公如晉始朝也<hi>公即位而朝</hi>孟獻子相公稽首<hi>相儀也稽</hi>
<pb n="KR3k0013_WYG_245-10a"/>
<hi>首首至地也</hi>知武子曰天子在而君辱稽首寡君懼矣<hi>稽首事天</hi>
<hi>子之禮</hi>孟獻子曰以敝邑介在東表密邇仇讐<hi>仇讐謂齊楚與晉爭</hi>
寡君将君是望敢不稽首<hi>傳言獻子能固事盟主</hi>
四年三月穆叔如晉報知武子之聘也<hi>武子聘在元年</hi>
冬公如晉聼政<hi>受貢賦多少之政</hi>晉侯享公公請屬鄫<hi>鄫小國也欲得</hi>
<hi>使屬魯如須句顓臾之比使助魯出貢賦公時年七嵗葢相者為之言鄫今琅邪鄫縣</hi>晉侯不許<lb/>
孟獻子曰以寡君之密邇於仇讐而願固事君無失官<lb/>
命<hi>晉侯徴發之命</hi>鄫無賦於司馬<hi>晉司馬又掌諸侯之賦</hi>為執事朝夕之<lb/>
<pb n="KR3k0013_WYG_245-10b"/>
命敝邑敝邑𥚹小闕而為罪<hi>闕不共也</hi>寡君是以願借助焉<lb/>
<hi>借鄫以自助</hi>晉侯許之五年夏穆叔覿鄫太子于晉以成属<lb/>
鄫<hi>覿見也前年請屬鄫故鄫太子巫如晉以成之</hi>書曰叔孫豹鄫太子巫如晉<lb/>
言比諸魯大夫也<hi>豹與巫俱受命於魯經不書及比之魯大夫</hi>
五年夏鄭子國來聘通嗣君也<hi>鄭僖公初即位</hi>
六年秋滕成公來朝始朝公也<lb/>
冬穆叔如邾聘且修平<hi>平四年狐駘戰</hi>
七年春郯子來朝始朝公也<lb/>
<pb n="KR3k0013_WYG_245-11a"/>
夏小邾穆公來朝亦始朝公也<hi>亦郯子也</hi>
秋季武子如衛報子叔之聘且辭緩報非貳也<hi>子叔聘在元年</hi>
<hi>言國家多難故不時報</hi>
冬衛孫文子來聘且拜武子之言<hi>緩報非貳之言</hi>
八年春公如晉朝且聼朝聘之數<hi>晉悼復修伯業故朝而禀其多少</hi>
冬晉范宣子來聘且拜公之辱<hi>謝公春朝</hi>告将用師于鄭<lb/>
九年夏季武子如晉報宣子之聘也<hi>宣子聘在八年</hi>
十二年夏晉士魴來聘且拜師<hi>謝前年伐鄭師</hi>
<pb n="KR3k0013_WYG_245-11b"/>
冬公如晉朝且拜士魴之辱禮也<hi>士魴聘在此年夏嫌君臣不敵故禮之</hi>
十三年春公至自晉孟獻子書勞于廟禮也<lb/>
十五年春宋公使向戌來聘<lb/>
十六年冬穆叔如晉聘且言齊故<hi>言齊伐魯</hi>
十八年春白狄始來<hi>白狄狄之别名未嘗與魯接故曰始</hi>
十九年二月季武子如晉拜師<hi>謝討齊</hi>
二十年秋齊子<hi>叔老也</hi>初聘于齊禮也<hi>齊魯有怨朝聘禮絶今始復通故曰</hi>
<hi>初繼好息民故曰禮</hi>
<pb n="KR3k0013_WYG_245-12a"/>
冬季武子如宋報向戌之聘也<hi>聘在十五年</hi>
二十一年春公如晉拜師及取邾田也<hi>謝十八年伐齊之師漷水之田</hi>
冬曹伯來朝始見也<hi>即位三年始來見公</hi>
二十有四年春叔孫豹如晉<hi>賀克欒氏</hi>
二月鄭伯朝晉且請伐陳也鄭伯稽首宣子辭子西相<lb/>
曰陳國之介恃大國而陵虐於敝邑<hi>介因也大國楚也</hi>寡君是<lb/>
以請罪焉<hi>謂得罪于陳也</hi>敢不稽首<hi>為明年鄭入陳傳</hi>
夏齊侯既伐晉而懼欲見楚子楚子使薳啓疆如齊聘<lb/>
<pb n="KR3k0013_WYG_245-12b"/>
且請期<hi>請㑹期</hi>
冬鄭行人公孫揮如晉聘<lb/>
二十五年十月鄭子展相鄭伯如晉拜陳之功<hi>謝晉受其功六</hi>
<hi>月公孫舍之帥師入陳子産獻陳捷于晉晉受之</hi>
二十有六年夏晉侯使荀吳來聘<hi>荀吳偃子</hi>召公也<hi>召公㑹澶淵也</hi>
六月衛侯如晉晉人執之鄭伯為衛侯故如晉晉侯許<lb/>
歸衛侯秋七月鄭伯歸自晉<hi>請衛侯歸</hi>使子西如晉聘辭曰<lb/>
寡君來煩執事懼不免於戾<hi>言自懼失敬於大國而得罪</hi>使夏謝不<lb/>
<pb n="KR3k0013_WYG_245-13a"/>
敏<hi>夏子西名</hi>君子曰善事大國<hi>将求於人必先下之言鄭所以能自安</hi>
二十七年春齊侯使慶封來聘<hi>景公即位通嗣君也</hi>
二十八年夏齊侯陳侯蔡侯北燕伯杞伯胡子沈子白<lb/>
狄朝于晉宋之盟故也<hi>二十七年晉楚同盟于宋曰晉楚之從交相見也故楚屬陳蔡</hi>
<hi>胡沈朝晉</hi>齊侯将行慶封曰我不與盟何為如晉陳文子曰<lb/>
先事後賄禮也<hi>事大國當先從其政事而後薦賄以副己心</hi>小事大未獲事<lb/>
焉從之如志禮也<hi>言當從大國請事以順其志</hi>雖不與盟敢叛晉乎<lb/>
重丘之盟未可忘也子其勸行<lb/>
<pb n="KR3k0013_WYG_245-13b"/>
邾悼公來朝時事也<hi>來朝非宋盟宋盟唯施於朝晉楚</hi>
秋孟孝伯<hi>仲孫羯也</hi>如晉告将為宋之盟故如楚也<lb/>
九月鄭游吉如晉告朝于楚以從宋之盟子産相鄭伯<lb/>
如楚舍不為壇<hi>至敵國郊除地封土為壇以受郊勞</hi>外僕言曰昔先大夫<lb/>
相先君適四國未嘗不為壇<hi>外僕掌次舍者</hi>自是至今亦皆循<lb/>
之今子草舍無乃不可乎子産曰大適小則為壇小適<lb/>
大茍舍而已焉用壇僑聞之大適小有五羙宥其罪戾<lb/>
赦其過失救其菑患賞其徳刑<hi>刑法也</hi>教其不及小國不<lb/>
<pb n="KR3k0013_WYG_245-14a"/>
困懷服如歸是故作壇以昭其功宣告後人無怠於徳<lb/>
<hi>怠懈也</hi>小適大有五惡説其罪戾<hi>自觧説也</hi>請其不足行其政<lb/>
事<hi>奉行大國之政</hi>供其職貢從其時命<hi>從朝會之命</hi>不然則重其幣<lb/>
帛以賀其福而弔其㐫皆小國之祸也焉用作壇以昭<lb/>
其禍所以告子孫無昭禍焉可也<hi>無昭禍以告子孫</hi>
十二月魯襄公為宋之盟故公及宋公陳侯鄭伯許男<lb/>
如楚及漢楚康王卒公欲反叔仲昭伯曰我楚國之為<lb/>
豈為一人行也<hi>昭伯叔仲帶</hi>子服惠伯曰君子有逺慮小人<lb/>
<pb n="KR3k0013_WYG_245-14b"/>
從邇<hi>邇近也</hi>饑寒之不恤誰遑其後<hi>遑暇也</hi>不如姑歸也叔<lb/>
孫穆子曰叔仲子專之矣<hi>言足專任</hi>子服子始學者也<hi>言未識逺</hi>
榮成伯曰逺圖者忠也<hi>成伯榮駕鵝</hi>公遂行<hi>從昭伯謀</hi>宋向戌曰<lb/>
我一人之為非為楚也饑寒之不恤誰能恤楚姑歸而<lb/>
息民待其立君而為之備宋公遂反<lb/>
二十九年五月晉范獻子來聘<hi>士鞅也</hi>拜城杞也<hi>謝魯為城杞</hi>
吳子使公子季札來聘通嗣君也<hi>吳子餘祭嗣立</hi>故遂聘齊鄭<lb/>
適衛自衛適晉<lb/>
<pb n="KR3k0013_WYG_245-15a"/>
冬孟孝伯如晉報范叔也<hi>范叔士鞅也此年夏來聘</hi>
三十年春王正月楚子使薳罷來聘通嗣君也<hi>郟敖即位</hi>
三十一年十月鄭子産相鄭伯以如晉子皮使印叚如<lb/>
楚以適晉告禮也<hi>得事大國之禮</hi>
十一月吳子使屈狐庸聘于晉通路也<hi>通吳晉之路</hi>
十二月衛北宮文子相衛襄公以如楚<hi>文子北宮佗襄公獻公子</hi>宋<lb/>
之盟故也<hi>晉楚之從交相見也</hi>過鄭印段迋勞于棐林如聘禮而<lb/>
以勞辭文子入聘<hi>報印段</hi>子羽為行人馮簡子與子太叔<lb/>
<pb n="KR3k0013_WYG_245-15b"/>
逆客事畢而出言于衛侯曰鄭有禮其數世之福也其<lb/>
無大國之討乎<lb/>
昭公元年春楚公子圍聘于鄭伍舉為介<lb/>
冬楚公子圍将聘于鄭伍舉為介未出境聞王有疾而<lb/>
還伍舉遂聘<lb/>
十一月鄭游吉如楚𦵏郟敖且聘立君<hi>郟敖楚子麇</hi>
二年春晉侯使韓起來聘<hi>公即位故</hi>且告為政而來見禮也<lb/>
遂如齊自齊聘于衛<lb/>
<pb n="KR3k0013_WYG_245-16a"/>
四月叔弓聘于晉報韓宣子也<hi>宣子韓起也</hi>
秋晉少姜卒公如晉及河晉侯使士文伯來辭曰非伉<lb/>
儷也<hi>晉侯溺於所幸為少姜行夫人之服故諸侯弔不敢以私煩諸侯故止之</hi>請君無辱公<lb/>
還季孫宿遂致服焉<hi>致少姜之襚服</hi>
十一月鄭印段如晉<hi>弔少姜</hi>
三年正月鄭游吉如晉送少姜之𦵏梁丙與張趯見之<lb/>
<hi>二子皆大夫</hi>梁丙曰甚矣哉子之為此來也<hi>卿共妾𦵏過禮甚</hi>子太<lb/>
叔曰将得已乎<hi>言不得止</hi>昔文襄之霸也<hi>晉文公襄公</hi>其務不煩<lb/>
<pb n="KR3k0013_WYG_245-16b"/>
諸侯三嵗而聘五嵗而朝有事而會不恊而盟<hi>明王之制嵗聘</hi>
<hi>間朝在十三年今簡之</hi>君薨大夫弔卿共𦵏事夫人士弔大夫送<lb/>
𦵏<hi>先王之制諸侯之䘮士弔大夫送𦵏在三十年葢時俗過制故文襄雖節之猶過於古</hi>足以昭<lb/>
禮命事謀闕而已<hi>朝㑹以昭禮盟會以謀闕</hi>無加命矣<hi>命有常</hi>今嬖寵<lb/>
之䘮不敢擇位而數於守適<hi>不敢以其位卑而令禮数如守適夫人然則時適夫</hi>
<hi>人之䘮弔送之禮已過文襄之制</hi>唯懼獲戾豈敢憚煩少姜有寵而死<lb/>
齊必繼室<hi>繼室復薦女</hi>今兹吾又将來賀不唯此行也<lb/>
夏四月鄭伯如晉公孫段相甚敬而卑禮無違者<lb/>
<pb n="KR3k0013_WYG_245-17a"/>
秋七月鄭罕虎如晉賀夫人且告曰楚人日徴敝邑以<lb/>
不朝立王故<hi>楚靈王新立</hi>敝邑之往則畏執事其謂寡君而<lb/>
固有外心其不往則宋之盟云<hi>云交相見</hi>進退罪也寡君使<lb/>
虎布之<hi>布陳也</hi>宣子使叔向對曰君若辱有寡君在楚何<lb/>
害修宋盟也君茍思盟寡君乃知免於戾矣君若不有<lb/>
寡君雖朝夕辱於敝邑寡君猜焉<hi>猜疑也</hi>君實有心何辱<lb/>
命焉<hi>言若有事晉心至楚可不須告</hi>君其往也茍有寡君在楚猶在晉<lb/>
也<lb/>
<pb n="KR3k0013_WYG_245-17b"/>
小邾穆公來朝季武子欲卑之<hi>不欲以諸侯待之</hi>穆叔曰不可<lb/>
曹滕二邾實不忘我好敬以逆之猶懼其二又卑一睦<lb/>
焉<hi>一睦謂小邾</hi>逆群好也其如舊而加敬焉志曰能敬無灾<lb/>
又曰敬逆來者天所福也季孫從之<lb/>
五年春公如晉<hi>即位而往見</hi>自郊勞至于贈賄<hi>往有郊勞去有贈賄</hi>無<lb/>
失禮<hi>揖讓之禮</hi>晉侯謂女叔齊曰魯侯不亦善於禮乎<lb/>
六年夏季孫宿如晉拜莒田也<lb/>
六月楚公子棄疾如晉報韓子也<hi>報前年韓起送女</hi>
<pb n="KR3k0013_WYG_245-18a"/>
九月徐儀楚<hi>儀楚徐大夫</hi>聘于楚<lb/>
冬叔弓如楚聘且弔敗也<hi>弔為吴所敗</hi>
十一月齊侯如晉請伐北燕也<hi>告盟主</hi>士匄相士鞅逆諸<lb/>
河禮也<hi>士匄晉大夫相為介得敬逆來者之禮</hi>
七年春三月公如楚楚子成章華之臺願與諸侯落之<lb/>
<hi>宮室始成祭之為落臺今在華容城内</hi>太宰薳啓疆曰臣能得魯侯薳啓<lb/>
疆來召公辭曰昔先君成公命我先大夫嬰齊曰吾不<lb/>
忘先君之好将使衡父炤臨楚國鎮撫其社稷以輯寧<lb/>
<pb n="KR3k0013_WYG_245-18b"/>
爾民嬰齊受命于蜀<hi>蜀盟在成二年衡父公衡</hi>奉承以來弗敢失隕<lb/>
而致諸宗祧<hi>言奉成公此語以告宗廟</hi>曰我先君共王引領北望日<lb/>
月以兾<hi>兾魯朝</hi>傳序相授於今四王矣<hi>四王共康郟敖靈王</hi>嘉惠未<lb/>
至唯襄公之辱臨我䘮<hi>襄公二十八年如楚臨康王䘮</hi>孤與其二三臣<lb/>
悼心失圖<hi>在哀䘮故</hi>社稷之不遑况能懐思君徳<hi>遑暇也言有大䘮多</hi>
<hi>不暇</hi>今君若步玉趾辱見寡君<hi>趾足也</hi>寵靈楚國以信蜀之<lb/>
役致君之嘉惠是寡君既受貺矣何蜀之敢望<hi>言但欲使君來</hi>
<hi>不敢望如蜀復有質子</hi>其先君鬼神實嘉頼之豈唯寡君君若不<lb/>
<pb n="KR3k0013_WYG_245-19a"/>
來使臣請問行期<hi>問魯見伐之期</hi>寡君将奉質幣而見于蜀以<lb/>
請先君之貺<hi>請問也</hi>公将往夢襄公祖<hi>祖祭道神</hi>梓慎曰君不<lb/>
果行襄公之適楚也夢周公祖而行今襄公實祖君其<lb/>
不行子服惠伯曰行先君未嘗適楚故周公祖以道之<lb/>
襄公適楚矣而祖以道君不行何之三月公如楚四月<lb/>
鄭子産聘于晉<lb/>
八年夏叔弓如晉賀虒祁也<hi>賀宮成</hi>
游吉相鄭伯如晉亦賀虒祁也史趙見子太叔曰甚哉<lb/>
<pb n="KR3k0013_WYG_245-19b"/>
其相蒙也<hi>蒙欺也</hi>可弔也而又賀之子太叔曰若何弔之<lb/>
其非唯我賀将天下實賀<hi>言諸侯畏晉非獨鄭</hi>
九年八月孟僖子如齊殷聘禮也<hi>自叔老聘齊至今二十年禮意乆曠今修</hi>
<hi>盛聘以無忘舊好故曰禮</hi>
十年秋七月晉平公卒鄭伯如晉及河晉人辭之游吉<lb/>
遂如晉<hi>禮諸侯不相弔故辭</hi>九月叔孫婼齊國弱宋華定衛北宮<lb/>
喜鄭罕虎許人曹人莒人邾人滕人薛人杞人小邾人<lb/>
如晉𦵏平公也<hi>經不書諸侯大夫者非盟會</hi>
<pb n="KR3k0013_WYG_245-20a"/>
十一年春王正月叔弓如宋𦵏平公也<lb/>
十二年夏宋公使華定来聘通嗣君也<hi>宋元公新即位</hi>齊侯衛<lb/>
侯鄭伯如晉朝嗣君也<hi>晉昭公新立</hi>
十三年楚平王使枝如子躬聘于鄭且致犨櫟之田冬<lb/>
公如晉荀吳謂韓宣子曰諸侯相朝講舊好也執其卿<lb/>
<hi>八月平丘之㑹公不與盟晉人執季孫意如</hi>而朝其君有不好焉不如辭之<lb/>
乃使士景伯辭公于河<lb/>
十五年冬公如晉平丘之會故也<hi>平丘會公不與盟季孫見執今既得免故</hi>
<pb n="KR3k0013_WYG_245-20b"/>
<hi>往謝之</hi>
十六年三月晉韓起聘于鄭<lb/>
冬季平子如晉𦵏昭公<lb/>
十七年春小邾穆公來朝秋郯子來朝<lb/>
十九年五月楚令尹子瑕聘于秦<lb/>
二十年齊侯使公孫青聘于衛<lb/>
二十有一年夏晉侯使士鞅來聘<hi>晉頃公即位通嗣君</hi>
冬公如晉及河鼔叛晉<hi>叛晉属鮮虞</hi>晉将伐鮮虞故辭公<hi>将有</hi>
<pb n="KR3k0013_WYG_245-21a"/>
<hi>軍事無暇于待賓且懼洩軍謀</hi>
二十二年晉執叔孫婼公為叔孫故如晉及河有疾而<lb/>
復<hi>此年春晉為邾人執叔孫故公如晉謝之</hi>
二十四年六月鄭伯如晉子太叔相<lb/>
二十五年春叔孫婼聘于宋<lb/>
二十七年吳子使延州來季子聘于上國<hi>季子本封延陵後復封州</hi>
<hi>來故曰延州來</hi>遂聘于晉以觀諸侯<hi>觀强弱</hi>
定公十年冬叔孫武叔<hi>名州仇</hi>聘于齊<lb/>
<pb n="KR3k0013_WYG_245-21b"/>
十五年春正月邾子來朝<hi>隱公也</hi>
哀公二年四月滕子來朝<lb/>
二十一年五月越人始來<hi>越既勝吳欲霸中國始遣使適魯</hi>
二十三年秋八月叔青如越始使越也越諸鞅來聘報<lb/>
叔青也<lb/>
二十四年閏月公如越<lb/>
二十七年越子使后庸來聘<lb/>
魏惠王十五年魯衛宋鄭來朝<lb/>
<pb n="KR3k0013_WYG_245-22a"/>
哀王十二年太子朝于秦<lb/>
趙武靈王元年梁襄王與太子嗣韓宣王與太子倉來<lb/>
朝信宮<lb/>
韓襄王十年太子嬰朝秦而還<hi>徐廣曰與秦會臨晉因至咸陽而還</hi>
十二年齊魏王來朝<lb/>
秦成公元年梁伯芮伯來朝<lb/>
惠文君元年楚韓趙蜀人來朝<lb/>
後三年韓魏太子來朝<lb/>
<pb n="KR3k0013_WYG_245-22b"/>
昭襄王五年魏王來朝<lb/>
楚考烈王十二年春昭王卒楚王使春申君弔祠于秦<lb/>
　　　姻好<lb/>
夫婚姻者合二姓之好上以為宗廟下以為繼後世者<lb/>
也則有受分器之重居秉圭之位修先君之好結大國<lb/>
之援因其嘉會申以同盟玉帛之用斯備榛栗之贄是<lb/>
修以奉其粢盛以章乎物采成冕迎之重崇廟見之儀<lb/>
所以篤其惠好為之與國至於不由禮以加伐止其君<lb/>
<pb n="KR3k0013_WYG_245-23a"/>
而強求貽後世之譏非好逑之義禮之失者其在兹乎<lb/>
魯惠公元妃孟子<hi>言元妃明始適夫人也子宋姓</hi>孟子卒繼室以聲子<lb/>
<hi>葢孟子之姪娣也諸侯始娶則同姓之國以姪娣媵元妃死則次妃攝治内事不得稱夫人故謂之繼室</hi>
宋武公生仲子仲子生而有文在其手曰為魯夫人故<lb/>
仲子歸于我<hi>婦人謂嫁曰歸以手理自然成字有若天命故嫁之於魯</hi>
十四年衛荘公娶于齊東宫得臣之妹曰荘姜<hi>得臣齊太子也</hi>
<hi>太子不敢居上位故常處東宫</hi>羙而無子衛人所為賦碩人也<hi>碩人詩義取荘</hi>
<hi>姜羙于色賢于徳而不見答終以無子國人憂之</hi>又娶于陳曰厲媯生孝伯早<lb/>
<pb n="KR3k0013_WYG_245-23b"/>
死<hi>陳今陳國陳縣</hi>
隱公二年九月紀裂繻來逆女<hi>裂繻紀大夫卿為君逆也</hi>冬十月伯<lb/>
姬歸于紀<hi>伯姬魯女裂繻所逆者</hi>
七年陳鄭平鄭公子忽在王所故陳侯請妻之<hi>以怱有王寵故</hi>
<hi>也</hi>鄭伯許之乃成婚八年四月甲辰鄭公子忽如陳逆<lb/>
婦媯辛亥以媯氏歸甲寅入于鄭陳鍼子送女先配而<lb/>
後祖鍼子曰是不為夫婦誣其祖矣非禮也何以能育<lb/>
<hi>鍼子陳大夫禮逆婦必先告祖廟而後行鄭忽先逆婦而後告廟故曰先配而後祖</hi>
<pb n="KR3k0013_WYG_245-24a"/>
桓公三年春公㑹齊侯于嬴成婚於齊也<hi>公不由媒介自與齊侯㑹</hi>
<hi>而成婚非禮也</hi>秋公子翬如齊逆女修先君之好故曰公子<hi>婚禮</hi>
<hi>雖奉時君之命其言必稱先君以為禮辭故公子翬逆女傳稱修先君之好公子遂逆女𫝊稱尊君命互舉其</hi>
<hi>義</hi>齊侯送姜氏非禮也凡公女嫁於敵國姊妹則上卿<lb/>
送之以禮于先君公子則下卿送之於大國雖公子亦<lb/>
上卿送之於天子則諸卿皆行公不自送於小國則上<lb/>
大夫送之冬齊仲年來聘致夫人也<hi>古者女出嫁又使大夫隨加聘問存</hi>
<hi>謙敬序殷勤也在魯而出則曰致女在他國而來則總曰聘故𫝊以致夫人釋之</hi>
<pb n="KR3k0013_WYG_245-24b"/>
十年冬十有二月丙午齊侯衛侯鄭伯來戰于郎公之<lb/>
未昏於齊也齊侯欲以文姜妻鄭太子忽太子忽辭人<lb/>
問其故太子曰人各有耦齊大非吾耦也詩云自求多<lb/>
福<hi>詩大雅文王言求福繇已非繇人</hi>在我而已大國何為君子曰善自<lb/>
為謀<hi>言獨潔其身謀不及國</hi>及其敗戎師也齊侯又請妻之<hi>欲以他女</hi>
<hi>妻之</hi>固辭人問其故太子曰無事於齊吾猶不敢今以君<lb/>
命奔齊之急而受室以歸是以師昏也民其謂我何<hi>言民</hi>
<hi>見怪於我</hi>遂辭諸鄭伯<hi>假父之命以為辭</hi>
<pb n="KR3k0013_WYG_245-25a"/>
荘公十年夏六月蔡哀侯娶于陳息侯亦娶焉息媯将<lb/>
歸過蔡蔡侯曰吾姨也<hi>妻之姊妹曰姨</hi>止而見之弗賔<hi>不禮敬也</hi>息<lb/>
侯聞之怒使謂楚文王曰伐我吾求救於蔡而伐之楚<lb/>
子從之<lb/>
十一年冬王姬歸于齊<hi>魯主婚也齊侯逆不見公</hi>
十二年三月紀叔姬歸于酅<hi>紀侯去國而死叔姬歸魯紀季自定于齊而後歸之</hi>
二十四年夏公如齊逆女秋哀姜至公使宗婦覿用幣<lb/>
非禮也御孫曰男贄大者玉帛<hi>公侯伯子男執玉諸侯世子附庸孤卿執帛</hi>
<pb n="KR3k0013_WYG_245-25b"/>
小者禽鳥<hi>卿執羔大夫執鴈士執雉</hi>以章物也<hi>章所執之物别貴賤</hi>女贄不過<lb/>
榛栗棗修以告䖍也<hi>榛小栗修脯䖍敬也皆取其名以示敬</hi>今男女同贄<lb/>
是無别也男女之别國之大節也而繇夫人亂之無乃<lb/>
不可乎<lb/>
僖公二十四年三月晉侯迎夫人嬴氏以歸<hi>秦穆公女文嬴也</hi>
初晉懐公自秦逃歸秦伯召晉公子重耳于楚楚子厚<lb/>
幣以送公子于秦秦伯歸女五人懐嬴與焉公子使沃<lb/>
盥既而揮之嬴怒曰秦晉匹也何以卑我公子懼降服<lb/>
<pb n="KR3k0013_WYG_245-26a"/>
囚命<hi>囚命自囚以聼命</hi>秦伯見公子曰寡人之嫡此為才子圉<lb/>
之辱備嬪嬙焉欲以成昏而懼離其惡名非此則無故不<lb/>
敢以禮致之歡之故也公子有辱寡人之罪也唯命是<lb/>
聼公子欲辭司空季子曰同姓為兄弟黄帝之子二十<lb/>
五人其同姓者二人而已唯青陽與夷鼓皆為己姓昔<lb/>
少典娶于有蟜氏生黄帝炎帝黄帝以姬水成炎帝以<lb/>
姜水成成而異徳故黄帝為姬炎帝為姜二帝用師以<lb/>
相濟也異徳之故也異姓則異徳異徳則異類異類雖<lb/>
<pb n="KR3k0013_WYG_245-26b"/>
近男女相及以生民也同姓則同徳同徳則同心同心<lb/>
則同志同志雖逺男女不相及畏黷敬也黷則生怨怨<lb/>
亂毓災災毓滅姓是故娶妻避其同姓畏亂災也故異<lb/>
徳合姓同徳合義今子于子圉道路之人也<hi>言徳姓不同也</hi>取<lb/>
其所棄以濟大事不亦可乎公子謂子犯曰何如對曰<lb/>
将奪其國何有於妻唯秦所命從也謂子餘曰何如對<lb/>
曰禮志有之曰将有請於人必先有入焉欲人之愛己<lb/>
也必先愛人欲人之從己也必先從人今将昏媾以從<lb/>
<pb n="KR3k0013_WYG_245-27a"/>
秦受好以愛之聼從以徳之懼其未可也又何疑焉乃<lb/>
歸女而納幣且逆<hi>歸女納幣更主昏禮逆親迎也</hi>至是重耳返國故逆<lb/>
以歸焉<lb/>
二十五年夏四月宋蕩伯姬來逆婦<hi>伯姬魯女為宋大夫蕩氏妻也自為</hi>
<hi>其子來逆稱婦姑存之辭婦人越境逆女非禮</hi>
三十有一年冬杞伯姬來求婦<hi>自為其子成昏</hi>
文公二年冬襄仲如齊納幣禮也凡君即位好舅甥修<lb/>
昏姻娶元妃以奉粢盛孝也<hi>謂諒闇既終嘉好之事通于外内外内之禮始備此</hi>
<pb n="KR3k0013_WYG_245-27b"/>
<hi>除凶即位也於是遣卿申好舅甥之國修禮以昏姻也元妃敵夫人奉粢盛共祭也</hi>孝禮之始也<lb/>
四年夏逆婦姜于齊<hi>稱婦有姑之辭</hi>卿不行非禮也<hi>禮諸侯有故則使卿</hi>
<hi>逆</hi>
宣公元年春正月公子遂如齊逆女尊君命也<hi>諸侯之卿出入</hi>
<hi>稱名氏所以尊君命也𫝊於此發者與還文不同故釋之</hi>三月遂以夫人婦姜至自<lb/>
齊尊夫人也<hi>遂不言公子替其尊稱所以成小君之尊也公子當時之寵號非族也故傳不言舍</hi>
<hi>族</hi>
五年春公如齊高固使齊侯止公請叔姬焉<hi>留公彊成昏</hi>
<pb n="KR3k0013_WYG_245-28a"/>
成公八年冬衛人來媵共姬禮也凡諸侯嫁女同姓媵<lb/>
之異姓則否<hi>必以同姓者參骨肉至親所以息陰訟</hi>
九年夏季文子如宋致女<hi>女嫁三月又使大夫隨加聘問謂之致女所以致成婦禮</hi>
<hi>篤昏姻之好</hi>
十一年春聲伯之母不聘<hi>聲伯之母叔肸之妻不聘無媒禮</hi>穆姜曰吾<lb/>
不以妾為姒<hi>昆弟之妻相謂為姒穆姜宣公夫人宣公叔肸同母昆弟</hi>生聲伯聲伯<lb/>
以其外弟為大夫<hi>外弟管于奚之子為魯大夫</hi>而嫁其外妹於施孝<lb/>
叔<hi>孝叔魯惠公五世孫</hi>郤犨來聘求婦於聲伯聲伯奪施氏婦以<lb/>
<pb n="KR3k0013_WYG_245-28b"/>
與之婦人曰鳥獸猶不失儷<hi>儷耦也</hi>子将若何曰吾不能<lb/>
死亡<hi>言不與郤犨婦懼能忿致禍</hi>婦人遂行生二子於郤氏<lb/>
十四年秋宣伯如齊逆女稱族尊君命也九月僑如以<lb/>
夫人婦姜氏至自齊舍族尊夫人也<hi>舍族謂不稱叔孫</hi>
昭公二年春晉侯使韓宣子如齊納幣<hi>為平公納少姜</hi>夏韓須<lb/>
如齊逆女<hi>逆少姜</hi>齊陳無宇送女致少姜少姜有寵於晉<lb/>
侯晉侯謂之少齊秋少姜卒<lb/>
三年正月齊侯使晏嬰請繼室於晉<hi>復以女繼少姜</hi>曰寡人願<lb/>
<pb n="KR3k0013_WYG_245-29a"/>
事君朝夕不倦将奉質幣以無失時則國家多難是以<lb/>
不獲<hi>不得自來</hi>不腆先君之適<hi>謂少姜</hi>以備内官焜燿寡人之<lb/>
望則又無禄早世隕命寡人失望君若不忘先君之好<lb/>
惠顧齊國辱收寡人徼福於太公丁公<hi>徼要也二公齊先君言收恤寡</hi>
<hi>人則先君與之福也</hi>照臨敝邑鎮撫其社稷則猶有先君之適<hi>適夫</hi>
<hi>人之女</hi>及遺姑姊妹<hi>遺餘/也</hi>若而人<hi>言如常人不敢譽</hi>君若不棄敝<lb/>
邑而辱使董振擇之以備嬪嬙寡人之望也<hi>董正也振整也嬪嬙</hi>
<hi>婦宫</hi>韓宣子使叔向對曰寡君之望也寡君不能獨任其<lb/>
<pb n="KR3k0013_WYG_245-29b"/>
社稷之事未有伉儷在縗絰之中是以未敢請<hi>制夫人服則𦵏</hi>
<hi>訖君臣乃釋服</hi>君有辱命惠莫大焉若惠顧敝邑撫有晉國賜<lb/>
之内主豈唯寡君舉國群臣實受其貺其自唐叔以下<lb/>
實寵嘉之<hi>唐叔晉之祖</hi>既成昏<hi>許昏/成</hi>晏子受禮<hi>受賓享之禮</hi>叔向<lb/>
從之宴<lb/>
五月晉韓起如齊逆女<hi>為平公</hi>公孫蠆為少姜之有寵也<lb/>
以其子更公女而嫁公子<hi>更嫁公女</hi>人謂宣子子尾欺晉晉<lb/>
胡受之宣子曰我欲得齊而逺其寵寵将來乎<hi>寵謂子尾</hi>
<pb n="KR3k0013_WYG_245-30a"/>
五年正月楚子以屈生為莫敖<hi>生屈建子</hi>使與令尹子蕩如<lb/>
晉逆女過鄭鄭伯勞子蕩于汜勞屈生于莵氏<hi>汜莵氏皆鄭地</hi>
晉侯送女于邢丘子産相鄭伯會晉侯于邢丘<hi>言楚強諸侯畏</hi>
<hi>敬其使</hi>
秦厲共公二十八年越人來迎女<lb/>
楚惠王七年迎婦於秦<lb/>
頃襄王六年秦使白起伐韓於伊闕斬首二十四萬秦<lb/>
乃遺楚王書曰楚倍秦秦且率諸侯伐楚楚王患之乃<lb/>
<pb n="KR3k0013_WYG_245-30b"/>
謀復與秦平七年楚迎婦於秦秦楚復平<lb/>
十四年頃襄王與秦昭王好㑹于宛結和親<lb/>
懐王二十四年秦來迎婦<lb/>
齊湣王四年迎婦于秦<lb/>
趙武靈王五年娶韓女為夫人<lb/>
　<lb/>
　<lb/>
　册府元龜卷二百四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百二十七</head>
    <p>
<pb n="KR3k0013_WYG_627-1a"/>
欽定四庫全書<lb/>
　册府元龜卷六百二十七　宋　王欽若等　撰<lb/>
　　環衛部<lb/>
　　　　忠節　　剛正　　謹慎<lb/>
　　　忠節<lb/>
夫周衛之職典司禁旅晝夜警備執禦非違故止則宻<lb/>
奉皇闈出則環拱宸極皆妙揀才俊以資心膂故有忠<lb/>
節奮發赤誠明著竭身命以狥國經夷險而一致若乃<lb/>
<pb n="KR3k0013_WYG_627-1b"/>
屬艱危之運變亂之時或宻刺賊臣或力抗凶竪義形<lb/>
於色視死如歸以至忠言激揚至誠感慨為爪牙之寄<lb/>
貞威武之容上所以安君親下所以彰功業管子所謂<lb/>
忠者臣之髙行諒在茲矣<lb/>
漢郅都為中郎将敢直諫面折大臣於朝嘗從景帝入<lb/>
上林賈姬在厠野彘入厠帝目都<hi>動目以使也</hi>都不行帝欲<lb/>
自持兵救賈姬都伏帝前曰亡一姬復一姬進天下所<lb/>
少寕姬等耶陛下縱自輕奈宗廟太后何帝還彘亦不<lb/>
<pb n="KR3k0013_WYG_627-2a"/>
傷賈姬太后聞之賜都金百斤繇此重都<lb/>
後漢馮魴建武中為執金吾性矜嚴公正在位數進忠<lb/>
言多見納用<lb/>
隂興為期門僕射每從出入常操持小蓋障翳風雨躬<lb/>
履塗泥率先期門光武所幸之處輙先入清宫<lb/>
桓郁為越騎校尉數進忠言多見納録<lb/>
伍孚為越騎校尉忿董卓㓙毒志手刅之乃朝服懐佩<lb/>
刀以見卓孚語畢辭去卓起送至閣以手撫其背孚因<lb/>
<pb n="KR3k0013_WYG_627-2b"/>
出刀㓨之不中卓自奮得免急呼左右執殺孚而大詬<lb/>
曰賊欲反耶孚大言曰恨不得磔裂姦賊於都市以謝<lb/>
天地言未畢而斃<lb/>
魏許褚為挍尉從討袁紹於官渡時常從士徐他等謀<lb/>
為逆以禇常侍左右憚之不敢發伺褚休下日他等懐<lb/>
刀入褚至下舍心動即還侍他等不知入帳見褚大驚<lb/>
愕他等色變褚覺之即擊殺他等太祖益親信之<lb/>
吳丁奉為左将軍景帝即位與張布謀欲誅孫綝布曰<lb/>
<pb n="KR3k0013_WYG_627-3a"/>
丁奉雖不能吏書而計畧過人能斷大事帝召奉告曰<lb/>
綝秉國威将行不軌欲與将軍誅之奉曰丞相兄弟友<lb/>
黨甚衆恐人心不同不可卒制可因獵㑹有陛下兵以<lb/>
誅之也帝納其計因㑹請綝奉與張布目左右斬之遷<lb/>
大将軍<lb/>
晋劉超為左衛将軍蘇峻謀逆京邑大亂朝士多遣家<lb/>
人入東避難義興故吏欲迎超家而超不聽盡以妻孥<lb/>
入處宫内及王師敗績王導以超為右衛将軍親侍成<lb/>
<pb n="KR3k0013_WYG_627-3b"/>
帝峻遷車駕石頭時天大雨道路沉䧟超與侍中鍾雅<lb/>
歩侍左右賊給馬不肯騎而悲哀慷慨峻聞之甚不平<lb/>
時飢饉米貴峻等問遺一無所受繾綣朝夕臣節愈恭<lb/>
帝時年八嵗雖幽厄之中超猶唘授孝經論語後王導<lb/>
出奔超與懐徳令匡述建康令管斾等宻謀将欲奉帝<lb/>
而出未及期事洩被害<lb/>
宋沈演之為中領軍時范曄為太子詹事懐逆謀演之<lb/>
覺其有異言之太祖曄尋事發伏誅<lb/>
<pb n="KR3k0013_WYG_627-4a"/>
卜天興元嘉末為廣威将軍領左細仗元㓙劭入事變<lb/>
倉卒舊将羅訓徐罕皆望風屈附天興不暇被甲執刀<lb/>
持弓疾呼左右出戰徐罕曰殿下入汝欲何為天興罵<lb/>
曰殿下常來云何即時方作此語只汝是賊手射賊邵<lb/>
於東堂㡬中逆徒擊之臂斷倒地乃見殺其隊将張泓<lb/>
之朱道欽陳滿與天興同出拒戰並死<lb/>
卜伯與天興子也為前将軍直閣領細仗主順帝昇明<lb/>
元年與袁粲同謀伏誅<lb/>
<pb n="KR3k0013_WYG_627-4b"/>
後周趙剛初為魏閣内都督及孝武搆隟剛宻奉㫖召<lb/>
東荆州刺史馬景昭未及發而齊神武已逼洛陽孝武<lb/>
西遷景昭集府僚文武議其去就司馬馮道和請據州<lb/>
待北方處分剛抽刀投地曰公若為忠臣可斬道和如<lb/>
欲從賊可見殺景昭感悟遂率衆赴關右屬侯景逼穣<lb/>
城東荆州人楊祖歡等起兵應景以其衆<hi>邀景昭於路景昭戰敗</hi>剛<lb/>
遂沒於蠻後自贖免乃見東魏東荆州刺史李魔憐勸<lb/>
令歸闗西魔憐納之使剛至并州宻觀事勢神武引剛<lb/>
<pb n="KR3k0013_WYG_627-5a"/>
内宴因令剛賫書申勑荆州剛還報魔憐斬揚權等以<lb/>
州歸西魔憐乃使剛入朝大統初剛於覇上見文帝具<lb/>
陳闗東情寔文帝嘉之封陽邑縣子<lb/>
蔡祐為大将軍閔帝踐阼拜少保祐與尉遲綱共掌禁<lb/>
兵遞直殿省時帝任信司㑹李植等謀害晋公護祐每<lb/>
泣諫帝不聴尋而帝廢<lb/>
隋董純為左驍衞将軍彭城留守齊王暕之得罪也純<lb/>
坐與交通煬帝廷譴之曰汝階緣宿衛以至大官何乃<lb/>
<pb n="KR3k0013_WYG_627-5b"/>
附傍吾兒欲相離間也純曰臣本㣲賤下才過蒙奨擢<lb/>
先帝察臣小心寵踰涯分陛下重加收採位至将軍欲<lb/>
竭餘年報國㤙耳比數詣齊王者徒以先帝先后徃在仁<lb/>
夀宫置元徳太子及齊王於膝上謂曰汝好看此二兒<lb/>
勿忘吾言也臣奉詔之後毎於休暇出入未嘗不詣王<lb/>
所臣誠不敢忘先帝之言于時陛下亦侍先帝之側帝<lb/>
改容曰誠有斯㫖於是捨之<lb/>
郭榮為左侯衞将軍大業九年煬帝至東都謂榮曰公<lb/>
<pb n="KR3k0013_WYG_627-6a"/>
年徳漸高不冝乆渉行陣當與公一郡任所選也榮不<lb/>
碩違離頓首陳譲辭情哀苦有感帝心於是拜為右侯<lb/>
衞大将軍後數日帝謂伯寮曰誠心純節如郭榮者固<lb/>
無比矣其見信如此<lb/>
李景為右武衞大将軍景智略非所長而忠直為時所<lb/>
許楊𤣥感之反也朝臣子弟多預焉而景獨無闗渉帝<lb/>
曰公誠直天然我之梁楝也<lb/>
趙才為右侯衞大将軍宇文化及之難才時在苑北化<lb/>
<pb n="KR3k0013_WYG_627-6b"/>
及遣驍果席徳方矯詔追之才聞詔而出徳方命其徒<lb/>
執之以詣化及化及謂才曰今日之事袛得如此幸勿<lb/>
為懐才黙然不對化及忿才無言将殺之三日乃釋以<lb/>
本官從事欝欝不得志才常對化及宴飲請勸其同謀<lb/>
逆者一十八人楊士覧等酒化及許之才執杯曰十八<lb/>
人止可一度作勿復餘處更為諸人黙然不對行至聊<lb/>
城遇疾俄而化及為竇建徳所破才復見虜心彌不平<lb/>
數日而卒<lb/>
<pb n="KR3k0013_WYG_627-7a"/>
獨孤盛大業末為左屯衞将軍宇文化及之作亂也裴<lb/>
䖍通引兵至成象殿衞者皆釋仗而走盛謂䖍通曰何<lb/>
物兵刑勢大異也䖍通曰事勢已然不預將軍事慎無動<lb/>
盛大罵曰老賊是何物語不及被甲與左右十餘人逆<lb/>
拒之為亂兵所弑<lb/>
唐張鎮州仕隋為屯衛將軍從煬帝江都於上江督運<lb/>
賊董道冲為阻進擊破既而蕭銑䧟長沙宇文化及又<lb/>
作難鎮州為煬帝發䘮哭之甚慟哀感路人<lb/>
<pb n="KR3k0013_WYG_627-7b"/>
武士彠武德中撿校右廂宿衛妻患危惙竟不請假出<lb/>
看先是士彠在并鉞軍之日有兩兒患重以至於沒亦<lb/>
不赴問但傷悼而已及妻死所司奏勑曰此人忠節有<lb/>
餘去年兒夭今日婦亡相去非遙未常言及遺身狥國<lb/>
舉無與比<lb/>
敬君𢎞武徳中為驃騎将軍掌屯營兵於𤣥武門隠太<lb/>
子建成之誅也其餘黨馮立謝叔方率兵犯𤣥武門君<lb/>
𢎞挺身出戰其所親止之曰事未可知當且觀變待兵<lb/>
<pb n="KR3k0013_WYG_627-8a"/>
集成列而戰未晩也君𢎞不從乃與中郎将吕世衡大<lb/>
呼而進並遇害太宗甚嗟賞之贈君𢎞左屯衛大将軍<lb/>
世衡右驍衛将軍<lb/>
周範為左衛将軍太宗幸九成宫常與房𤣥齡統留事<lb/>
範為人嚴正有威所在之職人皆敬憚一心奉上至死<lb/>
不虧及至疾篤不肯出外竟終於内省與𤣥齡相抱而<lb/>
訣曰所恨不獲冄奉聖顔若死而有知謹以幽魂奉衞<lb/>
宫闕<lb/>
<pb n="KR3k0013_WYG_627-8b"/>
薛仁貴為右領軍郎将北門長上永徽五年車駕幸萬<lb/>
年宫甲夜山水猥至衝突𤣥武門宿衞者散走仁貴曰<lb/>
安有天子有急輙敢懼死遂登門桄呌呼以警宫内帝<lb/>
遽出乘高俄而水入寢殿帝使謂仁貴曰頼卿得免淪<lb/>
溺始知有忠臣也賜御馬一匹<lb/>
李安静為右衛将軍天授時王公百僚皆勸革命安静<lb/>
獨義形於色無所陳請及被收下制獄来俊臣詰其反<lb/>
状安静謂曰以我是唐家老臣須殺即殺若問以謀反<lb/>
<pb n="KR3k0013_WYG_627-9a"/>
實無可對俊臣竟誣搆殺之<lb/>
李多祚為右羽林将軍神龍初張柬之将誅張易之兄<lb/>
弟引多祚将籌其事謂曰将軍在北門幾年曰三十年<lb/>
矣柬之曰将軍擊鐘鼎食金章紫綬貴寵當代位極武<lb/>
臣豈非大帝之恩乎多祚泣而對曰常感大帝之㤙死<lb/>
而無忘柬之曰將軍既感大帝殊澤能有報乎大帝之<lb/>
子見在東宫逆竪擅權朝夕危逼宗社之重在於将軍<lb/>
誠能報恩正屬今日多祚曰茍緣王室惟相公所使不<lb/>
<pb n="KR3k0013_WYG_627-9b"/>
顧妻子性命因即引天地神祗為要誓詞氣感動義形<lb/>
於色遂與柬之等定謀誅易之兄弟<lb/>
田歸道為左金吾将軍殿下監押千騎宿衛於𤣥武門<lb/>
敬暉等将討張易之昌宗也遣使就索千騎歸道軍先<lb/>
不預謀拒而不與及事定暉等将誅之歸道執辭免令<lb/>
歸第中宗後嘉其忠壮召拜太僕少卿<lb/>
邢濟為金吾將軍上元中日者朱融與嗣岐王珍交通<lb/>
珍儀表偉如頗類𤣥宗遂誘中官六軍人同謀悖逆融<lb/>
<pb n="KR3k0013_WYG_627-10a"/>
謂濟曰今城中草草闗外冦賊近更慿凌若何濟曰我<lb/>
金吾天子押衙死生從之安能自脫融曰有一人足下<lb/>
見之自當知縱不出城亦無慮矣遂引珍見濟濟即日<lb/>
奏之並伏誅<lb/>
令狐建為左龍武軍使徳宗避朱泚之亂出幸奉天建<lb/>
方習射於軍中遂以四百人随駕徳宗令為後殿<lb/>
張萬福為金吾将軍時裴延齡䜛陸贄等坐貶徳宗怒<lb/>
不觧諫議大夫陽城率拾遺王仲舒等數人守延英門<lb/>
<pb n="KR3k0013_WYG_627-10b"/>
上疏論延齡姦佞贄等無罪徳宗大怒召宰相入語将<lb/>
加城等罪良乆乃觧令宰相諭遣之於是萬福聞諌官<lb/>
伏閣諫趨徃至延英門大言賀曰朝廷有直臣天下必<lb/>
太平矣遂遍拜城及王仲舒等曰諸諌官能如此言事<lb/>
天下安得不太平已而連呼太平萬福武人也年八十<lb/>
餘見此盛事自此名重天下<lb/>
梁孫徳昭為右神策軍都指揮使光化三年唐昭宗為<lb/>
閹宦所廢矯立徳王時中外以權在禁闈莫能致討近<lb/>
<pb n="KR3k0013_WYG_627-11a"/>
藩朋附章表繼有至者丞相崔𦙍外與太祖申結輔佐<lb/>
之好内遣心腹宻購忠直以事諭徳昭者徳昭感慨乃<lb/>
與本軍孫承誨董從實二人奮發應命誓圗返正崔又<lb/>
割衣手筆以通其志天復元年正月一日未旦逆竪左<lb/>
軍容劉季述早入徳昭伏甲要路俟逗其前驅邀其輿<lb/>
而斬之孫承誨等擒捕右軍容王仲先黨立昭宗於是<lb/>
崔裔奉迎御丹鳳樓率百辟待罪且泣即日議功以徳<lb/>
昭為静海軍節度使承誨邕州節度使從實容州節度<lb/>
<pb n="KR3k0013_WYG_627-11b"/>
使並同平章事<lb/>
周何福進少從軍以驍勇聞後唐同光中郭從謙以兵<lb/>
圍荘宗於大内福進時為宿衛軍挍獨出死力拒戰於<lb/>
内後明宗知而嘉之<lb/>
　　　剛正<lb/>
環尹之職上法勾陳所以為王爪牙掌兵蘭錡非夫剛<lb/>
強不撓忠正特立則何以嚴恭宿衛徼巡宫禁兩漢以來實<lb/>
重其選乃有持舉典法不避強族申明憲令務在首公<lb/>
<pb n="KR3k0013_WYG_627-12a"/>
風望凛然讜議確爾專司糾禁靡受私請嫉惡而言形<lb/>
慷慨喜善而意在激勸出入整肅中外悚憚斯寔靡畏<lb/>
於強禦無忝於仕宦者矣<lb/>
漢郅都為中尉丞相條侯貴倨而都揖丞相是時民樸<lb/>
畏罪自重都獨行法不避貴戚列侯宗室見都側目<lb/>
而視號曰蒼鷹<lb/>
寗成為中尉初郅都死後長安左右宗室多犯法<hi>長安左右</hi>
<hi>宗邑之中也</hi>景帝召寗成為中尉其治效郅都其亷弗如然<lb/>
<pb n="KR3k0013_WYG_627-12b"/>
宗室豪傑人皆惴恐<lb/>
蓋寛饒為衞司馬先是衛司馬在部見衛尉拜謁常為<lb/>
衛官繇<hi>繇讀與徭同</hi>使市買寛饒視事案舊令遂揖官屬以<lb/>
下行衛者<hi>衞尉官属也</hi>衛尉私使寛饒出寛饒以令詣官府門上謁<lb/>
辭<hi>私見使而公辭尚書也</hi>尚書責問衛尉<hi>繇寛饒以法令不給使尚書責衛尉不復使司</hi>
<hi>馬</hi>繇是衛官不復私使候司馬候司馬不拜出先置衞<lb/>
輙上奏辭<hi>天子出為天子先道先天子發故上奏辭</hi>自此正焉<lb/>
楊惲為中郎将郎官化之莫不自厲絶請謁貨賂之端<lb/>
<pb n="KR3k0013_WYG_627-13a"/>
令行禁止宫殿之内翕然同聲<lb/>
母将隆為執金吾時侍中董賢方貴帝使中黄門發武<lb/>
庫兵前後十軰送賢及帝乳母王阿舎隆奏武庫兵噐<lb/>
天下公用國家武備繕治造作皆度大司農<hi>用度皆出大司農</hi>
大司農錢自乗輿不以給共養勞賜一出少府蓋不以<lb/>
本藏給末用不以民力共浮費别公私示正路也<lb/>
周賞為執金吾督大姦猾三輔吏民甚畏之<lb/>
後漢承宫遷左中郎将數納忠言陳政事得失論議切<lb/>
<pb n="KR3k0013_WYG_627-13b"/>
慤朝臣惮其節<lb/>
馬魴為執金吾性矜嚴公正數進忠言多見納用<lb/>
魏崔琰為中尉聲姿髙暢有威重朝士瞻望太祖亦嚴<lb/>
惮焉<lb/>
宋沈慶之為領軍将軍劉湛知之欲相引接謂之曰卿<lb/>
在省年月乆比當相論慶之正色曰下官在省十年自<lb/>
應得轉不復以此仰累尋轉正員将軍<lb/>
顔延之領歩兵挍尉賞遇甚厚延年好酒疎誕不能斟<lb/>
<pb n="KR3k0013_WYG_627-14a"/>
酌當世見劉湛殷景仁專當要任意有不平常云天下<lb/>
之務當與天下共之豈一人之智所能獨了辭甚激揚<lb/>
每犯權要謂湛曰吾名噐不升當由作卿家吏湛深恨焉<lb/>
言於彭城王義康出為永嘉太守<lb/>
後魏胡泥為司衛監率勵禁中不惮豪貴殿中尚書叔<lb/>
孫侯頭應入直而闕於一時泥以法䋲之侯頭恃寵遂<lb/>
與口諍髙祖聞而嘉焉賜衣服一襲<lb/>
于烈宣武帝時為領軍将軍咸陽王禧為宰相權重當<lb/>
<pb n="KR3k0013_WYG_627-14b"/>
時曽遣家僮傳言於烈曰求舊羽林虎賁執仗出入領<lb/>
軍可為差遣烈曰天子諒闇事歸宰輔領軍但知典掌<lb/>
禁衞有詔不敢違理無私給奴惘然而返傳烈言報禧<lb/>
禧復遣謂烈曰我是天子兒天子叔元輔之命與詔何<lb/>
異烈厲色而答曰向者亦不道王非是天子兒叔若是<lb/>
詔應遣官人所繇遣私奴索官家羽林烈頭可得羽林<lb/>
不可得禧惡烈剛直遂議出之乃授使持節散騎常侍<lb/>
征北将軍恒州刺史<lb/>
<pb n="KR3k0013_WYG_627-15a"/>
尉聿字成興性耿介孝明時為武衛将軍是時領軍元<lb/>
義秉權百僚莫不致敬而聿獨長揖不拜尋出為平西<lb/>
将軍凉州刺史<lb/>
隋趙才煬帝時授左侯衞将軍俄遷右侯衛大将軍時<lb/>
帝毎出廵幸才常為斥候肅遏姦非無所迥避在途遇<lb/>
公卿妻子有違禁者才輙醜言大罵多所援及時人雖<lb/>
患其不遜然才守正無如之何<lb/>
蘭興俗仁夀大業中與賀蘭蕭俱為武侯将軍剛嚴正<lb/>
<pb n="KR3k0013_WYG_627-15b"/>
直不避強禦咸以稱職知名<lb/>
唐于百億為朝請大夫每掌徼廵精勤不倦凡糾訐不<lb/>
避強禦及太宗踐祚帝在武侯狷直不能容物見百寮<lb/>
有不整肅必面加詆辱或手自捶毆朝士莫不惮之<lb/>
田仁㑹麟徳中為右金吾将軍仁㑹強力疾惡晝夜廵<lb/>
警絲毫越法無不立發躬自閲罰略無寛者京城貴賤<lb/>
咸畏惮之時有女巫蔡娘子以鬼道惑衆自云能令死<lb/>
者復生市里以為神明仁㑹驗其假妄奏請徙邉帝曰<lb/>
<pb n="KR3k0013_WYG_627-16a"/>
若死者不活便是妖妄不可容也竟從仁㑹所奏<lb/>
裴諝建中初為金吾将軍時徳宗以刑名理天下百吏<lb/>
震悚時十月禁屠殺以附近山陵禁益嚴尚父汾陽王<lb/>
郭子儀𨽻人殺羊以入門者覺之諝列奏状帝以為不<lb/>
畏強禦累遣宣諭或謂諝曰郭公有社禝功豈不為葢<lb/>
之諝笑曰非爾所解且郭公威權太盛上新即位必謂<lb/>
黨附者衆今發其細過以明不矣權耳吾上以盡事君<lb/>
之道下以安大臣不亦可乎<lb/>
<pb n="KR3k0013_WYG_627-16b"/>
張萬福為金吾将軍裴延齡䜛譖陸贄等坐貶徳宗怒<lb/>
未觧諫議大夫陽城帥拾遺王仲舒等守延英門䟽論<lb/>
萬福聞諫官伏閣諫趨徃至延英門大言賀曰朝廷有<lb/>
直臣天下必太平矣萬福年已八十見此盛事遂遍拜<lb/>
城及王仲舒等曰諸諫議能如此言事天下安得不太<lb/>
平自此天下愈重其名<lb/>
張延師以軍功累遷左右衞将軍檢挍司羽林軍封范<lb/>
陽郡公典羽林屯兵前後二十餘年亷謹周慎未嘗有<lb/>
<pb n="KR3k0013_WYG_627-17a"/>
過朝廷以此稱之<lb/>
阿史那忠髙宗永徽中為右驍衞大将軍所歴以清謹<lb/>
見稱前後宿衛向四十年時人比之金日磾<lb/>
呉湊章敬皇后弟代宗大厯中為金吾将軍湊小心亷<lb/>
謹識智周敏毎承顧問偏見信任<lb/>
李徳憲宗元和中為羽林将軍有名馬穆宗在東宫令<lb/>
近侍諷徳獻之徳以職縂親軍不敢從<lb/>
　<lb/>
<pb n="KR3k0013_WYG_627-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百二十七<lb/>
</p>
<p>
</p>
  </div>
</body>
</text>
</TEI>
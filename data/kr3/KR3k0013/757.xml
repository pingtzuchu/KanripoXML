<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百五十七</head>
    <p>
<pb n="KR3k0013_WYG_757-1a"/>
欽定四庫全書<lb/>
　册府元龜卷七百五十七　宋　王欽若等　撰<lb/>
　　總錄部<lb/>
　　　孝感<lb/>
夫天人之心其則不逺精意所感葢由影響故魯陽却<lb/>
日鄒衍殞霜矧乎孝者天之經地之義百行之始五常<lb/>
之先以最虛之性動不匱之德宜乎永錫爾類降之百<lb/>
祥者也夫非常之事六經罕述故孝感之異三代無聞<lb/>
<pb n="KR3k0013_WYG_757-1b"/>
然其微㫖亦可見矣仲尼所謂孝悌之至通於神明光<lb/>
於四海斯豈誣哉漢初所尚游俠而已色難之教沈㝠<lb/>
不振暨乎明帝至性自然甘露之瑞顯於上陵卿士庶<lb/>
民化以成俗由是其事紛綸靡絶自此而下竝論次之<lb/>
後漢古初長沙人郅惲<hi>於粉切</hi>為長沙太守先是初遭父<lb/>
䘮未塟隣人失火初匍匐柩上以身扞火火為之滅惲<lb/>
甄異之以為首舉<lb/>
蔡順字君仲汝南安城人以至孝稱<hi>汝南先賢傳蔡順事母至孝井桔橰</hi>
<pb n="KR3k0013_WYG_757-2a"/>
<hi>朽在母生年上而順憂不敢理之俄而有扶老藤生繞之遂堅固</hi>順少孤養母嘗出求<lb/>
薪有客卒至母望順不還乃噬其指順即心動棄薪馳<lb/>
歸跪問其故母曰有急客來吾噬指以悟汝母年九十<lb/>
以壽終未及得塟里中失火將逼其舍順伏抱棺柩號<lb/>
哭呌天火遂越燒他室順獨得免太守韓崇召為東閣<lb/>
祭酒<lb/>
應順為東平相有梓樹生於㕔事室上順事後母至孝<lb/>
衆以為孝感之應<lb/>
<pb n="KR3k0013_WYG_757-2b"/>
申屠蟠字子龍陳留外黄人累徴不起九歳䘮父哀毁<lb/>
過禮服除不進酒肉十餘年每忌日輒三日不食及葬<lb/>
廬於塜側致甘露白雉以孝稱<lb/>
蔡邕性篤孝母嘗滯病三年邕自非寒暑節變未嘗一<lb/>
解襟帶不寢寐者十旬母卒廬於冡側動静以禮有兎<lb/>
馴擾其室傍又木生連理逺近竒之多徃觀焉邕仕至<lb/>
左中郎將<lb/>
姜詩字士遊廣漢雒人遭值年荒與婦傭作養母賊經<lb/>
<pb n="KR3k0013_WYG_757-3a"/>
其里束兵安步云不可驚孝子母好飲江水兒嘗取水<lb/>
溺死夫婦恐母知詐云行學歳作衣投於江中俄而湧<lb/>
泉出於舍側味如江水井中出鯉魚一䨇詩尋除江陽<lb/>
令卒於官<lb/>
方儲字聖明丹陽歙人幼䘮父事母至孝母終自負土<lb/>
成墳種竒樹千株白兎遊其下<hi>臣欽若等曰史不載所歴之官</hi>
程堅字謀甫南陽人居貧以磨鏡給養母䘮哀號櫪下<lb/>
有馬每聞堅哭輒淚出暫輟芻草<lb/>
<pb n="KR3k0013_WYG_757-3b"/>
吴孟仁本名宗宗母嗜筍冬節將至時筍尚未生宗入<lb/>
竹林哀歎而筍為之出得以供母皆以為至孝所感累<lb/>
遷光禄勲遂至三公焉<lb/>
晉吴隱之年十餘歳丁父憂每號哭行人為之流涕事<lb/>
母孝謹及其執䘮哀毁過禮每至臨哭之時嘗有䨇鶴<lb/>
驚呌及祥練之夕復有羣鴈俱集時人咸以為孝感後<lb/>
為度支尚書<lb/>
王裒父儀為文帝所誅裒三徴七辟皆不就廬於墓側<lb/>
<pb n="KR3k0013_WYG_757-4a"/>
旦夕常至墓所拜跪悲號涕淚着樹樹為之枯<lb/>
王祥性至孝早䘮親事繼母朱氏至孝繼母苛虐每欲<lb/>
危害祥色養無怠繼母盛冬嘗欲生魚時天寒氷凍祥<lb/>
解衣將卧氷求之氷忽自解䨇鯉躍出持歸奉母母又<lb/>
思黄雀炙復有黄雀數十飛入其幕獲以供母鄉里驚<lb/>
歎以為孝感所致焉供養三十餘年母終乃仕位至太<lb/>
保<lb/>
夏方字文正㑹嵇永興人家遭疫癘父母伯叔羣從死<lb/>
<pb n="KR3k0013_WYG_757-4b"/>
者十三人方年十四夜則號哭晝則負土十有七載塟<lb/>
送事畢結廬於墓側種植松栢烏鳥猛獸馴擾其旁呉<lb/>
平為髙山令<lb/>
許孜二親沒性毁骨立杖而能起建墓於縣之東山躬<lb/>
自負土不受鄉人之助或愍孜羸憊苦求來助孜晝則<lb/>
不逆夜便除之每一號泣鳥獸翔集孜以方營大功乃<lb/>
棄其妻鎮宿墓所列植栢木亘五六里有鹿犯其松栽<lb/>
孜悲歎曰鹿獨不念我乎明日忽見鹿為猛獸所殺置<lb/>
<pb n="KR3k0013_WYG_757-5a"/>
於所犯栽下孜悵惋不已乃為作塜埋於隧側猛獸即<lb/>
於孜前自撲而死孜益歎息又取埋之自後樹木滋茂<lb/>
而無犯者積二十餘年孜乃更娶妻立宅墓所蒸蒸朝<lb/>
夕奉亾如存鷹雉棲其梁檐鹿與猛獸擾其庭圃交頸<lb/>
同遊不相摶噬郡察孝亷不起<lb/>
劉殷字長盛新興人也殷七歳䘮父哀毁過禮服䘮三<lb/>
年未曽見齒曽祖母王氏盛冬思堇而不言食不飽者<lb/>
一旬矣殷怪而問之王氏言其故殷時年九歳乃於澤<lb/>
<pb n="KR3k0013_WYG_757-5b"/>
中慟哭曰殷罪釁深重幼丁艱罰王母在堂無旬月之<lb/>
養殷為人子而所思無獲皇天后土願垂哀愍聲不絶<lb/>
者半日於是忽若有人云止聲殷收淚視地便有堇生<lb/>
焉因得斛餘而歸食而不减至時堇生乃盡又嘗夜夢<lb/>
人謂之曰西籬下有粟寤而掘之得粟十五鍾銘曰七<lb/>
年粟百碩以賜孝子劉殷自是食之七載方盡王氏卒<lb/>
殷夫婦毁瘠幾至滅性時柩在殯而西鄰失火風勢甚<lb/>
盛殷夫婦叩殯號哭火遂越燒東家後有二白鳩巢其<lb/>
<pb n="KR3k0013_WYG_757-6a"/>
庭樹自是名譽彌顯齊王冏輔政拜新興太守<lb/>
王延字延元西河人九歳母䘮泣血三年㡬至滅性每<lb/>
至忌月則悲泣三旬繼母卜氏遇之無道嘗以蒲穰及<lb/>
敗麻頭與延貯衣其姑聞而問之延知而不言事母彌<lb/>
謹卜氏嘗盛冬思生魚勑延而不獲杖之流血延尋汾<lb/>
叩氷而哭忽有一魚長五尺踴出氷上延取以進母卜<lb/>
氏食之積日不盡於是心悟撫延如已生延事親色養<lb/>
夏則扇枕冬則身温被隆冬盛寒體無全衣而親極滋<lb/>
<pb n="KR3k0013_WYG_757-6b"/>
味後母終服䘮居於墓側後仕前趙劉聰為光禄大夫<lb/>
何珂丁母憂居䘮泣血杖而後起停柩在殯為鄰火所<lb/>
逼煙熖已交家乏童使計無從出乃匍匐撫棺號哭俄<lb/>
而風止火息堂屋一間免燒其精誠所感如此後徴散<lb/>
騎常侍不就<lb/>
吴逵吴興人經荒饑疾病合門死者十有三人逵時亦<lb/>
病篤其䘮皆鄰里以葦褁而埋之逵夫婦既存家極貧<lb/>
窮冬無衣被晝則傭賃夜燒塼甓晝夜在山未嘗休止<lb/>
<pb n="KR3k0013_WYG_757-7a"/>
遇毒䖝猛獸輙為之下逵期年成七墓十三棺時有賻<lb/>
贈一無所受太守張崇義之以羔鷹禮焉卒於家<lb/>
盛彦廣陵人也母王氏因疾失明彦每言及未嘗不流<lb/>
涕於是不應辟召躬自侍養母食必自哺之母既病乆<lb/>
至於婢使數見捶撻婢忿恨伺彦暫行取蠐螬炙飴之<lb/>
母食以為美然疑是異物密藏以示彦彦見之抱母慟<lb/>
哭絶而復蘓母目豁然即開從此遂愈本邑大中正劉<lb/>
頌舉為小中正<lb/>
<pb n="KR3k0013_WYG_757-7b"/>
潘綜吴興烏程人為遂昌長孫恩之亂祅黨攻破村邑<lb/>
綜與父驃共走避賊驃年老行遲賊轉逼驃語綜我不<lb/>
能去汝走可脱幸勿俱死驃因之坐地綜迎賊叩頭曰<lb/>
父年老乞賜生命賊至驃亦請賊曰兒年少自能走今<lb/>
為孝子不去老子不惜死乞活此兒賊因斫驃綜抱父<lb/>
於腹下賊斫綜頭面凡四創綜當時悶絶又一賊從後<lb/>
來相謂曰卿欲舉大事此兒以死救父孝何可殺殺孝<lb/>
子不祥賊乃止得免<lb/>
<pb n="KR3k0013_WYG_757-8a"/>
趙煥父琨為苻健尚書梁州刺史司馬勲入秦州獲琨<lb/>
殺而棄其尸煥求父尸不得乃悲號不已俄有羣烏悲<lb/>
鳴從山而來乆而復反尋烏向山而得父尸<lb/>
宋崔懐順父耶利没魏泰始初淮北陷沒界上流奔者<lb/>
多有去就懷順因此入北至桑乾尋耶利時已卒懷順<lb/>
絶而復蘓載䘮還青州徒跣氷雪土氣寒酷而手足不<lb/>
傷時人以為孝感懷順孤貧鄉黨哀之及斂給其斗米<lb/>
王彭盱眙直瀆人少䘮母文帝元嘉初父又䘮亾家貧<lb/>
<pb n="KR3k0013_WYG_757-8b"/>
力弱無以營塟兄弟二人晝則傭力夜則號感鄉里竝<lb/>
哀之乃各出夫力助作塼塼須水而天旱穿井數十丈<lb/>
泉不出墓處去淮五里荷擔逺汲困而不周彭號天自<lb/>
訴如此積日一旦大霧霧歇塼竈前忽生泉水鄉鄰助<lb/>
之者竝嗟歎神異縣邑逺近悉徃觀之塟事既畢水便<lb/>
自竭九年太守劉伯龍依事奏言改其里為通靈里<hi>彭無</hi>
<hi>官而卒</hi>
邱傑字偉時呉興烏程人十四歳遭䘮以熟菜有味不<lb/>
<pb n="KR3k0013_WYG_757-9a"/>
嘗於口歳餘忽夢見母曰死止是分别耳何事乃爾荼<lb/>
苦汝噉生菜遇蝦蟇毒靈牀前有二丸藥可取服之傑<lb/>
驚起果得甌中有藥服之下蝌蚪子數升邱氏世保此<lb/>
甌孝明七年火焚失之<hi>傑無官而卒</hi>
師覺授字君苫南陽沮陽人與外兄宗少文竝有素業<lb/>
以琴書自娱於路忽見一人持書一凾題曰至孝師君<lb/>
苫前俄而不見覺授捨車奔歸聞家哭聲一呌而絶良<lb/>
乆乃蘇後撰孝子傳八卷宋臨川王義慶辟州祭酒主<lb/>
<pb n="KR3k0013_WYG_757-9b"/>
簿竝不就<lb/>
陳遺少為郡吏母好食鍋底飯遺在役常帶一囊每煮<lb/>
食輙錄其燋以貽母後孫恩亂聚得數升嘗帶自隨及<lb/>
敗逃竄多有餓死遺以此得活母晝夜泣涕目為失明<lb/>
耳無所聞遺還入户再拜號咽母豁然即明<lb/>
焦華父遺曽病甚冬中思瓜華忽夢人謂之曰聞爾父<lb/>
思瓜故送助養呼從者進之華跪受之寤而瓜在手香<lb/>
非常也父食之而病愈<hi>無官而卒</hi>
<pb n="KR3k0013_WYG_757-10a"/>
張楚益州梓潼人母病命在屬纊祈禱苦至燒指自誓<lb/>
精誠感悟疾時得愈<hi>史無官</hi>
南齊康昕字令先廬陵人有至性隱於華山服食不與<lb/>
俗人交母病亾已經日昕奔還號呌母即蘇皆以為孝<lb/>
感所致<hi>史無官</hi>
魯康祚扶風人為屯騎校尉亦有至行母患乳癰諸醫<lb/>
療不愈祚乃跪兩手捧癰大悲號母即覺少寛因此漸<lb/>
差時人以為有㝠應<lb/>
<pb n="KR3k0013_WYG_757-10b"/>
袁昻為豫章内史丁所生母憂去職以䘮還江路風浪<lb/>
暴駭昻乃縛衣着柩誓同沉溺及風止餘船皆沒唯昻<lb/>
所乘船獲全咸謂精誠所致<lb/>
宗元卿字希奬南陽人有至行早孤為祖母所養祖母<lb/>
病元卿在逺輙心痛大病則大痛小病則小痛以此為<lb/>
常鄉里宗事之號曰宗曽子<hi>史無官</hi>
劉靈哲位齊郡太守前軍將軍靈哲所生母嘗病靈哲<lb/>
躬自祈禱夢黄衣老公曰可取南山竹笋食之疾立可<lb/>
<pb n="KR3k0013_WYG_757-11a"/>
愈靈哲驚覺如言而疾瘳<hi>南史又載靈哲所生母病靈哲躬自祈禱夢見黄衣老公</hi>
<hi>與藥曰可取此食疾立可愈靈哲驚覺於枕間得之如言而疾愈藥似竹根於齋前種葉似<graphic n="KR1856" url="https://raw.githubusercontent.com/kanripo/KR-Gaiji/master/images/KR1856.png" mimeType="image/png"/>茈</hi>
解仲恭母病經時不差入山採藥遇一老公與之曰得<lb/>
丁公藤病立愈此藤近在前山際高樹垂下便是也忽<lb/>
然不見仲㳟如其言得之治母病既差至今江陵人猶<lb/>
識此藤者<hi>南史又載解叔謙字楚梁母有疾叔謙夜於中庭稽顙祈福聞空中語云此病得丁公藤</hi>
<hi>為酒便差即訪醫及本草注皆無識者乃求訪至宜都郡遥見山中一老公伐木問其所用答云丁公藤療風</hi>
<hi>尤騐叔謙便拜伏流涕具言來義此公愴然以四段與之并示以漬酒□叔謙受之顧視此人不復知處依□</hi>
<pb n="KR3k0013_WYG_757-11b"/>
<hi>為酒母病即差臣欽若等按此兩説不同故竝載之無官卒</hi>
韓靈敏㑹稽剡人早孤與兄靈珎竝有孝性尋母又亾<lb/>
家貧無以營凶兄弟共種瓜半畆朝採瓜子暮生已復<lb/>
遂以辦塟事<hi>史無官</hi>
王虛之字文静廬江石陽人十三䘮母二十三䘮父二<lb/>
十五年鹽酢不入口疾病着牀忽有一人來問病謂之<lb/>
曰君疾尋差俄而不見病果尋差庭中楊梅樹隆冬三<lb/>
實又每夜所居有光如燭墓上橘樹一冬再實時人咸<lb/>
<pb n="KR3k0013_WYG_757-12a"/>
以為孝感所致<hi>史無官</hi>
傅琰為尚書右丞遭母䘮居南岸鄰家失火延燒琰屋<lb/>
琰抱柩不動鄰人竟來赴救乃得俱全琰股髀之間已<lb/>
被烟熖<lb/>
蕭叡明南蘭陵人母病風積年沉卧叡明晝夜祈禱時<lb/>
寒叡明淚下為氷如筯額上叩頭血亦為氷不溜忽有<lb/>
一人以小石函授之曰此療夫人病叡明跪受之忽不<lb/>
見以函奉母函中唯有三寸絹丹書為日月字母服之<lb/>
<pb n="KR3k0013_WYG_757-12b"/>
即平復後䘮母不勝哀卒贈中書郎<lb/>
梁夏侯祥字叔業譙郡譙人年十六遭父艱居䘮哀毁<lb/>
三年廬於墓側嘗有雀三足飛來集其廬户衆感異焉<lb/>
為金紫光禄大夫卒<lb/>
任昉為新安太守性至孝父服闋續遭母憂嘗廬於墓<lb/>
側哭泣之地革為不生<lb/>
陸襄為祕書監揚州大中正母嘗患心痛醫方須三升<lb/>
粟漿是時冬月日又逼暮求索無所忽有老人詣門貨<lb/>
<pb n="KR3k0013_WYG_757-13a"/>
漿水量如方劑始欲酬直無何失之時以襄孝感所致<lb/>
劉瓛為㑹稽郡丞居母䘮所居山嘗有鴝鵒鳥瓛在山<lb/>
三年不敢來服釋還家此鳥乃至<lb/>
臧盾為領軍將軍有孝性隨父宿直於廷尉母劉氏在<lb/>
宅夜暴亾左手中指忽痛不得寢及曉宅信果報凶問<lb/>
其感通如此<lb/>
褚翔為廬陵王長史少有孝性為侍中時母疾篤請沙<lb/>
門祈福中夜忽見户外有異光又聞空中彈指及曉疾<lb/>
<pb n="KR3k0013_WYG_757-13b"/>
遂愈咸以翔精誠所致焉<lb/>
沈崇傃為永寧令母卒晝夜號慟旬日殆將絶氣及之<lb/>
瘞所不避雨雪倚墳哀慟每夜嘗有猛獸來望之有聲<lb/>
狀如歎息者<lb/>
甄恬字彦㓜為安南行叅軍數歳䘮父哀感有若成人<lb/>
年八歳問其母恨生不識父遂悲泣累日忽若見有似<lb/>
其父也時以為孝感家貧養母常得珍羞及居䘮廬於<lb/>
墓次嘗有鳥𤣥黄雜色集於廬樹恬哭則鳴哭止則止<lb/>
<pb n="KR3k0013_WYG_757-14a"/>
又有白鳩白雀棲宿其廬<lb/>
韓懷明上黨人也客居荆州年十歳母患屍注每發輙<lb/>
危殆懷明夜於星下稽顙祈禱時寒甚切忽聞香氣空<lb/>
中有人語曰童子母須臾永差無勞自苦未曉而母豁<lb/>
然平復鄉里以此異之懷明母年九十一以壽終懷明<lb/>
水漿不入口一旬號哭不絶聲有䨇白鳩巢其廬上字<lb/>
乳馴狎若家禽焉服釋乃去州累辟不就<lb/>
阮孝緒於鍾山聴講母王氏忽有疾兄弟欲召之母曰<lb/>
<pb n="KR3k0013_WYG_757-14b"/>
孝緒至性㝠通必當自到果心驚而返隣里嗟異之合<lb/>
藥須得生人薓舊傳鍾山所出孝緒躬歴幽險累日不<lb/>
值忽見一鹿前行孝緒感而後隨鹿至一所遂滅就視<lb/>
果獲此草母得服之遂愈時皆歎其孝感所致詔徴不<lb/>
就<lb/>
裴子野為江夏王叅軍遭父憂去職居䘮盡禮每至墓<lb/>
所哭泣處草為之枯有白兎馴擾其側<lb/>
庾黔婁齊永元初為孱陵令到縣未旬日父易在家遘<lb/>
<pb n="KR3k0013_WYG_757-15a"/>
疾黔婁忽然心驚舉身流汗即日棄官歸家家人悉驚<lb/>
其忽至時易疾始二日醫云欲知差劇但嘗糞甜増劇<lb/>
苦易治黔婁輙嘗之味轉甜滑心愈憂苦至夕每稽顙<lb/>
北辰求以身代俄聞空中有聲曰徴君壽命盡不可延<lb/>
汝誠禱既至止得申至月末及晦而易亾黔婁居䘮過<lb/>
禮廬於墓側<lb/>
庾沙彌為長城令嫡母劉氏寢疾沙彌晨夕侍側衣不<lb/>
解帶或應鍼炙輙以身先試之及母亾水漿不入口累<lb/>
<pb n="KR3k0013_WYG_757-15b"/>
日終䘮不解縗絰不出廬户晝夜號慟隣人不忍聞墓<lb/>
在新林因有松栢百餘株自生墳側後補歙令還除輕<lb/>
車邵陵王叅軍事隨府㑹稽復丁所生母憂䘮還都濟<lb/>
浙江中流遇風舫將覆沒沙彌抱柩號哭俄而風静人<lb/>
以為孝感所致<lb/>
滕曇恭豫章南昌人年五歳母楊氏患熱思食寒苽土<lb/>
俗所不産曇恭歴訪不能得啣悲哀切俄值一桑門問<lb/>
其故曇恭具以告桑門曰我有兩苽分一相遺曇恭拜<lb/>
<pb n="KR3k0013_WYG_757-16a"/>
謝捧苽以薦其母舉室驚異尋訪桑門莫知其所在其<lb/>
後門外有冬生樹樹株時忽有神光自樹而起俄見佛<lb/>
像及夾侍之儀容光顯著自門而入曇恭家人大小咸<lb/>
共禮拜乆之乃滅逺近道路咸傳之太守王僧䖍引為<lb/>
功曹不就<lb/>
江紑字舍潔濟陽考城人父蒨光禄大夫紑㓜有孝性<lb/>
年十三父患眼紑侍疾將期月衣不解帶夜夢一僧云<lb/>
患眼者飲慧眼水必差及覺說之莫能解者紑第三叔<lb/>
<pb n="KR3k0013_WYG_757-16b"/>
禄與草堂寺智者□師善徃訪之智者曰無量壽經云<lb/>
慧眼見真得渡彼岸蒨乃因智者啟捨同夏縣界牛屯<lb/>
里舍為寺乞賜嘉名勑答云純臣孝子徃徃感應晉世<lb/>
顔含遂見㝠中送藥近見智者知卿第二息感夢云慧<lb/>
眼水慧眼則是五眼之一號若欲造寺可以慧眼為名<lb/>
及就創造渫故井井水清冽異於常泉依夢取水洗眼<lb/>
及煮藥稍覺有瘳因此遂差時人謂之孝感為南康王<lb/>
主簿<lb/>
<pb n="KR3k0013_WYG_757-17a"/>
劉璠天監初為著作郎十七隨上黄侯曄在淮南璠母<lb/>
於建康遘疾璠居常弗之知忽一日舉身痛楚尋其家<lb/>
信至云其母病璠即號泣戒道絶而又蘇當身痛之辰<lb/>
即其母死之日也居䘮毁瘠遂成風氣服闋後一年猶<lb/>
杖而後起<lb/>
宗凛為廣晉縣令遭母憂去職哭嘔血兩旬之内絶而<lb/>
復蘇者三每旦有羣鳥數千集於廬舍候哭而來哭止<lb/>
而去時論稱之以為孝感所致<lb/>
<pb n="KR3k0013_WYG_757-17b"/>
劉霽為建康令十四居父憂有至性每哭輙嘔血母明<lb/>
氏寢疾霽年已五十衣不解帶者七旬誦觀世音經數<lb/>
至萬遍夜因感夢見一僧謂曰夫人筭盡君精誠所至<lb/>
特當為申延後六十餘日乃亾霽廬於墓哀慟過禮嘗<lb/>
有䨇白鶴循翔廬側<lb/>
劉敲不仕奉母兄以孝悌稱寢食不離左右母意有所<lb/>
須口未及言敲已先知手自營辦狼狽供奉母每疾病<lb/>
夢敲進藥及翌日轉有間效其誠感如此<lb/>
<pb n="KR3k0013_WYG_757-18a"/>
陳裴之禮為領軍將軍丁父䆳憂䆳墓在光宅寺西堂<lb/>
宇宏敞松栢欝茂范雲廟在三橋蓬蒿不剪梁武帝南<lb/>
郊道經二廟顧而歎曰范為己死裴為更生大同初都<lb/>
下旱蝗四籬門外桐栢凋盡唯䆳墓犬牙不入當時異<lb/>
之<lb/>
庾子輿父出守巴西子輿以蜀路險難啟求侍從以孝<lb/>
養獲許父遷寧蜀子輿以相隨父於路感心疾每痛至<lb/>
必呌子輿以悶絶及父疾哀慟將絶者再奉䘮還鄉秋<lb/>
<pb n="KR3k0013_WYG_757-18b"/>
水猶壯巴東有滛預石高出三十許丈及秋至則纔如<lb/>
見馬自有瞿塘大難行侣忌之部伍至此石猶不見子<lb/>
輿撫心長呌其夜五更水忽退減安流南下及渡復舊<lb/>
行人為之語曰滛預如□本不通瞿唐水退為庾公初<lb/>
發蜀有䨇鳩巢舟中及至墓棲廬側每聞哭泣之聲必<lb/>
飛翔簷宇悲鳴激切欲為父立佛寺未有定處夢有僧<lb/>
謂曰將脩勝業嶺南原即可營造明徃履歴果見標度<lb/>
處所有若人功因立精舍居墓所以終䘮服闋手足枯<lb/>
<pb n="KR3k0013_WYG_757-19a"/>
攣待人而起仍布衣蔬食志守墳墓叔該謂曰汝若固<lb/>
志吾亦抽簪於是始仕雖以適長襲爵國秩盡推諸弟<lb/>
累遷中郎司馬梁大通二年除巴陸内史便道之任路<lb/>
遇疾或勸上郡就醫子輿曰吾疾患危重全濟理難豈<lb/>
可貪官陳尸公廨因勒門生不得輙入城市即於渚次<lb/>
卒遺令單衣袷履以歛酒脯施靈而已<lb/>
阮卓性至孝其父隨岳陽王出鎮江州遇疾而卒卓時<lb/>
年十五自都奔赴水漿不入口者累日屬侯景之亂道<lb/>
<pb n="KR3k0013_WYG_757-19b"/>
路阻絶卓冐履險難載䘮柩還都在路遇賊卓形容毁<lb/>
瘁號哭自陳賊哀而不殺之仍䕶送出境及渡彭蠡湖<lb/>
中流忽遇疾風船㡬没者數囘卓仰天悲號俄而風息<lb/>
人皆以為孝感為南海王府諮議叅軍不之官<lb/>
徐份凌子也份性孝悌凌嘗遇疾甚篤燒香泣涕跪誦<lb/>
孝經晝夜不息如此者三日凌疾豁然而愈親皆謂份<lb/>
孝感所致後為太子少傅<lb/>
司馬暠釋褐大學博士累遷正員郎丁父艱哀毁逾甚<lb/>
<pb n="KR3k0013_WYG_757-20a"/>
廬於墓側一日之内惟進薄麥粥一升墓在新林連山<lb/>
阜舊多猛獸暠結廬數載豺狼絶迹嘗有兩鳩棲宿廬<lb/>
所馴狎異常<lb/>
王元規性孝事母甚謹晨昏未離左右梁時山陰外有<lb/>
暴水漂流居宅元規唯有一小舟倉卒引其母妹并孤<lb/>
妹入船親自執檝而去留其男女三人閣於樹杪及水<lb/>
退獲全時人皆稱其至行所感入隋為東閣祭酒卒<lb/>
呉明徹字通昭泰郡人㓜孤性至孝年十四感墳營未<lb/>
<pb n="KR3k0013_WYG_757-20b"/>
備家貧無以取給乃勤力耕種時天下亢旱苗稼焦枯<lb/>
明徹哀憤每日田中號泣仰天自訴居數日有自田還<lb/>
者云已苗生明徹疑之謂為紿已及徃田所竟如其言<lb/>
秋而大獲足葬用後為司空<lb/>
顧協除新安令未至縣遭母憂刺史始興王厚資遣之<lb/>
協送䘮還於峽江過遇風同旅皆漂溺唯協一舫觸石<lb/>
得泊焉咸謂精誠所致<lb/>
庾域累官寜朔將軍巴西梓潼二郡太守母好鶴唳域<lb/>
<pb n="KR3k0013_WYG_757-21a"/>
在位營求孜孜不怠一旦䨇鶴來下論者以為孝感所<lb/>
致<lb/>
高真與弟謐俱至孝父亾治䘮墓次甘露白雉降集焉<lb/>
詔表閭里<lb/>
宋瓊字普賢少以孝行稱母魯病季秋之月思瓜不已<lb/>
瓊夢想見求而遂獲時人稱異母終州郡屢辟皆不就<lb/>
卒於家<lb/>
後魏邢虬為龍驤將軍光禄少卿虬母在鄉遇患請假<lb/>
<pb n="KR3k0013_WYG_757-21b"/>
而歸值秋水暴長河梁破絶虬得一船而渡漏而不沒<lb/>
時人異之<lb/>
閻元明河東安邑人也少而至孝著鄉閭孝文太和五<lb/>
年隨北郡太守元明以違離親養興言悲慕母亦慈念<lb/>
泣淚䘮明悲號上訴請歸奉養一見其母母目便開刺<lb/>
史吕壽恩列狀上聞詔下州郡表為孝門復其租調兵<lb/>
役令終母年<hi>史無官</hi>
崔鴻為員外散騎常侍領郎中宣武延昌三年鴻以父<lb/>
<pb n="KR3k0013_WYG_757-22a"/>
憂解任甘露降其廬樹前是年十一月以本官徴鴻四<lb/>
年復有甘露降其京兆宅之樹庭<lb/>
呉悉達河東聞喜人也父母為人所殺四時號慕悲感<lb/>
鄉鄰及長報讐避地莊帝永安後欲改葬亾失墳墓推<lb/>
尋弗獲號哭之聲晝夜不止呌訴神祗忽於悉達足下<lb/>
地陷得父銘記因遷葬曽祖已下三世九䘮傾盡資業<lb/>
不假於人哀感毁悴有司奏聞標閭復役以彰孝義<hi>史無</hi>
<hi>官</hi>
<pb n="KR3k0013_WYG_757-22b"/>
王崇字乾邕陽夏雍邱人也兄弟竝以孝稱身勤稼穡<lb/>
以養二親仕梁州鎮南府主簿母亾扶而後起鬢髪墮<lb/>
落未及葬權殯宅西崇廬於殯所晝夜哭泣鳩鴿羣至<lb/>
有一小鳥素質墨眸形大如雀棲於崇廬朝夕不去母<lb/>
䘮始闋復丁父憂哀毁過禮是年夏風雹所經處禽獸<lb/>
暴死草木摧折至崇田畔風雹便止禾麥十頃竟無損<lb/>
落及過崇地風雹如初咸稱至行所感崇雖除服仍居<lb/>
墓側於其室前生草一根莖葉甚茂人莫能識至冬中<lb/>
<pb n="KR3k0013_WYG_757-23a"/>
復有鳥巢崇屋乳養三子毛羽成長馴而不驚守令聞<lb/>
之親自臨視州以聞之親奏標其門閭<lb/>
北齊蕭放字希逸梁宗室也隨父祗至鄴祗卒放居䘮<lb/>
以孝聞所居廬室前有慈烏來集各據一樹為巢自午<lb/>
以前馴集飲啄午後更不下樹每臨時舒翅悲鳴全似<lb/>
哀泣家人則之未嘗有闕時以為至孝之感後至散騎<lb/>
常侍<lb/>
後周張元年十六祖父成䘮明三年元常憂泣晝夜讀<lb/>
<pb n="KR3k0013_WYG_757-23b"/>
佛經禮拜以祈福祐後讀藥師經見盲者得視之言遂<lb/>
請七僧燃七燭七夜轉藥師經行道每言凡人張元為<lb/>
孫不肖使祖䘮明令以燭光普施□界願祖目見元求<lb/>
代闇如此經七日其夜夢見一老翁以金錍治其祖目<lb/>
謂元曰勿憂悲也三日後汝祖目必差元於夢中喜躍<lb/>
遂即驚覺乃遍告家人居三日祖果目明<hi>史無官</hi>
桞霞有志行初為州主簿其父卒於揚州霞自雍奔赴<lb/>
六日而至哀感行路毁顇殆不可識後奉䘮泝江西中<lb/>
<pb n="KR3k0013_WYG_757-24a"/>
流風起舟中之人相顧失色霞抱棺號慟愬天求哀俄<lb/>
頃之間風止浪息其母嘗乳間發疽醫云此無救之理<lb/>
唯得人吮膿或望微止其痛霞應聲即吮旬日遂瘳咸<lb/>
以為孝感所致<lb/>
陸政性至孝其母呉人好食魚北土魚少政求之嘗苦<lb/>
難得後宅側忽有泉出而有魚遂得以供膳時人以為<lb/>
孝感所致因謂其泉為孝魚泉<lb/>
皇甫遐遭母䘮廬於墓側負土為墳復於墓南作禪窟<lb/>
<pb n="KR3k0013_WYG_757-24b"/>
有鴟鳥各一徘徊悲鳴不離墓側若助遐者經月餘乃<lb/>
去逺近聞其至孝竟以米麵遺之遐皆受而不食悉以<lb/>
營佛齋焉郡縣表上其狀有詔旌異之<hi>史無官</hi>
隋細囘字孝政河東安邑人性至孝後周武成中父母<lb/>
䘮廬於墓側負土成墳廬前生麻一株髙丈許圍之合<lb/>
拱枝葉欎茂冬夏嘗青有烏棲其上囘舉聲哭烏即悲<lb/>
鳴時人以為孝感武帝表其閭擢受甘棠令其子士雄<lb/>
少質直孝友䘮父復廬於墓側負土成墳其庭前有一<lb/>
<pb n="KR3k0013_WYG_757-25a"/>
槐樹先甚欎茂至士雄居䘮樹遂枯死服闋還宅死槐<lb/>
復榮髙祖聞之歎其父子至孝下詔褒揚號其所居為<lb/>
累德里<lb/>
姚察丁後母杜氏䘮解職在服制之中有白鳩巢於户<lb/>
上仕陳至吏部尚書入隋為秘書丞<lb/>
王頒父僧辯為陳武帝所殺頒在關内服闋嘗布衣蔬<lb/>
食藉槀而卧周明帝嘉之累拜開府開皇初上取陳之<lb/>
策及大舉伐陳頒自請行率徒數百人從韓擒虎先鋒<lb/>
<pb n="KR3k0013_WYG_757-25b"/>
夜濟力戰被傷恐不堪復鬭悲感嗚咽夜中睡夢有人<lb/>
授藥比寤而瘡不痛時人以為孝感卒於齊州刺史<lb/>
李德林慱陵安平人性至孝父純寢疾十旬不解衣及<lb/>
居憂哀慟嘔血數升後甘露降於庭樹有鳩巢其廬納<lb/>
言楊逺巡省河北詣其廬弔慰之表改所居村名孝敬<lb/>
村里為和順里後為通直散騎侍郎與中書侍郎宋士<lb/>
素副侍郎趙彦深别典機密尋丁母艱去職勺飲不入<lb/>
口五日困發熱病遍體生瘡而哀泣不絶體紅腫數日<lb/>
<pb n="KR3k0013_WYG_757-26a"/>
間一時頓差身力平復諸人皆云孝感所致<lb/>
梁彦光字脩望少岐嶷有至性七歳時父遇篤疾醫云<lb/>
餌五石可愈時求紫石英不得彦光憂悴不知所為於<lb/>
園中見一物彦光所不識怪而持歸即紫石英也親屬<lb/>
咸異之為至孝所感後為相州刺史卒<lb/>
華秋開皇中事母以孝聞母終廬於墓側大業初調狐<lb/>
皮郡縣大獵有一兎人逐之奔入秋廬中匿秋膝下獵<lb/>
人至廬所異而免之爾自此兎常宿廬中匿秋膝下馴<lb/>
<pb n="KR3k0013_WYG_757-26b"/>
其左右郡縣嘉其孝感具以狀聞煬帝降使勞問而表<lb/>
其門閭後羣盗起嘗徃來廬之左右咸相誡曰勿犯孝<lb/>
子鄉人賴秋而全者甚衆<hi>史無官</hi>
翟普林楚邱人性仁孝事親以孝聞州郡辟命皆固辭<lb/>
不就躬耕色養鄉人謂為楚邱先生後父母疾親易燥<lb/>
濕不解衣者七旬大業初父母俱終哀毁殆將滅性廬<lb/>
於墓次負土成墳盛冬不衣繒絮唯着單縗而已家有<lb/>
一烏犬隨其在墓若普林哀臨犬亦悲號見者嗟異焉<lb/>
<pb n="KR3k0013_WYG_757-27a"/>
有二鵲巢其廬前樹每入其廬馴狎無所驚懼大業中<lb/>
司𨽻巡察奏其孝感擢授孝陽令<lb/>
陳孝意大業中為侍御史以父憂去職居䘮過禮有白<lb/>
鹿馴擾其廬時人以為孝感之應<lb/>
唐高士亷事隋為通事舍人坐事謫為交趾朱鳶縣主<lb/>
簿士亷事母以孝聞嶺南瘴癘不可同行留妻鮮于氏<lb/>
養焉分别之際悲不自勝見者莫不歔欷士亷乆在南<lb/>
方不知母問北顧彌切嘗晝寢夢母與之言宛如膝下<lb/>
<pb n="KR3k0013_WYG_757-27b"/>
既覺而涕泗横集明日果得母誨議者以為孝感之應<lb/>
後為右僕射開府儀同三司<lb/>
張志寛蒲州安邑人隋末䘮父哀毁骨立為州里所稱<lb/>
賊帥王君廓屢為冦掠聞其名獨不犯其廬隣里賴之<lb/>
而免者百餘家後為里長於縣稱母疾取急求歸令問<lb/>
其狀寛曰母嘗有苦志寛亦有所苦向患心痛知母有<lb/>
疾令大怒曰妖妄之辭也繋之於獄馳騐其母竟如所<lb/>
言令大異之慰諭遣去後丁母憂廬於墓側負土成墳<lb/>
<pb n="KR3k0013_WYG_757-28a"/>
有烏巢於廬前樹上志寛哭臨烏輙悲鳴高祖授以員<lb/>
外散騎常侍表其門閭<lb/>
韋宏宗巴西人葬父母廬墓次廬前生芝草七十餘莖<lb/>
見者以為孝感詔免其課<lb/>
崔定仁博陵人丁父母憂齋居二十餘年不釋衰服刻<lb/>
木人為偶像晨昏定省若平生焉隋末羣賊蜂起莫有<lb/>
侵掠者詔免其課役<lb/>
程袁師宋州人年十二䘮父母以孝聞母患十旬衣不<lb/>
<pb n="KR3k0013_WYG_757-28b"/>
解𢃄凡進湯藥口必先嘗貞觀中代弟範雒州充防禦<lb/>
使去後其母病終袁師聞問舉聲便吐血經塗七百里<lb/>
四日便至徑赴墓所晝夜負土殆將毁滅内外親戚觀<lb/>
者不復識之又葬曽祖父母經二十載其功始畢嘗有<lb/>
白狼號鳴墓側黄蛇馴擾廬内每哭則羣鳥翔集朝夕<lb/>
不去刺史舒王元名表言之詔州縣發遣量才授任袁<lb/>
師既至情不願仕乃授儒林郎放還<lb/>
許坦豫州人年十歳餘隨父入山採藥父為猛獸所噬<lb/>
<pb n="KR3k0013_WYG_757-29a"/>
即號呌以杖撃之獸遂奔走父以得全太宗聞而謂侍<lb/>
臣曰坦雖㓜童遂能致命救親至孝自衷深可嘉尚授<lb/>
文林郎賜物五十段<lb/>
武宏度贈司徒士彠之兄子也高宗永徽中父卒自徐<lb/>
州聞䘮截髪徒跣奔赴廬墓側負土為墳晨夕哀號悲<lb/>
感行路冽風寒雪執作不疲日食倉米一溢形骸毁顇<lb/>
廬前樹生素芝方圓一尺形似青銅葉又有野狸每至<lb/>
宏度齋時必來求食徃來馴狎曽無驚懼帝聞之下詔<lb/>
<pb n="KR3k0013_WYG_757-29b"/>
褒美旌表之<lb/>
安金藏中宗神龍初䘮母寓葬於都南闕口北廬於墓<lb/>
側躬造石墳石塔晝夜不息原上舊無水忽有湧泉自<lb/>
出又有李樹盛冬開花犬鹿相狎後為右驍衛將軍封<lb/>
代國公<lb/>
李逈秀持節為朔方道行營大總管所居宅中生芝草<lb/>
數莖又有猫為犬所乳中宗以為孝感所致使旌其門<lb/>
閭<lb/>
<pb n="KR3k0013_WYG_757-30a"/>
唐君祐東陵人𤣥宗先天二年江西道按察使奏君祐<lb/>
䘮母哀感鄉曲廬於墓次有芝草三莖生焉<hi>史無官</hi>
褚無量為剡王傅兼國子祭酒丁母憂解職廬於墓側<lb/>
其所植松栢時有鹿犯之無量泣而言曰山中衆草不<lb/>
少何忍犯吾先塋樹栽因通夕守䕶俄有羣鹿馴狎不<lb/>
復侵害無量因此終身不食鹿肉<lb/>
石仵奴相州湯隂人三歳䘮親廬於墓側凡二十餘年<lb/>
塋内有枯樹重生枝葉羣鳥馴擾鄉里咸敬異之<hi>史無官</hi>
<pb n="KR3k0013_WYG_757-30b"/>
梁文貞虢州閿鄉人少從征役北㢠廻而父母皆卒文貞<lb/>
恨不獲終養乃穿壙為門磴道出入晨夕灑掃其中結<lb/>
廬墓側未嘗暫離自是不言三十年家人有所問但畫<lb/>
字以對其後山水衝斷驛路更於原上開道經文貞墓<lb/>
前繇是行旅見之逺近莫不欽歎有甘露降塋前樹白<lb/>
兎馴擾鄉人以為孝感所致開元初縣令崔季友刋石<lb/>
以紀之十四年刺史許景先奏文貞至孝特學絶倫泣<lb/>
血廬次十餘年請宣付史館<hi>史無官</hi>
<pb n="KR3k0013_WYG_757-31a"/>
榮璧河南濟源人開元二十四年正月河南尹崔隱甫<lb/>
奏榮璧兩代同居凡四十餘年嘗割右股肉以療母疾<lb/>
及刺項血寫佛經母疾以瘳請宣付史官從之<hi>史無官</hi>
彭思義定州皷城人居䘮至孝廬於墓側有嘉禾生及<lb/>
白兎馴擾<hi>史無官</hi>
李貞古南鄭縣人肅宗寶應元年梁州刺史臧希譲上<lb/>
言貞古行孝彰聞請付所司旌表從之貞古六歳而孤<lb/>
母欲改嫁貞古雨泣留之母遂守志母未食寢貞古不<lb/>
<pb n="KR3k0013_WYG_757-31b"/>
食寢及母亾負土成墳廬於墓側有猛虎馴於廬前白<lb/>
䑕見於墓門村人異之<hi>史無官</hi>
楊思貞陳留郡尉氏人父亾廬墓二十有八載有芝草<lb/>
白兎甘露等瑞詔賜粟帛旌表門閭<hi>史無官</hi>
燕遺倩冀州人也既孤於堂中刻木父母形像於帷帳<lb/>
衣服如存朝夕奠祭鄉閭甚敬異之<lb/>
郭景華蜀郡人孝行過人父䘮明景華晝夜啼泣宅中<lb/>
忽湧甘泉因以洗目漸明<lb/>
<pb n="KR3k0013_WYG_757-32a"/>
應先東陽郡人父亾廬於墓側有芝草連理樹詔旌表<lb/>
門閭<hi>史無官</hi>
袁鳴忠州臨江縣人居䘮廬於墓側啣哀發聲猛獸哮<lb/>
噉而至既見揺尾有仁心當哭必來既哭而去<hi>史無官</hi>
馮猛將邠州新平縣人居䘮以孝聞慶雲見及杏冬結<lb/>
實詔有司旌表其門<hi>史無官</hi>
許利川為睦州司士叅軍居母䘮以孝聞有芝草八莖<lb/>
及連理樹一株産於廬墓詔旌表其門<lb/>
<pb n="KR3k0013_WYG_757-32b"/>
樊漪卭州依政縣人居父䘮負土成墳廬於墓側有兎<lb/>
鴿馴擾木生連理慈竹自生詔表其門閭<lb/>
張球信州弋陽人父殁五年廬於墓側哀毁過禮墓門<lb/>
塼上生芝草七莖有鵲巢於墓之藂竹詔旌表門閭<hi>史無</hi>
<hi>官</hi>
尹務榮彭城人䘮親廬於墓側六年有芝草之祥詔旌<lb/>
表其門閭<hi>史無官</hi>
楊炎丁父憂廬於墓前號泣不絶聲有紫芝白鵲之祥<lb/>
<pb n="KR3k0013_WYG_757-33a"/>
又表其門閭孝著三代門樹六闕古未有也位至門下<lb/>
侍郎平章事<lb/>
黄亘邵武縣人䘮母廬於墓側有紫芝生詔旌表其門<lb/>
閭<hi>史無官</hi>
尹慎兖州人善騎射始為果毅䘮母營合祔不識其父<lb/>
之墓晝夜號哭未浹日夢寐有指導焉遂發堆果得舊<lb/>
記騐後至右衛上將軍卒<lb/>
閻鄷虢州湖城縣人閻鄷五代同居家内槐一株再生<lb/>
<pb n="KR3k0013_WYG_757-33b"/>
枝葉并畫圖以進<hi>史無官</hi>
李渭越州蕭山縣人文宗太和七年三月浙江東道奏<lb/>
渭㓜失父母與兄二人同居兄病渭割股療之因差後<lb/>
兩兄俱死奉寡嫂孤姪二十餘年衣食無偏庄田租稅<lb/>
渭自主辦資財筦鑰寡嫂掌之姑姪婦孫共三十三人<lb/>
其家頻生芝草詔旌表之<hi>史無官</hi>
梁王去奢趙州軍人有疾漸篤其子三人纘繼繹各争<lb/>
行割肉以供其父纘割左乳左股繼割右股繹割左右<lb/>
<pb n="KR3k0013_WYG_757-34a"/>
股去奢食之病遂驟愈太祖嘉其孝行令本道給醫藥<lb/>
賜以榖帛<lb/>
後唐韓德潞州屯留人兄弟累世同居母死割乳以祭<lb/>
廬於墓側累年種𤓰合歡同蒂詔旌表之<hi>史無官</hi>
景贇東川普安縣人守墳有芝草生明宗天成二年十<lb/>
一月本道上言<hi>史無官</hi>
　<lb/>
　<lb/>
<pb n="KR3k0013_WYG_757-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百五十七<lb/>
</p>
<p>
</p>
  </div>
</body>
</text>
</TEI>
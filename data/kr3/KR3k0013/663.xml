<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百六十三</head>
    <p>
<pb n="KR3k0013_WYG_663-1a"/>
欽定四庫全書<lb/>
　册府元龜卷六百六十三　宋　王欽若等　撰<lb/>
　　奉使部<lb/>
　　　　覊留　　死事<lb/>
　　　覊留<lb/>
古者念國家之重慎出疆之選故歛旜拭璧著乎法制<lb/>
皇華四牡形於風什至若冐威强鄰投身絶域遇責言<lb/>
之禍因加兵之勢國患未弭道閉不通拘留别舘憔悴<lb/>
<pb n="KR3k0013_WYG_663-1b"/>
窮海嬰維縶之苦極窮愁之感乃有持節不屈誓志無<lb/>
茍興言慷慨以聳其聽移書引喻以動其心終受禮而<lb/>
遂歸能蒙恥而有守此固精剛内激忠純不二雖濵乎<lb/>
九死嬰是多難而保令命於將來為良吏之稱述不亦<lb/>
韙哉<lb/>
石買孫蒯皆衞大夫魯襄公十七年伐曹取重丘曹人<lb/>
愬于晉十八年夏晉人執衞行人石買于長子執孫蒯<lb/>
于純留<hi>石買即是伐曹者宜即治本罪而晉因其為行人執之故書行人以罪晉</hi>
<pb n="KR3k0013_WYG_663-2a"/>
陳無宇齊大夫魯昭公二十年四月送女致少姜晉韓<lb/>
須如齊逆女少姜有寵於晉侯謂之少齊<hi>為立别號所以寵異之</hi>
謂陳無宇非卿<hi>欲使齊以適夫人禮送少姜</hi>執諸中都<hi>中都晉邑在西河介休縣</hi>
<hi>東南</hi>少姜為之請曰送從逆班<hi>班列也</hi>畏大國也猶有所易<lb/>
是以亂作<hi>韓須公族大夫陳無宇上大夫言齊畏晉改易禮制使上大夫送遂致此執辱之罪葢少</hi>
<hi>姜謙以示譏</hi>叔向言於晉侯曰彼何罪<hi>彼無宇</hi>君使公族逆之<lb/>
齊使上大夫送之猶曰不共君求以貪國則不共<hi>逆卑於送</hi>
<hi>是晉國不共</hi>而執其使君刑已頗何以為盟主且少姜有辭<lb/>
<pb n="KR3k0013_WYG_663-2b"/>
<hi>謂請無宇之辭</hi>冬十月陳無宇歸<lb/>
蹶繇吳子之弟也魯昭公五年冬楚子伐吳以驛至於<lb/>
羅汭<hi>驛傳也羅水名</hi>吳子使蹶繇犒師楚人執之將以釁鼓王<lb/>
使問焉曰女卜來吉乎對曰吉寡君聞君將治兵於敝<lb/>
邑卜之以守龜曰余亟使人犒師請行以觀王怒之疾<lb/>
徐而為之備尚克知之<hi>言吳命龜如此</hi>龜兆告吉曰克可知也<lb/>
君若驩焉好逆使臣滋敝邑休怠<hi>休解也</hi>而忘其死亡無<lb/>
日矣今君奮焉震電慿怒<hi>慿盛也</hi>虐執使臣將以釁鼓則<lb/>
<pb n="KR3k0013_WYG_663-3a"/>
吳知所備矣敝邑雖羸若早修完<hi>完器備</hi>其可以息師<hi>息楚</hi>
<hi>師</hi>難易有備可謂吉矣且吳社稷是卜豈為一人使臣<lb/>
獲釁軍鼓而敝邑知備以禦不虞其為吉孰大焉國之<lb/>
守龜其何事不卜<hi>言常卜</hi>一臧一否其誰能常之城濮之<lb/>
兆其報在邲<hi>城濮戰楚卜吉其效乃在邲</hi>今此行也其庸有報志<hi>言吳</hi>
<hi>有報楚意</hi>乃弗殺是行也吳早設備楚無功而還以蹶繇歸<lb/>
十九年令尹子瑕言蹶繇於楚子曰彼何罪諺所謂室<lb/>
於怒市於色者楚之謂矣<hi>言靈王怒吳子而執其弟猶人忿於室家而作色於市人</hi>
<pb n="KR3k0013_WYG_663-3b"/>
舍前之忿可也乃歸蹶繇<lb/>
季孫意如魯大夫平子也昭公十三年平丘之㑹晉昭<lb/>
公使叔向辭昭公弗與盟子服惠伯曰晉信蠻夷而棄<lb/>
兄弟<hi>蠻夷莒也兄弟魯也</hi>其執政貳也<hi>執政之臣有二心於莒而助之</hi>貳必失諸<lb/>
侯豈惟魯然夫失於政者必毒於人魯懼及焉不可以不<lb/>
恭必使上卿從之季平子曰然則意如乎若我徃晉必<lb/>
患我誰為之貳<hi>患謂見執貳副也</hi>子服惠伯曰椒既言之矣敢<lb/>
逃難乎椒請從<hi>椒惠伯名</hi>晉人執平子子服惠伯見韓宣子<lb/>
<pb n="KR3k0013_WYG_663-4a"/>
<hi>宣子晉正卿</hi>曰夫盟信之要也晉為盟主是主信也若盟而<lb/>
棄魯信抑闕矣昔欒氏之亂齊人間晉之禍伐取朝歌<lb/>
<hi>間候也欒氏晉大夫欒盈也獲罪奔楚自楚奔齊魯襄二十三年齊莊公納盈不克秋伐晉取朝歌朝歌晉邑</hi>
<hi>也</hi>我先君襄公不敢寧處使叔孫豹帥師發敝賦踦跛畢<lb/>
行無有處者以從軍使次於雍榆<hi>晉地也</hi>與邯鄲勝擊齊<lb/>
之左<hi>邯鄲勝晉大夫趙旃之子頃子勝也左左軍也</hi>猗止晏萊焉<hi>從後曰猗止獲也晏萊齊</hi>
<hi>大夫</hi>齊師退而後敢還非以求遠也<hi>非以遠求功也</hi>以魯之密邇<lb/>
於齊而又小國也齊朝駕則夕極於魯國<hi>極至也</hi>不敢憚<lb/>
<pb n="KR3k0013_WYG_663-4b"/>
其患而與晉共其憂亦曰庶㡬有益於魯國乎<hi>益謂得晉之力</hi>
<hi>也</hi>今信蠻夷而棄之夫諸侯之勉於君者將安勸矣若<lb/>
棄魯而茍固諸侯羣臣敢憚戮乎諸侯之事晉者魯為<lb/>
勉矣若以蠻夷之故棄之其無乃得蠻夷而失諸侯之<lb/>
信乎子計其利者小國共命宣子悦乃歸季孫<lb/>
叔孫婼魯大夫昭公二十三年正月邾師過武城遂取<lb/>
之獲鉏弱地邾人愬於晉晉人來討叔孫婼如晉晉人<lb/>
執之使與邾大夫坐<hi>坐訟曲直</hi>叔孫曰列國之卿當小國之<lb/>
<pb n="KR3k0013_WYG_663-5a"/>
君固周制也<hi>在禮卿得㑹伯子男故曰當小國之君</hi>邾又夷也<hi>邾雜有東夷之風</hi>
寡君之命介子服回在<hi>子服回魯大夫為叔孫之介副</hi>請使當之不敢<lb/>
廢周制故也乃不果坐韓宣子使邾人聚其衆將以叔<lb/>
孫與之<hi>與邾使執之</hi>叔孫聞之去衆與兵而朝士彌牟謂韓<lb/>
宣子<hi>彌牟士景伯</hi>曰子弗良圖而以叔孫與其讎叔孫必死<lb/>
之魯亡叔孫必亡邾邾君亡國將焉歸<hi>時邾君在晉若亡國無所歸將</hi>
<hi>益晉憂</hi>子雖悔之何及所謂盟主討違命也若皆相執焉<lb/>
用盟主<hi>聽邾衆取叔孫是為諸侯皆得輙相執</hi>乃弗與使各歸一舘<hi>分别叔孫</hi>
<pb n="KR3k0013_WYG_663-5b"/>
<hi>子服回</hi>士伯聽其辭而愬諸宣子乃皆執之<hi>二子辭不屈故士伯愬而</hi>
<hi>執之</hi>士伯御叔孫從者四人過邾舘以如吏<hi>欲使邾人見叔孫之屈辱</hi>
先歸邾子士伯曰以芻蕘之難從者之病將舘子於都<hi>都别</hi>
<hi>都謂箕也</hi>叔孫旦而立期<hi>立待命也從旦至暮為期</hi>乃舘諸箕舍子服昭<lb/>
伯於他邑<hi>别囚之</hi>范獻子求貨於叔孫使請冠焉<hi>以求冠為辭</hi>
取其冠法而與之兩冠曰盡矣<hi>既送作冠之法又進二冠以與之為若不解其</hi>
<hi>意</hi>為叔孫故申豐以貨如晉<hi>欲行貨以免叔孫</hi>叔孫曰見我吾<lb/>
告汝所行貨見而不出<hi>留申豐不使得出不欲以貨免</hi>二十四年正月<lb/>
<pb n="KR3k0013_WYG_663-6a"/>
晉士彌牟逆叔孫于箕<hi>將成禮而歸之</hi>叔孫使梁其踁待于門<lb/>
内<hi>踁叔孫家臣</hi>曰余左顧而欬乃殺之<hi>疑士伯來殺已故謀殺之</hi>右顧而笑<lb/>
乃止叔孫見士伯士伯曰寡君以為盟主之故是以久<lb/>
子<hi>久執子以謝邾</hi>不腆敝邑之禮將致諸從者使彌牟逆吾子<lb/>
叔孫受禮而歸<lb/>
樂祁宋大夫魯定公六年秋八月樂祁言於景公曰諸<lb/>
侯唯我事晉今使不徃晉其憾矣樂祁告其宰陳寅<hi>以與</hi>
<hi>公言告之</hi>陳寅曰必使子徃它日公謂樂祁曰唯寡人悦子<lb/>
<pb n="KR3k0013_WYG_663-6b"/>
之言子必徃陳寅曰子立後而行吾室亦不亡<lb/>
<hi>徃必有難故使樂祁立後而行</hi>唯君亦以我為知難而行也見溷而<lb/>
行<hi>溷樂祁子也見於君立以為後</hi>趙簡子逆而飲之酒於緜上獻楊楯<lb/>
六十於簡子<hi>楊木名</hi>陳寅曰昔吾主范氏今子主趙氏又<lb/>
有納焉以楊楯賈祸弗可為也已<hi>知范氏必怨將得禍</hi>然子死晉<lb/>
國子孫必得志於宋<hi>以其為國死</hi>范獻子言於晉侯曰以君<lb/>
命越疆而使末致使而私飲酒不敬二君不可不討也<lb/>
乃執樂祁<hi>獻子怒祁主趙氏經所以稱行人</hi>八年二月趙鞅復言於晉<lb/>
<pb n="KR3k0013_WYG_663-7a"/>
侯曰諸侯唯宋事晉好逆其使猶懼不至今又執之是<lb/>
絶諸侯也將歸樂祁士鞅曰三年止之無故而歸之宋<lb/>
必叛晉<hi>執樂祁在定六年</hi>獻子私謂子梁<hi>獻子范鞅子梁樂祁</hi>曰寡君懼<lb/>
不得事宋君是以止子子姑使溷代子<hi>溷樂祁子</hi>子梁以告<lb/>
陳寅寅曰宋將叛晉是棄溷也不如待之<hi>留待勿以子自代</hi>樂<lb/>
祁歸卒于太行<hi>太行晉東南山</hi>士鞅曰宋必叛不如止其尸以<lb/>
求成焉乃止諸州<lb/>
漢張騫漢中人武帝建元中為郎時匈奴降者言匃奴<lb/>
<pb n="KR3k0013_WYG_663-7b"/>
破月氏王<hi>月氏西域胡國也</hi>以其頭為飲器<hi>匈奴傳云以所破月氏王頭共飲血</hi>
<hi>盟然則飲酒之器是也</hi>月氏遁而怨匈奴無與共擊之<hi>無人援助也</hi>漢<lb/>
方欲事逺略聞此言欲通使道必更匈奴中<hi>更過也音工衡反</hi>
乃募能使者騫以郎應募使月氏與堂邑氏奴甘父<hi>堂邑</hi>
<hi>氏之奴本胡人名甘父下云堂邑父者葢取主之姓以為氏而單稱其名曰父</hi>俱出隴西經匈<lb/>
奴<hi>道由匃奴過</hi>匈奴得之傳詣單于單于曰月氏在吾北漢<lb/>
何以得徃使吾欲使越漢肯聽我乎留騫十餘歳予妻<lb/>
有子然騫持漢節不失居匈奴西騫因與其屬亡鄉月<lb/>
<pb n="KR3k0013_WYG_663-8a"/>
氏<hi>屬謂同使之官屬鄉讀曰向</hi>西走數十日<hi>走趨也不能知其道里多少故以日數言之走</hi>
<hi>音奏一曰走謂奔走也讀如本字</hi>至大宛聞漢之饒財欲通不得見騫<lb/>
喜問欲何之騫曰為漢使月氏而為匈奴所閉道脱亡<lb/>
惟王使人道送我<hi>道讀曰導</hi>誠得至反漢漢之賂遺王財物<lb/>
不可勝言大宛以為然遣騫為發譯道抵康居<hi>抵至也</hi>康<lb/>
居傳致大月氏大月氏王已為胡所殺立其夫人為王<lb/>
既臣大夏而君之<hi>以大夏為臣為之作君也</hi>地肥饒少㓂志安樂又<lb/>
自以遠遠漢殊無報胡之心<hi>下遠音于萬切</hi>騫從月氏至大夏<lb/>
<pb n="KR3k0013_WYG_663-8b"/>
竟不能得月氏要領<hi>要衣要也領衣領也凡持衣者則執要與領言騫不能得月氏意趣</hi>
<hi>無以持歸於漢故以要領為喻要音一遥切也</hi>留歳餘還並南山欲從羌中歸<lb/>
<hi>羌音步浪切</hi>復為匃奴所得留歳餘單于死國内亂騫與胡<lb/>
妻及堂邑父俱亡歸漢拜騫大中大夫堂邑父為奉使<lb/>
君騫為人彊力寛大信人<hi>彊力言堅忍於事</hi>蠻夷愛之堂邑父<lb/>
胡人善射窮急射禽獸給食<hi>給供也</hi>初騫行時百餘人去<lb/>
十三歲唯二人得還<lb/>
郭吉<hi>史不載何官</hi>武帝元封元年十月親廵朔方歴上郡西<lb/>
<pb n="KR3k0013_WYG_663-9a"/>
河出長城北登單于臺勒兵十八萬以見武節使吉諷<lb/>
告單于吉既至匈奴匈奴主客問所使<hi>主客主接諸客者也問以何事</hi>
<hi>而來</hi>郭吉卑體好言曰吾見單于而口言單于見吉曰南<lb/>
越王頭已縣於漢北闕下今單于即能前與漢戰天子<lb/>
自將兵待邊即不能亟南靣而臣於漢<hi>亟急也音居力反</hi>何但<lb/>
遠走亡匿於幕北苦寒無水草之地為<hi>但空也</hi>語卒單于<lb/>
大怒立斬主客見者而留郭吉不歸遷辱之北海上而<lb/>
單于終不肯為寇於漢邊<hi>又云征和四年匈奴單于遣使遺漢書漢遣使者報送單</hi>
<pb n="KR3k0013_WYG_663-9b"/>
<hi>于使單于使左右難漢使者曰漢禮義國繇二師道前太子發兵反何也使者曰然乃丞相私與太子爭闘太</hi>
<hi>子發兵欲誅丞相丞相誣之故誅丞相此子弄父兵罪當笞小過耳孰與冐頓單于身殺其父代立帝妻后母</hi>
<hi>禽獸行也單于留使者三歳</hi>
蘇武字子卿初為栘中廐監<hi>栘中廐名</hi>時漢連伐胡故數通<lb/>
使相窺觀匈奴留漢使郭吉路充國等前後十餘軰匈<lb/>
奴使來漢亦留之天漢元年武帝遣武以中郎將使持<lb/>
節送匈奴使留在漢者武與副中郎將張勝及假吏常<lb/>
惠等既至匈奴單于益驕武留單于庭十九歳乃還<lb/>
<pb n="KR3k0013_WYG_663-10a"/>
宋垣榮祖為冗從僕射明帝遣説薛安都為安都所拘<lb/>
不得還因收集部曲為安都將領假置冠軍將軍安都<lb/>
引虜入彭城榮祖攜家屬南奔胊山虜遣騎追之不及<lb/>
榮祖懼得罪乃逃遁淮上<lb/>
後梁庾信為右衞將軍散騎常侍聘于周屬大軍南討<lb/>
遂留長安江陵平拜使持節撫軍將軍右金紫光禄大<lb/>
夫都督<lb/>
陳徐陵初仕梁武帝為通直散騎常侍使魏及侯景宼<lb/>
<pb n="KR3k0013_WYG_663-10b"/>
京師父摛先在圍城内陵不奉家信㑹齊受魏禪元帝<lb/>
承制於江陵復通使於齊陵累求復命終拘留不遣陵<lb/>
乃致書於僕射楊遵彦曰夫一言所感凝暉昭於魯陽<lb/>
一志㝠通飛泉涌於疏勒况復元首康哉股肱良哉鄰<lb/>
國相聞風教相期者也天道窮剥鍾亂本朝情計馳惶<lb/>
公私哽懼而骸骨之請徒淹歳寒顚沛之期空盈卷軸<lb/>
是所不圖也非所仰望也執事不聞之乎昔分鰲命鳯之<lb/>
世觀河拜雒之年則有白鳥流災風禽騁暴天傾西北<lb/>
<pb n="KR3k0013_WYG_663-11a"/>
地缺東南感旱坼三川長波含五嶽我大梁應金圖而<lb/>
有亢纂玉鏡而猶屯何則聖人不能為時斯固窮通之<lb/>
常理也至如荆州刺史湘東王機神之所無寄名言陶<lb/>
鑄之餘猶為堯舜雖復六代之舞陳於總章九州之歌<lb/>
登於司樂虞䕫拊石晉曠調鍾未足頌此英聲無以宣<lb/>
其盛德者也若使郊禋楚翼寧非祀夏之君戡定艱難<lb/>
便是翊周之覇豈徒豳王徙雍朞月為都姚帝遷河周<lb/>
年成邑方今越裳藐藐馴雉北飛肅愼茫茫風牛南偃<lb/>
<pb n="KR3k0013_WYG_663-11b"/>
吾君之子含識知歸而答㫖云何所投身斯所未喻<lb/>
一也又晉熈等郡皆入貴朝去我潯陽徑途何㡬至於<lb/>
鏜鏜曉漏的的宵烽隔漵浦而相聞凭髙臺而可望泉<lb/>
流寳盌遥憶湓城峯號香爐依然廬嶽日者鄱陽嗣王<lb/>
治兵匯𣲖屯戍淪波朝夕牋書春秋方物吾無從而躡<lb/>
屩彼何路而齊鑣豈其然乎斯不然矣又近者邵陵王<lb/>
通和此國郢中上客雲聚魏都鄴下名卿風馳江浦豈<lb/>
盧龍之徑於彼新開銅駝之街於我長閉何彼途甚易<lb/>
<pb n="KR3k0013_WYG_663-12a"/>
非勞於五丁我路為難如登於九折地不私載何其爽<lb/>
歟而答㫖云還路無從斯所未喻二也晉熈廬江義陽<lb/>
安陸皆云欵附非復危邦計彼中途便當靜晏自斯以<lb/>
北桴鼓不鳴自此以南封疆未一如其境外脱殞輕軀<lb/>
幸非邊吏之羞何在匹夫之命又此軰賔逰通無貨殖<lb/>
委非韓起聘鄭私買玉鐶吳札過徐躬掛寶劍繇來宴<lb/>
錫凡厥囊裝行役淹留皆已虛罄散有限之餘財供無<lb/>
期之久客斯可知矣且據圖刎首愚者不為運斧全身<lb/>
<pb n="KR3k0013_WYG_663-12b"/>
庸流所鑒何則生輕一髪死重千鈞不以賈盗明矣骨肉<lb/>
不任充鼎爼皮毛不足入貨財盗有道焉吾無憂矣又<lb/>
公家遣使脱有資須本朝非隆平之時逰客豈皇華之<lb/>
勢輕裝獨宿非勞聚橐之儀微騎間行寧望輶軒之禮<lb/>
歸人侍從私具騾驢縁道亭郵唯希蔬粟若曰留之無<lb/>
煩於執事遣之有費於官司或以顚沛為言或云資裝<lb/>
可懼雖非通論皆是外言斯所未喻三也又若以吾徒<lb/>
應還侯景侯景凶逆殱我國家天下含靈人皆憤厲既<lb/>
<pb n="KR3k0013_WYG_663-13a"/>
不獲投身社稷衞難乘輿四體磔蚩尤千剸割王莾安<lb/>
所謂俛首頓膝歸奉㓂讐佩弭腰鞭為其卑𨽻日者通<lb/>
和方敦曩睦㓙人狙詐遂駭狼心頗疑宋萬之誅彌<lb/>
懼荀罃之請所以奔蹄勁角專恣憑凌凡我行人徧膺<lb/>
讎憾正從葅觔醢骨抽舌探肝於彼凶情猶當未雪海<lb/>
内之所知也君侯之所見焉又聞本朝公主都人士女<lb/>
風行雨散東播西流京邑丘墟葌蓬蕭瑟偃師還望咸<lb/>
為草萊覇陵回首俱沾霜露此又君之所知也彼以何<lb/>
<pb n="KR3k0013_WYG_663-13b"/>
義爭免寇讐我以何親爭歸委質昔鉅平貴將懸重於<lb/>
陸公叔向名流深知於鬷茂吾雖不敏嘗慕前修不圖<lb/>
明庶有懷翻其以此量物昔魏氏將亡羣凶挺爭諸賢<lb/>
戮力想得其名為葛榮之黨邪為邢杲之徒耶如曰不<lb/>
然斯所未喻四也假使吾徒還為㓙黨侯景生於趙代<lb/>
家自幽恒居則台司行為連率山川形勢軍國彛章不<lb/>
勞請箸為籌便當屈指能算景以逋逃小醜羊豕同羣<lb/>
身寓江臯家流河朔舂舂井井如鬼如神其不然乎抑<lb/>
<pb n="KR3k0013_WYG_663-14a"/>
又君之所知也且夫宫闈秘事並若雲霄英俊訏謨寧<lb/>
非帷幄或揚鶩而定䇿或焚藁而奏書朝廷之士猶難<lb/>
叅預覊旅之人何階耳目至於禮樂㳂革刑政寛猛則<lb/>
謳謡已遠萬舞成風不知手之舞之足之蹈之也安在<lb/>
揺其齒牙為間諜哉若謂復命西朝終奔東虜雖齊梁<lb/>
有隔尉候奚殊豈以河曲之難浮而曰江關之可濟河<lb/>
橋馬渡寧非宋典之姦關路鷄鳴皆曰田文之客何其<lb/>
通蔽乃爾相妨斯所未喻五也又兵交使在雖著前經<lb/>
<pb n="KR3k0013_WYG_663-14b"/>
儻同狥僕之尤追肆寒山之怒則凡諸元帥並釋縲囚<lb/>
爰及偏禆同無剪馘乃至鍾儀見赦明發遵途襄老蒙<lb/>
歸虞歌引路吾等張旜拭玉修好尋盟洙泗之與浮河<lb/>
郊勞至於贈賄公恩既被賔敬無違今者何諐翻蒙貶<lb/>
責若以為言斯所未喻六也若曰妖氛永久喪亂悠然<lb/>
哀我奔波存與形魄固已銘兹厚德戴此洪恩譬渤澥<lb/>
而俱深方嵩華而猶重但山梁飲啄非有意於樊籠江<lb/>
海飛浮本無情於鐘鼔况吾營魂已謝餘息空留悲黙<lb/>
<pb n="KR3k0013_WYG_663-15a"/>
為生何能致久是即雖蒙飬䕶更夭天年若以此為言<lb/>
斯所未喻七也若云逆竪殱夷當聽反命高軒繼路飛<lb/>
葢相隨未解其言何能善謔夫屯亨治亂有意於前期<lb/>
謝常侍今年五十有一吾今四十有四介已知命賓又<lb/>
杖鄉計彼後生肩隨而已豈銀臺之要彼未從師金竈<lb/>
之方吾知其訣正恐南陽菊水竟不延齡東海桑田無<lb/>
繇可望若以此為言斯所未喻八也足下清襟勝託書<lb/>
囿文林凡自洪荒終乎幽厲如吾今日寧有其人爰至<lb/>
<pb n="KR3k0013_WYG_663-15b"/>
春和㣲宜商畧夫宗基彌墜覇道昏凶或執政之多門<lb/>
或陪臣之凉德故臧孫有禮翻囚與國之賔周伯無諐<lb/>
空怒天王之使遷箕卿於兩舘縶驥子於三年斯非貪<lb/>
亂之風邪寧當今之高例也至於䨇崤且帝四海爭雄<lb/>
或搆趙而侵燕或連韓而謀魏身求盟於楚殿躬奪璧<lb/>
於秦庭輸寳鼎以託齊王馳安車而誘梁客其外膏唇<lb/>
販舌分路揚鑣無罪無辜如兄如弟逮乎中陽受命天<lb/>
下同規廵省諸華無聞幽辱及三方之覇也孫甘言以<lb/>
<pb n="KR3k0013_WYG_663-16a"/>
娬媚曹屈詐於覊縻旋軫歳到於勾吳冠葢年馳於庸<lb/>
蜀則客嘲殊險賔戲已深共盡逰談誰云猜忤若使搜<lb/>
求故實脱有前蹤恐是叔世之姦謀而非為邦之勝畧<lb/>
也抑又聞之雲師火帝澆淳乃異其風龍躍鱗驚王霸<lb/>
雖殊其道莫不從君親以銘物敦敬飬以治民預有邦<lb/>
司曽無隆替吾奉違温凊身屬亂離宼虜猖狂公私播<lb/>
越蕭軒靡御王舫誰持瞻望鄉關何心天地自非生慿<lb/>
禀付源出空桑行路貪情猶其相愍嘗謂擇官而仕非<lb/>
<pb n="KR3k0013_WYG_663-16b"/>
曰孝家擇事而趣非云忠國况乎欽承有道驂駕前王<lb/>
郎吏明經鴟鳶知禮省方廵狩咸問高年東序西膠皆<lb/>
尊耆耋至以珪璋玉帛通聘來朝屬世道之屯期鍾生<lb/>
民之否運兼年累載無申元直之私啣泣吞聲長對公<lb/>
閭之怒情禮之訢將同逆鱗忠孝之言皆應封舌是所<lb/>
不圖非所仰望也且天倫之愛何得忘懷妻子之情誰<lb/>
能無累夫以清河公主之貴餘姚書佐之家莫限高卑<lb/>
皆彼驅畧自東南醜虜抄販饑民臺署郎官俱餒墻壁<lb/>
<pb n="KR3k0013_WYG_663-17a"/>
况吾生離死别多歴暄寒孀室嬰兒何言可念如得生<lb/>
還鄉土躬自推求猶冀提攜俱免凶虞夫四通不逹華<lb/>
陽君所謂亂臣百姓無寃孫叔敖稱為良相足下髙才重<lb/>
譽叅贊經綸非豹非貔聞詩聞禮而中朝大議曽未矜<lb/>
論清禁嘉謀安能相及諤諤非周舍容容䫫胡廣何其<lb/>
無諍臣哉歳月如流平生何㡬晨㸔旅鴈心赴江淮昏<lb/>
望牽牛情馳揚越朝千悲而掩泣夜萬緒而回腸不自<lb/>
知其為生不自知其為死也足下素挺詞鋒兼長理窟<lb/>
<pb n="KR3k0013_WYG_663-17b"/>
漢丞相解頥之説樂令君清耳之談向所諮疑請能曉<lb/>
諭若鄙言為謬來㫖必通分請灰釘甘從斧鑊何但規<lb/>
規黙黙齰舌低頭而已哉若一理存焉猶希矜眷何必<lb/>
期令我等必死齊都足趙魏之黄塵加幽并之片骨遂<lb/>
使東平拱樹長懷向漢之悲西雒孤墳常表思鄉之夢<lb/>
干祈已屢哽慟増深遵彦更不報書及江陵䧟齊送貞<lb/>
陽侯蕭淵明為梁嗣乃遣陵隨還<lb/>
袁憲武帝永平元年為中書侍郎兼散騎常侍與黄門<lb/>
<pb n="KR3k0013_WYG_663-18a"/>
侍郎王瑜使齊數年不遣天嘉初乃還<lb/>
後魏賀狄于為北部大夫道武遣狄于致馬千匹結婚<lb/>
於姚萇㑹萇死興立因止狄于而絶婚<lb/>
秦王觚翰之子也勇烈有膽氣少與兄儀從道武侍衞<lb/>
左右使於慕容垂垂末年政在羣下遂止觚以求賂道<lb/>
武絶之觚率左右馳還為垂子寳所執垂待之更厚<hi>又云</hi>
<hi>叔孫建隨秦王觚使慕容垂歴六載乃還</hi>
耿貳<hi>史不載官</hi>使於北燕馮跋䟦遣其黄門郎常陋迎之于<lb/>
<pb n="KR3k0013_WYG_663-18b"/>
道為䟦不稱臣怒而不見及至䟦又遣陋勞之貳忿而<lb/>
不謝䟦散騎常侍申秀言於䟦曰陛下接貳以禮而敢<lb/>
驕蹇若斯不可容也中給事馮懿以傾佞有幸盛稱貳<lb/>
之陵傲以激䟦曰亦各有志也匹夫尚不可屈况一方<lb/>
之主乎請幽而降之䟦乃留貳不遣<lb/>
後周元偉為小司寇武帝建德四年偉為使報聘于齊<lb/>
是秋帝親戎東討偉遂為齊人所執六年平齊偉方見<lb/>
釋帝以其久被幽縶加授上開府<lb/>
<pb n="KR3k0013_WYG_663-19a"/>
伊婁謙為宣納上士武帝將伐齊使謙聘齊觀釁帝尋<lb/>
發兵齊王知之令其僕射楊休之責謙曰貴朝盛夏徴<lb/>
兵馬首何向謙答曰僕馮式之始未聞興師設復西増<lb/>
白帝之城東益巴丘之戍人情常理豈足怪哉謙叅軍<lb/>
高遵以情輸於齊遂拘留謙不遣<lb/>
陳許善心為通直散騎聘隋遇高祖伐陳禮成而不獲<lb/>
反命累表請辭高祖不許留縶賔舘<lb/>
唐鄭元璹為太常卿時突厥始畢可汗弟乙力設代其<lb/>
<pb n="KR3k0013_WYG_663-19b"/>
兄為叱羅可汗又劉武周將宋金剛與叱羅共為犄角<lb/>
來宼汾晉高祖詔元璹入蕃喻以禍福叱羅竟不納乃<lb/>
欲總其部落入寇太原以為武周聲援未㡬叱羅遇疾<lb/>
療之弗愈其下疑元璹令人毒之乃囚執元璹不得歸<lb/>
叱羅竟死頡利嗣立留元璹每隨其牙帳經數年頡利<lb/>
後聞高祖遺其財物又許結婚始放元璹來還高祖勞<lb/>
之曰卿在北庭累載拘繫蘇武弗過也拜鴻臚卿<hi>又云武德</hi>
<hi>四年四月突厥宼并拘我行人漢陽公蘇瓌太常卿鄭元璹左騎衞大將軍長孫順徳高祖大怒亦留其使人後</hi>
<pb n="KR3k0013_WYG_663-20a"/>
<hi>鄭元璹數歳得還高祖謂曰卿古之蘇武張騫弗之過也凡五使突厥㡬於死者數焉</hi>
源休為京兆尹弔册回紇使德宗建中初休奉使至振<lb/>
武軍使張光晟已殺回紇突董等帝初欲遂絶其使令<lb/>
休還待命於太原久之方遣仍令休歸其突董翳密施<lb/>
大小梅録等四屍突董者即武義可汗之叔父也屍既<lb/>
至可汗令宰相已下具彩車及馬來迎其宰相頡于思迦等坐<lb/>
大帳立休等于帳外雪中詰殺突董等故休曰突董等自<lb/>
與張光晟忿鬬而死非天子命也又問使者背唐國負罪<lb/>
<pb n="KR3k0013_WYG_663-20b"/>
當死不能自戮耶不然何假手於我殺之也凡將殺者數<lb/>
矣言頗悖慢乃引去供餼甚薄留之五十餘日乃得還<lb/>
可汗使謂休曰我國人皆欲殺汝唯我不然汝國已殺<lb/>
突董等吾又殺汝猶以血洗血汙益甚爾吾今以水洗<lb/>
血不亦善乎所欠吾馬直絹一百八十萬匹當速歸之<lb/>
遣散支將軍康赤心等隨休來朝休竟不得見可汗尋<lb/>
遣赤心等歸與之帛十萬匹金銀十萬兩償其馬直<lb/>
郭鋒為鴻臚卿貞元六年奉使册忠貞可汗可汗為其<lb/>
<pb n="KR3k0013_WYG_663-21a"/>
弟所殺而簒立時回鶻大將頡于迦斯西擊吐蕃未回<lb/>
及四月其次相率國人殺簒者而立忠貞之子為可汗<lb/>
年方十六七及六月頡于迦斯西討回將至牙帳次相<lb/>
等懼其復有廢立不欲漢使知之留鋒數月而廻及頡<lb/>
于迦斯之至也可汗等出迎於郊野盛陳鋒所送國信<lb/>
器幣可汗與次相等皆俯伏自言廢立之繇且請命曰<lb/>
惟大相生死之悉以所陳器幣贈頡于迦斯以悦之可<lb/>
汗又拜泣曰兒愚㓜無知今幸得立唯仰食於阿爹國<lb/>
<pb n="KR3k0013_WYG_663-21b"/>
政悉不敢問也回鶻謂父為爹可汗以子事之頡于迦<lb/>
斯以其卑遜興感乃相將號哭遂執臣子之禮焉盡以<lb/>
所贈器幣頒賜左右諸行從將士已無所受自是其國<lb/>
稍安乃遣逹比特勒梅録將軍告忠貞可汗之哀於我且<lb/>
請冊新君也<lb/>
魏竇義<hi>史不載官</hi>為幽州楊志誠春衣使文宗太和七年志<lb/>
誠以簡較工部尚書轉簡較吏部尚書中使傔奔廻奏<lb/>
曰志誠怒不得僕射三軍有怨言兼他使焦奉鸞尹士<lb/>
<pb n="KR3k0013_WYG_663-22a"/>
恭並為志誠縶留矣<lb/>
强文彩<hi>史不載官</hi>為安南送冬衣使為黄洞賊所留<lb/>
　　　死事<lb/>
烈士之節可殺而不可辱也葢有備使乎之任乘不測<lb/>
之險危言抗論厲聲正色臨白刅而不撓履虎尾而無<lb/>
憚卓然守節甘心死地斯可謂使於四方不辱君命也<lb/>
已其或中反間之謀値變故之勢淪䧟異域遭罹非命<lb/>
際㑹世難以隕厥身誠可悲也至有奄忽被疾逰於客<lb/>
<pb n="KR3k0013_WYG_663-22b"/>
舘復命中途號於左榖亦詩人盡瘁之斯在而春秋加<lb/>
等之攸及咸用論次著之于篇<lb/>
伯蠲鄭大夫魯成公九年晉欒書伐鄭鄭人使伯蠲行<lb/>
成晉人殺之非禮也兵交使在其間可也<lb/>
漢酈食其為高陽里監門<hi>高陽聚邑名屬陳留里監門門卒也</hi>高祖初為<lb/>
漢王使食其説齊時韓信虜魏王破趙代降燕定三國<lb/>
引兵將東擊齊聞漢王使酈食其已説下齊韓信欲止<lb/>
范陽辯士蒯通説信曰將軍受詔擊齊而漢獨發間使<lb/>
<pb n="KR3k0013_WYG_663-23a"/>
下齊寧有詔止將軍乎<hi>間使謂使人伺間隙而單行</hi>何以得無行也<lb/>
且酈生一士伏軾掉三寸舌下齊七十餘城<hi>掉揺也</hi>將軍<lb/>
將數萬衆迺下趙五十餘城為將數歳反不如一竪儒<lb/>
之功乎於是信然之從其計遂渡河齊已聽酈生即留<lb/>
之縱酒罷備漢守禦信因襲齊歴下軍遂至臨淄齊王<lb/>
以酈生為欺已而烹之<lb/>
朱建子<hi>臣欽若等曰朱建之子也史闕名</hi>文帝時為中大夫使匈奴單<lb/>
于無禮建子罵單于遂死匈奴中<lb/>
<pb n="KR3k0013_WYG_663-23b"/>
安國少季<hi>姓安國字少季</hi>覇陵人武帝時南粤王嬰齊死子興<lb/>
嗣立其母為太后初嬰齊為太子入宿衞取邯鄲樛氏<lb/>
女及即位立為后太后自未為嬰齊妻時嘗與少季通<lb/>
及嬰齊薨後元鼎四年漢使少季諭王王太后入朝令<lb/>
辯士諫議大夫終軍等宣其辭勇士魏臣等輔其决<hi>助命</hi>
<hi>决義也</hi>衞尉路博德將兵屯桂陽待使者王年少太后中<lb/>
國人少季徃復與私通國人頗知之多不附太后太后<lb/>
恐亂起亦欲倚漢威勸王及幸臣求内屬即因使者上<lb/>
<pb n="KR3k0013_WYG_663-24a"/>
書請比内諸侯三歳一朝除邊關於是天子許之王太<lb/>
后將入朝其相吕嘉數諫<hi>止也</hi>王王不聽有畔心數稱病<lb/>
不見漢使者使者注意嘉勢未能誅王王太后亦恐嘉<lb/>
等先事發欲介使者權謀誅嘉等<hi>介恃也</hi>置酒請使者大<lb/>
臣皆侍坐飲嘉弟為將將卒居宫外酒行太后謂嘉南粤<lb/>
内屬國之利而相君苦不便者何也以激怒使者使者<lb/>
狐疑相杖遂不敢發太后欲誅嘉等力又不能嘉與其<lb/>
弟將卒攻殺太后王盡殺漢使者<lb/>
<pb n="KR3k0013_WYG_663-24b"/>
谷吉元帝時為衞司馬㑹郅支單于怨漢擁䕶呼韓邪<lb/>
而不助已初元四年遣使奉獻因求侍子願為内附漢<lb/>
議遣吉送之御史大夫貢禹博士康衡以為春秋之義<lb/>
許夷狄者不一而足<hi>言節制之不皆稱其所求也</hi>今郅支單于鄉化<lb/>
未醇<hi>不雜曰醇醇一也厚也</hi>所在絶遠宜令使者送其子至塞而<lb/>
還吉上書言中國與夷狄有覊縻不絶之義今既飬全<lb/>
其子十年德澤甚厚若絶而不送近從塞還示棄捐不<lb/>
畜<hi>畜謂愛飬也</hi>使無鄉從之心<hi>鄉從謂向化而従命也</hi>棄前恩立後怨<lb/>
<pb n="KR3k0013_WYG_663-25a"/>
不便議者見前江迺始無應敵之數知勇俱困以致恥<lb/>
辱即豫為臣憂臣幸得建彊漢之節承明聖之詔宣諭厚<lb/>
恩不宜敢桀<hi>言郅支畏威當不敢桀黠也</hi>若懷禽獸加無道於臣則<lb/>
單于長嬰大罪<hi>嬰猶帶也</hi>必遁逃遠舍不敢近邊<hi>舍止也</hi>没一<lb/>
使以安百姓國之計臣之願也願送至庭<hi>單于庭</hi>帝以示<lb/>
朝者禹復爭以為吉徃必為國取悔生事不可許右將<lb/>
軍馮奉世以為可遣帝許焉既至郅支單于怒竟殺吉<lb/>
等<lb/>
<pb n="KR3k0013_WYG_663-25b"/>
後漢伏隆字伯文瑯琊夷武人仕郡督郵建武二年張<lb/>
歩兄弟各擁强兵據有齊地光武拜隆光禄大夫使於<lb/>
歩即拜東萊太守而劉永亦遣使立步為齊王步貪受王<lb/>
爵猶豫末决隆曉譬曰高祖與天下約非劉氏不王今<lb/>
可得為十萬戸侯耳歩欲留隆與共守二州<hi>二州青徐也</hi>隆<lb/>
不聽求得反命歩遂執隆而受永封隆遣間使上書曰<lb/>
臣隆奉使無狀受執凶逆雖在困戹授命不顧又吏人<lb/>
知歩反畔心不附之願以時進兵無以臣隆為念臣得<lb/>
<pb n="KR3k0013_WYG_663-26a"/>
生到闕庭受誅有司此其大願若令没身宼手以父母<lb/>
昆弟長累陛下陛下與皇后太子永享萬年與天無極<lb/>
帝得隆奏召父湛流涕以示之曰隆可謂有蘇武之節<lb/>
恨不且許而遽求還也其後歩遂殺之時人莫不憐哀<lb/>
焉<lb/>
胡母班獻帝初為執金吾與大鴻臚韓融少府隂修將<lb/>
作大將吳修越騎較尉王環安集關東後將軍袁術河<lb/>
内太守王匡各執而殺之<hi>班字公節太山人輕財好施以任俠聞為袁紹河内太守</hi>
<pb n="KR3k0013_WYG_663-26b"/>
唯韓融獲免<lb/>
蜀馬良為侍中先主征吳遣良入武陵招納五溪蠻夷<lb/>
㑹先主敗績於夷陵良亦遇害<lb/>
晉王運為南海太守元帝命陶侃討杜弢弢乞降帝使<lb/>
運受弢降宣詔書大赦凡諸反逆一皆除之加弢巴東<lb/>
監軍弢受命後諸將殉功者攻擊之不已弢不勝憤怒<lb/>
遂殺運而使其將王眞領精卒三千為竒兵出江南向<lb/>
武陵斷官軍運路陶侃使伏波將軍鄭攀邀擊大破之<lb/>
<pb n="KR3k0013_WYG_663-27a"/>
前秦閻負為苻堅遣負及梁殊衘命下書徴張天錫負<lb/>
等到凉州天鍚自以晉之列藩志在保境命斬之<lb/>
宋朱超石仕晉為河東太守其兄齡石先持節督關中<lb/>
諸軍事關中擾亂高祖時為車騎將軍遣超石慰勞河<lb/>
雒至蒲坂値齡石自長安東走至曹公壘超石濟河就<lb/>
之與齡石俱没為佛佛所殺<hi>臣欽若等曰佛佛即赫連勃勃</hi>
孫長度為奉朝請明帝遣庾業孔顗代行㑹稽太守事<lb/>
使長度送仗與之并令召募行逹晉陵袁標就其求仗<lb/>
<pb n="KR3k0013_WYG_663-27b"/>
長度不與為標所殺追贈給事中<lb/>
崔元孫為尚書度支郎㤗始二年青州刺史沈文秀反<lb/>
明帝遣明僧暠等與平原諸郡義兵伐之使元孫慰勞<lb/>
諸義軍元孫隨僧暠戰敗見殺追贈寧朔將軍冀州刺<lb/>
史<lb/>
南齊車僧朗太祖為齊王時遣使于魏㑹宋順帝亦遣<lb/>
殷靈誕使於魏魏孝文大饗群臣僧朗以班在靈誕之<lb/>
後辭不就席宋降人解奉君刅僧朗於㑹中詔誅奉君<lb/>
<pb n="KR3k0013_WYG_663-28a"/>
等<lb/>
梁張載為太府卿時王琳為湘州刺史恃功縱暴為元<lb/>
帝所徴至江陵以下吏乃使載與廷尉黄羅漢宣慰琳<lb/>
軍陸納等及軍人並哭對使者莫肯受命乃縶羅漢殺<lb/>
載載性深刻為帝所信荆州疾之如讐納等因人之欲<lb/>
抽其腸繫馬脚使繞而走腸盡氣絶又臠割備五刑而<lb/>
斬之<lb/>
後魏秦愍王觚明王翰之子觚使於慕容垂垂末年政<lb/>
<pb n="KR3k0013_WYG_663-28b"/>
在羣下遂止觚以求賂道武絶之道武之討中山慕容普<lb/>
驎既自立遂害觚以固衆心帝聞之哀慟及平中山發<lb/>
普驎冡斬其尸收議害觚者高霸程同等皆夷五族<lb/>
以大刃剉殺之乃改葬觚追諡秦愍王封子䕫為豫章<lb/>
王以紹觚<lb/>
高吞字明珍為員外郎散騎侍郎與叔徽俱使西域還<lb/>
至河州遇賊攻圍城䧟見害<lb/>
崔長謙東魏孝靜天平中為主客郎兼散騎常侍使梁<lb/>
<pb n="KR3k0013_WYG_663-29a"/>
還卒於宿預時人歎惜之以死王事贈騎將軍南青州<lb/>
刺史<lb/>
崔士和為中散大夫武定末蕭寳寅之在關中以士和<lb/>
為督府長史時莫念生遣使詐降寳寅表士和兼度支<lb/>
尚書為隴右行臺令入秦撫慰為念生所害<lb/>
唐吳損為諫議大夫兼御史中丞大厯中奉使吐蕃以<lb/>
疾殁于蕃中代宗憫之贈工部尚書<lb/>
吳漵章敬皇后弟也德宗建中初為左金吾大將軍時<lb/>
<pb n="KR3k0013_WYG_663-29b"/>
涇原兵叛駕幸奉天盧杞白志貞稱朱泚必當向順固<lb/>
無背叛之事德宗擇大臣可使者衆憚其行漵歎息謂<lb/>
親友曰國難不能死非人臣也吾忝恩戚知死所矣遂<lb/>
請使焉及至京城賊泚勉勞如常儀漵退而泚逆謀已<lb/>
决因害漵於四方舘之前帝聞而哀悼久之廢朝一日<lb/>
贈太子太傅實封一百戸葬事官給嫡子與正員五品<lb/>
官<lb/>
孔巢父為給事中興元二年李懷光擁兵河中巢父奉<lb/>
<pb n="KR3k0013_WYG_663-30a"/>
使宣慰既傳詔㫖懷光以巢父嘗使魏慱田悦死於帳<lb/>
下恐禍及已又朔方蕃渾之衆數千皆在行列頗驕悖<lb/>
不肅聞罷懷光兵權且懷光素服待命而巢父不止之<lb/>
衆咸忿恚咄嗟曰太尉盡無官矣懷光亦不禁止遂害<lb/>
巢父及中官啖守盈焉德宗聞而驚悼久之贈尚書左<lb/>
僕射賜其家布帛米粟甚厚乃授一子正員官收復河<lb/>
中日所司備禮葬祭之<lb/>
張薦為秘書監貞元二十年吐蕃贊普死以薦為工部<lb/>
<pb n="KR3k0013_WYG_663-30b"/>
侍郎兼御史大夫持節徃弔贈卒於赤眉東嶺東紇辟<lb/>
驛吐蕃傳歸其柩順宗即位贈禮部尚書<lb/>
薛存慶為給事中穆宗長慶元年為幽州宣慰使卒於<lb/>
鎭州以其介左拾遺狄兼謩終事詔贈吏部侍郎以其<lb/>
將命殁於外加等也<lb/>
　<lb/>
　<lb/>
　册府元龜卷六百六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百三十七</head>
    <p>
<pb n="KR3k0013_WYG_137-1a"/>
欽定四庫全書<lb/>
　册府元龜卷一百三十七　宋　王欽若等　撰<lb/>
　　帝王部<lb/>
　　　旌表<lb/>
王者甄明髙義顯異至行所以激揚風化敦率人倫也<lb/>
蓋天下至大士民至衆不可家喻而户曉故顯其忠所<lb/>
以勵事君也褒其孝所以勸事親也尊賢者所以聳善<lb/>
也表烈士所以興義也或授之爵秩或禄其子孫或旌<lb/>
<pb n="KR3k0013_WYG_137-1b"/>
其門閭或賜以榖帛以至復其征賦申以祠祀皆因事<lb/>
以立教奨一而勸百故能述宣王度丕變薄俗民徳歸<lb/>
厚有耻且格蓋上之行化速於置郵下之從風易如偃<lb/>
草繇斯道矣<lb/>
周武王既克商釋箕子之囚封比干之墓表商容之閭<lb/>
惠王二十一年齊㑹諸侯伐楚許穆公卒於師葬之以<lb/>
侯禮<hi>凡諸侯薨於朝㑹加一等死王事加二等於是有以衮歛</hi>
漢髙帝五年既平項羽齊王田横廼與其客二人乘傳<lb/>
<pb n="KR3k0013_WYG_137-2a"/>
詣雒陽至尸鄉自剄令二客奉其頭馳奏之髙帝曰嗟<lb/>
乎有以起布衣兄弟三人更王<hi>臣欽若等曰三人謂儋榮及横</hi>豈非賢<lb/>
哉為之流涕而拜其二客為都尉發卒二千以王者禮<lb/>
葬横<lb/>
十二年十二月詔曰秦皇帝楚隠王<hi>陳勝</hi>魏安釐王<hi>昭王之子</hi>
齊愍王<hi>宣王之子</hi>趙悼㐮王<hi>孝威王之子</hi>皆絶亡後其與秦始皇<lb/>
帝守塜二十家楚魏齊各十家趙及魏公子無忌各五<lb/>
家<hi>無忌即信陵君也</hi>令視其冡復無與他事初帝微少時數聞<lb/>
<pb n="KR3k0013_WYG_137-2b"/>
魏公子無忌賢及即天子位毎過大梁嘗祠公子至是<lb/>
擊黥布還為公子置守冡五家世世歳以四時奉祠公<lb/>
子<lb/>
成帝時為霍光置守冡百家吏卒奉祠焉<lb/>
平帝元始二年詔曰漢興以來股肱在位身行儉約輕<lb/>
財重義未有若公孫𢎞者也位在宰相封侯而為布被<lb/>
脱粟之飰奉禄以給故人賔客無有所餘可謂減於制<lb/>
度<hi>禮貴有嘗尊衣服有品</hi>而率下篤俗者也與内富厚而外為詭<lb/>
<pb n="KR3k0013_WYG_137-3a"/>
服以釣虛譽者殊科夫表徳章義所以率世勵俗聖王<lb/>
之制也其賜𢎞後子孫之次見為適者爵闗内侯食邑<lb/>
三百户<lb/>
後漢光武時來歙攻公孫述為刺客所中自書表訖投<lb/>
筆抽刀而絶帝聞大驚省書覧涕乃賜策曰中郎將來<lb/>
歙攻戰連年平定羗隴憂國忘家忠孝彰著遭命遇害<lb/>
嗚呼哀哉使太中大夫贈歙中郎將征羗侯印綬諡曰<lb/>
節侯謁者䕶䘮事還雒陽乘輿縞素臨弔送葬以歙有<lb/>
<pb n="KR3k0013_WYG_137-3b"/>
平羗隴之功故改汝南之當鄉縣為征羗國焉<lb/>
常少張隆初事公孫述少隆皆勸述降述不從並以憂<lb/>
死及述既㓕帝下詔贈少為太常隆為光禄勲以禮改<lb/>
葬之其忠節志義之士並蒙旌顯<lb/>
劉茂太原人為郡門下掾建武二年赤眉二十餘萬衆<lb/>
攻郡縣殺長吏及府掾史茂負太守孫福踰牆藏空宂<lb/>
中得免其暮俱奔孟縣晝則逃隠夜求粮食積百餘日<lb/>
賊去乃得歸府明年詔書求天下義士福言茂曰臣前<lb/>
<pb n="KR3k0013_WYG_137-4a"/>
為赤眉所攻吏民懐亂奔走趣山臣為賊所圍命如絲<lb/>
髪頼茂負臣踰城出保孟縣茂與弟觸冐兵刅縁山負<lb/>
食臣及妻子得度死命節義尤髙宜蒙表擢以勵義士<lb/>
詔書即徴茂拜議郎<lb/>
譙𤣥巴郡閬中人也能説易春秋公孫述遣使者備禮<lb/>
徴之若不起便賜以毒藥𤣥受毒藥其子瑛泣血叩頭<lb/>
於太守奉錢十萬以贖父死述許之𤣥遂隠藏田野終<lb/>
述之世建武十一年卒明年天下平定𤣥弟慶以狀詣<lb/>
<pb n="KR3k0013_WYG_137-4b"/>
闕自陳帝美之䇿詔本郡祠以中牢勑所在還𤣥家錢<lb/>
李業廣漢梓潼人也公孫述聞業賢徴之業固疾不起<lb/>
述羞不致之乃使大鴻臚尹融持毒酒刼業業遂飲毒<lb/>
而死蜀平帝詔曰表其閭益部載其髙節圖畫形像<lb/>
温序為䕶羗校尉隗囂别將苟宇所拘伏劒而死主簿<lb/>
韓遵從事王忠持其屍歸歛帝聞而憐之命忠送䘮歸<lb/>
雒陽賜城傍為冡地賜榖千斛縑五百疋除三子為郎<lb/>
中<lb/>
<pb n="KR3k0013_WYG_137-5a"/>
李善淯陽人本同縣李元蒼頭也元死唯孤兒續始生<lb/>
數旬貲財千萬諸奴婢欲殺續而分其財善不能制乃<lb/>
負續逃亡瑕丘界中十餘嵗與歸本縣脩理舊業時鍾<lb/>
離意為瑕丘令上書薦善行狀帝詔拜善及續並為太<lb/>
子舍人<lb/>
明帝永平二年十一月遣使者以中牢祠蕭何霍光帝<lb/>
謁陵園過式其墓<lb/>
姜詩廣漢人事母至孝母好飲江水嗜魚膾夫婦力作<lb/>
<pb n="KR3k0013_WYG_137-5b"/>
供膳舍側忽有涌泉味如江水毎旦輙出䨇鯉甞以供<lb/>
母膳永平三年察孝亷帝詔曰大孝入朝凡諸舉者一<lb/>
聼平之繇是皆拜郎中<lb/>
章帝建初七年西廵狩幸長安以中牢祠蕭何霍光<lb/>
元和二年東廵狩至沛使使祠故六安郡丞桓譚冡鄉<lb/>
里以為榮<lb/>
和帝永元二年十一月有事於十陵遣使者以中牢祠<lb/>
蕭何曹参<hi>蕭何墓見上註曹参墓在長陵旁道北</hi>
<pb n="KR3k0013_WYG_137-6a"/>
安帝永初二年劉雄為平原令劇賊平豪等入平原界<lb/>
雄將吏士乗船追之至厭次河與賊合戰雄敗執雄以<lb/>
矛刺之時小吏所輔前叩頭求哀願以身代雄豪等縱<lb/>
雄而刺輔貫心洞背而死東郡太守捕得豪等具以狀<lb/>
上詔書追傷之賜錢二十萬除父奉為郎中<lb/>
元初中鮮卑數百餘騎冦漁陽太守張顯率吏士追出<lb/>
塞遥望虜營煙火急趣之兵馬掾嚴授慮有伏兵苦諫<lb/>
止不聼鮮賊入進授不獲已前戰伏兵發授身被十創<lb/>
<pb n="KR3k0013_WYG_137-6b"/>
歿於陣顯㧞刅追散兵不能制虜射中顯主簿衛福功<lb/>
曹徐咸遽赴之顯遂堕馬福以身擁蔽虜并殺之朝廷<lb/>
愍授等節詔書褒歎厚加賞賜各除子一人為郎中<lb/>
延光三年幸長安以中牢祠蕭何曹参霍光<lb/>
桓帝延熹三年武陵蠻冦江陵荆州刺史劉度謁者馬<lb/>
睦南郡太守李肅並奔走肅主簿胡爽扣馬諫止肅遂<lb/>
殺爽而走帝聞之徴肅棄市度睦减死一等復爽門閭<lb/>
拜家一人為郎中<lb/>
<pb n="KR3k0013_WYG_137-7a"/>
王渙為雒陽令以平正居身得寛猛之宜元興元年病<lb/>
卒民思其徳為立祠安陽亭<lb/>
延熹八年特詔宻縣存故太傅卓茂廟雒陽留王渙祠焉<lb/>
靈帝中平中陳實子紀字元方遭父憂毎哀至輙嘔血<lb/>
絶氣雖衰服已除而積毁消瘠殆將㓕性豫州刺史嘉<lb/>
其至行表上尚書圖象百城以勵風俗<lb/>
袁秘汝南汝陽人也為郡門下議生黄巾起秘從太守<lb/>
趙謙擊之軍敗秘與功曹封觀主簿陳端門下督范仲<lb/>
<pb n="KR3k0013_WYG_137-7b"/>
禮賊曹劉禕徳主記史丁子嗣記室史張仲然等七人<lb/>
㧞刅突陣與戰並死謙以得免詔復秘等門閭號曰七<lb/>
賢<lb/>
獻帝初即位遣使弔祠故太傅陳蕃大將軍竇武又贈<lb/>
射聲校尉沮儁為𢎞農太守旌死節也<lb/>
王允為司徒為李傕郭汜所害後帝遷都於許思允忠<lb/>
節使改殯葬之遣虎賁中郎將奉䇿弔祭賜東園秘器<lb/>
贈以本官印綬送還本郡封其孫黒為安樂亭侯食邑<lb/>
<pb n="KR3k0013_WYG_137-8a"/>
三百户<lb/>
元尚為兖州刺史袁術將僣號欲以尚為太尉尚拒之<lb/>
建安初逃還為術所害其後尚䘮與太傅馬日磾䘮俱<lb/>
至京師帝嘉尚忠烈為之咨嗟詔百官弔祭拜子瑋郎<lb/>
中而日磾不與焉<lb/>
魏太祖北征桞城過涿郡令告太守曰故北中郎將盧<lb/>
植名著海内學為儒宗士之楷模國之楨幹也昔武王<lb/>
入殷封商容之閭鄭䘮子産而仲尼隕涕孤到此州嘉<lb/>
<pb n="KR3k0013_WYG_137-8b"/>
其餘風春秋之義賢者之後有異於人敬遣丞掾脩墳<lb/>
墓并致薄醊以彰厥徳植仕漢為尚書以老疾去官隠<lb/>
居上谷軍都山獻帝初平三年卒<lb/>
衛兹字公振陳留㐮邑人也少有大節不應三公之辟<lb/>
太祖初至陳留兹曰平天下者必此人也太祖亦異之<lb/>
數詣兹議大事從討董卓戰於滎陽而卒太祖每涉郡<lb/>
境輙遣使祠焉<lb/>
應余為南陽郡功曹宛將侯音刼射太守東里衮余以<lb/>
<pb n="KR3k0013_WYG_137-9a"/>
身捍衮前被七創而死及征南將軍曹仁討平音表余<lb/>
行狀並脩祭醊太祖聞之嗟嘆良久下荆州復表門閭<lb/>
賜榖千斛<lb/>
文帝行幸自譙過梁遣使以太牢祀漢太尉橋𤣥<lb/>
黄初初大理王朗與太尉鍾繇連名表上主簿趙郡張<lb/>
登昔為本縣主簿值黒山賊圍郡登與縣長王雋帥吏<lb/>
兵七十二人直徃赴救與賊交戰吏兵散雋殆見害登<lb/>
手格二賊以全雋命又守長夏逸為督郵所枉登身受<lb/>
<pb n="KR3k0013_WYG_137-9b"/>
考掠理逸之罪義濟二君宜加顯異兼稱登在職勤勞<lb/>
詔曰登忠義彰著在職功勤名位雖卑直亮宜顯饔膳<lb/>
近任當得此吏今以登為太官令<hi>朗太祖初已曽表聞太祖以所急者多未</hi>
<hi>遑奨擢至是復表之乃有此命</hi>
明帝青龍中東征乗輦入故豫州刺史賈逵祠詔曰昨<lb/>
過項見賈逵碑像念之愴然古人有言患名之不立不<lb/>
患年之不長逵存有忠勲沒而見思可謂死而不朽者<lb/>
矣其布告天下以勸將來<lb/>
<pb n="KR3k0013_WYG_137-10a"/>
齊王嘉平中呉將諸葛恪圍於合肥新城時城中遣士<lb/>
劉整及鄭像出城傳消息皆為所執皆守節不囬為其<lb/>
所害後毋丘儉上言因下詔曰夫顯爵所以褒元功重<lb/>
賞所以寵烈士整像召募通使越䧟重圍冐突白刅輕<lb/>
身守信不幸見獲抗節彌厲揚六軍之大勢安城守之<lb/>
懼心臨難不顧畢志傳命昔觧揚執楚有隕無貳齊路<lb/>
中大夫以死成命方之整像所不能加今追賜整像爵<lb/>
闗中侯各除士名使子襲爵如部曲將死事科<lb/>
<pb n="KR3k0013_WYG_137-10b"/>
髙貴鄉公甘露二年四月詔曰𤣥莬郡髙顯縣吏民反<lb/>
叛長鄭熈為賊所殺民王簡負擔熈䘮晨夜星行逺致<lb/>
本州忠節可嘉其特拜簡為忠義都尉以旌殊行<lb/>
七月車駕東征屯項復入賈逵祠下詔曰逵沒有遺愛<lb/>
歴世見祠追聞風烈朕甚嘉之昔先帝東征亦幸於此<lb/>
親發徳音褒揚逵美徘徊之心益有慨然夫禮賢之義<lb/>
或掃其墳墓或脩其門閭所以崇敬也其掃除祠堂有<lb/>
穿漏者補治之<lb/>
<pb n="KR3k0013_WYG_137-11a"/>
八月詔曰昔燕刺王謀反韓宜等諌而死漢朝顯登其<lb/>
子諸葛誕創造凶亂主簿宣隆部曲督秦絜秉節守義<lb/>
臨難固争為誕所殺所謂無比干之親而受其戮者其<lb/>
以隆絜子為騎都尉加以贈賜光示逺近以殊忠義<lb/>
三年六月丙子詔曰昔南陽郡山賊擾攘欲刼質故太<lb/>
守東里衮功曹應余獨身捍衮遂免於難余顛沛隕斃<lb/>
殺身濟君其下司徒署余孫倫吏使蒙仗節之報<lb/>
晉武帝詔曰蜀將軍傅僉前在閱城身拒官軍致命不<lb/>
<pb n="KR3k0013_WYG_137-11b"/>
顧僉父彤復為劉備戰亡天下之善一也豈繇彼此以<lb/>
為異僉息著蔓後沒入官免為庶人<lb/>
㤗始四年以東海劉儉有至行拜為郎中<lb/>
五年詔諸葛亮孫京隨才署吏<lb/>
李宻字令伯犍為人也父早亡母更適人宻見飬於祖<lb/>
母蜀平後帝徴為太子洗馬宻上䟽曰臣生孩六月慈<lb/>
父見背行年四嵗舅奪母志祖母劉愍臣孤弱躬見撫<lb/>
飬臣無祖母無以至今日祖母無臣無以終餘年母孫<lb/>
<pb n="KR3k0013_WYG_137-12a"/>
二人更相為命是以區區不敢廢逺臣今年四十有四<lb/>
祖母劉今年九十有六是臣盡節於陛下之日長報飬<lb/>
劉之日短也烏鳥私情願乞終飬臣之辛苦非徒蜀之<lb/>
人士及二州牧伯所見明知皇天后土實所共鍳願陛<lb/>
下矜愍愚誠聼臣微志庶劉僥倖保卒餘年臣生當隕<lb/>
首死當結草臣不勝犬馬怖懼之情帝覧表曰宻不空<lb/>
有名也嘉其誠欵賜奴婢二人下郡縣供飬其祖母<lb/>
惠帝永康元年詔以光禄大夫劉頌誅賈謐督攝衆事<lb/>
<pb n="KR3k0013_WYG_137-12b"/>
有功追封梁鄒縣侯食邑千五百户<lb/>
索靖太安末為㳺擊將軍領雍秦凉義兵與賊戰被傷<lb/>
而卒追贈太常後贈司空追封安樂亭侯諡曰荘<lb/>
周處義興陽羡人也為御史中丞征氐人齊萬年力戰<lb/>
而沒帝追贈平西將軍賜錢百萬葬地一頃京城地五<lb/>
十畆為第又賜其家近田五頃詔曰處母年老加以逺<lb/>
人朕每愍念給其醫藥酒米賜以終年<lb/>
劉殷新興人也性至孝曽祖母王氏盛冬思堇而不言<lb/>
<pb n="KR3k0013_WYG_137-13a"/>
食不飽者一旬矣殷時年九嵗乃於澤中哭不絶聲者<lb/>
半月董為生焉太傅楊駿輔政備禮聘殷殷以母老固<lb/>
辭駿於是表之優詔遂其髙志聼終色飬勅所在供其<lb/>
衣食蠲其徭賦賜帛二百疋榖五百斛<lb/>
元帝為左丞相承制以嵇紹死節事重而贈禮未副勲<lb/>
徳表贈太尉祠以太牢及即位賜諡曰忠穆復加太牢<lb/>
之祀<lb/>
虞悝長沙人也與弟望並有士操譙王承之討王敦以<lb/>
<pb n="KR3k0013_WYG_137-13b"/>
悝為長史望為司馬督諸軍湘東太守鄭澹敦之姊夫<lb/>
也不順承㫖遣望討之望率一旅直入郡斬澹以狥四<lb/>
境及魏乂來攻望毎先登力戰而死城破悝復為乂所<lb/>
執將害之子弟對之號泣悝謂曰人生有死闔門為忠<lb/>
義鬼亦何恨哉及王敦平贈悝㐮陽太守望滎陽太守<lb/>
遣謁者至墓祭以少牢<lb/>
許孜東陽呉寧人也惠帝元康中郡察孝亷不起巾褐<lb/>
終身年八十餘卒於家邑人號其居為孝順里咸康中<lb/>
<pb n="KR3k0013_WYG_137-14a"/>
太守張虞上䟽曰臣聞聖賢明訓存乎舉善褒貶所興<lb/>
不逺千載謹案所領呉寧縣物故人許孜至性孝友立<lb/>
節清峻與物恭譲言行不貳當其奉師則在三之義盡<lb/>
及其䘮親實古今之所難咸稱殊類致感猛獸弭害雖<lb/>
臣不及見然備聞斯語竊謂蔡順董黯無以過之孜沒<lb/>
積年其子尚在性行純慤今亦家於墓側臣以為孜之<lb/>
履操世所希逮宜標其令跡甄其後嗣以疇既徃以奨<lb/>
方來春秋傳曰善善及其子孫臣不逹大體請䑓量議<lb/>
<pb n="KR3k0013_WYG_137-14b"/>
䟽奏詔旌表門閭蠲復子孫<lb/>
卞壺為尚書令右將軍蘓峻稱兵壺苦戰死之二子昣<lb/>
旰見父沒相隨赴賊同時見害昣子誕嗣咸康六年成<lb/>
帝追思壺下詔曰壺立朝忠恪䘮身兇冦所封懸逺租<lb/>
秩薄少妻息不贍以為慨然可給實口廪其後盗發壺<lb/>
墓尸僵鬂髪蒼白面如生兩手悉拳爪甲穿逹手背安<lb/>
帝詔給錢十萬以脩塋兆<lb/>
虞潭母孫氏呉郡富春人呉大帝族孫女也永嘉末潭<lb/>
<pb n="KR3k0013_WYG_137-15a"/>
為南康太守值杜弢搆逆率衆討之孫氏勉潭以必死<lb/>
之義傾其資産以餽戰士潭遂克㨗及蘓峻作亂潭時<lb/>
守呉興又假節征峻孫氏戒之曰吾聞忠臣出孝子之<lb/>
門汝當捨生取義勿以吾老為累仍盡發其家僮令隨<lb/>
潭助戰貿其所服環珮以為軍資于時會稽内史王舒<lb/>
遣子允之為督䕶孫氏又謂潭曰王府君遣兒征汝何<lb/>
為獨否潭即以子楚為督䕶與允之合勢其憂國之誠<lb/>
如是拜為武昌侯太夫人加金章紫綬潭立飬堂於家<lb/>
<pb n="KR3k0013_WYG_137-15b"/>
王導以下皆就拜謁咸和末卒年九十五成帝遣使弔<lb/>
祭諡曰定夫人<lb/>
張茂妻陸氏呉郡人也茂為呉郡太守被沈充所害陸<lb/>
氏傾家産率茂部曲為先登以討之充敗陸詣闕上書<lb/>
為茂謝不尅之責詔曰茂夫妻忠誠舉門義烈宜追贈<lb/>
茂太僕<lb/>
穆宗升平中慕容恪侵逼山陵時冠軍將軍陳祐守雒<lb/>
陽衆不過二千時有沈勁者少負志節自表求配祐効<lb/>
<pb n="KR3k0013_WYG_137-16a"/>
力因以勁補冠軍長史令自募壮士得千餘人以助祐<lb/>
擊賊頻以寡制衆而粮盡援絶祐懼不能保全㑹賊冦<lb/>
許昌祐因以救許昌為名興寕三年留勁以五百人守<lb/>
城祐率衆而東㑹許昌已沒祐因奔崖塢勁志欲効命<lb/>
欣獲死所尋為恪所攻城䧟被執神氣自若恪竒而將<lb/>
宥之其中軍將軍慕容䖍曰勁雖竒士觀其志度終不<lb/>
為人用今若赦之必為後患遂遇害恪還從容言於慕<lb/>
容暐曰前平廣固不能濟辟閭今定雒陽而殺沈勁實<lb/>
<pb n="KR3k0013_WYG_137-16b"/>
有愧於四海朝廷聞而嘉之賜東陽太守子赤黔為大<lb/>
長秋<lb/>
毛寳為征虜將軍豫州刺史州陵縣開國侯守邾城石<lb/>
季龍遣將攻邾城城䧟寳率左右突圍出赴江溺死穆<lb/>
帝詔曰寳之傾敗宜在貶裁然蘓峻之難致力王室今<lb/>
咎其過故不加贈祭之可也其後公卿言寳有重勲加<lb/>
死王事不宜奪爵昇平三年乃下詔復本封<lb/>
孝武太元中功臣普被減削司空何充等止得六家守<lb/>
<pb n="KR3k0013_WYG_137-17a"/>
冡以故司空興平伯陸玩有佐命之勲先陪陵而葬繇<lb/>
是特置興平伯官屬以衛墓<lb/>
又詔曰褒徳顯仁哲王令典故左尉忠穆公<hi>嵇紹也</hi>執徳<lb/>
髙邈在否彌宣貞㓗之風義著千載毎念其事愴然傷<lb/>
懐忠貞之裔烝嘗宜逺所以大明至節崇奨名教可訪<lb/>
其宗裔襲爵主祀<lb/>
丁穆為順陽太守苻堅兵至為其所執至長安稱疾不<lb/>
仕偽朝堅又傾國南冦穆與闗中人士唱義謀襲長安<lb/>
<pb n="KR3k0013_WYG_137-17b"/>
事泄遇害臨死作表以付其妻周其後周得至京師詣<lb/>
闕上之帝下詔曰故順陽太守貞定侯丁穆力屈身䧟<lb/>
而誠節彌固直亮壮勁義貫古烈其䘮柩始反言尋傷<lb/>
悼可贈龍驤將軍雍州刺史賻賜一依周虓故事為置<lb/>
屋宅并給其妻衣食以終厥身<lb/>
周虓為西夷校尉領梓潼太守䧟於苻堅不屈節而死<lb/>
其子興迎致其䘮冠軍將軍謝𤣥親臨哭之因上䟽曰<lb/>
臣聞旌善表功崇義明節以振揚聲教垂羙來葉故西<lb/>
<pb n="KR3k0013_WYG_137-18a"/>
夷校尉梓潼太守周虓執心忠烈勵節冦庭遂嬰禍荒<lb/>
裔痛㝠泉壌臣每悲其志以為蘇武之賢不復過也前<lb/>
宣告并州訪虓䘮并索其家負荷數千始得來至即以<lb/>
資送還其舊隴伏願聖朝追其忠心表其殊節使負霜<lb/>
之志不墜於地則榮慰存亡惠被幽顯矣帝詔曰虓厲<lb/>
志貞亮無愧古烈未及㧞身奄隕厥命甄表義節國之<lb/>
典也贈龍驤將軍益州刺史賻錢二千萬布百疋又贍<lb/>
賜其家<lb/>
<pb n="KR3k0013_WYG_137-18b"/>
謝琰隆安四年討孫恩兵敗琰帳下督張猛於後斫琰<lb/>
馬琰遂遇害後左里之㨗宋髙祖令擒猛送琰小子混<lb/>
混刳肝生食之詔以琰父子殞於君親忠孝萃於一門<lb/>
贈琰侍中司空諡曰忠肅二子肇峻肇歴驃騎參軍峻<lb/>
以琰勲封建昌侯及沒於賊詔贈肇散騎常侍峻散騎<lb/>
侍郎<lb/>
安帝義熈初檀慿之與桓𤣥將皇甫敷戰死賜冀州刺<lb/>
史詔曰夫旌善紀功有國之通典沒而不朽節義之篤<lb/>
<pb n="KR3k0013_WYG_137-19a"/>
行故冀州刺史檀憑之忠烈果毅亡身為國既義敦其<lb/>
情故臨危授命考諸徃迹古人無以逺過近者之贈意<lb/>
猶恨焉可加贈散騎常侍本官如故既隕身王事亦宜<lb/>
追論封賞可封曲阿縣公邑三千户<lb/>
孫季髙義熈中討盧循於番禺循走交州季髙病卒贈<lb/>
龍驤將軍宋髙祖為南海太守念季髙之功乃表曰孫<lb/>
季髙嶺南之勲已蒙褒贈臣更思惟盧循稔<hi>憣也</hi>惡一紀<lb/>
據有全城若令根本未㧞投奔有所招合餘燼猶能為<lb/>
<pb n="KR3k0013_WYG_137-19b"/>
虞懸師逺討方勤廟筭而季髙汎海萬里投命洪流波<lb/>
激電邁指日遄至遂奄定南海覆其巢窟使循進退靡<lb/>
依輕舟逺遁曽不句月妖凶殱殄蕩滌之功實此為大<lb/>
徃年所贈猶為未優愚謂宜更贈一州即其本號庶令<lb/>
忠勲不湮勞臣増厲重贈交州刺史將軍如故<lb/>
何無忌義熈二年遷都督江荆二州進鎮南將軍征盧<lb/>
循兵敗握節死之詔曰無忌秉哲履正忠亮明允亡身<lb/>
殉國則契協英謨經綸屯昧則重氛載廓及敷政方夏<lb/>
<pb n="KR3k0013_WYG_137-20a"/>
實播風惠妖冦搆亂侵擾邦畿投袂致討志清王畧而<lb/>
事出慮外臨危彌厲握節隕難誠貫古賢朕用傷慟於<lb/>
厥懐其贈侍中司空本官如故諡曰忠肅<lb/>
毛<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>為征西將軍督益梁秦寧凉五州軍事譙從之亂<lb/>
<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>遇害及<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>弟瑾瑗子姪之在蜀者一時殄沒<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>子𢎞<lb/>
之嗣義熈中時延祖為始康太守上䟽訟<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>兄弟於是<lb/>
詔曰故益州刺史<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>西夷校尉瑾蜀太守瑗勤王忠烈<lb/>
事乖慮外葬送日近益懐惻愴可皆贈先所授官給錢<lb/>
<pb n="KR3k0013_WYG_137-20b"/>
三十萬布三百疋論<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>討桓𤣥功追封歸鄉公千五百<lb/>
户又以祐之斬𤣥功封夷道縣侯<lb/>
後魏道武平中原贈李勰宣威將軍蘭陵太守勰恬静<lb/>
好學有聲趙魏間至是已亡帝哀惜之故有是命<lb/>
王憲字顯則北海劇人祖猛苻堅丞相父休河東太守<lb/>
憲㓜孤隨伯父永在潁苻丕稱尊號復以永為丞相永<lb/>
為慕容永所殺憲奔清河匿於民家皇始中輿駕次趙<lb/>
郡之髙邑憲乃歸誠帝見之曰此王猛孫也厚禮待之<lb/>
<pb n="KR3k0013_WYG_137-21a"/>
以為本州中正領選曹事兼掌門下<lb/>
太武討赫連經庾岳墓宅愴然動容遂下詔為立廟令<lb/>
一州之民四時致祭岳先事道武為將有謀畧名冠軍<lb/>
中道武猜忌誅之<lb/>
段進為白道守將蠕蠕大檀入塞圍之力屈被執進抗<lb/>
聲大罵遂為賊所殺帝愍之追贈安北將軍賜爵顯羙<lb/>
侯諡曰荘<lb/>
石文徳中山蒲隂人也有行義真君初縣令黄宣在任<lb/>
<pb n="KR3k0013_WYG_137-21b"/>
䘮亡宣單貧無朞親文徳祖父苖以家財殯葬持服三<lb/>
年奉飬宣妻二十餘載及亡又衰經歛附率禮無闕自<lb/>
苖逮文徳刺史守令卒官者制服送之五世同居門庭<lb/>
雍睦又梁州上言天水白石縣人趙令安孟蘭疆等四<lb/>
世同居行著州里詔並標榜門閭<lb/>
獻文末常農北陜人王𤣥威立草廬於州城門外衰服<lb/>
𬞞粥哭踴無時刺史苟頽以事表聞詔令問狀云先帝<lb/>
澤被蒼生𤣥威不勝悲慕戀心如此不知禮式詔問𤣥<lb/>
<pb n="KR3k0013_WYG_137-22a"/>
威欲有所訴聼為表列𤣥威云聞諱悲號竊謂臣子同<lb/>
例無所求謁及至百日乃自竭家財設四百人齋至忌<lb/>
日又設百僧供至大除日詔送白紬袴褶一具與𤣥威<lb/>
釋服下州令表異焉<lb/>
孝文帝初都雒陽嘗幸北邙遂幸洪池命任城王澄侍<lb/>
昇龍舟因賦詩以序懐帝曰朕昨夜夣一老公頭鬂皓<lb/>
白正理冠服拜立路左朕怪而問之自云晉侍中嵇紹<lb/>
故此奉迎神爽卑懼似有求焉澄對曰晉世之亂嵇紹<lb/>
<pb n="KR3k0013_WYG_137-22b"/>
以身衛主殞命御側亦是晉之忠臣比干遭紂兇虐忠<lb/>
諌剖心可謂殷之良士二人俱死於王事墳塋並在於<lb/>
道周然陛下徙御瀍雒經殷墟而弔比干至雒陽而遺<lb/>
嵇紹當是希恩而感夣帝曰朕何徳能幽感逹士也然<lb/>
實思追禮先賢樹揚忠懿比干嵇紹皆是古之誠烈而<lb/>
朕務濃比干禮畧嵇紹情亦有愧然既有此夣或如任<lb/>
城所言於是求其兆域遣使弔祭焉<lb/>
郭祚從帝出征及還正授黄門車駕幸長安行經渭橋<lb/>
<pb n="KR3k0013_WYG_137-23a"/>
過郭淮廟問祚曰是卿祖宗所承也祚曰是臣七世伯<lb/>
祖帝曰先賢後哲頓在一門祚對曰昔臣先人以通儒<lb/>
英博惟事魏文㣲臣虛薄遭奉明聖自惟幸甚因勅以<lb/>
太牢祭淮廟令祚自撰祭文<lb/>
宣武景明三年九月車駕幸鄴詔使者弔殷比干墓<lb/>
董吐渾東郡小黄縣人也吐渾飬兄事親至孝三世同<lb/>
居閨門有禮景明中畿内大使王凝奏請標異詔從之<lb/>
正始元年六月立周公旦夷齊廟於首陽山<lb/>
<pb n="KR3k0013_WYG_137-23b"/>
李伯貴宣武時為郡守有孝行居父䘮哀戚過禮遂以<lb/>
毁卒帝嘉之賜渤海相<lb/>
王續生滎陽京縣人也遭繼母憂居䘮杖而後起及終<lb/>
禮制鬂髪盡落有司奏聞帝詔標旌門閭甄其徭役<lb/>
劉侯仁豫州人也永平元年城人白早生殺刺史司馬<lb/>
悦據城南叛悦息朏走投侯仁賊雖加購募又嚴其捶<lb/>
撻侯仁終無漏泄朏遂免禍事寧有司奏其操行議免<lb/>
府籍叙一小縣詔可<lb/>
<pb n="KR3k0013_WYG_137-24a"/>
李謐延昌四年卒其年四門十學博士孔璠等四十五<lb/>
人上書論其行業帝詔曰謐屢辭徵辟志守冲素儒隠<lb/>
之操深可嘉羙可逺傍惠康近准𤣥晏諡謐曰貞静處<lb/>
士并表其門閭以旌髙節於是表其門曰文徳里曰孝<lb/>
義<lb/>
髙道悦為太子中庶子太子訽以道悦數規諌殺之髙<lb/>
祖甚加悲惜諡曰貞侯至帝又追録拜其子給事中<lb/>
秦榮先性至孝遭父母䘮哀慕不已遂以毁卒邑里化<lb/>
<pb n="KR3k0013_WYG_137-24b"/>
其孝行帝嘉之乃下詔曰孝為政本徳乃化先既表天<lb/>
經又明地義居䘮致疚至感過人窮號不反迄乎㓕性<lb/>
行標當世理鏡幽明此而不顯道將何述可贈滄州刺<lb/>
史以旌厥異<lb/>
晁清遼東人也祖暉濟州刺史潁川公清襲祖爵例降<lb/>
為伯為梁城戍將梁武攻圍粮盡城䧟清抗節不屈為<lb/>
賊所殺帝褒羙贈樂陵太守諡曰忠<lb/>
孝明正光三年太保崔光奏劉昞著業凉城遺文在兹<lb/>
<pb n="KR3k0013_WYG_137-25a"/>
篇籍之羙頗足觀採如或愆舋當蒙數世之宥况乃維<lb/>
祖逮孫相去未逺而令久淪皂𨽻不獲收異儒學之士<lb/>
所為竊嘆臣忝職史教曽以奏聞乞勅尚書簡准所屬<lb/>
甄免雜役用廣聖朝旌善繼絶敦化厲俗詔曰昞徳冠<lb/>
前世蔚為儒宗太保啟陳深合勸善其孫等三家特可<lb/>
聼免河西人以為榮<lb/>
髙諒正光中為驍騎將軍徐州行䑓屬元法僧反叛逼<lb/>
諒同之諒不許為法僧所害時年四十一朝廷痛惜之<lb/>
<pb n="KR3k0013_WYG_137-25b"/>
贈左將軍滄州刺史<lb/>
馮景正光中為蕭寳寅闗西大行䑓都令從寳寅征討<lb/>
寳寅將舉兵景固諌不從寳寅敗後景還雒朝廷先聞<lb/>
景有諌言故免之除奉車都尉<lb/>
貞孝女宗者趙郡栢仁人趙郡太守李叔裔之女范陽<lb/>
盧元禮之妻率性至孝聞於州里父卒號慟㡬絶者數<lb/>
四頼母崔氏慰免之得全三年之中形骸銷瘠非人扶<lb/>
不起及歸夫氏與母分隔便飲食日損涕泣不絶日就<lb/>
<pb n="KR3k0013_WYG_137-26a"/>
羸篤盧氏令家人慰喻不觧乃遣歸寜還家乃復如故<lb/>
如此者八九焉後元禮卒李追亡撫存禮無違者事姑<lb/>
以孝謹著母崔以神龜元年終於雒陽凶問初到舉聲<lb/>
慟絶一宿乃蘇水漿不入口者六日其姑慮其不濟親<lb/>
為奔䘮而氣力危殆自范陽向雒八日方逹攀櫬號踊<lb/>
遂卒有司以状聞詔曰孔子稱毁不㓕性蓋為其廢飬<lb/>
絶類也李既非嫡子而孝不勝哀雖乖俯就而志勵義<lb/>
逺若不加旌異則無以勸引澆浮可追號曰貞孝女宗<lb/>
<pb n="KR3k0013_WYG_137-26b"/>
易其里為孝徳里標李盧二門以惇風俗<lb/>
王榮世陽平舘陶人也為三城戍主方城縣子梁武攻<lb/>
圍力窮知不可全乃先焚府庫後殺妻妾及梁軍䧟城<lb/>
與戍副鄧元興等俱以不屈被害帝下詔褒羙忠節進<lb/>
世爵為伯贈齊州刺史元興開國子贈雒州刺史<lb/>
荘帝建義初以鄭仲明兄洪建李冲女壻仲明舅氏之<lb/>
親其弟與謀扶戴仲明之死也且有奉國之意乃追封<lb/>
安平縣開國侯邑七百户贈侍中車騎大將軍儀同三<lb/>
<pb n="KR3k0013_WYG_137-27a"/>
司尚書左僕射雍州刺史<lb/>
永安初彭城石縣人孫道登初為梁武將韋休等所虜<lb/>
面縳臨刅廵逺村塢令其招降鄉曲道登厲聲唱呼但<lb/>
當努力賊所不能遂屠戮之<lb/>
荆州被圍行䑓宗靈恩遣使宗女等四人入城曉喻為<lb/>
賊將所獲執女等廵城令其改辭女等大言天軍垂至<lb/>
堅守莫降賊忿各刳其腹然後斬首二州表其節義道<lb/>
登等並賜五品郡五等子爵聼子弟承襲遣使詣所在<lb/>
<pb n="KR3k0013_WYG_137-27b"/>
弔祭<lb/>
廢帝時刁思遵妻魯氏女也始笄為思遵所聘未踰月<lb/>
而思遵亡其家矜其少寡許嫁已定魯聞之自誓父母<lb/>
不逹其志遂經郡訴稱刁民恡䕶寡女不使歸寜魯乃<lb/>
與老姑徒歩詣司徒府自告情状普㤗初有司聞奏帝<lb/>
詔曰貞夫節婦古今同尚可令本司依式標牓<lb/>
　<lb/>
　册府元龜卷一百三十七<lb/>
</p>
<p>
</p>
  </div>
</body>
</text>
</TEI>
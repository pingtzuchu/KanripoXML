<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷一百八十五</head>
    <p>
<pb n="KR3k0013_WYG_185-1a"/>
欽定四庫全書<lb/>
　册府元龜卷一百八十五　宋　王欽若等　撰<lb/>
　　閏位部<lb/>
　　　勲業第三<lb/>
梁高祖武皇帝南齊丹陽尹順之子博學多通好籌畧<lb/>
有文武才幹時流名軰咸推許之起家巴陵王南中郎<lb/>
法曹行叅軍遷衛軍王儉東閣祭酒竟陵王子良開西<lb/>
邸招文學帝與沈約軰號為八友累遷隨王鎮西諮議<lb/>
<pb n="KR3k0013_WYG_185-1b"/>
叅軍時順之征魚復侯子響於射堂縊殺之後齊武既<lb/>
憶子響順之慙懼感病遂以憂卒及欝林王失德齊明<lb/>
帝作輔將為廢立計帝欲助齊明傾齊武之嗣以雪先<lb/>
恥齊明亦知之每與帝謀時齊明將追隨王恐不從又<lb/>
以王敬則在會稽恐為變以問帝帝曰隨王雖有美名<lb/>
其實庸劣既無智謀之士爪牙唯仗司馬垣歴生武陵<lb/>
太守下白龍耳此軰唯利是與若㗖以顯職無不載馳<lb/>
隨王止須折簡耳敬則志安江東窮其富貴宜選美女<lb/>
<pb n="KR3k0013_WYG_185-2a"/>
以娯其心齊明曰亦吾意也即徴歴生為太子左衛率<lb/>
白龍游擊將軍竝至續召隨王至都賜自盡豫州刺史<lb/>
崔慧景即齊武舊臣不自安齊明憂之乃起帝為寧朔<lb/>
將軍鎮壽陽外聲備魏實防慧景師次長瀬慧景待罪<lb/>
白服來迎帝撫而宥之將軍房伯玉徐𤣥慶竝曰慧景<lb/>
反跡既彰實是見賊我曹武將譬如韝上鷹將軍一言<lb/>
見命便即制之帝笑曰其如掌内嬰兒殺之不武於是<lb/>
曲意和釋之慧景遂安隆昌元年歴太子庻子中書黄<lb/>
<pb n="KR3k0013_WYG_185-2b"/>
門侍郎入直殿省建武二年後魏遣劉昶王肅率衆冦<lb/>
司州以帝為冠軍將軍軍主𨽻江州刺史王廣之為援<lb/>
距義陽百餘里衆以魏軍盛莫敢前帝欲大振威畧謂<lb/>
諸將曰今屯下梁州城塞鑿峴之險守雉脚之路據賢<lb/>
首之山以通西關以臨賊壘三方犄角出其不備破賊<lb/>
必矣廣之等不從後遣徐𤣥慶進據賢首山魏絶其糧<lb/>
道衆懼莫敢援唯帝獨奮請先進於是廣之益帝精甲<lb/>
啣枚夜前失道望見如持兩炬者隨之果得道徑上賢<lb/>
<pb n="KR3k0013_WYG_185-3a"/>
首山廣之軍因得前魏軍來脇帝堅壁不進時王肅自<lb/>
攻城二鼓而退劉昶有疑心帝因與書間成其隙一旦<lb/>
有風從西北起陣雲隨之來當肅營尋而風廻雲轉向<lb/>
西北帝曰此所謂歸氣魏師遁矣令軍中曰望麾而進<lb/>
聽鼓而動肅乃傾壁十萬陣水北帝揚麾皷譟響振山<lb/>
谷效死之士執短兵先登長㦸翼之城中見援至因出<lb/>
軍攻魏柵魏軍表裏受敵因大敗肅昶單馬走斬獲千計<lb/>
流血滿野得肅昶巾箱中魏帝勑曰聞蕭衍善用兵勿<lb/>
<pb n="KR3k0013_WYG_185-3b"/>
與爭鋒待吾至若能擒此人則江東吾有也軍罷以帝<lb/>
為右軍晉安王司馬淮陵太守遷太子中庻子領羽林<lb/>
監頃之出鎮石頭四年魏帝自率大衆冦雍州明帝令<lb/>
帝赴援十月至襄陽詔又遣左民尚書崔慧景總督<lb/>
諸軍帝及雍州刺史曹武等並受節度五年三月慧景<lb/>
與帝進行鄧城魏主率十萬餘騎奄至慧景失色欲引<lb/>
退帝固止之不從乃狼狽自㧞魏騎乘之於是大敗帝<lb/>
獨率衆距戰殺數千百人魏騎稍却因得結陣斷後至<lb/>
<pb n="KR3k0013_WYG_185-4a"/>
夕得下船慧景軍死傷畧盡唯帝全師歸俄以帝行雍<lb/>
州事七月授持節都督雍梁南北秦四州郢州之竟陵<lb/>
司州之隨郡諸軍事輔國將軍雍州刺史其年東昏即<lb/>
位揚州刺史始安王遥光尚書令徐孝嗣尚書右僕射<lb/>
江祏侍中江祀衛尉劉暄更直内省分日帖勅帝聞之<lb/>
謂從舅張𢎞䇿曰政出多門亂其階矣詩云一國三公<lb/>
吾誰適從况今有六而可得乎嫌隙若成方相誅滅當<lb/>
今避禍唯有此地勤行仁義可坐作西伯諸弟在都恐<lb/>
<pb n="KR3k0013_WYG_185-4b"/>
罹世患須與益州圖之耳時帝長兄懿罷益州還仍行<lb/>
郢州事乃使張𢎞䇿詣郢陳計於懿曰昔晉惠庸主諸<lb/>
王爭權遂内難九興外冦三入今六貴爭權人握王憲<lb/>
制主畫勑各欲專威睚眦成憾屢相屠滅且嗣主在東<lb/>
宫本無令譽媟近左右蜂目忍人一總萬機恣其所欲<lb/>
豈肯虚坐主諾委政朝臣積相嫌貳必大誅戮始安欲<lb/>
為趙倫形迹已見蹇人上天信無此理且性甚猜狹徒<lb/>
取亂基所可當輔唯有江劉而已祏怯而無斷暄弱而<lb/>
<pb n="KR3k0013_WYG_185-5a"/>
不才折鼎覆餗翹足可待蕭坦胸懷猜忌動言相傷徐<lb/>
孝嗣才非柱石聽人穿鼻若隙開釁起必中外土分今<lb/>
得守外藩幸圖身計智者見機不俟終日及今猜防未<lb/>
生宜召諸弟以時聚集後相防疑投足無路郢州控帶<lb/>
荆湘西注漢沔雍州士馬呼吸數萬虎視其間以觀天<lb/>
下世治則竭誠本朝世亂則為國剪暴可得與時進退<lb/>
此蓋萬全之䇿如不早圖悔無及矣懿聞之變色心未<lb/>
之許𢎞䇿還帝乃啓迎弟偉及憺是歲至襄陽於是濳<lb/>
<pb n="KR3k0013_WYG_185-5b"/>
造器械多伐竹木沈於檀溪密為舟裝之備永元二年<lb/>
冬懿被害信至帝密召長史王茂中兵吕僧珍别駕柳<lb/>
慶逺功曹史吉士瞻等謀之既定以十一月乙巳僚佐<lb/>
集於㕔事謂曰昔武王會孟津皆曰紂可伐今昏主惡<lb/>
稔窮虐極暴誅戮朝賢罕有遺育生民塗炭天命殛之<lb/>
卿等同心疾惡共興義舉公侯將相良在今日各盡勲<lb/>
効我不食言是日建牙於是收得甲士萬人馬千匹船<lb/>
三千艘出檀溪竹木裝艦先是東昏以劉山陽為巴陵<lb/>
<pb n="KR3k0013_WYG_185-6a"/>
太守配精兵三千使過荆州就行州事蕭穎胄以襲襄<lb/>
陽帝知其謀乃遣叅軍王天虎龎慶國詣江陵徧與州<lb/>
府人書及山陽西上帝謂諸將曰荆州本畏襄陽人如<lb/>
唇亡齒寒自有傷弦之急寧不闇同邪我若總荆雍之<lb/>
兵掃定江夏韓白重出不能為計况以無筭之昏主役<lb/>
御應勑之徒哉我能使山陽至荆便即授首諸君試觀<lb/>
何如及山陽至巴陵帝復令天虎齎書與穎胄兄弟去<lb/>
後帝謂張𢎞䇿曰夫用兵之道攻心為上攻城次之心<lb/>
<pb n="KR3k0013_WYG_185-6b"/>
戰為上兵戰次之今日是也前遣天虎往州府人皆有<lb/>
書今改乘驛甚急只有二封與行事兄弟云天虎口具<lb/>
及問天虎而口無所説行事不得相聞不容妄有所道<lb/>
天虎是行事心膂彼聞必謂行事與天虎共隠其事必<lb/>
人人生疑山陽惑於衆口判相嫌貳則行事進退無以<lb/>
明必漏吾謀是馳兩空函定一州矣山陽至江安聞果<lb/>
疑不上頴冑大懼乃斬天虎送首山陽信之將數十人<lb/>
馳入穎胄伏甲斬之送首於帝仍以南康王尊號之議<lb/>
<pb n="KR3k0013_WYG_185-7a"/>
來告且曰時月未利當須來年二月據便進兵恐非廟<lb/>
筭帝答曰今坐甲十萬糧用自竭况所籍義心一時驍<lb/>
鋭事事相接猶恐疑怠頓兵十旬必生悔吝兒童立異<lb/>
便大事不成今太白出西方仗義而動天時人謀有何<lb/>
不利處分已定安可中息昔武王伐紂行逆太歲復須<lb/>
待年月乎竟陵太守曹景宗遣杜思沖勸帝迎南康都<lb/>
襄陽待正尊號然後進軍帝不從王茂又私於張𢎞䇿<lb/>
曰我奉事節下義無進退今者以南康置人手中彼便<lb/>
<pb n="KR3k0013_WYG_185-7b"/>
挾天子以令諸侯而節下前去為人所使此豈歲寒之<lb/>
計𢎞䇿言之帝曰若使前途大事不㨗故自蘭艾同焚<lb/>
若功業克建威讋四方號令天下誰敢不從豈是碌碌<lb/>
受人處分至石城當面曉王茂曹景宗也於沔南立新<lb/>
野郡以集新附二年二月南康王為相國以帝為征東<lb/>
將軍給皷吹一部戊申帝發襄陽留弟偉守襄陽城總<lb/>
州府事憺守壘城府司馬莊丘黑守樊城功曹史吉士<lb/>
詢兼長史白馬戍主黄嗣祖兼司馬郡令杜永兼别駕<lb/>
<pb n="KR3k0013_WYG_185-8a"/>
少府錄事郭儼知轉漕移檄京邑曰夫道不常夷世無<lb/>
永治險泰相沿晦明非一皆因屯困而復亨資多難以<lb/>
啓聖故昌邑悖徳孝宣聿興海西亂政簡文升歴並拓<lb/>
緒開基紹隆保命理驗前經事昭往䇿獨夫擾亂天常<lb/>
毁棄君德姦囘淫縱歲月滋甚挺虐於鬢剪之年植險<lb/>
於髫丱之日猜忌匈毒觸途而著暴戻昏荒與事而發<lb/>
自大行告漸喜容見前梓宫在殯靦無哀色懽娯遊宴<lb/>
有過平常竒服異衣更極夸麗至於選採妃嬪姊妹無<lb/>
<pb n="KR3k0013_WYG_185-8b"/>
别招侍巾櫛姑姪莫辨掖庭有稗販之名姬姜被干殳<lb/>
之服至乃形體宣露䙝衣顛倒斬斮其間以為懽笑騁<lb/>
肆淫放驅屏郊邑老弱波流士女途炭行産盈路輿尸<lb/>
竟道母不及抱子不遑哭刼掠剽虜以日繼夜晝伏宵<lb/>
遊曾無休息沉浮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>醟縱歌壚邸寵恣愚竪亂惑妖孽<lb/>
梅䖝兒茹法珍臧獲厮小專制威柄誅剪忠良屠滅卿<lb/>
宰劉鎮軍舅氏之尊盡忠報國江僕射外戚之重竭誠<lb/>
事上蕭領軍葭莩之宗志存柱石徐司空沈僕射縉紳<lb/>
<pb n="KR3k0013_WYG_185-9a"/>
冠冕民望攸歸或渭陽餘感或勲庸允穆或誠著艱難<lb/>
或勤勞王室並受遺託同參顧命送徃事居俱竭心力<lb/>
宜其慶溢當年祚隆後裔而一朝虀粉孩稚無遺人神<lb/>
怨結行路嗟憤蕭令公幹世之才識貫幽顯徃年冦賊<lb/>
遊魂南鄭危逼㧞刅飛泉孤城獨振及中流逆命憑陵<lb/>
京邑謀猷禁省指授羣帥尅剪鯨鯢清我王度崔慧景<lb/>
竒鋒迅駭兵交象魏武士䘮魂義夫奪膽投名送欵比<lb/>
屋交馳負糧景從愚智競赴復誓旅江甸奮不顧身奬<lb/>
<pb n="KR3k0013_WYG_185-9b"/>
勵義徒電掩强敵克殱大憝以固皇基功出桓文道過<lb/>
伊呂而勞謙省己事昭心迹功遂身退不祈榮滿敦賞<lb/>
未聞禍酷遄及預禀精靈孰不寃痛而羣孽放命蜂蠆<lb/>
懷毒乃遣劉山陽驅扇逋逃招逼亡命濳圖密搆規見<lb/>
掩襲蕭右軍夏侯征虜忠斷夙舉義形於色竒謀宏振<lb/>
應手梟懸天道禍淫罪不容戮悖禮違敎傷化虐民射<lb/>
天彈路比之猶善刳胎斮腦方之非酷盡㝢縣之竹未<lb/>
足紀其過窮山澤之兎不能書其罪自草昧以來圖牒<lb/>
<pb n="KR3k0013_WYG_185-10a"/>
所紀昏君暴后未有若斯之甚者也既人神乏主宗社<lb/>
阽危海内沸騰士庻波蕩百姓懔懔如摧厥角蒼生喁<lb/>
喁投足無地幕府荷眷前朝義均休戚上懷委付之重<lb/>
下惟在原之痛豈可臥薪引火坐觀傾覆至尊體自高<lb/>
宗特鍾慈寵明並日月粹照神靈祥啓元龜符驗當璧<lb/>
作鎮侯藩化流西夏謳歌攸奉萬有樂推右將軍穎胄<lb/>
征虜將軍夏侯祥並同心翼戴即宮舊楚三靈再朗九<lb/>
縣更新升平之運此焉復始康哉之盛在乎兹日然帝<lb/>
<pb n="KR3k0013_WYG_185-10b"/>
德雖彰區宇大定元惡未黜天邑猶梗仰禀宸規率前<lb/>
啓路即日遣冠軍將軍竟陵内史曹景宗等率二十軍<lb/>
主長槊五萬驥騄為羣鴞視爭先龍驤並驅歩出横江<lb/>
直指朱雀長史冠軍將軍襄陽太守王茂等率三十軍<lb/>
主戈船七萬乘流電激摧鋒拒險斜趣白城南中郎諮<lb/>
議叅軍蕭偉等三十九軍主巨艦迅檝衝波噎水旗皷<lb/>
八萬焱集石頭南中郎諮議參軍軍主蕭憺等四十二<lb/>
軍主熊羆之士甲楯十萬沿波馳艓掩據新亭益州刺<lb/>
<pb n="KR3k0013_WYG_185-11a"/>
史劉季連梁州刺史柳惔司州刺史王僧景魏興太守裴<lb/>
師仁上庸太守韋叡新城太守崔僧季肅奉明詔恭行<lb/>
天討蜀漢果鋭沿流而下淮汝勁勇望波遄騖幕府總<lb/>
率貔貅驍勇百萬繕甲燕弧屯兵冀馬摐金沸地鳴鞞<lb/>
聒天霜鋒曜日朱旗絳㝢方舟千里絡繹繼進蕭右軍<lb/>
訏謨上才兼資文武英略峻逺執鈞輔世擁荆南之衆<lb/>
董四方之師宣讚中權奉衛輿輦旌旄所指威稜無外<lb/>
龍驤虎歩並集建業黜放愚狡均禮海昏廓清神甸掃<lb/>
<pb n="KR3k0013_WYG_185-11b"/>
定京宇譬猶摧太山而注熛燼豈有不殄滅者哉今資<lb/>
斧所加止䖝兒法珍而已諸君或世胄羽儀書勲王府<lb/>
皆俛眉姦黨受制匈威若能因變立功轉禍為福並誓<lb/>
河岳永紆青紫若執迷不悟拒逆王師大衆一臨刑兹<lb/>
罔赦所謂火烈高原芝蘭同冺勉求多福無貽後悔賞<lb/>
罰之科有如白水帝至竟陵命長史王茂與太守曹景<lb/>
宗為前軍中兵參軍張法安守景陵城茂等至漢口輕<lb/>
兵濟江逼郢城其刺史張沖置陣據石橋浦義師與戰<lb/>
<pb n="KR3k0013_WYG_185-12a"/>
不利軍主朱僧起死之諸將議欲併軍圍郢分兵襲西<lb/>
陽武昌帝曰漢不闊一里箭道交至房僧寄以重兵固<lb/>
守為郢城犄角若悉衆前進賊必絶軍後一朝為阻則<lb/>
悔無及今欲遣王曹諸軍濟江與荆州軍相併以逼賊<lb/>
壘吾自後圍魯山以通沔漢郢城竟陵間乘方舟而下<lb/>
江陵湘中之兵連旗接刅資糧既廣士衆稍多圍守兩<lb/>
城不攻自㧞天下之事臥取之耳諸將皆曰善乃命王<lb/>
茂曹景宗帥衆濟岸進頓九里其日張沖出軍迎戰茂<lb/>
<pb n="KR3k0013_WYG_185-12b"/>
等邀擊大破之皆棄甲奔走荆州遣冠軍將軍鄧元起<lb/>
軍主王世興田安等數千人會大軍於夏首帝築漢口<lb/>
城以守魯山令水軍主張惠紹朱思遠等遊遏江中絶<lb/>
郢魯二城三月乃命元起進軍南堂西渚田安之頓城<lb/>
北王世興頓曲水故城是月南康王即帝位於江陵改<lb/>
元為中興元年遥廢東昏為涪陵王以帝為尚書左僕<lb/>
射加征東將軍都督征討諸軍事假黄鉞西臺又遣冠<lb/>
軍將軍蕭穎逹領兵會於軍四月帝出沔命王茂蕭穎<lb/>
<pb n="KR3k0013_WYG_185-13a"/>
逹等進軍逼郢城元嗣屢戰頻北因不敢出諸將議欲<lb/>
攻之帝不許五月東昏遣寧朔將軍呉子陽軍主光子<lb/>
衿等三十軍救郢州進據巴口六月西臺遣衛尉席闡<lb/>
文勞軍齎蕭頴胄等議謂帝曰今頓兵兩岸不併軍圍<lb/>
郢定西陽武昌取江州此機已失莫若請救於魏與連<lb/>
和猶為上䇿帝謂闡文曰漢口路通荆雍控引秦梁糧<lb/>
運資儲聽此氣息所以兵壓漢口連給數州今日併軍<lb/>
圍城又分兵前進魯山必阻沔路所謂搤喉若糧運不<lb/>
<pb n="KR3k0013_WYG_185-13b"/>
通自然離散何謂持乆鄧元起近欲以三千兵徃定尋<lb/>
陽彼若懽然悟機一酈生亦足脱拒王師故非三千能<lb/>
下進退無據未見其可西陽武昌取便得耳取得便應<lb/>
鎮守守兩城不減萬人糧儲稱是卒無所出脱賊軍有<lb/>
上者萬人攻一城兩城勢不能相救若我分軍應援則<lb/>
首尾俱弱如其不遣孤城必䧟一城既没諸城相次土<lb/>
分天下大事於是去矣若郢州既被席卷沿江西陽武<lb/>
昌自然風靡何遽分兵散衆自貽其憂且丈夫舉動言<lb/>
<pb n="KR3k0013_WYG_185-14a"/>
靜天歩况擁數州之兵以誅羣豎懸河注火奚有不滅<lb/>
豈容北面請救以自示弱彼末必能信徒貽我醜聲此<lb/>
之下計何謂上䇿卿為我白鎮軍前途攻取但以見付<lb/>
事在目中無患不㨗借鎮軍静鎮之耳呉子陽等進軍<lb/>
武昌帝乃命軍主梁天惠蔡道祐據漁湖城唐修期劉<lb/>
道曼屯白陽壘夾兩岸而待之子陽又進據加湖去郢城<lb/>
三十里傍山帶水築壘栅以自固魯山城主房僧寄死<lb/>
其衆復推助防張樂祖代之七月帝命王茂帥軍主曹<lb/>
<pb n="KR3k0013_WYG_185-14b"/>
仲宗康絢武會超等濳師襲加湖將逼子陽水涸不通<lb/>
艦其夜暴長衆軍乗流齊進鼓噪之賊俄而大潰子陽<lb/>
等竄走衆盡溺於江王茂虜其餘而旋於是郢魯二城<lb/>
相視奪氣先是東昏遣冠軍將軍陳伯之鎮江州為子<lb/>
陽等聲援帝乃謂諸將曰夫征討未必須實力所聽威<lb/>
聲耳今加湖之敗誰不弭服陳虎牙乃伯之子狼狽奔<lb/>
歸彼間人情理當恟懼我謂九江傳檄可定也因命捜<lb/>
所獲俘囚得伯之幢主蘇隆之厚加賞賜使致命焉魯<lb/>
<pb n="KR3k0013_WYG_185-15a"/>
山城主張樂祖郢城主程若薛元嗣相繼請降初郢城<lb/>
之間將佐文武男女口十餘萬人疾疫流腫死者十七<lb/>
八及城開帝並加隱恤其死者命給棺槥先是汝南人胡<lb/>
文超起義於灄陽求討義陽安陸等郡以自効帝又遣<lb/>
軍主唐修期攻隨郡並克之司州刺史王僧景遣子貞<lb/>
孫入質司部悉平陳伯之遣蘇隆反命求便進軍帝曰<lb/>
伯之此言意懷首䑕及其猶豫急徃逼之計無所出勢<lb/>
不得異乃命鄧元起帥衆即日沿流討之八月天子遣<lb/>
<pb n="KR3k0013_WYG_185-15b"/>
兼黄門郎蘇因勞軍帝至鄧州命諸軍以次進路留上<lb/>
庸太守韋叡守郢城行州事鄧元起至尋陽陳伯之猶<lb/>
猜懼乃收兵退保湖口留其子虎牙守湓城及帝至乃<lb/>
束甲請罪九月天子詔帝平定東夏並以便宜從事是<lb/>
月留少府長史鄭紹叔守江州前軍次蕪湖南豫州刺史<lb/>
申胄棄姑熟走大軍追據之仍遣曹景宗蕭穎逹領馬<lb/>
歩進頓江寧東昏遣征虜將軍李居士帥歩軍迎戰景<lb/>
宗擊走之於是王茂鄧元起吕僧珍進據赤鼻邏曹景<lb/>
<pb n="KR3k0013_WYG_185-16a"/>
宗陳伯之為遊兵是日新亭城主江道林率兵出戰衆<lb/>
軍擒之於陣大軍次新林命王茂據越城景宗據皂莢<lb/>
橋鄧元起據道士墩陳伯之據籬門道林餘衆退屯航<lb/>
南議軍廹之因復散走退保朱雀憑淮以自固時李居<lb/>
士猶據新亭壘請東昏燒南岸邑屋以開戰塲自大江<lb/>
以西新亭以北蕩矣十月東昏石頭軍主朱僧勇率水<lb/>
軍二千人歸降東昏又遣征虜將軍王珍國帥軍主胡<lb/>
虎牙等列陣於航南大路悉配精手利器尚十餘萬人<lb/>
<pb n="KR3k0013_WYG_185-16b"/>
閹人王倀子持白虎幡督帥諸軍又開航背水以絶歸<lb/>
路王茂曹景宗等犄角奔之將士皆殊死戰無不一當<lb/>
百皷噪震天地珍國之衆一時土分投淮死者積尸與<lb/>
航等後至者乘之以濟於是朱雀諸軍望之皆潰散義<lb/>
軍追至宣陽門李居士以新亭壘徐元瑜以東府城降<lb/>
石頭白下諸軍並宵潰壬午帝鎮石頭命衆軍圍六門<lb/>
東昏悉焚燒門内驅逼營署官府並入城有衆二十萬<lb/>
青州刺史桓和紿東昏出戰因以其衆來降帝命諸軍<lb/>
<pb n="KR3k0013_WYG_185-17a"/>
築長圍初義師之逼東昏遣軍主左僧慶鎮京口常僧<lb/>
景鎮廣陵李叔獻屯𤓰歩及申胄自姑熟奔歸又使屯<lb/>
破墩以為東北聲援至是帝遣使暁喻並率衆降乃遣<lb/>
弟輔國將軍秀鎮京口輔國將軍惔屯破墩從弟寧朔<lb/>
將軍景鎮廣陵呉郡太守蔡寅棄郡赴義十二月丙寅<lb/>
旦兼衛尉張稷北徐州刺史王珍國斬東昏送義師帝<lb/>
命吕僧珍勒兵封府庫及圖籍收嬖妾潘妃及凶黨王<lb/>
咺之以下四十八人屬吏誅之宣德皇后令追廢涪陵<lb/>
<pb n="KR3k0013_WYG_185-17b"/>
王為東昏侯依漢海昏侯故事授帝中書監都督揚南<lb/>
徐二州諸軍事大司馬錄尚書驃騎大將軍揚州刺史<lb/>
封建安郡開國公邑萬户給班劒四十人依晉武陵王<lb/>
遵承制故事百僚致敬三年正月壬寅詔進大司馬都<lb/>
督中外諸軍事劒履上殿入朝不趨贊拜不名加前後<lb/>
部羽葆皷吹置左右長史司馬從事中郎掾屬各四人<lb/>
并依舊辟士餘並如故甲寅詔大司馬進位相國總百<lb/>
揆揚州牧封十郡為梁公詔曰夫日月麗天高明所以<lb/>
<pb n="KR3k0013_WYG_185-18a"/>
表德山岳紀地柔博所以成功故能庻物出而資始河<lb/>
海振而不洩二象貞觀代之者人是以七輔四叔致無<lb/>
為於軒昊韋彭齊晉靖衰亂於殷周大司馬有縱自天<lb/>
體兹齊聖文治九功武包七德欽惟厥始徽猷早樹誠<lb/>
著艱難功參帷幕錫賦開壤式表厥庸建武升歴邊隙<lb/>
屢啓公釋書輟講經營四方司豫懸切樊漢危殆覆强<lb/>
冠於沔濵僵胡馬於鄧汭永元肇號難結羣醜專威擅<lb/>
虐被毒含靈溥天惴惴命懸晷刻否終有期神謨載挺<lb/>
<pb n="KR3k0013_WYG_185-18b"/>
首建大䇿惟新鼎祚投袂勤王沿流電舉魯城雲散夏<lb/>
首霧披加湖羣盜一皷殄㧞姑熟連旌倐焉氷泮取新<lb/>
壘其如拾撲朱雀其猶掃霆雷外駭省闥内傾餘醜纎<lb/>
蠧蚳蝝必盡援彼已溺解此倒懸塗歡里忭自近及逺<lb/>
畿甸夷穆方外肅寧解兹虐紐被以寛政積弊窮昏一<lb/>
朝載廓聲教遐漸無思不被雖伊尹之執兹一德姬旦<lb/>
之光於四海方斯蔑如也昔吕望翼佐聖君猶享四履<lb/>
之命文侯立功平后尚荷二弓之錫况於盛德元勲超<lb/>
<pb n="KR3k0013_WYG_185-19a"/>
邁自古黔首惵惵待以為命救其已焚拯其方溺式閭<lb/>
表墓未或能比而大輅渠門輟而莫授眷言前訓無忘<lb/>
終始便宜敬升大典式允羣望其進位相國總百揆揚<lb/>
州牧封十郡為梁公備九錫之禮加璽紱逺遊冠位在<lb/>
諸王上加相國緑綟綬其驃騎大將軍如故依舊置梁<lb/>
百司䇿曰二儀寂寞由寒暑而代行三才並用資立人<lb/>
以為寶故能流行品物代彼天工允兹元輔應期挺秀<lb/>
裁成天地之功幽協神明之德撥亂反正濟世寧民盛<lb/>
<pb n="KR3k0013_WYG_185-19b"/>
烈光於有道茂勲振於無外雖伊陟之保乂王家姫公<lb/>
之有此丕訓方之蔑如也今將授公典䇿其敬聽朕命<lb/>
上天不造難鎮皇室世祖以休明早世世宗以仁德不<lb/>
嗣高宗襲統宸居弗維夙夜勤勞而隆平不洽嗣君昏<lb/>
暴書契弗觀朝權國柄委之羣孽勦戮忠賢誅殘台輔<lb/>
含寃抱痛噍類靡餘實繁非一並專國命嚬笑致災睚<lb/>
眦及禍嚴科毒賦載離比屋溥天熬熬寘身無所寃頸<lb/>
引決道樹相望無近無遠號天靡告公籍昏明之期因<lb/>
<pb n="KR3k0013_WYG_185-20a"/>
兆民之願援帥聖后翊成中興宗社之危已固天人之<lb/>
望允塞此實公紐我絶綱大造皇家者也永明季年邊<lb/>
隙大啓荆河連牽招引戎荒江淮擾逼勢同履虎公受<lb/>
言本朝輕兵赴襲縻以長筭制之環中排危冐險彊柔<lb/>
逓用坦然一方還成藩服此又公之功也在昔隆昌洪<lb/>
基已謝高宗慮深社稷將行權道公定䇿帷帳激揚大<lb/>
節廢帝立王謀猷深著此又公之功也建武闡業厥猷<lb/>
雖遠戎狄内侵憑凌闗塞司部危逼淪䧟指期公治兵<lb/>
<pb n="KR3k0013_WYG_185-20b"/>
逺討卷甲長騖拒於交綏電激風掃摧堅覆鋭咽水塗<lb/>
原執俘象魏獻馘海渚焚廬毁帳號哭言歸此又公之<lb/>
功也樊漢阽切羽書續至公星言鞠旅禀命徂征而軍<lb/>
機戎統事非已出善䇿嘉謀抑而莫允鄧城之役胡馬<lb/>
卒至元帥濳及不相報告棄甲捐師餌之虎口公南收<lb/>
散卒北禦雕騎令衆方軌案路徐歸拯我邊危重獲安<lb/>
堵此又公之功也漢南迥弱咫尺勁冦兵糧蓋闕棄甲<lb/>
靡遺公作藩爰始因資靡託治兵訓卒蒐狩有序俾我<lb/>
<pb n="KR3k0013_WYG_185-21a"/>
危城翻為彊鎮此又公之功也永元紀號瞻烏已及雖<lb/>
廢昏有典而伊霍稱難公首建大䇿爰立明聖義踰邑<lb/>
綸勲高代入易亂以治俾昏作明此又公之功也文王<lb/>
之功雖被江漢京邑蠢蠢漂為洪流句呉於越巢幕匪<lb/>
喻公投袂萬里事惟拯溺義聲所覃無思不韙此又公<lb/>
之功也魯城夏汭梗據中流乘山置壘縈川自固公御<lb/>
此烏集陵兹地險頓兵坐甲寒徃暑移我行永乆士忘<lb/>
歸願經以逺圖御以長䇿費無遺矢戰未窮兵踐華之<lb/>
<pb n="KR3k0013_WYG_185-21b"/>
固相望俱㧞此又公之功也惟此羣公同志相濟緣江<lb/>
負險蟻聚加湖水陸盤據規援夏首桴旝一臨應時裭<lb/>
潰此又公之功也姦孽震惶復懷舉斧蓄兵九𣲖用擬<lb/>
勤王公稜威直指勢喻風電旌斾未臨全州稽服此又<lb/>
公之功也姑熟衝要密邇京畿匈徒熾聚斷塞津路公<lb/>
偏師啓塗排方繼及兵威所震望旗自駭焚舟委壁卷<lb/>
甲宵遁此又公之功也羣豎猖狂志在借一<hi>左傳云背城借一借</hi>
<hi>以一戰也</hi>豕突淮涘武騎如雲公爰命英勇圖機騁鋭氣冠<lb/>
<pb n="KR3k0013_WYG_185-22a"/>
陂泉勢踰洹水追奔逐北奄有通津熊耳比峻未足云<lb/>
擬睢水不流曷其能匹此又公之功也琅琊石首襟帶<lb/>
岨固親壘東庸金湯是埒憑險作守兵食兼資風激電<lb/>
駭莫不震疊城復于隍於是乎在此又公之功也獨夫<lb/>
昏狠憑城靡懼皷鐘鏜<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>傲若有餘狎是邪孽忌斯冠<lb/>
冕匈狡因之將逞孥戮公竒謨密運盛畧濳廻忠勇之<lb/>
徒得申厥效白旗宣室未之或比此又公之功也公有<lb/>
拯億兆之勲重之以明德爰初勵志服道儒門濯纓來<lb/>
<pb n="KR3k0013_WYG_185-22b"/>
仕清猷映世時運艱難宗稷危殆崑崗已燎玉石同焚<lb/>
驅率貔貅抑揚霆電義等南巢功齊牧野若夫禹功寂<lb/>
寞微管誰嗣拯其將魚驅其被髪解兹亂網理此棼絲<lb/>
復禮衽席返樂河海永平故事聞之者歎息司𨽻舊章<lb/>
見之者隕涕請我民命還之斗極憫憫縉紳重荷戴天<lb/>
之慶哀哀黔首復䝉履地之恩德踰嵩岱功隣造物超<lb/>
哉邈矣無得而言焉朕又聞之疇庸命德建侯作屏咸<lb/>
用克固四維永隆萬業是以二南流化九伯斯征王道<lb/>
<pb n="KR3k0013_WYG_185-23a"/>
淳洽刑措罔用霸政弗興歴之永乆如燬既及晉鄭靡<lb/>
依惟公經綸天地寧濟區夏道冠乎伊稷賞薄於桓文<lb/>
豈所以憲章齊魯長爕宇宙敬惟前烈朕甚懼焉今進<lb/>
授相國改揚州刺史為牧以豫州之梁郡歴陽南徐州<lb/>
之義興揚州之淮南宣城呉興會稽新安東陽十郡封<lb/>
公為梁公錫兹白土苴以白茅爰定爾邦建兹冡社在<lb/>
昔旦奭入居保佐逮於畢毛亦作卿士任兼内外禮實<lb/>
宜之今命使持節兼太尉王亮授相國揚州牧印綬梁<lb/>
<pb n="KR3k0013_WYG_185-23b"/>
公璽紱使持節兼司空王志授梁公茅土金虎符等第<lb/>
一至第五左竹使符第一至第十左相國位冠羣后任<lb/>
總百司常典彜數宜與事革其以相國總百揆去錄尚<lb/>
書之號上所假節侍中貂蟬中書監印中外都督大司<lb/>
馬印綬建安公印䇿驃騎大將軍如故又加公九錫其<lb/>
敬聽後命以公禮律兼修刑德備舉哀矜折獄罔不用<lb/>
情是用錫公大輅戎輅各一𤣥牡二駟公勞心稼穡念在民<lb/>
天丕崇務本惟榖是寶是用錫公兖冕之服赤舄副焉<lb/>
<pb n="KR3k0013_WYG_185-24a"/>
公鎔鈞所被變風以雅易俗陶民載和邦國是用錫公<lb/>
軒懸之樂六佾之舞公文德廣覃義聲逺洽椎髻髽首<lb/>
夷歌請吏是用錫公朱户以居公揚清抑濁官方有序<lb/>
多士聿興棫樸流詠是用錫公納陛以登公正色御下<lb/>
以身範物式遏不虞折衝惟逺是用錫公虎賁之士三<lb/>
百人公威同夏日志清姦宄方命圮族刑兹罔赦是用<lb/>
錫公鈇鉞各一公跨躡嵩溟凌厲區宇辟諸日月容光<lb/>
必至是用錫公彤弓一彤矢百玈弓十玈矢千公永言<lb/>
<pb n="KR3k0013_WYG_185-24b"/>
惟孝至諴通神恭嚴祀典祭有餘敬是用錫公秬鬯一<lb/>
卣圭瓚副焉梁國置丞相以下一遵舊式欽哉其敬循<lb/>
徃䇿祇服大禮對揚天眷用膺多福以𢎞我太祖之休<lb/>
命梁公固辭府僚勸請乃受二月丙戌詔曰嵩高惟嶽<lb/>
配天所以流稱大啓南陽霸德所以光闡忠誠簡帝畨<lb/>
君膺上爵之尊勤勞王室姬公增附庸之地前王令典<lb/>
布諸方䇿長世字氓罔不繇此相國梁公體兹上哲齊<lb/>
聖廣淵文敎内洽武功外暢推轂作藩則威懷被於殊<lb/>
<pb n="KR3k0013_WYG_185-25a"/>
俗治兵敎戰則雷霆赫於萬里道䘮時昏邪説孔熾豈<lb/>
徒宗社如綴神器莫主而已哉至於兆庻殱亡衣冠殄<lb/>
滅餘類殘喘指命崇朝含生業業投足無所遂乃山川<lb/>
反覆草木塗地與夫仁被行葦之時信及豚魚之日何<lb/>
其遼夐相去之逺歟公命師鞠旅指景長騖而本朝危<lb/>
切樊鄧遐逺凶徒盤據水陸相望爰自姑熟屇於夏首<lb/>
嚴城勁卒憑川為固沿漢浮江電激風掃舟徒水覆地<lb/>
險雲傾藉兹義勇前無强陣拯危京邑清我帝畿撲既<lb/>
<pb n="KR3k0013_WYG_185-25b"/>
燎於原火免將誅於比屋悠悠兆庻命不在天茫茫六<lb/>
合咸受其賜易俗正本民不失職仁信並行禮樂同暢<lb/>
伊周未足方軌桓文逺有慙德而爵後藩牧地約秦楚<lb/>
非所以式酬茂烈允答元勲實繇公履謙為本形於造<lb/>
次加數未申晦朔增佇便宜崇斯禮秩允副遐邇之望<lb/>
可進梁公爵為王以豫州之南譙廬江江州之尋陽郢<lb/>
州之武昌西陽南徐州之南琅琊南東海晉陵揚州之<lb/>
臨海永嘉十郡益梁國并前為二十郡其相國揚州牧<lb/>
<pb n="KR3k0013_WYG_185-26a"/>
驃騎大將軍如故公固辭有詔斷表相國左長史王營<lb/>
等率百僚敦請三月丙午命王冕十有二旒建天子旌<lb/>
旗出警入蹕乘金根車駕六馬備五畤副車置旄頭雲<lb/>
䍐樂舞八佾設鐘虡宫懸王妃子王女爵命之號一依<lb/>
舊儀四月丙寅遂受齊禪即皇帝位<lb/>
世祖元皇帝武帝第七子天監十三年封湘東王邑二<lb/>
千户初為會稽太守入為侍中宣威將軍丹陽尹普通<lb/>
七年出為使持節都督荆湘郢益寧南梁六州諸軍事<lb/>
<pb n="KR3k0013_WYG_185-26b"/>
西中郎將荆州刺史中大通四年進號平西將軍大同元<lb/>
年進號安西將軍三年進號鎮西將軍五年入為䕶軍<lb/>
將軍領石頭戍軍事六年出為使持節都督江州諸軍<lb/>
事鎮南將軍江州刺史太清元年徙為使持節都督荆<lb/>
雍湘司郢寧梁南北秦九州諸軍事鎮西將軍荆州刺<lb/>
史三年三月候景冦没京師四月太子舍人蕭歆至江<lb/>
陵軍密詔以帝為侍中假黄鉞大都督中外諸軍事司<lb/>
徒承制是月帝徵兵於湘州刺史河東王譽憚所遣七<lb/>
<pb n="KR3k0013_WYG_185-27a"/>
月丙午遣世子方等帥衆討譽方等戰敗死又遣鎮兵<lb/>
將軍鮑泉代之九月乙卯雍州刺史岳陽王詧舉兵反<lb/>
來冦江陵帝嬰城拒守乙丑詧將杜崱與其兄弟及楊<lb/>
混各率其衆來降丙寅詧遁走鮑泉攻湘州不克又遣<lb/>
左衛將軍王僧辯代將四年<hi>臣欽若等曰是歲簡文即位改元大寶而元帝猶稱</hi>
<hi>大清</hi>五月辛未僧辯克湘州斬河東王譽湘州平六月江<lb/>
夏王大欵山陽王大成宜都王大封自信安間道來奔<lb/>
九月辛酉以前郢州刺史南平王恪為中衛將軍王僧<lb/>
<pb n="KR3k0013_WYG_185-27b"/>
辯為領軍是月侯景將任約㓂西陽武昌遣左衛將軍<lb/>
徐文盛右衛將軍陰子春太子右衛率蕭慧正嶲州刺<lb/>
史席文獻等下武昌拒約以南平王恪為荆州刺史鎮<lb/>
武陵十一月甲子恪及大欵大成等府州國一千人奉<lb/>
牋上帝相國總百揆帝下令不許十二月壬辰以定州<lb/>
刺史蕭勃為鎮南將軍廣州刺史遣䕶軍將軍尹悦巴<lb/>
州刺史王珣定州刺史杜多安帥衆下武昌助徐文盛<lb/>
五年三月侯景悉兵西上會任約軍閏四月丙午約與<lb/>
<pb n="KR3k0013_WYG_185-28a"/>
宋子仙襲郢州執方諸戊申徐文盛陰子春等奔歸王珣<lb/>
尹悦杜多安並降賊庚戌領軍將軍王僧辯帥衆屯巴陵<lb/>
甲子景進㓂巴陵五月癸未帝遣遊撃將軍胡僧祐信州<lb/>
刺史陸法和帥衆下秣陵任約敗景遂遁走拜王僧辯為<lb/>
征東將軍開府儀同三司尚書令胡僧祐為領軍陸法和<lb/>
為護軍將軍仍令僧辯率衆追景所至皆㨗八月僧辯下<lb/>
次湓城九月以僧辯為荆州刺史是月僧辯等奉表勸請<lb/>
不許賊司空東南道大行臺劉神茂率儀同劉歸義劉冀<lb/>
<pb n="KR3k0013_WYG_185-28b"/>
赴義奉表請降六年二月僧辯衆軍發自尋陽帝馳檄告<lb/>
四方曰夫剥極生災乃及龍戰師貞終吉方制豶豕豈不<lb/>
以侵陵蕩薄源之者亂階龕定艱難成之者忠義故羿澆<lb/>
滅於前莽卓誅於後是故使桓文之勲復興於周代温陶<lb/>
之績彌盛於金行粤若梁興五十餘載平一㝢内德惠悠<lb/>
長仁育蒼生義征不服左伊右瀍咸皆仰化濁涇清渭靡<lb/>
不向風建翠鳯之旗則六龍驤首擊靈鼉之皷則百辟警<lb/>
肅風牧方邵之賢衛霍辛趙之將羽林黄頭之士虎賁緹<lb/>
<pb n="KR3k0013_WYG_185-29a"/>
騎之夫叱咤則風雲興起皷動則嵩華倒㧞自桐栢以北<lb/>
孤竹以南碣石之前流沙之後延頸舉踵交臂屈膝胡人<lb/>
不敢牧馬秦士不敢彎弓叶和萬邦平章百姓十堯九舜<lb/>
曷足云也賊臣侯景匈奴叛臣鳴鏑餘噍懸瓠空城本非<lb/>
國寶夀春畿要賞不踰月開海陵之倉賑常平之米撒九<lb/>
府之費錫三宫之錢冐于貨賄不知紀極敢興逆亂梗<lb/>
我王畿賊臣正德阻兵安忍日者結怨江芉逺適單于<lb/>
簡牘屢彰彭生之魂未弭聚歛無度景卿之誚已及為<lb/>
<pb n="KR3k0013_WYG_185-29b"/>
虎傅翼逺相招致䖍劉我生民離散我兄弟我是以董<lb/>
率臯貔躬擐甲胄霜戈炤日則晨離奪暉龍騎蔽野則<lb/>
平原掩色信與江水同流氣與寒風俱憤凶醜畏威委<lb/>
命下吏乞活淮汜茍存徐兖渙汗既行絲綸爰被我是<lb/>
以班師凱歸休牛息馬賊猶不悛遂復矢流王屋兵纒<lb/>
象魏總章之觀非復聽訟之堂甘泉之宮永乖避暑之<lb/>
地坐召憲司臥制朝宰矯託天命偽作符書重增賦歛<lb/>
肆意掊尅生者逃竄死者暴尸道路以目庶僚鉗口刑<lb/>
<pb n="KR3k0013_WYG_185-30a"/>
戮失衷爵賞繇心老弱波流士女塗炭臧獲之人五宗<lb/>
及賞縉紳之士三族見誅榖粟騰踴自相吞噬喋喋黔<lb/>
首路有啣索之哀蠢蠢黎民家有隕山之泣偃師南望<lb/>
無復儲胥露寒河陽北臨或有穹廬氊帳南山之竹未<lb/>
足言其愆西山之兎不足書其罪外監陳瑩之伏承先<lb/>
帝登遐宫車晏駕奉諱驚號五内摧裂煩寃荼毒無地<lb/>
容身景阻饑既甚民且狼顧遂侵軼我彭蠡憑陵我郢<lb/>
邑竊據我江夏掩襲我巴丘是以義勇爭先忠貞盡力<lb/>
<pb n="KR3k0013_WYG_185-30b"/>
斬馘兇渠不可稱筭沙同赤岸水似絳河任約泥首於<lb/>
安南化仁面縛於漢口子仙乞活於鄢郢希榮敗績於<lb/>
柴桑侯景奔竄十鼠爭穴郭黙清夷晉熈附義計窮力<lb/>
屈反殺生人畢原鄷郇並離禍患凡蔣邢茅皆伏鈇鑕<lb/>
是可忍也孰不可容幕府據有上流實惟分陜投袂荷<lb/>
戈志在畢命昔周依晉鄭漢有虚牟彼惟末屬猶能如<lb/>
此况聨華日月天下不能為臣為子兼國兼家哉咸以<lb/>
義旗既建宜須總一共推幕府實用主盟粤以不佞謬<lb/>
<pb n="KR3k0013_WYG_185-31a"/>
董連率逺惟國艱不遑寧處中權後勁龔行天罰提戈<lb/>
蒙險隕越以之天馬千羣長㦸百萬驅賁獲之士資智<lb/>
勇之力大楚踰荆山淺源度彭蠡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>艫汎水以掎其南<lb/>
輜軿委輸以衝其北華夷百濮贏糧景從雷震風駭直<lb/>
指建業按劔而叱江水為之逆流抽戈而揮皎日為之<lb/>
還舍方駕長驅百道俱入夷水殄谷充原蔽野挾輈曳<lb/>
牛之侣㧞距磔石之夫騎則逐日追風弓則吟猿落鴈<lb/>
捧崑崙而壓卵傾渤海而灌熒如駟馬之載鴻毛若奔<lb/>
<pb n="KR3k0013_WYG_185-31b"/>
牛之觸魯縞以此衆戰誰能禁之脱復蜂蠆有毒獸窮<lb/>
則鬭謂山葢高則四郊多壘謂地葢逺則三千弗逮如<lb/>
彼怒蛙譬諸鼷䑕豈費萬鈞無勞百鎰加以日臨黄道<lb/>
兵起絳宫三門既啓五將咸發齊正正之旗掃亭亭之<lb/>
氣故以臨機密運非賊所解奉義而誅何罪不服今遣<lb/>
使持節大都督征東將軍開府儀同三司江州刺史尚<lb/>
書令長寧縣開國侯王僧辨率衆十萬直掃金陵鳴皷<lb/>
聒天摐金震地朱旗夕建如赤城之霞起戈船夜動若<lb/>
<pb n="KR3k0013_WYG_185-32a"/>
滄海之奔流計其同惡不盈一旅君子在野小人在位<lb/>
朋黨比周何校滅耳匪朝伊夕舂長狄之喉繫郅支之<lb/>
頸今司㓂明罰鈇鑕所誅止侯景而已黎元何辜一無<lb/>
所問諸君或世樹忠貞身荷寵爵羽儀鼎族書勲王府<lb/>
俛眉猾豎無繇自効豈不下慙泉壤上愧皇天失忠與<lb/>
義難以自立想誠南風廼睠西顧因變立功轉禍為福<lb/>
有能縳侯景及送首者封萬户開國公絹布五萬疋有<lb/>
能率勤義衆以應官軍保全城邑不為賊用上賞方伯<lb/>
<pb n="KR3k0013_WYG_185-32b"/>
下賞剖符並裂山河以紆青紫昔繇余入秦禮同卿佐<lb/>
日磾降漢且珥金貂必有具才何恤無位若執迷不反<lb/>
拒逆王師大軍一臨刑兹罔赦孟諸焚燎芝艾俱盡宣<lb/>
房河决玉石同沉信賞之科有如皎日黜陟之制事均<lb/>
白水檄布逺近咸使知聞三月王僧辨等平侯景傳其<lb/>
首於江陵戊子以賊平告明堂大社己丑僧辨等又奉<lb/>
表勸進不許五月庚午司空平南王恪及宗室王侯大<lb/>
都督王僧辯等復拜表上尊號帝固讓不受庚辰以恪<lb/>
<pb n="KR3k0013_WYG_185-33a"/>
為鎮東將軍揚州刺史僧辯為司徒鎮東將軍乙酉斬<lb/>
賊左僕射王偉尚書吕季畧少卿周石珍舍人嚴亶於<lb/>
江陵市十月四方征鎮王公卿士復勸帝即尊號表三<lb/>
上從之十一月丙子即皇帝位<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_185-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷一百八十五<lb/>
</p>
<p>
</p>
  </div>
</body>
</text>
</TEI>
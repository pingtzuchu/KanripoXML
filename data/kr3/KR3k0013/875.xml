<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百七十五</head>
    <p>
<pb n="KR3k0013_WYG_875-1a"/>
欽定四庫全書<lb/>
　册府元龜卷八百七十五　宋　王欽若等　撰<lb/>
　　總録部<lb/>
　　　訟寃第四<lb/>
南齊何昌㝢宋末為建平王景素府主簿景素被誅昌<lb/>
㝢痛之啓太祖曰伏尋故建平王因心自逺忠孝基性<lb/>
徽和之譽早布國言勝素之情夙洽民聽世祖綢繆太<lb/>
宗眷異朝中貴人野外賤士雖聞見有殊誰不悉斯事<lb/>
<pb n="KR3k0013_WYG_875-1b"/>
者元徽之間政關羣小搆扇異端共令傾覆殷勤之非<lb/>
古人所悼况蒼梧將季能無衒惑一年之中籍者再三<lb/>
有必顚之危無蹔立之安行路寒心往來跼蹐而王夷<lb/>
慮坦然委之天命惟謙惟敬専誠奉國閨無執㦸之衞<lb/>
門闕衣介之夫此五尺童子所見不假濶曲言也一淪<lb/>
疑似身名頓滅寃結淵泉酷貫穹昊時經隆替歳改三<lb/>
元曠蕩之惠亟申被枉之澤未流俱沐温光獨酸霜露<lb/>
明公漙天地之施散雲雨之潤物無巨細咸授慶渥若<lb/>
<pb n="KR3k0013_WYG_875-2a"/>
今日不蒙炤滌則為萬代寃魂昌㝢非敢慕慷慨之士<lb/>
激揚當世實義切於心痛入骨髓瀝腸紓憤仰希神炤<lb/>
辯明枉直亮王素行使還名帝籍歸靈舊塋死而不泯<lb/>
豈忘徳於黄壚分軀碎首不足上謝又與司空褚淵書<lb/>
曰天下之可哀者有數而埋寃於黄泉者為甚焉何者<lb/>
百年之壽同於朝露揮忽去留寧足道哉正欲闔棺之<lb/>
日不隕令名竹帛傳芳烈鍾石紀清英是以昔賢甘心<lb/>
於死所者也若懐忠抱義而負枉横亡時主未之矜卿<lb/>
<pb n="KR3k0013_WYG_875-2b"/>
相不為言良史濡翰將被以惡名豈不痛哉豈不痛哉<lb/>
竊尋故建平王地屬親賢徳居宗望道心惟冲睿性天<lb/>
峻散情風雲不以塵務攖衿明發懐古惟以琴書娛志<lb/>
言忠孝行敦愼二公之所深鑒也前者阮楊連黨搆此<lb/>
紛紛雖被明於朝貴愈結怨於羣醜覘察繼蹤疑防重<lb/>
著小人在朝詩史所歎清識飲涕王每永言終日氣涙<lb/>
交横既推信以期物故日去其備衞朱門蕭條示存典<lb/>
刑而已求解徐州以避北門要任苦乞㑹稽貪處東甌<lb/>
<pb n="KR3k0013_WYG_875-3a"/>
閑務此並彰於事迹與公道味相求期心有素共方經<lb/>
營家國劬勞王室何圖時不我與契濶屯昏忠誠弗亮<lb/>
罹此百殃歳朔亟流已經四載皇命惟新人沾天澤而<lb/>
幽然深酷未蒙炤明封殯卑雜寃魂莫寄昭穆不序松<lb/>
柏無行事傷行路痛結幽顯吾等叩心泣血實有望於<lb/>
聖時公以徳佐世欲物得其所豈可令建平王枉直不<lb/>
分耶田叔不言梁事袁絲諫止淮南以兩國釁禍有軫<lb/>
帝意豈非親親之義寧從敦厚而今疑似未辨為世大<lb/>
<pb n="KR3k0013_WYG_875-3b"/>
戮若使王心跡弗申亦示海内無以理寃枉明是非夫<lb/>
存亡國繼絶世周漢之通典有國之所急也昔叔向之<lb/>
理恃祁大夫而獲亮戾太子之寃資車丞相而見察幽<lb/>
靈有知豈不眷眷於明顧碎首抽脅自謂不殞淵答曰<lb/>
追風古人良以嘉歎但事既昭晦理有逆從建平初阻<lb/>
元徽未悖専欲委咎阮楊彌所致疑于時正亦謬叅此<lb/>
機若審如髙論其愧特深太祖嘉其義<lb/>
劉璡初為宋建平王景素秀才景素被誅璡上書曰臣<lb/>
<pb n="KR3k0013_WYG_875-4a"/>
聞曾子孝于其親而沉乎水介生忠于其主而焚于火<lb/>
何則仁也不必可依信也不必可恃昔者墨翟議雲梯<lb/>
於荆臺之下宋人逐之夷叔為衞軍隱難於晉公子殪<lb/>
之李牧北斬强胡之旗南拒全秦之卒趙王不圖其功<lb/>
賜以利劍陳蕃白首固義忘生事主漢靈不明其忠卒<lb/>
被刑戮彼數子者皆身栖青雲之上而困於泥塵之裏<lb/>
誠以危行不容於衰世孤立聚尤於衆人加讒諂蛆蠱<lb/>
其中謗隙蜂飛而至故也臣聞浸潤之行骨肉離絶疑<lb/>
<pb n="KR3k0013_WYG_875-4b"/>
似一至君臣易心此中山所以欷歔樂奏孟博所以慷<lb/>
慨囊頭者也臣每惟故舉將宋建平王之禍悲徹骨髓<lb/>
氣凝霜霰今旋鼎啓運人神改物生罪尚宥死寃必申<lb/>
臣誠不忍王之負謗而不雪故敢明言其理臣聞孝悌<lb/>
為志者不以邪冐上曾子不逆薪而爨知其不為暴也<lb/>
秦人獲麑知其可為傳也臣聞王之事獻太妃也朝夕<lb/>
不違養甘苦不見色帳下進珍饌太妃未食王投箸輟<lb/>
飯太妃起居有不安王傍行蓬髪臣聞求忠臣於孝子<lb/>
<pb n="KR3k0013_WYG_875-5a"/>
之門安有孝如王而不忠者乎其可明一也當泰始元<lb/>
徽中王公貴人無謁景寧陵者王獨抗情而行不以趨<lb/>
時捨義出鎭入朝必俛拜陵所王尚不棄先君豈背今<lb/>
君乎其可明二也王博聞而容衆從諫而愛士與人言<lb/>
呴呴若有傷聞人之善譽而進之見人之惡掩而誨之<lb/>
李尉之蓬蘆之寒素也王枉駕而訊之何季穆等宣簡<lb/>
王之舊也王提挈以升之王虚已以厚天下之士尚不<lb/>
欲傷一人之心何乃親戚圖相菹膾乎其可明三也臣<lb/>
<pb n="KR3k0013_WYG_875-5b"/>
昔以法曹參軍訊於聽朝之末王每斷獄降聲辭和顔<lb/>
色以待士女之訟時見夏伯以童子縲縶王愴然改貌<lb/>
用不加刑徐州嘗歳饑王散秩粟俸帛以繼民之乏蠲<lb/>
理寃疑咸息繇務所在皆有愛於民臣聞善人國之紀<lb/>
也安有仁於民庶而虐其宗國者乎其可明四也王修<lb/>
身潔行言無近雜内去聲酌之娛外無田弋之好每所<lb/>
臨踐不加穿築直衞不繁第宅無改荆州髙齋刻楹柏<lb/>
構王廢而不處昔朝廷欲賜王東陵甲第又辭而不當<lb/>
<pb n="KR3k0013_WYG_875-6a"/>
兩宫所遺珍玩塵於笥篋無他嬖私不耽内寵姬嬙數<lb/>
人皆詔令所賜王身食不踰一肉器用瓦素時有獻鏤<lb/>
玉器王顧謂何昌㝢曰我持此安所用哉乃謝而反之<lb/>
王恭已蹈義若此其可明五也王之在荆州也時獻太<lb/>
妃初薨宋明帝新棄天下京畿諸王又相繼非命王方<lb/>
徴入為太常楚下人士並勸勿下王謂為臣而距先皇<lb/>
之命不忠為子不奉親之窀穸不孝於是棄西州之重<lb/>
而匍伏北闕王若志欲屈彊便應髙枕江漢何為屈折<lb/>
<pb n="KR3k0013_WYG_875-6b"/>
而受制於人乎其可明六也王名髙海内義重太山耆<lb/>
幼懐仁士應慕徳故從昏者忌明同枉者毁正搦絃為<lb/>
鉤張一作百行坐欬嚏皆生風塵㑹王季符負罪流謗<lb/>
事㑹讒人之心權醜相扇鴟梟奮翼王雖遘愍離而誠<lb/>
分彌欵散情中孚揮跡滿素虞玩之銜使歸旋世子入<lb/>
質京邑續解徐州請身東第後求㑹稽降階外撫虞玩<lb/>
殷渙實為詮譯誠心殷勤備留聖聽王若侜張跋扈何<lb/>
事若斯其可明七也自是以後日同殊論蒼梧之衰徳<lb/>
<pb n="KR3k0013_WYG_875-7a"/>
既彰羣小之姦慝彌廣不盈其毒上不可依時長王並<lb/>
見誅鋤公卿如蹈虎尾衆人翕翕莫不注仰於王廂閣<lb/>
諸人同謀異志王心不從利忠不背本執周天賜而斬<lb/>
之以距王宜與等遣司馬孫謙歸欵朝廷王若欲擬非<lb/>
覬寧當如此乎其可明八也又是年五月以後道路皆<lb/>
謂阮佃夫等欲潛圖宫禁因兵北襲而黄回髙道慶等<lb/>
𫝊搆其事武人奬亂更相恐脅至六月而京師徴賦車<lb/>
徒將講衆北壘都鄙疑駭僉言釁作垣祗祖因民情囂<lb/>
<pb n="KR3k0013_WYG_875-7b"/>
蕩揚聲北奔始辭惑衆窮亂極禍㑹州人都還說掖門<lb/>
已閉殊不知臺中安否王既素籍異論謂為信然收率<lb/>
疲弱志在投散冰炭在懐但恐遲後何圖兵以順出飜<lb/>
為逆動乎夫往來之人諠譁幻惑皆出輦轂非從徐州<lb/>
起也且臺以六月晦夜無何呼北兵已至皆登陴抽刃<lb/>
而朱方七月朔故緩帶從容其晚聞京都變亂始乃鳩<lb/>
兵簡甲爾王豈先造禍哉其可明九也王聞京室有難<lb/>
坐不安食不甘言及太后未嘗不交巾掩泣又臨危之<lb/>
<pb n="KR3k0013_WYG_875-8a"/>
際撫檻而歎曰吾恐三才於斯絶矣兹豈不誠在本朝<lb/>
以天下為憂乎自非深忠逺槩孰能身滅之不恤猶眷<lb/>
眷國家安危哉其可明十也夫王起兵之日止在匡救<lb/>
昏難放殛姦盗非他故也請較言之當時君臣之道治<lb/>
亂云何楊運長阮佃夫為有罪耶為無罪耶若其無罪<lb/>
何故為戮若其有罪討之何辜王豈不知君親之無將<lb/>
乎顧以救火之家豈遑先白丈人非不恭也徒以運屬<lb/>
凌喪智力無所用之蹉跌傾覆此乃時也豈謂反乎果<lb/>
<pb n="KR3k0013_WYG_875-8b"/>
然今日王亡明日宋亡王何負於社稷何愧於天下哉<lb/>
臣聞武王克商未及下車而封王子之墓漢髙定天下<lb/>
過大梁躡燕代修信陵之祀存望諸之裔晉世受命亦<lb/>
追王陵之寃而詔其孫為郎夫比干殷辛之罪人也無<lb/>
忌魏之疑臣也樂毅燕之逃將也彦雲齊之賊而晉害<lb/>
也適逢聖明之君革運創制昭功誠蕩嫌怨請議以天<lb/>
下之善也或殊世而相明故四賢咸濟其令問三后馳<lb/>
光於萬乗君子榮其輝小人服其義今陛下尊英雄之<lb/>
<pb n="KR3k0013_WYG_875-9a"/>
髙軌振逸世之竒聲何至仍衰世之異議以掩賢人之<lb/>
名哉若王之中外不明終始慆徳臣懼方今之人不復<lb/>
為善矣且世之興衰何代無有今齊苗裔萬世之後其<lb/>
能無汙隆乎茍前良可廢何以勸後之能者伏願上同<lb/>
周漢西晉之如彼下為來𦙍垂範之如此當霈然降明<lb/>
詔箋枉道使往王得洗謗議拯㝠魂賜以王禮反葬則<lb/>
民之從義猶若廻風之卷草也臣聞鸛鳴臯垤則降隂<lb/>
吐雨騰蛇聳躍而沉雲鬱㝠但傷臣言輕落毛身如横<lb/>
<pb n="KR3k0013_WYG_875-9b"/>
芥神髙聽邈終焉莫省宜欲内不負心庶將來如王之<lb/>
意爾又不省璡後以母老闕養拜彭城郡丞<lb/>
崔偃惠景之子也為始安内史先是惠景為平西將軍<lb/>
以東昏即位誅戮將相舊臣皆盡惠景不自安乃起兵<lb/>
事敗伏死偃藏竄得免和帝西臺立以為寧朔將軍中<lb/>
興元年詣公車門上書曰臣竊惟太祖髙宗之孝子忠<lb/>
臣而昏主之賊臣亂子者江夏王與陛下先臣與鎭軍<lb/>
是也臣聞堯舜之心常以天下為憂而不以位為樂彼<lb/>
<pb n="KR3k0013_WYG_875-10a"/>
孑然之舜隴畝之人猶尚若此况祖業之重家國之切<lb/>
江夏既行之于前陛下又蹈之於後雖成敗異術而所<lb/>
繇同方也陛下初登至尊與天合符天下纎介之屈尚<lb/>
望陛下申之絲髪之寃尚望陛下理之况先帝之子陛<lb/>
下之兄所行之道即陛下所繇哉如此尚弗恤其餘何<lb/>
幾哉陛下徳侔造化仁育羣生雖在昆蟲草木有不得<lb/>
其所者覽而傷焉而况乎友愛天至孔懐之深夫豈不<lb/>
懐將以事割此實左右不明未之或詳惟陛下公聽並<lb/>
<pb n="KR3k0013_WYG_875-10b"/>
觀以詢之芻蕘羣臣有以臣言為不可者乞使臣廷辯<lb/>
之則天人之意塞四海之疑釋必若不然倖小民之無<lb/>
識爾使其曉然知此相聚而逃陛下以責江夏之寃朝<lb/>
廷將何以應之哉若天聽沛然廻光發惻愴之詔而使<lb/>
東牟朱虚東褒儀父之節則荷戈之士誰不盡死愚戇<lb/>
之言萬一上合事乞留中事寢不報偃又上疏曰近冐<lb/>
陳江夏之寃定承聖詔已有褒贈此臣狂踈之罪也然<lb/>
臣所以諮問者不得其實罪在萬没無所復云但愚心<lb/>
<pb n="KR3k0013_WYG_875-11a"/>
所恨非敢以父子之親骨肉之間而僥倖曲陛下之法<lb/>
傷至公之義誠不曉聖朝所以然之意何則狂主雖狂<lb/>
而實是天子江夏雖賢實是人臣先臣奉人臣逆人君<lb/>
以為不可申明詔得矣然未審陛下亦是人臣不而鎭<lb/>
軍亦復奉人臣逆人君今之嚴兵勁卒方指于象魏者<lb/>
其故何哉臣所不死茍存視息非有他故所以待皇運<lb/>
之開泰申寃魂之枉屈今皇運既已開泰矣而死于社<lb/>
稷盡忠反以為賊臣何用此生陛下世矣臣聞王臣之<lb/>
<pb n="KR3k0013_WYG_875-11b"/>
節竭智盡公以奉其上居股肱之任者申理寃滯薦達<lb/>
羣賢凡此衆臣夙興夜寐心未嘗須㬰之間而不在公<lb/>
故萬物無不得其理而頌聲作焉臣謹按鎭軍將軍臣<lb/>
頴胄宗室之親股肱之重身有伊霍之功荷陛下稷旦<lb/>
之任中領軍臣諱<hi>臣欽若等曰此梁武帝也</hi>受帷幄之寄副宰相之<lb/>
尊皆所以棟梁朝廷社稷之臣天下所當遑遑匪懈盡<lb/>
忠竭誠欲使萬物得理而頌聲大興者豈復宜踰此哉<lb/>
而同知先臣股肱江夏匡濟王室天命未遂王亡與亡<lb/>
<pb n="KR3k0013_WYG_875-12a"/>
而不為陛下瞥然一言知而不言是不忠之臣不知而<lb/>
不言乃不智之臣此而不知將何所知如以江夏心異<lb/>
先臣受制臣力則江夏同致死斃聼可昏政淫刑見殘<lb/>
無道然江夏之異以何為明孔吕二人誰以為戮乎御<lb/>
麾幡言輒任公同心共志心若膠漆而不為異臣竊惑<lb/>
焉如以先臣遣使江夏斬之則征東之驛何為見戮陛<lb/>
下斬征東之使實詐山陽江夏違先臣之請實謀孔矜<lb/>
天命有歸故事業不遂爾夫惟聖人乃知天命守忠之<lb/>
<pb n="KR3k0013_WYG_875-12b"/>
臣惟知盡死安顧成敗詔稱江夏遭時屯故跡屈行令<lb/>
内恐探情無玷純節今兹之㫖又何以處鎭軍哉臣所<lb/>
言畢矣乞就湯鑊然臣雖萬没猶陛下必申先臣何則<lb/>
惻愴而申之則天下伏不惻愴而申之天下之人北面<lb/>
而事陛下者徒以力臣爾先臣之忠有識所知南史之<lb/>
筆千載可期亦何待陛下屈伸而為褒貶然小臣惓惓<lb/>
之愚為陛下計爾臣之所言非孝其父實忠其君惟陛<lb/>
下熟察少留心焉臣頻觸宸嚴而不彰露所以每上封<lb/>
<pb n="KR3k0013_WYG_875-13a"/>
事者非自為戇地猶以春秋之義有隱諱之意也臣雖<lb/>
淺薄然今日之事斬足斷頭殘身滅形何所不能為陛<lb/>
下爾臣聞生人之死肉人之骨有識之士未為多感公<lb/>
聽並觀申人之寃秉徳任公理人之屈則普天之人爭<lb/>
為之死何則理之所不可以已也陛下若俯鑒臣寃深<lb/>
收往失發惻愴之詔懐可報之意則桀之犬實可吠堯<lb/>
蹠之客實可刺繇臣非吝生實為陛下重此名於天下<lb/>
已成之基可惜之實莫復是加寖明寖昌不可不循寖<lb/>
<pb n="KR3k0013_WYG_875-13b"/>
微寖滅不可不愼惟陛下熟察詳擇其衷若陛下猶以<lb/>
為疑鎭軍未之允决乞下征東共詳可否無以向隅之<lb/>
悲而傷陛下滿堂之樂何則陛下昏主之弟江夏亦昏<lb/>
主之弟鎭軍受遺託之恩先臣亦荷顧命之重情節無<lb/>
異所謂皆同殊者惟以成敗仰資聖朝爾臣不勝愚忠<lb/>
使羣臣廷辯者臣乞専令一人精賜本語僥倖萬一天<lb/>
聽昭然則軻沈七族離燔妻子人以為難臣豈不易詔<lb/>
報曰具知卿寃切之懐卿門首義而旌徳未彰亦追以<lb/>
<pb n="KR3k0013_WYG_875-14a"/>
慨然今當顯加贈諡偃尋下獄死<lb/>
梁江淹字文通濟陽考城人仕宋為奉朝請建平王景<lb/>
素好士淹隨景素在南兖州廣陵令郭彦文得罪辭連<lb/>
淹繫淹州獄淹獄中上書曰昔者賤臣叩心飛霜擊於<lb/>
燕地庶女告天振風襲於齊堂下官每讀其書未嘗不<lb/>
廢卷流涕何者士有一定之論女有不易之行信而見<lb/>
疑貞而為戮是以壯夫義士伏死而不顧者也下官聞<lb/>
仁不可恃善不可依始謂徒語乃今知之伏願大王暫<lb/>
<pb n="KR3k0013_WYG_875-14b"/>
停左右少加憐鑒下官本蓬戸桑樞之民布衣韋帶之<lb/>
士退不飾詩書以驚愚進不買名聲於天下日者謬得<lb/>
升降承明之闕出入金華之殿何嘗不局影凝嚴側身<lb/>
扃禁者乎竊慕大王之義為門下之賔備明盗淺術之<lb/>
餘豫三五賤伎之末大王恵以恩光眄以顔色實佩荆<lb/>
卿黄金之賜竊感豫讓國士之分矣嘗欲結纓伏劒少<lb/>
謝萬一剖心摩踵以報所天不圖小人固陋坐貽謗缺<lb/>
迹墜昭憲身限幽圄履影弔心酸鼻痛骨下官聞虧名<lb/>
<pb n="KR3k0013_WYG_875-15a"/>
為辱虧形次之是以每一念來忽若有遺加以渉旬月<lb/>
廹季秋天光沉隂左右無色身非木石與獄吏為伍此<lb/>
少卿所以仰天搥心泣盡而繼之以血者也下官雖乏<lb/>
鄉曲之譽然嘗聞君子之行矣其上則隱於屠肆之間<lb/>
卧於巖石之下次則結綬金馬之庭髙議雲臺之上退<lb/>
則虜南越之君係單于之頸俱啓丹册並圖青史寧當<lb/>
爭分寸之末競錐刀之利哉然下官聞積毁銷金積讒<lb/>
磨骨古則直生取疑於盗金近則伯魚被名於不義彼<lb/>
<pb n="KR3k0013_WYG_875-15b"/>
之二子猶或如此况在下官焉能自免昔上將之恥綘<lb/>
侯幽獄名臣之羞史遷下室如下官當何言哉夫魯連<lb/>
之智辭禄而不反接輿之賢行歌而忘歸子陵閉關于<lb/>
東越仲尉杜門於西秦亦良可知也若使下官事非其<lb/>
虛罪得其實亦當鉗口吞舌伏匕首以殞身何以見齊<lb/>
魯竒節之人燕趙悲歌之士乎方今聖歴欽明天下樂<lb/>
業青雲浮雒榮光塞河西洎臨洮狄道北距飛狐陽原<lb/>
莫不浸仁沐義炤景飲醴而下官抱痛圜門含憤獄戸<lb/>
<pb n="KR3k0013_WYG_875-16a"/>
一物之微有足悲者仰惟大王少垂明白則梧丘之魂<lb/>
不愧於沈首鵠亭之鬼無恨於灰骨不任肝膽之切敬<lb/>
因執事以聞此心既炤死且不朽景素覽書即日出之<lb/>
淹至天監元年為散騎常侍左衞將軍封臨沮縣伯<lb/>
後魏成淹為著作佐郎先是慕容白曜為征南大將軍<lb/>
青州刺史濟南王以獻文四年冬見誅初已渾専權白<lb/>
曜頗所侠附縁此追以為責及將誅也云謀反叛時論<lb/>
寃之孝文太和中淹上表理白曜曰臣聞經略疆宇繇<lb/>
<pb n="KR3k0013_WYG_875-16b"/>
良將之功褒徳崇庸乃聖王之務臣伏見故征南大將<lb/>
軍開府青州刺史濟南王慕容白曜祖父相資世酋東<lb/>
裔值皇運廓被委節臣妾白曜生長王國飲服道教爵<lb/>
列上階位登常伯去天安初江隂夷楚敢拒王命三方<lb/>
阻兵連城岳峙海岱蒼生翹首拯援聖朝乃眷南顧思<lb/>
救荒黎大議廟堂顯舉元將遂推轂委誠授以専征之<lb/>
任握兵十萬仗節一方威凌河濟則淮徐震懼師出無<lb/>
鹽而申纂授首濟北太原同時消潰縻溝垣苗相尋奔<lb/>
<pb n="KR3k0013_WYG_875-17a"/>
走及廻麾東掃道固銜壁盤陽梁鄒肉袒請命白曜外<lb/>
宣皇風内盡方畧身擐甲胄與士卒同安撫初附示以<lb/>
恩厚及青州尅平文秀面縳海波清靜三齊底定逖彼<lb/>
東南永為國有使天府納六州之貢河濟息烽驚之虞<lb/>
開岱宗封禪之畧闢山川望秩之序斯誠宗廟之靈神<lb/>
筭所授然抑亦白曜與有力矣及氛翳既靜爵命亦隆<lb/>
榮耀當時聲譽日逺而民惡其上妄生尤隙因其功髙<lb/>
流言惑聽傷痍未瘳合門屠戮臣謂白曜策名王庭累<lb/>
<pb n="KR3k0013_WYG_875-17b"/>
荷榮授歴司出内世載忠美開疆千里㧞城十二辛勤<lb/>
於戎旅之際契濶於矢石之間登鋒履危志靜昏亂方<lb/>
難既夷身膺髙賞受胙河山與國昇降六十之年寵靈<lb/>
已極觀其立功足明機運豈容僥倖更邀非望者乎自<lb/>
開國以來諸有罪犯極刑不得骸骨者悉聽收葬大造<lb/>
之恩振古未有而白曜人舊功髙嬰禍淪覆名滅國除<lb/>
爵命無紹天下衆庶咸共哀憐願陛下揚日月之明炤<lb/>
勲臣之績使闔棺定諡殁有餘稱仰惟聖明寢然昭覽<lb/>
<pb n="KR3k0013_WYG_875-18a"/>
狂瞽之言伏待刑憲孝文覽表嘉愍之<lb/>
李孝伯大武時為散騎常侍太武寵眷以宰輔遇之卒<lb/>
之日逺近哀傷有子安人弟豹子於孝明正觀三年上<lb/>
書曰竊惟庸勲賞勞有國常典興滅繼絶哲后所先是<lb/>
以積徳累終春秋許宥十世立功成業河山誓其永久<lb/>
伏惟世祖太武皇帝英叡自天籠罩日城東清遼海西<lb/>
定玉門凌滅漠北飲馬江水臣亡父故尚書宣城公先<lb/>
臣孝伯宴基感㑹邀幸昌辰綢繆帷幄繾綣侍從廟筭<lb/>
<pb n="KR3k0013_WYG_875-18b"/>
嘉謀每蒙顧採于時儲后監國奏請徴賢詔報曰朕有<lb/>
一孝伯足以治天下何用多為其見委遇乃至於此是<lb/>
用寵以元凱爵以公侯詔册曰江陽之廵竒謀屢進六<lb/>
師大捷亦有勲焉出内勤王寵遇隆厚方開大賞而世<lb/>
祖登遐梓宫始遷外任名嶽髙宗冲年纂運未及追敘<lb/>
臣行升百靈先臣棄世微績未甄誠志長奪搢紳僉傷<lb/>
早世朝野咸哀不永臣亡兄襲無子封除永惟宗搆五<lb/>
情摧圯先臣榮寵前朝勲書王府同之常倫爵封堙墜<lb/>
<pb n="KR3k0013_WYG_875-19a"/>
凖古量今實深荼苦竊惟朝例廣川王遵太原公元大<lb/>
曹等並以勲重先朝世繼絶祀或以傍親或聽弟襲皆<lb/>
傳河山之功垂不世之賞况先臣往蒙委遇運籌帷幕<lb/>
勲著於中聲傳於外事等功均今古無易是以漢賞越<lb/>
布載重良平魏酬張徐不棄荀郭今數族追賞於先朝<lb/>
之世先臣絶封於昭明之時瞻流顧侣存亡永恨竊見<lb/>
正始中爰發存亡之詔褒賢報功之㫖熙平元年故任<lb/>
城王澄所請十事復新前澤成一時之盛事曠代之茂<lb/>
<pb n="KR3k0013_WYG_875-19b"/>
典凡在纓紱誰不感慶葢以奬勸來今垂範萬古爾劉<lb/>
氏偽書飜流上國尋其訕謗百無一實前後使人不書<lb/>
姓字亦無名爵至於張暢傳中畧敘先臣對問雖改脫<lb/>
畧盡自欲矜髙然逸韻難虧猶見稱載非但存益于時<lb/>
没亦有彰國美乞覽此書昭然可見則微微衰搆重起<lb/>
一朝先臣潛魂結草於千載矣遂不得襲之<lb/>
辛雄為尚書三公郎先是御史中丞東平王元匡輿棺<lb/>
諫諍尚書令任城王澄劾以大不敬詔恕死為民雄奏<lb/>
<pb n="KR3k0013_WYG_875-20a"/>
理之曰竊惟白衣元匡歴奏三朝每蒙寵遇謇諤之性<lb/>
簡自帝心鷹鸇之志形於在昔故髙祖錫之以匡名陛<lb/>
下任之以彈糾至若茹皓昇輦匡斥宜下之言髙肇當<lb/>
政匡陳擅權之表剛毅忠欵羣臣莫及骨鯁之跡朝野<lb/>
共知當髙肇之時匡造棺致諫主聖臣直卒以無咎假<lb/>
欲重造先帝已容之於前陛下亦宜寛之於後况其元<lb/>
列繇緒與罪案不同也脫終貶黜不在朝廷恐杜忠臣<lb/>
之口塞諫者之心乖琴瑟之志和違鹽梅之相濟祁奚<lb/>
<pb n="KR3k0013_WYG_875-20b"/>
云叔向之賢可及十世而匡不免其身實可嗟惜未幾<lb/>
匡除龍驤將軍平州刺史<lb/>
崔鴻為三公郎中先是襲常山王素孫壽興為中庶子<lb/>
因公事杖王顯顯後有寵於宣武御史中尉奏壽興誹<lb/>
謗顯因帝極飲無所覺悟遂奏其事命帝注可直付壽<lb/>
興賜死帝書半不成字靈太后臨朝鴻上疏理壽興詔<lb/>
追雪贈豫州刺史諡曰莊<lb/>
楊偘華州刺史播子也播以借民田為御史王基所劾<lb/>
<pb n="KR3k0013_WYG_875-21a"/>
削除卒於家偘等停柩不葬披訴積年至孝明熙平初<lb/>
乃贈鎭西將軍雍州刺史并復其爵<lb/>
元遥為冀州刺史時以諸胡設籍當欲稅之以充軍用<lb/>
胡人不願乃共搆遥云取納金馬刺史按驗事與胡同<lb/>
遥坐除名遥陳枉不已勑有司重究乃披雪<lb/>
濟隂王鬱長子弼以世嫡應襲先爵為季父麗奪王爵<lb/>
横授母兄子誕弼遂絶棄人事布衣蔬食而卒孝莊建<lb/>
義元年子暉業訴復王爵<lb/>
<pb n="KR3k0013_WYG_875-21b"/>
陸凱祠部尚書司州大中正琇弟也琇以從兄叡事免<lb/>
官宣武景明初試守河内郡咸陽王禧謀反令子曇和<lb/>
與尹仵期薛繼祖等先據河内琇聞禧反斬曇和首時<lb/>
以琇不先送曇和禧敗始斬責其通情徴詣廷尉少卿<lb/>
崔振窮罪狀案琇大逆陸宗大小咸見收捕㑹將赦先<lb/>
薨于獄凱仍上書訴寃詔復琇爵子景祚襲<lb/>
宋遊道為通直散騎常侍遊道河南尹李奬故吏也初<lb/>
奬為河南尹元顥以奬兼尚書右僕射慰勞徐州羽林<lb/>
<pb n="KR3k0013_WYG_875-22a"/>
及城人不承顥㫖害奬傳首雒陽出帝時遊道上書理<lb/>
奬曰臣聞賞善罰惡謂之二機有道存焉所貴不濫是<lb/>
以子胥無罪吳人痛之郤克不幸國言未息河南尹李<lb/>
奬門居戚里世擅名家有此良才實兼國用自少及長<lb/>
忠孝為心入朝出牧清明流譽衿懐放暢風神爽發實<lb/>
廊廟之瑚璉社稷之楨幹往歳北海竊據負扆當朝王<lb/>
公卿士俛眉從事而奬闔門百口同居京雒既被羈縶<lb/>
自㧞無繇託使東南情存避難當時物論謂其得所然<lb/>
<pb n="KR3k0013_WYG_875-22b"/>
北海未敗之日徐州刺史元孚為其純臣莫之敢距表<lb/>
啟相望遲速惟命及皇輿反正神器斯復輕薄之徒共<lb/>
生僥倖詭言賈賞曲道求通濫及善人稱為己力若以<lb/>
奬受命賊朝語跡成罪便與天下共當此責于時朝㫖<lb/>
惟命免官亦既經恩方加酷濫伊昔具臣比肩賊所身<lb/>
臨河上日尋干戈時逢寃政任遇不改一介使人獨嬰<lb/>
斯戮凡在有心孰不嗟悼前朝所以論功者見其邊人<lb/>
且相慰悅其猶郭黙生亂劉裔懸首事乃權宜葢非實<lb/>
<pb n="KR3k0013_WYG_875-23a"/>
録昔鄧艾下世叚灼理其寃馬援物故朱勃申其屈臣<lb/>
雖小人趣事君子有懐舊恩義兼故人見其若此久欲<lb/>
陳辭含言未吐遂至今日幽泉已閉隴樹成行内手捫<lb/>
心顧懐愧慨幸逢興聖理運惟新雖曰纂戎事同剏革<lb/>
頻有大恩被於率土亡官失爵者悉蒙追復而奬雜木<lb/>
猶存牛車未改士感知己懐此無忌輕率瞽言干犯輦<lb/>
轂伏願天鑒賜垂矜覽加其贈秩慰此幽魂詔贈衞將<lb/>
軍冀州刺史<lb/>
<pb n="KR3k0013_WYG_875-23b"/>
隋叚文振仁壽初為行軍總管討嘉州亂獠文振謁蜀<lb/>
王秀貌頗不恭為秀所奏除名及秀廢黜文振上表自<lb/>
申理髙祖慰諭之授大將軍<lb/>
辛公義初為揚州道黜陟大使豫章王暕恐其部内官<lb/>
寮犯法未入州境預令使屬公義公義答曰奉詔不敢<lb/>
有私及至揚州皆無所縱捨暕銜之及煬帝即位揚州<lb/>
長史王𢎞入為黄門侍郎因言公義之短竟去官吏人<lb/>
守闕訴寃相繼不絶後數歳帝悟除内史侍郎<lb/>
<pb n="KR3k0013_WYG_875-24a"/>
唐尉遲耆福後周相州都督逈之從孫先是隋文帝輔<lb/>
政將有異圖逈不從兵敗而死武徳中耆福為庫部員<lb/>
外郎上表請改葬朝議以逈忠於周室有詔許之<lb/>
岑文本父之象仕隋為邯鄲令坐事不得申文本詣司<lb/>
𨽻稱寃時年十四辭情甚切占對閒雅人皆異之其父<lb/>
竟雪繇是知名文本後為中書侍郎<lb/>
蘇安常冀州武邑人則天長安三年御史大夫魏元忠<lb/>
為張易之兄弟誣搆繫獄安常抗疏申理元忠曰臣聞<lb/>
<pb n="KR3k0013_WYG_875-24b"/>
昔者明王有含天下之量有濟天下之心能進天下之<lb/>
善能除天下之惡若為君主而不行此四塗者必當神<lb/>
怒鬼呼隂錯陽亂欲使國家榮泰其可得乎伏惟皇帝<lb/>
陛下懸象設教乘時致理非不欲褒進良直屏黜姦佞<lb/>
葢為逆耳者寡順情者多陛下往日革命之際即能勤<lb/>
於庶政親總萬機博採謀猷旁求俊彦故四海之内以<lb/>
陛下為納諫之主陛下朞年以來怠於政事讒邪結黨<lb/>
水火成灾百姓不親五品不遜故四海之内以陛下為<lb/>
<pb n="KR3k0013_WYG_875-25a"/>
受佞之主當今邪正莫辨訟獄蒙寃豈陛下昔是而今<lb/>
非只為居安忘危之失也臣竊見御史大夫檢校太子<lb/>
左庶子同鳳閣鸞臺平章事魏元忠秉直有文位居宰<lb/>
輔故履忠正之基者用元忠為龜鏡踐邪佞之路者嫉<lb/>
元忠如仇讎臣伏見靈臺監張易之兄弟在身無徳於<lb/>
國無功不逾數年遂極隆貴自合飲冰懐懼酌水思清<lb/>
夙夜兢兢以答恩造不謂溪壑其志豺狼其心欲指鹿<lb/>
而獻蒲先害忠而損善將斯代亂之法汙我明君之朝<lb/>
<pb n="KR3k0013_WYG_875-25b"/>
自元忠下獄已來臣見長安城内街談巷議者謂陛下<lb/>
委任姦佞斥逐賢良以元忠必無不順之言以易之必<lb/>
有交亂之意相逢偶語人心不安雖有忠臣烈士空撫<lb/>
髀於私室而鉗口不敢言者皆懼易之等威權恐無辜<lb/>
而受戮亦徒虚死爾今三秋屆節蕃中則馳馬盛肥九<lb/>
州作貢天下則斂賦煩重以臣言之此已不勝其弊况<lb/>
又聞陛下縱逸讒慝禁錮良善儻刑罰失中則遐邇變<lb/>
生臣恐四夷因之即窺覘得失以為邊郡之患百姓因<lb/>
<pb n="KR3k0013_WYG_875-26a"/>
之即聚結義兵以除君側之惡復恐逐鹿之黨叩關而<lb/>
至亂階之徒中外嚮應爭鋒於朱雀門内問鼎於大明<lb/>
殿前陛下將何事以謝之欲何方以禦之臣今為陛下<lb/>
之計安百姓之心者莫若收雷電之威解元忠之網復<lb/>
其爵位君臣如初則天下幸甚陛下好生惡殺縱不能<lb/>
斬佞臣頭以塞人望臣請奪其榮寵剪其羽翼無使權<lb/>
柄在手驕横日滋専國倍於穰侯廻天過於左悺於宗<lb/>
社安矣惟陛下圖之臣雖微賤天性愚直未曾謁王侯<lb/>
<pb n="KR3k0013_WYG_875-26b"/>
將相亦不識元忠易之之面豈此可親而彼可踈但恐<lb/>
讒邪長而忠正絶伏惟陛下暫回天鑒察臣此心即微<lb/>
臣朝志得行夕死無恨疏奏不省易之兄弟聞之深共<lb/>
讎嫉欲遣刺客害之賴正諫大夫朱敬則鳳閣舍人桓<lb/>
彦範著作郎魏知古保持獲免<lb/>
敬讓開元中為魏州長史其父暉則天時流嶺南武三<lb/>
思恐其再用使侍御史周利貞往殺之至是讓為魏州<lb/>
長史利貞為辰州長史俱欲奏事左臺侍御史崔璋監<lb/>
<pb n="KR3k0013_WYG_875-27a"/>
殿庭揖利貞先進讓為訴利貞受武三思使枉害臣父<lb/>
璋劾讓不待監引請付法𤣥宗曰讓訴父枉不可不矜<lb/>
朝儀亦不可不肅讓奪一月俸利貞貶邕州刺史<lb/>
王晙為朔方軍節度使時檢校太子左庶子魏元忠為<lb/>
張易之兄弟所搆左授髙要尉晙密狀申明之<lb/>
李勉以肅宗乾元中為梁州都督山南西道觀察使以<lb/>
故吏前密縣尉王晬攝南鄭令俄有詔處死勉問其故<lb/>
乃為權倖所誣勉詢將吏曰上以牧宰為人父母豈以<lb/>
<pb n="KR3k0013_WYG_875-27b"/>
譖言而殺不辜乎即停詔拘晬飛表上聞晬遂獲宥<lb/>
楊炎以代宗大暦末貶官道州司馬時嗣曹王臯為衡<lb/>
州刺史坐小法貶潮州刺史炎知臯事直及炎作相復<lb/>
以臯為衡州刺史<lb/>
韓潭以徳宗貞元初為夏綏銀節度初建中末徳宗幸<lb/>
奉天右僕射崔寧與所親言及盧杞姦邪杞聞之遂與<lb/>
王翃誣搆殺之至是潭奏讓新加禮部尚書制命以雪<lb/>
崔寧之罪葢嘗為寧之將校也帝不許潭讓官而詔寧<lb/>
<pb n="KR3k0013_WYG_875-28a"/>
許其家收葬<lb/>
馮瑱夏州人翊之子也時節度使韓潭朝京師其監軍<lb/>
賈英秀在鎭挾誣捕節度推官王遊順令典李縉朝以<lb/>
枷拉殺翊瑱上寃上訴臺推得實遊順縉朝等坐曲法<lb/>
殺人皆下京兆府杖殺<lb/>
穆贊為濟源主簿時父寧任和州刺史以剛直不屈於<lb/>
廉使遂被誣奏貶泉州司戸參軍贊奔赴闕庭號泣上<lb/>
訴詔使御史覆問寧方得雪詔曰令子申父之寃憲臣<lb/>
<pb n="KR3k0013_WYG_875-28b"/>
奉君之命楚劍不衝於牛斗秦臺自洗於塵埃由是知<lb/>
名<lb/>
韋處厚為翰林侍講學士敬宗初即位宰相李逢吉權<lb/>
傾天下翰林學士李紳性剛直每承顧問獨排遏之逢<lb/>
吉怨紳與其黨共搆貶為端州司馬紳嫉惡太甚又不<lb/>
能韜晦見附㑹逢吉者實如仇讎故雖以斥逺猶為朋<lb/>
黨之所甚忌時惟處厚頗不平之上疏曰臣竊聞朋黨<lb/>
議論以李紳貶屈尚輕臣受恩至深職備顧問事關聖<lb/>
<pb n="KR3k0013_WYG_875-29a"/>
聽不合不言紳先朝奬用擢在翰林無過可書無罪可<lb/>
戮今羣黨得志讒嫉大興詢於人情皆共歎駭詩云萋<lb/>
兮菲兮成是貝錦彼譖人者亦已太甚又曰讒言罔極<lb/>
交亂四國自古帝王未有逺君子近小人而致太平者<lb/>
也又古人云三年無改於父之道可謂孝矣李紳是前<lb/>
朝任使縱有罪愆陛下猶宜洗釁滌瑕念舊忘過以成<lb/>
無改之美今逢吉門生故吏遍滿朝行侵毁加誣何詞<lb/>
不有所貶如此猶謂太輕葢曾參有投杼之疑先師有<lb/>
<pb n="KR3k0013_WYG_875-29b"/>
拾塵之戒伏望陛下斷自聖慮不惑姦邪天下幸甚建<lb/>
中之初山東向化只縁宰相朋黨上負朝廷楊炎為元<lb/>
載復讎盧杞為劉晏報怨兵連禍結天下不平伏乞聖<lb/>
明察臣愚懇於是帝竟明其端<lb/>
楊漢公為司封郎中文宗太和九年兄虞卿為京兆尹<lb/>
以家人出妖言事下御史臺按鞫漢公并虞卿男知進<lb/>
等八人撾登聞鼓稱寃宣放歸私第<lb/>
吳汝納為河南府永寧縣尉以久不調挾怨附李宗閔<lb/>
<pb n="KR3k0013_WYG_875-30a"/>
楊嗣復之黨以謗李徳裕汝納弟湘為江都尉部人訟<lb/>
其贓罪兼娶百姓顔悅女為妻有踰格律揚州節度使<lb/>
李紳令觀察判官魏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鞫之贓狀明白湘伏法及具獄<lb/>
上物議以徳裕方為相素憎吳氏疑李紳鍜成其罪諫<lb/>
官論之乃差御史崔元藻覆推據疑妄破稅錢糧計贓<lb/>
准法其娶百姓顔悅女為妻是前青州衙推與揚州案<lb/>
小異徳裕怒元藻無定奪奏貶崖州司戸宣宗嗣位徳<lb/>
裕為太子太保分司汝納進伏稱臣弟湘去㑹昌四年<lb/>
<pb n="KR3k0013_WYG_875-30b"/>
任揚州江都縣尉娶故青州衙推顔悅女為妻被都虞<lb/>
候盧行立等誣譖於節度使李紳遂下獄枷禁估阿顔<lb/>
資從衣服作錢數竪稱正贓又竪顔悅繼室阿焦為百<lb/>
姓奏狀稱是百姓阿焦女且女從父姓况嫡母已死今<lb/>
竪是阿焦女足為加誣若父是百姓自有格律臣弟亦<lb/>
合不處死於時諫官上論差監察御史崔元藻為制使<lb/>
重推知臣弟至寃文案文奏元藻下獄貶竄乞下臣狀<lb/>
於法司追盧行立劉羣江都縣令張𢎞思元推官典崔<lb/>
<pb n="KR3k0013_WYG_875-31a"/>
元藻覆推官典魏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>元壽等推勘即知李徳裕用情為<lb/>
李紳屈殺臣弟勑付御史臺推御史臺奏云揚州都虞<lb/>
候盧行立劉羣於㑹昌二年五月十四日於阿顔家喫<lb/>
酒并阿顔母焦同坐羣自擬收阿顔為妻妾稱監軍使<lb/>
處要阿顔進奉不得嫁人兼擅令人監守阿焦遂密嫁<lb/>
女與江都尉吳湘羣令押軍衙官李克勲不得遮䦨仍<lb/>
令江都百姓論湘取受節度使李紳追湘下獄計贓處<lb/>
死具獄奏聞朝廷疑其寃差御史崔元藻案問據湘雖<lb/>
<pb n="KR3k0013_WYG_875-31b"/>
有取受罪不至死李徳裕黨附李紳乃貶元藻嶺南取<lb/>
淮南案斷湘處死於是徳裕等並坐貶官李紳已死追<lb/>
奪三任官誥<lb/>
後唐劉贊為中書舎人奏故天雄軍節度判官司空頲<lb/>
頃事先朝實懐忠節止因誣搆遂至族誅今遇雍熙乞<lb/>
垂昭雪疏奏不出<lb/>
晉何澤初仕後唐同光中為河南尹時雒陽令羅貫為<lb/>
樂人强占稅戸譖於莊宗下獄考掠逼令招罪見害天<lb/>
<pb n="KR3k0013_WYG_875-32a"/>
成二年澤為倉部郎中因逢恩赦上表昭雪勑河南縣<lb/>
是神州赤縣縣令乃明庭籍臣未審罪名便當極法不<lb/>
削不貶不案不彰困枯木於廣衢抱沉寃而至死衆人<lb/>
具見有耳皆聞何澤對宰雒陽委其實狀今此伸屈直<lb/>
貢表章請雪吞聲以旌幽壤遂其㝠㝠下士非𤣥恩以<lb/>
不知蕩蕩無私俾輿情而共感宜加昭雪兼賜贈官其<lb/>
子彧文行可稱便許録<lb/>
漢唐景思乾祐中為沿淮廵檢指揮使屢挫淮賊而性<lb/>
<pb n="KR3k0013_WYG_875-32b"/>
忠恕所至能撫養民心歸之時史𢎞肇黷貨多羅織南<lb/>
北富商殺之以取其財大開告密之門景思部下有僕<lb/>
夫承京都薦託恃其有主希求無厭委曲待之不滿其<lb/>
心一日拂衣而去見𢎞肇言景思受淮南厚賂私貯器<lb/>
械欲為内應𢎞肇即令親吏殿三百騎往收之告者謂<lb/>
收吏曰景思多力十夫之敵見便殺之不然則無及矣<lb/>
收騎至景思迎接騎皆下馬有欲擒之者景思以兩手<lb/>
抱之大呼曰寃哉景思何罪設若有罪死亦非晩不容<lb/>
<pb n="KR3k0013_WYG_875-33a"/>
披雪公等皆丈夫安忍如此都將命釋之引告者面證<lb/>
景思言受淮南賂景思曰我從人家人竝在若有十緡<lb/>
貯積亦是受賂言我貯甲仗除官賜外有一事亦是私<lb/>
貯使者捜索箱筥索然惟衣一笥軍籍糧簿而已乃寛<lb/>
之景思曰使者但械繫送我入京先時景思别有從者<lb/>
在京聞景思被誣乃見𢎞肇曰唐景思赤心為國某服<lb/>
事三十年孝於父母義於朋友被此誣罔何以伸陳某<lb/>
請先下獄願公追劾景思免至寃横𢎞肇愍之令在獄<lb/>
<pb n="KR3k0013_WYG_875-33b"/>
日與酒食景思既桎梏就路潁亳之人隨至京師衆保<lb/>
證之𢎞肇乃令鞫告事者具伏誣䧟即斬之乃奏釋景<lb/>
思<lb/>
周楊瑛廣順中為鄭州防禦判官瑛斷犯鹽人李思美<lb/>
處死思美妻王氏詣御史臺訴寃臺司追瑛鞫訊伏失<lb/>
入之罪省寺詳斷追奪見任官牒官當不盡餘徴銅初<lb/>
李思美請屋稅鹽於本州關城内經過為官所擒詰之<lb/>
伏罪獄成瑛斷之棄市王氏以夫所請官鹽不入州郭<lb/>
<pb n="KR3k0013_WYG_875-34a"/>
門與私鹽所犯有異訴夫之寃死瑛既伏罪法寺據律<lb/>
以減等論合徒二年半以官當贖<lb/>
李希用為平山縣令罷官表訴從人諸葛知遇李澄乾<lb/>
祐中誣告殺弟太子太傅崧一家其二人見存乞推劾<lb/>
寃勑付府司勘鞫諸葛知遇李澄尋戮死<lb/>
　<lb/>
　<lb/>
　<lb/>
<pb n="KR3k0013_WYG_875-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷四百八十七</head>
    <p>
<pb n="KR3k0013_WYG_487-1a"/>
欽定四庫全書<lb/>
　册府元龜卷四百八十七　　宋　王欽若等　撰<lb/>
　　邦計部<lb/>
　　　賦税<lb/>
自禹平水土乃定九州之賦商周二代率循其制有賦<lb/>
有稅稅以給郊社宗廟百神之祀乗輿奉養百官禄食<lb/>
庶事之費賦以供兵甲車馬士徒之役府庫錫予之用<lb/>
葢周之法詳矣其後㳂襲殊範貪涼迭變乃至履畝之<lb/>
<pb n="KR3k0013_WYG_487-1b"/>
政作丘甲之斂生失於舉中異夫稽古漢氏之後或因<lb/>
或革若夫度田以收租量口以出調成丁以給役計役<lb/>
以收庸隨風宜以折課奠物直以徵算乃至蠻俚之俗<lb/>
亦收財賦司籍之記可得而徵然而制財用之節量輕<lb/>
重之法陳之藝極歸于底慎必在乎稽先王之彛憲求<lb/>
歴代之令典是以什一而賦謂之中正頌聲之作罔不<lb/>
繇是焉<lb/>
堯時禹為司空平水土既别九州作禹貢冀州厥賦惟<lb/>
<pb n="KR3k0013_WYG_487-2a"/>
上上錯<hi>賦謂土地所生以供天子上上第一雜出第二之賦</hi>兖州厥賦貞<hi>貞正也州第九</hi>
<hi>賦正與九相當</hi>作十有三載乃同<hi>作治十三年乃使賦法與他州同</hi>厥貢漆絲<lb/>
厥篚織文<hi>地宜漆材又宜桑蠶織文錦綺之屬盛之箱篚而貢焉</hi>青州厥賦中上<lb/>
<hi>賦第四</hi>厥貢鹽絺海物惟錯<hi>絺細葛錯雜非一種</hi>岱畎絲枲鈆松怪<lb/>
石<hi>畎谷也怪石好石似玉者岱山之谷出此五物皆貢之</hi>徐州厥賦中中<hi>賦第五</hi>厥<lb/>
貢惟土五色<hi>王者封五色土為社建諸侯則各割其方色土與之使立社燾以黄土苴以白茅茅</hi>
<hi>取其潔黄取王者覆四方</hi>羽畎夏翟嶧陽孤桐<hi>夏翟翟雉名羽中旌旄羽山之谷有之孤</hi>
<hi>特也嶧山之陽特生梧中琴瑟</hi>泗濵浮磬淮夷蠙珠暨魚<hi>泗水涯水中見石可以為</hi>
<pb n="KR3k0013_WYG_487-2b"/>
<hi>磬蠙珠珠名淮夷水中出蠙珠及羙魚</hi>厥篚𤣥纎縞<hi>𤣥黒繒縞白繒織細也織在中明二物皆</hi>
<hi>當細</hi>揚州厥賦下上上錯<hi>賦第七雜/出第六</hi>厥貢惟金三品<hi>金銀銅也</hi>
瑤琨篠蕩<hi>瑤琨皆美玉</hi>齒革羽毛鳥羽惟木<hi>齒象牙革犀皮羽毛旄牛尾木楩梓豫章</hi>
島夷卉服<hi>北海島夷革服葛越</hi>厥篚織貝<hi>織細紵貝文物</hi>厥包橘柚錫貢<lb/>
<hi>小曰橘大曰柚其所包裹而致者錫命乃貢言不常</hi>荆州厥賦上下<hi>賦第三人功修</hi>厥貢<lb/>
羽毛齒革惟金三品<hi>土所出與揚州同</hi>杶榦栝栢<hi>三木名栢葉松身曰栝</hi>
礪砥砮丹<hi>砥細于礪皆磨石也砮石中矢鏃丹朱類</hi>惟箘簵楛三邦底貢厥<lb/>
名<hi>箘簵美竹楛木名三物皆出雲夢之善澤近澤三國嘗致貢之其名天下稱</hi>包匭菁茅<hi>匭匣也菁</hi>
<pb n="KR3k0013_WYG_487-3a"/>
<hi>以為菹茅以縮酒</hi>厥篚𤣥纁璣組<hi>此州染𤣥纁色善故貢之璣珠類生于水組綬類</hi>九<lb/>
江納錫大龜<hi>尺二寸曰大龜出于九江水中龜不常用錫命而納之</hi>豫州厥賦錯<lb/>
上中<hi>賦第二又雜出第一等</hi>厥貢漆枲絺紵厥篚纎纊<hi>纊細綿</hi>錫貢<lb/>
磬錯<hi>治玉石曰錯此治磬錯</hi>梁州厥賦下中三錯<hi>賦第八雜出第七第九二等</hi>
厥貢璆鐵銀鏤砮磬<hi>璆玉名鏤剛鐵</hi>熊羆狐狸織皮<hi>貢四獸之皮織為罽</hi>
雍州厥賦中下<hi>賦第六人功少</hi>厥貢惟球琳琅玕<hi>球琳皆玉石琅玕石而似</hi>
<hi>玉</hi>庶土交正底慎財賦<hi>交俱也衆土俱得其正慎者言取之有節不過度也</hi>咸則<lb/>
三壌成賦中邦<hi>皆法壌田上中下大較三品成九州之賦明水害除</hi>五百里甸服<lb/>
<pb n="KR3k0013_WYG_487-3b"/>
<hi>規方千里之内謂之甸服為天子服治田賦王城四靣五百里</hi>百里賦納總<hi>甸服内之百里近王</hi>
<hi>城者禾藁曰總入之供飼國馬</hi>二百里納銍<hi>銍刈謂/禾穂</hi>三百里納秸服<hi>秸藁</hi>
<hi>也</hi>四百里粟五百里米<hi>所納近者/粗逺者精</hi>五百里侯服<hi>甸服外之五百</hi>
<hi>里侯候也斥候而服事</hi>百里采<hi>侯服内之百/里供王事者</hi>二百里男邦<hi>男任也任王事</hi>
<hi>者</hi>三百里諸侯<hi>三百里同為王者斥/候故合三為一名</hi>五百里綏服<hi>綏安也侯</hi>
<hi>服外五百里安服王者政教</hi>三百里揆文教<hi>揆度也度王者文教而行之三百里皆同</hi>二<lb/>
百里奮武衛<hi>文教外之二百里奮武衛天子所以安</hi>五百里要服<hi>綏服之外五百</hi>
<hi>里要束以文教</hi>三百里夷<hi>守平常之教/事王者而已</hi>二百里蔡<hi>蔡法也法三百里而差簡</hi>
<pb n="KR3k0013_WYG_487-4a"/>
五百里荒服<hi>要服之外五百里言荒又簡畧</hi>三百里蠻<hi>以文徳招來之不制以法</hi>二<lb/>
百里流<hi>流移也言政教隨其俗凡五服相距為方五千里</hi>
夏后氏五十而貢<lb/>
殷人七十而助<hi>助藉也</hi>天子百里之内以供官千里之内<lb/>
以為御<hi>謂此地之田稅所給也官謂其文書財用也御謂衣也</hi>是時公田藉而不<lb/>
稅<hi>藉之言借也借民以治公田美惡取于此不税民之所自治也</hi>
周人百畝而徹<hi>徹通也</hi>圭田無征<hi>圭猶治也征稅也孟子曰卿以下必有圭田治</hi>
<hi>圭田者不稅所以厚賢也此則周禮之土田以任近郊之地稅什一也</hi>小司徒之職乃經<lb/>
<pb n="KR3k0013_WYG_487-4b"/>
土地而井牧其田野九夫為井四井為邑四邑為丘四<lb/>
丘為甸四甸為縣四縣為都以任地事而令貢賦凡稅<lb/>
斂之事<hi>井牧者春秋所謂井衍沃牧隰臯者也隰臯之地九夫為牧二牧而當一井今造都鄙授井田</hi>
<hi>有不易有一易有再易通率二而當一是之謂井牧百里之國凡四都一都之田稅入于王五十里之國凡四</hi>
<hi>縣一縣之田稅入于王二十五里之國凡四甸一甸之田稅入于王地事是謂農牧衡虞也貢謂九谷山澤之</hi>
<hi>財也賦謂出車徒給徭役也</hi>乃分地域而辨其守施其職而平其政<lb/>
<hi>職謂九職也政稅也政當作征</hi>卿大夫之職以嵗時登夫家之衆寡辨<lb/>
其可任者國中自七尺以及六十野自六尺以及六十<lb/>
<pb n="KR3k0013_WYG_487-5a"/>
有五皆征之其舎者國中貴者賢者能者服公事者老<lb/>
者疾者皆舎以嵗時入其書<hi>登成也定也國中城郭中也晩賦稅而早免之以其</hi>
<hi>復多役少早賦稅而晩免之以其復少役多征之者給公上事也舎者謂有復除舎不收事也貴者謂若宗室</hi>
<hi>及闗内侯皆是服公事者謂若吏胥也老者謂若八十九十之類疾者謂若疲癃者入其書者言于大司徒</hi>
載師掌任土之法以物地事授地職而待其政令<hi>任土者任</hi>
<hi>其力勢所能生育且制貢賦也物物色之以知其所宜之事而授農牧衡虞使職之</hi>凡任地國宅<lb/>
無征園廛二十而一近郊十一逺郊二十而三甸稍縣<lb/>
都皆無過十二唯其漆林之征二十而五<hi>征稅也言征以供國政也</hi>
<pb n="KR3k0013_WYG_487-5b"/>
<hi>任地謂任土地以起稅賦也國宅城中宅也無征無稅也周稅輕近而重逺近者多役也園廛亦輕之者廛無</hi>
<hi>穀園少利也</hi>
閭師掌國中及四郊之人民六畜之數以任其力以待<lb/>
其政令以時征其賦<hi>賦謂九賦及九貢</hi>凡任民任農以耕事貢<lb/>
九榖任圃以樹事貢草木任工以飭材事貢器物任商<lb/>
以市事貢貨賄任牧以畜事貢鳥獸任嬪以女事貢布<lb/>
帛任衡以山事貢其物任虞以澤事貢其物<hi>貢草木謂葵韭果蓏</hi>
<hi>之屬</hi>凡無職者出夫布<hi>獨言無職者掌其九賦</hi>
<pb n="KR3k0013_WYG_487-6a"/>
魯宣公十五年秋初稅畝<hi>公田之法十取其一今又覆其餘畝復十收其一故哀公</hi>
<hi>曰二吾猶不足遂以為常故曰初</hi>非禮也穀出不過藉<hi>周法民制百畝公田十畝借民</hi>
<hi>力而治之稅不過此</hi>以豐財也<lb/>
成公元年三月作丘甲<hi>周禮九夫為井四井為邑四邑為丘丘十六井出戎馬一匹牛</hi>
<hi>三頭四丘為甸甸六井出長轂一乘戎馬四匹牛十二頭甲士三人步卒七十二人此甸所賦今魯使丘出之</hi>
<hi>重斂也</hi>
昭公四年鄭子産作丘賦<hi>丘十六井當出馬一匹牛三頭今子産别賦其田財通共</hi>
<hi>出馬一匹</hi>
<pb n="KR3k0013_WYG_487-6b"/>
哀公十二年春用田賦<hi>古者九夫為井十六井為丘丘賦之法因其田財通共出馬一</hi>
<hi>匹牛三頭今别其田及家財各為一賦故言田賦</hi>先是季孫欲以田賦使冉有<lb/>
訪諸仲尼仲尼曰丘不識也三發<hi>三發問</hi>卒曰<hi>卒終也</hi>子為<lb/>
國老待子而行若之何子之不言也仲尼不對<hi>不答公</hi>而<lb/>
私於冉有曰君子之行也<hi>行政事</hi>度於禮施取其厚事舉<lb/>
其中斂從其薄如是則以丘亦足矣<hi>丘謂之常法</hi>若不度於禮<lb/>
而貪冐無厭則雖以田賦又將不足且子季孫若欲行<lb/>
而法則周公之典在若欲茍而行又何訪焉弗聼<lb/>
<pb n="KR3k0013_WYG_487-7a"/>
秦孝公十四年初為賦<hi>制貢稅之法</hi>
漢高祖即位初約法省禁輕田租什五而稅一量吏禄<lb/>
度官用以賦於民<hi>纔取足</hi>
四年八月初為算<hi>漢儀注民年十五以上至五十六出賦錢人百二十為一算為治庫兵車</hi>
<hi>馬</hi>
十一年二月詔曰欲省賦甚<hi>意甚欲省賦斂也</hi>今獻未有程<hi>程法</hi>
<hi>式也</hi>吏或多賦以為獻而諸侯王尤多民疾之<hi>諸侯王賦其國中以</hi>
<hi>為獻物又多於郡故百姓疾苦之</hi>今諸侯王通侯常以十月朝獻及郡<lb/>
<pb n="KR3k0013_WYG_487-7b"/>
各以其口數率<hi>率計也</hi>人嵗六十三錢以給獻費<lb/>
惠帝即位初减田租復十五稅一<hi>漢家初十五稅一儉於周十稅一也中間</hi>
<hi>廢今復之也</hi>
六年十月令女子十五以上至三十不嫁王算<hi>國語趙王句踐</hi>
<hi>令國中女子年十七嵗不嫁者父母有罪欲人民繁息也漢律人出一算算百二十錢惟賣人與奴婢倍算今</hi>
<hi>使五算罪謫之也</hi>
文帝時人賦四十丁男二十年而事<hi>常賦嵗百二十嵗一事時天下人多</hi>
<hi>故出賦四十三嵗一事</hi>
<pb n="KR3k0013_WYG_487-8a"/>
景帝二年五月令田半租<hi>三十而稅一也</hi>
武帝建元元年二月詔年八十復二算九十復田卒<hi>二算</hi>
<hi>二口之算也復田卒不豫革車之賦也</hi>
元光六年冬初算商車<hi>始稅商賈車船令出算</hi>時商賈以幣之變<lb/>
多積貨逐利于是公卿言郡國頗被灾害貧民無産業者<lb/>
募徙廣饒之地陛下損膳省用出禁錢以賑元元寛貸<lb/>
而民不齊出南畝<hi>言農人尚少不皆務耕種也</hi>商賈滋衆貧者畜積<lb/>
無有皆仰縣官異時算軺車賈人之緡錢皆有差<hi>異時</hi>
<pb n="KR3k0013_WYG_487-8b"/>
<hi>言徃時也軺小車也緡謂錢貫也</hi>請算如故諸賈人末作貰貸賣買居<lb/>
邑貯積諸物<hi>貰賖也貸假與也</hi>及商以取利者雖無市籍各以<lb/>
其物自占<hi>占隠度也各隠度其財物多少而為名簿送之於官也</hi>率緡錢二千而<lb/>
算一<hi>率計有二千錢者則出一算</hi>諸作有租及鑄<hi>以手力所作而賣之者</hi>率緡<lb/>
錢四千算一非吏比者三老北邊騎士軺車一算<hi>比例也身</hi>
<hi>非為北吏之例非為三老非為邊騎士而有軺車皆令出一算</hi>商賈人軺車二算<hi>商賈人有軺車</hi>
<hi>又使多出一算重其賦</hi>舡五丈以上一算匿不自占占不悉戍邊<lb/>
一嵗没入緡錢<hi>悉盡也</hi>有能告者以其半畀之<lb/>
<pb n="KR3k0013_WYG_487-9a"/>
元狩四年冬初算緡錢<hi>緡絲也以貫錢也一貫千錢出算二十也謂有儲積錢者計其</hi>
<hi>緡貰而稅之</hi>
昭帝元鳯六年夏詔曰榖賤傷農今三輔太常榖減賤其<lb/>
令以菽粟當今年賦<lb/>
元平元年二月詔曰天下以農桑為本日者省用罷不<lb/>
急官減外繇耕桑者益衆而百姓未能家給朕甚愍焉<lb/>
其減口賦錢有司奏請減十三帝許之<lb/>
宣帝甘露二年春減民算三十<hi>一算減錢三十也</hi>
<pb n="KR3k0013_WYG_487-9b"/>
元帝即位初諫大夫貢禹奏言古民無賦算口錢起武<lb/>
帝征伐四夷重賦於民民産子三嵗則出口錢故民重<lb/>
困至於生子輒殺甚可悲痛宜令兒七嵗去齒乃出口<lb/>
錢年二十乃算天子下其議令民産子七嵗乃出口錢<lb/>
自此始<lb/>
成帝建始二年正月減天下賦算四十<hi>本算百二十今減四十為八十</hi>
平帝元始元年六月天下女徒已論歸家顧山錢月三<lb/>
百<hi>謂女徒論罪已定並放歸家不親役之但令一月出錢三百以僱人也</hi>
<pb n="KR3k0013_WYG_487-10a"/>
後漢光武建武六年十二月詔曰頃者師旅未解用度<lb/>
不足故行什一之稅<hi>謂十分而取其一也孟子曰夏五十而貢殷七十而助周百畝而徹</hi>
<hi>其實皆什一也</hi>今軍士屯田糧儲差積<hi>武帝初通西域始致校尉屯田</hi>其令郡<lb/>
國收見田租三十稅一如舊制<hi>景帝二年令人田租三十而稅一令依景帝故</hi>
<hi>云舊制</hi>
桓帝延熹八年八月初令郡國有田者畝斂稅錢<hi>畝十錢也</hi>
靈帝中平二年二月稅天下田畝十錢<hi>以脩宫室</hi>
魏太祖初平袁氏以定鄴都令收田租畝粟四升户絹<lb/>
<pb n="KR3k0013_WYG_487-10b"/>
二疋并綿二斤餘不得擅興<lb/>
晉武帝平吳之後制户調之式丁男之户嵗輸絹三疋<lb/>
綿三斤女及次丁男為户者半輸其諸邊郡或三分之<lb/>
二遠者三分之一夷人輸賨布户一疋逺者或一丈男<lb/>
女年十六已上至六十為正丁十五已下至十三六十<lb/>
一已上至六十五為次丁十二已下六十六已上為老<lb/>
小不事逺夷不課田者輸義米户三斛逺者五斗極逺<lb/>
輸算錢人二十八文<lb/>
<pb n="KR3k0013_WYG_487-11a"/>
元帝時百姓之自投南奔者竝謂之僑人皆取舊壌之<lb/>
名僑立郡縣往往散居無有土着江南之俗火耕水耨<lb/>
土地卑濕無有蓄積之資諸蠻俚洞霑沐王化者為隨<lb/>
輕重收其賧物以禆國用其嶺外酋帥因生口翡翠明<lb/>
珠犀象之饒擁於鄉曲者朝廷因而置之以收其利<hi>歴宋</hi>
<hi>齊梁陳皆因而不改</hi>其軍國所須雜物隨土所出臨時折課市取<lb/>
乃無常法定例令州郡縣制其任土所出以為徵賦其<lb/>
無貫之人不樂州縣編户者謂之浮浪人樂輸亦無定<lb/>
<pb n="KR3k0013_WYG_487-11b"/>
數任量准所輸終優於正課焉其課丁男調布絹二丈<lb/>
絲三兩綿八兩禄絹八尺禄綿三兩二分租米五石禄<lb/>
米二石丁女竝半之男女年十六已上至六十為丁女<lb/>
年十六亦半課男年十六正課六十六免課女以嫁者<lb/>
為丁若在室者年二十乃為丁其男丁每嵗役不過二<lb/>
十日又率十八人出一運丁役之其田畝税米二升葢<lb/>
大率如此其度量斗則三斗當今一斗稱則三兩當今<lb/>
一兩尺則一尺二寸當今一尺<lb/>
<pb n="KR3k0013_WYG_487-12a"/>
成帝咸和五年始度百姓田取十分之以率畝税米三<lb/>
升<lb/>
哀帝隆和元年減田租畝收二升<lb/>
孝武太元二年除度田收税之制公王以下口税三斛<lb/>
惟蠲在役之身八年増税米五石<lb/>
宋孝武大明五年十二月制天下民户嵗輸布四疋<lb/>
七年十二月制聽受雜物當租以浙東諸郡大旱<lb/>
南齊武帝永明四年詔揚南徐二州今年租户三分二<lb/>
<pb n="KR3k0013_WYG_487-12b"/>
取見布一分取錢來嵗以後逺近諸州輸錢處竝減布<lb/>
直疋准四百依舊折半以為永制<lb/>
明帝建武四年詔所在結課屋宅田桑可詳減舊價<lb/>
後魏道武天興初詔採諸漏户令輸綸緜<hi>自後諸逃户占為紬蠒羅</hi>
<hi>縠甚衆</hi>
明元永興五年正月詔諸州六十户出戎馬一匹<lb/>
泰常六年二月調民二十户輸戎馬一匹大牛一頭六<lb/>
部民羊滿百口輸戎馬一匹<lb/>
<pb n="KR3k0013_WYG_487-13a"/>
文成興安二年正月詔與民雜調十五<lb/>
獻文以和平六年五月即位六月詔曰夫賦斂煩則民<lb/>
財匱課調輕則用不足是以什一而税頌聲作矣先朝<lb/>
權其輕重以惠百姓朕承洪業上惟祖宗之休命夙興<lb/>
待旦惟民之恤故令天下同於逸豫而徭賦不息將何<lb/>
以塞煩去苛拯濟黎元者哉今兵革不起蓄積有餘諸<lb/>
有雜調一以丐民<hi>先是興安中文成以常賦之外雜調十五頗為煩重將與除之尚書毛法</hi>
<hi>仁曰此是軍國資用今頓罷之臣愚以為不可帝曰使地利無窮民力不竭百姓有餘吾孰與不足遂免之未</hi>
<pb n="KR3k0013_WYG_487-13b"/>
<hi>㡬復調如前至是乃終罷焉于是賦斂稍輕民復贍矣</hi>是年因民貧富為租輸三<lb/>
等九品之制千里外納米上三品入京師中三品入他<lb/>
州要倉下三品入本州<lb/>
孝文延興三年七月詔河南六州之民户收絹一疋綿<lb/>
一斤租三十石十月太上皇將南討詔州郡之民十丁<lb/>
取一以充行户收租五十石以備軍用<lb/>
五年四月詔天下賦調縣專督集牧守封簡送京師違<lb/>
者免所居官<lb/>
<pb n="KR3k0013_WYG_487-14a"/>
太和八年六月始准古班百官之禄以品第各有差先<lb/>
是天下户以九品混通户調帛二疋絮二斤絲一斤粟<lb/>
二十石又入帛一疋二丈委之州庫以供調外之費至<lb/>
是户増帛三疋粟二石九斗以為官司之禄十年給事<lb/>
中李沖上言宜准古五家立一鄰長五鄰立一里長五<lb/>
里立一黨長長取鄉人強謹者鄰長復一夫里長二黨<lb/>
長三所復復征戍餘若民三載亡愆則陟用陟之一等<lb/>
其民調一夫一婦帛一疋粟二石民年十五以上未娶<lb/>
<pb n="KR3k0013_WYG_487-14b"/>
者四人出一夫一婦之調奴任耕婢任織者八口當未<lb/>
娶者四耕牛二十頭當奴婢者八其麻布之鄉一夫一<lb/>
婦布一疋下至牛以此為降大率十疋為公調二疋為<lb/>
調外費三疋為内外百官俸此外雜調民年八十以上<lb/>
聽一子不從役孤獨癃老篤疾貧窮不能自存者三長<lb/>
内迭養之書奏諸官通議稱善者衆孝文從之於是遣<lb/>
使者行其事乃下詔曰夫任土錯貢所以通有無井乗<lb/>
定賦所以均勞逸有無通則民財不匱勞逸均則人樂<lb/>
<pb n="KR3k0013_WYG_487-15a"/>
其業此自古之常道也又鄰里鄉黨之制所由來乆欲<lb/>
使風教易周家至日見以大督小從近及逺如身之使<lb/>
手榦之總條然後口算平均義興訟息是以三典所同<lb/>
隨世汚隆貳監之行從時損益故鄭僑復丘賦之術周<lb/>
人獻盍徹之規雖輕重不同而當時俱適自昔以來諸<lb/>
州户口籍貫不實包藏隠漏廢公罔私富強者并兼有餘<lb/>
貧弱者餬口不足賦税齊等無輕重之殊力役同科無<lb/>
衆寡之别雖建九品之格而豐埆之土未融雖立均輸<lb/>
<pb n="KR3k0013_WYG_487-15b"/>
之楷而蠶織之鄉無異致使淳化未樹民情偷薄朕每<lb/>
思之良懐深慨今革舊從新為里黨之法在乎牧守宜<lb/>
以喻民使知去煩即簡之要初百姓咸以為不若循常<lb/>
豪富并兼尤弗願也事施行後計省昔十有餘倍於是<lb/>
海内安之<lb/>
十二年詔郡臣求安民之術有司上言請折州郡常調<lb/>
九分之二京都度支嵗用之餘各立官司豐年糴貯於<lb/>
倉時儉則加私之一糶之於民如此民必力田以買絹<lb/>
<pb n="KR3k0013_WYG_487-16a"/>
積財以取粟官年登則常積嵗凶則直給又别立農官<lb/>
取州郡户十分之一以為屯民相水陸之宜斷頃畝之<lb/>
數以贓贖雜物市牛科給令其肆力一夫之田嵗責六<lb/>
十斛甄其正課并征戍雜役行此二事數年之中則榖<lb/>
積而民足矣帝覽而善之尋施行焉自此公私豐贍雖<lb/>
時有水旱不為災也<lb/>
二十年十月以州司之民十二夫調一吏為四年更卒<lb/>
嵗開番假以供公私力役<lb/>
<pb n="KR3k0013_WYG_487-16b"/>
孝明孝昌二年冬税京師田租畝五升借賃公田者畝<lb/>
一斗<hi>是時辛穆為汝陽太守值水澇民饑上表請輕租賦孝明從之遂勅汝陽一郡聼以小絹為調</hi>
出帝太昌元年六月詔曰間者凶權誕恣法令變常遂<lb/>
立夷貊輕賦冀收天下之意隨其箕斂之重終納十倍<lb/>
之征掩目捕雀何能過此朕屬念黎蒸無忘寢食加以<lb/>
田桑始事生業未滋若頓依常格或不周展今嵗租調<lb/>
且兩收一丐來年復舊<lb/>
北齊文宣天保初立九等之户富者税其錢貧者役其<lb/>
<pb n="KR3k0013_WYG_487-17a"/>
力<lb/>
武成河清三年定令率以十八受田輸租調二十充兵<lb/>
六十免力役六十六退田免租調率人一牀調絹一疋<lb/>
綿八兩凡十斤綿中折一斤作絲<hi>舊制未娶者輸半牀租調有妻者輸一牀</hi>
<hi>無者半牀</hi>墾租二石義租五斗奴婢各准良人之半牛調絹<lb/>
二尺墾租一斗義租五升墾租送臺義租納郡以備水<lb/>
旱皆依貧富為三梟其賦税常調則少者直出上户中<lb/>
者及中户多者及下户上梟輸逺處中梟輸次逺下梟<lb/>
<pb n="KR3k0013_WYG_487-17b"/>
輸當州倉三年一校租入臺者五百里内輸粟五百里<lb/>
外輸米入州鎮者輸粟人欲輸錢者准上絹收錢<lb/>
後周太祖為西魏相國創制司賦掌功賦之政令民人<lb/>
自十八以至六十有四與輕癃者皆賦之其賦之法有<lb/>
室者嵗不過絹一疋綿八兩粟五斛丁者半之其非桑<lb/>
土有室者布一疋麻十斤丁者又半之豐年則全賦中<lb/>
年半之下年三之皆以時徴焉若罹凶札則不徴其賦司<lb/>
役掌力役之政令凡人自十八以至五十有九皆任於<lb/>
<pb n="KR3k0013_WYG_487-18a"/>
役豐年不過三旬中年則二旬下年則一旬凡起徒役<lb/>
無過家一人其人有年八十者一子不從役百年者家<lb/>
不從役廢疾非人不養者一人不從役若凶札又無力<lb/>
役<lb/>
武帝保定元年三月改八丁兵為十二丁兵率嵗一月<lb/>
役<lb/>
隋髙祖開皇元年遷都發山東丁毁造宫室仍依周制<lb/>
役丁為十二番匠則六番<lb/>
<pb n="KR3k0013_WYG_487-18b"/>
二年頒新令丁男一牀租粟三石桑土調以絹絁麻土<lb/>
調以絹布絹絁以疋加綿三兩布一端加麻三斤单丁<lb/>
及僕𨽻各半之有品爵及孝子順孫義夫節婦竝免課<lb/>
役<lb/>
三年正月減十二番令嵗役功不過三十日不役者收<lb/>
庸減調絹一疋為二丈<hi>初蘓威父綽仕西魏為度支尚書以國用不足為征税之法頗</hi>
<hi>稱其重既而嘆曰今所為者正如張弓非平世法也後之君子誰能弛乎威聞其言每以為己任至是威為民</hi>
<hi>部尚書奏減賦役務從輕典帝悉從之</hi>
<pb n="KR3k0013_WYG_487-19a"/>
十年五月制人年五十免役收庸<hi>是時宇内無事益輕徭賦焉</hi>
十八年五月左僕射髙熲奏諸州無課調處及課州管<lb/>
户數少者官人禄力乘前以來常出隨近之州但判官<lb/>
本為牧人役力理出所部請於所管户内計户徴税帝<lb/>
從之<lb/>
煬帝大業初除婦人及奴婢部曲之課其後將事遼碣<lb/>
増置軍府掃地為兵自是租賦之人益減矣<lb/>
唐髙祖武德二年制每一丁租二石絹二疋綿三兩自<lb/>
<pb n="KR3k0013_WYG_487-19b"/>
兹以外不得橫有調斂<lb/>
七年三月始定均田賦税每丁嵗入粟三石調則隨鄉<lb/>
土所産綾絹絁為二丈布加五分之一輸綾絹絁者兼<lb/>
調綿三兩輸布者麻三斤凡丁嵗役二旬若不役則收<lb/>
其庸每日三尺有事而加役者旬有五日免其調三旬<lb/>
則租調俱免通正役不過五十日若嶺南諸州則税米<lb/>
上户一石二斗次户八斗下户六斗若夷獠之户皆從<lb/>
半輸蕃胡内附者上户丁税錢十文次户五文下户免<lb/>
<pb n="KR3k0013_WYG_487-20a"/>
之附經二年者上户丁輸半二口次户一口下三户共<lb/>
一口凡水旱蟲傷為災十損四以上免租損六以上免<lb/>
調損七以上課役俱免<lb/>
𤣥宗開元九年十月勅曰如聞天下諸州送租庸行綱<lb/>
發州之日依數收領至京都不合有欠或自為停滯因<lb/>
此耗損兼擅將貨易交折遂多妄稱舉債陪填至州重<lb/>
徵百姓或假托貴要肆行逼迫江淮之間此事尤甚所<lb/>
由既下文牒州縣逓相禀承户口艱辛莫不由此自今<lb/>
<pb n="KR3k0013_WYG_487-20b"/>
以後所有損欠應須陪填一事以上竝勒行綱及元受<lb/>
領所由人知其受納司不須為行下文牒州縣亦不得<lb/>
徵打仍委按察司採訪如有此色所由官停却具狀奏<lb/>
十六年七月勅諸州税及地税等宜令州郡長吏專勾<lb/>
當依限徵納訖具所納數及徵官名品申省如徵納違<lb/>
限及簡覆不實所由官竝先與替仍准法科徵<lb/>
二十二年五月勅定户之時百姓非商户郭外居宅及<lb/>
每丁一牛不得將入財貨數其雜匠及幕事并諸色同<lb/>
<pb n="KR3k0013_WYG_487-21a"/>
類有畨役令免征行者一户之内四丁已上任色役不<lb/>
得過兩人三丁已上不得過一人<lb/>
七月勅自今已後京兆府闗内諸州應徵庸調及資課<lb/>
并限十月三十日畢<lb/>
二十三年六月勅天下百姓正丁課輕徭役所入惟納<lb/>
租庸人以安之國用常足比緣户口殷衆色役繁多每<lb/>
嵗分番計勞入任因納資課取便公私兼租脚税户權<lb/>
宜輕率約錢定數不得不然如聞州縣官僚不能處置<lb/>
<pb n="KR3k0013_WYG_487-21b"/>
凡如此色邀納見錢或非時徵納錢賣布帛既輕蠶織<lb/>
爭務貨泉農商之間頗亦為弊朕每思敦本將以便人<lb/>
期於省約使致通濟自今已後凡是資課税户租脚營<lb/>
窖折里等應納官者竝不須令出見錢抑遣徵備任以<lb/>
當土所司均融支料常令折𠂻十道使明加簡察勿使<lb/>
乖宜<lb/>
二十五年四月勅闗輔庸調所税非少既寡蠶桑皆資<lb/>
菽粟常賤糴貴賣捐費逾深又江淮苦變造之勞河路<lb/>
<pb n="KR3k0013_WYG_487-22a"/>
増轉輸之弊每計其運脚數倍加錢今嵗屬和平庶物<lb/>
穰賤南畝有十千之獲京師同水止之饒均其餘以減<lb/>
逺貴順其便使農無傷自今已後闗内諸州庸調資課<lb/>
竝宜准時價變粟取米送至京逐要支用其路逺處不<lb/>
可運送者所在收貯便充隨近軍糧其河南河北有不<lb/>
通水舟宜折租造絹以代闗中調課所司仍明為條件<lb/>
稱朕意焉<lb/>
九月詔曰大河南北人户殷繁衣食之原租賦尤廣頃<lb/>
<pb n="KR3k0013_WYG_487-22b"/>
年水旱厫庾尚虗今嵗屬和平時遇豐稔而租所入水<lb/>
陸運漕縁脚錢雜必甚傷農務在優饒惠彼黎庶息其<lb/>
轉輸大實倉儲今年河南河北應送含嘉太原等倉租<lb/>
米宜折粟留納本州<lb/>
天寳元年正月勅如聞百姓之内有户髙丁多茍為規<lb/>
避父母見在乃别籍異居宜令州縣勘㑹其一家之中<lb/>
有十丁已上者放兩丁征行賦役五丁已上放一丁即<lb/>
令同籍共居以敦風教其賦丁孝假與免差科<lb/>
<pb n="KR3k0013_WYG_487-23a"/>
三年十一月制自今以後天下百姓宜以十八已上為<lb/>
中男二十三已上成丁每載庸調八月徵收農功未畢<lb/>
恐難濟辨自今已後延至九月二十日為限<lb/>
八載正月勅朕永念黎元務𢎞愛育所以惠政頻及善<lb/>
貸相仍亦將克致和平登於仁壽如聞流庸之軰漸亦<lb/>
歸復浮食未還其數非廣靜言此色竝見其繇葢為宰<lb/>
牧等授任親人職在安戢稍有逃逸恥言減耗籍帳之<lb/>
間虗存户口調賦之際旁及親隣此弊因循其事自乆<lb/>
<pb n="KR3k0013_WYG_487-23b"/>
寤寐興念良用憮然不有釐革孰致殷阜其承前所有<lb/>
虗掛丁户應徵租庸課税令近親隣保代輸者宜一切<lb/>
竝停應合除削各委本道採訪使與外州相知審細簡<lb/>
覆申牒所繇分其逃還復業者務令優恤使得安存縱<lb/>
先為代輸租庸不在酬還之限是時庸調租等約出絲<lb/>
綿郡縣計三百七十餘萬丁庸調輸絹約七百四十餘<lb/>
萬疋<hi>每丁計二疋</hi>綿則百八十五萬餘屯<hi>每丁三兩六兩為屯每兩丁合成一</hi>
<hi>屯也</hi>租粟則七百四十餘萬石<hi>每丁兩石</hi>約出布郡縣計四百<lb/>
<pb n="KR3k0013_WYG_487-24a"/>
五十餘萬丁庸調輸布約千三十五萬餘端<hi>每丁兩端一丈五尺</hi>
<hi>十丁則二十二端也</hi>其租約百九十餘萬丁江南郡縣折納布約<lb/>
五百七十餘萬端<hi>大約八等以下户計之八等折租每丁三端一丈九等則二端二丈今通</hi>
<hi>以三端為率也</hi>二百六十餘萬丁江北郡縣納粟約五百二十<lb/>
餘萬石大凡都計租税庸調每嵗錢粟絹綿布等約得<lb/>
五千二百三十餘萬端疋屯貫石<lb/>
十四載八月制天下諸郡逃户有田宅産業妄被人破<lb/>
除并縁欠負租庸先以親鄰買賣及其歸復無所依投<lb/>
<pb n="KR3k0013_WYG_487-24b"/>
永言至此須加安輯應有復業者宜竝却還縱已代出<lb/>
租税亦不在徵陪之限國之役力合均有無比來應定<lb/>
門夫殊非得所每縣中男多者累載方始一差中男少<lb/>
者一周遂役數過既縁偏併豈可因循自今已後諸郡<lb/>
所差門夫宜於當郡縣通率准式納課分配令得均平<lb/>
代宗廣德元年七月詔一户之中有三丁放一丁庸調<lb/>
地税依舊每畝税二升天下男子宜二十五嵗成丁五<lb/>
十五入老應徵税租刺史縣令據見在户徵税其逃亡<lb/>
<pb n="KR3k0013_WYG_487-25a"/>
絶者不得虗攤鄰保<lb/>
二年二月制冦戎以來積有年嵗徵求數廣彫弊轉深<lb/>
自今已後除正租税及正勅并度支符外餘一切不在<lb/>
徵科限<lb/>
永康元年五月京畿表大稔京兆尹第五琦奏請每十<lb/>
畝官税一畝效古十一之義從之<lb/>
二年五月諸道税地錢使殿中侍御史韋元𦙍等自諸<lb/>
道使還乾元已來屬天下用兵京師百官俸錢減耗帝<lb/>
<pb n="KR3k0013_WYG_487-25b"/>
即位推恩庶僚下議公卿或以税畝有苗者公私減濟<lb/>
乃分遣憲官税天下地青苗錢以充百司課料至是得<lb/>
錢四百九十萬貫仍以御史大夫為税地錢物使嵗以<lb/>
為常均給百官<lb/>
大歴元年十一月制曰夫從簡之道大易至言薄賦之<lb/>
規前王令範朕志遵儉約務欲息人徵斂無期誠為勞<lb/>
弊天下百姓除正租庸及軍器所須外不承正勅一切<lb/>
不得輙有科率逃亡失業萍泛無依特宜招綏使安鄉<lb/>
<pb n="KR3k0013_WYG_487-26a"/>
井其逃户復業者宜給復三年如百姓先貨賣田宅盡<lb/>
者宜委州縣取逃户死口田宅量丁口充給仍仰縣令<lb/>
親至鄉村安存處置務從樂業以贍資糧王畿之間賦<lb/>
斂尤重百役供億當甚艱辛哀我疲人良深憫念盍徹<lb/>
之税著自周經未便於人何必行古其什一之税宜停<lb/>
四年正月詔曰有司定天下百姓及王公已下每年税<lb/>
錢分為九等上上户四千文上中户三千五百文上下<lb/>
户三千文中上户二千五百文中中户二千文中下户<lb/>
<pb n="KR3k0013_WYG_487-26b"/>
一千五百文下上户一千文下中户七百文下下户五<lb/>
百文其見任官一品准上上户九品准下下户餘品竝<lb/>
准依此户等税若一户數處任官亦每處依品納税其<lb/>
内外官仍據正員及占額内闕者税其試及同正員文<lb/>
武官不在税限其百姓有邸店行舖及爐冶應准式合<lb/>
加本户二等税者依此税數勘責徵納其寄莊户准舊<lb/>
例從八等户税寄住户　從九等户税比類百姓事恐<lb/>
不均宜各遞加一等税其諸色浮客及權時寄住户等<lb/>
<pb n="KR3k0013_WYG_487-27a"/>
無問有官無官亦所在為兩等收税稍殷者准八等户<lb/>
餘准九等户如數處有莊田及每處税諸道將士莊田<lb/>
既縁防禦勤勞不可同百姓例竝一切從九等輸税<lb/>
十月勅曰比屬秋霖頗傷苗稼百姓種麥其數非多如<lb/>
聞村閭不免流散來年税麥須有優矜其大歴五年夏<lb/>
麥所税特宜與減常年税其地總分為兩等上等每畝<lb/>
税一斗下等每畝税五升其荒田如能開佃者一切每<lb/>
畝税二升令在必行用明大信仍委令長宣示百姓并<lb/>
<pb n="KR3k0013_WYG_487-27b"/>
録勅牓示村坊要路令知朕意<lb/>
十二月勅頃以蕃冦猶虞王師未戢所資軍費皆出邦<lb/>
畿征調薦興日加煩重念流亡之役減嵗入之租務於<lb/>
惠養兾有蘇息尚聞告病終未安居深用愧悼更思愛<lb/>
䘏今闗輔諸州墾田漸廣江淮轉漕常數又加計一年<lb/>
之儲有大半之助其餘他税固可從輕其京兆來年秋<lb/>
税宜分作兩等上下各半上等每畝税一斗下等每畝<lb/>
税六升其荒田如能佃者宜准今年十月二十九日勅<lb/>
<pb n="KR3k0013_WYG_487-28a"/>
一切每畝稅二升仍委京兆尹及令長一一存撫令知朕<lb/>
意<lb/>
五年三月定京兆府百姓税夏税上田畝税六升下田<lb/>
畝税四升秋税上田畝税五升下田畝税三升荒田開<lb/>
佃者畝率二升<lb/>
八年正月詔諸色丁匠如有情願納貲課代役者每月<lb/>
每人任納錢二千文其青苗地頭錢天下諸州每畝率<lb/>
十五文比以京師煩劇加至三十文自今已後宜准諸<lb/>
<pb n="KR3k0013_WYG_487-28b"/>
州例每畝十五文<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷四百八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百二十四</head>
    <p>
<pb n="KR3k0013_WYG_524-1a"/>
欽定四庫全書<lb/>
　册府元龜卷五百二十四　宋　王欽若等　撰<lb/>
　　諌諍部<lb/>
　　　規諌<lb/>
古者史為書瞽為詩工誦箴諌大夫規誨士傳信庻人<lb/>
謗商旅于市以至在御有旅賁之規位宁有官師之典<lb/>
居寝有贄御之箴皆所以救過而懲慾弼違而縫闕周<lb/>
旋顧省夙夜祗慄然後安處民上而臻乎叡聖者也然<lb/>
<pb n="KR3k0013_WYG_524-1b"/>
臣之事君守死無貳進有盡忠之訓退有後言之戒至<lb/>
於獻可替否有犯無隠批逆鱗而靡憚納苦言而罔懈<lb/>
勤勤懇懇以規其失者蓋其分焉三代而下方牘所記<lb/>
忠賢餘烈可得而徵也乃有揚㩁治道敷引徃昔形於<lb/>
論述言之有味以至切問近對援理以悟上心因類取<lb/>
譬指事以箴時病内發於悃幅外著於話言純誠篤至<lb/>
嘉猷灼叙其或有所感動申其規益濟世成務納君於<lb/>
善傳曰仁人之言其利溥哉斯之謂矣<lb/>
<pb n="KR3k0013_WYG_524-2a"/>
殷祖已髙宗祭成湯有飛雉升鼎耳而雊<hi>耳不聰之謂雊鳴</hi>
祖已訓諸王<hi>賢臣也以訓道諌王</hi>作髙宗肜日<hi>祭之明日又祭殷曰肜周曰繹</hi>曰<lb/>
髙宗肜日越有雊雉<hi>於肜日有異雉</hi>祖已曰惟先格王正厥事<lb/>
<hi>言至道之王遭變異正其事而異自消</hi>乃訓於王曰惟天監下民典厥義<lb/>
<hi>祖已既言遂以道訓諌王言天視下民以義為常</hi>降年有永有不永非天夭民<lb/>
民中絶命<hi>言天之下年與民有義者長無義者不長非天欲夭民民自不修義以致絶命</hi>民有不<lb/>
若徳不聽罪天既孚命正厥德<hi>不順德言無義不服罪言不改脩天已信命正</hi>
<hi>其徳謂有永有不永</hi>乃曰其如台<hi>祖已恐王未受其言故乃復曰天道其如我所言</hi>嗚呼<lb/>
<pb n="KR3k0013_WYG_524-2b"/>
王司敬民罔非天𦙍典祀無豊于昵<lb/>
周家父為大夫誦節南山之詩以諌幽王<lb/>
富辰為大夫襄王使伯服㳺孫伯如鄭請滑鄭伯不聽<lb/>
王命而執二子王怒将以狄伐鄭富辰諌曰不可臣聞<lb/>
之大上以德撫民<hi>無親疎也</hi>其次親親以相及也<hi>先親以及疎推㤙以</hi>
<hi>行義</hi>昔周公弔二叔之不咸故封建親戚以蕃屏周<hi>弔傷也咸</hi>
<hi>同也周公傷夏殷之叔世疏其親戚以至㓕亡故廣封其兄弟也</hi>管蔡郕霍魯衞毛𣆀<lb/>
郜雍曹滕畢原鄷郇文之昭也<hi>十六國皆文王子也管國在榮陽京縣東北雍</hi>
<pb n="KR3k0013_WYG_524-3a"/>
<hi>國在河内山陽縣西畢國在長安縣西北鄷國在始平鄠縣東</hi>邘晉應韓武之穆也<hi>四國</hi>
<hi>皆武王子應國在襄陽城父縣西韓國在河東郡界河内野王縣西北有邘城</hi>凡蔣邢茅胙祭<lb/>
周公之𦙍也<hi>𦙍嗣也蔣在弋陽縣期思縣西南平昌縣西有茅鄉東郡燕縣西南有胙亭</hi>召<lb/>
穆公思德之不類故糾合宗族于成周而作詩<hi>類善也糾收也</hi>
<hi>召穆公周卿士名虎召采地扶風雍縣東南有召亭周厲王之時周徳衰㣲兄弟道缺召穆公于東都收㑹宗</hi>
<hi>族特作此周公之樂歌常棣詩屬小雅</hi>曰常棣之華鄂不韡韡<hi>常棣棣也鄂鄂然華</hi>
<hi>外發貌韡韡光明貌以喻兄弟和睦則強盛而有光輝韡韡然</hi>凡今之人莫如兄弟<hi>言致</hi>
<hi>韡韡之盛莫如親兄弟</hi>其四章曰兄弟䦧于墻外禦其侮<hi>閲訟爭貌言内</hi>
<pb n="KR3k0013_WYG_524-3b"/>
<hi>雖不和猶宜外捍異族之侵侮</hi>如是則兄弟雖有小忿不廢懿親<hi>懿美也</hi>
今天子不忍小忿以棄鄭親其如之何庸勲親親暱近<lb/>
尊賢徳之大者也<hi>庸用也暱親也</hi>即聾從昧與頑用嚚姦之大<lb/>
者也棄德崇姦禍之大者也<hi>崇聚也</hi>鄭有平惠之勲<hi>平王東遷</hi>
<hi>晋鄭是依惠王出奔虢鄭納之是其勲也</hi>又有厲宣之親<hi>鄭始封之祖桓公友周厲王子宣王</hi>
<hi>之母弟</hi>棄嬖寵而用三良<hi>七年殺嬖臣申侯十六年殺師寵子子華也三良叔詹堵叔</hi>
<hi>叔所謂尊賢</hi>於諸姬為近<hi>道近當暱之</hi>四德具矣耳不聼五聲<lb/>
之和為聾目不别五色之章為昧心不則德義之經<lb/>
<pb n="KR3k0013_WYG_524-4a"/>
為頑口不道忠信之言為嚚狄皆則之四姦具矣周之<lb/>
有懿德也猶曰莫如兄弟故封建之<hi>當周公時故言周之有懿德</hi>其<lb/>
懷柔天下也猶懼有外侮捍禦侮者莫如親親故以親<lb/>
屏周召穆公亦云<hi>周公作詩召公歌之故言亦云</hi>今周德既衰於是乎<lb/>
又渝周召以從諸姦無乃不可乎<hi>變周召親兄弟之道</hi>民未忘禍<lb/>
王又興之<hi>前有子頽之亂中有叔帶召狄故曰民未忘禍</hi>其若文武何<hi>言将廢文武之</hi>
<hi>功業</hi>王弗聽又王子帶奔齊富辰言於王曰請召大叔<hi>富辰</hi>
<hi>周大夫叔王子帶</hi>詩曰協比其鄰昏姻孔云<hi>王者為政先和協近親則昏姻甚相</hi>
<pb n="KR3k0013_WYG_524-4b"/>
<hi>歸附也鄰猶近也孔甚也云旋也</hi>吾兄弟之不協焉能怨諸侯之不睦<lb/>
王悦王子帶自齊復歸於京師王召之也<lb/>
漢張釋之為謁者僕射從登虎圏文帝問上林尉禽獸<lb/>
簿十餘問尉左右視盡不能對虎圏嗇夫從旁代尉對<lb/>
帝所問禽獸簿甚悉欲以觀其能口對嚮應無窮者帝<lb/>
曰吏不當如此耶尉亡頼詔釋之拜嗇夫為上林令釋<lb/>
之前曰陛下以綘侯周勃何如人也帝曰長者又復問<lb/>
東陽侯張相如何如人也帝曰長者釋之曰夫綘侯東<lb/>
<pb n="KR3k0013_WYG_524-5a"/>
陽侯稱為長者此兩人言事嘗不出口豈效此嗇夫喋<lb/>
喋利口捷給哉且秦以任刀筆之吏爭以亟疾苛察相<lb/>
髙其敝徒文具亡惻隐之實以故不聞其過陵夷至於<lb/>
二世天下土崩今陛下以嗇夫口辯而超遷之臣恐天<lb/>
下隨風靡爭口辯亡其實且下之化上疾於影響舉錯<lb/>
不可不察也帝曰善乃止不拜嗇夫又為中郎将從行<lb/>
至霸陵上居外臨厠<hi>厠岸之邊側也</hi>時愼夫人從帝指愼夫人<lb/>
新豐道曰此北走邯鄲道也使愼夫人鼓瑟帝自倚瑟<lb/>
<pb n="KR3k0013_WYG_524-5b"/>
而歌<hi>倚瑟即今之以歌曲合也</hi>意悽愴悲懷謂羣臣曰嗟乎以北山<lb/>
石為椁用紵絮斮陳漆其間豈可動哉左右皆曰善釋<lb/>
之前曰使其中有可欲雖錮南山猶有隙使其中無可<lb/>
欲雖亡石椁又何戚焉文帝稱善<lb/>
賈誼文帝時為梁王太傅數年梁王勝死亡子誼上疏<lb/>
曰陛下即不定制如今之勢不過一傳再傳<hi>二傳世也</hi>諸侯<lb/>
猶且人恣而不制豪植<hi>立也</hi>而大強漢法不得行矣陛下<lb/>
所以為蕃扞及皇太子之所恃者唯淮陽代二國耳<hi>蕃翰</hi>
<pb n="KR3k0013_WYG_524-6a"/>
<hi>得宜則嗣王安固故云皇太子之所恃也</hi>代北邊匈奴與強敵為鄰能自完<lb/>
則足矣而淮陽之北大諸侯僅如黑子之著靣適足以<lb/>
餌大國耳<hi>餌謂為其所吞食</hi>不足以有所禁禦方今制在陛下<lb/>
制國而令子適足以為餌豈可謂工哉人主之行異布<lb/>
衣布衣者飾小行競小亷以自託於鄉黨人主唯天下安社<lb/>
稷固不耳高皇帝𤓰分天下以王功臣反者如蝟毛而<lb/>
起<hi>蝟蟲名也其毛為刺</hi>以為不可故蔪去不義諸侯而虛其國<hi>不義</hi>
<hi>諸侯彭越黥布等蔪謂芟刈也</hi>擇良日立諸子雒陽上東門之外<hi>諸侯國皆</hi>
<pb n="KR3k0013_WYG_524-6b"/>
<hi>在闗東故於東門外立之也東靣最北出門日上東門</hi>畢以為王<hi>畢猶盡也</hi>而天下安<lb/>
故大人者不牽小行以成大功今淮南地逺者或數千<lb/>
里越兩諸侯<hi>越過也兩諸侯梁及淮陽</hi>而縣属於漢<hi>為縣而属於漢</hi>其吏民<lb/>
繇役徃來長安者自悉而補中道衣敝<hi>自悉其家資財補縫作衣悉盡</hi>
<hi>也</hi>錢用諸費稱此其苦屬漢而欲得王至甚逋逃而歸<lb/>
諸侯者已不少矣其勢不可乆臣之愚計願舉淮南地<lb/>
以益淮陽而為梁王立後割淮陽北邊二三列城<hi>列城縣</hi>
與東郡以益梁不可者可徙代王而都睢陽梁起於新<lb/>
<pb n="KR3k0013_WYG_524-7a"/>
郪以北著之河<hi>新郪潁川縣也</hi>淮陽包陳以南揵之江<hi>包取也揵謂立封界</hi>
<hi>也或曰捷接也</hi>則大諸侯之有異心者破膽而不敢謀梁足以<lb/>
扞齊趙淮陽足以禁吳楚陛下髙枕終亡山東之憂矣<lb/>
此二世之利也<hi>從誼言可二世安耳言帝身及太子嗣位之時也</hi>當今恬然適<lb/>
遇諸侯之皆少<hi>恬安也少謂少年</hi>數嵗之後陛下且見之矣夫<lb/>
秦日夜苦心勞力以除六國之禍今陛下力制天下頥<lb/>
指如意<hi>但動頥指麾則所欲皆如意</hi>高拱以成六國之禍難以言智<lb/>
茍身亡事畜亂宿禍孰視而不定萬年之後傳之老母<lb/>
<pb n="KR3k0013_WYG_524-7b"/>
弱子將使不寜不可謂仁臣聞聖主言問其臣而不自<lb/>
造事<hi>欲發言則問其臣</hi>故使人臣得畢其愚忠唯陛下財幸<hi>財與</hi>
<hi>裁同裁擇而幸從其言</hi>文帝於是從誼計乃徙淮陽王武為梁王<lb/>
北界泰山西至高陽得大縣四十餘城徙城陽王喜為<lb/>
淮南王撫其民時又封淮南厲王四子皆為列侯誼知<lb/>
帝必将復王之也上疏諌曰竊恐陛下接王淮南諸子<lb/>
<hi>謂接今時當即王之言不乆也接猶續也猶今人言續後爾</hi>曽不與如臣者熟計之<lb/>
也淮南王之悖逆亡道天下孰不知其辠<hi>悖惑也</hi>陛下幸<lb/>
<pb n="KR3k0013_WYG_524-8a"/>
而赦遷之自疾而死天下孰以王死之不當今奉尊罪<lb/>
人之子適足以負謗於天下耳<hi>言若尊王其子則是厲王無罪漢枉殺之</hi>此<lb/>
人少壯豈能忘其父哉<hi>少壮猶言稍長大</hi>白公勝所為父報仇<lb/>
者大父與伯父叔父也<hi>白公楚平王之孫太子建之子也大父即祖謂平王也伯父叔</hi>
<hi>父平王諸子也事見春秋傳</hi>白公為亂非欲取國代主發忿快志剡<lb/>
<hi>利也</hi>手以衝仇人之匈固為俱靡而已<hi>言與仇人俱㓕斃也靡碎也</hi>淮<lb/>
南雖小黥布嘗用之矣漢存特幸耳<hi>言漢之勝黥布得存此直天幸耳</hi>
夫擅仇人足以危漢之資於䇿不便<hi>言假四子以資權則當危漢</hi>雖<lb/>
<pb n="KR3k0013_WYG_524-8b"/>
割而為四四子一心也予之衆積之財此非有子胥白<lb/>
公報於廣都之中即疑有剸諸荆軻起於兩柱之間<hi>剸諸</hi>
<hi>刺吳王荆軻刺秦皇事見春秋傳燕丹子也</hi>所謂假賊兵為虎翼者也<hi>周書云無</hi>
<hi>為虎傅翼将飛入邑擇人而食</hi>願陛下少留計<lb/>
賈山為潁陰侯騎<hi>謂騎馬而從也</hi>孝文時言治亂之道借秦為<lb/>
諭名曰至言曰臣聞為人臣者盡忠竭愚以直諌主不<lb/>
避死亡之誅者臣山是也臣不敢以乆逺諭願借秦以<lb/>
為諭唯陛下少加意焉夫布衣韋帶之士修身於内成<lb/>
<pb n="KR3k0013_WYG_524-9a"/>
名於外而使後世不絶息至秦則不然貴為天子富有<lb/>
天下賦斂重數百姓任罷赭衣半道羣盗滿山使天下<lb/>
之人戴目而視傾耳而聽<hi>戴目者言常逺視有異志也傾耳而聽言樂禍亂也</hi>一<lb/>
夫大謼天下嚮應者陳勝是也秦非徒如此也起咸陽<lb/>
而西至雍離宮三百<hi>離宮非常所居也</hi>鐘鼓帷帳不移而具又<lb/>
為阿房之殿高數十仞<hi>阿房者言殿之四阿皆為房也</hi>東西五里南北<lb/>
千歩從車羅騎四馬騖馳旌旗不橈為宮室之麗至於<lb/>
此使其後世曽不得聚廬而託處焉為馳道於天下東<lb/>
<pb n="KR3k0013_WYG_524-9b"/>
窮燕齊南極吳楚江湖之上瀕海之觀畢至道廣五十<lb/>
歩三丈而樹厚築其外隠以金椎樹以青松為馳道之<lb/>
麗至於此使其後世曽不得邪徑而託足焉死葬乎驪<lb/>
山吏徒數十萬人曠日十年下徹三泉合采金石冶銅<lb/>
錮其内漆塗其外被以珠玉飾以翡翠中成觀㳺上成<lb/>
山林為塟薶之侈至於此使其後世曽不得蓬顆蔽冢<lb/>
而託塟焉<hi>顆謂土塊蓬顆言塊上生蓬者耳</hi>秦以熊羆之力虎狼之心<lb/>
蠶食諸侯并吞海内而不篤禮義故天殃已加矣臣昧<lb/>
<pb n="KR3k0013_WYG_524-10a"/>
死以聞願陛下少畱意而詳擇其中臣聞忠臣之事君<lb/>
也言切直則不用而身危不切直則不可以明道故切<lb/>
直之言明主所欲急聞忠臣之所以蒙死以竭知也地<lb/>
之磽者雖有善種不能生焉江臯河瀕雖有惡種無不<lb/>
猥大昔者夏商之季世雖闗龍逢箕子比干之賢身死<lb/>
亡而道不用文王之時豪俊之士皆得竭其知芻蕘採<lb/>
薪之人皆得盡其力此周之所以興也故地之美者善<lb/>
養禾君之仁者善養士雷霆之所擊無不摧折者萬鈞<lb/>
<pb n="KR3k0013_WYG_524-10b"/>
之所壓無不糜㓕者今人主之威非特雷霆也勢重非<lb/>
特萬鈞也開道而求諌和顏色而受之用其言而顯其<lb/>
身士猶恐懼而不敢自盡又迺况於縱欲恣行暴虐惡<lb/>
聞其過乎震之以威壓之以重則雖有堯舜之智孟賁之<lb/>
勇豈有不摧折者哉如此則人主不能聞其過失矣弗聞<lb/>
則社稷危矣古者聖王之制史在前書過失工誦箴諌瞽<lb/>
誦詩諌公卿比諌<hi>比方事類以諌也</hi>士傳言諌過庻人謗於道商<lb/>
旅議於市然後君得聞其過失也聞其過失而改之見<lb/>
<pb n="KR3k0013_WYG_524-11a"/>
義而從之所以永有天下也天子之尊四海之内其義<lb/>
莫不為臣然而養三老於大學親執醤而餽執爵而酳<lb/>
<hi>進食曰餽酳者少少飲酒謂食已而蕩口也</hi>祝䭇在前祝鯁在後<hi>䭇謂食不下也以老</hi>
<hi>人好饐鯁故為備祝以視之</hi>公卿奉杖大夫進履舉賢以自輔弼求<lb/>
修正之士使直諌故以天子之尊尊養三老視孝也立<lb/>
輔弼之臣者恐驕也置直諌之士者恐不得聞其過也<lb/>
學問至於芻蕘者求善無饜也商人庻人誹謗已而改<lb/>
之從善無不聽也昔者秦政力并萬國富有天下破六<lb/>
<pb n="KR3k0013_WYG_524-11b"/>
國以為郡縣築長城以為關塞秦地之固大小之勢輕<lb/>
重之權其與一家之富一夫之彊胡可勝計也然而兵<lb/>
破於陳渉地奪於劉氏者何也秦王貪狠暴虐殘賊天<lb/>
下窮困萬民以適其欲也昔者周蓋千八百國以九州<lb/>
之民養千八百國之君用民之力不過嵗三日什一而<lb/>
籍<hi>什一謂十分之中公取一也籍借也謂借人力一日為簿籍而税之</hi>君有餘財民有餘<lb/>
力而頌聲作秦皇帝以千八百國之民自養力罷不能<lb/>
勝其役財盡不能勝其求一君之身耳所以自養者馳<lb/>
<pb n="KR3k0013_WYG_524-12a"/>
騁弋獵之娛天下無能供也勞罷者不得休息饑寒者<lb/>
不得衣食亡罪而死刑者無所告訴人與之為怨家與<lb/>
之為讐故天下壊也秦皇帝身在之時天下已壊矣而<lb/>
弗自知也秦皇帝東廵狩至㑹稽琅琊刻石著其功自<lb/>
以為過堯舜統縣石鑄鍾虡篩土築阿房之宫自以為<lb/>
萬世有天下也古者聖王作謚三四十世耳雖堯舜禹<lb/>
湯文武累世廣德以為子孫基業無過三二十世者也<lb/>
秦皇帝曰死而以謚法是父子名號有時相襲也以一<lb/>
<pb n="KR3k0013_WYG_524-12b"/>
至萬則世世不相復也故死而號曰始皇帝其次曰二<lb/>
世皇帝者欲以一至萬也秦皇帝計其功德度其後嗣<lb/>
世世無窮然身死纔數月天下四面而攻之宗廟㓕絶<lb/>
矣秦皇帝居㓕絶之中而不自知者何也天下莫敢告<lb/>
也其所以莫敢告者何也亡養老之義亡輔弼之臣亡<lb/>
進諌之士縱恣行誅退誹謗之人殺直諌之士是以道<lb/>
諛媮合苟容比其德則賢於堯舜課其功則賢於湯武<lb/>
天下已潰而莫之告也詩曰匪言不能胡斯畏忌聽言<lb/>
<pb n="KR3k0013_WYG_524-13a"/>
則對誦言如醉此之謂也又曰濟濟多士文王以寜天<lb/>
下未嘗亡士也然而文王獨言以寜者何也文王好仁<lb/>
則仁興得士而敬之則士用用之有禮義故不致其愛<lb/>
敬則不能盡其心不能盡其心則不能盡其力不能盡<lb/>
其力則不能成其功故古之賢君於其臣也尊其爵禄<lb/>
而親之疾則臨視之亡數死則徃弔哭之臨其小斂大<lb/>
斂已棺塗而後為之服錫衰麻絰而三臨其喪未斂不<lb/>
飲酒食肉未塟不舉樂當宗廟之祭而死為之廢樂故<lb/>
<pb n="KR3k0013_WYG_524-13b"/>
古之君人者於其臣也可謂盡禮矣服法服端容貌正顔<lb/>
色然後見之故臣下莫敢不竭力盡死以報其上功德<lb/>
立於後世而令聞不亡也今陛下念思祖考術追厥功<lb/>
圖所以昭光洪業休德使天下舉賢良方正之士天下<lb/>
皆訢訢焉曰將興堯舜之道三王之功矣天下之士莫<lb/>
不精白以承休德今方正之士皆在朝廷矣又選其賢<lb/>
者使為常侍諸吏與之馳敺射獵一日再三出臣恐朝<lb/>
廷之解弛百官之墮於事也諸侯聞之又必怠於政矣<lb/>
<pb n="KR3k0013_WYG_524-14a"/>
陛下即位親自勉以厚天下損食膳不聽樂减外徭衛<lb/>
卒止嵗貢省廏馬以賦縣傳去諸苑以賦農夫出帛十<lb/>
萬餘疋以賑貧民禮髙年九十者一子不事八十者二<lb/>
算不事<hi>一子不事蠲其賦役二算不事免二口之算賦也</hi>賜天下男子爵大臣<lb/>
皆至公卿發御府金賜大臣宗族亡不被澤者赦罪人<lb/>
憐其亡髪賜之巾憐其衣赭書其背父子兄弟相見而<lb/>
賜之衣平獄緩刑天下莫不悦喜是以元年膏雨降五<lb/>
糓登此天下之所以相陛下也刑輕於它時而犯法者<lb/>
<pb n="KR3k0013_WYG_524-14b"/>
寡衣食多於前年而盜賊少此天下之所以順陛下也臣<lb/>
聞山東吏布詔令民雖老羸癃疾扶杖而徃聽之願少<lb/>
須臾母死思見德化之成也今功業方就名聞方昭四<lb/>
方鄉風今從豪俊之臣方正之士直與之日日獵射擊<lb/>
兔伐狐以傷大業絶天下之望臣竊悼之詩曰靡不有<lb/>
初鮮克有終臣不勝大願願少衰射獵以夏嵗二月<hi>時以</hi>
<hi>十月為嵗首則為夏正之二日為五日今欲定制度循其古法特云用夏歲二月也</hi>定明堂造大<lb/>
學修先王之道風行俗成萬世之基定然後唯陛下所<lb/>
<pb n="KR3k0013_WYG_524-15a"/>
幸耳古者大臣不媟故君子不常見有齊嚴之色肅敬<lb/>
之容大臣不得與宴㳺方正修㓗之士不得從射獵使<lb/>
皆務其方以髙其節則羣臣莫敢不正身修行盡心以<lb/>
稱大禮如此則陛下之道尊敬功業施於四海垂於萬<lb/>
世子孫矣誠不如此則行日壞而榮日㓕矣夫士修之<lb/>
於家而壞之於天子之廷臣竊愍之陛下與衆臣宴㳺<lb/>
與大臣方正朝廷論議夫㳺不失樂朝不失禮議不失<lb/>
計軌事之大者也<lb/>
<pb n="KR3k0013_WYG_524-15b"/>
主父偃齊人上書闕下諌伐匈奴曰臣聞明主不惡切<lb/>
諌以博觀忠臣不避重誅以直諌是故事無遺䇿而功流<lb/>
萬世今臣不敢隠忠避死以效愚計願陛下幸赦而少<lb/>
察之司馬法曰國雖大好戰必亡天下雖平忘戰必危<lb/>
<hi>司馬穰苴善用兵著書言兵法謂之司馬法一説司馬古主兵之官有軍陳用兵之法</hi>天下既平<lb/>
天子大愷<hi>大愷周禮還師振旅之樂也</hi>春蒐秋獮諸侯春振旅秋治<lb/>
兵所以不忘戰也<hi>春為陽中其行木也秋為陰中其行金也金木兵噐所資故於此時蒐獮</hi>
<hi>治兵也蒐蒐索也取不孕者獮應殺氣也振整旅衆也</hi>且怒者逆德也兵者凶噐<lb/>
<pb n="KR3k0013_WYG_524-16a"/>
也爭者末節也古之人君一怒必伏尸流血故聖王重<lb/>
<hi>貴也</hi>行之夫務戰勝窮武事未有不悔者也昔秦皇帝任<lb/>
戰勝之威蠶食天下并吞戰國海内為一功齊三代務<lb/>
勝不休欲攻匈奴李斯諌曰不可夫匈奴無城郭之居<lb/>
委積之守遷徙鳥舉難得而制輕兵深入糧食必絶運<lb/>
糧以行重不及事得其地不足以為利得其民不可調<lb/>
而守之<hi>不可和調也</hi>勝必棄之非民父母靡敝中國甘心匈<lb/>
奴非完計也秦皇帝不聽遂使蒙恬将兵而攻胡郤地<lb/>
<pb n="KR3k0013_WYG_524-16b"/>
千里以河為境地固澤鹵不生五糓<hi>地多沮澤而鹹鹵</hi>然後發<lb/>
天下丁男以守北河暴兵露師十有餘年死者不可勝<lb/>
數終不能踰河而北是豈人衆之不足兵革之不備哉<lb/>
其勢不可也又使天下飛芻輓粟<hi>運載芻藁令其疾至故曰飛芻也輓謂引</hi>
<hi>車船也</hi>起於黄腄琅邪負海之郡轉輸河北<hi>黄腄二縣名也竝在東萊</hi>
<hi>言自東萊及琅邪緣海諸郡皆令轉輸至河北也</hi>率三十鍾而致一石<hi>六斛四斗為鍾</hi>
<hi>計其道路所費凡用百九十二斛乃得一石至</hi>男子疾耕不足於糧餉女子紡<lb/>
績不足於帷幕百姓靡敝孤寡老弱不能相養道死者<lb/>
<pb n="KR3k0013_WYG_524-17a"/>
相望<hi>道死謂死於路也</hi>蓋天下始叛也及至髙皇帝定天下畧<lb/>
地於邊聞匈奴聚代谷之外而欲擊之御史成諌曰不<lb/>
可夫匈奴獸聚而鳥散從之如搏景<hi>搏擊也摶人之隂景言不可得也</hi>
今以陛下盛徳攻匈奴臣竊危之髙帝不聽遂至代谷<lb/>
果有平城之圍髙帝悔之廼使劉敬往結和親然後天<lb/>
下亡干戈之事故兵法曰興師十萬日費千金秦帝積<lb/>
衆數十萬人雖有覆軍殺將係虜單于適足以繼怨深<lb/>
讐不足以償天下之費夫匈奴行盜侵敺所以為業天<lb/>
<pb n="KR3k0013_WYG_524-17b"/>
性固然<hi>來侵邊境而毆掠人畜也</hi>上自虞夏殷周固不程督<hi>程課也督視責</hi>
<hi>也</hi>覊縻待之不比為人夫不上觀虞夏殷周之統而下<lb/>
循近世之失此臣之所以大恐百姓所以疾苦也且夫<lb/>
兵乆則變生事苦則慮易<hi>言思慮變易失其常也</hi>使邊境之民靡<lb/>
敝愁苦將吏相疑而外市<hi>與外國交市己利若章邯之比也</hi>故尉佗章<lb/>
邯得成其私而秦政不行權分二子此得失之效也故<lb/>
周書曰安危在出令存亡在所用<hi>此周書者本尚書之餘</hi>願陛下<lb/>
熟計之而加察焉<lb/>
<pb n="KR3k0013_WYG_524-18a"/>
徐樂燕郡無終人也上書曰臣聞天下之患在於土分不在<lb/>
瓦解古今一也何謂土分秦之末世然也陳渉無千乘之<lb/>
尊疆土之地身非王公大人名族之後鄉曲之譽非有孔<lb/>
曽墨子之賢陶朱猗頓之富也然起窮巷奮棘矜<hi>矜者㦸之把也</hi>
<hi>時秦銷兵器故但有㦸之把也</hi>偏袒大呼天下從風此其故何也繇民困<lb/>
而主不恤下怨而上不知俗已亂而政不修此三者陳渉<lb/>
之所以為資也此之謂土分故曰天下之患在乎土分何<lb/>
謂瓦解吳楚齊趙之兵是也七國謀為大逆號皆稱萬乘<lb/>
<pb n="KR3k0013_WYG_524-18b"/>
之君帶甲數十萬威足以嚴其境内財足以勸其士民然<lb/>
不能西攘尺寸之地<hi>攘謂侵取漢地</hi>而身為禽於中原者此其故<lb/>
何也非權輕於匹夫而兵弱於陳渉也當是之時先帝之<lb/>
徳未衰而安土樂俗之民衆故諸侯無境外之助此之謂<lb/>
瓦解故曰天下之患不在瓦解繇此觀之天下誠有土分<lb/>
之勢雖布衣窮處之士或首難而危海内<hi>首難謂首唱而作難也</hi>陳<lb/>
渉是也况三晉之君或存乎<hi>韓魏趙三國本共分晉故稱三晉</hi>天下雖<lb/>
未治也誠能無土分之勢雖有彊國勁兵不得還踵而<lb/>
<pb n="KR3k0013_WYG_524-19a"/>
身為禽吳楚是也况羣臣百姓能為亂乎此二體者安<lb/>
危之明要賢主之所留意而深察也間者關東五糓數<lb/>
不登年嵗未復民多窮困重之以邊境之事推數循理<lb/>
而觀之民宜有不安其處者矣不安故易動易動者土<lb/>
分之勢也故賢主獨觀萬化之原明於安危之機修之<lb/>
廟堂之上而銷未形之患也其要期使天下無土分之<lb/>
勢而已矣故雖有彊國勁兵陛下逐走獸射飛鳥引逰<lb/>
燕之囿淫縱恣之觀極馳騁之樂自若<hi>自若者言如其常無所廢損也</hi>
<pb n="KR3k0013_WYG_524-19b"/>
金石絲竹之聲不絶於耳帷幄之私俳優朱儒之笑不<lb/>
乏於前而天下無宿<hi>乆也</hi>憂名何必夏子俗何必成康<hi>夏禹</hi>
<hi>也子湯也湯子姓</hi>雖然臣竊以陛下天然之質寛仁之資而誠<lb/>
以天下為務則湯文不難侔而成康之俗未必不復興<lb/>
也<hi>侔等也</hi>此二體者立然後處尊安之實揚廣譽於當世<lb/>
親天下而服四夷餘恩遺德為數世隆南靣背依攝袂<lb/>
而揖王公此陛下之所服<hi>事也</hi>也臣聞圖王不成其敝足<lb/>
以安<hi>言其敝未之法猶足自安也</hi>安則陛下何求而不得何威而不<lb/>
<pb n="KR3k0013_WYG_524-20a"/>
成奚<hi>何也</hi>征而不服哉<lb/>
嚴安者臨淄人也以故丞相史上書曰臣聞鄒子曰<hi>鄒衍之書</hi>
<hi>也</hi>政教文質者所以云救也<hi>以救/敝</hi>當時則用過則舍之<hi>非其</hi>
<hi>時則廢置也</hi>可易則易之<hi>可變易者則易也</hi>故守一而不變者未睹治<lb/>
之至也今天下人民用財侈靡車馬衣裘宮室皆競修<lb/>
飾調五聲使有節奏<hi>節飾也奏進也</hi>雜五色使有文章重五味<lb/>
方丈於前以觀欲天下<hi>觀猶顯也顯示之使其慕欲也</hi>彼民之情見美則<lb/>
願之是教民以侈也侈而無節則不可贍<hi>贍足也</hi>民離本而<lb/>
<pb n="KR3k0013_WYG_524-20b"/>
徼末矣<hi>徼要求也</hi>末不可徒得<hi>徒空也</hi>故搢紳者不憚為詐帶劍<lb/>
者夸殺人以矯奪<hi>夸大也競也矯偽也</hi>而世不知媿故姦軌浸長<hi>浸漸</hi>
<hi>也</hi>夫佳麗珍怪固順於耳目故養失而泰樂失而淫禮失<lb/>
而采<hi>采者文過其實也</hi>教失而偽偽采淫泰非所以範民之道也<lb/>
<hi>範謂為之立法也</hi>是以天下人民逐利無已犯法者衆臣願為民<lb/>
制度以防其淫使貧富不相懼以和其心心既和平其性<lb/>
恬安恬安不營則盜賊銷盜賊銷則刑罰少刑罰少則陰<lb/>
陽和四時正風雨順草木暢茂五穀蕃熟六畜遂字<hi>蕃多也遂</hi>
<pb n="KR3k0013_WYG_524-21a"/>
<hi>成也字生也</hi>民不夭厲和之至也<hi>厲病也</hi>臣聞周有天下其治<lb/>
三百餘嵗成康其隆也刑錯四十餘年而不用及其衰<lb/>
亦三百餘年故五伯更起伯者常佐天子興利除害誅<lb/>
暴禁邪輔正海内以尊天子五伯既沒賢聖莫續天子<lb/>
孤弱號令不行諸侯恣行強陵弱衆暴寡田常簒齊六<lb/>
卿分晉竝為戰國此民之始苦也於是強國務政弱國<lb/>
修守合從連衡馳車轂擊<hi>車轂相擊言其衆多也</hi>介胄生蟣虱民<lb/>
無所告愬及至秦王蠶食天下并吞戰國稱號皇帝一<lb/>
<pb n="KR3k0013_WYG_524-21b"/>
海内之政壊諸侯之城銷其兵鑄以為鐘虡<hi>虡懸鐘者也</hi>示<lb/>
不復用元元黎民得免於戰國逢明天子人人自以為<lb/>
更生<hi>言天下以戰國之苦逢聖明之主則可以更生而秦皇反為虐政以殘害也</hi>鄉使秦緩<lb/>
刑罰薄賦斂省徭役貴仁義賤權利上篤厚下佞巧變<lb/>
風易俗化於海内則世世必安矣秦不行是風循其故<lb/>
俗為知巧權利者進篤厚忠正者退法嚴令苛讇諛者<lb/>
衆日聞其美意廣心逸欲威海外使蒙恬將兵以北攻<lb/>
強胡辟地進境戍於河北飛芻輓粟以隨其後又使尉<lb/>
<pb n="KR3k0013_WYG_524-22a"/>
屠雎將樓船之士攻越使監禄鑿渠運糧深入越地越<lb/>
人遁逃曠日持乆糧食乏絶越人擊之秦兵大敗秦乃<lb/>
使尉佗將卒以戍越當是時秦禍北搆於胡南挂於越<lb/>
<hi>挂縣也</hi>宿<hi>留也</hi>兵於無用之地進而不能退行十餘年丁男<lb/>
被甲丁女轉輸苦不聊生自經於道路死者相望及秦<lb/>
皇帝沒天下大畔陳勝吳廣蜂舉<hi>舉謂起兵也</hi>武臣張耳舉<lb/>
趙項梁舉吳田儋舉齊景駒舉郢周市舉魏韓廣舉燕<lb/>
窮山通谷豪士竝起不可勝載也然本皆非公侯之後<lb/>
<pb n="KR3k0013_WYG_524-22b"/>
非長官之吏<hi>長官謂官之長也</hi>無尺寸之勢起閭巷杖棘矜應<lb/>
時而動不謀而俱起不約而同㑹壌長地進至乎伯王<lb/>
<hi>長進益也言其稍稍攻伐進益土境以至彊大也</hi>時教使然也秦貴為天子富<lb/>
有天下㓕世絶祀窮兵之禍也故周失之弱秦失之強<lb/>
不變之患也今徇南夷朝夜郎降羌僰畧薉州建城邑<lb/>
深入匈奴燔其龍城<hi>燔燒也龍城匈奴祭天處</hi>議者美之此人臣之<lb/>
利非天下之長䇿也今中國無狗吠之警而外累於逺方<lb/>
之備靡敝國家非所以子民也<hi>子謂養之如子</hi>行無窮之欲甘<lb/>
<pb n="KR3k0013_WYG_524-23a"/>
心快意結怨於匈奴非所以安邊境也禍拏而不解兵<lb/>
休而復起<hi>拏相連引也</hi>近者愁苦逺者驚駭非所以持乆也<lb/>
今天下鍜甲摩劔矯箭控弦<hi>矯正曲使直也控引也</hi>轉輸軍糧未<lb/>
見休時此天下所共憂也夫兵乆而變起事煩而慮生<lb/>
今外郡之地或幾千里列城數十形束壤制<hi>言其土地形勢足以</hi>
<hi>束制其民</hi>帶脇諸侯<hi>帶者言諸侯之郡守譬若佩帶謂輕小也脇者謂其力足以脇人也一曰帶在</hi>
<hi>脇房附著之義</hi>非宗室之利也上觀齊晉所以亡公室卑削六<lb/>
卿太盛也下覽秦之所以㓕刑嚴文刻欲大無窮也今<lb/>
<pb n="KR3k0013_WYG_524-23b"/>
郡守之權非特六卿之重也地畿千里非特閭巷之資<lb/>
也甲兵噐械非特棘矜之用也以逢萬世之變則不可<lb/>
勝諱也<hi>言不可盡諱者言必㓕亡也</hi>後以安為騎馬令<hi>主天子之騎馬也</hi>
賈捐之字君房賈誼之曽孫也元帝初即位上疏言得<lb/>
失召待詔金馬門初武帝征南越元封元年立儋耳珠<lb/>
厓郡皆在南方海中洲居<hi>居海中之洲也水中可居者曰洲</hi>廣袤可千<lb/>
里<hi>袤長也</hi>合十六縣户二萬三千餘其民暴惡自以阻絶<lb/>
數犯吏禁吏亦酷之率數年一反殺吏漢輙發兵擊定<lb/>
<pb n="KR3k0013_WYG_524-24a"/>
之自初為郡至昭帝始元元年二十餘年間凡六叛至其五<lb/>
年罷儋耳郡并屬珠厓至宣帝神爵二年珠厓三縣復反後<lb/>
七年甘露九年九縣反輙發兵擊定之元帝初元元年珠崖<lb/>
又反發兵擊之諸縣更叛連年不定帝與有司議大發軍捐<lb/>
之建議以為不當擊上使王商詰之曰珠厓内屬為郡久矣<lb/>
今皆叛而云不當擊長蠻夷之亂虧先帝功徳經義何<lb/>
以處之<hi>於六經之内當何者之科條也</hi>捐之對曰臣得遭明盛之朝蒙<lb/>
危言之䇿無忌諱之患<hi>危言直言也言出而身危故云危言論語稱孔子曰邦有道危</hi>
<pb n="KR3k0013_WYG_524-24b"/>
<hi>言危行</hi>敢昧死竭卷卷臣聞堯舜聖之盛也禹入聖域而<lb/>
不優<hi>禹之功德裁入聖人區域但不能優㤗耳</hi>故孔子稱堯曰大哉韶曰盡<lb/>
善禹曰無間以三聖之德地方不過數千里西被流沙<lb/>
東漸于海朔南暨聲教迄于四海欲與聲教則治之不<lb/>
欲與者不強治也故君臣歌德<hi>言皆有德可歌頌</hi>含氣之物各<lb/>
得其宜武丁成王殷周之大仁也<hi>武丁殷之高宗</hi>然地東不過<lb/>
江黄西不過氐羌南不過蠻荆北不過朔方是以頌聲<lb/>
竝作視聽之類咸樂其生越裳氏重九譯而獻<hi>逺國使來因九</hi>
<pb n="KR3k0013_WYG_524-25a"/>
<hi>譯言乃通也越裳國名王充論衡作越甞</hi>此非兵革之所能致及其衰也南<lb/>
征不還<hi>謂昭王也為楚所溺也</hi>齊桓捄其難<hi>謂襄王也初為太子而惠王欲立王子帶</hi>
<hi>齊桓公為首止之盟以定太子之位事在左傳僖公五年</hi>孔子定其文<hi>孔子作春秋夷狄之國雖</hi>
<hi>大自稱王者皆貶為子</hi>以至乎秦興兵逺攻貪外虛内務欲廣地<lb/>
不慮其害然地南不過閩越北不過太原而天下潰畔<lb/>
禍卒在於二世之末也<hi>卒終也</hi>長城之歌至今未絶頼聖<lb/>
漢初興為百姓請命平定天下至孝文皇帝閔中國未<lb/>
安偃武行文則㫁獄數百民賦四十丁男三年而一事<lb/>
<pb n="KR3k0013_WYG_524-25b"/>
<hi>常賦嵗百二十嵗一事時天下民多故出賦四十三嵗而一事</hi>時有獻千里馬者詔曰<lb/>
鸞旗在前屬車在後<hi>鸞旗編以羽毛列繫橦旁載於車上大駕出則陳於道而先行屬車</hi>
<hi>相連屬而陳於後也</hi>吉行日五十里師行日三十里朕乗千里之馬獨先<lb/>
安之<hi>安之言何所徃適</hi>於是還馬與道里費而下詔曰朕不受獻也<lb/>
其令四方母求來獻當此之時逸㳺之樂絶竒麗之賂塞<lb/>
鄭衛之倡微矣夫後宮盛色則賢者隠處佞人用事則<lb/>
諍臣杜口而文帝不行故謚為孝文廟稱太宗至孝武<lb/>
皇帝元狩六年太倉之粟紅腐而不可食<hi>粟乆腐壞則色紅赤也</hi>
<pb n="KR3k0013_WYG_524-26a"/>
都内之錢貫朽而不可校<hi>校謂數計也</hi>迺探平城之事<hi>追計其事</hi>
<hi>故言探</hi>録冐頓以來數為邊害厲兵馬因富民以攘服之<lb/>
<hi>攘却也</hi>西連諸國至于安息東過碣石以𤣥莬樂浪為郡<lb/>
詔曰辱哉今關東大困倉庫空虚無以相贍又以動兵非特<lb/>
勞民凶年隨之其罷珠厓郡民有慕義欲内屬便處之<lb/>
<hi>欲有來入内郡者所至之處即安置也</hi>不欲勿強珠厓繇是罷<lb/>
東方朔為郎中武帝時天下侈靡趨末<hi>末謂工商之業</hi>百姓多<lb/>
離農畝帝從容問朔吾欲化民豈有道乎朔對曰堯舜<lb/>
<pb n="KR3k0013_WYG_524-26b"/>
禹湯文武成康上古之事經歴數千載尚難言也臣不<lb/>
敢陳願近述孝文皇帝之時當世耆老皆聞見之貴為<lb/>
天子富有四海之内身衣弋綈<hi>弋黒色也綈厚繒</hi>足履革舄<hi>革生</hi>
<hi>皮也不用柔韋言儉率也</hi>以韋帶劔<hi>但空用韋/不加飾</hi>莞蒲為席<hi>莞夫離也今謂之蔥</hi>
<hi>蒲以莞及蒲為席亦尚質也</hi>兵木無刃<hi>兵器如木而無刃言不大治兵噐也</hi>衣緼無文<lb/>
<hi>緼亂絮也言内有亂絮上無文綵也</hi>集上書囊以為殿帷<hi>集謂合聚也</hi>以道德<lb/>
為麗以仁義為凖<hi>麗美也凖平法也</hi>於是天下望風成俗昭然<lb/>
化之今陛下以城中為小圖起建章左鳳闕右神明<hi>鳳闕</hi>
<pb n="KR3k0013_WYG_524-27a"/>
<hi>闕名神明臺名也</hi>號稱千門萬户木土衣綺繡狗馬被繢罽<hi>繢五</hi>
<hi>綵也罽織也即繢之屬</hi>宮人簪瑇瑁垂珠璣設戲車教馳逐飾文<lb/>
采叢珍怪撞萬石之鐘擊雷霆之皷作俳優舞鄭女上<lb/>
為淫侈如此而欲使民獨不奢侈失農事之難者也陛<lb/>
下誠能用臣朔之計推甲乙之帳燔之於四通之衢却<lb/>
走馬示不復用則堯舜之隆宜可與比治矣易曰正其<lb/>
本萬事理失之毫釐差以千里願陛下留意察之<lb/>
路温舒守廷尉史宣帝即位上書言宜尚德緩刑其辭<lb/>
<pb n="KR3k0013_WYG_524-27b"/>
曰臣聞齊有無知之禍而桓公以興晉有驪姬之難而<lb/>
文公用伯近世趙王不終諸呂作亂而孝文為太宗繇<lb/>
是觀之禍亂之作将以開聖人也故桓文扶微興壞尊<lb/>
文武之業澤加百姓功潤諸侯雖不及三王天下歸仁<lb/>
焉文帝永思至德以承天心崇仁義省刑罰通闗梁一<lb/>
逺近敬賢如大賓愛民如赤子内恕情之所安而施之<lb/>
於海内是以囹圄空虛天下太平夫繼變化之後必有<lb/>
異舊之恩此聖賢所以昭天命也徃者昭帝即世而無<lb/>
<pb n="KR3k0013_WYG_524-28a"/>
嗣大臣憂戚焦心合謀皆以昌邑尊親援而立之<hi>援引也</hi>
然天不授命淫亂其心遂以自亡深察禍變之故乃皇<lb/>
天之所以開至聖也故大將軍受命武帝肱股漢國<hi>謂霍</hi>
<hi>光</hi>披肝膽决大計黜亡義立有德輔天而行然後宗廟<lb/>
以安天下咸寧臣聞春秋正即位大一統而愼始也陛<lb/>
下初登至尊與天合符宜改前世之失正始受命之統<lb/>
滌煩文除民疾存亡繼絶以應天意臣聞秦有十失其<lb/>
一尚存治獄之吏是也秦之時羞文學好武勇賤仁義<lb/>
<pb n="KR3k0013_WYG_524-28b"/>
之士貴治獄之吏正言者謂之誹謗遏過者謂之妖言<lb/>
<hi>遏止也</hi>故盛服先生不用於世忠良切言皆欝於胸<hi>欝積也</hi>
譽諛之聲日滿於耳虛美熏心實禍蔽塞<hi>熏氣烝也</hi>此乃秦<lb/>
之所以亡天下也方今天下頼陛下恩厚亡金革之危<lb/>
饑寒之患父子夫妻戮力安家然太平未洽者獄亂之也夫<lb/>
獄者天下之大命也死者不可復生斷者不可復屬書曰與<lb/>
其殺不辜寕失不經<hi>虞書大禹謨載咎繇之言辜罪也經常也言人命至重治獄宜愼寕</hi>
<hi>失不常之過不濫無罪之人所以崇寛恕也</hi>今治獄吏則不然上下相敺以<lb/>
<pb n="KR3k0013_WYG_524-29a"/>
刻為明深者獲公名平者多後患故治獄之吏皆欲人<lb/>
死非憎人也自安之道在人之死是以死人之血流離<lb/>
於市被刑之徒比肩而立大辟之計嵗以萬數此聖人<lb/>
之所以傷也太平之未洽凡以此也夫人情安則樂生<lb/>
痛則思死捶楚之下何求而不得故囚人不勝痛則飾<lb/>
辭以視之吏治者利其然則指導以明之上奏畏郤則<lb/>
鍛練而周内之<hi>精熟周悉致之法中也郤退也畏為上所郤退</hi>盖奏當之成<hi>當謂</hi>
<hi>處其罪也</hi>雖咎繇聼之猶以為死有餘辜<hi>咎繇作士善聽獄訟故以為喻也</hi>
<pb n="KR3k0013_WYG_524-29b"/>
何則成練者衆文致之罪明也是以獄吏專為深刻殘<lb/>
賊而亡極媮為一切<hi>媮茍且一切權時也</hi>不顧國患此世之大賊<lb/>
也故俗語曰畫地為獄議不入刻木為吏期不對<hi>畫獄木吏</hi>
<hi>尚不入對况眞實乎期猶必也議必不入對</hi>此皆疾吏之風悲痛之辭也故<lb/>
天下之患莫深於獄敗法亂正離親塞道莫甚乎治獄<lb/>
之吏此所謂一尚存者也臣聞烏鳶之卵不毁而後鳳<lb/>
凰集<hi>烏鴟也</hi>誹謗之罪不誅而後良言進故古人有言山<lb/>
藪藏疾川澤納汙瑾瑜匿惡國君含詬<hi>詬耻也言山藪之有草木則毒</hi>
<pb n="KR3k0013_WYG_524-30a"/>
<hi>害者居之川澤之形廣大則能受於汙濁人君之善御下亦當忍耻病也</hi>唯陛下除誹謗以<lb/>
招切言開天下之口廣箴諌之路掃亡秦之失尊文武<lb/>
之德省法制寛刑罰以廢治獄則太平之風可興於世<lb/>
永履和樂與天亡極天下幸甚<hi>與天長乆無窮極也</hi>帝善其言遷<lb/>
廣陽私府長<lb/>
　<lb/>
　<lb/>
　<lb/>
<pb n="KR3k0013_WYG_524-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷四百九</head>
    <p>
<pb n="KR3k0013_WYG_409-1a"/>
欽定四庫全書<lb/>
　冊府元龜卷四百九　　　宋　王欽若等　撰<lb/>
　　將帥部<lb/>
　　　退讓第二<lb/>
後魏陸麗為南都尚書文成興安初封平原王頻讓不<lb/>
聴乃啟以讓父文成曰朕為天下主豈不能二王封卿<lb/>
父子也以其父俟為東平王麗尋遷侍中撫軍大將軍<lb/>
賜妻妃號麗以荷寵既頻固辭不受帝益重之<lb/>
<pb n="KR3k0013_WYG_409-1b"/>
王肅為豫州刺史以破齊將裴叔業進號鎮南將軍加<lb/>
都督四州諸軍事封汝陽縣子肅頻表固辭不許<lb/>
劉㫤為開府儀同三司中書監除使持節都督吳越楚<lb/>
彭城諸軍大將軍開府鎮徐州㫤頻表辭大將軍詔不<lb/>
許<lb/>
于忠宣武時為侍中領軍將軍忠靣陳譲云臣無學識<lb/>
不堪兼文武之任宣武曰當今學識有文者不少但心<lb/>
直不如卿欲使卿劬勞於下我當無憂於上<lb/>
<pb n="KR3k0013_WYG_409-2a"/>
淳于誕宣武未伐蜀以誕為驍騎將軍假冠軍將軍都<lb/>
督别部司馬領鄉導統軍誕不願先受榮爵乃固讓實<lb/>
官止參戎號<lb/>
楊津為衛將軍孝莊永安初詔津為荆州都督津以前<lb/>
在中山䧟㓂詣闕固辭竟不之任<lb/>
楊偘為右將軍孝莊徙御河北偘固求陪從至建州叙<lb/>
從行功臣自城陽王徽已下凡十人並増三階以偘河<lb/>
梁之誠特加四階偘固辭乞同諸人久乃見許<lb/>
<pb n="KR3k0013_WYG_409-2b"/>
爾朱兆榮之從子節閔帝以兆為天柱大將軍兆謂人<lb/>
曰此是叔父終官我何敢受遂固辭不拜尋加都督十<lb/>
州諸軍事世襲并州刺史<lb/>
北齊斛律羡後主武平初為驃騎大將軍兄子武都為<lb/>
兖州刺史羡歴事數帝以謹直見稱雖極榮寵不自矜<lb/>
尚至是以合門貴盛深以為憂乃上書推讓乞解所職<lb/>
優詔不許<lb/>
後周泉企初仕後魏以功累遷為車騎大將軍西魏文<lb/>
<pb n="KR3k0013_WYG_409-3a"/>
帝大統初加開府儀同三司兼尚書右僕射進爵上雒<lb/>
郡公増邑通前一千户企志尚亷慎每除一官憂見顔<lb/>
色至是頻讓文帝手詔不許<lb/>
王思政為都督荆州刺史侯景叛東魏請援乞師思政<lb/>
率歩騎萬餘從魯關向陽翟景送欵於梁思政分布<lb/>
諸軍據景七州十二鎮太祖乃以所授景使持節太傅<lb/>
大將軍兼中書令河南大行臺河南諸軍事迴授思政<lb/>
並讓不授<lb/>
<pb n="KR3k0013_WYG_409-3b"/>
予謹為柱國大將軍開府自以久當權勢位望隆重功名<lb/>
既立願保優閒乃上先所乗駿馬及所著鎧甲等太祖<lb/>
識其意乃曰今巨猾未平公豈得便爾獨善遂不受<lb/>
達奚武遷驃騎大將軍累立大功朝議初欲以為柱國<lb/>
武謂人曰我作柱國不應在元子孝前固辭不受以大<lb/>
將軍出鎮玉壁<hi>王欽若等曰元子孝後魏宗族義陽王為柱國大將軍</hi>
竇熾為柱國大將軍眀帝以熾前朝舊臣勲望兼重欲<lb/>
獨為造第熾辭以天下未平干戈未偃不宜輙發徒役<lb/>
<pb n="KR3k0013_WYG_409-4a"/>
眀帝不許<lb/>
隋李穆初仕周為武衛大將軍擊曲沔蠻破之授原州<lb/>
刺史拜世子惇為儀同三司穆以二兄賢逺並為佐命<lb/>
功臣子弟布列清顯穆深懼盈滿辭不受拜太祖不許<lb/>
俄遷雍州刺史兼小冡宰増邑三千户通前三千七百<lb/>
户又封一子為升遷縣伯穆讓兄子孝軌許之<lb/>
元孝矩為夀州總管屯兵於江上後數嵗自以年老筋<lb/>
力漸衰不堪軍旅上表乞骸骨轉涇州刺史髙祖下書<lb/>
<pb n="KR3k0013_WYG_409-4b"/>
曰知執謙撝請歸初服恭膺寳命實賴元功方欲委裘<lb/>
寄以分陜何容便請髙蹈獨為君子者乎若以邊境務<lb/>
煩即宜徙從涇郡養徳卧治也<lb/>
梁睿開皇初為益州總管自以周代舊臣久居重鎮内<lb/>
不自安屢請入朝於是徵還京師及引見髙祖為之興<lb/>
命睿上殿握手極歡睿退謂所親曰功遂身退此其時<lb/>
也遂謝病於家闔門自守不交當世帝賜以板輿毎有<lb/>
朝覲必令三衛輿上殿<lb/>
<pb n="KR3k0013_WYG_409-5a"/>
令狐熙為桂州總管在職數年上表曰臣忝寄嶺表四<lb/>
載于兹犬馬之年六十有一才輕任重媿懼兼深嘗願<lb/>
收拙避賢稍免官謗然所管遐曠綏撫尤難雖未能頓<lb/>
革夷風頗亦漸識皇化但臣宿患消渇比更増甚筋力<lb/>
精神轉就衰邁昔在壯齒猶不如人况今年疾俱侵豈<lb/>
可猶當重寄請解所任髙祖優詔不許賜以醫藥<lb/>
唐張士貴髙宗永徽中為左領軍大將軍有目疾抗表辭<lb/>
事授鎮軍大將軍<lb/>
<pb n="KR3k0013_WYG_409-5b"/>
李光弼為河南副元帥都督河南淮西山南東道諸節<lb/>
度行營事代宗廣徳二年七月上表陳乞曰臣自去月<lb/>
十七日舊疾發動有加無瘳至今月五日臣自量氣力<lb/>
恐至不起謹忍死口占陳露上聞臣受國重任荷國厚<lb/>
恩自陛下臨御已來方隅多故加以疾病不任扶持竟<lb/>
未獲趨拜闕庭瞻奉宸極忽此危亟氣候奄然將㝠没<lb/>
聖代長辭白日撫心内痛割切五情且鳥之死其聲尤<lb/>
哀况臣繫心聖朝結戀慈母倚枕西向覲謁永遥所以<lb/>
<pb n="KR3k0013_WYG_409-6a"/>
循環晷刻心腸斷絶臣以素無成效累加封邑每經陳<lb/>
讓不蒙允許今臣將死靦冐猶存若使無功之子嗣守<lb/>
素封臣赴下泉亦不瞑目况人生凋弊國用不充軍興<lb/>
所湏實資錢榖謹上前後所賜實封二千户請歸之有<lb/>
司庶禆萬一蓋臣宿素必守之誠伏惟聖慈特賜臨炤<lb/>
行營兵馬使已下至將士及資糧營田所繇等並令恭<lb/>
守所職伏聴進止仰天瀝懇誠切氣微俛首嗚咽申吐<lb/>
不盡不勝哀廹痛戀之至手詔答曰爵土之封以酬勲<lb/>
<pb n="KR3k0013_WYG_409-6b"/>
徳故受之日適當其分使賞在必行而得之者不讓其<lb/>
餘使人有可繼國之彛憲在乎至公往者㓂逆亂常京<lb/>
闕失守太尉兼侍中充河南副元帥都督河南淮西山<lb/>
南東道諸節度行營事上柱國臨淮郡王光弼首奉師<lb/>
律翊佐先朝克殄氛祲底寕宗社自朕纉承丕緒又著<lb/>
大功扶顛履危勤恤於外可謂忠存王室道濟生人則<lb/>
食邑所加抑惟常典豈因疾故遽有懇詞不伐茂勲請<lb/>
歸實食覧其章奏増用惘然且福夀之理期於勿藥井<lb/>
<pb n="KR3k0013_WYG_409-7a"/>
賦之鍚傳於無窮豈宜暫以㣲瘵便思獨善將使在其<lb/>
下者何顔受封用阻深誠蓋存大體然謙撝有素志義<lb/>
可嘉足以激厲名節光昭退讓宣示中外咸使聞知<lb/>
郭子儀為闗内河東副元帥廣徳二年九月加太尉子<lb/>
儀抗表陳讓太尉不許子儀又上言曰伏以太尉職雄<lb/>
任重竊憂非據輙敢上聞今日開府敬令琬至伏奉墨<lb/>
詔不蒙允許仰觀聖㫖惶駭失圖臣疇昔之分早知止<lb/>
足今兹累請竊懼滿盈義實繇𠂻事非矯飾志之所至<lb/>
<pb n="KR3k0013_WYG_409-7b"/>
敢不盡言兵亂以來紀綱寢壊時多躁競俗少亷隅德<lb/>
薄而位尊功微而賞厚實繁有衆不可殫論臣每見之<lb/>
深以為念昔范宣子讓其下皆讓欒黶為汰不敢違<lb/>
也臣誠薄劣竊慕古人務欲以身率先大變浮俗是用<lb/>
勤勤懇懇願罷此官庶禮讓興行繇臣而致也臣位為<lb/>
上相爵為真王參啟沃之謀受腹心之寄恩榮已極功<lb/>
業已成尋合乞骸保全餘齒但以㓂讐在近家國未安<lb/>
臣子之心不敢寕處茍西戎即叙懐恩就擒疇昔官爵<lb/>
<pb n="KR3k0013_WYG_409-8a"/>
誓無所受必當追蹤范蠡繼跡留侯臣之鄙懐切在於<lb/>
此伏願察臣愚欵炤臣血誠逺䧏徳音俯停新命上以<lb/>
廣聖眀徳讓之美下以免微臣無極之灾畢力捐軀萬<lb/>
死無恨代宗手詔不允子儀又上表曰累上封章固辭<lb/>
新命未蒙亮察猥見褒崇應繇臣性分愚魯言辭蹇訥<lb/>
不足以逺迴天聴上感宸衷伏念兢惶心魂若失臣備<lb/>
位將相於今十年嘗願竭力奉公以身格物宏簡退之<lb/>
化移躁競之風不使食浮於人賞僣於徳區區之志實<lb/>
<pb n="KR3k0013_WYG_409-8b"/>
在於斯今臣受命徂征不越畿甸顧惟勤效尚未梟夷<lb/>
論功則毫髪未聞議賞則丘山已重而舊官秩外更授<lb/>
崇班忝曰秉鈞將何率下實恐浮薄之輩從兹寖甚禮<lb/>
讓之道不復興行在臣微軀胡顔自處臣歴觀古今備<lb/>
見否臧貴而能䧏者盡獲保全進而忘退者卒遇傾覆<lb/>
臣深知此理安敢貪榮所以抵冐威嚴昧死陳讓陛下<lb/>
雲雨之施既以光寵其始亭育之恩豈不保持其末所<lb/>
兾免臣橫死錫臣餘年碎首為請期於必遂手詔答依<lb/>
<pb n="KR3k0013_WYG_409-9a"/>
十二月乙丑加子儀為尚書令庚寅子儀上表陳讓曰<lb/>
伏奉廣徳二年十二月三日制加臣尚書令餘並如故<lb/>
受恩逾量魂守飛越臣聞王政之本繫於中臺天下所<lb/>
宗謂之㑹府大録其事自古攸難宣五常之教儀刑百<lb/>
辟揆六聨之務阜成兆人非才則闕不可濫處臣以薄<lb/>
劣素乏行能逢時擾攘猥蒙驅䇿内參朝政外總兵權<lb/>
上不能翼戴三光下不能紏逖羣慝功微賞厚任重恩<lb/>
深覆餗之憂實盈寤寐臣昨所以固辭太尉乞保餘年<lb/>
<pb n="KR3k0013_WYG_409-9b"/>
殊私曲臨遂見矜許竊謂陛下已知其願深察其心豈<lb/>
意未歴旬時復延寵命以臣褊淺又寡智謀安可謬職<lb/>
南宫當兹大任况太宗昔居藩邸嘗踐此官累聖相承<lb/>
曠而不置皇太子為雍王之日陛下以其總兵薄伐平<lb/>
定闗東飲至䇿勲再有斯授豈臣未職敢亂大倫德薄<lb/>
位尊難逃天下之責負乗致㓂將速神眀之誅伏乞天<lb/>
慈俯停新命非唯名器無假實兾骸骨獲全在於微誠<lb/>
皇穹所鍳手詔答不允尋戊辰詔子儀於尚書省視事<lb/>
<pb n="KR3k0013_WYG_409-10a"/>
又上表曰伏以尚書令武德之際太宗為之臣昨瀝懇<lb/>
上陳請罷斯職而陛下不垂亮察務欲褒崇區區微誠<lb/>
益用惶懼何則太宗立極之主聖德在人自後因廢此<lb/>
官永代作則陛下守文繼體固當奉而行之豈可猥私<lb/>
老臣隳厥成式上掩陛下之德下貽萬方之非臣雖至<lb/>
愚安敢輕受况久經兵亂僣賞者多一人之身兼官數<lb/>
四朱紫同色清濁不分爛羊之謡復生聖代臣頃觀其<lb/>
弊思革其源以逆㓂猶存未敢輕議今元兇沮敗計日<lb/>
<pb n="KR3k0013_WYG_409-10b"/>
成擒中外無虞妖氛漸息此陛下作法之際審官之時<lb/>
固　始於老臣化及班列豈可輕為此舉以亂國章夫<lb/>
國章亂於上則庶政隳於下海内之政皆亂則國家又<lb/>
安得永代而無患㢤陛下茍能從臣之言俯察誠請彼<lb/>
貪榮冐進者亦將各讓其所兼之官自然天下文眀百<lb/>
工式叙太平之業可得而復也臣誠蒙鄙識昧古今志<lb/>
之所切實在於此詔答曰所讓者依宣示中外編諸史<lb/>
冊又以子儀男晞兼御史大夫嘉其父讓也<lb/>
<pb n="KR3k0013_WYG_409-11a"/>
杜鴻漸為門下侍郎平章事山劍副元帥大歴三年八<lb/>
月又兼東都留守餘如故鴻漸以病陳乞竟不行四年<lb/>
二月表讓山劍副元帥許之<lb/>
王縉為河南副元帥都統河南淮西淮南江南山南諸<lb/>
道節度行營使兼太原河東節度使北郡留守門下侍<lb/>
即同平章事齊國公大歴四年六月抗表讓副元帥都<lb/>
統行營使許之<lb/>
李抱玉為鳳翔節度使時吐蕃每嵗犯境代宗以岐下<lb/>
<pb n="KR3k0013_WYG_409-11b"/>
國之西門寄在抱玉恩寵無比遷同中書門下平章事<lb/>
又兼山南西道節度使河西隴右山南西道副元帥判<lb/>
梁州事連統三道節制兼領鳳翔潞梁三大府秩處三<lb/>
公抱玉以任位崇重抗䟽懇讓司空及山南西道節度<lb/>
判梁州事乞退授兵部尚書帝嘉其謙讓許之大歴六<lb/>
年抱玉又抗表讓山南西道副元帥及山南節度等使<lb/>
表曰臣志願有涯寄任過分常懼覆敗自貽譴責且授<lb/>
其旄節扞彼蕃戎所掌之兵湏自訓練如臂使指若網<lb/>
<pb n="KR3k0013_WYG_409-12a"/>
在綱則人有固心前無彊敵今以臣守在西鄙兼統漢<lb/>
中撫循實難威令不及况自壠坻達於扶文綿亘邊陲<lb/>
二千餘里雖山谷險阻足為藩蔽其中賊路不一皆要<lb/>
防虞加之夷狄無厭憑陵滋甚去年既侵右地復擾西<lb/>
山倘至前秋两道俱下臣若固其汧隴則不救梁岷若<lb/>
進兵扶文恐患逼闗輔首尾不應進退無從伏惟陛下<lb/>
居安慮危圖難於易其前件使及梁州刺史伏請别擇<lb/>
能者悉以委之令臣西備隴闗竭其誠節國家大計敢<lb/>
<pb n="KR3k0013_WYG_409-12b"/>
不上陳手詔答曰卿位重台衡勲崇師律爰加倚任兼<lb/>
總漢中庶展謀猷逺寕郡邑而卿情殷退讓辭統巴岷<lb/>
志戀闕庭兼鎮河隴髙謝土宇務更分憂言念至忠益<lb/>
堅大節永懐誠願深用慨然覧卿表章曲遂來請<lb/>
范希朝建中年為邠州刺史韓逰瓌自奉天歸邠州以<lb/>
希朝得衆忌之希朝懼奔鳳翔徳宗聞之趨召至京師<lb/>
寘於左神䇿軍中逰瓌殁邠寧諸將列名上請希朝為<lb/>
節度徳宗將許之希朝讓於張獻甫曰臣始偪而來終<lb/>
<pb n="KR3k0013_WYG_409-13a"/>
代其任非所以防覬覦安反側也詔嘉之以獻甫統邠<lb/>
寕數日除希朝振武節度使<lb/>
李勉徳宗時為汴滑宋亳等都統興元初詔勉頻有陳<lb/>
讓懇請休閒其汴滑宋亳等都統永平汴滑陳鄭等節<lb/>
度宜並依檢校司徒平章事如故<lb/>
李芃德宗時為河陽節度興元元年芃以疾固讓謂所<lb/>
親曰今年夏被蝗旱人主厭兵革然則天下城壘堅厚<lb/>
矣戈鋋銛利矣以力勝之則有得失其可盡乎除弊之<lb/>
<pb n="KR3k0013_WYG_409-13b"/>
急莫先德化循而理之斯易致耳方鎮之戴翼時主宜<lb/>
先退讓貪權持禄吾所不敢也吾既疾病豈能言而不<lb/>
踐乎乃手疏乞罷識者以為知言<lb/>
馬燧為河東節度興元元年加晉慈隰節度初王武俊<lb/>
自魏州還兵雖去僞號而攻逼趙州觀察使康日知窘<lb/>
蹙欲棄趙州德宗用燧計欲令與昭義軍同擊朱滔以<lb/>
深趙𨽻武俊而改授日知為晉慈隰節度使日知未授<lb/>
命而三州已䧏燧則又加燧晉慈隰節度乃復讓三州<lb/>
<pb n="KR3k0013_WYG_409-14a"/>
於日知且言因降而授之有功者恐後踵以為常帝嘉許<lb/>
之燧乃遣使迎日知既至籍府庫而歸之日知喜且過<lb/>
望<lb/>
王武俊興元初為成德軍節度兼幽州盧龍两道節度<lb/>
表讓幽州盧龍一節度帝許之<lb/>
李自良為河東軍大將貞元三年從節度使馬燧入朝<lb/>
時罷燧兵權德宗欲以自良代燧自良懇辭事燧乆不<lb/>
欲代為軍帥物議多之<lb/>
<pb n="KR3k0013_WYG_409-14b"/>
張茂昭為義武軍節度使貞元二十年十月來朝眀年<lb/>
德宗晏駕順宗聴政加平章事合還鎮鍚以女樂二人<lb/>
及門不使下車三表辭讓帝未之許茂昭言於中使曰<lb/>
二女樂咸自宫禁非臣下所宜目覩昔汾陽<hi>子儀</hi>西平<hi>李晟</hi>
北平<hi>馬燧</hi>咸寕<hi>渾瑊</hi>膺此賞不讓為宜茂昭自省無功勞至<lb/>
如入覲乃臣下常禮奈何受此寵錫以啟倖門後有功<lb/>
髙之臣則何以加賞帝聞之曰將來之楷式也乃許之<lb/>
又所賜安仁里第三讓不受<lb/>
<pb n="KR3k0013_WYG_409-15a"/>
韓公武𢎞之子以討淮西功為鄜坊節度元和十四年<lb/>
𢎞自汴州入朝公武乞罷節度入為大金吾將軍既而<lb/>
𢎞出鎮河中季父充移鎮宣武公武歎曰二父聨居重<lb/>
鎮吾以孺子當執金吾之任家門之盛懼不克勝堅辭<lb/>
宿衛改右驍衛將軍性甚恭遜不以富貴自處<lb/>
李光顔穆宗時詔兼橫海軍節度長慶二年三月光顔<lb/>
表讓節度并封其官誥以進且言已發東光縣欲還陳<lb/>
許從之<lb/>
<pb n="KR3k0013_WYG_409-15b"/>
李夷簡為淮南節度稱疾告老朝廷以未及懸車不之<lb/>
許夷簡堅請凡四表乃以右僕射兼太子少師仍許分<lb/>
司東都以遂其志<lb/>
李固言文宗時為檢校吏部尚書門下侍即平章事充<lb/>
西川節度使累讓門下侍即詔除簡較左僕射平章事<lb/>
李石為荆南節度使中書侍即平章事兼江陵尹開成<lb/>
三年九月加檢校兵部尚書同平章事餘如故以石三<lb/>
上表讓中書侍即故也<lb/>
<pb n="KR3k0013_WYG_409-16a"/>
梁張佶唐末為潭州行軍司馬時劉建峯據湖南獨邵<lb/>
州不賔命都將馬殷統歩騎討之期嵗未尅而建峯為<lb/>
其下所殺州既亂隣㓂且至時佶為行軍司馬潭人謀<lb/>
帥咸曰張行軍即所奉也衆以柄屬之佶不得已視事<lb/>
擒戮亂首部分軍政旬月間威勢大振㓂亦解去乃謂<lb/>
將吏曰佶才能不如馬公况朝廷重藩非其人不可濫<lb/>
取因以牘召殷殷亦不疑禀命馳入壁佶受拜謁禮畢<lb/>
命升階告以大計議未决佶趨下率衆抃賀乃譲殷為<lb/>
<pb n="KR3k0013_WYG_409-16b"/>
帥自請代赴師以圖攻邵邵既潰振旅而入復為行軍<lb/>
司馬垂二十年殷果立大勲<lb/>
後唐郭崇韜為侍中樞宻使兼領鎮州莊宗謂之曰吾<lb/>
欲移卿兼領汴州授總管鎮陽節制總管則嗣源也與<lb/>
李紹斌為聲援庶濟軍機崇韜曰計無便於此者因曰<lb/>
臣内權機務外預平章日侍天顔手持國柄名位亦已<lb/>
極矣恩寵亦已加矣如此富貴何假遥領藩方臣中夜<lb/>
思忖歴數創業功臣有隨陛下出生入死接鋒冐刅而<lb/>
<pb n="KR3k0013_WYG_409-17a"/>
經百餘戰者今位不過典方州恩不過功臣名號臣惟<lb/>
涯分徒以指蹤畫䇿仰賛睿謨餘無汗馬之勞今日窮<lb/>
榮極盛陛下雖私臣恩舊然萬手所指臣何自安臣每<lb/>
歴懇披陳聖㫖未迴臨炤今陛下議安邊事委任勲賢<lb/>
獲臣初心不勝大願其汴州節制乞陛下擇親王鎮撫<lb/>
臣晝夜思之汴州闗東之㑹府當天下之要衝地富人<lb/>
繁國之根本除命親賢勲德不可輕授於人縱臣領之<lb/>
臣又不歸治所令人攝職何異空城臣與國之情議湏<lb/>
<pb n="KR3k0013_WYG_409-17b"/>
及此乞不以臣為慮别慊聖懐取臣芻議為便帝曰卿<lb/>
言忠盡予忍奪卿土宇乎翌日上章辭節鎮批答云豈<lb/>
可朕居億兆之尊俾卿無尺寸之地卿雖堅讓朕意何<lb/>
安崇韜再表懇瀝批答曰朕以卿久司樞要常處重難<lb/>
或遲疑未决之機詢諸先見或憂撓不定之事訪自必<lb/>
成至於賛朕丕基登兹大寳衆興異論卿獨堅言天命<lb/>
不可違唐祚必湏復請納家族眀設誓文及其宻取汶<lb/>
陽興師入不測之地潜通河口貢謀占必濟之津人所<lb/>
<pb n="KR3k0013_WYG_409-18a"/>
不知惟卿合意迨中都嘯聚羣黨窺凌朕决議平妖兼<lb/>
收浚水雖云先定更審前籌果盡賛成悉諧沈筭斯即<lb/>
何湏冐刅始顯殊庸况常山陸梁正虞未復卿能撫衆<lb/>
共定羣心惟朕知卿他人寕表所以賞卿之寵實異等<lb/>
倫沃朕之心非虚渥澤今卿再三謙遜重叠退辭始納<lb/>
嘗陽請歸上將又稱梁苑不可兼權如此周身貴全名<lb/>
節古人操守未可比方既覽堅辭難阻來表其再讓汴<lb/>
州所宜依允<lb/>
<pb n="KR3k0013_WYG_409-18b"/>
晉安彦威髙祖即位授北京留守太原尹就加使相彦<lb/>
威以位望漸隆心不自安繼上表以眼疾乞從休致不<lb/>
允乃請赴闕自陳詞理激切朝廷惜而縻之授開府儀<lb/>
同三司兼侍中鎮宋城後彦威授鎮軍大將軍北靣行<lb/>
營副都統彦威竭家財駝馬戎噐以進乞從歸退累批<lb/>
不允以疾還雒陽卒於家<lb/>
髙從誨少帝時為荆南節度使從誨累表陳讓新命時<lb/>
朝廷遣内班劉從貞傳宣不令表辭從貞馳奏云臣到<lb/>
<pb n="KR3k0013_WYG_409-19a"/>
荆州南具傳聖㫖從誨云臣有志不願官崇所奏非矯<lb/>
飾也今再差人固讓必望寢停縱䧏使臣不敢迎受蓋<lb/>
從誨以術者言數運有灾宜避其尊寵故也<lb/>
周髙行周太祖時為鄆州節度使以䧏詔不呼名上章<lb/>
讓曰陛下每䧏詔書過踰常制耳聞宣讀心不遑安詔<lb/>
書呼名人臣常分乞不踰聖制者太祖初踐祚志懐謙<lb/>
抑藩岳元老多不呼名與行周詔即呼齊王故有是奏<lb/>
　<lb/>
<pb n="KR3k0013_WYG_409-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷四百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百二十五</head>
    <p>
<pb n="KR3k0013_WYG_625-1a"/>
欽定四庫全書<lb/>
　册府元龜卷六百二十五　宋　王欽若等　撰<lb/>
　　卿監部<lb/>
　　　　邪佞　　貪冐　　廢黜<lb/>
　　　邪佞<lb/>
易著閑邪之言傳垂逺佞之戒况夫職象河海任重股<lb/>
肱固宜悉其聰明好是正直若乃阿䛕靡媿巧令是圖<lb/>
蒐慝庸回廢忠毁信行媚以希於上指獻賕以恱於邇<lb/>
<pb n="KR3k0013_WYG_625-1b"/>
臣增宫禁之素規亂禮樂之舊物用速官謗或煩刑書<lb/>
於戲先王所以難任人者其以是夫<lb/>
漢張湯武帝時為廷尉意帝所欲辠予監吏深刻者卽<lb/>
帝意所釋予監吏輕平者<lb/>
杜周武帝時為廷尉其治大抵放張湯<hi>放依也音甫徃切</hi>而善<lb/>
候司<hi>觀望天子意</hi>帝所欲擠者因而陷之<hi>擠墜也音濟</hi>帝所欲釋<lb/>
乆繫待問而㣲見其寃狀<hi>見顯也</hi>
後漢馮石為衞尉能取恱當世為安帝所寵<lb/>
<pb n="KR3k0013_WYG_625-2a"/>
晋石崇為衞尉與潘岳謟事賈謐與之親善號曰二十<lb/>
四友為廣城君<hi>賈后之母</hi>每出崇降車路左望塵而拜其卑<lb/>
佞如此<lb/>
宋王逺為光禄勲世為之語曰王逺如屏風屈曲從俗<lb/>
能蔽風露<lb/>
後魏王遇為將作大匠時太傅録尚書北海王詳親尊<lb/>
權重遇多随詳所欲而給之後因公事司空長史于忠<lb/>
於詳前謂遇曰殿下國之周公阿衡王室所湏財用自<lb/>
<pb n="KR3k0013_WYG_625-2b"/>
應闗㫖何阿䛕附勢損公惠私遇既不寜詳亦慙謝<lb/>
李世哲為鴻臚少卿性傾巧善事人亦以貨賂自達髙<lb/>
肇劉騰之處勢也皆與親善故世號為李錐<lb/>
隋袁充為太史令時髙祖將廢皇太子正窮治東宫官<lb/>
屬充見帝雅信符應因希㫖進曰比觀𤣥象皇太子當<lb/>
廢帝然之煬帝卽位之後熒惑守太㣲者數旬于時繕<lb/>
治宫室征役繁重充上表稱陛下修徳熒惑退舎百寮<lb/>
畢賀帝大喜前後賞賜將萬計時軍國多務充候帝意<lb/>
<pb n="KR3k0013_WYG_625-3a"/>
欲有所為便奏稱天文見象湏有改作以是取媚於帝<lb/>
累遷秘書少監其後天下亂帝初罹鴈門之厄又盗賊<lb/>
益起帝心不自安充復假託天文上表陳嘉瑞以媚於<lb/>
帝曰臣聞皇天輔徳福謙七政斯齊三辰告應伏惟陛<lb/>
下握鴻圖而馭黔首提萬善而化八紘以百姓為心匪<lb/>
以一人受慶先天罔違所欲後天必奉其時是以初膺<lb/>
寳歴正當上元之紀乾之初九又與本命符㑹斯則聖<lb/>
人冥契故能動合天經謹按去年以來𤣥象星瑞毫釐<lb/>
<pb n="KR3k0013_WYG_625-3b"/>
無爽謹録尤異上天降祥破突厥等狀七事其一云八<lb/>
月二十八日夜大流星如斗出王良北正落突厥營聲<lb/>
如隳墻其二八月二十九日夜復有大流星如斗出羽<lb/>
林向北流正當北方依占頻二夜流星墜賊所賊必敗<lb/>
散其三九月四日夜頻有兩星大如斗出斗魁向東北<lb/>
流依占北斗主殺伐賊必敗其四嵗星為福徳頻行京<lb/>
師二處分野依占國家之福其五七月内熒惑守羽林<lb/>
九月七日已退舎依占不出三日賊必敗散其六十一<lb/>
<pb n="KR3k0013_WYG_625-4a"/>
月二十日夜有流星赤如火從東北向西南落賊帥盧<lb/>
明月營破其撞車其七十二月十五日夜通漠鎮北有<lb/>
赤氣亘北方突厥將亡之應也依勘城録河南雒陽並<lb/>
當甲子與乾元初九爻及上元甲子符合此是福地永<lb/>
無所慮旋觀徃政側聞前古彼則異時間出今則一朝<lb/>
總萃豈非天贊有道助殱兇孽方清九夷於東穢沉五<lb/>
狄於北溟告成岱岳無為汾水書奏帝大恱超拜秘書<lb/>
令親待愈昵帝每欲征討充皆預知之乃假託星象奬<lb/>
<pb n="KR3k0013_WYG_625-4b"/>
成帝意在位者皆切患之宇文化及弑逆之際並誅<lb/>
裴藴為太常少卿初髙祖不好聲妓遣牛𢎞定樂非正<lb/>
聲清商及九部四舞之色皆罷遣從民至煬帝時藴揣<lb/>
知帝意奏括天下周齊梁陳樂家子弟皆為樂户其六<lb/>
品以下至於民庶有善音樂及倡優百戯者皆直太常<lb/>
是後異技滛聲咸萃樂府皆置愽士弟子逓相傳教增<lb/>
益樂人至三萬餘帝大恱<lb/>
宇文愷為將作大匠揣煬帝心在宏侈於是東京制度<lb/>
<pb n="KR3k0013_WYG_625-5a"/>
窮極壯䴡帝大恱之進位開府<lb/>
唐竇誕為大理卿誕閑習法令髙祖武徳中附從隠太<lb/>
子為之廻改文案太宗深責其短<lb/>
竇璡為將作大匠修營雒陽宫時太宗務存節儉璡乃<lb/>
於宫中鑿池起山崇飾雕䴡虚費功力太宗聞之大怒<lb/>
遽令毁之璡坐是免<lb/>
紀處訥神龍中為大府卿遣太史令傅孝忠奏曰有攝<lb/>
提至帝座王者與賢人相接大臣納忠時處訥奏事中<lb/>
<pb n="KR3k0013_WYG_625-5b"/>
宗賞焉<lb/>
楊元卿為光禄少卿憲宗元和末淮西平元卿初聞得<lb/>
蔡州請見帝曰淮西甚有寳貨及犀𢃄臣知徃取必得<lb/>
帝曰朕本討賊為人除害今賊平人安則我求得矣寳<lb/>
貨犀𢃄非所求也命勿言<lb/>
　　　貪冐<lb/>
卿監之選古惟難才等威既崇職業斯重乃有昧操脩<lb/>
之㫖缺清白之行階藉恩寵因緣事任受財以逞欲治<lb/>
<pb n="KR3k0013_WYG_625-6a"/>
産以專利或侈汰以自任或牒訴而無耻以至犯縉紳<lb/>
之議罹簡書之刑詩所謂貪人敗類者其是之謂矣<lb/>
漢田延年宣帝時為大司農坐盗都内錢三千萬自殺<lb/>
<hi>事具邦計貪汚門</hi>
丙顯元帝時為太僕十餘年與官屬大為姦利贓千餘<lb/>
萬免官奪邑四百户<lb/>
魏髙堂隆為侍中領太史令每祭與吏爭肉自取百斤<lb/>
猶以為少<lb/>
<pb n="KR3k0013_WYG_625-6b"/>
宋顔師伯為衞尉師伯居權日乆天下輻輳遊其門者<lb/>
爵位莫不踰分多納貨賄家産豐積伎妾聲樂盡天下<lb/>
之選園池第宅冠絶當時驕奢淫恣為衣冠所嫉<lb/>
後魏邢遜為大司農卿與少卿馬慶哲至相糾訟遜銳<lb/>
於財利議者鄙之<lb/>
祖瑩為秘書監以贓罰是務<lb/>
隋宇文化及自煬帝為太子時領千牛及卽位拜太子<lb/>
少卿益恃舊恩貪冐尤甚<lb/>
<pb n="KR3k0013_WYG_625-7a"/>
唐宇文頴隋末為司農少卿性貪鄙賍賄狼籍右司郎<lb/>
中盧楚將奏劾之頴懼與從父弟儒童等同奔於李宻<lb/>
顔師古太宗貞觀中為秘書少監多引後進之士為讐<lb/>
校師古抑素流先貴勢雖富商大賈亦引進之物論紛<lb/>
然稱其納賄繇是出為柳州刺史將行太宗惜其才謂<lb/>
之曰卿之識學良有可稱但事親居官未為清論所許<lb/>
今者此授卿自取之朕以卿曩從任使不忍遐棄宜深<lb/>
加誡厲也於是復以為秘書少監<lb/>
<pb n="KR3k0013_WYG_625-7b"/>
紀處訥中宗時為大府卿神龍中處訥私鑄錢奏京中<lb/>
許用惡錢大長姦偽于今弊之<lb/>
李逄年肅宗時為司農卿貪冐黷貨上元元年九月勅<lb/>
宜除名長流嶺南瀼州百姓終身勿齒<lb/>
鄭泌代宗時為司農卿大厯二年六月流于業州坐贓<lb/>
也<lb/>
韋洸憲宗時仕為光禄卿士元和五年十二月坐賍免<lb/>
官仍削銀青階<lb/>
<pb n="KR3k0013_WYG_625-8a"/>
裴通穆宗時為少府監長慶二年四月御史臺奏通前<lb/>
為弔祭回鶻使賣一子官與之印坐王榮兄憬偽稱外<lb/>
甥取錢一千貫奏授常州叅軍詔以通自絶域而還不<lb/>
之罪其王憬亦依前授官<lb/>
張武均穆宗時為將作監長慶四年十二月百姓董太<lb/>
和於有銀臺鐡耳稱供光陵材木武均不給價直出為<lb/>
洋州刺史稱疾不謝為憲司所糾再黜循州司馬明年<lb/>
閏七月御史書奏武均前任將作監日鬻優勞賍近九<lb/>
<pb n="KR3k0013_WYG_625-8b"/>
千貫合當司収管從之<lb/>
後唐柳<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>明宗時為鴻臚卿將齊朗文書两件賣與同<lb/>
姓人柳居則其婢母論訴狀罪大理寺㫁罪當大辟縁<lb/>
遇恩赦令與减死奪見任官罰銅終身不齒<lb/>
晋李鍇少帝時為少府監開運二年坐冐請逃死人衣<lb/>
糧入已貶坊州司户<lb/>
楊延夀少帝時為太僕少卿襲酅國公開運三年奉命<lb/>
於辰州檢苗受贓二百餘疋准科當絞有司以二王後<lb/>
<pb n="KR3k0013_WYG_625-9a"/>
八議故貰其死除名配威州終身勿齒<lb/>
　　　廢黜<lb/>
書曰王省惟嵗卿士惟月傳曰君之卿佐是謂股肱則<lb/>
知佩玉之列象河之任歴古為重選取其才至有罔愼<lb/>
厥位畔官離次享祀違失營搆過差馳道不修橋梁斯<lb/>
乏以至陵園被盗公田賂買或議論而不克或請託而<lb/>
必行至於廢黜以警曠慢者也<lb/>
漢孔臧為太常武帝元朔三年坐衣冠道橋壊不得渡<lb/>
<pb n="KR3k0013_WYG_625-9b"/>
免<hi>游衣冠之道</hi>
張當居為太常元朔五年坐擇博士弟子故不以實免<lb/>
為城旦<lb/>
周平為太常武帝元狩三年坐不繕園陵免<lb/>
鄭當時為大司農任人賔客僦<hi>僦謂受顧賃而載運也言當時保仕其賓客於</hi>
<hi>司農載運也僦子就切</hi>入多逋負司馬安為淮陽太守發其事當<lb/>
時以此陷罪贖為庶人<lb/>
李信成為太常元狩五年坐縱丞相侵神道為頴目<lb/>
<pb n="KR3k0013_WYG_625-10a"/>
劉受<hi>楚元王孫</hi>為宗正元狩五年坐聴請不具宗室耐為司<lb/>
冠<hi>受為宗正人有私請求者受聴許之故於宗室之中事有不具而受獲罪</hi>
欒賁為太常元狩六年坐雍犧牲不如令免<hi>雍古扶風縣也五畤</hi>
<hi>在此</hi>
任越人為太常武帝元鼎二年坐廟酒酸論<lb/>
周仲居為太常元鼎三年坐不収赤側錢収行錢論<hi>赤側</hi>
<hi>當廢而不收乃收見行之錢也</hi>
蕭壽成為太常武帝元封元年坐犧牲痩不如令論免<lb/>
<pb n="KR3k0013_WYG_625-10b"/>
韓延年為太常元封二年坐流外國使人月入粟贖論<lb/>
杜恬為太常元封三年坐與大樂令中可當鄭舞人擅<lb/>
繇闌出入闗免<hi>擇可以為鄭舞而擅從役使之又闌出入闗</hi>
杜相為太常元封四年坐擅繇太樂令論<hi>擅役使人也</hi>
韓延夀為太常元封六年坐行大行令事留外國書一<lb/>
月乏興入糓贖免為城旦<hi>當有所興發因其遲留故闕之</hi>
張昌為太常太初二年坐乏祠免<hi>祠事府聞也</hi>
趙弟為太常太初二年坐鞫獄死而免為城旦<hi>鞫者以其辭戾</hi>
<pb n="KR3k0013_WYG_625-11a"/>
<hi>罪也</hi>
石徳為太常太初三年坐廟牲痩入糓贖論又坐失法<lb/>
㒺上祠不如令免為城旦<lb/>
靳石封為太常太初四年坐行幸離宫道橋苦惡故太<lb/>
僕敬聲繫以謁問赦免<hi>一云石封為太常坐為謁問囚故太僕敬聲亂尊卑免</hi>
魏不害為太常昭帝始元五年坐孝文廟風發瓦免<lb/>
江徳為太常昭帝元鳳中坐廟廊夜飲失火免<lb/>
蘇昌為太常宣帝本始初坐籍霍山書泄秘書免<hi>以秘書借</hi>
<pb n="KR3k0013_WYG_625-11b"/>
<hi>霍山</hi>
宋疇為少府宣帝地節二年坐議鳳皇下彭城未至京<lb/>
師不足美貶為泗州太守<lb/>
任宫為太常地節四年坐人盗茂陵園中物免<lb/>
温順為少府成帝建始三年坐買公田與近臣下獄論<lb/>
劉順為宗正成帝河平四年坐使合陽侯舉子免<lb/>
平當成帝時為光禄勲先是太后娣子衞尉淳于長白<lb/>
言昌陵陵不可成下有司議當以為作治連年可遂就<lb/>
<pb n="KR3k0013_WYG_625-12a"/>
<hi>就亦成也</hi>上旣罷昌陵以長首建忠策復下公卿議封長當<lb/>
又以為長雖有善言不應封爵之科坐前議不正左遷<lb/>
鉅鹿太守<hi>前議謂罷昌陵</hi>
蕭由為大鴻臚平帝元始中作明堂辟雍大朝諸侯由<lb/>
㑹病不及賔贊還歸故免官<lb/>
後漢梁松為太僕數為秘書請託郡縣永平二年發覺<lb/>
免官<lb/>
徐匡永平中為車府令車駕出信陽侯隂託干車騎突<lb/>
<pb n="KR3k0013_WYG_625-12b"/>
鹵簿匡就車收奴送獄詔書譴匡自繫不出吳良上書<lb/>
信陽侯驕慢干突車騎無人臣禮大不敬匡執法守正<lb/>
而下獄臣恐陛下政化繇是隳矣於是詔出匡左遷卽<lb/>
丘長<lb/>
晋張華為太常以太廟屋棟折免官<lb/>
鄭黙為太常齊王攸當之國下禮官議崇錫典制博士<lb/>
祭酒曹志等立異議黙容過其事坐免<lb/>
鄧攸為太常時南郊攸病不能從車駕過攸問疾攸力<lb/>
<pb n="KR3k0013_WYG_625-13a"/>
病出拜有司奏攸不堪行郊而拜道左坐免<lb/>
南齊虞悰為大匠卿起休安陵於陵所受局下牛酒坐<lb/>
免<lb/>
北齊杜弼為衞尉卿坐第二子廷尉監臺卿㫁獄稽遲<lb/>
與寺官俱為郎中封静哲所訟事旣上聞文宣發怒遂<lb/>
徙弼臨海鎭<lb/>
唐閻立徳為將作大匠貞觀中太宗將幸雒陽遣立徳<lb/>
行可清暑之地以建離宫遂於汝州西山前臨汝水旁<lb/>
<pb n="KR3k0013_WYG_625-13b"/>
通廣成澤以置宫焉役一百九十萬雜費稱是及此暑<lb/>
熱又多毒虺太宗大怒立徳竟坐免<hi>立徳初為將作少匠副髙士亷營獻</hi>
<hi>陵拜將作大匠尋攝司空奉昭陵坐怠慢免</hi>
韋宏機為司農卿兼統將作少府二官髙宗上元中始<lb/>
造宿羽髙山等宫又移雒水中橋營上陽宫劉仁軌謂<lb/>
侍御史狄仁傑曰古之陂池臺榭皆在深宫重城之内<lb/>
不欲外人見之恐傷百姓之心也機之所作列榭脩廊<lb/>
在於煙堞之外萬方朝謁無不覩之此豈致君堯舜之<lb/>
<pb n="KR3k0013_WYG_625-14a"/>
意哉機聞之曰天下有道百司各奉其職輔弼之臣則<lb/>
思獻替之事府藏之臣行詔守官而已吾不敢越分故<lb/>
也仁傑竟求索機過失奏劾之遂坐免官<lb/>
趙宗儒敬宗時以檢校左僕射兼太常卿太常有師子<lb/>
樂備五方之色非㑹朝聘享不作焉至是中人掌教坊<lb/>
之樂者移牒取之宗儒不敢違以狀白宰相宰相以為<lb/>
事在有司執守不合闗白宗儒憂恐不已宰相責以懦<lb/>
怯不任事除太子少師<lb/>
<pb n="KR3k0013_WYG_625-14b"/>
衞中行為國子祭酒寳厯元年中行擅用當司新賜錢<lb/>
一百八十五貫為分察使所劾中行稱是假借勑罰两<lb/>
月俸料<lb/>
梁李翼為光禄卿太祖乾化元年七月坐進廟胙色敗<lb/>
有詔罰兩月俸<lb/>
仇殷為司天監開平四年十月己巳夜月有蒼白暈鎭<lb/>
與胃昴在環中絡奎畢天舩卷舌殷不時奏罰兩月俸<lb/>
五年正月以天文變異殷又不時奏罰兩月俸<lb/>
<pb n="KR3k0013_WYG_625-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_625-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷六百二十五<lb/>
</p>
<p>
</p>
  </div>
</body>
</text>
</TEI>
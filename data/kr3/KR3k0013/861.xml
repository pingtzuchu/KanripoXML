<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷八百六十一</head>
    <p>
<pb n="KR3k0013_WYG_861-1a"/>
欽定四庫全書<lb/>
　册府元龜卷八百六十一　宋　王欽若等　撰<lb/>
　　總録部<lb/>
　　　筆札<lb/>
自結繩既代迄於夏商蟲篆鳥跡以紀庶物其後篆籕<lb/>
殊體草隸繼作踵事變本增華競逐世之學者研精極<lb/>
慮克臻其妙各自名家乃至馳聲於天臺流譽於絶域<lb/>
傑出於衆為時所珍自非心術之幽通天機之異禀又<lb/>
<pb n="KR3k0013_WYG_861-1b"/>
曷能窮妙墨之深致為藝圃之殊觀哉<lb/>
漢陳遵為校尉性善書與人尺牘主皆藏弆以為榮<hi>弆亦</hi>
<hi>藏也</hi>
後漢崔瑗為濟北相瑗子寔為尚書並善草書<lb/>
張超為車騎將軍别部司馬善於草書妙絶時人世共<lb/>
傳之<lb/>
張芝太常奐之子字伯英少持髙操公車有道徵皆不<lb/>
至號張有道尤好草書學崔杜之法家之衣帛必書而<lb/>
<pb n="KR3k0013_WYG_861-2a"/>
後練臨池學書水為之黑下筆必為楷則號怱怱不暇<lb/>
草書為世所寳寸紙不遺韋仲將謂之草聖也芝及弟<lb/>
昶字文舒並善草書先是杜伯䖍崔子玉以工草書稱<lb/>
於前代趙襲與羅暉拙書見嗤於芝芝頗自矜髙與朱<lb/>
賜書云上比崔杜不足下方羅趙有餘也<lb/>
孫敬少時畫地學書書日進焉<hi>楚國先賢傳曰敬好學嘗閉戸號為閉戸先生</hi>
魏梁鵠字孟皇漢末師宜官𨽻書為最甚矜其能每書<lb/>
輙削焚其札鵠乃益為版而飲之酒候其醉而竊其札<lb/>
<pb n="KR3k0013_WYG_861-2b"/>
鵠卒以攻書至選部尚書太祖欲為雒陽令鵠以為北<lb/>
部尉鵠後依劉表及荆州平太祖募求鵠鵠懼自縳詣<lb/>
門署軍假司馬使在祕書以勤書自效太祖嘗縣著帳中<lb/>
及以釘壁玩之謂勝宜官魏宫殿題署皆鵠書也<lb/>
韋誕為郎中除武都太守以書不之郡轉侍中雒陽鄴<lb/>
許三都宮觀始就命誕銘題以為承制以御筆墨皆不<lb/>
任用因奏曰夫工欲善其事必先利其器用張芝筆左<lb/>
伯紙及臣墨兼此三具又得臣手乃可以逞徑丈之勢<lb/>
<pb n="KR3k0013_WYG_861-3a"/>
小則方寸千言<lb/>
衛覬典著作好古文鳥篆𨽻草無所不善<hi>一云尤工古文筆跡精絶</hi>
劉廙為五官將文學文帝器之命廙通草書<lb/>
胡昭字孔明養志不仕善史書與鍾繇邯鄲淳衛覬韋<lb/>
誕並有名尺牘之迹動見模楷焉<lb/>
王凌為太尉少子明山最知名善書多技藝人得其書<lb/>
皆以為法<lb/>
吳張紘為㑹稽東部都尉既好文學又善楷篆嘗與孔<lb/>
<pb n="KR3k0013_WYG_861-3b"/>
融書融遺紘書曰前勞手筆多篆書每舉篇見字欣然<lb/>
獨笑如復覩其人也<lb/>
張昭字子布為輔吳將軍少善𨽻書<lb/>
皇象字休明廣陵江都人㓜工書時有張子並陳梁甫<lb/>
能書甫恨遒並恨峻象斟酌其間甚得其妙中國善書<lb/>
者不能及也<lb/>
晉荀朂為光禄大夫領祕書監始書師鍾胡法<hi>鍾繇胡昭也</hi>
衛瓘為尚書令與尚書郎燉煌索靖俱善草書時人號<lb/>
<pb n="KR3k0013_WYG_861-4a"/>
為一臺二妙漢末張芝亦善草書論者謂瓘得伯英筋<lb/>
靖得伯英肉<lb/>
瓘子恒為黄門郎善草𨽻書為四體書勢曰昔在黄帝<lb/>
創制造物有沮誦蒼頡者始作書契以代結繩盖覩鳥<lb/>
跡以興思也因而遂滋則謂之字有六義焉一曰指事<lb/>
上下是也二曰象形日月是也三曰形聲江河是也四<lb/>
曰㑹意武信是也五曰轉注老考是也六曰假借令長<lb/>
是也夫指事者在上為上在下為下象形者日滿月虧<lb/>
<pb n="KR3k0013_WYG_861-4b"/>
效其形也形聲者以類為形配以聲也㑹意者止戈為<lb/>
武人言為信也轉注者以老夀考也假借者數言同字<lb/>
其聲雖異文意一也自黄帝至三代其文不改及秦用<lb/>
篆書焚燒先典而古文絶矣漢武時魯恭王壊孔子宅<lb/>
得尚書春秋論語孝經時人以不復知有古文謂之蝌<lb/>
斗書漢世祕藏希得見之魏初傳古文者出於邯鄲淳<lb/>
恒祖敬侯<hi>衛覬也</hi>寫淳尚書後以示淳而淳不别至正始<lb/>
中立三字石經轉失淳法因蝌斗之名遂效其形太康元<lb/>
<pb n="KR3k0013_WYG_861-5a"/>
年汲縣人盜發魏襄王冡得策書十餘萬言案敬侯所<lb/>
書猶有髣髴古書亦有數種其一卷論楚事者最為工<lb/>
妙恒竊恱之故竭愚思以賛其美愧不足厠前賢之作<lb/>
冀以存古人之象焉古無别名謂之字勢云黄帝之史<lb/>
沮誦蒼頡眺彼鳥跡始作書契紀綱萬事垂法立制帝<lb/>
典用宣質文著世爰暨暴秦滔天作戾大道既冺古文<lb/>
亦滅魏文好古世傳丘墳歴代莫發真偽靡分大晉開<lb/>
元𢎞道敷訓天垂其象地耀其文其文乃耀粲矣其章<lb/>
<pb n="KR3k0013_WYG_861-5b"/>
因聲㑹意類物有方日處君而盈其䖍月執臣而虧其<lb/>
旁雲委蛇而上布星離離以舒光木卉苯䔿以垂頴山<lb/>
岳峨嵯而連崗蟲跂跂其若動鳥似飛而未揚觀其錯<lb/>
筆綴墨用心精専勢和體均發止無間或守正循塗矩<lb/>
折規旋或方員靡則因事制權其曲如弓其直如弦矯<lb/>
然特出若龍騰於川森爾下頺若雨墜於天或引筆奮<lb/>
力若鴻鴈髙飛邈邈翩翩或縱肆阿那若流蘇懸羽靡<lb/>
靡緜緜是故逺而望之若翔風厲水清波漪漣就而察<lb/>
<pb n="KR3k0013_WYG_861-6a"/>
之有若自然信黄唐之遺跡為六藝之範先籀篆盖其<lb/>
子孫𨽻草乃其曾𤣥覩物象以致思非言辭之所宣昔<lb/>
周宣王時史籕始著大篆十五篇或與古同或與古異<lb/>
世謂之籀書者也及平王東遷諸侯立政家殊國異而文字<lb/>
乖形秦始皇帝初兼天下丞相李斯乃奏益之罷不合秦文<lb/>
者斯作蒼頡篇中車府令趙高作爰厯篇太史令胡母敬作<lb/>
博學篇皆取史籀大篆或頗省改所謂小篆者或曰下丕人<lb/>
程邈為衙獄吏得罪始皇幽繫雲陽十年從獄中作大篆少<lb/>
<pb n="KR3k0013_WYG_861-6b"/>
者增益多者損減方者使圓圓者使方奏之始皇始皇<lb/>
善之出以為御史使定書或曰邈所定乃隸字也自秦<lb/>
壊古文有八體一曰大篆二曰小篆三曰刻符四曰蟲<lb/>
書五曰摹印六曰署書七曰殳書八曰隸書王莽時使<lb/>
司空甄豐較文字部改定古文復有六書一曰古文孔<lb/>
氏壁中書也二曰竒字即古文而異者也三曰篆書秦<lb/>
篆書也四曰佐書即隸書也五曰繆篆所以摹印也六<lb/>
曰鳥書所以書幡信也及許慎撰說文用篆書為正以<lb/>
<pb n="KR3k0013_WYG_861-7a"/>
為體例最可得而論也秦時李斯號為二篆諸山及銅<lb/>
人銘皆斯書也漢建初中扶風曹喜少異於斯而亦稱<lb/>
善邯鄲淳師焉畧究其妙韋誕師淳而不及也太和中<lb/>
誕為武都太守以能書留補侍中魏氏寳器銘題皆誕<lb/>
書也漢末又有蔡邕采斯喜之法為古今雜形然精宻<lb/>
閑理不如淳也邕作篆勢曰鳥遺跡皇頡循聖作則制<lb/>
斯文體有六篆為真形要妙巧入神或龜文鍼列櫛比<lb/>
龍鱗紆體放尾長短複身頺若黍稷之垂頴藴若蟲蛇<lb/>
<pb n="KR3k0013_WYG_861-7b"/>
之棼緼揚波振撆鷹跱鳥震延頸脅翼勢似凌雲或輕<lb/>
筆内投微本濃末若絶若連似水露縁絲凝垂下端從<lb/>
者如縣横者如編杳杪邪趣不方不圎若行若飛跂跂<lb/>
翾翾逺而望之若鴻鵠羣游絡繹遷延廹而視之端際<lb/>
不可得見指撝不可勝原研桑不能數其詰屈離婁不<lb/>
能覩其郤間般倕揖讓而辭巧籕誦拱手而韜翰處篇<lb/>
籍之首目<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>斌斌其可觀摘華豔於紈素為學藝之範<lb/>
先嘉文徳之𢎞懿愠作者之莫刋思字體之頫仰舉大<lb/>
<pb n="KR3k0013_WYG_861-8a"/>
畧而論旃秦既用篆秦事繁多篆字難成即令隸人佐<lb/>
書曰隸字漢因行之獨符印璽幡信題署用篆隸書者<lb/>
篆之捷也上谷王次仲作楷法至靈帝好書時多能者<lb/>
而師宜官為最大則一字徑丈小則方寸千言甚矜其<lb/>
能或時不持錢詣酒家飲因書其壁顧觀者以讐酒<lb/>
討錢足而滅之每書輙削而焚其柎梁鵠乃益為版而<lb/>
飲之酒候其醉而竊其柎鵠卒以書至選部尚書宜官<lb/>
後為袁術將今鉅鹿宋子有耿球碑是術所立其書甚<lb/>
<pb n="KR3k0013_WYG_861-8b"/>
工云是宜官也梁鵠奔劉表魏武帝破荆州募求鵠鵠<lb/>
之為選部也魏武欲為雒陽令而以為北部尉故懼而<lb/>
自縳詣軍門署軍假司馬在祕書以勤書自效是以今<lb/>
者多有鵠手跡魏武帝懸著帳中及以釘壁玩之以為<lb/>
勝宜官今宮殿題署多是鵠書鵠宜為大字邯鄲淳<lb/>
宜為小字鵠謂淳得次仲法然鵠之用筆盡其勢矣鵠<lb/>
弟子毛𢎞教於祕書今八分皆𢎞法也漢末有左子邑<lb/>
小與淳鵠不同然亦有名魏初有鍾胡二家為行書法<lb/>
<pb n="KR3k0013_WYG_861-9a"/>
俱學之於劉徳升而鍾氏小異然亦各有巧今大行於<lb/>
世云作隸勢曰鳥跡之變乃惟佐隸蠲彼繁文崇此簡<lb/>
易厥用既𢎞體象有䖍煥若星陳鬰若雲布其大徑尋<lb/>
細不容髪隨事從宜靡有常制或穹窿恢廓或櫛比鍼<lb/>
列或砥平繩直或蜿蛋膠戾或長邪角趣或規旋矩折修<lb/>
短相副異體同勢奮筆輕舉離而不絶纎波濃㸃錯落<lb/>
其間若鐘簴設張庭燎飛煙嶃巖<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵯髙下屬連似崇<lb/>
臺重宇層雲冠山逺而望之若飛龍在天近而察之心<lb/>
<pb n="KR3k0013_WYG_861-9b"/>
亂目眩竒姿詭譎不可勝原研桑所不能計宰賜所不<lb/>
能言何草篆之足筭而斯文之未宣豈體大之難覩將<lb/>
祕奥之不傳聊俯仰而詳觀舉大較而論旃漢興而有<lb/>
草書不知作者姓名至章帝時齊相杜度號善作篇後<lb/>
有崔瑗崔寔亦皆稱工杜氏結字甚安而書體微痩崔<lb/>
氏甚得筆勢而結字小疎𢎞農張伯英者因而轉精甚<lb/>
巧凡家之衣帛必書而後練之臨池學書池水盡黑下<lb/>
筆必為楷則號怱怱不暇草書寸紙不見遺至今世尤<lb/>
<pb n="KR3k0013_WYG_861-10a"/>
寳其書韋仲將謂之草聖伯英弟文舒者次伯英又有<lb/>
姜孟穎梁孔逹田彦和及韋仲將之徒皆伯英弟子有<lb/>
名於世然殊不及文舒也羅叔景趙元嗣者與伯英並<lb/>
時見稱於西州而矜巧自與衆頗惑之故英自稱上比<lb/>
崔杜不足下方羅趙有餘河間張超亦有名然雖與崔<lb/>
氏同州不如伯英之得其法也崔瑗作草書勢曰書契<lb/>
之興始自頡皇寫彼鳥跡以定文章爰暨末葉典籍<lb/>
彌繁時之多僻政之多權官事荒蕪勦其墨翰惟作佐<lb/>
<pb n="KR3k0013_WYG_861-10b"/>
隸舊字是删草書之法盖又簡畧應時諭指用於卒廹<lb/>
兼功並用愛日省力純儉之變豈必古式觀其法象俯<lb/>
仰有儀方不中矩員不副規傾左揚右望之若﨑竦企<lb/>
鳥峙志在飛移狡獸暴駭將奔未馳或<graphic n="KR2298" url="https://raw.githubusercontent.com/kanripo/KR-Gaiji/master/images/KR2298.png" mimeType="image/png"/>
                    <graphic n="KR1677" url="https://raw.githubusercontent.com/kanripo/KR-Gaiji/master/images/KR1677.png" mimeType="image/png"/>㸃<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>狀似<lb/>
連珠絶而不離畜怒怫鬱放逸生竒或凌邃惴慄若據<lb/>
髙臨危旁㸃邪附似蜩螗挶枝絶筆收勢餘綖糾結若<lb/>
杜伯揵毒縁巇螣蛇赴穴頭沒尾垂是故逺而望之隤<lb/>
焉若沮岑崩崖就而察之一畫不可移機微要妙臨時<lb/>
<pb n="KR3k0013_WYG_861-11a"/>
從宜畧舉大較髣髴若斯<lb/>
索靖為尚書郎與尚書令衛瓘俱以善草書知名武帝<lb/>
愛之瓘筆勝靖然有楷法逺不能及靖靖作草書狀其<lb/>
辭曰聖皇御世隨時之宜蒼頡既生書契是為蝌斗鳥<lb/>
篆類物象形叡哲變通意巧滋生損之隷草以崇簡易<lb/>
百官畢修事業並麗盖草書之為狀也婉若銀鈎漂若<lb/>
驚鸞舒翼未發若舉復安蟲蛇虯蟉或往或還類阿那<lb/>
以羸形歘奮釁而桓桓及其逸遊盻嚮乍正乍邪騏驥<lb/>
<pb n="KR3k0013_WYG_861-11b"/>
暴怒逼其轡海水窊隆揚其波芝草蒲萄還相繼棠棣<lb/>
融融載其華𤣥熊對踞於山嶽飛燕相追而差池舉而<lb/>
察之又似乎和風吹林偃草扇樹枝條順氣轉相比附<lb/>
窈嬈亷苫隨體散布紛擾擾以猗靡中持疑而猶豫𤣥<lb/>
螭狡獸嬉其間騰猨飛鼺相奔趣凌魚奮尾蛟龍反據<lb/>
投空自竄張設牙距或若登髙望其類或若既往而中<lb/>
顧或若俶儻而不羣或若自簡於常䖍於是多才之英<lb/>
篤藝之彦役心精微耽此文憲守道兼權觸類生變離<lb/>
<pb n="KR3k0013_WYG_861-12a"/>
析八體靡形不判去繁存微大象未亂上理開元下周<lb/>
謹案騁辭放手雨行氷散髙音翰厲溢越流漫忽班班<lb/>
而成章信竒妙之煥爛體磊落而壯麗姿光潤以粲粲<lb/>
命杜䖍運其指使伯英廻其腕著絶世於紈素垂百世<lb/>
之殊觀<lb/>
李充為丞相掾累遷中書侍郎善楷書妙參鍾索世咸<lb/>
重之<lb/>
李式充從兄也為侍中善楷隸<lb/>
<pb n="KR3k0013_WYG_861-12b"/>
辛謐為太子舍人兼散騎常侍工草隸書為時楷法<lb/>
王羲之為右軍將軍㑹稽内史尤善隸書為古今之冠<lb/>
論者稱其筆勢以為飄若游雲矯若驚龍羲之甞詣門<lb/>
生家見棐几滑淨因書之真草相半後為其父誤刮去<lb/>
之門生驚懊者累日又甞在蕺山見一老姥持六角竹<lb/>
扇賣之羲之書其扇各為五字姥初有愠色因謂姥曰<lb/>
但言是王右軍書以求百錢邪姥如其言人競買之他<lb/>
日姥又持扇来羲之笑而不答其書為世所重皆此類<lb/>
<pb n="KR3k0013_WYG_861-13a"/>
也每自稱我書比鍾繇當抗衡比張芝猶當鴈行也曾<lb/>
與人書云張芝臨池學書池水盡黑使人耽之若是未<lb/>
必後之也羲之書初不勝庾翼郗愔及暮年方妙嘗以<lb/>
章草答庾亮而翼深歎伏因與羲之書曰吾昔有伯英<lb/>
章草十紙過江顛狽遂乃亡失嘗嘆妙迹永絶忽見足<lb/>
下答家兄書煥若神明頓還舊觀<lb/>
王凝之羲之子也為左將軍㑹稽内史亦工草隸<lb/>
王獻之凝之弟也為中書令始七八歳時學書父羲之<lb/>
<pb n="KR3k0013_WYG_861-13b"/>
密從後掣其筆不得歎曰此兒後當復有大名嘗書壁<lb/>
為方丈大字羲之甚以為能觀者數百人後為謝安長<lb/>
史安嘗問曰君書何如君家尊答曰故當不同安曰外<lb/>
論不爾答曰外人那得知時議者以為羲之草隸江左<lb/>
中朝莫有及者獻之骨力逺不及父而頗有媚趣桓𤣥<lb/>
雅愛其父子書各為一帙置左右以玩之<lb/>
謝安字安石為太保善行書<lb/>
宋孔琳之為祠部尚書以草書擅名<lb/>
<pb n="KR3k0013_WYG_861-14a"/>
羊欣為中書郎尤長隷書初欣年十二父不疑為烏程<lb/>
令時王獻之為吳興太守甚知愛之獻之嘗夏月入縣<lb/>
欣着新練裙晝寢獻之書裙數幅而去欣本工書因此<lb/>
彌善<lb/>
徐希秀為游撃將軍甚有學觧亦閑篆隸正費禪靈二<lb/>
寺碑即希秀書也<lb/>
蕭思話為中書令丹陽縣尹工書學於羊欣得草妙<lb/>
南齊劉繪為中書郎撰能書人名自云善飛白言論之<lb/>
<pb n="KR3k0013_WYG_861-14b"/>
際頗好矜衒<lb/>
周顒為國子博士以從外氏車騎將軍臧質家得衛恒<lb/>
散隸書法學之甚工文惠太子使顒書𤣥圃茅齋壁國<lb/>
子祭酒何𦙍以倒薤書求就顒換之顒笑而答曰天下<lb/>
有道丘不與易也<lb/>
王僧䖍為尚書令弱冠善隸書初宋文帝見其書素扇<lb/>
歎曰非惟跡逾子敬<hi>王獻之字</hi>方當器雅過之晉泰始中出<lb/>
為吳興太守秩中二千石晉世王獻之善書為吳興郡<lb/>
<pb n="KR3k0013_WYG_861-15a"/>
及僧䖍攻書又為郡論者榮之昇明中為尚書令嘗為<lb/>
飛白書題尚書省壁曰圓行方止物之定質修之不已<lb/>
則溢髙之不已則慄馳之不已則躓引之不已則逸是<lb/>
故去之宜疾當時嗟賞以比座右銘及太祖即位與僧<lb/>
䖍賭書畢謂僧䖍曰誰為第一僧䖍曰臣書第一陛下<lb/>
亦第一<hi>一云臣書人臣中第一帝書帝中第一</hi>帝曰卿可謂善自為謀矣<lb/>
示僧䖍古跡十一帙就求能書人名僧䖍得民間所有<lb/>
帙中所無者吳大帝景帝歸命侯書桓𤣥書及王丞相<lb/>
<pb n="KR3k0013_WYG_861-15b"/>
導領軍洽中書令珉張芝索靖衛伯玉張翼十一卷奏<lb/>
之又上羊欣所撰能書人名一卷又為論書曰宋文帝<lb/>
書自云可比王子敬時議者云天然勝羊欣功夫少於<lb/>
欣王平南廙右軍叔過江之前以為最亡曾祖領<lb/>
軍書右軍云弟書遂不減吾變古制今惟右軍領軍不<lb/>
爾至今猶法鍾張亡從祖中書令書與子敬云弟書如<lb/>
騎騾駸駸恒欲䖍驊騮前庾征西翼書少時與右軍齊<lb/>
名右軍後進庾猶不分在荆州與都下人書云小兒軰<lb/>
<pb n="KR3k0013_WYG_861-16a"/>
賤家雞皆學逸少書須吾下當比之張翼王右軍自書<lb/>
表晉穆帝令翼寫題後答右軍當時不别久後方悟云<lb/>
小人㡬欲亂真張芝索靖韋誕鍾㑹二衛並得名前代<lb/>
無以辯其優劣惟見其筆力驚異耳張澄當時亦呼有<lb/>
意郗愔章草亞於右軍嘉賔草亞於二王𦂳媚過其父<lb/>
桓𤣥自謂右軍之流論者以比孔琳之謝安亦入能書<lb/>
録亦以自重為子敬書嵇康詩羊欣書見重一時親受<lb/>
子敬行書尤善正乃不稱名孔琳之書天然放縱極有<lb/>
<pb n="KR3k0013_WYG_861-16b"/>
筆力規矩恐在羊欣後丘道䕶與羊欣俱面受子敬故<lb/>
當在欣後范曄與蕭思話同師羊欣後小叛既失故歩<lb/>
為復小有意耳蕭思話書羊欣之影風流趣好殆當不<lb/>
減筆力恨弱謝綜書其舅云𦂳生起是得賞也恨少媚<lb/>
好謝靈運書乃不倫遇其合時亦得入流賀道力書亞<lb/>
丘道䕶庾昕書學右軍亦欲亂真矣又著書傳於世<lb/>
王慈僧䖍子也為東海太守謝超宗嘗謂之曰卿書何<lb/>
如䖍公慈曰我之不得仰及猶雞之不及鳯也時人以<lb/>
<pb n="KR3k0013_WYG_861-17a"/>
為名答<hi>超宗鳯之子</hi>
梁蕭㡬字徳𤣥為尚書左丞善草隷書<lb/>
王志初仕齊為吏部尚書善藁隸當時以為楷法齊游<lb/>
撃將軍徐希秀亦號能書嘗謂志為書聖<lb/>
殷均字季和尚武帝女永興公主拜駙馬都尉善隸書<lb/>
為當時楷法南鄉范雲樂安任昉並稱貴之<lb/>
顔協為湘東王記室少博渉羣書工於草隸飛白吳人<lb/>
范懐約能𨽻書協學其書殆過真也荆楚碑碣皆協所<lb/>
<pb n="KR3k0013_WYG_861-17b"/>
書時有㑹稽謝善勛能為八體六文方寸千言京兆韋<lb/>
仲善飛白並在湘東王府府中以協優於韋仲而減於<lb/>
善勛<lb/>
蕭子雲為侍中善草𨽻書為世楷法自云善效鍾元常<lb/>
王逸少而微變字體答勅曰臣昔不能拔賞隨世所貴<lb/>
規摹子敬多歴年所年二十六著晉史至二王列傳欲<lb/>
作論草隸法言不盡意遂不能成畧指論飛白一勢而<lb/>
已十許年来始見勅㫖論書一卷商畧筆勢洞徹字體<lb/>
<pb n="KR3k0013_WYG_861-18a"/>
又以逸少之不及元常猶子敬之不及逸少自此研思<lb/>
方悟𨽻式始變子敬全範元常逮爾以来自覺功進其<lb/>
書迹雅為髙祖所重嘗論子雲書曰筆力勁駿心手相<lb/>
應巧踰杜䖍美過崔寔當與元常並驅争先其見賞如<lb/>
此百濟國使人至建業求書逢子雲出為東陽太守維<lb/>
舟將發使人於渚次候之望船三十許歩拜行前子雲<lb/>
遣問之答曰侍中尺牘之美逺流海外今日所求惟在<lb/>
名跡子雲乃為停船三日書三十紙與之<lb/>
<pb n="KR3k0013_WYG_861-18b"/>
蕭特子雲子也為太子舍人亦善草書髙祖嘗論子雲<lb/>
曰子敬之書不及逸少近見特迹遂逼於卿<lb/>
蕭乾子雲兄子也乾字思惕善隸書得叔父子雲之法<lb/>
仕陳為五兵尚書<lb/>
到沆為北中郎將諮議叅軍勤學工篆隸<lb/>
劉孝綽為祕書監善草隸自以書似父乃變為别體<lb/>
陳蔡景歴好學善尺牘工草隸觧褐諸王府佐<lb/>
趙知禮為右衛將軍善隸書<lb/>
<pb n="KR3k0013_WYG_861-19a"/>
王彬字思文為祕書監好文章善篆隸與兄志齊名時<lb/>
人為之語曰三真六草為天下寳<lb/>
蕭引為金部侍郎善隸書為當時所重宣帝甞披奏事<lb/>
指引署名曰此字筆勢翩翩似鳥之欲飛引謝曰此陛<lb/>
下假其毛羽耳<lb/>
毛喜為光禄大夫少好學善草隸<lb/>
謝貞為招逺將軍掌中宮管記初貞年十三工草隸蟲<lb/>
篆<lb/>
<pb n="KR3k0013_WYG_861-19b"/>
徐僧權為梁東宫通事舍人領祕書以善書知名<lb/>
後魏谷渾字元冲道武時以善隷書為内侍左右<lb/>
崔宏字𤣥伯濳之子也位至天部大人爵為公尤善草<lb/>
隸行押之書為世摹楷𤣥伯祖恱與范陽盧諶並以博<lb/>
藝知名諶法鍾繇恱法衛瓘俱習索靖之草皆盡其妙<lb/>
諶傳子偃偃傳子邈恱傳濳濳傳𤣥伯世不替業故魏<lb/>
初重崔盧之書又𤣥伯之行押書特精巧而不見遺跡<lb/>
崔簡字冲亮𤣥伯子也一名覺為中書侍郎叅著作事<lb/>
<pb n="KR3k0013_WYG_861-20a"/>
好學少以善書知名<lb/>
崔浩𤣥伯子天興中為著作郎道武以其工書嘗置左<lb/>
右浩既工書人多託寫急就章從少至老初不憚勞所<lb/>
書盖以百數必稱馮代彊以示不敢犯國其謹也如此<lb/>
浩書體勢及其先人而妙巧不如也世寳其跡多裁割<lb/>
綴連以為模楷<lb/>
崔衡字伯玉學崔浩書頗亦類焉獻文天安元年擢為<lb/>
内祕書中散班下詔命及御所覽書多其跡也<lb/>
<pb n="KR3k0013_WYG_861-20b"/>
崔挺為中書侍郎以工書受勅於長安書文明太后父燕<lb/>
宣王碑賜爵泰昌子<lb/>
崔濳仕慕容暐為黄門侍郎為兄渾誄其手筆本草宣<lb/>
武初著作佐郎王遵業買書於市而遇得之計誄至是<lb/>
將二百載寳其書迹深藏祕之東魏武定中遵業子松<lb/>
年以遺黄門郎崔季舒人多摹楷之左光禄大夫姚元<lb/>
標以工書知名於時見濳書謂過於己也<lb/>
江式為殄冦將軍符節令以書文昭太后尊號諡册特<lb/>
<pb n="KR3k0013_WYG_861-21a"/>
除奉朝請仍符節令式篆體尤工雒京宫殿諸樓觀題<lb/>
皆式書也<lb/>
江順和式兄子也為征虜將軍亦工篆書先是太和中<lb/>
兖州人沈法㑹能隸書宣武之在東宮𠡠法㑹侍書已<lb/>
後隷迹見知於閭里者甚衆未有如崔浩之妙<lb/>
盧淵為祕書監自逺祖志法鍾繇書傳業累世世有能<lb/>
名至邈以上兼善草跡淵習家法代京宫殿多淵所題白<lb/>
馬公崔𤣥伯亦善書世傳衛瓘體魏初工書者崔盧二<lb/>
<pb n="KR3k0013_WYG_861-21b"/>
門<lb/>
呂温字晞陽為上黨太守善書<lb/>
李思穆為營州刺史工草隷為當時所稱<lb/>
竇遵為尚書郎善楷篆北京諸碑及臺殿樓觀宮門題<lb/>
署多遵書也<lb/>
柳僧習善隸書敏於當時為裴植征虜府司馬<lb/>
劉仁之粗渉書史真草筆跡頗號工便御史中尉元昭<lb/>
引為御史<lb/>
<pb n="KR3k0013_WYG_861-22a"/>
裴敬憲為太學博士學博才清工隸草書<lb/>
髙遵為中書侍郎頗有筆札詣長安刋燕宣王廟碑進<lb/>
爵安昌子<lb/>
郭祚為雍州刺史少習崔浩之書尺牘文章見稱於世<lb/>
劉懋為太尉司馬善草隸多識竒字<lb/>
王繇為給事中東莱太守有文才尤善草隷<lb/>
北齊杜弼為征虜府墨曹叅軍典管記弼長於筆札每<lb/>
為時軰所推<lb/>
<pb n="KR3k0013_WYG_861-22b"/>
蕭慨好學攻草隷書南土中稱為長者歴著作佐郎待<lb/>
詔<lb/>
趙仲將為散騎常侍學渉羣書善草𨽻雖與弟書書字<lb/>
楷正云草不可不觧若施之於人即似相輕易若當家<lb/>
卑㓜又恐其疑所在宜爾是以必湏隸筆<lb/>
源楷字那延為黄門郎善草隸書<lb/>
張景仁㓜孤家貧以學書為業遂工草隸書選補内書<lb/>
生與魏郡姚元標潁川韓毅同郡袁買奴滎陽李超等<lb/>
<pb n="KR3k0013_WYG_861-23a"/>
齊名世宗並引為賔客天保八年勅教太原王紹徳書<lb/>
除開府行叅軍後主在東宮世祖選善書人性行淳謹<lb/>
者令侍書景仁遂被引擢小心恭慎後主愛之呼為博<lb/>
士<lb/>
劉顗好文學工草書為司空功曹待詔文林館<lb/>
後周王襃字子淵初在梁為國子祭酒蕭子雲襃之姑<lb/>
夫也時善草隸襃少以姻戚去来其家遂相模範俄而<lb/>
名亞子雲並見重於世<lb/>
<pb n="KR3k0013_WYG_861-23b"/>
趙文深字徳本為太祖丞相府法曹叅軍少學楷𨽻雅<lb/>
有鍾王之則筆勢可觀當時碑牓唯文深及冀儁而已<lb/>
平江陵之後王襃入關貴遊等翕然並學襃書文深之<lb/>
書遂被遐棄文深慙恨形於言色後知好尚難反亦改<lb/>
習襃書然竟無所成轉被譏議謂之學歩邯鄲焉至於<lb/>
碑牓餘人猶莫之逮王襃亦每推先之宮殿樓觀皆其<lb/>
跡也遷縣伯下大夫加儀同三司世宗令至江陵書景<lb/>
福寺碑漢南人士亦以為工梁主蕭詧觀而美之賞遺<lb/>
<pb n="KR3k0013_WYG_861-24a"/>
甚厚天和元年路寢寺初成文深以題牓之功增邑二<lb/>
百戸除趙郡守文深雖居外任每湏題牓輙復追之<lb/>
隋竇慶頗工草隸官至河東太守<lb/>
房彦謙為司隸刺史善草隸人有得其尺牘者皆寳玩<lb/>
之<lb/>
閻毘為殿内少監能篆書草隸尤善為當時之妙<lb/>
唐楊師道為中書令少善草隸<lb/>
虞世南為祕書監同郡沙門智永善學王羲之書世南<lb/>
<pb n="KR3k0013_WYG_861-24b"/>
師焉妙得其體繇是聲名籍甚<lb/>
歐陽詢為太子率更令初學王羲之書後漸更變其體<lb/>
筆力險勁為一時之絶時人得其尺牘文字咸以為楷<lb/>
範焉其八分龍爪古篆世無及之飛白尤妙議者方於<lb/>
蕭子雲髙麗甚重其書甞遣使求之髙祖嘆曰不意詢<lb/>
之書名逺播夷狄彼觀其跡固謂其形貌魁梧也<lb/>
褚遂良為尚書右僕射博學文史尤工隸草父友歐陽<lb/>
詢甚重之太宗嘗謂魏徵曰虞世南死後無人可與論<lb/>
<pb n="KR3k0013_WYG_861-25a"/>
書徵曰禇遂良下筆遒勁甚得王逸少體太宗即日召<lb/>
令侍書太宗嘗出御府金帛購求王羲之書跡天下爭<lb/>
齎古書詣闕以獻當時莫能辯真偽遂良備論所出一<lb/>
無舛誤自是漸承恩遇每事顧問之<lb/>
裴行儉為吏部侍郎工草書髙宗以縑素百卷令冩文<lb/>
選一部嘗謂人曰禇遂良非精筆佳墨未嘗輙書不擇<lb/>
筆墨而妍捷者唯余及世南耳行儉撰草書雜體數萬<lb/>
言並傳於代<lb/>
<pb n="KR3k0013_WYG_861-25b"/>
王方慶為鸞臺侍郎同鳯閣鸞臺平章事家多書籍則<lb/>
天甞訪求右軍遺跡方慶奏曰臣十代從伯祖羲之書<lb/>
先有四十餘紙貞觀十二年太宗購求先臣並已進之<lb/>
唯有一卷見在今又進臣十一代祖導十代祖洽九代<lb/>
祖珣八代祖曇首七代祖僧綽六代祖仲寳五代祖騫<lb/>
髙祖規　祖褒并九代三從伯祖晉中書令獻之已下<lb/>
二十八人書共十卷則天御武成殿示羣臣仍令中書<lb/>
舍人崔融為寳章集以叙其事復賜方慶當時以為榮<lb/>
<pb n="KR3k0013_WYG_861-26a"/>
鍾紹京初為司農録事以工書直鳯閣則天時明堂門<lb/>
額九鼎銘及諸宮門牓皆紹京所題<lb/>
王知敬則天時為麟臺少監以工書知名<lb/>
盧鴻一少有學業頗善籕篆楷隸隱於嵩山<lb/>
薛稷尤工隸書自貞觀永徽之際虞世南禇遂良書跡<lb/>
後罕繼者稷外祖魏徵家富圖籍多有虞禇舊跡稷精<lb/>
模倣筆力遒麗當時無及之者終為太子少保<lb/>
韋陟為吏部尚書㓜有文彩與弟斌篤志勤學以筆札<lb/>
<pb n="KR3k0013_WYG_861-26b"/>
知名<lb/>
賀知章為祕書監善草隸好事者供其牋翰每紙不過<lb/>
數十字共傳寳之時有吳郡張旭亦與知章相善旭尤<lb/>
善草書而好酒毎醉後號呼狂走索筆揮灑變化無<lb/>
窮若有神助時人號為顛知章始與旭遊於人間每見<lb/>
人家㕔舘好牆壁及屏障忽忘機興發落筆數行如蟲<lb/>
篆飛走雖古人之張索不如也然旭稍過於知章<lb/>
張廷珪為太子詹事素與陳州刺史李邕親善邕所撰<lb/>
<pb n="KR3k0013_WYG_861-27a"/>
碑碣必請廷珪八分書甚為時人所重<lb/>
顔真卿字清臣瑯邪臨沂人五代祖之推北齊黄門侍<lb/>
郎真卿少勤學孝敬有文詞工書官至太子太師<lb/>
徐浩肅宗時為中書舍人浩屬詞贍給又工楷隸<lb/>
韓滉字太冲少好學弱冠强學尤工書位至檢校僕射<lb/>
平章事封晉國公<lb/>
袁滋工篆籕雅有古法元和中為中書侍郎平章事<lb/>
柳公權初為夏州李聽掌書記穆宗即位入奏事召見<lb/>
<pb n="KR3k0013_WYG_861-27b"/>
謂之曰我於佛寺見卿筆跡思之久矣即日拜右拾遺<lb/>
充翰林侍書學士公權初學王書徧閱近代筆法體勢<lb/>
勁媚自成一家當時公卿大臣家碑版不得公權手筆<lb/>
者人以為不孝外夷入貢皆别署貨貝曰此購柳書上<lb/>
都西明寺金剛經碑備有鍾王歐虞禇陸之體尤為得<lb/>
意文宗夏與學士聮句公權詩曰薰風自南来殿閣生<lb/>
微凉文宗諷此兩句令公權題於殿壁字方圎五寸帝<lb/>
視之嘆曰鍾王復生無以加之大中初轉少師中謝日<lb/>
<pb n="KR3k0013_WYG_861-28a"/>
宣宗召升殿御前書三紙軍容使西門季𤣥捧硯樞密<lb/>
使崔巨源過筆一紙真書十字曰衞夫人傳筆法於王右軍<lb/>
一紙行書十一字曰永禪師真草千字文得家法一紙草書<lb/>
八字曰謂語助者焉哉乎也賜錦綵瓶盤等銀器仍令<lb/>
自書謝狀勿拘真行帝尤竒惜之<lb/>
裴潾為兵部侍郎少篤學善隸書<lb/>
盧知猷為太子太師尤工書落簡飛翰人爭模倣<lb/>
周馬𦙍孫為太子詹事嗜八分書題署酬答必存其蹟<lb/>
<pb n="KR3k0013_WYG_861-28b"/>
楊凝式以右僕射致仕凝式善於筆札居壁藍牆之間<lb/>
往往恣其題紀<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八百六十一<lb/>
</p>
<p>
</p>
  </div>
</body>
</text>
</TEI>
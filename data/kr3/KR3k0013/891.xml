<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八百九十一</head>
    <p>
<pb n="KR3k0013_WYG_891-1a"/>
欽定四庫全書<lb/>
　冊府元龜卷八百九十一　宋　王欽若等　撰<lb/>
　　總録部<lb/>
　　　㳺説第六<lb/>
漢范增居鄛人秦末天下兵起增説項梁曰陳勝敗固<lb/>
當夫秦滅六國楚最無罪自懐王入秦不返楚人憐之<lb/>
至今故楚南公曰楚雖三戸亡秦必楚今陳勝首事不<lb/>
立楚後而自立其勢不長今君起江東楚蜂起之将皆<lb/>
<pb n="KR3k0013_WYG_891-1b"/>
爭附君者以君世世楚将為能復立楚之後也乃求楚<lb/>
懐王孫心在民間牧羊立以為懐王以從民望也<lb/>
蒯通范陽人<hi>涿郡之縣也</hi>楚漢初起武臣畧定趙地號武信<lb/>
君通說范陽令徐公曰臣范陽百姓蒯通也竊閔公之<lb/>
将死故弔之雖然賀公得通而生也徐公再拜曰何以<lb/>
弔之通曰足下為令十餘年矣殺人之父孤人之子㫁<lb/>
人之足黥人之首甚衆慈父孝子所以不敢倳刅於公<lb/>
之腹者畏秦法也<hi>東方人以物挿地中為倳</hi>今天下大亂秦政不施<lb/>
<pb n="KR3k0013_WYG_891-2a"/>
<hi>施設也立也</hi>然則慈父孝子将爭接刅於公之腹以復其怨<lb/>
而成其名<hi>復猶報也</hi>此通之所以弔者也曰何以賀得子而<lb/>
生也曰趙武信君不知通不肖使人候問其死生通且<lb/>
見武信君而説之<hi>今将欲見之也</hi>曰必将戰勝而後畧地攻得<lb/>
而後下城臣竊以為殆矣<hi>殆危也</hi>用臣之計毋戰而畧地<lb/>
不攻而下城傳檄而千里定可乎彼将曰何謂也<hi>彼謂武信</hi>
<hi>君也</hi>臣因對曰范陽令宜整頓士卒以戰守者也怯而畏<lb/>
死貪而好富貴故欲以其城先下君先下君而不利則<lb/>
<pb n="KR3k0013_WYG_891-2b"/>
邊地之城皆将相告曰范陽令先降而身死必将嬰城<lb/>
固守<hi>嬰以城自繞也</hi>皆為金城湯池不可攻也<hi>金以喻堅湯喻沸熱不可近也</hi>
為君計者莫若以黄屋朱輪迎范陽令使馳騖於燕趙<lb/>
之郊<hi>令人皆見也</hi>則邊城皆将相告曰范陽令先下而身富<lb/>
貴必相率而降猶如阪上走丸也<hi>言勝勢便易</hi>此臣所謂傳<lb/>
檄而千里定者也徐公再拜具車馬遣通通遂以此說<lb/>
武臣武臣以車百乘騎二百侯印迎徐公燕趙聞之降<lb/>
者三十餘城如通䇿焉<lb/>
<pb n="KR3k0013_WYG_891-3a"/>
趙厮養卒不知何名<hi>厮取薪者飬飬人者</hi>趙王武臣間行為燕軍<lb/>
所得<hi>間出謂投間隙而微出也</hi>燕囚之欲與分地<hi>要刼之令割趙地輸燕以和解也</hi>
使者徃燕輒殺之以固求地耳餘患之<hi>張耳陳餘也</hi>厮飬卒<lb/>
謝其舍<hi>以辭相告曰謝謝其舍謂告其舍中人也</hi>曰吾為二公説燕與趙王<lb/>
載歸<hi>二公張耳陳餘</hi>舍中人皆笑曰使者往十餘軰輒死若何<lb/>
以能得王<hi>若汝也</hi>乃走燕壁<hi>走趨也</hi>燕将見之問曰知臣何<lb/>
欲燕将曰若欲得趙王耳曰君知張耳陳餘何如人也<lb/>
燕将曰賢人也曰知其志何欲燕将曰欲得其王耳趙<lb/>
<pb n="KR3k0013_WYG_891-3b"/>
卒笑曰君未知両人所欲也夫武臣張耳陳餘杖馬箠<lb/>
下趙數十城<hi>言其不用兵革也箠謂馬撾也</hi>亦各欲南靣而王豈欲為<lb/>
卿相終已耶夫臣之與主豈可同日道哉顧其勢初定<lb/>
<hi>顧思念也</hi>且以長少先立武臣為王以持趙心今趙地已服<lb/>
此兩人亦欲分趙而王時未可耳今君囚趙王此兩<lb/>
人名為求王實欲燕殺之此両人分趙自立夫以一趙尚易<lb/>
燕<hi>易輕也</hi>况以両賢王左提右挈而責殺王之罪滅燕易矣<lb/>
<hi>提挈言相扶持也</hi>燕將以為然乃歸趙王養卒為御而歸<lb/>
<pb n="KR3k0013_WYG_891-4a"/>
酈食其陳留高陽人髙祖初為沛公從碭北攻昌邑未<lb/>
下西過高陽食其為里監門曰諸将過此者多吾視髙<lb/>
祖大度乃求見高祖高祖方踞牀使両女子洗<hi>洗洗足也</hi>酈<lb/>
生不拜長揖曰足下必欲誅無道秦不宜踞見長者於<lb/>
是高祖起攝衣謝之延上坐食其說高祖襲陳㽞高祖<lb/>
以為廣野君髙祖為漢王三年秋項羽擊漢拔滎陽漢<lb/>
兵遁保鞏楚人聞韓信破趙彭越數反梁地則分兵救<lb/>
之<hi>救趙及梁</hi>韓信方東擊齊漢王數困滎陽成臯計欲捐成<lb/>
<pb n="KR3k0013_WYG_891-4b"/>
臯以東屯鞏雒以距楚食其因曰臣聞之知天之天者<lb/>
王事可成不知天之天者王事不可成王者以民為天<lb/>
而民以食為天夫敖倉天下轉輸久矣臣聞其下乃有<lb/>
藏粟甚多楚人抜滎陽不堅守敖倉乃引而東令謫卒<lb/>
分守成臯<hi>謫卒謂卒之有罪謫者即所謂謫戍</hi>此乃天所以資漢方今楚<lb/>
易取而漢反卻自奪便<hi>不圗進取是為自奪便利也</hi>臣竊以為過矣<lb/>
且両雄不俱立楚漢乆相持不决百姓騷動海内揺蕩<lb/>
農夫釋耒織女下機<hi>耒手耕曲木也</hi>天下之心未有所定也願<lb/>
<pb n="KR3k0013_WYG_891-5a"/>
足下急復進兵收取滎陽據敖倉之粟塞成臯之險杜<lb/>
太行之道距飛狐之口守白馬之津以示諸侯形制之<lb/>
勢則天下知所歸矣方今燕趙已定唯齊未下今田廣<lb/>
據千里之齊田間将二十萬之衆軍於歴城諸田宗彊<lb/>
負海岱阻河濟南近楚齊人多變詐足下雖遣數十萬<lb/>
師未可以嵗月破也臣請得奉明詔説齊王使為漢而<lb/>
稱東籓上曰善乃從其畫復守敖倉而使食其説齊王<lb/>
曰王知天下之所歸乎曰不知也曰知天下之所歸則<lb/>
<pb n="KR3k0013_WYG_891-5b"/>
齊國可得而有也若不知天下之所歸則齊國未可保<lb/>
也齊王曰天下何歸食其曰天下歸漢齊王曰先生何<lb/>
以言之曰漢王與項王戮力西向擊秦約先入咸陽者<lb/>
王之項王背約不與而王之漢中項王遷殺義帝漢王<lb/>
起蜀漢之兵擊三秦出關而責義帝之負處收天下之<lb/>
兵立諸侯之後䧏城即以侯其将得賂則以分其士與<lb/>
天下同其利豪賢英才皆樂為之用諸侯之兵四靣而<lb/>
至蜀漢之粟方船而下<hi>方併也</hi>項王有背約之名殺義帝<lb/>
<pb n="KR3k0013_WYG_891-6a"/>
之負於人之功無所紀於人之罪無所忘<hi>言吝爵賞而念舊惡</hi>戰<lb/>
勝而不得其賞拔城而不得其封非項氏莫得用事<hi>言唯</hi>
<hi>任同姓之親</hi>為人刻印刓而不能授<hi>言玩惜侯印不能以封人</hi>攻城得賂<lb/>
積財而不能賞天下畔之賢才怨之而莫為之用故天<lb/>
下之事歸於漢王可坐而筞也夫漢王發蜀漢定三秦<lb/>
渉西河之外援上黨之兵下井陘誅成安君破北魏舉<lb/>
三十二城此黄帝之兵非人之力天之福也今已據敖<lb/>
倉之粟塞成臯之險守白馬之津杜太行之阨距飛狐<lb/>
<pb n="KR3k0013_WYG_891-6b"/>
之口天下後服者先亡矣王疾下漢王齊國社稷可得<lb/>
而保也不下漢王危亡可立而待也田廣以為然乃聽<lb/>
食其罷歴下兵守戰備與食其日縱酒韓信聞食其馮<lb/>
軾下齊七十餘城乃夜度兵平原襲齊齊王田廣聞漢<lb/>
兵至以為食其賣已乃烹食其引兵走<lb/>
陳恢為秦南陽守齮舍人<hi>舍人親近左右之稱史失其姓</hi>高祖初為沛<lb/>
公攻破南陽守齮奔宛沛公圍之守欲自剄<hi>以刀割頸為剄</hi>恢<lb/>
曰死未晚也乃踰城見沛公曰臣聞足下約先入咸陽<lb/>
<pb n="KR3k0013_WYG_891-7a"/>
者王之今足下留守宛宛郡縣連城數十其吏民自以<lb/>
為䧏必死故皆堅守乘城<hi>乘登也謂上城而守</hi>今足下盡日止攻<lb/>
士死傷必多引兵去宛必隨足下前則失咸陽之約後<lb/>
有離宛之患為足下計莫若約䧏封其守因使止守引<lb/>
其甲卒與之西諸城未下者聞聲爭開門而待足下足<lb/>
下通行無所累沛公曰善七月南陽守齮降封為殷侯<lb/>
封陳恢千户<lb/>
張同不知何許人事成安君陳餘初項籍入關餘棄将<lb/>
<pb n="KR3k0013_WYG_891-7b"/>
印去不從籍既封諸侯聞其在南皮故因環封三縣<hi>綂南</hi>
<hi>皮三縣以封之</hi>餘使同及夏説說齊王田榮曰項王為天下宰<lb/>
不明今盡王故王於醜地<hi>醜惡也</hi>而王羣臣諸将善地逐<lb/>
其故主趙王乃北居代餘以為不可<hi>於義當然</hi>聞大王起兵<lb/>
且不聽<hi>凡不義之事皆不聴順</hi>願大王資餘兵<hi>資給也</hi>使擊常山以<lb/>
復趙王請以國為扞蔽<hi>猶為齊之藩屛</hi>齊王許之因遣兵之趙<lb/>
餘悉發三縣兵與齊并擊常山大破之迎故趙王歇於<lb/>
代<lb/>
<pb n="KR3k0013_WYG_891-8a"/>
田生齊人<hi>史失其名</hi>高后時燕王澤為營陵侯田生㳺乏資<lb/>
以畫好澤<hi>以計畫干之</hi>澤大說之用金二百斤為田生夀<hi>因飲</hi>
<hi>酒獻夀而與之金</hi>田生已得金即歸齊二嵗澤使人謂田生曰<lb/>
弗與矣<hi>與黨與也言不復與我為與也</hi>田生如長安不見澤而假大宅<lb/>
令其子求事吕后所幸大謁者張卿居數月田生子請<lb/>
張卿臨親脩具<hi>親父也具供具也</hi>張卿徃見田生帷帳具置如<lb/>
列侯張卿驚酒酣乃屏人說張卿曰臣觀諸侯邸第百<lb/>
餘皆高帝一切功臣今吕后雅故本推轂高帝就天下<lb/>
<pb n="KR3k0013_WYG_891-8b"/>
<hi>謂翼載崇奨以成帝業若車之行助推其轂故得引重而致逺</hi>功至大又有親戚太后<lb/>
之重太后春秋長<hi>言年老也</hi>諸吕弱太后欲立吕産為吕王<lb/>
王代吕后又重發之<hi>重難發其事也</hi>恐大臣不聽今卿最幸大<lb/>
臣所敬何不風大臣以聞太后太后必喜諸吕以為萬<lb/>
戸侯亦卿之有太后心欲之而卿為内臣不急發恐禍<lb/>
及身矣張卿大然諷大臣語太后太后朝因問大臣大<lb/>
臣請立吕産為吕王太后賜張卿千金張卿以其半進<lb/>
田生田生不受因説之曰吕産王也諸大臣未大服今<lb/>
<pb n="KR3k0013_WYG_891-9a"/>
營陵侯澤諸劉長為大将軍獨此尚觖望今卿言太后<lb/>
裂十餘縣王之彼得王喜於諸吕王益固矣張卿入言<lb/>
之又太后女弟吕<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>女亦為營陵侯妻故遂立營陵侯<lb/>
澤為琅邪王與田生之國急行毋留出闗太后果使人<lb/>
追之已出即還<lb/>
公孫玃齊人景帝時吴王濞與七國謀反及發齊濟北<lb/>
両國城守不行漢既破吴齊王自殺得立嗣濟北王亦<lb/>
欲自殺幸全其妻子玃謂濟北王曰臣請試為大王明<lb/>
<pb n="KR3k0013_WYG_891-9b"/>
説梁王通意天子説而不用死未晚也玃遂見梁孝王<lb/>
曰夫濟北之地東接彊齊南牽吴越北脅燕趙此四分<lb/>
五裂之國<hi>四方受敵濟北居中央為五裂一云四分即交五而裂如田字也</hi>權不足以<lb/>
自守勁不足以扞寇又非為竒怪云以待難也<hi>言權謀勁力既</hi>
<hi>不能守又無竒怪神靈可以禦難恐自全故墜言於呉也</hi>雖墜言於吴非其正計也<lb/>
<hi>墜猶失也</hi>昔者鄭祭仲許宋人立公子突以活其君非義也<lb/>
春秋記之為其以生易死以存易亡鄉使濟北見情實<lb/>
示不從之端則呉必先歴齊畢濟北<hi>歴過畢盡收濟北之地</hi>招燕<lb/>
<pb n="KR3k0013_WYG_891-10a"/>
趙而總之如此則山東之從結而無隙矣今呉楚之王<lb/>
練諸侯之兵敺白徒之衆<hi>綀選也白徒言秦非軍旅之人若今言白丁</hi>而與<lb/>
天子爭衡濟北獨砥節堅守不下使吳失與而無助跬<lb/>
歩獨進<hi>半歩曰跬</hi>瓦解土分破敗而不救者未必非濟北之<lb/>
力也夫以區區之濟北而與諸侯爭彊<hi>區區小貌</hi>是以羊犢<lb/>
之弱而扞虎狼之敵也守職不撓可謂誠一矣<hi>撓曲也</hi>功<lb/>
議如此尚見疑於上脅肩低首絫足撫衿<hi>脅翕也謂歛也</hi>使有<lb/>
自悔不前之心<hi>悔不與呉西也</hi>非社稷之利也臣恐藩臣守職<lb/>
<pb n="KR3k0013_WYG_891-10b"/>
者疑之臣竊料之能歴西山徑長樂抵未央攘袂而正<lb/>
議者獨大王爾<hi>西山謂有及華山抵至也攘卻也袂衣袖也</hi>上有全土之功<lb/>
下有安百姓之名德淪於骨髓㤙加於無窮<hi>淪入也</hi>願大<lb/>
王畱意詳惟之<hi>惟思也</hi>孝王大説使人馳以聞濟北王得<lb/>
不坐徙封為淄川<lb/>
高遂梁人景帝時竇嬰為太子太傅爭立太子事弗能<lb/>
得謝病屏居藍田南山下<hi>屏隠也</hi>數月諸竇賔客辯士説<lb/>
莫能来遂乃説嬰曰能富貴将軍者上也能親将軍者<lb/>
<pb n="KR3k0013_WYG_891-11a"/>
太后也<hi>臣欽若等曰竇太后嬰之從姑也</hi>今将軍傅太子太子廢爭不<lb/>
能得又不能死自引謝病擁趙女屏間處而不朝<hi>擁抱也間</hi>
<hi>處猶言私處</hi>祗加懟自明揚主之過有如両宫奭将軍<hi>兩宫大后</hi>
<hi>及帝也</hi>則妻子無類矣嬰然之乃起朝請如故<lb/>
後漢馮衍初為更始将軍㢘舟掾及舟與赤睂戰死衍<lb/>
乃亡命河東及更始遣尚書僕射鮑永行大将軍事安<lb/>
集北方衍因以計説永<hi>一云衍辟鄧禹府奏記於禹也</hi>曰衍聞明君不<lb/>
惡切慤之言以測幽㝠之論忠臣不顧爭引之患以逹<lb/>
<pb n="KR3k0013_WYG_891-11b"/>
萬機之變<hi>慤寔也幽㝠喻深逺也爭引謂引事與君争也事非一塗故曰萬機之變也</hi>是故<lb/>
君臣両興功名兼立銘勒金石令聞不忘今衍幸逄寛<lb/>
明之日将值危言之時豈敢拱黙避罪而不竭其誠哉<lb/>
伏念天下離王莽之害久矣始自東郡之師<hi>王莾居攝元年崔義</hi>
<hi>起兵於東郡莽發八将軍擊之</hi>繼以西海之役<hi>王莾居攝元年西𦍑龎恬傳播等攻西海太守</hi>
<hi>程永莽遣竇況擊之</hi>巴蜀沒於南夷緣邉破於北狄逺征萬里暴<lb/>
兵累年<hi>暴露也</hi>禍拏未解兵連不息<hi>拏謂相連引也</hi>刑法彌深賦<lb/>
歛愈重衆彊之黨横擊於外百僚之臣貪殘於内元元<lb/>
<pb n="KR3k0013_WYG_891-12a"/>
無聊饑寒竝臻父子流亡夫婦離散廬落丘墟田疇蕪<lb/>
穢疾疫大興災異蜂起於是江湖之上海岱之濱風騰<lb/>
波涌更相駘籍<hi>駘亦作跆蹋也</hi>四垂之人肝腦塗地死亡之數<lb/>
不啻大半殃咎之毒痛入骨髓匹夫僮婦咸懐怨怒<hi>僮猶</hi>
<hi>賤也</hi>皇帝以聖德靈威龍興鳳舉率宛葉之衆将散亂之<lb/>
兵喢血昆陽長驅武關破百萬之陣摧九虎之軍<hi>王莾末下</hi>
<hi>江兵攻武關莾拜将軍九人皆以虎為號捍之</hi>雷震四海席捲天下攘除禍亂<lb/>
誅滅無道一朞之間海内大定繼高祖之休烈修文武<lb/>
<pb n="KR3k0013_WYG_891-12b"/>
之絶業社稷復存炎精更輝德冠徃初功無與二天下<lb/>
自以去亡新就聖漢當蒙其福而賴其惠願樹㤙布德<lb/>
易以周洽其猶順驚風而飛鴻毛也<hi>言易也</hi>然而諸将虜<lb/>
掠迸倫絶理<hi>倫亦理也</hi>殺人父子妻人婦女燔其室屋掠其<lb/>
財産饑者毛食<hi>毛草也</hi>寒者裸跣寃結失望無所歸命今<lb/>
大将軍以明淑之徳秉大使之權絶三軍之政存撫并<lb/>
州之人惠愛之誠加乎百姓高世之聲聞乎羣士故其<lb/>
延頸企踵而望者非特一人也且大将軍之事豈特珪<lb/>
<pb n="KR3k0013_WYG_891-13a"/>
璧其行束修其心而已哉<hi>言當恢廓規摹不可空自清潔徒約束修身也</hi>将定<lb/>
國家之大業成天下之元功也昔周宣中興之主齊桓<lb/>
霸彊之君爾猶有申伯召虎夷吾吉甫攘其蟊賊<hi>蟊賊食稼</hi>
<hi>虫喻姦盗侵漁也</hi>安其疆宇况乎萬里之漢明帝復興而大将<lb/>
軍為之梁棟此誠不可以忽也且衍聞之兵久則力屈<lb/>
人愁則變生今邯郸之賊未滅真定之際復擾<hi>邯郸謂王郎也</hi>
<hi>真定謂劉楊也</hi>而大将軍所部不過百里守城不休戰争不息<lb/>
兵革雲翔百姓震駭奈何自怠不為深憂夫并州之地<lb/>
<pb n="KR3k0013_WYG_891-13b"/>
東帯名闗北逼彊胡<hi>并陘闗也一作石陘要害之塞故曰名闗</hi>年榖獨熟人<lb/>
庶多資斯四戰之地攻守之塲也如其不虞何以待之<lb/>
故曰徳不素積人不為用備不預具難以應卒今生人<lb/>
之命縣於将軍将軍所仗必湏良才宜改易非任更選<lb/>
賢能夫十室之邑必有忠信審得其人以承大将軍之<lb/>
明雖則山澤之人無不感德思樂為用矣然後簡精鋭<lb/>
之<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>發屯守之士三軍既整兵甲已具相其土地之饒<lb/>
觀其水泉之利制屯田之術習戰射之教則威風逺暢<lb/>
<pb n="KR3k0013_WYG_891-14a"/>
人安其業矣若鎮太原撫上黨收百姓之歡心樹名賢<lb/>
之良佐天下無變則足以顯聲譽一朝有事則可以建<lb/>
大功惟大将軍開日月之明發淵泉之慮𥪡六經之論<lb/>
觀孫吴之筞省羣識之是非詳衆士之白黒<hi>白黒猶賢愚也</hi>以<lb/>
超周南之迹垂甘棠之風令夫功烈施於千載富貴傳<lb/>
於無窮伊望之筞何以加茲<hi>伊尹吕望</hi>永既素重衍為且受<lb/>
使得自置偏禆乃以衍為立漢将軍領狼孟長屯太原<lb/>
申屠剛扶風茂陵人王莾時避地河西隗囂據隴右欲<lb/>
<pb n="KR3k0013_WYG_891-14b"/>
背漢而附公孫述剛説之曰愚聞人所歸者天所與人<lb/>
所畔者天所去也伏念本朝<hi>謂光武也</hi>躬聖德舉義兵共行<lb/>
天罰所當必摧誠天所福非人力也将軍本無尺土孤<lb/>
立一隅宜推誠奉順與朝并力上應天心下醻人望為<lb/>
國立功可以永年嫌疑之事聖人所絶将軍之威重逺<lb/>
在千里動作舉措可不慎與今璽書數到委國歸信欲<lb/>
與将軍共同吉凶布衣相與尚有沒身不負然諾之信<lb/>
况於萬乘者哉今何畏何利乆疑如是<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>有非常之變<lb/>
<pb n="KR3k0013_WYG_891-15a"/>
上負忠孝下愧當世<hi>言從漢何畏附蜀何利而乆疑不决</hi>夫未至豫言固<lb/>
嘗為虚及其已至又無所及是以忠信至諌希得為用<lb/>
誠願反覆愚老之言囂不納遂畔從述建武七年詔書<lb/>
徴剛剛将歸與囂書曰愚聞專已者孤拒諫者塞孤塞<lb/>
之政亡國之風也雖有明聖之姿猶屈己從衆故慮無<lb/>
遺策舉無過事夫聖人不以獨見為明而以萬物為心<lb/>
順人者昌逆人者亾此古今之所共也将軍以布衣為<lb/>
鄉里所推廟廊之計<hi>廊殿下屋廟太廟也國事必先謀於廟廊之所</hi>既不豫定<lb/>
<pb n="KR3k0013_WYG_891-15b"/>
動軍發衆又不深料今東方政敎日睦百姓平安而西<lb/>
州發兵人人懐憂騷動惶懼莫敢正言羣衆疑惑人懐<lb/>
顧望非徒無精鋭之心其患無所不至夫人窮則變生<lb/>
事急則計易其勢然也夫離道德逆人情而能有國有<lb/>
家者古今未有也将軍素以忠孝顯聞是以士大夫不<lb/>
逺千里慕樂道義今苟欲决意徼幸此何如哉夫天所<lb/>
祐者順人所助者信如未蒙祐助令小人受塗地之禍<lb/>
毁壊終身之徳敗亂君臣之節汚傷父子之㤙<hi>不從光武是亂</hi>
<pb n="KR3k0013_WYG_891-16a"/>
<hi>君臣之節遣子恂入質而背之是傷父子之㤙也</hi>衆賢破膽可不慎哉囂不納<lb/>
馬援為隗囂綏德将軍建武四年隗囂子恂居雒陽光<lb/>
武召援計事援具言謀畫因使援将突騎五千徃来游<lb/>
説囂将高峻任禹之屬下及羗豪為陳禍福以離囂友<lb/>
黨援為書與囂将楊廣使曉勸於囂曰春卿無恙<hi>春卿楊廣</hi>
<hi>字</hi>前别莫南<hi>天水冀縣</hi>寂無音驛援間還長安因留上林竊<lb/>
見四海已定兆民同情而季孟閉拒背畔<hi>季孟囂字</hi>為天下<lb/>
表的<hi>表標也言為標凖射的也</hi>嘗懼海内切齒思相屠裂故遺書戀<lb/>
<pb n="KR3k0013_WYG_891-16b"/>
戀以致惻隠之計乃聞季孟歸罪於援而納王㳺翁謟<lb/>
邪之説<hi>㳺翁王元字</hi>自謂函谷以西舉足可定以今而觀竟<lb/>
何如邪援間至河内過存伯春<hi>存猶聞也</hi>見其奴吉從西方<lb/>
還說伯春小弟仲舒望見吉欲問伯春無他否竟不能<lb/>
言曉夕號泣婉轉塵中又説其家悲愁之状不可言也<lb/>
夫怨讐可刺不可毁援聞之不自知泣下也援素知季<lb/>
孟孝愛曽閔不過夫孝於其親豈不慈於其子可有子<lb/>
抱三木而跳梁妄作<hi>三木桎梏及械</hi>自同分羔之事乎<hi>樂羊為魏将攻</hi>
<pb n="KR3k0013_WYG_891-17a"/>
<hi>中山其子在中山中山君烹其子而遺之羹羊啜之盡一盂而攻抜中山</hi>季孟平生自言所<lb/>
以擁兵衆者欲以保全父母之國而完墳墓也又言苟<lb/>
厚士大夫而已而今所欲全者将破亡之所欲完者将<lb/>
毁傷之所欲厚者将反薄之季孟嘗折愧子陽而不受<lb/>
其爵<hi>愧猶辱也</hi>今更其陸陸<hi>陸陸猶碌碌也</hi>欲徃附之将難為顔乎<lb/>
若復責以重質當安從得子主給是哉往時子陽獨欲<lb/>
以王相待<hi>謂欲封為朔寧王也</hi>而春卿拒之今者歸老更欲低頭<lb/>
與小兒曹共槽櫪而食併肩側身於怨家之朝乎男兒<lb/>
<pb n="KR3k0013_WYG_891-17b"/>
溺死何傷而拘游哉<hi>㳺浮也</hi>今國家待春卿意深宜使牛<lb/>
孺卿與諸耆老大人<hi>大人謂豪傑也</hi>共説季孟若計畫不從真<lb/>
可引領去矣前披輿地圗見天下郡國百有六所奈何<lb/>
欲以區區二邦以當諸夏百有四乎春卿事季孟外有<lb/>
君臣之義内有朋友之道言君臣邪固當諌諍語朋友<lb/>
邪應有切磋<hi>骨曰切象曰磋</hi>豈有知其無成而但萎腇咋舌乂<lb/>
手從族乎<hi>萎腇弱也</hi>輭及今成計殊尚善也過是欲少味矣<lb/>
<hi>以食為諭</hi>且来君叔天下信士<hi>君叔来歙字</hi>朝廷重之其意依依<lb/>
<pb n="KR3k0013_WYG_891-18a"/>
嘗獨為西州言援商朝廷尤欲立信於此<hi>啇度也</hi>必不負<lb/>
約援不得乆留願急賜報廣竟不答<lb/>
周毖靈帝末為侍中董卓議廢立司𨽻袁紹不從卓怒<lb/>
紹出遂亡奔冀州毖與城門校尉伍瓊議郎何顒等皆<lb/>
名士也卓信之而陰為紹乃説卓曰夫廢立大事非常<lb/>
人所及紹不逹大體恐懼故出奔非有他志令購之急<lb/>
勢必為變袁氏樹㤙四世門生故吏徧天下若收豪傑<lb/>
以聚徒衆英雄因之而起則山東非公之有也不如赦<lb/>
<pb n="KR3k0013_WYG_891-18b"/>
之拜一郡守則紹喜於免罪必無患矣卓以為然乃拜<lb/>
紹渤海太守封邟鄉侯<lb/>
高幹陳留人袁紹既自號車騎将軍主盟與冀州牧韓<lb/>
馥起兵誅董卓馥軍至安平為公孫瓉所敗瓉遂引兵<lb/>
入冀州<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>馥紹因馥惶遽使幹及潁川荀諶等説馥曰<lb/>
公孫瓉乘勝来南而諸郡應之袁車騎引軍東向其意<lb/>
未可量也竊為将軍危之馥懼曰然則為之奈何諶曰<lb/>
君自料寛仁容衆為天下所附孰與袁氏馥曰不如也<lb/>
<pb n="KR3k0013_WYG_891-19a"/>
臨危吐决智勇邁於人又孰與袁氏馥曰不如也世布<lb/>
㤙德天下蒙受其惠又孰與袁氏馥曰不如也諶曰勃<lb/>
海雖郡其實州也今将軍資三不如之勢乆處其上袁<lb/>
氏一時之傑必不為将軍下也且公孫瓉提燕代之卒<lb/>
其鋒不可當夫冀州天下之重資若両君并力兵交城<lb/>
下危亡可立而待也夫袁氏将軍之舊且為同盟當今<lb/>
之計莫若舉冀州以譲袁氏必厚徳将軍公孫瓉不能<lb/>
復與之争矣是将軍有譲賢之名而身安於㤗山也願<lb/>
<pb n="KR3k0013_WYG_891-19b"/>
勿有疑馥素性懦怯因然其計<lb/>
魏程昱漢末為夀張令太祖征徐州使昱與荀彧留守<lb/>
鄄城張邈等叛迎吕布郡縣響應唯鄄城范東阿不動<lb/>
吕布軍降者言陳宫欲自将兵取東阿又使汛嶷耴范<lb/>
吏民皆恐或謂昱曰今兖州反唯有此三城宫等以重<lb/>
兵臨之非有以深結其心三城必動君民之望也歸而<lb/>
説之殆可昱乃歸過范說其令靳允曰聞吕布執君母<lb/>
弟妻子孝子誠不可為心今天下大亂英雄竝起必有<lb/>
<pb n="KR3k0013_WYG_891-20a"/>
命世能息天下之亂者此智者所詳擇也得主者昌失<lb/>
主者亡陳宫叛迎吕布而百城皆應似能有為然以君<lb/>
觀之布何如人哉夫布麤中少親剛而無禮匹夫之雄<lb/>
爾宫等以勢假合不能相君也兵雖衆終必無成曹使<lb/>
君智畧不世出殆天所授君必固范我守東阿則田单<lb/>
之功可立也孰與違忠從惡而母子俱亡乎惟君詳慮<lb/>
之允流涕曰不敢有二心時汎嶷已在縣允乃見嶷伏<lb/>
兵刺殺之歸勒兵守<lb/>
<pb n="KR3k0013_WYG_891-20b"/>
劉放字子棄涿郡人歴郡綱紀舉孝㢘遭世大亂時漁<lb/>
陽王松據其土放徃依之太祖克冀州放説松曰往者<lb/>
董卓作逆英雄竝起阻兵擅命自封殖惟曺公能拔拯<lb/>
危亂翼戴天子奉辭伐罪所向必克以二袁之彊守則<lb/>
淮南氷消戰則官渡大敗乘勝席卷将清河朔威刑既<lb/>
合大勢已見速至者漸福後服者先亡此乃不俟終日<lb/>
馳騖之時也昔黥布棄南靣之尊仗劍歸漢誠識廢興<lb/>
之理審去就之分也将軍宜投身委命厚自結納松然<lb/>
<pb n="KR3k0013_WYG_891-21a"/>
之<lb/>
王粲山陽高平人既依荆州牧劉表表卒粲説其子琮<lb/>
曰僕有愚計願進之於将軍可乎琮曰吾所願聞也粲<lb/>
曰天下大亂豪傑並起在倉卒之際彊弱未分故人各<lb/>
有心爾當此之時家家欲為帝王人人欲為公侯觀古<lb/>
今之成敗能先見事機者則常受其福今将軍自度何<lb/>
如曹公邪琮不能對粲復曰如粲所聞曹公故人傑也<lb/>
雄畧冠時智謀出世摧袁氏於官渡驅孫權於江外逐<lb/>
<pb n="KR3k0013_WYG_891-21b"/>
劉備於隴右破烏丸於白登其餘梟夷蕩定者往往如<lb/>
神不可勝計今日之事去就可知将軍能聽粲計巻甲<lb/>
倒戈應天順命以歸曺公曺公必重德将軍保已全宗<lb/>
長享福祚垂之後嗣此萬全之筞也粲遭亂流離託命<lb/>
此州䝉将軍父子重顧敢不盡言琮納其言太祖辟為<lb/>
丞相椽賜爵闗内侯<lb/>
辛毗字佐治潁川翟陽人随兄評從袁紹紹卒袁尚攻<lb/>
兄譚於平原譚使毗詣太祖求和太祖将征荆州次于<lb/>
<pb n="KR3k0013_WYG_891-22a"/>
西平毗見太祖致譚意太祖大悦後数日更欲先平荆<lb/>
州使譚尚自相弊他日置酒毗望太祖色知有變以語<lb/>
郭嘉嘉白太祖太祖謂毗曰譚必可信尚必可克不毗<lb/>
對曰明公無問信與詐也直當論其勢耳袁氏本兄弟<lb/>
相伐非謂他人能間其間乃謂天下可定於己也今一<lb/>
旦求救於明公此可知也顯甫見顯思困而不能取此<lb/>
力竭也<hi>袁尚字顯甫袁譚字顯思</hi>兵革敗於外謀臣誅於内兄弟䜛<lb/>
䦧國分為二連年戰伐而介胄生蟣虱加以旱蝗饑饉<lb/>
<pb n="KR3k0013_WYG_891-22b"/>
並臻國無囷倉行無褁糧天災應於上人事困於下民<lb/>
無智者皆知土崩瓦觧此乃天亡尚之時也兵法稱有<lb/>
石城湯池帯甲百萬而無粟者不能守也今徃攻鄴尚<lb/>
不還救即不能自守還救即譚踵其後以明公之威應<lb/>
困窮之敵撃疲弊之寇無異迅風之振秋葉矣天以袁<lb/>
尚與明公明公不取而伐荆州荆州豐樂國未有釁仲<lb/>
虺有言取亂侮亡况今二袁不務逺畧而内相圗可謂<lb/>
亂矣居者無食行者無糧可謂亡矣朝不謀夕民命靡<lb/>
<pb n="KR3k0013_WYG_891-23a"/>
繼而不綏之欲待他年他年或登又自知亡而改修厥<lb/>
德失所以用兵之要矣今因其請救而撫之利莫大焉<lb/>
且四方之冦莫大於河北河北平則六軍威而天下震<lb/>
大祖曰善乃許譚平次于黎陽明年攻鄴克之<lb/>
蜀諸葛亮初先主居荆州先主為魏太祖所追至於夏<lb/>
口亮請奉命求救於吴孫權時權軍柴桑觀望成敗亮<lb/>
説權曰海内大亂将軍起兵據有江東劉豫州亦収衆<lb/>
漢南與曹操竝爭天下今操芟夷大難畧已平矣遂破<lb/>
<pb n="KR3k0013_WYG_891-23b"/>
荆州威震四海英雄無所用武故豫州遁逃至此将軍<lb/>
量力而處之若能以吴越之衆與中國抗衡不如早與<lb/>
之絶若不能當何不按兵束甲北靣而事之今将軍外<lb/>
託服從之名而内懐猶豫之計事急而不斷禍至無日<lb/>
矣權曰苟如君言劉豫州何不遂事之亮曰昔田横齊<lb/>
之壮士也猶守義不辱况劉豫州王室之胄英才蓋世<lb/>
衆士仰慕之若水歸海若事之不濟此乃天也安能復<lb/>
為之下孫主勃然曰吾不能舉全吴之地十萬之衆受<lb/>
<pb n="KR3k0013_WYG_891-24a"/>
制於人吾計决矣然非劉豫州莫可當曹操者然豫州<lb/>
新敗之後能抗此難乎亮曰豫州雖敗於長阪今戰士<lb/>
還者乃雲長水軍精甲萬人劉琦合江夏戰士亦不下<lb/>
萬人曺操之衆逺来疲弊聞追豫州輕騎一日一夜行<lb/>
三百里此所謂彊弩之末不能穿魯縞者也故兵法忌<lb/>
之今将軍誠與豫州恊規同力破操軍必矣權大悦即<lb/>
并力拒曹操曹公敗於赤壁<lb/>
吴朱治為安國将軍大帝從兄豫章太守賁女為曺公<lb/>
<pb n="KR3k0013_WYG_891-24b"/>
子婦及曺公破荆州威震南土賁畏懼欲遣子入質治<lb/>
聞之求往見賁為陳安危治説賁曰破虜将軍昔率義<lb/>
兵入討董卓聲冠中夏義士壮之討逆係世廓定六郡<lb/>
特以君侯骨肉至親器為時主故表漢朝剖符大郡兼<lb/>
建将校仍關綜両府榮冠宗室為逺近所瞻加討虜聪<lb/>
明神武係承洪業攬結英雄周濟世務軍衆日盛事業<lb/>
日隆雖昔蕭王之在河北無加也必克成王基應運東<lb/>
南故劉𤣥德逺布腹心求見拯救此天下所共知也前<lb/>
<pb n="KR3k0013_WYG_891-25a"/>
在東聞道路之言云将軍有畧趣良用憮然今曺公阻<lb/>
兵傾覆漢室㓜帝流離百姓元元未知所歸而中國蕭<lb/>
條或百里無烟城邑空虚道殣相望士怨於外婦歎乎<lb/>
室加之以師旅因之以饑饉以此料之豈能越長江與<lb/>
我爭利哉将軍當斯時也而欲背骨肉之親違萬安之<lb/>
計割同氣之膚啖虎狼之口為一女子改慮異圗失機<lb/>
毫釐差以千里豈不惜哉賁繇此遂止<lb/>
李衡為諸葛恪司馬魏将胡遷等南伐恪使衡往蜀説<lb/>
<pb n="KR3k0013_WYG_891-25b"/>
姜維令同舉曰古人有言聖人不能違時時至亦不可<lb/>
失也今敵政在私門外内猜隔兵挫於外而民怨於内<lb/>
自曺操以来彼之亡形未有如今者也若大舉伐之使<lb/>
吳攻其東漢入其西彼救西則東虚重東則西輕以練<lb/>
實之軍乘虚輕之敵破之必矣維從之<lb/>
晉顧榮為太傅東海王越軍諮祭酒屬廣陵相陳敏反<lb/>
南渡江逐揚州刺史劉機丹陽内史王曠阻兵據州分<lb/>
置子弟為列郡牧禮豪傑有孫劉鼎峙之計假榮右将<lb/>
<pb n="KR3k0013_WYG_891-26a"/>
軍丹陽内史榮數踐危亡之際嘗以恭遜自勉㑹敏欲<lb/>
誅諸士人榮説之曰中國䘮亂胡夷内侮觀太傅今日<lb/>
不能復振華夏百姓無復遺種江南雖有石氷之冦人<lb/>
物尚全榮嘗憂無竇氏孫劉之筞有以存之爾今将軍<lb/>
懐神武之畧有孫呉之能功勲效於己著勇略冠於當<lb/>
世帯甲數萬舳艫山積上方雖有數州亦可傳檄而定<lb/>
也若能委信君子各得盡懐散蔕芥之恨塞䜛謟之口<lb/>
則大事可圗也敏納其言悉引諸豪族委任之敏仍遣<lb/>
<pb n="KR3k0013_WYG_891-26b"/>
丼卓出横江堅甲利器盡以委之<lb/>
劉暾為司𨽻時王彌入雒百官殱焉彌以暾鄉里宿望<lb/>
故免於難暾因説彌曰今英雄競起九州幅裂有不世<lb/>
之功者宇内不容将軍自興兵以来何攻不克何戰不<lb/>
勝而復與劉曜不恊宜思文種之禍以范蠡為師且将<lb/>
軍可無帝王之意東王本州以觀事勢上可以混一天<lb/>
下下可以成鼎峙之事豈失孫劉乎蒯通有言将軍且<lb/>
圗之彌以為然使暾于青州與曺嶷謀且徴之暾至東<lb/>
<pb n="KR3k0013_WYG_891-27a"/>
阿為石勒遊騎所獲見彌與嶷書而大怒乃殺之<lb/>
毛寳為廬江太守蘓峻之作逆陶侃温嶠未能破賊侃<lb/>
欲率衆南還寳謂嶠曰下官能㽞之乃往説侃曰公本<lb/>
應領蕪湖為南北勢援前既已下勢不可還且軍政有<lb/>
進無退非直整齊示衆必死而已亦謂退無所據終至<lb/>
滅亡往者杜弢非強盛公竟滅之何至於峻獨不可破<lb/>
邪賊亦畏死非皆勇徤公可試與寳兵使上岸斷賊資<lb/>
糧出其不意使賊困蹙若寳不立效然後公去人心不<lb/>
<pb n="KR3k0013_WYG_891-27b"/>
恨侃然之加寳督䕶寳燒峻句容湖熟積聚峻頗乏食<lb/>
侃遂留不去<lb/>
劉牢之鎮京口安帝元興初朝廷討桓𤣥以牢之為前<lb/>
鋒都督征西将軍領江州事時會稽王世子元顥遣使<lb/>
以討𤣥事説牢之牢之以𤣥少有雄名仗全楚之衆懼<lb/>
不能制又慮平𤣥之後功蓋天下必不為元顥所容深<lb/>
懐疑貳不得已率北府文武屯洌洲桓以何穆説牢之<lb/>
曰自古亂世君臣相信者有燕昭樂毅𤣥德孔明然皆<lb/>
<pb n="KR3k0013_WYG_891-28a"/>
勲業未卒而二主早世設使功成事遂未保二臣之禍<lb/>
也鄙語有之高鳥盡良弓藏狡兎殫獵犬烹故文種誅<lb/>
於句踐韓白戮於秦漢彼皆英雄霸王之主猶不敢信<lb/>
其功臣况鹵愚凡庸之流也自開闢以来戴震主之威<lb/>
挟不賞之功以見容於闇世者而誰至如管仲相齊雍<lb/>
齒侯漢則往徃有之况君見與無射鉤屢逼之仇邪今<lb/>
君戰敗則傾宗戰勝亦覆族欲以安歸乎孰若翻然改<lb/>
圗保全富貴則身與金石等固名與天壌無窮孰與頭<lb/>
<pb n="KR3k0013_WYG_891-28b"/>
足異處身名俱滅為天下笑哉惟君圗之牢之自謂握<lb/>
強兵才能筭畧足以經綸江表時譙王尚之已敗人情<lb/>
轉沮乃頗納穆説遣使與𤣥交通其甥何無忌與劉裕<lb/>
固諫之竝不從俄令敬宣降𤣥<hi>劉敬宣牢之将也</hi>
宋王誕為㑹稽王世子元顥長史及桓𤣥得志徙誕廣<lb/>
州盧循據廣州以誕為其平南府長史甚賓禮之誕乆<lb/>
客思歸乃説循曰下官流逺在此被蒙殊眷士感知己<lb/>
實思報答本非戎旅在此無用素為劉鎮軍所識情味<lb/>
<pb n="KR3k0013_WYG_891-29a"/>
不淺若得此歸必蒙任寄公私濟㑹厚㤙愈於停此空<lb/>
延嵗月循甚然之時廣州刺史吴隠之亦為循所拘畱<lb/>
誕又曰将軍今㽞呉公公私非計孫伯符豈不欲畱華<lb/>
子魚但以一境不容二君爾於是誕及隠之並得還<lb/>
後周栁帶韋初為太祖行臺左丞從軍南討時梁宜封<lb/>
侯蕭修守南鄭逹奚武攻之未拔乃令帶韋入城說修<lb/>
曰足下所固者險所恃者援所守者民今王師深入棧<lb/>
道長驅漢川此則所慿之險不足固也武興䧟沒於前<lb/>
<pb n="KR3k0013_WYG_891-29b"/>
白馬破亡於後自餘川谷酋豪路阻而不敢進此則所<lb/>
望之援不可恃也夫顧親戚懼誅夷貪榮慕利此生人<lb/>
常也今大兵縂至長圍四合戮逃亡以觀安居賞先降<lb/>
以招後服人人懐轉福之計家家圗安堵之謀此則所<lb/>
部之民不可守也且足下本朝䘮亂社稷無主盡忠将<lb/>
何所託死節不足成名竊為足下不取也僕聞賢者相<lb/>
時而動智者因變立功當今為足下計者莫若肉袒軍<lb/>
民歸命下吏免生民於塗炭全髪膚於孝道必當紆青<lb/>
<pb n="KR3k0013_WYG_891-30a"/>
拖紫裂土分珪名重當時業光後嗣豈若進退無據身<lb/>
名俱滅者哉修然之乃降魏<lb/>
唐崔義𤣥貝州武城人隋大業末黄君漢守據柏崕義<lb/>
𤣥往説之曰見㡬而作不俟終日今羣盗蜂起九州幅<lb/>
裂神噐所歸必在有德唐公據有秦京名應符籙此真<lb/>
主也足下孤城獨立宜遵冦恂竇融之筞及時歸城以<lb/>
取封侯也君漢然之即與義𤣥歸國拜懐州總管府司<lb/>
馬<lb/>
<pb n="KR3k0013_WYG_891-30b"/>
王君愕洛州邯郸人隋大業末并州人王君廓掠邯郸<lb/>
君愕往説君廓曰方今萬乘失御英雄競起誠宜撫納<lb/>
遺甿保全形勝按甲以觀時變擁衆而歸真主此富貴<lb/>
可圗也今足下居無尺土之地守無兼旬之糧恣行殘<lb/>
忍所過攘殺竊為足下寒心矣君廓曰計将安出君愕<lb/>
為陳井陘之險可先往據之君廓從其言乃屯井陘山<lb/>
嵗餘㑹義師入定闗中乃與君廓率所部萬餘人来降<lb/>
拜大将軍<lb/>
<pb n="KR3k0013_WYG_891-31a"/>
魏徴初随李密來降至京師乆不見知自請安輯山東<lb/>
乃授秘書丞驅傅至黎陽時徐世勣尚為密擁衆徴與<lb/>
世勣書曰自隋末亂離羣雄競逐跨州連郡不可勝數<lb/>
魏公起自叛徒奮臂大呼四方響應萬里風馳雲合霧<lb/>
聚衆數千萬威之所被将半天下破世充於雒口摧化<lb/>
及於黎山方欲西蹈咸陽北凌𤣥闕揚旌瀚海飲馬渭<lb/>
川翻以百勝之威敗於奔亡之虜固知神器之重自有<lb/>
所歸不可以力爭是以魏公思皇天之乃睠入函谷而<lb/>
<pb n="KR3k0013_WYG_891-31b"/>
不疑公生於擾攘之時感知己之遇根本已拔確乎不<lb/>
動烏合遣散據守一隅世充以乘勝餘勇息其東略建<lb/>
德因侮亡之勢不敢南謀公之英聲足以振于今古然<lb/>
孰無善始終之慮難去就之機安危大節若筞名得地<lb/>
則九族蔭其餘輝委質非人則一身不能自保殷鍳不<lb/>
逺公所聞見孟賁猶豫童子先之知機其神不俟終日<lb/>
今公處分爭之地乗宜速之機更事遲疑坐觀成敗恐<lb/>
兇狡之軰先人生心則公之事去矣世勣得書遂定計<lb/>
<pb n="KR3k0013_WYG_891-32a"/>
遣使歸國開倉運糧以餽淮安王神通之軍<lb/>
岑文本隋末郡舉秀才以時亂不應蕭銑僣號於荆州<lb/>
大收時望署文本中書侍郎及河間王孝恭之逼荆州<lb/>
也銑問計於文本文本勸銑降從之時官軍擄掠城中<lb/>
文本進説孝恭曰自隋無道羣雄鼎沸海内懐生想望<lb/>
真主今蕭君歸命者實望去危就安必若縱兵剽掠城<lb/>
中誠非王師来蘓之意亦恐江嶺之外向化之心沮矣<lb/>
孝恭稱善署為荆州別駕<lb/>
<pb n="KR3k0013_WYG_891-32b"/>
馬燧沈勇多智謀尤善兵法安禄山反俾光禄卿賈循<lb/>
守范陽燧説循曰禄山負㤙首亂雖䧟雒京必當夷滅<lb/>
何不建不代之功誅其逆将向潤客牛廷玠拔其根抵<lb/>
禄山西不能入闗則坐而受擒天下可定也循雖善之<lb/>
計不能决事洩禄山果遣韓朝陽来召循朝陽至范陽<lb/>
與循語陰伏壮士以弓弦縊殺之<lb/>
賈林辯士也德宗建中末王武俊僣建國稱王以常山<lb/>
為真定府澤潞節度李抱真使林詐降武俊林至營曰<lb/>
<pb n="KR3k0013_WYG_891-33a"/>
是来奉詔非䧏也武俊色動徴其説林曰天子知大夫<lb/>
宿誠及登壇建國之日撫膺顧左右曰我本忠義天子<lb/>
不省是後諸軍曽同表論列大夫天子覧表動容語使<lb/>
者曰朕前事誤追無及已朋友間失意尚可謝朕四海<lb/>
主毫芒失安可復念哉武俊曰僕虜将尚知有撫百姓<lb/>
天子固不専務殺人以安天下山東連大兵者五比戰<lb/>
勝骨盡暴野雖勝與誰守今不惮歸國家與諸軍盟約<lb/>
虜性直不欲曲在已朝廷能降㤙滌蕩僕首倡歸國不<lb/>
<pb n="KR3k0013_WYG_891-33b"/>
從者于以奉辭則上不負天子下不負朋友此謀行河<lb/>
朔不五旬可定及涇原兵犯闕德宗幸奉天京師問至<lb/>
諸将退軍李抱真将入澤潞田恱説武俊與朱㴞<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>之<lb/>
林復説武俊曰令退軍前輜重後鋭師人心因不可圗<lb/>
也且戰勝而得地則利歸魏博䘮師即成徳大傷大夫<lb/>
本部易定滄趙四州何不先復故地武俊遂北馬首背<lb/>
田悦約林復説武俊曰大夫異拜豪族不合謀據中華<lb/>
且漢心幽險王室強即藉大夫援之卑即思有併吞且<lb/>
<pb n="KR3k0013_WYG_891-34a"/>
河朔無異國唯趙魏與燕爾今朱滔稱冀則窺大夫冀<lb/>
州其兆已形矣若㴞力制山東大夫須修臣禮不從即<lb/>
為攻奪比時能臣㴞乎武俊投袂作色曰二百年宗社<lb/>
我尚不臣誰能臣田舍漢繇此計定遂南通好抱真西<lb/>
連和馬燧興元初武俊削偽號授成德軍節度使兼幽<lb/>
盧龍両道節度時朱泚遥冊㴞為偽皇太弟㴞率幽檀<lb/>
勁<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>誘回紇二千騎已圍貝州數十日将絶白馬津南<lb/>
盗雒都與泚合勢時李懐光反河中李希烈已䧟大梁<lb/>
<pb n="KR3k0013_WYG_891-34b"/>
南逼江漢李納尚反齊田緒未為用李晟孤軍壁渭上<lb/>
天子羽書所制者天下纔十二三海内蕩析人心失歸<lb/>
林又説武俊與抱真合軍同救魏博為武俊陳利害曰<lb/>
朱㴞此行欲先平魏博更逄田悦被害人心不安旬日<lb/>
不救魏貝必下下而益甲數萬張孝忠見貝魏拔必臣<lb/>
朱㴞三道連衡兼統回紇長驅至此家族可得完耶若<lb/>
閣下不利則昭義軍保山西河朔地盡入㴞今乘貝魏<lb/>
未下孝忠未附㴞與昭義合軍破之如掇遺此計就即<lb/>
<pb n="KR3k0013_WYG_891-35a"/>
震聲闗中京邑可坐復鑾輿反正公自勲業無二也武<lb/>
俊歡然許之<lb/>
後唐周式在梁時為鎮州王鎔判官光化三年秋梁祖<lb/>
将吞河朔乃親征鎮定縱其軍燔鎮之關城鎔謂賔佐<lb/>
曰事急矣謀其所向式有口辯出見梁祖梁祖盛怒逆<lb/>
謂式曰王令公朋附并汾違<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>爽信弊賊業已及此期<lb/>
於無舍式曰明公為唐室之桓文當以禮義而成霸業<lb/>
返欲窮兵黷武天下其謂公何梁祖嘉引式袂而慰之<lb/>
<pb n="KR3k0013_WYG_891-35b"/>
曰前言戯之耳即送牛酒貨幣以犒軍式請鎔子昭祚<lb/>
及大将梁公孺李𢎞規子各一人任質於汴梁祖以女<lb/>
妻昭祚<lb/>
　<lb/>
　<lb/>
　<lb/>
　<lb/>
　册府元龜卷八百九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百十一</head>
    <p>
<pb n="KR3k0013_WYG_511-1a"/>
欽定四庫全書<lb/>
　册府元龜卷五百十一　宋　王欽若等　撰<lb/>
　　邦計部<lb/>
　　　　曠敗　　誣誷　　貪汚<lb/>
　　　曠敗<lb/>
夫均其民財制兹國用斯為重任必俟能臣茍才識之<lb/>
有愆則經費之不足若乃師徒待濟失饋運之期水旱<lb/>
為災乏防虞之備弗克莅事皆謂曠官自拘司敗又何<lb/>
<pb n="KR3k0013_WYG_511-1b"/>
悔焉<lb/>
漢鄭當時為大司農時征匈奴招四夷天下費多財用<lb/>
益屈<hi>屈盡也其勿切</hi>當時任人賓客僦<hi>當時為大司農而任使其賓客辜較作僦也僦</hi>
<hi>謂受顧賃而載運言當時保任其賓客於司農載運也僦音子就切</hi>入多逋負司馬安為<lb/>
淮隂太守發其事當時以此陷罪贖為庶人<lb/>
唐韋挺為太常卿太宗將伐遼東令挺先運軍糧河北<lb/>
諸州取挺節度挺厯職清顯無他材術徒以闗中舊望<lb/>
時見優寵性自矜尚頗以敖物致譏行至幽州但置酒<lb/>
<pb n="KR3k0013_WYG_511-2a"/>
髙宴又不先簡河路遽出庫物造船六百餘艘役召百<lb/>
姓貞觀十八年秋運米自桑乾河下至虜思臺去幽州<lb/>
八百里方知運漕壅塞乃大徴夫役以廣渠道挺既失<lb/>
支度方懐憂懼晝夜驅迫箠楚亂加官人百姓莫不愁<lb/>
苦船米竟不得進更屬雪寒遂下米於臺側馳傳以聞<lb/>
太宗不恱詔挺曰兵尚拙速不貴工遲朕欲十九年春<lb/>
大舉今言糧米未發甚無謂也㑹太宗遣使往挺所檢<lb/>
覆路渠使人迴具陳其狀并言必欲十九年出師恐米<lb/>
<pb n="KR3k0013_WYG_511-2b"/>
無濟軍之理太宗大怒令將作少匠李道裕代挺發使<lb/>
械挺赴雒陽除名仍遣從軍<lb/>
第五琦為户部侍郎判度支領河南等道支度都勾當<lb/>
轉運租庸鹽鐡鑄錢司農太府出納山南東西江淮南<lb/>
館驛等使乾元二年以本官加同中書門下平章事初<lb/>
琦以國用未足幣重貨輕乃請鑄乾元重寳錢以一當<lb/>
十行用之及作相又請更鑄重輪乾元錢一當五十與<lb/>
乾元錢及開通元寳錢三品並行既而穀價騰貴餓饉<lb/>
<pb n="KR3k0013_WYG_511-3a"/>
死亡枕藉道路又盗鑄爭起中外皆以為琦變法之弊<lb/>
封奏日聞是年貶忠州長史<lb/>
蘇弁為户部侍郎判度支坐給長武城軍糧朽敗貶汴<lb/>
州司户叅軍<lb/>
潘孟陽憲宗初權知户部侍郎時既誅王叔文乃以杜<lb/>
佑專度支事請孟陽為副帝新即位乃命孟陽巡江淮<lb/>
省財仍加鹽鐵轉運副使且察東南鎮帥之理孟陽以<lb/>
氣豪權重所至唯務賞宴奢縱每厯鎮府傾涸酒饌與<lb/>
<pb n="KR3k0013_WYG_511-3b"/>
婦女為夜飲奔走財賄補吏職而已及歸大失人望罷<lb/>
為大理卿<lb/>
楊於陵為兵部侍郎判度支淮西用兵於陵用所親為<lb/>
唐鄧供軍使節度使髙霞㝢以供軍有闕移牒度支於<lb/>
陵不為之易供闕如舊霞㝢軍屢有摧敗詔書督責之<lb/>
乃奏以度支饋運不繼憲宗怒貶於陵桂陽郡守<lb/>
王彦威為户部侍郎判度支㑹邊軍上訴衣物不時兼<lb/>
之朽故宰臣惡其所為攝度支人吏付臺推訊彦威殊<lb/>
<pb n="KR3k0013_WYG_511-4a"/>
不介懐入司視事及人吏受罰左授衞尉卿停務方還<lb/>
私第<lb/>
後唐孔謙為租庸使莊宗同光三年秋雨河大水户口<lb/>
流亡都下供饋不充軍士乏食謙日於上東門外竚望<lb/>
輦轂計數旋給諸軍各出怨言以至於亂明宗至雒陽<lb/>
乃下詔暴謙罪惡削奪官爵斬於都市籍沒其家<lb/>
孟鵠眀宗初為三司副使出為相州刺史㑹范延光再<lb/>
典樞機乃徴鵠為三司使鵠專掌邦賦操剸依違名譽<lb/>
<pb n="KR3k0013_WYG_511-4b"/>
頓減朞年疾發求外任乃授許州節度使不周歲卒<lb/>
晉賈元珪少帝時為膳部員外郎開運三年左降秦州<lb/>
觀察支使以監安州㩁稅不及舊數故也<lb/>
　　　誣誷<lb/>
古人有言曰與其有聚歛之臣寧有盗臣且聚歛之臣<lb/>
猶害於政况其掌邦計之重蓄誣誷之心或虚張名目<lb/>
多設鈎距或逞其剛愎謀害俊乂惟兾希於主意殊不<lb/>
恤於人言㒺察夫涸民之力謂其有富國之術及夫公<lb/>
<pb n="KR3k0013_WYG_511-5a"/>
輔發其誕妄生民空於杼軸亦乃稔於譎詐安於柄用<lb/>
斯亦有國之巨害也<lb/>
唐宇文融𤣥宗開元中為兵部員外郎兼侍御史充捜<lb/>
括逃户使於是諸道括得客户凡八十餘萬田亦稱是<lb/>
州縣希融㫖意務於獲多皆虚張其數亦有以實户為<lb/>
客者歲終得客户錢數百萬融繇是擢拜御史中丞尋<lb/>
兼户部侍郎<lb/>
王鉷天寳中為御史中丞勾當户口色後使時有勑給<lb/>
<pb n="KR3k0013_WYG_511-5b"/>
百姓一年復鉷即奏徴其脚錢廣張其數又市輕貨乃<lb/>
甚於不放輸納物者有浸漬折估皆下本郡徴納恣行<lb/>
割剥以媚於時人用囂然𤣥宗在位多載妃御承恩多<lb/>
賞賜不欲頻於左右藏取之鉷探㫖意歲進錢寳百億<lb/>
萬便貯於内庫以恣主恩錫賚鉷云此是常年額外物<lb/>
非征稅物帝以為鉷有富國之術利於王用益厚待之<lb/>
韓滉代宗時為户部侍郎判度支大厯十二年秋霖雨<lb/>
害稼京兆尹黎幹奏畿縣多損田滉執云幹奏不實乃<lb/>
<pb n="KR3k0013_WYG_511-6a"/>
命御史巡覆迴奏諸縣凡損三萬一千一百九十五頃<lb/>
渭南令劉澡曲附滉言所部無損户部分廵官御史趙<lb/>
計復簡行奏與澡合帝覽而疑之命御史朱敖再簡渭<lb/>
南損田三千餘頃澡計皆伏罪貶滉弄權樹黨皆此類<lb/>
也俄改太常卿羣議未息又出為晉州刺史憲宗即位<lb/>
滉為鎮海軍節度使貞元二年尚書右丞元琇判度支<lb/>
以闗輔旱儉請運江淮租米以給京師帝以滉素著威<lb/>
名加江淮轉運使欲令専督運務琇以滉性剛愎難與<lb/>
<pb n="KR3k0013_WYG_511-6b"/>
集事乃條奏令滉督運江南米至揚子凡一十八里自<lb/>
揚子而北皆元琇主之滉深怒於琇琇以京師錢重貨<lb/>
輕切病之乃於江東鹽監院收獲見錢四十餘萬貫令<lb/>
轉送入闗滉不許乃誣奏之以為運千錢至京師費錢<lb/>
萬於國有害請罷之帝以問琇琇奏曰一千之重約與<lb/>
米一㪷均至江南水路至京一千之運所費三百耳豈<lb/>
至萬乎帝然之遣中使齎手詔令運錢滉堅執以為不<lb/>
可其年十二月加滉度支諸道轉運等使遂逞宿怒誣<lb/>
<pb n="KR3k0013_WYG_511-7a"/>
奏琇罪貶雷州司户其責既重舉朝以為非<lb/>
裴延齡徳宗時為司農少卿貞元八年守本官權領度<lb/>
支自揣不通食貨之務乃多設鈎距召度支老吏與謀<lb/>
以求恩顧乃奏言天下每年出入錢物新陳相因常不<lb/>
減六七千萬貫唯在一庫差舛散失莫可知之請於左<lb/>
蔵庫中分置别貯久負耗賸等庫及季庫納給諸色錢<lb/>
物帝皆從之且貴欲多張名目以惑帝視聽其實於錢<lb/>
物更無增加惟虚費簿書人吏耳其年遷户部侍郎判<lb/>
<pb n="KR3k0013_WYG_511-7b"/>
度支京西有汚池卑濕處時有蘆葦生焉亦不過數畝<lb/>
延齡乃奏云廐馬冬月合在槽櫪秣飼夏中即須牧放<lb/>
比尋訪得長安咸陽兩縣界有陂池數百頃請以為内<lb/>
廐牧馬之地且去京城十數里與苑廐中無别帝初信<lb/>
之言於宰相宰相對曰恐必無此帝乃差官閱視事皆<lb/>
虚妄延齡既慚且怒又誣奏京兆尹李充為百姓妄請<lb/>
積年合市物價特勑令折填謂之底折錢常因奏對請<lb/>
積貯錢帛以實帑藏帝曰若為可得錢物延齡奏曰開<lb/>
<pb n="KR3k0013_WYG_511-8a"/>
元天寳中天下户僅千萬百司公務殷繁官員尚或有<lb/>
缺自兵興以來户口減耗大半今一官可兼領數司伏<lb/>
請自今已後内外百官闕未須補置收其闕官禄俸以<lb/>
實帑藏後因對事帝謂延齡曰朕所居浴堂院殿一袱<lb/>
以年多之故似有損壊而未能換延齡曰宗廟事重殿<lb/>
袱事輕陛下自有本分錢物帝驚曰本分錢者何也對<lb/>
曰此是經義愚儒常才不可能知陛下正合問臣惟臣<lb/>
能知之准禮經天下賦稅當為三分一分乾豆一分充<lb/>
<pb n="KR3k0013_WYG_511-8b"/>
賓客一分充君之庖㕑乾豆者供宗廟也今陛下奉宗<lb/>
廟雖至敬至嚴至豐至厚亦不能用一分財賦也只如<lb/>
鴻臚禮賓諸國蕃客至於廻鶻馬價用一分錢物尚有<lb/>
贏羨甚多况陛下御膳宫厨皆極簡儉所用外已賜百<lb/>
官充俸料飱錢等猶未能盡據此而言庖厨之餘其數<lb/>
尚多皆陛下本分錢也用修數十殿亦不合疑何况一<lb/>
袱帝曰經義如此人總未曽言之頷之而已又因計料<lb/>
造神龍寺須長五十尺松木延齡奏云臣於近同州簡<lb/>
<pb n="KR3k0013_WYG_511-9a"/>
得一谷木可數千條皆長七八十尺帝曰人云開元天<lb/>
寳中側近求長五六十尺木尚未易得皆須於嵐勝等<lb/>
州採市如今何為近處便有此木延齡奏曰臣聞賢材<lb/>
寳物皆處處常有但遇聖君即出現今此木生自闗輔<lb/>
盖為聖君豈開元天寳合得有也十年陸贄秉政帝素<lb/>
所禮重每於延英極論其誕妄不可令掌財賦帝以為<lb/>
排擯待延齡益厚贄上書疏其失帝不恱是時鹽鐡轉<lb/>
運使張滂京兆尹李充司農卿李銛以事相闗皆證延<lb/>
<pb n="KR3k0013_WYG_511-9b"/>
齡矯妄帝罷陸贄知政事為太子賓客滂充銛悉罷職<lb/>
左遷十一年春暮帝數畋于苑中時久旱人心憂惴延<lb/>
齡遽上疏言贄等失權怨望今専大言於衆曰天下災<lb/>
旱人庶流亡度支多欠闕諸軍糧草以激怒羣情後數<lb/>
日帝又幸苑中適㑹神䇿軍人訴度支欠廐馬芻草帝<lb/>
思延齡言即時廻駕因發怒遂斥逐贄充滂銛等朝廷<lb/>
中外惴恐延齡方謀害朝中正直之士㑹諫議大夫陽<lb/>
城等伏閤上疏固諫事遂且止陸贄等雖貶黜延齡憾<lb/>
<pb n="KR3k0013_WYG_511-10a"/>
怒未己乃掩捕充腹心吏張忠拷掠捶楚令為之辭云<lb/>
充前後隱沒官錢五十萬貫米麥稱是其錢物多結託<lb/>
權貴充妻嘗於車檐中將金寳繒帛遺贄妻忠不勝楚<lb/>
毒並依延齡教示之詞具於欵占忠母及妻等散於光<lb/>
順門匭使進狀訴寃詔御史臺推問一宿得其寔狀事<lb/>
皆虚妄延齡又奏京兆府妄破用錢糓請令比部郎中<lb/>
崔元翰覆勾元翰嘗為陸贄所黜也及比部奏京兆府<lb/>
糓帛又無交加二年三月加户部尚書依前判度支是<lb/>
<pb n="KR3k0013_WYG_511-10b"/>
歲諸道鹽鐵轉運使王緯奏度支所奏諸道州府欠諸<lb/>
色錢四百餘萬貫臣檢勘得各州府報具有破除及申<lb/>
送處先是延齡奏此錢為羨餘請進奉别收貯以圖恩<lb/>
寵至此緯以實奏之延齡大怒始與緯有隙是時穆賛<lb/>
為御史中丞延齡屬吏有贓犯賛鞫理承伏延齡請曲<lb/>
法出之賛三執不許以欵聞延齡誣賛不平貶饒州别<lb/>
駕延齡既銳意以苛刻剥下附上為功每奏對之際皆<lb/>
恣騁詭怪虚妄他人莫敢言者延齡言之不疑亦人之<lb/>
<pb n="KR3k0013_WYG_511-11a"/>
所未嘗聞帝頗知其誕妄但以其敢言無隱且欲訪問<lb/>
外事故斷意用之<lb/>
杜亞貞元中為東都留守既染風疾又希恩寵乃奏請<lb/>
開苑内地為營田以資軍糧減度支每年所給從之亞<lb/>
不躬親部署但委判官張薦楊腆初奏請取荒地營田<lb/>
其苑内地堪耕食者先為留司中官及軍人等墾食已<lb/>
盡亞計急乃取軍中雜錢舉息與畿内百姓每至田收<lb/>
之際多令軍人車牛散入村鄉收歛百姓所得菽粟悉<lb/>
<pb n="KR3k0013_WYG_511-11b"/>
將還軍家畧盡更無可輸稅及充糧食由是大致流散<lb/>
又厚賂中官令奏河南尹無政亞自此規求兼領河南<lb/>
尹事既不果徳宗漸知虚誕乃以禮部尚書董晉代為<lb/>
吏部留守召亞還京師<lb/>
蘇弁代裴延齡為户部侍郎判度支貞元十三年三月<lb/>
弁奏諸道州府各遭旱損其諸州府有貞元八年已前<lb/>
見貯米麥斛斗三百八十萬石請各委州府借貸令秋<lb/>
成熟後依本數却納可之輿議以其米麥等多散在百<lb/>
<pb n="KR3k0013_WYG_511-12a"/>
姓間歲月已久人户流亡無從徴得弁此奏但為虚妄<lb/>
耳<lb/>
李實簡校工部尚書司農卿貞元二十年春夏旱闗中<lb/>
大歉實為政猛暴方務聚歛進奉以固恩顧百姓所訴<lb/>
一不介意因入對徳宗問人疾苦實曰今年雖旱糓田<lb/>
甚好由是租稅皆不免人窮無告乃有徹屋瓦木賣麥<lb/>
苗以供賦歛者<lb/>
皇甫鏄憲宗元和末為門下侍郎平章事判度支時内<lb/>
<pb n="KR3k0013_WYG_511-12b"/>
出滯貨付度支佑賣多陳朽之物鏄盡以善價買之以<lb/>
給邊軍羅縠繒綵觸之而化隨手散壊軍士怨怒皆聚<lb/>
而焚之宰臣裴度與鏄延英奏事度因盛言軍所得衣<lb/>
賜皆積年敗物可視不可觸軍士咸怨鏄因引其足曰<lb/>
此靴乃内庫出賣者臣以俸錢百千買之堅新可以久<lb/>
服所言不任用皆詐也帝然之由是益無所憚<lb/>
賀拔志穆宗時為度支水邊營田使長慶四年六月丁<lb/>
亥振武軍節度使奏志以刅自割不死志前奏營田數<lb/>
<pb n="KR3k0013_WYG_511-13a"/>
過實將圗功效及命主客郎中白行簡覆騐志不勝其<lb/>
懼遂欲自裁<lb/>
張平叔為鴻臚卿判度支長慶二年因延英對回詣相<lb/>
府云面奉恩㫖除户部侍郎職如舊間二日詔方下初<lb/>
幽鎮行營諸軍以出境仰給度支者十五餘萬人魏博<lb/>
滄景之師皆壓賊境而壘亦藉兵數徴計司所給自南<lb/>
北置供軍院其布帛衣粟往往不至供軍院遽為諸軍<lb/>
强見驅奪懸師前鬭者反無以支給其饋餉主吏由此<lb/>
<pb n="KR3k0013_WYG_511-13b"/>
得罪者前後相次平叔知國用空乏遂以牙計得司邦<lb/>
賦至是又寵之地卿然竟無術以救其闕驟塵顯級人<lb/>
皆罪之<lb/>
王播敬宗時為淮南節度使復領鹽鐵轉運使播既得<lb/>
舊職乃於銅鹽之内巧為賦歛以事月進名為羨餘其<lb/>
實正額務希奬擢不恤人言<lb/>
　　　貪汚<lb/>
詩云貪人敗類傳云貪以敗官為墨盖貪而不敗者未<lb/>
<pb n="KR3k0013_WYG_511-14a"/>
之有也夫小人縱欲棄義貪冒崇侈心甚丘壑莫之盈<lb/>
厭語利於市猶為不可况夫總管𣙜之任舉飛漕之職<lb/>
内度經費外調輿賦㒺能避白圭之玷全素絲之潔惟<lb/>
以取舎由己奢僣是圗虐下以刑傾衆以勢侵盜于國<lb/>
誅求于民聚歛積實不知紀極以至苞苴盈門簠簋不<lb/>
飭罹罪罟伏歐刀而不悔焉何狥財瀆貨之至是也<lb/>
漢田延年為大司農先是茂陵人焦氏賈氏以數千萬<lb/>
隂積貯炭葦諸下里物<hi>死者歸蒿里𦵏也故曰下里又曰以數千萬錢為本而貯此物</hi>
<pb n="KR3k0013_WYG_511-14b"/>
昭帝大行時方上事暴起<hi>方上事壙中也</hi>用度未辦延年奏言<lb/>
商賈或豫收方上不祥器物兾有疾用欲以求利非民<lb/>
臣所當為請沒入縣官奏可富人亡財者悉怨出錢求<lb/>
延年罪初大司農取民牛車三萬兩為僦<hi>一乗為一兩僦謂賃之與</hi>
<hi>僱直也</hi>藏沙便橋下送致方上車直千錢延年上簿詐増<lb/>
僦直車二千凡六千萬盜取其半焦賈兩家告其事下<lb/>
丞相議奏延年主守盜三千萬不道及使者召延年詣<lb/>
廷尉聞鼓聲自刎死<hi>使者至司農司農發詔書故鳴鼓也</hi>
<pb n="KR3k0013_WYG_511-15a"/>
唐吳裴代宗時為舟水轉運使襄王府司馬大厯二年<lb/>
與判官大理司直殷釪<hi>音于</hi>並坐贓配流嶺外裴等以戚<lb/>
屬得入中禁妄陳利害督錢糓之物貪冒貨賄更相糾<lb/>
謫及訊鞫奸贓悉露帝深惡之<lb/>
崔渙為御史大夫稅地青苗錢使渙給百官俸物不平<lb/>
皇城副留守張清發之代宗詔尚書左丞蔣渙等訊鞫<lb/>
數日以渙及判官等贓狀聞貶渙為道州刺史判官出削<lb/>
有差初渙為屬吏希中以下估為使料上估為百官料<lb/>
<pb n="KR3k0013_WYG_511-15b"/>
有司訊鞫渙無詞以對乃坐是貶<lb/>
鄭浪徳宗時為度支山南東道巡院貞元四年九月坐<lb/>
乾沒財物徴擾平人質其妻女穢黷士類醜跡姦情枉<lb/>
法殊死宜令所在决重杖一頓處死<lb/>
徐粲貞元中為御史中丞主揚子院鹽鐵轉運粲既不<lb/>
理且以賄聞判度支使竇參欲代之副使班宏執不可<lb/>
户部侍郎張滂至揚州按粲逮僕妾子姪得贓鉅萬乃<lb/>
徙嶺表<lb/>
<pb n="KR3k0013_WYG_511-16a"/>
裴延齡貞元中為户部侍郎判度支既病多載運度支<lb/>
官庫中錢物歸私第無人敢言<lb/>
李錡貞元中為浙西觀察諸道鹽鐵轉運等使鹽鐵漕<lb/>
輓之利積於錡之私室而國計日耗<lb/>
于臯謩憲宗時為行營糧料使元和六年五月坐犯諸<lb/>
色贓計錢四千二百貫并前糧料使董谿犯諸色贓計<lb/>
四千三百貫又於正額供軍市糴錢物數内抽充羨餘<lb/>
公廨諸色給用計錢四萬一千三百貫勑于臯謩董谿<lb/>
<pb n="KR3k0013_WYG_511-16b"/>
等頃以山東興師饋運務重朕召於内殿委以使車誡<lb/>
厲激揚非不誠切亦謂盡力成務滅私奉公而乃肆意<lb/>
貪求曽無忌憚擅請時服乾沒軍資負恩敗法一至於<lb/>
此據其罪狀合寘極刑以其嘗列班行皆承門序𢎞以<lb/>
好生之澤免其殊死之辜是俾投荒期於勿齒臯謩除<lb/>
名配流春州董谿除名配流封州其判官崔元受韋岵<lb/>
薛巽王湘等並貶嶺外臯謩谿行至潭州並專遣中使<lb/>
賜死<lb/>
<pb n="KR3k0013_WYG_511-17a"/>
六月丁丑御史臺奏推問前行營糧料使判官元翛及<lb/>
典吏等計贓一千萬宜并付京兆府各决重杖一頓處<lb/>
死<lb/>
權長孺為鹽鐵福建院官元和四年十一月坐贓一萬<lb/>
三百餘貫詔付京兆府杖殺之其母劉求哀於宰相崔<lb/>
羣因對言之憲宗愍其母老乃曰朕將捨長孺之死何<lb/>
如羣對曰陛下即捨之當速使人往若待正勑不及矣<lb/>
帝乃使品官馳往止之翌日詔杖八十長流康州<lb/>
<pb n="KR3k0013_WYG_511-17b"/>
張宗本穆宗時為山劒三川㩁鹽使長慶元年坐盜用<lb/>
東川院及諸監院耗剰錢共一萬五百餘貫推按明驗<lb/>
前勑决痛杖一頓處死㑹逼降誕日宗本子贄進狀請<lb/>
代父命帝因貸死决杖八十配流雷州<lb/>
羅立言敬宗時為鹽鐵河隂留後簡校主客員外郎兼<lb/>
殿中侍御史寳厯二年七月坐和糴米價不實計入已<lb/>
贓一萬九千三百餘貫制削兼侍御史<hi>立言贓狀狼藉不死為幸而所</hi>
<hi>責止於削去冗秩執事者侮易典法亦云甚矣</hi>
<pb n="KR3k0013_WYG_511-18a"/>
韓益文宗時為金部員外郎判度支案開成元年十月<lb/>
貶梧州司户叅軍益初為度支推巡官累至員外郎判<lb/>
案子弟僮僕與人吏交通御史鞫訊計贓三千餘貫半<lb/>
是擬贓及前為推巡時所犯帝問御史中丞歸融曰韓<lb/>
益所犯與去年盧元中姚康孰甚融對曰元中與康枉<lb/>
破官錢三萬餘貫韓益乃取受人事比之殊輕遂有是<lb/>
貶<lb/>
梁趙巖為租庸使天下貨賂半入其門奢侈不法自古<lb/>
<pb n="KR3k0013_WYG_511-18b"/>
無比每日之費破錢數萬僦歛商販其徒如市天下良<lb/>
田美宅可有千計<lb/>
後唐尹玉羽明宗時為解縣㩁鹽使遷光祿大夫天成<lb/>
三年五月為人所訟使過官錢按之不虚且令徴納填<lb/>
贓纔足自舉欲就通班勑㫖停見任<lb/>
周䕶末帝時為户部郎中充鹽鐵判官大通賄賂輙無<lb/>
避忌掌計者目之無如之何清泰之政隳焉<lb/>
晉董遇髙祖天福中為三司副使阿附人吏滯於部斷<lb/>
<pb n="KR3k0013_WYG_511-19a"/>
有王景遇者累掌銅鹽雜務善以賂事人朝廷之間多<lb/>
有受其媚為之左右者因其貨數千萬賂遇求為解縣<lb/>
㩁鹽使數年敗負下獄景遇蔓引數十人而遇以受賂<lb/>
聞<lb/>
周李知損仕晉為右司郎中充度支判官坐受㩁鹽使<lb/>
王景遇厚賂謫於均州<lb/>
　<lb/>
　<lb/>
<pb n="KR3k0013_WYG_511-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷五百十一<lb/>
</p>
<p>
</p>
  </div>
</body>
</text>
</TEI>
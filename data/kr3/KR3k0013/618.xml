<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百十八</head>
    <p>
<pb n="KR3k0013_WYG_618-1a"/>
欽定四庫全書<lb/>
　册府元龜卷六百十八　　宋　王欽若等　撰<lb/>
　　刑法部<lb/>
　　　　平允　　平反<lb/>
　　　平允<lb/>
易曰君子以明慎用刑而不留獄傳曰刑者侀也侀者成<lb/>
也一成而不可變故君子盡心焉是故惟明克允虞帝之<lb/>
申戒簡孚審克吕刑之有云三代而下治獄之吏乃其達<lb/>
<pb n="KR3k0013_WYG_618-1b"/>
欽恤之㫖稽伏念之訓深懐仁恕務遵寛大原人心以定法<lb/>
傳經義而立論悉其聰明致其忠愛情得而勿喜罪疑而從<lb/>
輕無有適莫歸乎至當故能使羣議厭服刑章式叙上無枉<lb/>
撓之失民知恥格之漸其於守官宿業不亦多乎故臯陶之<lb/>
淑問流於雅頌張釋之為名臣稱於史氏何莫由斯也已<lb/>
公甫為魯大夫如衞衞人請曰公甫不能聴獄乎子曰不知<lb/>
公甫之不能聴獄也公甫之聴獄也有罪者懼無罪者恥民<lb/>
近禮矣<lb/>
<pb n="KR3k0013_WYG_618-2a"/>
漢趙禹為廷尉始條侯以禹賊深及禹為少府九卿酷<lb/>
急至晩節事益多吏務為嚴峻而禹治加緩名為平<lb/>
杜延年為大將軍霍光軍司馬光持刑罰嚴延年輔之<lb/>
以寛治燕王獄時御史大夫桑𢎞羊子遷亡過父故吏<lb/>
侯史吳<hi>姓侯名史吳</hi>後遷捕得伏法㑹赦侯史吳自出繫獄<lb/>
廷尉王平與少府徐仁雜治反事<hi>交雜同共治之也</hi>皆以為桑<lb/>
遷坐父謀反而侯史吳藏之非匿反者廼匿為隨者也<lb/>
<hi>言桑遷但隨坐耳非自反也</hi>即以赦令除吳罪後侍御史治實<hi>重覈其事</hi>
<pb n="KR3k0013_WYG_618-2b"/>
<hi>也</hi>以桑遷通經術知父謀反而不諌諍與反者身無殊<lb/>
侯史吳故三百石吏首匿遷<hi>首匿者言身為謀首而藏匿人也他皆類此</hi>不<lb/>
與庶人匿隨從者等吳不得赦奏請覆治劾廷尉少府縱<lb/>
反者少府徐仁即丞相車千秋女壻也故千秋數為侯<lb/>
史吳言恐光不聼千秋即召中二千石博士㑹公車門<lb/>
議問吳法<hi>於法律之中吳當得何罪</hi>議者知大將軍指皆執吳為不<lb/>
道明日千秋封上衆議光於是以千秋擅召中二千石<lb/>
以下外内異言<hi>外内謂外朝及内朝也</hi>遂下廷尉平少府仁獄朝<lb/>
<pb n="KR3k0013_WYG_618-3a"/>
廷皆恐丞相坐之延年乃奏記光爭以為吏縱罪人有常<lb/>
法今更詆吳為不道恐於法深<hi>詆誣也</hi>又丞相素無所守<lb/>
持而為好言於下盡其素行也<hi>非故有所執持但其素行好與在下人言議耳</hi>
至擅召中二千石甚無狀<hi>無善状也</hi>延年愚以為丞相久故<lb/>
及先帝用事<hi>言在位已久是為故舊又常及仕先帝而任事也</hi>非有大故不可<lb/>
弃也間者民頗言獄深吏為峻詆<hi>峻謂峭刻也</hi>今丞相所議<lb/>
又獄事也如是以及丞相恐不合衆心羣下讙譁庶人<lb/>
私議流言四布延年切重將軍失此名於天下也<hi>重猶難也</hi>
<pb n="KR3k0013_WYG_618-3b"/>
<hi>以此為重事也</hi>光以廷尉少府㺯法輕重皆論弃市而不以及<lb/>
丞相終與相竟<hi>謂終丞相之身無貶黜也</hi>延年論議持平合和朝廷<lb/>
皆此類也<lb/>
黄覇為河南丞為人明察内敏<hi>内敏言心思㨗疾也</hi>又習文法然<lb/>
溫良有譲足知善御衆為丞處議當於法合人心太守<lb/>
甚重之吏民愛敬焉自武帝末用法深切昭帝立大將<lb/>
軍霍光秉政大臣爭權上官桀等與燕王謀作亂既誅<lb/>
之遂遵武帝法度以刑罰痛繩羣下由是俗吏尚嚴酷<lb/>
<pb n="KR3k0013_WYG_618-4a"/>
以為能而覇獨用寛和為名㑹宣帝即位在民間時知<lb/>
百姓苦吏急也聞覇持法平召以為廷尉正數决疑獄<lb/>
廷中稱平<lb/>
于公為縣獄史郡決曹決獄平羅文法者于公所决皆不<lb/>
恨<hi>羅罹也</hi>
于定國為廷尉其决疑平法務在哀鰥寡罪疑從輕加<lb/>
審慎之心朝廷稱之曰張釋之為廷尉天下無寃民<hi>言决</hi>
<hi>罪皆當</hi>于定國為廷尉民自以不寃<lb/>
<pb n="KR3k0013_WYG_618-4b"/>
孔光為廷尉光久典尚書練法令號稱詳平<lb/>
後漢何敞六世祖比干武帝時為廷尉正與張湯同時<lb/>
湯持法深而比干務仁恕數與湯争雖不能盡得然所<lb/>
濟活者以千數<lb/>
郭躬父𢎞習小杜律<hi>杜周武帝時為廷尉御史大夫斷獄深刻少子亦明法律宣帝時又</hi>
<hi>為御史大夫對父故言延年小</hi>太守㓂恂以𢎞為决曹掾斷獄至三十<lb/>
年用法平諸為𢎞所决者退無怨情郡内比之東海于<lb/>
公及躬為廷尉務在寛平及典理官决獄斷刑多依矜<lb/>
<pb n="KR3k0013_WYG_618-5a"/>
恕又條諸重文可從輕者四十一事奏之事皆施行著<lb/>
于令<lb/>
寒朗永平中以謁者守侍御史與三府掾屬六考案禁<lb/>
獄顔忠王平等辭連及遂鄉侯耿建朗陵侯臧信䕶澤<lb/>
侯鄧鯉曲成侯劉建建等辭未嘗與忠平相見是時明<lb/>
帝怒甚吏皆惶恐諸所連及率一切䧟入無敢以情恕<lb/>
者朗心傷其寃試以建等物色獨問忠平而二人錯愕<lb/>
不能對朗知其詐及上言建等無姦專為忠平所誣疑<lb/>
<pb n="KR3k0013_WYG_618-5b"/>
天下無辜類多如此帝乃召朗入問曰建等即如是忠<lb/>
平何故引之朗對曰忠平自知所犯不道故多有虛引<lb/>
兾以自明帝曰即如是四侯無事何不早奏獄竟而久<lb/>
繫至今耶朗對曰臣雖考之無事然恐海内别有發其<lb/>
姦者故未敢時上帝怒罵曰吏持两端促提下左右方<lb/>
引去朗曰願一言而死小臣不敢欺欲助國耳帝問曰<lb/>
誰與共為章對曰臣自知當必族㓕不敢多汚染人誠<lb/>
兾陛下一覺悟而已臣見考囚在事者咸共言妖惡大<lb/>
<pb n="KR3k0013_WYG_618-6a"/>
故臣子所宜同疾今出之不如入之可無後責是以考<lb/>
一連十考十連百又公卿朝㑹陛下問以得失皆長跪<lb/>
言舊制大罪禍及九族陛下大恩裁止於身天下幸甚<lb/>
及其歸舍口雖不言而仰屋竊歎莫不知其多寃無敢<lb/>
牾陛下者臣今所陳誠死無悔帝意觧詔遣朗出後二<lb/>
日車駕自幸雒陽獄錄囚徒理出千餘人後平忠死獄<lb/>
中朗乃自繫㑹赦免官舉孝亷建中初章帝大㑹羣臣<lb/>
朗前謝恩詔以朗納忠先帝拜為易長<lb/>
<pb n="KR3k0013_WYG_618-6b"/>
黄香和帝時為尚書令東平清河奏妖言卿仲遼等所<lb/>
連及且千人香科别㨿奏全活甚衆每郡國疑罪輙務<lb/>
求輕科愛惜人命每存憂濟<lb/>
陳寵為司徒辭曹掌天下獄訟其所平决無不厭服衆<lb/>
心及代郭躬為廷尉性仁矜及為理官數議疑獄嘗親<lb/>
自為奏毎附經典務從寛恕帝輙從之濟活者甚衆其<lb/>
深文刻敝於此少衰<lb/>
陳忠者寵之子也安帝時為尚書居三公曹<hi>三公曹尚書主知斷</hi>
<pb n="KR3k0013_WYG_618-7a"/>
<hi>獄</hi>自以世典刑法用心務在寛詳初父寵在廷尉上除<lb/>
漢法溢於甫刑者未施行及寵免後遂寢而苛法稍繁<lb/>
人不堪之忠略依寵意奏上二十三條為决事比以省<lb/>
請讞之弊又上除蠶室刑觧贓吏三世禁錮狂易殺人<lb/>
得减重論母子弟兄相代死聼赦所代者事皆施行<lb/>
虞輕為郡縣獄吏案法平允務在寛恕每冬月上其狀<lb/>
嘗流涕隨之<lb/>
盛告字君逹為廷尉性多哀憐視事十二年天下稱有<lb/>
<pb n="KR3k0013_WYG_618-7b"/>
恩<lb/>
張皓為廷尉雖非法家而留心刑斷數與尚書辨正疑<lb/>
獄多以詳當見從<hi>詳審而平當也</hi>
傅賢為廷尉嘗垂念刑法務從輕比至斷獄遲迴流泣<lb/>
在位四年治獄稱平<lb/>
是雄字季高順帝時以明法律為廷尉斷獄平允<lb/>
魏高柔為刺姦令史處法允當獄無留滯辟為丞相倉<lb/>
曹屬<lb/>
<pb n="KR3k0013_WYG_618-8a"/>
司馬芝為大理正有盗官練置都厠上者吏疑女工收<lb/>
以付獄芝曰夫刑罪之失失在苛暴令贓物先得而後<lb/>
訊其辭若不勝掠或至誣服誣服之情不可以折獄且<lb/>
簡而易從大人之化也不失有罪庸世之治耳今宥所<lb/>
疑以隆易從之義不亦可乎太祖從其議<lb/>
王朗為大理務在寛恕罪疑從輕鍾繇明察當法俱以<lb/>
治獄見稱<lb/>
蜀楊戲年二十餘從州書佐為督軍從事職典刑獄論<lb/>
<pb n="KR3k0013_WYG_618-8b"/>
法决疑號為平當<lb/>
晋杜友初仕魏為侍御史毌丘儉之誅黨與七百餘人<lb/>
友治獄惟舉首事十人餘皆奏散<lb/>
何曾魏末為司𨽻校尉時毌丘儉誅子甸妻荀應坐死<lb/>
其族兄顗族父虞並景帝姻通共表魏帝以匄其命詔<lb/>
聼離婚荀所生女芝為潁川太守劉子元妻亦坐死以<lb/>
懐妊繫獄荀辭詣曾乞恩曰芝繫在廷尉顧影知命計<lb/>
日被法乞沒為官婢以贖芝命曾哀之騰辭上議朝廷<lb/>
<pb n="KR3k0013_WYG_618-9a"/>
僉以為當遂改法<lb/>
衛瓘轉廷尉卿瓘明法理每至聼訟小大以情<lb/>
趙至幽州三辟部從事斷乆獄見稱精審<lb/>
顧榮為廷尉正㑹趙王倫誅淮南王允收允寮屬付廷<lb/>
尉皆欲誅之榮平心處當多所全宥<lb/>
庾峻為秘書丞時長安有大獄乆不决拜峻侍御史徃<lb/>
斷之朝野稱允<lb/>
江統為廷尉正每州郡疑獄斷處從輕<lb/>
<pb n="KR3k0013_WYG_618-9b"/>
續咸脩陳杜律明逹刑書懐帝永嘉中歴廷尉平東安<lb/>
太守劉琨承制于并州以為從事中郎後遂沒石勒勒<lb/>
以為理曹叅軍持法平詳當時稱其清裕比之于公<lb/>
梁孔休源為建康獄正及辯折時罕寃人後有選人為<lb/>
獄司者高祖嘗引休源以勵之<lb/>
陳殷不害年十七仕梁為廷尉評不害長於故事兼飾<lb/>
以儒術名法有輕重不便者輙上書言之多見納用<lb/>
袁憲為御史中丞詳練朝章尤明聼斷至有獄情未盡<lb/>
<pb n="KR3k0013_WYG_618-10a"/>
而有司具法者即伺閑暇常為上言之其所申理者甚<lb/>
衆<lb/>
後魏于栗磾太武時為外都大官平刑折獄甚有聲稱<lb/>
唐和為内都大官評决獄訟不加捶楚欵獲實者甚多<lb/>
世以是稱之<lb/>
司馬文思為廷尉卿善於其職聼訟斷獄百姓不復匿<lb/>
其情<lb/>
高允文成時為中書侍郎遷中書令又遷監初眞君中<lb/>
<pb n="KR3k0013_WYG_618-10b"/>
以獄訟留滯始令中書以經義斷諸疑事允㨿律評刑<lb/>
三十餘載内外稱平允以為獄者民之命也嘗歎曰臯<lb/>
陶至德也其後英蓼先亾劉項之際英布黥而王世經<lb/>
雖乆猶有刑之餘釁况凡人能無咎乎<lb/>
任城王澄孝文時恒州刺史穆㤗謀反推朔州刺史陽<lb/>
平王頥為主詔澄討之澄先遣治書李煥擒㤗後治窮<lb/>
其黨與罪人皆得鉅鹿公陸叡安樂侯元降等百餘人<lb/>
皆獄禁具狀表聞孝文覧表大悦召集公卿已下以表<lb/>
<pb n="KR3k0013_WYG_618-11a"/>
示之曰我任城可謂社稷臣也尋其罪案正復臯陶斷<lb/>
獄豈能過之顧謂咸陽王等曰汝等脱當其處不能辦<lb/>
此車駕尋幸平城勞澄曰任城此行深副逺寄對曰陛下<lb/>
威靈逺被罪人無所逃刑臣何勞之有引見逆徒無一<lb/>
人稱枉時人莫不歎之孝文顧謂左右曰昔仲尼云聼<lb/>
訟吾猶人也必也使無訟然聖人之聼訟殆非常人所<lb/>
匹必也無訟今日見之矣<lb/>
廣川王畧延興中為中都大官性明敏鞫獄稱平<lb/>
<pb n="KR3k0013_WYG_618-11b"/>
吕羅漢太和中為内都大官聼訟折獄多得其情<lb/>
游肇宣武時為廷尉卿兼御史中丞肇儒者動存名教<lb/>
直繩所舉莫非傷風敗俗持法仁平斷獄務於矜恕<lb/>
甄宻東魏孝静初為廷尉卿在官有平直之譽<lb/>
趙肅西魏文帝大統中為廷尉卿乆在理官執心平允<lb/>
凡所處斷咸得其情亷慎自居不營産業時人以此稱<lb/>
之<lb/>
楊敷恭帝時為廷尉少卿所斷之獄號稱平允<lb/>
<pb n="KR3k0013_WYG_618-12a"/>
北齊李稚為大理卿世稱平直<lb/>
封述乆為法官明觧律令議斷平允深為時人所稱<lb/>
蘇瓊字珍之為司直廷尉正時畢義雲為御史中丞以<lb/>
猛暴任職理官忌憚莫敢有違瓊推察務在寛平得雪<lb/>
者甚衆寺署臺案始自於瓊遷三公郎中趙州及河南<lb/>
有人頻吿謀反前後皆付瓊推撿事多申雪尚書崔昻<lb/>
謂瓊曰若欲立功名當更思餘理乃數雪反逆身命何<lb/>
輕瓊正色曰所雪者寃枉不放反逆昂大慚京師為之<lb/>
<pb n="KR3k0013_WYG_618-12b"/>
語曰斷决無疑蘇珍之<lb/>
宋世軌幼自嚴整好法律稍遷廷尉卿雒州民聚結<lb/>
欲刼河橋吏捕案之連諸兇徒黨千七百人崔暹為廷<lb/>
尉以之為反數年不斷及世軌為少卿判其事為刼於<lb/>
是殺魁首餘從坐悉捨焉時大理正蘇珍之亦以平幹<lb/>
知名寺中為之語曰决定嫌疑蘇珍之視表見裏宋世<lb/>
軌時人以為寺中二絶及卒廷尉御史諸繫囚聞世軌<lb/>
死皆哭曰宋廷尉死我等豈有生路<lb/>
<pb n="KR3k0013_WYG_618-13a"/>
皮景和後主武平中詔獄多令黄門等監治常令景和<lb/>
案覆㨿理執正由是過無枉濫<lb/>
後周裴政為少司憲用法寛平無有寃濫囚徒犯極刑<lb/>
者乃許其妻子入獄就之至冬將行决皆泣曰裴大夫<lb/>
致我於死死無所恨其處法詳平如此<lb/>
令狐整為司憲中大夫處法允平為當時所稱<lb/>
隋趙綽為大理丞處法允平考績連最轉大理正後為<lb/>
刑部侍郎高祖以盗賊不禁將重其法綽進諌曰陛下<lb/>
<pb n="KR3k0013_WYG_618-13b"/>
行堯舜之道多存寛宥况律者天下之大信其可失乎<lb/>
帝欣然納之因謂綽曰若更有聞見宜數陳之也遷大<lb/>
理少卿<lb/>
梁毗為大理卿處法平允時人稱之<lb/>
滑儀京兆長安人性剛鯁有不可奪之志開皇初為侍<lb/>
御史處法平當不為利所囘<lb/>
薛胄為大理卿持法寛平名為稱職<lb/>
唐韋仁壽隋末為蜀郡司法書佐斷獄平恕其有得罪<lb/>
<pb n="KR3k0013_WYG_618-14a"/>
者皆曰韋君所斷死而無恨<lb/>
劉德威為大理卿太宗嘗問之曰近來刑網稍宻其過<lb/>
安在德威奏言誠在主上不由臣下人主好寛則寛好<lb/>
急則急律文失入减三等失出减五等今則反是失入<lb/>
則無辜失出便獲大罪所以吏各自愛競執深文非有<lb/>
教使之然畏罪之所至耳陛下但捨所急則寧失不經<lb/>
復行於今日矣帝深然之<lb/>
戴胄為大理少卿性既彊正處斷明速議者以為法官<lb/>
<pb n="KR3k0013_WYG_618-14b"/>
稱職事無寃濫武德以來一人而已<lb/>
唐臨為大理卿高宗初嗣位嘗親錄囚徒前卿所斷者<lb/>
皆號呌稱寃臨所入者獨無言帝怪而問状囚曰罪實<lb/>
自犯唐卿所斷皆非寃濫所以絶意耳帝嘉歎乆之曰<lb/>
為獄者不當如此耶<lb/>
張文瓘為大理卿旬日决遣疑獄四百餘條其得罪者<lb/>
皆無怨言文瓘嘗有疾繫囚相與設齋以禱焉尋拜侍<lb/>
中兼太子賔客大理囚一時慟哭其得人心如此<lb/>
<pb n="KR3k0013_WYG_618-15a"/>
狄仁傑儀鳯中為大理丞周歲斷滯獄一萬七千人無<lb/>
寃訴者<lb/>
杜景佺為司刑丞天授中與徐有功來俊臣侯思止專<lb/>
制治獄時人稱云遇徐杜者必生遇來侯者必死<lb/>
劉延祐為右司郎中李敬業之亂掦州初平所有刑名<lb/>
人莫能定延祐奉使至軍所决之時議者斷受贓五品<lb/>
官者斬六品官者流延祐以為諸非元謀廹脅從逆即<lb/>
寘極刑事傷枉濫乃斷受贓五品者流六品已下但除<lb/>
<pb n="KR3k0013_WYG_618-15b"/>
名而已于時得全濟者甚衆<lb/>
袁仁敬為大理卿卒繫囚聞之皆慟哭悲歌<lb/>
宋璟𤣥宗開元中為開府儀同三司時京兆人權梁山<lb/>
搆逆伏誅制河南尹王怡馳傳徃長安窮其枝黨怡禁<lb/>
繫極衆乆之未能决斷乃詔璟赴京留守并按覆其獄<lb/>
璟至惟罪元謀殺人其餘緣梁山詐稱婚禮因假借得<lb/>
罪乆脇從者盡原之<lb/>
李栖筠為殿中侍御史時御史大夫李峴按覆受逆命<lb/>
<pb n="KR3k0013_WYG_618-16a"/>
者請為詳理判官推情用恕多所全宥時吕諲崔器議<lb/>
而失入惟峴大獲羙聲皆栖筠之力<lb/>
劉晏為吏部尚書代宗大歴中宰相元載王縉得罪詔<lb/>
晏與御史大夫李涵等鞫之初晏等承㫖載縉亦處極<lb/>
法晏謂涵等曰重刑再覆國之常典况誅大臣豈得不<lb/>
奏覆又法有首從二人同亦宜重取進止涵等咸聼命<lb/>
及晏等覆奏帝乃减縉罪從輕<lb/>
後唐韋寂唐末為鹽鐡廵官韓建留守西都擢為司法<lb/>
<pb n="KR3k0013_WYG_618-16b"/>
參軍推鞫平允建頗重之<lb/>
王延末帝清㤗末為御史中丞臺中經年處决平允轉<lb/>
尚書右丞<lb/>
　　　平反<lb/>
夫議獄緩刑則五辭惟允舉直錯枉則庶戮無寃葢折<lb/>
獄之惟難在蔽訟而多濫况一成難變君子所以哀矜兩<lb/>
造相違良臣所以慎測故有吏訊既偹亟辨其厚誣具獄<lb/>
已封特眀其非罪斥深文之弊破偏聼之姦脱栫棘於良<lb/>
<pb n="KR3k0013_WYG_618-17a"/>
民正毆刀於元惠宜乎獲仁人之譽享高門之封者焉<lb/>
後漢郭躬為廷尉奏讞法科多所全生<lb/>
傅賢為廷尉嘗垂念刑法務從輕比至斷獄遲廻流涕<lb/>
在位四年獄稱治平<lb/>
魏高柔為廷尉時䕶軍營士竇禮近出不還營以為亡<lb/>
表言逐捕没其妻盈及男女為官奴婢盈連至州府稱<lb/>
寃自訟莫有省者乃辭詣廷尉柔問曰汝何以知夫不<lb/>
亡盈垂泣對曰夫少單特養一老嫗為母事甚恭謹又<lb/>
<pb n="KR3k0013_WYG_618-17b"/>
哀兒女撫視不離非是輕狡不顧室家者也柔重問曰<lb/>
汝夫不與人有怨讐乎對曰夫良善與人無讐又曰汝<lb/>
夫不與人交錢財乎對曰常出錢與同營士焦子文求<lb/>
不得時子文適坐小事繫獄柔乃見子文問所坐言次<lb/>
曰汝頗曽舉人錢否子文曰自以單貧初不敢舉人錢<lb/>
物也柔察子文色動遂曰汝昔舉竇禮錢何言不耶子<lb/>
文恠知事露應對不次柔曰汝已殺禮便宜早服子文<lb/>
於是叩頭具首殺禮本末及埋藏所柔便遣吏卒承子<lb/>
<pb n="KR3k0013_WYG_618-18a"/>
文辭徃掘禮即得其屍詔書復盈母子為平民班下天<lb/>
下以禮為戒<lb/>
晋賈充遷廷尉雅長法理有平反之稱<lb/>
劉頌遷議郎守廷尉時尚書令史扈寅非罪下獄詔使<lb/>
考竟頌執㨿無罪寅遂得免時人以頌比張釋之在職<lb/>
六年號為詳平<lb/>
顧榮字彦先為廷尉平趙王倫誅淮南王允允官屬下廷<lb/>
尉議罪榮具明刑理<lb/>
<pb n="KR3k0013_WYG_618-18b"/>
王坦之為侍中時卒士韓悵逃亡歸首云失牛故叛有<lb/>
司劾悵偷牛考掠服罪坦之以為悵束身自歸而法外<lb/>
加罪懈怠失牛事或可恕加之木石理有自誣宜附罪<lb/>
疑從輕之例遂以見原<lb/>
殷仲堪為荆州刺史桂陽人黄欽生父沒已久詐服衰<lb/>
麻言迎父䘮府曹先依律詐取父母卒棄市仲堪乃曰<lb/>
律詐取父母寧依毆詈法棄市原此之㫖當以二親生<lb/>
存而横言死沒情事悖逆忍所不當故同之毆詈之科<lb/>
<pb n="KR3k0013_WYG_618-19a"/>
正以大辟之刑今欽生父實終沒墓在舊邦積年乆逺<lb/>
方詐服迎䘮以此為大妄耳比之於父存言亡相殊遠<lb/>
矣遂活之<lb/>
後魏王基為御史先是驍騎將軍刁整丁父憂時相州<lb/>
刺史山陽王熈在鄴起兵將誅元義等事敗傳首京師<lb/>
熙之親故莫敢視者整弟婦即熙姊遂收其屍藏之後<lb/>
乃還熙所親義聞而致憾因以熈弟畧南走梁誣整將<lb/>
與弟宣及子恭等幽繫之頼基與前將軍檢事使魏子<lb/>
<pb n="KR3k0013_WYG_618-19b"/>
建理雪獲免<lb/>
北齊蘇瓊為文襄并州刑獄叅軍并州嘗有强盗長流<lb/>
叅軍推其事所疑賊並已考伏失物家並識認惟不獲<lb/>
盗贓文襄付瓊更令窮審乃别推得元景融等十餘人<lb/>
並獲賊驗文襄大笑語前妄引賊者曰爾等若不遇我<lb/>
好叅軍㡬致枉死<lb/>
唐狄仁傑垂拱中歴遷冬官侍郎文昌右丞豫州刺史<lb/>
並有能名是時坐越王貞軍詿誤因緣合誅者七百餘<lb/>
<pb n="KR3k0013_WYG_618-20a"/>
人仁傑以其並是脅從抗表申理則天咸宥之<lb/>
徐有功天授初累補司刑丞秋官員外郎稍遷郎中有<lb/>
功前後居法官數議大獄務存平恕凡所濟活者數千<lb/>
百家周興丘勣來俊臣等深文酷法由是少衰後以公<lb/>
事免後為左臺侍御史時潤州刺史竇孝諶妻龎氏為<lb/>
奴誣告云夜觧髪祈福則天令給事中薛季昶鞫之季<lb/>
昶斷錬成其罪龎氏當坐斬有功獨明其無罪而季昶<lb/>
等反䧟有功黨援惡逆奏付法司結刑當弃市有功方<lb/>
<pb n="KR3k0013_WYG_618-20b"/>
視事令史垂泣以吿有功曰豈吾獨死而諸人長不死<lb/>
耶乃徐起而歸則天覧奏召有功詰之曰卿比斷獄失<lb/>
出何多對曰失出臣下之小過好生聖人之大德願陛<lb/>
下洪大德則天下幸甚則天黙然於是龎氏减死流於<lb/>
嶺表<lb/>
蘇頲為左臺監察御史長安中詔頲案覆來俊臣等舊<lb/>
獄頲皆申明其枉雪寃者甚衆<lb/>
韋虗心為侍御史中宗景龍中西域羗胡叛背時並擒<lb/>
<pb n="KR3k0013_WYG_618-21a"/>
獲有勅盡欲誅之虗心論奏但罪元惡其所全者千餘<lb/>
人<lb/>
韓思復睿宗景雲中為給事中時右散騎常侍嚴善思<lb/>
坐譙王重福事下獄有司言善思昔常任汝州刺史素<lb/>
與重福交㳺方被召至京竟不言其謀逆惟奏云東都<lb/>
有兵氣㨿状正當匿反請從絞刑思復奏曰議獄緩死<lb/>
列聖明規刑疑從輕有國常典嚴善思徃在先朝屬韋<lb/>
氏擅内恃寵宫掖謀危宗社善思此時遂能先覺因詣<lb/>
<pb n="KR3k0013_WYG_618-21b"/>
相府有所發明進論聖躬必登宸極雖交㳺重福盖謀<lb/>
䧟韋氏勅追善思書至便發向懐逆節寧即奔命一靣<lb/>
踈網誠合順生三驅取禽來而可宥惟刑是恤事合昭<lb/>
詳請刑部集羣官議定奏裁以符慎獄是時議者多云<lb/>
善思合從原宥有司仍執前議請誅之思復又駁曰臣<lb/>
聞刑人於市爵人於朝必僉謀攸同始行之無憾謹按<lb/>
諸司所議嚴善思十纔一入抵罪惟輕夫帝閽九重塗<lb/>
遠千里故借天下耳以聼聼無不聰借天下目以視視<lb/>
<pb n="KR3k0013_WYG_618-22a"/>
無不接今羣言上奏採擇宜審若棄多就少臣實懼焉<lb/>
輿論一乖下情不逹雖欲從衆其可及乎凡百京司逄<lb/>
時之㤗列官分職有賢有親親則列藩諸王陛下愛子<lb/>
賢則祚茅開國陛下名臣見無禮於君寧肯雷同不異<lb/>
今措辭多出法合從輕帝納其奏詔免善思死配流静<lb/>
州<lb/>
顔真卿𤣥宗天寳中為監察御史充河西隴右軍試復<lb/>
屯交兵使王原有寃獄久不决真卿至辯之天方旱獄<lb/>
<pb n="KR3k0013_WYG_618-22b"/>
决乃雨郡人呼之為御史雨<lb/>
竇參代宗時為監察御史奉使按湖南判官馬彛獄時<lb/>
彛舉屬令贓罪至千貫為得罪者之子因權倖誣奏彛<lb/>
參意白彛無罪彛實能吏也參德宗初為御史中丞時<lb/>
神策將軍孟華有戰功為大將軍所誣奏稱華謀反有<lb/>
右龍武將軍李廷玉前䧟吐蕃久之自校為部曲誣告<lb/>
潜通吐蕃皆當死無以自白參悉理出之由是人皆屬<lb/>
望<lb/>
<pb n="KR3k0013_WYG_618-23a"/>
袁滋德宗貞元初為鄂岳節度使何士幹從事部有邑長<lb/>
下吏誣以盗金滋察其寃竟出之<lb/>
李元素貞元中為侍御史時杜亞為東都留守惡大將<lb/>
令狐運㑹盗發雒城之北運適與其部下畋于北郊亞<lb/>
意其為盗遂執訊之逮繫者四十餘人監察御史楊寧<lb/>
按其事亞以為不宻表陳之寧遂得罪亞將逞其宿怒<lb/>
且以得賊為功上表指明運盗之状帝信而不疑宰臣<lb/>
以獄大宜審奏請覆之命元素就决亞迎路以獄成告<lb/>
<pb n="KR3k0013_WYG_618-23b"/>
元素騐之五日盡釋其囚以還亞大驚且怒親追送馬<lb/>
上責之元素不答亞遂上䟽又誣奏元素還奏言未畢<lb/>
帝怒曰出俟命元素曰臣未盡詞帝又曰且去元素復<lb/>
奏臣一出不得復見陛下乞容盡詞帝意稍緩元素盡<lb/>
言運寃状明白帝乃悟曰非卿孰能辯之後數月因得<lb/>
真賊元素由是為時器重<lb/>
栁渾為江西觀察使魏少㳺判官時與崔祐甫同在使<lb/>
府並推公正州有開元寺僧徒夜飲因醉失火延燒講<lb/>
<pb n="KR3k0013_WYG_618-24a"/>
堂翌日歸罪於守門瘖奴虞候亦受財而同其状械奴<lb/>
送府少㳺將斷獄人知瘖奴之寃莫敢言者渾與祐甫<lb/>
遽入具言醉僧之過内外蒙蔽致有寃濫少㳺大驚趣<lb/>
令訊鞫醉僧首伏瘖奴見原少㳺謝曰㣲二君之言㡬<lb/>
成老夫闇劣矣<lb/>
　<lb/>
　<lb/>
　<lb/>
<pb n="KR3k0013_WYG_618-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百十八<lb/>
</p>
<p>
</p>
  </div>
</body>
</text>
</TEI>
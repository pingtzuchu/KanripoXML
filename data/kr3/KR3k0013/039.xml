<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三十九</head>
    <p>
<pb n="KR3k0013_WYG_039-1a"/>
欽定四庫全書<lb/>
　册府元龜卷三十九　　　宋　王欽若等　撰<lb/>
　　帝王部<lb/>
　　　睦親<lb/>
傳曰君子篤於親則民興於仁葢先王因親以教愛自<lb/>
家邦而達天下也髙辛而上書紀靡詳若夫唐堯親族<lb/>
虞帝大孝夏禹拜敦叙之言商書垂立愛之訓周家忠<lb/>
厚内睦九族二帝三代以來何莫繇斯也已厥後令王<lb/>
<pb n="KR3k0013_WYG_039-1b"/>
率循茲道乃有賜髙年之典隆閨門之禮慰撫恩念發<lb/>
於至誠䘏乏振滯形於軫惻逮於弛甸人之戾續宗正<lb/>
之籍録其孤息歸其削壤親親之恩斯為至矣其帝者<lb/>
之盛德歟<lb/>
唐堯克明峻德以親九族<hi>能明俊徳之士任用之以睦髙祖𤣥孫之親</hi>九族<lb/>
既睦平章百姓<hi>既已也百姓百官言化九族而平和章明</hi>
周成王燕兄弟召公作常棣之詩而歌以親之其詩曰<lb/>
常棣之華鄂不韡韡<hi>承華者曰鄂不鄂足鄂足得華之光明則韡韡然盛喻弟以敬事兄兄以</hi>
<pb n="KR3k0013_WYG_039-2a"/>
<hi>榮覆弟恩義之顯亦韡韡然也</hi>又燕宗室同姓諸侯作湛露之詩曰湛<lb/>
湛露斯在彼豐草厭厭夜飲在宗載考<hi>湛湛露盛貌豐草喻同姓諸侯</hi>
<hi>也夜飲之禮在宗同姓諸侯則成之</hi>
漢文帝四年五月復諸劉有屬籍家無所與賜諸侯王<lb/>
子邑各二千戸<lb/>
武帝初即位方好藝文以淮南王安屬為諸父<hi>安于武帝服屬</hi>
<hi>為從父叔父</hi>辨博善為文辭甚尊重之每宴見談說得失及<lb/>
方技賦頌昏暮然後罷元朔二年賜几杖不朝<lb/>
<pb n="KR3k0013_WYG_039-2b"/>
城陽王子福為海常侯坐法失爵武帝平閩粤封福為<lb/>
繚嫈侯從軍無功以宗室故侯<lb/>
衡山王賜淮南王安之弟也安謀反賜當坐收有司請<lb/>
逮捕衡山王帝曰諸侯各以其國為本不當相坐<lb/>
建元三年諸侯王來朝帝初即位大臣多寃鼂錯之䇿<lb/>
皆以諸侯連城數十泰强欲稍侵削數奏暴其過惡諸<lb/>
侯王自以骨肉至親先帝所以廣封連城犬牙相錯者<lb/>
為磐石宗也今或無罪為臣下所侵辱有司吹毛求疵<lb/>
<pb n="KR3k0013_WYG_039-3a"/>
笞服其臣使證其君多自以侵寃至是天子置酒中山<lb/>
王勝聞樂聲而泣因言羣臣黨議朋友相為使夫宗室<lb/>
擯卻骨肉氷釋於是帝乃厚諸侯之禮省有司所奏諸<lb/>
侯事加親親之恩焉<lb/>
元光元年四月復七國宗室前絶屬者<lb/>
昭帝後元二年二月即位七月賜長公主及宗室昆弟<lb/>
各有差<lb/>
始元二年以宗室毋在位者舉茂才劉辟疆劉長樂皆<lb/>
<pb n="KR3k0013_WYG_039-3b"/>
為光禄大夫辟疆守長樂衞尉<hi>長樂宫之衞尉也</hi>
宣帝地節元年六月詔曰葢嘗聞堯親九族以和萬國<lb/>
朕蒙遺德奉承聖業惟念宗室屬未盡而以罪絶若有<lb/>
賢材改行勸善其復屬使得自新<lb/>
甘露三年烏孫楚主解憂上言年老思土願得歸骸骨<lb/>
葬漢地天子閔而迎之公主與烏孫男女三人俱來至<lb/>
京師公主年且七十賜以公第田宅奴婢奉養甚厚朝<lb/>
見儀比公主後二歲卒三孫因留守墳墓<hi>觧憂楚王戊之孫也</hi>
<pb n="KR3k0013_WYG_039-4a"/>
成帝即位以淮陽王欽屬為叔父敬寵之異於它國王<lb/>
上書自陳舅張博時事頗為石顯等所侵因為博家屬<lb/>
徙者求還丞相御史復劾欽前與博相遺私書指意非<lb/>
諸侯所宜蒙恩勿治事在赦前不悔過而復稱引自以<lb/>
為直失藩臣禮不敬上加恩許王還徙者<lb/>
建始二年秋罷太子博望苑<hi>武帝為衞太子作此苑令受賓客也</hi>以賜宗<lb/>
室朝請者<lb/>
平帝元始元年詔宗室為吏舉廉佐史補四百石<hi>言宗室為</hi>
<pb n="KR3k0013_WYG_039-4b"/>
<hi>吏者皆令舉廉各従本秩而依廉吏遷之為佐史者例補四百石</hi>
後漢光武建武二年十二月詔曰惟宗室列侯為王莽所<lb/>
廢先靈無所依歸朕甚愍之其並復故國若侯身已殁屬<lb/>
所上其子孫見名尚書封拜<hi>屬所謂侯子孫所屬之郡縣也録其見名上于尚書封拜之</hi>
十三年二月詔宗室及絶國封侯者一百七十三人<lb/>
明帝時廣陵王荆有罪自殺帝封荆子元壽為廣陵侯<lb/>
服王璽綬食荆故國六縣又封元壽弟三人為鄉侯明<lb/>
年帝東廵狩徵元壽兄弟㑹東平宫班賜御服器物又<lb/>
<pb n="KR3k0013_WYG_039-5a"/>
取皇子輿馬悉以與之<lb/>
濟南王康在國不循法度交通賓客其後人上書告康<lb/>
招來州郡奸狡漁陽顔忠劉子彦等又多遺其繒帛案<lb/>
圖書謀議不軌事下考有司舉奏之帝以親親故不忍<lb/>
窮竟其事但削祝阿隰陰東朝陽安德西平昌五縣<hi>建初</hi>
<hi>八年章帝復還所削地</hi>
永平四年四月楚王英有罪自殺帝制詔英母許太后<lb/>
曰國家始聞楚事幸其不然既知審實懐用悼灼庶欲<lb/>
<pb n="KR3k0013_WYG_039-5b"/>
宥全王身令卒天年而王不念顧太后竟不自免此天<lb/>
命也無可奈何太后其保養幼弱勉飲食諸許願王富<lb/>
貴人情也已詔有司出其有謀者令安田宅許太后薨<lb/>
復遣光禄大夫持節弔祠留䕶喪事賻錢五百萬又遣<lb/>
謁者備王官屬迎英喪改葬彭城加王赤綬羽葢華藻<lb/>
如嗣王儀追爵諡曰楚厲侯帝幸彭城見英夫人及六<lb/>
子厚加贈賜<lb/>
章帝建初三年帝饗衞士於南宫因從皇太后周行掖<lb/>
<pb n="KR3k0013_WYG_039-6a"/>
庭池閣乃閱陰太后舊時器服愴然動容乃留五時衣<lb/>
各一襲<hi>五時衣謂春青夏赤季夏黄秋白冬黒也衣單複具曰襲</hi>及常所御衣合五<lb/>
十篋餘悉分布諸王及子孫在京師者各有差特賜東<lb/>
平憲王蒼及瑯琊王京書曰中大夫奉使親聞動靜嘉<lb/>
之何已歳月騖過山陵浸逺孤心悽愴如何如何間饗<lb/>
衞士於南宫因閱視舊時衣服聞於師曰其物存其人<lb/>
亡不言哀而哀自至信矣惟王孝友之徳亦豈不然今<lb/>
送光烈皇后假紒帛巾各一<hi>周禮追師掌王后之首服為副副編鄭𤣥云副婦人首服</hi>
<pb n="KR3k0013_WYG_039-6b"/>
<hi>三輔謂之假紒續漢書帛字作皁</hi>及衣一篋可時奉瞻以慰凱風寒泉<lb/>
之思<hi>詩國風曰凱風美孝子也凱風自南吹彼棘心棘心夭夭母氏劬勞爰有寒泉在浚之下有子七人</hi>
<hi>母氏勞苦寒泉在今濮州濮陽縣</hi>又欲令後生子孫得見先后衣服之製<lb/>
今魯國孔氏尚有仲尼車輿冠履明德盛者光靈逺也<lb/>
<hi>孔子廟在魯曲阜城中伍緝之從征記曰魯人藏孔子所乘車於廟中是顔路所請者也獻帝時廟遇火燒之</hi>
<hi>冠履解見鍾離意傳</hi>其光武皇帝器服中元二年已賦諸國故不<lb/>
復送并遺宛馬一匹血従前髆上小孔中出嘗聞武帝<lb/>
歌天馬霑赤汗今親見其然也<hi>前書天馬歌曰太一況天馬下沾赤汗沫流赭</hi>
<pb n="KR3k0013_WYG_039-7a"/>
頃反虜尚屯將帥在外憂念遑遑未有間寧願王寶精<lb/>
神加供養苦言至戒望之如渴六年蒼上疏求朝明年<lb/>
正月帝許之特賜裝錢千五百萬其餘諸王各千萬帝<lb/>
以蒼冒涉寒露遣謁者賜貂裘及大官食物珍果使大<lb/>
鴻臚竇固持節郊迎帝乃親自循行邸第豫設帷牀其錢<lb/>
帛器物無不充備下詔曰禮伯父歸寧乃邦詩云叔父<lb/>
建爾元子敬之至也昔蕭相國加以不名優忠賢也況<lb/>
兼親尊者乎其沛濟南東平中山四王贊皆勿名蒼既至<lb/>
<pb n="KR3k0013_WYG_039-7b"/>
升殿乃拜天子親答之七年大鴻臚奏遣諸王歸國帝<lb/>
特留東平王蒼賜以秘書列僊圖道術秘方至八月飲<lb/>
酎畢有司復奏遣蒼乃許之手詔曰骨肉天性誠不以<lb/>
逺近為親疎然數見顔色情重昔時念王久勞思得還<lb/>
休欲署大鴻臚奏不忍下筆顧授小黄門中心戀戀惻<lb/>
焉不能言於是車駕祖送流涕而訣復賜乘輿服御珍<lb/>
寳輿馬錢布以億萬計<lb/>
和帝永元十五年幸章陵祠舊宅㑹宗室於舊廬勞賜<lb/>
<pb n="KR3k0013_WYG_039-8a"/>
作樂<lb/>
元興元年宗室以罪絶者悉復屬籍<lb/>
安帝元初六年任城國相行𢎞奏王安輕易貪吝請廢<lb/>
之帝不忍以一嵗租五分之一贖罪<lb/>
順帝陽嘉元年詔宗室絶屬籍者一切復籍質帝即位<lb/>
還王侯所削户邑<lb/>
靈帝熹平二年愍王寵嗣陳王國相師遷追奏前相魏<lb/>
愔與寵共祭天神希幸非冀罪至不道有司奏遣使者<lb/>
<pb n="KR3k0013_WYG_039-8b"/>
案驗是時新誅渤海王悝帝不忍復加法詔檻車傳送<lb/>
愔遷詣北寺詔獄使中常侍王酺與尚書令侍御史雜<lb/>
考愔辭與王供祭黄老君求長生福而已無他冀幸酺<lb/>
等奏愔職在規正而所為不端遷誣告其王罔以不道<lb/>
皆誅死有詔赦寵不案<lb/>
中平三年黄巾賊起甘陵王忠為國人所執既而釋之<lb/>
帝以親親故詔復國<lb/>
魏太祖時族子真字子丹少孤帝哀之收養與諸子同<lb/>
<pb n="KR3k0013_WYG_039-9a"/>
使與文帝共止<lb/>
明帝太和五年八月詔曰古者諸侯朝聘所以敦睦親<lb/>
親協和萬國也先帝著令不欲使諸王在京都者謂㓜<lb/>
主在位母后攝政防微以漸關諸盛衰也伏惟不見諸<lb/>
王十有二載悠悠之懐能不興思其令諸王及宗室公<lb/>
侯各將適子一人朝復有少主母后在宫者自如先帝<lb/>
令申明著于令<lb/>
景初中詔曰陳思王植雖有過失既克己慎行以補前<lb/>
<pb n="KR3k0013_WYG_039-9b"/>
闕且自少至終篇籍不離于手誠難能也其收黄初中<lb/>
諸奏植罪狀公卿已下議尚書中書秘書三府大鴻臚<lb/>
者皆削除之撰録植前後所著賦詩銘雜論凡百餘篇<lb/>
副藏内外<lb/>
晉明帝即位西陽郡王羕放縱兵士刼鈔所司奏免羕<lb/>
官詔不問<lb/>
恭帝時有庚戌制不得藏戸彭城王𤣥匿五戸桓温表<lb/>
𤣥犯禁收付廷尉既而宥之<lb/>
<pb n="KR3k0013_WYG_039-10a"/>
後魏道武即位秦明王翰子儀以事賜死儀子纂五歳<lb/>
帝命養於宫中恩與諸皇子同時襲衞王儀坐事死道<lb/>
武欲敦宗親之義詔引諸王子弟令入宴常山王素等<lb/>
三十餘人咸謂與衞王相坐疑懼皆出迯遁將奔蠕蠕<lb/>
唯陳留王崇獨至帝見之甚恱厚加禮賜遂寵敬之素<lb/>
等於是亦安<lb/>
明元永興四年十一月内賜宗室近屬南陽王良已下<lb/>
至於緦麻之親布帛各有差<lb/>
<pb n="KR3k0013_WYG_039-10b"/>
大武嘗顧樂安王範之長子良曰兄弟之子猶子也親<lb/>
撫養之長而壯勇多知常參軍國大計<lb/>
獻文時崇舊齒拜華山王鷙曽孫襄陽侯乞斤外都大<lb/>
官甚優重<lb/>
孝文太和十一年五月詔復七廟子孫及外戚緦麻服<lb/>
已上賦役無所與<lb/>
十七年五月壬戌宴四廟子孫於宣文堂帝親與之齒<lb/>
行家人之禮又嘗宴王公侍臣於清徽堂命黄門郎崔<lb/>
<pb n="KR3k0013_WYG_039-11a"/>
光郭祚通直郎邢巒崔林等賦詩言志燭至公卿辭退<lb/>
李沖再拜上千萬嵗壽帝曰卿向以燭至故辭復獻千<lb/>
萬之壽朕報卿以南山之詩帝曰燭至辭退庶姓之禮<lb/>
在宗載考宗族之義卿等且還朕與諸王宗室欲成此<lb/>
夜飲<hi>又云孝文詔延四廟之子下逮𤣥孫之胄申宗宴于皇信堂不以爵秩為列悉序昭穆為次用家人</hi>
<hi>之禮</hi>
汝陰王天賜景穆之子坐貪殘削除官爵卒帝素服哭<lb/>
於思政觀贈本爵葬從王禮<lb/>
<pb n="KR3k0013_WYG_039-11b"/>
南安王楨出為相州刺史帝餞楨於華林都亭詔曰從<lb/>
祖南安既之藩任將曠違千里豫懐憫戀然今者之集<lb/>
雖曰分岐實為曲宴並可賦詩申意射者可以觀德不<lb/>
能賦詩者可聽射也當使武士彎弓文人下筆孝文送<lb/>
楨於階下流涕而别楨坐事削除母劉太妃薨孝文親<lb/>
幸臨慰及葬贈布帛綵五百段<lb/>
齊郡王簡文成第四子帝嘗與簡俱朝元明太后於皇<lb/>
信堂簡居帝之右行家人禮遷太保孝文仁孝以諸父<lb/>
<pb n="KR3k0013_WYG_039-12a"/>
零落存者唯簡每見立以待之俟坐致敬問起居停簡<lb/>
拜伏文帝將議革變舊風大臣有難色又每引劉芳郭<lb/>
祚等密與規模共論時政國戚謂遂疎已怏怏有不平<lb/>
之色乃令陸凱私喻之曰至尊但欲廣知前事直當問<lb/>
其古式耳終無親彼而相疏也國戚舊人意乃稍解至<lb/>
於遷雒改官制服禁絶舊言東陽公丕皆所不願帝亦<lb/>
不逼之但誘示大理令其不生同異至於衣冕已行朱<lb/>
服列位而不猶常服列在坐隅晩乃稍加弁帶而不能<lb/>
<pb n="KR3k0013_WYG_039-12b"/>
脩飾容儀帝以不年衰體重亦不強責及罷降非道武<lb/>
子孫及異姓王者雖較於公爵而利享封邑亦不減<lb/>
獻文子雍為高陽王帝時幸雍第皆盡家人之禮<lb/>
北海王詳獻文之子領司徒侍郎録尚書事嘗别住華<lb/>
林之西隅與都亭官路密邇相接亦通後門帝每潛幸<lb/>
其所肆飲終日其寵如此又詳拜受因其私慶請帝帝<lb/>
頻幸南第御其後堂與髙太妃相見呼為阿母伏而上<lb/>
酒禮若家人臨出髙每拜送舉觴祝言願官家千萬年<lb/>
<pb n="KR3k0013_WYG_039-13a"/>
壽嵗嵗一至妾母子舍也<lb/>
孝明熙平二年八月戊戌宴道武已來宗室年十五以<lb/>
上於顯陽殿用家人之禮<lb/>
又詔曰皇魏開基道邁周漢禪建二都德盛百祀雖帝<lb/>
𦙍蕃衍親賢並茂而猶沉屈素履巾褐衡門非所謂廣<lb/>
命戚族翼屏王室者也今可依世近逺叙之列位<lb/>
正光中詔曰周徳崇厚蔡仲享國漢道仁恕淮南畢王<lb/>
皆所以申恩赦戚蠲盪舊釁義彰曩策詠流前史頃者<lb/>
<pb n="KR3k0013_WYG_039-13b"/>
咸陽京兆王自貽禍敗事繇間惑猶有可矜兩門諸子<lb/>
並可聽附屬籍中山王熙弟略以熙舉兵略遂奔梁梁<lb/>
用為宣城太守俄而徐州刺史元法僧㨿城南叛州内<lb/>
士庶皆為法僧擁逼梁武乃以畧為大都督令詣彭城<lb/>
接誘初附略至屯於河南為安樂王鑒所破略惟數十騎<lb/>
入城梁尋遣其豫章王綜鎮徐州徵畧與法僧同還略<lb/>
雖在江南自以家禍晨夜哭泣與法僧言未嘗一笑梁<lb/>
復除畧衡州刺史未行㑹綜以城歸國綜長史汪革司<lb/>
<pb n="KR3k0013_WYG_039-14a"/>
馬祖暅將士五千人悉見擒擄孝明勅有司悉遣革等還<lb/>
南因以徵略梁乃備禮遣之略之將還也梁為置酒餞<lb/>
别賜金銀百斤梁之百官悉送别江上遣其右衞徐確<lb/>
率百餘人送至京師孝明詔光禄大夫刁雙境首勞問<lb/>
又勅徐州賜布帛各千疋除略侍中義陽王食邑一千<lb/>
戸還達石人驛亭詔宗室親黨内外百官先相識者聽迎<lb/>
之近郊賜帛三千疋宅一區其司馬始賔除給事中領<lb/>
直候栗法光本縣令刁昌東平太守刁雙西兖州刺史<lb/>
<pb n="KR3k0013_WYG_039-14b"/>
其略所至一餐一宿之處無不霑賞尋改封東平王<lb/>
孝昌二年閏十一月詔曰頃舊京淪覆中原喪亂宗室<lb/>
子女籍在七廟之内為雜户濫門所拘辱者悉聽離絶<lb/>
陸昕之尚獻文女常山公主無男以昕之從兄道第四<lb/>
子彰為後彰妻即咸陽王禧女禧誅養彭城王第莊帝<lb/>
親之略同諸姊<lb/>
西魏文帝大綂七年十二月御慿雲觀引見諸王叙家<lb/>
人之禮手詔為宗誡十條以賜之<lb/>
<pb n="KR3k0013_WYG_039-15a"/>
後周太祖姊建安長公主子賀蘭祥年十一而孤居喪合<lb/>
禮長於舅氏特為帝所愛<lb/>
邵惠公顥第二子導之子廣曽侍食髙祖所食𤓰美持<lb/>
以奉進髙祖悦之<lb/>
隋髙祖時河間王𢎞字辟惡帝從祖弟也父元孫死齊<lb/>
為周所并𢎞始入關與帝相得帝哀之為買田宅<lb/>
唐髙祖於宗親彌見敦睦遂迎拜揖如家人之禮焉<lb/>
武德七年四月丙午宴王公親屬於文明殿高祖見長<lb/>
<pb n="KR3k0013_WYG_039-15b"/>
平王太妃以尊屬從家人禮降階再拜酒小䦨徙坐翠<lb/>
華殿帝賦詩王公逓上壽賜帛各有差<lb/>
太宗貞觀十五年五月丁未幸濟北公李瑊第敦親親<lb/>
也<lb/>
十七年二月辛巳朔帝謂侍臣曰前代皇王莫不疎弟<lb/>
愛子唯漢明帝曽賜諸王不令子多於弟良史書之垂<lb/>
美後葉我罔極之恩情鍾諸弟於是内外諸王同有班<lb/>
賜<lb/>
<pb n="KR3k0013_WYG_039-16a"/>
五月辛酉改葬元昌及祐以國公之禮元昌母妻子並<lb/>
宥給其田宅<hi>元昌高祖第七子也初封漢王坐太子承乾事死焉祐太宗第五子初封齊王亦以</hi>
<hi>反死</hi>
十八年三月甲午幸同安大長公主第帝以主春秋髙<lb/>
嘗有風疾故親加省視賜絹五百疋侍主疾者賜絹有<lb/>
差<lb/>
膠東公道彦淮安王神通之子丁父憂廬於墓側容貌<lb/>
柴毁帝聞而嘉歎令侍中王珪就家開喻<lb/>
<pb n="KR3k0013_WYG_039-16b"/>
河間王孝恭貞觀中為襄州行臺左僕射人或告其謀<lb/>
反者徵還京師為憲司所告赦拜左金紫光禄大夫<lb/>
高宗以貞觀二十二年五月即位諸王及舊在藩者並<lb/>
加真封滿一千戸賜物三千段中馬十匹<lb/>
彭王元則薨高宗為之舉哀贈司徒荆州都督柩車至<lb/>
京帝復罷朝命百官及諸親就第展哀及發引帝登望<lb/>
春宫望之而哭<lb/>
中宗神龍元年二月詔皇室子孫諸王妃主駙馬等自<lb/>
<pb n="KR3k0013_WYG_039-17a"/>
垂拱已來非命者皆不望殯宜令州縣尋求處所以牲<lb/>
牢致祭仍追復官爵備禮改葬其王并令陪葬昭獻二<lb/>
陵有嗣者即令承襲無嗣者聽取近親為後<lb/>
三月制曰君臣朝序貴賤之禮斯殊兄弟天倫先後之<lb/>
儀亦異聖哲之制率繇斯道朕臨茲寳樞信在崇高負<lb/>
扆當陽雖受宗枝之敬退朝私謁仍用家人之禮近代<lb/>
以來罕尊軌度王及公主曲致私情姑叔之尊拜於子<lb/>
姪違法背禮情用惻然自今已後宜従革弊安國相王<lb/>
<pb n="KR3k0013_WYG_039-17b"/>
及太平公主更不得輙拜衞王重俊兄弟及常寧公主<lb/>
弟姨妹等先告宗屬知朕意焉<hi>先是諸王及公主皆以親為貴天子之子諸臣</hi>
<hi>叔見者必先拜告致啟事帝志欲敦叙親族故下制以革斯俗</hi>
睿宗唐隆元年七月制曰皇后公主既尊且親有遷幽<lb/>
之義無戮辱之典倉卒之時亂兵所及致不以禮深用<lb/>
憮然宜矜罪戾且慰泉壤韋氏可一品禮葬悖逆庶人<lb/>
可三品禮葬所司准式譙王重福以謀逆死睿宗詔曰<lb/>
集州刺史譙王重福㓜則兇頑長而險詖幸託體於先<lb/>
<pb n="KR3k0013_WYG_039-18a"/>
聖嘗通交於巨逆不臣不子自絶於天有國有家莫容<lb/>
於代往者頗不含忍令幽縶自大行晏駕韋氏臨朝將<lb/>
肆屠滅尤加防衞洎天有成命集于朕躬永懐猶子之<lb/>
情庶叶先親之義所以開置寮屬往隆刺舉兾其俊改<lb/>
以怙恩榮而詿誤有徒狂狡未息便即私出均州詐乘<lb/>
驛騎至於都下遂逞其謀先犯屯兵次燒左掖計窮力<lb/>
屈投河而斃雖人所共棄邦有常刑我非不慈爾自招<lb/>
咎且聞其故有惻於懐昔劉長既殁楚英遂殞以禮收<lb/>
<pb n="KR3k0013_WYG_039-18b"/>
葬抑惟舊章屈法申恩宜仍舊寵可以三品禮葬<lb/>
𤣥宗先天二年二月詔曰朕奉天明命䖍受睿圖而皇<lb/>
室子弟未能稱職堂姪餘慶承煦紹宗行淹祚洽爾從<lb/>
弟璲志謙等不能謹身奉法而乃輕侮國章擯斥邊隅<lb/>
未為塞責朕憫其愚昧屈法申恩並追赴京令於國子<lb/>
監安置讀書如悔過自新克復先訓所司條奏當議其<lb/>
官皇宗親更有左貶嶺南邊逺州非惡逆縁坐等色中<lb/>
亦宜准此其有見任别駕年齒尚㓜未堪理百姓者宜<lb/>
<pb n="KR3k0013_WYG_039-19a"/>
委中書門下及新興郡王晉李斯訓等簡擇追赴京其<lb/>
禄俸一事已上並本州委勾當每季付送入京分付其<lb/>
餘慶等本州禄亦准此宗親中有才行灼然為衆推揖<lb/>
者按察使具以名聞朕當擢以不次自今後有犯贜私<lb/>
違禮經者准法科處刑兹無赦庶敦睦之情必聞於九<lb/>
族自家刑國允洽於羣心宜各勉勵以識朕意<lb/>
開元六年十一月丙申𤣥宗親謁太廟下詔七廟元皇<lb/>
帝已上三祖枝孫恐有失官序者宜各五品京官皇妃<lb/>
<pb n="KR3k0013_WYG_039-19b"/>
諸家有子孫今在選叙者量加甄擇<lb/>
十一年太原祀后土畢大赦天下皇親中有文武才用<lb/>
堪任使者委宗正具名以薦當有奬擢<lb/>
十二年勅曰停繼國王禮合停廢以朕近屬特宜並封郡<lb/>
王乃降封再從兄將作大匠嗣江王褘為信安郡王秘書<lb/>
少監嗣蜀王褕為廣漢郡王再從叔太子員外率更令嗣<lb/>
宻王徹為濮陽郡王再從兄太子員外家令嗣趙王琚為<lb/>
中山郡王十五年七月戊戌幸寧王憲之第憲誕辰也<lb/>
<pb n="KR3k0013_WYG_039-20a"/>
二十五年五月辛丑命有司選宗子有才者宗正薦四<lb/>
從叔前奉天令知正四從叔前祁縣令志逺五從弟雒<lb/>
陽尉遇六從弟酸棗丞良五從弟武進尉朏五從姪鄭<lb/>
縣尉瞻五從姪前宋州參軍承嗣皆授臺省官及法官<lb/>
京縣官詔曰至公之用本無偏黨唯善所在豈隔親疎<lb/>
四從叔知正等咸有才名見推公族秉惟清之操兼致<lb/>
逺之資朕每慮宗盟不勤于德嘗懸右職以勸其徒先<lb/>
委宗卿精為内舉量能考行歴在踰時名數則多升聞<lb/>
<pb n="KR3k0013_WYG_039-20b"/>
盖寡光膺是選諒在得人固可擢以清要遷于臺閣將<lb/>
觀志于七子冀籍名於八人宜各悉行佇聞成績書不<lb/>
云乎九族既睦平章百姓冀繇内而理外必自近而及<lb/>
遠凡今懿戚可不慎歟違道慢常義無私於王法脩身<lb/>
効節恩豈薄於他人期於率先勵我風俗深宜自勉以<lb/>
副明言<lb/>
七月帝追念故惠宣太子深憫其子瑗乃下制曰兄弟之<lb/>
子於近屬而特深恩禮之情在諸孤而更切故惠宣太<lb/>
<pb n="KR3k0013_WYG_039-21a"/>
子男樂安郡王瑗能自砥礪克脩名檢續承先績休有<lb/>
令聞宜受賜於千室俾傳芳於萬葉可食實封一千戸<lb/>
天寳三載八月祠九宫禮畢制皇親五等已上及九廟<lb/>
子孫諸親三等已上未出身與出身其前兹者選日稍<lb/>
優與處分見任更賜勲兩轉<lb/>
肅宗至德二年十二月詔持盈尊師及儀王已下各賜<lb/>
物五百疋長公主各與一子官嗣王及郡縣主各與一<lb/>
子六品官皇親五等已下及九廟子孫及親等人見任<lb/>
<pb n="KR3k0013_WYG_039-21b"/>
者並與改轉<lb/>
三年正月大赦詔皇五等已下親及九廟子孫有材學<lb/>
政理委宗正寺揀擇聞薦<lb/>
代宗廣德元年十月吐蕃盜入長安邠王守禮之孫廣<lb/>
武王承宏竊尊號及京城平鑾輿自陜州還京師十二<lb/>
月丙申放廣武王承宏于華州一切不問<lb/>
德宗以大厯十四年即位詔叔祖潁王已下叔彭王已<lb/>
下弟蜀王已下大長公主長公主公主各與一子京官<lb/>
<pb n="KR3k0013_WYG_039-22a"/>
郡縣主嗣王郡王各與一子出身<lb/>
建中元年十一月自己卯至庚辰出嫁岳陽信寧宜芳<lb/>
順朗陵安陽襄陵德清南華元城新鄉等縣主初開元<lb/>
中置禮㑹院於崇仁里自兵興以來廢而不脩公郡縣<lb/>
主多不以時降嫁殆三十年至有華髪者雖處内館而<lb/>
不獲覲見帝初即位特謁太廟始與郡縣主相見尊者<lb/>
展其敬㓜者申其愛歔欷涕泣感動左右至是皆以時<lb/>
降嫁禮物資送無大小必經聖心戚族老㓜無不悲惑<lb/>
<pb n="KR3k0013_WYG_039-22b"/>
貞元元年十一月癸卯日南至上祀昊天上帝于圜丘<lb/>
禮畢詔大長公主各與一子七品官嗣王郡主縣主各<lb/>
與一子出身應陪位皇親三品已上賜爵一級四品五<lb/>
品一階六品已下及當選散官等簡選日優與處分<lb/>
五年十二月詔郡縣主聓有正員官停者郡主每季給<lb/>
錢七十千縣主每季給五十千郡縣主聓已亡殁者亦<lb/>
准支給先是其主聓與官罷者頗不自給帝務於敦睦<lb/>
有是命<lb/>
<pb n="KR3k0013_WYG_039-23a"/>
六年六月以部國大長公主薨其子端州流人蕭位等<lb/>
五人並召還<lb/>
八年正月壬午詔在京宗室每年三節宜准百官例宴<lb/>
㑹若大選集賜錢三百千非大選集錢三減一宗室任<lb/>
常參官者同之<lb/>
順宗初即位赦制曰大長公主嗣王等各與一子官及<lb/>
出身有差<lb/>
憲宗元和二年春正月南郊赦宗子中有才用者委中<lb/>
<pb n="KR3k0013_WYG_039-23b"/>
書門下量才叙用<lb/>
敬宗長慶四年正月即位三月壬子大赦其六宅十宅<lb/>
諸王女宜令每年於選人中擇端良者降嫁<lb/>
寳厯二年二月乙卯襄陽公主自西内有勅歸於里第<lb/>
以其男等有請從之<hi>公主先以罪囚于禁中故也</hi>
文宗以寳厯二年十月乙巳即位丁巳以絳王薨帝不<lb/>
視朝三日詔曰叔父絳王為逆賊等援立竊窺大位既<lb/>
無討賊之意遂使忠義衘寃及王師擒妖義旅問罪前<lb/>
<pb n="KR3k0013_WYG_039-24a"/>
驅勇氣以致殱殂伏以太皇后慈仁思以慰解宜令有<lb/>
司量事收葬申恩討賊刑禮之中示于四方以明朕意<lb/>
太和元年赦詔太后第二等已上親大行皇帝皇太后<lb/>
第一等親委中書門下量才叙用九廟子孫陪位者各<lb/>
加兩階仍據始封每王後與一人出身委宗正卿簡尋<lb/>
圖譜取一房最深翳者充數具名聞奏<lb/>
四年六月勅越王貞實陷非辜載在國史子孫久廢奬<lb/>
録所宜宜付宗正寺尋勘譜諜如是後嗣具狀聞奏至<lb/>
<pb n="KR3k0013_WYG_039-24b"/>
是宗正奏閱實貞諸孫勅付宗正寺收入屬籍仍賜陪<lb/>
位出身<lb/>
七月賜十六宅諸王綾絹二萬疋以内庫充<lb/>
開成元年八月詔朕因暇日嘗幸戚藩引見諸王爰加錫<lb/>
宴而故信王孫林行列之間皤然白首問其年齒則七十<lb/>
而有七詢其昭穆則𤣥宗之雲孫朕仰思開元之時威明<lb/>
之禮大體承訓迨於朕躬惕然動懷當食興歎况尊祖之<lb/>
義立愛自親尚齒之文繇家刑國觀其威儀甚整視聽<lb/>
<pb n="KR3k0013_WYG_039-25a"/>
不衰載懐愍矜所宜敬異永惟烈祖之德用錫孝孫之<lb/>
慶旌其祚裔特舉徽章遽申開府之秩寵以分茅之貴<lb/>
俾從異等式是殊恩可嗣信王仍賜開府儀同三司<hi>初𤣥</hi>
<hi>宗自藩邸與寧王憲等友睦既即位升右都督刺史京師立第宅通賔客及在位之久待諸王益至天寶末惟</hi>
<hi>永王一人出入大門自是累朝子孫雖白首不入宫禁帝深思敦叙之義因是有命</hi>
十二月帝於禁中㑹讌諸王因命講讀劉仲武每雙日<lb/>
入内對諸王仍令尚食供食<lb/>
二年夏五月壬申帝幸十六宅召敎坊樂人五人與諸<lb/>
<pb n="KR3k0013_WYG_039-25b"/>
王宴樂<lb/>
九月丙戌封故絳王長女為江華縣主故深王第三女<lb/>
為長夀縣主帝敦睦情深自近年公主縣主出降者相<lb/>
繼<lb/>
十月戊戌詔曰書載堯典首陳睦族詩歌周德實美維<lb/>
城朕嗣統百王憲章二代義雖本於叙族道無愧於尊<lb/>
賢式遵舊章爰舉成命嘉王運循王遹恭王通等孝敬<lb/>
恭恪敏裕齊莊播蘭茝之清芬炳珪玉之符采易凌沛<lb/>
<pb n="KR3k0013_WYG_039-26a"/>
獻詩掩楚元古人素風造次於是師氏典訓周旋以之<lb/>
固可以超金紫之貴階升台鉉之崇秩策勲詔爵以寵<lb/>
分茅並可金紫光禄大夫檢校司空賜上柱國仍依百<lb/>
官例給料錢物檢校吏部尚書安王溶檢校兵部尚書<lb/>
潁王瀍宜並從百官例賜料錢<lb/>
三年正月金華縣主臨邑縣主因參賀入内上言家貧<lb/>
帝愍之各賜錢一百貫綵絹一百疋<lb/>
四月甲午幸十六宅賜諸王宴頒賜有差<lb/>
<pb n="KR3k0013_WYG_039-26b"/>
四年春丁卯夜於咸泰殿觀燈作樂三宫太后及諸公<lb/>
主並赴宴<lb/>
六月甲寅故越王貞𤣥孫女道士𤣥貞進狀曽祖名珍<lb/>
是越王第六男先天年得罪流配嶺南祖父皆亡殁嶺<lb/>
外雖累蒙洗雪未還京師去開成三年十二月内嶺南<lb/>
節度使盧均出俸錢接借哀妾三代旅櫬暴露各在一<lb/>
方特與發遣歸就大塋合祔今䕶四喪已到長安旅店<lb/>
權下未委故越王墳所在伏乞天恩允妾所奏許歸大<lb/>
<pb n="KR3k0013_WYG_039-27a"/>
塋妾年已六十三孤露家貧更無所依詔曰越王事迹國<lb/>
史著明枉陷非韋尋以洗雪其子珍他事配流數代漂<lb/>
零不還京國𤣥貞弱女孝節卓然啓䕶四䘮綿歴萬里<lb/>
况是近族必可加恩行路猶或嗟稱朝廷固須䘏助委<lb/>
宗正寺京兆府與訪越王墳墓報知如不是陪陵任祔<lb/>
塋下葬其葬事仍令京兆府接借必使備禮葬畢𤣥貞<lb/>
如願住京城便配宜觀安置<lb/>
庚申帝幸十六宅安王潁王院宴樂賜錢各五千貫絹<lb/>
<pb n="KR3k0013_WYG_039-27b"/>
一千疋銀器二十事帝與安王潁王兄弟也故大宴特<lb/>
異<lb/>
後唐莊宗同光二年二月南郊赦曰宗子維城本枝百<lb/>
代禮既行於配祖情敢忘於睦親應本朝皇親近屬因<lb/>
縁偽梁之遁遐逺並仰所在捜訪如非謬妄即與奏聞<lb/>
到京委宗正寺大勘不虛並與量材敘録<lb/>
三年三月丁酉帝宴皇親於復宫之山亭皇子弟如家<lb/>
人之禮内弟子作樂<lb/>
<pb n="KR3k0013_WYG_039-28a"/>
明宗同光四年四月即位時河中軍校王舜賢奏節度<lb/>
使李存審今月三日棄城出奔不知所在敎曰寡人允<lb/>
副羣情方監國事外安黎庶内睦家親庶諧敦叙之規<lb/>
永保隆平之運一昨京師變起禍難薦臻於戚屬之門<lb/>
不測驚奔之所慮因藏竄濫被傷夷言念于茲自然流<lb/>
涕宜令下河南府及諸道應諸王眷屬等昨因變起出<lb/>
奔所至即時津送如不幸物故者即量事收瘞以聞<lb/>
長興元年七月壬午勅先朝諸王頃因同光末年宫門<lb/>
<pb n="KR3k0013_WYG_039-28b"/>
變起諸王多奔北京㳂路為部下所害宜於北京留守<lb/>
尋訪之所各依品秩禮葬訖奏聞<lb/>
閔帝應順元年正月陜州康思立言河中節度使洋王<lb/>
從璋在任日用内省絹未塡帝以昆仲不之報<lb/>
晉髙祖從父弟贇少而無賴棄其家私竄久流落於民<lb/>
間及帝鎮太原訪求始獲之署為牙校<lb/>
　<lb/>
　册府元龜卷三十九<lb/>
</p>
<p>
</p>
  </div>
</body>
</text>
</TEI>
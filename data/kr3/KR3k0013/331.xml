<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百三十一</head>
    <p>
<pb n="KR3k0013_WYG_331-1a"/>
欽定四庫全書<lb/>
　册府元龜卷三百三十一　宋　王欽若等　撰<lb/>
　　宰輔部<lb/>
　　　退讓第二<lb/>
宋王𢎞元嘉五年為侍中錄尚書事以旱引咎遜位表<lb/>
曰臣聞三才雖殊其致則一故世道休明五福攸應政<lb/>
有失徳咎徵必顯抑臣又聞台輔之職論道讃契上佐<lb/>
人主燮理隂陽以徳授受則和氣淳穆寇竊非據則讁<lb/>
<pb n="KR3k0013_WYG_331-1b"/>
見於天是以陳平有辭不濫主者之局邴吉停駕大懼<lb/>
牛喘之繇斯固有國之所同天人之逺旨陛下聖哲御<lb/>
世光隆中興宜休徴表祥醴泉毖涌而隂陽隔并亢旱<lb/>
成災秋無嚴霜冬無積雪疾癘之氣彌歴四時此豈非<lb/>
任失其人覆餗之咎臣以庸短自畢凡流謬逢嘉運叨<lb/>
恩在昔陛下忘其不腆又重之以今任正位槐鼎統理<lb/>
神州珥貂衣衮捴錄朝端内外要重頓萃㣲躬窮極寵<lb/>
貴人臣莫比令徳居之猶或難稱矧伊陋昧何以克任<lb/>
<pb n="KR3k0013_WYG_331-2a"/>
此之易了不俟明識但受命之始屬值時艱六戎親戒<lb/>
憂及社稷誠是臣下致節忘身之時當有何心塵擾聖<lb/>
聽所以僶俛從事循墻馳驅志在宣力慮不及逺既鯨<lb/>
鯢折首西夏厎定便宜訴其本情避賢謝拙而常人偷<lb/>
安日甘一日實亦仰佩天眷未能自己荏苒推遷忽及<lb/>
三載遂令負乗之釁彰著幽明愆伏之灾患纒氓庶上<lb/>
缺皇朝緝熈之美下増官謗覆折之災伏念惶赧五情<lb/>
飛散雖曰厚顔何以寜處不逺而復大易攸稱小懲大<lb/>
<pb n="KR3k0013_WYG_331-2b"/>
戒細人之福近復之美非所敢望懲戒之章竊懐庶幾<lb/>
今履端惟始朝慶禮畢輙還私門思愆家巷庶㣲塞天<lb/>
譴小弭謗言伏願監其所守即而許之臨啓愧塞不自<lb/>
宣盡乃降為衛将軍開府儀同三司六年以彭城王義<lb/>
康處親賢之地𢎞上表曰臣聞異姓為後宗周之明義<lb/>
親不在外有國之所先故魯長滕君春秋所美楚出棄<lb/>
疾前史垂戒矧乃茂親明徳道光一時述職侯甸朝政<lb/>
弗及而以庶族庸陋浮華之臣超踰先典居中讃契豈<lb/>
<pb n="KR3k0013_WYG_331-3a"/>
所以憲章古式緝熈治道驃騎將軍臣義康徽猷淵邈<lb/>
明徳彌劭敷政江漢化被荆南搢紳屬情想樂當務周<lb/>
旦之寄不謀同辭分陜雖重比此為輕臣實空闇階恩<lb/>
踰越俯積素餐仰玷盛化公私二三無一而可昔孫叔<lb/>
不嗣楚子見哂展季在下臧文貽譏况道隆地眤義兼<lb/>
前禮臣於古人無能為役負乗竊位萬物謂何雖曰顔<lb/>
厚胡寜以處斯亾之懼實疚厥心乞觧州錄以允民望<lb/>
伏願陛下逺存至公近監丹欵俯順朝野改授親賢豈<lb/>
<pb n="KR3k0013_WYG_331-3b"/>
惟下臣獲免大戾凡厥衆𨽻孰不慶幸若天眷罔已脫<lb/>
復遲迴請出臣表逮聞外内朝議輿誦或有可擇詔曰<lb/>
省表逺擬隆周經國之體近述大易卑牧之志三復冲<lb/>
㫖良用憮然公體道淵虚明識經逺毗翼艱難勲猷光<lb/>
茂俾朕獲宸居垂拱司契委成豈容髙遜捴錄固辭神<lb/>
州使成務有虧以重朕之不徳耶深存體國所望寅亮<lb/>
驃騎親賢之寄地均旦奭還入内輔參贊機務輙敬從<lb/>
所執義康繇是代𢎞司徒與之分錄𢎞又表曰近冐表<lb/>
<pb n="KR3k0013_WYG_331-4a"/>
聞披陳愚管實兾天鍳體其至誠而奉被還詔未蒙酬<lb/>
察徒塵聖覽仰延優㫖顧影慙惶罔識攸厝臣忝荷要<lb/>
重四載於今既違前史量力之誡又㣲古人進賢之美<lb/>
尸位固寵日積官謗旋觀周行興愧尤厚况在親賢朝<lb/>
野歸徳甫思引身曷云能補惟塵大典虧䘮已多不悟<lb/>
天眷之隆復垂恩奨名器弗改䝉寵如舊愚惑自揆茫<lb/>
若無涯臣義康既搃錄百揆毗贊盛化忝厠下風諮憑<lb/>
有所内朝細務庶可勉竭神州任重實難兼該臣何人<lb/>
<pb n="KR3k0013_WYG_331-4b"/>
斯寇竊不已為爾推遷覆敗將及就無人事之愆必有<lb/>
隂陽之患伏念惟憂疢如疾首不知何理可以自安但<lb/>
成㫖已决渙汗難反加臣庸劣少無此志進不能抗言<lb/>
陳辭以死自固退不能重繭置氷鮮食為瘠袛畏天威<lb/>
遂復俛仰至於攝督所部料綜文案曹局吏役所須不<lb/>
多其餘文武皆為冗長相府初建或有未充請留職僚<lb/>
同事而已自此以外及諸資實一送司徒臣受恩深重<lb/>
休戚是預義無虚飾茍自貶損伏願聖察特垂許順不<lb/>
<pb n="KR3k0013_WYG_331-5a"/>
令誠訴其見抑奪又詔曰衛軍表如此司徒宜須事力<lb/>
可順公雅懐割二千人配府資儲不煩事送<lb/>
南齊禇淵建元元年進位司徒侍中中書監如故淵固<lb/>
辭司徒與僕射王儉書欲依蔡謨事例儉以非所宜言<lb/>
勸淵受命終不就太祖遺詔以淵錄尚書事頃之寢疾<lb/>
上相星連有變憂之表遜位又因王儉及侍中王晏口<lb/>
陳武帝帝不許淵又啓曰臣顧惟凡薄福過灾生未能<lb/>
以正情自安逺慙彦輔既内懐耿介便覺晷刻難持叨<lb/>
<pb n="KR3k0013_WYG_331-5b"/>
職未乆首嵗便嬰篤疾爾來沉痼頻經危殆彌深憂震<lb/>
陛下曲存遲迴或謂僉議同異此出於留慈每過愛欲<lb/>
其榮臣年四十有八叨忝<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>至若以疾陳遜豈該聴察<lb/>
捴錄之任江左罕授上隣亞台升降紫㣲今受祿弗辭<lb/>
退絀斯願於臣名器非曰貶少萬物耳目皎然共見寜<lb/>
足仰延聖慮稍垂矜惜臣若内飾亷譽外修謙徳此則<lb/>
憲書行劾刑網是肅臣赤誠不能行亦幽明所不宥區<lb/>
區寸心歸啓以實自吝寸隂寔願萬倍堯世昔王𢎞固<lb/>
<pb n="KR3k0013_WYG_331-6a"/>
請乃以司徒為衛將軍宋氏行之不疑當時物無異議<lb/>
以臣方之曽何足説伏願恢闡宏猷賜開停造則臣雖<lb/>
死之日猶生之年乃改授司空領驃騎將軍侍中錄尚<lb/>
書如故<lb/>
王儉建元四年為侍中尚書令鎮軍將軍永明元年進<lb/>
號衛將軍參掌選事三年領國子祭酒叔父僧䖍亡儉<lb/>
表觧職不許五年即本號開府儀同三司固讓<lb/>
徐孝嗣加開府儀同三司孝嗣聞有詔歛容謂左右曰<lb/>
<pb n="KR3k0013_WYG_331-6b"/>
吾徳慙古人位登衮職將何以堪之明君可以理奪必<lb/>
當死請若不獲命正當角巾丘園待罪家巷耳固辭不<lb/>
受<lb/>
王僧䖍遷侍中左光祿大夫開府儀同三司僧䖍謂兄<lb/>
子儉曰汝仕於朝行當有八命之禮我若復此授則一<lb/>
門有二台司實可畏懼乃固辭不拜帝優而許之改授<lb/>
侍中特進左光祿大夫客問僧䖍固辭之意僧䖍曰君<lb/>
子所憂無徳不憂無寵吾衣食周身榮位已過所慙庸<lb/>
<pb n="KR3k0013_WYG_331-7a"/>
薄無以報國豈容更受髙爵方貽官謗耶<lb/>
陳顯達明帝時為太尉嘗侍晏酒後啓帝曰臣年老富<lb/>
貴已足唯少枕死特就陛下乞之帝失色曰公醉矣以<lb/>
年禮告退不許<lb/>
梁謝朏初拜侍中司徒尚書令朏辭脚疾不堪拜謁乃<lb/>
角巾肩輿詣雲龍門謝詔見於華林園乗小車就席明<lb/>
旦輿駕出幸朏宅醼語盡懽朏固陳本志不許<lb/>
後魏穆亮為司空及兄罷預穆泰反事亮以府事付司<lb/>
<pb n="KR3k0013_WYG_331-7b"/>
馬慕容契上表自劾孝文優詔不許還令攝事亮頻煩<lb/>
固請乆乃許之<lb/>
北海王祥孝文時行中領軍留守兼督營搆之務孝文<lb/>
顧命祥為司空輔政宣武即位以祥有營搆之勤増邑<lb/>
一千户祥以帝居諒闇不受頃之除太傅領司徒侍中<lb/>
錄尚書事如故祥固辭詔遣敦勸乃受<lb/>
咸陽王禧宣武時為侍中太尉八座奏増邑千户帝從<lb/>
之禧固辭不受<lb/>
<pb n="KR3k0013_WYG_331-8a"/>
髙陽王雍轉太尉公加侍中時雍以旱故再表遜位優<lb/>
詔不許除太保領太尉侍中如故<lb/>
廣陵王羽為車騎大將軍司州牧宣武覧政引羽入内<lb/>
而授司徒羽辭曰彦和本自不願而陛下彊與今新去<lb/>
此官而以臣代之必招物議李豫既轉授之無嫌請為<lb/>
司空帝猶彊焉固辭乃許之<lb/>
崔光孝明正光二年為車騎大將軍儀同三司領祭酒<lb/>
著作司徒京兆王經頻上表以位讓光為司徒侍中光<lb/>
<pb n="KR3k0013_WYG_331-8b"/>
表固辭歴年終不肯受三年進位太保光又固辭<lb/>
楊椿為太保侍中孝莊帝還宫椿乞歸老詔賜侍中朝<lb/>
服一具衣一襲八尺床帳几杖不朝乗安車駕駟馬給<lb/>
扶𫝊詔二人仰所在郡縣時以禮存問安否方乖諮訪<lb/>
良用憮然椿奉詔於華林園帝下御座執椿手流涕曰<lb/>
公先帝舊臣實為元老今四方未寜理須諮訪但髙尚<lb/>
其志决意不留既難相違深用悽愴椿亦歔欷欲拜莊<lb/>
帝親執不聽於是賜以絹布給羽林衛送羣公百寮餞<lb/>
<pb n="KR3k0013_WYG_331-9a"/>
於城西張方橋行路觀者莫不稱歎<lb/>
隋李穆開皇初拜大師乃上表乞骸骨詔曰朕初臨㝢<lb/>
内方藉嘉猷養老乞言實懐虚想七十致仕本為常人<lb/>
至若吕尚以期頥佐周張蒼以華皓相漢髙才命世不<lb/>
拘常禮遲得此心留情規訓公年既耆舊筋力難煩今<lb/>
勒所司敬蠲朝集如有大事須共謀議别遣使臣就第<lb/>
詢訪<lb/>
唐蕭瑀為尚書右僕射武徳七年以熒惑犯右執法上<lb/>
<pb n="KR3k0013_WYG_331-9b"/>
表遜位優詔不許<lb/>
長孫無忌為尚書右僕射貞觀二年上表遜位詔曰昔<lb/>
東漢功臣莫任機揆西京戚里或存退讓故能常守富<lb/>
貴不懼危殆尚書右僕射齊國公無忌神識清舉風采<lb/>
凝映聖戚之望朝野所推比軒禁不虞釁生慮表倉卒<lb/>
之間厥功以茂自居樞要聲實俄逺然以椒掖之親處<lb/>
機權之重深知止足有戒滿盈收袵之情言辭懇切宜<lb/>
遂其心以勵貪競可解尚書右僕射仍進散位開府儀<lb/>
<pb n="KR3k0013_WYG_331-10a"/>
同三司後為太子太師貞觀二十年夏四月與太子太<lb/>
傅房𤣥齡太子太保蕭瑀並遜師傅之位優詔不許二<lb/>
十三年五月髙宗即位進拜太尉知尚書門下事如故<lb/>
無忌固辭知尚書省事仍令以太尉同中書門下三品<lb/>
十一月以晋州地震無忌與司空荆王元景尚書左僕<lb/>
射李勣咸請遜位詔不許永徽三年以旱上書辭職髙<lb/>
宗頻降手詔敦諭不允<lb/>
杜如晦為尚書右僕射貞觀三年以疾遜位許之<lb/>
<pb n="KR3k0013_WYG_331-10b"/>
李靖為尚書右僕射以疾上表遜位曰臣聞匠石程材<lb/>
樗散無棟梁之用陶冶成器滿盈有傾覆之憂是以量<lb/>
力著於魯史招損陳於夏書臣固庸流無階貴仕短翮<lb/>
慕侣顧榆枋而自得駘足追羣瞻燕越而絶思幸屬光<lb/>
華啓旦管庫無遺錄其丹赤棄其瑕滓假宫啇於庸音<lb/>
披丹漆於朽質雖復南臨徼外北踐沙場敵必倒戈人<lb/>
懐尚義以此為效實貪天功而上賞亟行鴻恩罔已錫<lb/>
爵胙土連衡寇鄧腰金鳴玉方軌崔盧木石有心豈不<lb/>
<pb n="KR3k0013_WYG_331-11a"/>
増愧自濫端副待罪文昌靦顔疚心屢移星琯畫一之<lb/>
譽無紀明時維鵜之譏日聞朝聴遂使化洽陰陽或虧<lb/>
於玉燭徳動辰緯時爽於珠聨求其所繇並臣之咎加<lb/>
以年事西夕疴疾日侵腰脚疼痺筋力衰竭雖欲勉勵<lb/>
非復全人臣猶知之况於他人臣之所祈本陳情實非<lb/>
敢追踪䟽傅繼跡留侯妄自矯飾求兹虚譽若使尸素<lb/>
重任無損國猷亦當僶俛匪躬丼受身累撫事論心無<lb/>
一而可乞觧所職養病私門伏願暫屏冕旒曲鍳丹懇<lb/>
<pb n="KR3k0013_WYG_331-11b"/>
輟天威於雨露迴陽光於葵藿則彛章載穆品物咸亨<lb/>
臣未申投報方違軒陛伏紙慙戀預懐罔極<lb/>
魏徴為侍中貞觀十年遜位乞觧所職請為散官陪奉<lb/>
左右拾遺補闕太宗曰朕拔卿於讎虜之中任卿以樞<lb/>
要之職見朕之非嘗不諌公獨不見金之在鑛也何足<lb/>
貴哉良冶鍜而為器便為人所寳朕方自比於金以卿<lb/>
為良匠卿雖有疾未為衰老得便爾耶徴乃止六月徵<lb/>
又面請遜位言發至誠太宗難違之遂下手詔曰留侯<lb/>
<pb n="KR3k0013_WYG_331-12a"/>
名相濟北之志已髙䟽傅人師東都之跡彌芳後進仰<lb/>
其遺烈前䇿以為美譚諒可以砥節礪行化俗𢎞風者<lb/>
也左光祿大夫侍中鄭國公魏徴器量沉敏軌儀詳正<lb/>
文思優贍學業該通自叅贊機衡綢繆帷幄知無不為<lb/>
心力備盡格言弗隠正義日聞一徳載宣四聰斯達實<lb/>
賴嘉猷用康治道而深執謙損志懐冲退詞誠懇切良<lb/>
用憮然杼軸於懐屢移氣序而固陳丹欵義在難違今<lb/>
便申其雅志以成厥美可特進封如故仍知門下事朝<lb/>
<pb n="KR3k0013_WYG_331-12b"/>
章國典叅議得失自徒流以下罪詳事奏聞其禄賜及<lb/>
國官防閣等並同職事<lb/>
房𤣥齡貞觀十六年自中書令拜司空𤣥齡頻表固譲<lb/>
太宗遣使謂𤣥齡曰昔留侯譲位竇融辭秩自懼盈滿<lb/>
知進能退善鑒止足前代美之公亦欲齊蹤徃哲實可<lb/>
嘉尚然國家乆相任使一朝忽然無良相如失两手公<lb/>
筋力不衰無煩此譲自知衰怠當更奏聞<lb/>
髙士亷為尚書右僕射貞觀十七年上䟽請求致仕再<lb/>
<pb n="KR3k0013_WYG_331-13a"/>
三懇切優詔許觧右僕射餘官如故依舊平章政事<lb/>
李勣為左僕射與元景等咸以晋州地震請遜位詔並不許<lb/>
後又抗表求觧僕射仍令以開府儀同三司依舊知政事<lb/>
于志寜永徽元年為左僕射同中書門下三品嘗與右僕<lb/>
射張行成中書髙季輔俱䝉賜地志寜奏曰臣代居闗右<lb/>
周魏以来基址不堕行成等新營莊宅尚少田園於臣有<lb/>
餘乞申私讓帝嘉其意乃分賜行成及季輔<lb/>
崔敦禮為中書令簡校太子詹事敦禮自以乆患不堪趋<lb/>
<pb n="KR3k0013_WYG_331-13b"/>
事两宫乞解所職制除太子少師同中書門下三品<lb/>
劉祥道龍朔中為右相在位深懐憂懼數自陳老疾請退<lb/>
就閒職尋轉司禮太常伯罷知政事<lb/>
陸敦信為左僕射兼檢校右相乾封元年以老疾辭職拜<lb/>
大司成兼左僕射停檢校右相<lb/>
劉仁軌為尚書左㒒射兼太子少傅同中書門下三品永<lb/>
隆二年上表固辭端揆之職詔聽尚書左僕射以太子少<lb/>
傅同中書門下三品<lb/>
<pb n="KR3k0013_WYG_331-14a"/>
姜恪為左相咸亨元年秋京輦洎闗河數州炎旱八月恪<lb/>
率文官三品已上詣闕抗表自陳尸素請避位以厭灾咎<lb/>
優制不許閏九月以乆旱恪已下抗䟽辭職並不許<lb/>
王方慶為鸞臺侍郎同鳯閣鸞臺平章事聖歴初以老疾<lb/>
乞從閒逸乃授麟臺監修國史<lb/>
朱敬則長安中為正諌大夫同鳯閣鸞臺三品以老請罷<lb/>
知政事許之仍令以本官依舊兼脩國史<lb/>
唐休璟中宗神龍元年為尚書右僕射休璟以頃者雨水<lb/>
<pb n="KR3k0013_WYG_331-14b"/>
為害咎在主司上表曰臣聞天運其工用人代之而理禮<lb/>
行其化為政資之以和所謂佐弼萬幾主贊百揆共康庶<lb/>
績𢎞闡大猷得其理則隂陽以調失其和則灾沴斯作故<lb/>
舉才而授帝唯其難論道於邦官不必備茍非其任自古<lb/>
缺之臣樗櫟散才桑榆暮齒識非經逺器不濟時徒以宿<lb/>
忝周行歴登朝廡再睹興運累辱寵章執典禁戎不雪四<lb/>
郊之耻忝尸端右更居八座之榮任重材輕恩深効淺空<lb/>
曠職事僶俛嵗時莫能師長具寮損益大政况疲弊已至<lb/>
<pb n="KR3k0013_WYG_331-15a"/>
年髪浸衰心欲自彊力終不及無徳而祿必為小人之患<lb/>
非材妄居果致大臣之咎頃自中夏及乎首秋有因水灾<lb/>
屢為人害瀕陽奥壤流溺邑居淇上名區漂壞閭井又雒<lb/>
水汎溢决潰隄防驚惶居人輙動皇念將政教之吏罔副<lb/>
天心實燮理之才未知王度夫水隂氣也右實主之臣忝<lb/>
職右樞致此隂沴是不能調理其氣而曠其官雖運屬堯<lb/>
年則無理水之用位侔殷相且闕濟川之功猶負明時坐<lb/>
逃皇譴皇恩不棄其謂天何昔漢官故事丞相以天灾免<lb/>
<pb n="KR3k0013_WYG_331-15b"/>
職况竊在聖朝臣豈敢靦顔居位乞觧所居待罪私庭兾<lb/>
移隂咎之徴復免夜行之責手制荅曰隂陽乖爽事屬在<lb/>
予待罪私門難依来表休璟又表請觧職優制不許<lb/>
魏元忠神龍中為右僕射中書令節愍太子之舉兵魏元<lb/>
忠子昇為太子脅令從已遂為亂兵所殺元忠以昇遇害<lb/>
之日逆順不分懼不自安上表自陳曰臣本書生藝業無<lb/>
取徒以服膺儒教頗踐禮經忠義所奬思固名節每見危<lb/>
臨難輙即忘死昔事先帝以謹宻見稱名位雖微預叅顧<lb/>
<pb n="KR3k0013_WYG_331-16a"/>
問中事則天皇后緣委質先朝以屨屢之末特存恩眄徃<lb/>
事陛下又預宫寮攀附之情無忘造次遇䜛邪興謗欺誷<lb/>
天聰暫生投抒之疑逺放不毛之地屬龍興啟運寳命維<lb/>
新以臣再沐先慈遽令追入一承恩幸百日屢遷無翼而飛<lb/>
坐昇霄漢濫承茅土之賜猥登衡石之司而名忝大臣不<lb/>
能緝諧中外致使禍生輦轂釁起儲闈空懐報國之誠而<lb/>
無死莭之効又誠慙知子禮失義方男昇踐蹈兇邪莫分<lb/>
逆順因招流議歸責於臣賴陛下保明獲存今日若非天<lb/>
<pb n="KR3k0013_WYG_331-16b"/>
地覆育臣已乆從灰粉所以偷生僶俛感徳躊蹰犬馬戀<lb/>
恩未遑辭退頃因自思念舉措無顔豈可更踐樞機茍貪<lb/>
祿位請觧尚書右僕射中書令知兵部事及監修國史并<lb/>
除齊國公封爵如䝉聖恩憫察矜兹微欵乞一散秩罷還私<lb/>
第得叅朔望之謁時拜闕庭即進退有歸生死知足手制<lb/>
聽觧尚書左僕射以特進齊國公致仕於家仍朝朔望<lb/>
楊國忠為右相天寳十二載自魏國公改封衛國公辭其<lb/>
大名也<lb/>
<pb n="KR3k0013_WYG_331-17a"/>
苖晉卿肅宗初為左相後以賊漸除屢乞骸骨優詔許<lb/>
之遂罷為太子太傅明年帝思舊臣復拜侍中寳應元<lb/>
年九月上表遜位不許<lb/>
王縉廣徳初同平章事二年遷侍中持節都綂河南淮<lb/>
西山南東道諸節度行營事進封太原郡公縉上表讓<lb/>
曰臣性實至愚才非出衆幸以逢時之命乆為尸祿之<lb/>
人頃自艱難累職中外取之於武無逐冦之勲用之於<lb/>
文乏經邦之畧不能陳力而猶冐進豈謂天眷擢居台<lb/>
<pb n="KR3k0013_WYG_331-17b"/>
衡時已渉於炎凉政無禆於塵露上慙報國内愧妨賢<lb/>
身無所容況加重寄既綂師律又鎮方隅翔飛徒及於<lb/>
戻天蹇足不可以逐日致冦非逺害盈必徴竊念才微<lb/>
位髙福過哀至憂懼所切晷刻為年特乞聖慈察臣不<lb/>
逮退侍中及郡公等還臣舊官本封使赴前途或兾成<lb/>
事不然坐致顛沛取笑遠邇手詔荅曰卿道髙王佐才<lb/>
茂國楨叙百揆於中台調四時於元氣乃眷東夏至於<lb/>
海隅爰咨相府之謀出捴兵車之㑹受被師律主其載<lb/>
<pb n="KR3k0013_WYG_331-18a"/>
書禮有優崇昭兹寵命黄樞受秩𤣥社加封咸重分麾<lb/>
俾光推轂用申彛典何至勞謙即斷來表縉又上表曰<lb/>
君之使臣就死不避況増榮命翻敢固辭鄙辟之誠已<lb/>
罄陳露幸遇天髙聴卑之日懼無下情不逹之感且臣<lb/>
名在宰輔肅將聖恩行臨四方孰不悦服坐鎮萬里自<lb/>
然晏清豈必重以大官假之多邑無益時事實枉寵光<lb/>
於臣先為之極於禮殊為不中伏乞容臣輸力候有成<lb/>
功從此懋官實為未晚使臣即日奉詔陷於飾讓矯詞<lb/>
<pb n="KR3k0013_WYG_331-18b"/>
褊心成病恐無能為也特望鴻慈必允所願手詔荅曰<lb/>
常伯之任元戎之權自非大臣孰允僉望齊梁郡國淮<lb/>
楚方隅必資相府之賢式綂軍司之務爰從益邑懋厥<lb/>
官常朝典已行何至固讓即斷来表縉又上表曰恩詔<lb/>
三降令出惟行愚臣萬死志不可奪竊恐器小受多既<lb/>
盈招損憂敗公事敢愛微軀將命前行湯火寧顧無功<lb/>
増秩荷伏是思履薄臨深心魂積悸伏惟陛下至明至<lb/>
聖洞鑒幽微以欲從人以慈育物自念沛然受恩天下<lb/>
<pb n="KR3k0013_WYG_331-19a"/>
咸服則能者必勸僣人知取豈非陛下逹臣子之道張<lb/>
國家之網臣恨不開腹布心用表誠實謹冐死以聞手<lb/>
詔荅曰以卿叶宣廟謀綱綂戎律軍國大務咸以咨之<lb/>
禮命優崇古今通制爰進珥貂之秩用加書社之封累<lb/>
表陳情固辭寵數言多激切志益堅貞雖尚徳任賢務<lb/>
於褒進而勞謙退讓宜有允從暫紓所懐俯順誠情所<lb/>
讓侍中郡公者宜依<lb/>
郭子儀代宗時加守太尉累表陳譲又手詔荅曰卿秉<lb/>
<pb n="KR3k0013_WYG_331-19b"/>
徳資忠懿文經武内凝庶績外定羣兇為社稷之元勲<lb/>
實台陛之良輔爰昇太尉以冠具寮六府益明九鼎増<lb/>
重而懇守冲譲至於再三確乎丹誠貫彼白日范宣辭<lb/>
位馮異不言雖成功而勿居固時望而無易用旌懇至<lb/>
俯遂乃懐所譲者依<lb/>
杜鴻漸為門下侍郎平章事兼東都留守充河南淮西<lb/>
山南東道副元帥大歴四年以疾抗䟽請遜位不從又<lb/>
上言曰臣内顧微躬自量拙分無片善可取無一事可稱<lb/>
<pb n="KR3k0013_WYG_331-20a"/>
皆緣際㑹叅務軍國尸榮竊位公責所歸且智小謀大<lb/>
鮮不敗事福過禍生常然之理一自嬰瘵旬朔未瘳大<lb/>
减服食晦明異候竊料氣力衰憊恐先朝露乞遂退閒<lb/>
庶安形神且臣素以疵賤敢期貴逺嘗慮薄質不勝重<lb/>
任今祿位俱極過逾涯量致此沉疴得非害盈思自損<lb/>
抑兾通神理又不親政事卧受寵榮廢公曠時益増慙<lb/>
懼所以塵黷旒扆至於再三情迫於兹敢有所隠愚朴<lb/>
之性陛下素知漸加危頓豈容矯飾伏望罷其所授貸<lb/>
<pb n="KR3k0013_WYG_331-20b"/>
以殘生昔漢魏近臣有暮年多疾則賜告就第或再起<lb/>
復位若大限未盡羸疴漸平聖慈不棄馳策非晚重得<lb/>
珥貂彤庭鏘玉紫墀則竭力之日長乞恩之時少也如<lb/>
或殆至深慮何必蹔榮儻生遂其志沒無所恨矣實兾<lb/>
皇天聽用於上訴大陽迴舍於至誠俯納誠祈退令攝<lb/>
衛衰年餘齒殊私曲全受賜則多生涯之幸手詔荅曰<lb/>
卿光輔朕躬協全大化頃緣軍國務搃陽和致乖渉於<lb/>
旬時藥弗瞑眩屢薦章表固求歸閒謙冲再三辭志懇<lb/>
<pb n="KR3k0013_WYG_331-21a"/>
苦兾遂全攝重違厥誠康復之日且有後命<lb/>
楊綰為中書侍郎平章事大歴十二年以疾抗䟽請遜<lb/>
位三表不許<lb/>
蕭復興元元年為門下侍郎平章事三上表請罷免許<lb/>
之<lb/>
劉滋貞元二年為左散騎常侍平章事在位亷謹畏慎<lb/>
多所退讓嵗餘罷平章守本官<lb/>
馬燧貞元三年為河東節度使冊拜司徒侍中燧累乞<lb/>
<pb n="KR3k0013_WYG_331-21b"/>
骸骨陳讓侍中不許十一年又以疾請罷侍中數表詞<lb/>
甚切至帝不允<lb/>
趙憬貞元十年為門下侍郎平章事以目疾三辭相位<lb/>
不許至十一年四月憬又以時旱表乞退帝不許<lb/>
盧邁為中書侍郎平章事貞元十二年九月於政事堂<lb/>
中風疾遂肩輿以歸十月乙丑邁以疾讓官不許癸<lb/>
酉又上表請罷不許丙子令宰相徃邁宅問疾戊寅邁<lb/>
又上表讓官不許十二月甲申邁又上表請罷官詔報<lb/>
<pb n="KR3k0013_WYG_331-22a"/>
曰卿職重台衡道存忠諒自嬰所疾每著於懐日兾有<lb/>
瘳宜善將攝遽兹陳請殊曰不然未遂乃誠當悉朕意<lb/>
十三年二月辛已邁又上表請罷官不許九月邁又上<lb/>
表懇辭官詔報曰卿操履貞方器識淹茂自居台輔益<lb/>
見忠清方藉謀猷遽嬰疾痛嵗月乆淹章表屢聞陳請<lb/>
再三撝謙難奪且養賢之禮宜遂優閒而告免之誠斯<lb/>
為懇至俯從來奏良用憮然<lb/>
賈躭貞元末平章事上表以疾辭官不許<lb/>
<pb n="KR3k0013_WYG_331-22b"/>
杜祐元和中為平章事充度支鹽鐵等使上表讓錢榖<lb/>
之任朝廷既允其譲乃册司徒平章事封岐國公嵗餘<lb/>
請致仕詔不許但减其朝謁<lb/>
李吉甫元和九年為平章事表再上讓官不許<lb/>
武元衡元和九年與李絳同平章事憲宗對宰臣於延<lb/>
英殿元衡絳皆稽首陳讓者再三帝優喻之<lb/>
蕭俛長慶初為門下侍郎平章事抗䟽辭相位優詔不<lb/>
許數日繼陳三表<lb/>
<pb n="KR3k0013_WYG_331-23a"/>
牛僧儒寳歴初居相位三年嘗以寵過為懼自前年二<lb/>
月抗䟽乞罷敬宗以先朝舊相園寝未終不許穆宗祔<lb/>
廟畢又如前拜章帝復以郊禮在近職當輔導不許至<lb/>
是又固陳乞帝乃嘉其退讓特進建武昌軍額而命之<lb/>
太和六年又為中書侍郎同平章三上䟽求免遂出為<lb/>
淮南節度使<lb/>
裴度寳歴初入為司空平章事兼判度支滄景既平因<lb/>
上陳調兵食非宰相事請歸於有司詔從之加開府儀<lb/>
<pb n="KR3k0013_WYG_331-23b"/>
同三司仍賜實封三百户俄以危疾固辭機宻恩禮愈<lb/>
厚加司徒平章軍國重事許其三五日一入度上表辭<lb/>
冊禮曰臣䝉恩授前件官准制取今月二十八日册命<lb/>
者伏以公台崇禮典冊盛儀庸臣當之實為忝越况累<lb/>
承寵命亦謂便蕃前後三度既行此禮非稱臣猶忝叅<lb/>
樞近竊懼無以弼諧重此勞煩有靦面目伏乞天恩且<lb/>
課臣効官責臣實事册命之儀特賜停罷則素飡髙位<lb/>
空媿耻於中心弁冕輅車免譏笑於衆口不勝慙惶懇<lb/>
<pb n="KR3k0013_WYG_331-24a"/>
迫之至詔曰裴度上獻表章固辭冊禮冲謙之志發自<lb/>
懇誠嘉歎良深用依来請其冊禮宜權停改以司徒兼<lb/>
侍中出鎮襄州在鎮數年齒及懸車累上表求致仕詔<lb/>
皆不允陳請益懇遂除東都留守司徒侍中如故<lb/>
路随太和中平章事文宗坐紫宸殿随奏事退至龍墀<lb/>
身仆於地帝令中人慰問翼日遂以䟽陳乞識者嘉嘆<lb/>
竇易直為吏部侍郎平章事判度支未幾轉門下侍郎<lb/>
讓度支置其俸三月詔停判度支<lb/>
<pb n="KR3k0013_WYG_331-24b"/>
陳夷行開成中平章事辭以足疾讓官帝使中人宣召<lb/>
夷行三上䟽優詔不許<lb/>
鄭覃開成中與李珏同平章事覃珏俱上表讓官優詔<lb/>
不許<lb/>
李徳裕自司徒加太尉衞國公抗表辭曰太尉自國初<lb/>
已来唯有七人其中有三人是不得已而授臣心恐禍至<lb/>
乞守舊秩武宗曰朕不同文宗與卿心地殊不相見此<lb/>
官卿不合得必不與卿㫁自朕心更不要讓徳裕受之<lb/>
<pb n="KR3k0013_WYG_331-25a"/>
益懼時賢美之<lb/>
鄭延昌景福中平章事以病求罷除尚書左僕射<lb/>
梁趙光逢為中書侍郎平章事累轉僕射兼租庸使上<lb/>
章求退以太子太保致仕末帝愛其才徴拜司空平章<lb/>
事無幾以疾辭授司徒致仕<lb/>
後唐郭崇韜為樞宻使中書令同光二年二月上表陳<lb/>
請曰臣聞底力辭封者貞臣之至節慢官速戾者有國<lb/>
之常刑其或任重才䡖智小謀大縱君恩念舊不貽覆餗<lb/>
<pb n="KR3k0013_WYG_331-25b"/>
之譏倘官業無章何顯陟明之道臣本轅牙小校樗朽<lb/>
凡姿在公雖歴於年深臨事莫聞於日益頃者皇帝陛<lb/>
下雄圖方運陽徳初潛爰將整於䂓繩乃俾司於機務<lb/>
此際臣亦内循短淺累具退陳而陛下天睠不迴國權<lb/>
堅付在一時而難違重命許五年而别選通人邇来雖<lb/>
昧經綸强施勤拙至於戡夷巨孽纉紹鴻基雪三百年<lb/>
社稷深寃立十九葉宗祊大事皆謀從聖慮斷在宸𠂻<lb/>
兼列校之同心非㣲臣之獨計况今名昇台輔任處樞<lb/>
<pb n="KR3k0013_WYG_331-26a"/>
衡珥貂冕於朝端統龍旌於閫外恩榮有進功徳無稱<lb/>
終憂即鹿之嫌寜抑懸貆之刺今則陛下功全報本禮<lb/>
極配天衣冠盡列於明廷名器宜推於碩徳况臣才謨<lb/>
素寡齒髪漸衰以有限之精神當無窮之事務必須下<lb/>
傾肝血上告天聰兾勞逸之稍均庶初終之可保伏望<lb/>
陛下念臣不逮察臣繇衷其樞宻使比列親班實為要<lb/>
執即復本朝規制宜選内官掌臨一則使權職有分一<lb/>
則免心力俱耗輙茲傾瀝非敢闇欺干犯冕旒伏增隕<lb/>
<pb n="KR3k0013_WYG_331-26b"/>
越詔報曰卿名髙釣渭才大築巖夙符封社於周王早<lb/>
契夣魂於殷主顧君臣之際㑹實社稷之威靈所以翊<lb/>
贊冲人纉承丕祚頃嵗以梁賊搆逆唐室罹灾羣兇競<lb/>
起於萑蒲九廟皆生於禾黍忍耻而徒思嘗膽平居而<lb/>
未見沃心爾能竭迺沉謀資予大計遂訓齊虎旅平殄<lb/>
梟巢文軌混同梯航盡入延景運於綴旒之後建殊庸<lb/>
於誓帶之前况今纔告類於郊壇方卜年於雒宅始欲<lb/>
與卿平章理道講貫化源長遵馭朽之規每聽從繩之<lb/>
<pb n="KR3k0013_WYG_331-27a"/>
諌雖遷廊廟尚委樞機縱領藩垣不離都輦而又别頒<lb/>
金篆求佐瑶圖今則忽睹表章遽辭繁捴進退徒聞於<lb/>
知足始終寜稱於注懐是宜勵力扶持勉思翼戴既叶<lb/>
雲從之義更申日益之功將致君而須歴重權方為主<lb/>
而難持謙柄覧卿陳乞俾我焦勞宜體朕懐即斷来表<lb/>
崇韜又表曰臣以機務寔繁智力俱困輙有聞天之請<lb/>
願辭宻地之權豈謂聖㫖俄宣皇情未允捧對而水湯<lb/>
滿腹揣修而芒刺盈軀臣以委質無才受恩踰等强展<lb/>
<pb n="KR3k0013_WYG_331-27b"/>
神扶之力每懐曠敗之憂自陛下委寄重難纒綿嵗序<lb/>
臨事而退思補過竭力而知無不為當陛下㳂河料敵<lb/>
之時對塞交鋒之日臣若固將丹素堅有讓陳不唯招<lb/>
避事之譏抑亦顯不忠之罪况今元兇已殄丕構彌隆<lb/>
圓丘陳報本之儀寰海被無私之化英髦星萃抜邁雲<lb/>
臻緬惟不迨之才豈掩旁求之命矧乃一身多疾三處<lb/>
持權捫心益懼於滿盈持徳每虞於忝據伏望陛下特<lb/>
迴睿炤迺悉煩襟終乞輟此要樞歸於内列一則表大<lb/>
<pb n="KR3k0013_WYG_331-28a"/>
國有進賢之道二則免微臣獨竊位之名干冐宸嚴無<lb/>
任迫切詔荅曰卿忠孝有稱古今無比竭智術而扶持<lb/>
景運蹈讓謙和而統冠羣英欝有勲庸刋於簡冊昨以<lb/>
剪平元惡開拓丕基權謀雖出於朕懐叶贊全資於爾<lb/>
力是乃委司鈞軸任捴兵符樞機兼掌於金藏盟約備<lb/>
頒於鐵劵實諧倚注雅稱褒隆豈其忽覧封章堅辭宻<lb/>
務在卿幽明監徳内外推仁可保於千載一時何軫於<lb/>
前思後慮况朕綏寜寰海纔欲半年告類圓丘未踰一<lb/>
<pb n="KR3k0013_WYG_331-28b"/>
月耆徳便歸退靜羣情莫測其源方賴嘉謀永禆闕政<lb/>
卿宜勉持幹恪永惓繁難更圖逺大之功共保初終之<lb/>
道其年八月崇韜又上表曰臣伏念朝廷起軍之際陛<lb/>
下决於宸斷撫臣背曰此去必盪寇讎可期清泰事了<lb/>
之後與卿一鎮臣仰奉成筭固絶他疑果賴神謀尋平<lb/>
偽孽今乾坤交泰弓矢載櫜徽章以正于母儀嘉禮獲<lb/>
申於元子須傾血懇仰凟宸嚴但以宻近之權合歸重<lb/>
望鈞衡之柄宜屬通材至於所領節旄雖是陛下所許<lb/>
<pb n="KR3k0013_WYG_331-29a"/>
伏緣鎮州在北狂虜未除慮有奔衝須為控扼亦希付<lb/>
於上將所貴殿彼一隅伏望陛下道極炤臨仁深覆載<lb/>
念臣乆司繁重憫臣方在衰羸退放居閒俾從遵養臣<lb/>
無任祈天瀝懇之至帝召崇韜面諭之曰吾在朝城許<lb/>
卿重鎮不許退閒卿與國同休去將安徃促復乃位餘<lb/>
勿復言<lb/>
鄭玨為中書侍郎平章事天成三年二月戊戌開社宴<lb/>
於玉華殿珏稱疾不朝翼日表請老丁酉百官朝於𤣥<lb/>
<pb n="KR3k0013_WYG_331-29b"/>
徳殿珏奏曰臣受國恩深首居宰輔所恨年齒衰耄又復<lb/>
耳聾望容臣休職帝曰朕自臨御數年康寜賴輔佐更<lb/>
勉三五年相伴<lb/>
安重誨為樞宻使中書令長興元年九月重誨進表乞<lb/>
解機務帝謂曰朕與卿無間兇軰厚誣尋已誅戮卿此<lb/>
後更勿在懐翼日宰臣入對馮道等奏曰臣竊聞安重<lb/>
誨乞辭機務此事不可輕議乞陛下特持宸襟以安中<lb/>
外帝曰朕已面諭之無所改易至是重誨復靣奏云臣<lb/>
<pb n="KR3k0013_WYG_331-30a"/>
以孤賤事陛下今日位重人臣忽被無名誣搆若非聖<lb/>
鍳至明察臣忠懇則已膏於斧鉞矣以臣才輕位重終<lb/>
恐難鎮流言乞與臣一鎮暫觧機務以息浮謗聖㫖不<lb/>
恱重誨奏不已帝怒謂之曰放卿出朕自有人宣徽使范延<lb/>
光奏曰自中興以来重誨叅掌機務况無過失頗濟國<lb/>
家如重誨辭退無可為代帝曰卿豈不得延光奏曰重<lb/>
誨事陛下三十年為陛下無不陳力臣伏事日近幸逢<lb/>
興運叨竊寵靈比徳較功不可與重誨同年而語臣固<lb/>
<pb n="KR3k0013_WYG_331-30b"/>
才力不迨也帝遣促為之因令武徳使孟漢瓊至中書<lb/>
宣問宰臣商量重誨事執政疑其對唯馮道揚言曰諸<lb/>
人茍惜安令公紓其禍難則解機務為便也趙鳯諍曰大<lb/>
臣不宜輕動公失言也道等因附漢瓊奏曰此斷在宸<lb/>
㫖然重臣不可輕易移改繇是兼命延光為樞宻使重<lb/>
誨如故<lb/>
馮贇應順元年正月為中書令贇表譲又靣奏曰臣出<lb/>
自寒微比無勞效徒因際㑹遂竊寵靈今諸藩帥臣中<lb/>
<pb n="KR3k0013_WYG_331-31a"/>
書元輔鮮有中令之拜者臣等一旦並居此位天下觀<lb/>
聴者安肯無言臣竭血誠期不奉詔上以其衷切改授<lb/>
兼侍中進封邠國公<lb/>
李愚清泰中平章事以嬰疾多請告累表乞骸不允尋<lb/>
卒於位<lb/>
盧文紀清泰中平章事三表乞骸不允疾損中興殿見<lb/>
末帝存問文紀曰臣器能淺薄復衰年多疾精神咸耗<lb/>
自惟無以報効鴻恩致國家通泰所以迴避重權兾養<lb/>
<pb n="KR3k0013_WYG_331-31b"/>
餘年是以繼有章䟽啓陳聖睠未容瀝懇臣安偃蹇求<lb/>
便必望聖慈放臣醫藥幸也<lb/>
漢李崧晋天福初平章事表譲樞宻使不允<lb/>
周馮道初仕晋平章事少帝遣中使就中書賜道生辰<lb/>
器幣道以㓜屬亂離早䘮父母不記生日堅讓不受<lb/>
李糓廣順初平章事以步履所傷未損拜章辭位不允<lb/>
表再上不省遣内班宋延恩宣曰昨迴批荅已丁寜宣<lb/>
諭卿所掌至重代難其人茍濟事權何勞勤見朕於便<lb/>
<pb n="KR3k0013_WYG_331-32a"/>
殿待卿可暫入来與卿欵敘糓見於金祥殿披瀝極言<lb/>
太祖再三撫慰不得已而視事初詔糓綜三司事未能<lb/>
筆署乃刻名用之糓表辭以名印不可經乆太祖意不<lb/>
移俾復用之顯徳中為司空平章事以風痺請告十旬<lb/>
不損上表求觧所任詔不允自是凡三表<lb/>
　<lb/>
　<lb/>
　<lb/>
<pb n="KR3k0013_WYG_331-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷三百三十一<lb/>
</p>
<p>
</p>
  </div>
</body>
</text>
</TEI>
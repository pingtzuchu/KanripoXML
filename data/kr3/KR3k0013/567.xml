<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷五百六十七</head>
    <p>
<pb n="KR3k0013_WYG_567-1a"/>
欽定四庫全書<lb/>
　册府元龜卷五百六十七　　宋　王欽若等　撰<lb/>
　　掌禮部<lb/>
　　　作樂第三<lb/>
後魏道武天興元年十一月詔尚書吏部郎中劉淵定律吕<lb/>
協音樂追尊皇曾祖皇祖皇考樂用八佾舞皇始舞皇始舞<lb/>
太祖所作明開太始祖之業也後更制皇帝入廟門奏王夏<lb/>
太祝迎神于廟門奏迎神曲猶古降神之樂乾豆上奏登<lb/>
<pb n="KR3k0013_WYG_567-1b"/>
歌猶古清廟之樂曲終下奏神祚嘉神明之饗也皇帝<lb/>
行禮七廟奏陛歩以為行止之節皇帝出門奏摠章次<lb/>
奏八裔次奏送神曲又舊禮孟秋祀天西郊兆壇西備<lb/>
列金石樂具皇帝入兆内行禮咸奏舞八佾之舞孟夏<lb/>
有事於東廟用樂畧與西郊同太祖初冬至祀天于南<lb/>
郊圓丘樂用皇矣奏雲和之舞事訖奏維皇將燎夏至<lb/>
祭地於北郊方澤樂用天祚奏大武之舞正月上日饗<lb/>
羣臣宣布政教僃列宫懸正樂兼奏燕趙秦吳之音五<lb/>
<pb n="KR3k0013_WYG_567-2a"/>
方殊俗之曲四時饗㑹亦用焉凡樂者樂其所自生禮<lb/>
不忘其本掖庭中歌真人代歌上敘祖宗開基所由下及<lb/>
君臣廢興之跡凡一百五十章昏晨歌之時與絲竹合<lb/>
奏郊廟宴饗亦用之六年冬詔太樂摠章鼔吹増修雜<lb/>
戲造五兵角抵麒麟鳳凰仙人長蛇白象白虎及諸畏<lb/>
獸魚龍辟邪鹿馬仙車髙絙百尺長趫緣橦跳丸五案<lb/>
以僃百戲大饗設之於殿庭如漢晉之舊<lb/>
明元時撰合大曲更為鐘鼓之節<lb/>
<pb n="KR3k0013_WYG_567-2b"/>
大武時破赫連昌獲古雅樂及平涼州得其伶人器服<lb/>
竝擇而存之後通西域又以帨鞶鼓舞設於樂署<lb/>
孝文太和初垂心雅古務正音聲時司樂上書樂章有<lb/>
闕求集中秘羣官議定其事幷訪吏民有能體解古樂<lb/>
者與之修廣器數甄立名品以諧八音詔可雖經衆議<lb/>
於時率無洞曉聲律者樂部不能立其事彌缺然方樂<lb/>
之制四夷歌舞稍増列于太樂金石羽旄之飾為壯麗<lb/>
於往時矣<lb/>
<pb n="KR3k0013_WYG_567-3a"/>
五年文明太后及帝竝為歌章誡勸上下皆宣之管絃<lb/>
七年秋中書監髙允奏樂府歌詞陳國家王業符瑞及<lb/>
祖宗徳美又隨時歌謠不準古舊辨雅鄭也<lb/>
十一年春文明太后令曰先王作樂所以和風改俗非<lb/>
雅曲正聲不宜庭奏可集新舊樂章參採音律除去新<lb/>
聲不典之曲俾増鐘縣鏗鏘之韻<lb/>
十五年冬詔曰樂者動天地感神祇調隂陽通人鬼故<lb/>
能關山川之風以播徳無外繇此言之治用大矣逮乎<lb/>
<pb n="KR3k0013_WYG_567-3b"/>
末俗陵遲正聲頓廢多好鄭衞之音以悅耳目故使樂<lb/>
音散缺伶官失守今方釐革時弊稽古復禮庶令樂正<lb/>
雅頌各得其宜今置樂官實須任職不得仍令濫吹也<lb/>
遂簡置焉<lb/>
十六年春詔曰禮樂之道自古所先故聖王作樂以和<lb/>
中制禮以防淫音聲之用其致逺矣所以通感人神移<lb/>
風易俗至乃簫韶九奏鳯凰來儀擊石拊石百獸率舞<lb/>
有周之季斯道亡缺故夫子忘味於聞韶正樂於反魯<lb/>
<pb n="KR3k0013_WYG_567-4a"/>
逮漢魏之間樂章復闕然博採音韻粗有篇條自魏室<lb/>
之興太祖之世尊崇古式舊典無墜但干戈仍用文教<lb/>
未淳故令司樂失治定之雅音習不典之繁曲比太樂<lb/>
奏其職司永與中書參議覽其所請愧感兼懐然心喪<lb/>
在躬未忍聞此但禮樂事大乃為化之本自非通博之<lb/>
才莫能措意中書監髙閭器識詳富志量明允毎聞陳<lb/>
奏樂典頗體音律可令與太樂詳採古今以備兹典其<lb/>
内有堪此用者任其參議也<lb/>
<pb n="KR3k0013_WYG_567-4b"/>
宣武正始元年秋詔曰太樂令公孫崇更調金石爕理<lb/>
音律准其書二卷并表悉付尚書<hi>太和中中書監髙閭引給事中公孫崇昔</hi>
<hi>考音律景明中崇乃言樂事至是成焉</hi>夫禮樂之事有國所重可依其請<lb/>
八座已下四門博士已上此月下旬集太樂署考論同<lb/>
異必博採古今以成一代之典也十月尚書李崇奏前<lb/>
被㫖勅以兼太樂令公孫崇更調金石并其書表付<lb/>
外考試登依㫖勅以去八月初詣署集議但六樂該深<lb/>
五音妙逺至如仲尼淵識故將忘味吳札善聽方可論<lb/>
<pb n="KR3k0013_WYG_567-5a"/>
辨<hi>自</hi>斯已降莫有詳之今既草剙悉不窮解雖微有詰<lb/>
論畧無究悉方欲商𣙜淫濫作範將來寧容聊爾一試<lb/>
便垂竹帛今請依前所詔之官并博聞通學之士更申<lb/>
一集考其中否研窮音律辨括權衡若可施用别以聞<lb/>
請制可時亦未能考定也<lb/>
四年春公孫崇復表言伏惟皇魏龍躍鳳舉配天光宅<lb/>
世祖太武皇帝革靜荒嵎廓清宇内兇醜尚繁戎軒仍<lb/>
動制禮作樂致有闕如髙祖孝文皇帝徳鍾後仁之期<lb/>
<pb n="KR3k0013_WYG_567-5b"/>
道協先天之日顧雲門以興言感簫韶而忘味以故中<lb/>
書監髙閭博識明敏文思優洽紹蹤成均實允所寄乃<lb/>
命閭廣程儒林究論古樂依據六經參諸國志錯綜隂<lb/>
陽以制聲律鐘石管絃畧以充具八音聲韻事别粗舉<lb/>
値遷邑崧瀍未獲周密五權五量竟不能就自爾迄今<lb/>
率多禠落金石虚懸宫商未㑹伏惟陛下至聖承天纂<lb/>
戎鴻烈以金石未協詔臣緝理謹即廣捜秬黍選其中形又<lb/>
採梁山之竹更裁律吕制磬造鐘依律竝就但權量差<lb/>
<pb n="KR3k0013_WYG_567-6a"/>
謬其來久矣頃蒙付并州民王顯達所獻古銅權稽之<lb/>
古範考以今制鐘律准度與權參合昔造猶新始剙若<lb/>
舊異世同符竝合規矩樂府先正聲有王夏肆夏登歌<lb/>
鹿鳴之屬六十餘韻又有始皇五行酌舞太祖初興制<lb/>
始皇之舞復有吳夷東夷西戎之舞樂府之内有<lb/>
此七舞太和初郊廟但用文始五行始皇三舞而<lb/>
已竊惟周之文武頌聲不同漢之祖宗廟樂又别<lb/>
伏惟皇魏四祖三宗道邁隆周功超鴻漢頌聲廟樂宜<lb/>
<pb n="KR3k0013_WYG_567-6b"/>
有表章或文或武以旌功徳自非懿望茂親雅量淵逺<lb/>
博識洽聞者其孰能識得失衞軍將軍尚書右僕射臣<lb/>
髙肇器度淹雅神賞入微徽讚大猷聲光海内宜委之<lb/>
監就以成皇代典謨之美昔晉中書監荀勗前代名賢<lb/>
受命成均委以樂務崇述舊章儀刑古典事光前載豈<lb/>
逺乎哉又先帝明詔内外儒林亦任髙閭申請今之所<lb/>
須求依前比世宗知肇非才詔曰王者功成治定制禮<lb/>
樂以宣風化所以通明神理萬品贊隂陽光功徳治之<lb/>
<pb n="KR3k0013_WYG_567-7a"/>
大本所宜詳之可令太常卿劉芳亦與主之<lb/>
永平二年秋尚書令髙肇尚書僕射清河王懌等奏言<lb/>
案太樂令孫崇所造八音之器并五度五量太常卿劉<lb/>
芳及朝之儒學執諸經傳考辨合否尺寸度數悉與周<lb/>
禮不同問其所以稱必依經文聲則不協以情増減殊<lb/>
無凖據竊惟樂者皇朝治定之盛事光贊祖宗之茂功<lb/>
垂之後王不刋之制宜憲章先聖詳依經史且二漢魏<lb/>
晉歴諸儒哲未聞器度依經而聲調差謬臣等參議使<lb/>
<pb n="KR3k0013_WYG_567-7b"/>
臣芳准依周禮更造樂器事訖之後集議竝呈從其善<lb/>
者詔可芳上書言調樂諧音本非所曉且國之大事亦<lb/>
不可決於數人今請更集朝彦衆辨是非明取典據資<lb/>
決元凱然後營制肇及尚書邢巒等奏許詔可於是芳<lb/>
主修營時揚州民張陽子義陽民倪鳳鳴陳孝孫戴當<lb/>
千吳殿陳文顯陳成子等七人頗解雅樂正聲八佾文<lb/>
武二舞鐘磬管絃登歌聲調芳皆請令教習參取是非<lb/>
三年冬太常卿劉芳上言觀古帝王罔不據功象徳而<lb/>
<pb n="KR3k0013_WYG_567-8a"/>
制舞名及諸樂章今欲教文武二舞施之郊廟請參制<lb/>
二舞之名竊觀漢魏以來鼓吹之曲亦不相縁今亦須<lb/>
制新曲以揚皇家之徳美詔芳與侍中崔光郭祚黄門<lb/>
游肇孫惠蔚等四人參定舞名并鼓吹諸曲芳又上言<lb/>
臣聞樂者感物移風調民變俗先王所以教化黎元湯<lb/>
武所以改章功徳晉氏失政中原紛蕩劉石以一時姦<lb/>
雄跋扈魏趙苻姚以部帥强豪趦趄關輔於是禮壊樂<lb/>
隳廢而莫理大魏應期啟運奄有萬方雖日不暇給嘗<lb/>
<pb n="KR3k0013_WYG_567-8b"/>
以禮樂為先古樂虧闕詢求靡所故頃年以來剙造非<lb/>
一考之經史毎乖典制遂使鏗鏘之禮未備於郊廟鼓<lb/>
舞之式尚闕於庭陛臣忝官宗伯禮樂是司所以仰慙<lb/>
俯愧不遑寧處者矣自獻春被㫖賜令博採經傳更制<lb/>
金石并教文武二舞及登歌鼓吹諸曲今始校就謹依<lb/>
前勅延集公卿并一時儒彦討論終始莫之能異謹以<lb/>
申聞請與舊者參呈若臣等所營形合古制擊拊㑹節<lb/>
元日大饗則須陳列既嵗聿云暮三朝無逺請共本曹<lb/>
<pb n="KR3k0013_WYG_567-9a"/>
尚書及郎中部率呈試如蒙允許賜垂勅判詔曰舞可<lb/>
用新餘且仍舊鼓吹雜曲遂寢焉<lb/>
孝明神龜二年夏有司問陳仲儒樂事仲儒者自江南<lb/>
歸國頗行樂事請依京房立准以調八音有司問狀仲<lb/>
儒言前被符問京房准定六十之數後雖有存曉之者<lb/>
尠至熹平末張光等猶不能定絃之急緩聲之清濁仲<lb/>
儒受自何師出何典籍而云能曉但仲儒在江左之日<lb/>
頗愛琴文嘗覽司馬彪所撰續漢書見京房准術成數<lb/>
<pb n="KR3k0013_WYG_567-9b"/>
昞然而張光等不能定仲儒不量庸昧竊有意焉遂竭<lb/>
愚思鑽研甚久雖未能測其機妙至於聲韻頗有所得<lb/>
度量衡厯出自黄鍾雖造管察氣經史備有但氣有盈<lb/>
虚黍有巨細差之毫釐失之千里自非管應時候聲騐<lb/>
吉凶則是非之原諒亦難定此則非仲儒淺識所敢聞<lb/>
之至於准者本以代律取其分數調較樂器則宫商易<lb/>
辨若尺寸小長則六十宫商相與微濁若分數加短則<lb/>
六十徵羽類皆小清語其大本居然微異至於清濁相<lb/>
<pb n="KR3k0013_WYG_567-10a"/>
宣諧㑹歌管皆得應合雖積黍驗氣取聲之本清濁諧<lb/>
㑹亦須有方若閑准意則辨五音清濁之韻若善琴術<lb/>
則知五調調音之體參此二途以均樂器則自然應和<lb/>
不相奪倫如不練此必有乖謬案後漢順帝陽嘉二年<lb/>
冬十月行禮辟雍奏應鍾始復黄鍾作樂器隨月律是<lb/>
為十二之律必須次第為宫而商角徵羽以類從之尋<lb/>
調聲之體宫商宜濁徵羽用清若依公孫崇止以十二<lb/>
律聲而云還相為宫清濁悉足非唯未練五調調器之<lb/>
<pb n="KR3k0013_WYG_567-10b"/>
法至於五聲次第自是不足何者黄鍾為聲氣之元其<lb/>
管最長故以黄鍾為宫太簇為商林鍾為徵則宫徵相<lb/>
順若均之八音猶須錯採衆聲配成其美若以應鍾為<lb/>
宫大吕為商㽔賓為徵則徵濁而宫清雖有其韻不成<lb/>
音曲若以夷則為宫則十二律中唯得取中吕為徵其<lb/>
商角羽竝無其韻若以中吕為宫則十二律内全無所<lb/>
取何者中吕為十二之竅變律之首依京房書中吕為<lb/>
宫乃以去滅為商執始為徵然後方韻而崇乃以中吕<lb/>
<pb n="KR3k0013_WYG_567-11a"/>
猶用林鍾為商黄鍾為徵何由可諧仲儒以調和樂器<lb/>
文飾五聲非唯不妙若如嚴嵩文子心賞清濁是則為<lb/>
難若依案見尺作准調緩急清濁可以意推耳但音聲<lb/>
精微史傳簡畧舊誌唯云准形如瑟十三絃隠間九尺<lb/>
以應黄鍾九寸調中一絃今與黄鍾相得案尺以求其<lb/>
聲遂不辨准須柱以成柱有髙下絃有精細餘十二絃<lb/>
復應若為致今覽者望風拱手又案房准九尺之内為<lb/>
一十七萬七千一百四十七分一尺之内為萬九千六<lb/>
<pb n="KR3k0013_WYG_567-11b"/>
百八十三分又復十之是為於准一寸之内亦為萬九<lb/>
千六百八十三分然則於准一分之内乘為二千分又<lb/>
為小分以辨强弱中間至促雖復離朱之明猶不能窮<lb/>
而分之雖然仲儒私曽考驗但前却中柱使入准常尺<lb/>
寸之内則相生之韻已自應合分數既微器宜精妙其<lb/>
准面平直須如停水其中絃一柱髙下須與二頭臨岳<lb/>
一等移柱上下之時不使離絃不得舉絃又中絃粗細<lb/>
與琴宫相類中絃須施軫如琴軫調聲令與黄鍾一管<lb/>
<pb n="KR3k0013_WYG_567-12a"/>
相合中絃下依數盡出六十律清濁之節其餘十二絃<lb/>
須施柱如箏又凡絃皆須豫張使臨時不動即於中絃<lb/>
案盡一周之聲度著十二絃上然復依相生之法以次<lb/>
運行取十二律之商徵商徵既定又依琴五調調聲之<lb/>
法以均樂器其瑟調以宫為主清調以商為主平調以<lb/>
徵為主五調各以一聲為主然後錯採衆聲以文飾之<lb/>
方如錦繡上來消息調准之方竝史文所畧出仲儒所思<lb/>
若事有乖此聲則不和仲儒尋准之分數精微如彼定<lb/>
<pb n="KR3k0013_WYG_567-12b"/>
絃緩急艱難若此而張光等親掌其事尚不知藏中有<lb/>
准既未識其器又焉能施絃也且燧人不師資而習火<lb/>
延夀不束脩以變律故云知之者欲教而無從心達者<lb/>
體知而無師茍有一毫所得皆闗心授豈必要經師受<lb/>
然後為竒哉但仲儒自省膚淺才非一足正可粗識音<lb/>
韻纔言其理致耳時尚書蕭寳夤奏言金石律吕制度<lb/>
調均中古以來尠或通曉仲儒或粗述書文頗有所説<lb/>
而學不師受云出已心又言舊器不任必須更造然後<lb/>
<pb n="KR3k0013_WYG_567-13a"/>
克諧上違成勅用舊之㫖輒持已心輕欲制作臣竊思<lb/>
量不合依許詔曰禮樂之事盖非常人所明可如所奏<lb/>
正光中侍中安豐王延明受詔監修金石博採古今樂<lb/>
事令其門生河間信都芳考辨之屬天下多難終無制<lb/>
造芳後乃撰延明所集樂説竝諸器物凖圖二十餘事<lb/>
而注之不得在樂署考正聲律也<lb/>
孝莊永安末以樂器殘缺命萬年鄉男元孚監儀注孚<lb/>
上表曰昔太和中中書監髙閭太樂令公孫崇修造金<lb/>
<pb n="KR3k0013_WYG_567-13b"/>
石數十年間乃奏功成時大集儒生考其得失太常卿<lb/>
劉芳請别營造久而方就復召公卿量推合否論者沸<lb/>
騰莫有適從登被㫖勅竝見使用往嵗大軍入雒戎馬<lb/>
交馳所有樂器亡失垂盡臣至太樂署問太樂令張乾<lb/>
龜等云承前以來置宫樂四箱栒簴六架東北架編黄<lb/>
鍾之磬十四雖器名黄鍾而聲實夷則考之音制不甚<lb/>
諧韻姑洗懸於東北太簇編於西北㽔賓列於西南竝<lb/>
皆像器差位調律不和又有儀鐘十四簴懸架首初不<lb/>
<pb n="KR3k0013_WYG_567-14a"/>
叩擊今便刪廢以從正則臣今據周初鳧氏修廣之<lb/>
規磬氏倨句之法吹律求聲叩鐘求音損除繁雜討論<lb/>
實録依十二月為十二吕各准辰次當位懸設月聲既<lb/>
備隨用擊奏則㑹還相為宫之義又得律吕相生之體<lb/>
今量鐘磬之數各以十二架為定奏可于時搢紳之士<lb/>
咸往觀聽靡不咨嗟歎服而反太傅錄尚書長孫永業<lb/>
妙解聲律特復稱善<lb/>
前廢帝普泰中詔錄尚書長孫稚太常卿祖瑩營理金<lb/>
<pb n="KR3k0013_WYG_567-14b"/>
石<lb/>
出帝永熈二年春長孫稚等表曰臣聞安上治民莫善<lb/>
於禮移風易俗莫善於樂易曰先王以作樂崇徳殷薦<lb/>
上帝以配祖考書曰戛擊鳴球搏拊琴瑟以詠祖考來<lb/>
格詩言志律和聲敦敘九族平章百姓天神于焉降歆<lb/>
地祇可得而禮故樂以象徳舞以象功干戚所以比其<lb/>
形容金石所以發其歌頌薦之宗廟則靈祇饗其和用<lb/>
之朝廷則君臣協其志樂之時義大矣哉雖復沿革異<lb/>
<pb n="KR3k0013_WYG_567-15a"/>
時晦明殊位周因殷禮百世可知也太祖道武皇帝應圖受<lb/>
命光宅四海義合天經德符地緯九戎薦舉五禮未詳太宗<lb/>
世祖重輝累耀髙宗顯祖誕隆丕基而猶經營四方匪遑制<lb/>
作髙祖孝文皇帝承太平之緒纂無為之運帝圖既逺王度<lb/>
維新太和中命故中書監髙閭草剏古樂閭尋去世未就其<lb/>
功閭亡之後故太樂令公孫崇續修遺事十有餘載崇敷奏<lb/>
其功時太常卿劉芳以崇所作體制差舛不合古義請更修<lb/>
營被㫖聽許芳又釐綜久而申呈時故廣平王匡共相論駁<lb/>
<pb n="KR3k0013_WYG_567-15b"/>
各樹朋黨爭競紛綸竟無底定及孝昌已後世屬艱危内難<lb/>
孔殷外敵滋甚永安之季寇入京師燔燒樂庫所有之鐘悉<lb/>
畢其手其餘磬石咸為灰燼普泰元年臣等奉勅營造樂器<lb/>
責問太樂前來郊丘懸設之方宗廟施安之分故太樂令張<lb/>
乾龜答稱芳所造六格北箱黄鍾之均實是夷則之調其餘<lb/>
三箱宫商不和共用一笛施之前殿樂人尚存又有姑洗太<lb/>
簇二格用之後官簡其聲韻復是夷則於今尚在而芳一代<lb/>
碩儒斯文攸屬討論之日必應考古深有明證乾龜之辨恐<lb/>
<pb n="KR3k0013_WYG_567-16a"/>
是厯歳稍逺伶官失職芳久殂殁遺文殘毁無可遵訪臣等<lb/>
謹詳周禮分樂而序之凡樂圜鐘為宫黄鍾為角太簇為徵<lb/>
姑洗為羽若樂六變天神可得而禮函鐘為宫太簇為角姑<lb/>
洗為徵南吕為羽若樂八變地祇可得而禮黄鍾為宫大吕<lb/>
為角太簇為徵應鍾為羽若樂九變人鬼可得而禮至於<lb/>
布置不得相生之次兩均異宫並無商聲而同用一徵書<lb/>
曰於予擊石拊石百獸率舞八音克諧神人以和計五音<lb/>
不具則聲豈成文七律不備則理無和韻八音克諧莫曉<lb/>
<pb n="KR3k0013_WYG_567-16b"/>
其㫖聖道幽𤣥微言已絶漢魏以來未能作者案春秋魯<lb/>
昭公二十年晏子言於齊侯曰先王之齊五味和五聲以<lb/>
平其心成其政也聲亦如味一氣二體三類四物五聲六<lb/>
律七音八風九歌以相成服子慎注云黄鍾之均黄鍾為<lb/>
宫太簇為商姑洗為角林鍾為徵南吕為羽應鍾為變宫<lb/>
㽔賓為變徵一懸十九鐘十二懸二百二十八鐘八十四<lb/>
律即如此義乃可尋究今案周禮小胥之職樂懸之法鄭<lb/>
𤣥注云鐘磬徧懸各二八十六漢成帝時犍為郡於水濱<lb/>
<pb n="KR3k0013_WYG_567-17a"/>
得古磬十六枚獻呈漢以為瑞復依禮圖編懸十六去<lb/>
正始中徐州薛城送玉磬十六枚亦是一懸之器檢太<lb/>
樂所用鐘磬各一懸十四不知何據魏侍中繆襲云周<lb/>
禮以六律六同五聲八音六舞大合樂以致鬼神今之<lb/>
樂官徒知古有此制莫有明者又云樂制既亡漢成謂<lb/>
韶武武徳武始大均可以備四代之樂奏黄鍾舞文始以祀<lb/>
天地奏太簇舞大舞以祀五郊明堂奏姑洗舞武徳廵<lb/>
狩以祭四望山川奏㽔賓舞武始大均以祀宗廟祀圜<lb/>
<pb n="KR3k0013_WYG_567-17b"/>
丘方澤羣廟祫祭之時則可兼舞四代之樂漢亦有雲<lb/>
翹育命之舞罔識其源漢以祭天魏又以雲翹兼祀圓<lb/>
丘天郊育命兼祀方澤地郊今二舞久亡無復知者臣<lb/>
等謹依髙祖所制尺周官考工記鳬氏為鐘鉦鼓之分<lb/>
磬氏為磬倨句之法典禮五聲十二律還相為宫之義<lb/>
以律吕為之劑量奏請制度經紀營造依魏晉所用四<lb/>
箱宫懸鐘磬各十六懸塤箎箏筑聲韻區别盖理三稔<lb/>
于此始就五聲有節八音無爽笙鏞和合不相奪倫元<lb/>
<pb n="KR3k0013_WYG_567-18a"/>
日備設百僚允矚雖未極萬古之徽蹤實是一時之盛<lb/>
事竊唯古先哲王制禮作樂各有所稱黄帝有咸池之<lb/>
樂顓頊作承雲之舞大章大韶堯舜之異名大夏大濩<lb/>
禹湯之殊稱周言大武秦曰夀人及焚書之後舊章淪<lb/>
滅無可准據漢髙祖時叔孫通因秦樂人制宗廟樂迎<lb/>
神廟門奏嘉至皇帝入廟門奏永至登歌再終下奏休<lb/>
成之樂通所作也髙祖六年有昭容樂禮容樂又有房<lb/>
中祀樂髙祖時唐山夫人所作也孝惠二年使樂府令<lb/>
<pb n="KR3k0013_WYG_567-18b"/>
夏侯寛備其簫管更名安世樂髙祖廟奏武徳文始五<lb/>
行之舞孝文廟奏昭徳文始四時五行之舞孝武廟奏<lb/>
盛徳文始四時五行之舞武徳者髙祖四年作也以象<lb/>
天下樂已行武以除亂也文始舞者舜韶舞髙祖六年<lb/>
更名曰文始以示不襲也五行舞者本周舞秦始皇二<lb/>
十六年更名曰五行也四時舞者孝文所作以明天下<lb/>
之安和也孝景以武徳舞為昭徳孝宣以昭徳舞為盛徳光<lb/>
武廟奏大武諸帝廟並奏文始五行四時之舞及夘金不祀<lb/>
<pb n="KR3k0013_WYG_567-19a"/>
當塗勃興魏武廟樂改云韶武用虞之大韶周之大武<lb/>
摠號大均也曹失其鹿典午乘時晉氏之樂更名正徳<lb/>
自昔帝王莫不損益相沿徽號殊别者也而皇魏統天<lb/>
百三十載至於樂舞迄未立名非所以聿宣皇風章明<lb/>
功徳贊揚懋軌垂範無窮者矣案今后宫饗㑹及五郊<lb/>
之祭皆用兩懸之樂詳覽先誥大為紕繆古禮天子宫<lb/>
懸諸侯軒懸大夫判懸士特懸皇后禮數徳合王者名<lb/>
器所資豈同於大夫哉孝經言嚴父莫大於配天宗祀<lb/>
<pb n="KR3k0013_WYG_567-19b"/>
文王於明堂以配上帝即五精之帝也禮記王制庶羞<lb/>
不踰牲燕衣不踰祭服論語禹卑宫室盡力於溝洫惡<lb/>
衣服致美於黻冕何有殿庭之樂過於天地乎失禮之<lb/>
差逺於千里昔漢孝武帝東巡狩封禪還祀泰一於甘<lb/>
泉祭后土於汾隂皆盡用明其無減普泰元年前侍中<lb/>
臣孚及臣瑩等奏求造十二懸六懸裁訖續復營造尋<lb/>
蒙㫖判今六懸既成臣等思量鐘磬各四鈲鐏相從十<lb/>
六格宫懸已足今請更營二懸通前為八宫懸雨具矣<lb/>
<pb n="KR3k0013_WYG_567-20a"/>
一具備於太極一具列於顯揚若圓丘方澤上卒四時<lb/>
五郊社稷諸祀雖時日相礙用之無闕孔子曰周道四<lb/>
達禮樂交通傳曰魯有禘樂賓祭用之然則天地宗廟<lb/>
同樂之明證也其升斗權量當時未定請即刋校以為<lb/>
長准周存六代之樂雲門咸池韶夏濩武用於郊廟各<lb/>
有所施但世運遙緬隨時亡缺漢世唯有虞韶周武魏<lb/>
為武始咸熈錯綜風聲為一代之禮晉無改造易名正<lb/>
徳今聖朝樂舞未名舞人冠服無准稱之文武舞而已<lb/>
<pb n="KR3k0013_WYG_567-20b"/>
依魏景初三年以來衣服制其祭天地宗廟武舞執干<lb/>
戚著平冕黒介幘𤣥衣裳白領袖絳領袖中衣絳合幅<lb/>
袴袜黑韋鞮文舞執羽籥冠委貌其服同上其奏於廟<lb/>
廷武舞武弁赤介幘生絳袍單衣練領袖皂領袖中衣<lb/>
虎文畫合幅袴白布袜黑韋鞮文舞者進賢冠黒介幘<lb/>
生黄袍單衣白合幅袴服同上其魏晉相因承用不改<lb/>
古之神室方各别所故聲歌各異今之太廟連基接<lb/>
棟樂舞同奏於義得通自中原喪亂晉室播蕩永嘉以<lb/>
<pb n="KR3k0013_WYG_567-21a"/>
後舊章湮沒太武皇帝破平統萬得古雅樂一部正聲<lb/>
歌五十曲工伎相傳間有施用自髙祖遷居世宗晏駕<lb/>
内外多事禮物未周今日所有王夏肆夏之屬二十三<lb/>
曲猶得擊奏足以闡累聖之休風宣重光之盛美伏惟<lb/>
陛下仁格上皇義光下武道契𤣥機業隆寳祚思復典<lb/>
章留心軌物反堯舜之淳風復文武之境土飾宇宙之儀<lb/>
刑納生人於福地道徳熈泰樂載新聲天成地平於是<lb/>
乎在樂舞之名乞垂㫖判臣等以愚昧忝司問道呈御<lb/>
<pb n="KR3k0013_WYG_567-21b"/>
之日日伏増懼詔其樂名付尚書博議以聞其年夏集<lb/>
羣官議之瑩復議曰夫樂所以乘靈通化舞所以象物<lb/>
昭功金石播其風聲絲竹申其歌詠郊天祀地之道雖<lb/>
百世而可知奉神育民之理經千載而不昧是以皇帝<lb/>
作咸池之樂顓頊有承雲之舞堯為大章舜則大韶禹<lb/>
為大夏湯為大濩周曰大武秦曰夀人漢為大予魏名<lb/>
大均晉曰正徳雖三統遞變五運代降莫不述作相因<lb/>
徽號殊别者也皇魏道格三才化清四宇奕世戴徳累<lb/>
<pb n="KR3k0013_WYG_567-22a"/>
葉重光或以文教興邦或以武功平亂功成治定於是<lb/>
乎在及主上龍飛載造景命維新書軌自同典刑罔二<lb/>
覆載均於兩儀仁澤被於四海五聲有序八音克諧樂<lb/>
舞之名宜以詳定案周兼六代之樂聲律所施咸有次第<lb/>
滅學以後經禮散亡漢來所存二舞而已請以韶武為<lb/>
崇徳武舞為章烈摠名曰嘉成漢樂章云髙張四懸神<lb/>
來醼饗宗廟所設宫懸明矣計五郊天神尊於人鬼六<lb/>
宫隂極體同至尊理無減降宜皆用宫懸其舞人冠服<lb/>
<pb n="KR3k0013_WYG_567-22b"/>
制裁咸同舊式庶得光贊鴻功敷揚大業錄尚書事長<lb/>
孫稚已下六十人同議申奏詔曰王者功成作樂治定<lb/>
制禮以成為號良無間然又六代之舞皆以大為名今<lb/>
可准古為大成也凡音樂以舞為主故干戈羽籥禮文<lb/>
無别但依舊為文舞武舞而已餘如議初侍中崔光臨<lb/>
淮王彧竝為郊廟歌詞而迄不施用樂人傳習舊曲加以<lb/>
訛失了無章句後太樂令崔九龍言於太常卿祖瑩曰<lb/>
聲有七聲調有七調今之七律起於黄鍾終於仲吕今<lb/>
<pb n="KR3k0013_WYG_567-23a"/>
雜曲隨調舉之將五百曲恐諸曲名後致亡失今輒條<lb/>
記存之於樂府瑩依而正之九龍所録雅鄭或至於淫<lb/>
俗四夷但記其聲折而已不能知其本意又名多謬舛<lb/>
莫識所繇隨其淫正而取之樂署今見傳習其中復有<lb/>
所遺至於古雅尤多亡矣初髙祖討淮漢世宗定夀春<lb/>
收其聲伎江左所傳中原舊曲明君聖主公莫白鳩之<lb/>
屬及江南呉歌荆楚四聲摠謂清商於殿庭饗宴兼奏<lb/>
之其圓丘方澤上辛地祇五郊四時拜廟三元冬至社<lb/>
<pb n="KR3k0013_WYG_567-23b"/>
稷馬射藉田樂人之數各有差等焉<lb/>
北齊文宣受東魏禪未改舊章宫懸各設十二鎛鐘於<lb/>
其辰位四面竝設編鐘磬各一筍簴合十二架設建鼓<lb/>
於四隅郊廟㑹同用之其後將有剙革尚樂典御祖珽<lb/>
自言舊在雒下曉知舊樂上書曰魏氏來自雲朔肇有<lb/>
諸華樂操土風未移其俗至道武帝皇始元年破慕容<lb/>
寳於中山獲晉樂器不知採用皆委棄之天興初吏部<lb/>
郎鄧彦海奏上廟樂創製宫懸而鐘管不備樂章既闕<lb/>
<pb n="KR3k0013_WYG_567-24a"/>
雜以簸邏迴歌初用八佾作皇始之舞至太武帝平河<lb/>
西得沮渠蒙遜之伎賓嘉大禮皆雜用焉此聲所興盖<lb/>
苻堅之末吕光出平西域得西戎樂因又改變雜以秦<lb/>
聲所謂秦漢樂也至武帝永熈中錄尚書長孫承業共<lb/>
臣先人太常卿瑩等斟酌繕修戎華兼採至於鐘律煥<lb/>
然大備自古相襲損益可知今之創制請以為准珽因<lb/>
採魏安豐王延明及信都芳等所著樂説而定正聲始<lb/>
具宫懸之器仍雜西京之曲樂名廣成而舞不立號所<lb/>
<pb n="KR3k0013_WYG_567-24b"/>
謂雒陽舊樂者也孝昭帝皇建元年九月詔議定三祖<lb/>
樂十一月癸丑有司奏太祖獻武帝廟宜奏武徳之樂<lb/>
昭烈之舞太宗文襄皇帝廟宜奏文徳之樂宣政之舞<lb/>
顯祖文宣皇帝廟宜奏文政之樂光大之舞詔曰可<lb/>
武成帝時始定四郊宗廟之樂羣臣出入奏肆夏牲入<lb/>
出薦毛血竝奏昭夏迎送神及皇帝初獻亞禮五方上<lb/>
帝竝奏髙明之樂為覆燾之舞皇帝入壇門及升壇飲<lb/>
福酒就燎位還便殿竝奏皇夏以髙祖配饗奏武徳之<lb/>
<pb n="KR3k0013_WYG_567-25a"/>
樂為昭烈之舞祼地奏登歌其四時祭廟及禘祫皇六<lb/>
世祖司空五世祖吏部尚書髙祖秦州刺史曾祖太尉<lb/>
武貞公文穆皇帝諸神室竝奏始基之樂為恢祚之舞<lb/>
髙祖神武皇帝神室奏武德之樂為昭烈之舞文襄皇<lb/>
帝神室奏文德之樂為宣政之舞顯祖文宣皇帝神室<lb/>
奏文正之樂為光大之舞肅宗孝昭皇帝神室奏文明<lb/>
之樂為休德之舞其出入之儀同四郊之禮其鼔吹工<lb/>
十曲皆改古以敘功德第一漢朱鷺改名水徳謝言魏<lb/>
<pb n="KR3k0013_WYG_567-25b"/>
亡齊興也第二漢思悲翁改名出山東言神武帝戰廣<lb/>
阿創大業破爾朱兆也第三漢艾如張改名戰韓陵言<lb/>
神武滅四寇定京雒逺近賓服也第四漢上之回改名<lb/>
殄闗隴言神武遣侯莫陳悦誅賀抜岳定闗隴平河外<lb/>
漢北欵秦中附也第五漢雍離改名滅山胡言神武屠<lb/>
劉蠡升髙車懐殊俗蠕蠕來向化也第六漢戰城南改<lb/>
名立武定言神武立魏王天下既安而能遷於鄴也第<lb/>
七漢巫山髙改名戰芒山言神武斬周十萬之衆其軍<lb/>
<pb n="KR3k0013_WYG_567-26a"/>
將脱身走免也第八漢上陵改名擒蕭明言梁遣兄子<lb/>
貞陽侯來㓂彭城宋文襄帝遣太尉清河王岳一戰擒<lb/>
殄俘馘萬計也第九漢將進酒改名破侯景言文襄遣<lb/>
清河王岳摧殄侯景克復河南也第十漢君馬黄改名<lb/>
定汝潁言文襄遣清河王岳擒周大將軍王思政於長<lb/>
葛汝潁悉平也第十一漢芳樹改名尅淮南言文襄遣<lb/>
清河王岳南翦梁國獲其司徒陸法和尅壽春合肥鍾<lb/>
離淮隂盡取江北之地也第十二漢有所思改名嗣丕<lb/>
<pb n="KR3k0013_WYG_567-26b"/>
基言文宣帝統纘大業也第十三漢雉子班改名聖道<lb/>
洽言文宣克隆堂構無思不服也第十四漢聖人出改<lb/>
名受魏禪言文宣應天順人也第十五漢上邪改名平<lb/>
瀚海言蠕蠕盡部落入㓂武州之塞而文宣命將出征<lb/>
平殄北荒滅其國也第十六漢臨髙臺改名服江南言<lb/>
文宣道洽無外梁主蕭繹來附化也第十七漢逺如期<lb/>
改名刑罰中言孝昭帝舉直錯枉獄訟無怨也第十八<lb/>
漢石留行改名逺夷至言時主化霑海外西夷諸國遣<lb/>
<pb n="KR3k0013_WYG_567-27a"/>
使朝貢也第十九漢務成改名嘉瑞臻言世主應期河<lb/>
清龍見符瑞摠至也第二十漢𤣥雲改名禮樂成言時<lb/>
主功成化治制禮作樂也古又有黄雀釣竿二曲畧而<lb/>
不用竝議定其名被於鼔吹諸州鎮戍各給鼓吹樂人<lb/>
多少各以大小等級為差諸王為州皆給赤鼓赤角皇<lb/>
子則増給吳鼓長鳴角上州刺史皆給青鼓青角中州<lb/>
以下給諸鎮戍皆給黑鼓黑角樂器皆有衣竝同鼔色<lb/>
雜樂有西涼鼙舞清樂龜兹等然吹笛彈琵琶五絃及<lb/>
<pb n="KR3k0013_WYG_567-27b"/>
歌舞之伎自文襄以來皆所愛好後主亦能度曲親執<lb/>
樂器悦翫無倦倚絃而歌别採新聲為無愁曲音韻窈<lb/>
窕極於哀思使閹宦之輩齊唱和之曲終樂闕莫不殞<lb/>
涕雖行幸道路或時馬上奏之樂往哀來竟以亡國<lb/>
後周太祖為西魏丞相恭帝元年平荆州大獲梁氏樂<lb/>
器以屬有司及建六官乃詔曰六樂尚矣其聲歌之節<lb/>
舞蹈之容寂寥已絶不可得而詳也但方行古人之事<lb/>
可不本於兹乎自宜依准制其歌舞祀五帝日月星辰<lb/>
<pb n="KR3k0013_WYG_567-28a"/>
於是有司詳定郊廟請祀五帝日月星辰用黄帝樂歌<lb/>
大吕舞雲門祭九州社稷水旱雩禜用唐堯樂歌應鍾<lb/>
舞大咸祀四望饗諸侯用虞舜樂歌南吕舞大韶祀四<lb/>
類幸辟雍用夏禹樂歌函鍾舞大夏祭山川用殷湯樂<lb/>
歌小吕舞大濩享宗廟用周武王樂歌夾鍾舞大武皇<lb/>
帝出入奏皇夏賓出入奏肆夏牲出入奏昭夏畨國客<lb/>
出入奏納夏功臣出入奏章夏皇后進羞奏深夏宗室<lb/>
會聚奏族夏上酒宴樂奏陔夏諸侯相見奏驁夏皇帝<lb/>
<pb n="KR3k0013_WYG_567-28b"/>
大射歌騶虞諸侯歌貍首大夫歌采蘋士歌采蘩雖著<lb/>
其文竟未之行也<lb/>
明帝武成二年正月朔旦會羣臣於紫極殿始用百戲<lb/>
初長孫紹逺為大司樂廣召工人創造樂器土木絲竹<lb/>
為得其宜唯黄鍾不調紹逺毎以為意嘗因退朝經韓<lb/>
使君佛寺前過浮屠三層之上有鳴鐸焉忽聞其音雅<lb/>
合宫調取而配奏方始克諧紹逺乃啓明帝行之<lb/>
武帝保定元年詔罷百戲帝又以梁鼓吹熊羆十二案<lb/>
<pb n="KR3k0013_WYG_567-29a"/>
毎元正大㑹列於懸間與正樂合奏<lb/>
天和元年十月甲子初造山雲舞以備六代之樂南北<lb/>
郊雩壇太廟禘祫俱用六舞南郊則大夏降神大濩獻<lb/>
熟次作大武正徳武徳山雲之舞北郊則大濩降神大<lb/>
夏獻熟次作大武正徳武徳山雲之舞雩壇以大武降<lb/>
神正徳獻熟次作大夏大濩武徳山雲之舞太廟禘祫<lb/>
則大武降神山雲獻熟次作正徳大夏大濩武徳之舞<lb/>
時享太廟以山雲降神大夏獻熟次作武徳之舞拜社<lb/>
<pb n="KR3k0013_WYG_567-29b"/>
以大濩降神大武獻熟次作正徳之舞五郊朝日以大<lb/>
夏降神大濩獻熟神州夕月藉田以正徳降神大濩獻<lb/>
熟<lb/>
建徳二年十月甲辰六代樂成奏於崇信殿羣臣咸觀<lb/>
其宫懸依梁三十六架朝會則皇帝出入奏皇夏皇太<lb/>
子出入奏肆夏王公出入奏驁夏五等諸侯正日獻玉<lb/>
帛奏納夏宴族人奏族夏大會至尊執爵奏登歌十八<lb/>
曲食舉奏深夏舞六代大夏大濩大武正德武德山雲之舞<lb/>
<pb n="KR3k0013_WYG_567-30a"/>
於是正定雅音為郊廟樂創造鐘律頗得其宜<hi>初太常卿長孫</hi>
<hi>紹逺奏樂以八為數故梁黄門侍郎裴正上書以為昔者大舜欲聞七始下洎周武爰創七音時林鍾作黄鍾</hi>
<hi>以為正調之首詔與紹逺詳議往復於是遂定以八為數焉及武帝讀史書見武王克殷而作七始又欲廢八</hi>
<hi>而懸七幷除黄鍾之正宫用林鍾為調首紹逺奏云天子懸八肇自先民百王共軌萬古不易下逮周武甫循</hi>
<hi>七始之音詳諸經義又無廢八之典且黄鍾為君王子正位今欲廢之未見其可後武帝竟廢七音屬紹逺遘</hi>
<hi>疾未獲面陳慮有司遽損樂器乃書與樂部齊樹言之後疾甚乃上遺表又陳之而卒帝省表涕零㴱痛惜之</hi>
宣帝時革前代鼓吹制為十五曲第一改漢朱鷺為𤣥<lb/>
精李言魏道凌遲太祖肇開王業也第二改漢思悲翁<lb/>
<pb n="KR3k0013_WYG_567-30b"/>
為征隴西言太祖起兵侯莫陳悦掃清隴右也第三改<lb/>
漢艾如張為迎魏帝言魏武西幸太祖奉迎宅闗中也<lb/>
第四改漢上之回為平竇泰言太祖擁兵討泰悉擒斬<lb/>
也第五改漢雍離為復恒農言太祖尅復陜城闗東震<lb/>
肅也第六改漢戰城南為尅沙苑言太祖俘斬齊十萬<lb/>
衆於沙苑神武脱身至河單舟走免也第七改漢巫山<lb/>
髙為戰河隂言太祖破神武於河上斬其將髙敖曹魚<lb/>
多婁貸文等也第八改漢上陵為平漢東言太祖命將<lb/>
<pb n="KR3k0013_WYG_567-31a"/>
平隨郡安陸俘馘萬計也第九改漢將進酒為取巴蜀<lb/>
言太祖遣兵平定蜀地也第十改漢有所思為拔江陵<lb/>
言太祖命將擒蕭繹平南土也第十一改漢芳樹為受<lb/>
魏禪言閔帝受終於魏君臨萬國也第十二改漢上邪<lb/>
為宣重光言明帝入承大統載隆皇道也第十三改漢<lb/>
君馬皇為哲皇出言髙祖以聖徳繼天天下向風也第<lb/>
十四改漢雉子班為平東下言髙祖親率六師破齊主<lb/>
於青州一舉而定山東也第十五改漢古聖人出為擒<lb/>
<pb n="KR3k0013_WYG_567-31b"/>
明徹言陳將吳明徹侵軼除部髙祖遣將盡俘其衆也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷五百六十七<lb/>
</p>
<p>
</p>
  </div>
</body>
</text>
</TEI>
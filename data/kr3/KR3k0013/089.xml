<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八十九</head>
    <p>
<pb n="KR3k0013_WYG_089-1a"/>
欽定四庫全書<lb/>
　冊府元龜卷八十九　　宋　王欽若等　撰<lb/>
　　帝王部<lb/>
　　　赦宥第八<lb/>
唐徳宗以大厯十四年五月癸亥即位六月己亥朔御<lb/>
丹鳳樓大赦天下自大厯十四年六月一日已前罪無<lb/>
輕重常赦不原者咸赦除之寶應元年以後㾗累禁錮<lb/>
及反逆縁坐等一切洗滌内外文武官三品已上賜爵<lb/>
<pb n="KR3k0013_WYG_089-1b"/>
一級四品已下加階致仕官同見任天下百姓為户者<lb/>
賜古爵一級内外将相及方面連帥尚父子儀李正已<lb/>
李寶臣李忠臣朱泚崔祜甫崔寧李勉李叔明張獻恭<lb/>
梁崇義張延賞段秀實陳少㳺田悅張伯儀朱㴞李抱<lb/>
真李希烈馬燧崔昭薛邕李道昌李國清吴仲孫李昌<lb/>
䕫李固清李元忠郭昕孟皥馬崇福李芄康澤姚明敭<lb/>
杜佑及李忠誠嚴郢趙惠伯并劉晏侯希逸顔真卿路<lb/>
嗣恭王駕鶴等其正已為司徒兼太子太保寶臣為司<lb/>
<pb n="KR3k0013_WYG_089-2a"/>
空兼太子太傅崔寧李勉各以本官同平章事餘並加<lb/>
官及勲封等其乘輿服御量加減省務敦素質天下進<lb/>
獻事縁郊祀陵廟所須依前勿闕餘並樽節歸於省約<lb/>
士庶自艱難已来田宅踰制車服奢侈仰所司詳前後<lb/>
格式明立法度王公百官既處崇班宜知亷慎如省坊<lb/>
市之内置邸鋪鬻與人争利並禁斷仍委御史臺及京<lb/>
兆尹糾察諸州府祥瑞珍禽異獸鷹犬之類竒器異服<lb/>
錦繡珠玊等並不得輒有進獻諸軍州有與戎狄接境<lb/>
<pb n="KR3k0013_WYG_089-2b"/>
各守邉疆勿更掩襲無備仍即差使臣宣諭共崇和好<lb/>
諸州刺史上佐自今已後準式入計叔祖潁王已下叔<lb/>
彭王已下弟蜀王已下大長公主長公主各與一子京<lb/>
官郡縣主嗣王郡王各與一子出身二王三恪襃聖侯<lb/>
各與一子官在城諸軍将士各賜縑帛武徳已来宰臣<lb/>
功臣名迹崇髙并至徳已来将相功效明著已亡歿者<lb/>
量加贈諡子孫沉翳者量與官諸州刺史及常叅官父<lb/>
見在未有官者量與五品致仕官及階父母歿與贈官<lb/>
<pb n="KR3k0013_WYG_089-3a"/>
及邑號天下諸使及州府有須改革處置事一切先申<lb/>
尚書省委僕射已下衆官商量聞奏外使及州府不得<lb/>
輒自奏請或律令格式條目有未折𠂻者委中書門下<lb/>
簡擇理識通明官共刪定自至徳已来制勅或因人奏<lb/>
請或臨事頒行差互不同使人疑惑中書門下與刪定<lb/>
官詳决取堪久長行用者編入條格三司使準式以御<lb/>
史中丞中書舎人給事中各一人為之每日於朝堂受<lb/>
詞推勘處分憲官諫官常叅官每政事錯綜仰面折廷<lb/>
<pb n="KR3k0013_WYG_089-3b"/>
争無有所隱憲司彈奏一依貞觀故事其知匭使先有<lb/>
明勅非不丁寧猶聞壅遏自今已後仰每日諸匭務招<lb/>
逺方達聰明目諸司各舉厥職共守至公天下有才業<lb/>
尤著髙蹈丘園及直言極諫之士所在具以名聞其諸<lb/>
色人中有孝弟力田經學優深文詞清麗軍謀宏逺武<lb/>
藝殊倫者亦具以名聞能詣闕自陳者亦聴仍限今年<lb/>
十二月内到朕當親試自今已後更不得令置寺觀及<lb/>
請度人存問耆老恤孤弱不能自存者<lb/>
<pb n="KR3k0013_WYG_089-4a"/>
建中元年正月辛未有事於南郊還御丹鳳樓大赦天<lb/>
下自正月五日已前大辟已下罪咸赦除之内外文武<lb/>
官賜爵及階勲諸道宜分遣黜陟使觀風俗問疾苦自<lb/>
艱難已来徴賦名目繁雜委黜陟使與諸道觀察使刺<lb/>
史作年支兩稅徴納比来新舊徴科色目一切停罷兩<lb/>
稅外輒别率一錢四等官準擅興賦以枉法論其軍府<lb/>
支計等數準大厯十四年八月七日勅處分九廟子孫<lb/>
非五等新任用始封王廕不限年代東宫官宜擇端厚<lb/>
<pb n="KR3k0013_WYG_089-4b"/>
之士皇太子時幸大學行齒胄之禮諫議大夫孔述睿<lb/>
宜充太子侍讀公卿諸儒議定五經博士其常叅官及<lb/>
節度觀察防禦軍使都知兵馬使刺史少尹赤縣及大<lb/>
理司置評事授訖三日内於四方館上表讓一人自代<lb/>
其外官與長吏附中書門下每官闕以舉多者授之王<lb/>
府六品已下官及諸州縣有可併省及諸官要罷減者<lb/>
量事廢省天下子為父後者賜勲兩轉<lb/>
興元元年正月癸酉朔帝在奉天行宫受朝賀畢大赦<lb/>
<pb n="KR3k0013_WYG_089-5a"/>
天下制曰致理興化必在推誠忘已濟人不吝改過朕<lb/>
嗣服丕搆君臨萬邦失守宗祧越在草莽不念率徳誠莫<lb/>
追於既徃永言思咎期有復於将来明徴其義以示天<lb/>
下小子懼徳不嗣罔敢怠荒然以長於深宫之中暗於<lb/>
經國之務積習易溺居安忘危不知稼穡之艱難不恤<lb/>
征伐之勞苦澤靡下究情未上通事既壅隔人懐疑阻<lb/>
猶未省已遂與興戎徴師四方轉餉千里賦車籍馬逺<lb/>
近騷然行齎居送衆庶勞止或一日屢交鋒刃或連年<lb/>
<pb n="KR3k0013_WYG_089-5b"/>
不解甲胄祀奠乏主室家靡依死生流離怨氣凝結力<lb/>
役不息田萊多荒暴令峻於誅求疲甿空於杼軸轉死<lb/>
溝壑離去鄉閭邑里丘墟人烟斷絶天譴於上而朕不<lb/>
寤人怨於下而朕不知遂致亂階變行都邑賊臣乘釁<lb/>
肆逆㴞天曽莫知愧敢行凌偪萬品失序九廟震驚上<lb/>
累於祖宗下負於蒸庶痛心靦貌罪實在予永言愧悚<lb/>
若墜淵谷賴天地降祐神祗叶謀将相竭誠爪牙宣力<lb/>
羣盗斯屏皇維載張将𢎞永圖必布新令朕晨興夕惕<lb/>
<pb n="KR3k0013_WYG_089-6a"/>
惟念前非乃者公卿百寮用加虛美以聖神文武之號<lb/>
被蒙闇寡昧之躬固辭不獲俯遂羣議昨因内省良所<lb/>
瞿然體隂陽不測之謂神與天地合徳之謂聖豈伊淺<lb/>
劣所敢當仁文者所以化成武者所以定亂朕自臨御<lb/>
於六載化之不被亂用是興豈可苟狥羣情猥當徽號<lb/>
重予不徳益用懐慙自今已後中外所上書奏不得更<lb/>
言聖神文武之號今上元統厯獻嵗發祥宜革紀年之<lb/>
號式敷在宥之澤與人更始以荅天休可大赦天下改<lb/>
<pb n="KR3k0013_WYG_089-6b"/>
建中五年為興元元年自正月一日昧爽已前大辟罪<lb/>
已下咸赦除之李希烈田悅王武俊李納等有以忠勞<lb/>
任膺将相有以勲舊繼守藩維朕撫馭乖方誠信未著<lb/>
致使疑懼不自保安失於懐柔黷此威武皆由上失其<lb/>
道而下罹其災朕實不君人則何罪屈己𢎞物予無愛<lb/>
焉庶懐引慝之誠以洽好生之徳其希烈武俊田悅李<lb/>
納并所管将吏等一切並與洗滌復其爵位待之如初<lb/>
仍即遣使分道宣諭朱㴞雖縁朱泚連坐路逺必不同<lb/>
<pb n="KR3k0013_WYG_089-7a"/>
謀朕念其舊勲務在𢎞貸如能效順亦與惟新朱泚大<lb/>
為不道棄義絶恩反易天常盗竊名器暴犯陵寝所不<lb/>
忍言獲罪祖宗朕不敢赦其應被朱泚脅從将吏百姓<lb/>
等或遭扇誘或廹兇威苟能自新理可矜宥但官軍未<lb/>
到京城已前去逆效順并散歸本軍者并從赦例原免<lb/>
左降官及已經量移并與量移近處流人配𨽻及罰鎮<lb/>
効力並安置及得罪人家口未許歸者一切放還先有<lb/>
㾗累禁錮反逆縁坐承前恩赦不該者並宜洗雪亡官<lb/>
<pb n="KR3k0013_WYG_089-7b"/>
失爵放歸勿齒量加收叙未復資者更與進叙諸色降<lb/>
黜配𨽻人中有才能者特加録用諸軍諸道應赴奉天<lb/>
并進收京城将士並賜名奉天定難功臣身有過犯逓<lb/>
減罪三等子孫有犯減罪二等諸道将士在行營並超<lb/>
三等改官仍各賜勲五轉在本鎮者依資與改官各賜<lb/>
勲三轉内外文武官三品已上賜爵一級四品已下者<lb/>
加一階仍並賜勲兩轉應囚流貶身死未葬並許其家<lb/>
各據本官以禮改葬其所加墊陌錢税間架竹木柴漆<lb/>
<pb n="KR3k0013_WYG_089-8a"/>
𣙜鐡之類悉宜停罷其奉天升為赤縣仍給復五年在<lb/>
縣城内者給復十年天下有隱居行義晦迹丘園委長<lb/>
吏具名聞奏當備禮邀致諸色人中有賢良方正能直<lb/>
言極諫并博通墳典逹於教化識洞韜畧堪任将帥者<lb/>
委常叅官及長吏奏聞諸道貢獻自非供宗廟軍國之<lb/>
用一切並停赦書既下人心大悦<lb/>
七月辛卯御丹鳳樓大赦天下詔曰國家百七十載八<lb/>
聖儲慶敷祐下人視之如傷懼夭天理未嘗不既富而<lb/>
<pb n="KR3k0013_WYG_089-8b"/>
教既教而懲有泣辜宥過之恵無作威逞欲之事俾爾<lb/>
萬姓嗣續汔今俾予一人纂承及此朕恭膺顧命獲主<lb/>
大寶懵於理亂之本溺於因習之安上下否隔賞罰乖<lb/>
舛執法以濟衆而犯令愈甚興戎以除害而長亂益繁<lb/>
中心浩然罔知攸濟姑務騁力曽㣲省躬殫財以竭人<lb/>
畧内以勤逺中外耗蠧遐邇震騷賊臣蓄奸承釁竊發<lb/>
九廟乏祀兆人靡依猰㺄肆其吞噬豺狼擾於宫闕去<lb/>
嵗云半再罹播遷茫茫中原罔有定極烈士殞命暴骸<lb/>
<pb n="KR3k0013_WYG_089-9a"/>
於草野黔首遭難轉死於溝壑朕實獲戾人其何辜悼<lb/>
心慙顔泣血思咎敢憚霣越以幸於厥躬誠懼重辱祖<lb/>
宗益縱兇醜忍耻誓志庶復㓂讐賴昊穹降威式沮亂<lb/>
命将帥戮力恭行天誅士庶宅心不忘先徳賜予寡昧<lb/>
再受多祜紐乾綱於既紊復天柱於将傾言旋鎬京不<lb/>
改舊物宗祧以序朝享有期明發不寐彌増感惕嗚呼<lb/>
君者所以撫人也君苟失位人将安仰朕受天明命臨<lb/>
御萬方違道任情致冦興禍生靈無告受制兇威苟全<lb/>
<pb n="KR3k0013_WYG_089-9b"/>
性命急何能擇或虧廢名節或貪冒貨利陥於法紀事<lb/>
匪一端究本原情諒非獲巳不能撫之以道而又繩之<lb/>
以刑豈朕恤人罪己之誠含垢布和之義滌清汚俗與<lb/>
物更新可大赦天下自興元元年七月二十日昧爽已<lb/>
前大辟罪已下咸赦除之今年五月已前左降官與量<lb/>
移内外文武及致仕官三品已上賜爵一級四品已下<lb/>
加一階仍並賜勲兩轉司徒兼中書令晟與一子五品<lb/>
正員京官侍中瑊與一子六品正員京官駱元光尚可<lb/>
<pb n="KR3k0013_WYG_089-10a"/>
孤韓逰環戴休顔各與一子七品正員官諸道節度使<lb/>
及行在都知兵馬使都虞侯扈從左右金吾六軍大将<lb/>
軍各與一子八品正員官都團練使觀察使各與一子<lb/>
官收京城将士超八資改轉已甄叙者更與超二資扈<lb/>
從及收京城将士及常叅官祖父母在先無官封量授<lb/>
致仕官及邑號已亡者與追贈扈從将士三品已上賜<lb/>
爵兩級四品已下各加兩階賜勲三轉諸州刺史普恩<lb/>
之外賜爵一級四品已下加一階賜太尉秀實天授貞<lb/>
<pb n="KR3k0013_WYG_089-10b"/>
烈激其頺風蒼黄之中密藴雄斷将紓國難詭收㓂兵<lb/>
撓其兇謀果集吾事挺身徑進奪擊渠魁英名凛然振<lb/>
邁千古宜差官致祭并旌表門閭縁葬所要一切官給<lb/>
及於墓所官為立碑以揚徽烈諸軍将士有身死王事<lb/>
委本使具名銜聞奏即與褒贈京兆府百姓普恩之外<lb/>
給復一年<lb/>
貞元元年正月丁酉朔御含元殿受朝賀禮畢大赦天<lb/>
下以興元二年為貞元元年李懐光束身歸順以其嘗<lb/>
<pb n="KR3k0013_WYG_089-11a"/>
有大勲官封如舊諸道進討淮西罪止希烈脅從皆原<lb/>
自今特敕正月十一日昧爽已前大辟罪已下咸赦除<lb/>
之左降官量移近處流人及罰鎮効力並即放還應有<lb/>
㾗玷禁錮前後恩赦節文未該及者並宜洗雪李希烈<lb/>
僣逆不道誠所難容朕憫念蒼生務息征討頻有詔命<lb/>
許其自新若能歸降依前勅待之以不死内外文武見<lb/>
任及致仕官三品已上賜爵一級四品已下加一階白<lb/>
身人賜勲三轉應奉天興元元年扈從立功并收京城<lb/>
<pb n="KR3k0013_WYG_089-11b"/>
将士食封者各隨文武與一子官餘並加兩階仍賜勲<lb/>
三轉其文武百僚應從到興元府者五品已上賜勲三<lb/>
轉其五品已下賜爵一級六品已下加一階合入三品<lb/>
五品者不拘考限聴叙其中五品已上父母未經追贈<lb/>
者並與追贈司徒兼中書令晟宜與一子五品正員官<lb/>
副元帥各與一子五品正員官都統與一子六品正員<lb/>
官中書門下平章事充節度使及神䇿兵馬使六軍統<lb/>
軍金吾六軍大将軍判度支侍郎各與一子八品正員<lb/>
<pb n="KR3k0013_WYG_089-12a"/>
官都團練防禦觀察使京兆河南尹金吾六軍将軍殿<lb/>
前射生兵馬使各與一子九品正員官故尚父子儀先<lb/>
朝元勲再復京邑贈太尉秀實以死衞國節冠古今各<lb/>
宜與子孫一人五品正員官江淮轉運使檢校尚書左<lb/>
僕射平章事韓滉勵精勤職夙夜在公漕輓資儲千里<lb/>
相繼可進國公闗畿之内連嵗興戎荐屬天災稼穡不<lb/>
稔榖麥翻貴蒸黎困窮倉廪空虛莫之賑贍每一興念<lb/>
惻然痛心宜令度支取江西湖南見運到襄州米一十<lb/>
<pb n="KR3k0013_WYG_089-12b"/>
五萬石設法搬赴上都以救荒饉大長公主長公主各<lb/>
與一子七品官嗣王郡王各與一子出身應陪位皇親<lb/>
三品已上賜爵一級四品五品加一階六品已下及常<lb/>
選官等簡選日優與處分應縁大禮職掌行事及留守<lb/>
副留守内行事中官等三品已上各賜爵一級四品已<lb/>
下加一階人竝賜勲兩轉介公酅公各與一子官如無<lb/>
子孫賜物一百疋及神䇿六軍殿前射生英武威武威<lb/>
逺皇城左右金吾街使等諸軍諸使将士御樓立仗及<lb/>
<pb n="KR3k0013_WYG_089-13a"/>
守本仗者併諸道節度下随使赴上都帖仗将士等宜<lb/>
共賜物十三萬段仍賜勲兩轉<lb/>
四年正月庚戌朔御丹鳳樓制曰朕以菲薄託於王公<lb/>
之上恭承天地之序䖍奉祖宗之訓遐想至理思臻太<lb/>
和而誠不感物化不柔逺聲教猶鬱征賦仍繁頃者務<lb/>
於安人不憚屈己與西蕃結好申以齊盟而戎心無厭<lb/>
背義虧信刼脅士庶屢犯封疆元元何辜皆朕之失乃<lb/>
者輦轂之下兇狂結搆上帝垂祐悉自伏誅刑以止殺<lb/>
<pb n="KR3k0013_WYG_089-13b"/>
諒非獲已今三陽布和萬物資始思與羣公兆庶惟新<lb/>
政理宜敷在宥之澤以覃作解之恩可大赦天下大辟<lb/>
罪已下繫囚見徒常赦所不原者咸赦除之官吏犯贓<lb/>
不在免限流人配𨽻放還左降官量移近處已經量移<lb/>
者更與量移百姓逋欠一切放免諸州遭水旱委長吏<lb/>
貸種子天下兩稅更審定等第仍加三年一定以為永<lb/>
式涇隴邠寧振武靈鹽夏銀官健常例之外每年加賜<lb/>
兩段軍州官吏寄客能務農業入粟助邉量其多少酬<lb/>
<pb n="KR3k0013_WYG_089-14a"/>
以官秩天下刺史與一子正員官户口増加田疇廣闢<lb/>
者長吏加一階縣令簡選優與處分額内官勿更注擬<lb/>
見任者三考勒停百官食錢所欲别置本宜令中書門<lb/>
下與百僚議可否奏京九品已上官各上封事極言得<lb/>
失賢良方正直諫者髙蹈不仕隱居巖穴孝弟力田聞<lb/>
於鄉里所在長官具名聞薦諸色官有清白政術堪任<lb/>
刺史縣令者常叅官各舉所知朕當親自䇿試之諸軍<lb/>
立仗将士共賜物一萬疋陪位蕃客賜一千疋<lb/>
<pb n="KR3k0013_WYG_089-14b"/>
六年十一月庚午南郊禮畢御丹鳳門下制曰禮稱日<lb/>
至而郊詩美豐年之報然則迎日之始時莫大焉順成<lb/>
之祐慶莫重焉朕承天眷懐俾作神主朝夕砥礪日月<lb/>
永思惟人安化洽是勤惟嵗稔時和是冀上靈降鑒豐<lb/>
祉聿臻展禮郊丘申大報之義祗禋宗廟極追孝之誠<lb/>
四海具瞻百神咸秩古者凡有大澤必與天下樂之慶<lb/>
賜遂行無思不僃内外文武及致仕官并諸将士等三<lb/>
品已上賜爵一級四品已下加一階宰相及東都留守<lb/>
<pb n="KR3k0013_WYG_089-15a"/>
六軍統軍諸道節度神䇿神威金吾六軍及都團練防<lb/>
禦觀察使京兆河南尹正員尚書御史臺長官太常卿<lb/>
各與一子官大禮行事官各加一階立仗将士及守本<lb/>
營者共賜物十八萬端疋故尚父子儀與一子五品正<lb/>
員官如已五品已上量與改轉贈太尉委實與一子官<lb/>
張廵許逺南霽雲顔真卿顔杲卿各與一子正員官天<lb/>
下見禁囚徒罪至流死者各逓減一等徒罪已下一切<lb/>
放免左降官經三考流人配𨽻効力之類經三周年者<lb/>
<pb n="KR3k0013_WYG_089-15b"/>
普與量移近日州縣官吏専殺立威杖或踰制自今已<lb/>
後有責情决罰致死者宜令本道觀察使具事繇聞奏<lb/>
并申報刑部御史臺吐蕃比虧信約自絶通和邉鎮之<lb/>
間事資僃禦因其犯邊累獻俘囚既切懐歸之心復加<lb/>
幽縶之苦永言覆育豈間華夷應所獲吐蕃生口見在<lb/>
者一切放歸本國仍並遣人送至界首量事資遣使得<lb/>
自全應諸道自艱難已來戰陣䘮歿及荒凶死亡骸骨<lb/>
暴露者長吏各令收瘞奠酹守宰之任弊在數更自今<lb/>
<pb n="KR3k0013_WYG_089-16a"/>
刺史縣令以四考為限嗚呼朕獲主珪璧十有二年於<lb/>
兹天地明察罔敢不祗一日萬思罔敢不慎遷己之過<lb/>
庶無吝心致人之安實有明志夫祀之馨香在徳天之<lb/>
視聴在人惟命不常聖有謨訓慶感既集於兹日儆厲<lb/>
方戒於将来兾勉増修聿懐多福凡百有司所宜同之<lb/>
九年十一月乙酉日南至郊祀禮畢御丹鳳樓大赦天<lb/>
下制曰朕以寡徳祗膺天命勵精理道十有五年夙夜<lb/>
惟寅罔敢自逸小大之務莫不祗勤皇靈顧懐宗社垂<lb/>
<pb n="KR3k0013_WYG_089-16b"/>
祐年榖豐阜荒服會同逺至邇安中外咸若永惟多祐<lb/>
實荷𤣥休是用䖍奉禮章躬薦郊廟克展因心之敬獲<lb/>
申報本之誠慶感兹深怵惕惟厲可大赦天下自貞元<lb/>
九年十一月十日昧爽已前大辟罪咸赦除之左降官<lb/>
及流人並量移近處内外文武見任及致仕官并諸軍<lb/>
諸使将士等三品以上賜爵一級四品已下加一階将<lb/>
士白身者賜勲兩轉縁大禮職掌行軍法駕南郊後留<lb/>
守副守及太倉左藏庫及陪位官等三品已上更賜爵<lb/>
<pb n="KR3k0013_WYG_089-17a"/>
一級四品已下加一階及諸色應陪位官等各賜勲兩<lb/>
轉親王大長公主長公主嗣王郡縣主酅公介公鴻臚<lb/>
蕃客神䇿神威六軍及諸使應縁大禮宿衞御樓立仗<lb/>
及守本軍本營者諸道節度在京帖仗将士賜物有差<lb/>
宰輔及在方鎮者祖父各與追贈東都留守諸軍節度<lb/>
觀察都防禦都團練經畧鹽鐡轉運使左右神䇿神威<lb/>
六軍等統軍大将軍英武威逺軍使户部侍郎判度支<lb/>
及京文武三品已上正員官尚書省四品官中書門下<lb/>
<pb n="KR3k0013_WYG_089-17b"/>
省御史臺五品官父在未有官者量授檢校官已有官<lb/>
者加一階母在未有邑號者授邑號已有邑號者更進<lb/>
邑號父母亡歿者各與追贈應諸軍防秋兵馬使及别<lb/>
敕定名充邊地兵馬使等僃禦勤勞所宜優異其父在<lb/>
未有官者各授檢校官母在未有邑號者各授邑號邊<lb/>
軍鎮守及諸道諸軍防秋将士經三週年未改轉者宜<lb/>
與甄叙其九廟配享功臣封爵廢絶者宜令詔封以享<lb/>
祀故尚父子儀贈太尉秀實宜與一子六品正員官天<lb/>
<pb n="KR3k0013_WYG_089-18a"/>
下有才徳髙逺為衆所知及隱遯丘園不求聞逹者委<lb/>
所在州府長吏具名迹聞薦諸色人中有賢良方正能<lb/>
直言極諫或博通墳典逹於教化或詳明政術可以理<lb/>
人者委常叅官及州府長吏各舉所知聞奏朕當親自<lb/>
䇿試諸司官有陳時政得失各盡所見條流封進人有<lb/>
寃滯事有闕遺悉當極言無所隱避<lb/>
十年四月癸卯司天監言日食雲隂不見百官表賀是<lb/>
日釋京師繫囚<lb/>
<pb n="KR3k0013_WYG_089-18b"/>
順宗以貞元二十一年正月即位二月甲子御丹鳳門<lb/>
大赦天下制曰朕承天序嗣守鴻業以不明不敏託於<lb/>
萬國兆人之上永惟髙祖太宗肇啓區夏列聖休徳洽<lb/>
於人心肆惟寡昧膺受多福大懼不克負荷為宗廟羞<lb/>
若渉大川罔知攸濟思與羣公卿士方伯連帥祗若丕<lb/>
訓惟懐永圖内熙庶績外𢎞至化以弼於理臻於大中<lb/>
俾懐生之類各遂其性咸得自新道迎休和蕩滌瑕累<lb/>
可大赦天下自貞元二十一年二月二十四日昧爽已<lb/>
<pb n="KR3k0013_WYG_089-19a"/>
前大辟罪已下罪無輕重已發覺未發覺已結正未結<lb/>
正繫囚見徒常赦所不原者咸赦除之左降官並移近<lb/>
處如復資者任依常調赴選如有親故在上都任於所<lb/>
司陳狀便與處分别敕因責授降資正員官者亦進改<lb/>
亡官失爵放歸不齒者量加收叙流人放還僧尼道士<lb/>
移𨽻者罪人已亡歿家口未許歸者一切放歸如自情<lb/>
願住者勿拗令歸如先有勅去縱逢恩赦不在放還之<lb/>
限者及别勅安置者並宜放還其安置之人五品已上<lb/>
<pb n="KR3k0013_WYG_089-19b"/>
待進止左降官及流人亡歿百官者各還本官今日已<lb/>
前㾗累禁錮及反逆縁坐一切並與洗滌應縁山陵制<lb/>
度及䘮儀禮物博詢可否務遵禮度必誠必信副朕𠂻<lb/>
懐橋道置頓並以内庫錢充諸有費用先給功價仍以<lb/>
見錢更不折物不得輒令科配天下百姓應欠貞元二<lb/>
年二月三十日已前𣙜酒及兩税錢物諸色逋懸一物<lb/>
已上一切放免京畿諸縣應今年秋夏青苖錢並宜放<lb/>
免天下諸州府應須夫役車牛驢馬脚價之類並以兩<lb/>
<pb n="KR3k0013_WYG_089-20a"/>
税錢自備不得别有科配仍並依兩税元勅處分仍永<lb/>
為常式不得擅有諸色𣙜税常貢外不得别進錢物金<lb/>
銀器皿竒紋異錦雕文刻鏤之類若已發在路者並納<lb/>
在藏庫清浄者理國之本恭儉者修己之端朕臨御萬<lb/>
邦方𢎞此道苟可濟物予何愛焉宫掖之中宜先省約<lb/>
其後宫弟子音聲人等並宜放歸親族應縁宫市並出<lb/>
正文帖仍依時價買賣不得侵擾百姓所縁官中要妳<lb/>
母並取食糧户充税不得科配寺觀諸軍先擒吐蕃生<lb/>
<pb n="KR3k0013_WYG_089-20b"/>
口配在諸處者宜資給放還本國天下官吏應行鞭捶<lb/>
本罪不致死者假以責情致令殞斃每念於此良増惻<lb/>
然宜切加察訪内外文武見任及致仕官并諸道將士<lb/>
等賜爵加階賜勲有差二王三恪褒聖侯各與一子官<lb/>
大長公主嗣王等各與一官及出身有差宗子中有才<lb/>
用者委宗正卿以名聞量才叙用皇王等已上親賜爵<lb/>
加階有差陪位者年十五已上並放出身武徳已來配<lb/>
饗功臣及張廵許逺南霽雲顔杲卿顔真卿等子孫中<lb/>
<pb n="KR3k0013_WYG_089-21a"/>
各與一人正員官故尚父子儀贈太師晟太尉秀實子<lb/>
孫中各與一人正員五品官及諸州府長官及京常叅<lb/>
官父見在未有官者並與五品致仕官及階父歿母存<lb/>
者與邑號父母亡歿量與追贈陜州元從寶應功臣興<lb/>
元元從奉天定難功臣賜爵勲冇差亡歿者與追贈中<lb/>
書門下節度使東都留守度支鹽鐡等使京兆尹觀察<lb/>
招討等使及神䇿神威金吾六軍将軍大将軍英武威<lb/>
逺鎮國軍使隴右經畧軍使節度留後各與一子官有<lb/>
<pb n="KR3k0013_WYG_089-21b"/>
差其神䇿神威六軍将軍大将軍英武軍等使並與加<lb/>
官神䇿神威六軍英武威逺營左右金吾及皇城将士<lb/>
及縁御樓立仗将士等賜物及爵階有差應東宫官及<lb/>
侍讀侍書教授在正月二十六日已前者有國已來職掌<lb/>
行事及冊命官授顧命撰制詔及修冊文并寫制詔官<lb/>
等賜爵加階勲進改有差蕃客等共賜物一千八百七<lb/>
十疋義武軍節度使下官健在城立仗共賜物三千八<lb/>
百四十五疋立仗将士等量加改轉内侍省及内防官<lb/>
<pb n="KR3k0013_WYG_089-22a"/>
正諸道進奏院及奏事官賜爵階勲有差内外五品已<lb/>
上文官及臺省常叅官宜至四考滿與改轉中外逓遷<lb/>
量才叙用其中政績尤異須甄升者不在此限常叅官<lb/>
及諸州刺史有先得替及假百日經䘮去官未授官者<lb/>
並即與進擬百司及在城諸使息利本錢徴放多年積<lb/>
成深弊内外官料錢職田等厚薄不均兩稅及諸色𣙜<lb/>
税物重轉須有損益並宜委中書門下與逐司商量具<lb/>
利害條件以聞不得擅有閉糴禁錢務令通濟諸色人<lb/>
<pb n="KR3k0013_WYG_089-22b"/>
中有才識兼茂明於體用者經術精深可為師法者逹<lb/>
於吏理可使從政者宜委常叅官各舉所知其在外者<lb/>
長吏宜精加訪擇具以名聞仍優禮發遣朕當詢事考<lb/>
言審其才實如無人論薦者即任自詣闕應内外官及<lb/>
諸色人任上封事極言時政得失有可觀者别當甄奨<lb/>
百姓九十已上版授及賜各有差仍令官吏就家存問<lb/>
順孫孝子義夫節婦旌表門閭重加優恤<lb/>
四月戊申詔曰惟先格王光有天下必正邦本以立人<lb/>
<pb n="KR3k0013_WYG_089-23a"/>
極建儲貳以承宗祧所以啟廸大猷安固洪業斯前代<lb/>
之令典也皇太子純體仁秉哲恭敬温文徳叶元良禮<lb/>
當上嗣朕奉若丕訓憲章古式永惟社稷之重載考春<lb/>
秋之義授之匕鬯以奉粢盛爰以令辰俾膺茂典今冊<lb/>
禮云畢慶感交懐思與萬方同其恵澤自貞元二十一<lb/>
年二月二十四日已後至四月九日昧爽已前天下應<lb/>
犯死罪者特降從流流罪已下各減一等文武官常叅<lb/>
官及諸州府長官子為父後者賜勲兩轉古之所以教<lb/>
<pb n="KR3k0013_WYG_089-23b"/>
太子必茂選師友以輔翼之俾法於訓詞而行其典禮<lb/>
右左前後罔非正人是以教諭而成徳也給事中陸贄<lb/>
中書舎人崔樞積學懿文守經據古以叅講習庶叶於<lb/>
中可充皇太子侍讀天下孝子順孫先旌表門閭者委所<lb/>
管州縣各加存恤五嶽四瀆名山大川委所在長吏量<lb/>
加祭禮<lb/>
永貞元年八月辛丑傳位於皇太子帝稱太上皇居興<lb/>
慶宫下詔曰有天下者傳歸於子前王之制也欽若大<lb/>
<pb n="KR3k0013_WYG_089-24a"/>
典斯為至公式揭耿光用體文徳朕獲奉宗廟臨御萬<lb/>
邦降疾不瘳庶政多闕乃命元子代予守邦爰以令辰<lb/>
光膺冊禮以今月九日冊皇帝於宣政殿乃命檢校司<lb/>
徒平章事杜佑充冊使門下侍郎平章事杜黄裳為副<lb/>
使國有大命恩俾惟新宜因紀元之慶用覃在宥之澤<lb/>
宜改貞元二十一年為永貞元年八月五日昧爽已前<lb/>
天下應犯死罪特降從流流罪已下各降一等<lb/>
憲宗元和元年正月丁卯御含元殿受朝賀禮畢御丹<lb/>
<pb n="KR3k0013_WYG_089-24b"/>
鳳樓大赦天下制曰朕聞明王之以孝理也必先之以<lb/>
博愛臨之以荘敬繇一人之至徳鼓四表之懽心臻於<lb/>
太和以育庶類則下知禁而無犯上措刑而勿用斯道<lb/>
不逺𢎞之在予朕以寡昧嗣守丕業荷累聖之鴻休禀<lb/>
太上之嚴訓夙夜寅畏不敢荒寧承顔而退省萬機問<lb/>
寝而下臨四海䖍奉帷眷施於兆人皇王以來孰有斯<lb/>
慶端本之化自予躬行總百行之源刑四方之理推恩<lb/>
以覆育廣敬以昭事王者要道朕其庶乎則日月之燭<lb/>
<pb n="KR3k0013_WYG_089-25a"/>
照可以率俾昆蚑之涵養期於不夭是必家至日見而<lb/>
後化洽刑清圖始所難慎終斯勉猶恐下愚之人因循<lb/>
陥辟官師之長教道未明廹於飢寒遂愆禮節詿誤之<lb/>
網顧失政而多途哀矜之人雖得情而勿喜思與公卿<lb/>
大夫下及士庶人勵翼循省以圖将来其因體元之始<lb/>
覃此惟新之澤上報於君父下念於蒼生頒慶紀年鴻<lb/>
恩斯洽可大赦天下改永貞二年為元和元年自元和<lb/>
元年正月二日昧爽已前大辟罪已下常赦所不原者<lb/>
<pb n="KR3k0013_WYG_089-25b"/>
咸赦除之京畿諸縣今年青苖錢及𣙜酒錢並宜放免地<lb/>
稅率於每年㪷量放二升江淮荆襄等十州管内水旱<lb/>
所損四十七州減放米六十萬石秋税錢六十萬貫内<lb/>
外文武見任在官神䇿六軍諸道将士等各賜爵加勲<lb/>
自武徳已來功臣子孫與官及出身文武常叅官觀察<lb/>
節度團練經畧使刺史六軍大将等父母亡歿與封賜<lb/>
至徳以來任宰輔與追贈及諡陜州奉天元從功臣普<lb/>
恩之外更賜勲爵中書門下及外使宰相宜與一子七<lb/>
<pb n="KR3k0013_WYG_089-26a"/>
品官東都留守六軍大将等與一子出身東宫官並與<lb/>
改官其撰冊文官等與一子官及勲爵有差天下百姓<lb/>
髙年者賜米帛羊酒國子監祭酒司業及學官並先取<lb/>
朝廷有徳望學識者充東都國子監諸舘共置學生百<lb/>
員應天下州府每年所稅地子數内宜十分取二均充<lb/>
常平倉仍各逐當處穏便收貯以時價糶糴務在救人<lb/>
九月西川劉闢平十月詔曰西川諸州鎮刺史大将軍<lb/>
及叅官佐吏将健百姓等應被脅從補職掌一切不問<lb/>
<pb n="KR3k0013_WYG_089-26b"/>
二年正月辛卯有事於南郊還御丹鳳樓大赦天下制<lb/>
曰朕聞王者大孝業莫盛於配天國之大事禮莫尊乎<lb/>
享帝故二儀合祭知上天所子之仁萬國駿奔觀聖人<lb/>
嚴父之道教之所設禮極於斯我國家宗武祖文繼天<lb/>
撫運聲名所被車書必同承祧而御極業光十聖體元<lb/>
而紀號年将二百朕以㣲𦕈纉奉昌圖畏此洪業若臨<lb/>
深谷而大事所屬仙寝維營凶徳相挺兩隅皆阻淮湖<lb/>
奥壤水旱愆期惄然疚懐懼不克濟既而上天降祐烈<lb/>
<pb n="KR3k0013_WYG_089-27a"/>
祖垂休妖氛盡珍逆節咸伏精祲有以相盪善惡有以<lb/>
相資五兵纔試而復藏四氣應序而咸理物皆滋茂嵗<lb/>
亦豐登百姓之心懽然相與是用齋精三日欵謁上𤣥<lb/>
明發不寐祗見烈祖周旋在位陟降是依克配之禮既<lb/>
展如在之誠増慕嘉此福祐與物惟新式敷顒若之化<lb/>
俾洽霈然之澤可大赦天下罪無輕重常赦不原者咸<lb/>
赦除之左降官與量移及復資仍聴累叙流移配𨽻並<lb/>
放還天下應有逋欠在百姓腹内者及京畿今年夏青<lb/>
<pb n="KR3k0013_WYG_089-27b"/>
苖錢並放免官酤酒及新𣙜率並同禁斷淮南江南去<lb/>
年已来水旱疾疫其稅租節級蠲放天下兩稅貞元四<lb/>
年制書已令三年一定委有司舉舊勅商量處置諸道<lb/>
年終勾宜停刺史録事叅軍並不得擅離州其事類已<lb/>
後制勅速令有司刪定江淮大縣每嵗據闕委三省御<lb/>
史臺諸司長官節度觀察使各舉堪任縣令不限選數<lb/>
並許赴集臺省官及刺史赤令有闕先於縣令中揀擇<lb/>
如有能否與元舉人同賞罰復置具員簿以序内外庶<lb/>
<pb n="KR3k0013_WYG_089-28a"/>
官禁郵驛假託乘券京兆府諸司色役人各令條疏簡<lb/>
省天下官吏應行鞭棰責情至死切令察放王府六品<lb/>
已下官及諸州縣有獄并省處及諸官諸使有要停減<lb/>
者委有司商量廢省天下百姓不得冒為僧尼道士以<lb/>
避徭役其創造寺觀廣興土木者舉勅處分内外文武<lb/>
見任及致仕官諸軍将士等以品秩節級賜勲爵文宣<lb/>
王及二王三恪公主諸與一子官仍賜物有差宗子中<lb/>
有才用者委中書門下量才叙用故尚父子儀太師晟<lb/>
<pb n="KR3k0013_WYG_089-28b"/>
太尉秀實顔真卿顔杲卿張廵許逺南霽雲及配饗功<lb/>
臣與一子官及出身有差至徳已來功臣未配饗者速<lb/>
令詳定文武常叅官及諸道節度觀蔡使等并諸軍使<lb/>
並與父母封及追贈并一子官及出身有差諸軍身仗<lb/>
及在本營節級賜物應縁大禮職事官並賜階爵天下<lb/>
諸色人中有賢良方正能直言極諫博通墳典逹於教<lb/>
化軍謀宏逺堪任将帥詳明政術可以理人委内外官<lb/>
各舉所知當親䇿試天下百姓髙年者贈米帛羊酒物<lb/>
<pb n="KR3k0013_WYG_089-29a"/>
及版授官封名山大川及古聖帝明王忠臣烈士各令<lb/>
以禮致祭<lb/>
三年正月癸巳御宣政殿受徽號曰睿聖文武皇帝冊<lb/>
禮畢移仗御丹鳳樓大赦天下自今已後應諸道有除<lb/>
官赴闕受代至京不得取本道錢妄稱進奉<lb/>
四年十月庚寅冊皇太子癸巳制曰朕丕承寶圖撫有<lb/>
方夏夙夜寅畏不敢荒寧永惟祖宗之洪業厯考皇王<lb/>
之令典思所以垂統立極事神保乂推明至公安固大<lb/>
<pb n="KR3k0013_WYG_089-29b"/>
本尊廟祧而主匕鬯嚴社稷而奉粢盛俾開春闈乃命<lb/>
元子斯古今之通誼也皇太子寧清明體仁荘敬好禮<lb/>
挺忠孝之節一君親之誠允諧詢謀用建儲貳爰以吉<lb/>
日冊於明庭鍾皷載和文物大備盛禮云畢慶感良深<lb/>
是宜布澤施恩自中逹外厥有前躅舉而行之自元和<lb/>
四年十月八日昧爽已前天下應犯死罪殺人者降從<lb/>
流流罪已下逓減一等左降官未經量移者與量移文<lb/>
武常叅官及諸州府長官子為父後者賜勲兩轉應縁<lb/>
<pb n="KR3k0013_WYG_089-30a"/>
冊禮行事官賜階及勲爵有差鄧王府官量與改進夫<lb/>
輔翼元良教諭成徳使目睹正事耳聞正言刑於施為<lb/>
漸於心術非齋荘忠慤之士不在兹選工部侍郎歸登<lb/>
給事中吕元膺並踐履端方行義修潔通於經訓而得<lb/>
其要逹於教化而蹈其中侍講承華師範磐石訪乃公<lb/>
義副予精求並可充皇太子諸王侍讀登宜加一階元<lb/>
膺宜賜紫金魚袋天下孝子順孫先旌表門閭者委所<lb/>
管州縣各加存恤五嶽四瀆名山大川委所在長吏量<lb/>
<pb n="KR3k0013_WYG_089-30b"/>
加祭祀<lb/>
七年十月庚戌制曰王者司牧黎元紹膺統緒必建儲<lb/>
貳以稱家邦故春秋垂冢祀之文易象著震方之位朕<lb/>
屬承景運嗣守丕圖稽前王之令謨奉烈聖之彝訓上<lb/>
以嚴宗祧之顧下以繫億兆之心無疆之休用崇主鬯<lb/>
祗荷成懿敢怠於懐皇太子忠孝温文率義繇禮寛粹<lb/>
荘重自誠而明慶靈所積姿器夙茂能辨南陽之牘允<lb/>
符東海之貴承華載序所感則深永為固本為慶滋大<lb/>
<pb n="KR3k0013_WYG_089-31a"/>
宜𢎞欽恤之令亦覃命賜之恩與衆共之無思不被自<lb/>
元和七年十月十七日昧爽已前天下應犯死罪殺人<lb/>
者遞減一等左降官流人並與量移如因流貶所亡歿<lb/>
及得罪之人并任歸葬文武常叅官及諸州府長官子<lb/>
為父後者賜勲兩轉應縁冊皇太子行事官加階賜勲<lb/>
爵有差文武常叅官及陪位官并宗子諸親賜勲一轉<lb/>
遂至王府量與進改天下孝子順孫先旌表門閭者及<lb/>
髙年廢疾者委所管州縣各加存恤五嶽四瀆名山大<lb/>
<pb n="KR3k0013_WYG_089-31b"/>
川委所在長吏量加祭祀布告遐邇咸使知聞<lb/>
十三年正月乙酉朔帝御含元殿受朝賀禮畢御丹鳳<lb/>
樓大赦天下詔曰朕聞王者法天作則與衆守邦奉公<lb/>
無私居兆人上當恭已嚮方之際切臨深馭朽之懐憂<lb/>
勤靡遑今古何逺所重者兵革不試軌度自貞熙仁扇<lb/>
和以至大道朕顧惟菲徳祗奉睿圖承昊天之眷命纉<lb/>
烈聖之丕緒昃食以求至理虛心而候昌言兢兢業業<lb/>
常懼失墜逮今十有四年矣道且希於廣運意常在於<lb/>
<pb n="KR3k0013_WYG_089-32a"/>
包荒推誠則深感物未至頃嵗蜀川浙右怙亂阻兵人<lb/>
神共誅剪滅相次姑務偃革期於措刑方蕭灼以懲姦<lb/>
庶干羽以成化而淮蔡㓂孽稔禍挺災問罪興師盖非<lb/>
獲已每念征行之暴露軫餽給之煩勞中宵惕然載益<lb/>
祗勵妖兇既殄黎庶用康斯皆宗社垂休中外恊力将<lb/>
勤恤於下土兾昭荅於上𤣥兹朕所以思與羣公卿士<lb/>
勵精於庶政也屬獻嵗發春授時惟敬勾萌盡逹幽蟄咸<lb/>
蘇黴纆可矜鰥恤存念俾踈網之是决與慶澤之惟新<lb/>
<pb n="KR3k0013_WYG_089-32b"/>
可大赦天下元和十三年正月十日昧爽已前大辟罪<lb/>
已下咸赦除之惟官典犯贓不在此限左降官及流人<lb/>
移𨽻等並與量移近處别勅因責降授正員官所司亦<lb/>
與處分其淮西管内縱有迹同惡逆掛渉流言事在徃<lb/>
時一切不問如聞申光蔡汝四州百姓干戈之後餓殍<lb/>
為病宜委所在長吏設法綏理先入擒吴元濟立功将<lb/>
先委韓𢎞條疏宜速具功勞等第聞奏待有甄奨處分<lb/>
天下諸州府百姓兩稅之外輒不得更有差率已頻申<lb/>
<pb n="KR3k0013_WYG_089-33a"/>
勅尚恐因循宜委御史加糾察其諸道州府縣用兵已<lb/>
来或慮有權置職名及擅加科配事非永制者一切禁<lb/>
斷淮西側近應縁資給軍用𣙜稅經奏請者各委條疏<lb/>
停省王承宗若束身赴闕捨而不問仍加官爵其度支<lb/>
元和二年已前諸道借假及懸欠錢物斛㪷雜物當四<lb/>
百八十餘萬貫石端疋枚具斤兩等並放鹽鐡户部諸<lb/>
監院應有欠負亦疏理減放二王三恪及文宣公各賜<lb/>
物五十疋神䇿六軍威逺金吾及皇城等縁御樓立仗<lb/>
<pb n="KR3k0013_WYG_089-33b"/>
将士等及在城蕃客各賜物有差故尚父子儀贈太尉<lb/>
秀實杲卿真卿張廵許逺南霽雲與一子官出身有差<lb/>
中書門下及文武常叅官諸道節度觀察神䇿諸軍等<lb/>
使祖父母節級與贈封官存者量與致仕及邑號天下<lb/>
百姓髙年賜米帛羊酒有差<lb/>
十四年七月己丑御宣政殿羣臣冊上尊號禮畢御丹<lb/>
鳳樓大赦天下制曰朕聞惟人戴后因事必極於推尊<lb/>
惟辟奉天有善必歸於讓徳式敷景福以答𤣥功居有<lb/>
<pb n="KR3k0013_WYG_089-34a"/>
勞謙之思進多滿假之懼緬自逺古何嘗不因是而致<lb/>
理焉朕獲纉睿圖祗奉神器上奉大祭下安羣生恭己<lb/>
臨軒兢懐馭朽志欲周於四海而念常切於一夫旰食<lb/>
宵興惟恐失墜運屬休泰時丁小康方隅廓清氛祲銷<lb/>
盪斯乃上荷乾坤之垂祐宗社之降靈下頼卿士之叶<lb/>
心戎臣之宣力端拱嚮道推誠任能豈予寡昧用集丕<lb/>
績况至化猶鬱勤憂未寧而中外諸臣文武多士累陳<lb/>
懇疏並進昌言願獻鴻名以増虛美拒衆心而率籲轉<lb/>
<pb n="KR3k0013_WYG_089-34b"/>
切顧𦕈身而内愧靡安乃選吉辰爰受典冊禋告於清<lb/>
廟䖍聞於昊天當兹盛儀夕惕増勵於戲朕自御極再<lb/>
加景號在徽章而孔備諒浮實而多慚宜因行慶之辰<lb/>
誕布惟新之澤與時咸遂永孚於休可大赦天下自元<lb/>
和十四年七月十二日昧爽已前大辟罪已下咸赦除<lb/>
之唯故殺人及官典犯贓不在此限左降官量移如復<lb/>
資者即任便赴選亡官失爵放歸不齒者量加收叙前<lb/>
資見任官如因瑕累未階録用并左降官事情可恕才<lb/>
<pb n="KR3k0013_WYG_089-35a"/>
行足稱者並宜簡㧞奨用淄青舊管内官人将士百姓<lb/>
等縱有跡同惡逆掛渉流言事在當時一切不問京畿<lb/>
今年秋稅青苖及𣙜酒錢每貫量放四百文從元和五<lb/>
年至十年已前諸縣百姓欠負錢物斛㪷等委京兆府<lb/>
疏理減放淮南浙江東道宣歙江南西道湖南福建山<lb/>
南東道荆南等道今年秋稅錢合上供者每貫量與減<lb/>
放度支鹽鐡户部應有逋懸並委本司疏理具可放數<lb/>
奏聞比来州縣多不定户貧富變易遂成不均前後頻<lb/>
<pb n="KR3k0013_WYG_089-35b"/>
有制勅長吏不盡遵守今宜三年一定必使均平内外<lb/>
文武見任及致仕官三品已上賜爵一級四品已下加<lb/>
一階仍賜勲兩轉神䇿六軍金吾皇城威逺諸道将士<lb/>
經淮西淄青兩度立功者更賜勲兩轉二王三恪及文<lb/>
宣公神䇿六軍金吾皇城威逺等諸軍應在城内蕃客<lb/>
並節級賜物侍中韓𢎞讀冊官崔羣讀寶官皇甫鏄並<lb/>
各加一階已至三品者賜爵二級撰册文官崔羣與一<lb/>
子正員官其餘應職行掌事官加階賜爵勲有差故尚<lb/>
<pb n="KR3k0013_WYG_089-36a"/>
父子儀贈太師晟贈太尉秀實及張廵許逺南霽雲顔<lb/>
真卿杲卿子孫各與官及出身寶應與元功臣各賜勲<lb/>
爵天下諸色人有賢良方正能直言極諫博通墳典逹<lb/>
於教化軍謀宏逺堪任将帥詳明政術可以理人者委<lb/>
内外官各舉所知當親自策試委中書門下選黜陟使<lb/>
分廵天下百姓髙年者頒賜有差<lb/>
　<lb/>
　<lb/>
<pb n="KR3k0013_WYG_089-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷八十九<lb/>
</p>
<p>
</p>
  </div>
</body>
</text>
</TEI>
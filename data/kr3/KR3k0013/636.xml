<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷六百三十六</head>
    <p>
<pb n="KR3k0013_WYG_636-1a"/>
欽定四庫全書<lb/>
　冊府元龜卷六百三十六　宋　王欽若等　撰<lb/>
　　銓選部<lb/>
　　　考課第二<lb/>
唐德宗建中二年六月門下侍郎平章事盧杞奏准六<lb/>
典中書舎人給事中充監中外官考使重其事也今者<lb/>
有知考使無監考使伏望依前置監中外官考使依奏<lb/>
貞元元年九月以刑部尚書關播吏部侍郎班宏為校<lb/>
<pb n="KR3k0013_WYG_636-1b"/>
内外官考使<lb/>
十二月制六品以下本州申中上考者納錢一千文市<lb/>
筆墨朱膠等者元置五分生利吏部奏見用有餘自今<lb/>
以後其外官考錢竝請勒停依奏<lb/>
二年九月考功奏校京官外官考使准舊例差定聞奏<lb/>
勅其校考使宜停其考課付所司准式校定<lb/>
三年五月勅以停減天下官員其停官計日成考兩考<lb/>
准舊成資准常式兩考以下至來年五月三十日處分<lb/>
<pb n="KR3k0013_WYG_636-2a"/>
四年正月一日制户口增加田疇廣闢者長吏加一階<lb/>
縣令減選優與處分其額内官勿更注擬見任者三考<lb/>
勒停<lb/>
五年正月司勲員外郎判考功趙宗儒復行貶考之令<lb/>
自至德已來考績失實朝官刺史悉以中上考褒之善<lb/>
惡不别及是右司郎中獨孤良器殿中侍御史杜倫各<lb/>
以過犯免官尚書右丞裴郁御史中丞盧佋考之中上<lb/>
宗儒抗令又貶良器及倫考居中中又祕書少監鄭雲<lb/>
<pb n="KR3k0013_WYG_636-2b"/>
逵考其同官孫昌裔入上下宗儒覆按其考降入中上<lb/>
以雲逵褒進失中考之中以儆之又刺史覈其課效考<lb/>
之中上者不過五十人餘貶入中中褒貶稍明人知戒<lb/>
懼帝善之遷考功郎中<lb/>
六年六月三日考功奏准天寳七載六月勅内外官初<lb/>
考無赴上日末考不具得替便注破不在校限<lb/>
是月又奏諸使下兼憲官及檢校郎官并諸色官充職<lb/>
掌者竝仰本使每年具在使功課兼具考第申省<lb/>
<pb n="KR3k0013_WYG_636-3a"/>
十一月制守宰之任弊在數更自今刺史縣令以四考<lb/>
為限<lb/>
七年八月考功奏准考課令諸司官皆據每年功過行<lb/>
能定其考第及准開元天寳以前勅朝官每司有中上<lb/>
考亦有中中考自三十年來諸司竝一例申中上考且<lb/>
課績之義不合雷同事久因循恐廢朝典自今以後諸<lb/>
司朝官皆湏據每年功過行能仍比類格文定其昇降<lb/>
以書考第不得一例申中上考應諸司長官書考不當<lb/>
<pb n="KR3k0013_WYG_636-3b"/>
三品已上具御牒上中書門下四品以下依格令各准<lb/>
所失輕重考<lb/>
是月考功奏准諸司官皆據功過定其考等自至德後<lb/>
一切悉申中上考今請覆其能否以定昇降從之自諫<lb/>
議大夫給事中郎官有書中中考者尚書左丞趙退翁<lb/>
言前薦果州刺史韋誕坐贓廢請降其考校考使吏部<lb/>
尚書劉滋以退翁能言其過奏中上考<lb/>
十二月校外官考使奏准考課令三品以上及同中書<lb/>
<pb n="KR3k0013_WYG_636-4a"/>
門下平章事竝奏取裁注云親王及大都督亦同伏詳<lb/>
此文則職位崇重考績褒貶有司皆合上奏今縁諸州<lb/>
刺史大都督府長史及上中下都督都䕶等有帶節度<lb/>
觀察使者方鎭既崇名禮當異每歳考績亦請奏裁其<lb/>
非節度觀察州府長官有帶臺省官者請不在此限<lb/>
八年七月右僕射崔寧書兵部侍郎劉廼上下考刑部<lb/>
侍郎兼京官校考使班宏正議曰今夷荒靖難專在節<lb/>
度尺籍伍符不校省司夫上多虛美之名下開趨競之<lb/>
<pb n="KR3k0013_WYG_636-4b"/>
路上行阿容下必朋黨因削去之廼謝之曰廼雖不敏<lb/>
敢掠一美以徼二罪乎<lb/>
十月以刑部尚書劉滋為校外官考使吏部侍郎杜黄<lb/>
裳為校京官考使給事中李選宜監京官考中書舎人<lb/>
鄭珣瑜宜監外官考<lb/>
九年七月制縣令以四考為限無替者宜至五考<lb/>
十年二月刑部奏准建中元年正月十七日勅諸州府<lb/>
五品以上正員及額内上佐宜四考停其左降官不在<lb/>
<pb n="KR3k0013_WYG_636-5a"/>
此限者五品左降官既不許停祿料六品以下未復資<lb/>
已經四考者未量移間其祿料伏望亦許准給勅下祿<lb/>
料宜准天寳六載七月十四日勅處分餘依常式<lb/>
憲宗元和十四年十一月考功奏自今以後應注考状<lb/>
但直言某色行能某色異政某色樹置某色勞效推斷<lb/>
某色獄糾舉某色事便書善惡不得更有虛美閑言其<lb/>
中以下考亦各言事状竝不得失於褒貶如違據所失<lb/>
輕重准令降書考官考又奏自今以後其有政能卓異<lb/>
<pb n="KR3k0013_WYG_636-5b"/>
清苦絶倫者不在止於上下考限依奏又奏據寳應二<lb/>
年勅御史臺分察使及諸道觀察使訪察官吏善惡功<lb/>
過稍大事當奏聞者每年九月三十日具状報考功功<lb/>
過雖小理當懲勸者按成即報考功至校日叅驗事迹<lb/>
以為殿最伏以近日功過都不牒報今後諸司不申報<lb/>
者州府本判官便與下考在京諸司追節級科處本判<lb/>
官校課日量事大小黜陟勅㫖從之<lb/>
穆宗元和十五年正月即位十二月尚書考功員外郎<lb/>
<pb n="KR3k0013_WYG_636-6a"/>
權判郎中事李渤校定京官考請行昇黜上言曰宰臣<lb/>
蕭俛叚文昌崔植等當陛下君臨之初首任宰相安危<lb/>
理亂決在此時况陛下思天下和平敬大臣禮功故未<lb/>
有昵比左右侈滿自賢之心而宰相之權宰相之事陛<lb/>
下一以付之實宣化理千載一遇之時也此時若失恐<lb/>
更無時而俛等上不能推至公明誠陳先王道德以諧<lb/>
君心又不能正色匪躬振舉舊法復百司之本則教化<lb/>
不立矣臣聞政之廢興在於賞罰俛等作相已來未聞<lb/>
<pb n="KR3k0013_WYG_636-6b"/>
奨一人德義舉守官奉公者使天下在官之徒有所勸<lb/>
又不能黜一人職事不理持祿養交者使尸祿之徒有<lb/>
所懼如此則刑法不立矣邪正莫辨混然無章教化不<lb/>
行賞罰不設天下之事復何望哉一昨陛下畋逰幸驪<lb/>
山宰相與翰林學士是陛下股肱心腹宜皆知之俛等<lb/>
不能先事未形忘軀懇諫而使陛下有忽諫之名流於<lb/>
史册是䧟君於過也孔子曰所謂大臣者以道事君不<lb/>
可則止若俛等言不行計不從湏奉身疾退不宜尸素<lb/>
<pb n="KR3k0013_WYG_636-7a"/>
於化源進退戾也何所避辭其蕭俛叚文昌崔植三人<lb/>
并翰林學士杜元頴等竝請賜考中下御史大夫李絳<lb/>
左散騎常侍張惟素右散騎常侍李益等諫幸驪山鄭<lb/>
覃等諫畋逰是皆恐陛下行幸道途漸逺自此恣情無<lb/>
度又思馬有衘橜不測之變風寒生疾之憂急奏無所<lb/>
詣國璽委婦人中幸之手綘等能率御史繼以兩省官<lb/>
大諫於朝有懇激事君之禮可以誡無言者其李綘張<lb/>
惟素李益三人請賜上下考外特與遷官以彰陛下優<lb/>
<pb n="KR3k0013_WYG_636-7b"/>
忠賞諫之美其崔元畧冠供奉官之首合考上下縁與<lb/>
于翬上下考于翬以犯贓處死准令湏降請賜考中中<lb/>
大理卿許季同任使于翬韋道沖韋正牧皆以犯贓或<lb/>
左降或處死合考中下然頃陷劉闢之亂棄家歸朝忠<lb/>
節明著今宜以功補過請賜考中中少府監裴通職事<lb/>
修舉合考中上以其請追封所生母而舎嫡母是明罔<lb/>
於君幽欺其先請賜考中下伏以昔者宰夫入寢擅飲<lb/>
師曠李調今愚臣守官請書宰相翰林學士下考上優<lb/>
<pb n="KR3k0013_WYG_636-8a"/>
聖運下振頽綱故臣懼不言之為罪不懼言之為罪也<lb/>
今其三品官考伏縁限在今月内進輙先具如前其四<lb/>
品已下官績具條流聞奏状入留中不下未㡬渤以墜<lb/>
馬傷足請告中書門下帖刑部郎中馮宿權判考功宿<lb/>
以宰臣及三品已下官故事内校遂别封以進翰林學<lb/>
士職居内署事莫得知請依尚書上考諫官御史亦請<lb/>
仍舊竝書中上考乃與李渤所奏異矣國朝考課令凡<lb/>
校考以一年善惡為上下郎中校京官四品以下得隨<lb/>
<pb n="KR3k0013_WYG_636-8b"/>
事昇黜三品以上通名清望官每歳進名内定不在有<lb/>
司渤雖欲振舉官業然事無故實又通舉佗年事以定<lb/>
褒貶不逹者以為朝廷盛事帝雖甚怒而宰相等引過<lb/>
救觧然後得免焉尋出為處州刺史<lb/>
長慶元年正月制自今郡守恪奉詔條清亷可紀四考<lb/>
與轉<lb/>
李渤為考功員外郎穆宗初書宰相等下考長慶元年<lb/>
五月貶渤為處州刺史渤既請書宰臣等下考時人以<lb/>
<pb n="KR3k0013_WYG_636-9a"/>
宰輔曠官不上疏陳列而越職釣竒非盡事君之道至<lb/>
是杜元頴等奏渤賣直沽名動多狂躁遂出之<lb/>
文宗太和元年正月勅諸道節度觀察使去任日宜具<lb/>
交割状仍限新人到任一月日分析聞奏并報中書門<lb/>
下據新舊状磨勘聞奏以慿殿最<lb/>
二年十月吏部侍郎楊嗣復李宗閔書員外楊虞卿考<lb/>
上下至是左僕射平章事王播判云據楊員外課績事<lb/>
有司准勅見今推窮竝未申奏其間得失湏候聖裁遽<lb/>
<pb n="KR3k0013_WYG_636-9b"/>
此直書豈為至敬所書考待進止<lb/>
六年七月勅今後諸州五品長為推知者推知正授通<lb/>
計六考滿停其勒留官未滿六考停給課料者准此郤<lb/>
給<lb/>
七年七月中書門下奏應諸州刺史除授序遷湏慿顯<lb/>
效若非責實無以勸人近者受代歸朝皆望超擢在郡<lb/>
理績無繇盡知或自陳制置事條固難取信或别求本<lb/>
道薦状多是狥情将明典章在覈名實伏請自今以後<lb/>
<pb n="KR3k0013_WYG_636-10a"/>
刺史得替待去郡一箇月後委知州上佐及錄事參軍<lb/>
各下諸縣取耆老百姓等状如有興利除害惠及生人<lb/>
亷潔奉公肅清風教者各具事實申本道觀察使簡勘<lb/>
得實具以事條錄奏不得更為文飾其文状仍與觀察<lb/>
判官連署如事無可稱者不在薦限仍望委度支鹽鐵<lb/>
分廵院周訪察各申報本使錄事如除授後訪知所舉<lb/>
不實觀察判官分廵院及知州上佐等竝停見任一二<lb/>
年不得敘用如縁在郡贓私事發别議處分其觀察使<lb/>
<pb n="KR3k0013_WYG_636-10b"/>
奉取進止所兾吏皆禀法人獲乂安遷擢之時更無濫<lb/>
授制從之<lb/>
八月制考課之法前王所重盖以綜覈吏理勵精政途<lb/>
名實茍違将何沮勸宜准故事置内外知考使兼令中<lb/>
書舎人給事中各一人監考<lb/>
九月以吏部尚書令狐楚為校内官考使中書舎人崔<lb/>
鄲為監内官考使以兵部尚書王起為校外官考使以<lb/>
給事中高銖為監外官考使行舊典也<lb/>
<pb n="KR3k0013_WYG_636-11a"/>
開成四年六月河陽節度使李執方奏管内縣令有纔<lb/>
經一考已替者失考績黜陟之義請無犯者留至三考<lb/>
從之<lb/>
宣宗㑹昌六年五月制刺史交代之時非因災沴大郡<lb/>
走失七百户已上小郡走失百户已上者三年不得錄<lb/>
使兼不得更與理人官增加一千户已上者與超資遷<lb/>
改仍令觀察使審勘詣實聞奏如渉虛妄本判官重加<lb/>
懲責<lb/>
<pb n="KR3k0013_WYG_636-11b"/>
大中元年正月制曰守宰親人職當撫字三載考績著<lb/>
在格言貞元之中頻有明詔縣令五考方得改移近者<lb/>
因循都不遵守諸州或得三考畿府罕及二年以此字<lb/>
人若為成政道途郡吏有迎送之勞鄉里庶民無蘇息<lb/>
之望自今湏滿三十六箇月永為常式<lb/>
六年七月考功奏近年諸州府及百司官長所書考第<lb/>
寮属竝不得知昇黜之間莫辨當否自今以後書考後<lb/>
但請勒各牒於本司本州懸於本司本州之門三日其<lb/>
<pb n="KR3k0013_WYG_636-12a"/>
外縣官則當日下縣如有昇黜不當便任敷陳其考第<lb/>
湏便改正然後申省如勘覆之後事無乖謬則論告之<lb/>
人亦必懲殿又准考課令凡官人申考状不得過兩紙<lb/>
刺史縣令至於賦税畢集判斷不滯户口無迯散田畝<lb/>
守常額差科均平廨宇修飾舘驛如法道路開通如此<lb/>
之類皆是尋常職分不合計課自今已後但云所勾當<lb/>
常行公事竝無敗闕即得准職分無失及開田招户辨<lb/>
獄雪寃及新制置之事則任錄其事繇申上亦湏簡要<lb/>
<pb n="KR3k0013_WYG_636-12b"/>
不得繁多又近年以來刺史皆自錄課績申省矜衒者<lb/>
則張皇其事謙退者則緘黙不言自今以後其廵内刺<lb/>
史請竝委本道觀察使定其考第然後錄申本州不得<lb/>
自錄課績申省又州府申官人覆得寃獄書殊考者其<lb/>
元推官人多不懲殿或云書下考至時又不提舉請自<lb/>
今以後書辨獄官人殊考日便湏書元推官下考如元<lb/>
推官自以為屈任經亷使及臺省陳論其官人先有殿<lb/>
犯官長斷云至書考日與下考者如至時不舉其本州<lb/>
<pb n="KR3k0013_WYG_636-13a"/>
判官當書下考其所申到下考省司校其所犯如與令<lb/>
式相符便校定申奏至勅下後竝湏各牒州府又近日<lb/>
諸州府所申令錄課績至兩考三考以後并湏重具從<lb/>
前功課申省以兾褒昇省司或簡勘不精便有僥倖自<lb/>
今以後不得輙更具從前功績申上又近日諸州府所<lb/>
申考解皆不指言善最或漫稱考秩或廣説門資既恥<lb/>
令文實為繁弊自今以後如有此色竝請准令降其考<lb/>
第又准考課令在中上以上每進一等加祿一季中中<lb/>
<pb n="KR3k0013_WYG_636-13b"/>
者守本祿中下以上每退一等奪祿一季准令以此懲<lb/>
勸事在必行近年以來與奪幾廢或有申請之處則言<lb/>
無本色可支徒掛簿書竟無給與今案倉庫令支給糧<lb/>
祿皆以當處正倉兊無倉之處則申省隨近有處支給<lb/>
又無者聽以税物及和糴屯收等物充令式昭然不合<lb/>
隳廢自今以後每省司校考畢符牒到州後仰當時便<lb/>
具昇降與奪事繇申請如違令式不舉明者其所繇官<lb/>
請奪俸祿一季其已去任官進奪祿事竝請准令式處<lb/>
<pb n="KR3k0013_WYG_636-14a"/>
分又准考課令官人因加户内及勸田農并縁餘功進<lb/>
考者於後事若不實縱經恩宥其考皆從追改追改之<lb/>
事近皆不行自今以後竝請准令式處分其因此得官<lb/>
者仍請追奪又諸道所申考解從前十月二十五日到<lb/>
都省都省開拆郎官押尾後至十一月末方到本司開<lb/>
拆多時情故可見自今以後伏請准南曹及禮部舉選<lb/>
解例直送當司開拆又從前以來應得考之人竝給考<lb/>
牒以為慿據近年考使容易給牒不一或一人考牒數<lb/>
<pb n="KR3k0013_WYG_636-14b"/>
處請給或數年之後方始請來自今以後校考勅下其<lb/>
得殊考及上考人省司便據人數一時與修冩考牒請<lb/>
准吏部告身及禮部春官牒每人各出錢收贖其得殊<lb/>
考者出一千文上考者出五百文其錢便充冩考牒紙<lb/>
筆雜用以前件事條等或出於令文或附以近勅酌情<lb/>
揣事不至乖張謹竝條例進上伏乞宣付中書門下請<lb/>
更叅詳茍俾至公乞賜收采仍請三年一度准舉選格<lb/>
例修定頒下勅考功所條流校考功事頗謂詳悉唯一<lb/>
<pb n="KR3k0013_WYG_636-15a"/>
件難便允從近日俗尚矜能人少亷恥若榜門許其論<lb/>
告則自此必長紛争當否之間固有公議其一件宜落<lb/>
下餘依奏<lb/>
懿宗咸通四年正月大赦節文邦伯之任郡守之官比<lb/>
遣頒條當求共理近或不終年限非時多議替移其政<lb/>
未成在理難責自此委中書待其三考方可再遷免吏<lb/>
民迎送之勞表能否昇降之道除煩就省無尚於斯<lb/>
十四年考功員外郎王徽以舊例考簿上中下字朱書<lb/>
<pb n="KR3k0013_WYG_636-15b"/>
吏縁為姦多有揩改請以黒書從之<lb/>
昭宗天祐元年四月制刺史縣令有勸課農桑招復户<lb/>
口一倍已上於前者委本道觀察使條件奏聞當加進<lb/>
陟如貪墮不理害及於人者速使停替<lb/>
後唐明宗天成元年十月吏部侍郎盧文紀上言請内<lb/>
外文武臣寮每歳有司明定考校将相乞廻御筆以行<lb/>
黜陟流下中書門下商量宰臣奏請施行從之<lb/>
是月尚書考功條奏格例如後一准考課令諸内外文<lb/>
<pb n="KR3k0013_WYG_636-16a"/>
武官九品以上每年當司長官考其属官應考者皆具<lb/>
錄一年功過行能議其優劣定九等考第京官九月三<lb/>
十日已前校定外官去京一千五百里内八月三十日<lb/>
已前校定三千里内七月三十日已前校定五千里内<lb/>
五月三十日已前校定七千里内三月三十日已前校<lb/>
定萬里内正月三十日已前校定本州定訖京官十月<lb/>
一日送簿外官朝集使送限十月二十五日已前到京<lb/>
考後功過竝入來年無長官次官考縣令已下及關鎭<lb/>
<pb n="KR3k0013_WYG_636-16b"/>
戍官岳瀆令竝州考津非𨽻監者亦州考一准考課令<lb/>
諸每年考簿集日考司校勘色别為簿具言功過京官<lb/>
三品已上及同中書門下三品并平章事奏裁<hi>親王及五大都</hi>
<hi>督府亦同</hi>四品已下及餘外官竝使人量定聞奏上考下考<lb/>
奏单數仍畧状進中考竝单名錄奏一准考課令諸每<lb/>
年尚書省諸司得州牧刺史縣令政有殊功異行及祥<lb/>
瑞災蝗户口賦役增減當界豐儉盗賊多少竝錄送考<lb/>
司一准考課令諸官人景迹功過應附考者皆湏實錄<lb/>
<pb n="KR3k0013_WYG_636-17a"/>
其前任有犯私罪斷在今任者同見任法即改任應計<lb/>
前任日為考者功過竝附其状不得過兩紙州縣長官<lb/>
湏言户口田地者不得過三紙注考正之最一最已上<lb/>
有四善為上上一最已上有三善或無最而有四善為<lb/>
上中一最已上有二善或無最而有三善為上下一最<lb/>
已上有一善或無最而有二善為中上一最已上或無<lb/>
最而有一善為中中職事粗理善最不聞為中下愛憎<lb/>
任情處斷乖理為下上背公向私職務廢闕為下中居<lb/>
<pb n="KR3k0013_WYG_636-17b"/>
官謟詐及貪濁有状之類為下下若於善最之外别有<lb/>
可嘉及罪雖成殿而情状可矜或雖不成殿而情状可<lb/>
責者省校之日皆聽考官臨時量定一准考課令諸官<lb/>
人因加户口及勸課農桑并縁餘功進考者於後事若<lb/>
不實縱經恩降皆從追改一准式校京官考限來年正<lb/>
月内外官考限二月内者所司至三月内申奏了畢伏<lb/>
以書校内外官考課逐年申送考簿各有程期近年已<lb/>
來諸道州府及在京諸司所送考解多是稽違自今後<lb/>
<pb n="KR3k0013_WYG_636-18a"/>
所申送考簿如違格限二十日不到其本判官并錄事<lb/>
叅軍伏請各罰一百直本典勾官請委本道科責如違<lb/>
一月日已上不申到者本判官伏請罰二百直錄事叅<lb/>
軍量殿一選本典勾官請委本道重加懲斷在京諸司<lb/>
如違格限不關牒到者其本行人吏牒報御史臺請行<lb/>
追勘决責一准格應所使闕縣令計日成四考餘官計<lb/>
日成三考闕今後州縣官等竝許終三十箇月成三考<lb/>
自上官後至年終但滿一百八十日便與成頭考次二<lb/>
<pb n="KR3k0013_WYG_636-18b"/>
年即湏兩考滿足如頭考第二考全足即許計日成尾<lb/>
考方與三十箇月事理合同如過月限無替人到准上<lb/>
條處分者伏以每年書校官員考課格限則顯有舊條<lb/>
授上則難為定制但以每月之内皆有除移今准格且<lb/>
以六月内上為准一應申校内外六品已下赴選官員<lb/>
考課准格自上任後但滿一百八十日便與成頭考年<lb/>
終非書考時湏至來年准格書校時併申兩考如六月<lb/>
已前直至正月到任者自上任日至校考時頭考日足<lb/>
<pb n="KR3k0013_WYG_636-19a"/>
即為後功過竝入來年如至書校時頭考欠日未成資<lb/>
考亦至來年准格書校時併申兩考如六月已後至年<lb/>
終上者竝至准格日收計一考有剰日不在重使之限<lb/>
一應經考後合收次年以一周歳為限如未滿一年停<lb/>
替者但及二百四十日與成如欠一日不在收計限一<lb/>
應收尾考但經考後至去任時得及二百日與成如欠<lb/>
日不在收計限如過月限無替人到竝准上條處分一<lb/>
應申校内外赴選官員考課頭考湏具到任年月日自<lb/>
<pb n="KR3k0013_WYG_636-19b"/>
上以來功過第二考湏具經考已後課績不得重疊計<lb/>
功其末考湏具得替年月日比類申降一應申校内外<lb/>
六品以下官員考第以去京地里逺近逐年書校申送<lb/>
考解各有程期今後應内外赴選官員考第既准格依<lb/>
限逐年比校即不合更将州府及本司考牒為據其有<lb/>
已前罷任官員不計年限考第未經省校者如有州府<lb/>
及本司考詞考牒全備者欲據在任年月日簡勘省司<lb/>
給與牒知如在任之時州府及本司向來元不曾校給<lb/>
<pb n="KR3k0013_WYG_636-20a"/>
牒只於牒繇歴子内批出考數者欲與簡勘解繇歴子<lb/>
内不𥪡過犯稱在任日并無公事遺闕證驗分明亦據<lb/>
在官年月日給與牒知如簡勘無慿者不在給牒之限<lb/>
其今年各准格赴集選人便合請給省校考牒直至南<lb/>
曹受納告亦給已竝許經所司投状簡勘出給其考牒<lb/>
又准格湏奏下當年内出給如隔年者不在行使之限<lb/>
如或實有事故年内請給故難請自今後當年奏下勅<lb/>
考許至來年内請給如更違格限請一年與殿一選如<lb/>
<pb n="KR3k0013_WYG_636-20b"/>
至三年外不請給者所司不在出給之限其已前校奏<lb/>
下内外赴選官員考課其間有未曾請給考牒者竝合<lb/>
投状請給以備選曹磨勘如将来選人今任考第依前<lb/>
故違格條不經省司勘校給牒及已曾奏校下勅考不<lb/>
曾給考牒者南曹不在簡勘判成之限一應申校内外<lb/>
官員考課文解湏依格限到省如申發後其間或有非<lb/>
時事故停任省司無以得知請委本判官并錄事叅軍<lb/>
專切提舉具事繇申省以慿㸃簡錄奏一准故事校考<lb/>
<pb n="KR3k0013_WYG_636-21a"/>
舊條内外官員竝校之時諸道差朝集使應考内即差<lb/>
中書舎人給事中監考伏自校勘不行往例全廢自今<lb/>
後省校之時伏請中書門下選差清望官兩員監校内<lb/>
外官員考課便同㸃簡申奏其合經過中書門下兩省<lb/>
准例各供宣黄請守舊規以為永制一應繇校内外官<lb/>
寮考課如有過犯便降書下考如在任之日於常課之<lb/>
外别有異績可稱比之上下考如諸道州府及在京諸<lb/>
司固違格條不具錄在任事績功過依限比校申牒到<lb/>
<pb n="KR3k0013_WYG_636-21b"/>
省其本判官并錄事叅軍及在京諸司本行竝請准前<lb/>
殿罰一應諸司諸色流外職掌人等准令本司量其行<lb/>
能功過立四等考第而勉進之今状請准新定格内條<lb/>
件逐年依限投状各具在職功過書校考第簡勘錄奏<lb/>
應諸司令史及勒留官丁憂不計有官無官竝一百日<lb/>
後舉追如願終䘮不在追限除丁憂年一考不附奏次<lb/>
年便許選數赴集其丁憂人仍牒考功及南曹終䘮者<lb/>
計三年憂諸色選人使上考減選其下考竝合殿選竝<lb/>
<pb n="KR3k0013_WYG_636-22a"/>
注令錄銓曹勘驗只慿考功報簡多有差錯今請每年<lb/>
考功申校上考及下考勅下後請具单名牒門下省及<lb/>
申三銓關報南曹以慿勘㑹竝湏九月已前報畢勅㫖<lb/>
從之<lb/>
三年四月祠部郎中王承弁請明書兩班考課顯示懲<lb/>
勸時兩班考績虛有其名皆以恪勤匪懈清愼明著為<lb/>
詞久無其實承弁雖奏終不改定<lb/>
長興四年五月中書奏准天成元年五月二十七日勅<lb/>
<pb n="KR3k0013_WYG_636-22b"/>
諸使府兩税徵科詳斷刑獄校官吏考課合是觀察判<lb/>
官專判其一州諸縣徵官糾轄提舉合是錄事叅軍本<lb/>
職今後觀察判官錄事叅軍較量所属州縣官吏據每<lb/>
年徵科程限刑獄斷遣户口增減據州縣申報仔細磨<lb/>
勘詣實然後於本官牒内據事件收𥪡如官吏考課一<lb/>
一事實其判官錄事叅軍候考滿日竝與酬奨别加職<lb/>
任如考課不實亦行殿罰如有水旱災傷處許奏聽勅<lb/>
㫖從之<lb/>
<pb n="KR3k0013_WYG_636-23a"/>
末帝清㤗二年四月宰臣張延朗奏州縣官徵科賞罰<lb/>
例縣令錄事叅軍正官一年依限徵科了絶加階二年<lb/>
依限與試衘三年總及限與服色如攝令一年内了絶<lb/>
仍攝二年三年内總及限與眞命主簿一年二年如縣<lb/>
令條三年總了别任使本判官一年加階二年改試衘<lb/>
三年轉官本曹官省限内了絶與試衘轉官諸節級三<lb/>
年内總了絶與賞錢三十千其賞罰依天成四年五月<lb/>
五日勅從之<lb/>
<pb n="KR3k0013_WYG_636-23b"/>
九月尚書考功上言今年五月中翰林學士程遜所上<lb/>
封事内請自宰相百執事外鎭節度使刺史應係公事<lb/>
官逐年書考較其優劣以前件考課究尋臺閣深逺歳<lb/>
年若議興行宜慿往制具繇中書門下宰臣判設官分<lb/>
職各有所司本司自合将條格故實詳叅更簡尋逺勅<lb/>
條奏定為悠久縁本司公事遂簡尋唐書六典㑹要考<lb/>
課令書考第從之<lb/>
三年五月右街使兼判尚書考功郝瓊上言去年五月<lb/>
<pb n="KR3k0013_WYG_636-24a"/>
詔中外官員自宰臣節度使已下竝逐年書考課計官<lb/>
員千餘當司人吏四人二人赴官又公用不足乞依三<lb/>
銓例當司歸司官逐月交賜紙筆糧錢詔考功人吏兩<lb/>
人依三銓例給及春冬衣兩分諸司不得為例<lb/>
晉高祖天福二年正月勅外官内官陳力實關於共理<lb/>
或出或處藉才難執於常規近覩朝臣偶除外任三年<lb/>
替罷之後再來擬官之時不計新職之勤勞惟循舊官<lb/>
之資歴比藉幹濟翻成滯淹宜别立於規繩貴各期於<lb/>
<pb n="KR3k0013_WYG_636-24b"/>
激勵宜今後應朝臣中有藉材特除外任者秩滿無遺<lb/>
闕将來擬官之時在外一任同在朝一任昇進其就便<lb/>
自求外職及不是特逹選任者不在此限<lb/>
六年五月詔曰王者行考績之文重為政之本若存功<lb/>
課自有旌酬或仗鉞守方著安民之術或剖符刺部彰<lb/>
恤物之仁凡著政聲悉聞朝聽邇者數州百姓舉留本<lb/>
部長官遂渉道途徑趨京闕皆陳善治竝述公清或指<lb/>
使而方來或感激而自至勞煩行役妨廢耕耘言念苦<lb/>
<pb n="KR3k0013_WYG_636-25a"/>
辛倍深軫憫今後岳牧善政委倅二官條件奏陳必當<lb/>
旌别勤勞審詳課最如不愆於名實固無恡於渥恩<lb/>
少帝開運元年八月詔曰向者朝廷無事經費尚多今<lb/>
則師旅方興支贍尤廣必資國力以濟軍需近以四海<lb/>
災傷頻年饑饉賦租減少筦𣙜虧懸帑藏不充公私重<lb/>
困今歳三時不害百榖用成所在流民漸聞歸業商旅<lb/>
之人稍衆山澤之利咸通郡邑徵科自然容易務塲課<lb/>
額必有增盈較量之間斷可知矣牧宰之任選擢非輕<lb/>
<pb n="KR3k0013_WYG_636-25b"/>
至於阜俗康民豐財益國乃為本職固合用心茍能一<lb/>
一躬親孜孜臨蒞必絶滯凝之事兼除僥倖之門副我<lb/>
憂勤顯爾政績将求課最湏設科條况藩侯郡守等皆<lb/>
是良臣各膺重委盡傾誠恪以奉國朝式當倚注之時<lb/>
宜示勸懲之道應天下諸州各以係省錢榖秋夏徵科<lb/>
為帳籍一季一奏一年賦税及限更委在任一年次年<lb/>
又不稽逋聽三周年為滿三年皆得辦事即與别議陟<lb/>
遷如或纔到任所課績不前亦當即時罷替其間災沴<lb/>
<pb n="KR3k0013_WYG_636-26a"/>
之地湏明具敷陳審其虛眞别有處分於戲朕纘承大<lb/>
業于兹三年䖍奉基局不敢失墜兢兢業業若履春氷<lb/>
小信未孚咎徵斯降旱蝗相繼連歳為災兵革未寧四<lb/>
方多事下慙黔首仰愧蒼穹所賴将相公卿元戎郡守<lb/>
或先朝宿舊或當代英賢送往事居始終如一分憂共<lb/>
治誠節彌堅倚賴既深傾輸亦至必能為國盡忠臨事<lb/>
公勤不更假於指縱固自知其陳力凡百有位宜體朕<lb/>
懷<lb/>
<pb n="KR3k0013_WYG_636-26b"/>
漢𨼆帝乾祐二年太子中允侯仁寳上言諸州府長吏<lb/>
勸課農桑隨户人力勝栽蒔桑棗小户歳十本至二十<lb/>
本中户三十至四十大户五十至一百如能廣栽不限<lb/>
本數種訖本縣令佐親省之計數得替時交與受代者<lb/>
仍於歴子内批書省司以為考課<lb/>
三年七月勅親人之任務在安民經國之規必資徵賦<lb/>
至於招添户口增長税租減選加階優有處分勸能行<lb/>
賞顯降勅文邇來論課績者甚多較虛實則未當外州<lb/>
<pb n="KR3k0013_WYG_636-27a"/>
批上歴子南曹磨勘解繇空收招到編民莫見新添税<lb/>
額盖有拆居耕種各立户名或是避税逃移併未歸業<lb/>
所以虛添農户無益官租考課渉名未盡其善宜令吏<lb/>
部南曹自今後及已前應有令佐招添㸃簡出户口據<lb/>
數湏本處户合徵税賦物數目於解繇歴子内一一開<lb/>
坐批書方得准天福八年三月十日勅條施行如不合<lb/>
前後勅例不在施行之限<lb/>
周太祖廣順二年十二月二十八日勅節文其有省校<lb/>
<pb n="KR3k0013_WYG_636-27b"/>
考牒如是奏下後滿三年不請給者宜令考功准先降<lb/>
勅文不在出給之限<lb/>
三年三月十四日勅起今後諸州府更有供申考簿違<lb/>
格限申到者本判官并錄事叅軍各罰五十直其錄事<lb/>
叅軍仍殿一選本勾押官典委本州并行科斷如違程<lb/>
限一月已上不申到者仍令尚書考功催促候供申到<lb/>
考帳依例施行所有科罰准前處分若是校考過時即<lb/>
與次年依格奏校<lb/>
<pb n="KR3k0013_WYG_636-28a"/>
是月尚書考功上言當司所納諸道考課文帳准格毎<lb/>
年十月二十五日已前考帳到京如違格限本處官吏<lb/>
各行殿罰其鳯翔府自廣順元年十月節度移文為考<lb/>
帳全不詳認格條遂申中書門下請勘今鳯翔府稱違<lb/>
格限二十餘日已决罰官典申到考帳當司准格違限<lb/>
不收勅鳯翔考帳違限本府各以科徴其考帳省司特<lb/>
與考校起今後諸州府更有違限者本判官録事叅軍<lb/>
各罰五十直録事叅軍殿中選典押本處科斷仍令省<lb/>
<pb n="KR3k0013_WYG_636-28b"/>
司依時催促若校考過時即與次年校奏餘依前後格<lb/>
勅指揮又勅州縣官或特勅除授或非時有故停任員<lb/>
缺除官到任者縁赴任不拘期限申發考帳之時但滿<lb/>
一周年便與依例書校一考申省如書校時少欠日月<lb/>
即與次年附帳申校不得漏落考第姓名如或有違罪<lb/>
本道書考官吏<lb/>
顯徳五年閠七月尚書考功奏奉新勅起今年正月一<lb/>
日後授官並以三周年為月限閏月不在其内者當司<lb/>
<pb n="KR3k0013_WYG_636-29a"/>
所書校内外六品下赴選官員考第今後以一周年校<lb/>
成一考如欠日不在計限滿三周年校成三考如考滿<lb/>
後未有替人在任更一周年與成第四考如欠日不在<lb/>
計限兼逐年湏具到任年月日自上已來課績功過第<lb/>
二考湏具經考後課績不得重疊計功其未考湏具得<lb/>
替年月日比類昇降自今年正月一日已前授官到任<lb/>
者欲准格例三十箇月書校三考今年正月一日後來<lb/>
授官到任者准新勅三周年為月限每一周年書校一<lb/>
<pb n="KR3k0013_WYG_636-29b"/>
考閏月不在其内所有諸道州府校考申發考帳及當<lb/>
司校奏各依前後格勅施行應諸司諸色流内出身人<lb/>
等准格竝湏待附申考近年不經奏考便至叅選頗啓<lb/>
倖門應在司見役人等自今後逐年起六月初一日後<lb/>
正身於所司投状請申校勞考省司據状却牒本司勘<lb/>
㑹補奏年月日勅甲頭姓名見掌案分公事牒報省司<lb/>
将元状檢勘同即與准例申校仍自此後湏逐年九月<lb/>
已前校奏了畢不在更與隔年併書之限其考牒本無<lb/>
<pb n="KR3k0013_WYG_636-30a"/>
綾紙書冩勅例今後每年奏下逐人給省牒一紙使大<lb/>
張紙書不在使綾紙及併年都給限據省校勅之日有<lb/>
公事在外差出不虛即本司雜事湏具在職功過及出<lb/>
外事繇牒報考功不得有妨逐年書校如不與申牒其<lb/>
雜事令史量情科决仍殿一選如無故自不經省投状<lb/>
請奏校不在論訴之限者當司縁新勅促期限慮恐校<lb/>
考遲違今後應合校考人請起自五月一日正身投状<lb/>
限十日畢至七月三十日已前校奏了畢餘依元格施<lb/>
<pb n="KR3k0013_WYG_636-30b"/>
行從之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷六百三十六<lb/>
</p>
<p>
</p>
  </div>
</body>
</text>
</TEI>
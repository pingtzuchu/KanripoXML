<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百十六</head>
    <p>
<pb n="KR3k0013_WYG_716-1a"/>
欽定四庫全書<lb/>
　册府元龜卷七百十六　宋　王欽若等　撰<lb/>
　　幕府部<lb/>
　　　縂序<lb/>
周禮六官六軍並有吏屬大則命於朝廷次則皆自辟<lb/>
除春秋諸國有軍司馬尉侯之職而未有幕府之名戰<lb/>
國之際始謂將帥所治為幕府秦分天下為郡屬官有<lb/>
丞邉郡有長史主兵漢丞相三公開府置掾史司𨽻刺<lb/>
<pb n="KR3k0013_WYG_716-1b"/>
史有從事史佐京尹守相有掾史曹屬皆幕府之職也<lb/>
文帝二年丞相府置兩長史秩千石武帝時有三長史<lb/>
又分丞相長史為兩府<hi>三長史盖有守者非正員故也至劉屈氂為相始分丞相長史</hi>
<hi>為兩府</hi>元狩五年初置丞相司直比二千石掌佐丞相舉<lb/>
不法其餘寮屬之職逮於中興名次大備太傅太尉司<lb/>
空府皆有長史一人掾屬令史御屬各有差<hi>太傅掾屬二十四人</hi>
<hi>令御史屬三十二人太尉掾屬同太傅加置令史御屬一人司徒皆置掾屬八人令史御屬十三人司空減司</hi>
<hi>徒掾屬二人加置令史御屬八人正曰掾副曰屬</hi>長史掌署諸曹事掾史屬則西<lb/>
<pb n="KR3k0013_WYG_716-2a"/>
曹主府史署用東曹主二千石長史遷除及軍吏户曹<lb/>
主民户祠祀農桑奏曹主奏議辭曹主辭訟法曹主郵<lb/>
驛科程尉曹主卒徒轉運賊曹主盗賊决曹主罪法兵<lb/>
曹主兵金曹主貨幣鹽鐡倉曹主倉糓令史則有閣下<lb/>
令史主閣下威儀記室令史主上章表報書記門下令<lb/>
史主府門其餘令史各典曹文書御屬主為公御職如<lb/>
録事太尉府别有黄閣主簿録省衆事司空别有橋道<lb/>
掾主橋道大將軍驃騎將軍府有司馬一人從事中郎<lb/>
<pb n="KR3k0013_WYG_716-2b"/>
二人長史掾屬同司空府令史御屬减司空府五人騎<lb/>
衛將軍無長史司馬又減大將軍掾屬九人御屬六人<lb/>
别有部集一人縂知營事兵曹掾史主兵事噐械禀假<lb/>
掾史主稟假禁司外刺刺姦主罪法皆無員其領兵外討<lb/>
則營有五部部置校尉軍司馬各一人部有曲曲置軍<lb/>
候一人曲有屯屯置長一人若不置校尉則部但有軍<lb/>
司馬假軍候其别部則有别部司馬其餘將軍置以征<lb/>
伐者則府無員職惟有部曲司馬軍候以領兵其城門<lb/>
<pb n="KR3k0013_WYG_716-3a"/>
屯騎越騎歩兵胡騎射聲等校尉各有司馬一人主兵<lb/>
使匈奴郎將䕶羗䕶烏桓等校尉皆置從事二人有事<lb/>
隨事置掾因而為員司𨽻校尉有從事史二十人假佐<lb/>
二十五人都官功曹别駕簿曹兵曹等從事主簿門亭<lb/>
長功曹書佐經師月令師律令師簿曹都官等書佐皆<lb/>
無員所部郡國各有從事書佐一人刺史省都官從事<lb/>
改功曹從事為治中從事餘官同司𨽻河南京兆等尹<lb/>
有掾史五人四部督郵吏部掾二十六人案獄仁恕掾<lb/>
<pb n="KR3k0013_WYG_716-3b"/>
三人監津渠漕水掾二十五人卒吏二百五十人文學<lb/>
守助掾六十人書佐五十人循行二百三十人幹小史二百<lb/>
三十一人郡守官屬有掾史督卸倉功等曹<hi>史不備載其職</hi>光武建<lb/>
武中置司徒司直尋省又罷邉郡丞以長史領職明帝<lb/>
増驃騎將軍長史掾史員為四十人<hi>四府長史掾史皆無四十人東平王</hi>
<hi>蒼為驃騎明帝特置四十人以優之</hi>和帝時竇憲為車騎將軍置官屬如<lb/>
司空府又置中䕶軍一人與叅謀議安帝置右扶風都<lb/>
尉京兆虎牙都尉皆置諸曹掾史畧如公府無東西曹<lb/>
<pb n="KR3k0013_WYG_716-4a"/>
有功曹史主選署功勞五官椽署功曹及諸曹事五部督郵<lb/>
曹掾主監屬縣亭長主正門記室史主錄記書催期㑹無令<lb/>
史閣下及諸曹各有佐幹主文書桓帝元嘉二年置禮儀<lb/>
大將軍増掾屬令史置舍人各十人<hi>時以梁冀為禮儀大將軍</hi>靈帝<lb/>
時以九卿出為州牧<hi>太常劉焉為益州宗正劉州虞為幽州太僕黄琬為豫</hi>其任漸<lb/>
重官屬有别駕從事史主財糓簿書兵曹從事史主兵<lb/>
事主簿錄閣下衆事省署文書門亭長主州正門功曹書佐<lb/>
主選用孝經師主監試經月令師主時節祭祀律令師平<lb/>
<pb n="KR3k0013_WYG_716-4b"/>
律簿曹佐主簿書各一人部郡從事史主察非法典郡<lb/>
書佐主一郡文書毎郡各一人獻帝建安十二年置<lb/>
中䕶中軍領軍各有長史司馬員魏武帝為丞相置左<lb/>
右長史各一人徵事二人省西曹掾是時三國鼎峙官<lb/>
府吏屬各因漢制加有正行叅軍行叅軍員後晋景帝<lb/>
為魏大將軍置東西户倉賊金水兵騎兵等曹掾各一<lb/>
人不置屬文帝為相國府官置中衛驍衛二將軍左右<lb/>
長史司馬從事中郎主簿各四人舍人十九人叅軍二<lb/>
<pb n="KR3k0013_WYG_716-5a"/>
十二人叅戰十一人後復置左右户賊金水兵等曹屬<lb/>
各一人倉曹屬二人増置鎧集法奏等曹掾屬各一人<lb/>
士馬媒等曹屬各一人㪚屬九人晋初諸公開府位從<lb/>
公<hi>驃騎車騎衛將軍伏波撫軍都軍䕶鎮中軍四征四鎮龍驤典軍上軍輔國等大將軍左右光禄光禄三</hi>
<hi>大夫開府者皆為位從公</hi>長史一人西東閣祭酒西東曹掾户倉賊<lb/>
曹令史屬各一人御屬閣下令史西東倉户賊等曹令<lb/>
史門令史記室省事令史閣下記室書令史西東曹學<lb/>
事各一人司徒加置左右長史各一人主簿左西曹掾<lb/>
<pb n="KR3k0013_WYG_716-5b"/>
屬各一人改西曹為右西曹司空加置橋道掾一人其<lb/>
加兵者增置司馬一人從事中郎二人主簿記室督掾<lb/>
各一人舍人四人兵鎧士曹營軍刺姦帳下都督外都<lb/>
督令史各一人為持節都督者増叅軍六人驃騎以下<lb/>
及大將軍不開府非持節都督及三品將軍者置長史<lb/>
司馬各一人主簿功曹史門下督録事兵鎧士賊曹營<lb/>
軍刺姦帳下都督功曹書佐門下書史各一人州刺史<lb/>
置别駕治中從事主簿門亭長録事記室書佐諸曹佐<lb/>
<pb n="KR3k0013_WYG_716-6a"/>
守從事武猛從事都水從事等吏四十一人所領郡各<lb/>
置部從事一人邉州又置弓馬從事五十餘人徐州别<lb/>
置淮海從事凉州别置河津從事荆州别置監佃督各<lb/>
一人凉益州又加置吏員八十五人郡置主簿主記室<lb/>
門下賊曹議生門下史記室史録事史書佐門下書佐<lb/>
循行幹小史五官掾功曹書佐循行小史五官掾文學<lb/>
掾等員<hi>河南郡京師所在則置尹王國以内史掌太守事其吏屬並同凡郡國户減五千者職五十人</hi>
<hi>㪚吏十三人五千以上加職吏十三人㪚吏八人萬户以上又加職吏六人㪚吏十八人</hi>武帝初置<lb/>
<pb n="KR3k0013_WYG_716-6b"/>
左右衛將軍亦有長史司馬功曹主簿員後安平獻王<lb/>
孚為太宰而分府兵鎧士營軍刺姦五曹增置屬楊駿<lb/>
為太𫝊又増祭酒為四人分兵曹為左右法金田集水<lb/>
戎車馬等曹皆置屬趙王倫為相國置左右長史司馬<lb/>
從事中郎四人叅軍二十人主簿記室督祭酒各四人<lb/>
東西曹又置屬餘十八曹加置掾諸曹又皆置御屬令<lb/>
史學幹等員東海王越為丞相府又置行叅軍兼行叅<lb/>
軍元帝初為鎮東將軍置録事叅軍為丞相置從事中<lb/>
<pb n="KR3k0013_WYG_716-7a"/>
郎分掌諸曹有録事度支三兵等中郎以諮議叅軍主<lb/>
諷議事有録事記室東西度支户法金倉理中兵外兵<lb/>
騎兵典兵兵賊運禁防典賔鎧田士騎士車直兵長流<lb/>
刑獄城局水右户墨等曹其后公府止置長史倉曹掾<lb/>
户曹屬東西閣祭酒各一人主簿舍人二人御屬二人<lb/>
令史無定員領兵者置司馬一人從事中郎二人叅軍<lb/>
無定員加崇者置左右長史司馬從事中郎四人掾屬<lb/>
四人增置倉曹屬户曹掾領兵者又置軍諮祭酒叅軍<lb/>
<pb n="KR3k0013_WYG_716-7b"/>
督䕶以領兵中䕶中軍領軍府增置功曹主簿出征則<lb/>
置叅軍<hi>時又有長兼叅軍除拜則為叅軍事府版則為行叅軍又為版行叅軍</hi>五校亦置<lb/>
司馬功曹主簿員後省<hi>五校屯騎歩兵越騎長水射聲校尉也</hi>又罷左右<lb/>
衛將軍長史員成帝咸康中置江州别駕祭酒省諸郡<lb/>
丞宋髙祖為相止置諮議録事記室户倉外兵騎兵長<lb/>
流賊刑獄城局法田水鎧士集右户墨等曹叅軍皆無<lb/>
員合中兵直兵置一叅軍曹仍舊為二自後公府皆循<lb/>
其制而小府省長流叅軍置禁防叅軍諸府叅軍督䕶<lb/>
<pb n="KR3k0013_WYG_716-8a"/>
罷領軍兵騎將軍以下為刺史都督儀同三司者置官屬<lb/>
並如公府都督不帶儀同者不置從事中郎置公曹一人<lb/>
主吏在主簿上刺史則有别駕從事史治中從事從王簿<lb/>
西曹書佐祭酒從事史議曹從事史部郡從事史揚州無<lb/>
祭酒以主簿治事荆州别有從事史廣州徐州别有月令<lb/>
從事豫州别有長史叅軍别駕<hi>西曹主吏及選事西曹郎漢之功曹也治中主</hi>
<hi>衆曹文書祭酒分掌諸曹事</hi>郡屬卒因前制文帝元嘉四年定置郡<lb/>
官略如公府無東西曹有功曹史主選舉五官掾主諸<lb/>
<pb n="KR3k0013_WYG_716-8b"/>
曹部縣有都御門亭長主記史催督期㑹齊州郡之職<lb/>
亦循前制三公府置左右長史左西曹掾屬主簿祭酒<lb/>
令史從事中郎倉曹掾户曹屬東西閣祭酒主簿舍人<lb/>
御屬等員加崇者長史以下並増員數大將軍位從公<lb/>
開府儀同等府置左長史司馬各一人諮議以下叅軍<lb/>
並同宋公府而城局以上曹署正叅軍法以下曹署行<lb/>
叅軍無曹職為専兼員梁諸公大將軍大司馬等府置<lb/>
長史司馬諮議叅軍掾屬從事中郎記室主簿列曹叅<lb/>
<pb n="KR3k0013_WYG_716-9a"/>
軍行叅軍舍人等員司徒府則有左右長史左西曹掾<lb/>
州别有文學從事郡官仍舊陳庶姓公府置諮議叅軍<lb/>
長史司馬從事中郎掾屬府中録事記室直兵參軍板中<lb/>
録事記室直兵參軍主簿祭酒參軍等員庶姓持節府省<lb/>
從事中郎叅軍别置功曹史餘同公府庶姓非公不持<lb/>
節將軍止置長史主簿安蠻戎越校尉中郎將止置長<lb/>
史司馬正員之外皆有版授官自餘州郡之吏皆循梁<lb/>
制後魏起於代北庶職草創道武皇始元年初令州郡<lb/>
<pb n="KR3k0013_WYG_716-9b"/>
定置刺史太守而寮屬未著至大和定令官制始詳三<lb/>
公大將軍府有司馬長史元士諮議叅軍主簿從事中<lb/>
郎叅軍行記室督掾屬舍人御屬令史閣下令史又有<lb/>
録事叅軍事功曹記室户倉中兵叅軍事叅軍事列曹<lb/>
行叅軍行叅軍長兼行叅軍叅軍都督開府置長史從<lb/>
事中郎諮議叅軍正叅軍主簿行叅軍記室督令史一<lb/>
品二品三品正從將軍開府别有功曹史無元士記室<lb/>
督掾屬舍人御屬令史其長史諮議録事及諸叅軍督<lb/>
<pb n="KR3k0013_WYG_716-10a"/>
䕶員並如公府四品五品正從將軍止置長史司馬主<lb/>
簿列曹叅軍列曹行叅軍中軍鎮軍撫軍有長史司馬<lb/>
中㪚行叅軍校督州有别駕功曹都官司事從事録事<lb/>
從事史治中從事史主簿議曹從事史郡有功曹主簿<lb/>
通事等員宣武永平二年併省諸州諮議記室户刑獄<lb/>
田水集士等曹叅軍孝莊初増大丞相太宰佐史<hi>時以爾朱</hi>
<hi>榮為大丞相元天穆為太宰</hi>孝静天平中置京畿大都督立府置佐<lb/>
而史闕其職後齊立大三公府無元士分户曹為左右<lb/>
<pb n="KR3k0013_WYG_716-10b"/>
加置外兵騎兵長流城局刑獄等曹叅軍事東西閣祭<lb/>
酒法墨田水鎧集士等曹行叅軍餘並如後魏制司徒<lb/>
府加左右長史三公以下儀同三司開府者減記室倉<lb/>
城局田水鎧士等曹各一人領軍中領軍䕶軍中䕶軍<lb/>
府皆有長史司馬功曹主簿録事等員其領軍府所領<lb/>
左右衛左右䕶軍府所領東西南北四中郎將府各減<lb/>
功曹録事員而郎將府加置録事叅軍統府録事直兵<lb/>
功倉中兵外兵騎兵長流城局等叅軍法田鎧曹行叅<lb/>
<pb n="KR3k0013_WYG_716-11a"/>
軍司府牧置别駕從事史治中從事史州都主簿西曹<lb/>
書佐記室户功金租兵騎等曹都官法部郡等從事<hi>主簿</hi>
<hi>置史西曹以下各置掾史</hi>清都郡置丞中正功曹主簿都御五官門<lb/>
下督録事主記議生功曹記室户田金租兵騎賊法等<lb/>
曹掾中部掾州刺史屬官有長史司馬録事功倉中兵<lb/>
等曹叅軍事及掾史主簿及掾記室掾史外兵騎兵長<lb/>
流城局刑獄等叅軍叅軍事及掾史叅軍事法墨田鎧<lb/>
集士等曹行叅軍及掾史左户掾史行叅軍長兼叅軍<lb/>
<pb n="KR3k0013_WYG_716-11b"/>
叅軍督䕶統府直兵箱録事等員州屬官有别駕從事<lb/>
史治中從事史州都先迎主簿主簿西曹佐月令史祭<lb/>
酒從事史都郡從事早服從事典籖及史門下督省事<lb/>
都録事及史箱録事史朝直刺姦記室户田金租兵左<lb/>
户等掾史<hi>上上州刺史府及州屬官佐吏共三百九十三人上中上下州各差减十人中上州又减</hi>
<hi>五十一人中中中下州又差減十人下上州又減五十人下中下下州又差減十人</hi>郡太守屬官<lb/>
有丞中正先迎功曹先迎主簿功曹主簿五官省事及<lb/>
西户金租兵集等曹掾佐太學博士助教太學生市長<lb/>
<pb n="KR3k0013_WYG_716-12a"/>
倉督等<hi>員上上郡太守官屬佐吏共二百十二人上中  上下郡各差減五人中上又減四十五人中</hi>
<hi>中中下郡又減五人下上郡又減四十人下中下下郡又差減二人</hi>後周六官之制公府<lb/>
有上大夫元士統軍驃騎車騎柱國大將軍四征中鎮<lb/>
撫諸將軍府有長史司馬司録中郎掾屬列曹叅軍戍<lb/>
副等員别將開府有長史司馬司録呼藥别駕侍中列<lb/>
曹叅軍等員隋三師不置府屬三公依後周置官寮而<lb/>
左右衛左右武衛左右武侯大將軍並有長史司馬録<lb/>
事功倉兵騎曹叅軍法鎧曹行叅軍各一人行叅軍左<lb/>
<pb n="KR3k0013_WYG_716-12b"/>
右衛武侯各六人武衛八人左右衛又各統親衛置開<lb/>
府儀同二府開府府官屬減功騎曹叅軍鎧曹行叅軍<lb/>
儀同府又減法曹行叅軍餘如左右衛左右領左右府<lb/>
屬同開府府左右監開府别有行叅軍四人餘官如左<lb/>
右府左右領軍府别有掾屬各一人明法四人加行叅<lb/>
軍十人餘官如左右衛後髙祖又採後周之制置上柱<lb/>
國柱國上大將軍大將軍上開府儀同三司儀同三司<lb/>
上儀同三司儀同三司大都督帥都督總十一等上柱<lb/>
<pb n="KR3k0013_WYG_716-13a"/>
國府長史司馬諮議叅軍事掾屬各一人功曹記室户<lb/>
倉兵騎兵城局等曹叅軍事各一人叅軍事五人法田<lb/>
水鎧士等曹行叅軍各一人行叅軍十二人典籖二人<lb/>
柱國省騎兵叅軍事水曹行叅軍員減叅軍事行叅軍<lb/>
各一人上大將軍又省諮議叅軍事田鎧曹行叅軍員<lb/>
又減行叅軍一人大將軍又省掾屬員減叅軍事二人<lb/>
上開府又省法士曹行叅軍事㕘軍事員開府又省典<lb/>
籖員減行叅軍二人上儀同又省功曹城局叅軍事員<lb/>
<pb n="KR3k0013_WYG_716-13b"/>
又減行叅軍事三人儀同又省倉曹員減行叅軍二人<lb/>
又令三師三公置府佐與柱國同雍州牧置别駕賛務<lb/>
州都郡正主簿録事西曹書佐金户兵法士等曹從事<lb/>
部都從事武猛從事并佐史等員五百二十人京兆尹<lb/>
置丞正功曹主簿金户兵法士等曹佐并佐史等員二<lb/>
百四十四人州刺史置長史司馬録事功户兵等曹叅<lb/>
軍法士曹行叅軍典籖州都光初主簿郡正主簿西曹<lb/>
書佐祭酒從事部郡從事倉督市令丞并佐史等員<hi>上上</hi>
<pb n="KR3k0013_WYG_716-14a"/>
<hi>州三百二十三人上中州減十二人上下州又減十六人中上州又減二十九人中中中下州又差減二十人</hi>
<hi>下上州又減十人下中州又減十五人下下州又減二人</hi>郡太守置丞尉正光初主<lb/>
簿縣正功曹主簿西倉户兵法士等官曹市令佐史等<lb/>
員<hi>上上郡一百四十六人上中郡減五人上下郡又減四人中上郡又減十九人中中郡又減六人中下郡</hi>
<hi>又減五人下上郡又減十九人下中郡又減五人下下郡又減六人</hi>開皇二年罷郡以州<lb/>
統縣改别駕賛務為長史司馬罷辟署令史部除授品<lb/>
官為州郡佐官四年一遷以曹為名者並改為司<hi>自兩漢以</hi>
<hi>降府幕官都自辟署亦有朝命者梁魏以来州都縣正以下皆州郡自調用理時事至是以為鄉官始以品官</hi>
<pb n="KR3k0013_WYG_716-14b"/>
<hi>縂職</hi>開皇十二年悉改諸州司從事為叅軍十五年盡罷<lb/>
州郡鄉官煬帝即位置十二衛將軍各有長史録事司<lb/>
倉兵騎鎧等曹左右翊衛又有親侍鷹揚二府各有司<lb/>
馬長史兵倉曹左右侯衛别置察非掾二人罷州置郡<lb/>
罷長史司馬賛務一人置東西掾主簿司功倉户<lb/>
兵法士等書佐各因郡之大小而為增減改行㕘<lb/>
軍為行書佐其後諸郡又加置通守一人改賛務為丞<lb/>
位在通守下唐丞相之務歸於臺省三公無官屬改郡<lb/>
<pb n="KR3k0013_WYG_716-15a"/>
為州仍置總管之職武徳四年始改總管為都督府貞<lb/>
觀中分為二等大都督府有長史司馬録事叅軍録事<lb/>
六曹叅軍事各二員功士曹一員叅軍事典獄間事丞<lb/>
佐史倉督等員有差中都督府别有别駕一人餘官並同大<lb/>
都督府上州中州刺史府官同中都督府下州刺史省<lb/>
長史餘與中州同其大都䕶府無别駕士曹及叅軍事<lb/>
以下員上都督府又無法曹員餘同上州又因隋制置<lb/>
十二衛皆有衛佐<hi>長史録事倉兵騎等曹叅軍司皆中侯司戈執㦸奉車都尉等員龍朔二</hi>
<pb n="KR3k0013_WYG_716-15b"/>
<hi>年置左右羽林軍開元二十七年置左右龍武軍官屬同十二衛佐又有十六衛將軍正有長安史曹録事校</hi>
<hi>尉等員</hi>則天長夀中有經畧使睿宗景雲後有節度使肅<lb/>
宗至徳後有觀察使明皇天寳後有團練防禦使節度<lb/>
使之屬有副使一人行軍司馬一人判官二人掌書記<lb/>
一人叅謀無員隨軍四人觀察使有判官支使經畧使<lb/>
有判官等員其後節度觀察使防禦團練皆有推官廵<lb/>
官之職兼度支營田招討使者又有度支營田等判官<lb/>
自是正為幕府之職<hi>自後上佐曹官皆為州縣之職更不復紀其有軍校若都虞侯都知</hi>
<pb n="KR3k0013_WYG_716-16a"/>
<hi>兵馬使之比有武功叅軍謀者則附次焉</hi>皆奏請有出身人及六品以下正<lb/>
員官為之惟兩省供奉尚書省御史臺見任郎官不得<lb/>
奏請其辟署未有官者皆謂之攝自從諸使兵馬留後<lb/>
兩京留守後置判官鹽鐡度支及場院使亦置判官推<lb/>
廵之職後唐莊宗同光二年令諸道節度副使兩使判<lb/>
官朝廷除授外幕不職吏皆委本道選任明宗天成二<lb/>
年又限諸藩鎮幕職不得兼録事叅軍鄴都管内諸州<lb/>
録事叅軍不得兼防禦判官始改刺史州防團練判官為<lb/>
<pb n="KR3k0013_WYG_716-16b"/>
軍事判官晋髙祖天福二年又限防禦團練刺史不得<lb/>
奏未有官人為從事漢乾祐元年又禁諸道不得奏薦<lb/>
行軍副使兩使判官周世宗顯徳二年始令刺史州置<lb/>
軍士推官一員原其叅佐將幕禆賛公府承刺舉之職<lb/>
分守相之務而能左右宣力出入盡規潔素靡渝亮直<lb/>
是與建謀議而惟允集勲伐以居多竭乃忠誠膺其倚<lb/>
頼至於懿文秀茂明識淵粹承辟署之美膺棟梁之重<lb/>
及貪墨自恣囘邪是圖憲法所罹罪釁連及並用論次<lb/>
<pb n="KR3k0013_WYG_716-17a"/>
以儆方来凡幕府部一十六門<lb/>
　　　　選任　　倚任<lb/>
　　　選任<lb/>
夫任官惟賢前經之丕訓以能詔事三代之達道二漢<lb/>
之際始盛賔佐之選故辟署之命行焉施及鼎國興戎<lb/>
右武晋宋以降藩寄彌重其或誓師遣將建牙開府並<lb/>
建宗室出臨屏翰以至掌司留務委之腹心尊崇宰弼<lb/>
重其叅賛則必簡乎朝議精擇素望既咨其策畫亦頼<lb/>
<pb n="KR3k0013_WYG_716-17b"/>
其傅導至乃取於近侍掇自髙位豈非慎重大事貴經<lb/>
武之有功協比正人兾茂親之盛徳者也<lb/>
魏杜襲為太祖丞相長史從討漢中太祖東還當選留<lb/>
府長史鎮守長安主者所選多不當太祖令曰釋騏驥<lb/>
而不乗焉皇皇而更索遂以襲為留府長史駐闗中<lb/>
張緝為温令㑹蜀相諸葛亮出緝上便宜詔以問中書<lb/>
令孫資資以為有籌畧遂召拜騎都尉遣叅征蜀軍<lb/>
晋王舒為溧陽令明帝之為東中郎將妙選上佐以舒<lb/>
<pb n="KR3k0013_WYG_716-18a"/>
為司馬轉後將軍宣城公禇裒諮議叅軍頻領望府咸<lb/>
稱明練<lb/>
宋張邵為髙祖揚州主簿世子始開征虜府以邵為録<lb/>
事叅軍遷諮議叅軍領記室<lb/>
張敷少整貴文韻端雅武帝聞其美召見竒之曰真千<lb/>
里駒也以為世子中軍叅軍<lb/>
袁洵元嘉中累歴顯官盧陵王紹為南中郎將江州刺<lb/>
史少年未親政以洵為長史尋陽太守行府州事<lb/>
<pb n="KR3k0013_WYG_716-18b"/>
張暢為尚書主客郎未拜除江夏王義恭征北記室叅<lb/>
軍孝武鎮彭城暢為安北長史沛郡太守元嘉末暢履<lb/>
行盱眙城欲立大鎮時魏軍聲云當出襄陽故以暢為<lb/>
南譙王義宣司空長史<lb/>
張永為右衛將軍免官時孝武寵子新安王子鸞為南<lb/>
徐州刺史割呉郡屬徐州起永為别駕從事史<lb/>
南齊張融字思光呉人宋孝武間融有早譽觧褐為新<lb/>
安王北中郎㕘軍<lb/>
<pb n="KR3k0013_WYG_716-19a"/>
張岱初仕宋為撫軍諮議㕘軍領山隂令時巴陵王休<lb/>
若為北徐州未親政事以岱為冠軍諮議㕘軍領彭城<lb/>
太守行府州國事後臨海王為征虜廣州豫章王為車<lb/>
騎揚州晋安王為征虜南兖州岱歴三府諮議遷驃<lb/>
騎長史領廣陵太守新安王子鸞以盛寵為南徐州髙<lb/>
選佐史孝武召岱謂之曰卿美效夙著兼資宦已多今<lb/>
欲用卿為子鸞總刺史之任無謂小屈終當大伸也<lb/>
王琨初仕宋為歴陽内史孝武以琨忠實徙為寵子新<lb/>
<pb n="KR3k0013_WYG_716-19b"/>
安王東中郎長史歴右衛将軍度支尚書出為永嘉王<lb/>
左軍始安王征虜二府長史皆孝武諸子也<lb/>
王僧䖍初仕宋自太子庶子出為豫章王子尚撫軍長<lb/>
史遷㪚騎常侍復出為新安王子鸞北中郎長史二藩<lb/>
皆孝武之愛子也<lb/>
陸慧曉為太子洗馬建元初武陵王曄守㑹稽太祖為<lb/>
精選僚吏以慧曉為征虜功曹<lb/>
王繢為東陽太守武帝為撫軍時吏部尚書張岱選繢<lb/>
<pb n="KR3k0013_WYG_716-20a"/>
為長史呈選牒太祖笑謂岱曰此素望也<lb/>
張沖建武中為廬陵王北中郎司馬未拜豐城公遥昌<lb/>
為豫州帝慮冦未已徙仲為征虜長史南梁郡太守<lb/>
胡諧之為武帝江州别駕文惠太子初鎮襄陽帝以諧<lb/>
之心腹出為北中郎征虜司馬扶風守爵闗内侯在鎮<lb/>
毗賛甚有心力<lb/>
崔慧景為南郡内史南蠻長史加輔國将軍内史如故<lb/>
先是蠻府置佐資用甚輕至是始重其選<lb/>
<pb n="KR3k0013_WYG_716-20b"/>
孔琇之為呉興太守時明帝輔政防制諸藩致宻㫖于<lb/>
上佐隆昌元年遷琇之為寧朔将軍晋熈王冠軍長史<lb/>
江夏内史行郢州事<lb/>
梁張率字士簡為秘書丞直夀光省晋安王戍石頭以<lb/>
率為雲麾中記室王遷南兖州轉宣毅諮議㕘軍兼記<lb/>
室王還都率除中書侍郎王為荆州復以率為宣惠諮<lb/>
議領江陵令府遷江州以諮議領記室出監豫章臨川<lb/>
郡率在府十年㤙禮甚篤<lb/>
<pb n="KR3k0013_WYG_716-21a"/>
到溉為湘東王繹輕車長史行府郡事武帝敕繹曰到<lb/>
溉非直為汝行事足為汝師<lb/>
江革為少府卿時武陵王在東州頗自驕縱髙祖召革<lb/>
面敕曰武陵王年少臧盾性弱<hi>盾王之官屬也</hi>不能規正欲以<lb/>
卿代為行事非卿不可不得有辭乃除折衝將軍東中<lb/>
郎武陵王長史㑹稽郡丞行府州事<lb/>
後魏鄧述為齊州刺史初改置百官始重公府元佐時<lb/>
太傅元丞出為并州刺史以述為太傅長史帶太原太<lb/>
<pb n="KR3k0013_WYG_716-21b"/>
守<lb/>
刁整字景智少有大度頗渉書史為郡功曹太和十五<lb/>
年奉朝請孝文都雒親自臨選除司空法曹㕘軍從帝<lb/>
南討命廣陽王嘉鎮荆州以整為嘉外兵㕘軍事<lb/>
崔珽為典屬國下大夫太和十八年大将軍宋王劉昶<lb/>
南鎮彭城詔假立義将軍為昶府長史珽以疾辭免乃<lb/>
以王肅為長史<lb/>
李慿唐茂盧尚之孝文時趙郡王幹為都督冀定瀛三<lb/>
<pb n="KR3k0013_WYG_716-22a"/>
州諸軍事詔以慿為長史茂為司馬尚之為諮議㕘軍<lb/>
以輔弼之<lb/>
傳永字修期為任城王長史王肅之為豫州以永為平<lb/>
南長史咸陽王禧慮肅難信言於孝文孝文曰已選傳<lb/>
修期為其長史雖威儀不足而文武有餘矣肅以永宿<lb/>
士禮之甚厚永亦以肅為孝文眷遇盡心事之情義至<lb/>
穆<lb/>
崔鴻為尚書都兵郎中永平初豫州城人白早生殺刺<lb/>
<pb n="KR3k0013_WYG_716-22b"/>
史司馬悦據懸瓠叛詔鎮南将軍邢巒討之以鴻為行<lb/>
臺鎮南長史<lb/>
李系為主客郎齊文襄王攝選以系為司徒諮議㕘軍<lb/>
因謂之曰自郎署至此所謂不次以卿人才故有此舉耳<lb/>
後周薛寘西魏末為中書令時車騎大将軍儀同三司<lb/>
燕公于謹征江陵以寘為司録軍中謀畧寘並㕘之<lb/>
薛端字仁直太祖時大軍東討以柱國李弼為别道元<lb/>
帥妙簡首僚數日不定帝謂弼曰為公思得一長史無<lb/>
<pb n="KR3k0013_WYG_716-23a"/>
過薛端對曰眞其才也乃遣之<lb/>
樂遜為小師氏下大夫以經術教授譙王儉以下束脩<lb/>
行弟子之禮及衛公直鎮蒲州以遜為直府主簿加車<lb/>
騎將軍左光禄大夫<lb/>
隋元巖為兵部尚書髙祖初即位遣晉王廣鎮并州蜀<lb/>
王秀鎮益州盛選寮佐於時巖與王韶俱以骨鯁知名<lb/>
物議稱二人才俱侔於髙頻由是拜巖為益州總管長<lb/>
史韶為河北道行臺右僕射髙祖謂之曰公宰相大器<lb/>
<pb n="KR3k0013_WYG_716-23b"/>
今屈輔我兒亦如曹㕘相齊之意也及巖到官法令明<lb/>
肅吏民稱焉<lb/>
令狐熈為上開府㑹蜀王秀出鎮於蜀綱紀之選盛屬<lb/>
正人以熈為益州總管長史<lb/>
楊异為宗正少卿蜀王秀之鎮益州也朝廷盛選綱紀<lb/>
以异方直拜益州總管長史賜錢二十萬縑三百疋馬<lb/>
五十匹而遣之<lb/>
宇文㢸領太子虞侯時朝廷以晉陽為重鎮并州總管<lb/>
<pb n="KR3k0013_WYG_716-24a"/>
必屬親王長史司馬亦一時髙選前長史王韶卒以㢸<lb/>
有文武幹用出為并州長史<lb/>
皇甫誕開皇中為尚書左丞時漢王諒為并州縂管朝<lb/>
廷盛選寮佐前後長史司馬一時名士髙祖以誕公方<lb/>
著稱拜并州搃管司馬總府政事一以諮之諒甚敬焉<lb/>
趙軌開皇中自齊州别駕徵至京師時衛王爽為原州<lb/>
縂管髙祖見爽年少以軌所在有聲授原州縂管司馬<lb/>
源師為尚書右丞時蜀王秀頗違法度乃以師為益州<lb/>
<pb n="KR3k0013_WYG_716-24b"/>
縂管司馬<lb/>
劉臻開皇中為儀同三司左僕射髙頻之伐陳也以臻<lb/>
隨軍典文翰進爵為伯<lb/>
唐宇文歆為右衛將軍武徳初齊王元吉為并州縂管<lb/>
時劉武周南侵汾晉遣歆助元吉守并州<lb/>
封倫為内史侍郎武徳初太宗之討王世充髙祖召倫<lb/>
㕘謀軍事以功封平原縣公兼天䇿府司馬<lb/>
温彦博為中書侍郎武徳中突厥入冦髙祖命右衛大<lb/>
<pb n="KR3k0013_WYG_716-25a"/>
将軍張理為并州道行軍縂管出拒之以彦博為行軍<lb/>
長史<lb/>
竇昭為少卿監天寳末𤣥宗幸蜀以永王璘為山南東<lb/>
路及黔中江南西路節度度支採訪以昭為之副<lb/>
鄧景山為隴西太守天寳末𤣥宗以豐王珙為威武都<lb/>
督領河西隴右安西北庭等路節度採訪使以景山為之副<lb/>
裴冕為御史中丞肅宗即位於靈武以元子廣平王領<lb/>
朔方河東河北三道節度使以冕為之副<lb/>
<pb n="KR3k0013_WYG_716-25b"/>
蘇震為吏部侍郎暢璀為諫議大夫至徳初肅宗以廣<lb/>
平王為天下兵馬元帥以震璀為副使判官<lb/>
李進為御史中丞寳應初代宗以元帥雍王統河東朔<lb/>
方及諸道行營兵馬時囘紇兵馬十餘萬東討逆賊史<lb/>
朝義以進為行軍司馬又以中書舍人韋少華為掌書<lb/>
記<lb/>
李復大厯中厯江陵府司録江陵少尹建中初李希烈<lb/>
背判荆南節度張伯儀數出兵為希烈所敗時朝廷憂<lb/>
<pb n="KR3k0013_WYG_716-26a"/>
之以復乆在江陵得軍州人心時復在母䘮乃起復為<lb/>
江陵少尹兼中丞充節度行軍司馬<lb/>
蕭復為兵部侍郎建中末晉王誼為揚州大都督持節<lb/>
荆襄江西沔鄂等道節度使兼諸将軍行營兵馬都元<lb/>
帥討李希烈以復為户部尚書兼御史大夫充帥統軍<lb/>
長史<hi>舊令有行軍長史以復父名衡更之</hi>又以新除潭州刺史孔巢父為<lb/>
右庶子兼御史中丞行軍左司馬山南東道節度行軍<lb/>
司馬檢校兵部郎樊澤為諌議大夫兼御史中丞行軍<lb/>
<pb n="KR3k0013_WYG_716-26b"/>
右司馬刑部員外郎劉從一為吏部郎中侍御史韋賛<lb/>
為工部郎中并兼御史中丞充判官兵部員外郎髙叅<lb/>
為兵部郎中掌書記右金吾衛大将軍渾瑊為檢校工<lb/>
部尚書兼御史大夫為中軍虞侯又以左㪚騎常侍歸<lb/>
崇敬㕘謀㑹朱泚亂不行<lb/>
陸長源為汝州刺史貞元中董晋為宣武軍節度朝廷<lb/>
恐晉柔懦尋以長源為晉行軍司馬<lb/>
李景畧為左羽林将軍貞元中對於延英殿奏論衎衎<lb/>
<pb n="KR3k0013_WYG_716-27a"/>
有大臣風采時河東李説有疾詔以景畧為太原少尹<lb/>
節度行軍司馬時方鎮節度使少徵入換代者皆死亡<lb/>
乃命為行軍司馬盡簡自上意受命之日人心屬之<lb/>
郗士美未冠為陽翟丞李抱真鎮潞州邀為從事雅有<lb/>
㕘賛之績其後易二帥皆詔士美佐之<lb/>
裴向為户部員外郎徳宗季年天下方鎮副倅多選自<lb/>
於朝防一日有變遂就授之節制向以選為太原少尹<lb/>
徳宗召見喻㫖尋用為行軍司馬兼御史中丞<lb/>
<pb n="KR3k0013_WYG_716-27b"/>
辛秘為湖州刺史僉以材任将帥元和初太原節度范<lb/>
希朝領師出討王承宗詔徵秘為河東行軍司馬<lb/>
崔𢎞禮為棣州刺史元和中魏博田𢎞正請入覲思得<lb/>
副其事者𢎞禮以選授衛州刺史充魏博節度副使乆<lb/>
之除鄭州刺史長慶元年劉搃入覲張𢎞靖移鎮范陽<lb/>
復以𢎞禮檢校左㪚騎常侍充幽州盧龍軍節度副使<lb/>
胡証為長安縣令元和中田𢎞正以魏博内屬詔証以<lb/>
左庶子為之副<lb/>
<pb n="KR3k0013_WYG_716-28a"/>
馬縂為刑部侍郎元和十二年門下侍郎平章事裴度<lb/>
出為彰義軍節度淮西宣尉處置等使憲宗以縂兼御<lb/>
史大夫充副使右庶子韓愈兼御史中丞充行軍司馬<lb/>
司勲員外郎李正封都官員外郎馮宿禮部員外郎李<lb/>
宗閔並兼侍御史充判官書記<lb/>
錢可復為禮部郎中太和末翰林侍講學士工部尚書<lb/>
鄭注出鎮鳯翔文宗以可復為檢校兵部郎中兼御史<lb/>
中丞充鳯翔行軍司馬兼賜紫以駕部員外郎盧簡能<lb/>
<pb n="KR3k0013_WYG_716-28b"/>
為檢校司封郎中兼侍御史充鳯翔節度判官以主客<lb/>
員外郎蕭傑為檢校工部郎中兼侍御史充鳯翔觀察<lb/>
判官並賜緋以左拾遺盧茂𢎞為鳯翔節度掌書記<lb/>
後唐任圜為工部尚書同光二年魏王繼岌為伐蜀行<lb/>
營都統莊宗以圜及翰林學士李愚從王出征㕘預軍<lb/>
機<lb/>
任賛為刑部侍郎長興四年秦王從榮為兵馬元帥以<lb/>
賛為兵部侍郎充元帥府判官<lb/>
<pb n="KR3k0013_WYG_716-29a"/>
馬義為比部郎中天福中以為檢校尚書吏部郎中兼<lb/>
御史中丞充河陽節度判官朝廷選佐皇子故也<lb/>
漢張允初仕後唐為兵部員外郎知制誥清㤗初皇子<lb/>
重美為河南尹典六軍諸衛事時朝廷選叅佐以允剛<lb/>
介改給事中充六軍判官<lb/>
周張可復為左諫議大夫漢乾祐初湘隂公鎮徐方朝<lb/>
行中選可倅戎者因授武寧軍節度副使檢校禮部尚<lb/>
書<lb/>
<pb n="KR3k0013_WYG_716-29b"/>
王敏為侍御史世宗鎮澶淵太祖以敏謹厚有稱遂命<lb/>
為澶州節判及世宗尹正王畿改開封少尹<lb/>
　　　倚任<lb/>
夫居牧伯之任當將帥之重雖復奉法遵職盡節効命<lb/>
亦何嘗不推擇僚佐咨諏委頼然後政成而功立者哉<lb/>
由漢以来選辟甚盛乃有待遇隆篤周旋倚任至於條<lb/>
教憲令俾之裁處機謀戎務咸用闗决假其風望以挾<lb/>
彈豪縱倚其忠厚以縂督居留極其辭藻之能施之文<lb/>
<pb n="KR3k0013_WYG_716-30a"/>
檄之用知人而善使推誠而不疑繇是懷才者得盡其<lb/>
長立義者得宣其教叶賛斯至勲業用彰古人謂申於<lb/>
知己者此之謂也<lb/>
漢黄覇為河南太守丞覇為人明察内敏又習文法為<lb/>
丞處職當於法令太守甚任之<lb/>
陳湯為大将軍王鳯從事中郎幕府事壹决於湯<lb/>
後漢劉平為濟陽郡丞太守劉育甚重之任以郡職<lb/>
韓稜潁川舞陽人初為郡功曹太守葛興中風病不能<lb/>
<pb n="KR3k0013_WYG_716-30b"/>
聼政稜隂代興視事出入二年令無違者<lb/>
朱穆舉孝亷屬江淮盗賊羣起大将軍梁冀素聞穆名<lb/>
乃辟之使典兵事甚見親任<lb/>
趙勤南陽人太守桓虞召為功曹委以郡事嘗有重客<lb/>
過虞欲託一事為曹吏虞曰我有賢功曹趙勤當與議<lb/>
之客潜於内中聼虞乃問勤勤對曰恐未合衆客曰止<lb/>
止勿復道也<lb/>
范滂字孟博汝南人太守宗資請署功曹委任政事時<lb/>
<pb n="KR3k0013_WYG_716-31a"/>
人謡曰汝南太守范孟博南陽宗資主畫諾<lb/>
岑晊字公孝南陽太守成瑨下車欲振威嚴聞晊名請<lb/>
為功曹時人謡曰南陽太守岑公孝𢎞農成瑨但坐嘯<lb/>
王渙為廣漢功曹太守陳寵徵為大司農和帝問何以<lb/>
為治寵曰臣任功曹王渙由是知名<hi>一云寵顯用良吏王渙鐔顯以為腹</hi>
<hi>心訟者日減郡中清肅</hi>
陳蕃為汝南郡主簿太守王堂搜才禮士不苟自專乃<lb/>
教掾史曰古人勞於求賢逸於任使故能化清於上事<lb/>
<pb n="KR3k0013_WYG_716-31b"/>
緝于下其憲章朝右簡覈朝職委功曹陳蕃禆政理務<lb/>
拾遺補闕任主簿應嗣庶循名責實察言觀效焉自是<lb/>
委誠求當不復妄有辭教郡内稱治<lb/>
魏審配漢末為袁紹冀州别駕紹委以腹心并摠幕府<lb/>
臧洪廣陵人漢末為郡功曹太守張超兄邈謂超曰聞<lb/>
弟為郡守政教威恩不由己出動任臧洪洪果何人超<lb/>
曰洪才略智術優超超甚愛之海内竒士也邈即引見<lb/>
洪與語大竒之<lb/>
<pb n="KR3k0013_WYG_716-32a"/>
蔣濟為太祖丞相主簿西曹屬令曰舜舉臯陶不仁者<lb/>
逺臧否得中望於賢屬<lb/>
楊修字徳祖為太祖丞相倉曹屬主簿是時軍國多事<lb/>
修摠知内外事皆稱意自魏太子已上並爭與交好<lb/>
徐奕字季才為太祖司空掾屬從西征馬超超破軍還<lb/>
時闗中新服未甚安留奕為丞相長史鎮撫西京稱其<lb/>
威信轉為雍州刺史復還為東曹屬太祖征吳徙為留<lb/>
府長史謂奕曰君之忠亮古人不過也然微太嚴昔西<lb/>
<pb n="KR3k0013_WYG_716-32b"/>
門豹佩韋以自緩夫能以柔弱制剛彊者望之于君也今<lb/>
使君統留事孤無復還顧之憂也<lb/>
滿寵字伯寧山陽昌邑人也年十八為郡督郵時郡内<lb/>
李朔等各擁部曲害於平民太守使寵糾焉朔等請罪<lb/>
不復鈔略<lb/>
蜀蔣琬字公琰為丞相諸葛亮叅軍亮住漢中琬與長史<lb/>
張裔統留府事後代裔為長史亮素外出琬嘗足食足<lb/>
兵以相供給亮每言公琰託志忠雅當與吾共贊王業<lb/>
<pb n="KR3k0013_WYG_716-33a"/>
者也<lb/>
楊儀為諸葛亮長史加綏軍將軍亮數出軍儀嘗規畫<lb/>
分部籌度粮穀不稽思慮斯須便了軍戎莭度取辦於<lb/>
儀<lb/>
吳劉靖盧江人孫皓為征虜將軍督夏口委靖以得失<lb/>
委江夏李允以衆事廣陵吳碩河南張梁以軍旅而傾<lb/>
心親待莫不自盡<lb/>
晉裴秀歴文帝安東及衞將軍司馬軍國之政多見信<lb/>
<pb n="KR3k0013_WYG_716-33b"/>
納遷散騎常侍帝討諸葛誕秀與尚書僕射陳泰黄門<lb/>
侍郎鍾會以行臺從豫叅謀略<lb/>
山濤為文帝大將軍從事中郎鍾會作亂於蜀帝將西<lb/>
征時魏氏諸王公並在鄴帝謂濤曰西偏吾自了之後<lb/>
事深以委卿以本官行軍司馬給親兵五百人鎮鄴<lb/>
王祥為呂䖍徐州别駕䖍委以州事州界清靜政化大<lb/>
行時人歌之曰海沂之康每賴王祥邦國不空别駕之<lb/>
功<hi>一云民事一以委之世多其任能</hi>
<pb n="KR3k0013_WYG_716-34a"/>
郭舒順陽人王澄為荆州刺史既至鎮日夜縱酒不親<lb/>
庶事雖冦戎急務亦不以在懷擢舒于寒悴之中以為<lb/>
别駕委以州府<lb/>
羅尚字敬之善屬文荆州刺史王戎以尚及劉喬為叅<lb/>
軍並委任之<lb/>
劉毅字仲雄僑居陽平太守杜恕舉為功曹月餘日沙<lb/>
汰郡吏百餘人為之語曰但聞劉功曹不聞杜府君<lb/>
應詹為鎮南大將軍劉𢎞長史𢎞詹之祖舅請之曰君<lb/>
<pb n="KR3k0013_WYG_716-34b"/>
器識𢎞深後當代老子于荆南矣乃委以軍政𢎞著績<lb/>
漢南詹之力也<lb/>
溫嶠為劉琨平北大將軍叅軍琨遷司空以嶠為右司<lb/>
馬時并土荒殘冦盗羣起石勒劉聰跨帶疆場嶠為之<lb/>
謀主琨所憑恃焉<lb/>
諸葛恢為元帝瑯琊王從事中郎愍帝即位徵用四方<lb/>
賢雋召恢為尚書郎王以經緯碩才疏留之<lb/>
卞壼字望之元帝為瑯琊王鎮建業召為從事中郎委<lb/>
<pb n="KR3k0013_WYG_716-35a"/>
以選舉甚見親仗<lb/>
趙裔為王導從事中郎南頓王宗反裔殺宗於是導及<lb/>
庾亮並倚仗之轉鎮軍將軍<lb/>
毛穆之寳之子果毅有父風為安西將軍庾翼叅軍翼<lb/>
等專制陜西以子方之為建武將軍守襄陽方之年少<lb/>
翼選武將可信仗者為輔弼乃以穆之為建武司馬<lb/>
王珣為桓温大司馬主簿時温經略中夏竟無寧嵗軍<lb/>
中機務並委珣焉<lb/>
<pb n="KR3k0013_WYG_716-35b"/>
江逌為吳令中軍將軍殷浩將謀北伐請為諮議叅軍<lb/>
浩甚重之遷長史浩方修復雒陽經營荒梗逌為上佐<lb/>
甚有輔弼之益軍中書檄皆以委逌<lb/>
劉鍾為劉牢之鎮北叅軍督護髙祖每有戎事鍾不辭<lb/>
艱劇專心盡力甚見愛信<lb/>
宋劉穆之髙祖初定京城辟為車騎主簿諸大處分皆<lb/>
倉卒立定並穆之所建也遂委以腹心之任動止諮焉<lb/>
穆之亦竭莭盡誠無所遺隠從征廣固還拒盧循常居<lb/>
<pb n="KR3k0013_WYG_716-36a"/>
幕中畫策決㫁衆事劉毅等疾穆之見親每從容言其<lb/>
權重髙祖愈信仗之後遷太尉中軍司馬髙祖西伐司<lb/>
馬休之中軍將軍長沙王道璘知留任而事無大小一<lb/>
決穆之乃加丹陽尹髙祖西討劉毅以諸葛長民監留<lb/>
府摠攝後事髙祖疑長民難獨任留穆之以輔之加建<lb/>
威將軍置佐吏配給實力長民果有異謀而猶豫不能<lb/>
發乃屏人謂穆之曰悠悠之言皆云太尉與我不平何<lb/>
以至此穆之曰公泝流逺伐而以老母稚子委莭下若<lb/>
<pb n="KR3k0013_WYG_716-36b"/>
一毫不盡豈容如此邪意乃小安髙祖還長民伏誅<lb/>
臧燾為通直郎髙祖鎮軍車騎中軍太尉諮議叅軍髙<lb/>
祖北伐闗雒大司馬瑯琊王同行除大司馬從事中郎<lb/>
摠留府事<lb/>
謝景仁為髙祖車騎司馬及髙祖北伐時大司馬瑯邪<lb/>
王天子母弟屬當儲副髙祖深以根本為憂轉景仁為<lb/>
大司馬專摠府任<lb/>
徐羡之為髙祖太尉左司馬髙祖北伐掌留任以副貳<lb/>
<pb n="KR3k0013_WYG_716-37a"/>
劉穆之<lb/>
謝晦為髙祖太尉主簿從征闗雒内外要任悉委之<lb/>
王誕為髙祖太尉諮議叅軍轉長史盡心歸奉日夜不<lb/>
懈髙祖甚委使之<lb/>
張茂度為髙祖太尉主簿揚州治中從事史髙祖西伐<lb/>
劉毅茂度居守留州事悉委之軍還遷中書侍郎髙祖<lb/>
北伐闗雒復任留州事<lb/>
王華為文帝司馬太祖入奉大統留華摠後任<lb/>
<pb n="KR3k0013_WYG_716-37b"/>
顔竣為孝武安北鎮軍北中郎府主簿孝武鎮潯陽遷<lb/>
南中郎記室叅軍元嘉三十年春以父延之致仕固求<lb/>
觧職不許賜假未發而孝武舉兵入討元凶轉諮議叅<lb/>
軍領録事任總外内并造檄書孝武發潯陽便有疾領<lb/>
録事自沈慶之以下並不得相見唯竣皆專㫁施行<lb/>
張邵初為世子中軍叅軍武帝北伐邵請見曰人生危<lb/>
脆必當逺慮劉穆之若邂逅不幸誰可代之事業如此<lb/>
苟有不諱事將如何帝曰此自委穆之及卿耳又為文<lb/>
<pb n="KR3k0013_WYG_716-38a"/>
帝荆州司馬領南郡相事悉決於邵<lb/>
劉湛為彭城王義康豫州長史梁郡太守義康弱年未<lb/>
得親政府州事悉委湛後為江夏王義恭撫軍長史湛<lb/>
子琰于江陵病卒湛求自送喪還都義恭亦為之陳請<lb/>
文帝答義恭曰吾亦得湛啓事為之酸懷乃不欲苟違<lb/>
所請但汝弱年新涉庶務八州殷曠專㫁事重疇咨委<lb/>
仗不可不得其人量算二三未獲便相順許今答湛啓<lb/>
權停彼塟頃朝臣零落相繼寄懐轉寡湛實國器吾乃<lb/>
<pb n="KR3k0013_WYG_716-38b"/>
欲令其引還直以西夏任重要且停此事耳汝慶賞黜<lb/>
罰豫闗失得者必宜悉相委寄<lb/>
庾登之為衡陽王義季征虜長史義季少年未親政衆<lb/>
事一以委之<lb/>
范曄為始興王濬後軍長史領南下邳太守及濬為揚<lb/>
州未親政事悉以委曄<lb/>
謝方明為左將軍道璘長史髙祖命府内衆事皆諮決<lb/>
之隨府轉中軍長史尋更加晉陵太守復為驃騎長史南<lb/>
<pb n="KR3k0013_WYG_716-39a"/>
郡相委任如初<lb/>
江湛為吏部郎隨王誕為北中郎將南徐州刺史以湛<lb/>
為長史南東海太守政事悉委之<lb/>
南齊胡諧之南昌人武帝頓盆城使諧之守潯陽城及<lb/>
為江州復以諧之為别駕委以事任<lb/>
沈沖字景綽為武帝征虜長史潯陽太守甚見委遇帝<lb/>
還都使沖行府州事<lb/>
江祏為明帝驃騎諮議叅軍帝時輔政委以腹心<lb/>
<pb n="KR3k0013_WYG_716-39b"/>
沈瑀為竟陵王子良府叅軍領揚州部傳從事子良甚<lb/>
相知賞家事皆委瑀子良薨瑀復事刺史始安王遥光嘗<lb/>
被使送民丁速而無怨遥光謂同使吏曰爾何不學沈瑀<lb/>
所為乃令瑀專知州獄事<lb/>
李珪之字孔璋為蔡興宗安西府佐委以職事清治見<lb/>
知<lb/>
宗史為南康王荆州别駕時西土位望唯史與同郡樂<lb/>
謁劉坦為州人所推信故領軍將軍蕭頴胄深相委仗<lb/>
<pb n="KR3k0013_WYG_716-40a"/>
每事諮焉<lb/>
徐摛為晉安王諮議叅軍王總戎北伐以摛兼寧蠻府<lb/>
長史叅贊戎政教命軍書多自摛出<lb/>
孔休源為晉安王府長史南蘭陵太守别敕專行南徐<lb/>
州事休源累佐名藩甚得民譽王深相倚仗軍民機務<lb/>
動止詢謀嘗于中齋别施一榻云此是孔長史坐人莫<lb/>
得預焉其見敬如此<lb/>
梁蔡道恭齊末為和帝西中郎中兵叅軍帝起兵蕭頴<lb/>
<pb n="KR3k0013_WYG_716-40b"/>
胄以道恭素著威略専相委任<lb/>
王茂為髙祖雍州長史帝以王佐許之事無大小皆詢<lb/>
焉<lb/>
何逺為後漢軍鄱陽王恢録事叅軍在府盡其智力知<lb/>
無不為恢亦推心仗之恩寄甚密<lb/>
蕭允為晉王長史王為南豫州允從為長史時王尚少<lb/>
未親民務故委允行府州事<lb/>
劉穀為湘東王中記室太清中侯景亂世祖稱制上疏<lb/>
<pb n="KR3k0013_WYG_716-41a"/>
書檄多委焉穀亦竭力盡忠甚蒙賞遇<lb/>
許亨為太尉王僧辨從事中郎與吳興沈景對掌書記<lb/>
府朝政務一以委焉<lb/>
庾黔婁鄉人鄧元起為益州刺史以黔婁為録事叅軍<lb/>
又得荆州刺史蕭遥欣故客蔣光濟並厚待之任以州<lb/>
事黔婁甚清潔光濟多計謀並勸為善政<lb/>
劉盈為岳陽王察中郎府録事叅軍隨察之鎮有器度<lb/>
勤于公軍國經謀頗得察預<lb/>
<pb n="KR3k0013_WYG_716-41b"/>
陳謝岐仕梁為山隂令侯景亂岐流寓東陽景平依於<lb/>
張彪彪在吳郡及會稽庶事一以委之彪每征討嘗留<lb/>
岐監郡知後事<lb/>
趙知禮字齊旦髙祖討元景仲引為記室常侍左右深<lb/>
被委任當時計畫莫不預焉知禮亦多所獻替<lb/>
陸山才字孔章為周文育南豫州都督長史文育不知<lb/>
書疏政事悉以委之文育南討歐陽頠計畫多出山才<lb/>
及文育西征王琳留山才監江州事仍鎮豫章<lb/>
<pb n="KR3k0013_WYG_716-42a"/>
盧淵為京兆王愉兼長史賜絹百疋愉既年少巨細多<lb/>
決于淵淵以誠信御物甚得東南民和<lb/>
陸見賢侍中繕之兄子宣帝為揚州牧乃以為治中從<lb/>
事史深被知遇歴給事黄門侍郎<lb/>
程文季為始興王府門内中直兵叅軍是時王為揚州<lb/>
刺史鎮治城府中事悉以委之<lb/>
後魏辛琛為滎陽郡丞孝文南征太守元麗從輿駕詔<lb/>
琛曰委郡事如太守也<lb/>
<pb n="KR3k0013_WYG_716-42b"/>
髙顥自符璽郎中出為冀州别駕未之任屬刺史元愉<lb/>
據州反宣武遣尚書李平為都督率衆討之平以顥彼<lb/>
州領袖乃引為録事叅軍仍領統軍軍機取舍多與參<lb/>
決<lb/>
楊機字顯略為河南尹元暉功曹暉尤委以郡或謂暉<lb/>
曰弗躬弗親庶人弗信何得委事于機髙卧而已暉曰<lb/>
吾聞君子勞於求士逸於任賢吾既委得其才何為不<lb/>
可由是聲名更著<lb/>
<pb n="KR3k0013_WYG_716-43a"/>
陽固為尚書考功郎大軍征硤石敕為僕射李平行臺<lb/>
匕兵郎平竒固勇敢軍中大事悉與謀之<lb/>
崔光韶為濟州輔國府司馬刺史髙祖甚知之政事多<lb/>
委訪焉<lb/>
甄楷字徳㫖定州人刺史廣陽王淵被徵還朝時楷丁<lb/>
憂在鄉淵臨發召楷兼長史委以州任<lb/>
髙緒為冀州儀同府中司兵叅軍為府主封隆之所賞<lb/>
隆之行梁州引自隨常令摠攝數郡<lb/>
<pb n="KR3k0013_WYG_716-43b"/>
房天樂為青州别駕大將軍文秀拔為長史督齊郡州<lb/>
府之事一以委之<lb/>
髙道穆初為蕭寳寅行臺郎中軍機之事多以委之大<lb/>
都督崔延伯敗後賊勢轉彊屢請益兵朝廷不許寳寅謂<lb/>
道穆曰非卿一行兵無益理遂令乗傳赴雒靈太后親<lb/>
問賊勢道穆具以狀對太后怒曰比來使人皆言賊弱<lb/>
何獨云其强也道穆曰前使不實者當是冀陛下恩顔<lb/>
望霑爵賞臣既忝使人不敢虚妄願令近臣親簡足知<lb/>
<pb n="KR3k0013_WYG_716-44a"/>
虛實<lb/>
楊侃為叔椿雍州録事叅軍帶長安令府州之務多所<lb/>
委決<lb/>
崔康為彭城王勰衛軍府録事叅軍勰從征行招致壯<lb/>
俠以為部下勰目之謂左右曰吾當寄胆氣於此人<lb/>
姜儉為太尉外兵叅軍蕭寳寅討闗西引為開府屬軍<lb/>
機謀略多所叅預儉亦自謂遭逢知己遂竭誠委託<lb/>
盧陽烏為彭城王府長史京兆王愉拜都督徐州刺史<lb/>
<pb n="KR3k0013_WYG_716-44b"/>
以陽烏兼長史州事巨細委之<lb/>
朱瑞為將軍爾朱榮府戶曹叅軍瑞長厚質直敬愛人<lb/>
士又為大行臺郎中甚為榮所親任<lb/>
劉貴為爾朱榮府騎兵叅軍榮性猛急貴尤嚴峻每見<lb/>
任使多愜榮心遂被信遇位望日重加撫軍將軍<lb/>
北齊薛琡東魏天平初神武引為丞相長史琡宿有能<lb/>
名深被禮遇軍國之事多所闗知琡亦推誠盡莭屢進<lb/>
忠讜<lb/>
<pb n="KR3k0013_WYG_716-45a"/>
張華原字滿國少明敏有器度神武開驃騎府引為法<lb/>
曹叅軍遷大丞相府屬仍侍左右從于信都深為髙祖<lb/>
所親待髙祖每號令三軍府嘗令宣諭意㫖<lb/>
孫搴為神武相府主簿掌文筆能通鮮卑語兼宣傳號<lb/>
令當煩劇之任大見賞重<lb/>
趙彦深為神武丞相功曹叅軍専掌機密及文襄嗣位<lb/>
丞相慮河南有變乃自廵撫委彦深後事轉大行臺都<lb/>
官郎中臨發握手泣曰以母弟相託幸得此心既而内<lb/>
<pb n="KR3k0013_WYG_716-45b"/>
外寧靜彦深之力也<lb/>
裴昭字元景為文襄府墨曹叅軍甚見親委與陳元康<lb/>
崔暹等叅謀機密<lb/>
裴雋為幽州刺史盧文偉平北府長流叅軍雋案舊迹<lb/>
修督亢陂溉田萬餘頃民賴其修立之功多以委焉<lb/>
崔昂文襄在藩嘗委以腹心之任及入輔朝政召為開<lb/>
府長史時<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>將親族賔客在都下放縱多行不軌孫騰司<lb/>
馬子如之門尤劇昂受帝密㫖以法䋲之未㡬之間内<lb/>
<pb n="KR3k0013_WYG_716-46a"/>
外齊肅<lb/>
李義深為并州長史時刺史可朱渾道元不親細務民<lb/>
事多委義深甚濟機速<lb/>
後周令狐整初為後魏東陽王元榮主簿委以庶務畫諾<lb/>
而已<lb/>
趙善初為後魏爾朱天光主簿天光討邢杲及万俟醜<lb/>
奴以善為長史軍中謀議每叅預之<lb/>
蘇亮初為後魏齊王蕭寳寅叅軍歴開府主簿記室叅<lb/>
<pb n="KR3k0013_WYG_716-46b"/>
軍寳寅稱大將軍仍為之掾寳寅雅知重亮凡有文檄<lb/>
謀議皆以委之尋行武功郡事甚著聲績長孫稚爾朱<lb/>
天光等西討並以亮為郎中專典文翰及賀拔岳為闗<lb/>
西行臺引亮為左丞典機密<lb/>
呂思禮初為後魏闗西大行臺賀拔岳郎中與姚幼愉<lb/>
入闗俱為岳所重專掌機密甚有時譽<lb/>
栁虬初為後魏馮翊王季海行臺郎中時軍旅務殷虬<lb/>
勵精從事或通夜不寢季海嘗云栁郎中判事我不復<lb/>
<pb n="KR3k0013_WYG_716-47a"/>
重看<lb/>
李昶初為後魏綏徳公陸通司馬太祖許之旭雖年少<lb/>
通特加接待公私之事咸取決焉<lb/>
王思政初為後魏員外散騎侍郎屬万俟醜奴宿勒明<lb/>
達等擾亂闗右北海王顥率兵討之啓思政隨軍軍中<lb/>
所有謀議並與叅詳<lb/>
申徽為太祖夏州記室叅軍兼府主簿太祖察徽沉密<lb/>
有度量每事信委之<lb/>
<pb n="KR3k0013_WYG_716-47b"/>
長孫儉為太祖夏州録事深敬器之賀拔岳被害太祖<lb/>
赴平涼凡有經綸謀策儉皆叅預<lb/>
趙肅字慶雍雒陽人大統三年獨孤信東討肅為司州<lb/>
别駕兼督粮儲軍用不匱太祖聞之謂人曰趙肅可謂<lb/>
雒陽主人也<lb/>
栁敏字白澤為太祖丞相府戶曹叅軍兼記室每有四<lb/>
方賔客常令主之爰及吉凶禮儀亦令監綜<lb/>
馮遷為晉公護府掾性質直小心畏慎雖居樞要不以<lb/>
<pb n="KR3k0013_WYG_716-48a"/>
勢位加人兼明練時事善于㫁決每校閱文簿孜孜不<lb/>
倦從晨逮夕未嘗休止以此甚為護所委任<lb/>
隋隂夀為髙祖丞相掾尉迥之亂韋孝寛以元帥撃之<lb/>
令夀監軍時孝寛有病不能親摠戎事每卧帳中遣婦<lb/>
人傳教命三軍綱紀皆取決于夀以功進位上柱國<lb/>
盧昌衡為夀州摠管宇文述長史述甚敬之委以州務<lb/>
李圎通為秦王并州摠管長史王仁柔自弱少㫁決府<lb/>
中事多决於圓通<lb/>
<pb n="KR3k0013_WYG_716-48b"/>
唐任瓌陳末為衡州司馬都督王勇甚敬異之委以州<lb/>
府之務<lb/>
裴矩初仕隋伐陳之役領元帥記室及陳平晉王令矩<lb/>
與髙熲収陳圖籍歸之秘府<lb/>
李靖為趙郡王孝恭行軍長史討蕭銑髙祖以孝恭未<lb/>
更戎旅三軍之任一以委靖<lb/>
牛仙客開元中為河西莭度蕭嵩判官嵩以軍政委仙<lb/>
客清勤不倦接待上下必以誠信<lb/>
<pb n="KR3k0013_WYG_716-49a"/>
裴冕天寳中為京畿採訪使王鉷判官冕雖無學術守<lb/>
職通明果於臨事鉷甚委之<lb/>
韋元甫初任滑州白馬尉以吏術知名本道採訪使韋<lb/>
陟深器之奏充支使與同幕判官員錫齊名元甫精於<lb/>
簡牘錫詳于訊覆陟推誠任之時謂員推韋狀<lb/>
呂諲為隴右河西莭度哥舒翰度支判官性謹守勤於<lb/>
吏職雖同寮追賞而塊然視事不離案簿翰益親之<lb/>
段秀實至徳初為安西判官父殁喪毁過禮都將李嗣<lb/>
<pb n="KR3k0013_WYG_716-49b"/>
業授莭制思秀實如失左右手表請起復為義王友充<lb/>
莭度判官<lb/>
張羣為京兆府司録肅宗以府尹劉晏判度支晏委府<lb/>
事於羣及杜亞綜大體議論號為稱職<lb/>
李復大歴中為江陵府司録精曉吏道尹衞伯玉厚遇<lb/>
之府中之事多以諮委性刻削為伯玉所信奏為江陵<lb/>
令遷少尹<lb/>
李融大歴中為福建都團練鮑防判官防移江西融復<lb/>
<pb n="KR3k0013_WYG_716-50a"/>
為團練判官政事多決于融<lb/>
張建封大歴中為河陽莭度馬燧判官李靈曜反於梁<lb/>
宋間與魏博田悅犄角同為叛燧與李忠臣同討平之<lb/>
軍務多以委建封人稱其能<lb/>
鄭雲逵建中末奉天之難以諫議大夫奔赴行在居數<lb/>
日神策行營莭度李晟表為行軍司馬戎略多咨之<lb/>
王鍔貞元中為江西莭度嗣曹王臯都虞侯鍔小心習<lb/>
業事善探府軍情狀至于語言動静巨細畢以白臯臯<lb/>
<pb n="KR3k0013_WYG_716-50b"/>
亦推心委之雖家醼妻女之會鍔或在焉鍔亦感臯之<lb/>
知事無所避<lb/>
盧羣貞元中為江西莭度嗣曹王臯判官曹王移鎮江<lb/>
陵襄陽羣皆佐使府幕中之事多以諮委以正直聞<lb/>
嚴震貞元中為東川莭度判官韋收薦為押衙改鎮王<lb/>
府司馬嚴武以宗姓之故軍府之事多以委之<lb/>
元義方精於吏理貞元中為京兆府司録時韋夏卿李<lb/>
實繼居尹正府之公務一以諮之<lb/>
<pb n="KR3k0013_WYG_716-51a"/>
梁敬翔為太祖宣武從事太祖與蔡賊相拒累嵗城門<lb/>
之外戰聲相聞機略之間翔頗預之太祖大悅恨得翔<lb/>
之晚故軍謀政術一以諮之蔡賊平奏授太子中允賜<lb/>
緋從平兖鄆檢校水部郎中<lb/>
裴廸太祖至汴延在賔席恩禮甚優厥後每統帥出征<lb/>
咸命主留事廸亦勤瘁夙夜不失所委累遷職至莭度<lb/>
判官官至檢校僕射光化初太祖牓于院曰謬膺重委<lb/>
摠校三藩軍機雖罄于拙謀民政全繄于右席莭度裴<lb/>
<pb n="KR3k0013_WYG_716-51b"/>
判官詳明吏理首冠賔筵冰蘖不渝始終如一自此應<lb/>
諸州錢穀刑獄等事並請指揮乃徧報管内咸遣知委<lb/>
後唐司空頲為魏州莭度使羅紹威掌書記紹威聚書<lb/>
萬卷尤工篇什每公私宴集無不屬和幕中皆知名士<lb/>
而頲益蒙睠遇軍機政術必先圖議誅牙軍之謀頲亦<lb/>
預焉<lb/>
淳于晏在霍彦威幕相得甚歡及歴數鎮皆為從事軍<lb/>
府之事至于私門事無巨細俱取決于晏雖為幕賔有<lb/>
<pb n="KR3k0013_WYG_716-52a"/>
若家宰爾後公侯門客往往效之時謂之效淳故彦威<lb/>
所至稱治由晏之力也<lb/>
晉張彭仕後唐為真定留守任圜推官事無巨細悉訪<lb/>
於彭<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_716-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百十三</head>
    <p>
<pb n="KR3k0013_WYG_713-1a"/>
欽定四庫全書<lb/>
　册府元龜卷七百十三　　宋　王欽若等　撰<lb/>
　　宫臣部<lb/>
　　　規諷第二<lb/>
魏崔琰為太祖别駕從事太祖北征并州留琰傅文帝<lb/>
於鄴世子仍出田獵變易服乘志在驅逐琰書諫曰蓋<lb/>
聞盤于游田書之所戒魯隠觀魚春秋譏之此周孔之<lb/>
格言二經之明義殷鑒夏后詩稱不逺子卯不樂禮以<lb/>
<pb n="KR3k0013_WYG_713-1b"/>
為忌此又近者之得失不可不深察也袁族富强公子<lb/>
<hi>王欽若等曰袁族言袁紹之家也</hi>寛放盤游滋侈義聲不聞哲人君子<lb/>
俄有色斯之志熊羆壯士墮於呑噬之用固所以擁徒<lb/>
百萬跨有河朔無所容足也今邦國殄瘁惠康未洽士<lb/>
女企踵所思者徳況公親御戎馬上下勞慘世子宜遵<lb/>
大路慎以行正思經國之髙畧内鑒近戒外揚逺節深<lb/>
惟儲副以身為寳而猥䙝虞旅之賤服忽馳騖而陵險<lb/>
志雉兎之小娱忘社稷之為重斯誠有識所以惻心也<lb/>
<pb n="KR3k0013_WYG_713-2a"/>
唯世子燔翳捐褶以塞衆望不令老臣獲罪於天世子<lb/>
報曰昨奉嘉命惠示雅教欲使燔翳捐褶翳已壊矣褶<lb/>
亦去焉後有此比蒙復誨諸<lb/>
劉楨為平原侯植庶子時邢顒為植家丞顒防閑以禮<lb/>
無所屈撓由是不合楨書諫曰家丞邢顒北土之彦少<lb/>
秉髙節𤣥靜澹泊言少理多真雅士也楨誠不足同貫<lb/>
斯人並列左右而楨禮遇特殊顒反疏簡私懼觀者將<lb/>
謂君侯習近不肖禮賢不足採庶子之春華忘家丞之<lb/>
<pb n="KR3k0013_WYG_713-2b"/>
秋實為上招謗其罪不小以此反側<lb/>
蜀譙周字允南後主為太子以周為家令後主時頗出<lb/>
遊觀增廣聲樂周上疏諫曰昔王莽之敗豪傑並起跨州<lb/>
㨿郡欲弄神器世祖初入河北賢才智士思望所歸未<lb/>
必以其勢之廣狹唯其徳之厚薄也<lb/>
霍弋為太子中庶子太子璿好馳射出入無度弋援引<lb/>
古事盡言規諫甚得切磋之體<lb/>
吳程秉為太子傅黄武四年迎太子登妃於吳既還秉<lb/>
<pb n="KR3k0013_WYG_713-3a"/>
從容進說登曰㛰姻人倫之始王教之基是以聖王重<lb/>
之所以率先衆庶風化天下故詩美闗睢以為稱首願<lb/>
太子尊禮教於閨房存周南之所詠則道化隆於上頌<lb/>
聲作於下矣登笑曰將順其美規救其惡誠所賴於傅<lb/>
君也<lb/>
晉齊王攸為太子太傅獻箴於太子<hi>王欽若等曰太子即惠帝也</hi>曰<lb/>
伊昔上皇建國立君仰觀天文俯察地理創業恢道以<lb/>
安人承祀祚延統重故援立太子尊以𢎞道固以貳已<lb/>
<pb n="KR3k0013_WYG_713-3b"/>
儲徳既立邦有所恃夫親仁者功成邇佞者國傾故保<lb/>
相之材必擇賢明昔在周成旦奭作傅外以明德自輔<lb/>
内以親親立固徳以義濟親則自然羸廢公族其摧如<lb/>
山劉建子弟漢祚永傳楚以無極作亂宋以伊戾興難<lb/>
張禹佞給卒危彊漢輔弼不忠禍及乃躬匪徒乃躬乃<lb/>
喪乃邦無曰父子不間昔有江充無曰至親匪貳或容<lb/>
潘崇諛言亂真譛潤離親驪姬之䜛晋侯疑申固親以<lb/>
道勿固以恩修身以敬勿託以尊自損者有餘自益者<lb/>
<pb n="KR3k0013_WYG_713-4a"/>
彌昏庶事不可以不恤大本不可以不敦見亡戒危覩<lb/>
安思存冡子司義敢告在閽<lb/>
陸雲為吳王晏郎中令晏於西園大營第室雲上書曰<lb/>
臣竊見世祖武皇帝臨朝拱黙訓世以儉即位二十有<lb/>
六載宫室臺榭無所新崇屢發明詔厚戒豐奢國家纂<lb/>
承務在遵奉而世俗陵遲家競盈溢漸漬波蕩遂已成<lb/>
風雖嚴詔追述先帝節儉之教懇切之㫖刑于四海清<lb/>
河王毁壊成宅以奉詔命海内聽望咸用欣然臣以先<lb/>
<pb n="KR3k0013_WYG_713-4b"/>
帝遺教日以陵替今以國家恊崇大化追闡前蹤者實<lb/>
在殿下先敦素樸而後可以訓正四方凡在崇麗一宜<lb/>
節之以制然後上厭帝心下允時望臣以凡才特蒙㧞<lb/>
擢亦思竭忠效節以報所受之施是以不慮犯逆敢陳所<lb/>
懐如愚臣言有可採乞垂三省時晏信任部將使覆察<lb/>
諸官錢帛雲又陳曰伏見令書以部曲將李咸馮南司<lb/>
馬呉定給使徐泰等覆校諸官市買錢帛簿臣愚以聖<lb/>
德龍興光有大國選衆官材庶工𨽻業中尉該大農誕<lb/>
<pb n="KR3k0013_WYG_713-5a"/>
皆清亷淑慎恪居所司其下衆官悉州閭一介踈闇之<lb/>
咎雖可日聞至處義用情庶無大戾今咸南軍旅小人<lb/>
定泰士卒厮賤非有清慎素著忠公足稱大臣所闗猶<lb/>
謂未詳咸等督察然後得信既非開國勿用之義又傷<lb/>
殿下推誠曠蕩之量雖使咸等能盡節益國而功利百<lb/>
倍至於光輔國美猶未若開懐信士之無失况所益不<lb/>
過姑息之利而使小人用事大道陵替此臣所以慷慨<lb/>
也臣備位大臣職在獻可茍有管見敢不盡規愚以宜<lb/>
<pb n="KR3k0013_WYG_713-5b"/>
發明令罷此等覆察庶事一付治書則大信臨下人思<lb/>
盡節矣<lb/>
江統為愍懐太子洗馬在東宫累年甚被親禮太子頗<lb/>
好遊宴或闕朝覲又奢費過度多諸禁忌統上書諫曰<lb/>
臣聞古之為臣進思盡忠退思補過獻可替否拾遺補<lb/>
闕是以人主得以舉無失行言無口過徳音發聞揚名<lb/>
後世臣等不逮無能云補思竭愚誠謹陳五事如右惟<lb/>
蒙一省再省少垂察納其一曰六行之義以孝為首虞<lb/>
<pb n="KR3k0013_WYG_713-6a"/>
舜之德以孝為稱故太子以朝夕視君膳為職左右就<lb/>
養無方文王之為世子可謂篤於事親者也故能擅一<lb/>
代之美為百王之宗自頃聖體屢有疾患數闕朝侍逺<lb/>
近觀聼者不能深知其故以致疑惑伏願殿下雖有微<lb/>
苦可堪扶輿則宜自力易曰君子終日乾乾蓋自勉彊<lb/>
不息之謂也其二曰古之人君雖有聰明之姿睿喆之<lb/>
質必須輔弼之助相導之功故虞舜以五臣興周文以<lb/>
四友隆及成王之為太子也則周召為保傅史佚昭文<lb/>
<pb n="KR3k0013_WYG_713-6b"/>
章故能聞道早備登崇大業刑措不用流聲洋溢三曰<lb/>
古之聖王莫不以儉為徳故堯稱采椽茅茨禹稱卑宫<lb/>
惡服漢文身衣弋綈足履革舄以身先物政致太平存<lb/>
為明主沒見宗祀及諸侯修之者魯僖以恭儉節用聲<lb/>
列雅頌蚡冐以篳路藍縷用張楚國大夫修之者文子<lb/>
相魯妾不衣帛晏嬰相齊鹿裘不補亦能匡君濟俗興<lb/>
國隆家庶人修之者顔回以簞食瓢飲揚其仁聲原憲<lb/>
以蓬户䋲樞邁其清德此皆聖主明君賢臣智士之所<lb/>
<pb n="KR3k0013_WYG_713-7a"/>
履行也故能懸名日月永世不朽蓋儉之福也及至末<lb/>
世以奢失之者帝王則有瑶臺瓊室玉杯象箸肴膳之<lb/>
珍則熊燔豹胎酒池肉林諸侯為之者至於丹楹刻桷<lb/>
餼徵百牢大夫有瓊弁玉纓庶人有擊鍾鼎食亦罔不<lb/>
亡國䘮宗破家失身醜名彰聞以為後戒切聞後園鏤<lb/>
餙金銀刻磨犀象畫室之巧課試日精臣等以為今四<lb/>
海之廣萬物之富以今方古不足為侈也然上之所好<lb/>
下必從之是故居上者必慎其所好也昔漢光武皇帝<lb/>
<pb n="KR3k0013_WYG_713-7b"/>
時有獻千里馬及寳劔者馬以駕皷車劔以賜騎士世<lb/>
祖武皇帝有上雉頭裘者即詔有司焚之都街髙世之<lb/>
主不尚尤物故能正天下之侈刑四方之風臣等以為<lb/>
畫室之功可且減省後園雜作一皆罷遣肅然清靜優<lb/>
游道徳則日新之美光于四海矣其四曰以天下而供<lb/>
一人以百里而供諸侯故王侯食籍而衣税公卿大夫<lb/>
受爵而資禄莫有不贍者也是以士農工商四業不離<lb/>
交易而退以通有無者庶人之業也周禮三市旦則百<lb/>
<pb n="KR3k0013_WYG_713-8a"/>
族晝則商賈夕則販夫販婦買賤賣貴販鬻菜果收十<lb/>
百之盈以救旦夕之命故為庶人之貧賤者也樊遲匹<lb/>
夫請學為圃仲尼不答魯大夫臧文仲使妾織蒲又譏<lb/>
其不仁公儀子相魯則㧞其園葵言食禄者不與貧賤<lb/>
之人争利也秦漢以來風俗轉薄公侯之尊莫不殖園<lb/>
圃之田而収市井之利漸染相倣莫以為恥乘以古道<lb/>
誠可愧也今西園賣葵菜藍子雞麫之屬虧敗國體貶<lb/>
損令聞其五曰竊見禁土令不得繕修牆壁動正屋瓦<lb/>
<pb n="KR3k0013_WYG_713-8b"/>
臣以為此既違典彛舊義且以拘攣小忌而廢𢎞廓大<lb/>
道宜可蠲除於事為宜朝廷善之<lb/>
杜錫預之子也為太子中舍人性亮直忠烈屢諌愍懐<lb/>
太子言辭激切<lb/>
裴權為愍懐太子詹事太子性剛知賈謐恃后之貴不<lb/>
能假借之謐至東宫或捨之而於後庭游戯權諫曰賈<lb/>
謐甚有寵於中宫而有不順之色若一旦交搆大事去<lb/>
矣宜深自謙屈以防其變廣延賢人用自輔翼太子不<lb/>
<pb n="KR3k0013_WYG_713-9a"/>
能從<lb/>
曹攄為齊王冏記室督冏輔政嘗從容問攄曰天子為<lb/>
賊臣所逼莫有能奮吾率四海義兵興復王室今入輔<lb/>
朝廷救振時難或有勸吾還國於卿意何如攄曰蕩平<lb/>
國賊興復帝祚古今人臣之功未有如大王之盛也然<lb/>
道㒺隆而不殺物無盛而不衰非唯人事抑亦天理竊<lb/>
預下問敢不盡情願大王居髙慮危在盈思冲精選百<lb/>
官存公屏欲舉賢進善務得其才然後脂車秣馬髙揖<lb/>
<pb n="KR3k0013_WYG_713-9b"/>
歸藩天下同慶攄等幸甚冏不納<lb/>
王豹順陽人也少而抗直為齊王冏大司馬主簿冏驕<lb/>
縱失天下心豹致牋於冏曰豹聞王臣蹇蹇匪躬之故<lb/>
將以安主定時保存社稷者也是以為人臣而欺其君<lb/>
者刑罰不足以為誅為人主而逆其諫者幽厲不足以<lb/>
為謚伏惟明公虚心下士開懐納善欵誠以著而逆耳<lb/>
之言未入於聽豹伏思晉政漸缺始自元康以來宰相<lb/>
在位未有一人獲終乃事勢使然未為輙有不善也今<lb/>
<pb n="KR3k0013_WYG_713-10a"/>
公尅平禍亂安國定家故復因前傾敗之法尋中間覆<lb/>
車之軌欲冀長存非所敢聞今河間樹根於闗右成都<lb/>
盤桓於舊魏新野大封於江漢三面貴王各以方剛强<lb/>
盛並典戎馬處險害之地且明公興義討逆功蓋天下<lb/>
聖徳光茂名震當世今以難賞之功挾震主之威獨據<lb/>
京都專執大權進則亢龍有悔退則蒺藜生庭冀此求<lb/>
安未知其福敢以淺見陳冩愚情昔武王伐紂建諸侯<lb/>
為二伯自陜以東周公主之自陜以西召公主之及至<lb/>
<pb n="KR3k0013_WYG_713-10b"/>
其末霸國之世不過數州之地四海强兵不敢入闞九<lb/>
鼎所以然者天下習於所奉故也今誠能尊用周法以<lb/>
成都為北州伯統河北之王侯明公為南州伯以攝南<lb/>
土之官長各因本職出居其方樹德於外盡忠於内嵗<lb/>
終率所領而貢於朝簡良才命賢雋以為天子百官則<lb/>
四海長寜萬國幸甚眀公之徳當與周召同其至美危<lb/>
敗路塞社稷可保願明公思髙祖納婁敬之策悟張良<lb/>
履足之謀逺臨深之危保泰山之安若合聖思宛許可<lb/>
<pb n="KR3k0013_WYG_713-11a"/>
都也書入無報豹重牋曰豹書御以來十有二日而聖<lb/>
㫖髙逺未垂採察不賜一字之令不敇可否之宜蓋霸<lb/>
王之神寳安危之秘術不可須臾而忽者也伏思明公<lb/>
挾大功抱大名懐大德執大權此四大者域中所不能<lb/>
容聖賢所以戰戰兢兢日昃不暇食雖休勿休者也昔<lb/>
周公以武王為兄成王為君伐紂有功以親輔政執德<lb/>
𢎞深聖思愽逺至忠至仁至孝至敬而攝事之日四國<lb/>
流言離主出奔居東三年頼風雨之變成王感悟若不<lb/>
<pb n="KR3k0013_WYG_713-11b"/>
遭皇天之應神人之察恐公旦之禍未知所恨也至於<lb/>
執政猶與召公分陜為伯今明公自視功徳孰如周公<lb/>
元康已來宰相之患危機竊發不及容思宻禍潜起輒<lb/>
在呼吸豈復晏然得全生計前鑒不逺公所親見也君<lb/>
子不有逺慮必有近憂憂至悔悟無所及也今若從豹<lb/>
此策皆遣王侯之國北與成都分河為伯成都在鄴明<lb/>
公都宛寛方千里以與圻内侯伯子男小大相率結好<lb/>
要盟同奬皇家貢御之法一如周典若合聖規可先與<lb/>
<pb n="KR3k0013_WYG_713-12a"/>
成都共論雖以小才願備行人昔厮養燕趙之微者耳<lb/>
百里奚秦楚之商人也一開其説而兩國以寜況豹雖<lb/>
陋大州之綱紀加明公起事險難之主簿也故身雖輕<lb/>
其言未必否也冏令曰得前後白事具意輒别思量也<lb/>
㑹長沙王乂至於冏案上見豹牋謂冏曰小子離間骨<lb/>
肉何不銅駞下打殺冏既不能嘉豹之策遂納乂言乃<lb/>
奏豹曰臣忿姦凶肆逆皇祚顛墜與成都長沙新野共<lb/>
興義兵安復社稷惟欲戮力皇家與親親宗室腹心從<lb/>
<pb n="KR3k0013_WYG_713-12b"/>
事此臣夙夜自誓無負神明而主簿王豹比有白事敢<lb/>
造異端謂臣忝備宰相必遭危害慮在一旦不祥之聲<lb/>
可蹻足而待欲臣與成都分陜為伯盡出藩王上誣聖<lb/>
朝鑒御之威下長妖惑疑阻衆心噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>背憎巧賣兩端<lb/>
訕上謗下讒内間外遘惡導奸坐生猜嫌昔孔丘輔魯<lb/>
而誅少正子産相鄭先戮鄧析誠以交亂名實若趙髙<lb/>
詭怪之類也豹為臣不忠不順不義輒敇都街考竟以<lb/>
明邪正豹將死曰懸吾頭大司馬門見兵之攻齊也衆<lb/>
<pb n="KR3k0013_WYG_713-13a"/>
庶寃之俄而冏敗<lb/>
祖納為趙王倫太子庶子東萊王㽔齊獻王攸之子也<lb/>
歴歩兵屯騎校尉㽔性强暴使酒數陵侮弟冏冏以兄<lb/>
故容之冏起義兵趙王倫収㽔及弟北海王宴繫廷尉<lb/>
當誅納上疏諫曰罪不相及惡止其身此先哲之𢎞謨<lb/>
百王之逹制也是故鯀既殛死禹乃嗣興二叔誅放而<lb/>
邢衛無責逮乎戰國及至秦漢明恕之道寢猜嫌之情<lb/>
用乃立質任以御衆設從罪以發奸其所由來蓋三代<lb/>
<pb n="KR3k0013_WYG_713-13b"/>
之弊法耳㽔實獻王之子明徳之裔宜蒙特宥以全穆<lb/>
親之典㑹孫秀死㽔等悉得免<lb/>
邵續為成都王頴叅軍頴將討長沙王乂續諫曰續聞<lb/>
兄弟如左右手今明公當天下之敵而欲去一手乎續<lb/>
竊惑之頴不納<lb/>
温嶠為太子中庶子<hi>太子即明帝也</hi>數見規諷又獻侍臣箴甚<lb/>
有𢎞益時太子起西池樓觀頗為勞費嶠上疏以為朝<lb/>
廷草創巨冦未滅宜應儉以率下務農重兵太子納焉<lb/>
<pb n="KR3k0013_WYG_713-14a"/>
王敦舉兵内向六軍敗績太子將自出戰嶠執鞚諫曰<lb/>
臣聞善戰者不怒善勝者不武如何萬乘儲副而以身<lb/>
輕天下太子乃止<lb/>
庾亮為中書郎領著作侍講東宫時元帝方事刑法以<lb/>
韓子賜皇太子亮諫以申韓刻薄傷化不足留聖心太<lb/>
子甚納焉<lb/>
宋劉混之為竟陵王誕司空主簿誕有寳琴左右犯其<lb/>
徽誕罰焉混之諫誕曰此余寳也混之曰前哲以善人<lb/>
<pb n="KR3k0013_WYG_713-14b"/>
為寳不以珠玉為寳故王孫圉稱觀射父為楚國之寳<lb/>
未聞以琴瑟為寳誕忸然不悦<lb/>
南齊袁廓之為太子洗馬于時何澗亦稱才子為文惠<lb/>
太子作楊畔歌辭甚惻麗太子甚恱廓之諫曰夫楊畔<lb/>
者既非典雅而聲甚哀思殿下當降意簫韶奈何聽亡<lb/>
國之響太子改容謝之<lb/>
梁江掩初仕宋為巴陵王景素左常侍景素為荆州淹<lb/>
從之鎮少帝即位多失徳景素專㨿上流咸勸因此舉<lb/>
<pb n="KR3k0013_WYG_713-15a"/>
事淹每從容諫曰流言納諫二叔所以同亡抵局銜怨<lb/>
七國於焉俱斃殿下不求宗廟之安而信左右之計則<lb/>
復見麋鹿雲露棲於姑蘓之臺矣景素不納及鎮京口<lb/>
淹又為鎮軍參軍事領南東海郡丞景素與腹心日夜<lb/>
謀議淹知禍機將發乃贈詩十五首以諷焉<lb/>
范雲初仕齊為竟陵王子良主簿恩禮甚隆雲每獻損<lb/>
益未嘗阿意子良嘗啓齊武帝論雲為郡帝曰庸人聞<lb/>
其嘗相賣弄不復窮法當宥之以逺子良曰不然雲動<lb/>
<pb n="KR3k0013_WYG_713-15b"/>
相規誨諫書俱存請取以奏既至有百餘紙辭皆切直<lb/>
帝歎息因謂子良曰不謂雲能爾方使弼汝何宜出守<lb/>
齊文惠太子嘗出南田觀獲稻顧謂衆賓曰刈此亦殊<lb/>
可觀衆皆唯唯雲獨曰夫三時之務實為勤勞伏願殿<lb/>
下知稼穡之艱難無狥一朝之宴逸也既出侍中蕭緬<lb/>
先不相識因就車握雲手曰不謂今日復聞讜言<lb/>
周𢎞正為晉安王主簿及昭明太子薨其嗣華容公不<lb/>
得立乃以晉安王為皇太子𢎞正乃奏記曰竊聞撝謙<lb/>
<pb n="KR3k0013_WYG_713-16a"/>
之象起於羲軒爻畫揖讓之原生於堯舜禪受其來尚<lb/>
矣可得而詳焉夫以廟堂汾水殊途而同歸稷契巢許<lb/>
異名而一貫出者稱為元首處者謂之外臣莫不内外<lb/>
相資表裏成治斯蓋萬代同規百王不易者也暨于三<lb/>
王之世浸以陵夷各親其親各子其子乃至七國爭雄<lb/>
劉項競逐皇漢扇其俗有晉揚其波謙讓之道廢多歴<lb/>
年所矣夫文質遞變澆淳相革還樸反古今也其時伏<lb/>
惟明大王殿下天挺將聖聰明神武百辟冠冕四海歸<lb/>
<pb n="KR3k0013_WYG_713-16b"/>
仁是以皇上發徳音下明詔以大王為國之儲副乃天<lb/>
下之本焉雖復夏啓周誦漢儲魏兩此數君者安足道<lb/>
哉意者願聞殿下抗目夷上仁之義執子臧大賢之節<lb/>
逃王輿而弗乘棄軒冕如脫屣庶改澆競之俗以大吳<lb/>
國之風古有其人今聞其語能行之者非殿下而誰能<lb/>
使無為之化復興於䆳古讓王之道不墜於來葉豈不<lb/>
盛歟𢎞正陋學書生義慙稽古家自汝潁世傳忠烈先<lb/>
人决曹掾燕髙節萬乗正色三府雖盛徳之業將絶而<lb/>
<pb n="KR3k0013_WYG_713-17a"/>
狂直之風未墜是以敢布腹心肆其愚瞽如使芻言野<lb/>
說少陳於聽覽縱復委身烹鼎之下絶命肺石之上雖<lb/>
死之日猶生之年<lb/>
後魏程駿為任城王雲郎中令進箴於王王納而嘉之<lb/>
宋欽初仕沮渠蒙遜為世子洗馬欽上東宫侍臣箴<lb/>
髙允字伯恭以經授景穆太子甚見禮待太子季年頗<lb/>
親近左右營立田園以収其利允諫曰天地無私故能<lb/>
覆載王者無私故能包養昔之明王以至公宰物故藏<lb/>
<pb n="KR3k0013_WYG_713-17b"/>
金於山藏珠於淵示天下以無私訓天下以至儉故美<lb/>
聲洋溢千載不衰今殿下國之儲貳四海屬心言行舉<lb/>
動萬方所則而營立私田畜養雞犬乃至販酤市㕓與<lb/>
民争利議聲流布不可追掩夫天下者殿下之天下富<lb/>
有四海何求而不獲何欲而不從而與販夫競此尺寸<lb/>
昔虢之將亡神乃下降賜之土田卒䘮其國漢之靈帝<lb/>
不修人君之重好與宫人列肆販賣私立府藏以營小<lb/>
利卒有顛覆傾亂之禍前鑒若此甚可畏懼夫為人君<lb/>
<pb n="KR3k0013_WYG_713-18a"/>
者必審於擇人故稱知人則哲惟帝難之商書云無邇<lb/>
小人孔父有云小人近之則不遜逺之則怨矣武王愛<lb/>
周召齊畢所以王天下殷紂愛飛亷惡來所以䘮其國<lb/>
歴觀古今存亡之際莫不由之今東宫誠曰乏人雋乂<lb/>
不少頃來侍御左右者恐非在朝之選故願殿下察愚<lb/>
言斥出邪佞親近忠良所在田園分給貧下畜産販賣<lb/>
以時収散如此則休聲日至謗議可除太子不納<lb/>
陽固為汝南王悦郎中令悦年少行多不法䙝近小人<lb/>
<pb n="KR3k0013_WYG_713-18b"/>
固上疏切諫并面陳徃代諸王賢愚之分以感動悦悦<lb/>
甚敬憚之後為清河王懌從事中郎悦性不倫俶儻難<lb/>
測無故過杖京兆王倫子寳月固雖離國猶上疏諫曰<lb/>
伏聞殿下乃以小怒過行威罰誠嚴訓有餘而慈惠不<lb/>
足當今主上幼冲宰輔用事履冰踐霜兢兢業業猶恐<lb/>
不濟况肆意非彛任情用事欲保全福禄其可得乎昔<lb/>
龔遂去國猶獻直言韋孟離朝不忘本國况臣忝屬朝<lb/>
私猥充謬舉伏𨽻國僚聞道有嵗敢不盡言悦覽之大<lb/>
<pb n="KR3k0013_WYG_713-19a"/>
怒<lb/>
鹿悆初為真定公元子直國中尉恒勸以忠亷之節嘗<lb/>
賦五言詩曰嶧山萬丈樹雕鏤作琵琶繇此材髙逺絃<lb/>
響藹中華又曰援琴起何調幽蘭與白雲絲管韻未成<lb/>
莫使絃響絶子直少有令聞悆欲其善終故以諷焉<lb/>
　<lb/>
　<lb/>
　<lb/>
<pb n="KR3k0013_WYG_713-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷六百八十九</head>
    <p>
<pb n="KR3k0013_WYG_689-1a"/>
欽定四庫全書<lb/>
　冊府元龜卷六百八十九　宋　王欽若等　撰<lb/>
　　牧守部<lb/>
　　　　威嚴　　革弊<lb/>
　　　威嚴<lb/>
書曰威克厥愛允濟故子産有言惟有徳者能以寛服<lb/>
人其次莫如猛夫火之烈民望而畏之故鮮死焉斯威<lb/>
嚴之謂也繇漢以來長人之吏以武徤彊圉而著稱者<lb/>
<pb n="KR3k0013_WYG_689-1b"/>
盖有之矣莫不因其天姿之峻厲乘其民風之豪横繇<lb/>
是懲習俗之弊嚴其約束去害羣之惡正其典刑姦吏<lb/>
震悚羣盜屏去風化肅於境内威聲動於鄰壤人用胥<lb/>
畏吏不敢欺此其所以為能也若夫山甫之不吐剛茹<lb/>
柔而徳舉仲尼謂以寛濟猛而致和亦何必厲氣作威<lb/>
然後臻夫治者巳<lb/>
漢義縱為河内都尉至則族滅其豪穰氏之屬河内道<lb/>
不拾遺後為南陽太守吏民重足斂迹<lb/>
<pb n="KR3k0013_WYG_689-2a"/>
尹立為京兆尹尚威嚴有治辨名<lb/>
雋不疑為京兆尹京師吏民敬其威信每行縣録囚徒<lb/>
還<hi>省録之知其情狀有寃滯與不也而近俗不曉其意為思慮之慮</hi>其母輒問不疑所<lb/>
平反活幾何人<hi>反謂奏使從輕也</hi>即不疑多有所平反母喜笑<lb/>
為飲食語異於他時或亡所出母怒為不食故不疑為<lb/>
吏嚴而不殘<lb/>
趙廣漢為京兆尹長安少年數人㑹窮里空舍謀共刼<lb/>
人<hi>窮里里中之極隠處</hi>坐語未訖廣漢使使捕治具服富人蘇回<lb/>
<pb n="KR3k0013_WYG_689-2b"/>
為郎二人刼之<hi>刼取其身為質令家將財贖之</hi>有頃廣漢將吏到家自<lb/>
立庭下使長安丞龔奢叩堂戸曉賊<hi>曉謂諭告之</hi>曰京兆尹<lb/>
趙君謝兩卿無得殺質此宿衞臣也釋質束手得善相<lb/>
遇幸逢赦令或時解脱<hi>若束手自來雖合處牢獄當善處遇之或逢赦令則得脱免也</hi>
二人驚愕又素聞廣漢名即開户出下堂叩頭廣漢詭<lb/>
謝曰幸全活郎甚厚送獄勅吏謹遇給酒肉至冬當出<lb/>
死豫為調棺給歛塟具告語之<hi>調辦具之也棺歛以棺衣歛尸也</hi>皆曰<lb/>
死無所恨<lb/>
<pb n="KR3k0013_WYG_689-3a"/>
何武為揚州刺史所舉奏二千石長吏必先露章服罪<lb/>
者為虧枉除免之而巳<hi>虧減也減除其狀直令免去也</hi>不服極法奏之<lb/>
抵罪或至死<lb/>
王温舒為廣平都尉齊趙之郊盜不敢近廣平廣平稱<lb/>
為道不拾遺遷為中尉為人少文它惽惽不辨<hi>言為餘官則心</hi>
<hi>意蒙蔽職事不舉</hi>至於中尉則心開素習闗中俗知豪惡吏豪<lb/>
惡吏盡復為用吏苛察滛惡少年投銗購告言姦<hi>銗所以受</hi>
<hi>投書也</hi>置百落長以牧司姦<lb/>
<pb n="KR3k0013_WYG_689-3b"/>
魏相為河南太守禁止姦邪豪彊畏服<lb/>
朱博為冀州刺史行部有老從事敎吏民數百人遮道<lb/>
自言官府盡滿博駐車決遣四五百人皆罷去如神後<lb/>
博徐問知老從事所教乃殺此吏州郡畏博威嚴後遷<lb/>
瑯琊太守齊郡舒緩養名<hi>齊人之俗其性遲緩多自髙大以養名聲</hi>博親視<lb/>
事右曹掾史皆移病卧博問其故對言惶恐故事二千<lb/>
石新到輒遣吏存問致意乃敢起就職博奪髯抵几曰<lb/>
觀齊兒欲以此為俗邪皆斥罷諸病吏白巾走出府門<lb/>
<pb n="KR3k0013_WYG_689-4a"/>
郡中大驚博治郡嘗令屬縣各用其豪傑以為大吏縣<lb/>
有劇賊及它非常博輒移書以詭責之其盡力有效必<lb/>
加厚賞懐詐不稱誅罰輒行以是豪强恐服<lb/>
翟義字文仲為南陽都尉宛令劉立與曲陽侯為婚又<lb/>
素著名州郡輕義年少義行太守事行縣至宛丞相史<lb/>
在𫝊舍立持酒肴謁丞相對飲未訖㑹義亦往外吏曰<lb/>
都尉方至立語言自若<hi>自若言如故</hi>須㬰義至内謁徑入<hi>内謁</hi>
<hi>猶今之通名也</hi>立乃走下義既還大怒陽以它事召立至以主<lb/>
<pb n="KR3k0013_WYG_689-4b"/>
守盜十金賊殺不辜部掾夏恢等收縛立𫝊送鄧獄<hi>部分</hi>
<hi>其掾而遣之鄧分亦南陽之縣</hi>恢亦以宛大縣恐見簒奪白義可因隨<lb/>
後行縣送鄧<hi>因太守行縣以文自隨即送之鄧獄</hi>義曰欲令都尉自送則<lb/>
如勿收邪<hi>言若都尉自送至獄不如本不收治</hi>載環<hi>環繞也</hi>宛市廼送吏民<lb/>
不敢動威震南陽<lb/>
後漢梁統為武威太守為政嚴猛威行鄰郡<lb/>
盖延為左馮翊視事四年人敬其威信<lb/>
朱暉字文季南陽人為臨淮太守好節槩有所拔用皆<lb/>
<pb n="KR3k0013_WYG_689-5a"/>
厲行士其諸報怨以義犯率皆為求其理多得生濟其<lb/>
不義之囚即時僵仆吏人畏愛為之歌曰強直自遂南<lb/>
陽朱季吏畏其威人懐其恵<lb/>
賈宗字武孺少有操行多智畧建初中為朔方太守舊<lb/>
内郡徙人在邊者率多貧苦為居人所僕役不得為吏<lb/>
宗擢用其任職者與邊吏參選轉相監司以摘發其姦<lb/>
或以功次補長吏故各願盡死匈奴畏之不敢入塞<lb/>
賈琮為冀州刺史舊典傳車驂駕垂赤帷裳迎於州界<lb/>
<pb n="KR3k0013_WYG_689-5b"/>
及琮之部升車言曰刺史當逺視廣聽紏察美惡何有<lb/>
反垂帷裳以自掩塞乎乃命御者褰之百城聞風自然<lb/>
悚震其諸贓過者望風解印綬去惟癭陶長濟陰董昭<lb/>
觀津長梁國董就當官待琮於是州界翕然<lb/>
郅夀為京兆尹郡多彊豪姦暴不禁三輔素聞夀在冀<lb/>
州皆懐震悚各相檢勅莫敢干犯夀雖威嚴而推誠下<lb/>
吏皆願效死莫有欺者<lb/>
張宗為瑯琊相其政好厲猛敢殺伐<lb/>
<pb n="KR3k0013_WYG_689-6a"/>
張衡為河間王相時國王驕奢不遵典憲又多豪右共<lb/>
為不軌衡下車治威嚴整法度陰知姦黨名姓一時收<lb/>
擒上下肅然稱為正理<lb/>
張酺為東郡太守雖儒者性剛斷下車擢用義勇搏擊<lb/>
豪強<lb/>
韓陵為南陽太守發摘姦盜郡中震慄政號嚴平<lb/>
朱穆字公叔桓帝永興元年河溢漂害人庶數十萬戸<lb/>
百姓荒饉流移道路冀州盜賊尤多故擢穆為冀州刺<lb/>
<pb n="KR3k0013_WYG_689-6b"/>
史州人有宦者三人為中常侍並以檄謁穆穆疾之辭<lb/>
不相見冀部令長聞穆濟河解印綬去者四十餘人及<lb/>
到奏劾諸郡至有自殺者以威畧權宜盡誅賊渠帥舉<lb/>
劾權貴或乃死獄中有宦者趙忠䘮父歸塟安平僣為<lb/>
璵璠玉匣偶人<hi>玉匣長尺廣二寸半衣死者自腰以下至足連以金縷天子之制也</hi>穆聞<lb/>
之下郡案驗吏畏其嚴眀遂發墓剖棺陳尸出之而收<lb/>
其家屬帝聞大怒徵穆詣廷尉<hi>謝成書曰穆臨當就道冀州從事欲為畫像置</hi>
<hi>㕔事上穆留板書曰勿畫吾形以為重負忠義之未顯何形像之足紀也</hi>輸作左校後復赦<lb/>
<pb n="KR3k0013_WYG_689-7a"/>
之<lb/>
王渙為兖州刺史繩正部郡風威大行<hi>部郡所屬之郡也</hi>
張禹為下邳相功曹史戴閏故大尉掾也權動郡内有<lb/>
小譴禹令自致徐獄然後正其法自長史以下莫不震<lb/>
肅<lb/>
范康為太山太守郡内豪姓多不法康至奮威怒施嚴<lb/>
令莫有干犯者先所侵奪人田宅皆遽還之<lb/>
趙苞為遼西太守抗厲威嚴名振邊俗<lb/>
<pb n="KR3k0013_WYG_689-7b"/>
陳蕃為豫章太守性方峻不接賔客士民亦畏其髙<hi>蕃䘮</hi>
<hi>妻鄉人里邑惟許子將不往曰仲舉性峻峻則少通故不造也</hi>徵為尚書令送者不出<lb/>
郭門<lb/>
李膺為青州刺史有威政守令畏威眀多望風棄官屬<lb/>
城聞風皆自引去<lb/>
成瑨遷南陽太守郡舊多豪強中官黄門凡至境界下<lb/>
車振威以簡攝之<lb/>
劉祐為司𨽻校尉時權貴子弟罷州郡還入京師者每<lb/>
<pb n="KR3k0013_WYG_689-8a"/>
至界首輒改易輿隠匿財寶威行朝廷<lb/>
陳龜為京兆尹時三輔豪強之族多侵任小民龜到厲<lb/>
威嚴悉平理其怨屈者郡内大悦<lb/>
橋𤣥為漢陽太守時上邽令皇甫禎有贓罪𤣥收考髠<lb/>
笞死於冀市一境皆震<lb/>
劉表為荆州刺史諸守令聞表威名多解印綬去<lb/>
魏陳登漢末為東陽長有能名奉使到許太祖以登為<lb/>
廣陵太守令陰合衆以圖吕布登在廣陵眀審賞罰威<lb/>
<pb n="KR3k0013_WYG_689-8b"/>
信宣布海賊薛州之羣萬有餘戸束手歸命未及期年<lb/>
功化以就百姓畏而愛之<lb/>
王基為安豐太守郡接吳寇為政清嚴有威恵民設防<lb/>
備敵不敢犯加討寇將軍<lb/>
蜀張嶷為越雋太守定筰臺登卑水三縣去郡三百餘<lb/>
里舊出鹽鐵及漆而夷徼久自固食嶷率所領奪取署<lb/>
長史焉嶷之到定筰定筰率豪狼岑槃木王舅甚為蠻<lb/>
夷所信任忿嶷自侵不自來詣嶷使壯士數十直往收<lb/>
<pb n="KR3k0013_WYG_689-9a"/>
致撻而殺之持尸還種類厚加賞賜喻以狼岑之惡且曰<lb/>
無得妄動動即殄矣種類咸面縛謝過嶷殺牛饗宴重<lb/>
申恩信遂獲鹽鐵器用周贍<lb/>
晉何曽魏末為河内外守在任有威嚴之稱徴拜侍中<lb/>
郤詵為雍州刺史在任威嚴眀斷甚得四方聲譽<lb/>
王遜為魏興太守永嘉四年寧州治中毛孟詣京師求<lb/>
刺史乃以遜為南夷校尉寧州刺史使於郡便之鎮遜<lb/>
與孟俱行道遇寇賊踰年乃至外逼李雄内有夷寇吏<lb/>
<pb n="KR3k0013_WYG_689-9b"/>
士散没城邑丘墟遜披荒紏厲收聚離散専仗威刑鞭<lb/>
撻殊俗遜未到州遥舉董聨為秀才建寧功曹周悦謂<lb/>
聨非才不行版檄遜既到收悦殺之悦弟濳謀殺遜以<lb/>
前建寧太守趙混子濤代為刺史事覺並誅之又誅豪<lb/>
右不奉法度者數十家征伐諸夷俘馘千計獲馬及牛<lb/>
羊數萬餘於是莫不震服威行寧土<lb/>
吳彦為順陽内史時順陽王暢驕縱前後内史皆誣之<lb/>
以罪及彦為之清貞率下威刑嚴肅衆皆畏懼暢不能<lb/>
<pb n="KR3k0013_WYG_689-10a"/>
誣乃更薦之冀其去職<lb/>
山遐為東陽太守為政嚴猛康帝詔曰東陽頃來竟囚<lb/>
每多入重豈郡多罪人將垂所求莫能自固邪遐處之<lb/>
自若郡境肅然<lb/>
宋吉翰為徐州刺史時有死罪囚典籖意欲活之因翰<lb/>
入齋閣呈其事翰省其語令且去眀可便呈眀旦典籖<lb/>
不敢復入呼之乃來取昨所呈事視訖謂之曰卿意當<lb/>
欲宥此囚死命昨於齋坐見其事亦有心活之但此囚<lb/>
<pb n="KR3k0013_WYG_689-10b"/>
罪重不可全貸既欲加恩卿便當代任其罪因命左右<lb/>
收典籖付殺之原此囚生命其刑政如此自下畏服莫<lb/>
敢犯禁<lb/>
劉懐慎為徐州刺史為政嚴猛境内震肅<lb/>
劉湛領歴陽太守為人剛嚴用法姦吏犯贓百錢以上<lb/>
皆殺之自下莫不震肅<lb/>
沈攸之為郢州刺史州從事輙與府録事鞭攸之免從<lb/>
事官而更鞭録事五十謂人曰州官鞭府職誠非體要<lb/>
<pb n="KR3k0013_WYG_689-11a"/>
繇小人凌侮士大夫也<lb/>
蕭恵開行雍州州府事善於為政令行禁止又為東海<lb/>
太守時㑹稽太守蔡興宗之郡而恵開自京口請假還<lb/>
郡相逢於曲阿恵開先與興宗名位畧同又經情欵日<lb/>
以負釁摧屈慮興宗不能詣已戒勒自下蔡㑹稽部伍<lb/>
若借問慎不得答恵開素嚴自下莫敢違犯興宗見恵<lb/>
開舟力甚盛不知為誰遣人歴船訊恵開有舫十餘事<lb/>
力二三百人皆低頭直去皆無一人答者<lb/>
<pb n="KR3k0013_WYG_689-11b"/>
南齊孔琇之為輔國將軍監吳興郡尋拜太守治稱清<lb/>
嚴<lb/>
梁蕭頴達為豫章内史在任威嚴郡人畏之<lb/>
蕭景監揚州事在州尤稱眀斷符敎嚴整有田舍老姥<lb/>
嘗訴得符還至縣縣吏未即發姥語曰蕭監州符如火<lb/>
大糲汝手何敢留之其為所畏敬如此<lb/>
江革為廬陵王長史行府州事以清嚴為百城所憚又<lb/>
為㑹稽郡丞行府州事功必賞過必罰民安吏畏百城<lb/>
<pb n="KR3k0013_WYG_689-12a"/>
震恐<lb/>
瑯琊王騫為山陰令贓貨狼藉望風自解<lb/>
何逺為新興内史其聽訟猶人不能過絶而性果斷民<lb/>
不敢非為畏而惜之所至皆生為立祠表言治状髙祖<lb/>
每優詔答焉<lb/>
後魏元興都聰敏剛毅為河澗太守為政嚴猛百姓憚<lb/>
之<lb/>
元志為揚州刺史在州威名雖減李崇<hi>臣欽若等曰李崇延昌初為揚</hi>
<pb n="KR3k0013_WYG_689-12b"/>
<hi>州刺史大有威望</hi>亦為揚荆楚所憚尋為雍州刺史<lb/>
穆鑖為平北將軍并州刺史在公以威猛稱<lb/>
李詵試守博陵郡抑强扶弱政以威嚴為名<lb/>
房士達為平原太守時邢杲寇亂憚其威名越郡城西<lb/>
度不敢攻逼<lb/>
茍頺為雒州刺史為政剛嚴抑强扶弱山蠻畏威不敢<lb/>
為宼<lb/>
李曾為趙郡太守并州丁零數為山東之害知曾能得<lb/>
<pb n="KR3k0013_WYG_689-13a"/>
百姓死力憚不入境賊於常山界得一屍妄謂趙郡地<lb/>
賊長責之還令送歸故處<lb/>
張彛為安西將軍秦州刺史務尚典式考訪故事及臨<lb/>
隴右彌加制習於是出入直衞方伯威儀赫赫然可觀<lb/>
羌夏畏服憚其整嚴一方肅静號為良牧<lb/>
劉藻為秦州刺史誅戮豪横羌氐神之遇車駕南征以<lb/>
藻為來道都督秦人紛擾詔藻還州人情乃定<lb/>
夏侯道歴華州瀛州刺史為政清嚴<lb/>
<pb n="KR3k0013_WYG_689-13b"/>
裴他為趙郡太守為治有方威恵甚著猾吏姦民莫不<lb/>
改肅<lb/>
羊敢為廣平太守甚有名能姦吏跼踳秋毫無犯<lb/>
宋世景為滎陽太守鄭尚弟逺慶先為苑陵令多所受<lb/>
納百姓患之而世景下車召而謂之曰與卿親宜假借<lb/>
吾未至之前一不相問今日之後終不相捨而逺慶行<lb/>
意自若世景繩之以法逺慶懼棄官亡走於是寮屬畏<lb/>
服莫不改肅<lb/>
<pb n="KR3k0013_WYG_689-14a"/>
王椿為太原太守歴華殷冀瀛四州刺史性嚴察下不<lb/>
容姦所在吏民畏之重足<lb/>
北齊清河王岳為冀州刺史轉青州刺史任權日久素<lb/>
為朝野畏服久為三藩百姓望風讋憚<lb/>
蔡雋為齊州刺史為人嚴暴又多受納然亦眀解有部<lb/>
分使民畏服之<lb/>
劉緯為睢州刺史邊人服其威信甚得疆塲之和<lb/>
後周裴果為正平郡守果正平本郡人也以威猛為政<lb/>
<pb n="KR3k0013_WYG_689-14b"/>
百姓畏之盜賊亦為之屏息<lb/>
宇文深為東雍州刺史為政嚴眀示民以信抑挫豪右<lb/>
吏民懐之<lb/>
崔説為涼州刺史説<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>政强毅百姓畏之<lb/>
鄭偉為華州刺史偉前後<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>職皆以威猛為政吏人莫<lb/>
敢犯禁盜賊亦為之休止雖未仁政然頗以此見稱<lb/>
隋庫狄士文為貝州刺史僮𨽻無敢出門所置鹽菜必<lb/>
於外蔵凡百出入皆封署其門親故絶迹慶弔不通法<lb/>
<pb n="KR3k0013_WYG_689-15a"/>
令嚴肅吏人貼服道不拾遺<lb/>
崔宏度為襄州總管宏度素貴御下嚴急動行捶罰吏<lb/>
人讋氣聞其聲莫不戰慄所在之處令行禁止盜賊屏<lb/>
迹<lb/>
田式為渭南太守政尚嚴猛吏人重足而立無敢違犯<lb/>
者<lb/>
元亨為衞州刺史衞土俗薄亨以威嚴鎮之<lb/>
髙勵為上開府隴右諸羌數為寇亂朝廷以勵有威名<lb/>
<pb n="KR3k0013_WYG_689-15b"/>
拜洮州刺史下車大崇威恵民夷悦附其山谷間生羌<lb/>
相率謁府稱詣前後至者數十餘戸豪猾屏迹路不拾<lb/>
遺在職數年稱為治理<lb/>
爾朱敞為徐州總管在職數年號為眀肅民吏懼之<lb/>
唐李勣貞觀中授光祿大夫行并州大都尉府長史在<lb/>
并州凡十六年令行禁止號為稱職<lb/>
李暉檢校雍州長史糾發姦豪無所容貸甚為吏人畏<lb/>
服<lb/>
<pb n="KR3k0013_WYG_689-16a"/>
王方慶為廣州都督管内諸州首領多貪縱百姓有詣<lb/>
府稱寃官以先受首領餽餉未曾鞫問方慶乃禁止府<lb/>
寮絶其交往首領縱暴者悉繩其罪繇是境内清肅<lb/>
楊徳幹歴澤齊汴相四州刺史治有威名郡人為之語<lb/>
曰寧食三斗蒜不逢楊徳幹<lb/>
權懐恩為變萊衞雅四州刺史合州長史所歴皆以威<lb/>
名御下人吏重足而立俄出為宋州刺史時汴州刺史<lb/>
楊徳幹亦以嚴肅與懐恩齊名懐恩路繇汴州徳幹送<lb/>
<pb n="KR3k0013_WYG_689-16b"/>
出郊懐恩見新橋中途立木以禁車過者謂徳幹曰一<lb/>
言處分豈不得何用此為徳幹大慙時議遂以為不如<lb/>
懐恩也<lb/>
薛季昶則天時為雍州長史威名甚著後歴魏陜二州<lb/>
刺史雒州長史所在皆以威肅為政<lb/>
張知謇天授以後歴房和舒延徳定稷晉雒宣貝十一<lb/>
州刺史所莅有威嚴人不敢犯<lb/>
魏元忠為左肅政臺御史大夫兼檢校雒州長史政號<lb/>
<pb n="KR3k0013_WYG_689-17a"/>
清嚴<lb/>
宋慶禮為貝州刺史遷檢校營州都督為政清嚴而勤<lb/>
於聽理所歴之處人吏不敢犯<lb/>
張嘉貞為并州長史為政嚴肅甚為人吏敬思<lb/>
李暠為汝州刺史為政嚴簡州境肅然<lb/>
韋虛心為荆揚長史兼採訪使所在官吏振肅威令甚<lb/>
舉<lb/>
崔隠甫為東都留守為政嚴肅甚為人吏所憚<lb/>
<pb n="KR3k0013_WYG_689-17b"/>
信安王褘歴蜀濮二州刺史政號清肅人吏畏而服之<lb/>
李齊物歴鳳翔京兆尹無術學在官嚴整好發官吏陰<lb/>
事以察為能少恩而清亷自餙人吏莫敢抵犯<lb/>
李擇言為漢襄相岐四州刺史所歴皆以嚴幹聞<lb/>
嚴郢為京兆尹清嚴疾惡練於法令敢誅殺盜賊屏息<lb/>
胥吏莫敢欺<lb/>
李若初為浙西觀察使善於吏道至性剛嚴彊力束下<lb/>
吏人甚畏服<lb/>
<pb n="KR3k0013_WYG_689-18a"/>
李鄘為淮南節度使當官嚴重以峻法操下所至稱理<lb/>
而剛決<lb/>
穆寧為鄂岳沔都團練時淮西節度使李忠臣貪暴不<lb/>
奉法設防戍以税商賈又縱兵士剽刼行者殆絶與寧<lb/>
夾江為理憚寧威名冦盜輒止<lb/>
劉贊父彚祖子元皆左常侍贊為宣州刺史宣歙池觀<lb/>
察使贊領宣州十餘年祖父皆以文學稱贊不知書惟<lb/>
以强猛立威官吏畏重之<lb/>
<pb n="KR3k0013_WYG_689-18b"/>
王沛為海沂密節度使邦實新造人多獷鷔沛眀法制<lb/>
董師旅軍鎮大理<lb/>
王起鎮蒲州每嵗蕃使繇於郡府逆旅郵𫝊咸苦之起<lb/>
至是待之以禮抑之以威無敢犯者<lb/>
蕭廪乾符中除京兆尹時軍容使楊復恭有假子抵罪<lb/>
廪命地界捕之尋為所毆既至斷曰新除京兆尹敢收<lb/>
所繇將令百司難逃一死時政救者盈門尋殺之繇是<lb/>
内外畏服<lb/>
<pb n="KR3k0013_WYG_689-19a"/>
梁馮行襲鎮同州到任誅大吏張澄暴其罪州人莫不<lb/>
惴懾<lb/>
後唐孔循為許州節度使為政嚴眀軍民畏而愛之<lb/>
周武行徳為西京留守白馬寺僧永順每歳至四月於<lb/>
寺聚衆擊皷揺鈴衣婦人服赤麻縷畫襪誦雜言里人<lb/>
廢業聚觀有自逺方來者行徳惡其惑衆殺之又前留<lb/>
守恩都押衙徐衙徐祚以醉訛言行徳斬之<lb/>
　　　革弊<lb/>
<pb n="KR3k0013_WYG_689-19b"/>
夫政化之貪弊民俗之浮偽因習而不改流蕩而忘返<lb/>
非夫賢眀之長窮察其事形於敎條峻其科謫剗去蠧<lb/>
害納之軌物又曷能袪累積之根抵革閭閻之視聽哉<lb/>
東漢而下居方牧之任者乃有勤求民瘼崇樹治本敦<lb/>
正道以袪多僻厲徳色以窒邪思去泰甚以厚其生蠲<lb/>
煩苛以除其疾出令畫一而下莫敢犯立誠果斷而妖<lb/>
不下興用能阜康斯人澄清屬邑信孚於比屋風動於<lb/>
百姓興化成治易俗至道恵浹於封内澤及於後世詩<lb/>
<pb n="KR3k0013_WYG_689-20a"/>
曰愷悌君子民之父母其是之謂歟<lb/>
後漢第五倫為㑹稽太守㑹稽俗多滛祀好卜筮民嘗<lb/>
以牛祭神百姓財産以之困匱其自食牛肉而不以薦<lb/>
祀者發病且死先為牛鳴前後郡將莫敢禁倫到官移<lb/>
書屬縣曉告百姓其巫祝有依託鬼神詐怖愚民皆案<lb/>
論之有妄屠牛者吏輒行罰民初頗恐懼或祝詛妄言<lb/>
倫案之愈急後遂斷絶百姓以安<lb/>
周舉為并州刺史太原一郡舊俗以介子推焚骸有龍<lb/>
<pb n="KR3k0013_WYG_689-20b"/>
忌之禁<hi>新序曰晉文公反國介子推無爵遂去而之介山之上文公求之不得乃焚其山推遂不出而</hi>
<hi>焚死龍皇木之謂也春見東方心為火之盛故謂之禁火禁火俗傳本子推以此日被焚禁火</hi>至其亡<lb/>
日咸謂神靈不樂舉火繇是士民每冬中輒一月寒食<lb/>
莫敢煙㸑老少不堪歳多死者舉既到州乃作弔書以<lb/>
置子推之廟言盛冬去火殘損民命非賢者之意以宣<lb/>
示愚民使還温食於是衆惑稍解風俗頗革<lb/>
宋均為九江太守浚遒縣<hi>故城在今慎南縣</hi>有唐后二山民共<lb/>
祠之衆巫遂取百姓男女以為公嫗<hi>以男為山公以女為山嫗猶祭之有</hi>
<pb n="KR3k0013_WYG_689-21a"/>
<hi>尸主也</hi>歳歳改易既而不敢嫁娶前後守令莫敢禁均乃<lb/>
下書曰自今以後為山娶者皆娶巫家勿擾良民於是<lb/>
遂絶<lb/>
張奐為武威太守其俗多妖忌二月五日産子及與父<lb/>
母同月生者悉殺之奐示以義方嚴加賞罰風俗遂改<lb/>
欒巴為豫章太守郡土多山川鬼恠小人嘗破貲産以<lb/>
祈禱巴素有道術能役鬼神乃悉毁壊房祀剪理姦巫<lb/>
於是妖異自消百姓始頗為懼終皆安之<lb/>
<pb n="KR3k0013_WYG_689-21b"/>
蜀吕乂為蜀郡太守蜀郡一都之㑹戸口衆多又諸葛<lb/>
亮卒之後士伍亡命更相重冐姦巧非一乂到官為之<lb/>
防禁開喻勸道數年之中漏脱自出者萬餘口<lb/>
晉王恂為河南尹時魏氏給公卿以下租牛客戸數各<lb/>
有差自後小人憚役多樂為之貴勢之門動有百數太<lb/>
原諸郡部亦以匃奴胡人為田客多者數千武帝踐位<lb/>
詔禁募客恂眀峻其防所部莫敢犯者<lb/>
庾和穆帝升平中代孔嚴為丹陽尹表除衆役六十餘<lb/>
<pb n="KR3k0013_WYG_689-22a"/>
事<lb/>
殷仲堪為荆州刺史以異姓相養禮律所不許子孫繼<lb/>
親族無後者唯令主其蒸嘗不聽别籍以避役也佐史<lb/>
咸服之<lb/>
劉敬宣為宣城内史襄城太守宣城多山縣郡舊立屯<lb/>
以供府郡費用前人多發調工巧造作器物敬宣到郡<lb/>
悉罷私屯唯伐竹木治府舍而已亡叛多首出遂得三<lb/>
千餘戸<lb/>
<pb n="KR3k0013_WYG_689-22b"/>
宋謝方眀為㑹稽太守江東民户殷盛風俗峻刻强弱<lb/>
相陵姦吏蜂起符書一下文攝相續又罪及比伍動相<lb/>
連坐一人犯吏則一村廢業邑里驚擾狗吠達旦方眀<lb/>
深達治體不拘文法濶畧苛細務在綱領州臺符攝即<lb/>
時宣下緩民期㑹展其辯舉郡縣監司不得妄出貴族<lb/>
豪士莫敢犯禁除比户之罪判久繫之獄每征伐兵運<lb/>
不充悉發倩士庶事既寧息皆使還本而屬所刻害即<lb/>
以補吏守宰不眀與奪乖方人事不至必被抑塞方眀<lb/>
<pb n="KR3k0013_WYG_689-23a"/>
簡汰精當各慎所宜雖服役十載亦一朝從理東土至<lb/>
今稱詠<lb/>
羊元保為宣城大守先是劉式之為宣城立吏民士叛<lb/>
制一人不禽付五里吏送州作部若獲者賞位一階元<lb/>
保以為非宜陳之曰臣伏尋亡叛之繇皆為窮逼未有<lb/>
足以推存而樂為此者也今立殊制於事為苦臣聞苦<lb/>
節不可以貞懼致流弊昔龔遂譬民於亂繩緩之然後<lb/>
可理黄霸以寛和為用不以嚴刻為先臣愚以單身逃<lb/>
<pb n="KR3k0013_WYG_689-23b"/>
役便為盡户今一人不測坐者甚多既憚重負各為身<lb/>
計牽挽逃竄必致繁滋又能禽獲叛身類非謹惜既無<lb/>
堪能坐鄰勞吏名器虛借所妨實多將恐階級不足供<lb/>
賞伏勤無以自勤又尋此制施一邦而已若其是耶則<lb/>
應是與天下為一若其非耶亦不宜獨行一郡民罹憂<lb/>
患其弊將甚臣忝守所職懼難遵用敢率管宂冐以陳<lb/>
聞繇此此制得停<lb/>
蕭摹之為丹陽尹奏曰佛化被於中國已歴四代形像<lb/>
<pb n="KR3k0013_WYG_689-24a"/>
塔寺所在千數進可以繫心退足以招勸而自頃以來<lb/>
情敬浮末不以精誠為主更以奢意為重舊宇頺弛曾<lb/>
莫之修而各務造新以相姱尚甲第顯宅於兹殆盡材<lb/>
竹銅綵縻損無極無闗神祗有累人事遵中越制宜加<lb/>
裁簡不為之防流竟未息請自今以後有欲鑄銅像者<lb/>
悉詣臺自開興造塔寺精舍皆先詣在所二千石通辭<lb/>
郡依事列言本州須許報然後就功其有輙造寺舍者皆<lb/>
依不承用詔書律銅宅材瓦悉沒入官詔可<lb/>
<pb n="KR3k0013_WYG_689-24b"/>
南齊豫章王嶷為荆州刺史務存約省停州府儀迎物<lb/>
初沈攸之欲聚衆開人相告士庶坐執役者甚衆嶷至<lb/>
鎮一日遣二千餘人見囚五歳以下不連臺者悉皆原<lb/>
遣之以市税重多所寛假百姓甚悦<lb/>
王僧䖍為丹陽尹郡縣獄相承有上湯殺囚僧䖍上言<lb/>
湯本救疾而實行寃暴若罪必入重自有正刑若去惡<lb/>
宜疾則應先啟豈有死生大命而濳制下邑太祖納其<lb/>
言而止<lb/>
<pb n="KR3k0013_WYG_689-25a"/>
竟陵王子良為㑹稽太守夏禹廟盛有禱祀子良曰禹<lb/>
泣辜表仁菲食旌約服翫墓棕足以致誠使歳獻扇簟<lb/>
而已<lb/>
顧憲之為衡陽内史土俗山民有病輒去就祖為禍皆<lb/>
開冢剖棺水洗枯骨名為除祟憲之曉諭為陳生死之<lb/>
别事不相繇風俗遂改時刺史王奐新至唯衡陽獨無<lb/>
訟者乃嘆曰顧衡陽之化至矣若九郡率然吾將何事<lb/>
劉懐珍為冀州刺史於堯廟祠神廟有蘇侯像懐珍謂<lb/>
<pb n="KR3k0013_WYG_689-25b"/>
主簿崔祖思曰堯聖人而與雜神為列欲去之何如祖<lb/>
思曰蘇峻今日可謂四㐫之主也懐珍遂令除諸雜神<lb/>
梁楊公則為湘州刺史湘俗單家以賂求州職公則至<lb/>
悉斷之所辟引皆州郡著姓髙祖班下諸州以為法<lb/>
宣城康王秀為郢州刺史郢州當途為劇地百姓貧至<lb/>
以婦人供役其弊如此秀至鎮務安之主者或求召吏<lb/>
秀曰不識救弊之術此州彫殘不可擾也於是務存省<lb/>
薄去逰費境壤晏然也<lb/>
<pb n="KR3k0013_WYG_689-26a"/>
王神念為青冀二州刺史性剛正先時郡有神廟妖巫<lb/>
欺惑百姓縻費極多神念令毁撤風俗遂改<lb/>
蕭琛為吳興太守禁殺牛解祀以脯代肉<lb/>
張纉為湘州刺史至州停遣十郡慰勞解放老疾吏役<lb/>
及闗市戍邏先所防人皆省併<lb/>
鄱陽忠烈王恢為益州刺史成都去新城五百里陸路<lb/>
往來悉訂私馬百姓患焉累政不能改恢乃市馬千疋<lb/>
以付所訂之家恣其騎乘有用則以次發民人頼之<lb/>
<pb n="KR3k0013_WYG_689-26b"/>
袁君正為豫章内史性不信巫邪有師萬世榮稱道術<lb/>
為郡巫長君正在郡小疾主簿熊薦之師云須疾者衣<lb/>
為信命君正以所着襦與之事竟取襦師云神將送與<lb/>
北斗君君正使檢諸身於衣裹獲之以為亂衆即刑於<lb/>
市而焚神一都無敢行巫<lb/>
後魏任城王澄為定州刺史初人中每模調百姓煩苦<lb/>
前後牧守未能蠲除澄多所省減民以忻頼又禁造布<lb/>
絹不任衣者<lb/>
<pb n="KR3k0013_WYG_689-27a"/>
楊椿為定州刺史自道武平中山多置軍府以相威攝<lb/>
凡八軍軍各配兵五千食祿主軍師各四十六人自中<lb/>
原稍定八軍之兵漸各南戍一軍兵統千餘然主師如<lb/>
故費祿不少椿表罷四軍減其主師百八十四人州有<lb/>
宗子稻田屯兵八百戸年嘗發夫三千草三百車修補<lb/>
畦堰椿以屯兵輸此田課更無徭役及至閑月即應修<lb/>
治不容復勞百姓椿亦表罷朝廷從之<lb/>
封回為安州刺史山民愿樸父子賔旅同寢一室回下<lb/>
<pb n="KR3k0013_WYG_689-27b"/>
車勒令别處其俗遂改<lb/>
鹿生為濟南太守前後在任十年時三齊始附人懐茍<lb/>
且蒱博終朝頗廢農業生制斷之聞者嗟喜<lb/>
崔猷為京兆尹時婚姻禮嫁娶㑹之辰多舉音樂又鄽<lb/>
里富室衣服奢滛乃有織成文綉者猷請禁斷事並施<lb/>
行<lb/>
北齊蘇瓊為南清太守禁斷滛祠<lb/>
清河王勵為楚州刺史先是城北有伍子胥廟其俗敬<lb/>
<pb n="KR3k0013_WYG_689-28a"/>
神祈禱者必以牛酒至破家業勵歎曰子胥賢者豈宜<lb/>
損百姓乃告諭所部自此遂止百姓頼之<lb/>
隋辛公義為岷州刺史土俗畏病若一人有疾則合家<lb/>
避之父子夫妻不相看養孝義道絶繇是病者多死公<lb/>
義患之欲變其俗因分遣官人巡檢部内凡有疾病皆<lb/>
以牀輿來安置聽事暑月疫時病人或至數百㕔廊悉<lb/>
滿公義親設一榻獨坐其間終日連夕對之理事所得<lb/>
秩俸盡用市藥為迎醫療之躬觀其飲食於是悉愈方<lb/>
<pb n="KR3k0013_WYG_689-28b"/>
召其親戚而喻之曰死生繇命不闗相看前汝棄之所<lb/>
以死耳今我聚病者坐卧其間若言相染那得不死病<lb/>
而復差汝等勿復信之諸病家子孫慙謝而去<lb/>
唐蕭齡之貞觀十八年為廣州都督表稱嶺南州縣多<lb/>
用土人任官不顧憲章唯求潤屋其婚姻資須即税人<lb/>
子女百姓怨苦數為背叛且都督刺史多居庄宅動經<lb/>
旬月不至州府所有辭訟皆委之判官省選之人竟無<lb/>
几案惟有勑詔施行纔經省覽而巳又守領之輩年别<lb/>
<pb n="KR3k0013_WYG_689-29a"/>
娶妻不限多少各營别第肆情侵奪専恣若是實斁<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>
倫於是詔下並皆禁斷自此蠻俗便之<lb/>
黨仁宏為戎州都督夷獠之俗賣親鬻子仁宏制法禁<lb/>
斷百姓便之<lb/>
李暠為太原尹舊俗有僧徒以習禪為業及死不斂但<lb/>
輿屍送近郊以飼鳥獸如是積年土人號其地為黄坑<lb/>
坑側有餓犬千數食死人肉因侵害幼弱逺近苦之前<lb/>
後官吏不能禁止暠到官申眀理憲期不再犯仍發兵<lb/>
<pb n="KR3k0013_WYG_689-29b"/>
捕殺羣狗其風遂革<lb/>
杜亞為淮南觀察使僑寄衣冠及工商等多侵街衢造<lb/>
屋行旅擁蔽亞乃開拓疎啟公私悦頼焉<lb/>
裴度為蔡州節度使吳元濟平度乃視事蔡人大悦其<lb/>
俗舊令途無偶語夜不然燭人有經過醉飲者皆以軍<lb/>
法論度始至惟盜賊鬭殺外餘盡除之其往來者不復<lb/>
以晝夜為限於是百姓始知生人之樂<lb/>
薛珏為楚州刺史本州營田使先是州營田宰相遥領<lb/>
<pb n="KR3k0013_WYG_689-30a"/>
使刺史得專達俸錢及他給百餘萬田官數百員奉厮<lb/>
役者三千戸歳以優授官者復十餘人珏皆省之十留<lb/>
一二而租入有贏<lb/>
于頔為蘇州刺史吳俗事鬼神頔病滛祀廢生業廟宇<lb/>
皆撤唯吳太伯伍員等三數廟存焉<lb/>
王播為京兆尹奏以諸縣皆有鎮軍並隨逐水草牧放<lb/>
羊馬賊徒因兹假託挾帶軍器晨夜混雜善惡不分伏<lb/>
請從今日巳後牧放之徒不得躬帶刀劔器仗等放牧<lb/>
<pb n="KR3k0013_WYG_689-30b"/>
仍請詔下後十日外有犯者百姓所在集衆決重杖二<lb/>
十屬軍者許臣擒捉牒送本鎮亦准例科決仍便解退<lb/>
其近城弋獵准前後勑並以禁斷公郡駙馬將軍子弟<lb/>
子鷹鷂准勑但許城南按放不得輒越諸界並請不得<lb/>
别持刀劔等所冀邦畿之内盜賊屏息居人行客晨夕<lb/>
獲安詔可其北軍按習不同私家任隨便近<lb/>
孔戣為廣州刺史至郡禁絶賣女口<lb/>
郗士美為昭義軍節度前政之豐給浮費至則皆減撤<lb/>
<pb n="KR3k0013_WYG_689-31a"/>
焉<lb/>
楊於陵為京兆尹先是禁軍影占編戸無以别白於陵<lb/>
請置挾名勅每五丁者得兩丁入軍四丁三丁者差以<lb/>
條限繇是京師豪强復知所畏<lb/>
李徳裕為浙西觀察使壯年得位鋭於報政凡舊俗之<lb/>
害民者悉革其弊江嶺之間信巫祝惑鬼恠有父母兄<lb/>
弟癘疾者舉室棄之而去徳裕欲變其風擇鄉人之有<lb/>
識者諭之以言繩之以法數年之間弊風斯革屬郡祠<lb/>
<pb n="KR3k0013_WYG_689-31b"/>
廟按方志前代名臣賢后則祠之四郡之内除滛祀一<lb/>
千一十所又罷私設山房一千四百六十以清寇盜人<lb/>
樂其政優詔嘉之時徐泗觀察使王智興奏請於當道<lb/>
置浮圗戒壇度僧尼元和以來屢有詔㫖禁絶此弊諸<lb/>
道莫敢有請獨智興首啟其事因緣率斂甚於王税自<lb/>
淮巳南蚩蚩之徒奔走尤甚智興之家資累巨萬盖因<lb/>
以此徳裕狀論云徐州觀察使近於泗州開元寺置戒<lb/>
壇從去冬便遣僧人於兩浙福建已來所在帖牓召僧<lb/>
<pb n="KR3k0013_WYG_689-32a"/>
尼受戒江淮自元和二年後更不度人百姓聞知逺近<lb/>
臻凑當道僧尼又皆私蓄資産與編氓無異自有戒壇<lb/>
已來一户有三丁五丁者皆發遣一人出家意在規避<lb/>
丁徭影占資産正月已來百姓落髮者無數䔉山渡僧<lb/>
一日㸃得一百餘人過江勘問唯下四人是舊出家沙<lb/>
彌及客僧餘悉是蘇常州百姓亦無本州公憑其時並<lb/>
勒歸本貫還俗訖聞泗州所置戒壇只在聚斂財貨殊<lb/>
非為降誕資福之意其僧到者每人納錢二千當日給<lb/>
<pb n="KR3k0013_WYG_689-32b"/>
牒放迴元不受戒若不鈐制直到降誕日方停計兩浙<lb/>
及福建合失却六十萬丁壯此事非小繫於朝廷法度<lb/>
況江淮賦役至重實要稍為限約狀到中書門下即時<lb/>
奏停又宋汴觀察使令狐楚上言亳州聖水出有疾者<lb/>
飲之輒愈無逺近老幼莫不奔赴兼繇中書門下徳裕<lb/>
又狀論云亳州聖水訪問本因無良僧三數人欲求丐<lb/>
錢物與側近百姓相知稱此水能療疾病訛言一扇遂<lb/>
至惑人數月已來自淮泗達於閩越無不奔走又聞此<lb/>
<pb n="KR3k0013_WYG_689-33a"/>
水每斗三貫價每三二十家即顧一人就亳州取水發<lb/>
心之時數十家已不食葷血服此水後又三七日蔬食<lb/>
兼於門牆帖牓食葷辛者不得入門就任妄中又多非<lb/>
本水皆是無良之徒所在别取水販賣其百姓羸老病<lb/>
疾者既須踰月蔬食又盡屏絶醫藥飲此惡水並皆困<lb/>
篤自秋已來此水過江者每日嘗不下三五十人除當<lb/>
道百姓外兼半是越州福建百姓近已於䔉山津嚴加<lb/>
捉搦若不絶其根本終恐信惑不已伏以吳時有聖水<lb/>
<pb n="KR3k0013_WYG_689-33b"/>
宋齊有聖火皆虛誕人以為妖今亳州水頗近於此又<lb/>
為黎甿之害伏乞特申典制速令填塞所冀人知禁令<lb/>
俗保乂安於是宰相裴度於汴州狀後判曰妖繇人興<lb/>
水不自作牒宋汴觀察使填塞訖報時人皆以為當徳<lb/>
裕後為淮南節度使又奏比以婦人長裾大袖朝廷制<lb/>
度尚未頒行微臣之分合副天心比閭閻之間濶四尺<lb/>
今令濶一尺五寸裙曵四尺今令曵五寸事闗釐革不<lb/>
敢不奏<hi>正月十五日延安公主以衣服踰制駙馬竇幹得罪徳裕因有是奏</hi>
<pb n="KR3k0013_WYG_689-34a"/>
陸亘為浙東觀察使將行延英面奏節制分兵在州貽<lb/>
患於國詔天下兵分於屬郡者𨽻於刺史初越之永嘉<lb/>
郡城於海壖嘗陷寇境奪官吏廪祿之半以代常賦因<lb/>
循相踵吏返為姦亘按舉贓罪表請郡守已降増給其<lb/>
俸人至於今頼之<lb/>
崔郾為郟州觀察使舊弊有二供不足奪吏俸以益之<lb/>
歳八十萬郾以亷使常用之直代之<lb/>
牛僧孺為鄂岳觀察使江夏城客土散惡難立垣墉每<lb/>
<pb n="KR3k0013_WYG_689-34b"/>
年加板築賦菁茅以復之吏緣為姦蠧弊綿歳僧孺至<lb/>
計茅苦被築之費歳十餘萬即賦之以𫝊以當苦築之<lb/>
價凡五年墉皆甃葺蠧弊永除<lb/>
王彦威為陳許節度奏毁除管内山房三千八百餘所<lb/>
盧均為廣州節度使奏請禁土人與外蕃婚姻及禁蕃<lb/>
人置田宅可之夷人與華人雜居婚娶歳月滋久至均<lb/>
方能立法以禁之<lb/>
後唐馮贇為北京留守先是以相堂為使院後以為樂<lb/>
<pb n="KR3k0013_WYG_689-35a"/>
營羣吏簿籍無定居又取太原縣為軍營縣寄治濳𤣥<lb/>
觀贇至並詢舊制復以相堂為史院太原歸舊縣其餘<lb/>
觸類如之<lb/>
周知裕為安州留後淮土之風惡其病者至於父母有<lb/>
疾不親省視甚者避於他室或時問訊即以食物揭於<lb/>
長竿之首委之而去知裕心惡之召鄉之頑狠者訶詰<lb/>
敎導俾知父子骨肉之恩繇是弊風稍革<lb/>
王晏球長興中為青州節度使奏臣所部州縣㸃檢到<lb/>
<pb n="KR3k0013_WYG_689-35b"/>
見役節級所繇等四千五百餘人今留合充役者二千<lb/>
八百餘人並放歸農訖眀宗優詔褒之<lb/>
晉王傅拯為寧州刺史州接蕃部前政滋章民多厭苦<lb/>
傅拯自下車除去弊政數十件百姓便之<lb/>
王周為涇州節度使奏前節度使張彦澤在任日不法<lb/>
事二十六條已改正停廢詔褒之<lb/>
漢閻建為景州刺史本州三正至節進馬一疋價錢五<lb/>
萬舊例分配牙前及諸縣人吏因兹丐斂編民今後所<lb/>
<pb n="KR3k0013_WYG_689-36a"/>
買進馬刺史出自俸錢又每歳冬月量於鄉村分配柴<lb/>
薪供州鄉因此求取過倍薦蓆蔬園舊亦諸縣取給今<lb/>
並止絶滄州奏之優詔奬激仍示諸道州府<lb/>
周李從敏為定州節度使其政静而不煩易定征賦舊<lb/>
典三鎮同風賦税出自藩侯朝法不能拘制至是從敏<lb/>
削舊弊載振朝綱不取兵於民不横賦於境部内便之<lb/>
　<lb/>
　<lb/>
<pb n="KR3k0013_WYG_689-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷六百八十九<lb/>
</p>
<p>
</p>
  </div>
</body>
</text>
</TEI>
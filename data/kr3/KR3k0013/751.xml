<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百五十一</head>
    <p>
<pb n="KR3k0013_WYG_751-1a"/>
欽定四庫全書<lb/>
　册府元龜卷七百五十一　宋　王欽若等　撰<lb/>
　　總錄部<lb/>
　　　總序<lb/>
夫人之生也分五氣之秀肖兩儀之體形貌既辨名字<lb/>
以立發於天資之謂性通於物理之謂識守道而舉之<lb/>
謂徳循善而動之謂行尚其所愛之謂好學而後能之<lb/>
謂藝繫於窮通之謂天命非繇性情之謂人事反於善<lb/>
<pb n="KR3k0013_WYG_751-1b"/>
道之謂惡舉是九者亦可以周物之變矣若夫挺執志<lb/>
操綽有度量襟抱夷曠才用敏給公方亮直而克固其<lb/>
守髙尚潔素而不累於物以至質樸而遲訥聰悟而機<lb/>
警剛勇而多力詞辯而強記疏蹤而率意矜嚴而自法<lb/>
者皆性之品也若夫智慮宏逺謀畫沈䆳詳逹典憲精<lb/>
别人物研幾微之際而覩其未萌逹性命之理而知其<lb/>
定分有犯無隱得盡規之道見賢思齊敦慕善之志通<lb/>
禮制之升降察緒續之臧否知止而不殆聞義而厭服<lb/>
<pb n="KR3k0013_WYG_751-2a"/>
者皆識之品也若夫敦仁孝之本宣忠義之烈豐友悌<lb/>
之愛昭賢懿之名敦信以待人克讓而後已誠明昭感<lb/>
隂隲敷被儉約是守長厚成裕撝挹以自牧矜慎而用<lb/>
全或恪居厥官世濟明徳勵清白之節勤幹蠱之業循<lb/>
守常道韜晦其才或圖報舊恩固辭爵賞解紛競之患<lb/>
逺勢利之交不處嫌疑之間安於貧窶之際獨守介節<lb/>
放於隱居以至改過自新報怨以徳輕財好施分災救<lb/>
患敦託孤之義儉節終之禮者皆徳行之品也若夫酷<lb/>
<pb n="KR3k0013_WYG_751-2b"/>
嗜所愛湛樂于酒崇聚編簡喜接過客奉清浄之化依<lb/>
圓寂之教醖藉於風度嗇養於性情務為清談競餌丹<lb/>
石者皆好尚之品也若夫勵志儒素刻意文翰勤勞師<lb/>
問㳺息庠塾裁著於詞訓敷述於己志揚㩁精允談説<lb/>
明辯博識於異物多能於庶事射御臻詣筆札極精博<lb/>
奕甚工算數通妙善兵家之技審音樂之㫖習工巧之<lb/>
業明方術之用逹醫診之理極圖繪之事究人倫之法<lb/>
明地域之占者皆藝術之品也若乃運之否泰數之修<lb/>
<pb n="KR3k0013_WYG_751-3a"/>
短或榮進於世寵貴而隆盛或廢滯於時憂患而沉棄<lb/>
或攀附而崛起或周游而不遇或家列鍾鼎或貲無擔<lb/>
石以至流罹于厄難嬰仍於美疢招累而被譴非辜而<lb/>
罹釁感歎無所憂愧交懷或遁伏以茍生或困躓而貽<lb/>
辱者皆天命之異也若乃世襲厥官家著訓法結好姻<lb/>
婭出繼入後民立於祠祀家職於賜書宵寤有徵謡言<lb/>
多驗著休急之令註名諱之文陳出餞之儀附置郵之<lb/>
信或多獲於時望或釣譽於天倫以至内舉其親自薦<lb/>
<pb n="KR3k0013_WYG_751-3b"/>
其器宴賞為樂贈問有宜論交友生垂戒諸子㳺謁雅<lb/>
素慰薦所知請老而引年挂冠而退處膺奪情之命馳<lb/>
畫餅之譽隱忍於耻媿披列於寃訴圖復仇怨作為隱<lb/>
諧知將亡之期遺未亂之命者皆人事之異也若乃資<lb/>
質卑陋性識顓蒙輕躁而寡謀巽懦而無勇恢諧而縱<lb/>
辯衒鬻以自矜乏知人之明昧舉士之理封執偏見溺<lb/>
於私愛偷薄而無尚狷介而失中吝嗇自資隘急成性<lb/>
述作狂簡學識孤陋以至反忠孝之理乖義睦之訓賦<lb/>
<pb n="KR3k0013_WYG_751-4a"/>
姦險之性極讒邪之體殘忍不道奢縱自安虧失禮章<lb/>
貪凂賄賂奉上無恭肅之節在官極阿附之邪蹈善不<lb/>
終作偽彌拙好忿嗜怒詆訐於衆多忌賢能交搆於禍<lb/>
患肆莠言以嗤誚摘觖望以譏刺文飾其短黨比所親<lb/>
厚誣善人巧窺榮宦豐葬送之禮任伉俠之氣以至極<lb/>
沈湎之過恣帷薄之亂妖惑以蠱衆厭勝而徼福咎徵<lb/>
既集隂報斯至或亡匿而延喘或敗類而伏辜者皆惡<lb/>
之品也夫以天地和粹之精凝而為賢明為正直其行<lb/>
<pb n="KR3k0013_WYG_751-4b"/>
不同而皆底於善隂陽舛沴之氣聚而為愚闇為姦回<lb/>
資性不類而皆底於惡善惡之際事以萬殊加以天命<lb/>
之難諶人事之多故紛綸古昔非可槩舉今但采明著<lb/>
前志可以戒勸者類之于篇其有姦臣偽迹亦附于後<lb/>
凡總錄部二百四十二<lb/>
　　　孝<lb/>
夫孝三徳之本百行之先也凡為人子者生盡乎養沒<lb/>
盡乎禮有終身之憂無一日之樂欲報之恩昊天罔極<lb/>
<pb n="KR3k0013_WYG_751-5a"/>
此孝之至也昔仲尼為曾子述孝經自天子諸侯卿大<lb/>
夫士至於庶人孝之道盡矣後之人有以見先聖之行<lb/>
成賢弟子之美千古而下以為義訓孝之大者始於事<lb/>
親中於事君終於立身又曰立身行道揚名顯親之謂<lb/>
也是知聖人述作之㫖以孝為徳本教之所由生風化<lb/>
之大也故南陔白華之篇辭亡義存垂乎勸戒今之所<lb/>
述者歴選前代名臣吉士奉親有聞者咸著于篇<lb/>
穎考叔潁谷封人也鄭武公娶于申曰武姜<hi>申國今南陽宛縣</hi>
<pb n="KR3k0013_WYG_751-5b"/>
生莊公及共叔段<hi>段出奔共故曰共叔猶晉侯在鄂謂之鄂侯</hi>莊公寤生驚<lb/>
姜氏故名曰寤生遂惡之<hi>寤寐而莊公已生故驚而惡之</hi>愛共叔段欲<lb/>
立之<hi>欲立以為太子</hi>亟請於武公公弗許及莊公即位為之請<lb/>
制公曰制巖邑也虢叔死焉他邑唯命<hi>虢東虢君也恃制巖險而不修</hi>
<hi>徳鄭滅之恐段復然故開以他邑虢國今滎陽</hi>請京使居之謂之京城太叔<hi>公順</hi>
<hi>姜請使段居京謂之京城太叔言寵異於衆臣京鄭邑今滎陽京縣</hi>既而太叔命西鄙北<lb/>
鄙貳於巳<hi>鄙鄭邉邑貳兩屬</hi>公子吕曰國不堪貳公將若之何<lb/>
<hi>公子吕鄭大夫</hi>欲與太叔臣請事之若弗與則請除之無生民<lb/>
<pb n="KR3k0013_WYG_751-6a"/>
心<hi>叔段不除則舉國之民當生他心</hi>公曰無庸將自及<hi>言無用除之禍將自及</hi>太<lb/>
叔又收貳以為巳邑<hi>貳兩屬者今皆取以為巳邑</hi>至于廪延<hi>言轉侵多也廪</hi>
<hi>延鄭邑陳留酸棗縣北有延津</hi>子封曰可矣厚將得衆<hi>子封公子吕也厚謂土地廣大</hi>
公曰不義不暱厚將崩<hi>為臣不義于君為弟不親于兄非衆所附雖厚必崩</hi>太叔<lb/>
完聚<hi>完城郭聚人民</hi>繕甲兵具卒乗<hi>歩曰卒車曰乗</hi>將襲鄭夫人將啟<lb/>
之<hi>啟開也</hi>公聞其期曰可矣命子封帥車二百乗以伐京<lb/>
<hi>古者兵車一乗甲士三人歩卒七十二人</hi>京叛太叔段段入于鄢公伐諸鄢<lb/>
五月辛丑太叔出奔共<hi>共國今汲郡共縣</hi>遂置姜氏于城潁<hi>城潁</hi>
<pb n="KR3k0013_WYG_751-6b"/>
<hi>鄭地</hi>而誓之曰不及黄泉無相見也<hi>地中之泉故曰黄泉</hi>既而悔之<lb/>
穎考叔聞之有獻于公公賜之食食舍肉公問之對曰<lb/>
小人有母皆嘗小人之食矣未嘗君之羮請以遺之<hi>食而</hi>
<hi>不啜羮欲以發問也宋華元殺羊為羮饗士葢古賜賤宦之常</hi>公曰爾有母遺繄我獨<lb/>
無<hi>繄語助</hi>穎考叔曰敢問何謂也<hi>據武姜在設疑也</hi>公語之故且<lb/>
告之悔對曰君何患焉若闕地及泉隧而相見其誰曰<lb/>
不然<hi>隧若今延道</hi>公從之公入而賦大隧之中其樂也融融<lb/>
<hi>賦賦詩也融融和樂也</hi>姜出而賦大隧之外其樂也洩洩<hi>洩洩舒散也</hi>
<pb n="KR3k0013_WYG_751-7a"/>
遂為母子如初君子曰穎考叔純孝也<hi>純猶篤也</hi>愛其母施<lb/>
及莊公詩曰孝子不匱永錫爾類其是之謂乎<hi>不匱純孝也莊</hi>
<hi>公雖失之于初孝心不忘考叔感而通之所謂永錫爾類詩人之作各以情言君子論之不以文害意故春秋</hi>
<hi>傳引詩不皆與今説詩者同他皆倣此</hi>
申生晉獻公太子也獻公寵驪姬有二子長曰奚齊次<lb/>
曰卓子驪姬欲立奚齊謂太子申生曰君夢齊姜必速<lb/>
祭之<hi>齊姜太子母言求食</hi>太子祭于曲沃歸胙于公<hi>胙祭之酒肉</hi>公田<lb/>
姬寘諸宫六日公至毒而獻之<hi>毒酒經宿輙敗而經六日明公之惑</hi>公祭<lb/>
<pb n="KR3k0013_WYG_751-7b"/>
之地地墳與犬犬斃姬泣曰賊由太子太子奔新城<hi>新城</hi>
<hi>曲沃</hi>公殺其傅杜原欵或謂太子曰子辭君必辯焉<hi>以六日之</hi>
<hi>狀自理</hi>太子曰君非姬氏居不安食不飽我辭姬必有罪<lb/>
君老矣吾又不樂<hi>吾自理則姬死姬死則君必不樂不樂為由吾也</hi>曰子其行<lb/>
乎太子曰君實不察其罪被此名也以出人誰納我魯<lb/>
僖公四年十二月戊申縊于新城姬遂譖二公子曰皆<lb/>
知之重耳奔蒲夷吾奔屈<hi>國語又載晉獻公將黜太子申生而立奚齊荀息丕鄭里</hi>
<hi>克乃别烝于武公公稱疾不與使奚齊莅事猛足乃言於太子曰伯氏不出奚齊在廟子盍圖乎太子曰吾聞</hi>
<pb n="KR3k0013_WYG_751-8a"/>
<hi>羊舌大夫曰事君以敬事父以孝受命不遷為敬敬順所安為孝棄命不敬作令不孝又何圖焉且夫間父之愛而</hi>
<hi>嘉其況有不忠焉廢人以自成有不貞焉孝敬忠貞君父之所安也棄安而圖逺於孝矣吾其止也申生祭其母齊</hi>
<hi>姜於曲沃薦胙于獻公驪姬使人置毒藥胙中獻公誅其傅杜原欵或謂太子曰為藥者乃驪姬也太子何不自辭</hi>
<hi>明之太子曰吾君老矣非驪姬寢不安食不甘即辭之君且恕之不可或謂太子曰可奔他國太子曰被此惡名以</hi>
<hi>出人誰納我我自殺耳十二月戊申申生自殺于新城又云獻公將殺申生人謂申生曰非子之罪何不去乎申生</hi>
<hi>曰不可去而罪釋必歸於君是惡君也彰父之惡而笑諸侯吾誰鄉而入内困於父母外困於諸侯是重困也棄君</hi>
<hi>去罪是逃死也吾聞之仁不惡君智不重困勇不逃死吾伏以俟命申生將死使猛足言狐突曰申生有罪不聽伯</hi>
<hi>氏以至於死申生不敢愛其死雖然吾君老矣國家多難伯氏不出奈吾君何伯氏茍出而圖吾君申生受賜以至</hi>
<pb n="KR3k0013_WYG_751-8b"/>
<hi>于死雖死何悔是以謚為共君榖梁又載晉獻公伐虢得驪姬獻公私之有二子長曰奚齊稚曰卓子驪姬欲為亂</hi>
<hi>故謂君曰吾夜者夢夫人趨而來曰吾苦畏胡不使大夫將衛士而衛冡乎公曰孰可使曰臣莫尊于世子則世子</hi>
<hi>可故君謂世子曰驪姫夢夫人趨而來曰吾苦畏女其夜將衛士而徃衛冡乎世子曰敬諾築宫成驪姫又曰吾</hi>
<hi>者夢夫人趨而來曰吾苦饑世子之宫已成則何為不使祠也故獻公謂世子曰其祠世子祠已致福於君君田而</hi>
<hi>不在驪姬以酖為酒藥脯以毒獻公田來驪姬曰世子已祠故致福于君君將食驪姬跪曰食自外來不可不試也</hi>
<hi>覆酒于地而地墳以脯與犬而犬死驪姬下堂啼呼曰天乎天乎國子之國也子何遲於為君君喟然歎曰吾與</hi>
<hi>女未有過也是何與我之深也使人謂世子曰爾其圖之世子之傅里克謂世子曰入自明入自明則可以生</hi>
<hi>不入自明則不可以生世子曰吾君已老矣已昏矣吾若此而入自明則驪姬必死驪姬死則吾君不安所以</hi>
<pb n="KR3k0013_WYG_751-9a"/>
<hi>使吾君不安者吾不若自死吾寧自殺以安吾君以重耳為寄矣糾脰而死</hi>
秦康公之母晉獻公之女文公遭驪姬之難未反而秦<lb/>
姬卒穆公納文公康公時為太子贈送文公于渭之陽<lb/>
念母之不見也我見舅氏如母存焉及其即位思而作<lb/>
渭陽之詩焉<lb/>
晏嬰齊大夫父桓子以魯襄公十七年冬卒晏嬰麤衰<lb/>
斬<hi>斬不緝也衰在胷前麤三升麻</hi>苴絰帶杖菅屨<hi>苴麻之有子者取其麤也杖竹杖菅屨草</hi>
<hi>屨</hi>食粥居倚廬寢苫枕草<hi>此禮與士䘮禮畧同其異唯枕草耳然枕草亦非䘮服正</hi>
<pb n="KR3k0013_WYG_751-9b"/>
<hi>文</hi>其老曰非大夫之禮也<hi>時之所行士及大夫衰服各有不同晏子為大夫而行士</hi>
<hi>禮其家臣不解故譏之</hi>曰唯卿為大夫<hi>晏子惡直巳以斥時失禮故遜辭以答家老也</hi>
子野魯襄公妾敬歸之子也二十一年六月公薨于楚<lb/>
宫立子野九月癸巳卒毁也<hi>過哀毁瘠以致滅性</hi>
孔子在衛有送葬者而夫子觀之曰善哉為喪乎足以<lb/>
為法矣小子識之子貢曰夫子何善爾也曰其往也如<lb/>
慕其反也如疑<hi>慕謂小兒隨父啼呼疑者哀親之在彼如不欲還然</hi>子貢曰豈若<lb/>
速反而虞乎<hi>速疾也</hi>子曰小子識之我未之能也<hi>哀戚本也祭祀</hi>
<pb n="KR3k0013_WYG_751-10a"/>
<hi>末也</hi>
臯魚哭聲甚悲孔子聞之曰驅驅前有賢者至則魚也<lb/>
披褐擁鎌哭于道傍孔子避車與之言曰子非有喪何<lb/>
哭之悲也魚曰吾失之三矣少而學游諸侯以後吾親<lb/>
失之一也髙尚吾志間吾事君失之二也與友厚而<lb/>
小絶之失之三矣樹欲静而風不止子欲養而親不待<lb/>
也往而不可得見者親也吾請從此辭矣立槁而死孔<lb/>
子曰弟子誡之足以識矣於是門人辭歸而養親者十<lb/>
<pb n="KR3k0013_WYG_751-10b"/>
有三人<lb/>
伯魚之母死期而猶哭<hi>伯魚孔子子也名鯉猶尚也</hi>夫子聞之曰誰<lb/>
與哭者門人曰鯉也夫子曰嘻其甚也<hi>嘻悲恨之言</hi>伯魚聞<lb/>
遂除之<lb/>
孟莊子魯大夫曽子曰吾聞諸夫子孟莊子之孝也其<lb/>
他可能也其不改父之臣與父之政是難能也<hi>孟莊子仲孫也</hi>
<hi>謂在諒隂之中父臣及父政雖有不善者不忍改也</hi>
髙子臯孔子弟子名柴子臯之執親之喪也泣血三年<lb/>
<pb n="KR3k0013_WYG_751-11a"/>
<hi>言泣無聲如血出</hi>未嘗見齒君子以為難<hi>言人不能然</hi>
少連大連東夷之子也善居䘮三日不怠三月不懈期<lb/>
悲哀三年憂<lb/>
顔丁魯人善居䘮始死皇皇焉如有求而弗得及殯望<lb/>
望焉如有從而弗及既葬慨然如不及其反而息<lb/>
曽參字子輿魯南武城人孔子以為能通孝道故授之<lb/>
業作孝經參嘗曰往而不可還者親也至而不可加者<lb/>
年也是故孝子欲養而親不待也木欲直而時不待也<lb/>
<pb n="KR3k0013_WYG_751-11b"/>
是故椎牛而祭墓不如雞豚逮存親也故吾嘗仕齊為<lb/>
吏祿不過鍾釡尚猶欣欣而喜者非以為多也樂其逮<lb/>
親也既没之後吾嘗南遊於楚得尊官焉堂髙九仞榱<lb/>
題三圍轉轂百乗猶北鄊而泣涕者非為賤也悲不逮<lb/>
吾親也故家貧親老不擇官而仕若夫信其志約其親<lb/>
者非孝也<hi>又載曽子仕于莒得粟三乗方是之時曾子重祿而輕其身親没之後齊迎以相楚迎以</hi>
<hi>令尹晉迎以上卿方是之時曾子重其身而輕其祿</hi>曾子執親之喪水漿不入於<lb/>
口者七日其父晳嗜羊棗而參不忍食羊棗公孫丑問<lb/>
<pb n="KR3k0013_WYG_751-12a"/>
孟子曰膾炙與羊棗孰美<hi>羊棗棗名也曾子以父嗜羊棗父亡之後惟念其親不復</hi>
<hi>食羊棗故身不忍食也公孫丑怪之故問羊棗孰與膾炙美也</hi>孟子曰膾炙哉<hi>言膾炙固美也</hi>
<hi>何比於羊棗</hi>公孫丑曰然則曽子食膾炙而不食羊棗曰膾<lb/>
炙所同也羊棗所獨也諱名不諱姓姓所同也名所獨<lb/>
也曾子有疾召門弟子曰啟予足啟予手<hi>啟開也曾子以為受身體</hi>
<hi>於父母不敢毁傷故使弟子開衾而視之</hi>詩云戰戰兢兢如臨深淵如履薄<lb/>
氷<hi>言此詩者喻己常戒慎恐有所毁傷</hi>而今而後吾知免夫小子<hi>乃今日後我自</hi>
<hi>知免於患難矣小子弟子也呼之者欲使聽而識之</hi>
<pb n="KR3k0013_WYG_751-12b"/>
閔損字子騫<hi>孔子弟子目錄云魯人</hi>少孔子十五嵗孔子曰孝哉<lb/>
閔子騫人不間於父母昆弟之言<hi>言子騫上事父母下順兄弟動静盡善故</hi>
<hi>人不得有非間之言</hi>
樂正子春曾子弟子以孝名聞下堂而傷其足數月不<lb/>
出猶有憂色門弟子曰夫子之足瘳矣數月不出猶有<lb/>
憂色何也樂正子春曰善哉爾之問也吾聞諸曽子聞<lb/>
諸孔子曰天之所生地之所養無人為大父母全而生<lb/>
之子全而歸之可謂孝矣不虧其體不辱其親可謂全<lb/>
<pb n="KR3k0013_WYG_751-13a"/>
矣故君子頃歩而弗敢忘孝也今予忘孝之道予是以<lb/>
有憂色也<hi>頃當為跬聲之誤也</hi>一舉足而不敢忘父母一出言而<lb/>
不敢忘父母一舉足而不敢忘父母是故道而不徑舟而不<lb/>
㳺不敢以先父母之遺體行乎殆一出言而不敢忘父母是<lb/>
故惡言不出于口忿言不反于身不辱其身不羞其親可謂<lb/>
孝矣<hi>徑歩邪趨疾也忿言不反于身人不能無忿怒忿怒之言當由其直直則不敢以忿言來也</hi>其視疾<lb/>
也復加一飯則脫然愈復損一飯則脫然愈復加一衣<lb/>
則脫然愈復損一衣則脱然愈<hi>脱然疾除貌也言消息得其節</hi>其母死<lb/>
<pb n="KR3k0013_WYG_751-13b"/>
五日而不食曰吾悔之<hi>勉彊過禮</hi>自吾母而不得吾情吾惡<lb/>
乎用吾情<hi>惡猶何也</hi>
漢石建萬石君奮之子建為郎中令白首萬石君尚無<lb/>
恙每五日歸謁親<hi>郎官五日一下</hi>入于舍竊問侍者取親中帬<lb/>
厠牏身自澣灑<hi>親謂父也中帬若今言中衣也厠牏者近身之小衫若今汗衫也世謂小袖衫</hi>
<hi>為厠牏牏音授灑先禮切</hi>復與使者不敢令萬石君知之以為常萬<lb/>
石君卒建哭泣哀思杖廼能行嵗餘建亦死諸子孫咸<lb/>
孝然建最甚<lb/>
<pb n="KR3k0013_WYG_751-14a"/>
馮唐以孝著為郎中署長<hi>以孝得為郎中而為郎署之長也著音竹助切</hi>
公孫𢎞養後母孝謹後母卒服喪三年位至丞相<lb/>
霍去病父中孺河東平陽人<hi>中讀曰仲</hi>以縣吏給事平陽侯<lb/>
家<hi>縣遣吏於侯之家供事也</hi>與侍者衛少兒私通而生去病中孺吏<lb/>
畢歸家娶婦生光因絶不相聞久之少兒女弟子夫得<lb/>
幸於武帝立為皇后去病以皇后姊子貴幸既壯大迺<lb/>
自知父為霍中孺未及求問㑹為驃騎將軍擊匈奴道<lb/>
出河東太守郊迎負弩矢先驅<hi>郊迎近於郊界之上也先驅者導其路也</hi>至<lb/>
<pb n="KR3k0013_WYG_751-14b"/>
平陽傳舍遣吏迎霍中孺趨入拜謁將軍迎拜因跪曰<lb/>
去病不早自知為大人遺體也中孺扶服叩頭<hi>服音蒲北切</hi>
曰老臣得託命將軍此天力也去病大為中孺買田宅<lb/>
奴婢而去還復過焉<lb/>
金日磾本匈奴休屠王太子與弟倫俱没入官母教誨兩<lb/>
子甚有法度武帝聞而嘉之病死詔圖畵于甘泉宫署<lb/>
曰休屠王閼氏日磾每見畵輙拜鄊之涕泣然後迺去<lb/>
位至侍中駙馬都尉<lb/>
<pb n="KR3k0013_WYG_751-15a"/>
杜延年父周為御史大夫延年後為御史大夫居父官<lb/>
府不敢當舊位坐皆易其處<lb/>
韋𤣥成父賢其先魯人以昭帝時徙平陵𤣥成别徙杜<lb/>
陵病且死因使自白曰不勝父子恩願乞骸骨歸葬父<lb/>
墓上許焉而韋賢次子舜留魯守墳墓位丞相<lb/>
翟方進為丞相身既富貴而後母尚在方進内行修飾<lb/>
供養甚篤<lb/>
原渉父為南陽太守卒時少行三年喪者渉讓還南陽<lb/>
<pb n="KR3k0013_WYG_751-15b"/>
賻送行喪冢廬三年由是顯名京師渉位至天水太守<lb/>
後漢梁統更始二年召補中郎將使安集涼州拜酒泉<lb/>
太守㑹更始敗赤眉入長安統與竇融及諸郡守起兵<lb/>
保境謀共立帥初以位次咸共推統統固辭曰昔陳嬰<lb/>
不受主者以有老母也今統内有尊親又徳薄能寡誠<lb/>
不足以當之遂共推融為河西大將軍<lb/>
鄧禹内文明篤行淳備事母至孝位至太傅<lb/>
樊儵宏子也謹約有父風事後母至孝及母卒哀思過<lb/>
<pb n="KR3k0013_WYG_751-16a"/>
禮毁病不自支光武常遣中黄門朝暮送饘粥位至光<lb/>
祿大夫<lb/>
銚期父猛為桂陽太守卒期服喪三年鄊里稱之位至<lb/>
衛尉<lb/>
祭遵喪母負土起墳位至征虜將軍<lb/>
祭彤早孤至孝見稱遇天下亂野無烟火而獨在冢側<lb/>
毎賊過見其尚㓜而有志節皆竒而哀之位至太僕<lb/>
魯恭父建初為武陵太守卒恭年十二弟丕七嵗晝夜<lb/>
<pb n="KR3k0013_WYG_751-16b"/>
號踴不絶聲郡中賻贈無所受乃歸服喪禮過成人鄊<lb/>
里竒之恭位至司徒<lb/>
孔奮事母孝謹雖為儉約奉養極求珍膳躬率妻子同<lb/>
甘菜茹位至武都太守<lb/>
戴良字叔鸞汝南慎陽人少誕節母喜驢鳴良常學之<lb/>
以娱樂焉及母卒兄伯鸞居廬啜粥非禮不行良獨食<lb/>
肉飲酒哀至乃哭而二人俱有毁容或問良曰子之居<lb/>
喪禮乎良曰然禮所以制情佚也情茍不佚何禮之論<lb/>
<pb n="KR3k0013_WYG_751-17a"/>
夫食㫖不甘故致毁容之實若味不存口食之可也論<lb/>
者不能奪之<lb/>
㢘范祖丹為王莽大司馬庸部牧父遭喪亂客死於蜀<lb/>
漢范遂流寓西州西州平歸鄊里年十五辭母西迎父<lb/>
喪蜀郡太守張穆丹之故吏乃重資送范范無所受與<lb/>
客歩負喪歸葭萌載船觸石破没范抱持棺柩遂俱沉<lb/>
溺衆傷其義鈎求得之療救僅免於死穆聞復馳遣使<lb/>
持前資物追范范又固辭位至蜀郡太守<lb/>
<pb n="KR3k0013_WYG_751-17b"/>
劉平本名曠更始時天下亂平弟仲為賊所殺其後賊<lb/>
復忽然而至平扶持其母奔走逃難與母俱匿野澤中<lb/>
平朝出求食逄餓賊將烹平叩頭曰今旦為老母求菜<lb/>
老母待曠為命願得先歸食母畢還就死因涕泣賊哀<lb/>
而還之位至宗正<lb/>
陸續㑹稽人為州别駕從事刺史尹興坐楚王英事徵<lb/>
詣廷尉續考掠備至終無異辭續母逺至京師覘候消<lb/>
息獄事特急無緣與續相聞母但作饋食付門卒以進<lb/>
<pb n="KR3k0013_WYG_751-18a"/>
之續雖見考苦毒而辭色慷慨未嘗易容唯對食悲泣<lb/>
不能自勝使者怪而問其故續曰母來不得相見故泣<lb/>
耳使者大怒以為獄門吏卒通傳意氣召將案之續曰<lb/>
因食饋羮識母所自調和故知来耳非人告也使者問<lb/>
何以知母所作乎續曰母常截肉未嘗不方斷葱以寸<lb/>
為度是以知之使者問諸謁舍續母果来於是陰嘉之<lb/>
上書說續行狀帝即赦興等事<lb/>
鄧彪明帝時為太僕數年喪後母辭疾乞身詔以光祿<lb/>
<pb n="KR3k0013_WYG_751-18b"/>
大夫行服<lb/>
班超字仲升固之弟為官寫書受直以養老母明帝問<lb/>
固知之除超為蘭䑓令史<lb/>
王琳字巨尉年十餘嵗喪父母因遭大亂百姓奔逃惟<lb/>
琳兄弟獨守冢廬號泣不絶<lb/>
桓典喪母事叔母如事親位至光祿勲<lb/>
趙孝為衛尉以孝行聞弟禮為御史中丞禮亦恭譲行<lb/>
已類於孝<lb/>
<pb n="KR3k0013_WYG_751-19a"/>
江革齊國臨淄人失父獨與母居遭天下亂盜賊並起<lb/>
革負母逃難備經險阻常採拾以為養數遇賊或刼欲<lb/>
將去革輙涕泣求哀言有老母辭氣愿欵<hi>愿謹也欵誠也</hi>有足<lb/>
感動人者賊以是不忍犯之或乃指避兵之方遂得俱<lb/>
全於難革轉客下邳窮貧裸跣行傭以供母便身之物<lb/>
莫不畢給建武末年與母歸鄉里每至嵗時縣當案比<lb/>
<hi>案驗以比之猶今貌閲也</hi>革以母老不欲搖動自在轅中輓車不用牛<lb/>
馬由是鄉里稱之曰江巨孝太守常備禮召革以母老<lb/>
<pb n="KR3k0013_WYG_751-19b"/>
不應及母終至性殆滅伏冢廬服竟不忍除郡守遣丞<lb/>
掾釋服因請以為吏位至諌議大夫<lb/>
彭修㑹稽毗陵人年十五父為郡吏得休與修俱歸道<lb/>
為盜所刼修困迫乃拔佩刀前持盜帥曰父辱子死卿<lb/>
不顧死邪盜相謂曰此童子義士也不宜逼之遂辭謝<lb/>
而去鄉黨稱其名位至吴令<lb/>
馮豹衍子也後母惡之嘗因豹夜寐欲行毒害豹逃走<lb/>
得免敬事愈謹而母疾之益深時人稱其孝位至尚書<lb/>
<pb n="KR3k0013_WYG_751-20a"/>
竇章以三輔遭羗冦避難東國家於外黄<hi>外黄縣屬陳留故城在今</hi>
<hi>汴州雍丘縣東</hi>居貧蓬户蔬食躬勤孝養位至大鴻臚<lb/>
朱穆年五嵗便有孝稱父母有病輙不飲食差乃復常<lb/>
位至尚書<lb/>
樂恢父親為縣吏得罪於令牧將殺之恢年十一常俯<lb/>
伏寺門晝夜號泣令聞而矜之即解出親位至騎都尉<lb/>
汝郁性仁孝年五嵗母病不能食郁常抱持啼泣亦不<lb/>
食母憐之強為飯宗親共異之因字曰叔異及親殁遂<lb/>
<pb n="KR3k0013_WYG_751-20b"/>
隱處山澤<lb/>
黄香年九嵗失母思慕憔悴殆不免喪鄊人稱其至孝<lb/>
年十二太守劉䕶聞而召之署門下孝子甚見愛敬香<lb/>
家貧内無僕妾躬執苦勤盡心奉養位至魏郡太守<lb/>
毛義字少節廬江人家貧以孝行稱南陽人張奉慕其<lb/>
名往候之坐定而府檄適至以義守令義捧而入喜動<lb/>
顔色奉心賤之自恨來固辭而去及義母死去官行服<lb/>
數辟公府為縣令進退必以禮後舉賢良公車徴遂不<lb/>
<pb n="KR3k0013_WYG_751-21a"/>
至張奉歎曰賢者固不可測往日之喜乃為親屈也斯<lb/>
葢所謂家貧親老不擇官而仕者也<lb/>
周磐汝南安城人居貧養母儉薄不充嘗誦詩至汝墳<lb/>
之卒章慨然而歎<hi>韓詩曰汝墳辭家也其卒章曰魴魚赬尾王室如燬雖則如燬父母孔邇</hi>
乃解韋帶就孝㢘之舉頻除任城陽夏重合三縣令思<lb/>
母棄官還鄊里及父母殁哀至幾於毁滅服終遂廬于<lb/>
冢側教授門徒常千人公府三辟皆不就以有道特徴<lb/>
磐語友人曰昔方回支父嗇神養和不以榮利滑其生<lb/>
<pb n="KR3k0013_WYG_751-21b"/>
術吾親已殁矣從物何為遂不應<hi>方回支父並堯時隱人</hi>
霍諝遷金城太守遭母憂自上歸行喪服<lb/>
鮑永事後母至孝妻常於母前叱狗永即去之位至光<lb/>
州牧<lb/>
趙咨以燉煌太守病免還躬率子孫耕農為養盜常夜<lb/>
往刼之咨恐母驚懼乃先至門迎盜因請為設食謝曰<lb/>
老母年八十疾病須養居貧朝夕無儲乞少置衣糧妻<lb/>
子物餘一無所請盜皆慙嘆跪而辭曰所犯無狀干暴<lb/>
<pb n="KR3k0013_WYG_751-22a"/>
賢者言畢奔出咨追以物與之不及由此益知名<lb/>
韋彪孝行純至父母卒哀毁三年不出廬寢服竟羸瘠<lb/>
骨立醫療數年乃起位至大鴻臚<lb/>
鄧隲母新野君寢疾隲兄弟並上書求還侍養太后以<lb/>
閶最少孝行尤著特聽之<hi>閶封西華侯隲之弟也</hi>賜安車駟馬及<lb/>
新野君薨隲等復乞身行服章連上太后許之隲等既<lb/>
還鄊第並居冢旁閶至孝骨立有聞當時位至特進<lb/>
桓麟為許令病免㑹母終麟不勝喪未祥而卒<lb/>
<pb n="KR3k0013_WYG_751-22b"/>
薛包汝南人好學篤行喪母以至孝聞及父娶後妻而<lb/>
憎包分出之包日夜號泣不能去至被毆杖不得已廬<lb/>
於舍外旦入而灑掃父怒又逐之乃廬于里門昏晨不<lb/>
廢積嵗餘父母慙而還之後行六年服喪過乎哀徴拜<lb/>
侍中不起<lb/>
申屠蟠陳留外黄人九嵗喪父哀毁過禮服除不進酒<lb/>
肉十餘年每忌日輙三日不食徴博士不至<lb/>
姜肱字伯淮家世名族肱與二弟仲海季江俱以孝行<lb/>
<pb n="KR3k0013_WYG_751-23a"/>
著聞其友愛天至常共卧起及各娶妻兄弟相戀不能<lb/>
别寢以系嗣當立乃逓往就室徴大中大夫不拜<lb/>
李曇字雲少孤繼母嚴酷曇性純孝定省恪勤妻子恭<lb/>
奉寒苦執勞不以為怨得四時珍玩先以進母為鄉里<lb/>
所稱法養親行道終身不仕<lb/>
袁閎字夏甫父賀為彭城相閎往省謁變名姓徒行無<lb/>
旅既至府門連日吏不為通㑹阿母出見閎驚入白夫<lb/>
人乃密呼見既而辭去賀遣車送之閎稱眩疾不肯乗<lb/>
<pb n="KR3k0013_WYG_751-23b"/>
反郡界無知者及賀卒郡閎兄弟迎喪不受賻贈衰絰<lb/>
扶柩冐犯寒露體貌枯毁手足血流見者莫不傷之<lb/>
陳紀以至徳稱兄弟孝養閨門雍和後進之士皆推慕<lb/>
其風遭父母憂每哀至輙嘔血絶氣雖衰服已除而積<lb/>
毁消瘠殆將滅性豫州刺史嘉其至行表尚書圖像百<lb/>
城以厲風俗位至大鴻臚<lb/>
楊震少孤貧獨與母居假地種植以給供養諸生常有<lb/>
助種藍者震輙拔更種以距其後鄉里稱孝位至太尉<lb/>
<pb n="KR3k0013_WYG_751-24a"/>
孫期濟隂成武人家貧事母至孝牧豕于大澤中以奉<lb/>
養焉司徒黄琬辟不行<lb/>
謝該仕為公車司馬令以父母老託疾去官<lb/>
崔寔父卒隱居墓側服竟三公並辟皆不就拜遼東太<lb/>
守行道母劉氏病卒上疏求歸葬行喪位至尚書<lb/>
虞詡陳國武平人也早孤孝養祖母縣舉順孫國相竒<lb/>
之欲以為吏詡曰祖母九十非詡不養相乃止位至尚<lb/>
書令<lb/>
<pb n="KR3k0013_WYG_751-24b"/>
張武吴郡由拳人父業郡門下掾送太守妻子還鄉里<lb/>
至河内亭盜夜刼之業與賊戰死遂亡失屍骸武時年<lb/>
㓜不及識父後之太學受業每節常持父遺劒至亡處<lb/>
祭醊泣而還太守第五倫嘉其行舉孝㢘遭母喪過毁<lb/>
傷父魂靈不返因哀慟絶命<lb/>
李充遭母喪行服墓次人有盜其樹者充手自殺之常<lb/>
居先人冢側未曾入城市位至左中郎將<lb/>
廖扶父為北海太守坐羗没郡下獄死扶感父以法喪<lb/>
<pb n="KR3k0013_WYG_751-25a"/>
身憚為吏及服終而歎曰老子有言名與身孰親吾豈<lb/>
為名乎遂絶去世外専精經典<lb/>
李膺轉蜀郡太守以母老乞不之官<lb/>
劉茂少孤獨與母居家貧以筋力致養孝行著于鄉里<lb/>
位至侍中<lb/>
孔融年甫十三䘮父哀悴過毁扶而後起州里歸其孝<lb/>
位至大中大夫<lb/>
郭林宗有至孝遭母憂嘔血發病歴年乃瘳徴有道不<lb/>
<pb n="KR3k0013_WYG_751-25b"/>
就<lb/>
种劭為益梁二州刺史會父拂與李傕等戰死竟不之<lb/>
職服終徴為少府大鴻臚皆辭不受曰昔我先父以身<lb/>
狥國吾為臣子不能除殘復怨何面目朝覲明主哉遂<lb/>
與馬騰韓遂及左中郎劉範諌議大夫馬宇共攻李傕<lb/>
郭汜以報其仇與汜戰于長平觀下軍敗劭等皆死騰<lb/>
遂還涼州<lb/>
胡廣為太傅錄尚書時年已八十心力克壯繼母在堂<lb/>
<pb n="KR3k0013_WYG_751-26a"/>
朝夕瞻省傍無几杖言不稱老及母卒居喪盡哀率禮<lb/>
無愆<lb/>
鮑昂有孝義節行初父得病數年昂俯伏左右衣不緩<lb/>
帶及處喪毁瘠三年抱負乃行服闋遂潛于墓次不關<lb/>
時務舉孝㢘辟公府連徵不至卒<lb/>
皇甫堅夀者嵩之子也董卓與嵩有隙有司承㫖奏嵩<lb/>
下吏將遂誅之堅夀與卓素善自長安走雒陽歸投於<lb/>
卓卓乃置酒歡㑹堅夀直前質譲責以大義叩頭流涕<lb/>
<pb n="KR3k0013_WYG_751-26b"/>
坐者感動皆離席請之卓乃起牽與共坐使免嵩囚復<lb/>
拜嵩議郎<lb/>
蔡邕性篤孝母嘗帶病三年邕自非寒暑節變未嘗解<lb/>
襟帶不寢寤者七旬母卒廬于冢側動静以禮有兔馴<lb/>
擾其室傍又木生連理逺近竒之多往觀焉位至左中<lb/>
郎將<lb/>
朱雋少孤母常販繒為業雋以孝養位至大司農<lb/>
袁紹生而父死弱冠除濮陽長有清名遭母喪服竟又<lb/>
<pb n="KR3k0013_WYG_751-27a"/>
追行父服凡在冢廬六年後為冀州牧<lb/>
田豐少喪親居喪盡哀日月雖過笑不至哂後為袁紹<lb/>
别駕<lb/>
徐庶字元直荆州劉琮聞曹公來征遣使請降劉備在<lb/>
樊聞之率其衆南行庶與諸葛亮並從為曹公所追破<lb/>
獲庶母庶辭備而指其心曰本欲與將軍共圖王霸之<lb/>
業者以此方寸之地也今已失老母方寸亂矣無益於<lb/>
事請從此别遂詣曹公位至左右中郎將御史中丞<lb/>
<pb n="KR3k0013_WYG_751-27b"/>
魏劉正舒仲武子也仲武先娶毌丘氏生子正舒正則<lb/>
二人毌丘儉反敗仲武出其妻娶王氏生陶仲武為毌<lb/>
丘氏立别舍而不告絶及毌丘氏卒正舒求祔葬焉而<lb/>
陶不許正舒不釋服訟于上下泣血露骨衰裳綴絡數<lb/>
十年弗得從以至死亡<lb/>
鮑出字文才少游俠興平中三輔亂出與老母兄弟五<lb/>
人家居本縣以飢餓留其母守舍相將行採蓬實合得<lb/>
數升使其二兄初雅及其弟成持歸為母作食獨與小<lb/>
<pb n="KR3k0013_WYG_751-28a"/>
弟在後採蓬初等到家而噉人賊數十人已略其母以<lb/>
繩貫其手掌驅去初等怖恐不敢逐之須㬰出從後至<lb/>
知母為賊所略欲追賊兄弟皆云賊衆當如何出怒曰<lb/>
有母而使賊貫其手將去煮噉之用活何為乃攘臂結<lb/>
袵獨追之行數里及賊賊望見出乃共布列待之出到<lb/>
回後一顧斫賊殺四五人賊走復相合聚圍出出跳越<lb/>
圍斫之又殺十餘人時賊分布驅出母前去賊連擊出<lb/>
不勝乃走與前軰合出復追擊之還見其母與比舍嫗<lb/>
<pb n="KR3k0013_WYG_751-28b"/>
同貫相連出遂復奮擊賊賊問出曰卿欲何得出責數<lb/>
賊指其母以示之賊乃解還出母比舍嫗獨不解遥望<lb/>
出求哀出復斫賊賊謂出曰已還卿母何為不止出又<lb/>
指求哀嫗此我嫂也賊復解還之出得母還遂相扶將<lb/>
客南陽建安五年關中始開出來北歸而其母不能歩<lb/>
行兄弟欲共輿之出以輿車歴山險危不如負之安穩<lb/>
乃以籠盛其母獨自負之到鄉里鄉里士大夫嘉其孝<lb/>
烈欲薦州郡郡辟召出出曰田民不堪冠帶至青龍中<lb/>
<pb n="KR3k0013_WYG_751-29a"/>
母年百餘嵗乃終出時年七十餘行喪如禮<lb/>
黄郎父為本縣卒及為君長自以父故常忌不呼鈴下<lb/>
伍伯而呼其姓字至於忿怒亦終不言<lb/>
髙柔父靖為蜀郡都尉時天下大亂柔從兄幹袁紹甥<lb/>
也在河北呼柔柔舉宗從之㑹靖卒於西州時道路艱<lb/>
澁兵冦縱横而柔冒艱險詣蜀迎喪辛苦荼毒無所不<lb/>
嘗三年乃還位至太尉<lb/>
杜畿字伯侯少孤繼母苦之以孝聞在荆州數嵗繼母<lb/>
<pb n="KR3k0013_WYG_751-29b"/>
亡後以三輔開通負其母喪北歸位至尚書僕射<lb/>
司馬芝字子華河内温人少為書生避亂荆州於魯陽<lb/>
山遇賊同行者皆棄老弱走芝獨坐守老母賊至以刃<lb/>
臨芝芝叩頭曰母老唯在諸君賊曰此孝子也殺之不<lb/>
義遂得免害以鹿車推載母居南方十餘年躬耕守節<lb/>
位至大司農<lb/>
曹休祖父嘗為吴郡太守休於太守舍見壁上祖父畵<lb/>
像下榻拜涕泣同坐者皆嘉歎焉位至大司馬揚州牧<lb/>
<pb n="KR3k0013_WYG_751-30a"/>
王脩字叔治年七嵗喪母母以社日亡來歳鄰里社脩<lb/>
感念母哀甚鄰里聞之為之罷社位至奉常<lb/>
王烈遭父喪泣淚三年太原人後避地終遼東王相<lb/>
任嘏年八嵗喪母號泣不絶聲自然之哀同於成人故<lb/>
㓜以至孝見稱<lb/>
王基字伯輿少孤與叔父翁居翁撫養甚篤基亦以孝<lb/>
稱<lb/>
髙貴鄉公時為鎮南將軍都督豫州諸軍事進封安樂<lb/>
<pb n="KR3k0013_WYG_751-30b"/>
侯上疏求分户二伯賜叔父子喬爵關内侯以報叔父<lb/>
撫育之徳有詔特聽<lb/>
趙昱年十三母常病經三月昱慘戚消瘠至目不交睫<lb/>
握粟出卜祈禱泣血鄉里稱其孝<lb/>
吴顧悌父向歴四縣令年老致仕悌每得父書常灑掃<lb/>
整衣服更設几筵舒書其上拜跪讀之每句應諾畢復<lb/>
再拜若父有疾耗之問至則臨書垂涕聲語哽咽父以<lb/>
夀終悌飲漿不入口五日大帝為作布衣一襲皆麻絮<lb/>
<pb n="KR3k0013_WYG_751-31a"/>
著之強令悌釋服悌雖以公義自割猶以不見父喪嘗<lb/>
畵壁作棺柩象設神座於下每對之哭泣服未闋而卒<lb/>
駱統母改適為華歆小妻統時八嵗遂與親客歸㑹稽<lb/>
其母送之拜辭上車面而不顧其母涕泣於後御者曰<lb/>
夫人猶在也統曰不欲増母思故不顧耳事適母甚謹<lb/>
位至濡須督<lb/>
劉繇字正禮年十九從父韙為賊所刼質繇簒取以歸<lb/>
由是顯名<lb/>
<pb n="KR3k0013_WYG_751-31b"/>
劉基繇長子也年十四居繇喪盡禮漢末為振武將軍<lb/>
揚州牧<lb/>
孟宗為吴令時皆不得將家之官每得時物來以寄母<lb/>
常不先食及聞母亡犯禁委官時禁長吏以喪去官特<lb/>
為減死一等復使為官葢優之也<lb/>
諸葛瑾遭母憂居喪至孝事繼母恭謹甚得人子之道<lb/>
位至大將軍左都䕶<lb/>
陳表武庶子也兄修亡後表母不肯事脩母表謂其母<lb/>
<pb n="KR3k0013_WYG_751-32a"/>
曰兄不幸早亡表統其家事當奉嫡母母若能為表屈<lb/>
情承顔嫡母者是至願也若母不能直當出别居耳表<lb/>
于大義公正如此由是二母感悟雍穆位至偏將軍<lb/>
陸景母張承女諸葛恪外生恪誅景母坐見黜景少為<lb/>
祖母所育養及祖母亡景為之心喪三年位至偏將軍<lb/>
中夏督<lb/>
　<lb/>
　<lb/>
<pb n="KR3k0013_WYG_751-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百五十一<lb/>
</p>
<p>
</p>
  </div>
</body>
</text>
</TEI>
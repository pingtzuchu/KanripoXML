<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冊府元龜卷八百五十一</head>
    <p>
<pb n="KR3k0013_WYG_851-1a"/>
欽定四庫全書<lb/>
　冊府元龜卷八百五十一　宋　王欽若等　撰<lb/>
　　總錄部<lb/>
　　　友悌<lb/>
詩曰因心則友傳曰兄良弟悌史佚有致美之論小雅<lb/>
形莫如之歎蓋孝友之徳通於神明而為民極矣中古<lb/>
已降遺文可覿乃有臨難而争死傭耕以給養割天性<lb/>
之愛全猶子之單緒銜死喪之戚棄仕籍而長徃分財<lb/>
<pb n="KR3k0013_WYG_851-1b"/>
讓爵正家睦族逺跡兆寵推致於天倫克己紓禍全度<lb/>
於世難至乃字育孤㓜養治疴瘵恭順兼極勞苦無憚<lb/>
脊令急難之義以之而彰塤箎和樂之美於是乎在孔<lb/>
子曰孝悌也者其為人之本與信君子之所務也巳<lb/>
衛公子壽宣公之子太子伋之異母弟而子朔之兄也<lb/>
宣公欲廢太子伋而立子朔乃使太子伋於齊而令盜<lb/>
遮界上殺之與太子白旄而告界盜見持白旄者殺之<lb/>
且行壽知朔之惡太子而君欲殺之乃謂太子曰界盜<lb/>
<pb n="KR3k0013_WYG_851-2a"/>
見太子白旄即殺太子可毋行太子曰逆父命求生不<lb/>
可遂行壽見太子不止乃盜白旄而先馳至界盜見其<lb/>
驗即殺之壽已死而太子伋又至謂盜曰所當殺乃我<lb/>
也盜并殺太子伋衛人傷而作二子乘舟之詩<lb/>
仲由字子路有姊之喪可以除之矣而弗除也孔子曰<lb/>
何弗除也子路曰吾寡兄弟而弗忍也孔子曰先王制<lb/>
禮行道之人皆弗忍也子路聞之遂除之<lb/>
趙旃為晉大夫晉楚戰於邲晉師敗旃以其良馬二濟<lb/>
<pb n="KR3k0013_WYG_851-2b"/>
其兄與叔父以他馬反遇敵不能去棄車而走林中<lb/>
趙盾父衰娶狄女叔隗之所生也文公妻衰生原同屏<lb/>
括樓嬰<hi>原屏樓三子之邑</hi>趙姬以盾為賢請於公以為嫡子後<lb/>
盾為卿請以括為公族<hi>括趙盾異母弟趙姬之中子屏季也</hi>曰姬氏之愛<lb/>
子也<hi>趙姬文公女成公姊也</hi>微君姬氏則臣狄人也成公許之<hi>盾狄</hi>
<hi>外孫也姬氏逆之以為嫡</hi>趙盾為旄車之族<hi>旄車當為公行之官盾本卿適其于公族辟屏</hi>
<hi>季故更掌旄車</hi>使屏季以其故旄為公族大夫<lb/>
漢陳伯有田三十畆與弟平居伯常耕田縱平使游學<lb/>
<pb n="KR3k0013_WYG_851-3a"/>
為人長大美色人或謂平貧何食而肥若是其嫂疾平<lb/>
之不親家生産曰亦食糠覈耳<hi>覈麥糠中不破者京師人謂麄屑為紇頓</hi>有<lb/>
叔如此不如無有伯聞之遂棄其婦<hi>伯平之兄也史不載官位</hi>
卜式河南人以田畜為事有少弟弟壮式脫身出<hi>脫身謂引</hi>
<hi>身出也</hi>獨取畜羊百餘田宅財物盡與弟式入山牧十餘<lb/>
年羊致千餘頭買田宅而弟盡破其産式輒復分與弟<lb/>
者數矣後代石慶為御史大夫<lb/>
王商涿郡人商父封平昌侯商少為太子中庶子以肅<lb/>
<pb n="KR3k0013_WYG_851-3b"/>
敬敦厚稱父薨商嗣為侯推財以分異母諸弟身無所<lb/>
受<lb/>
金敞成帝時為衛尉病甚使使者問所欲以弟岑為托<lb/>
帝召岑拜為使主客<hi>官名屬鴻臚主胡客也</hi>
後漢杜林王莽末客河西弟成物故隗囂聽林持喪東<lb/>
歸既遣而悔追令刺客楊賢於隴坻遮殺之賢見林身<lb/>
推鹿車載致弟喪乃歎曰當今之世誰能行義我雖小<lb/>
人何忍殺義士因亡去建武中為光祿代朱浮為大司<lb/>
<pb n="KR3k0013_WYG_851-4a"/>
空<lb/>
淳于恭王莽末嵗饑兵起恭兄崇將為盜所烹恭請代<lb/>
得俱免後崇卒恭養孤㓜教誨學問有不如法輒反用<lb/>
杖自箠以感悟之兒慙而改過遷侍中騎都尉<lb/>
馬援兄况卒援行服朞年不離墓所敬事寡嫂不冠不<lb/>
入廬位伏波將軍<lb/>
虞延王莽末天下大亂延嘗嬰甲胄擁衛親族扞禦鈔<lb/>
盜賴其全者甚衆延從女弟年在孩乳其母不能活之<lb/>
<pb n="KR3k0013_WYG_851-4b"/>
棄於溝中延聞其號聲哀而收之養至成人以妻同縣<lb/>
人王氏建武初除細陽令<lb/>
郭昌光武郭后之父讓田宅財産數百萬與異母弟國<lb/>
人異之昌追封陽安侯<lb/>
趙孝字長平沛國人及天下亂人相食孝弟禮為餓賊<lb/>
所得孝聞之即自縳詣賊曰禮久餓羸瘦不如孝肥飽<lb/>
賊大驚並放之後孝徴拜諫議大夫禮徵為御史中丞<lb/>
劉平本名曠楚郡人更始時天下亂平弟仲為賊所殺<lb/>
<pb n="KR3k0013_WYG_851-5a"/>
其後賊復忽然而至平援侍其母奔走逃難仲遺腹女<lb/>
始一嵗平抱仲女而棄其子母郤還取之平不聽曰力<lb/>
不能兩活仲不可絶類遂去不顧後遷侍中拜宗正<lb/>
王琳汝南人年十餘嵗喪父母因遭大亂弟季出遇赤<lb/>
眉將為所脯琳自縳請先季死賊矜而放遣繇是顯名<lb/>
鄉邑後司徒府薦士而退<lb/>
兒萌字子明齊國人車成字子威梁郡人二人兄弟竝<lb/>
見執於赤眉將食萌成叩頭乞以身代賊亦哀而兩釋<lb/>
<pb n="KR3k0013_WYG_851-5b"/>
焉史不載官位<lb/>
繆彤汝南召陵人少孤兄弟四人皆同財業及各娶妻<lb/>
諸婦遂求分異又數有争鬬之言彤深懐忿歎乃掩户<lb/>
自撾曰繆彤汝修身謹行學聖人之法將以齊整風俗<lb/>
奈何不能正其家乎弟及諸婦聞之悉叩頭謝罪遂更<lb/>
為敦睦之行卒中牟令<lb/>
魏霸世有禮義霸少喪親兄弟同居州里慕其雍和為<lb/>
光禄大夫卒於官<lb/>
<pb n="KR3k0013_WYG_851-6a"/>
魯恭與弟丕俱居太學恭憐丕少欲先就其名托疾不<lb/>
仕郡數以禮請謝不肯應母强遣之恭不得已而西因<lb/>
留新豐教授建初中丕舉方正恭乃初始為郡吏<lb/>
薛包父母死弟子求財異居包不能止乃中分其財奴<lb/>
婢引其老者曰與我共事久若不能使也田廬取其荒<lb/>
頓者曰吾少時所理意所戀也器物取朽敗者曰我素<lb/>
所服食身口所安也弟子數破其産輒復賑給建光中<lb/>
公車徵至拜侍中<lb/>
<pb n="KR3k0013_WYG_851-6b"/>
楊厚母初與前妻子搏不相安厚年九嵗思令和親乃<lb/>
託疾不言不食母知其㫖瞿然改意恩養加篤安帝永<lb/>
初二年除中郎<lb/>
孔奮扶風人為武都太守弟竒游學雒陽奮以竒經明<lb/>
當仕上病去官守約鄉閭<lb/>
樊梵字文髙長羅侯宏之孫為郎二十餘年三署服其<lb/>
重愼有孫悉推財物二千餘萬與孤兄子<lb/>
樊準宏之族曽孫少勵志行修儒術以先父産業數百<lb/>
<pb n="KR3k0013_WYG_851-7a"/>
萬讓孤兄子為光祿勲卒於官<lb/>
隂興子慶封鮦陽侯推田宅財物悉與弟員丹明帝以<lb/>
慶義讓擢為黄門侍郎<lb/>
李充字太遜陳留人也家貧兄弟六人同衣共食妻竊<lb/>
謂充曰今貧居如此難以乆安妾有私財願思分異充<lb/>
偽酬之曰如欲别居當釀酒具㑹請呼鄉里内外共議<lb/>
其事婦從充置酒讌客充於坐中前跪白母曰此婦人無狀<lb/>
而教充離間母兄罪合遣斥便呵叱其婦逐令出門婦<lb/>
<pb n="KR3k0013_WYG_851-7b"/>
銜涕而去坐中驚肅因遂罷散後遷左中郎将<lb/>
韓稜四嵗而孤養母弟以孝友稱及壯推先父餘財數<lb/>
百萬與從昆弟鄉里髙之後至司空<lb/>
張堪字君游南陽宛人為郡族姓堪早孤讓先父餘財<lb/>
數百萬與兄子後至漁陽太守<lb/>
封觀有志節當舉孝廉以兄名位未顯恥先受之遂稱<lb/>
風疾喑不能言火起觀屋徐出避之忍而不告後數年<lb/>
兄得舉觀乃稱推而仕郡焉<lb/>
<pb n="KR3k0013_WYG_851-8a"/>
許武會稽陽羨人也太守第五倫舉為孝廉武以二弟<lb/>
晏普未顯欲令成名乃請之曰禮有分異之義家有别<lb/>
居之道於是共割財産以為二分武自取肥田廣宅奴<lb/>
婢强者二弟所得並悉劣少鄉人皆稱弟克讓而鄙武<lb/>
貪婪晏等以此竝得選舉武乃㑹宗親泣曰吾為兄不<lb/>
肖盜聲竊位二弟年長未豫榮祿所以求得分財自取<lb/>
大譏今理産所增三倍於前悉以推二弟一無所留於<lb/>
是郡中翕然逺近稱之位至長樂少府<lb/>
<pb n="KR3k0013_WYG_851-8b"/>
許荆武孫也少為郡吏兄子世嘗報讐殺人怨者操兵<lb/>
攻之荆聞乃出門逆怨者跪而言曰世前無狀相犯咎<lb/>
皆在荆不能訓導兄既早没一子為嗣如何令死者傷<lb/>
其滅絶願殺身代之怨家扶荆起曰許掾郡中稱賢吾<lb/>
何敢相侵因遂委去荆名譽益著卒諫議大夫<lb/>
姜肱字伯淮彭城廣戚人也家世名族肱與二弟仲海<lb/>
季江俱以孝行著聞其友愛天至嘗共卧起及各娶妻<lb/>
兄弟相戀不能别寝以係嗣當立乃遽徃就室嘗季江<lb/>
<pb n="KR3k0013_WYG_851-9a"/>
謁郡夜於道遇盜欲殺之肱兄弟更相爭死賊遂兩釋<lb/>
焉<hi>謝承書曰肱與季江俱乘車行適野廬為賊所刼取其衣物欲殺其兄弟肱謂盜曰弟年㓜父母所憐愍</hi>
<hi>又未娶願自殺身濟弟季江言兄年徳在前家之珍寳國之英俊乞自戮以代兄命盜賊乃曰二君所謂賢人</hi>
<hi>吾等不良妄相侵犯棄物而走</hi>即拜大中大夫伏竄青州<lb/>
鍾皓潁川人少以篤行稱公府連辟為二兄未仕避隠<lb/>
密山<hi>密縣山也</hi>後辟司徒府自劾去<lb/>
第五訪倫之族孫也少孤貧嘗傭耕以養兄嫂有閒暇<lb/>
則以學文拜䕶羌太尉卒於官<lb/>
<pb n="KR3k0013_WYG_851-9b"/>
崔駰家貧兄弟同居數十年鄉邑化之後至長岑長<lb/>
孔融魯國人也山陽郡東部督郵張儉以忠正為中常<lb/>
侍侯覽所忿疾覽為刋章下州郡捕儉儉與融兄裒有<lb/>
舊亡投裒時值裒出融年十六儉以其少不告也融知<lb/>
儉長者有窘迫色謂曰吾獨不能為君主邪因畱舎藏<lb/>
之後事泄國相以下密就掩捕儉得脫走登時收融及<lb/>
裒送獄融曰保納藏舎者融當坐之裒曰彼来求我罪<lb/>
我之繇非弟之過我當坐之兄弟争死郡縣疑不能决<lb/>
<pb n="KR3k0013_WYG_851-10a"/>
乃上讞詔書令裒坐焉融繇是名震逺近後至中大夫<lb/>
童恢弟翊字漢文名髙於恢宰府元辟之翊陽喑不肯<lb/>
仕及恢被命乃就孝亷<lb/>
陳重為細陽令政有異化舉尤異嘗遷為會稽太守遭<lb/>
姊憂去官<lb/>
譙𤣥遷大常以弟服去職<lb/>
魏張範之子陵及弟承子戩為山東賊所得範直詣賊<lb/>
請二子賊以陵還範範謝曰諸君相還兒厚矣夫人情<lb/>
<pb n="KR3k0013_WYG_851-10b"/>
雖愛其子然吾憐戩之小請以陵易之賊義其言悉以<lb/>
還範初為議郎㕘丞相軍事<lb/>
韓珩字子佩代郡人清粹有雅量少喪父母奉養兄姊<lb/>
宗族稱孝悌焉為袁譚别駕<lb/>
吳孫賁字伯陽父羌字聖壹堅同産兄也賁早失二親<lb/>
弟甫嬰孩賁自贍育友愛甚篤為郡督郵<lb/>
舒仲膺兄伯膺親友為人所殺仲膺為報怨事覺兄弟<lb/>
争死皆得免<lb/>
<pb n="KR3k0013_WYG_851-11a"/>
晉王覽字通𤣥與兄祥異生覽母朱氏遇祥無道覽年<lb/>
數嵗見祥被楚撻輒涕泣抱持至於成童毎諫其母少<lb/>
止凶虐朱屢以非理使祥覽與祥俱又虐使祥妻覽妻<lb/>
亦趨而共之朱患之乃止祥喪父之後漸有時譽朱深<lb/>
疾之密使酖祥覽知之徑起取酒祥疑其有毒争而不<lb/>
與朱遽奪反之自後朱賜祥饌覽輒先嘗朱懼覽致斃<lb/>
遂止覽孝友恭恪名亞於祥以大中大夫歸老<lb/>
髙光字宣茂少習家業明練法理武帝時為廷尉其兄<lb/>
<pb n="KR3k0013_WYG_851-11b"/>
誕放率不倫而決烈過人與光異操謂光小節常輕侮<lb/>
之而光事誕愈謹<lb/>
髙崧字茷琰撫幼弟以友愛稱累遷侍中<lb/>
江逌字道載陳畱圉人少孤與從弟灌共居甚相友悌<lb/>
繇是獲當時之譽仕至太常<lb/>
王徽之與獻之俱病篤時有術人云人命應終而有生<lb/>
人樂代者則死者可生徽之謂曰吾才位不如弟請以<lb/>
餘年代之術者曰代死者以巳年有餘爾今君與弟算<lb/>
<pb n="KR3k0013_WYG_851-12a"/>
俱盡何代也未幾獻之卒徽之奔喪不哭直上靈牀坐<lb/>
取獻之琴彈之久而不調歎曰嗚呼子敬人琴俱亡因<lb/>
頓絶先有背疾遂潰裂月餘亦卒仕至黄門侍郎<lb/>
吳隠之轉征虜㕘軍事兄坦之為袁眞功曹眞敗將及<lb/>
禍隠之詣桓温及乞代兄命温矜而釋之遂為温所知<lb/>
賞仕至光祿勲<lb/>
庾衮叔褒咸寧中大疫二兄俱亡次兄毗復殆癘氣方<lb/>
熾父母諸弟皆出次於外衮獨畱不去諸父兄强之乃<lb/>
<pb n="KR3k0013_WYG_851-12b"/>
曰衮性不畏病遂親自扶侍晝夜不眠其間復撫柩哀<lb/>
臨不輟如此十有餘旬疫勢既歇家人乃反毗病得瘥<lb/>
衮亦無恙父老咸曰異哉此子守人所不能行嵗寒然<lb/>
後知松柏之後凋始疑疫癘不相染也州郡交命察孝<lb/>
亷舉秀才清白異行皆不降志世遂號為異行者也<lb/>
孫晷兄嘗篤疾經年晷躬自扶持侍藥石甘苦必經心<lb/>
因跋渉山水祈求懇至州府辟並不就<lb/>
顔含字𢎞都瑯琊莘人汝隂太守㸃之子少有操行以<lb/>
<pb n="KR3k0013_WYG_851-13a"/>
孝聞兄畿咸寧中得疾就醫自遼遂死於醫家家人迎<lb/>
喪旐每繞樹而不可解引喪者顚仆稱畿言曰我壽命<lb/>
未死但服藥太多傷我五臓爾今當復活愼毋葬也其<lb/>
父祝之曰若爾有命復生豈非骨肉所願今但欲還家<lb/>
不爾𦵏也旐乃還其婦夢之曰吾當復生可急開棺婦<lb/>
頗説之其母及家人又夢之即欲開棺而父不聽含時<lb/>
尚少乃慷慨曰非常之事古則有之今靈異至此開棺<lb/>
之痛孰與不開相負父母從之乃共發棺果有生驗以<lb/>
<pb n="KR3k0013_WYG_851-13b"/>
手刮棺指爪盡傷然氣息甚微存亡不分矣飲哺將䕶<lb/>
累月猶不能語飲食所須托之以夢闔家營視頓廢生<lb/>
業雖在母妻不能無倦矣含乃絶棄人事躬親侍養足<lb/>
不出户者十有三年石崇重含淳行贈以甘㫖含謝而<lb/>
不受或問其故答曰病者綿昧生理未全既不能取噉<lb/>
又未識人惠若當謬留豈施者之意也畿竟不起含後<lb/>
至光祿勲年老遜位<lb/>
李重字茂曾少好學有文辭早孤與羣弟居以友愛著<lb/>
<pb n="KR3k0013_WYG_851-14a"/>
稱<lb/>
裴嶷為滎陽太守屬天下亂嶷兄武先為𤣥莵太守嶷<lb/>
遂求為昌黎太守至郡久之武卒嶷被徵乃将武子開<lb/>
送喪俱南<lb/>
祖約豫州刺史逖之弟初以孝廉為成臯令與逖甚相<lb/>
友愛<lb/>
孔嚴為吳興太守時武康有兄弟二人妻各有孕弟逺<lb/>
行未反遇荒嵗不能兩全棄其子而活弟子<lb/>
<pb n="KR3k0013_WYG_851-14b"/>
謝𤣥以功封康樂縣公力請以先封東興侯賜兄子玩<lb/>
詔聽之更封玩豫寧伯<lb/>
杜烈為衡陽太守聞兄軫亡因自表兄子幼弱求去官<lb/>
詔轉犍為太守蜀士榮之<lb/>
鄧攸没于石勒勒過泗水攸乃研壞車以牛馬負妻子<lb/>
而逃又遇賊掠其牛馬步走擔其子而及其弟子餒甚<lb/>
度不能兩全乃謂其妻曰吾弟早亡惟有一息理不可<lb/>
絶止應自棄我兒爾幸而得存我後當有子妻泣而從<lb/>
<pb n="KR3k0013_WYG_851-15a"/>
之乃棄其子朝棄而暮及明日又繫之于樹而去攸仕<lb/>
至尚書右僕射<lb/>
周顗少有重名顗性寛裕而友愛過人從弟穆亦有美<lb/>
譽欲陵折顗顗陶然弗與之較又弟嵩嘗因酒瞋目謂<lb/>
顗曰君才不及弟何乃横得重名以所然蠟燭投之顗<lb/>
神色無忤徐曰阿奴火攻固出下策爾後終尚書左僕<lb/>
射<lb/>
徐苗性抗烈輕財貴義有知人之鑒弟患口㿈膿潰苗<lb/>
<pb n="KR3k0013_WYG_851-15b"/>
為吮之其兄弟皆早亡撫養孤遺慈愛聞于州里田宅<lb/>
奴婢盡推與之郡察孝廉州辟從事治中别駕舉異行<lb/>
公府五辟博士竝不就<lb/>
謝尚字仁祖豫章太守鯤之子幼有至性七嵗喪兄哀<lb/>
慟過禮親戚異之<lb/>
宋檀道濟少孤居喪備禮奉姊事兄以和謹致稱位司<lb/>
空將軍<lb/>
張暢弟牧嘗為猘犬所傷醫者云食蝦蟇膾可療牧難<lb/>
<pb n="KR3k0013_WYG_851-16a"/>
之暢含笑先嘗牧因此乃食繇是遂愈位侍中卒㑹稽<lb/>
太守<lb/>
胡藩字道序州府辟召不就須二弟冠婚畢乃㕘郗恢<lb/>
征虜軍事<lb/>
謝述景仁之弟也景仁愛其第三弟甝而憎述嘗設饌<lb/>
請髙祖命甝豫坐而髙祖召述述知景仁夙意又慮髙<lb/>
祖命之請急不從髙祖馳遣呼述須至乃嘆及景仁有<lb/>
疾述盡心營視湯藥飲食必嘗而後進不解帶不冠櫛<lb/>
<pb n="KR3k0013_WYG_851-16b"/>
者累旬景仁深懐感愧元嘉二年徴拜中書侍郎<lb/>
蔡廓為祠部尚書奉兄軌如父家事大小皆諮而後行<lb/>
公禄賞賜皆以入軌每有所資須悉就典者請焉從髙<lb/>
祖在彭城妻郄氏書求夏服廓答書知須夏服計給事<lb/>
自應相供無容别寄時軌為給事中<lb/>
杜驥為寧逺將軍青冀二州刺史徵左軍將軍弟坦代<lb/>
為刺史坦長子琬為散騎侍郎太祖嘗有函詔勅坦琬<lb/>
輒開視信未發又追取之勅函已發大相推簡承都答<lb/>
<pb n="KR3k0013_WYG_851-17a"/>
云諸郎開視帝遣王書詰責驥答曰開函是臣弟四子<lb/>
季文伏待刑坐帝特原不問<lb/>
蔣恭義興臨津人晉陵蒋崇平為刼見擒去與恭妻弟<lb/>
吳晞張為侣晞張先行不在本村遇水晞張妻及息告<lb/>
避水移寄恭家討錄晞張不獲收恭及兄協治罪恭協<lb/>
並欵住舍晞張家口而不知刼情恭列晞張妻息是婦<lb/>
之親今有罪恭身甘分求遣兄協協曰協是户主廷制<lb/>
所繇有罪之日闗協而已求遣弟恭兄弟二人爭求受<lb/>
<pb n="KR3k0013_WYG_851-17b"/>
罪郡縣不能判依事上詳州義之曰禮讓者以義為先<lb/>
自厚者以利為上末世俗薄靡不自私伏膺聖教猶或<lb/>
不逮况在野夫未達誥訓而能互發天倫之愛甘受莫<lb/>
測之罪若斯情義實為殊特蔑爾恭協而能行之兹乃<lb/>
經古之所希盛世之嘉事二子乘舟無以過此豈宜拘<lb/>
執憲文加以罪戮且晞張封筒逺行他界為刼造釁自<lb/>
外贓不還家所寓村伍容或不知亦不合罪勒縣遣還<lb/>
復民伍除恭義成令協義怡令<lb/>
<pb n="KR3k0013_WYG_851-18a"/>
謝𢎞微居身清約器服不華而飲食滋味盡其豐美兄<lb/>
曜卒𢎞微蔬食積時哀慼過禮服雖除猶不噉魚肉沙<lb/>
門釋慧琳詣𢎞微𢎞微與之共食猶獨蔬素慧琳曰檀<lb/>
越素既多疾頃者肌色微損即吉之後未復膳羞以無<lb/>
益傷生豈所望於得理𢎞微答曰衣冠之變禮不可踰<lb/>
在心之哀實未能已遂廢食感咽歔欷不自勝𢎞微少<lb/>
孤事兄如父兄弟友穆之至舉世莫能及也位至吏部<lb/>
尚書<lb/>
<pb n="KR3k0013_WYG_851-18b"/>
江智淵兄子槩早孤養之如子<lb/>
王徽弟僧謙有才譽為太子舍人遇疾徽躬自處治而<lb/>
僧謙服藥失度遂卒徽深自咎恨發病不復自治僧謙<lb/>
卒後四旬徽終<lb/>
沈雍之與兄攸之異生諸弟中性和謹尤見親愛攸之<lb/>
性儉恡子弟不得妄用財物惟恣雍之所須輒取齊中<lb/>
服餙分與親舊以此為常終鎮西將軍荆州刺史<lb/>
徐湛之年數嵗與弟淳之共車行牛奔車壊左右人馳<lb/>
<pb n="KR3k0013_WYG_851-19a"/>
来赴之湛之先令取弟衆咸歎其幼而有識終吏部尚<lb/>
書<lb/>
庾彦達為益州刺史擕姊之鎭分祿秩之半以供贍西<lb/>
土稱焉<lb/>
劉秀之兄欽之為朱齡石右軍叅軍隨齡石敗沒秀之<lb/>
哀戚不歡宴者十年<lb/>
闗康之弟雙之病卒迎哀因得虚勞病寝頓二十餘年<lb/>
時有間日輒卧論文義元嘉中詔徵不起<lb/>
<pb n="KR3k0013_WYG_851-19b"/>
戴顒字仲若譙郡銍人與兄勃逰桐廬名山因畱居止<lb/>
勃疾患醫藥不給顒曰隨兄得閒非有心於語黙兄今<lb/>
疾篤無可治療顒當干祿以自濟取乃求虞海令事垂<lb/>
行而勃卒乃止元嘉初累徵不就<lb/>
張欣泰父興世罷雍州在家還資見錢三十萬蒼梧王<lb/>
自領人刼之一夜垂盡興世憂懼感病卒欣泰兄欣華<lb/>
時任安成郡欣泰悉封餘財以待之<lb/>
江秉之字𤣥叔濟陽考城人給事中纂之子少孤弟妹<lb/>
<pb n="KR3k0013_WYG_851-20a"/>
七人並皆幼稚撫育姻娶罄其心力累遷新安臨海太<lb/>
守<lb/>
王華為侍中有權寵以門户衰弱待從弟琨如親數相<lb/>
親薦為尚書議曹郎<lb/>
王僧䖍兄僧綽為元凶所害親賓咸勸僧䖍逃僧䖍涕<lb/>
泣曰吾兄奉國以忠貞撫我以慈愛今日之事若不見<lb/>
及爾若同歸九泉猶羽化也孝武初出為武陵太守兄<lb/>
子儉於中途得病僧䖍為廢寝食同行客慰喻之僧䖍<lb/>
<pb n="KR3k0013_WYG_851-20b"/>
曰昔馬援處兒姪之間一情不異鄧攸為弟子更逾所<lb/>
生吾實懐其心誠未異古亡兄之嗣不宜忽諸若此兒<lb/>
不救便當廻舟謝職無復遊宦之心矣<lb/>
崔懐愼泰始初以父陷於魏遂入北至桑乾尋父已卒<lb/>
喪畢以弟在南又逃歸而弟亦已亡懐愼孤貧獨立宗<lb/>
黨哀之不載官位<lb/>
虞愿為中書郎領東觀祭酒兄季為上虞令卒愿徙省<lb/>
步還家而待詔便歸<lb/>
<pb n="KR3k0013_WYG_851-21a"/>
孫棘彭城人也世祖大明五年發三五丁弟薩應充行<lb/>
坐違期不至依制軍法人身付獄未及結棘竟詣郡辭<lb/>
不忍令當一門之苦乞以身代薩薩又辭列門户不逮<lb/>
罪應至此狂愚犯法實是薩身也應依法受戮兄弟少<lb/>
孤薩三嵗失父一生恃賴惟在長兄雖可垂愍有何心<lb/>
處世太守張岱疑其不實以棘薩各置一處語棘云已<lb/>
為詔詳聽其相代棘顔色甚悦答云得爾旦則為死又<lb/>
語薩亦欣然曰死自分耳但令兄免薩有何恨棘妻許<lb/>
<pb n="KR3k0013_WYG_851-21b"/>
又寄語囑棘君當門户豈可委罪小郎且大家臨亡以<lb/>
小郎屬君竟未妻娶家道不立君已有二兒死復何恨<lb/>
岱依事表上世祖詔曰棘薩甿𨽻節行可甄特原罪州<lb/>
加辟命并賜帛二十疋<lb/>
袁察初名慜孫少好學有清才有欲與從兄顗婚者伯<lb/>
父洵謂顗父曰顗不堪可與慜孫婚爾時慜孫在坐流<lb/>
涕起出早以特立志行見知<lb/>
孫謙少客居歴陽躬耕以養弟妹鄉里稱其敦睦江夏<lb/>
<pb n="KR3k0013_WYG_851-22a"/>
王義恭聞之引為行㕘軍<lb/>
南齊劉璡兄瓛夜隔壁呼璡共語璡不答方下牀著衣<lb/>
然後立應瓛問其久璉曰向束帶未竟其力操如此㕘<lb/>
大司馬軍事射聲校尉卒官<lb/>
辛普明僑居會稽少與兄共處一帳兄亡以帳施靈座<lb/>
夏月多蚊普明不以露寝見色豫章王辟為議曹從事<lb/>
陶子鏘字海育兄尚宋末為倖臣所怨被繫子鏘公私<lb/>
披訴流血稽顙行路嗟傷逢謝超宗下車相訪迴入縣<lb/>
<pb n="KR3k0013_WYG_851-22b"/>
詣建康令勞彦逺曰豈忍見人昆季如此而不留心勞<lb/>
感之兄得釋<lb/>
公孫僧逺以伯弟亡無以葬身販貼與鄰里供斂送之<lb/>
費躬負土種松栢兄姊未婚嫁乃自賣為之成禮太祖<lb/>
即遣兼散騎常侍<lb/>
解仲恭鴈門人僑居南郡家行敦睦得纎毫財利輒與<lb/>
兄弟平分史不載仕官<lb/>
吳欣之晉陵利城人也宋元嘉末弟周之為武進縣戍<lb/>
<pb n="KR3k0013_WYG_851-23a"/>
隨王誕起義太祖遣軍主華欽討之吏皆散周之獨畱<lb/>
見執將死欣之詣欽乞代弟命辭旨哀切兄弟皆見釋<lb/>
史不載仕官<lb/>
吳達之義興人也從祖弟敬伯夫妻荒年被略賣江北<lb/>
達之有田十畝貨以贖之與之同財共宅郡命敬伯為<lb/>
主簿固以讓兄又讓世業舊田與族弟弟不受田遂閒<lb/>
廢史不載仕官<lb/>
陸澄弟鮮得罪當死澄於路見舎人王道隆叩頭流血<lb/>
<pb n="KR3k0013_WYG_851-23b"/>
以此見原轉光禄大夫加散騎常侍未拜卒<lb/>
胡諧之為太子中庶子兄謨之亡上表乞解所職詔不<lb/>
許<lb/>
劉繪字士車太常悛之弟事悛恭謹與人語呼為使君<lb/>
隆昌中悛坐罪將見誅繪伏闕請代兄死髙宗輔政救<lb/>
解之引為鎮軍長史及悛之亡朝議贈平北将軍雍州<lb/>
刺史詔書已出繪請尚書令徐孝嗣改之<lb/>
劉溓兄渢南陽人事繼母有行弟溓事渢亦謹<lb/>
<pb n="KR3k0013_WYG_851-24a"/>
王思逺為建安内史長兄思𤣥卒思逺友于甚至表乞<lb/>
解不許及祥日又固陳世祖乃許之<lb/>
謝瀹為吏部尚書領右軍將軍兄胐在吳興論啟公事<lb/>
稽晚瀹乃代胐為啟上知非胐手迹被問見原<lb/>
王微字景𤣥初為始興王友父憂去職服闋除南平王<lb/>
鑠右軍諮議㕘軍仍為中書侍郎時兄逺免官歴年微<lb/>
歎曰我兄無事而屏廢我何得而叨忝踰分文帝即以<lb/>
逺為光祿勲<lb/>
<pb n="KR3k0013_WYG_851-24b"/>
王瑒字子璵遷尚書左僕射加侍中參選事瑒居家篤<lb/>
睦每嵗時饋遺徧及近親敦友諸弟稟其規訓<lb/>
南齊張敬兒南陽冠軍人也弟恭兒位正員郎謝病歸<lb/>
本縣嘗居上村不肯出仕與居人不異與敬兒愛友甚<lb/>
篤及聞敬兒敗走入蠻後首出原其罪<lb/>
劉峻字孝標本名法武梁天監初召入西省與學士賀<lb/>
蹤典較祕閣峻兄孝慶時為青州刺史峻請假省之<lb/>
劉之亨字嘉㑹之亨美績嘉聲在朱异之右既不協懼<lb/>
<pb n="KR3k0013_WYG_851-25a"/>
為所害故求出之以代兄之遴為安西王繹長史南郡<lb/>
太守上問朱异曰之亨代兄嘉不曰兄弟因循豈直大<lb/>
馮小馮而已<lb/>
梁傅昭字茂逺北地靈州人也弟映字微逺三嵗而孤<lb/>
昭映兄弟友睦修身厲行非禮不行映有文才褚彦囘<lb/>
聞而恱之乃屈與子賁等遊處年未弱冠彦囘欲令仕<lb/>
映以昭未解褐固辭須昭仕乃就官天監初為烏程令<lb/>
所受俸祿悉歸於兄後昭守臨海陸倕餞之賓主俱歡<lb/>
<pb n="KR3k0013_WYG_851-25b"/>
日昏不反映以昭年髙不可連夜極樂乃自徃迎候同<lb/>
乘而歸兄弟竝已班白時人美而服焉及昭卒映喪之<lb/>
如父年踰七十哀慼過禮服制雖除毎言輒感慟<lb/>
韋放性𢎞厚篤實輕財好施於諸弟尤雍穆毎將逺别<lb/>
及行後初還嘗同一室卧起時號為三姜<lb/>
庾於陵弟肩吾八嵗能為詩特為兄所友悌於陵鴻臚<lb/>
卿鎮荆州大中正卒肩吾終度支尚書<lb/>
韋叡性慈愛撫孤兄子過於己子遷侍中給事中未拜<lb/>
<pb n="KR3k0013_WYG_851-26a"/>
而卒<lb/>
何㸃兄求隠居吳郡虎丘山求卒㸃菜食不飲酒訖于<lb/>
三年腰帶減半徵侍中辭疾不赴<lb/>
何伯璵弟幼璵俱厲節撫養孤兄子及長為婚推家業<lb/>
盡與之而貧瘁枯槁誨人不倦鄉里呼為人師郡守下<lb/>
車莫不修謁史不載仕官<lb/>
江革濟陽人九嵗丁父艱與弟觀同生少孤貧傍無師<lb/>
友兄弟自相訓朂讀書精力不倦後革為尚書駕部郎<lb/>
<pb n="KR3k0013_WYG_851-26b"/>
中建安王為雍州刺史表求管記以革為征北記室㕘<lb/>
軍帶中盧令革與弟觀少長共居不忍離别苦求同行<lb/>
乃以觀為征北行㕘軍兼記室<lb/>
陳虞荔為太子中庶子時荔第二弟寄寓於閩中依陳<lb/>
寳應荔每言之輒流涕文帝哀而謂曰我亦有弟在逺<lb/>
此情甚切他人豈知乃勅寳應求寄寳應不遣荔因以<lb/>
感疾寄自流寓南土與兄荔隔絶亦感氣疾毎得荔書<lb/>
氣輒奔劇危殆者數矣<lb/>
<pb n="KR3k0013_WYG_851-27a"/>
徐伯陽為新安諮議㕘軍聞妹喪發疾而卒<lb/>
顧野王弟充國早卒野王撫養孤幼恩義甚厚仕至黄<lb/>
門侍郎光祿卿<lb/>
江徳操字德操父革梁度支尚書徳操性至孝事親盡<lb/>
禮與異産昆弟居恩惠甚篤拜鎮逺將軍通直散騎常<lb/>
侍自求宰縣出新喻令卒官<lb/>
殷不害字長卿陳郡長平人也家世儉約居甚貧寠有<lb/>
弟五人皆幼養小弟無所不至士大夫以篤稱之終光<lb/>
<pb n="KR3k0013_WYG_851-27b"/>
祿大夫<lb/>
張悌建康人家貧無以供養以情告鄰富人富人不與<lb/>
不勝忿遂結四人作刼所得物三刼持去寔無一錢入<lb/>
已縣抵悌死罪兄松訴稱與弟景是前母子後母子惟<lb/>
悌松長不能教誨乞代悌死景又曰松是嫡長後母惟<lb/>
生悌若從法母亦不全亦請死母憂云悌應死豈以弟<lb/>
罪枉及諸兄悌亦引分兩全兄弟供養縣以上讞帝以<lb/>
為孝義特降死後不得為例<lb/>
<pb n="KR3k0013_WYG_851-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_851-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冊府元龜卷八百五十一<lb/>
</p>
<p>
</p>
  </div>
</body>
</text>
</TEI>
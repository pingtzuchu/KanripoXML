<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百二十一</head>
    <p>
<pb n="KR3k0013_WYG_321-1a"/>
欽定四庫全書<lb/>
　册府元龜卷三百二十一　宋　王欽若等　撰<lb/>
　　宰輔部<lb/>
　　　　器度　畏慎　慎宻　知人　禮士<lb/>
　　　器度<lb/>
夫包荒含垢兼容虗受居不充詘動無怵廹斯君子之<lb/>
盛徳也若乃居廟堂之上宅台揆之任斟酌元化儀刑<lb/>
列辟而能恕小過忘舊惡臨敵而靡懼受寵而勿喜髙<lb/>
<pb n="KR3k0013_WYG_321-1b"/>
譚于危難之際忘懐於得䘮之域坐鎮浮競立安反側<lb/>
徳宇寛裕心量淵䆳誠足為庻尹之表式副下民之瞻<lb/>
望哉<lb/>
漢曹參為相國見人有細過掩匿覆蓋之府中無事<lb/>
丙吉為丞相吉馭吏嗜酒數逋蕩嘗從吉出醉嘔丞相<lb/>
車上西曹主吏白欲斥之吉曰以醉飽之失去士使此<lb/>
人將復何所容<hi>言無所容身</hi>西曹第忍之此不過汚丞相車<lb/>
裀耳遂不去也<lb/>
<pb n="KR3k0013_WYG_321-2a"/>
後漢張温為司空時邊卒韓遂為亂温衘命征討以揚<lb/>
武都尉陶謙<hi>字恭祖</hi>為㕘軍事接遇甚厚而謙輕其行事<lb/>
心懐不服及軍罷還百僚髙㑹温令謙行酒謙衆辱温<lb/>
温怒徙謙於邊或說温曰陶恭祖本以材畧見重於公<lb/>
一朝以醉飲過失不蒙容貸逺棄不毛厚徳不終四方<lb/>
人士安所歸望不如釋憾除恨克復初分於以逺聞徳<lb/>
美温然其言乃追還謙至或人謂謙曰足下輕辱三公<lb/>
罪自己作今蒙釋宥徳莫厚矣宜降志卑辭以謝之謙<lb/>
<pb n="KR3k0013_WYG_321-2b"/>
曰諾又謂温曰陶恭祖今深自罪責思在變革謝天子<lb/>
禮畢必詣公門公宜見之以慰其意時温於宫門見謙<lb/>
謙仰曰謙自謝朝廷豈為公耶温曰恭祖癡病尚未除<lb/>
耶遂為之置酒待之如初<lb/>
蜀蔣琬為丞相諸葛亮長史亮卒琬為尚書遷大將軍<lb/>
録尚書時新䘮元帥逺近危悚琬出類拔萃處羣僚之<lb/>
右既無戚容又無喜色神守舉止有如平日繇是衆望<lb/>
漸服東掾楊戯素性簡畧琬與言論時不應答或謂琬<lb/>
<pb n="KR3k0013_WYG_321-3a"/>
曰公與戯語而不見應戯之慢上不亦甚乎琬曰人心<lb/>
不同如其面焉面從後言古人之所誡也戯欲贊吾是<lb/>
耶則非其本心欲反吾言則顯吾之非是以黙然是戯<lb/>
之快也又督農楊敏曽毁琬曰作事憒憒誠非及前人<lb/>
或以白琬主者請推治敏琬曰吾實不如前人無可推<lb/>
也主者重據聽不推則乞問其憒憒之狀琬曰茍其不<lb/>
如則是事不當理事不當理則憒憒矣復何問耶後敏<lb/>
坐事繫獄衆人猶懼其必死琬心無適莫得免重罪其<lb/>
<pb n="KR3k0013_WYG_321-3b"/>
好惡存道皆此類也<lb/>
費禕為大將軍録尚書事延禧七年魏軍次於興勢假<lb/>
禕節率衆徃禦之光禄大夫來敏詣禕别求共圍棊於<lb/>
時羽檄交馳人馬擐甲嚴駕已訖禕與敏留意對戯色<lb/>
無厭倦敏曰向聊觀試君耳君信可人必能辦賊者也<lb/>
禕至敵遂退<lb/>
吳顧雍為丞相乆之呂壹秦博為中書典校詣宫府及<lb/>
州郡文書壹等因此漸成威福遂造作𣙜酤障管之利<lb/>
<pb n="KR3k0013_WYG_321-4a"/>
舉罪糾姦纎介必聞重以深按醜誣毁短大臣排陷無<lb/>
辜雍等皆見舉白用被譴讓後壹姦罪發露收繫廷尉<lb/>
雍徃斷獄壹以囚見雍和顔色問其辭狀臨出又謂壹<lb/>
曰君意得無欲有所道壹叩頭無言時尚書郎懐叙面<lb/>
詈辱壹雍責叙曰官有正法何至如此<lb/>
晉陳騫為大司馬與賈充石苞裴琇等俱為心膂而騫<lb/>
智度過之充等亦自以為不及也<lb/>
王戎為司徒惠帝之西遷也戎出奔於郟在危難之間<lb/>
<pb n="KR3k0013_WYG_321-4b"/>
親接鋒刄談笑自若未嘗有懼容時召親賔歡娛永日<lb/>
王導為侍中司空假節録尚書領中書監劉隗用事導<lb/>
漸見疎逺任真推分澹如也有識咸稱導善處興廢焉<lb/>
庾亮為中書令與王導受遺詔輔幼主蘇峻作逆兵至<lb/>
京師戰于建陽門兵敗亮乗小船西奔亂兵相剝掠亮<lb/>
左右射賊誤中柁工應弦而倒船上咸失色欲散亮不<lb/>
動容徐曰此手何可使着賊衆心乃安<lb/>
謝安為侍中吏部尚書受顧命桓温入赴山陵止新亭<lb/>
<pb n="KR3k0013_WYG_321-5a"/>
大陳兵衛將移晉室呼安及王坦之欲於坐害之坦之<lb/>
甚懼問計於安安神色不變曰晉祚存亡在此一行既<lb/>
見温坦之流汗沾衣倒執手板安從容就席坐定問温<lb/>
曰安聞諸侯有道守在四鄰明公何須壁後置人耶温<lb/>
笑曰正自不能不爾耳遂笑語移日及苻堅率衆號百<lb/>
萬次於淮淝京師震恐加安征討大都督安遣弟石及<lb/>
兄子𤣥征討𤣥入問計安夷然無懼色答曰已别有㫖<lb/>
既而寂然𤣥不復敢言圍棊賭别墅安嘗棊劣於𤣥<lb/>
<pb n="KR3k0013_WYG_321-5b"/>
山墅親朋畢集方與𤣥乃令張𤣥重請安遂命駕出<lb/>
是日𤣥懼便為敵手而又不勝安顧謂其甥羊曇曰以<lb/>
墅乞汝安遂游陟至夜乃還指授將帥各當其任𤣥等<lb/>
既破堅有驛書至安方對客圍棋看書既竟便攝放牀<lb/>
上了無喜色棊如故客問之徐答云小兒輩遂已破賊<lb/>
既罷還内過户限心喜甚不覺屐齒之折<lb/>
宋徐羡之為司空録尚書事羡之起自布衣又無學術<lb/>
直以志力局度一旦居宗朝野推服咸謂有宰臣之望<lb/>
<pb n="KR3k0013_WYG_321-6a"/>
沉宻寡言不以憂喜見色<lb/>
唐婁師徳為納言嘗薦狄仁傑及仁傑為宰相不知師<lb/>
徳薦已數排師徳令充外使則天嘗出師徳舊表示之<lb/>
仁傑大慙謂人曰吾為婁公所含如此方知不逮婁公<lb/>
逺矣師徳頗有學識器量寛厚喜怒不形於色<lb/>
狄仁傑天授中為地官侍郎同鳯閣鸞臺平章事則天<lb/>
謂曰卿在汝南時甚有善政欲知譖卿者乎仁傑謝曰<lb/>
陛下以臣為過臣當改之陛下眀臣無過臣之幸也若<lb/>
<pb n="KR3k0013_WYG_321-6b"/>
臣不知譖者並為善友臣請不知則天深加歎異<lb/>
裴耀卿開元中為黄門侍郎平章事充轉運使凡三年<lb/>
運七百萬石省脚錢三十萬貫或説耀卿請進所省脚錢<lb/>
以眀功利耀卿曰此蓋公家盈縮之利耳不可以之求<lb/>
寵也乃奏充所司和市糴等錢<lb/>
賈耽為右僕射同中書門下平章事每自朝居家接對<lb/>
賔客及暮乃止而人未嘗見其喜愠<lb/>
趙憬為中書侍郎平章事初亷察湖南日令狐峘崔儆<lb/>
<pb n="KR3k0013_WYG_321-7a"/>
並為巡屬刺史峘嘗歴中書舍人禮部侍郎儆亦乆在<lb/>
朝列所為或虧法令憬毎以正道制之峘儆密遣人數<lb/>
憬罪狀毁之於朝及憬為相拔儆自大理卿為尚書左丞<lb/>
峘先貶官為别駕又擢為吉州刺史時人多之<lb/>
周馮道仕晉平章事時奏請徵史圭為刑部侍郎鹽鐵<lb/>
副使圭在明宗時為右丞權判銓事道在中書嘗以堂<lb/>
判衡銓司所注官圭怒力争之道亦微有不足之色後<lb/>
道首舉圭圭方愧其度量逺不及也<lb/>
<pb n="KR3k0013_WYG_321-7b"/>
　　　畏慎<lb/>
得寵若驚老氏攸戒先慎乎徳君子所守矧夫宰衡重<lb/>
任天子是毗百度羣倫罔不咸在進退語黙為衆規矩<lb/>
其有慎終若始執虗如盈集木思危履虎增畏預懐棟<lb/>
撓之懼深懲味厚之毒舉止恭遜周旋悚慄至有讓爵<lb/>
散財避賢自劾形于憂慮積成疾疢詔㫖敦諭時或彊<lb/>
起側身卑退若無所容斯蓋承榮禄之厚慙忠報之薄<lb/>
其君子之盛徳歟<lb/>
<pb n="KR3k0013_WYG_321-8a"/>
周仲山甫為宣王卿士令儀令色小心翼翼<hi>令善也翼翼然恭敬</hi>
<hi>貌</hi>
漢蕭何為相國素恭謹及誅韓信益封五千户令卒五<lb/>
百人一都尉為相國衛諸君皆賀召平獨弔曰今者淮<lb/>
隂新反於中有疑君心夫置衛衛君非以寵君願君讓<lb/>
封不受悉以家私財佐軍何從其計<lb/>
石慶為丞相醇謹而已元封四年關東流民二百萬口<lb/>
無名數者四十萬公卿議欲請徙流民於邊以實之武<lb/>
<pb n="KR3k0013_WYG_321-8b"/>
帝以為慶老謹不能與其議乃賜丞相告歸而按御史<lb/>
大夫以下議為請者慶慙不任職上書避賢者路詔報<lb/>
反室<hi>還家也</hi>慶素質見詔自以為得許欲上印綬掾史以<lb/>
為見責甚深而終以反室者醜惡之辭也或勸慶宜引<lb/>
决慶甚懼不知所出遂復起視事先是公孫𢎞年八十<lb/>
終丞相位其後李蔡嚴青翟趙周石慶公孫賀劉屈氂<lb/>
繼踵為丞相<hi>繼踵言相躡也</hi>自蔡至慶丞相府客館丘墟而已<lb/>
<hi>言不能進賢故不繕修其屋室也</hi>至賀屈氂時壞以為馬廐車庫奴婢<lb/>
<pb n="KR3k0013_WYG_321-9a"/>
室矣唯慶以醇謹復終相位<hi>醇厚也</hi>其餘盡伏誅云<lb/>
公孫賀代石慶為丞相初不受印綬頓首涕泣曰臣本<lb/>
邊鄙以鞍馬騎射為官材誠不任宰相帝與左右見賀<lb/>
悲哀感動下泣曰扶起丞相賀不肯起帝廼起去賀不<lb/>
得已拜出左右問其故賀曰主上賢眀臣不足以稱恐<lb/>
負重責從此始矣<lb/>
張安世昭帝時為左軍將軍與霍將軍同心輔政初安<lb/>
世兄賀幸于衛太子太子敗賀下蠺室後為掖庭令而<lb/>
<pb n="KR3k0013_WYG_321-9b"/>
宣帝養于掖庭號皇曽孫賀以舊恩養視皇曽孫甚厚<lb/>
及曽孫壯大賀欲以女孫妻之是時昭帝始冠長八尺<lb/>
二寸安世聞賀稱譽皇曽孫欲妻以女安世怒曰曽孫<lb/>
乃衛太子後也幸得以庻人衣服縣官足矣勿復言予<lb/>
女事於是賀止宣帝即位為大司馬車騎將軍領尚書<lb/>
事歲餘霍禹謀反夷宗族安世素心畏忌已内憂矣<hi>忌者</hi>
<hi>戒盈滿之禍</hi>其女孫敬為霍氏外屬婦<hi>女孫即今所謂孫女也</hi>當相坐<lb/>
安世痩懼形於顔色<hi>形見也</hi>帝怪而憐之以問左右乃赦<lb/>
<pb n="KR3k0013_WYG_321-10a"/>
敬以慰其意安世寖恐<lb/>
後漢李通光武時為大司空性謙恭常欲避權勢素有<lb/>
消疾自為宰相謝病不視事連年乞骸骨帝每優寵之<lb/>
竇融為大司空自以非舊臣一旦入朝在功臣之右每<lb/>
召㑹進見容貌辭氣卑恭已甚帝以此愈親厚之融小<lb/>
心久不自安數辭讓爵位詔不許<lb/>
順帝時王龔為太尉在位恭慎自非公事不通州縣書<lb/>
記<lb/>
<pb n="KR3k0013_WYG_321-10b"/>
橋𤣥靈帝時為太尉謙恭下士子弟親族無在大官者<lb/>
劉寛為太尉嘗於坐被酒睡伏帝問太尉醉耶寛仰對<lb/>
曰臣不敢醉但任重責大憂心如醉帝重其言<lb/>
南齊陳顯逹為太尉侍中建武世心懷不安深自貶匿<lb/>
車乗朽敗導從鹵簿皆用羸小不過十數人<lb/>
北齊趙彦深為司徒嘗參機近柔温謹慎<lb/>
唐房𤣥齡太宗朝為尚書左僕射或時以事被譴則累<lb/>
日朝堂稽首請罪悚懼踖踧若無所容<lb/>
<pb n="KR3k0013_WYG_321-11a"/>
岑文本貞觀中遷中書令歸家有憂色其母怪而問之<lb/>
文本曰非勲非舊濫荷寵位責重位髙古人所懼撫已<lb/>
循心所以憂耳親賔有來賀者輙曰受弔不受賀<lb/>
婁師徳神功元年拜納言雖參知政事而深自畏避竟<lb/>
能以功名終為識者所重<lb/>
後唐趙光逢莊宗同光末平章事其弟謁問於私第嘗<lb/>
語及政事他日至止光逢已署其户曰請不言中書之<lb/>
事其清静寡慾進退存亡端然如此<lb/>
<pb n="KR3k0013_WYG_321-11b"/>
　　　慎宻<lb/>
易曰庸行之謹又曰臣不宻則失身若夫居台鼎之位<lb/>
秉鈞衡之重斟酌正典財成物軌弼君之違補職之闕<lb/>
緝熈百志彌綸九叙固元首之同體庻尹之司南者也<lb/>
自非深中篤厚舉止詳慎其何以贊樞機之務成將順<lb/>
之美哉漢世以來宗公間作乃有嘉謀匪躬之奏退則<lb/>
削藁熈工救物之議外無漏言道濟於元元美歸於君<lb/>
上斯足以副師尹之瞻為天子之宰矣<lb/>
<pb n="KR3k0013_WYG_321-12a"/>
漢張安世為大司馬領尚書事職典樞機以謹慎周宻<lb/>
自著外内無間<hi>著眀也間隙也</hi>每定大政已决輙移病出<hi>移病謂移</hi>
<hi>書言病也一曰以病而移居</hi>聞有詔令乃驚使吏之丞相府問焉自<lb/>
朝廷大臣莫知其與議也有郎功髙不調<hi>調選也</hi>自言安<lb/>
世應曰君之功髙眀主所知人臣執事何長短而自言<lb/>
乎絶不許已而郎果遷安世外陽拒之實令其遷<lb/>
後漢魯恭為三公性謙退奏議依經潛有補益然終不<lb/>
自顯故不以剛直為稱<lb/>
<pb n="KR3k0013_WYG_321-12b"/>
魏華歆為司徒性周宻舉動詳慎嘗謂人臣入陳事務<lb/>
以諷諫合道為貴就有所言不敢顯露故其事多不見<lb/>
陳羣為司空前後數宻陳得失每上封事輙削其草時<lb/>
人及其子弟莫能知也論者或議羣居位拱黙羣薨正<lb/>
始中詔撰羣臣上書以為名臣奏議朝士乃見羣諫事<lb/>
皆歎息焉<lb/>
吳顧雍為丞相時訪民間及政職所宜輙宻以聞若見<lb/>
納用則歸之於上不用終不宣泄大帝以此重之軍國<lb/>
<pb n="KR3k0013_WYG_321-13a"/>
得失行事可否自非面見口未嘗言之<lb/>
北齊趙彦深為司徒歴事累朝嘗參機務温柔謹慎喜<lb/>
怒不形於色<lb/>
隋髙熲開皇初拜尚書左僕射兼納言熲執政將二十<lb/>
年治致昇平論者以為真宰相所有竒策宻謀及損益<lb/>
時政熲皆削藁世無知者<lb/>
唐戴胄貞觀中為吏部尚書參預朝政胄雅有幹局凡<lb/>
所敷奏坦然可觀時政得失輙隨事封進多所補益奏<lb/>
<pb n="KR3k0013_WYG_321-13b"/>
便削藁繇是外無知者<lb/>
温彦愽貞觀中為中書令性周慎不妄交逰自掌機務<lb/>
杜絶賔客國之利害知無不言太宗以是嘉之<lb/>
楊師道為侍中參預朝政性周慎謹宻未嘗漏泄内事<lb/>
親友或問禁中之言乃更對以他辭嘗曰吾少窺漢史<lb/>
至孔光不言温室之樹每欽餘風<lb/>
王珪貞觀中為侍中與房𤣥齡李靖温彦愽戴胄魏徵<lb/>
同知國政珪所有陳說多封上而焚藁故其事不得而<lb/>
<pb n="KR3k0013_WYG_321-14a"/>
詳也<lb/>
髙士廉貞觀中為吏部尚書參預朝政俄遷尚書右僕<lb/>
射任遇既隆多所表奏成輙焚藁人莫知之<lb/>
戴至徳髙宗朝為右僕射知政事時左僕射劉仁軌每<lb/>
遇申訴寃滯者輙美言許之而至徳先據理難詰若有<lb/>
理者宻為奏之終不顯已之斷决繇是譽歸於仁軌或<lb/>
以問至徳答曰夫慶賞刑罰人主權柄凡為人臣者豈<lb/>
得與人主争權柄耶帝知而深歎美之<lb/>
<pb n="KR3k0013_WYG_321-14b"/>
陸元方在官清謹再為宰相則天將有遷除每先以訪<lb/>
之必宻封以進未嘗露其私恩臨終取前後草奏悉命<lb/>
焚之且曰吾隂徳及人多矣其後庻幾廣福不衰乎又<lb/>
有書一匣自嘗緘封家人莫有見者及卒視之乃前後<lb/>
勑書其慎宻如此<lb/>
蕭嵩為中書令兼脩國史在公慎宻人莫測也<lb/>
苖晉卿為侍中代宗即位年已衰暮凡歴三朝皆以慎<lb/>
宻見稱<lb/>
<pb n="KR3k0013_WYG_321-15a"/>
李晟徳宗時為司徒每嘗帝所顧問必極言匪躬盡大<lb/>
臣之節性沉黙未嘗泄於所親<lb/>
李徳裕㑹昌中為宰相於長安私第别搆起草院院有<lb/>
精思亭每朝廷用兵詔令制置裕獨處亭中凝然握管<lb/>
左右侍者無得預焉<lb/>
　　　知人<lb/>
夫居輔相之位處台衡之重使卿大夫各任其職賢不<lb/>
肖咸得其所輪轅曲直適於用鳬鶴短長安於分自非<lb/>
<pb n="KR3k0013_WYG_321-15b"/>
識可以察言觀行眀可以望表洞裏風鑒融朗機神警<lb/>
悟其孰能臻於是哉稽諸舊史眇觀前載乃有知賢而<lb/>
奬任得士而慰薦集髦彦於公府登俊乂於朝右至於<lb/>
旌别淑慝預志淪敗皆可徵焉<lb/>
周周公從武王入殷聞有長者武王徃見之問殷所以<lb/>
亡長者曰王欲知之則明日請以日中為期武王與周<lb/>
公明日又徃要其期則不得也武王怪之周公曰吾已<lb/>
知之矣此君子也耻不能諫其主又以其惡告王故不<lb/>
<pb n="KR3k0013_WYG_321-16a"/>
忍也<lb/>
漢周亞夫景帝時為丞相而趙禹為丞相吏府中皆稱<lb/>
其廉平亞夫弗任曰極知禹無害<hi>無害言無人能勝也</hi>然文深<hi>禹持</hi>
<hi>文法深刻者</hi>不可以居大府<lb/>
丙吉宣帝時為丞相病篤薦西河太守杜延年廷尉于<lb/>
定國太僕陳萬年帝皆許焉及吉薨御史大夫黄覇為<lb/>
丞相徵西河太守杜延年為御史大夫㑹其年老乞骸<lb/>
骨病免以廷尉于定國代為御史大夫黄覇薨而定國<lb/>
<pb n="KR3k0013_WYG_321-16b"/>
為丞相太僕陳萬年代定國為御史大夫居位皆稱吉<lb/>
為知人<lb/>
黄覇為丞相薦樂陵侯史髙可太尉天子使尚書責問<lb/>
覇免冠謝覇死後髙竟為大司馬<hi>史著此者亦言覇奏髙為太尉適事宜也</hi>
薛宣元帝時為丞相而翟方進為司直宣知方進名儒<lb/>
有宰相器深結厚焉後方進竟代為丞相<lb/>
後漢張純為大司空選辟掾史皆知名大儒<lb/>
王龔順帝時為太尉其所辟命皆海内長者<lb/>
<pb n="KR3k0013_WYG_321-17a"/>
杜喬為太尉見荀爽稱之曰可為人師<lb/>
魏蔣濟為太尉時曹爽輔政司空宣王稱疾避爽正始<lb/>
十年正月車駕朝髙平陵宣王部勒兵馬先據武庫遂<lb/>
出屯雒水奏爽罪大司農桓範矯詔開平昌門南奔爽<lb/>
宣王謂濟曰知囊徃矣濟曰範則智矣駑馬戀棧豆爽<lb/>
必不得用也爽果不能納範計<lb/>
蜀諸葛亮為丞相時董厥為府令史亮稱之曰董令史<lb/>
良士也吾每與之言思慎宜適徙為主簿又關侯子興<lb/>
<pb n="KR3k0013_WYG_321-17b"/>
少有令聞亮深器異之弱冠為侍中中監軍又楊洪始<lb/>
為李嚴功曹嚴未至犍為而洪已為蜀郡洪門下書<lb/>
佐何祗有才策勤幹舉郡吏數年為廣漢太守時洪亦<lb/>
尚在蜀郡是以西土咸服亮能盡時人之器用也又亮<lb/>
軍向祁山姜維詣亮亮辟為掾亮與留府長史張喬參<lb/>
軍蔣琬書曰姜伯約忠勤時事思慮精宻考其所有永<lb/>
南季常諸人不如也其人凉州上士也又曰湏先教中<lb/>
虎歩兵五六千人姜伯約甚敏於軍事既有膽義深解<lb/>
<pb n="KR3k0013_WYG_321-18a"/>
兵意此人存心漢室而才兼於人畢教軍事當遣詣宫<lb/>
覲見主上<lb/>
蔣琬字公琰隨先主入蜀除廣都長先主嘗因逰觀奄<lb/>
至廣都見琬衆事不理時又沉醉先主大怒將加罪戮<lb/>
亮時為軍師將軍請曰蔣琬社稷之器非百里之才其<lb/>
為政以安民為本不以修飾為先願主公重加察之先<lb/>
主雅敬亮乃不加罪倉卒但免官而已亮又拔彭羕為<lb/>
治中從事羕起徒歩一朝處州人之上形色囂然自矜<lb/>
<pb n="KR3k0013_WYG_321-18b"/>
得遇滋甚亮雖外接待羕而内不能善屢宻言先主羕<lb/>
心大志廣難可保安先主既敬信亮加察羕行事意似<lb/>
稍疎左遷羕為江陽太守又劉巴字子初先主辟為西<lb/>
曹掾亮亦曰運籌策於帷幄之中吾不如子初逺矣若<lb/>
提枹鼓㑹軍門使百姓喜勇當與人議之耳<lb/>
晉陳騫武帝時為大司馬因入朝言於帝曰胡烈牽𢎞<lb/>
皆勇而無謀彊於自用非綏邊之材也將為國耻願陛<lb/>
下詳之時𢎞為揚州刺史不承順騫命帝以為不恊相<lb/>
<pb n="KR3k0013_WYG_321-19a"/>
搆於是徵弘既至尋復以為凉州刺史騫竊歎息以為<lb/>
必敗二人後果失羌戎之和皆被冦䘮没征討連歲僅<lb/>
而得定帝乃悔之<lb/>
張華惠帝時為司空皇甫重性沉果有材為華所知<lb/>
蔡謨為司徒甚器重杜乂嘗言於朝曰恨諸君不見杜<lb/>
乂也其為名流所重如此<lb/>
王導為司徒謝尚書善音樂愽綜衆藝導深器之比之<lb/>
王戎嘗呼為小安豐乃辟為掾<hi>臣欽若等曰王戎封安豐縣侯</hi>
<pb n="KR3k0013_WYG_321-19b"/>
謝安為衛將軍録尚書事嘗疑劉牢之既不可獨任又<lb/>
知王咏之不宜專城牢之既以亂終而咏之亦以貪敗<lb/>
繇是識者服其知人<lb/>
宋王𢎞為司徒時羊𤣥保為長史𢎞甚知重之謂左長<lb/>
史庾登之吏部尚書王淮之曰卿二賢眀美朗識㑹悟<lb/>
多通然𢎞懿之望故當共推羊也<lb/>
南齊王儉為尚書令謂人曰徐孝嗣將來必為宰相又<lb/>
嘗謂中書侍郎江淹曰卿年三十五已為中書侍郎才<lb/>
<pb n="KR3k0013_WYG_321-20a"/>
學如此何憂不至尚書金紫所謂富貴卿自取之但問<lb/>
年夀何如耳淹曰不悟眀公見眷之重<lb/>
後魏李冲為司空時裴宣早有聲譽事母兄以孝友稱<lb/>
舉秀才見司空李訢與言自旦及夕訢嗟善不已冲有<lb/>
人倫鑒識見而重之<lb/>
後周元天穆為太宰時雒陽人于謹性沉深有識量屏<lb/>
居州里天穆見之歎曰王佐才也後為太傅大宗伯天<lb/>
穆為太宰屬元顥自梁入雒通直散騎常侍楊寛初與<lb/>
<pb n="KR3k0013_WYG_321-20b"/>
顥少相器重後從天穆赴石濟寛夜行失道後期諸將<lb/>
咸言寛少與北海同周旋今不來矣天穆答曰楊寛非<lb/>
輕於去就者也其所逗遛必有他故吾當為諸君保眀<lb/>
之語訖候騎白寛至天穆撫髀而笑曰吾固知其必來<lb/>
遽出帳迎之握其手曰是所望也即給牛三十頭車五<lb/>
乗綿絹一十五車羊五十口與天穆俱謁孝莊於太行<lb/>
唐狄仁傑為納言時桓彦範以門䕃調補右翊衛仁傑<lb/>
以其慷慨俊爽特相禮異嘗謂曰足下才識如是必能<lb/>
<pb n="KR3k0013_WYG_321-21a"/>
自致逺大尋擢授監察御史後至宰相<lb/>
郭子儀建中初為尚父有疾百官造問皆不屏妾婢及<lb/>
御史中丞盧杞來子儀速麾去侍妾獨隠几待杞杞去<lb/>
或問其故子儀曰彼形怪陋而心險吾左右見之必笑<lb/>
此人若得權吾無遺類矣<lb/>
杜黄裳元和初同平章事時劉闢阻兵朝議討伐黄裳<lb/>
以為獨任髙崇文可以成功憲宗從之<hi>崇文果破劉闢</hi>
裴垍為相時崔植為大理評事秩滿退居雒下潛心經<lb/>
<pb n="KR3k0013_WYG_321-21b"/>
史尤精易象垍知其操行擢拜左拾遺<lb/>
李吉甫元和中同平章事先是叚文昌家于荆州倜儻<lb/>
有氣義節度使裴胄知之而不能用韋臯在蜀表授祕<lb/>
書郎吉甫刺忠州文昌嘗以文干之及吉甫居相位與<lb/>
裴垍同加奬擢授登封集賢殿校理<hi>文昌後兼相位</hi>
韋處厚與裴度同平章事陳許節度使卒物議以陳許<lb/>
軍四征有功必自擇帥或以禁軍之將得之處厚與度<lb/>
議以太僕卿髙瑀深沉方雅曽刺陳蔡人懐良政又熟<lb/>
<pb n="KR3k0013_WYG_321-22a"/>
忠武軍情欲請用瑀事未聞陳許表至果請瑀為帥乃<lb/>
授檢校左散騎常侍許州刺史忠武軍節度使自大厯<lb/>
以來節制之除拜多出禁軍中尉凡命一帥必廣輸重<lb/>
賂禁軍將校當為帥者自無家財必取資於人得鎮之後<lb/>
則膏血疲民以償之及瑀之拜以内外公議縉紳相慶<lb/>
曰韋公作相債帥鮮矣<lb/>
後唐任圜同平章事時李愚為翰林學士圜雅相欽重<lb/>
屢言於樞宻使安重誨請引為同列屬孔循用事援引<lb/>
<pb n="KR3k0013_WYG_321-22b"/>
崔恊以塞其請後愚至宰相<lb/>
漢蘇逢吉為相監修國史以諫議大夫賈緯頻投文字<lb/>
甚知之遷史館修撰判館事<lb/>
　　　禮士<lb/>
陸賈有言曰天下安注意相然則起館開閣夷心虛想<lb/>
以優士禮賢者豈欲獨厚於食客故人哉亦所以廣聰<lb/>
眀助教化以副股肱耳目之寄而已以薛宣之煩碎猶<lb/>
謂朱雲曰留我東閣可以觀四方之竒士况風采醖藉<lb/>
<pb n="KR3k0013_WYG_321-23a"/>
有踰於宣者也故平勃之間附㑹者不為朋比田竇之<lb/>
客鎮撫者多其策畫其於安危固有裨益矣若乃降車<lb/>
騎於里巷屈台槐以揖客啓招權納賄之路興背公死<lb/>
黨之譏暱近匪人隳廢衮職禁網疎濶時或優容王道<lb/>
清夷孰免禍敗斯亦可深戒至於休沐謝絶齪齪謹廉<lb/>
不能從容開宴咨諏得失括囊公府丘墟客館者又何<lb/>
取焉<lb/>
周周公相成王一沐三握髮一飯三吐哺起以待士猶<lb/>
<pb n="KR3k0013_WYG_321-23b"/>
恐失天下之賢人<lb/>
漢公孫𢎞為丞相起客館開東閣以延賢人<hi>閣者小閣也東向開</hi>
<hi>之避當庭門而引賔客以别於掾史官屬也</hi>與參謀議𢎞身食一肉脫粟飯<lb/>
<hi>才脫粟而不精潔也</hi>故人賔客仰衣食<hi>故人平生故交</hi>禄皆以給之家無<lb/>
所餘<lb/>
王音為大司馬時揚雄年四十餘自蜀來游至京師音<lb/>
竒其文雅召以為門下史<lb/>
王根為大司馬驃騎將軍以李尋治尚書好洪範災異<lb/>
<pb n="KR3k0013_WYG_321-24a"/>
學天文月令隂陽根厚遇之<lb/>
王商為大司馬衛將軍時樓䕶為天水太守既免家長<lb/>
安中商罷朝欲候䕶其主簿諫將軍至尊不宜入閭巷<lb/>
商不聽遂徃至䕶家<lb/>
馬宫為大司徒陳遵為公府掾遵日出醉歸<hi>言每日出必飲也</hi>
曹事數廢西曹以故事讁之<hi>按舊法令而罰之也</hi>故事有百讁者<lb/>
斥滿百西曹白請斥遵宫大儒優士又重遵<hi>優禮賢士尤敬重遵</hi>
謂西曹此人大度士奈何以小文責之乃舉遵能治三<lb/>
<pb n="KR3k0013_WYG_321-24b"/>
輔劇縣補都夷令<hi>古扶風之縣</hi>
後漢宋由為太尉辟何敞待以殊禮敞論議髙常引大<lb/>
體多所規正司徒袁安亦深敬重之<lb/>
楊賜為太尉愽士趙咨謝病去賜特辟使飾巾出入請<lb/>
與講議<hi>以幅巾為酋飾不加冠冕</hi>
橋𤣥為司徒蔡邕辟𤣥府𤣥甚敬待之<lb/>
袁逢為司徒靈帝時漢陽趙壹舉郡上計到京師是時<lb/>
逢受計計吏數百人皆拜伏庭中莫敢仰視壹獨長揖<lb/>
<pb n="KR3k0013_WYG_321-25a"/>
而已逢望而異之令左右徃讓之曰下郡計吏而揖三<lb/>
公何也對曰昔酈食其長揖漢王今揖三公何遽怪哉<lb/>
逢則斂衽下堂執其手延置上坐因問西方事大恱顧<lb/>
謂坐中曰此人漢陽趙元叔也朝臣莫有過之者吾請<lb/>
為諸公分坐坐者皆屬觀<lb/>
來豔為司空好學下士開館養徒衆<lb/>
皇甫嵩為三公以身起於汗馬折節下士<lb/>
蜀諸葛亮為丞相建興二年領益州牧選迎皆妙簡舊<lb/>
<pb n="KR3k0013_WYG_321-25b"/>
徳以秦宓為别駕伍梁為功曹杜微為主簿微少受學<lb/>
於廣漢任安為劉璋從事以疾去官及先主定國微嘗<lb/>
稱聾閉門不出外亮以為主簿微固辭轝而致之既至<lb/>
亮引見微微自陳謝亮以微不聞人語於堂上與書曰<lb/>
伏聞徳行饑渇歴時清濁異流無縁咨覯王元泰李伯<lb/>
仁王文儀楊季休丁君幹李永南兄弟文仲寶等每歎<lb/>
髙志未見如舊猥以空虛統領貴州徳薄任重慘悸憂<lb/>
慮朝廷主公今年已十八天資仁敏愛徳下士天下之<lb/>
<pb n="KR3k0013_WYG_321-26a"/>
人思慕漢室欲與君因天順民輔此眀主以隆季興之<lb/>
功著勲於竹帛也以賢愚不相為謀故自割絶守勞而<lb/>
已不徒自屈也微自乞老病求歸亮又與書答曰曹丕<lb/>
篡弑自立為帝是猶土龍蒭狗之有名也欲與羣賢因<lb/>
其邪偽以正道滅之怪君未有相誨便還於山野丕又<lb/>
大興勞役以向吳楚今因不多務且以閉境勤農育養<lb/>
民物並治甲兵以待其挫然後伐之可使兵不戰民不<lb/>
勞而天下定也君但當以徳輔時耳不責君軍事何為汲<lb/>
<pb n="KR3k0013_WYG_321-26b"/>
汲欲去乎其敬微如此拜為諫議大夫以從其志馬謖<lb/>
以荆州從事隨先主入蜀加綿竹成都令越巂太守才<lb/>
器過人好論軍計亮深加器異以謖為參軍每見談論<lb/>
自晝逹夜費禕為黄門侍郎亮南征還羣僚於數十里<lb/>
逢迎年位多在禕右而亮特命禕同載繇是衆人莫不<lb/>
易觀<lb/>
晉張華為司空華性好人物誘進不倦至於窮賤候門<lb/>
之士有一介之善者便咨嗟稱咏為之延譽陸機及弟<lb/>
<pb n="KR3k0013_WYG_321-27a"/>
雲俱入雒造華華一見而竒之曰伐吳之役利在獲二<lb/>
雋遂為之延譽薦之諸公太傅楊駿辟機為祭酒轉太<lb/>
子洗馬尚書著作郎雲為吳王郎中令<lb/>
王導為揚州刺史都督中外諸軍領中書監録尚書事<lb/>
顧和為導從事和嘗詣導導小極對之疲睡和欲叩㑹之<lb/>
因謂同坐曰昔每聞族叔元公道公叶贊中宗保全江<lb/>
表體小不安令人喘息導覺之謂和曰卿珪璋特逹機<lb/>
警有鋒不徒東南之美實為海内之俊繇是知名<lb/>
<pb n="KR3k0013_WYG_321-27b"/>
南齊褚淵為司徒領尚書令引王僧䖍之子志為主簿<lb/>
謂僧䖍曰朝廷之恩本為殊特所可光榮在屈賢子淵<lb/>
接引賔客未嘗驕倦<lb/>
梁袁昻為司徒以蕭乾容止雅正性恬簡深敬重之<lb/>
後魏陸酈為司徙兼領太子愽士酈好學愛士嘗以講<lb/>
習為業其所待者皆篤行之流士多稱之<lb/>
北齊髙隆之為太保録尚書事欽尚文雅搢紳名流必<lb/>
存禮接<lb/>
<pb n="KR3k0013_WYG_321-28a"/>
後周宇文䕶為大冡宰引樊叔畧為中尉叔畧多計數<lb/>
習時事䕶委信之<lb/>
唐張嘉貞為中書令自中書舍人苖延嗣呂太一考功<lb/>
貟外郎貟嘉静殿中侍御史崔訓皆為嘉貞所引位列<lb/>
清要嘗在門下共議朝政時人為之語曰令公四俊苖<lb/>
呂貟訓<lb/>
李勉為宰相禮賢下士始終盡心<lb/>
裴度為中書侍郎平章事先是徳宗朝宰臣歸私第百<lb/>
<pb n="KR3k0013_WYG_321-28b"/>
官不敢及門度以方討不廷宰臣宜日接多士冀有所<lb/>
聞因奏請私第通賔客帝方屬意許之四方布衣盡得<lb/>
以策畫干丞相至今宰臣私第接士因度之請也<lb/>
周和凝自釋褐至台輔好延納後進士無賢不肖皆虛<lb/>
懐以待之或致其仕進故甚有當時之譽<lb/>
　<lb/>
　<lb/>
　册府元龜卷三百二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷三百五十三</head>
    <p>
<pb n="KR3k0013_WYG_353-1a"/>
欽定四庫全書<lb/>
　册府元龜卷三百五十三　宋　王欽若等　撰<lb/>
　　將帥部<lb/>
　　　立功第六<lb/>
後魏長孫道生太武即位初以南綂將軍汝隂公從征<lb/>
蠕蠕與尉眷等率衆出白黒兩漠間大捷而還太武征<lb/>
赫連昌道生以廷尉與司徒長孫翰宗正娥清為前驅<lb/>
遂平其國<lb/>
<pb n="KR3k0013_WYG_353-1b"/>
長孫翰為司徒襲赫連昌破之太武復征昌翰與廷尉<lb/>
道生宗正娥清率騎三萬為前驅昌戰敗奔上邽翰以<lb/>
八千騎追之至髙平不及而還從襲蠕蠕車駕渡漠大<lb/>
檀奔走其弟匹黎率衆赴之遇翰交戰匹黎潰走斬其<lb/>
渠帥數百人<lb/>
王度為衞尉卿從太武征赫連昌討蠕蠕並有功賜爵<lb/>
濟陽公加散騎常侍平南將軍詔度率五千騎與叔孫<lb/>
連合擊宋兖州刺史竺靈秀於湖陸大破之<lb/>
<pb n="KR3k0013_WYG_353-2a"/>
奚眷為鎭南將軍鎭長安太武幸美稷眷受詔督諸軍<lb/>
事共討山胡白龍于西河破之屠其城斬首數千級虜<lb/>
其妻子而還太武平姑臧遣眷討沮渠臧孫牧犍弟私<lb/>
署張掖太守宜得宜得奔酒泉酒泉太守無諱與宜得<lb/>
奔髙昌獲其二城後沮渠天周復據酒泉眷討平之虜<lb/>
男女四千餘人<lb/>
尉眷為安北將軍出鎭北境與平陽王長孫翰擊蠕蠕<lb/>
别帥阿伏干於柞山率師至歌刪山擊蠕蠕别帥便度<lb/>
<pb n="KR3k0013_WYG_353-2b"/>
弟庫仁直引師而北蠕蠕部帥莫孤帥髙車騎五千來<lb/>
逆眷擊破之斬首千餘級又從征蠕蠕眷出白黒兩漠<lb/>
之間擊其東部大獲而還又從征赫連昌眷出道南擊<lb/>
昌於上邽士衆乏粮臨淮公丘堆等租於郡縣為昌所<lb/>
敗昌乗勝抄掠諸將患之眷與侍御史安頡隂謀設伏<lb/>
邀擊擒昌以功拜寜北將軍加散騎常侍進爵源陽公<lb/>
後從征和龍眷督萬騎前驅䧏二千餘户尋為假節加<lb/>
侍中都督豫雒二州及河内諸軍事安南諸軍開府鎭<lb/>
<pb n="KR3k0013_WYG_353-3a"/>
虎牢張掖王秃髪保周之反也徵眷與永昌王健等率<lb/>
衆討之破保周於畨禾周遁走眷率騎追之保周窮迫<lb/>
自殺詔眷留鎭涼州加都督涼沙二州諸軍事安西將<lb/>
軍領䕶羌戎校尉轉燉煌鎭將又擊破吐谷渾俘三千<lb/>
餘口眷歴鎭四藩威名並著文成時北擊伊吾尅其城<lb/>
大獲而還尋拜侍中太尉進爵為王<lb/>
薛謹為平西將軍秦州刺史時山胡白龍慿險作逆太<lb/>
武詔鎭南將軍奚眷與謹自太平北入討平之除安西<lb/>
<pb n="KR3k0013_WYG_353-3b"/>
將軍梧陵公<lb/>
羅斤為侍御中散從太武討赫連昌帝追奔入城昌邀<lb/>
擊左右多死斤力戰有功帝嘉之錄勲除散騎常侍後<lb/>
為平西將軍平涼州攻城野戰多有克捷以功賜爵帶<lb/>
方公<lb/>
司徒楚之為安南大將軍屯潁川宋將到彦之泝河而<lb/>
西列守南岸至於衞闗及彦之等退走楚之破其别軍<lb/>
於長社又與冠軍將軍安頡攻滑臺拔之擒宋將朱循<lb/>
<pb n="KR3k0013_WYG_353-4a"/>
之季元德及東郡太守申謨俘萬餘人從征涼州以功<lb/>
賜𨽻户一百<lb/>
張黎為鎭北將軍鎭長安太武詔黎鎭兵一萬二千人<lb/>
通莎泉道帝征涼州蠕蠕吳提乗虚入冦黎與司空道<lb/>
生拒擊走之<lb/>
來大千為征北大將軍從太武討蠕蠕戰功居多遷征<lb/>
北大將軍賜爵盧陵公鎭雲中兼統北道軍事賊北叛<lb/>
大千前後追擊莫不平殄延和初北伐大千為前鋒大<lb/>
<pb n="KR3k0013_WYG_353-4b"/>
破虜軍<lb/>
陸真為内三郎數從太武征伐所在有功宋將王𤣥謨<lb/>
衆數萬人冦滑臺㝠從帝討之夜與數人乗小船突𤣥<lb/>
謨軍入城撫慰登城巡行賊營中乃還渡河至明𤣥謨<lb/>
敗走從駕至江真再破賊軍拜建武將軍石城子還攻<lb/>
盱眙真功多遷給事中<lb/>
奚烏侯為治書御史建義將軍從征蠕蠕擊赫連昌以<lb/>
功進爵城陽公加貟外散騎常侍陸陵侯為武牢鎭大<lb/>
<pb n="KR3k0013_WYG_353-5a"/>
將平涼休屠金崖羌狄子玉等叛以侯為平西將軍追<lb/>
討崖等皆獲之<lb/>
韓茂為虎賁中郎將從太武征赫連昌大破之帝謂諸<lb/>
將曰今若窮兵極武非弔伐之道明矣當共卿等取之<lb/>
徙其民而還以軍功賜茂爵蒲隂子加强弩將軍遷侍<lb/>
輦郎又從征統萬大破之從平涼當茂所衝莫不應弦<lb/>
而殪繇是帝壯之拜内侍長進爵九門侯從征蠕蠕頻<lb/>
戰大捷與樂平王丕等伐和龍徙其居民從征涼州茂<lb/>
<pb n="KR3k0013_WYG_353-5b"/>
為前鋒都將戰功居多遷司衞監錄前後功拜散騎常<lb/>
侍殿中尚書進爵安定公從破薛永宗葢吳轉都官尚<lb/>
書從征懸瓠頻破賊軍車駕南征分為六道茂與髙涼<lb/>
王那出青州諸軍渡淮䧏者相繼拜茂徐州刺史以撫<lb/>
之<lb/>
長孫陳為羽林郎征和龍賊自西門出將犯外圍陳擊<lb/>
退之追斬至其城下以功賜爵五等男<lb/>
屈垣為中領軍督諸軍東伐進號鎭東大將軍師次和<lb/>
<pb n="KR3k0013_WYG_353-6a"/>
龍馮文通致牛酒以犒軍獻甲三千垣責其不送侍子<lb/>
數之以王命遂掠男女六千口而還<lb/>
封勅文為鎭西將軍䕶西羌校尉詔勅文率步騎七千<lb/>
征吐谷渾莫利延兄子拾歸於抱罕衆少不能制詔遣<lb/>
安逺將軍廣川公乙烏頭等二軍與勅文會隴右軍次<lb/>
武始拾歸夜遁勅文引軍入抱罕虜拾歸妻子及其民<lb/>
户分徙千家於上邽<lb/>
皮豹子為選部尚書淮陽公宋遣將裴方明等侵南秦<lb/>
<pb n="KR3k0013_WYG_353-6b"/>
王楊難當遂陷仇池太武徵豹子拜仇池鎭將督闗中<lb/>
諸軍與古弼等分命諸將十道並進豹子進擊樂郷大<lb/>
破之擒宋將王奐之長卿等六人斬首三千餘級俘獲<lb/>
二千人豹子進軍下辨宋將强𤣥明辛伯奮棄城遁走<lb/>
追斬之悉獲其衆宋使其秦州刺史胡崇之鎭仇池至<lb/>
漢中聞官軍已西懼不敢進𤣥明益其兵而遣之豹子<lb/>
與司馬楚之至於濁水擊擒崇之盡虜其衆宋將姜道<lb/>
祖降仇池平未幾諸氐復反推揚文德為主宋復遣揚<lb/>
<pb n="KR3k0013_WYG_353-7a"/>
文德姜道盛率衆二萬人冦濁水别遣將青陽顯伯守斧<lb/>
山以距豹子濁水城兵射殺道盛豹子至斧山斬顯伯<lb/>
悉俘其衆豹子又與河間公元齊俱會于濁水賊衆震<lb/>
恐棄其兵甲夜遁初南秦王楊難當歸命詔送楊氏子<lb/>
弟詣京師文德以行賂得留亡奔漢中宋以文德為武<lb/>
都王給兵二千人守葭蘆招誘氐羌於是武都隂平五<lb/>
部氐民叛應文德詔豹子率諸軍討之文德阻兵固險<lb/>
以距豹子文德將楊髙來降引諸軍向其城文德棄城<lb/>
<pb n="KR3k0013_WYG_353-7b"/>
南走收其妻子寮屬軍資及故武都王保宗妻公主送<lb/>
京師宋白水太守郭啟𤣥率衆救文德豹子分軍逆擊<lb/>
大破之啟𤣥文德走還漢中豹子尋為内都大官宋遣<lb/>
其將殷孝祖修兩當城於清東以逼南境天水公封勅<lb/>
文擊之不克詔豹子助之豹子以南冦城守攻圍費日遂畧<lb/>
地至高平宋瑕丘鎭遣歩卒五千助戍两當去城八里與<lb/>
豹子前鋒候騎相遇即便交戰豹子軍繼至大破之縱<lb/>
騎追擊殺之至於城下其免者十餘人而已城内恐懼<lb/>
<pb n="KR3k0013_WYG_353-8a"/>
不敢出救既而班師<lb/>
古弼為安西將軍鎭長安時宋遣將裴方明等擊南秦<lb/>
王楊難當遣使請救兵未至難當奔上邽方明尅仇池<lb/>
立楊𤣥庻子保熾於是假弼都督隴右諸軍宋遣其秦<lb/>
州刺史胡崇之屯仇池弼與平西將軍元齊邀崇之於<lb/>
濁水臨陣擒之其衆走還漢中弼等從祥郊山南入與<lb/>
東道將皮豹子等討仇池遣永安侯賀純攻宋塞狹道<lb/>
守將姜道祖退守狹亭諸將以山道險峻時又雪深用<lb/>
<pb n="KR3k0013_WYG_353-8b"/>
馬不便皆遲留不進弼獨進軍元齊賀純等擊狹亭道<lb/>
祖南走仇池平<lb/>
尉撥文成時為太學生募從羅忸擊賊於陳汝有功賜<lb/>
爵介休男從討和龍遷虎賁帥轉千人軍將又從樂平<lb/>
王丕討和龍除為涼州軍將擊吐谷渾獲其人一千餘<lb/>
落後吐谷渾小將率三百餘落來降尋復亡叛撥率騎<lb/>
追之盡獲而還以功進爵為子獻文即位為北征都將<lb/>
南攻懸瓠破宋將朱湛之水軍三千人拜懸瓠鎭將<lb/>
<pb n="KR3k0013_WYG_353-9a"/>
陸眞為選部尚書時丁零數千家竊冦并定眞與并州<lb/>
刺史乞伏成龍自樂平東入與定州刺史許崇之併力<lb/>
討㓕尋遷安西將軍長安鎭將假建平公胡賊帥賀畧<lb/>
孫聚衆千餘人叛于石樓眞擊破之殺五百餘人是時<lb/>
初置長蛇鎭眞率衆築城未訖而氐豪仇傉檀等反叛<lb/>
氐民咸應其衆甚盛眞擊平之殺四千餘人卒城長蛇<lb/>
而還<lb/>
薛拔為都將與陸眞討反仇傉檀强免生平之<lb/>
<pb n="KR3k0013_WYG_353-9b"/>
房拔為北鎭將興光元年擊蠕蠕虜其將豆渾與句等<lb/>
獲馬千餘匹<lb/>
于洛拔為外都大官會隴西屠各王景文等恃險竊命<lb/>
私署王侯文成詔洛拔與南陽王惠壽督四州之衆討<lb/>
平之徙其惡黨三千餘家於趙魏轉拜侍郎殿中尚書<lb/>
源賀為太尉時蠕蠕冦邉賀從文成追討破之及孝文<lb/>
即位時河西勅勒叛遣賀率衆討之降二千餘落倍道<lb/>
兼行追賊黨郁朱千等至抱罕大破之斬首五千餘級<lb/>
<pb n="KR3k0013_WYG_353-10a"/>
虜男女萬餘口雜畜三萬餘頭復追綂萬髙平上邽三<lb/>
鎭叛勅勒至千金城斬首三千級<lb/>
尉元為鎭南大將軍獻文天安元年宋將薛安都以徐<lb/>
州内附元與孔伯恭赴援宋遣將張永沈攸之等率衆<lb/>
討安都屯于下磕永乃分遣羽林監王穆之領卒五千<lb/>
守輜重於武原龍驤將軍謝善居領卒二千據吕梁散<lb/>
騎侍郎張𢎞領卒二千守茱萸督上租粮供其軍實安<lb/>
都出城見元元依朝㫖授其徐州刺史遣中書侍郎髙<lb/>
<pb n="KR3k0013_WYG_353-10b"/>
閭李璨等與安都俱還入城别令孔伯恭精甲二千撫<lb/>
安内外然後元入彭城元以張永仍據險要攻守勢倍<lb/>
懼傷士卒乃命安都與璨等固守身率精銳揚兵於外<lb/>
分擊吕梁絶其糧運善居遁奔茱萸仍與張𢎞東走武<lb/>
原馳騎追擊斬首八百餘級武原窮冦八千餘人拒戰<lb/>
不下元親擐甲胄四面攻之破其外營殺傷大半獲其<lb/>
輜重五百餘乗以給彭城諸軍然後收師緩戰開其走<lb/>
路穆之率餘燼奔于永軍永勢挫力屈元乗勝圍之攻<lb/>
<pb n="KR3k0013_WYG_353-11a"/>
其南門永遂捐城夜遁伯恭安都乗勝追擊時大雨雪<lb/>
泗水冰合永棄船而走元豫策永必將東亡身率衆軍<lb/>
邀其走路南北奮擊大破於吕梁之東斬首數萬級追<lb/>
北六十餘里死者相枕手足凍斷者十八九生擒宋都<lb/>
督梁南北秦三州諸軍事寜朔將軍垣恭祖羽林監沈<lb/>
承伯等永攸之輕騎走免收其船車軍資器械不可勝<lb/>
數<lb/>
吕洛拔為平原鎭都將宋徐州刺史薛安都歸誠請援<lb/>
<pb n="KR3k0013_WYG_353-11b"/>
詔遣尉元率衆救之洛拔隨元入彭城宋將張永遣將<lb/>
王茂之領兵五千入武原援其運車元遣洛拔率騎詣<lb/>
武原擊之格戰二日手殺九人奪賊運車二百餘乗牛<lb/>
二百五十頭仍共擊永大敗之賜爵成武侯加建義將<lb/>
軍<lb/>
孔伯恭為散騎常侍宋徐州刺史薛安都以彭城内附<lb/>
宋遣張永沈攸之等擊安都獻文遣伯恭副尉元救之<lb/>
永等引師而退時皇興元年正月天大寒雪泗水冰合<lb/>
<pb n="KR3k0013_WYG_353-12a"/>
永與攸之棄船而走伯恭以書喻下邳宿豫城内時攸<lb/>
之呉憘公等率衆數萬来援下邳屯軍焦墟曲去下邳<lb/>
五十餘里伯恭遣子都将侯汾等率騎五百在水南奚<lb/>
升等五百餘騎在水北南北邀之伯恭宻造火車攻具<lb/>
欲水陸俱進攸之等既聞將戰引軍退保樊階城伯恭<lb/>
又令子都将孫天慶等步騎六千向零中峽斫木㫁清水<lb/>
路宋寧朔将軍陳顯達領衆二千遡清而上以迎之屯于<lb/>
睢清合口伯恭率衆渡水大破顯達軍俘斬十九攸之聞顯<lb/>
<pb n="KR3k0013_WYG_353-12b"/>
達軍敗順流退下伯恭從睢陵城東向零中峽分軍<lb/>
為二道遣司馬范師子等在清南伯恭從清西與攸之<lb/>
合戰遂大破之斬其將姜産之髙遵世及邱幼弼邱隆<lb/>
先沈誕沈榮宗陸道景等首攸之憘公等輕騎遁走乗<lb/>
勝追奔八十餘里資糧器械虜獲萬計進攻宿豫宋戍<lb/>
将魯僧遵棄城夜遁又遣将孔太恒等領募騎一千南<lb/>
討淮陽二年以伯恭都督徐南北兖州諸軍彭城鎮將<lb/>
尉多侯孝文時為假節征西将軍領䕶羌戎校尉延興<lb/>
<pb n="KR3k0013_WYG_353-13a"/>
初蠕蠕遣部帥旡盧真率三萬騎入塞圍鎭多侯擊走之<lb/>
以功進號征西大將軍後多侯獵于南山蠕蠕遣部帥<lb/>
度㧞入圍燉煌斷其還路多侯且前且戰遂衝圍而入率衆<lb/>
出戰大破之追北數十里斬首千餘級<lb/>
皮喜為南部尚書太和元年宋葭蘆戍主楊文度遣弟<lb/>
鼠竊據仇池詔喜率衆四萬討鼠軍到建安鼠棄城南<lb/>
走進次濁水遣平西將軍楊靈珍擊文度所置仇池太<lb/>
守楊眞眞衆潰僅而得免喜遂軍於覆津文度將强大<lb/>
<pb n="KR3k0013_WYG_353-13b"/>
黒固守津道懸崖險絶偏閣單行喜部分將士攀崖涉<lb/>
水衝擊大黒大黒潰走追奔西入攻葭蘆城㧞之斬文<lb/>
度傳首京師殺一千餘人<lb/>
韋珍為樂陵鎭將齊司州民謝天葢自署司州刺史規<lb/>
欲以内附事泄為齊將崔慧景攻圍詔珍率在鎭士馬<lb/>
渡淮援接時齊聞珍將至遣將茍元賓據淮逆拒珍乃<lb/>
分遣鐡騎於上流潛渡親率歩士與賊對壘旗鼓始交<lb/>
鐡騎掩至腹背奮擊破之天葢尋為左右所殺降於慧<lb/>
<pb n="KR3k0013_WYG_353-14a"/>
景珍乗勝馳進又破慧景擁䧏民七千餘户内徙表置<lb/>
城陽三郡以處之<lb/>
李崇為河南尹孝文南討漢陽以崇行梁州刺史氐楊<lb/>
靈珍遣弟婆羅與子雙領歩騎萬餘襲破武興與齊相<lb/>
結詔崇為使持節都督隴右諸軍事率衆數萬討之崇<lb/>
槎山分進出其不意表裏攻襲群氐皆棄靈珍散歸靈<lb/>
珍衆减大半崇進據赤土靈珍又遣從弟建率五千人<lb/>
屯龍門躬率精勇一萬據鷲硤龍門之北數十里中伐<lb/>
<pb n="KR3k0013_WYG_353-14b"/>
樹塞路鷲硤之口積大木聚磻石臨崖之下以拒官軍<lb/>
崇乃命統軍慕容拒率衆五千從他路夜襲龍門破之<lb/>
崇乃自攻靈珍靈珍連戰敗走俘其妻子崇多設疑兵<lb/>
襲克武興齊梁州刺史隂廣宗遣參軍鄭猷王思考率<lb/>
衆援靈珍崇大破之并斬婆羅首殺千餘人俘獲猷等<lb/>
珍走奔漢中以崇為都督梁秦二州諸軍事及靈珍偷<lb/>
據白水崇擊破之靈珍逺遁孝明初徵為右衞將軍轉<lb/>
左衞將軍相州大中正魯陽蠻柳北喜魯北鷰等聚衆<lb/>
<pb n="KR3k0013_WYG_353-15a"/>
反叛諸蠻悉應之圍逼湖陽游擊將軍李暉先鎭此城<lb/>
盡力捍禦賊勢甚盛詔以崇為使持節都督征蠻諸軍<lb/>
事以討之蠻衆數萬屯據形要以拒官軍崇累戰破之<lb/>
斬北鷰等徙萬餘户於幽并諸州孝明追賞平氐之功<lb/>
封魏昌縣開國伯邑五百戸東荆蠻樊安聚衆於龍山<lb/>
僣稱大號梁武共為唇齒遣兵應之諸將討擊不利乃<lb/>
以崇為使持節散騎常侍都督征蠻將軍事進號鎭南<lb/>
將軍率歩騎以討之崇分遣諸將攻擊賊壘連戰尅捷<lb/>
<pb n="KR3k0013_WYG_353-15b"/>
生擒樊安進討西荆諸蠻悉降延昌初加侍中車騎將<lb/>
軍都督江西諸軍事時梁武遣其游擊將軍趙祖悅襲<lb/>
據西硤石更築外城逼徙㳂淮之人於城内又遣二將<lb/>
昌義之王神念率水軍泝淮而上規取壽春田道龍冦<lb/>
邉城路長平冦五門胡興茂冦開霍揚州諸城皆被冦<lb/>
逼崇分遣諸將與之相持密装船艦二百餘艘敎之水<lb/>
戰以待臺軍梁武霍州司馬田休等率衆冦建安崇遣<lb/>
綂軍李神擊走之又命邉城戍主邵申賢要其走路破<lb/>
<pb n="KR3k0013_WYG_353-16a"/>
之於濡水俘斬三千餘人靈太后璽書勞勉許昌縣令<lb/>
兼紵麻戍主陳平王南引梁軍以戍歸之崇自秋請援<lb/>
表至十餘詔遣鎭南將軍崔亮救硤石鎭東將軍蕭寶<lb/>
寅於梁人堰上流決淮東注朝廷以諸將乖角不相赴<lb/>
乃以尚書李平兼右僕射持節節度之崇遣李神乗鬭<lb/>
艦百餘艘㳂淮與李平崔亮合攻硤石李神水軍尅其<lb/>
東北外城祖悅力屈乃降朝廷嘉之進號驃騎將軍儀<lb/>
同三司刺史都督如故<lb/>
<pb n="KR3k0013_WYG_353-16b"/>
王肅為輔國將軍長史詔討南齊義陽肅至義陽頻破<lb/>
賊軍降者萬餘孝文遣散騎侍郎勞之以功進號平南<lb/>
將軍賜駿馬一匹宣武初為尚書令時南齊裴叔業以<lb/>
壽春内附拜肅使持節都督江西諸軍事車騎將軍與<lb/>
驃騎大將軍彭城王勰率歩騎十萬以赴之齊豫州刺<lb/>
史蕭懿率衆三萬屯於小峴交州刺史李叔獻屯合肥<lb/>
將圍壽春懿遣將胡松李居士等領衆萬餘屯據死虎<lb/>
肅進師討擊大破之擒其將喬岷等斬首數千進討合<lb/>
<pb n="KR3k0013_WYG_353-17a"/>
肥生擒叔獻蕭懿棄小峴南走肅還京師帝以肅淮南<lb/>
累捷賞帛四千七百五十匹進位開府儀同三司封昌<lb/>
國縣開國侯<lb/>
奚康生為中堅將軍西臺直後吐京胡反自號辛支王<lb/>
康生為軍主從章武王彬討之胡遣精騎一千邀谷斷<lb/>
截康生率五百人拒戰破之追至石羊城斬首三十級<lb/>
彬甲卒七千與胡賊戰分為五軍四軍俱敗康生軍獨<lb/>
全遷為統軍時壽春來降詔康生宣撫俄而齊將桓和<lb/>
<pb n="KR3k0013_WYG_353-17b"/>
屯軍梁城陳伯之據硤石民心駭動頗有異謀康生乃<lb/>
防禦内外音信不通固城一月援軍乃至康生出擊桓<lb/>
和伯之等二軍並破走之拔梁城合肥洛口三戍以功<lb/>
遷征虜將軍封安戎縣開國男食邑二百戸及梁將宋<lb/>
黒率衆冦擾彭城時康生遭母憂詔起為别將持節假<lb/>
平南將軍領南青州諸軍擊走之後梁復遣都督臨川<lb/>
王蕭密副將張惠紹勒甲十萬規冦徐州又假宋黒徐<lb/>
州刺史領衆二萬水陸俱進徑圍髙塜戍詔授康生武<lb/>
<pb n="KR3k0013_WYG_353-18a"/>
衞將軍持節假平南將軍為别將領羽林三千人騎歩<lb/>
甲士隨便割配康生戰破走之<lb/>
長孫百年為抱竿領將太和中攻吐谷渾所置洮陽泥<lb/>
和二戍克之獲三千餘人<lb/>
僧淵為黄郭戍主太和末齊將王曇紛等萬餘人冦南<lb/>
青州僧淵擊破之悉虜其衆<lb/>
陸叡為北征都督擊蠕蠕大破之遷侍中都曹尚書時<lb/>
蠕蠕又犯塞詔叡率騎五千以討之蠕蠕遁走追至石<lb/>
<pb n="KR3k0013_WYG_353-18b"/>
磧擒其帥赤阿突等數百人而還加散騎常侍遷尚書<lb/>
左僕射領北部尚書又為使持節鎭北大將軍與楊平<lb/>
王蹟並為都督領軍將軍斛律桓等北征三道諸軍事<lb/>
歩騎十萬以討蠕蠕叡以下各賜衣物布帛孝文親幸<lb/>
城北訓誓群帥除尚書令衞將軍叡大破蠕蠕而還<lb/>
穆亮為都督秦梁益三州諸軍事征南大將軍領䕶西<lb/>
戎校尉仇池鎭將時宕昌王梁彌機死子彌博立為吐<lb/>
谷渾所逼來奔仇池亮以彌機蕃欵素著矜其亡㓕彌<lb/>
<pb n="KR3k0013_WYG_353-19a"/>
博凶悖氐羗所棄彌機兄子彌承戎民歸樂表請納之<lb/>
孝文從焉於是率騎三萬次于龍鵠擊走吐谷渾立彌<lb/>
承而還<lb/>
楊播為龍驤將軍與楊平王蹟等出漢北擊蠕蠕大獲<lb/>
而還孝文嘉其勲賜奴婢十餘口遷武衞將軍復擊蠕<lb/>
蠕至居延山而還除左衞將軍後為右衞將軍從駕討<lb/>
崔慧景於鄧城破之進號平東將軍<lb/>
劉思祖孝文朝屢為綂軍南征累著功捷宣武初為平<lb/>
<pb n="KR3k0013_WYG_353-19b"/>
逺將軍任城王之圍鍾離也梁遣其冠軍將軍張惠紹<lb/>
及彭瓫與張豹子等率衆二萬送糧鍾離思祖領兵數<lb/>
千邀梁餉軍於邵陽遣其長史元龜步騎一千於鍾離<lb/>
之北遏其前鋒錄事㕘軍繆琰掩其後思祖身率精銳<lb/>
横衝其陣三軍合擊大破之擒惠紹及梁驍騎將軍祁<lb/>
陽縣開國男趙景悅之弟寜逺將軍景循寜逺將軍梅<lb/>
世和屯騎校尉任景攸長水校尉邉欣越騎校尉賈慶<lb/>
眞龍驤將軍徐州敞等俘斬數千人<lb/>
<pb n="KR3k0013_WYG_353-20a"/>
趙遐宣武景明初為梁城戍主被梁將攻圍以固守及<lb/>
戰功封牟平子後以左將軍督巴東諸軍事鎭南鄭時<lb/>
梁冠軍將軍軍主姜脩衆二萬屯羊口輔國將軍姜白<lb/>
龍據南城龍驤將軍泉建率土民北入桑坯姜脩又分軍<lb/>
據興勢司州刺史王僧炳頓南安並扇動夷獠規翻南<lb/>
鄭遐率甲卒所在衝擊數百里間莫不摧靡前後斬首<lb/>
五千餘級還<lb/>
司馬悅為鎭逺將軍豫州刺史悅與鎭南將軍元英攻<lb/>
<pb n="KR3k0013_WYG_353-20b"/>
義陽尅之詔改梁司州為郢州以悅為征虜將軍郢州<lb/>
刺史梁遣其豫州刺史馬仙琕左軍將軍永陽戍主陳<lb/>
可等率衆一萬於三闗南六十里因山起城名為竹敦<lb/>
遣其輔國將軍濟隂太守薊沛精兵二千以戍之後於<lb/>
闗南四十里麻陽舊柵起城仙琕輕騎東西為之節度<lb/>
闗南之民多懷兩望悅令西闗統軍諸靈鳳掩擊敗之<lb/>
盡燔其城樓儲積擒薊沛及其輔國將軍軍主劉靈秀<lb/>
以散騎常侍徵還從征涼州以功賜𨽻户一百<lb/>
<pb n="KR3k0013_WYG_353-21a"/>
傅豎眼為建武將軍鎭合肥武興氐楊集義反叛推其<lb/>
兄子紹先為主攻圍闗城梁州刺史邢巒遣豎眼討之<lb/>
集義衆逆戰頻破走之乗勝追北乃尅武興後為昭武<lb/>
將軍益州刺史以州初置境逼巴獠給羽林虎賁三百<lb/>
人進號冠軍將軍及髙肇伐蜀假豎眼征虜將軍持節<lb/>
領步兵三萬先討北巴梁髙祖聞大軍西伐遣其寜州<lb/>
刺史任太洪從隂平偷路入益州北境欲擾動氐蜀以<lb/>
絶運路乗國諱班師遂扇誘土民奄破東洛除口二戍因<lb/>
<pb n="KR3k0013_WYG_353-21b"/>
此詐言南軍繼至氐蜀信之翕然從逆太洪率氐蜀數<lb/>
千圍逼闗城豎眼遣寜朔將軍成興孫討之軍次白䕶<lb/>
太洪遣其輔國將軍任碩北等率衆一千邀險拒戰在<lb/>
虎徑南山連置三營興孫分遣諸綂隨便掩擊皆破之<lb/>
太洪又遣軍主邉昭等率氐蜀三千攻逼興孫柵興孫<lb/>
力戰為流矢所中死豎眼又遣綂軍姜喜季元度從東<lb/>
嵠潛入廻出西崗邀賊之後表裏合擊大破之斬邉昭<lb/>
及太洪前部王隆䕶首於是太洪及闗城五柵一時逃<lb/>
<pb n="KR3k0013_WYG_353-22a"/>
散及孝明時屢請解州乃以元法僧代之至洛拜征虜<lb/>
將軍大中大夫梁遣將趙祖悅入屯硤口以逼壽春鎭<lb/>
南將軍崔亮討之以豎眼為持節鎭南軍司法僧既至<lb/>
大失民和梁遣其信武將軍衡州刺史張齊因民心怨<lb/>
入冦晉壽頻陷葭萌小劒諸戍進圍州城朝廷以西南<lb/>
為憂乃驛徵豎眼於淮南既至以為右將軍益州刺史<lb/>
尋加散騎常侍平西將軍假安西將軍西征都督率騎<lb/>
三千以討張齊給銅印千餘須有假職者聼六品以下<lb/>
<pb n="KR3k0013_WYG_353-22b"/>
板之豎眼既出梁州梁冠軍將軍勾道侍梁州刺史王太<lb/>
洪等十餘將所在拒塞豎眼三日之中轉戰二百餘里<lb/>
甲不去身頻致九捷土民統軍席廣度等處處邀擊斬<lb/>
太洪及梁征虜將軍楊伏錫等首張齊引兵西退遂奔<lb/>
葭萌蜀民聞豎眼復為刺史人人喜悅迎於路者日有<lb/>
百數豎眼至州白水以東民皆寜業先是梁信義將軍<lb/>
都統白水諸軍事楊興起征虜將軍李光宗襲據白水<lb/>
舊城豎眼遣虎威將軍强虬與隂平王楊大赤率衆千<lb/>
<pb n="KR3k0013_WYG_353-23a"/>
餘夜渡白水旦而交戰大敗賊軍斬興起首尅復舊城又遣<lb/>
綂軍傅曇表等大破梁寜朔將軍王光昭於隂平張齊<lb/>
仍阻白水屯㓂葭萌豎眼分遣諸將水陸討之齊遣其<lb/>
寜朔將軍費忻督步騎二千逆來拒戰軍主陳洪起力<lb/>
戰破之乗勝追奔遂臨夾谷三柵綂軍胡小虎四面攻<lb/>
之三柵俱潰張齊親率驍勇二萬餘人與諸軍交戰豎<lb/>
眼命諸綂帥同時奮擊軍主許暢斬梁雄信將軍牟興<lb/>
祖軍主孔領周射齊中足於是大破賊軍斬獲甚衆齊<lb/>
<pb n="KR3k0013_WYG_353-23b"/>
乃柵於虎頭山下賊帥任令崇屯據西郡豎眼復遣討<lb/>
之令崇棄衆夜遁乃進討齊破其三柵斬首萬餘齊被<lb/>
重創奔竄而退小劒大劒賊亦捐城西走益州平<lb/>
田益宗為征虜將軍宣武景明初梁遣軍主吳子陽率<lb/>
衆冦三闗益宗遣光城太守梅與之步騎四千進至隂山<lb/>
闗南八十餘里據長風城逆擊子陽大破之斬獲千餘<lb/>
級梁建寜太守黄天賜築城赤亭復遣其黄公賞屯於<lb/>
漴城與風相持益宗命安蠻太守梅景秀爲之犄角擊討<lb/>
<pb n="KR3k0013_WYG_353-24a"/>
破天賜等斬首數百獲其二城後梁寜朔將軍楊僧逺<lb/>
率衆二千冦逼蒙籠益宗命魯生與戍主奇道顯逆擊<lb/>
破之追奔十里俘斬千餘進號平南將軍<lb/>
楊大眼為征虜將軍東荆州刺史景明中蠻酋樊秀安<lb/>
等反詔大眼為别將𨽻都督李崇討平之後遷平南將<lb/>
軍持節都綂軍正始中梁遣其前江州刺史王茂先率<lb/>
衆數萬次于樊雍招誘蠻夏規立宛州又令其所署宛<lb/>
州刺史雷豹狼軍主曹仲宗等領衆二萬偷據河南城<lb/>
<pb n="KR3k0013_WYG_353-24b"/>
宣武以大眼為武衞將軍假平南將軍持節都督綂軍<lb/>
曹敬邴虬樊魯等諸軍討茂先等大破之斬梁輔國將<lb/>
軍王花龍驤將軍申天化俘馘七千有餘梁又遣其勇<lb/>
將張惠紹總率衆軍竊據宿豫又假大眼平東將軍為<lb/>
别將與都督邢巒討破之<lb/>
薛眞度景明中為平南將軍時梁豫州刺史王超宗率<lb/>
衆圍逼小峴眞度遣兼綂軍李叔仁等率步騎擊之超<lb/>
宗逆來拒戰叔仁擊破之俘斬三千還朝除金紫光祿<lb/>
<pb n="KR3k0013_WYG_353-25a"/>
大夫加散騎常侍<lb/>
魏承祖為右將軍善撫士卒兼有將材自宣武景明以<lb/>
後嘗為綂軍南北征伐累有戰功歴太原太守至光祿<lb/>
大夫<lb/>
陳伯之為冠軍將軍正始初梁征虜將軍趙祖悅築城<lb/>
於水東與潁川接對置兵數千欲為攻討之計伯之進<lb/>
軍討祖悅大破之乘勝長驅入城刺祖悅三創賊衆大<lb/>
敗進討破諸郡賊斬獲數千<lb/>
<pb n="KR3k0013_WYG_353-25b"/>
刁整為尚書左中兵郎中正始中梁江州刺史王茂先<lb/>
來冦南境平南將軍楊大眼討之詔整持節為大眼軍<lb/>
司大破茂先斬梁輔國將軍王花等永平初以軍功除<lb/>
貟外散騎常侍<lb/>
畢祖朽為寜逺將軍正始中梁將蕭及先率歩騎二萬<lb/>
人冦兖州及先令别帥角念屯于蒙山以祖朽為綂軍<lb/>
假寜朔將軍𨽻邢巒討之祖朽開誘有方降者相繼賊<lb/>
出逆戰祖朽大破之賊走還柵祖朽夜又焚擊賊徒潰<lb/>
<pb n="KR3k0013_WYG_353-26a"/>
散追討百餘里斬獲及赴沂死者四千餘人斬龍驤將<lb/>
軍矯道儀寜朔將軍王秀以功封南城縣開國男食邑<lb/>
二百户<lb/>
李世哲為三闗别將延昌三年大破羣蠻斬梁龍驤將<lb/>
軍文思之文天生<lb/>
李煥為輔國將軍梁州刺史時武興氐楊集起舉兵作<lb/>
逆令弟集義邀斷白馬戍勅假煥平西將軍督别將石<lb/>
長樂綂軍王祐等與軍司茍金養俱討之大破集起軍<lb/>
<pb n="KR3k0013_WYG_353-26b"/>
會秦州民吕茍兒反煥仍令長樂等繇麥積崖赴援<lb/>
屬都督元麗至遂共平之時氐王楊定進猶據方山與<lb/>
茍兒影響煥密募氐趙芸路斬定<lb/>
邢巒為尚書時梁朝梁秦二州行事夏侯道遷以漢中<lb/>
内附詔加巒使持節都督征梁漢諸軍事假鎮西將軍<lb/>
進退徵攝得以便宜從事巒至漢中白馬以西猶未歸<lb/>
順巒遣寜逺將軍楊舉統軍楊衆愛氾洪雅等領卒六<lb/>
千討之軍鋒所臨賊皆欵附唯補谷戍主何法靜據城<lb/>
<pb n="KR3k0013_WYG_353-27a"/>
拒守舉等進師討之法靜奔潰乗勝追至闗城之下梁<lb/>
龍驤將軍闗城流雜李侍叔逆以城降梁輔國將軍任<lb/>
僧幼等三十餘將率南安廣長東洛大寒武始除口平<lb/>
溪桶谷諸郡之民七千餘户相繼而至梁平西將軍李<lb/>
天賜晉壽太守王景𦙍等擁衆七千屯據石亭統軍韓多<lb/>
寳等率衆擊之破天賜前將軍趙睹擒斬一千三百遣<lb/>
統軍李義珍討晉壽景𦙍宵遁遂平之拜巒使持節安<lb/>
西將軍梁秦二州刺史梁巴西太守龎景民恃逺不降<lb/>
<pb n="KR3k0013_WYG_353-27b"/>
巒遣巴州刺史嚴𤣥思往攻之斬景民巴西悉平梁遣<lb/>
其冠軍將軍孔陵等率衆二萬屯據深坑冠軍將軍曾<lb/>
方達固安南冠軍任僧褒輔國將軍李畎戍石同巒統<lb/>
軍王足所在擊破之梟梁輔國將軍樂保明寜朔將軍<lb/>
李伯度龍驤將軍李思賢賊遂保回車柵足又進擊梁<lb/>
輔國將軍范峻自餘斬獲殆將萬數孔陵等收集遺衆<lb/>
奔保梓潼足又破之斬梁輔國將軍符伯度其殺傷投<lb/>
溺者萬有餘人開地定民東西七百南北千里獲郡十<lb/>
<pb n="KR3k0013_WYG_353-28a"/>
四二部䕶軍及諸縣戍後為安東將軍先是梁輔國將<lb/>
軍蕭及先率衆二萬冦陷固城冠軍將軍魯顯文驍騎<lb/>
將軍相文玉等率衆一萬屯於孤山梁將角念等率衆<lb/>
一萬擾亂龜蒙土民從逆十室而五巒遣綂軍樊魯討<lb/>
文玉别將元恒攻固城統軍畢祖朽討角念樊魯大破<lb/>
文玉等追奔八十餘里斬首四千餘級元恒又破固城<lb/>
畢祖朽復破念等兖州悉平巒破賊將藍懷恭於睢口<lb/>
進圍宿豫而懷恭等復清南造城規斷水陸之路巒身<lb/>
<pb n="KR3k0013_WYG_353-28b"/>
率諸軍自水南而進遣平南將軍楊大眼從水北逼之<lb/>
統軍劉思祖等夾水造筏燒其船舫衆軍齊進拔柵塡<lb/>
塹直登其城火起中流四面俱擊乃陷賊城俘斬數萬<lb/>
在陣别斬懷恭擒其列侯列將直閣直後三十餘人俘<lb/>
斬一萬宿豫既平蕭昞亦於睢陽退走二戍獲米四十<lb/>
餘萬石後豫州城民白早生殺刺史司馬悅以城南入<lb/>
詔巒持節討之巒率騎八百倍道兼行五日次於鮑口<lb/>
賊遣大將軍胡孝智率衆七千去城二百逆來拒戰巒<lb/>
<pb n="KR3k0013_WYG_353-29a"/>
擊破孝智乗勝長驅至於懸瓠賊出城逆戰又大破之<lb/>
因即渡汝既而大兵繼至遂長圍之詔加巒使持節假<lb/>
鎭南將軍都督南討諸軍事征南將軍中山王英南討<lb/>
三闗亦次於懸瓠以後軍未至前冦稍多憚不敢進乃<lb/>
與巒分兵掎角攻之梁將齊茍仁等二十一人開門出䧏<lb/>
即斬早生等同惡數十人豫州平<lb/>
裴良以尚書左丞為西北道行臺討汾州羣胡薛羽等<lb/>
値别將李德龍為羽所破良入汾州與刺史汝隂王景<lb/>
<pb n="KR3k0013_WYG_353-29b"/>
和及德龍率兵數千人慿城自守賊併力攻逼詔遣行<lb/>
臺裴延儁大都督章武王融都督宗王彌孫等赴援時<lb/>
有五城郡山胡馮宜都賀悅廻成等以妖妄惑衆假稱<lb/>
帝號服素衣持白傘白幡率諸逆衆於雲臺郊抗拒王<lb/>
師融等與戰敗績賊乗勝圍城良率將士出戰大破之<lb/>
於陣斬廻成<lb/>
李平為鎭北將軍討京兆王愉於冀州平至城南十六<lb/>
里賊攻圍濟州軍拔柵塡塹未滿者數尺諸將合戰無<lb/>
<pb n="KR3k0013_WYG_353-30a"/>
利而還憚於更進平親入行間勸以重賞士卒乃前大<lb/>
破逆衆愉時墜馬乃有一人下馬援愉上而鬭死乗勝<lb/>
逐北至於城門斬首數萬級遂圍城燒門愉與百餘騎<lb/>
突門出走遣綂軍叔孫頭追之去信都八十里擒愉冀<lb/>
州平後遷鎮軍大將軍率步騎二千以赴夀春平巡視<lb/>
硤石内外知其盈虚之所嚴勒崇亮令水陸兼偹尅期<lb/>
齊舉崇亮憚之無敢乖互頻日交戰屢破賊軍安南将<lb/>
崔延伯立橋於下蔡以拒賊之援軍賊将王神念昌義<lb/>
<pb n="KR3k0013_WYG_353-30b"/>
之等不得進救趙祖悦守死窮城平乃分部攻之令崔<lb/>
亮督陸卒攻其城西李崇勒水軍擊其東面然後鼓噪<lb/>
南北俱上賊衆周章東西赴戰屠賊外城賊之将士相<lb/>
率歸附祖悦率其餘衆固保南城通夜攻守至明乃降<lb/>
斬祖悦送首於洛俘獲甚衆<lb/>
　<lb/>
　<lb/>
　册府元龜卷三百五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷七百十一</head>
    <p>
<pb n="KR3k0013_WYG_711-1a"/>
欽定四庫全書<lb/>
　册府元龜卷七百十一　宋　王欽若等　撰<lb/>
　　宫臣部<lb/>
　　　　文學　　智識　　褒寵<lb/>
　　　文學<lb/>
傳曰言之無文行之不逺記曰玉不琢不成器人不學<lb/>
不知道是知文學者士君子立身修己之本也乃有鍾<lb/>
粹和之氣挺暐曄之才列職宫坊曳裾藩邸摛辭奮藻<lb/>
<pb n="KR3k0013_WYG_711-1b"/>
著適用之稱索隠鈎深得待問之㫖故彬彬儒雅冠映<lb/>
一時者焉<lb/>
漢疏受為太子家令好禮恭謹敏而有辭宣帝幸太子<lb/>
宫受迎謁應對及置酒宴奉觴上夀辭禮閑雅上甚驩<lb/>
說<lb/>
吳韋曜為太子中庶子時蔡頴亦在東宫性好博奕太<lb/>
子和以為無益命曜論之<lb/>
晉潘尼元康初為太子舍人上釋奠頌<lb/>
<pb n="KR3k0013_WYG_711-2a"/>
江統為愍懷太子洗馬及太子之死改塟統作誄叙哀為世所重<lb/>
宋謝恵連為彭城王義康法曹叅軍時義康治東府城<lb/>
城塹中得古冡為之改塟使恵連為祭文留信待成其<lb/>
文甚美<lb/>
南齊謝超宗初仕宋為新安王子鸞國常侍王母殷淑<lb/>
妃卒超宗作誄奏之孝武大嗟賞曰超宗殊有鳯毛恐靈<lb/>
運復出<hi>超宗靈運之孫</hi>
謝朓為齊王子隆文學子隆在荆州武帝敕朓還都朓<lb/>
<pb n="KR3k0013_WYG_711-2b"/>
道中為詩以寄西府<lb/>
梁沈約為齊文恵太子步兵校尉管記室直永夀省校<lb/>
四部圗書時東宫多士特被親遇<lb/>
王筠為太子洗馬中書舎人並掌東宫管記昭明太子<lb/>
愛文學士嘗與筠及劉孝綽陸倕到洽等游宴𤣥圃太<lb/>
子獨執筠袖撫孝綽肩而言曰所謂左把浮丘袂右拍<lb/>
洪厓肩昭明薨敕為哀册文大見嗟賞<lb/>
劉孝綽為太子僕掌東宫管記時昭明太子好士愛文<lb/>
<pb n="KR3k0013_WYG_711-3a"/>
孝綽與王筠等同見賔禮太子起樂賢堂乃使畫工圗<lb/>
孝綽焉太子文章繁富羣才咸欲撰録太子獨使孝綽集<lb/>
而序之<lb/>
劉孝威為太子中舎人庶子率更令並掌管記大通九<lb/>
年白雀集東宫孝威上頌其辭甚美<lb/>
徐摛為太子家令兼掌管記摛文體既别春坊盡學之<lb/>
宫體之號自斯而起髙祖聞之怒召摛加讓及見應對<lb/>
明敏詞義可觀髙祖意釋<lb/>
<pb n="KR3k0013_WYG_711-3b"/>
劉香為東宫通事舎人注太子徂歸賦稱為博悉<lb/>
庾肩吾為簡文晉安王國常侍兼記室㕘軍王為皇太<lb/>
子肩吾兼東宫通事舎人歴率更令中庶子初簡文在<lb/>
藩雅好文章士時肩吾與東海徐摛吳郡陸杲彭城劉<lb/>
遵劉孝儀儀弟孝威同被賞接及居東宫又開文徳省<lb/>
置學士肩吾子信摛子陵吳郡張長公北地傅引東海<lb/>
鮑至等充其選<lb/>
蕭愷為太子洗馬中舎人家令並掌管記簡文在東宫<lb/>
<pb n="KR3k0013_WYG_711-4a"/>
早引接之時中庶子謝嘏出守建安於宣猷堂宴餞並<lb/>
召時才賦詩同用十五劇韻愷詩先就其辭甚美簡文<lb/>
與湘東王令曰王筠本自舊手後進有蕭愷可稱信為<lb/>
才子<lb/>
陳徐伯陽為新安王記室鄱陽王為江州刺史伯陽奉<lb/>
使造焉王率府僚與伯陽登匡嶺置宴酒酣命筆賦劇<lb/>
韻二十伯陽與祖孫登先成王賜以奴婢雜物及皇太<lb/>
子幸太學詔劉安王於辟雍發論語題仍命伯陽為辟<lb/>
<pb n="KR3k0013_WYG_711-4b"/>
雍頌甚見嗟賞<lb/>
陸瑜為東宫學士太建二年太子釋奠令宫臣並賦詩<lb/>
命瑜為序文甚贍麗<lb/>
顧野王為太子率更令兼通事舎人時後主在東宫宫<lb/>
僚有濟陽江總吳國陸瓊北地傅縡吳興姚察並以才<lb/>
學顯著論者推重焉<lb/>
隋栁䛒為晉王諮議㕘軍王朝京師還作歸藩賦命䛒<lb/>
為序詞甚典麗初王屬文為庾信體及見䛒已後文體<lb/>
<pb n="KR3k0013_WYG_711-5a"/>
遂變<lb/>
潘徽為秦孝王俊學士嘗從俊朝京師在塗令徽於馬<lb/>
上為賦行一驛而成名曰述思賦俊覽而善之復令為<lb/>
萬字文并遣撰集字書名為韻纂徽為序<lb/>
唐杜淹武徳中為秦王府文學館學士嘗侍宴賦詩時<lb/>
八人同賦淹為稱首賜以銀鍾<lb/>
褚亮為秦王文學秦府初開文學館以房𤣥齡等十八<lb/>
人為學士皆圖畫其象令亮為之贊<lb/>
<pb n="KR3k0013_WYG_711-5b"/>
薛元敬武徳末太宗入東宫時為太子舎人時軍國之<lb/>
勞總於東宫元敬專掌文翰號為稱職<lb/>
崔融字安成中宗在春宫為侍讀兼侍屬文東宫表疏<lb/>
多成融手<lb/>
　　　智識<lb/>
傳曰智者不惑又曰識者不求所告葢觀乎事機非智<lb/>
則不周察乎人情非識則不達若夫列藩國之任居傅<lb/>
相之地懐研幾之慮臨事而洞分負先見之明未萌而<lb/>
<pb n="KR3k0013_WYG_711-6a"/>
預辨陳王覇之體序君臣之分繼之以禮樂濟之以規<lb/>
諷逮漢而下世有人焉皆著於篇以永其譽<lb/>
漢宋昌為代王中尉太尉周勃朱虚侯章等既誅諸吕<lb/>
遂使人迎代王郎中令張武等議皆曰漢大臣皆故髙<lb/>
帝時將習兵事多謀詐其屬意非止此也<hi>言嘗有異志也屬意猶言</hi>
<hi>注意也屬音之欲切</hi>特畏髙帝吕太后威耳今已誅諸吕新喋血<lb/>
京師<hi>喋音長頰切本字當作蹀蹀謂履涉之耳</hi>以迎大王為名實不可信願<lb/>
稱疾無徃以觀其變昌進曰羣臣之議皆非也夫秦失<lb/>
<pb n="KR3k0013_WYG_711-6b"/>
其政豪傑並起人人自以為得之者以萬數然卒踐天<lb/>
子位者劉氏也<hi>卒終也</hi>天下絶望一矣髙帝王子弟地犬<lb/>
牙相制所謂磐石之宗也<hi>犬牙言地形如大之牙交相入也</hi>天下服其<lb/>
强二矣漢興除秦煩苛約法令施徳惠<hi>約省也</hi>人人自安<lb/>
難動搖三矣夫以吕太后之嚴立諸吕為三王擅權專<lb/>
制然而太尉以一節入北軍一呼<hi>呼呌也音文故切</hi>士皆袒左<lb/>
為劉氏叛諸吕卒以滅之此乃天授非人力也今大臣<lb/>
雖欲為變百姓弗為使<hi>為音于偽反</hi>其黨寧能專一邪内有<lb/>
<pb n="KR3k0013_WYG_711-7a"/>
朱虚東牟之親外畏吳楚淮南琅邪齊代之强方今髙<lb/>
帝子獨淮南王與大王大王又長賢聖仁孝聞於天下故<lb/>
大臣因天下之心而欲迎立大王大王勿疑也代王遣<lb/>
太后弟薄昭見勃勃具言所迎立王者昭還報信矣代<lb/>
王笑謂昌曰果如公言<hi>大王即文帝也</hi>
董仲舒為江都相事易王久之王問仲舒曰越王勾踐<lb/>
與大夫泄庸種蠡謀伐吳<hi>種大夫種也蠡范蠡也種之勇切蠡音禮</hi>遂滅之<lb/>
孔子稱殷有三仁寡人亦以為越有三仁<hi>泄庸一也大夫種二也范</hi>
<pb n="KR3k0013_WYG_711-7b"/>
<hi>蠡三也</hi>桓公决疑於管仲寡人决疑於君仲舒對曰臣愚<lb/>
不足以奉大對<hi>大對謂大問也</hi>聞昔者魯君問栁下惠吾欲伐<lb/>
齊何如栁下惠曰不可歸而有憂色曰吾聞伐國不問<lb/>
仁人此言何為至於我哉徒見問耳且猶羞之况設詐<lb/>
以伐吳乎由此言之越本無一仁夫仁人者正其誼不<lb/>
謀其利明其道不計其功是以仲尼之門五尺之童羞<lb/>
稱五伯<hi>伯讀曰霸此下亦同</hi>為其先詐力而後仁誼也茍為詐而<lb/>
已故不足稱於大君子之門也<hi>仲尼之門故稱大也</hi>五伯比於他<lb/>
<pb n="KR3k0013_WYG_711-8a"/>
諸侯為賢其比三王猶碔砆之與美玉也<hi>碔砆石之似玉者也</hi>王<lb/>
曰善<lb/>
閻崇為太子少傅時哀帝自定陶王立為太子月餘天<lb/>
子立楚孝王孫景為定陶王奉恭王後太子議欲謝崇<lb/>
以為春秋不以父命廢王父命<hi>王父謂祖也</hi>為人後之禮不<lb/>
得顧私親不當謝太傅趙𤣥以為當謝太子從之詔問<lb/>
所以謝狀尚書劾奏𤣥左遷少府<lb/>
吳是儀為尚書僕射時南魯二宫初立儀以本職領魯<lb/>
<pb n="KR3k0013_WYG_711-8b"/>
王傅儀嫌二宫相近切乃上疏曰臣竊以魯王天挺懿<lb/>
徳兼資文武當今之時宜鎮四方為國藩輔宣揚徳美<lb/>
廣耀威靈乃國家之良規海内所瞻望但臣言辭鄙野<lb/>
不能究盡其意愚以二宫宜有隆殺正上下之序明教<lb/>
化之本書三四上為傅盡忠動輙規諌<lb/>
晉脩肅為懐帝豫章王典書令帝立為皇太弟且以清<lb/>
河王覃本太子也懼不敢當肅曰二相經營王室志寧<lb/>
社稷儲貳之重宜歸時望親賢之舉非大王而誰清河<lb/>
<pb n="KR3k0013_WYG_711-9a"/>
幼弱未允衆心是以既升東宫復贊藩國今乗輿播越<lb/>
二宫久曠嘗恐氐羗飲馬於涇川螘衆控弦於霸水宜<lb/>
及吉辰登儲副上翼大駕早寧東京下允黔首喁喁之<lb/>
望帝曰卿吾之宋昌也乃從之<lb/>
宋王華為文帝宜都王司馬帝將入奉大統以少帝見<lb/>
害不敢下華曰先帝有大功於天下四海所服雖嗣主<lb/>
不綱人望未改徐羡之中才寒士傅亮布衣諸生非有<lb/>
晉宣帝王大將軍<hi>王大將軍謂王敦也</hi>之心明矣畏廬陵嚴斷將<lb/>
<pb n="KR3k0013_WYG_711-9b"/>
来必不自容殿下寛睿慈仁中外所知己且越次奉迎<lb/>
冀以見徳悠悠之論殆必不然羡之亮晦又要檀道濟<lb/>
王𢎞五人同功孰肯相讓勢必不行今日就徴萬無所<lb/>
慮帝從之曰卿復欲為吾之宋昌矣乃留華總後任帝<lb/>
即位以華為侍中右衛將軍<lb/>
梁何敬容為太子詹事時簡文帝頻於𤣥圃自講老莊<lb/>
二書學士吳孜時寄詹事府每日入聽敬容謂孜曰昔<lb/>
晉代䘮亂頗由祖尚虚𤣥胡賊殄覆中夏今東宫復襲<lb/>
<pb n="KR3k0013_WYG_711-10a"/>
此殆非人事其將為戎乎俄而侯景難作其言有徴<lb/>
北齊魏收為太子少傅仍兼詹事文宣帝數宴喜收每<lb/>
須侍從皇太子之納鄭良娣也有司偹設牢饌帝既酣<lb/>
飲起而自毁覆之仍召收曰知我意否收曰臣愚謂良<lb/>
娣既東宫之妾理不須牢仰惟聖懐縁此毁去帝大笑<lb/>
握收手曰卿知我意<lb/>
王晞為常山王友時文宣昏亂王録尚書事新除官者<lb/>
必詣王謝職去必辭晞言於王曰受爵天朝拜恩私第<lb/>
<pb n="KR3k0013_WYG_711-10b"/>
自古以為干犯朝廷文武出入辭謝宜一約絶主上顒<lb/>
顒賴殿下扶翼王納焉<lb/>
唐尉遲敬徳為太宗秦王府左二副䕶軍太宗討隠太<lb/>
子巢刺王命敬徳侍衛髙祖南衙北門兵馬及二宫左<lb/>
右猶相拒戰敬徳奏請降手敕令諸軍兵兼受秦王處<lb/>
分於是内外遂定髙祖勞敬徳曰卿於國有安社稷功<lb/>
也<lb/>
　　　褒寵<lb/>
<pb n="KR3k0013_WYG_711-11a"/>
三王之教世子也咸建保傅之職以敦道徳之訓曷嘗<lb/>
不咨求碩徳申擇雋望為之輔導而申其教諭焉兹所<lb/>
以重燕翼之謀増磐維之固者也漢室而下英偉間出<lb/>
蒙被選擢周旋翼亮或以經術精䆳進見講授或以志<lb/>
行修整雍容翼從或以才藻蒙賞或以故舊見思由是<lb/>
厚其賜予之數異其褒命之禮形於奬歎申之委遇乃<lb/>
至不幸淪逝飾終彌渥褒賢之典不其韙歟<lb/>
漢夏侯勝宣帝時為太子太傅受業詔撰尚書論語賜<lb/>
<pb n="KR3k0013_WYG_711-11b"/>
黄金百斤卒官賜冡塋塟平陵<lb/>
疏廣為太子太傅太子外祖父特進平恩侯許伯為太<lb/>
子少傅自使其弟中郎將舜監䕶太子家宣帝以問廣<lb/>
廣以為不宜獨親外家許氏帝善其言廣由是見器重<lb/>
數受賞賜及乞骸骨帝以其年篤加賜黄金二十斤<lb/>
後漢桓榮光武時為太子少傅賜以輜車乗馬榮大㑹<lb/>
諸生陳其車馬印綬曰今日所蒙稽古之力也可不勉<lb/>
哉<lb/>
<pb n="KR3k0013_WYG_711-12a"/>
桓郁明帝時為侍中入授皇太子經遷越騎校尉詔敕<lb/>
太子諸王各奉賀致禮<lb/>
桓焉為太子少傅月餘遷太傅以母憂自乞聽於大夫<lb/>
行喪踰年詔使者賜牛酒奪服即拜光禄大夫<lb/>
魏應習魯經為五官中郎將章帝詔入授千乗王伉應<lb/>
經明行修章帝甚重之數進見論難於前特受賞賜<lb/>
魏袁渙字曜卿為魏國郎中令及卒武帝為之流涕賜<lb/>
榖二千斛一教以太倉榖千斛賜郎中令家一教以垣<lb/>
<pb n="KR3k0013_WYG_711-12b"/>
下榖千斛與曜卿家外不解其意教曰以太倉榖者官<lb/>
法也以垣下穀者親舊也<lb/>
吳程秉為太子太傅黄武四年大帝為太子登聘周瑜<lb/>
女秉守太常迎妃於吳大帝親幸秉船深見優禮<lb/>
晉山濤字巨源武帝時為太子少傅在東宫年已七十<lb/>
疾病告退手詔不聽帝嘗講武於宣武塲時有疾詔濤<lb/>
乗步輦導皇太子<lb/>
温嶠元帝時為太子中庶子嶠在東宫特見嘉寵僚屬<lb/>
<pb n="KR3k0013_WYG_711-13a"/>
莫與為此<lb/>
賀循為太子太傅及疾篤車駕親幸執手流涕太子親<lb/>
臨者三焉往還皆拜儒者以為榮太興二年卒元帝素<lb/>
服舉哀哭之甚慟贈司空謚曰穆將葬帝又出臨其柩<lb/>
哭之盡哀遣兼侍御史持節監護皇太子追送近塗望<lb/>
舩流涕<lb/>
南齊王儉領太子詹事加兵三十人<lb/>
張緒永明中為太子詹事每朝見世祖目送之謂王儉<lb/>
<pb n="KR3k0013_WYG_711-13b"/>
曰緒以位尊我我以徳貴緒也<lb/>
梁栁惔為太子詹事加散騎常侍武帝因宴為詩貽惔<lb/>
曰爾實冠羣后惟余實念切<lb/>
周捨為右驍騎將軍知太子詹事普通五年卒武帝臨<lb/>
哭哀動左右詔曰太子詹事豫州大中正捨奄至殞䘮<lb/>
惻愴于懐其學思堅明志行開敏劬勞機要多歴歳年<lb/>
才用未究彌可嗟慟宜隆追逺以旌善人可贈侍中䕶<lb/>
軍將軍鼓吹一部給東園秘器朝服一具衣一襲䘮事隨用<lb/>
<pb n="KR3k0013_WYG_711-14a"/>
資給諡曰簡子<lb/>
王規為散騎常侍太子中庶子大同二年卒詔贈散騎<lb/>
常侍光禄大夫賻錢二十萬布百疋諡曰章<lb/>
陸倕為太子中舎人管東宫書記詔為右闕銘記奏之<lb/>
敕曰太子中舎人陸倕所製闕銘詞義典雅足為佳作<lb/>
昔虞丘辯物邯鄲獻賦賞以金帛前史美談可賜絹三<lb/>
十疋遷太子庶子<lb/>
到洽與從弟沆齊名洽為太子舎人髙祖御幸華光殿<lb/>
<pb n="KR3k0013_WYG_711-14b"/>
詔洽及沆蕭琛任昉侍讌賦二十韻詩以洽辭為工賜<lb/>
絹二十疋髙祖謂昉曰諸到可謂才子昉對曰臣嘗竊<lb/>
議宋得其武梁得其文<hi>洽祖彦之仕宋武有戰功</hi>
王僉為太子中庶子掌東宫管記太清二年卒贈侍中<lb/>
給東園袐器朝服一具衣一襲<lb/>
蕭時為太子舎人卒遺啟簡文求為墓誌銘帝為製銘<lb/>
焉<lb/>
庾於陵為太子洗馬舊東宫官屬通為清選洗馬當文<lb/>
<pb n="KR3k0013_WYG_711-15a"/>
翰尤其清者近世用人皆取甲族有才望者於陵與周<lb/>
捨並擢充職髙祖曰官以人而清豈限以甲族時論以<lb/>
為美<lb/>
陳孔奐為仁威將軍始興王長史奐在職清儉多所規<lb/>
正宣帝嘉之賜米五百斛并累降敕書殷勤勞問<lb/>
張譏宣帝時為建安王府記室㕘軍兼東宫學士轉武<lb/>
陵王限内記室學士如故後主在東宫集官僚置宴時<lb/>
造玉柄塵尾新成後主親執之曰當今雖復多士如林<lb/>
<pb n="KR3k0013_WYG_711-15b"/>
至於堪捉此者獨張譏耳即手授譏仍令於温文殿講<lb/>
老莊宣帝幸宫臨聽賜御所服衣一襲後主嗣位領南<lb/>
平王府諮議㕘軍東宫學士尋遷國子博士學士如故<lb/>
後主嘗幸鍾山開善寺召從臣坐於寺西南松林下敕<lb/>
召譏𥪡義時索塵尾未至後主敕取松枝手以屬譏曰<lb/>
可代塵尾顧謂羣臣曰此即是張譏後事<lb/>
袁憲為侍中信威將軍太子詹事後主至徳元年太子<lb/>
加元服二年行釋奠之禮憲於是表請解職後主不許<lb/>
<pb n="KR3k0013_WYG_711-16a"/>
給扶二人進號雲麾將軍置佐使<lb/>
阮卓為始興王叔陵記室叔陵之誅也後主謂朝臣曰<lb/>
阮卓素不同逆宜加旌異<lb/>
後魏張黎太武時賜爵廣平公恭宗初總百揆黎與東<lb/>
郡公崔浩等輔政忠於奉上非公事不言詔曰侍中廣<lb/>
平公黎東郡公浩等保傅東宫有老成之勤朕甚嘉焉<lb/>
其賜布帛一千疋以褒舊勲<lb/>
古弼太武時為安西將軍建興公及恭宗總攝萬機徴<lb/>
<pb n="KR3k0013_WYG_711-16b"/>
為東宫四輔與宜都王穆夀等並㕘政事詔以弼保傅<lb/>
東宫有老成之勤賜帛千疋綿千斤<lb/>
盧統父魯元為太保録尚書事統以父任侍東宫太武<lb/>
以元舅陽平王杜超女南安長公主道妻之恩禮甚厚每<lb/>
有四方珍異輙以賜之<lb/>
唐李綱為太子少保髙祖以綱隋代名臣甚加優禮每<lb/>
手敕未嘗多稱名其見重如此貞觀四年拜太子少師<lb/>
時綱有脚疾不堪踐履太宗特賜歩輿令綱乗至閣下<lb/>
<pb n="KR3k0013_WYG_711-17a"/>
數引禁中問以政道及綱遇疾太宗遣尚書左僕射房<lb/>
𤣥齡詣宅存問賜絹二百疋五年卒年八十五贈開府<lb/>
儀同三司諡曰貞太子為之立碑<lb/>
房𤣥齡為秦府記室㕘軍髙祖嘗謂侍臣曰此人深識<lb/>
機宜足堪委任每為我兒陳事必㑹人心千里之外猶<lb/>
對靣語耳<lb/>
孔頴達為太子右庶子太宗以頴達在東宫數規諫太<lb/>
子承乾與左庶子于志寧各賜黄金一斤絹百疋仍遷<lb/>
<pb n="KR3k0013_WYG_711-17b"/>
志寧為詹事<lb/>
于志寧為太子詹事太子承乾敗徙黔州左庶子張𤣥<lb/>
素等皆免為庶人唯志寧以驟諫承乾太宗嘉之而特<lb/>
慰勞焉<lb/>
李勣為太子詹事太宗嘗閒宴顧謂勣曰朕將囑以幼<lb/>
孤思之無越卿者公往不遺於李宻今豈負於朕哉勣<lb/>
雪涕辭謝因嚙指流血俄而沈醉乃解御衣覆之<lb/>
劉武仲以國子四門助教充奉諸王講讀上於禁中㑹<lb/>
<pb n="KR3k0013_WYG_711-18a"/>
讌諸王因命武仲每雙日入内對諸王仍令上食供食<lb/>
陸敦信為太子舎人嘗纂録古先太子善惡之事多所<lb/>
規諷太宗嘗召勞之曰爾所録誠有可嘉因賜帛五十<lb/>
疋<lb/>
秦暐為太子舎人從幸定州加授朝散大夫守洗馬還<lb/>
京未幾而卒皇太子深憫惜之弔贈甚厚<lb/>
蕭徳言為太子侍讀尋以年老請致仕太宗不許又遺<lb/>
之書曰朕歴觀前代詳覽儒林至於顔冉之才不終其<lb/>
<pb n="KR3k0013_WYG_711-18b"/>
夀游夏之徳不逮其學惟卿幼挺珪璋夙彰美譽下帷<lb/>
閉戸包括六經映雪聚螢牢籠百氏自隋季板蕩庠序<lb/>
無聞儒道墜泥塗詩書填坑穽眷言墳典每用傷懐頃<lb/>
年以来天下無事方欲建禮作樂偃武修文而卿年齒<lb/>
已衰教將何恃所冀才徳猶茂卧振髙風更使濟南伏<lb/>
生重存於兹日闗西孔子復顯於當今令聞令望何其<lb/>
美也尋賜爵封陽縣侯拜祕書少監兩宫禮賜甚厚<lb/>
李百藥為太子右庶子貞觀五年與左庶子于志寧中<lb/>
<pb n="KR3k0013_WYG_711-19a"/>
允孔頴達舎人陸敦信侍讀于𢎞教殿時太子頗留意<lb/>
典墳然閒讌之處嬉戲過度百藥作賛道賦以諷焉太<lb/>
宗見而遣使謂百藥曰朕於皇太子處見卿所獻賦悉<lb/>
述古来儲貳事以戒太子甚是典要朕選卿以輔弼太<lb/>
子正為此事大稱所委但須善始令終耳因賜綵帛三<lb/>
百段<lb/>
王方慶聖歴初為麟臺監兼檢校太子左庶子二年正<lb/>
除太子左庶子俸料並同職事三品兼侍皇太子讀書<lb/>
<pb n="KR3k0013_WYG_711-19b"/>
及卒贈兖州都督諡曰貞<lb/>
薛元超為中書令兼太子左庶子髙宗幸東都太子於<lb/>
京師監國因留元超侍太子元超數上疏諫太子髙宗<lb/>
知而稱善遣使慰諭賜帛百段<lb/>
王及善為左奉裕率孝敬居春宫因宴集令宫臣擲倒<lb/>
次至及善及善辭曰此非臣任也孝敬謝而遣之髙宗<lb/>
聞之特加賞慰賜絹百疋<lb/>
姚珽為太子詹事兼左庶子節愍太子舉事不法前後<lb/>
<pb n="KR3k0013_WYG_711-20a"/>
上書諫諍太子雖稱善竟不悛革太子敗詔遣索其宫<lb/>
中得珽諫書中宗嘉其切直時宫臣皆貶黜唯珽擢拜<lb/>
右散騎常侍<lb/>
源乾曜為太子少傅安陽郡公薨贈幽州大都督帝於<lb/>
洛城南門舉哀深悼惜之<lb/>
陸象先為太子太保兖國公開元二十四年七月薨制<lb/>
曰象先含和毓粹體道居身跡在區中心游象外懋昭<lb/>
丕徳光輔先朝爰悉優恩是為師保方期承命以配上<lb/>
<pb n="KR3k0013_WYG_711-20b"/>
祥厲疾無瘳徽音劇隔興言念舊震悼于懐宜旌端揆<lb/>
之職用光窀穸之事贈尚書左丞賻物二百段米粟二<lb/>
百石<lb/>
韋見素代宗時為太子太師寶應中詔曰太子太師見<lb/>
素太子少傅李遵太子少保韓擇木太子賔客嗣吳王<lb/>
祗太子詹事兼揚州長史崔圓並承東宫優異品秩已<lb/>
髙不可更改宜各與子孫一人官見素後以疾終帝以<lb/>
老臣悼之贈司徒輟朝一日<lb/>
<pb n="KR3k0013_WYG_711-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0013_WYG_711-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　册府元龜卷七百十一<lb/>
</p>
<p>
</p>
  </div>
</body>
</text>
</TEI>
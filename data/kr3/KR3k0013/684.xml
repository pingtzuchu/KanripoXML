<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六百八十四</head>
    <p>
<pb n="KR3k0013_WYG_684-1a"/>
欽定四庫全書<lb/>
　册府元龜卷六百八十四　宋　王欽若等　撰<lb/>
　　牧守部<lb/>
　　　　條教　　課最<lb/>
　　　條教<lb/>
易臨之象曰君子以教思無窮容保民無疆語云既富矣<lb/>
又何加焉盖居長人之任興教為本令下禁止風行草<lb/>
偃其所繇來尚矣漢氏而下良吏繼出乃能推本俗尚<lb/>
<pb n="KR3k0013_WYG_684-1b"/>
講求治要思所懲革樹之風聲繇是奬善防非置之表<lb/>
率遏强撫弱為之約束尊賢興學禁滛起廢除律令之<lb/>
不便祛風軌之因習至於樹藝之便利蠶績之程品布<lb/>
帛之度舂汲之宜靡不為立科條以杜紛競眞得夫善<lb/>
人為邦之㫖哉詩曰愷悌君子民之父母異乎不戒視<lb/>
成者已<lb/>
漢黄霸為潁川太守為條教置父老師帥伍長班行之<lb/>
於民間勸以為善防姦之意及務耕桑節用殖財種樹<lb/>
<pb n="KR3k0013_WYG_684-2a"/>
畜養去食穀馬米鹽靡密初若煩碎<hi>米鹽言雜而且細</hi>然霸精<lb/>
力能推行之<lb/>
王尊為安定太守到官出教告屬縣曰令長丞尉奉法<lb/>
守城為民父母<hi>城謂縣城也</hi>抑彊扶弱宣恩廣澤甚勞苦矣<lb/>
太守以今日至府願諸君卿勉力正身以率下故行貪<lb/>
鄙能變更者與為治<hi>更改也有如此者太守乃共為治者也</hi>明愼所職毋<lb/>
以身試法又出教敕掾功曹各自砥礪助太守為治其<lb/>
不中用趣自避退毋乆妨賢<hi>趣讀曰促</hi>夫羽翮不修則不可<lb/>
<pb n="KR3k0013_WYG_684-2b"/>
以致千里闑内不理無以整外<hi>闑門橛之屬</hi>府丞悉署吏行<lb/>
能分别白之賢為上毋以富賈人百萬不足與計事昔<lb/>
孔子治魯七日誅少正卯今太守視事巳一月矣五官<lb/>
掾張輔懷虎狼之心貪汚不軌<hi>汙濁不軌不修法制也</hi>一郡之錢<lb/>
盡入輔家然適足以葬矣今将輔送獄直符史詣閣下<lb/>
從太守受其事<hi>直符史若今之當直佐史也</hi>丞戒之戒之相隨入獄<lb/>
矣<hi>意丞教戒張輔令其避罪故以此言豫勑之</hi>輔繫獄數日死盡得其狡猾<lb/>
不道百萬姦臧威震郡中盗賊分散入傍郡界豪彊多<lb/>
<pb n="KR3k0013_WYG_684-3a"/>
誅傷伏辜者<lb/>
何武為揚州刺史行部入傳舎出記問墾田頃畝五榖<lb/>
美惡<hi>記謂教命之書</hi>已迺見二千石以為常<lb/>
後漢任延為九眞太守駱越之民無嫁娶禮法各因滛<lb/>
好無適對匹不識父子之姓夫婦之道延乃移書屬縣<lb/>
為使男年二十五至五十女年十五至四十皆以年齒<lb/>
相配其貧無禮聘令長吏已下各省俸禄以振助之同<lb/>
時相娶者二千餘人<lb/>
<pb n="KR3k0013_WYG_684-3b"/>
張湛為左馮翊在郡設條教政化大行<lb/>
楊球為髙唐令以嚴苛過理郡守牧舉㑹赦原後遷平<lb/>
原相出教曰相前蒞髙唐志掃姦鄙遂為貴郡所見枉<lb/>
舉昔桓公釋管仲射鈎之讎髙祖赦季布逃亡之罪雖<lb/>
以不德敢忘前義况君臣分定而可懷夙昔哉今一蠲<lb/>
往愆期諸求効若受教之後而不改姦狀者不得復有<lb/>
所容矣郡中咸畏服焉<lb/>
秦彭為山陽太守興起稻田數千頃每於農月親度頃<lb/>
<pb n="KR3k0013_WYG_684-4a"/>
畝分别肥瘠差為三品各立文簿藏之鄉縣於是姦吏<lb/>
跼蹐無所容詐彭乃上言宜令天下齊同其制詔書以<lb/>
其所立條式班令三府竝下州郡<lb/>
王景為廬江太守驅率吏民修起蕪廢遂銘石刻誓令<lb/>
民知常禁又訓令蠶織為作法制皆著于鄉亭廬江傳<lb/>
其文辭<lb/>
魏司馬芝漢末為河南尹為教與羣下曰盖君能設教<lb/>
不能使吏必不犯也吏能犯教而不能使君必不聞也<lb/>
<pb n="KR3k0013_WYG_684-4b"/>
夫設教而犯君之劣也犯教而聞吏之禍也君劣於上<lb/>
吏禍於下此政事所以不理也可不各勉之哉於是下<lb/>
吏自勵<lb/>
蘇則為金城太守旬月之間流民皆歸得數千家乃明<lb/>
為禁令有干犯者輙戮其從者必賞<lb/>
晉王沉魏末為婺州刺史至鎮乃下教曰自古聖賢樂<lb/>
聞誹謗之言聽輿人之誦芻蕘有可録之事負薪有廊<lb/>
廟之語故也自至今日未聞逆耳之言豈未明虚心故<lb/>
<pb n="KR3k0013_WYG_684-5a"/>
令言者有疑其宣下屬城及士庶若能舉遺逸於林藪<lb/>
黜奸佞於州國陳長吏之可否説百姓之所患興利除<lb/>
害損益昭然者給榖五百斛若逹一至之言説刺史得<lb/>
失朝政寛猛令剛柔得中者給榖千斛謂予不信明如<lb/>
皎日主簿陳廞褚䂮曰奉省教㫖伏周感歎勞謙日昃<lb/>
思聞苦言愚謂上之所好下無不應而近未有極諌之<lb/>
辭逺無傳言之箴者誠得失之事將未有也今使教命<lb/>
班下示以賞勸將恐拘介之士或憚賞不言貪昧之人<lb/>
<pb n="KR3k0013_WYG_684-5b"/>
将慕利而妄舉茍不合宜賞不虛行則逺聴者未知當<lb/>
否之所在徒見言之不用謂設有而不行愚以告下之<lb/>
事可小須後沉又教曰夫德薄而位厚功輕而禄重貪<lb/>
夫之所徇髙士之所不處也若陳至言於刺史興利益<lb/>
於本州逹幽隠之賢去祝鮀之佞立德於上受分於下<lb/>
斯乃君子之操何不言之有直言至理忠也惠加一州<lb/>
仁也功成辭賞亷也兼斯而行仁智之事何故懷其道<lb/>
而迷其國哉褚䂮復白曰堯舜周公所以能致忠諌者<lb/>
<pb n="KR3k0013_WYG_684-6a"/>
以其欵誠之心著也氷炭不言而冷熱之質自明者以<lb/>
其有實也若好忠直如氷炭之自然則諤諤之臣将濟<lb/>
濟而盈庭逆耳之言不求而自至若德不足以配唐虞<lb/>
明不足以竝周公實不可以同氷炭雖懸重賞忠諌之<lb/>
言未可致也昔魏絳繇和戎之功蒙女樂之賜管仲有<lb/>
興齊之勲而加上卿之禮功勲明著然後賞勸隨之未<lb/>
聞張重賞以待諫臣懸榖帛以求盡言也沉無以奪之<lb/>
遂從䂮議沉探尋善政按賈逵已來法制禁令諸所施<lb/>
<pb n="KR3k0013_WYG_684-6b"/>
行擇善者而從之乃教曰後生不聞先王之教而望政<lb/>
道日興不可得也文武竝用長乆之道也俗化凌遲不<lb/>
可不革革俗之要實在敦學昔原伯魯不悦學閔馬父<lb/>
知其必亡将吏子弟優閑家門若不教之必致游戲傷<lb/>
毁風俗矣於是九郡之士咸悦道教移風易俗<lb/>
華軼永嘉中為江州刺史雖逢喪亂每崇典禮置儒林<lb/>
祭酒以宏道訓乃下教曰今大義頽替禮典無宗朝廷<lb/>
滯議莫能攸正嘗以慨然宜特立此官以宏其事軍諮<lb/>
<pb n="KR3k0013_WYG_684-7a"/>
祭酒杜夷棲情𤣥逺確然絶俗才學精博道行優備其<lb/>
以為儒林祭酒<lb/>
虞溥為鄱陽内史大修庠序廣招學徒移告屬縣曰學<lb/>
所以定情理性而積衆善者也情定於内而行成於外<lb/>
善積於心而名顯於教故中人之性隨教而移善積則<lb/>
習與性成唐虞之時皆比屋而可封及其廢也而云可<lb/>
誅豈非化以成俗教移人心者哉自漢氏失御天下分<lb/>
離江表冦隔乆替王教庠序之訓廢而莫脩今四海一<lb/>
<pb n="KR3k0013_WYG_684-7b"/>
統萬里同軌熈熈兆庶咸休息乎太和之中宜崇尚道<lb/>
素廣開學業以恊贊時雍光揚盛化乃具為條制於是<lb/>
至者七百餘人溥乃作誥以奬訓之曰文學諸生皆冠<lb/>
𢃄之流年盛質美始渉學庭講修典訓此大成之業立<lb/>
德之基也夫聖人之道淡而寡味欲始學者不好也及<lb/>
至期月所觀彌慱所習彌多日聞所不聞日見所不見<lb/>
然後心開意朗敬業樂羣忽然不覺大化之陶已至道<lb/>
之入神也故學之染人甚於丹青丹青吾見其乆而渝<lb/>
<pb n="KR3k0013_WYG_684-8a"/>
矣未見乆學而渝者也夫工人之染先修其質後事其<lb/>
色質修色積而染工畢矣學亦有質孝弟忠信是也君<lb/>
子内正其心外修其行行有餘力則以學文文質彬彬<lb/>
然後為德夫學者不患才不及而患志不立故曰希驥<lb/>
之馬亦驥之乘希顔之徒亦顔之倫也又曰㓶而舎之<lb/>
朽木不知㓶而不舎金石可虧斯非其效乎今諸生口<lb/>
誦聖人之典體閑庠序之訓比及三年可以小成而令<lb/>
名宣流雅譽日新朋友欽而樂之朝士敬而歎之於是<lb/>
<pb n="KR3k0013_WYG_684-8b"/>
州府交命擇官而仕不亦美乎若乃含章舒藻揮翰流<lb/>
離稱述世務探賾究竒使揚班韜筆仲舒結舌亦惟才<lb/>
所居固無常人也然積一勺以成江河累微塵以崇峻<lb/>
極匪志匪勤理無繇濟也諸生若絶人間之務心專親<lb/>
學累一以貫之積漸以進之則亦或遲或速或先或後<lb/>
耳何滯而不通何逺而不至耶時祭酒求更起屋行禮<lb/>
溥曰君子行禮無常處也故孔子射於矍相之圃而行<lb/>
禮於大樹之下况今學庭庠序髙堂顯敞乎<lb/>
<pb n="KR3k0013_WYG_684-9a"/>
庾亮為征西将軍鎮武昌下教曰人情重交而輕財好<lb/>
逸而惡勞學業至苦而禄答未厚繇㨗徑者多故莫肯<lb/>
用心洙泗邈逺風雅彌替後生放任不復憲章典謨臨<lb/>
官宰政者務目前之治不能閑以典誥遂令詩書荒廢<lb/>
頌聲寂寞仰瞻俯省能不歎慨自胡夷交侵殆三十年<lb/>
矣而未革面嚮風者豈威武之用盡抑文教未洽不足<lb/>
綏之邪昔魯秉周禮齊不敢侮范㑹崇典晉國以治楚<lb/>
魏之君皆阻帶山河慿城據漢國富民殷而不能保其<lb/>
<pb n="KR3k0013_WYG_684-9b"/>
强大吳起屈完所以為歎也繇此言之禮義之固孰與<lb/>
金城湯池季路稱攝乎大國之間加之以師旅因之以<lb/>
饑饉為之三年猶欲行其義方况今江表晏然王道聿<lb/>
隆而不能宏敷禮樂敦明庠序其何以訓彛倫而來逺<lb/>
人乎魏武帝於馳騖之時以馬上為家逮於建安之末<lb/>
風塵未弭然猶留心逺覽太學興業所謂顚沛必於是<lb/>
眞通才也今使三時既務五教竝修軍旅已整爼豆無<lb/>
廢豈非兼善者哉便處分安學校處所籌量起立講舎<lb/>
<pb n="KR3k0013_WYG_684-10a"/>
叅佐大將子弟悉令入學吾家子弟亦令受業四府博<lb/>
學識義通渉文學經綸者建儒林祭酒使班同三署厚<lb/>
其供給皆妙選邦彦必有其宜者以充此舉近臨川臨<lb/>
賀二郡竝求脩復學校可下聴之若非束脩之流禮教<lb/>
所不及而欲階緣免役者不得為生明為條制令法清<lb/>
而人貴又繕造禮器爼豆之屬將行大射之禮亮薨又<lb/>
廢<lb/>
劉宏為荆州刺史每有興廢手書守相丁寧欵密所以<lb/>
<pb n="KR3k0013_WYG_684-10b"/>
人皆感悦争赴之咸曰得劉公一紙書賢於十部從事<lb/>
又舊制峴方二山澤中不聴百姓捕魚宏下教曰禮名<lb/>
山大川不封與共其利今公私竝兼百姓無復厝手地<lb/>
當何謂邪速改此法<lb/>
殷仲堪領晉陵太守居郡禁産子不舉乆喪不葬録父<lb/>
母以質亡叛者所下條教甚有義理<lb/>
唐彬為雍州刺史下教曰此州名都士人林藪處士皇<lb/>
甫申叔嚴舒龍姜茂時梁子逺等竝志節清妙履行髙<lb/>
<pb n="KR3k0013_WYG_684-11a"/>
潔踐境望風虛心饑渴思加延致待以不臣之典幅巾<lb/>
相見論道而已豈以吏職屈染髙規郡國備禮發遣以<lb/>
副都邑之望於是四人皆到彬敬而待之<lb/>
劉秀之為梁南秦二州刺史時漢川饑儉境内騷然秀<lb/>
之限令用錢百姓受其利<lb/>
後魏髙祐為西兖州刺史令一家之中自立一碓五家<lb/>
之外共造一井以供行客不聴婦人寄舂取水<lb/>
北齊蘇瓊為清河太守每蠶月豫下綿絹度様於部内<lb/>
<pb n="KR3k0013_WYG_684-11b"/>
其兵賦次第竝立明式至於調役事必先辦郡縣長史<lb/>
嘗無十杖稽失當時州郡無不遣人至境訪其政術<lb/>
隋令狐熈為鴻臚卿開皇中文帝祠太山還次汴州惡<lb/>
其殷盛多有姦俠於是以熈為刺史下車禁遊食抑工<lb/>
商民有向街開門者杜之船客停於郭外星居者勒為<lb/>
聚落僑人逐令歸本其有滯獄竝决遣之令行禁止稱<lb/>
為良政帝聞而嘉之<lb/>
趙賢通為冀州刺史冀俗薄市井多奸詐乃為銅㪷鐡<lb/>
<pb n="KR3k0013_WYG_684-12a"/>
斛置之於肆百姓便之帝聞而喜頒告天下以為常法<lb/>
唐張文琮髙宗永徽中為建州刺史州境素尚滛祀不<lb/>
修社稷文琮下教書曰春秋二社盖本為農唯獨此州<lb/>
廢而不立祀典既闕風俗何觀近年已來田多不熟抑<lb/>
不祭先農所致乎神在於敬何以邀福於是示其節限<lb/>
條制百姓欣而行之<lb/>
　　　課最<lb/>
繇漢以來重長人之寄有㑹課之法稽勞底績以功多<lb/>
<pb n="KR3k0013_WYG_684-12b"/>
者為最焉盖取乎治行殊等閥閱彰著乃處乎上第或<lb/>
申之懋賞所以旌勸良吏聳厲當世者也若夫考績之<lb/>
典紀於虞書大計之法著於周制所以揆勞而責實奬<lb/>
能而褒善載於前籍斯為懿範然而牧守之重吏民之<lb/>
本患於數易罔克成化儻善人為邦復乆於其道亦未<lb/>
有不邁德敦教厚生美俗而致尤異之課者矣<lb/>
漢兒寛<hi>兒音奚</hi>武帝時為左内史收租税時裁闊狹與民<lb/>
相假貸<hi>謂有貧弱及農要之時不即徴收也</hi>以故租多不入後有軍發左<lb/>
<pb n="KR3k0013_WYG_684-13a"/>
内史以負租課殿當免民聞當免皆恐失之大家牛車<lb/>
小家擔負輸租繦屬不絶<hi>繦索也言輸者接連不絶於道若繩索之相屬也猶今言</hi>
<hi>續索矣屬之欲切</hi>課更以最帝繇此愈竒寛<lb/>
朱邑為北海太守以治行第一入為大司農<lb/>
召信臣為南陽太守遷河南太守治行常為第一<lb/>
陳立為天水太守勸民農桑為天下最<lb/>
尹翁歸為右扶風盗賊課嘗為三輔最<lb/>
韓延夀守東郡三嵗令行禁止斷獄大减為天下最入<lb/>
<pb n="KR3k0013_WYG_684-13b"/>
守左馮翊<lb/>
毋將隆為潁川太守以髙第入為京兆尹<lb/>
黄霸為揚州刺史以髙第為潁川太守以外寛内明得<lb/>
吏民心户口嵗增治為天下第一徴守京兆尹秩二千<lb/>
石自漢興言治民更以霸為首<lb/>
馮野王為隴西太守以治行髙入為左馮翊<lb/>
班况舉孝亷為郎積功勞至上河農都尉<hi>上河地名農都尉者典農</hi>
<hi>事</hi>大司農奏課連最入為左曹越騎校尉<lb/>
<pb n="KR3k0013_WYG_684-14a"/>
後漢馬魴建武中遷魏郡太守二十七年以髙第入代<lb/>
趙熹為太僕<lb/>
鄧晨好樂郡職繇是拜為中山太守吏民稱之常為冀<lb/>
州髙第<hi>中山屬冀州冀州所部郡課常為第一也</hi>
崔實為五原太守整厲士馬嚴𤇺候虜不敢犯嘗為邊<lb/>
最<lb/>
賈琮為交趾刺史在事三年為十三州最<lb/>
黄琬為豫州牧時寇賊陸梁州境彫殘琬討擊平之威<lb/>
<pb n="KR3k0013_WYG_684-14b"/>
聲大震政績為天下表<lb/>
張奐為武威太守平均徭賦率厲散敗常為諸郡最河<lb/>
西繇是而全<lb/>
魏朗為河南太守政稱三河表<hi>三河謂河東河内河南也</hi>
劉祐為河東太守時屬縣令長率多中官子弟百姓患<lb/>
之祐到抑其權强平理寃結政為三河表<lb/>
魏杜畿為河東太守在任十六年嘗為天下最<lb/>
鄭渾為京兆尹太祖征張魯大軍入漢中運轉軍糧為<lb/>
<pb n="KR3k0013_WYG_684-15a"/>
最<lb/>
梁習再為并州刺史政治常為天下最<lb/>
顔斐為京兆尹與馮翊扶風接界二郡道路既穢塞田<lb/>
疇又荒萊人民饑凍京兆皆整頓開荒人民豐富嘗為<lb/>
雍州十郡最<lb/>
晉解脩初為魏瑯琊太守梁州刺史考績為天下第一<lb/>
武帝受禪封梁鄒侯<lb/>
諸葛恢為㑹稽内史大興初以政績第一詔秩中二千<lb/>
<pb n="KR3k0013_WYG_684-15b"/>
石<lb/>
梁何敬容為吳郡太守為政勤恤民隐辨訟如神視事<lb/>
四年治為天下第一世稱何吳郡後謝舉為吳郡太守<lb/>
聲跡畧相比<lb/>
後魏陸俟為冀州刺史時考州郡治功唯俟與河内太<lb/>
守<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>陳為天下第一<lb/>
源賀為冀州刺史賀之臨州鞫獄以情徭役簡省時考<lb/>
殿最賀治為第一賜衣馬器物班宣天下賀上表請代<lb/>
<pb n="KR3k0013_WYG_684-16a"/>
朝議以賀得民情不許在州七年乃徴拜太尉<lb/>
裴延雋為幽州刺史在州五年考績為天下最<lb/>
張恂為廣平太守其治為當時第一<lb/>
北齊赫連子悦為鄭州刺史于時新經河清大水民多<lb/>
逃散子悦親加恤惠户口益增治為天下之最<lb/>
許惇為陽平太守當時遷都鄴陽平即是畿郡軍國<lb/>
責辦賦斂無准又勲貴屬請朝夕徴求惇竝御之以<lb/>
道上下無怨治為天下第一<lb/>
<pb n="KR3k0013_WYG_684-16b"/>
後周鄭孝穆西魏大統中行岐州刺史在任未幾有能<lb/>
名王羆時為雍州刺史欽其善政貽書盛相稱述<lb/>
先是所部百姓乆遭離亂逃散殆盡孝穆下車之<lb/>
日户止三千留情撫綏逺近咸至數年之内百四<lb/>
萬家嵗考績為天下最文帝賜書美之徴拜京兆<lb/>
尹<lb/>
王德為平涼郡守雖不知書至於斷文處分良吏無以<lb/>
過涇州所部五郡德常為最<lb/>
<pb n="KR3k0013_WYG_684-17a"/>
崔謙為鉅鹿太守在郡七年獄無停囚每有大使巡察<lb/>
常處上第徴拜銀青光禄大夫<lb/>
隋樊叔略開皇初為相州刺史政為當時第一<lb/>
梁彦光開皇中為岐州刺史其俗頗質以靜鎮之合境<lb/>
大化奏課連最為天下第一<lb/>
劉仁恩為亳州刺史治績號天下第一擢拜刑部尚書<lb/>
韋世康為絳州刺史在任數年有惠政奏課連最擢為<lb/>
禮部尚書<lb/>
<pb n="KR3k0013_WYG_684-17b"/>
楊逹為鄯鄭趙三州刺史俱有能名平陳後髙祖差品<lb/>
天下牧宰逹為第一擢拜工部尚書加上開府<lb/>
令狐熈為汴州刺史下車禁遊食抑工商民有向街開<lb/>
門者杜之船客停於郭外星居者勒為聚落僑人逐令<lb/>
歸本其有獄滯竝決遣之令行禁止稱為良政文帝聞<lb/>
而嘉之顧謂侍臣曰鄴都天下難理處也勑相州刺史<lb/>
豆盧通令習熈之法其年來朝考績為天下之最賜帛<lb/>
三百疋頒告天下<lb/>
<pb n="KR3k0013_WYG_684-18a"/>
房恭懿開皇中為澤州司馬遷德州在職嵗餘盧愷復<lb/>
奏恭懿政為天下之最<lb/>
趙軌開皇中為齊州别駕在州四年考績連最時使者<lb/>
卻陽公梁子恭狀上髙祖嘉之賜物三百段米三百石<lb/>
侯莫陳頴為邢州刺史仁夀中吏部尚書牛宏持節巡<lb/>
撫山東以頴理行為第一髙祖嘉歎優詔褒揚<lb/>
公孫景茂開皇中為息州刺史詔以景茂年終考較獨<lb/>
為稱首昇上儀同伊州刺史<lb/>
<pb n="KR3k0013_WYG_684-18b"/>
裴藴厯洋直棣三州刺史俱有能名大業初考績連最<lb/>
煬帝聞其善政徴為太常少卿<lb/>
唐皇甫無逸隋大業中為淯陽太守甚有能政名差品<lb/>
為天下第一<lb/>
鄭善果隋大業中為魯郡太守克己為治號為清吏煬<lb/>
帝遣御史大夫張衡勞之考為天下最<lb/>
梁文謙隋大業中為饒州刺史嵗餘為鄱陽太守稱為<lb/>
天下之最<lb/>
<pb n="KR3k0013_WYG_684-19a"/>
盧從愿𤣥宗開元四年為蔡州刺史為政嚴簡按察使<lb/>
奏課為天下第一降璽書勞問賜絹百疋無幾入為工<lb/>
部侍郎<lb/>
楊承仙代宗大厯初為懷州刺史當四戰之地邑野荒<lb/>
廢人無全家承仙到官苦心積力以慈愛理之同其甘<lb/>
苦流人自占嵗盈數萬表課第一<lb/>
蕭定累為袁信湖安睦潤六州刺史所蒞皆有聲大厯<lb/>
中有司條天下牧守課績唯定與常州刺史蕭復濠州<lb/>
<pb n="KR3k0013_WYG_684-19b"/>
刺史張鎰為理行第一其勸農桑均賦税逋亡歸復戸<lb/>
口增加定又冠焉尋遷户部侍郎<lb/>
李承為撫州江州刺史課績連最<lb/>
張延賞大厯三年為河南尹充諸道營田副使河雒乆<lb/>
當兵衝閭井丘墟延賞勤身率下政尚簡約疏導河渠<lb/>
脩築宮廟數年間流庸歸附邦畿復完詔書褒美之時<lb/>
罷河南淮西山南副元帥以其兵鎮東都延賞又權知<lb/>
東都留守以領之理河南五年理化第一徴拜御史大<lb/>
<pb n="KR3k0013_WYG_684-20a"/>
夫<lb/>
嚴震為鳯州刺史德宗建中初司勲郎中韋禎為山劔<lb/>
黜陟使薦震理行為山南第一時賜上下考封鄖國公<lb/>
在鳯州十四年能政不替<lb/>
李惠登為隋州刺史在州二十年田疇闢户口加于頎<lb/>
為山南東道節度使以其績上聞加御史大夫升其州<lb/>
為上貞元二十年贈洪州都督<lb/>
薛苹少以吏事進累官至長安令拜虢州刺史朝廷以<lb/>
<pb n="KR3k0013_WYG_684-20b"/>
九課擢為湖南觀察使<lb/>
盧元輔為杭常絳三州刺史以課髙徴為吏部郎中<lb/>
盧商為蘇州刺史在蘇州變鹽法獲利倍多文宗開成<lb/>
二年宰臣為鹽鐡使以課績上聞乃以商為潤州觀察<lb/>
使<lb/>
　<lb/>
　<lb/>
　册府元龜卷六百八十四<lb/>
</p>
<p>
</p>
  </div>
</body>
</text>
</TEI>
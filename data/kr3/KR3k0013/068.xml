<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>册府元龜卷六十八</head>
    <p>
<pb n="KR3k0013_WYG_068-1a"/>
欽定四庫全書<lb/>
　册府元龜卷六十八　　　宋　王欽若等　撰<lb/>
　　帝王部<lb/>
　　　求賢第二<lb/>
唐睿宗唐隆元年六月即位詔内外職事官五品以上<lb/>
各舉所知一人<lb/>
七月制天下有竒才異行沉伏不能自達及官人有能<lb/>
極言時政得失者竝令本州責状封進<lb/>
<pb n="KR3k0013_WYG_068-1b"/>
景雲元年十二月制曰才生於代必以經邦官得其人<lb/>
故能理物朕恭膺大寳愼擇庶僚延佇思英無忘終食<lb/>
思欲蕭艾咸採葑菲不遺而商山幽曠渭濵寂寞夫以<lb/>
貴耳賤目殊通方之論捨近謀逺非應務之術今四方<lb/>
選舉羣才輻輳操斧伐柯求之不逺其有能眀三經通<lb/>
大義者能綜一史知本末者通三敎宗㫖究精微者善<lb/>
六書文字辨聲象者度雅曲和六律五音者習韜略學<lb/>
孫呉識天時人事者暢於詞氣聽於受領善敷奏吐納<lb/>
<pb n="KR3k0013_WYG_068-2a"/>
者咸令所司博採眀試朕親覽焉<lb/>
太極元年二月命文武官五品以上各舉才堪将帥及<lb/>
邊州都督刺史一人<lb/>
𤣥宗先天元年十二月制曰将帥之任軍國斯重禦侮<lb/>
干城良才是急頃武臣多闕戎政莫修聆皷鼙以載懷<lb/>
筮熊羆而未遇古今一也何代無人南仲方叔之儔亦<lb/>
在用之而已宜令京文武官及朝集使五品以上方舉<lb/>
堪充将帥者一人眀敭幽側無限年位務求實用以副<lb/>
<pb n="KR3k0013_WYG_068-2b"/>
予懷<lb/>
二年六月詔曰致化之道必於求賢得人之要在於徴<lb/>
實頃雖屢存賁帛無輟翹車而駿骨空珍眞龍罕覯豈<lb/>
才之難遇将舉或未精且人匪易知取不求備瑰琦失<lb/>
於俗譽韜晦嘆於後時宜其博詢州里眀敭幽側使管<lb/>
庫無遺薖軸或舉其諸州有抱器懷才不求聞達者命<lb/>
所在長官訪名奏聞武勇者具言謀略文學者指陳藝<lb/>
業務求實用以副予懷<lb/>
<pb n="KR3k0013_WYG_068-3a"/>
開元二年六月甲子制其有茂才異等㧞萃超羣緣無<lb/>
紹介久不聞達者咸令自舉<lb/>
三年十月詔曰有懷才抱器沉淪草澤不能自逹者具<lb/>
以名聞<lb/>
五年二月詔有嘉遁幽棲養髙不仕者州牧各以名聞<lb/>
七年五月勅曰諸投匭獻書上䇿人其中或有懷才抱<lb/>
器者不能自逹宜令理匭使料簡隨事探賾仍加考試<lb/>
如有可採具状奏聞<lb/>
<pb n="KR3k0013_WYG_068-3b"/>
九年正月詔曰武有七徳所以安人禁暴臣稱三傑所<lb/>
以戰勝攻取蜀乃一方之主尚得孔眀齊為九合之君<lb/>
斯繇管仲况宇宙至廣人物至多豈乏英賢無聞韜略<lb/>
葢用與不用知與不知今邊境未清統邊須将頃林胡<lb/>
蹔擾桞城非㨗北虜忽驚西軍莫振罪繇失律過在無<lb/>
謀曹劌不言寧知登軾之効毛遂緘口豈彰處囊之竒<lb/>
長想古人是思擢士其有雖霑簮紱猶晦跡於下流或<lb/>
藴智謀尚沉名於大澤不加精訪何以甄收其兩京中<lb/>
<pb n="KR3k0013_WYG_068-4a"/>
都及天下諸州官人百姓有智合孫呉可以運籌决勝<lb/>
有勇齊賁育可以斬将搴旗或坐鎭行軍足擬萬人之<lb/>
敵或臨戎却㓂堪為一堡之雄各聽自舉務通其實仍<lb/>
令州縣具以名進所司遣立限期隨表赴集朕當親試<lb/>
不次用之其有身充見在諸軍統押者但錄所能奏聞<lb/>
未須赴集<lb/>
四月勅曰户口安存在於撫育移風易俗莫先令長知<lb/>
人不易此選良難専委吏曹或未精審宜令在京五品<lb/>
<pb n="KR3k0013_WYG_068-4b"/>
以上清官及諸州刺史及四府上佐各舉縣令一人竝<lb/>
限勅到十日内京官封状進外官附状奏所舉人得官<lb/>
以來一任之中能有善政及不稱所舉其舉主應須褒<lb/>
貶<lb/>
十一年正月丁卯制其有沉淪草澤抱徳棲遲竝委府<lb/>
縣捜揚<lb/>
十一月南郊禮畢赦制其有抱器懷才不求聞達長官<lb/>
具以名薦<lb/>
<pb n="KR3k0013_WYG_068-5a"/>
十四年六月勅曰朕聞以道得人者謂之儒切問近思<lb/>
者謂之學故以陽禮教讓則下不争以隂禮教親則逺<lb/>
無怨豈非習無不利教所繇生者乎朕所以厚儒林闢<lb/>
書殿討論易象研覈道源冀淳朴大行華胥非逺而承<lb/>
平日久趨競歳積謂儒士為冗列視之若遺謂吏職為<lb/>
要津求如不及頃亦開獻書之路觀揚巳之人闕下之<lb/>
奏徒盈席上之珍葢寡豈𢎞奨之義或有未孚将敦本<lb/>
之人隐而未見天下官人百姓有精於經史道徳可遵<lb/>
<pb n="KR3k0013_WYG_068-5b"/>
工於著述文質兼美宜令本司本州長官指陳藝業錄<lb/>
狀奏聞其吏部選人亦令所司銓擇各以名薦朕當<lb/>
明試自觀其能若行業可甄待以不次如妄有褒進必<lb/>
加明罰<lb/>
十月詔曰朕夢想賢才咨謀列嶽遂因封祀發詔捜揚<lb/>
昨所臨御道塲親加䇿問不稱所薦其數則多乃聞膏<lb/>
粱之人逓相招致丘園之俊罕見褒陞豈朕勞求之意<lb/>
也宜令都督刺史審更訪擇具以名薦<lb/>
<pb n="KR3k0013_WYG_068-6a"/>
十五年二月制曰草澤中有文武髙才者聽詣闕自舉<lb/>
二十年十月駕發東都北廵狩會公卿及長吏廵幸所<lb/>
至有賢才未聞逹者舉之<lb/>
二十三年正月籍田禮畢詔曰每渇賢良無忘鑒寝頃<lb/>
雖虛佇未副旁求其或才有王覇之略學究天人之際<lb/>
知勇堪将帥之選政能當牧宰之舉者五品以上清官<lb/>
及軍将都督刺史各舉一人孝悌力田鄉閭推挹者本<lb/>
州刺史長官各以名聞<lb/>
<pb n="KR3k0013_WYG_068-6b"/>
二十六年正月親迎春於東郊畢制曰朕之爵位唯待<lb/>
賢能雖選士命官則有常調而安卑退跡尚慮遺才其<lb/>
内外八品已下官及草澤間有學業精博蔚為儒道文<lb/>
詞雅麗通於政術為衆所推者各委本州本司長官精<lb/>
加捜擇具以奏薦<lb/>
二十七年正月令諸州刺史舉徳行尤異不求聞達者<lb/>
許乘傳赴京<lb/>
二月詔曰草澤間有殊才異行文堪經國為衆所知不<lb/>
<pb n="KR3k0013_WYG_068-7a"/>
求聞逹者所繇長官以禮徴送<lb/>
二十九年正月詔曰朕所求才待之若渇既旌於巖穴<lb/>
亦賁於丘園片善必收冀無遺逸然士人藏器衆何以<lb/>
知豈若父子之間自相推薦昔祁奚之舉祁午謝安之<lb/>
任謝𤣥良史書之咸以為美賢彦之士何代無人寧恨<lb/>
嫌疑致有拘忌其内外官有親伯叔及兄弟并子姪中<lb/>
灼然有才術異能風標節行通閑政理據資歴堪充刺<lb/>
史縣令者各任以名薦其卑官所舉人聽於所繇長官<lb/>
<pb n="KR3k0013_WYG_068-7b"/>
處通状一時錄奏其考試通人任用之後如後有虧犯<lb/>
典憲名實不相副者所舉之人與其同罰如政績著聞<lb/>
終始㢘謹為衆所知者其所舉人與其同賞<lb/>
天寳元年正月一日改元詔曰國之急務莫若求賢頃<lb/>
者雖屢捜揚士庶尚慮遺逸更宜精訪以副虛懷其前<lb/>
資及白身人中有儒學博通及文詞秀逸或有軍謀越<lb/>
衆或武藝絶倫者委所在長官具以名薦若乃𢎞我風<lb/>
化實惟方岳必佇其人以膺共理其京文武官五品以<lb/>
<pb n="KR3k0013_WYG_068-8a"/>
上清資官并郎官據資歴人才堪為刺史者各任封狀<lb/>
自舉<lb/>
三載十二月祀九宫禮畢制曰朕惟熈庶績愽訪逸人<lb/>
豈惟振㧞滯淹以期於大用間亦欲褒崇髙尚将敦於<lb/>
風俗虛佇之懷葢在於此其髙道不仕遁跡丘園為逺<lb/>
近所知未經薦舉者委所在長官以禮徴送<lb/>
六載正月丁亥南郊禮畢制選賢推能常慮不廣三府<lb/>
之辟則惟採於大明四科之薦葢不通於小學今承平<lb/>
<pb n="KR3k0013_WYG_068-8b"/>
日久士進多端必欲逺賁弓旌載空巖穴片善必錄末<lb/>
技無遺天下諸色人通一藝以上各任薦舉仍委所在<lb/>
郡縣長官精加試練灼然超絶流軰逺近所推者具名<lb/>
送省仍委尚書及左右丞諸司委御史中丞更加對試<lb/>
務取名實相副者一時奏聞<lb/>
十載正月詔朕毎捜羅賢俊旌賁丘園猶慮遁跡藏名<lb/>
安卑守位朕言及此寤寐思焉其諸色人中有懷才抱<lb/>
器未經薦舉者委所在長官審加訪擇具名錄奏<lb/>
<pb n="KR3k0013_WYG_068-9a"/>
十三載二月詔自臨御已來四十餘年棫樸延想寤寐<lb/>
求賢林藪無遺旌招不絶猶慮升平已久學業增多至<lb/>
於徴求或遺僻陋其博通墳典洞曉𤣥經清白著聞詞<lb/>
藻宏麗軍謀出衆武藝絶倫者任於所在自舉仍委郡<lb/>
縣長官精加銓擇必取才實相副者奏聞<lb/>
肅宗至徳元年七月即位於靈武詔有直言極諌才能<lb/>
牧宰文詞博逹武藝絶倫孝悌力田沉淪草澤委所在<lb/>
長官聞奏其詣闕自陳者聽之<lb/>
<pb n="KR3k0013_WYG_068-9b"/>
二年十二月詔郡縣官有灼然清白理行尤異百姓忠<lb/>
孝力田不求聞逹者委採訪使奏聞其有文經邦國學<lb/>
究天人博於經史工於詞賦善於著述精於理法軍謀<lb/>
制勝武藝絶倫竝任於所在陳白委郡守銓擇奏聞不<lb/>
限人數<lb/>
乾元元年四月郊祀禮畢翌日御丹鳳門大赦天下詔<lb/>
曰草澤及卑位之間有不求聞達未經推薦者一藝以<lb/>
上恐遺俊乂令兵部吏部作徴召條目奏聞<lb/>
<pb n="KR3k0013_WYG_068-10a"/>
十月甲辰帝御宣政殿册成王為皇太子詔大赦天下<lb/>
京官五品以上各舉忠正孝友文儒周愼堪任東宫官<lb/>
者務取實才不得虛薦又曰為政之要求賢是急比令<lb/>
中外舉薦多非實才所以詢事考言登科葢寡猶慮巖<lb/>
穴之内尚有沉淪宜令所在州縣更加捜擇其懷才抱<lb/>
器隐遁丘園竝以禮徴送如或不赴具以名聞凡與前<lb/>
詔科目相當一切委内外文武五品以上官有所知者<lb/>
不限人數任各薦聞如自舉者亦聽於所在投状有堪<lb/>
<pb n="KR3k0013_WYG_068-10b"/>
任用不限常資<lb/>
三年閏四月御明鳳門詔宜令中外五品以上文武正<lb/>
員官各舉賢良方正直言極諫一人武藝文才俱堪濟<lb/>
理者亦任状舉其或文乏詞䇿武非騎射但權謀可以<lb/>
集事材力可以臨戎方圓可收亦任通舉竝限制到一<lb/>
月内奏畢<lb/>
上元元年閏四月詔王者稽古設教擇賢以禮廣徴巖<lb/>
穴用副薪槱宜令中外五品以上文武正從員舉賢良<lb/>
<pb n="KR3k0013_WYG_068-11a"/>
方正直言極諫各一人武藝文才俱堪濟理者亦任状<lb/>
舉其或文乏詞䇿武非騎射但權謀可以集事材力可<lb/>
以臨戎方圓可收亦任通舉竝限制到一月内奏畢<lb/>
二年九月詔每除京官五品以上正員清望官及<lb/>
郎中御史諸州刺史皆令推薦一兩人以自代仍具錄<lb/>
行能聞奏觀其所舉以行殿最<lb/>
元年建卯月赦書諸色流人及左降官其中有行業夙<lb/>
著情状可矜久踐朝班曾經任用者委在朝五品以上<lb/>
<pb n="KR3k0013_WYG_068-11b"/>
清望官及郎中御史於流貶人中素相諳悉為衆所推<lb/>
者各以名薦須當才實文武不墜道𢎞於人務在捜揚<lb/>
俾其展效其諸色人中有詞學髙深兼通政理軍謀制<lb/>
勝明習韜鈐者委所在刺史揀擇奏聞舉薦京官四品<lb/>
以上正員文武官任各舉一人<lb/>
代宗寳應元年九月詔曰知人則哲堯舜猶難類能而<lb/>
舉古今常式自頃中原多故汔未小康州縣屢空守宰<lb/>
多闕攝官承乏者頗無舉職之能懷才抱器者或有後<lb/>
<pb n="KR3k0013_WYG_068-12a"/>
時之嘆朕所以宵夜不寐側席未皇思𢎞政理之規冀<lb/>
及大中之道而庶尹卿士列於朝廷豈無叶賛之心以<lb/>
助旁求之義其内外文武官中如有堪任刺史縣令及<lb/>
出身前資人中有堪任判司丞尉者宜令京堂參官各<lb/>
慎擇所知具状奏聞諸州刺史縣令既籍寮屬亦宜准<lb/>
此古者得人受賞賞不踰時増秩賜金有國通典其或<lb/>
任非稱職舉不當才顧多附下之心非無不適之罰其<lb/>
所舉人授官後如政能尤異清白著聞三兩考後仰本<lb/>
<pb n="KR3k0013_WYG_068-12b"/>
道觀察使具状奏聞其舉主及所舉官人竝量加進改<lb/>
如懦弱暴政處置乖宜竝冒犯贓私等議罪論刑當亦<lb/>
連坐宣示中外知朕意焉<lb/>
廣徳元年七月詔曰河南河北有懷才抱器安真守節<lb/>
素在丘園不仕為衆所知委所在長官具名聞薦諸色<lb/>
人中有孝悌力田經術通博文詞雅麗政理優長本州<lb/>
各以名薦<lb/>
十二月詔曰理道同歸求賢是急非人不乂辟士是勤<lb/>
<pb n="KR3k0013_WYG_068-13a"/>
招以弓車設其壇席且憂薖軸如待神明朕臨御多方<lb/>
誕敷至化慮遺巖穴載佇雲津知白珩之非寳降𤣥纁<lb/>
於下體一自鳴鑾闗外駐驛陜郭每念明敭深勞寤寐<lb/>
聽正言以除國病思碩徳以定人訛而猶髙士鴻㝠幽<lb/>
人豹隐将朕之不徳而禮或有遺望干旄之忠告仰少<lb/>
微以嘆息𦕈然惕勵周覽河山藿食薇歌往而不返永<lb/>
懷賢者朕甚恧焉今将意達巢居誠通卜兆一麾必起<lb/>
四皓爰來敦其素風成我王道宜令行在側近府州長<lb/>
<pb n="KR3k0013_WYG_068-13b"/>
官捜舉遺逸其有懷才抱器髙道不仕精加訪擇必以<lb/>
名薦仍須以禮資遣送赴行在賁於丘園待以郎署務<lb/>
令申勸悉朕意焉<lb/>
二年正月丙午詔常參官各舉所知堪任憲官諫官儒<lb/>
官刺史縣令者<lb/>
永泰元年正月制曰孝悌力田懷才抱器遺逸未經薦<lb/>
達者各委州府聞奏親當䇿試量能叙用<lb/>
大歴元年十一月制曰周徴俊造漢辟賢良垂之典謩<lb/>
<pb n="KR3k0013_WYG_068-14a"/>
永代作則天下有安貧樂道孝悌力田未經薦用者委<lb/>
所在長官具以名聞朕當親自䇿試量才叙用<lb/>
五年六月詔曰内外文武官及前資官六品以下并草<lb/>
澤中有碩徳専門茂才異等知謀經武諷諫主文者仰<lb/>
所在州府觀察牧宰精求表薦如所繇捜揚未盡遺逸<lb/>
林閭者即宜詣闕自舉親當䇿試量能擢用<lb/>
八年正月詔京官三品已上郎官御史每年各舉一人<lb/>
堪任刺史縣令者<lb/>
<pb n="KR3k0013_WYG_068-14b"/>
十二年七月詔尚書御史大夫左右丞侍郎各舉堪任<lb/>
刺史者以聞<lb/>
徳宗以大歴十四年即位六月詔天下有才藝尤著髙<lb/>
蹈丘園及直言極諫之士所在具以名聞諸色人中有<lb/>
孝悌力田經學優深文詞清麗軍謀宏逺武藝殊倫者<lb/>
亦具以名聞能詣闕自陳者亦聽仍限今年十二月内<lb/>
到朕當親試詔中書門下省御史臺五品以上尚書省<lb/>
四品以上諸司三品以上長官各舉可任刺史京令者<lb/>
<pb n="KR3k0013_WYG_068-15a"/>
一人中書門下量才進擬後有犯者舉人同罪<lb/>
興元元年正月帝在奉天行在大赦改元天下有隐居<lb/>
行義晦跡丘園者委長吏具名奏聞<lb/>
貞元元年九月丁巳詔曰朕祗膺祖宗之業猥臨億兆<lb/>
之上任大守重不敢康寧永懷萬事之統懼有所闕夕<lb/>
惕若厲中夜以興求賢審官期於致理而政化猶鬱太<lb/>
平未臻思得海内忠良竭誠規諫洎經術之士才略之<lb/>
臣以明教化以立武事惟兹三者政之大經慮巖穴之<lb/>
<pb n="KR3k0013_WYG_068-15b"/>
間尚多遺逸故科别條目廣延異能賢良方正能直言<lb/>
極諫韋執誼等達於理道甚用嘉之位以旌能宜升秩<lb/>
叙其第三等人委中書門下即超資與處分第四等人<lb/>
即優與處分第五等人即與處分嗟乎强學以待問進<lb/>
德以及時昔公孫𢎞發䇿猶云十不得一失之正鵠必<lb/>
反諸身凡為多士宜各勉<lb/>
四年正月詔曰賢良方正能直言極諫者髙蹈不仕隐<lb/>
居巖穴孝悌力田聞於鄉里所在長官具名聞薦諸色<lb/>
<pb n="KR3k0013_WYG_068-16a"/>
有清白政術堪任刺史縣令常參官各舉所知朕當親<lb/>
自䇿試之<lb/>
十一年九月制曰天下有才徳髙逺為衆所知及隐居<lb/>
丘園不求聞逹者委所在州縣長吏具名跡聞薦諸色<lb/>
人中有賢良方正能直言極諫或博通墳典達於教化<lb/>
或詳明政術可以理人者委常參官及州府長吏各舉<lb/>
所知奏聞朕當親自䇿試<lb/>
十二年三月諸州准制薦隐丘園不求聞達蔡武等九<lb/>
<pb n="KR3k0013_WYG_068-16b"/>
人竝授試官令給公乘赴京到日量才叙用<lb/>
順宗貞元二十一年即位制曰諸色人中有才識兼茂<lb/>
明於體用者經術精深可為師法者達於吏理可使從<lb/>
政者宜委常參官各舉所知其在外者長吏精加訪擇<lb/>
具以名聞仍優禮發遣朕當詢事考言審其才識如無<lb/>
人論薦者即任自詣闕庭<lb/>
憲宗元和二年正月制曰天下諸色人中有賢良方正<lb/>
能直言極諫博通墳典逹於敎化軍謀宏逺堪任将帥<lb/>
<pb n="KR3k0013_WYG_068-17a"/>
詳眀政術可以理人委内外官各舉所知當親策試<lb/>
十四年七月乙丒帝御宣政殿册尊號禮畢大赦天下<lb/>
諸色人中有賢良方正能直言極諫博通墳典達於教<lb/>
化軍謀宏逺堪任将帥詳明政術可以理人者委内外<lb/>
官各舉所知當親自䇿試<lb/>
穆宗元和十五年即位十一月制曰如有隐於山谷退<lb/>
在丘園行義素髙名節可尚或才兼文武卓然可奨者<lb/>
具名薦聞<lb/>
<pb n="KR3k0013_WYG_068-17b"/>
長慶元年正月辛丒郊禋禮畢大赦制天下諸色人中<lb/>
有賢良方正能直言極諫博通墳典達於教化軍謀宏<lb/>
逺堪任将帥政術詳明可以理人者委有司各舉所知<lb/>
限今年十月到上都<lb/>
三月制以劉總獻遼陽八州之地其管内官吏有奉職<lb/>
清勤及有賢才隐於山谷退在丘園竝具薦聞<lb/>
敬宗長慶四年即位三月壬子赦書諸色人中有賢良<lb/>
方正能直言極諫經學優深可為人師詳嫻吏理達於<lb/>
<pb n="KR3k0013_WYG_068-18a"/>
教化軍謀宏逺材任邊将者委常參官并諸道節度觀<lb/>
察使諸州刺史各舉所知限本年正月到上都<lb/>
文宗太和元年正月赦書諸色人中有賢良方正能直<lb/>
言極諫者及經學優深可為師法詳嫻吏理達於教化<lb/>
軍謀宏逺堪任将帥者常參官及方牧郡守各舉所知<lb/>
無人舉者亦聽自舉竝限來年正月到上都<lb/>
開成元年正月一日赦書其有藏器待時隐身巖穴竒<lb/>
節獨行可激風俗者委常參官及所在長吏各以名聞<lb/>
<pb n="KR3k0013_WYG_068-18b"/>
僖宗光啟元年正月詔曰朕每念艱難之本思拯濟之<lb/>
圖治少亂多古猶今也葢捜揚之未至非爵賞之不行<lb/>
况自鄉里沽名物情賈怨朝市有争先之黨山林多獨<lb/>
往之人彼豈自窮而莫返其有文苞經緯道貫儒𤣥貞<lb/>
遁自腴浮名不染豈無加等之命以待非常之流今委<lb/>
使臣逺近徴訪必行備禮以聳羣芳且機貴研深用惟<lb/>
體要運當無事固垂拱而可待時屬多虞非㧞竒而不<lb/>
振或有材優将畧業洞兵鈐辨勝負於風雲計長短於<lb/>
<pb n="KR3k0013_WYG_068-19a"/>
主客妙得神傳之决耻成兒戱之名不俟臨機方期制<lb/>
變或銷聲於屠釣或屈志於風塵勿媿自媒當期致用<lb/>
至乃旁規國病動適時宜深探貨殖之源備得富强之<lb/>
術排於浮議鬱彼良圖又有志擅縱横久潜緇褐材雖<lb/>
超異見辱儕流苟全一藝之工不必萬夫之敵亦有推<lb/>
研歴象校歩星辰言必效於機先術豈疑於億中是資<lb/>
竒器孰曰異端亦在勸來佇加殊賞噫功名可慕少壮<lb/>
幾何在君親則忠孝相資念國家則安危同切勿甘流<lb/>
<pb n="KR3k0013_WYG_068-19b"/>
落猶狥晏安竝委使臣牓示訪求長吏津置發遣同心<lb/>
體國無使淹延懸賞使能必期升擢朕雖鍾艱否亦謂<lb/>
憂勤髙祖太宗之在天固當垂祐社稷生靈之有主夫<lb/>
豈乏賢逹我敷求咨爾将命勿孤翹矚苟自因循其間<lb/>
儒學優游軍謀宏逺宻陳時務願應制科者已從别勅<lb/>
處分跅弛遺才沉淪末位不礙文武竝須升聞布告天<lb/>
下咸使知悉<lb/>
昭宗車駕至雒陽改天復四年為天祐元年赦書儻有<lb/>
<pb n="KR3k0013_WYG_068-20a"/>
懷才抱器隐遁山林武藝絶倫湮沉卑賤者仰在處長<lb/>
吏捜訪奏薦如得材實當待以不次之位<lb/>
後唐荘宗天祐五年四月下令曰山谷隐淪之士鄉閭<lb/>
造秀之人仰所在長吏薦聞州府即當旌舉<lb/>
二十年四月即位制曰或所在有藝行頗髙為鄉閭所<lb/>
推者竝仰准例舉選所司量才任使<lb/>
同光元年十月詔曰側席求賢将臻至理懸旌進善式<lb/>
賛鴻猷應名徳有稱才藝可取或隐朝市遁迹林泉竝<lb/>
<pb n="KR3k0013_WYG_068-20b"/>
委逐處長吏遍加捜揚津致赴闕朕當量才任使兼偽<lb/>
庭僭逆已來凡有寃抑沉滯之人竝宜特與申雪仍加<lb/>
遷陟<lb/>
二年二月南郊畢制曰事主之道以立節為先致理之<lb/>
方以賞善為本應懷才抱器不事偽朝衆所聞知顯有<lb/>
節行仰所在長官将所著事状具姓名聞奏當加甄奨<lb/>
兼授官秩<lb/>
明宗長興二年七月勅朝臣相次敷陳請捜沉滯簮纓<lb/>
<pb n="KR3k0013_WYG_068-21a"/>
之内甚有美賢山澤之中非無俊彦若令終老乃是遺<lb/>
才鄭雲叟頃自亂離久從隐逸近頒特勅除授拾遺不<lb/>
來赴京自緣抱病非朝廷之不錄在遐邇以皆知宜令<lb/>
諸道藩侯專切捜訪如有隐逸之士藝行可稱者當具<lb/>
奏聞必宜量才任使<lb/>
四年八月戊申上尊號畢下制曰山林草澤之中雖頻<lb/>
命捜羅而尚慮沉滯委所在良吏切加採訪的有才器<lb/>
藝行者具以名聞必議量才任使<lb/>
<pb n="KR3k0013_WYG_068-21b"/>
晉髙祖初即位赦制曰弓旌聘士巖穴徴賢式光振鷺<lb/>
之班将起維駒之詠應山林草萊賢良方正隐逸之士<lb/>
委逐處長吏切加捜訪咸以名聞當議量才叙用<lb/>
天福元年閏十一月壬午勅應有懷才抱器隐遁山林<lb/>
方切務於旁求宜徧行於捜訪委所在長吏備達朝㫖<lb/>
具以名聞又明宗朝親屬之内宿舊之中或功名曽著<lb/>
於輿情或才器可裨於公政宜委中書門下量才叙錄<lb/>
士流之内有懷才抱器碩學殊能者委中書門下捜訪<lb/>
<pb n="KR3k0013_WYG_068-22a"/>
任使勿拘門地資歴應致仕官或筋力未衰才能可任<lb/>
者将表乞言之敬難從歸老之心委中書門下商量奏<lb/>
聞當議升擢<lb/>
三年八月丙中翰林學士中書舍人竇貞固奏臣伏覩<lb/>
先降御札令文武百僚各進封事臣聞舉善為公知人<lb/>
則哲聖君在位藪澤莫有於隐淪昭代用才政理自無<lb/>
於紊亂求賢若渇從諫如流鄭所以舉子皮魯所以譏<lb/>
文仲為國之要進賢是先庶遵理治之風宜舉仁人之<lb/>
<pb n="KR3k0013_WYG_068-22b"/>
器臣欲請降勅命指揮文武百僚每一司之内共集議<lb/>
商擢其一士奏薦述其人有某能改為某官某職便請<lb/>
朝廷據奏薦任用若能符薦果為當才即請量加奨賞<lb/>
或有乖共舉兼渉徇私亦請量加殿罰所貴官繇徳序<lb/>
位以才升三人同行尚聞擇善十目所視必不濫知臣<lb/>
職在論思位參近侍毎謝匪躬之節常慙濡翼之譏将<lb/>
贖貪叨聊陳狂狷勅曰進賢受賞備有前文得士則昌<lb/>
斯為急務竇貞固名參國籍職在禁庭貢章疏以傾心<lb/>
<pb n="KR3k0013_WYG_068-23a"/>
請班行而薦士於可否之際分賞罰之科無媿當仁無<lb/>
或曠職今後宜許文武百僚於縉紳之内草澤之中知<lb/>
灼然有才器者列名以奏納其章疏記彼姓名否臧盡<lb/>
達於予懷用舍免私於公議仍付所司<lb/>
六年八月壬寅詔曰擢文武之才今之急務旌孝義之<lb/>
行古有明文賛治道以克隆致人倫之式序山林草澤<lb/>
内文才武藝為衆所推者委長吏切加捜訪具以名聞<lb/>
當議量才叙用<lb/>
<pb n="KR3k0013_WYG_068-23b"/>
少帝天福七年六月即位七月庚子制山林逸士草澤<lb/>
逸賢将裨教化之風且廣捜羅之道應有懷才抱器隐<lb/>
遁丘園者委隨處長吏切加捜訪具以名聞<lb/>
漢髙祖乾祐元年正月詔朕昔在藩邸頗熟臣寮文武<lb/>
之才嘗備觀其梗槩方圓之用宜更察於精微俾取質<lb/>
於衆多庶無遺於俊造應文武常參官仰准唐建中年<lb/>
故事上任後三日表舉一人自代徴聘丘園免遺才彦<lb/>
恢張名教俾厚人倫應有藴蓄器能精通理道文理該<lb/>
<pb n="KR3k0013_WYG_068-24a"/>
博武略縱横而退遁於家髙尚其事者委所在訪尋當<lb/>
俟徴用<lb/>
隐帝乾元三年兵部侍郎盧賈上言臣讀唐史見薛登<lb/>
上疏云古之取士實異於今先觀名行之原考其鄉曲<lb/>
之譽崇禮讓以厲已取名節以標言以敦朴為先最以<lb/>
雕文為後科故人從禮讓之風士去輕浮之行希進者<lb/>
必修貞確不㧞之操行難進易退之規臣因覽前書覩<lb/>
兹舊事望於聖代復用此言則有才者皆務造修無行<lb/>
<pb n="KR3k0013_WYG_068-24b"/>
者不宜推擇從之<lb/>
周太祖即位制曰山林草澤之間懷才抱器之士切加<lb/>
捜訪免致遺賢<lb/>
顯徳元年正月丙子祀圜丘禮畢赦制應山林隐逸草<lb/>
澤才能所屬長吏捜訪具以名聞<lb/>
世宗是月丙申即位三月赦制應有懷才抱器出衆超<lb/>
羣或養素於衡門或屈迹於末位孤寒難進志業何伸<lb/>
咸用捜羅待以爵秩諸隐遁不仕及卑官下位中有文<lb/>
<pb n="KR3k0013_WYG_068-25a"/>
武幹畧灼然可稱者所在具以名聞<lb/>
二年正月辛卯詔曰令錄之官政理之本親民總務在<lb/>
幹與㢘雖銓衡舊規每常愼擇而縉紳多士難以具知<lb/>
爰開舉善之門以廣用才之道應在朝文武官翰林學<lb/>
士兩省官内有曽歴藩郡賓職州縣官者宜令各舉堪<lb/>
為令錄者一人務在强明清愼公平勤恪其中有以曽<lb/>
任令錄亦許稱舉竝當擢任不拘選限資叙雖姻族近<lb/>
親亦無妨嫌只須舉状内具言除官之日仍署舉主姓<lb/>
<pb n="KR3k0013_WYG_068-25b"/>
名若在官貪濁不公懦弱不理或職務廢闕或處斷乖<lb/>
違竝量事状重輕連坐舉主仍令御史臺催促本官旋<lb/>
具奏聞限兩月内舉状齊足如出使在外者候回日准<lb/>
此指揮務在稱揚循吏激勸官途庶符用乂之方共布<lb/>
惟和之政<lb/>
四年正月詔曰應有文學之吏武勇之人或幕府州縣<lb/>
官等臨事强明在任有所振舉為衆稱舉者宜令所在<lb/>
長吏具名奏聞在朝文武臣寮於知識人中有如此者<lb/>
<pb n="KR3k0013_WYG_068-26a"/>
亦可公舉竝當擢用待之厚祿<lb/>
六月勅應在朝文武官各令稱舉一人堪充令錄及兩<lb/>
使防禦圑練軍事判官者自前或有公過微有所犯者<lb/>
亦許稱舉餘准此顯徳二年正月二十一日御札處分<lb/>
八月辛未詔曰文武之道迭用軍旅之事非輕朝廷方<lb/>
整車徒欲清區宇咸資戎事甚渇雄才勇鷙之人每延<lb/>
頸而在念炤臨之内非博訪以難知應在朝上将軍統<lb/>
軍大将軍将軍率府率副率等宜令各舉有武勇膽力<lb/>
<pb n="KR3k0013_WYG_068-26b"/>
騎射趫㨗堪為軍職者三兩人仍具年籍及歴職去處<lb/>
奏聞如已在禁軍者不在稱舉俟舉到日竝當此職騎<lb/>
射看驗人材雖是姻親亦許公舉但於状内具言如任<lb/>
用之後不副所舉即量事輕重連坐舉主<lb/>
五年正月乙巳詔在朝文武官宜令各在舉堪任幕職<lb/>
令錄者一人<lb/>
　<lb/>
　册府元龜卷六十八<lb/>
</p>
<p>
</p>
  </div>
</body>
</text>
</TEI>
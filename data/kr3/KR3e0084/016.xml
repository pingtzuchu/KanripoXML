<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷十六</head> <lb/>
    <p>
<pb n="KR3e0084_WYG_016-1a"/>
欽定四庫全書<lb/>
　神農本草經疏卷十六<lb/>
　　　　　　　　　　　　明　繆希雍　撰<lb/>
　獸部上品<lb/>
　　總二十種今疏其要者十種<lb/>
　　　龍骨<hi>齒附</hi>　　　麝香　　　　牛黄<lb/>
　　　熊脂<hi>膽掌附</hi>　　　象牙<hi>膽皮附</hi>　　白膠<lb/>
　　　阿膠　　　　　牛乳　　　　酥<lb/>
<pb n="KR3e0084_WYG_016-1b"/>
　　　乳腐<lb/>
龍骨味甘平微寒無毒主心腹鬼疰精物老魅欬逆洩<lb/>
痢膿血女子漏下癥瘕堅結小兒熱氣驚癎療心腹煩<lb/>
滿四肢枯痿汗出夜卧自驚恚怒伏氣在心下不得喘<lb/>
息腸癰内疽隂蝕止汗縮小便溺血養精神定魂魄安<lb/>
五藏　白龍骨療夢寐洩精小便洩精　齒主小兒大<lb/>
人驚癎癲疾狂走心下結氣不能喘息諸痙殺精物小<lb/>
兒五驚十二癎身熱不可近大人骨間寒熱又殺蠱毒<lb/>
<pb n="KR3e0084_WYG_016-2a"/>
<hi>得牛黄人參良畏石膏忌魚及鐵</hi>
　疏○龍稟陽氣以生而伏於隂為東方之神乃隂中<lb/>
　之陽鱗蟲之長神靈之物也故其骨味甘平氣微寒<lb/>
　無毒内應乎肝入足厥隂少陽少隂兼入手少隂陽<lb/>
　明經神也者兩精相合隂陽不測之謂也神則靈靈<lb/>
　則能辟邪惡蠱毒魘魅之氣及心腹鬼疰精物老魅<lb/>
　遇之則散也欬逆者陽虚而氣不歸元也氣得斂攝<lb/>
　而歸元則欬逆自止其性濇以止脱故能止洩痢膿<lb/>
<pb n="KR3e0084_WYG_016-2b"/>
　血因於大腸虚而乆不得止及女子漏下也小兒心<lb/>
　肝二臟虚則發熱熱則發驚癎驚氣入腹則心腹煩<lb/>
　滿斂攝二經之神氣而平之以清其熱則熱氣散而<lb/>
　驚癎及心腹煩滿皆自除也肝氣賊脾脾主四肢故<lb/>
　四肢痿枯肝寧則熱退而脾亦獲安故主之也汗者<lb/>
　心之液也心氣不收則汗出肝心腎三經虚則神魂<lb/>
　不安而自驚收斂三經之神氣則神魂自安氣得歸<lb/>
　元升降利而喘息自平汗自止也肝主怒肝氣獨盛<lb/>
<pb n="KR3e0084_WYG_016-3a"/>
　則善恚怒魂返乎肝則恚怒自除小腸為心之腑膀<lb/>
　胱為腎之腑二經之氣虚脱則小便多而不禁臟氣<lb/>
　斂則腑亦隨之故能縮小便及止夢寐洩精小便洩<lb/>
　精兼主溺血也其主養精神定魂魄安五臟者乃收<lb/>
　攝神魂閉濇精氣之極功也又主癥瘕堅結腸癰内<lb/>
　疽隂蝕者以其能引所治之藥黏著於所患之處也<lb/>
　　按龍骨入心腎腸胃龍齒單入肝心故骨兼有止<lb/>
　㵼濇精之用齒惟鎮驚安魂魄而已凡用龍骨先煎<lb/>
<pb n="KR3e0084_WYG_016-3b"/>
　香草湯洗二度搗粉絹袋盛之用燕子一隻去腸肚<lb/>
　安袋於内懸井上面一宿取出研粉入補腎藥中其<lb/>
　効如神又法酒浸一宿焙乾研粉水飛三度用如急<lb/>
　用以酒煮焙乾或云凡入藥須水飛過曬乾每觔用<lb/>
　黑豆一斗煑一伏時曬乾用否則著人腸胃晚年作<lb/>
　熱也<lb/>
　　主治參互<lb/>
　仲景方同牡蠣入柴胡桂枝各湯内取其收斂浮越<lb/>
<pb n="KR3e0084_WYG_016-4a"/>
　之正氣固脱而鎮驚　同逺志等分為末煉蜜丸如<lb/>
　梧子大硃砂為衣每服三十丸蓮心湯下治勞心夢<lb/>
　遺　梅師方睡即洩精白龍骨四分韭子五合為散<lb/>
　空心酒服方寸匕　又方泄㵼不止白龍骨白石脂<lb/>
　等分為末水丸梧子大紫蘇木𤓰湯下量大人小兒<lb/>
　用亦治乆痢休息　姚和衆方乆痢脱肛白龍骨粉<lb/>
　撲之　龍齒同荆芥澤蘭牡丹皮蘇木人參牛膝紅<lb/>
　花蒲黄當歸童便治産後惡血撲心妄語顛狂如傷<lb/>
<pb n="KR3e0084_WYG_016-4b"/>
　寒發狂者切不可認作傷寒治誤則殺人　同牛黄<lb/>
　犀角鈎藤鈎丹砂生地黄茯神琥珀金箔竹瀝天竹<lb/>
　黄蘇合香治大人小兒驚癎癲疾<lb/>
　　簡誤<lb/>
　龍骨味濇而主收歛凡洩痢腸澼及女子漏下崩中<lb/>
　溺血等證皆血熱積滯為患法當通利疎泄不可便<lb/>
　用止濇之劑恐積滯瘀血在内反能為害也惟乆病<lb/>
　虚脱者不在所忌<lb/>
<pb n="KR3e0084_WYG_016-5a"/>
麝香味辛温無毒主辟惡氣殺鬼精物温瘧蠱毒癎痙<lb/>
去三蟲療諸㓙邪鬼氣中惡心腹暴痛脹急痞滿風毒<lb/>
婦人難産墮胎去面䵴<hi>音孕</hi>目中膚翳乆服除邪不夢寤<lb/>
魘寐通神仙<hi>忌大蒜</hi>
　疏○陶𢎞景云麝常食柏葉又噉蛇予以為其香必<lb/>
　非因噉蛇而結蘇頌乃云夏月食蛇多至寒則香滿<lb/>
　入春臍内急痛自以𤓰剔出陶云五月得香往往有<lb/>
　蛇皮骨豈有食蛇逾一年而皮骨尚不化者乎不知<lb/>
<pb n="KR3e0084_WYG_016-5b"/>
　麝乃山獸好食香木芳草如栢葉之類故其氣聚於<lb/>
　臍而結成是香或遇蛇亦噉但不結香耳如必噉蛇<lb/>
　多而後有香則此藥必大毒難近之物安得味辛氣<lb/>
　温無毒耶甄權言苦辛其香芳烈為通闗利竅之上<lb/>
　藥凡邪氣著人淹伏不起則闗竅閉塞辛香走竄自<lb/>
　内達外則毫毛骨節俱開邪從此而出故主辟惡氣<lb/>
　殺鬼精物㓙邪蠱毒温瘧中惡心腹暴痛脹急痞滿<lb/>
　風毒諸證也其主癎痙者借其氣以達於病所也苦<lb/>
<pb n="KR3e0084_WYG_016-6a"/>
　辛能殺蠱故主去三蟲辛温主散故能去面䵴及目<lb/>
　中膚翳性能開竅故主難産墮胎也走竄之性而云<lb/>
　乆服除邪不夢寤魘寐通神仙者凡香皆能辟除惡<lb/>
　氣而通神明故有是功能也日華子云納子宮煖水<lb/>
　臟止冷帶疾藥性論主小兒驚癎客忤蝕一切癰疽<lb/>
　膿水今人又用以治中風中氣中惡痰厥猝仆兼入<lb/>
　膏藥傅藥皆取其通竅開經路透肌骨之功耳<lb/>
　　主治參互<lb/>
<pb n="KR3e0084_WYG_016-6b"/>
　同犀角牛黄琥珀龍齒逺志丹砂鉛丹金箔菖蒲真<lb/>
　珠茯神天竺黄治心氣虚怯驚邪癲癎或夢寐紛紜<lb/>
　鬼交鬼疰及小兒急驚大人中惡等證　同白及白<lb/>
　斂紅白藥子雄黄烏雞骨煅乳香没藥氷片為末傅<lb/>
　一切癰疽疔腫有神　濟生方中風不省麝香二錢<lb/>
　研末入清油二兩和匀灌之即甦　又方食諸果成<lb/>
　積傷脾作脹氣急用麝香一錢生桂末一兩飯和丸<lb/>
　菉豆大大人十五丸小兒七丸白湯下葢果得麝即<lb/>
<pb n="KR3e0084_WYG_016-7a"/>
　落水得桂即枯故也　夏子益奇疾方口内肉毬根<lb/>
　如線五寸餘如釵股吐出乃能食物捻之則痛徹心<lb/>
　者麝香一錢研水服之日三自消　續千金方催生<lb/>
　易産麝香一錢水研服　經驗方鼠咬成瘡麝香封<lb/>
　之妙并治蠶咬成瘡<lb/>
　　簡誤<lb/>
　麝香走竄飛揚内透骨竅臟腑外徹皮肉及筋其性<lb/>
　能射故善穿透開散東垣云凡風病在骨髓者用之<lb/>
<pb n="KR3e0084_WYG_016-7b"/>
　使風邪得出若在肌肉用之反引風入骨丹溪云五<lb/>
　臟之風不可用麝香以㵼衛氣二公之言誠得其㫖<lb/>
　矣凡似中風小兒慢脾風與夫隂陽虚竭發熱吐血<lb/>
　盜汗自汗氣虚眩暈氣虚痰熱血虚痿弱血虚目翳<lb/>
　心虚驚悸肝虚癎痙産后血暈胎前氣厥諸證之屬<lb/>
　於虚者法當補益槩勿施用即如不得己欲借其開<lb/>
　通闗竅於一時亦宜少少用之勿令過劑甦省開通<lb/>
　之後不可復用矣孕婦不宜佩帶勞怯人亦忌之李<lb/>
<pb n="KR3e0084_WYG_016-8a"/>
　廷飛云不可近鼻有白蟲入腦患癩乆帶其香透闗<lb/>
　令人成異疾<lb/>
牛黄味苦平有小毒主驚癎寒熱熱盛狂痙除邪逐鬼<lb/>
療小兒百病諸癎熱口不開大人狂癲又墮胎乆服輕<lb/>
身増年令人不㤀<hi>人參為之使惡常山畏牛膝乾漆</hi>
　疏○牛為土畜其性甘平惟食百草其精華凝結為<lb/>
　黄猶人身之有内丹也故能解百毒而消痰熱散心<lb/>
　火而療驚癎為世神物諸藥莫及也凡牛生黄則夜<lb/>
<pb n="KR3e0084_WYG_016-8b"/>
　視其身有光皮毛潤澤眼如血色葢得氣之精而形<lb/>
　質變化自有異也或云牛病乃生黄者非也本經味<lb/>
　苦氣平别錄有小毒呉普云無毒然必無毒者為是<lb/>
　入足厥隂少陽手少隂經其主小兒驚癎寒熱熱盛<lb/>
　口不能開及大人癲狂癎痙者皆肝心二經邪熱膠<lb/>
　痰為病心熱則火自生焰肝熱則木自生風風火相<lb/>
　搏故發如上等證此藥味苦氣涼入二經而能除熱<lb/>
　消痰則風火息神魂清諸證自瘳矣鬼邪侵著因心<lb/>
<pb n="KR3e0084_WYG_016-9a"/>
　虚所致小兒百病多屬胎熱入心養神除熱解毒故<lb/>
　悉主之也性善通竅故能墮胎善除熱益心故能令<lb/>
　人不㤀非乆服多服之藥其云輕身延年者葢指病<lb/>
　去則身自輕安而得盡其天年也<lb/>
　　主治參互<lb/>
　同犀角琥珀天竺黄鈎籐鈎茯神真珠金箔麝香丹<lb/>
　砂治小兒驚癎百病　入外科内服藥能解疔腫癰<lb/>
　疽毒並可入傅藥止痛散毒如神　同犀角生地黄<lb/>
<pb n="KR3e0084_WYG_016-9b"/>
　牡丹皮竹葉麥門冬治小兒五色丹毒　同鍾乳石<lb/>
　珍珠猪牙皂角象牙末白殭蠶紅鉛片腦明礬没藥<lb/>
　蛀竹屑天靈葢為丸土茯苓湯下治結毒有神　姚<lb/>
　和衆方小兒初生三日去驚邪辟惡氣以牛黄一豆<lb/>
　許以蜜少許研勻綿蘸令兒吮之一日令盡　外臺<lb/>
　秘要小兒七日口噤牛黄為末以淡竹瀝化一字灌<lb/>
　之更以猪乳滴之　錢氏小兒方初生胎熱或身體<lb/>
　黄者以真牛黄一豆大入蜜調膏乳汁化開時時滴<lb/>
<pb n="KR3e0084_WYG_016-10a"/>
　兒口中兼治腹痛夜啼　總微録小兒熱驚或驚癎<lb/>
　嚼舌迷悶仰目牛黄一杏仁大竹瀝薑汁各一合和<lb/>
　匀與服　又方小兒積熱毛焦睡語欲發驚者牛黄<lb/>
　六分硃砂五錢同研以犀角磨汁調服一錢　王氏<lb/>
　痘疹方痘瘡黑陷牛黄二粒朱砂一分研末蜜浸臙<lb/>
　脂取汁調搽并可内服<lb/>
　　簡誤<lb/>
　牛黄治小兒百病之聖藥葢小兒禀純陽之氣其病<lb/>
<pb n="KR3e0084_WYG_016-10b"/>
　皆胎毒痰熱所生肝心二經所發此藥能化痰除熱<lb/>
　清心養肝有起死回生之力惟傷乳作㵼脾胃虚寒<lb/>
　者不當用<lb/>
熊脂味甘微寒微温無毒主風痺不仁筋急五藏腹中<lb/>
積聚寒熱羸瘦頭瘍白秃面皯皰食飲吐嘔乆服强志<lb/>
不饑輕身長年<lb/>
　疏○詩云惟熊惟羆男子之祥取其為陽獸而强力<lb/>
　壯毅也本經味甘氣㣲寒别録㣲温無毒其主風痺<lb/>
<pb n="KR3e0084_WYG_016-11a"/>
　不仁筋急者葢風為陽邪熊為陽獸其氣温能通行<lb/>
　經絡其性潤能滋養肝脾故主之也滑澤而通行故<lb/>
　主五藏腹中積聚及食飲吐嘔甘寒而强力故能主<lb/>
　寒熱羸瘦輕身性潤而疎風故能主頭瘍白秃面皯<lb/>
　皰也乆服强志不饑長年甚言其補虚壯筋骨之功<lb/>
　耳熊掌乃八珍之一食之可禦風寒益氣力肉與脂<lb/>
　同功河間云熊肉振羸是因其氣有餘以補不足者<lb/>
　也<lb/>
<pb n="KR3e0084_WYG_016-11b"/>
　熊膽味苦寒無毒療時氣熱盛變為黄疸暑月乆痢<lb/>
　疳䘌心痛疰忤<hi>藥性論小兒五疳殺蟲治惡瘡</hi>
　疏○熊膽氣味與象膽同其所主亦相似時氣熱盛<lb/>
　變為黄疸熱邪在足太隂也乆痢疳䘌濕熱在手陽<lb/>
　明也心痛疰忤熱邪在手少隂也入三經而除熱邪<lb/>
　故能療諸證也極苦而寒故又能殺蟲治惡瘡點痔<lb/>
　　主治㕘互<lb/>
　齊東野語赤目障翳熊膽丸以膽少許化開入片腦<lb/>
<pb n="KR3e0084_WYG_016-12a"/>
　一二釐研匀㸃上絶妙　聖惠方小兒鼻蝕熊膽半<lb/>
　分湯化抹之　外臺祕要十年痔瘡熊膽塗之神効<lb/>
　一切方不及也或加入片腦少許以猪膽汁和塗亦<lb/>
　妙　保幼大全諸疳羸瘦熊膽使君子末等分研匀<lb/>
　瓷器蒸溶蒸餅丸麻子大每米飲下二十丸<lb/>
　　簡誤<lb/>
　凡膽皆極苦寒而能走肝膽二經㵼有餘之熱葢以<lb/>
　類相從也小兒疳積多致目内生翳障者以肝脾二<lb/>
<pb n="KR3e0084_WYG_016-12b"/>
　臟邪熱壅滯則二臟之氣血日虚閉塞日甚故也用<lb/>
　此㵼肝膽脾家之熱則内邪清而外障去矣如不因<lb/>
　疳證而目生翳障及痘後蒙閉者多因肝腎兩虚宜<lb/>
　滋隂養血清熱為急諸膽皆不得用有痼疾者不可<lb/>
　食熊肉令終身不愈<lb/>
象牙無毒主諸鐵及雜物入肉刮取屑細研和水傅瘡<lb/>
上立出<lb/>
　疏○象牙本經無氣味日華子云平海藥云寒應是<lb/>
<pb n="KR3e0084_WYG_016-13a"/>
　甘寒無毒之物象性勇猛而牙善蜕故能出一切皮<lb/>
　肉間有形滯物如經所言也又能治邪魅驚悸風癎<lb/>
　及惡瘡拔毒長肉生肌去漏等用<lb/>
　　主治參互<lb/>
　同明礬黄蠟牛角䚡鉛花金頭蜈蚣蝟皮猪懸蹄治<lb/>
　通腸漏能去漏管　治楊梅結毒載牛黄條内　王<lb/>
　氏痘疹方痘疹不收象牙屑銅銚炒黄紅色為末每<lb/>
　服七八分白湯下　又方鍼箭入肉象牙末水和傅<lb/>
<pb n="KR3e0084_WYG_016-13b"/>
　之即出也　日華子治小便不通象牙生煎服之小<lb/>
　便過多燒灰飲下<lb/>
　象膽主明目及治疳治瘡腫以水化塗之治口臭以<lb/>
　綿裹少許貼牙根平旦漱去數度即瘥<lb/>
　疏○象膽苦寒之物也入肝脾二經肝熱則目不明<lb/>
　脾家鬱熱則成疳積或口臭苦寒除二經之熱故能<lb/>
　主諸證苦寒涼血解毒故又能主瘡腫也今世治疳<lb/>
　證癆瘵傳屍多用之總取其苦寒能殺疳蟲癆蟲兼<lb/>
<pb n="KR3e0084_WYG_016-14a"/>
　除臟腑一切熱結也<lb/>
　　主治參互<lb/>
　同獺肝蘆㑹乾漆胡黄連青黛鬼臼丹砂入滋腎藥<lb/>
　内治傳屍癆瘵　聖濟總錄内障目翳用象膽半兩<lb/>
　鯉魚膽七枚熊膽一分牛膽半兩麝香一分石決明<lb/>
　一兩為末糊丸菉豆大每茶下十丸日二<lb/>
　象皮其性最易收斂人以鈎刺揷入皮中拔出半日<lb/>
　其瘡即合故入膏散為長肉合金瘡之要藥<lb/>
<pb n="KR3e0084_WYG_016-14b"/>
　　簡誤<lb/>
　象膽苦寒之極不利脾胃凡疳證脾弱者目病血虚<lb/>
　者咸不宜多服象牙及皮氣味和平於臟腑無迕故<lb/>
　不著簡誤<lb/>
白膠味甘平温無毒主傷中勞絶腰痛羸瘦補中益氣<lb/>
婦人血閉無子止痛安胎療吐血下血崩中不止四肢<lb/>
酸疼多汗淋露折跌傷損乆服輕身延年一名鹿角膠<lb/>
<hi>得火良畏大黄</hi>
<pb n="KR3e0084_WYG_016-15a"/>
　疏○白膠是熬鹿角而成故其味甘氣平别錄温無<lb/>
　毒氣薄味厚降多升少陽中之隂也入足厥隂少隂<lb/>
　手少隂厥隂經經曰勞則喘且汗出内外皆越中氣<lb/>
　耗矣故凡作勞之人中氣傷絶四肢作痛多汗或吐<lb/>
　血下血皆肝心受病此藥味甘氣温入二經而能補<lb/>
　益中氣則絶傷和四肢利血自止汗自斂也折跌傷<lb/>
　損則血瘀而成病甘温入血通行又兼補益故折跌<lb/>
　傷損自愈婦人血閉無子及崩中淋露胎痛不安腰<lb/>
<pb n="KR3e0084_WYG_016-15b"/>
　痛羸瘦者皆血虚肝腎不足之候温肝補腎益血則<lb/>
　諸證自退而胎自得所養也血氣生真陽足故乆服<lb/>
　能輕身延年耳更治尿血溺精瘡瘍腫毒及漏下赤<lb/>
　白婦人乆服能令有子<lb/>
　　主治參互<lb/>
　同牛膝牡丹皮麥門冬地黄真蘇子鬱金白芍藥當<lb/>
　歸童便續斷治勞傷吐血　同山茱萸枸杞子鹿茸<lb/>
　地黄麥冬杜仲補骨脂懐山藥車前子五味子巴㦸<lb/>
<pb n="KR3e0084_WYG_016-16a"/>
　天蓮鬚治腎虚陽痿精寒無子加入當歸紫石英治<lb/>
　婦人血閉子宫冷服之受孕　外臺祕要虚勞尿精<lb/>
　及尿血白膠二兩炙酒二升頓和温服　肘后方妊<lb/>
　娠卒下血以酒煑膠二兩消盡頓服<lb/>
　　簡誤<lb/>
　鹿乃仙獸純陽之物也其治勞傷羸瘦益腎添精煖<lb/>
　腰膝養血脈强筋骨助陽道之聖藥也然而腎虚有<lb/>
　火者不宜用以其偏於補陽也上焦有痰熱及胃家<lb/>
<pb n="KR3e0084_WYG_016-16b"/>
　有火者不宜用以其性熱復膩滯難化也凡吐血下<lb/>
　血係隂虚火熾者槩不得服<lb/>
阿膠味甘平微温無毒主心腹内崩勞極洒洒如瘧狀<lb/>
腰腹痛四肢酸疼女子下血安胎丈夫小腹痛虚勞羸<lb/>
瘦隂氣不足脚酸不能乆立養肝氣乆服輕身益氣一<lb/>
名傅致膠<hi>得火良薯蕷為之使畏大黄凡用以蛤粉炒或酒化成膏亦得</hi>
　疏○阿膠舊云煑牛皮作之藏噐與蘇頌皆云是烏<lb/>
　驢皮其説為的其功専在於水按阿井在山東兖州<lb/>
<pb n="KR3e0084_WYG_016-17a"/>
　府東阿縣乃濟水之伏者所注其水清而重其色正<lb/>
　綠其性趨下而純隂與衆水大别本經味甘氣平别<lb/>
　錄微温無毒元素云性平味淡氣味俱薄可升可降<lb/>
　陽中隂也入手太隂足少隂厥隂經其主女子下血<lb/>
　腹内崩勞極洒洒如瘧狀腰腹痛四肢酸疼胎不安<lb/>
　及丈夫少腹痛虚勞羸痩隂氣不足脚酸不能乆立<lb/>
　等證皆由於精血虚肝腎不足法當補肝益血經曰<lb/>
　精不足者補之以味味者隂也補精以隂求其屬也<lb/>
<pb n="KR3e0084_WYG_016-17b"/>
　此藥得水氣之隂具補隂之味俾入二經而得所養<lb/>
　故能療如上諸證也血虚則肝無以養益隂補血故<lb/>
　能養肝氣入肺腎補不足故又能益氣以肺主氣腎<lb/>
　納氣也氣血兩足所以能輕身也今世以之療吐血<lb/>
　衂血血淋尿血腸風下血血痢女子血氣痛血枯崩<lb/>
　中帶下胎前産後諸疾及虚勞咳嗽肺痿肺癰膿血<lb/>
　雜出等證神効者皆取其入肺入腎益隂滋水補血<lb/>
　清熱之功也<lb/>
<pb n="KR3e0084_WYG_016-18a"/>
　　主治㕘互<lb/>
　同天麥門冬栝樓根白藥子五味子桑白皮剪草生<lb/>
　地黄枸杞子百部蘇子白芍藥治肺腎俱虚咳嗽吐<lb/>
　血　同杜仲枸杞子白芍藥山藥麥門冬地黄黄耆<lb/>
　人參青蒿續斷黄蘖治婦人崩中漏血　同白芍藥<lb/>
　炙甘草麥冬地黄白膠當歸枸杞子杜仲續斷治婦<lb/>
　人胎痛或胎漏下血　直指方老人虚祕阿膠炒二<lb/>
　錢葱白三根水煎化入蜜二匙温服　仲景方黄連<lb/>
<pb n="KR3e0084_WYG_016-18b"/>
　阿膠湯治少隂病得之二三日以上心中煩不得卧<lb/>
　者用阿膠三兩黄連四兩黄芩一兩芍藥二兩雞子<lb/>
　黄二枚以水五升先煑三物取二升去滓内膠烊盡<lb/>
　小冷内雞子黄攪令相得温服七合日三　和劑局<lb/>
　方治腸胃氣虚冷熱不調下痢赤白裏急後重腹痛<lb/>
　小便不利用阿膠二兩炒黄連三兩茯苓二兩為末<lb/>
　搗丸梧子大每服五十丸米湯下日三　千金翼吐<lb/>
　血不止阿膠炒二兩蒲黄六合生地黄三兩水五升<lb/>
<pb n="KR3e0084_WYG_016-19a"/>
　煑三升分服兼治衂血　梅師方妊娠下血不止阿<lb/>
　膠三兩炙為末酒一升煎化服即愈　産寳方膠艾<lb/>
　湯妊娠胎動阿膠艾葉各二兩葱白一升水四升煑<lb/>
　一升分服<lb/>
　　簡誤<lb/>
　此藥多偽造皆雜以牛馬皮舊革鞍靴之類其氣濁<lb/>
　穢不堪入藥當以光如瑿漆色帶油緑者為真真者<lb/>
　折之即斷亦不作臭氣夏月亦不甚濕軟如入調經<lb/>
<pb n="KR3e0084_WYG_016-19b"/>
　丸藥中宜入醋重湯頓化和藥其氣味雖和平然性<lb/>
　黏膩胃弱作嘔吐者勿服脾虚食不消者亦忌之<lb/>
牛乳微寒補虚羸止渴<lb/>
乳腐味甘微寒無毒主潤五藏利大小便益十二經脈<lb/>
　疏○牛乳乃牛之血液所化其味甘其氣微寒無毒<lb/>
　甘寒能養血脈滋潤五藏故主補虚羸止渴及乳腐<lb/>
　所主皆同也日華子主養心肺解熱毒潤皮膚者亦<lb/>
　此意耳肝味苦甘氣和平食之能補肝治雀盲<lb/>
<pb n="KR3e0084_WYG_016-20a"/>
　　主治參互<lb/>
　同人乳羊乳梨汁蘆根汁蔗漿熬膏治反胃噎膈大<lb/>
　便燥結宜時時飲之兼能止消渴<lb/>
　夏子益奇疾方肉人怪病人頂生瘡五色如櫻桃狀<lb/>
　破則自頂分裂連皮剝脱至足名曰肉人常飲牛乳<lb/>
　自消<lb/>
　　簡誤<lb/>
　患冷氣人忌之與酸物相反令人腹中癥結脾胃作<lb/>
<pb n="KR3e0084_WYG_016-20b"/>
　泄者亦不得服<lb/>
酥微寒補五藏利大膓主口瘡<lb/>
　疏○酥乃牛乳所出乳之精華也其味甘氣㣲寒無<lb/>
　毒性滑澤五臟皆屬隂酥乃隂血之精華故能補五<lb/>
　藏血枯火盛大腸燥結及口舌生瘡甘寒除熱補血<lb/>
　故主利大腸口瘡也　按酥酪醍醐總成於牛乳但<lb/>
　有精粗之别耳其性大抵皆滋潤滑澤宜於血熱枯<lb/>
　燥之人其功不甚相逺故二物不復載<lb/>
<pb n="KR3e0084_WYG_016-21a"/>
　　主治參互<lb/>
　凡一切藥用酥炙者取其潤燥兼能益精髓補血脈<lb/>
　又有滲入骨肉使骨易糜之功　外臺祕要一切肺<lb/>
　病咳嗽膿血不止用好酥五十斤煉三遍當出醍醐<lb/>
　每服一合日三服以瘥為度神効<lb/>
　　簡誤<lb/>
　性能利竅驟食之使人遺精<lb/>
　<lb/>
<pb n="KR3e0084_WYG_016-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷十六<lb/>
</p>
<p>
</p>
  </div>
</body>
</text>
</TEI>
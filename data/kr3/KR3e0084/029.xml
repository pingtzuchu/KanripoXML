<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷二十九</head> <lb/>
    <p>
<pb n="KR3e0084_WYG_029-1a"/>
欽定四庫全書<lb/>
　神農本草經疏卷二十九<lb/>
　　　　　　　　　　　　明　繆希雍　撰<lb/>
　　總二十二種今疏其要者四種<lb/>
　　　葫　　　　　馬齒莧　　　　茄子<hi>根附</hi>
　　　蕺<lb/>
葫<hi>蒜也</hi>味辛温有毒主散癰腫䘌瘡除風邪殺毒氣獨子<lb/>
者亦佳歸五藏久食傷人損目明<lb/>
<pb n="KR3e0084_WYG_029-1b"/>
　疏○葫大蒜也稟火金之氣以生故其味辛氣温辛<lb/>
　温太甚故其性有毒熏臭異常不宜多食入足陽明<lb/>
　太隂厥隂經辛温能辟惡散邪故主除風邪殺毒氣<lb/>
　及外治散癰腫䘌瘡也辛温走竄無處不到故主歸<lb/>
　五藏脾胃之氣最喜芳香熏臭損神耗氣故久食則<lb/>
　傷人肝開竅於目目得血而能視辛温太過則血耗<lb/>
　而目損矣總之其功長於通逹走竅去寒濕辟邪惡<lb/>
　散癰腫化積聚煖脾胃行諸氣故蘓恭主下氣消穀<lb/>
<pb n="KR3e0084_WYG_029-2a"/>
　化肉蔵器主風濕破冷氣爛痃癖伏邪惡宣通温補<lb/>
　日華子主健脾胃治腎氣止霍亂轉筋腹痛除邪祟<lb/>
　解温疫等用也<lb/>
　　主治參互<lb/>
　外臺秘要關格脹滿大小便不通獨頭蒜燒熟去皮<lb/>
　綿裹納下部氣立通　又方治金瘡中風角弓反張<lb/>
　取蒜一大升破去心無灰酒四升煑令極爛并滓服<lb/>
　一大升須臾得汗則瘥　簡要濟衆治鼻血不止服<lb/>
<pb n="KR3e0084_WYG_029-2b"/>
　藥不應用蒜一枚去皮細研如泥攤一餅子如錢大<lb/>
　厚一豆許左鼻血出貼左脚心右鼻血出貼右脚心<lb/>
　兩鼻俱出皆貼之立瘥血止急以温水洗脚心　外<lb/>
　科精要背瘡灸法凡覺背上腫硬疼痛以濕紙貼尋<lb/>
　瘡頭用大蒜十顆淡豆豉半合乳香一錢細研勻隨<lb/>
　瘡頭大小用竹片竹圏圏定填藥於内二分厚著艾<lb/>
　灸之痛灸至痒痒灸至痛以百壮為率効　永類鈐<lb/>
　方乾濕霍亂轉筋用大蒜搗塗足心立愈　普濟方<lb/>
<pb n="KR3e0084_WYG_029-3a"/>
　寒瘧冷痢端午日以獨頭蒜十箇黄丹二錢搗丸梧<lb/>
　子大毎服九丸長流水下妙　衍義暴下血病用葫<lb/>
　五七枚去皮研膏入豆豉搗丸梧子大毎米飲下五<lb/>
　六十丸無不愈者　華佗行道見車載一人病咽塞<lb/>
　食不下呻吟佗視曰餅店家蒜虀大酢三升飲之當<lb/>
　自痊果吐大蛇一枚而愈<lb/>
　　簡誤<lb/>
　蒜性温屬火氣味臭烈凡肺胃有熱肝腎有火氣虛<lb/>
<pb n="KR3e0084_WYG_029-3b"/>
　血弱之人切勿沾唇雖有煖脾胃袪寒濕之功亦宜<lb/>
　暫用切勿過施過則生痰動火傷神散氣損目耗血<lb/>
　切戒切戒<lb/>
馬齒莧主目盲白翳利大小便去寒熱殺諸蟲止渴破<lb/>
癥結癰瘡服之長年不白和梳垢封疔腫又燒為灰和<lb/>
多年醋滓先灸疔腫以封之即根出生搗絞汁服當下<lb/>
惡物去白蟲煎為膏塗白秃又主三十六種風結瘡以<lb/>
一釡煑澄清内蠟三兩重煎成膏塗瘡上亦服之<lb/>
<pb n="KR3e0084_WYG_029-4a"/>
　疏○馬齒莧稟天之隂寒兼得地中之金氣以生故<lb/>
　葉節間有水銀以其得金氣多也味應辛苦氣寒無<lb/>
　毒經云榮氣不從逆於肉裏乃生癰腫原病式云諸<lb/>
　痛痒瘡瘍皆屬心火辛寒能凉血散熱故主癥結癰<lb/>
　瘡疔腫白秃及三十六種風結瘡搗敷則腫散疔根<lb/>
　㧞絞汁服則惡物當下内外施之皆得也辛寒通利<lb/>
　故寒熱去大小便利也苦能殺蟲寒能除熱故主殺<lb/>
　諸蟲去寸白止渇辛寒能散肺家之熱故主目盲白<lb/>
<pb n="KR3e0084_WYG_029-4b"/>
　翳也長年不白總言其凉血益血病去身輕之功耳<lb/>
　方士多采取用以其亦有代砂結汞之能也<lb/>
　　主治參互<lb/>
　崔元亮治赤白下不問老㓜孕婦悉可服取馬齒莧<lb/>
　搗絞汁三大合和雞子白一枚微温頓服之不過再<lb/>
　作則愈　又方療多年惡瘡百方不瘥或痛焮走不<lb/>
　已者竝爛搗馬齒莧敷上不過三兩遍即愈　廣利<lb/>
　方小兒火丹熱如火遶臍即損人馬齒莧搗塗之<lb/>
<pb n="KR3e0084_WYG_029-5a"/>
　崔元亮方疔瘡腫毒馬齒莧二分石灰三分為末雞<lb/>
　子白和傅之<lb/>
　　簡誤<lb/>
　馬齒莧辛寒滑利凡脾胃虛寒腸滑作泄者勿用煎<lb/>
　餌方中不得與鼈甲同入令化作小鼈傷人也<lb/>
茄子味甘寒久冷人不可多食損人動氣發瘡及痼疾<lb/>
　　根及枯莖葉主凍脚瘡可煑作湯漬之良<lb/>
　疏○茄内稟地中一隂之氣外受南方熱火之陽故<lb/>
<pb n="KR3e0084_WYG_029-5b"/>
　其花實皆紫本經雖云甘寒必是濕中有火使非濕<lb/>
　熱則不能動氣發瘡及痼疾也濕勝則久冷人多食<lb/>
　有損熱勝故能主凍脚瘡也孟詵云主寒熱五藏勞<lb/>
　大明治温疾傳尸勞氣皆非正治惟腫毒家用之為<lb/>
　當耳<lb/>
　　主治參互<lb/>
　靈苑方腸風下血經霜茄連蔕燒存性為末毎日空<lb/>
　心温酒服二錢匕　丹溪方治乳頭裂用茄子老黄<lb/>
<pb n="KR3e0084_WYG_029-6a"/>
　者燒灰傅之　鮮茄蔕鮮何首鳥等分煑飲治對口<lb/>
　瘡有神　茄稈燒灰淋汁和入桑磠堿等藥諸癰腫<lb/>
　疔瘡有效<lb/>
　　簡誤<lb/>
　茄觀本經所說止是損人竝無利益後人雖有處治<lb/>
　之法然終與本經相失凡有痼疾及虛冷人切不可<lb/>
　食近世為茹菜中常用之物尊生者當慎之<lb/>
蕺味辛微温主蠷螋溺瘡多食令人氣喘<hi>俗呼魚腥草</hi>
<pb n="KR3e0084_WYG_029-6b"/>
　疏　蕺生於下濕之地得隂中之陽故其味辛氣温<lb/>
　入手太隂經能治痰熱壅肺發為肺癰吐膿血之要<lb/>
　藥辛温主散故能治蠷螋溺瘡肺主氣辛温能散氣<lb/>
　故多食令人氣喘肺與大腸為表裏大腸濕熱盛則<lb/>
　為痔瘡得辛温之氣則大腸清寧故又為痔瘡必須<lb/>
　之藥<lb/>
　　主治參互<lb/>
　單用搗汁入年久芥菜滷飲之治肺癰有神　救急<lb/>
<pb n="KR3e0084_WYG_029-7a"/>
　方痔瘡腫痛魚腥草一握煎湯熏洗仍以滓傅即愈<lb/>
　　簡誤<lb/>
　蕺止能消肺癰治痔瘡餘非所長况多食令人氣喘<lb/>
　發虛弱損陽氣發脚氣等害慎之慎之<lb/>
　<lb/>
　<lb/>
　<lb/>
　<lb/>
<pb n="KR3e0084_WYG_029-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷二十九<lb/>
</p>
<p>
</p>
  </div>
</body>
</text>
</TEI>
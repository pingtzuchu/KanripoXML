<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷十一</head> <lb/>
    <p>
<pb n="KR3e0084_WYG_011-1a"/>
欽定四庫全書<lb/>
　神農本草經疏卷十一<lb/>
　　　　　　　　　　　　明　繆希雍　撰<lb/>
　草部下品之下<lb/>
　　總百五種今疏其要者三十五種<lb/>
　　　何首烏　　　威靈仙　　　牽牛子<lb/>
　　　蓖麻子　　　天南星　　　狶薟<lb/>
　　　馬鞭草　　　苧根　　　　白頭翁<lb/>
<pb n="KR3e0084_WYG_011-1b"/>
　　　甘蕉根　　　蘆根<hi>笋附</hi>　　鬼臼<lb/>
　　　馬兜鈴<hi>根附</hi>　仙茅　　　　劉寄奴<lb/>
　　　骨碎補　　　連翹　　　　續隨子<lb/>
　　　山豆根　　　白附子　　　鹿藿<lb/>
　　　預知子　　　木賊　　　　蒲公草<lb/>
　　　穀精草　　　夏枯草　　　山慈菰<lb/>
　　　燈心草　　　馬勃　　　　水蓼<lb/>
　　　海金沙　　　草三稜　　　鹿藥<lb/>
<pb n="KR3e0084_WYG_011-2a"/>
　　　草石蠶　　　漆姑草<lb/>
何首烏味苦澀㣲温無毒主瘰癧消癰腫療頭面風瘡<lb/>
五痔主心痛益血氣黑髭鬢恱顔色久服長筋骨益精<lb/>
髓延年不老亦治婦人産後及帶下諸疾<hi>茯苓為之使與白萊菔相</hi>
<hi>惡犯之令人髭髮早白</hi>
　疏○何首烏本文味苦澀㣲温傳言味甘氣温其稟<lb/>
　春深生氣無疑春為木化入通於肝外合於風升也<lb/>
　陽也入足厥隂兼入足少隂經故為益血袪風之上<lb/>
<pb n="KR3e0084_WYG_011-2b"/>
　藥雌雄二種遇夜則交有隂陽交合之象故能令人<lb/>
　有子肝主血腎主精益二經則精血盛髮者血之餘<lb/>
　也故烏髭鬢其主瘰癧者肝膽氣鬱結則内熱榮氣<lb/>
　壅逆發為是病十一臟皆取決於膽與肝為表裏為<lb/>
　少陽之經不可出入氣血俱少乃風木所主行膽氣<lb/>
　益肝血則瘰癧自消矣調榮氣則癰腫消治風先治<lb/>
　血血活則風散故療頭面風瘡腸澼為痔痔者濕熱<lb/>
　下流傷血分而無所施洩則逼近肛門肉分迸出成<lb/>
<pb n="KR3e0084_WYG_011-3a"/>
　形為種種矣風能勝濕濕熱解則痔將自平心血虚<lb/>
　則内熱熱則心搖搖而作痛益血則熱解而痛除益<lb/>
　血氣黑髭鬢恱顔色久服長筋骨益精氣延年不老<lb/>
　者皆補肝腎益精血之極功也亦治婦人産後及帶<lb/>
　下諸疾者婦人以血為主月事通後厥隂主之帶下<lb/>
　本於血虚而兼濕熱行濕益血靡不除矣<lb/>
　　主治叅互<lb/>
　君甘菊花枸杞子地黄牛膝天門冬赤白茯苓桑椹<lb/>
<pb n="KR3e0084_WYG_011-3b"/>
　南燭子則益精血烏鬚髮駐顔延年　得牛膝鼈甲<lb/>
　橘紅青皮治瘧邪在隂分久而不解如表氣已虚脾<lb/>
　胃已弱則加人參三五錢肺熱者去人參換入當歸<lb/>
　如其數　得刺蒺藜甘菊花天門冬胡麻仁漆葉白<lb/>
　芷荆芥穗苦參地黄百部治頭面諸風及大麻風<lb/>
　得金銀花地榆犀角草石蠶山豆根黄連芍藥乾葛<lb/>
　升麻甘草滑石治毒痢下純血諸藥不效有神　經<lb/>
　驗方治骨軟風腰膝疼行履不得遍身瘙痒何首烏<lb/>
<pb n="KR3e0084_WYG_011-4a"/>
　大而有花紋者同牛膝剉各一斤以好酒一升浸一<lb/>
　宿曝乾於木臼内搗末蜜丸每日空心食前酒吞三<lb/>
　五十丸兼可治風痰久瘧不愈　斗門方治瘰癧或<lb/>
　破或不破下至胸前者皆治之用何首烏根洗浄日<lb/>
　日生嚼并取葉搗塗之數服即止其藥久服延年黑<lb/>
　髮用之神效　何首烏傳何首烏味甘氣温性則無<lb/>
　毒茯苓為之使治五痔腰膝之病冷氣心痛積年勞<lb/>
　瘦痰癖風虚敗劣長筋力益精髓壯氣駐顔黑髪延<lb/>
<pb n="KR3e0084_WYG_011-4b"/>
　年婦人惡血痿黄産後諸疾赤白帶下毒氣入腹久<lb/>
　痢不止其功不可具述一名野苗二名交藤三名夜<lb/>
　合四名地精五名首烏本出䖍州江南諸道皆有之<lb/>
　苗葉有光澤者又如桃李葉雄者苗色黄白雌者黄<lb/>
　赤根逺不過三尺春秋可採日乾去皮為末酒下最<lb/>
　良有疾即用茯苓煎湯為使常杵末新甆器盛用偶<lb/>
　日服之忌猪肉血無鱗魚觸藥無力其根形大如拳<lb/>
　連珠其有形如鳥獸山嶽之狀者珍也掘得去皮生<lb/>
<pb n="KR3e0084_WYG_011-5a"/>
　喫得味甘甜可休糧讚曰神妙勝道著在仙書雌雄<lb/>
　相交夜合晝疎服之去榖日居月諸返老還少變安<lb/>
　病軀有緣者遇勗爾自知明州刺史李逺傳錄云何<lb/>
　首烏所出順州南河縣及韶州潮州恩州賀州廣州<lb/>
　四會縣潘州者為上邕州桂州康州春州高州勒州<lb/>
　循州晉興縣出者次之真仙草也五十年者如拳大<lb/>
　號山奴服之一年髭鬢青黒一百年者如盌大號山<lb/>
　哥服之一年顔色紅恱一百五十年者如盆大號山<lb/>
<pb n="KR3e0084_WYG_011-5b"/>
　伯服之一年齒落更生二百年如斗栲栳大號山翁<lb/>
　服之一年顔如童子行及奔馬三百年者如三斗栲<lb/>
　栳大號山精純陽之體久服之成地仙也　衍義曰<lb/>
　何首烏兼黑髭鬢與蘿蔔相惡令人髭鬢早白治腸<lb/>
　風熱多用<lb/>
　　簡誤<lb/>
　何首烏為益血之藥忌與天雄烏頭附子仙茅薑桂<lb/>
　等諸燥熱藥同用修事以苦竹刀切片米泔浸經宿<lb/>
<pb n="KR3e0084_WYG_011-6a"/>
　曝乾蒸用勿令犯鐵<lb/>
威靈仙味苦温無毒主諸風宣通五藏去腹内冷滯心<lb/>
膈痰水久積癥瘕痃癖氣塊膀胱宿膿惡水腰膝冷疼<lb/>
及療折傷一名能消久服之無疫瘧忌茗<lb/>
　疏○威靈仙感春夏之氣故其味苦其氣温其性無<lb/>
　毒升也陽也入足太陽經春為風木之化故主諸風<lb/>
　而為風藥之宣導善走者也腹内冷滯多由於寒濕<lb/>
　心膈痰水乃飲停於上中二焦也風能勝濕濕病喜<lb/>
<pb n="KR3e0084_WYG_011-6b"/>
　燥故主之也膀胱宿膿惡水靡不由濕所成腰膝冷<lb/>
　疼亦緣濕流下部侵筋致之袪風除濕病隨去矣其<lb/>
　曰久積癥瘕痃癖氣塊及折傷則病千血分者多氣<lb/>
　分者少而又未必皆由於濕施之恐亦無當取節焉<lb/>
　可也<lb/>
　　主治叅互<lb/>
　簡便方治脚氣入腹脹悶喘急用末二錢酒下痛減<lb/>
　一分則藥亦減一分　千金方治腰脚諸痛用末空<lb/>
<pb n="KR3e0084_WYG_011-7a"/>
　心温酒服一錢逐日以㣲利為度　集驗方治腎臟<lb/>
　風壅腰膝沉重用威靈仙末蜜丸梧子大温酒吞八<lb/>
　十丸平明㣲利惡物如青膿膠即是風毒積滯如未<lb/>
　利再服百丸取下後食粥補之一月仍常服温補藥<lb/>
　孫兆方名放杖丸　衛生易簡方治破傷風威靈仙<lb/>
　半兩獨蒜一箇香油一錢同搗爛熱酒衝服汗出即<lb/>
　愈　又方治停痰宿飲喘欬嘔逆全不入食威靈仙<lb/>
　焙半夏薑汁浸焙為末用皂角水熬膏丸菉豆大每<lb/>
<pb n="KR3e0084_WYG_011-7b"/>
　服七丸至十丸薑湯下日三服一月驗忌茶麫　又<lb/>
　方治諸骨鯁威靈仙一兩二錢縮砂蜜一兩沙糖一<lb/>
　盞水二鍾煎一鍾温服　李樓怪證方治飛絲纒隂<lb/>
　腫痛欲斷以威靈仙搗汁浸洗效<lb/>
　　簡誤<lb/>
　風藥性升而燥走而不守凡病非風濕及陽盛火升<lb/>
　血虚有熱表虚有汗痎瘧口渇身熱者並忌用之<lb/>
牽牛子味苦寒有毒主下氣療脚滿水腫除風毒利小<lb/>
<pb n="KR3e0084_WYG_011-8a"/>
便<lb/>
　疏○牽牛子本經不載乃名醫續註本草謂為苦寒<lb/>
　有毒東垣以為感南方熱火之化所生應是辛熱有<lb/>
　毒之藥其主下氣者乃損削真氣之謂療脚滿水腫<lb/>
　除風毒利小便皆相似語況前病多屬脾胃氣虚此<lb/>
　是瀉藥今反用之為害滋大<lb/>
　　主治叅互<lb/>
　黑牽牛得白木香檳榔使君子能追蟲取積　普濟<lb/>
<pb n="KR3e0084_WYG_011-8b"/>
　方治氣築奔衝不可忍牛郎丸用黑牽牛半兩檳榔<lb/>
　二錢半為末每服一錢紫蘇湯下追蟲取積亦可用<lb/>
　　摘𤣥方治面上風刺黑牽牛酒浸三宿為末先以<lb/>
　薑汁擦面後用藥塗之　聖惠方治面上粉刺㿔子<lb/>
　如米粉黑牽牛末對入面粉藥中日日洗之<lb/>
　　簡誤<lb/>
　牽牛子辛熱有毒之藥性又迅急其所主治多是脾<lb/>
　胃與肺家濕熱之病理應屬虚何資瀉藥況諸證應<lb/>
<pb n="KR3e0084_WYG_011-9a"/>
　用藥物尋檢本經所載良藥不乏何至舍其萬全而<lb/>
　就不可必不可保之毒物哉宜東垣之諄復其辭以<lb/>
　戒後人之勿輕用也兹并附錄其論以詔後世云<lb/>
　附錄東垣云牽牛非神農藥也名醫續註云味苦寒<lb/>
　能除濕氣利小便治下注脚氣此說氣味主治俱誤<lb/>
　矣何也凡用牽牛少則動大便多則泄下如水乃瀉<lb/>
　氣之藥其味辛辣久嚼猛烈雄壯所謂苦寒安在哉<lb/>
　夫濕者水之别稱有形者也若肺先受濕濕氣不得<lb/>
<pb n="KR3e0084_WYG_011-9b"/>
　施化致大小便不通則宜暫用之蓋牽牛感南方熱<lb/>
　火之化所生火能平金而泄肺濕去則氣得周流所<lb/>
　謂五臟有邪更相平也今不問有濕無濕但傷食或<lb/>
　有熱證俱用牽牛尅伐之藥豈不誤哉況牽牛止能<lb/>
　泄氣中之濕熱不能除血中之濕熱濕從下受之下<lb/>
　焦主血血中之濕宜苦寒之味反以辛藥泄之傷人<lb/>
　元氣且牽牛辛烈比之諸辛藥泄氣尤甚其傷人必<lb/>
　矣經云辛泄氣辛走氣辛泄肺肺病者無多食辛況<lb/>
<pb n="KR3e0084_WYG_011-10a"/>
　飲食失節勞役所傷是胃氣不行心火乗之腸胃受<lb/>
　火邪名曰熱中脾胃主血當血中泄火以黄芩之苦<lb/>
　寒泄火當歸身之辛温和血生地黄之苦寒涼血益<lb/>
　血少加紅花之辛温以泄血絡桃仁之辛温除燥潤<lb/>
　腸仍不可專用須於補中益氣泄隂火之藥内加而<lb/>
　用之何則上焦元氣已自虚弱若反用牽牛大辛熱<lb/>
　氣味俱陽之藥以泄水泄元氣利其小便竭其津液<lb/>
　是謂重虚重則必死輕則夭人故張文懿云牽牛不<lb/>
<pb n="KR3e0084_WYG_011-10b"/>
　可耽嗜脱人元氣見人有酒食病痞者多服牽牛丸<lb/>
　散取快一時藥過仍痞隨服隨效效後復痞以致久<lb/>
　服脱人元氣猶不知悔也張仲景治七種濕熱小便<lb/>
　不利無一藥犯牽牛者仲景豈不知牽牛能泄濕利<lb/>
　小便乎為濕病之根在下焦是血分中氣病不可用<lb/>
　辛辣之藥泄上焦太隂之氣是血病瀉氣使氣血俱<lb/>
　損也經云毋實實毋虚虚毋絶人長命此之謂也用<lb/>
　者戒之　牽牛自宋以後北人常用取快及劉守真<lb/>
<pb n="KR3e0084_WYG_011-11a"/>
　張子和出又倡為通用下藥李明之目擊其事故著<lb/>
　此說極力闢之牽牛治水氣在肺喘滿腫脹下焦鬱<lb/>
　遏腰背脹重及大腸風秘氣秘卓有殊功但病在血<lb/>
　分及脾胃虚弱而痞滿者則不可取快一時及常服<lb/>
　暗傷元氣也<lb/>
蓖麻子味甘辛平有小毒主水癥水研二十枚服之吐<lb/>
惡沫加至三十枚三日一服差則止又主風虚寒熱身<lb/>
體瘡痒浮腫尸疰惡氣榨取油塗之　葉主脚氣風腫<lb/>
<pb n="KR3e0084_WYG_011-11b"/>
不仁搗蒸傅之<lb/>
　疏○蓖麻得土金之氣故其味甘辛而其氣則平性<lb/>
　有小毒其力長於收吸故能拔病氣出外其性善收<lb/>
　故能追膿取毒能出有形之滯物又能通利闗竅故<lb/>
　主水癥又主風虚寒熱身體瘡痒浮腫尸疰惡氣榨<lb/>
　取油塗之研塗手足心催生冦氏主瘰癧李氏主偏<lb/>
　風半身不遂口眼喎斜頭風脚氣毒腫丹癅火傷鍼<lb/>
　刺入肉女人胞衣不下及子腸挺出皆從外治不經<lb/>
<pb n="KR3e0084_WYG_011-12a"/>
　内服良有見也子無刺者良子有刺者毒<lb/>
　雷公云凡使勿用黑天赤利子緣在地蔞上是顆兩<lb/>
　頭尖有毒其蓖麻子節節有黄黑斑凡使以鹽湯煮<lb/>
　半日去皮取子研用<lb/>
　時珍云取蓖麻油法用蓖麻仁五升搗爛以水一斗<lb/>
　煮之沫浮於湯面即撇起待沫盡乃止去水以沫煎<lb/>
　至點燈不泎滴水不散為度<lb/>
　李氏曰凡服蓖麻子者一生不得食豆犯之必脹死<lb/>
<pb n="KR3e0084_WYG_011-12b"/>
　其油能伏丹砂輕粉<lb/>
　　主治叅互<lb/>
　蓖麻子去殻同紫背天葵等分清水入砂器中煮半<lb/>
　日空腹時與病人嚼下自十五枚至廿一枚瘰癧久<lb/>
　久自消　李氏云一人病偏風手足不舉用此油同<lb/>
　羊脂麝香鯪鯉甲等藥煎作摩膏日摩數次一月餘<lb/>
　漸復兼服搜風養血化痰之劑三月而愈又一人病<lb/>
　手臂一塊腫痛亦用蓖麻搗膏貼之一夜而愈又一<lb/>
<pb n="KR3e0084_WYG_011-13a"/>
　人病氣鬱偏頭痛用此同乳香食鹽搗㶸太陽穴一<lb/>
　夜痛止又一婦産後子腸不收搗仁貼其丹田一夜<lb/>
　而上此藥外用累奏竒功但内服不可輕率耳或言<lb/>
　搗膏以筋點於鵝馬六畜舌根下即不能食或點肛<lb/>
　内即下血死其毒可知矣　又方治口眼喎斜蓖麻<lb/>
　子仁搗膏左貼右右貼左即正　又婦人良方亦治<lb/>
　前證用蓖麻子仁七七粒研作餅右喎安在左手心<lb/>
　左喎安在右手心却以銅盂盛熱水坐藥上冷即換<lb/>
<pb n="KR3e0084_WYG_011-13b"/>
　五六次即正也　治風氣頭痛不可忍者乳香蓖麻<lb/>
　仁等分搗餅隨左右貼太陽穴解髮出氣甚驗　又<lb/>
　方蓖麻仁半兩棗肉十五枚搗塗紙上捲筒揷入鼻<lb/>
　中下清水涕頭痛即止　聖濟錄治鼻塞不通用蓖<lb/>
　麻仁三十粒大棗去皮一枚搗匀綿裹塞之一日一<lb/>
　易三十日聞香臭也　摘𤣥方治舌上出血用蓖麻<lb/>
　子油紙撚燒煙熏鼻中自止　經驗良方治舌脹塞<lb/>
　口用蓖麻子仁四十粒去殻研油塗紙上作撚燒煙<lb/>
<pb n="KR3e0084_WYG_011-14a"/>
　熏之未退再熏以愈為度有人舌腫出口外一村人<lb/>
　用此法而愈　治急喉痺牙闗𦂳急不通用此即破<lb/>
　以蓖麻子仁硏爛紙卷作筒燒煙熏吸即通或只取<lb/>
　油作撚尤妙名聖煙筒　崔元亮海上集驗方治催<lb/>
　生下胞用蓖麻子七粒去殻硏膏塗脚心若胎及衣<lb/>
　下便速洗去不爾則子腸出即以此膏塗頂腸自入<lb/>
　也　肘後方産難取蓖麻子十四枚每手各把七枚<lb/>
　須臾立下也　摘𤣥治子宫脫下用蓖麻仁枯礬等<lb/>
<pb n="KR3e0084_WYG_011-14b"/>
　分為末安紙上托入仍以蓖麻仁十四枚硏膏塗頂<lb/>
　心即入　又治盤腸生産塗頂方同上　肘後方治<lb/>
　一切腫毒痛不可忍用蓖麻子搗敷即止也<lb/>
　　簡誤<lb/>
　蓖麻子能吸氣又能通竅體質多油而又有毒脾胃<lb/>
　薄弱大腸不固之人慎勿輕用服餌<lb/>
天南星味苦辛有毒主中風除痰麻痺下氣破堅積消<lb/>
癰腫利胸膈散血墮胎<hi>畏附子乾薑生薑</hi>
<pb n="KR3e0084_WYG_011-15a"/>
　疏○南星得火金之氣故其味苦辛火金相搏故性<lb/>
　烈而有毒隂中之陽可升可降入手太隂經為風寒<lb/>
　鬱於肺家以致風痰壅盛之要藥也炎上作苦苦則<lb/>
　善燥從革作辛辛則善散温則開通故主麻痺下氣<lb/>
　破堅積消癰腫利胸膈散血墮胎<lb/>
　　主治叅互<lb/>
　南星得牛膽則燥氣減得火炮則毒性緩　得薑桂<lb/>
　附主破傷風口噤身强　得牛膽皂角川烏茯神牛<lb/>
<pb n="KR3e0084_WYG_011-15b"/>
　黄天竺黄丹砂治驚癎加天麻治一切風痰壅盛<lb/>
　同半夏搗細末入降真香末傅金瘡折傷瘀血　同<lb/>
　桂枝乾薑甘草細辛治西北邊人真中風風痰猝壅<lb/>
　僵仆<lb/>
　　簡誤<lb/>
　南星味既辛苦氣復大温而燥烈正與半夏之性同<lb/>
　而毒則過之故亦善墮胎也半夏治濕痰多南星主<lb/>
　風痰多是其異矣二藥大都相類故其所忌亦同非<lb/>
<pb n="KR3e0084_WYG_011-16a"/>
　西北人真中風者勿用詳載半夏條下兹不重出<lb/>
狶薟味苦寒有小毒主熱䘌煩滿不能食生搗汁服三<lb/>
四合多則令人吐<lb/>
　疏○狶薟陽草也感少陽生發之氣以生故其味苦<lb/>
　寒不應有毒乃入血分袪風除濕兼活血之要藥也<lb/>
　濕熱盛則生䘌濕則煩滿不能食春生之藥本合風<lb/>
　化風能勝濕苦寒除熱故主之也經曰地之濕氣感<lb/>
　則害人皮肉筋脈故蘇頌治肝腎風氣四肢麻痺骨<lb/>
<pb n="KR3e0084_WYG_011-16b"/>
　間疼痛腰膝無力及行大腸氣成訥用以療中風張<lb/>
　詠用以輕身駐顔效己著於曩代功復見於今時妙<lb/>
　在走而不洩香可開脾邪去身安功力斯倍矣<lb/>
　　主治叅互<lb/>
　狶薟如法修事一斤入漆葉四兩亦以蜜酒潤過九<lb/>
　蒸九曬蜜和丸如梧子大每五錢空心饑時白湯吞<lb/>
　日三服治紫雲風爛麻風有神　江陵府節度使成<lb/>
　訥進狶薟丸方表畧云臣有弟訮年三十一中風伏<lb/>
<pb n="KR3e0084_WYG_011-17a"/>
　枕五年百醫不差有道人鍾針者因覩此患曰可餌<lb/>
　狶薟丸必愈其藥多生沃壤高三尺許節葉相對其<lb/>
　葉當夏五月已來收每去地五寸翦刈以温水洗去<lb/>
　泥土摘其葉及枝頭凡九蒸九曝不必太燥但取蒸<lb/>
　足數為度仍熬搗為末煉蜜丸如梧子大空心温酒<lb/>
　或米飲下二三十丸服至二千丸所患愈加不得憂<lb/>
　慮是藥攻之力服至四千丸必得復故五千丸當復<lb/>
　丁壯臣依法修合令訮服之果如其言鍾針又言此<lb/>
<pb n="KR3e0084_WYG_011-17b"/>
　藥與本草所述功效相異蓋出處盛在江東彼土人<lb/>
　呼猪薟緣此藥如猪薟氣故以為名但經蒸曝薟氣<lb/>
　自泯每當服後須喫飯三五匙壓之五月五日采者<lb/>
　佳奉敕宜付醫院詳錄　知益州張詠進狶薟丸表<lb/>
　畧云此草金稜銀線素<hi>應是赤字</hi>莖紫荄對節而生蜀號<lb/>
　火杴莖葉頗同蒼耳誰知至賤之中乃有殊常之效<lb/>
　臣自喫至百服眼目清明積至千服髭鬚烏黑筋力<lb/>
　輕徤效驗多端臣本州有都押衙羅守一曾因中風<lb/>
<pb n="KR3e0084_WYG_011-18a"/>
　墜馬失音不語臣與十服其病立瘥又和尚知嚴年<lb/>
　七十忽患偏風口眼喎斜時時吐涎臣與十服亦便<lb/>
　得瘥今合一百劑差職員史元奏進<lb/>
　　簡誤<lb/>
　凡病人患四肢麻痺骨間疼腰膝無力由於脾腎兩<lb/>
　虚隂血不足不因風濕所中而得者不宜服之予少<lb/>
　年時晤金壇令公劉蓉川論及此藥劉太夫人平居<lb/>
　常服在金壇令𨽻卒取此草太夫人見之輒曰非是<lb/>
<pb n="KR3e0084_WYG_011-18b"/>
　乃知張益公表中所云金稜銀線素莖紫荄與吳地<lb/>
　所産者有異物隨土變固其性也<lb/>
馬鞭草主下部䘌瘡<lb/>
　疏○馬鞭草圖經謂之龍牙别錄味苦氣寒無毒保<lb/>
　昇日華子咸謂辛涼應有之也本是涼血破血之藥<lb/>
　下部䘌瘡者血熱之極兼之濕熱故血汚濁而成瘡<lb/>
　且有蟲也血涼熱解汚濁者破而行之靡不瘥矣陳<lb/>
　藏器謂其破血殺蟲亦此意耳<lb/>
<pb n="KR3e0084_WYG_011-19a"/>
　　主治叅互<lb/>
　集驗方治男子隂腫大如升核痛人所不能治者馬<lb/>
　鞭草搗塗之　太平聖惠方治白癩風用馬鞭草為<lb/>
　末每服一錢食前荆芥薄荷湯下日三服忌鐵　蕭<lb/>
　炳集驗方治人疥馬疥馬鞭草搗自然汁半盞飲盡<lb/>
　十日内愈神效　醫方摘要治赤白下痢龍牙草五<lb/>
　錢陳茶一撮煎服神效　陳嘉謨本草蒙筌治楊梅<lb/>
　惡瘡馬鞭草煎湯先熏後洗氣到便爽毒腫隨減<lb/>
<pb n="KR3e0084_WYG_011-19b"/>
　　簡誤<lb/>
　病人雖有濕熱血熱證脾隂虚而胃氣弱者勿服<lb/>
苧根寒主小兒赤丹其漬苧汁療渇<lb/>
　疏○苧根得土之沖氣而兼隂寒故味甘氣寒而無<lb/>
　毒别錄專主小兒赤丹為其寒能涼血也漬苧汁療<lb/>
　渇者除熱之功也日華子用以治心膈熱漏胎下血<lb/>
　胎前産後心煩天行熱疾大渇發狂及服金石藥人<lb/>
　心熱罯毒箭蛇蟲咬皆以其性寒能解熱涼血故也<lb/>
<pb n="KR3e0084_WYG_011-20a"/>
　　主治叅互<lb/>
　同生地黄汁能涼血安胎　聖惠方治小便血淋苧<lb/>
　根煎湯頻服大妙亦治諸淋　斗門方治五種淋疾<lb/>
　苧根兩莖打碎以水一碗半煎半碗頓服即通　梅<lb/>
　師方治妊娠胎動忽下黄汁如膠或如小豆汁腹痛<lb/>
　不可忍者苧根去黑皮切二升以銀一斤水九升煎<lb/>
　四升每服入酒半升或一升分作二服聖惠方同<lb/>
　瀕湖集簡方治肛門腫痛生苧根搗爛坐之良　聖<lb/>
<pb n="KR3e0084_WYG_011-20b"/>
　惠方治脫肛不收苧根搗爛煎湯熏洗之　外臺秘<lb/>
　要治五色丹毒苧根煮濃汁日三浴之<lb/>
　　簡誤<lb/>
　病人胃弱泄瀉者勿服諸病不由血熱者亦不宜用<lb/>
白頭翁味苦温無毒主温瘧狂昜<hi>音羊</hi>寒熱癥瘕積聚癭<lb/>
氣逐血止痛療金瘡鼻䘐<lb/>
　疏○白頭翁本經味苦温無毒吳綬益以辛寒詳其<lb/>
　所主似為得之東垣謂其氣厚味薄既能入血主血<lb/>
<pb n="KR3e0084_WYG_011-21a"/>
　應云氣味俱厚可升可降隂中陽也入手足陽明經<lb/>
　血分暑伏足陽明經則發温瘧伏手陽明經則病毒<lb/>
　痢滯下純血狂昜鼻䘐者血熱也寒熱者血瘀也癥<lb/>
　瘕積聚癭氣靡不由血凝而成積滯停畱則腹痛金<lb/>
　瘡血涼則痛自止苦能下泄辛能解散寒能除熱涼<lb/>
　血具諸功能故悉主之殆散熱涼血行瘀之要藥歟<lb/>
　前人所謂腎欲堅急食苦以堅之痢則下焦虚故以<lb/>
　純苦之劑堅之男子隂疝偏墜小兒頭秃腥羶鼻䘐<lb/>
<pb n="KR3e0084_WYG_011-21b"/>
　無此不效毒痢有此獲功熱毒下痢紫血鮮血者宜<lb/>
　之<lb/>
　　主治叅互<lb/>
　仲景金匱玉函方白頭翁湯治熱痢下重用白頭翁<lb/>
　二兩黄連黄檗秦皮各三兩水七升煎二升每服一<lb/>
　升不愈更服婦人産後痢虚極者加甘草阿膠各二<lb/>
　兩　聖惠方治下痢咽腫春夏病此宜用白頭翁黄<lb/>
　連各一兩木香半兩水五升煎一升半分三服　外<lb/>
<pb n="KR3e0084_WYG_011-22a"/>
　臺秘要治隂㿗偏腫用根生搗傅腫處一宿當作瘡<lb/>
　廿日愈　衛生方治外痔腫痛用白頭翁草一名野<lb/>
　丈人以根搗塗之逐血止痛　肘後方治小兒秃瘡<lb/>
　白頭翁根搗傅一宿作瘡半月愈<lb/>
　　簡誤<lb/>
　白頭翁苦寒滯下胃虚不思食及下利完穀不化泄<lb/>
　瀉由於虚寒寒濕而不由於濕毒者忌之<lb/>
甘焦根大寒主癰腫結熱<lb/>
<pb n="KR3e0084_WYG_011-22b"/>
　疏○甘焦稟地中至隂之氣以生其味應甘氣大寒<lb/>
　性無毒入足陽明經膏粱之變發為癰腫甘寒解陽<lb/>
　明之結熱則癰腫自除蘇恭搗傅癰腫去熱毒搗汁<lb/>
　服治産後血脹悶大明治天行熱狂煩悶消渇患癰<lb/>
　毒幷金石發動燥熱口乾竝絞汁服之又治頭風遊<lb/>
　風等證皆取其甘寒涼血除熱之功也<lb/>
　　主治叅互<lb/>
　肘後方發背欲死芭焦根搗爛傅之　子母秘錄小<lb/>
<pb n="KR3e0084_WYG_011-23a"/>
　兒赤遊行於上下至心即死搗芭焦汁煎塗之　聖<lb/>
　惠方血淋澀痛芭焦根旱蓮草各等分水煎服日二<lb/>
　　簡誤<lb/>
　焦性大寒癰腫隂證不掀腫不發熱者忌之天行病<lb/>
　非陽明熱甚者忌之産後血脹悶當以行血補血為<lb/>
　主焦雖味甘然性大寒尤非所宜<lb/>
蘆根味甘寒無毒主消渇客熱止小便利<hi>逆水者良蘇恭療反胃嘔</hi>
<hi>逆不下食胃中熱傷食内熱悶甄權解大熱開胃治噎噦不止  大明主時疾煩  瀉利人渇孕婦心熱</hi>
<pb n="KR3e0084_WYG_011-23b"/>
　疏○蘆根稟土之沖氣而有水之隂氣故味甘氣寒<lb/>
　而無毒消渇者中焦有熱則脾胃乾燥津液不生而<lb/>
　然也甘能益胃和中寒能除熱降火熱解胃和則津<lb/>
　液流通而渇止矣客熱者邪熱也甘寒除邪熱則客<lb/>
　熱自解肺為水之上源脾氣散精上歸於肺始能通<lb/>
　調水道下輸膀胱腎為水臟而主二便三家有熱則<lb/>
　小便頻數甚至不能少忍火性急速故也肺腎脾三<lb/>
　家之熱解則小便復其常道矣火升胃熱則反胃嘔<lb/>
<pb n="KR3e0084_WYG_011-24a"/>
　逆不下食及噎噦不止傷寒時疾熱甚則煩悶下多<lb/>
　亡隂故瀉利人多渇孕婦血不足則心熱甘寒除熱<lb/>
　安胃亦能下氣故悉主之也<lb/>
　筍亦能除熱利小便解河魨魚蟹毒<lb/>
　　主治叅互<lb/>
　逆水蘆根得竹茹枇杷葉麥門冬烏梅木瓜能止因<lb/>
　熱嘔吐　得竹茹麥門冬大青青黛能除傷寒熱病<lb/>
　煩悶嘔吐藥性論云蘆根能解大熱開胃治噎噦不<lb/>
<pb n="KR3e0084_WYG_011-24b"/>
　止皆由甘寒除熱之力也　外臺秘要治骨蒸肺痿<lb/>
　不能食者蘇遊蘆根飲主之蘆根麥門冬地骨皮生<lb/>
　薑各十兩橘皮茯苓各五兩水二斗煮八升去滓分<lb/>
　五服取汗乃瘥　肘後方治勞復食復欲死竝以蘆<lb/>
　根煮濃汁飲　又方治嘔噦不止厥逆者蘆根三斤<lb/>
　切水煮濃汁頻飲二升必效若以童子小便煮服不<lb/>
　過三升愈　金匱玉函方治五噎吐逆心膈氣滯煩<lb/>
　悶不下食蘆根五兩剉以水三大盞煎取二盞温服<lb/>
<pb n="KR3e0084_WYG_011-25a"/>
　　千金方治反胃上氣蘆根茅根各二兩水四升煮<lb/>
　二升分服　太平聖惠方治霍亂煩悶蘆根三兩麥<lb/>
　門冬一兩煎服　梅師方治食狗肉中毒心下堅或<lb/>
　腹脹口乾忽發熱妄語蘆根煮汁服又聖惠方治中<lb/>
　馬肉毒千金方治鯸鮧魚毒幷食蟹中毒方俱同<lb/>
　　簡誤<lb/>
　因寒霍亂作脹因寒嘔吐勿服<lb/>
鬼臼味辛温㣲温有毒主殺蠱毒鬼疰精物辟惡氣不<lb/>
<pb n="KR3e0084_WYG_011-25b"/>
祥逐邪解百毒療欬嗽喉結風邪煩惑失魂妄見去目<lb/>
中膚翳殺大毒不入湯<lb/>
　疏○鬼臼得地之金氣而性復隂沉是以辛温有毒<lb/>
　乃隂草中之散結辟邪者也故能入隂分以辟不祥<lb/>
　及諸蠱毒鬼疰精物尸疰傳尸煩感失魂妄見然此<lb/>
　諸病何莫非隂邪尸鬼之所為凡物以類相從故惟<lb/>
　隂草之異品乃能治乎隂鬼之賊害也其去目中膚<lb/>
　翳及欬嗽喉結風邪則辛散之功耳其藥有二種味<lb/>
<pb n="KR3e0084_WYG_011-26a"/>
　甘者勝苦者稍劣<lb/>
　　主治叅互<lb/>
　鬼臼得丹砂雄黄雲母生犀角丹參逺志射千百部<lb/>
　菖蒲天門冬能治一切怪惑不祥及諸尸疰傳尸隂<lb/>
　邪為祟諸異證　婦人良方治子死腹中胞破不生<lb/>
　用鬼臼不拘多少黄者去毛為細末不用篩籮只撚<lb/>
　之如粉為度每服一錢無灰酒一盞同煎八分通口<lb/>
　服立生如神名一字散　千金方治射工中人寒熱<lb/>
<pb n="KR3e0084_WYG_011-26b"/>
　發瘡鬼臼葉一把苦酒漬搗取汁服一升日二次<lb/>
　三十六黄方治黑黄急病其證面黑黄身如土色不<lb/>
　妨食脈沉若青脈入口者死宜烙口中黑脈耳會玉<lb/>
　泉章門心俞用生鬼臼搗汁一小盞服乾者為末水<lb/>
　服<lb/>
　　簡誤<lb/>
　凡病屬陽陽盛熱極有似鬼魅為祟及煩惑失魂妄<lb/>
　見者不可用<lb/>
<pb n="KR3e0084_WYG_011-27a"/>
馬兜鈴味苦寒無毒主肺熱欬嗽痰結喘促血痔瘻瘡<lb/>
　疏○馬兜鈴感冬氣而生故味苦氣寒而無毒亦應<lb/>
　有辛兼金氣也入手太隂經苦善下洩辛則善散寒<lb/>
　能除熱其性輕揚厥狀類肺故能入肺除熱而使氣<lb/>
　下降欬嗽者氣升之病也氣降熱除嗽自平矣痰結<lb/>
　喘促亦肺熱病也宜并主之血痔瘻瘡無非血熱況<lb/>
　痔病屬大腸大腸與肺為表裏清臟熱則腑熱亦清<lb/>
　矣故亦主之甄權用以治肺氣上急坐息不得欬逆<lb/>
<pb n="KR3e0084_WYG_011-27b"/>
　連連不止潔古用以清肺氣補肺去肺中濕熱者皆<lb/>
　除熱降氣散結之力也<lb/>
　獨行根一名青木香治鬼疰積聚諸毒熱腫蛇毒水<lb/>
　磨為泥封之日三四易立瘥水煮一二兩取汁服吐<lb/>
　蠱毒又搗末水調塗丁腫大效<lb/>
　　主治叅互<lb/>
　馬兜鈴得桑根白皮百部天門冬桔梗蘇子枇杷葉<lb/>
　貝母紫菀能治一切喘嗽　聖惠方治五種蠱毒馬<lb/>
<pb n="KR3e0084_WYG_011-28a"/>
　兜鈴根三兩為末分為三貼以水一盞煎五分去滓<lb/>
　頓服當吐蠱出未快再服以快為度　又方草蠱術<lb/>
　在西涼之西及嶺南人中此毒入咽刺痛欲死者用<lb/>
　馬兜鈴苗一兩為末以温水調下一錢匕即消化蠱<lb/>
　出神效　外臺秘要解蛇蠱毒飲食中得之咽中如<lb/>
　有物嚥不下吐不出心下熱悶馬兜鈴一兩煎服即<lb/>
　吐出又服麝香一錢匕即吐蠱毒盡　簡要濟衆治<lb/>
　肺氣喘嗽馬兜鈴二兩酥炒甘草一兩水炙為末每<lb/>
<pb n="KR3e0084_WYG_011-28b"/>
　服一錢水煎温呷或以藥末含嚥津亦得　雷公云<lb/>
　凡采得實去葉及蔓用生絹袋盛於東屋角畔懸令<lb/>
　乾劈作片取向裏子去革膜取浄子焙用<lb/>
　　簡誤<lb/>
　肺虚寒作欬嗽或寒痰作喘者勿服<lb/>
仙茅味辛温有毒主心腹冷氣不能食腰脚風冷攣痺<lb/>
不能行丈夫虚勞老人失溺無子益陽道久服通神强<lb/>
記助筋骨益肌膚長精神明目<lb/>
<pb n="KR3e0084_WYG_011-29a"/>
　疏○仙茅稟火金之氣然必是火勝金㣲雖云辛温<lb/>
　其實辛熱有毒之藥也氣味俱厚可升可降隂中陽<lb/>
　也入手足厥隂經命門真陽之火即先天祖氣天非<lb/>
　此火不能生物人非此火不能有生故真火一衰則<lb/>
　虚勞無子陽道痿弱老人失溺風冷外侵為腰脚不<lb/>
　利攣痺不能行幷不能生土以致脾虚腹冷不能食<lb/>
　此藥味辛氣熱正入命門補火之不足則諸證自除<lb/>
　筋骨自利皮膚自益也命門之系上通於心相火得<lb/>
<pb n="KR3e0084_WYG_011-29b"/>
　補則君火益自振攝故久服能通神强記也長精神<lb/>
　明目者言真陽足隂翳消肝腎俱補之極功耳<lb/>
　　主治叅互<lb/>
　聖濟總錄仙茅丸壯筋骨益精神明目黒髭鬚仙茅<lb/>
　二斤糯米泔浸五日去赤水夏月浸三日銅刀刮剉<lb/>
　隂乾取一斤枸杞子一斤車前子十二兩白茯苓去<lb/>
　皮茴香炒柏子仁去殻各八兩生地黄焙熟地黄焙<lb/>
　各四兩為末酒煮糊丸如梧子大每服五十丸食前<lb/>
<pb n="KR3e0084_WYG_011-30a"/>
　温酒下日二服<lb/>
　　簡誤<lb/>
　凡味之毒者必辛氣之毒者必熱仙茅味辛氣大熱<lb/>
　其為毒可知矣雖能補命門益陽道助筋骨除風痺<lb/>
　然而病因不同寒熱迥别施之一悞禍如反掌況世<lb/>
　之人火旺致病者十居八九火衰成疾者百無二三<lb/>
　辛温大熱之藥其可常御乎凡一概陰虚發熱欬嗽<lb/>
　吐血䘐血齒血溺血血淋遺精白濁夢與鬼交腎虚<lb/>
<pb n="KR3e0084_WYG_011-30b"/>
　腰痛脚膝無力虚火上炎口乾咽痛失志陽痿水涸<lb/>
　精竭不能孕育老人孤陽無隂遺溺失精血虚不能<lb/>
　養筋以致偏枯痿痺胃家邪熱不能殺榖胃家虚火<lb/>
　嘈雜易饑三消五疸隂虚内熱外寒陽厥火極似水<lb/>
　等證法竝禁用<lb/>
劉寄奴草味苦温無毒主破血下脹多服令人痢<lb/>
　疏○劉寄奴草其味苦其氣温揉之有香氣故應兼<lb/>
　辛苦能降下辛温通行血得熱則行故能主破血下<lb/>
<pb n="KR3e0084_WYG_011-31a"/>
　脹然善走之性又在血分故多服則令人痢矣昔人<lb/>
　謂為金瘡要藥又治産後餘疾下血止痛者正以其<lb/>
　行血迅速故也<lb/>
　　主治叅互<lb/>
　集簡方治大小便血劉寄奴為末茶調空心服二錢<lb/>
　即止　千金方治折傷瘀血在腹内者劉寄奴骨碎<lb/>
　補延胡索各一兩水二升煎七合入酒及童子小便<lb/>
　各一合頓温服　本事方治湯火灼傷劉寄奴搗末<lb/>
<pb n="KR3e0084_WYG_011-31b"/>
　先以糯米漿雞翎掃上後乃摻末竝不痛亦無痕大<lb/>
　驗此方凡湯火傷先以鹽末摻之䕶肉不壞後乃摻<lb/>
　藥為妙　聖惠方治風入瘡口腫痛劉寄奴為末摻<lb/>
　之即止<lb/>
　　簡誤<lb/>
　劉寄奴草通行走散之性專入血分病人氣血虚脾<lb/>
　胃弱易作泄者勿服<lb/>
骨碎補味苦温無毒主破血止血補折傷<lb/>
<pb n="KR3e0084_WYG_011-32a"/>
　疏○骨碎補得金氣兼得石氣石者水之母也味苦<lb/>
　氣温亦應有辛好生隂處故得隂氣為多宜其入足<lb/>
　少隂而主骨開耳入血行傷也開元命名其義可思<lb/>
　矣甄權用以主骨中毒氣風血疼痛五勞六極手足<lb/>
　不收上熱下冷雷公用以治耳鳴戴元禮用以治痢<lb/>
　風足痿軟皆入腎强骨之驗也<lb/>
　　主治叅互<lb/>
　骨碎補得青鹽槐角炒研細擦牙能固齒　靈苑方<lb/>
<pb n="KR3e0084_WYG_011-32b"/>
　治虚氣攻牙齒痛血出或時痒痛骨碎補二兩銅刀<lb/>
　細剉瓦鍋慢火炒黑為末如常揩齒良久吐之嚥下<lb/>
　亦可劉松石云此方不獨治牙痛極能堅骨固牙益<lb/>
　精髓去骨中毒氣疼痛牙動將落者數擦立住再不<lb/>
　復動經用有神　聖濟總錄治風蟲牙痛骨碎補乳<lb/>
　香等分為末糊丸塞孔中名金針丸　蘇氏圖經治<lb/>
　耳鳴耳閉骨碎補削作細條火炮乗熱塞之　又方<lb/>
　病後髮落胡孫薑野薔薇嫰枝煎汁刷之　仁存方<lb/>
<pb n="KR3e0084_WYG_011-33a"/>
　治腸風失血胡孫薑燒存性五錢或酒或米飲服<lb/>
　時珍云骨碎補足少隂藥也故能入骨治牙及久泄<lb/>
　痢昔魏刺史子久泄諸醫不效垂殆用此藥末入猪<lb/>
　腎中煨熟與食頓住蓋腎主大小便久泄屬腎虚不<lb/>
　可專責脾胃也雷公用治耳鳴耳亦腎之竅也戴元<lb/>
　禮治痢後下虚不善調養或逺行或房勞或外感致<lb/>
　兩足痿軟或痛或痺遂成痢風宜用獨活寄生湯吞<lb/>
　虎骨四斤丸仍以骨碎補三分之一同研取汁酒和<lb/>
<pb n="KR3e0084_WYG_011-33b"/>
　服之外用杜牛膝杉木節萆薢白芷南星煎湯頻頻<lb/>
　熏洗此亦從腎虚骨痿而治也　雷公云凡采得銅<lb/>
　刀刮去黄赤毛細切蜜拌蒸曝用<lb/>
　　簡誤<lb/>
　不宜與風燥藥同用<lb/>
連翹味苦平無毒主寒熱鼠瘻瘰癧癰腫惡瘡癭癅結<lb/>
熱蠱毒去白蟲<lb/>
　疏○連翹感清涼之氣得金水之性本經雖云味苦<lb/>
<pb n="KR3e0084_WYG_011-34a"/>
　平無毒平應作辛乃為得之潔古謂其性涼味苦氣<lb/>
　味俱薄輕清而浮升也陽也海藏以為隂中陽也入<lb/>
　手足少陽手陽明經亦入手少隂心經其主寒熱鼠<lb/>
　瘻瘰癧癭癅結熱者以上來諸證皆從足少陽膽經<lb/>
　氣鬱有熱而成此藥正清膽經之熱其輕揚芬芳之<lb/>
　氣又足以解足少陽之鬱氣清其熱散其鬱靡不瘳<lb/>
　矣癰腫惡瘡無非榮氣壅遏衛氣鬱滯而成清涼以<lb/>
　除瘀熱芬芳輕揚以散鬱結則榮衛通和而瘡腫消<lb/>
<pb n="KR3e0084_WYG_011-34b"/>
　矣蠱毒非熱非辛則不成熱解則蠱自消濕熱盛則<lb/>
　生蟲清其熱而苦能洩蟲得苦即伏故去白蟲甄權<lb/>
　用以通利五淋小便不通除心家客熱日華子用以<lb/>
　通小腸排膿治瘡癤止痛通月經東垣用以散諸經<lb/>
　血結氣聚消腫丹溪用以瀉心火除脾胃濕熱及治<lb/>
　中部血證以為使海藏用以治氣秘火炎之耳聾一<lb/>
　皆清熱散結下氣燥濕之功也<lb/>
　　主治叅互<lb/>
<pb n="KR3e0084_WYG_011-35a"/>
　得貝母白芷甘草金銀花𤣥參薄荷夏枯草白及能<lb/>
　消瘰癧加牡鼠糞人爪山豆根蒲公英消乳癰乳巖<lb/>
　　簡便方治瘰癧結核連翹脂麻等分為末時時食<lb/>
　之　潔古治項邊馬刀屬少陽經連翹二斤瞿麥一<lb/>
　斤大黄三兩甘草半兩每用一兩煎食後熱服十餘<lb/>
　日後炙臨泣穴二七壯六十日決效　集驗方治痔<lb/>
　瘡腫痛連翹煎湯熏洗後以刀上飛過綠礬入麝香<lb/>
　貼之<lb/>
<pb n="KR3e0084_WYG_011-35b"/>
　　簡誤<lb/>
　連翹清而無補之藥也癰疽已潰勿服火熱由於虚<lb/>
　者勿服脾胃薄弱易於作泄者勿服<lb/>
續隨子味辛温有毒主婦人血結月閉癥瘕痃癖瘀血<lb/>
蠱毒鬼疰心腹痛冷氣脹滿利大小腸除痰飲積聚下<lb/>
惡滯物莖中白汁剝人面皮去䵟<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>苗如大㦸一名拒<lb/>
冬一名千金子<lb/>
　疏○續隨子味辛氣温而其性有毒實攻擊尅伐之<lb/>
<pb n="KR3e0084_WYG_011-36a"/>
　藥也長於解蠱毒鬼疰以致腹痛脹滿攻積聚下惡<lb/>
　滯物及散痰飲至於婦人月閉癥瘕痃癖瘀血大小<lb/>
　腸不利諸病則各有成病之由當求其本而治不宜<lb/>
　槩施蓋此藥之為用乃以毒攻毒之功也<lb/>
　　主治叅互<lb/>
　聖濟錄治小便不通臍腹脹痛不可忍用續隨子一<lb/>
　兩鉛丹半兩同少蜜搗作團瓶盛埋隂處臘月至春<lb/>
　末取出研蜜丸梧子大每服二三十丸木通湯下<lb/>
<pb n="KR3e0084_WYG_011-36b"/>
　又方治涎積癥塊續隨子三十枚膩粉二錢青黛炒<lb/>
　一錢研匀糯米飯丸芡子大每服一丸打碎以大棗<lb/>
　一枚燒熟去皮核同嚼冷茶送下半夜後取下積聚<lb/>
　惡物為效　崔元亮海上方治蛇咬腫悶欲死用重<lb/>
　臺六分續隨仁七粒搗篩為散酒服方寸匕兼唾和<lb/>
　少許塗咬處立效　普濟方治黑子疣贅續隨子於<lb/>
　熟時塗之自落<lb/>
　　簡誤<lb/>
<pb n="KR3e0084_WYG_011-37a"/>
　病人元氣虚脾胃弱大便不固者禁用<lb/>
山豆根味甘寒無毒主解諸藥毒止痛消瘡腫毒人及<lb/>
馬急黄發熱欬嗽殺小蟲生劎南山谷蔓如豆<lb/>
　疏○山豆根得土之沖氣而兼感冬寒之令以生故<lb/>
　其味甘苦其氣寒其性無毒甘所以和毒寒所以除<lb/>
　熱凡毒必熱必辛得清寒之味甘苦之味則諸毒自<lb/>
　解譬大人盛徳與物無競即隂毒忮害遇之不起矣<lb/>
　故為解毒清熱之上藥凡痛必因於熱毒解熱散則<lb/>
<pb n="KR3e0084_WYG_011-37b"/>
　痛自止瘡腫自消人馬急黄乃血熱極所發故必發<lb/>
　熱熱氣上熏則發欬嗽諸蟲亦濕熱所化故悉主之<lb/>
　而多獲竒效也<lb/>
　　主治叅互<lb/>
　山豆根入散乳毒藥中能消乳巖　備急方解中蠱<lb/>
　毒密取山豆根水研服少許未定再服已禁聲者亦<lb/>
　愈　又方治五般急黄山豆根末水服二錢若帶蠱<lb/>
　氣以酒下　又方治赤白滯下山豆根末蜜丸梧子<lb/>
<pb n="KR3e0084_WYG_011-38a"/>
　大每服二十丸空腹白湯下三服當自止　又方治<lb/>
　頭風熱痛山豆根末油調塗兩太陽　又方治牙齦<lb/>
　腫痛山豆根一片含於痛所　永類方治喉癰山豆<lb/>
　根磨醋噙之追涎即愈勢重不能言者頻以雞翎掃<lb/>
　入喉中即引涎出立能言語　經驗方治麮豆諸瘡<lb/>
　煩熱甚者水研山豆根汁服少許　備急方治疥癬<lb/>
　山豆根末臘猪脂調塗　楊清叟外科治喉風急證<lb/>
　牙闗𦂳閉水穀不入山豆根白藥子等分水煎噙之<lb/>
<pb n="KR3e0084_WYG_011-38b"/>
　嚥下二三口即愈<lb/>
　　簡誤<lb/>
　病人虚寒者勿服<lb/>
白附子主心痛血痺面上百病行藥勢<lb/>
　疏○白附子感陽氣而生故其味應辛㣲甘氣大温<lb/>
　有小毒性燥而升風藥中之陽草也東垣謂其純陽<lb/>
　引藥勢上行是己其主心痛血痺者風寒之邪觸心<lb/>
　以致痰壅心經則作痛寒濕邪傷血分則成血痺風<lb/>
<pb n="KR3e0084_WYG_011-39a"/>
　能勝濕辛温散寒故主之也風性升騰辛温善散故<lb/>
　能主面上百病而行藥勢也日華子用以治中風失<lb/>
　音一切冷風氣面皯瘢疵李珣用以治諸風冷氣足<lb/>
　弱無力疥癬風瘡隂下濕痒頭面斑痕入面脂用丹<lb/>
　溪用以治風痰皆袪風燥濕散結之功也<lb/>
　　主治叅互<lb/>
　白附子得南星半夏能豁風痰暴壅而有寒邪者為<lb/>
　要藥　同膽星全蝎白殭蠶釣藤天竺黄白檀香牛<lb/>
<pb n="KR3e0084_WYG_011-39b"/>
　黄能治小兒急驚　濟生方治痰厥頭痛同天麻半<lb/>
　夏南星等分生薑汁浸蒸餅丸菉豆大每服四十丸<lb/>
　食後薑湯下　簡便方治赤白汗斑白附子硫黄等<lb/>
　分為末薑汁調稀茄蔕蘸擦日數次　衛生易簡方<lb/>
　治面上皯<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>白附子為末卧時漿水洗面以白蜜和<lb/>
　塗紙上貼之久久自落<lb/>
　　簡誤<lb/>
　白附子燥藥也似中風證雖痰壅禁用小兒慢驚不<lb/>
<pb n="KR3e0084_WYG_011-40a"/>
　宜服<lb/>
鹿藿味苦平無毒主蠱毒女子腰腹痛不樂腸癰瘰癧<lb/>
瘍氣<lb/>
　疏○鹿藿稟地中之隂氣以生故其味苦氣平無毒<lb/>
　入足陽明太隂厥隂經解毒涼血之藥也惟其解毒<lb/>
　故主蠱毒惟其涼血故主腸癰瘰癧瘍氣女人以血<lb/>
　為主血虚有熱則腰腹痛不樂得苦涼之氣則熱退<lb/>
　而血得所養故主女人腰腹痛不樂也方藥不復用<lb/>
<pb n="KR3e0084_WYG_011-40b"/>
　人亦罕識故不著叅互及簡誤<lb/>
預知子味苦寒無毒殺蟲療蠱治諸毒傳云取二枚綴<lb/>
衣領上遇蠱毒物則聞其有聲當便知之有皮殻其實<lb/>
如皂莢子去皮研服之有效<lb/>
　疏○預知子感隂寒之氣以生故其味苦其氣寒其<lb/>
　性無毒凡蠱毒多辛熱之物所造故宜苦寒以泄其<lb/>
　熱毒熱毒既解則蠱不靈矣凡蟲皆濕熱所生蟲得<lb/>
　苦則伏故殺蟲之藥多苦多寒也此草中之有靈性<lb/>
<pb n="KR3e0084_WYG_011-41a"/>
　者故其命名如此又名仙詔子聖知子聖先子蜀人<lb/>
　貴重云亦難得采無時其根味苦性極冷其效愈於<lb/>
　子山民目為聖無憂冬月采隂乾石曰内搗末篩細<lb/>
　凡中蠱毒則水煎三錢匕温服立巳日華子又云盍<lb/>
　合子温治一切風補五勞七傷其功不可備述并治<lb/>
　痃癖氣塊天行温疾消宿食止煩悶利小便催生解<lb/>
　毒藥中惡失音髮落傅一切蛇蟲蠶咬<lb/>
　　主治叅互<lb/>
<pb n="KR3e0084_WYG_011-41b"/>
　和劑局方預知子丸治心氣不足精神恍忽言語錯<lb/>
　妄忪悸煩鬱憂愁慘慽善怒多恐健忘少睡夜多異<lb/>
　夢寤即驚魘或發狂眩暴不知人竝宜服此預知子<lb/>
　去皮白茯苓枸杞子石菖蒲茯神栢實人參地骨皮<lb/>
　逺志山藥黄精丹砂等分為末煉蜜丸芡實大每嚼<lb/>
　一丸人參湯下　聖惠方治耳卒聾八月取石橊開<lb/>
　一孔畱蓋入米醋滿中蓋定麫裹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>火中煨熟取出<lb/>
　入仙詔子黑李子末取水滴耳中腦痛勿驚如此二<lb/>
<pb n="KR3e0084_WYG_011-42a"/>
　夜又點一耳<lb/>
　　簡誤<lb/>
　預知子苦寒能利凡病人脾虚作泄瀉者勿服<lb/>
木賊味甘㣲苦無毒主目疾退翳膜又消積塊益肝膽<lb/>
明目療腸風止痢及婦人月水不斷得牛角䚡麝香治<lb/>
休息痢歴久不差得禹餘糧當歸芎藭療崩中赤白得<lb/>
槐鵝桑耳腸風下血服之效又與槐子枳實相宜主痔<lb/>
疾出血<lb/>
<pb n="KR3e0084_WYG_011-42b"/>
　疏○木賊草感春升之氣故應味甘㣲苦而性則無<lb/>
　毒入足厥隂少陽二經血分故首主目疾及退翳膜<lb/>
　益肝膽而明目也又療腸風止痢及婦人月水不斷<lb/>
　則消之中又有止之義矣其主積塊療腸風止痢及<lb/>
　婦人月水不斷崩中赤白痔疾出血者皆入血益肝<lb/>
　膽之功肝藏血故也<lb/>
　　主治叅互<lb/>
　木賊得穀精草決明子白蒺藜蟬蛻生地黄甘菊花<lb/>
<pb n="KR3e0084_WYG_011-43a"/>
　蜜蒙花治目疾久不愈消翳障有竒功　得槐角子<lb/>
　桑耳煅存性地榆茜草根治腸痔下血多效　廣利<lb/>
　方治瀉血不止木賊十二分切以水二升煎取八合<lb/>
　去滓空心温二分服如人行五里再服　衍義云治<lb/>
　小腸膀胱氣木賊細剉㣲焙搗為末沸湯點二錢食<lb/>
　前服必效<lb/>
　　簡誤<lb/>
　目疾由於怒氣及暑熱傷血暴赤腫痛者非其所任<lb/>
<pb n="KR3e0084_WYG_011-43b"/>
蒲公草味甘平無毒主婦人乳癰腫水煮汁飲之又封<lb/>
之立消<lb/>
　疏○蒲公草得水之沖氣故其味甘平其性無毒當<lb/>
　是入肝入胃解熱涼血之要藥乳癰屬肝經婦人經<lb/>
　行後肝經主事故主婦人乳癰腫乳毒竝宜生噉之<lb/>
　良<lb/>
　　主治叅互<lb/>
　蒲公草得夏枯草貝母連翹白芷栝樓根橘葉甘草<lb/>
<pb n="KR3e0084_WYG_011-44a"/>
　頭垢牡鼠糞山豆根山慈菰治一切乳癰毒腫痛及<lb/>
　治乳巖為上藥　圖經治惡刺及狐尿刺摘取根莖<lb/>
　白汗塗之惟多塗立差此方出孫思邈千金方其序<lb/>
　云余以貞觀五年七月十五日夜以左手中指背觸<lb/>
　著庭木至曉遂患痛不可忍經十日痛日深瘡日高<lb/>
　大色如熟小豆色嘗聞長者之論有此方遂依治之<lb/>
　手下即愈痛亦除瘡亦即瘥未十日而平復如故楊<lb/>
　炎南行方亦著其效云　梅師方治産後不自乳兒<lb/>
<pb n="KR3e0084_WYG_011-44b"/>
　畜積乳汁結作癰取蒲公草搗傅腫上日三四度易<lb/>
　之　此草單治乳癰及腫毒性既甘平無毒又乏他<lb/>
　用故無簡誤<lb/>
穀精草味辛温無毒主療喉痺齒風痛及諸瘡疥飼馬<lb/>
主蟲顙毛焦等病<lb/>
　疏○穀精草得金氣故味辛所言氣温者應曰㣲温<lb/>
　故其性無毒入足厥隂經又入足陽明經補肝氣之<lb/>
　要藥也辛能散結㣲温能通氣喉痺者手少隂心火<lb/>
<pb n="KR3e0084_WYG_011-45a"/>
　與足少陽相火相扇上壅而成散二經之火則氣通<lb/>
　而無所結滯矣齒風痛者陽明胃家風火熱盛上衝<lb/>
　之所致也熱則生風風火相搏故發齒風痛也諸瘡<lb/>
　疥之生皆由於血熱諸痛痒瘡瘍皆屬心火藥宜辛<lb/>
　散故悉主之其用以飼馬主蟲顙毛焦等病者以馬<lb/>
　性多熱又為風熱所傷故主之也以其入肝補益肝<lb/>
　氣故為治目散翳之上藥而本經不載是謂闕文<lb/>
　　主治叅互<lb/>
<pb n="KR3e0084_WYG_011-45b"/>
　穀精草得決明子木賊草甘菊花蜜蒙花生地黄專<lb/>
　除目病障翳　集驗方治偏正頭痛用穀精草一兩<lb/>
　為末以白麫糊調攤油紙上貼痛處乾換　聖惠方<lb/>
　治鼻衂不止穀精草為末熟麫湯服二錢　明目方<lb/>
　治目中翳膜穀精草防風等分為末米飲服之甚驗<lb/>
　　邵真人濟急方治痘後目翳隠澀淚出久而不退<lb/>
　用穀精草為末以肺或猪肝片蘸食一方加蛤粉等<lb/>
　分同入猪肝内煮熟日食之　衛生家寶方治小兒<lb/>
<pb n="KR3e0084_WYG_011-46a"/>
　雀盲至晚或不見物用羯羊肝一具不用水洗竹刀<lb/>
　剖開入穀精草一撮瓦礶煮熟日食之屢效忌鐵器<lb/>
　如不肯食炙熟搗作丸菉豆大每服三十丸茶下<lb/>
　保幼大全治小兒中暑吐瀉煩渇穀精草燒存性用<lb/>
　器覆之放冷為末每冷米飲服半錢　此藥味淡性<lb/>
　無毒喉痺齒痛目翳之外無他用故不著簡誤<lb/>
夏枯草味苦辛寒無毒主寒熱瘰癧鼠瘻頭瘡破癥散<lb/>
癭結氣脚腫濕痺輕身<hi>土𤓰為之使</hi>
<pb n="KR3e0084_WYG_011-46b"/>
　疏○夏枯草得金水之氣故其味苦辛而性寒無毒<lb/>
　為治瘰癧鼠瘻之要藥入足厥隂少陽經丹溪謂其<lb/>
　補厥隂肝家之血又辛能散結苦寒能下泄除熱故<lb/>
　治一切寒熱及消瘰癧鼠瘻破癥散癭結氣頭瘡皆<lb/>
　由於熱脚腫濕痺無非濕熱所成熱消結散濕去則<lb/>
　三證自除而身亦輕矣<lb/>
　　主治叅互<lb/>
　夏枯草得連翹忍冬藤貝母𤣥參薄荷栝樓根紫背<lb/>
<pb n="KR3e0084_WYG_011-47a"/>
　天葵蓖麻子仁甘草治一切瘰癧有效　得蒲公草<lb/>
　治一切乳癰乳巖方具蒲公草條下　單取數兩水<lb/>
　煮濃汁入生甘菊紫花地丁忍冬藤連翹白及白歛<lb/>
　甘草生地黄白芷半枝蓮消一切癰疽腫毒止痛有<lb/>
　神此複方也　簡要濟衆方治肝虚目睛疼冷淚不<lb/>
　止血脈痛羞明怕日夏枯草半兩香附子一兩為末<lb/>
　每服一錢茶調下　衍義云古方用以燒灰合潔面<lb/>
　藥初生嫰時作菜食之須浸洗淘去苦水　此草無<lb/>
<pb n="KR3e0084_WYG_011-47b"/>
　毒除治瘰癧鼠瘻及散癭結氣消癰腫乳毒之外無<lb/>
　别用故不著簡誤<lb/>
山慈菰根有小毒主癰腫瘡瘻瘰癧結核等醋磨傅之<lb/>
亦剝人面皮除皯䵴<lb/>
　疏○山慈菰味辛氣寒善散熱消結故主癰腫瘡瘻<lb/>
　瘰癧結核等昔人用醋磨傅今人亦入服藥中産處<lb/>
　州邃昌縣實非金燈花與鹿蹄草葉似車前<lb/>
　　主治叅互<lb/>
<pb n="KR3e0084_WYG_011-48a"/>
　入玉樞丹紫金錠大内觀音救苦錠磨傅并服消一<lb/>
　切疔腫癰疽解一切蛇蟲毒有神方中有大㦸用此<lb/>
　不得服甘草誤則殺人　亦入乳巖乳毒方用相宜<lb/>
　因無别用故不著簡誤<lb/>
燈心草味甘寒無毒根及苗主五淋生煮服之敗席煮<lb/>
服更良<hi>入藥宜用生草</hi>
　疏○燈心草氣味甘寒則無毒可知入心小腸藥也<lb/>
　其質輕通其性寒味甘淡故能通利小腸熱氣下行<lb/>
<pb n="KR3e0084_WYG_011-48b"/>
　從小便出小腸為心之腑故亦除心經熱也<lb/>
　　主治叅互<lb/>
　燈心草以鹹滷浸透入雞子殻中封固煅存性研細<lb/>
　加梁上倒掛塵及青魚膽明礬銅青點咽喉生乳蛾<lb/>
　有神效　經驗方治小兒夜啼用燈心燒灰塗乳上<lb/>
　與喫　勝金方治破傷多用燈心草爛嚼和唾貼之<lb/>
　用帛裹血立止　又方治小蟲蟻入耳挑不出者以<lb/>
　燈心浸油釣出蟲<lb/>
<pb n="KR3e0084_WYG_011-49a"/>
　　簡誤<lb/>
　性專通利虚脫人不宜用<lb/>
馬勃味辛平無毒主惡瘡馬疥一名馬庀<lb/>
　疏○馬勃感土金之氣而生故味辛氣平而無毒宜<lb/>
　其主惡瘡馬疥及止凍瘡也衍義曰去膜以蜜揉拌<lb/>
　少以水調呷治喉痺痛則辛散之功也<lb/>
　　主治叅互<lb/>
　經驗良方治走馬喉痺馬屁勃即灰菰熖硝各一兩<lb/>
<pb n="KR3e0084_WYG_011-49b"/>
　為末每吹一字吐涎血即愈　普濟方治久嗽不止<lb/>
　馬勃為末蜜丸梧子大每服二十丸白湯下即愈<lb/>
　斑瘡入眼馬屁勃蛇皮各五錢皂角子十四箇為末<lb/>
　入礶内鹽泥固濟煅存性研每温酒服一錢此閻孝<lb/>
　忠集效方也　因無别用故不著簡誤<lb/>
水蓼主蛇毒搗傅之絞汁服止蛇毒入内心悶煮漬捋<lb/>
脚消氣腫<lb/>
　疏○水蓼感金水之氣而兼有土故味辛性冷而無<lb/>
<pb n="KR3e0084_WYG_011-50a"/>
　毒隂中㣲陽冷而辛所以能解蛇毒入内心悶及水<lb/>
　煮漬捋脚消氣腫也<lb/>
　　主治叅互<lb/>
　集驗方治脚痛成瘡先剉水蓼煮湯令温熱得所頻<lb/>
　頻淋洗瘡乾自安　衍義治瘰癧水紅子不拘多少<lb/>
　微炒一半生用一半同為末好酒調二錢日三服食<lb/>
　後夜卧各一服破者亦治<lb/>
海金沙主通利小腸得梔子馬牙硝蓬砂共療傷寒熱<lb/>
<pb n="KR3e0084_WYG_011-50b"/>
狂<lb/>
　疏○海金沙味甘淡氣寒性無毒甘寒淡滲之藥故<lb/>
　主通利小腸得牙硝梔子皆鹹寒苦寒之極又得蓬<lb/>
　砂之辛所以能治傷寒熱狂大熱當利小便此釡底<lb/>
　抽薪之義也淡能利竅故治熱淋血淋膏淋等病乃<lb/>
　手太陽小腸經藥也<lb/>
　　主治叅互<lb/>
　夷堅志治熱淋急痛海金沙草日中曝之令小乾紙<lb/>
<pb n="KR3e0084_WYG_011-51a"/>
　襯以杖擊之有細沙落紙上旋收之且曝且擊以沙<lb/>
　盡為度研細煎生甘草湯調服二錢　圖經本草治<lb/>
　小便不通臍下滿悶海金沙一兩臘南茶半兩搗碎<lb/>
　每服三錢生薑甘草煎湯下日二服　仁存方治膏<lb/>
　淋如油海金沙滑石各一兩甘草梢二錢半為末每<lb/>
　服二錢麥門冬煎湯服日二次　普濟方治血淋痛<lb/>
　澀但利水道則清濁自分海金沙末新汲水或沙糖<lb/>
　水服一錢　蘭臺秘藏治脾濕腫滿腹脹如鼓喘不<lb/>
<pb n="KR3e0084_WYG_011-51b"/>
　得卧海金沙散用海金沙三錢白术四兩甘草半兩<lb/>
　牽牛子一兩半為末每服一錢煎倒流水調下得利<lb/>
　為妙元氣虚人禁服此方<lb/>
　　簡誤<lb/>
　海金沙性淡滲而無補益小便不利及諸淋由於腎<lb/>
　水真隂不足者勿服<lb/>
草三稜根味甘平温無毒療産後惡血通月水血結墮<lb/>
胎破積聚癥瘕止痛利氣一名雞爪三稜<lb/>
<pb n="KR3e0084_WYG_011-52a"/>
　疏○草三稜即雞爪三稜與京三稜其實一類但以<lb/>
　所産之地與形質不同為别耳破散尅削之性一同<lb/>
　乎京三稜故叅互簡誤亦同兹不復贅<lb/>
鹿藥味甘温無毒主風血去諸冷益老起陽浸酒服之<lb/>
生姑臧巴西根苗竝似黄精根鹿好食<hi>俗呼鹿跑草又名延壽果</hi>
　疏○鹿藥得土中陽和之氣以生故其味甘其氣温<lb/>
　其性無毒甘能益血甘能入脾甘温益陽氣故能主<lb/>
　風血去諸冷而益老起陽也當與黄精萎㽔枸杞之<lb/>
<pb n="KR3e0084_WYG_011-52b"/>
　類同科氣味和平性本無毒補益之外無别治療故<lb/>
　不著主治簡誤<lb/>
草石蠶生髙山石上根如箸上有毛節如蠶葉似卷柏<lb/>
山人取浸酒除風破血主溪毒煮食之<lb/>
　疏○按草石蠶本經無氣味予見明州好事者以水<lb/>
　漬羊肚石種之盤生石上儼類蠶形得水石之氣性<lb/>
　必清寒故能解毒予少時見一老醫治毒痢下血久<lb/>
　不愈方中有之後予按其法試用良驗<lb/>
<pb n="KR3e0084_WYG_011-53a"/>
　　主治叅互<lb/>
　草石蠶同川黄連白芍藥各酒浸炒肉豆蔲糯粉裹<lb/>
　煨蓮肉白藊豆俱炒橘皮炙甘草升麻山查和為末<lb/>
　蜜湯調服治久痢不止往往獲效當是涼血破瘀血<lb/>
　消積滯之功也無别用故不著簡誤<lb/>
漆姑草氣辛烈主漆瘡挼研傅之熱更易亦主溪毒瘡<lb/>
　疏○漆姑草藏器云氣辛烈然觀其多生石間及堦<lb/>
　墀隂處必是辛苦寒之藥辛能散苦能泄故主漆瘡<lb/>
<pb n="KR3e0084_WYG_011-53b"/>
　溪毒瘡及大人小兒丹毒總之其氣味辛涼治一切<lb/>
　血熱為病之要藥也<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷二十二</head> <lb/>
    <p>
<pb n="KR3e0084_WYG_022-1a"/>
欽定四庫全書<lb/>
　神農本草經疏卷二十二<lb/>
　　　　　　　　　　　　明　繆希雍　撰<lb/>
　蟲魚部中品<lb/>
　　總八十一種今疏其要者十六種<lb/>
　　　蝦蟆　　　　蟾酥　　　　牡鼠糞<lb/>
　　　蛤蜊<hi>粉附</hi>　　蚶<hi>殻附</hi>　　　蚺蛇膽<lb/>
　　　蛇蛻　　　　白頸蚯蚓　　蜈蚣<lb/>
<pb n="KR3e0084_WYG_022-1b"/>
　　　蛤蚧　　　　水蛭　　　　螌䖥<lb/>
　　　田中螺汁　　白花蛇<hi>烏蛇附</hi>　蜣螂<lb/>
　　　五靈脂　　　蝎　　　　　鯪鯉甲<lb/>
蝦蟆味辛寒有毒主邪氣破癥堅血癰腫隂瘡服之不<lb/>
患熱病療隂蝕疽癘惡瘡猘犬傷瘡能合玉石一名蟾<lb/>
蜍<lb/>
　疏○蝦蟆蟾蜍本是二物經云一名蟾蜍者蓋古人<lb/>
　通稱蟾為蝦蟆耳經文雖名蝦蟆其用實則蟾蜍也<lb/>
<pb n="KR3e0084_WYG_022-2a"/>
　今世所用者皆蟾蜍而非蝦蟆其功益可見矣稟土<lb/>
　金之精氣上應月魄性亦靈異其味辛氣寒毒在眉<lb/>
　稜皮汁中其主癰腫隂瘡隂蝕疽癘惡瘡猘犬傷瘡<lb/>
　者皆熱毒氣傷肌肉也辛寒能散熱解毒其性急速<lb/>
　以毒攻毒則毒易解毒解則肌肉和諸證去矣凡瘟<lb/>
　疫邪氣得汗則解其味大辛性善發汗辛主散毒寒<lb/>
　主除熱故能使邪氣散而不留邪去則胃氣安而熱<lb/>
　病退矣破癥堅血者亦以其辛寒能散血熱壅滯也<lb/>
<pb n="KR3e0084_WYG_022-2b"/>
　陶隱居云其肪塗玉則刻之如蠟故云能合玉石近<lb/>
　世治小兒疳疾多用以其走陽明而能消積滯也<lb/>
　　主治㕘互<lb/>
　全嬰方五疳保童丸治五疳八痢面黄肌痩好食泥<lb/>
　土不思乳食用大乾蟾蜍一枚燒存性皂角去皮弦<lb/>
　一錢燒存性蛤粉水飛三錢麝香一分糊丸粟米大<lb/>
　空心米飲下三四十丸日二服　鄭氏小兒方走馬<lb/>
　牙疳侵蝕口鼻乾蚵蚾黄泥裹固煅過黄連各二錢<lb/>
<pb n="KR3e0084_WYG_022-3a"/>
　半青黛一錢入麝香少許和研傅之　錦囊秘覽附<lb/>
　骨壊瘡久不瘥膿汁不已或骨從瘡孔中出用大蝦<lb/>
　蟆一箇亂髮一雞子大猪油四兩入二物煎枯去滓<lb/>
　待凝如膏先以桑根皮烏頭煎湯洗拭乾煅龍骨末<lb/>
　糝四邉以前膏貼之　醫林集要發背腫毒初起勢<lb/>
　重者以活蟾一個破開連肚乘熱合瘡上不久必臭<lb/>
　不可聞再易三四次即愈　袖珍方治風犬傷即用<lb/>
　蟾蜍後足搗爛水調服之先於頂心拔去血髪三兩<lb/>
<pb n="KR3e0084_WYG_022-3b"/>
　根則小便内見沫也<lb/>
　蟾酥甄權云端午日取眉脂以朱砂麝香丸如麻子<lb/>
　大治小兒疳痩每日一丸如腦疳以乳汁調滴鼻中<lb/>
　日蕐子云眉酥治蚛牙和牛酥摩傅腰眼并隂囊治<lb/>
　腰腎冷并助陽氣蘇頌云主蚛牙及小兒疳痩觀諸<lb/>
　家所主但言其有消疾殺蟲温煖通行之功然其味<lb/>
　辛甘氣温善能發散一切風火抑鬱大熱癰腫之候<lb/>
　為拔疔散毒之神藥第性有毒不宜多用入發汗散<lb/>
<pb n="KR3e0084_WYG_022-4a"/>
　毒藥中服者尤不可多<lb/>
　　主治㕘互<lb/>
　同鐡繡桑硇麝香牛黄氷片用金鍼鍼入疔根抹入<lb/>
　前藥其疔根即爛出　治疔丸同硃砂氷片牛黄明<lb/>
　<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>白殭蠶麝香黄蠟溶化作丸麻子大用葱頭白酒<lb/>
　吞下取汗不過二三小丸　青囊雜纂拔取疔黄蟾<lb/>
　酥以麵丸梧子大每用一丸安舌下即黄出也　危<lb/>
　氏方拔取疔毒蟾酥以白麵黄丹捜作劑每丸麥粒<lb/>
<pb n="KR3e0084_WYG_022-4b"/>
　大挑破納入仍以水澄膏貼之　保命集一切瘡毒<lb/>
　蟾酥一錢白麵二錢硃砂少許井水調成小錠子如<lb/>
　麥大每用一錠葱湯服汗出即愈如瘡勢緊急用三<lb/>
　四錠　萬氏家抄凡癰疽發背無名腫毒初起者急<lb/>
　取蟾酥三五分廣膠一塊米醋一二碗入銚内火化<lb/>
　開用筆醮乘熱令人不住手周圍潤之以散為度<lb/>
　　簡誤<lb/>
　蟾雖有毒與病無害其眉酥有大毒不宜多服諸家<lb/>
<pb n="KR3e0084_WYG_022-5a"/>
　咸云治小兒疳痩恐非正治不宜漫用也即用亦煅<lb/>
　過者予親見一人因齒痛以蟾酥納牙根誤吞入頭<lb/>
　目俱脹大而斃即陶注云其皮汁甚有毒犬嚙之口<lb/>
　皆腫之驗也惟疔腫服之者取其以毒攻毒之義然<lb/>
　其劑亦甚小不能為害耳外治殊有神効若欲内服<lb/>
　無過三釐慎毋單使必與牛黄明<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>乳香沒藥之類<lb/>
　同用之乃可如瘡已潰欲其生肌長肉之際得之作<lb/>
　痛異常不可不知也<lb/>
<pb n="KR3e0084_WYG_022-5b"/>
牡鼠糞微寒無毒主小兒癎疾大腹時行勞復<hi>兩頭尖者是牡</hi>
<hi>鼠屎</hi>
　疏○牡鼠糞本經諸家不言味但云微寒無毒然詳<lb/>
　其所自應是苦鹹之物蓋鼠屬水而凡糞必苦者也<lb/>
　入足陽明足厥隂經其主小兒癎疾大腹及時行勞<lb/>
　復者皆邪熱在陽明也苦寒能除是經之熱所以主<lb/>
　之古方治男子隂易腹痛婦人吹乳乳癰皆取其除<lb/>
　熱軟堅泄結走肝入胃之功耳<lb/>
<pb n="KR3e0084_WYG_022-6a"/>
　　主治㕘互<lb/>
　同白芷山茨菇山豆根連翹金銀花蒲公草夏枯草<lb/>
　貝母橘葉栝樓根紫花地丁牛旁子治乳癰乳岩有<lb/>
　効　外臺秘要傷寒勞復用雄鼠屎二十枚豉五合<lb/>
　水二升煮一升頓服活人書加梔子葱白　南陽活<lb/>
　人書男子隂易及勞復豭鼠屎湯用豭鼠屎兩頭尖<lb/>
　者十四枚韮白根一大把水二盞煎一盞温服得黏<lb/>
　汗為効未汗再服　集要方婦人吹奶鼠屎七粒紅<lb/>
<pb n="KR3e0084_WYG_022-6b"/>
　棗七枚去核包屎燒存性入麝香少許温酒調服并<lb/>
　治乳癰初起　普濟方大小便秘雄鼠屎末傅臍中<lb/>
　立効　除傷寒勞復隂易及乳癰乳岩外他用甚稀<lb/>
　故不著簡誤<lb/>
蛤蜊冷無毒潤五藏止消渇開胃解酒毒主老癖能為<lb/>
寒熱者及婦人血塊煮食之<lb/>
　疏○蛤蜊稟水中之隂氣以生其味鹹氣冷無毒入<lb/>
　足陽明經五臟皆屬隂得水氣之隂者其性滋潤而<lb/>
<pb n="KR3e0084_WYG_022-7a"/>
　助津液故能潤五臟止消渇開胃也鹹能入血軟堅<lb/>
　故主婦人血塊及老癖為寒熱也煮食更能醒酒<lb/>
　蛤粉丹溪云味鹹寒無毒主熱痰溼痰老痰頑痰疝<lb/>
　氣白濁帶下同香附末薑汁調服主心痛<lb/>
　疏○此即蛤殻煅成粉者其味寒氣寒無毒為諸痰<lb/>
　證之要藥蓋痰未有不由火氣上炎煎熬津液而成<lb/>
　鹹能軟堅潤下得之則火自降痰結自消矣疝氣白<lb/>
　濁帶下皆腎經為病也腎屬水鹹為水化氣類相從<lb/>
<pb n="KR3e0084_WYG_022-7b"/>
　故能入腎以除其所苦也心痛者心虚而熱邪客之<lb/>
　也五臟苦欲補瀉云心欲軟急食鹹以軟之此之謂<lb/>
　也更有消浮腫利小便散癭核腫毒婦人血塊湯火<lb/>
　傷瘡等用<lb/>
　　主治㕘互<lb/>
　普濟方氣虚水腫用大蒜十箇搗如泥入蛤粉丸梧<lb/>
　子大每食前白湯下二十丸服盡小便下數桶而愈<lb/>
　　潔古方治白濁遺精真珠粉丸用蛤粉煅一斤黄<lb/>
<pb n="KR3e0084_WYG_022-8a"/>
　蘖蜜炙一斤為末水跌為丸梧子大每服一百丸空<lb/>
　心温酒下日二次蓋蛤粉味鹹而能補腎隂黄蘖苦<lb/>
　而降心火堅腎故也<lb/>
　　簡誤<lb/>
　肉氣味雖冷乃與丹石人相反食之令腹結痛殻粉<lb/>
　善消痰積血塊然脾胃虚寒者宜少用或加益脾胃<lb/>
　藥同用為宜<lb/>
蚶温主心腹冷氣腰脊冷風利五藏健脾令人能食又<lb/>
<pb n="KR3e0084_WYG_022-8b"/>
云温中消食起陽益血色　殻燒過以米醋三度淬後<lb/>
埋令壊醋膏丸治一切血氣冷氣癥癖<lb/>
　疏○蚶得水中之陽氣故其味甘氣温性亦無毒經<lb/>
　曰裏不足者以甘補之又曰形不足者温之以氣甘<lb/>
　温能益氣而補中則五臟安胃氣健心腹腰脊風冷<lb/>
　俱瘳矣胃健則食自消臟暖則陽自起氣充則血自<lb/>
　華也殻味鹹走血而耎堅故能治血氣冷氣癥結丹<lb/>
　溪用以消血塊化痰積以此也近世糟其肉為侑酒<lb/>
<pb n="KR3e0084_WYG_022-9a"/>
　之物罕有入藥者殻惟<hi>闕</hi>癥癖之外無他用故竝不<lb/>
　著主治及簡誤<lb/>
蚺蛇膽味甘苦寒有小毒主心腹䘌痛下部䘌瘡目腫<lb/>
痛<lb/>
　疏○蚺蛇稟火土之氣其膽為甲乙風木之化故其<lb/>
　味苦中有甘氣寒有小毒氣薄味厚隂也降也入手<lb/>
　少隂足厥隂陽明經心腹䘌痛者蟲在内攻嚙也下<lb/>
　部䘌瘡者蟲在外侵蝕也溼熱則生蟲苦寒能燥溼<lb/>
<pb n="KR3e0084_WYG_022-9b"/>
　殺蟲故内外施之皆得也肝開竅於目肝熱則目腫<lb/>
　痛入肝泄熱則腫痛除矣今人受杖時用此噙化可<lb/>
　得不死其功能護心止痛使惡血不上薄心有神力<lb/>
　也<lb/>
　　主治㕘互<lb/>
　同血竭乳香沒藥狗頭骨灰䗪蟲天靈蓋象牙末麻<lb/>
　皮灰丹砂作丸臨杖服一丸護心止痛多杖無害<lb/>
　聖惠方小兒急疳瘡水調蚺蛇膽傳之　醫方摘要<lb/>
<pb n="KR3e0084_WYG_022-10a"/>
　痔瘡腫痛蚺蛇膽研香油調塗立効　眞膽絶難得<lb/>
　狹長通黒皮膜極薄䑛之甜苦剔取粟許着淨水中<lb/>
　浮游水上回旋行走者為真其徑沈者非也勿多着<lb/>
　亦沈散也今世惟為受杖人所需餘甚稀使故不著<lb/>
　簡誤<lb/>
蛇蛻味鹹甘平無毒主小兒百二十種驚癎瘈瘲癲疾<lb/>
寒熱腸痔蟲毒蛇癎弄舌揺頭大人五邪言語僻越惡<lb/>
瘡嘔欬明目火熬之良<lb/>
<pb n="KR3e0084_WYG_022-10b"/>
　疏○蛇蛻蛇之餘性猶存不以氣味為用者故蛇之<lb/>
　性上竄而主風蛻之用入肝而辟惡其性一也小兒<lb/>
　驚癎瘈瘲癲疾寒熱蛇癎弄舌揺頭大人五邪言語<lb/>
　僻越皆肝經為病邪惡侵犯也蛇蛻走竄能引諸藥<lb/>
　入肝散邪故主如上等證善能殺蟲故主腸痔蟲毒<lb/>
　惡瘡邪去木平故止嘔欬明目今人亦用以催生去<lb/>
　翳膜者亦取其善脫之義也<lb/>
　　主治㕘互<lb/>
<pb n="KR3e0084_WYG_022-11a"/>
　肘後方治小兒頭面瘡蛇蛻燒灰臘猪脂和傅之并<lb/>
　治小兒月蝕　周宻齊東埜語云小兒痘後障翳蛇<lb/>
　蛻一條燒焙天花粉五錢為末以羊肝破開夾藥縛<lb/>
　定米泔水煮食屢試輙効真竒方也　濟生秘覽治<lb/>
　横生逆生須臾不救用蛇蛻一具蟬蜕十四箇髪一<lb/>
　握竝燒存性分二服酒下仍以小鍼刺兒足心擦鹽<lb/>
　少許即順并能下胞衣　産乳方婦人吹乳蛇皮一<lb/>
　尺七寸燒末酒服　千金方諸漏有膿蛇蛻灰傅之<lb/>
<pb n="KR3e0084_WYG_022-11b"/>
　即蟲出　直指方魚臍瘡出水四畔浮漿用蛇蛻燒<lb/>
　存性雞子清和傅　醫方摘要耳忽大痛如有蟲在<lb/>
　内奔走或血水流出或乾痛不可忍者蛇蛻皮燒存<lb/>
　性研細鵞翎吹入即愈<lb/>
　　簡誤<lb/>
　小兒驚癎癲疾非外邪客忤而由於肝心虚者不効<lb/>
白頸蚯蚓味鹹寒大寒無毒主蛇瘕去三蟲伏尸鬼蛀<lb/>
蠱毒殺長蟲仍自化作水療傷寒伏熱狂謬大腹黄疸<lb/>
<pb n="KR3e0084_WYG_022-12a"/>
症一名土龍<hi>畏葱鹽</hi>
　疏○蚯蚓得土中隂水之氣故其味鹹寒無毒大寒<lb/>
　能祛熱邪除大熱故主伏尸鬼疰及療傷寒伏熱狂<lb/>
　謬鹹主下走利小便故治大腹黄疸諸蟲瘕咸屬溼<lb/>
　熱所成得鹹寒之氣則瘕自消蟲自去而蠱毒之熱<lb/>
　亦解矣昔一道人治熱病發狂用白頸蚯蚓十數條<lb/>
　同荆芥穗搗汁與飲之得臭汗而解其為治傷寒伏<lb/>
　熱狂謬之明驗也<lb/>
<pb n="KR3e0084_WYG_022-12b"/>
　　主治㕘互<lb/>
　肘後方傷寒熱結六七日狂亂見鬼欲走以大白頸<lb/>
　蚯蚓半斤去泥用人溺煮汁飲或生絞汁亦可　斗<lb/>
　門方小便不通因溼而得者用蚯蚓搗爛浸水濾取<lb/>
　濃汁半碗服立通　勝金方耳卒聾閉蚯蚓入鹽安<lb/>
　葱内化水㸃之立効　保命集瘰癧潰爛流串者用<lb/>
　荆芥根下段煎湯温洗良久看瘡破紫黒處以針刺<lb/>
　去血再洗三四次用韭菜地上蚯蚓一把五更時收<lb/>
<pb n="KR3e0084_WYG_022-13a"/>
　取炭火上燒紅為末每一匙入乳香沒藥輕粉各半<lb/>
　錢穿山甲九片炙為末麻油調傅之神効<lb/>
　　簡誤<lb/>
　蚯蚓氣大寒能除有餘邪熱故傷寒非陽明實熱狂<lb/>
　躁者不宜用温病無壯熱及脾胃素弱者不宜用黄<lb/>
　疸縁大勞腹脹屬脾腎虚尸疰因隂虚成勞療者咸<lb/>
　在所忌性復有小毒被其毒者以鹽水解之<lb/>
蜈蚣味辛温有毒主鬼疰蠱毒噉諸蛇蟲魚毒殺鬼物<lb/>
<pb n="KR3e0084_WYG_022-13b"/>
老精温瘧去三蟲療心腹寒熱結聚墮胎去惡血赤頭<lb/>
足者良<hi>一名蝍蛆一名天龍</hi>
　疏○蜈蚣禀火金之氣以生故其味辛氣温有毒乃<lb/>
　屬陽之毒蟲足厥隂經藥也善能制蛇見大蛇便縁<lb/>
　上噉其腦淮南子云騰蛇游霧而殆於蝍蛆正指此<lb/>
　也故本經主噉諸蛇蟲魚毒及去三蟲蠱毒也性復<lb/>
　走竄辟邪所以能療鬼疰温瘧殺鬼物老精辛主散<lb/>
　結温主通行故又治心腹寒熱結聚墮胎去惡血也<lb/>
<pb n="KR3e0084_WYG_022-14a"/>
　今世又以之治小兒驚癎風搐臍風口噤與夫瘰癧<lb/>
　便毒痔漏等證皆用之<lb/>
　　主治㕘互<lb/>
　金頭蜈蚣得牛角䚡象牙末猪懸蹄刺蝟皮田螺蛀竹<lb/>
　屑能去通腸漏管直指方瘭瘡一名蛇瘴蠻烟瘴雨<lb/>
　之鄉多毒蛇氣人有不伏水土風氣而感觸之者數<lb/>
　月以還必發蛇瘴惟赤足蜈蚣最能伏蛇為上藥白<lb/>
　芷次之　聖濟總録云嶺南外蛇瘴一名𤨏㗋瘴項<lb/>
<pb n="KR3e0084_WYG_022-14b"/>
　大腫痛連㗋用赤足蜈蚣一二節研細水下即愈<lb/>
　竒効良方天蛇頭瘡生手指頭上用蜈蚣一條燒烟<lb/>
　熏一二次即愈或為末猪膽汁調塗之　濟生秘覽<lb/>
　便毒初起蜈蚣一條瓦上焙存性為末酒調服　圖<lb/>
　經治初生小兒口噤不開不能乳者用赤足蜈蚣去<lb/>
　足炙研末以猪乳二合調半錢分三四服温灌之効<lb/>
　　簡誤<lb/>
　蜈蚣性有毒善走竄小兒慢驚風口噤不言大人温<lb/>
<pb n="KR3e0084_WYG_022-15a"/>
　瘧非烟巒瘴氣所發心腹積聚非蟲結蛇瘕便毒成<lb/>
　膿将潰咸在所忌性畏蛞蝓不敢過其所行之路能<lb/>
　嚙人痛甚以蛞蝓搗塗之痛立止蜈蚣能治龍蛇而<lb/>
　反畏蛞蝓蜘蛛即莊子所謂物畏其天隂符經所謂<lb/>
　禽之制在氣也凡使勿用千足蟲真相似但蜈蚣腰<lb/>
　中一段無脚所以能掬而彈逺為異又云頭上有白<lb/>
　肉面並嘴尖可別若誤用并把着腥臭氣入頂能殺<lb/>
　人也<lb/>
<pb n="KR3e0084_WYG_022-15b"/>
蛤蚧味鹹平有小毒主久肺勞傳尸殺鬼物邪氣療咳<lb/>
嗽下淋瀝通水道生嶺南山谷及城牆或大樹間身長<lb/>
四五寸尾與身等形如大守宫一雌一雄常自呼其名<lb/>
曰蛤蚧最護惜其尾或見人欲取之多自嚙斷其尾人<lb/>
即不取之凡採之者須存其尾則用之力全故也<lb/>
　疏○蛤蚧得金水之氣故其味鹹氣平有小毒入手<lb/>
　太隂足少隂經其主久肺勞傳尸鬼物邪氣欬嗽淋<lb/>
　瀝者皆肺腎為病勞極則肺腎虚而生熱故外邪易<lb/>
<pb n="KR3e0084_WYG_022-16a"/>
　侵内證兼發也蛤蚧屬隂能補水之上源則肺腎皆<lb/>
　得所養而勞熱咳嗽自除邪物鬼氣自去矣肺調百<lb/>
　脉通調水道下輸膀胱肺氣清故淋瀝水道自通也<lb/>
　又顧玠海槎録云廣西横州甚多蛤蚧牝牡上下相<lb/>
　呼累日情洽乃交兩相抱負自墮於地人徃捕之亦<lb/>
　不知覺以手劈分雖死不開乃用熟稿草細纒蒸過<lb/>
　曝乾售之煉為房中之藥甚効尋常捕者不論雌雄<lb/>
　但可為雜藥用<lb/>
<pb n="KR3e0084_WYG_022-16b"/>
　　主治㕘互<lb/>
　寇氏衍義治久嗽不愈肺積虚熱成癰出膿血曉夕<lb/>
　不止㗋中氣塞胸膈噎痛用蛤蚧阿膠鹿角膠犀角<lb/>
　羚羊角各二錢半用河水三升銀石噐内文火熬至<lb/>
　半升濾汁時時仰臥細呷日一服<lb/>
　　簡誤<lb/>
　咳嗽由風寒外邪者不宜用雷公曰其毒在眼須去<lb/>
　眼及甲上尾上腹上肉毛以酒浸透隔兩重紙緩焙<lb/>
<pb n="KR3e0084_WYG_022-17a"/>
　令乾以甆噐成懸屋東角上一夜用之力可十倍勿<lb/>
　傷尾<lb/>
水蛭味鹹苦平微寒有毒主逐惡血瘀血月閉破血瘕<lb/>
積聚無子利水道又墮胎<hi>俗名馬蟥</hi>
　疏○水垤生於溪澗隂溼之處其味鹹苦氣平有大<lb/>
　毒其用與䖟蟲相似故仲景方中徃徃與之竝施鹹<lb/>
　入血走血苦泄結鹹苦並行故治婦人惡血瘀血月<lb/>
　閉血瘕積聚因而無子者血畜膀胱則水道不通血<lb/>
<pb n="KR3e0084_WYG_022-17b"/>
　散而膀胱得氣化之職水道不求其利而自利矣墮<lb/>
　胎者以其有毒善破血也<lb/>
　　主治㕘互<lb/>
　入抵當湯治傷寒畜血下焦因而發狂　入大黄䗪<lb/>
　蟲丸兼治虚勞骨蒸咳嗽内有乾血皮膚甲錯　入<lb/>
　鼈甲煎丸消瘧母已上皆仲景方　古今驗録方墜<lb/>
　跌打擊内傷神効水蛭一兩燒令煙出為末入麝香<lb/>
　一兩每酒服一錢當下畜血未止再服其效如神<lb/>
<pb n="KR3e0084_WYG_022-18a"/>
　　簡誤<lb/>
　水蛭芒蟲皆破逐瘀血血瘀發病之惡藥而水蛭入<lb/>
　腹煅之若尚存性尚能變為水蛭嚙人腸臟非細故<lb/>
　也破瘀消血之藥儘多正足選用奚必用此難制之<lb/>
　物戒之可也如犯之以黄泥作丸吞之必入泥而出<lb/>
螌䖥味辛寒有毒主寒熱鬼疰蠱毒鼠瘻疥癬惡瘡疽<lb/>
蝕死肌破石癃血積傷人肌墮胎<hi>馬刀為之使畏巴豆丹參空青甘草</hi>
　疏○螌䖥稟火金相合之氣故其味辛氣寒扁鵲云<lb/>
<pb n="KR3e0084_WYG_022-18b"/>
　有大毒近人肌肉則潰爛毒可知矣入手陽朙手太<lb/>
　陽經性能傷肌肉蝕死肌故主鼠瘻疽瘡疥癬辛寒<lb/>
　能走散下泄故主破石癃血積及墮胎也至於鬼疰<lb/>
　蠱毒必非極辛大毒之藥所能療此本經之誤甄權<lb/>
　主瘰癧通利水道以其能追逐腸胃垢膩復能破結<lb/>
　走下竅也<lb/>
　　主治㕘互<lb/>
　治瘰癧用肥皂二斤去核每肥皂一莢入螌蝥四枚<lb/>
<pb n="KR3e0084_WYG_022-19a"/>
　線縛蒸取出去螌蝥并肥皂皮筋得凈肉十兩入貝<lb/>
　母二兩栝樓根元參甘草薄荷葉各一兩五錢共為<lb/>
　末以肥皂搗如泥為丸梧子大每服一錢白湯吞服<lb/>
　後腹疼勿慮此藥力追毒之故　治癲犬咬方用螌<lb/>
　蝥七箇去頭足並翅酒洗和溼糯米銅杓内炒米熟<lb/>
　為度随將二物研成細末加六一散三兩分作七服<lb/>
　每清晨一服白湯調下本人頭頂心必有紅髪二三<lb/>
　根要不時尋覔拔去　經驗方内消瘰癧不拘大人<lb/>
<pb n="KR3e0084_WYG_022-19b"/>
　小兒用螌<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>一兩去頭足翅以粟米一升同炒米焦<lb/>
　去米入薄荷四兩為末烏雞子清丸如菉豆大空心<lb/>
　臘茶下三丸加至五丸却每日减一丸减至一丸後<lb/>
　復日増一丸以消為度<lb/>
　　簡誤<lb/>
　螌<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>性有大毒能潰爛人肌肉惟瘰癧癲犬咬或可<lb/>
　如法暫施此物若煅之存性猶能嚙人腸胃發泡潰<lb/>
　爛致死即前二證亦不若用米同炒取氣而勿用質<lb/>
<pb n="KR3e0084_WYG_022-20a"/>
　為稳餘證必不可餌切戒切戒<lb/>
田中螺汁大寒主目熱赤痛止渇<lb/>
　疏○田螺産於水田中稟水土之隂氣故其汁大寒<lb/>
　味應甘性無毒陶隱居以真珠黄連末内入良久取<lb/>
　汁㸃目痛神効以其寒能除熱也解一切有餘之熱<lb/>
　故能止渇及醒酒<lb/>
　　主治㕘互<lb/>
　丹溪方治噤口痢疾用活大田螺二枚搗爛入麝香<lb/>
<pb n="KR3e0084_WYG_022-20b"/>
　三分作餅烘熱貼臍間半日熱氣下行即思食矣甚<lb/>
　效　又方治小便不通腹脹如鼔用田螺一枚鹽半<lb/>
　匕搗傅臍下一寸三分即通　經驗方大腸脱肛墜<lb/>
　下三五寸者用大田螺二三枚將淨水養去泥用雞<lb/>
　爪黄連研細末入靨内待化成水以膿茶洗淨肛門<lb/>
　將雞翎蘸水刷之以軟帛托上自然不再發也　乾<lb/>
　坤生意痔漏疼痛用田螺一箇入龍腦一分在内取<lb/>
　水搽之効<lb/>
<pb n="KR3e0084_WYG_022-21a"/>
　　簡誤<lb/>
　目病非關風熱者不宜用<lb/>
白花蛇味甘鹹温有毒主中風溼痺不仁筋脉拘急口<lb/>
面喎斜半身不遂骨節疼痛大風疥癩及㬥風搔癢脚<lb/>
弱不能久立一名褰鼻蛇白花者良<hi>出蘄州龍頭虎口黒質白花目開如</hi>
<hi>生尾有爪甲真蘄産也</hi>
　疏○白花蛇生於土穴隂霾之處稟幽暗毒厲之氣<lb/>
　故其味雖甘鹹性則有大毒也經曰風者百病之長<lb/>
<pb n="KR3e0084_WYG_022-21b"/>
　善行而數變蛇性走竄亦善行而無處不到故能引<lb/>
　諸風藥至病所自腑臟而逹皮毛也凡癘風疥癬喎<lb/>
　僻拘忌偏痺不仁因風所生之證無不藉其力以獲<lb/>
　瘥本經著其功能信非虚矣<lb/>
　　主治㕘互<lb/>
　同苦參何首烏葳靈仙鼈蝨胡麻天門冬百部狶薟<lb/>
　漆葉刺蒺藜治癘風半遍身頑痺疥癬　醫壘元戎<lb/>
　驅風膏治風癱癘風遍身疥癬用白花蛇肉四兩酒<lb/>
<pb n="KR3e0084_WYG_022-22a"/>
　潤炙乾天麻七錢半薄荷荆芥各二錢半為末好酒<lb/>
　二升蜜四合石噐熬成膏每服一盞温湯服日三服<lb/>
　急於暖處出汗十日効　瑞竹堂經驗方白花蛇酒<lb/>
　治諸風癘癬用白花蛇一條酒潤去皮骨取肉絹袋<lb/>
　盛之蒸糯米一斗安麴於缸底置蛇於麴上以飯安<lb/>
　蛇上用物宻蓋三七日取酒以蛇曬乾為末每服三<lb/>
　五分温酒下仍以濁酒並糟作餅食之尤佳　潔古<lb/>
　白花蛇散治大風病白花蛇烏稍蛇各取淨肉二錢<lb/>
<pb n="KR3e0084_WYG_022-22b"/>
　酒炙雄黄二錢大黄五錢為末每服二錢白湯下三<lb/>
　日一服<lb/>
　烏蛇即烏稍蛇氣味所主經白花蛇同第性善無毒<lb/>
　耳修事亦同不復載<hi>色黒如漆尾細有劒脊者良</hi>
　　簡誤<lb/>
　白花蛇性走竄有毒癘風疥癬頑痺等證誠為要藥<lb/>
　然而中風口面喎斜半身不遂定縁隂虚血少内熱<lb/>
　而發與得之風溼者殊科非所宜也醫師宜辨之頭<lb/>
<pb n="KR3e0084_WYG_022-23a"/>
　尾並骨俱有大毒須盡去之<lb/>
蜣蜋味鹹寒有毒主小兒驚癎瘈瘲腹脹寒熱大人癲<lb/>
疾狂昜<hi>音羊</hi>手足端寒支滿賁豚<lb/>
　疏○蜣蜋稟隂溼之氣以生故其味鹹氣寒有毒入<lb/>
　足厥隂手足陽明經小兒驚癎瘈瘲腹脹寒熱大人<lb/>
　癲疾狂昜皆肝胃大腸三經風熱壅盛所致鹹寒除<lb/>
　三經之邪熱則諸證自瘳別録主手足端寒支滿者<lb/>
　以脾胃主四支而治中焦脾氣結滯則血液不能通<lb/>
<pb n="KR3e0084_WYG_022-23b"/>
　行灌漑於手足胃家熱壅及大腸結實則中焦不治<lb/>
　而氣逆支滿行三經之壅滯則所苦减除矣鹹能軟<lb/>
　堅入腎故又主賁豚也古今方書以之治一切痔瘻<lb/>
　及丁腫疳瘡出箭鏃之用<lb/>
　　主治㕘互<lb/>
　本事方推車散治大小便經月不通欲死者用推車<lb/>
　客七箇男用頭女用身螻蛄七箇男用身女用頭新<lb/>
　瓦焙研末用虎目樹南向皮煎汁調服只一服立通<lb/>
<pb n="KR3e0084_WYG_022-24a"/>
　　一方大腸脫肛蜣蜋燒存性為末入氷片研匀摻<lb/>
　上托之即入　唐氏方腸漏出水用蜣蜋一枚隂乾<lb/>
　入氷片少許為細末紙撚蘸末入孔内漸漸生肉藥<lb/>
　自退出即愈　劉涓子方附骨疽瘡蜣蜋七枚同大<lb/>
　麥搗傅　廣利方無名惡瘡忽得不識者用蜣蜋杵<lb/>
　汁塗之　劉禹錫纂栁州救三死方云元和十一年<lb/>
　得丁瘡凡十四日益篤善藥傅之莫救長慶賈方伯<lb/>
　教用蜣蜋心一夕百苦皆已明年正月食羊肉又大<lb/>
<pb n="KR3e0084_WYG_022-24b"/>
　作再用如神驗其用蜣蜋心在腹下度取之其肉稍<lb/>
　白是也貼瘡半日許再易血盡根出即愈蜣蜋畏羊<lb/>
　肉故食之即發其法蓋出葛洪肘後方　楊氏家藏<lb/>
　方箭鏃入骨不可移者用巴豆微炒同蜣蜋搗塗斯<lb/>
　須痛定必微癢忍之待極癢不可忍乃撼動拔之立<lb/>
　出凡諸癢皆可療也　搗為丸塞下部引痔蟲出盡<lb/>
　永差<lb/>
　　簡誤<lb/>
<pb n="KR3e0084_WYG_022-25a"/>
　蜣蜋有毒外用易臻厥功内服非虚人所宜非不得<lb/>
　已勿輕試<lb/>
五靈脂味甘温無毒主療心腹冷氣小兒五疳辟疫治<lb/>
腸風通利氣脉女子月閉出北地此是寒號蟲糞也<lb/>
　疏○寒號蟲畏寒喜煖故其糞亦温味甘而無毒氣<lb/>
　味俱厚隂中之隂降也入足厥隂手少隂經性專行<lb/>
　血故主女子血閉味甘而温故療心腹冷氣及通利<lb/>
　氣脉也其主小兒五疳者以其亦能消化水榖治腸<lb/>
<pb n="KR3e0084_WYG_022-25b"/>
　風者取其行腸胃之瘀滯也凡心胷血氣刺痛婦人<lb/>
　産後少腹兒枕塊諸痛及痰挾血成窠囊血凝齒痛<lb/>
　諸證所必須之藥<lb/>
　　主治㕘互<lb/>
　同澤蘭牛膝益母草延胡索牡丹皮紅花赤芍藥山<lb/>
　查生地黄治産後惡露不盡腹中作疼加桃仁其効<lb/>
　更速勿過劑　同番降香紅麴川通草紅花延胡索<lb/>
　韭菜童便治胃脘瘀血作痛　同木香烏藥治周身<lb/>
<pb n="KR3e0084_WYG_022-26a"/>
　血氣刺痛　和濟局方失笑散治男女老少心痛腹<lb/>
　痛少腹痛並少腹疝氣諸藥不効者能行能止婦人<lb/>
　妊娠心痛及産後心痛少腹痛血氣痛尤妙用五靈<lb/>
　脂蒲黄等分研末先以酒二盃調末熬成膏入水一<lb/>
　盞煎至七分連藥温服未止再服一方以酒代醋一<lb/>
　方以醋糊丸童便酒服　楊氏産乳方紫金丸治産<lb/>
　後惡露不快腰痛少腹如刺時作寒熱頭痛不思飲<lb/>
　食又治久有瘀血月水不調黄痩不食亦療心痛功<lb/>
<pb n="KR3e0084_WYG_022-26b"/>
　與失笑同以五靈脂水掬淨炒末一兩以好米醋調<lb/>
　稀慢火熬膏入真蒲黄末和丸龍眼大每服一丸以<lb/>
　水與童便各半盞煎至七八分温服少頃再服惡露<lb/>
　即下血塊經閉者酒磨服之　圖經産後血暈不知<lb/>
　人事用五靈脂二兩半生半炒為末每服一錢白水<lb/>
　調下如口噤者斡開灌之入㗋即活　丹溪方産後<lb/>
　腹痛五靈脂香附桃仁等分研末醋糊丸服一百丸<lb/>
　白朮牛膝陳皮湯下　事林廣記卒暴心痛五靈脂<lb/>
<pb n="KR3e0084_WYG_022-27a"/>
　炒一錢半乾薑炮三分為末熱酒服立愈　産寳方<lb/>
　胎衣不下惡血衝心用五靈脂半生半炒研末每服<lb/>
　二錢温酒下　百一選方痰血凝結紫芝丸用五靈<lb/>
　脂水飛半夏湯泡等分為末薑汁浸蒸餅丸梧子大<lb/>
　每米飲下三十丸　夏子益竒疾方血潰怪病凡人<lb/>
　眼中白珠渾黒視物殊常毛髪堅直如鐡條能飲食<lb/>
　而不語如醉名曰血潰以五靈脂為末湯服二錢即愈<lb/>
　　簡誤<lb/>
<pb n="KR3e0084_WYG_022-27b"/>
　五靈脂其功長於破血行血故凡瘀血停滯作痛産<lb/>
　後血暈惡血衝心少腹兒枕痛畱血經閉瘀血心胃<lb/>
　間作痛血滯經脉氣不得行攻刺疼痛等證在所必<lb/>
　用然而血虚腹痛血虚經閉産婦去血過多發暈心<lb/>
　虚有火作痛病屬血虚無瘀滯者咸所當忌<lb/>
蝎味甘辛有毒療諸風癮疹及中風半身不遂口眼喎<lb/>
斜語濇手足抽掣形緊小者良<lb/>
　疏○蝎稟火金之氣以生本經味甘辛有毒然察其<lb/>
<pb n="KR3e0084_WYG_022-28a"/>
　用應是辛多甘少氣温入足厥隂經諸風掉眩屬肝<lb/>
　木風客是經非辛温走散之性則不能祛風逐邪兼<lb/>
　引諸風藥入逹病所也故大人眞中風小兒急驚風<lb/>
　皆須用之<lb/>
　　主治㕘互<lb/>
　全㓜心鑑小兒臍風宣風散治小兒初生斷臍後傷<lb/>
　風唇青口嘬出白沫不乳用全蝎二十一箇無灰酒<lb/>
　塗炙為末入麝香少許每用金銀煎湯調半字服之<lb/>
<pb n="KR3e0084_WYG_022-28b"/>
　　經騐方大人風涎用蝎一箇頭尾全者以薄荷四<lb/>
　葉裹定火上炙焦同研為末作一服白湯下小兒驚<lb/>
　風分四服如前服　得胡桃同煅共研黄耆金銀花<lb/>
　湯下治横痃不収口<lb/>
　　簡誤<lb/>
　蝎風藥也似中風及小兒慢脾風病屬於虚法咸忌<lb/>
　之<lb/>
鯪鯉甲微寒主五邪驚啼悲傷燒之作灰以酒或水和<lb/>
<pb n="KR3e0084_WYG_022-29a"/>
方寸匕療蟻瘻<lb/>
　疏○鯪鯉甲穿山穴居其性善走味辛平氣微寒有<lb/>
　毒入足厥隂兼入手足陽明經邪魅着人則驚啼悲<lb/>
　傷不已辛主散則邪魅去驚啼悲傷止矣喜食蟻又<lb/>
　能入大腸故療蟻瘻蟻瘻者即世人所云漏也性走<lb/>
　能行瘀血通經絡故又有消癰毒排膿血下乳和傷<lb/>
　發痘等用<lb/>
　　主治㕘互<lb/>
<pb n="KR3e0084_WYG_022-29b"/>
　鯪鯉甲俗名穿山甲土炒同乳香沒藥番降香紅麴<lb/>
　山查川通草童便治上部内傷胸膈間疼痛　同當<lb/>
　歸白芷金銀花連翹紫花地丁夏枯草牛旁子乳香<lb/>
　沒藥甘草貝母皂角刺治癰腫未潰資為引導　佐<lb/>
　地榆治便毒　直指方治鼠痔成瘡腫痛用穿山甲<lb/>
　尾尖處一兩煅存性鼈甲酥炙一兩麝香半錢為末<lb/>
　每服一錢空心茶下　又方乳汁不通涌泉散用穿<lb/>
　山甲炮研末酒服方寸匕日二服外以油梳梳乳即<lb/>
<pb n="KR3e0084_WYG_022-30a"/>
　通　又方便毒便癰穿山甲半兩猪苓二錢並以醋<lb/>
　炙研末酒服二錢　得紫草生犀角生地黄治痘瘡<lb/>
　毒盛不得起發色帶乾紅枯燥者有功<lb/>
　　簡誤<lb/>
　癰疽已潰不宜服痘瘡元氣不足不能起發者不宜<lb/>
　服<lb/>
　<lb/>
　<lb/>
<pb n="KR3e0084_WYG_022-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷七</head> <lb/>
    <p>
<pb n="KR3e0084_WYG_007-1a"/>
欽定四庫全書<lb/>
　神農本草經疏卷七<lb/>
　　　　　　　　　　　　明　繆希雍　撰<lb/>
　草部上品之下<lb/>
　　總五十三種今疏其要者二十五種<lb/>
　　　藍實　　　　芎藭　　　　黄連<lb/>
　　　絡石<hi>木蓮附</hi>　　蒺藜　　　　黄耆<lb/>
　　　肉蓯蓉　　　防風　　　　蒲黄<lb/>
<pb n="KR3e0084_WYG_007-1b"/>
　　　續斷　　　　漏蘆　　　　營實<lb/>
　　　天名精　　　決明子　　　丹參<lb/>
　　　茜根　　　　五味子　　　蘭草<lb/>
　　　忍冬　　　　蛇牀子　　　景天<lb/>
　　　茵蔯蒿　　　沙參　　　　王不留行<lb/>
　　　長松<lb/>
藍實味苦寒無毒主解諸毒殺蠱蚑疰鬼螯毒久服頭<lb/>
不白輕身其葉汁殺百藥毒解狼毒射罔毒<lb/>
<pb n="KR3e0084_WYG_007-2a"/>
　疏○藍實稟天地至隂之精故其味苦寒而無毒其<lb/>
　用主解諸毒殺蠱蚑疰鬼螫毒久服頭不白頭白者<lb/>
　血熱也藍能涼血而解熱故令髮不白也熱去而血<lb/>
　得所養故身輕其葉汁解百藥毒解狼毒射罔毒藥<lb/>
　性論云藍實味甘能填骨髓益心力汁止心煩躁由<lb/>
　此觀之苦寒而兼甘可知矣日華子又云治天行熱<lb/>
　狂疔瘡遊風熱毒腫毒風疹除煩止渇殺疳解毒藥<lb/>
　毒箭金瘡血悶排膿小兒熱疳小兒丹熱最為要藥<lb/>
<pb n="KR3e0084_WYG_007-2b"/>
　其功用之廣具如本草所載蓼藍最堪入藥甘藍人<lb/>
　食去熱黄<lb/>
　　主治㕘互<lb/>
　藍汁入麝香雄黄治蜘蛛咬有神　乾藍為末同犬<lb/>
　肉空腹食之主長肉内塞<lb/>
　　簡誤<lb/>
　虚寒人及久泄畏寒腹中覺冷者勿服<lb/>
芎藭味辛温無毒主中風入腦頭痛寒痺筋攣緩急金<lb/>
<pb n="KR3e0084_WYG_007-3a"/>
瘡婦人血閉無子除腦中冷動面上遊風去來目淚出<lb/>
多涕唾忽忽如醉諸寒冷氣心腹堅痛中惡卒急腫痛<lb/>
脇風痛温中内寒<hi>動宜作痛</hi>
　疏○芎藭稟天之温氣地之辛味辛甘發散為陽是<lb/>
　則氣味俱陽而無毒陽主上升辛温主散入足厥隂<lb/>
　經血中氣藥扁鵲言酸以其入肝也故主中風入腦<lb/>
　頭痛寒痺筋攣緩急金瘡婦人血閉無子别録除腦<lb/>
　中冷動面上遊風去來目淚出多涕唾忽忽如醉諸<lb/>
<pb n="KR3e0084_WYG_007-3b"/>
　寒冷氣心腹堅痛中惡卒急腫痛脇風痛温中内寒<lb/>
　已上諸病皆病在血分正以其性走竄而絶無隂凝<lb/>
　黏滯之性故入血藥上行而不可多用耳<lb/>
　　主治㕘互<lb/>
　同地黄當歸芍藥為四物湯通主入血分補益　同<lb/>
　荆芥白芷當歸地黄芍藥术甘草治破傷風冬月加<lb/>
　桂枝　同當歸地黄乾漆延胡索五靈脂芍藥牡蠣<lb/>
　粉京三稜治血瘕　同白芷茜根黄耆金銀花生地<lb/>
<pb n="KR3e0084_WYG_007-4a"/>
　黄能排膿消瘀血　同甘菊花當歸地黄天門冬白<lb/>
　芍藥炙甘草専主血虚頭痛火盛者加童便服　同<lb/>
　當歸尾桂心牛膝治子死腹中　同續斷懷熟地白<lb/>
　膠杜仲山茱萸五味子人參黄耆酸棗仁治血崩久<lb/>
　不止<lb/>
　　簡誤<lb/>
　芎藭性陽味辛凡病人上盛下虚虚火炎上嘔吐咳<lb/>
　嗽自汗易汗盜汗咽乾口燥發熱作渇煩躁法並忌<lb/>
<pb n="KR3e0084_WYG_007-4b"/>
　之<lb/>
黄連味苦寒微寒無毒主熱氣目痛眥傷淚出明目腸<lb/>
澼腹痛下痢婦人隂中腫痛五藏冷熱久下洩澼膿血<lb/>
止消渇大驚除水利骨調胃厚腸益膽療口瘡久服令<lb/>
人不忘<lb/>
　疏○黄連稟天地清寒之氣以生故氣味苦寒而無<lb/>
　毒味厚於氣味苦而厚隂也宜其下洩欲使上行須<lb/>
　加引導入手少隂陽明足少陽厥隂足陽明太隂為<lb/>
<pb n="KR3e0084_WYG_007-5a"/>
　病酒之仙藥滯下之神草六經所至各有殊功其主<lb/>
　熱氣目痛眦傷淚出明目大驚益膽者涼心清肝膽<lb/>
　也腸澼腹痛下痢别録兼主泄澼泄者瀉利也澼者<lb/>
　大腸下血也俗呼為臟毒除水利骨厚腸胃療口瘡<lb/>
　者滌除腸胃脾三家之溼熱也久服令人不忘者心<lb/>
　家無火則清清則明故不忘禪家習定多飲苦茗亦<lb/>
　此義爾<lb/>
　　主治參互<lb/>
<pb n="KR3e0084_WYG_007-5b"/>
　同赤檉木葉入三黄石膏湯治痧疹已透而煩燥不<lb/>
　止有神　入當歸六黄湯加棗仁龍眼治盜汗有神<lb/>
　　同地黄甘菊荆芥穗甘草稍芎藭柴胡蟬蜕木通<lb/>
　治風熱上攻目赤痛　黄連末一兩同雄羊肝一具<lb/>
　生搗勻衆手丸如梧子每服以滚漿水吞廿一丸諸<lb/>
　眼目疾及障翳青盲皆主之禁食猪肉雖油汁亦勿<lb/>
　入口作六劑必效矣　同當歸甘菊花人乳浸蒸入<lb/>
　明礬銅緑各少許洗目甚效　同芍藥蓮子藊豆升<lb/>
<pb n="KR3e0084_WYG_007-6a"/>
　麻甘草滑石紅麴治一切滯下膿血　同槐花枳殻<lb/>
　乳香沒藥治滯下純血腹痛煮服神效　同五穀蟲<lb/>
　蘆薈白蕪荑青黛白槿花白芙蓉花治小兒一切疳<lb/>
　熱如神　同赤小豆為細末傅痔瘡妙　同乾葛甘<lb/>
　草升麻芍藥治痧疹後泄瀉　同五味子麥門冬乾<lb/>
　葛治酒病酒傷如神　同五味子甘草煮濃汁漱口<lb/>
　治口糜口瘡良　同麥門冬五味子治卒消渇小便<lb/>
　多良　同人參蓮子治虚人患滯下及老人産婦滯<lb/>
<pb n="KR3e0084_WYG_007-6b"/>
　下不止<lb/>
　　簡誤<lb/>
　黄連味大苦氣大寒羣草中清肅之物其虛上經譬<lb/>
　猶臯陶之在虞廷明刑執法以禁民邪是其職也稷<lb/>
　契䕫龍之事則非其任矣故袪邪散熱蕩滌腸胃肅<lb/>
　清神明是其性之所長而於補益精血温養元氣則<lb/>
　其功泊如也凡病人血少氣虚脾胃薄弱血不足以<lb/>
　致驚悸不眠而兼煩熱躁渇及産後不眠血虚發熱<lb/>
<pb n="KR3e0084_WYG_007-7a"/>
　泄瀉腹痛小兒痘瘡陽虚作泄行漿後泄瀉老人脾<lb/>
　胃虚寒作瀉隂虚人天明溏泄病名腎泄真隂不足<lb/>
　内熱煩躁諸證法咸忌之犯之使人危殆大忌猪肉<lb/>
絡石味苦温微寒無毒主風熱死肌癰傷口乾舌焦癰<lb/>
腫不消喉舌腫不通水漿不下大驚入腹除邪氣養腎<lb/>
主腰髖痛堅筋骨利關節久服輕身明目潤澤好顔色<lb/>
不老延年<hi>傷宜作瘍</hi>
　疏○絡石稟少陽之令兼得地之隂氣其味苦其氣<lb/>
<pb n="KR3e0084_WYG_007-7b"/>
　温微寒而無毒入足陽明手足少隂足厥隂少陽經<lb/>
　故主風熱死肌癰傷口乾舌焦癰腫不消喉舌腫水<lb/>
　漿不下皆苦温通氣血血屬隂隂寒入血而除熱之<lb/>
　效也又能除邪氣養腎主腰髖痛堅筋骨利闗節療<lb/>
　蛇毒心悶刀斧傷擣封立差皆涼血除熱之功也本<lb/>
　經久服輕身明目潤澤好顔色不老延年陳藏器以<lb/>
　為能變白亦指益隂涼血而言也生石上者良<lb/>
　　主治參互<lb/>
<pb n="KR3e0084_WYG_007-8a"/>
　絡石搗汁入諸解毒藥治發背癰疽神驗<lb/>
　外臺秘要治喉痺喘息不通須臾欲絶以絡石二兩<lb/>
　水一升煎取一大盞去滓細細喫須臾即通<lb/>
　　簡誤<lb/>
　隂臟人畏寒易泄者勿服<lb/>
　木蓮薜茘也附木而生得木氣故名木蓮俗呼鬼饅<lb/>
　頭夤縁樹木牆壁三五十年漸大枝葉繁茂葉長二<lb/>
　三寸厚若石韋生子似蓮房打破有白汁停久如漆<lb/>
<pb n="KR3e0084_WYG_007-8b"/>
　六七月實内空而紅則滿腹細子大如稗子一子一<lb/>
　鬚其味微澀其殻虚輕一年一熟子亦入藥頌曰薜<lb/>
　茘絡石極相類莖葉粗大如藤狀木蓮更大於絡石<lb/>
　四時不凋葢稟天地隂寒之氣而生者也故其味酸<lb/>
　寒辛平無毒用其葉研爛絞汁和蜜飲數升并傅癰<lb/>
　上能消背癰下利即愈考木蓮無經文者為其與絡<lb/>
　石相類也俱以杜仲牡丹為之使惡鐵落畏貝母菖<lb/>
　蒲<lb/>
<pb n="KR3e0084_WYG_007-9a"/>
蒺藜子味苦辛温微寒無毒主惡血破癥結積聚喉痺<lb/>
乳難身體風痒頭痛欬逆傷肺肺痿止煩下氣小兒頭<lb/>
瘡癰腫隂㿉可作摩粉其葉主風癢可煮以浴久服長<lb/>
肌肉明目輕身<lb/>
　疏○疾藜有二種一種同州沙苑白蒺藜一種秦州<lb/>
　刺蒺藜白者感馬精所生刺者感地中陽氣所生本<lb/>
　經苦温别録加辛及微寒並無毒夫苦能泄温能宣<lb/>
　辛主散主潤故刺蒺藜主惡血破癥結積聚喉痺乳<lb/>
<pb n="KR3e0084_WYG_007-9b"/>
　難身體風癢頭痛欬逆小兒頭瘡癰腫隂㿉葉主風<lb/>
　癢可煮以浴辛入肝肝主風也藥性論云白蒺藜味<lb/>
　甘微腥甘中必有辛辛能潤故主欬逆傷肺肺痿止<lb/>
　煩下氣久服長肌肉明目輕身以其入腎益精故也<lb/>
　専餌長年效可責矣單行雜療主治良多本草諸方<lb/>
　咸堪選用形如羊腎圓而細色如菉豆嚼之作菉豆<lb/>
　腥氣為末煮之則香同新茶者真<lb/>
　　主治㕘互<lb/>
<pb n="KR3e0084_WYG_007-10a"/>
　刺蒺藜同何首烏<graphic n="KR2880" url="https://raw.githubusercontent.com/kanripo/KR-Gaiji/master/images/KR2880.png" mimeType="image/png"/>薟葉胡麻地黄木𤓰荆芥穗天<lb/>
　門冬黄檗治遍身風癢　同州白蒺藜得蓮鬚山茱<lb/>
　萸五味子蓮肉覆盆子魚膠龍骨白膠能固精益腎<lb/>
　令人有子兼主小便遺瀝　得甘菊花甘枸杞子決<lb/>
　明子女貞實槐角子能明目　外臺秘要單服能復<lb/>
　明三十年目疾<lb/>
　　簡誤<lb/>
　同州蒺藜性能固精命門火熾陽道數舉交媾精不<lb/>
<pb n="KR3e0084_WYG_007-10b"/>
　得出者勿服<lb/>
黄耆味甘微温無毒主癰疽久敗瘡排膿止痛大風癩<lb/>
疾五痔鼠瘻補虚小兒百病婦人子藏風邪氣逐五藏<lb/>
間惡血補丈夫虚損五勞羸瘦止渇腹痛洩痢益氣利<lb/>
隂氣生白水者冷補其莖葉療渇及筋攣癰腫疽瘡<lb/>
　疏○黄耆稟天之陽氣地之沖氣以生故味甘微温<lb/>
　而無毒氣厚於味可升可降陽也入手陽明太隂經<lb/>
　甘乃土之正味故能解毒陽能達表故能運毒走表<lb/>
<pb n="KR3e0084_WYG_007-11a"/>
　甘能益血脾主肌肉故主久敗瘡排膿止痛風為陽<lb/>
　邪凡賊風虚邪之中人也則病癘風經曰邪之所凑<lb/>
　其氣必虚性能實表則能逐邪驅風故主大風癩疾<lb/>
　五痔鼠瘻補虚兼主小兒天行痘瘡之在陽分表虚<lb/>
　氣不足者小兒胎毒生瘡癤别録又主婦人子藏風<lb/>
　邪氣逐五藏惡血者血不自行隨氣而行㕘合血藥<lb/>
　則能之矣補丈夫虚損五勞羸瘦者通指因勞陽氣<lb/>
　乏絶所生病也甘温益元氣甘温除大熱故通主之<lb/>
<pb n="KR3e0084_WYG_007-11b"/>
　氣旺則津液生故止渇血虚則腹痛中焦不治亦腹<lb/>
　痛脾胃之氣不足則邪客之而洩痢補中氣則諸證<lb/>
　自除矣益氣利隂氣者陽生隂長故也<lb/>
　　主治㕘互<lb/>
　黄耆在補中益氣湯甘温能除大熱為治勞倦發熱<lb/>
　之要劑　同生熟地黄黄檗黄芩黄連當歸加酸棗<lb/>
　仁炒熟研為治隂虚盜汗之正法　本方去三黄加<lb/>
　人參五味子酸棗仁治表虚自汗　同桂枝白芍藥<lb/>
<pb n="KR3e0084_WYG_007-12a"/>
　防風炙甘草能實表治表虚畏風傷風自汗　與茅<lb/>
　山术生地黄等分牛膝黄檗減半作丸治積年溼毒<lb/>
　臁瘡百藥不效　外臺秘要主甲疽瘡腫爛生脚指<lb/>
　甲邊赤肉出黄耆二兩䕡茹三兩苦酒漬一宿猪脂<lb/>
　五合微火上煎取三合絞去滓以封瘡上日三度易<lb/>
　其肉即消　同白芷白芨甘草金銀花皂角刺排膿<lb/>
　止痛　同人參甘草治天行痘瘡陽虚無熱證<lb/>
　　簡誤<lb/>
<pb n="KR3e0084_WYG_007-12b"/>
　黄耆功能實表有表邪者勿用能助氣氣實者勿用<lb/>
　能内塞補不足胸膈氣閉悶腸胃有積滯者勿用能<lb/>
　補陽陽盛隂虚者忌之上焦熱甚下焦虚寒者忌之<lb/>
　病人多怒肝氣不和者勿服痘瘡血分熱盛者禁用<lb/>
肉蓯蓉味甘酸鹹微温無毒主五勞七傷補中除莖中<lb/>
寒熱痛養五藏强隂益精氣多子婦人癥瘕除膀胱邪<lb/>
氣腰痛止痢久服輕身<lb/>
　疏○肉蓯容得地之隂氣天之陽氣以生故味甘酸<lb/>
<pb n="KR3e0084_WYG_007-13a"/>
　鹹微温無毒入腎入心包絡命門滋腎補精血之要<lb/>
　藥氣本微温相傳以為熱者誤也甘為土化酸為木<lb/>
　化鹹為水化甘能除熱補中酸能入肝鹹能滋腎腎<lb/>
　肝為隂隂氣滋長則五臟之勞熱自退隂莖中寒熱<lb/>
　痛自愈腎肝足則精血日盛精血盛則多子婦人癥<lb/>
　瘕病在血分血盛則行行則癥瘕自消矣膀胱虚則<lb/>
　邪客之得補則邪氣自散腰痛自止久服則肥健而<lb/>
　輕身益腎肝補精血之效也若曰治痢豈滑以導滯<lb/>
<pb n="KR3e0084_WYG_007-13b"/>
　之意乎此亦必不能之説也軟而肥厚大如臂者良<lb/>
　　主治㕘互<lb/>
　内蓯容得白膠杜仲地黄當歸麥門冬主婦人不孕<lb/>
　　同人參鹿茸牡狗隂莖白膠杜仲補骨脂主男子<lb/>
　陽痿老人陽衰一切腎虚腰痛兼令人有子　同地<lb/>
　黄枸杞牛膝鼈甲天門冬麥門冬當歸白膠杜仲青<lb/>
　蒿五味子黄檗山茱萸治五勞七傷莖中寒熱痛婦<lb/>
　人癥瘕　獨用數兩浸去鹹味并去鱗甲及中心膜<lb/>
<pb n="KR3e0084_WYG_007-14a"/>
　淡白酒煮爛頓食治老人便燥閉結有神<lb/>
　　簡誤<lb/>
　泄瀉禁用腎中有熱强陽易興而精不固者忌之<lb/>
防風味甘辛温無毒主大風頭眩痛惡風風邪目盲無<lb/>
所見風行周身骨節疼痺煩滿脇痛脇風頭面去來四<lb/>
肢攣急下乳金瘡内痙久服輕身　葉主中風熱汗出<lb/>
　疏○防風稟天地之陽氣以生故味甘温别録兼辛<lb/>
　而無毒氣厚味薄升也陽也入手陽明足少陽厥隂<lb/>
<pb n="KR3e0084_WYG_007-14b"/>
　風藥也治風通用升發而能散故主大風頭眩痛惡<lb/>
　風風邪周身骨節疼痺脇痛脇風頭面去來四肢攣<lb/>
　急下乳金瘡因傷於風内痙其云主目無所見者因<lb/>
　中風邪故不見也煩滿者亦風邪客於胸中故煩滿<lb/>
　也風寒溼三者合而成痺袪風燥溼故主痺也發散<lb/>
　之藥焉可久服其曰輕身亦溼去耳别録云乂頭者<lb/>
　令人發狂乂尾者發痼疾子似胡荽而大調食用之<lb/>
　香而療風更優也<lb/>
<pb n="KR3e0084_WYG_007-15a"/>
　　主治㕘互<lb/>
　防風同黄耆芍藥則能實表止汗　同荆芥穗白芷<lb/>
　生地黄地榆黄耆治破傷風有神　同甘草桔梗紫<lb/>
　蘇桑根白皮杏仁細辛解利傷風去紫蘇換薄荷加<lb/>
　石膏兼除風熱　用麻黄易紫蘇治風寒鬱於腠理<lb/>
　皮膚緻密無汗　入羌活湯兼除太陽經傷風寒頭<lb/>
　痛　亦入治風痺藥用若入治大風厲風藥中須加<lb/>
　殺蟲藥活血藥乃可不宜純用風藥也<lb/>
<pb n="KR3e0084_WYG_007-15b"/>
　　簡誤<lb/>
　南方中風産後血虚發痙俗名角弓反張諸病血虚<lb/>
　痙急頭痛不因於風寒溏泄不因於寒溼二便秘澀<lb/>
　小兒脾虚發搐慢驚慢脾風氣升作嘔火升發𠻳隂虚<lb/>
　盜汗陽虚自汗等病法所同忌犯之者增劇<lb/>
蒲黄味甘平無毒主心腹膀胱寒熱利小便止血消瘀<lb/>
血久服輕身益氣力延年神仙<lb/>
　疏○蒲黄得地之隂氣兼得金之辛味其言甘平者<lb/>
<pb n="KR3e0084_WYG_007-16a"/>
　是兼辛而言也非辛則何以能散邪又稟天之陽氣<lb/>
　故曰微寒而無毒也如是則甘能和血辛能散結微<lb/>
　寒能除熱入手少隂太陽太隂足陽明厥隂故主心<lb/>
　腹膀胱寒熱利小便止血消瘀血久服輕身益氣力<lb/>
　者是血熱瘀血傷損之病去而身輕力長也欲止血<lb/>
　熟用欲消血生用産泰州<lb/>
　　主治㕘互<lb/>
　得炒黑乾薑炒黑豆澤蘭當歸川芎牛膝生地黄治<lb/>
<pb n="KR3e0084_WYG_007-16b"/>
　産後諸血病　同車前子牛膝生地黄麥門冬治溺<lb/>
　血　同阿膠白膠人參麥門冬赤茯苓車前子杜仲<lb/>
　川續斷治血崩血淋　生納舌下數數易之消重舌<lb/>
　　治一切跌撲傷損瘀血停滯腹中生蒲黄煮濃和<lb/>
　童便飲之良　能破血故治癥結五勞七傷停積瘀<lb/>
　血胸前痛即發吐衂悉和涼血行血藥主之<lb/>
　　簡誤<lb/>
　一切勞傷發熱隂虚内熱無瘀血者禁用<lb/>
<pb n="KR3e0084_WYG_007-17a"/>
續斷味苦辛微温無毒主傷中補不足金瘡癰傷折跌<lb/>
續筋骨婦人乳難崩中漏血金瘡血内漏止痛生肌肉<lb/>
及踠傷惡血腰痛闗節緩急久服益氣力<hi>地黄為之使</hi>
　䟽○續斷得土金之氣而兼稟乎天之陽氣以生本<lb/>
　經味苦微温别録益之以辛曾得蜀中者嘗之其味<lb/>
　帶甘應云味苦甘辛微温無毒使非味甘焉能主傷<lb/>
　中補不足非辛焉能主金瘡癰傷折跌續筋骨婦人<lb/>
　乳難辛能潤苦温能散甘能益血故别録又主崩中<lb/>
<pb n="KR3e0084_WYG_007-17b"/>
　漏血金瘡血内漏止痛生肌肉及踠傷惡血腰痛闗<lb/>
　節緩急本經久服益氣力傷去血生之效也入足厥<lb/>
　隂少隂為治胎産續絶傷補不足療金瘡理腰腎之<lb/>
　要藥莖方葉似苧相對生<lb/>
　　主治㕘互<lb/>
　欲行血理傷當以當歸牛膝肉桂延胡索同用　欲<lb/>
　止血補不足療崩中則與白膠阿膠地黄麥門冬杜<lb/>
　仲五味子山茱萸人參枸杞子黄耆同用　欲安胎<lb/>
<pb n="KR3e0084_WYG_007-18a"/>
　則與涼血補血順氣藥同用　欲療金瘡則與金瘡<lb/>
　藥同用<lb/>
　　簡誤<lb/>
　禁與苦寒藥同用以治血病及與大辛熱藥用於胎<lb/>
　前雷公云草茆根真似續斷誤服之令人筋軟<lb/>
漏蘆味苦鹹寒大寒無毒主皮膚熱惡瘡疽痔溼痺下<lb/>
乳汁止遺溺熱氣瘡癢如麻豆可作浴湯久服輕身益<lb/>
氣耳目聰明不老延年<lb/>
<pb n="KR3e0084_WYG_007-18b"/>
　疏○漏蘆得地味之苦鹹稟天氣之大寒故無毒苦<lb/>
　能下洩鹹能軟堅寒能除熱入足陽明少陽太陽手<lb/>
　太隂陽明寒而通利之藥也故主皮膚熱惡瘡疽痔<lb/>
　溼痺下乳汁别録又主止遺溺熱氣瘡癢如麻豆可<lb/>
　作浴湯又經云久服輕身益氣耳目聰明不老延年<lb/>
　者葢亦通指熱散病除則臟腑自安精神自倍而臻<lb/>
　乎壽考也<lb/>
　　主治㕘互<lb/>
<pb n="KR3e0084_WYG_007-19a"/>
　漏蘆同貝母連翹甘草金銀花橘葉鼠糞白芷山荳<lb/>
　根山茨菇夏枯草治乳巖乳癰　同連翹生甘菊紫<lb/>
　花地丁貝母金銀花甘草夏枯草治發背瘰癧排膿<lb/>
　止痛　同黄耆人參排膿長肉加狗蹄猪蹄汁能下<lb/>
　乳<lb/>
　　簡誤<lb/>
　妊娠禁用瘡瘍隂證平塌不起發者真氣虚也法當<lb/>
　内塞漏蘆苦寒非所宜設<lb/>
<pb n="KR3e0084_WYG_007-19b"/>
營實味酸温微寒無毒主癰疽惡瘡結肉跌筋敗瘡熱<lb/>
氣隂蝕不瘳利闗節久服輕身益氣根止洩痢腹痛五<lb/>
臟客熱除邪逆氣疽癩諸惡瘡金瘡傷撻生肉復肌<lb/>
　疏○營實華於春而實於夏味酸得木之化其氣芬<lb/>
　芳宜其有温之義别録微寒以其得春之氣也故無<lb/>
　毒其主惡瘡結肉跌筋敗瘡熱氣隂蝕不瘳利闗節<lb/>
　别録止洩痢腹痛五臟客熱除邪逆氣疽癩諸惡瘡<lb/>
　金瘡傷撻生肉復肌豈非酸能收斂温能通暢微寒<lb/>
<pb n="KR3e0084_WYG_007-20a"/>
　能除熱而兼主乎發生之用也俗名薔薇白花野者<lb/>
　良<lb/>
　　主治㕘互<lb/>
　葛洪治金瘡發熱用薔薇根灰一方寸匕日三　外<lb/>
　臺秘要治鯁薔薇根末水服方寸匕日三　又方治<lb/>
　少小睡中遺尿不自覺以薔薇根剉以酒飲之　肘<lb/>
　後方治口瘡以根煮濃汁温含冷易神驗　用之頗<lb/>
　稀不著簡誤<lb/>
<pb n="KR3e0084_WYG_007-20b"/>
天名精味甘寒無毒主瘀血血瘕欲死下血止血利小<lb/>
便除小蟲去痺除胸中結熱止煩渇逐水大吐下久服<lb/>
輕身耐老<hi>垣衣為之使</hi>
　疏○天名精稟天地清隂之氣故味甘辛氣寒而無<lb/>
　毒隂入血甘亦入血辛能散結寒能除熱故主瘀血<lb/>
　血瘕欲死下血止血小便不利由於内熱除熱則小<lb/>
　便自利也小蟲者溼熱所生也辛寒能散溼袪熱則<lb/>
　小蟲自除也除痺者去溼之功也除胸中結實止煩<lb/>
<pb n="KR3e0084_WYG_007-21a"/>
　渇袪熱散結益隂之功也逐水者溼熱散則水自消<lb/>
　也唐本注云即鹿活草也别録一名天蔓精南人呼<lb/>
　為地菘非鶴蝨亦非狶薟乃茘枝草也為消痔瘡之<lb/>
　聖藥味甘辛故有薑稱其主破血生肌利小便殺三<lb/>
　蟲除諸毒腫疔瘡瘻痔金瘡内射身癢<g n="病-丙+_穩-禾">]□</g>疹不止者<lb/>
　揩之立已涼血除熱散結之力也<lb/>
　　簡誤<lb/>
　脾胃寒薄性不喜食冷易泄無渇者勿服<lb/>
<pb n="KR3e0084_WYG_007-21b"/>
決明子味鹹苦甘平微寒無毒主青肓目淫膚赤白膜<lb/>
眼赤痛淚出療唇口青久服益精光輕身<lb/>
　疏○決明子得水土隂精之氣而兼稟乎清陽者也<lb/>
　故其味鹹平别録益以苦甘微寒而無毒鹹得水氣<lb/>
　甘得土氣苦可洩熱平合胃氣寒能益隂洩熱足厥<lb/>
　隂肝家正藥也亦入膽腎肝開竅於目瞳子神光屬<lb/>
　腎故主青盲目淫膚赤白膜眼赤痛淚出别録兼療<lb/>
　唇口青本經久服益精光輕身益隂洩熱者大補肝<lb/>
<pb n="KR3e0084_WYG_007-22a"/>
　腎之氣所致也亦可作枕治頭風明目<lb/>
　　主治㕘互<lb/>
　得沙苑蒺藜甘菊花枸杞子生地黄女貞實槐實穀<lb/>
　精草補肝明目益精除肝臟熱之要藥　得生地黄<lb/>
　甘菊花荆芥黄連甘草𤣥參連翹木通治暴赤風眼<lb/>
　淚痛　療目疾外無他用故無簡誤<lb/>
丹參味苦微寒無毒主心腹邪氣腸鳴幽幽如走水寒<lb/>
熱積聚破癥除瘕止煩滿益氣養血去心腹痼疾結氣<lb/>
<pb n="KR3e0084_WYG_007-22b"/>
腰脊强脚痺除風邪留熱久服利人<hi>畏鹹水反藜蘆</hi>
　疏○丹參本經味苦微寒陶云性熱無毒觀其主心<lb/>
　腹邪氣腸鳴幽幽如走水寒熱積聚破癥除瘕則似<lb/>
　非寒藥止煩滿益氣及别録養血去心腹痼疾結氣<lb/>
　腰脊强脚痺除風邪留熱久服利人又決非熱藥當<lb/>
　是味苦平微温入手足少隂足厥隂經心虚則邪氣<lb/>
　客之為煩滿結氣久則成痼疾肝虚則熱甚風生肝<lb/>
　家氣血凝滯則為癥瘕寒熱積聚腎虚而寒溼邪客<lb/>
<pb n="KR3e0084_WYG_007-23a"/>
　之則腰脊强脚痺入三經而除所苦則上來諸證自<lb/>
　除苦能洩温能散故又主腸鳴幽幽如走水久服利<lb/>
　人益氣養血之驗也北方産者勝俗名逐馬<lb/>
　　主治㕘互<lb/>
　入天王補心丹則補心　同牛膝地黄黄耆黄檗則<lb/>
　健步　同當歸牛膝細辛則下死胎　同鼈甲牡蠣<lb/>
　牡丹皮青蒿延胡索牛膝乾漆水赤蓼子主寒熱積<lb/>
　聚破癥除瘕心腹痼疾結氣　同麥門冬沙參五味<lb/>
<pb n="KR3e0084_WYG_007-23b"/>
　子甘草青蒿栝樓止煩滿　同人參麥門冬酸棗仁<lb/>
　地黄益氣養血　同牛膝萆薢木𤓰狶薟杜仲續斷<lb/>
　主腰脊强脚痺除風邪留熱　聖惠方獨用一兩為<lb/>
　末熱酒每服二錢主寒疝少腹及隂相引痛自汗出<lb/>
　欲死　千金方治墮胎下血亦獨用丹參十二兩酒<lb/>
　五升煮取三升温服日三　蕭炳云酒浸服之治風<lb/>
　軟脚可逐奔馬故名奔馬草曾用有效　梅師方治<lb/>
　中熱油及火燒除外痛用丹參八兩細剉以水微調<lb/>
<pb n="KR3e0084_WYG_007-24a"/>
　取羊脂二斤煎三上三下以傅瘡上<lb/>
　　簡誤<lb/>
　妊娠無故勿服<lb/>
茜根味苦寒無毒主寒溼風痺黄疸補中止血内崩下<lb/>
血膀胱不足踒跌蠱毒久服益精氣輕身<lb/>
　疏○茜根稟土與水之氣而兼得天令少陽之氣以<lb/>
　生本經味苦寒甄權云甘潔古微酸鹹温無毒葢盡<lb/>
　之矣入足厥隂手足少隂行血涼血之要藥也非苦<lb/>
<pb n="KR3e0084_WYG_007-24b"/>
　不足以洩熱非甘不足以和血非鹹不足以入血軟<lb/>
　堅非温少陽之氣不足以通行故主痺及疸疸有五<lb/>
　此其為治葢指蓄血發黄而不専於溼熱者也痺者<lb/>
　血病行血軟堅則痺自愈甘能益血而補中病去血<lb/>
　和補中可知已苦寒能下洩熱氣故止内崩及下血<lb/>
　除熱故益膀胱踒跌則血瘀血行則踒跌自安涼無<lb/>
　病之血行已傷之血故治蠱毒藥性論味甘主六極<lb/>
　傷心肺吐血瀉血日華子味酸止鼻洪帶下産後血<lb/>
<pb n="KR3e0084_WYG_007-25a"/>
　暈乳結月經不止腸風痔瘻排膿治瘡癤泄精尿<lb/>
　血撲損瘀血皆取其涼血行血苦寒泄熱之功耳<lb/>
　　主治㕘互<lb/>
　同地黄麥門冬當歸身阿膠茅根童便主吐血衂血<lb/>
　諸血熱妄行溢出上竅　同牛膝地黄黄耆地榆芍<lb/>
　藥荆芥穗治腸風下血　佐地榆治横痃魚口有神<lb/>
　　同䗪蟲乳香沒藥桂心牛膝地黄主踒跌<lb/>
　　簡誤<lb/>
<pb n="KR3e0084_WYG_007-25b"/>
　病人雖見血證若加泄瀉飲食不進者勿服<lb/>
五味子味酸温無毒主益氣欬逆上氣勞傷羸瘦補不<lb/>
足强隂益男子精養五臟除熱生隂中肌<hi>蓯蓉為之使惡萎𬎼勝烏</hi>
<hi>頭</hi>
　疏○五味子得地之隂而兼乎天之陽氣故本經味<lb/>
　酸氣温味兼五而無毒王好古云味酸微苦鹹隂中<lb/>
　微陽入足少隂手太隂血分足少隂氣分主益氣者<lb/>
　肺主諸氣酸能收正入肺補肺故益氣也其主欬逆<lb/>
<pb n="KR3e0084_WYG_007-26a"/>
　上氣者氣虚則上壅而不歸元酸以收之攝氣歸元<lb/>
　則欬逆上氣自除矣勞傷羸瘦補不足强隂益男子<lb/>
　精别録養五臟除熱生隂中肌者五味子専補腎兼<lb/>
　補五臟腎藏精精盛則隂强收攝則真氣歸元而丹<lb/>
　田煖腐熟水穀蒸糟粕而化精微則精自生精生則<lb/>
　隂長故主如上諸疾也藥性論云五味子君能治中<lb/>
　下氣止嘔逆補諸虚勞令人體悦澤除熱氣病人虚<lb/>
　而有氣兼嗽者加而用之日華子云煖水臟下氣賁<lb/>
<pb n="KR3e0084_WYG_007-26b"/>
　㹠冷氣消水腫反胃心腹氣脹止渇除煩熱解酒毒<lb/>
　壯筋骨皆其極功也<lb/>
　　主治㕘互<lb/>
　同人參麥門冬名生脈散能復脈通心　入八味丸<lb/>
　代附子能潤腎强隂　同呉茱萸山茱萸肉豆蔲補<lb/>
　骨脂人參治腎洩良　同懷乾地黄甘枸杞子車前<lb/>
　子覆盆子肉蓯容白膠麥門冬人參杜仲白蒺藜黄<lb/>
　檗主令人有子　同天麥二冬百部阿膠薄荷葉主<lb/>
<pb n="KR3e0084_WYG_007-27a"/>
　肺虚久𠻳　君乾葛白藊豆解酒毒良<lb/>
　　簡誤<lb/>
　痧疹初發及一切停飲肝家有動氣肺家有實熱應<lb/>
　用黄芩瀉熱者皆禁用<lb/>
蘭草味辛平無毒主利水道殺蠱毒辟不祥除胸中痰<lb/>
癖久服益氣輕身不老通神明<lb/>
　疏○蘭草稟天地清芬之氣以生故其味辛氣平無<lb/>
　毒入手太隂足陽明經肺主氣肺氣鬱結則上竅閉<lb/>
<pb n="KR3e0084_WYG_007-27b"/>
　而下竅不通胃主納水穀胃氣鬱滯則水穀不以時<lb/>
　化而為痰癖蠱毒不祥之氣亦胃中受病辛平能散<lb/>
　結滯芬芳能除穢惡則上來諸證自瘳大都開胃除<lb/>
　惡清肺消痰散鬱結之聖藥也久服等語亦言其效<lb/>
　之極功<lb/>
　　主治㕘互<lb/>
　同藿香枇杷葉石斛竹茹橘紅開胃氣之神品　加<lb/>
　入沈水香鬱金白豆蔲真蘇子蘆根汁下氣開鬱治<lb/>
<pb n="KR3e0084_WYG_007-28a"/>
　噎膈之將成者　同栝樓根麥冬黄連竹葉蘆根汁<lb/>
　治消渇<lb/>
忍冬味甘温無毒主寒熱身腫久服輕身長年益壽<lb/>
　疏○忍冬即金銀花藤一名鷺鶿藤感土之沖氣稟<lb/>
　天之春氣故味甘微寒而無毒主寒熱身腫久服輕<lb/>
　身長年益壽者甘能益血甘能和中微寒即生氣也<lb/>
　氣味如斯所主宜矣<lb/>
　　主治㕘互<lb/>
<pb n="KR3e0084_WYG_007-28b"/>
　同甘菊花紫花地丁夏枯草白及白蘝貝母連翹鼠<lb/>
　黏子治一切腫毒加辟虺雷治一切疔瘡　君地榆<lb/>
　芍藥黄連甘草升麻治一切血痢　單味熬膏小兒<lb/>
　服之可稀痘　肘後方忍冬藤熬膏治飛尸伏尸遁<lb/>
　尸沈尸風尸尸疰<lb/>
蛇牀子味苦辛甘平無毒主婦人隂中腫痛男子隂痿<lb/>
溼癢除痺氣利闗節癲癎惡瘡温中下氣令婦人子藏<lb/>
熱男子隂强久服輕身好顔色令人有子<lb/>
<pb n="KR3e0084_WYG_007-29a"/>
　疏○蛇牀子味苦平别録辛甘無毒今詳其氣味當<lb/>
　必兼温燥陽也故主婦人隂中腫痛男子隂痿溼癢<lb/>
　除痺氣利闗節惡瘡别録温中下氣令婦人子藏熱<lb/>
　男子隂强久服輕身令人有子葢以苦能除溼温能<lb/>
　散寒辛能潤腎甘能益脾故能除婦人男子一切虚<lb/>
　寒溼所生病寒溼既除則病去身輕性能益陽故能<lb/>
　已疾而又有補益也　雷公云凡使須用濃藍汁并<lb/>
　百部自然汁二味同浸三伏時漉出日乾却用生地<lb/>
<pb n="KR3e0084_WYG_007-29b"/>
　汁拌蒸從午至亥日乾用此藥只令陽氣盛數號曰<lb/>
　鬼考也<lb/>
　　主治㕘互<lb/>
　蛇牀子同巴㦸天逺志牛膝何首烏陽起石治男子<lb/>
　隂痿溼癢　同巴㦸天牛膝杜仲續斷地黄黄檗白<lb/>
　膠治婦人隂中腫痛　同黄檗山茱萸肉五味子茯<lb/>
　苓車前子香附川續斷補骨脂治一切帶下赤者加<lb/>
　白膠阿膠<lb/>
<pb n="KR3e0084_WYG_007-30a"/>
　　簡誤<lb/>
　蛇牀子性温燥腎家有火及下部有熱者勿用<lb/>
景天味苦酸平無毒主大熱火瘡身熱煩邪惡氣諸蠱<lb/>
毒痂疕寒熱風痺諸不足花主女人漏下赤白輕身明<lb/>
目久服通神不老<lb/>
　疏○景天即慎火草也味苦平别録酸無毒今詳其<lb/>
　功用當是大寒純隂之草也性能涼血解毒故主大<lb/>
　熱火瘡身熱煩邪惡氣諸蠱毒痂疕寒熱風痺諸不<lb/>
<pb n="KR3e0084_WYG_007-30b"/>
　足熱解則毒散血涼血涼則隂生故也花功用具如<lb/>
　經説第大苦寒之藥而云輕身明目通神不老未可<lb/>
　嘗試也<lb/>
　　主治㕘互<lb/>
　治毒虺蛇傷取汁飲并敷傷處立效　治一切赤遊<lb/>
　風各種火丹之神藥也故知其性大寒其味大苦耳<lb/>
　　簡誤<lb/>
　一切病得之寒溼惡寒喜熱者勿服<lb/>
<pb n="KR3e0084_WYG_007-31a"/>
茵蔯蒿味苦平微寒無毒主風溼寒熱邪氣熱結黄疸<lb/>
通身發黄小便不利除頭熱去伏瘕久服輕身益氣耐<lb/>
老面白悦長年<lb/>
　疏○茵蔯蒿感天地苦寒之味而兼得春之生氣以<lb/>
　生者也其味苦平微寒無毒故主風溼寒熱邪氣熱<lb/>
　結黄疸通身發黄小便不利及頭熱皆溼熱在陽眀<lb/>
　太隂所生病也苦寒能燥溼除熱溼熱去則諸證自<lb/>
　退矣去伏瘕及久服輕身益氣耐老面白悦長年未<lb/>
<pb n="KR3e0084_WYG_007-31b"/>
　有修事者日華子云石茵蔯味苦涼無毒即山茵蔯<lb/>
　也入足陽明太隂足太陽三經除溼散熱結之要藥<lb/>
　也<lb/>
　　主治㕘互<lb/>
　茵蔯性苦寒能除一切溼熱五疸雖各有其因然同<lb/>
　為溼熱所成故得黄連乾葛黄檗苜蓿五味子治酒<lb/>
　疸如神　得二术茯苓澤瀉車前子木通橘皮神麴<lb/>
　紅麴麥門冬治穀疸　同生地黄仙人對坐草石斛<lb/>
<pb n="KR3e0084_WYG_007-32a"/>
　木𤓰牛膝黄檗治疸因酒色而得病名女勞疸　仲<lb/>
　景茵蔯湯治穀疸寒熱不食食即頭眩心胸不安茵<lb/>
　蔯六兩梔子十四枚大黄二兩以水一斗先煮茵蔯<lb/>
　減六升内二味煮取三升去滓分温三服小便當利<lb/>
　尿如皂角汁狀色正赤一宿腹減黄從小便去也<lb/>
　又茵蔯五苓散總治諸疸<lb/>
　　簡誤<lb/>
　蓄血發黄者禁用<lb/>
<pb n="KR3e0084_WYG_007-32b"/>
沙參味苦微寒無毒主血積驚氣除寒熱補中益肺氣<lb/>
療胸痺心腹痛結熱邪氣頭痛皮間邪熱安五藏補中<lb/>
久服利人<lb/>
　疏○沙參稟天地清和之氣本經味苦微寒無毒王<lb/>
　好古謂甘而微苦苦者味之隂也寒者氣之隂也甘<lb/>
　乃土之沖氣所化合斯三者故補五臟之隂故主血<lb/>
　積驚氣除寒熱補中益肺氣别録又療胸痺心腹結<lb/>
　熱邪氣頭痛皮間邪熱者苦能洩熱寒能除熱甘能<lb/>
<pb n="KR3e0084_WYG_007-33a"/>
　緩急益血補中故療諸因熱所生病而其功用馴致<lb/>
　安五臟補中久服利人也入手太隂經<lb/>
　　主治㕘互<lb/>
　同天門冬麥門冬百部五味子桑白皮治肺痿肺熱<lb/>
　　同貝母枇杷葉栝樓甘草桑白皮百部天門冬<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>
　冬花治久嗽　葛洪治卒得諸疝少腹及隂中相引<lb/>
　痛如絞自汗出欲死搗細末酒服方寸匕立差<lb/>
　　簡誤<lb/>
<pb n="KR3e0084_WYG_007-33b"/>
　臟腑無實熱肺虚寒客之作嗽者勿服<lb/>
王不留行味苦甘平無毒主金瘡止血逐痛出刺除風<lb/>
痺内寒止心煩鼻衂癰疽惡瘡瘻乳婦人難産久服輕<lb/>
身耐老增壽<lb/>
　疏○王不留行稟土金火之氣故味苦甘平平者辛<lb/>
　也其氣應温而無毒苦能洩辛能散甘入血温能行<lb/>
　故主金瘡止血逐痛出刺除風痺内寒癰疽惡瘡瘻<lb/>
　乳婦人難産入血活血之要藥也若夫心煩鼻衂應<lb/>
<pb n="KR3e0084_WYG_007-34a"/>
　是血分熱病非同涼血藥用未見其可也入足厥隂<lb/>
　經<lb/>
　　主治㕘互<lb/>
　同漏蘆貝母鯪鯉甲青皮沒藥山茨菇山豆根栝樓<lb/>
　根治乳巖乳癰　同鯪鯉甲白芷通草猪蹄汁煮服<lb/>
　下乳　為末和蟾酥治疔瘡酒服取汗　千金方有<lb/>
　王不留行湯治癰疽妬乳月蝕白秃及面上瘡去蟲<lb/>
　止痛王不留行東南桃枝東行呉茱萸根皮各五兩<lb/>
<pb n="KR3e0084_WYG_007-34b"/>
　蛇牀子一升牡荆子苦竹葉刺蒺藜子各三升大麻<lb/>
　子一升以水二斗半煮水一斗頻頻洗之<lb/>
　　簡誤<lb/>
　孕婦勿服<lb/>
長松味甘温無毒主風血冷氣宿疾温中去風草似松<lb/>
葉上有脂山人服之<lb/>
　疏○長松生太行西北五臺諸山得天地温和之氣<lb/>
　而生故性味甘温而無毒主風血冷氣宿疾温中去<lb/>
<pb n="KR3e0084_WYG_007-35a"/>
　風出陳藏器治大風惡疾睂髮墮落百骸腐潰每一<lb/>
　兩入甘草少許水煎服旬日即愈又解諸蟲毒當是<lb/>
　袪風之仙藥也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0084_WYG_007-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷一</head> <lb/>
    <p>
<pb n="KR3e0084_WYG_001-1a"/>
欽定四庫全書<lb/>
　神農本草經疏卷一<lb/>
　　　　　　　　　　　　明　繆希雍　撰<lb/>
　　予之作是疏也該括經文義難槩述求其宗趣宜<lb/>
　　有裁節是以或先經而闡義或隨文而暢㫖或斷<lb/>
　　章以相比或因源以導流或從末而㑹本或根性<lb/>
　　以知非凡兹數者期在發明經㫖適當於用然懼<lb/>
　　偏見多遺難為凖的必欲使纖悉洞了小大靡遺<lb/>
<pb n="KR3e0084_WYG_001-1b"/>
　　開擴來學臻乎無惑尚有望於明喆之助焉<lb/>
　續序例上<lb/>
　　原本藥性氣味生成指歸<lb/>
夫物之生也必稟乎天其成也必資乎地天布令主發<lb/>
生寒熱温凉四時之氣行焉陽也地凝質主成物酸苦<lb/>
辛鹹甘淡五行之味滋焉隂也故知微寒微温者春之<lb/>
氣也大温熱者夏之氣也大熱者長夏之氣也凉者秋<lb/>
之氣也大寒者冬之氣也凡言微寒者稟春之氣以生<lb/>
<pb n="KR3e0084_WYG_001-2a"/>
春氣升而生言大熱者感長夏之氣以生長夏之氣化<lb/>
言平者感秋之氣以生平即凉也秋氣降而收言大寒<lb/>
者感冬之氣以生冬氣沉而藏此物之氣得乎天者也<lb/>
天一生水地六成之地二生火天七成之天三生木地<lb/>
八成之地四生金天九成之天五生土地十成之水曰<lb/>
潤下潤下作鹹火曰炎上炎上作苦木曰曲直曲直作<lb/>
酸金曰從革從革作辛土爰稼穡稼穡作甘本乎天者<lb/>
親上本乎地者親下氣味多少各從其類也凡言酸者<lb/>
<pb n="KR3e0084_WYG_001-2b"/>
得木之氣言辛者得金之氣言鹹者得水之氣言苦者<lb/>
得火之氣言甘者得土之氣惟土也寄旺於四季生成<lb/>
之數皆五故其氣平其味甘而淡其性和而無毒土徳<lb/>
冲和感而類之莫或不然固萬物之所出亦萬物之所<lb/>
入乎此物之味資乎地者也氣之毒者必熱味之毒者<lb/>
必辛炎黄言味而不加氣性者何也葢古文尚簡故秪<lb/>
言味物有味必有氣有氣斯有性自然之道也氣味生<lb/>
成原本乎是知其所自則思過半矣<lb/>
<pb n="KR3e0084_WYG_001-3a"/>
　　藥性主治㕘互指歸<lb/>
今夫醫辟諸兵焉料敵出竒者將之謀也破軍殺賊者<lb/>
士之力也審度病機者醫之智也攻邪伐病者藥之能<lb/>
也非士無以破敵非藥無以攻邪故良將養士上醫蓄<lb/>
藥然不知士何以養不知藥何以蓄夫士猶有情實可<lb/>
考才畧可試尚曰難知以孔明之明一馬謖用違其才<lb/>
卒致敗衂悔不可追况乎藥石無情才性莫測既非言<lb/>
論之可考又非擬議之可及而欲知其的然不謬非神<lb/>
<pb n="KR3e0084_WYG_001-3b"/>
聖之智其孰能與於斯假令嘗試漫為則下咽不返死<lb/>
生立判顧不大可懼耶上古之人病生於六淫者多發<lb/>
於七情者寡故其主治嘗以一藥治一病或一藥治數<lb/>
病今時則不然七情彌厚五欲彌深精氣既虧六淫易<lb/>
入内外膠固病情殊古則須合衆藥之所長而又善護<lb/>
其所短乃能蘇凋瘵而起沈疴其在良醫善知藥性劑<lb/>
量無差庶得㕘互旁通彼此兼濟以盡其才而無乖刺<lb/>
敗壞之敝矣故作主治㕘互俾後之醫師循而求之共<lb/>
<pb n="KR3e0084_WYG_001-4a"/>
收平定之功期無夭枉之患斯作疏意也昔人云用藥<lb/>
如用兵㫖哉言乎㫖哉言乎<lb/>
　　藥性簡誤指歸<lb/>
夫藥石稟天地偏至之氣者也雖醇和濃懿號稱上藥<lb/>
然所稟既偏所至必獨脱也用違其性之宜則偏重之<lb/>
害勢所必至故凡有益於陽虚者必不利乎隂有益於<lb/>
隂虚者必不利乎陽能治燥者必不宜於溼能治溼者<lb/>
必不宜於燥能破散者不可以治虚能收斂者不可以<lb/>
<pb n="KR3e0084_WYG_001-4b"/>
治實升不可以止升降不可以療降寒有時而不宜於<lb/>
熱熱有時而不宜於寒古人半夏有三禁謂渇家汗家<lb/>
血家仲景嘔家忌甘酒家亦忌甘王好古論肺熱忌人<lb/>
參之屬諸如此類莫可勝數苟昧斯㫖吉凶貿焉人命<lb/>
至重㝠報難逃醫為司命其可不深思詳察也哉此與<lb/>
十劑互證十劑對治反則為誤故作簡誤以防其失<lb/>
　　論七方本義<lb/>
夫方者法也法乃所以制物者也故大小緩急竒偶複<lb/>
<pb n="KR3e0084_WYG_001-5a"/>
七者為法制之變且盡也七方不同同歸已疾其制各<lb/>
異異以從宜岐伯言之已詳後人演之彌悉凡制方者<lb/>
必本乎是苟悖其制則非法矣非法則不能所施合轍<lb/>
而反致乖刺惡在其能攻邪已疾耶<lb/>
　　附録七方<lb/>
　岐伯曰氣有多少形有盛衰治有緩急方有大小又<lb/>
　曰病有逺近證有中外治有輕重近者偶之逺者竒<lb/>
　之汗不以竒下不以偶補上治上制以緩補下治下<lb/>
<pb n="KR3e0084_WYG_001-5b"/>
　制以急近而偶竒制小其服逺而竒偶制大其服大<lb/>
　則數少小則數多多則九之少則一之竒之不去則<lb/>
　偶之偶之不去則反佐以取之所謂寒熱温凉反從<lb/>
　其病也　王冰曰臟位有髙下腑氣有逺近病證有<lb/>
　表裏藥用有輕重單方為竒複方為偶心肺為近肝<lb/>
　腎為逺脾胃居中腸膀胞膽亦有逺近識見髙逺權<lb/>
　以合宜方竒而分兩偶方偶而分兩竒近而偶制多<lb/>
　數服之逺而竒制少數服之則肺服九心服七脾服<lb/>
<pb n="KR3e0084_WYG_001-6a"/>
　五肝服三腎服一為常制也方與其重也寧輕與其<lb/>
　毒也寧良與其大也寧小是以竒方不去偶方主之<lb/>
　偶方不去則反佐以同病之氣而取之夫微小之熱<lb/>
　折之以寒微小之冷消之以熱其大寒熱則必能與<lb/>
　異氣相格聲不同不相應氣不同不相合是以反其<lb/>
　佐以同其氣復令寒熱㕘合使其始同終異也　逆<lb/>
　者正治從者反治反佐即從治也謂熱在下而上有<lb/>
　寒邪拒格則寒藥中入熱藥為佐下膈之後熱氣既<lb/>
<pb n="KR3e0084_WYG_001-6b"/>
　散寒性隨發也寒在下而上有浮火拒格則熱藥中<lb/>
　入寒藥為佐下膈之後寒氣既消熱性隨發也此寒<lb/>
　因熱用熱因寒用之妙也温冷倣此完素曰流變在<lb/>
　乎病主病在乎方制方在乎人方有七大小緩急竒偶<lb/>
　複也制方之體本於氣味寒熱温凉四氣生於天酸<lb/>
　苦辛鹹甘淡六味成於地是以有形為味無形為氣<lb/>
　氣為陽味為隂辛甘發散為陽酸苦涌泄為隂鹹味<lb/>
　涌泄為隂淡味滲泄為陽或收或散或緩或急或燥<lb/>
<pb n="KR3e0084_WYG_001-7a"/>
　或潤或耎或堅各隨臟腑之證而施藥之品味乃分<lb/>
　七方之制也故竒偶複三方也大小緩急四制之法<lb/>
　也故曰治有緩急方有大小<lb/>
　大方　岐伯曰君一臣三佐九制之大也君一臣三<lb/>
　佐五制之中也君一臣二制之小也又曰逺而竒偶<lb/>
　制大其服近而偶竒制小其服大則數少小則數多<lb/>
　多則九之小則一之完素曰身表為逺裏為近大小<lb/>
　者制竒偶之法也假如小承氣湯調胃承氣湯竒之<lb/>
<pb n="KR3e0084_WYG_001-7b"/>
　小方也大承氣湯抵當湯竒之大方也所謂因其攻<lb/>
　裏而用之也桂枝麻黄偶之小方也葛根青龍偶之<lb/>
　大方也所謂因其發表而用之也故曰汗不以竒下<lb/>
　不以偶張從正曰大方有二有君一臣三佐九之大<lb/>
　方病有兼證而邪不一不可以一二味治者宜之有<lb/>
　分兩大而頓服之大方肝腎及下部之病道逺者宜<lb/>
　之王太僕以心肺為近腎肝為逺脾胃為中劉河間<lb/>
　以身表為逺身裏為近以予觀之身半以上其氣三<lb/>
<pb n="KR3e0084_WYG_001-8a"/>
　天之分也身半以下其氣三地之分也中脘人之分<lb/>
　也<lb/>
　小方　從正曰小方有二有君一臣二之小方病無<lb/>
　兼證邪氣専一可一二味治者宜之有分兩少而頻<lb/>
　服之小方心肺及在上之病者宜之徐徐細呷是也<lb/>
　完素曰肝腎位逺數多則其氣緩不能速達於下必<lb/>
　大劑而數少取其迅急下走也心肺位近數少則其<lb/>
　氣急下走不能升發於上必小劑而數多取其易散<lb/>
<pb n="KR3e0084_WYG_001-8b"/>
　而上行也王氏所謂肺服九心服七脾服五肝服三<lb/>
　腎服一乃五臟生成之數也<lb/>
　緩方　岐伯曰補上治上制以緩補下治下制以急<lb/>
　急則氣味厚緩則氣味薄適其至所此之謂也病所<lb/>
　逺而中道氣味之者食而過之無越其制度也王冰<lb/>
　曰假如病在腎而心氣不足服藥宜急過之不以氣<lb/>
　味飼心腎藥凌心心復益衰矣餘上下逺近例同完<lb/>
　素曰聖人治上不犯下治下不犯上治中上下俱無<lb/>
<pb n="KR3e0084_WYG_001-9a"/>
　犯故曰誅伐無過命曰大惑好古曰治上必妨下治<lb/>
　表必違裏用黄芩以治肺必妨脾用蓯蓉以治腎必<lb/>
　妨心用乾薑以治中必僭上服附子以補火必涸水<lb/>
　從正曰緩方有五有甘以緩之之方甘草糖蜜之屬<lb/>
　是也病在胸膈取其留戀也有丸以緩之之方比之<lb/>
　湯散其行遲慢也有品件衆多之緩方藥衆則遞相<lb/>
　拘制不得各騁其性也有無毒治病之緩方無毒則<lb/>
　性純功緩也有氣味俱薄之緩方氣味薄則長於補<lb/>
<pb n="KR3e0084_WYG_001-9b"/>
　上治上比至其下藥力已衰矣<lb/>
　急方　完素曰味厚者為隂味薄者為隂中之陽故<lb/>
　味厚則下泄味薄則通氣氣厚者為陽氣薄者為陽<lb/>
　中之隂故氣厚則發熱氣薄則發汗是也好古曰治<lb/>
　主宜緩緩則治其本也治客宜急急則治其標也表<lb/>
　裏汗下皆有所當緩所當急從正曰急方有四有急<lb/>
　病急攻之急方中風闗格之病是也有湯散蕩滌之<lb/>
　急方下咽易散而行速也有毒藥之急方毒性能上<lb/>
<pb n="KR3e0084_WYG_001-10a"/>
　涌下泄以奪病勢也有氣味俱厚之急方氣味俱厚<lb/>
　直趨於下而力不衰也<lb/>
　竒方　王冰曰單方也從正曰竒方有二有獨用一<lb/>
　物之竒方病在下而逺者宜之有藥合陽數一三五<lb/>
　七九之竒方宜下不宜汗完素曰假如小承氣竒之<lb/>
　小方也大承氣抵當湯竒之大方也所謂因其攻下<lb/>
　而為之也桂枝麻黄偶之小方也葛根青龍偶之大<lb/>
　方也所謂因其發散而用之也故曰汗不以竒下不<lb/>
<pb n="KR3e0084_WYG_001-10b"/>
　以偶<lb/>
　偶方　從正曰偶方有三有兩味相配之偶方有古<lb/>
　之二方相合之偶方古謂之複方皆病在上而近者<lb/>
　宜之有藥合隂數二四六八十之偶方宜汗不宜下<lb/>
　王太僕言汗藥不以偶則氣不足以外發下藥不以<lb/>
　竒則藥毒攻而致過意者下本迅利故單行則力専<lb/>
　専則直下不旁及而速汗或難出故併行則物衆而<lb/>
　力微乎乃仲景制方桂枝汗藥反以三味為竒大承<lb/>
<pb n="KR3e0084_WYG_001-11a"/>
　氣下藥反以四味為偶何也豈汗下緩急在力之小<lb/>
　大而不以數之竒偶為重乎<lb/>
　複方　岐伯曰竒之不去則偶之是謂重方好古曰<lb/>
　竒之不去複以偶偶之不去複以竒故曰複複者再<lb/>
　也重也所謂十補一泄數泄一補也又傷寒見風脈<lb/>
　傷風得寒脈為脈證不相應宜以複方主之從正曰<lb/>
　複方有三有二方三方及數方相合之複方如桂枝<lb/>
　二越脾一湯五積散之屬是也有本方之外别加餘<lb/>
<pb n="KR3e0084_WYG_001-11b"/>
　藥如調胃承氣加連翹薄荷黄芩梔子為凉膈散之<lb/>
　屬是也有分兩均齊之複方如胃風湯各等分之屬<lb/>
　是也王太僕以偶為複方今七方有偶又有複豈非<lb/>
　偶乃二方相合複乃數方相合之謂乎<lb/>
　　論十劑本義<lb/>
劑者從齊從刀用以齊其不齊而成其所以齊也夫獨<lb/>
用之謂藥合用之謂劑而其才有長短大小良毒之難<lb/>
齊故用有相益相濟相畏相惡相忌相制之不同則劑<lb/>
<pb n="KR3e0084_WYG_001-12a"/>
有宣通補瀉輕重滑澀燥溼十者對治之各異譬夫良<lb/>
相劑量羣才以成治世之功類良醫劑量羣藥以成治<lb/>
病之功其義一也岐伯論之詳矣凡和劑者必本乎是<lb/>
苟昧其㫖而違其道即失對治之義求疾之瘳其可得<lb/>
乎<lb/>
　　附録十劑<lb/>
　劉完素曰制方之體欲成七方十劑之用者必本於<lb/>
　氣味也寒熱温凉四氣生於天酸苦辛鹹甘淡六味<lb/>
<pb n="KR3e0084_WYG_001-12b"/>
　成於地是以有形為味無形為氣氣為陽味為隂陽<lb/>
　氣出上竅隂味出下竅氣化則精生味化則形長故<lb/>
　地産養形形不足者温之以氣天産養精精不足者<lb/>
　補之以味辛甘發散為陽酸苦涌泄為隂鹹味涌泄<lb/>
　為隂淡味滲泄為陽辛散酸收甘緩苦堅鹹耎各隨<lb/>
　五臟之病而制藥性之品味故方有七劑有十方不<lb/>
　七不足以盡方之變劑不十不足以盡劑之用方不<lb/>
　對證非方也劑不蠲疾非劑也此乃太古先師設繩<lb/>
<pb n="KR3e0084_WYG_001-13a"/>
　墨而取曲直叔世方士乃出規矩以為方圓夫物各<lb/>
　有性制而用之變而通之施於品劑其功用豈有窮<lb/>
　哉如是有因其性而為用者有因其用而為使者有<lb/>
　因其所勝而為制者有氣相同則相求者有氣相剋<lb/>
　則相制者有氣有餘而補不足者有氣相感則以意<lb/>
　使者有質同而性異者有名異而實同者故蛇之性<lb/>
　上竄而引藥蟬之性外脱而退翳蝱飲血而用以治<lb/>
　血鼠善穿而用以治漏所謂因其性而為用者如此<lb/>
<pb n="KR3e0084_WYG_001-13b"/>
　弩牙速産以機發而不括也杵糠下咽以杵築下也<lb/>
　所謂因其用而為使者如此浮萍不沈水可以勝溼<lb/>
　獨活不搖風可以治風所謂因其所勝而為制者如<lb/>
　此麻木穀而治風豆水穀而治水所謂氣相同則相<lb/>
　求者如此牛土畜乳可以止渴疾豕水畜心可以鎮<lb/>
　恍忽所謂因其氣相尅則相制也如此熊肉振羸兔<lb/>
　肝明視所謂因其氣有餘補不足也如此鯉之治水<lb/>
　鶩之利水所謂因其氣相感則以意使者如此蜜成<lb/>
<pb n="KR3e0084_WYG_001-14a"/>
　於蜂蜜温而蜂寒油生於麻麻温而油寒兹同質而<lb/>
　異性者也蘼蕪生於芎藭蓬蘽並於覆盆兹名異而<lb/>
　實同者也如斯之類不可勝舉故天地賦形不離隂<lb/>
　陽形色自然皆有法象毛羽之類生於陽而屬於隂<lb/>
　鱗甲之類生於隂而屬於陽空青法木色青而主肝<lb/>
　丹砂法火色赤而主心雲母法金色白而主肺磁石<lb/>
　法水色黑而主腎黄石脂法土色黄而主脾故觸類<lb/>
　而長之莫不有自然之理也欲為醫者上知天文下<lb/>
<pb n="KR3e0084_WYG_001-14b"/>
　知地理中知人事三者俱明然後可以語人之疾病<lb/>
　不然則如無目夜遊無足登涉動致顛殞而欲愈疾<lb/>
　者未之有也　徐之才曰藥有宣通補瀉輕重滑澀<lb/>
　燥溼十種是藥之大體而本經不言後人未述凡用<lb/>
　藥者審而詳之則靡所遺失矣<lb/>
　宣劑　之才曰宣可去壅生薑橘皮之屬是也杲曰<lb/>
　外感六淫之邪欲傳入裏三隂實而不受逆於胸中<lb/>
　天分氣分窒塞不通而或噦或嘔所謂壅也三隂者<lb/>
<pb n="KR3e0084_WYG_001-15a"/>
　脾也故必破氣藥如薑橘藿香半夏之類瀉其壅塞<lb/>
　從正曰俚人以宣為瀉又以宣為通不知十劑之中<lb/>
　已有瀉矣仲景曰春病在頭大法宜吐是宣劑即涌<lb/>
　劑也經曰髙者因而越之木鬱則達之宣者升而上<lb/>
　也以君召臣曰宣是矣凡風癎中風胸中諸實痰飲<lb/>
　寒結胸中熱鬱上而不下久則喘嗽滿脹水腫之病<lb/>
　生焉非宣劑莫能愈也吐中有汗如引涎追淚嚏鼻<lb/>
　凡上行者皆吐法也完素曰鬱而不散為壅必宣以<lb/>
<pb n="KR3e0084_WYG_001-15b"/>
　散之如痞滿不通之類是矣攻其裏則宣者上也泄<lb/>
　者下也涌劑則𤓰蔕梔子之屬是矣發汗解表亦同<lb/>
　好古曰經有五鬱木鬱達之火鬱發之土鬱奪之金<lb/>
　鬱泄之水鬱折之皆宣也教曰宣揚制曰宣明君召<lb/>
　臣曰宣喚臣奉君命宣布上意皆宣之意也<lb/>
　通劑　之才曰通可去滯通草防已之屬是也完素<lb/>
　曰留而不行必通以行之如水病為痰澼之類以木<lb/>
　通防已之屬攻其内則留者行也滑石茯苓芫花甘<lb/>
<pb n="KR3e0084_WYG_001-16a"/>
　遂大㦸牽牛之類是也從正曰通者流通也前後不<lb/>
　得溲便宜木通海金沙琥珀大黄之屬通之痺病鬱<lb/>
　滯經隧不利亦宜通之<lb/>
　補劑　之才曰補可去弱人參羊肉之屬是也杲曰<lb/>
　人參甘温能補氣虚羊肉甘熱能補血虚羊肉補形<lb/>
　人參補氣凡氣味與二藥同者皆是也從正曰五臟<lb/>
　各有補瀉五味各補其臟有表虚裏虚上虚下虛隂<lb/>
　虚陽虚氣虚血虚經曰精不足者補之以味形不足<lb/>
<pb n="KR3e0084_WYG_001-16b"/>
　者温之以氣五穀五菜五果五肉皆補養之物也<lb/>
　瀉劑　之才曰泄可去閉葶藶大黄之屬是也杲曰<lb/>
　葶藶苦寒氣味俱厚不減大黄能泄肺中之閉又泄<lb/>
　大腸大黄走而不守能泄血閉腸胃渣穢之物一泄<lb/>
　氣閉利小便一泄血閉利大便凡與二藥同者皆然<lb/>
　從正曰實則泄之諸痛為實痛隨利減芒硝大黄牽<lb/>
　牛甘遂巴荳之屬皆瀉劑也其催生下乳磨積逐水<lb/>
　破經洩氣凡下行者皆下法也<lb/>
<pb n="KR3e0084_WYG_001-17a"/>
　輕劑　之才曰輕可去實麻黄葛根之屬是也從正<lb/>
　曰風寒之邪始客皮膚頭痛身熱宜解其表内經所<lb/>
　謂輕而揚之也癰瘡疥痤俱宜解表汗以泄之毒以<lb/>
　熏之皆輕劑也凡熏洗蒸炙熨烙刺砭導引按摩皆<lb/>
　汗法也<lb/>
　重劑　之才曰重可去怯磁石鐵粉之屬是也從正<lb/>
　曰重者鎮墜之謂也怯則氣浮如喪神失守而驚悸<lb/>
　氣上硃砂水銀沈香黄丹寒水石之倫皆鎮重也久<lb/>
<pb n="KR3e0084_WYG_001-17b"/>
　病欬𠻳涎潮於上形羸不可攻者以此墜之經云重<lb/>
　者因而減之貴其漸也<lb/>
　滑劑　之才曰滑可去著冬葵子榆白皮之屬是也<lb/>
　完素曰澀則氣著必滑劑以利之滑能養竅故潤利<lb/>
　也從正曰大便燥結宜麻仁郁李之類小便癃閉宜<lb/>
　葵子滑石之類前後不通兩隂俱閉也名曰三焦約<lb/>
　約者束也宜先以滑劑潤養其燥然後攻之<lb/>
　澀劑　之才曰澀可去脱牡蠣龍骨之屬是也完素<lb/>
<pb n="KR3e0084_WYG_001-18a"/>
　曰滑則氣脱如開腸洞泄便溺遺失之類必澀劑以<lb/>
　收斂之從正曰寢汗不禁澀以牡蠣五味五倍之屬<lb/>
　滑泄不已澀以肉豆蔲訶黎勒沒食子亞芙蓉龍骨<lb/>
　之屬凡酸味同乎澀者收斂之義也然此種皆宜先<lb/>
　攻其本而後收之可也<lb/>
　燥劑　之才曰燥可去涇桑白皮赤小豆之屬是也<lb/>
　完素曰溼氣淫勝腫滿脾溼必燥劑以除之桑皮之<lb/>
　屬溼勝於上以苦吐之以淡滲之是也從正曰積寒<lb/>
<pb n="KR3e0084_WYG_001-18b"/>
　久冷吐利腥穢上下所出水液澄澈清冷此大寒之<lb/>
　病宜薑附胡椒輩以燥之若病溼氣則陳皮白术木<lb/>
　香蒼术之屬除之亦燥劑也而黄連黄檗梔子大黄<lb/>
　其味皆苦苦屬火化皆能燥濕此内經之本㫖也豈<lb/>
　獨二术之類為燥劑乎好古曰溼有在上在中在下<lb/>
　在經在皮在裏<lb/>
　溼劑　之才曰溼可去枯白石英紫石英之屬是也<lb/>
　從正曰溼者潤溼也雖與滑類少有不同經云辛以<lb/>
<pb n="KR3e0084_WYG_001-19a"/>
　潤之辛能走氣能化液故也鹽硝味雖鹹屬真隂之<lb/>
　水誠濡枯之上藥也人有枯涸皴掲之病非獨金化<lb/>
　葢有火以乗之故非溼劑不能愈完素曰津耗為枯<lb/>
　五臟痿弱榮衞涸澀必溼劑以潤之好古曰有減氣<lb/>
　而枯有減血而枯<lb/>
　　十劑補遺<lb/>
十劑之後陶隠居續入寒熱二劑豈知寒有時而不可<lb/>
以治熱熱有時而不可以治寒何者隂虚内熱當用甘<lb/>
<pb n="KR3e0084_WYG_001-19b"/>
寒滋腎家之隂是益水以制火也設用芩連梔子苦寒<lb/>
之劑以攻熱則徒敗胃氣苦寒損胃而傷血血愈不足<lb/>
而熱愈熾胃氣傷則後天之元氣愈無所養而病轉増<lb/>
劇也陽虚中外俱寒當以人參黄耆以益表裏之陽氣<lb/>
而少佐桂附以回陽則其寒自解是益火以袪寒也設<lb/>
専用辛熱如呉茱萸乾薑麻黄胡蘆巴蓽茇胡椒之屬<lb/>
以散寒則辛能走散真氣愈虚其寒愈甚王安道所謂<lb/>
辛熱愈投而沈寒愈滋也二者非徒無益而又害之顧<lb/>
<pb n="KR3e0084_WYG_001-20a"/>
不悖歟况寒熱二劑攝在補瀉義不重出今當增入升<lb/>
降二劑升降者治法之大機也經曰髙者抑之即降之<lb/>
義也下者舉之即升之義也是以病升者用降劑病降<lb/>
者用升劑火空則發降氣則火自下矣火下是陽交於<lb/>
隂也此法所宜降者也勞傷則陽氣下陷入於隂分東<lb/>
垣所謂隂實陽虚陽虚則内外皆寒間有表熱類外感<lb/>
者但不頭疼口渇及熱有時而間為異耳法當升陽益<lb/>
氣用參耆炙甘草益元氣以除虚寒虚熱佐以升麻柴<lb/>
<pb n="KR3e0084_WYG_001-20b"/>
胡引陽氣上行則表裏之寒熱自解即甘温除大熱之<lb/>
謂此法所宜升者也<lb/>
　　五臟苦欲補瀉論<lb/>
五臟苦欲補瀉乃用藥第一義好古為東垣髙足東垣<lb/>
得之潔古潔古實宗仲景仲景逺師伊尹伊尹原本炎<lb/>
黄聖哲授受百世一源靡或少異不明乎此不足以言<lb/>
醫矣何則五臟之内各有其神神各有性性復各殊故<lb/>
素問命十二官之名厥有㫖焉葢形而上者神也有知<lb/>
<pb n="KR3e0084_WYG_001-21a"/>
而無質形而下者塊然者也五臟之體也有質而無知<lb/>
各各分斷者也肝藏魂肺藏魄心藏神脾藏意與智腎<lb/>
藏精與志皆指有知之性而言即神也神也者隂陽不<lb/>
測之謂也是形而上者臟之性也惟其無形故能主乎<lb/>
有形故知苦欲者猶言好惡也違其性故苦遂其性故<lb/>
欲欲者是本臟之神之所好也即補也苦者是本臟之<lb/>
神之所惡也即瀉也補瀉係乎苦欲苦欲因乎臟性不<lb/>
屬五行未落隂陽其神用之謂與自虚則補其母已下<lb/>
<pb n="KR3e0084_WYG_001-21b"/>
乃言臟體之虚實始有補母瀉子之法斯則五行之性<lb/>
也明乎此斯可以言藥道矣<lb/>
　　附録五臟苦欲補瀉<hi>并續解五條</hi>
　肝苦急急食甘以緩之甘草欲散急食辛以散之川<lb/>
　芎以辛補之細辛以酸瀉之芍藥虚以生薑陳皮之<lb/>
　類補之經曰虚則補其母水能生木腎乃肝之母腎<lb/>
　水也苦以補腎熟地黄黄檗是矣如無他證錢氏地<lb/>
　黄丸主之實則白芍藥瀉之如無他證錢氏瀉青丸<lb/>
<pb n="KR3e0084_WYG_001-22a"/>
　主之實則瀉其子心乃肝之子以甘草瀉心<lb/>
　肝為將軍之官言不受制者也急則有摧折之意焉<lb/>
　故苦而惡之緩之是使遂其性也甘可以緩甘草之<lb/>
　屬是已扶蘇條達木之象也升發開展魂之用也故<lb/>
　其性欲散辛以散之解其束縛也是散即補也辛可<lb/>
　以散川芎之屬是已若其太過則屈制之母使逾分<lb/>
　酸可以收芍藥之屬是已急也斂也肝性之所苦也<lb/>
　違其性而苦之肝斯虚矣補之以辛是明以散為補<lb/>
<pb n="KR3e0084_WYG_001-22b"/>
　也細辛生薑陳皮之屬是已<lb/>
　心苦緩急食酸以收之五味子欲軟急食鹹以軟之<lb/>
　芒硝以鹹補之澤瀉以甘瀉之人參黄耆甘草虚以<lb/>
　炒鹽補之虚則補其母木能生火肝乃心之母肝木<lb/>
　也以生薑補肝如無他證錢氏安神丸主之實則甘<lb/>
　草瀉之如無他證錢氏方中重則瀉心湯輕則導赤<lb/>
　散<lb/>
　心為形君神明之性惡散緩而喜收斂散緩則違其<lb/>
<pb n="KR3e0084_WYG_001-23a"/>
　性斂則寧静清明故宜酸以收其緩也軟者和調之<lb/>
　義也心君本自和調邪熱乗之則躁急故復須芒硝<lb/>
　之鹹寒除其邪熱以軟其躁急堅勁之氣使復其平<lb/>
　也以鹹補之澤瀉導心氣以入腎也煩勞則虚而生<lb/>
　熱故須人參黄耆甘草之甘温以益元氣而虚熱自<lb/>
　退故謂之瀉也心以下交於腎為補炒鹽之鹹以潤<lb/>
　下即得心與腎交也火空則發鹽為水味得之俾心<lb/>
　氣下降是既濟之道也有補之義焉故軟即補也<lb/>
<pb n="KR3e0084_WYG_001-23b"/>
　脾苦溼急食苦以燥之白术欲緩急食甘以緩之甘<lb/>
　草以甘補之人參以苦瀉之黄連虚以甘草大棗之<lb/>
　類補之如無他證錢氏益黄散主之心乃脾之母以<lb/>
　炒鹽補心實則以枳實瀉之如無他證以瀉黄散瀉<lb/>
　之肺乃脾之子以桑白皮瀉肺<lb/>
　脾為倉廩之官主運動磨物之臟燥其性也宜健而<lb/>
　不宜滯溼斯滯矣違其性故苦而惡之急食苦以燥<lb/>
　之使復其性之所喜脾斯健矣白术之苦温是已過<lb/>
<pb n="KR3e0084_WYG_001-24a"/>
　燥則復欲緩之以甘甘草之屬是已稼穡之化故甘<lb/>
　先入脾性欲健運氣旺則行補之以甘人參是已長<lb/>
　夏之令溼熱主之脾氣斯困故當急食苦以瀉之黄<lb/>
　連之苦寒是已虚則宜補炙甘草之甘以益血大棗<lb/>
　之甘温以益氣乃所以補其不足也<lb/>
　肺苦氣上逆急食苦以泄之訶子皮一作黄芩欲收<lb/>
　急食酸以收之白芍藥以辛瀉之桑白皮以酸補之<lb/>
　五味子虚則五味子補之如無他證錢氏阿膠散補<lb/>
<pb n="KR3e0084_WYG_001-24b"/>
　之脾乃肺之母以甘草補脾實則桑白皮瀉之如無<lb/>
　他證以瀉白散瀉之腎乃肺之子以澤瀉瀉之<lb/>
　肺為華葢之臟相傅之官藏魄而主氣者也氣常則<lb/>
　順氣變則逆逆則違其性矣故宜急食苦以泄之黄<lb/>
　芩之屬是已肺主上焦其政斂肅故其性喜收宜急<lb/>
　食酸以收之白芍藥之屬是已賊肺者熱也肺受熱<lb/>
　邪急食辛以瀉之桑白皮之屬是已不斂則氣無所<lb/>
　管束是肺失其職也故宜補之以酸使遂其收斂之<lb/>
<pb n="KR3e0084_WYG_001-25a"/>
　性以清肅乎上焦是即補也五味子之屬是已<lb/>
　腎苦燥急食辛以潤之知母欲堅急食苦以堅之黄<lb/>
　檗以苦補之地黄以鹹瀉之澤瀉虚則熟地黄黄檗<lb/>
　補之腎本無實不可瀉錢氏止有補腎地黄丸無瀉<lb/>
　腎之藥肺乃腎之母以五味子補肺<lb/>
　腎為作强之官藏精與志主五液屬真隂水臟也其<lb/>
　性本潤故惡涸燥宜急食辛以潤之知母之屬是已<lb/>
　欲堅急食苦以堅之葢腎非堅則無以稱作强之職<lb/>
<pb n="KR3e0084_WYG_001-25b"/>
　四氣以遇溼熱即軟遇寒冷即堅五味以得鹹即軟<lb/>
　得苦即堅故宜急食苦以堅之黄檗味苦氣寒可以<lb/>
　堅腎故宜急食以遂其欲堅之性也以苦補之是堅<lb/>
　即補也地黄黄檗是已鹹能軟堅軟即瀉也澤瀉是<lb/>
　已虚者精氣奪也藏精之臟苦固能堅然非益精無<lb/>
　以為補故宜熟地黄黄檗之屬以補之<lb/>
　　治法提綱<hi>隂陽寒熱臟腑經絡氣血表裏標本先後虚實緩急</hi>
病在於隂毋犯其陽病在於陽毋犯其隂犯之者是謂<lb/>
<pb n="KR3e0084_WYG_001-26a"/>
誅伐無過病之熱也當察其源火苟實也苦寒鹹寒以<lb/>
折之若其虚也甘寒酸寒以攝之病之寒也亦察其源<lb/>
寒從外也辛熱辛温以散之動於内也甘温以益之辛<lb/>
熱辛温以佐之經曰五臟者藏精氣而不瀉者也故曰<lb/>
滿而不能實是有補而無瀉者其常也臟偶受邪則瀉<lb/>
其邪邪盡即止是瀉其邪非瀉臟也臟不受邪毋輕犯<lb/>
也世謂肝無補法知其謬也六腑者傳導化物糟粕者<lb/>
也故曰實而不能滿邪客之而為病乃可攻也中病乃<lb/>
<pb n="KR3e0084_WYG_001-26b"/>
已毋盡劑也病在於經則治其經病流於絡則及其絡<lb/>
經直絡横相維輔也病從氣分則治其氣虚者温之實<lb/>
者調之病從血分則治其血虚則補肝補脾補心實則<lb/>
為熱為瘀熱者清之瘀者行之因氣病而及血者先治<lb/>
其氣因血病而及氣者先治其血因證互異宜精别之<lb/>
病在於表毋攻其裏病在於裏毋虚其表邪之所在攻<lb/>
必從之受邪為本現證為標五虚為本五邪為標譬夫<lb/>
腹脹由於溼者其來必速當利水除溼則脹自止是標<lb/>
<pb n="KR3e0084_WYG_001-27a"/>
急於本也當先治其標若因脾虚漸成脹滿夜劇晝静<lb/>
病屬於隂當補脾隂夜静晝劇病屬於陽當益脾氣是<lb/>
病從本生本急於標也當先治其本舉一為例餘可類<lb/>
推矣病屬於虚宜治以緩虚者精氣奪也若屬沈痼亦<lb/>
必從緩治虚無速法亦無巧法葢病已沈痼凡欲施治<lb/>
宜有次第故亦無速法病屬於實宜治以急實者邪氣<lb/>
勝也邪不速逐則為害滋蔓故治實無遲法亦有巧法<lb/>
此病機緩急一定之法也<lb/>
<pb n="KR3e0084_WYG_001-27b"/>
　　藥性差别論<lb/>
藥有五味中涵四氣因氣味而成其性合氣與味及性<lb/>
而論其為差别本自多途其間厚薄多少單用互兼各<lb/>
各不同良難究竟是故經曰五味之變不可勝窮此方<lb/>
劑之本也隂陽二象實為之綱紀焉鹹味本水苦味本<lb/>
火酸味本木甘味本土辛味本金此五味之常也及其<lb/>
變也有神明之用焉今姑陳其畧以明之第準經文同<lb/>
一苦寒也黄芩則燥天冬則潤蘆㑹能消黄檗能補黄<lb/>
<pb n="KR3e0084_WYG_001-28a"/>
連止瀉大黄下通柴胡苦寒而升龍膽苦寒而降同一<lb/>
鹹也澤瀉則瀉蓯蓉則補海藻昆布則消而軟堅馬莖<lb/>
鹿茸則補而生齒同一酸也硫黄味酸而熱空青味酸<lb/>
而寒甘合辛而發散為陽甘合酸而收斂為隂人參黄<lb/>
耆陽也甘温以除大熱地黄五味隂也甘酸以斂隂精<lb/>
聊采數端引以為例如斯之類難可枚舉良由氣味互<lb/>
兼性質各異參合多少制用全殊所以窮五味之變明<lb/>
藥物之能厥有㫖哉顧其用紛錯其道淵微可以意知<lb/>
<pb n="KR3e0084_WYG_001-28b"/>
難以言盡非由妙悟則物不從心固將拯烝民於夭枉<lb/>
宜寤寐乎兹篇<lb/>
　　臟氣法時並四氣所傷藥隨所感論<lb/>
夫四時之氣行乎天地之間人處氣交之中亦必因之<lb/>
而感者其常也春氣生而升夏氣長而散長夏之氣化<lb/>
而耎秋氣收而斂冬氣藏而沈人身之氣自然相通是<lb/>
故生者順之長者敷之化者堅之收者肅之藏者固之<lb/>
此藥之順乎天者也春温夏熱元氣外洩隂精不足藥<lb/>
<pb n="KR3e0084_WYG_001-29a"/>
宜養隂秋凉冬寒陽氣潛藏勿輕開通藥宜養陽此藥<lb/>
之因時制用補不足以和其氣者也然而一氣之中初<lb/>
中末異一日之内寒燠或殊假令大熱之候人多感暑<lb/>
忽發冰雹亦復感寒由先而感則為暑病由後而感則<lb/>
為寒病病暑者投以暑藥病寒者投以寒藥此藥之因<lb/>
時制宜以合乎權乃變中之常也此時令不齊之所宜<lb/>
審也假令隂虚之人雖當隆冬隂精虧竭水既不足不<lb/>
能制火則陽無所依外洩為熱或反汗出藥宜益隂地<lb/>
<pb n="KR3e0084_WYG_001-29b"/>
黄五味鼈甲枸杞之屬是已設從時令誤用辛温勢必<lb/>
立斃假令陽虚之人雖當盛夏陽氣不足不能外衞其<lb/>
表表虚不任風寒洒淅戰慄思得熱食及御重裘是雖<lb/>
天令之熱亦不足以敵其真陽之虚病屬虚寒藥宜温<lb/>
補參耆桂附之屬是已設從時令誤用苦寒亦必立斃<lb/>
此藥之舍時從證者也假令素病血虚之人不利苦寒<lb/>
恐其損胃傷血一旦中暑暴注霍亂須用黄連滑石以<lb/>
洩之本不利升須用葛根以散之此藥之舍證從時者<lb/>
<pb n="KR3e0084_WYG_001-30a"/>
也從違之際權其輕重耳至於四氣所傷因而致病則<lb/>
各從所由是故經曰春傷於風夏生飱泄藥宜升之燥<lb/>
之升麻柴胡羌活防風之屬是已夏傷於暑秋必痎瘧<lb/>
藥宜清暑益氣以除寒熱石膏知母乾葛麥門冬橘皮<lb/>
參苓术之屬是已邪若内陷必便膿血藥宜袪暑消滯<lb/>
専保胃氣黄連滑石芍藥升麻蓮實人參藊豆甘草之<lb/>
屬是已秋傷於溼冬生欬𠻳藥宜燥溼清熱和表降氣<lb/>
保肺桑白皮石膏薄荷杏仁甘草桔梗蘇子枇杷葉之<lb/>
<pb n="KR3e0084_WYG_001-30b"/>
屬是已冬傷於寒春必病温邪初在表藥宜辛寒苦温<lb/>
甘寒苦寒以解表邪兼除内熱羌活石膏葛根前胡知<lb/>
母竹葉柴胡麥門冬荆芥甘草之屬是已至夏變為熱<lb/>
病六經傳變藥亦同前散之貴早治若後時邪結於裏<lb/>
上則陷胸中下承氣中病乃已慎毋盡劑勿僭勿忒能<lb/>
事必矣已上皆四時六氣所傷致病並證重舍時時重<lb/>
舍證用藥主治之大法萬世遵守之常經聖哲復起不<lb/>
可改已所云六氣者即風寒暑溼燥火是也過則為淫<lb/>
<pb n="KR3e0084_WYG_001-31a"/>
故曰六淫淫則為邪以其為天之氣從外而入故曰外<lb/>
邪邪之所中各有其地在表治表在裏治裏表裏之間<lb/>
則從和解病有是證證有是藥各有司存不相越也此古<lb/>
人之定法今人之軌則也<lb/>
　　論制方和劑治療大法<lb/>
夫虚實者諸病之根本也補瀉者治療之綱紀也何謂<lb/>
虚五臟六腑虛所生病也何謂實五臟六腑實所生病<lb/>
也經曰真氣奪則虚邪氣勝則實虚則補之實則瀉之<lb/>
<pb n="KR3e0084_WYG_001-31b"/>
此萬世之常經也以補為瀉是補中有瀉也以瀉為補<lb/>
是瀉中有補也譬夫參耆炙甘草之退勞倦氣虚發熱<lb/>
地黄黄檗之滋水堅腎以除隂虚潮熱是補中之瀉也<lb/>
桑根白皮之瀉肺火車前子之利小便除溼是瀉中之<lb/>
補也舉斯為例餘可類推矣升降者病機之要最也升<lb/>
為春氣為風化為木象故升有散之之義降為秋氣為<lb/>
燥化為金象故降有斂之之義飲食勞倦則陽氣下陷<lb/>
宜升陽益氣瀉利不止宜升陽益胃鬱火内伏宜升陽<lb/>
<pb n="KR3e0084_WYG_001-32a"/>
散火滯下不休宜升陽解毒開胃除熱因溼洞泄宜升<lb/>
陽除溼肝木鬱於地中以致少腹作脹作痛宜升陽調<lb/>
氣此病宜升之類也隂虚則水不足以制火火空則發<lb/>
而炎上其為證也為欬𠻳為多痰為吐血為鼻衂為齒<lb/>
衂為頭痛為齒痛為眼痛為頭眩為暈為眼花為惡心<lb/>
為嘔吐為口苦舌乾為不眠為寒熱為骨蒸是謂上盛<lb/>
下虚之候宜用蘇子枇杷葉麥門冬白芍藥五味子之<lb/>
屬以降氣氣降則火自降而氣自歸元而又益之以滋<lb/>
<pb n="KR3e0084_WYG_001-32b"/>
水添精之藥以救其本則諸證自瘳此病宜降之類也<lb/>
設宜降而妄升當升而反降將使輕變為重重必斃矣<lb/>
　　論塞因塞用通因通用寒因熱用熱因寒用用熱<lb/>
　　逺熱用寒逺寒<lb/>
經曰塞因塞用者譬夫脾虚中焦作脹腎虚氣不歸元<lb/>
致上焦逆滿用人參之甘以補元氣五味子之酸以收<lb/>
虚氣則脾得補而脹自消腎得補而氣自歸元上焦清<lb/>
泰而逆滿自平矣通因通用者譬夫傷寒挾熱下利或<lb/>
<pb n="KR3e0084_WYG_001-33a"/>
中有燥糞必用調胃承氣湯下之乃安滯下不休得六<lb/>
一散清熱除積而愈皆其義也寒因熱用是藥本寒也<lb/>
而反佐之以熱熱因寒用是藥本熱也而反佐之以寒<lb/>
則無拒格之患故曰必先其所主而伏其所因也用熱<lb/>
逺熱者是病本於寒法應熱治所投熱劑僅使中病毋<lb/>
令過焉過則反生熱病矣用寒逺寒義亦同此<lb/>
　　論天地風氣漸薄人亦因之漸弱用藥消息亦必<lb/>
　　因之而變不可執泥古法輕用峻利<lb/>
<pb n="KR3e0084_WYG_001-33b"/>
夫人在氣交之中其强其弱卒莫逃乎天地之氣明甚<lb/>
是以上古之人度百嵗乃去今則七十稱古稀矣身形<lb/>
長大常過七尺今則世鮮六尺之軀矣其壽數精神既<lb/>
已漸減則血氣臟腑亦應因之漸薄乃天地之風氣使<lb/>
然有非人力所能挽回者又况時丁末造衆生識昏見<lb/>
陋五欲熾然難解難遏斲喪戕賊日惟不足於是疾病<lb/>
叢生虚多實少臨證施治多事調養専防尅伐此今日<lb/>
治法之急務也設使病宜用熱亦當先之以温病宜用<lb/>
<pb n="KR3e0084_WYG_001-34a"/>
寒亦當先之以清縱有積滯宜消必須先養胃氣縱有<lb/>
邪氣宜袪必須隨時逐散不得過劑以損傷氣血氣血<lb/>
者人之所賴以生者也氣血一虧則諸邪輻輳百病横<lb/>
生世人之病十有九虚醫師之藥百無一補寧知用藥<lb/>
之誤則實者虚虚者死是死於藥而非死於疾病也其<lb/>
慎其難屬諸司命臨證之頃宜加戰兢勉之哉毋執已<lb/>
見而輕人命也<lb/>
　　通評虚實論<lb/>
<pb n="KR3e0084_WYG_001-34b"/>
經曰邪氣盛則實精氣奪則虚又曰邪之所湊其氣必<lb/>
虚凡言虚者精氣奪也凡言實者邪氣勝也是故虚則<lb/>
受邪邪客為實法先攻邪邪盡治本邪猶未盡勿輕補<lb/>
益犯之者是謂實實精者隂也氣者陽也設被削奪是<lb/>
五臟六腑之隂精陽氣皆虚也宜從其類以補之隂精<lb/>
虚者補隂精陽氣虚者益陽氣一切尅伐攻擊之藥概<lb/>
勿施用犯之者是謂虚虚經曰實實虚虚損不足而益<lb/>
有餘如是者醫殺之耳戒之哉<lb/>
<pb n="KR3e0084_WYG_001-35a"/>
　　論治隂陽諸虚病皆當以保䕶胃氣為急<lb/>
夫胃氣者即後天元氣也以穀氣為本是故經曰脈有<lb/>
胃氣曰生無胃氣曰死又曰安穀則昌絶穀則亡可見<lb/>
先天之氣縱猶未盡而他臟不至盡傷獨胃氣偶有傷<lb/>
敗以至於絶則速死矣穀氣者譬國家之餉道也餉道<lb/>
一絶則萬衆立散胃氣一敗則百藥難施若隂虚若陽<lb/>
虚或中風或中暑乃至瀉利滯下胎前産後丁腫癰疽<lb/>
痘瘡痧疹驚疳靡不以保䕶胃氣補養脾氣為先務本<lb/>
<pb n="KR3e0084_WYG_001-35b"/>
所當急也故益隂宜逺苦寒益陽宜防泄氣袪風勿過<lb/>
燥散消暑毋輕下通瀉利勿加消導滯下之忌芒硝巴<lb/>
豆牽牛胎前泄瀉之忌當歸産後寒熱之忌芩連梔子<lb/>
丁腫癰疽之未潰忌當歸痘疹之不可妄下其他内外<lb/>
諸病應設藥物之中凡與胃氣相違者概勿施用投藥<lb/>
之頃宜加三思<lb/>
　　論諸病惟虚與火為難治<lb/>
經曰精氣奪則虚又曰邪之所湊其氣必虚虚者空也<lb/>
<pb n="KR3e0084_WYG_001-36a"/>
無也譬諸國内空虚人民離散則百禍易起鎮撫為難<lb/>
非委任賢智安靖休養以生息之未可保其無事也病<lb/>
之虚者亦猶是已醫非明喆孰能鎮之以静久而弗揺<lb/>
卒成收合散亡克復故物之功哉是故經曰不能治其<lb/>
虚安問其餘葢言虚為百病之本宜其首舉以冠諸證<lb/>
也夫火者陽也氣也與水為對待者也水為隂精火為<lb/>
陽氣二物匹配名曰隂陽和平亦名少火生氣如是則<lb/>
諸病不作矣設不善攝養以致隂虧水涸則火偏勝隂<lb/>
<pb n="KR3e0084_WYG_001-36b"/>
不足則陽必湊之是謂陽盛隂虚亦曰壯火食氣是知<lb/>
火即氣也氣即火也故仙經謂藥即火火即藥一而二<lb/>
二而一者也東垣亦曰火與元氣不兩立亦指此也譬<lb/>
諸水性本流本寒過極則凝而不流為層冰矣解則復<lb/>
常非二物也葢平則為水火既濟當斯時也火即真陽<lb/>
之氣矣及其偏也則即陽氣而為火也始與元氣不兩<lb/>
立而成乖否之象矣故戴人亦曰莫治風莫治燥治得<lb/>
火時風燥了言苟能解此則已達隂陽水火之原曲暢<lb/>
<pb n="KR3e0084_WYG_001-37a"/>
旁通何施不可正指火之變態多端其為病也非一了<lb/>
此則餘皆可辦然學者非心領神㑹詎足喻於斯乎<lb/>
　　論陽常有餘隂常不足藥必因之以為損益誤則<lb/>
　　殺人<lb/>
人身之有隂陽也水一而已火則二焉是稟受之始陽<lb/>
常有餘隂常不足天地且然况於人乎故自少至老所<lb/>
生疾病靡不由於真隂不足者其恒也若夫真陽不足<lb/>
之病千百而一二矣陽者氣也火也神也隂者血也水<lb/>
<pb n="KR3e0084_WYG_001-37b"/>
也精也隂陽和平氣血均調是為平人氣象之常候苟<lb/>
失所養或縱恣房室或肆情喜怒或輕犯隂陽或嗜好<lb/>
辛熱以致腎水真隂不足不能匹配陽火遂使陽氣有<lb/>
餘氣有餘即是火故火愈盛而水愈涸於是發為吐血<lb/>
欬𠻳吐痰内熱骨蒸盜汗種種隂虚等病醫師不察不<lb/>
揆其本凡見前證不分隂陽類施温補參耆二术視同<lb/>
食物佐以薑桂若啖五辛倘遇憊劇輒投附子於是輕<lb/>
者重重者斃纍纍相踵死而不悟良可憫也然使其術<lb/>
<pb n="KR3e0084_WYG_001-38a"/>
得售者不獨醫師之罪亦病家不明有以致之耳何則<lb/>
難成易虧者隂也益隂之藥縱醫師選用無差亦必無<lb/>
旦夕之效助陽之藥能使胃氣一時暫壯飲食加増或<lb/>
陽道興舉有似神王醫師藉以要功病者利其速效彼<lb/>
此固執莫辨厥由故知隂虚真水不足之病十人而九<lb/>
陽虚真火不足之病百不得一醫師之藥補助陽火者<lb/>
往往槩施滋益隂精者未嘗少見宜乎服藥者之多斃<lb/>
無藥者之反存也予見世醫以此傷人者甚衆兹特著<lb/>
<pb n="KR3e0084_WYG_001-38b"/>
其誤以為世戒<lb/>
　　論上盛下虚本於腎水真隂不足<lb/>
人身以隂陽兩稱為平偏勝則病此大較也水不足則<lb/>
火有餘隂既虧則陽獨盛葢隂陽之精互藏其宅是隂<lb/>
中有陽陽中有隂也故心火也而含赤液腎水也而藏<lb/>
白氣赤液為隂白氣為陽循環往復晝夜不息此常度也<lb/>
茍不知攝養縱恣情慾虧損真隂陽無所附因而發越<lb/>
上升此火空則發之義是周身之氣併於陽也併於陽<lb/>
<pb n="KR3e0084_WYG_001-39a"/>
則陽盛故上焦熱而欬𠻳生痰迫血上行而為吐衂為<lb/>
煩躁為頭痛為不得眠為胸前骨痛為口乾舌苦此其<lb/>
候也陽愈盛則隂愈虚隂愈虚則為五心煩熱為潮熱<lb/>
骨蒸為遺精為骨乏無力為小水短赤丹田不煖則飲<lb/>
食不化為瀉泄為卒僵仆此其候也治之之要當亟降<lb/>
氣當益隂精氣降即陽交於隂是火下降也精血生即<lb/>
腎隂復是水上升也此既濟之象為坎離交也坎離交<lb/>
即是小周天至此則隂陽二氣復得其平矣病何自而<lb/>
<pb n="KR3e0084_WYG_001-39b"/>
生哉<lb/>
　　論隂精陽氣補益不同<lb/>
經曰形不足温之以氣人參羊肉黄耆人胞紅鉛之屬<lb/>
是已益陽氣也乃可以却沈寒經曰精不足補之以味<lb/>
人乳鼈甲地黄黄檗枸杞牛膝天門冬之屬是已補隂<lb/>
精也乃可以除伏熱<lb/>
　　論治氣三法藥各不同<lb/>
一補氣氣虚宜補之如人參黄耆羊肉小麥糯米之屬<lb/>
<pb n="KR3e0084_WYG_001-40a"/>
是也<lb/>
二降氣調氣降氣者即下氣也虚則氣升故法宜降其<lb/>
藥之輕者如紫蘇子橘皮麥門冬枇杷葉蘆根汁甘蔗<lb/>
其重者如番降香鬱金㯽榔之屬調者和也逆則宜和<lb/>
和則調也其藥如木香沈水香白豆蔲縮砂蜜香附橘<lb/>
皮烏藥之屬<lb/>
三破氣破者損也實則宜破如少壯人暴怒氣壅之類<lb/>
然亦可暫不可久其藥如枳實青皮枳殼牽牛之屬葢<lb/>
<pb n="KR3e0084_WYG_001-40b"/>
氣分之病不出三端治之之法及所主之藥皆不可混<lb/>
濫者也誤則使病轉劇世多不察故表而出之<lb/>
　　論治血三法藥各不同<lb/>
血虚宜補之虚則發熱内熱法宜甘寒甘平酸寒酸温<lb/>
以益榮血其藥為熟地黄白芍藥牛膝炙甘草酸棗仁<lb/>
龍眼肉鹿角膠肉蓯蓉甘枸杞子甘菊花人乳之屬<lb/>
血熱宜清之凉之熱則為癰腫瘡癤為鼻衂為齒衂為<lb/>
牙齦腫為舌上出血為舌腫為血崩為赤淋為月事先<lb/>
<pb n="KR3e0084_WYG_001-41a"/>
期為熱入血室為赤遊丹為眼暴赤痛法宜酸寒苦寒<lb/>
鹹寒辛凉以除實熱其藥為童便牡丹皮赤芍藥生地<lb/>
黄黄芩犀角地榆大小薊茜草黄連山梔大黄青黛天<lb/>
門冬𤣥參荆芥之屬<lb/>
血瘀宜通之瘀必發熱發黄作痛作腫及作結塊癖積<lb/>
法宜辛温辛熱辛平辛寒甘温以入血通行佐以鹹寒<lb/>
乃可軟堅其藥為當歸紅花桃仁蘇木桂五靈脂蒲黄<lb/>
薑黄鬱金京三稜延胡索花蕋石沒藥䗪蟲乾漆自然<lb/>
<pb n="KR3e0084_WYG_001-41b"/>
銅韭汁童便牡蠣芒硝之屬葢血為榮隂也有形可見<lb/>
有色可察有證可審者也病既不同藥亦各異治之之<lb/>
法要在合宜倘失其宜為厲不淺差劇之門可不謹乎<lb/>
　　論治吐血三要<lb/>
宜降氣不宜降火<lb/>
　氣有餘即是火氣降則火降火降則氣不上升血隨<lb/>
　氣行無溢出上竅之患矣降火必用寒凉之劑反傷<lb/>
　胃氣胃氣傷則脾不能統血血愈不能歸經矣今之<lb/>
<pb n="KR3e0084_WYG_001-42a"/>
　療吐血者大患有二一則専用寒凉之味如芩連山<lb/>
　梔青黛柿餅灰四物湯黄檗知母之類往往傷脾作<lb/>
　泄以致不救一則専用人參肺熱還傷肺欬逆愈甚<lb/>
　亦有用參而愈者此是氣虚喘𠻳氣屬陽不由隂虚<lb/>
　火熾所致然亦百不一二也宜以白芍藥炙甘草制<lb/>
　肝枇杷葉麥門冬薄荷橘紅貝母清肺薏苡仁懷山<lb/>
　藥養脾韭菜番降香真蘇子下氣青蒿鼈甲銀柴胡<lb/>
　牡丹皮地骨皮補隂清熱酸棗仁白茯神養心山茱<lb/>
<pb n="KR3e0084_WYG_001-42b"/>
　萸枸杞子牛膝補腎此累試輒驗之方然隂無驟補<lb/>
　之法非多服藥不效病家欲速其功醫者張皇無主<lb/>
　百藥雜試以致殞命覆轍相尋而不悟悲夫<lb/>
宜行血不宜止血<lb/>
　血不循經絡者氣逆上壅也夫血得熱則行得寒則<lb/>
　凝故降氣行血則血循經絡不求其止而自止矣止<lb/>
　之則血凝血凝必發熱惡食及胸脇痛病日沈痼矣<lb/>
宜補肝不宜伐肝<lb/>
<pb n="KR3e0084_WYG_001-43a"/>
　經曰五臟者藏精氣而不瀉者也肝為將軍之官主<lb/>
　藏血吐血者肝失其職也養肝則肝氣平而血有所<lb/>
　歸伐之則肝不能藏血血愈不止矣<lb/>
　　論腎泄多在黎明所由<lb/>
凡人之生二五妙合之頃識神依托是中即攬父精母<lb/>
血以為立命之基遂成左右兩腎腎間動氣即道家所<lb/>
謂先天祖氣是也藏乎兩腎之中以腎屬水故稱坎宮<lb/>
以平人氣象言之此氣至子後一陽生生即漸漸上升<lb/>
<pb n="KR3e0084_WYG_001-43b"/>
歴丑寅卯辰巳而六陽已極則入離宮午後一隂生即<lb/>
白氣變為赤液漸漸降下至坎宮復為白氣晝夜循環<lb/>
升降不息此即醫家所謂真陽之火道家所謂君火即<lb/>
先天祖氣醫家謂為相火者是也方此火之自下而上<lb/>
也行過中焦必經脾胃則能腐熟水穀蒸糟粕而化精<lb/>
微脾氣散精上歸於肺通調水道下輸膀胱氣化而出<lb/>
是謂清升濁降即既濟之象也茍不慎攝生之道不明<lb/>
正性之理則必務快其心逆於生樂憂患以傷心寒熱<lb/>
<pb n="KR3e0084_WYG_001-44a"/>
以傷肺饑飽以傷脾多怒以傷肝多慾以傷腎則真氣<lb/>
漸衰精神日損馴至子後一陽不以時生不能上升腐<lb/>
熟水穀則糟粕無由而化寅為三陽之候陽氣微則不<lb/>
能應候而化物故天黎明而泄其泄亦溏俗名鴨溏是<lb/>
為腎泄亦名大瘕泄昔人以四神丸治之予加人參蓮<lb/>
肉輒獲竒效葢人參補五臟之陽氣故也<lb/>
　　論少年人陽痿因於失志不宜補陽<lb/>
經曰腎為作强之官技巧出焉藏精與志者也夫志從<lb/>
<pb n="KR3e0084_WYG_001-44b"/>
士從心志主決定心主思維思維則或遷或改決定則<lb/>
一立不移此作强之驗也茍志意不遂則陽氣不舒陽<lb/>
氣者即真火也譬夫極盛之火置之密器之中閉悶其<lb/>
氣使不得發越則火立死而寒矣此非真火衰也乃悶<lb/>
鬱之故也宣其抑鬱通其志意則陽氣立舒而其痿立<lb/>
起矣若誤謂陽精不足過投補火之劑多致癰疽而沒<lb/>
可不戒哉<lb/>
　　論似中風與真中風治法迥别誤則殺人<lb/>
<pb n="KR3e0084_WYG_001-45a"/>
凡言中風有真假内外之别差之毫釐謬以千里何者<lb/>
西北土地髙寒風氣剛烈真氣空虚之人猝為所中中<lb/>
臟者死中腑者成廢人中經絡者可調理而瘳治之之<lb/>
道先以解散風邪為急次則補養氣血此治真中外來<lb/>
風邪之法也其藥以小續命湯桂枝麻黄生熟附子羌<lb/>
獨活防風白芷南星甘草之屬為本若夫大江已南之<lb/>
東西兩浙七閩百粤兩川滇南鬼方荆揚梁三州之域<lb/>
天地之風氣既殊人之所稟亦異其地絶無剛猛之風<lb/>
<pb n="KR3e0084_WYG_001-45b"/>
而多溼熱之氣質多柔脆往往多熱多痰真隂既虧内<lb/>
熱彌甚煎熬津液凝結為痰壅塞氣道不得通利熱極<lb/>
生風亦致猝然僵仆類中風證或不省人事或語言蹇<lb/>
澀或口眼歪斜或半身不遂其將發也外必先顯内熱<lb/>
之候或口乾舌苦或大便秘澀小便短赤此其驗也劉<lb/>
河間所謂此證全是將息失宜水不制火丹溪所謂溼<lb/>
熱相火中痰中氣是也此即内虚暗風確係隂陽兩虚<lb/>
而隂虚者為多與外來風邪迥别法當清熱順氣開痰<lb/>
<pb n="KR3e0084_WYG_001-46a"/>
以救其標次當治本隂虚則益血陽虚則補氣氣血兩<lb/>
虚則氣血兼補久之自瘳設若誤用治真中風藥如前<lb/>
辛熱風燥之劑則輕變為重重則必死禍福反掌不可<lb/>
不察也初清熱則天門冬麥門冬甘菊花白芍藥白茯<lb/>
苓栝樓根童便順氣則紫蘇子枇杷葉橘紅鬱金開痰<lb/>
則貝母白芥子竹瀝荆瀝栝樓仁霞天膏次治本益隂<lb/>
則天門冬甘菊花懷生地當歸身白芍藥枸杞子麥門<lb/>
冬五味子牛膝人乳白膠黄檗白蒺藜之屬補陽則人<lb/>
<pb n="KR3e0084_WYG_001-46b"/>
參黄耆鹿茸大棗巴㦸天之屬與時消息則因乎證<lb/>
　　似中風問答<lb/>
或問有患似中風證眠不竟夕而易惺心脈弦而不洪<lb/>
多怒肝脈弦而不長語言蹇澀不利多痰聲重小便疾<lb/>
速不能忍且有餘瀝大便燥結左尺脈浮洪飲食少不<lb/>
易消此何以故答曰眠不竟夕而易惺者心血不足也<lb/>
故其脈弦而不洪東垣云胃虚者多怒多怒者肝氣必<lb/>
不和經曰怒則氣上逆加以久病多鬱故益易怒故肝<lb/>
<pb n="KR3e0084_WYG_001-47a"/>
脈亦弦而不長弦為血少此非以智慧觀察以慈忍静<lb/>
定之力和之未可以藥石瘳也腎屬水冬脈沈故曰諸<lb/>
浮者腎不足也腎主五液又主二便腎家有火則真隂<lb/>
日虧津液日少不能榮養於舌絡舌絡勁急故語言不<lb/>
利火性急速故小便疾出而不能忍且有餘瀝而大便<lb/>
亦多燥結也故其脉應沈實而反浮洪失常候也肺者<lb/>
五臟之華葢位乎上象天而屬金喜清肅而惡煩熱熱<lb/>
則津液乾枯無以下滴而通水道或煎熬濃稠而成痰<lb/>
<pb n="KR3e0084_WYG_001-47b"/>
矣肺熱則人參反助邪熱而傷肺故往往聲重多痰壅<lb/>
塞氣道而升降不利也脾為土臟胃為之腑乃後天元<lb/>
氣之所自出胃主納脾主消脾隂虧則不能消胃氣弱<lb/>
則不能納飲食少則後天元氣無自而生精血坐是日<lb/>
益不足也經曰損其脾者調其飲食節其起居適其寒<lb/>
温此至論也不如是則不足以復脾隂然其要又在戒<lb/>
暴怒使肝無不平之氣肝和則不賊脾土矣命門者火<lb/>
臟也乃先天真陽之氣之所寄即道家所謂先天祖氣<lb/>
<pb n="KR3e0084_WYG_001-48a"/>
醫家所謂真火是也其壯也有三一者元稟過厚二者<lb/>
保嗇精氣不妄施泄三者志氣無所拂鬱則年雖邁而<lb/>
猶壯也不爾則子後一陽不生不能上升熏蒸糟粕而<lb/>
化精微以滋後天之元氣是火不生土而脾胃因之日<lb/>
弱也法當降氣和肝滋腎降氣是陽交於隂也肝和則<lb/>
脾胃不被賊邪所干故能納而能消也脾胃無恙則後<lb/>
天之元氣日益生長矣腎足則真隂自生津液自足舌<lb/>
絡有所榮養則舌之伸縮自由而言語自利矣且世無<lb/>
<pb n="KR3e0084_WYG_001-48b"/>
不隂虚而中風者苐須撥去煩惱一切放下使心火不<lb/>
炎則腎亦因之而不燥此又治之之本也<lb/>
　　論痰飲藥宜分治<lb/>
夫痰之生也其由非一其為治也藥亦不同由於隂虚<lb/>
火炎上迫乎肺肺氣熱則煎熬津液凝結為痰是謂隂<lb/>
虚痰火痰在乎肺而本乎腎治宜降氣清熱益隂滋水<lb/>
法忌辛温燥熱補氣等藥由於脾胃寒溼生痰或兼飲<lb/>
噉過度好食油麪猪脂以致脾氣不利壅滯為痰濃厚<lb/>
<pb n="KR3e0084_WYG_001-49a"/>
膠固甚至流於經絡及皮裏膜外或結為大塊或不思<lb/>
食或徹夜不眠或卒爾眩仆不知人事或發癲癎或昔<lb/>
肥今瘦或叫呼異常或身重腹脹不便行走或泄瀉不<lb/>
止及成癱瘓種種怪證皆痰所為故昔人云怪病多屬<lb/>
痰暴病多屬火有以夫此病在脾胃無闗肺腎治宜燥<lb/>
脾行氣散結軟堅法忌滯泥苦寒溼潤等藥及諸厚味<lb/>
由於風寒鬱閉熱氣在肺而成痰𠻳齁喘病亦在肺治<lb/>
宜豁痰除肺熱藥中加辛熱辛温如麻黄生乾薑之屬<lb/>
<pb n="KR3e0084_WYG_001-49b"/>
以散外寒則藥無格拒之患法忌温補酸收等藥病因<lb/>
不齊藥亦宜異利潤利燥及利發散各有攸當非可混<lb/>
施也世以痰飲混稱藥亦混投殊不知痰之與飲其由<lb/>
自别其狀亦殊痰質稠黏飲惟清水特其色有異或青<lb/>
或黄或緑或黑或如酸漿或伏於腸胃或上支胸脇刺<lb/>
痛難忍或流於經絡四肢則關節不利支飲上攻為心<lb/>
痛為中脘痛甚則汗出為嘔吐酸水苦黄水等種種各<lb/>
異或發寒熱不思飲食及不得眠皆其候也此證多因<lb/>
<pb n="KR3e0084_WYG_001-50a"/>
酒後過飲茶湯則水漿與腸胃飲食濕熱之氣凝而為<lb/>
飲或因情抱抑鬱飲食停滯不得以時消散亦能成飲<lb/>
總之必由脾胃有溼或脾胃本虚又感飲食之溼則停<lb/>
而不消此飲之大畧也治宜燥溼利水行氣健脾乃為<lb/>
得也其藥大都以半夏茯苓參术為君佐以猪苓澤瀉<lb/>
以滲泄之白豆蔲橘皮以開散之蘇梗旋覆花以通暢<lb/>
之東垣五飲丸中有人參其㫖槩可見矣<lb/>
　　論瘧痢宜從六淫例治<lb/>
<pb n="KR3e0084_WYG_001-50b"/>
風寒暑溼燥火此天之六淫其邪自外而入感之而病<lb/>
宜隨其邪之所在以攻治之經曰夏傷於暑秋必痎瘧<lb/>
乃暑邪為病也雖有山嵐瘴氣發瘧一證治稍不同然<lb/>
其證大都多熱多寒或熱多寒少或寒多熱少或單熱<lb/>
不寒或單寒不熱頭疼骨疼大渇引飲口苦舌乾嘔吐<lb/>
不思食或煩躁不得眠必用白虎湯二三劑隨證增損<lb/>
解表以袪暑邪而後隨經消息以除其苦可也滯下者<lb/>
俗呼為痢疾皆縁暑溼與飲食之積滯膠固而成其證<lb/>
<pb n="KR3e0084_WYG_001-51a"/>
類多裏急後重數登圊而不便或發熱或口渇或惡心<lb/>
不思食何莫非暑之標證也必用六一散黄連芍藥為<lb/>
主而後隨其所苦為之增損傷氣分則調氣益氣傷血<lb/>
分則行血和血然未有不先治暑而可獲效者矣治病<lb/>
必求其本其斯之謂歟<lb/>
　　論病由七情生者秖應養性怡神發舒志氣以解<lb/>
　　之不宜全仗藥石攻治<lb/>
夫喜怒憂思悲恐驚七者皆發於情者也情即神識有<lb/>
<pb n="KR3e0084_WYG_001-51b"/>
知不定無跡可尋觸境乃發滯而難通藥石無知焉能<lb/>
消其妄執縱通其已滯之氣活其已傷之血其黙黙綿<lb/>
綿之意物而不化者能保無將來復結之病乎秖宜以<lb/>
識遣識以理遣情此即心病還將心藥醫之謂也如是<lb/>
庶可使滯者通結者化情與境離不為所轉當處寂然<lb/>
心君泰定其何七情之為累哉<lb/>
　　論傷寒温疫癰疽痘疹瘧疾諸病皆由實邪所發<lb/>
　　自裏發出於表者吉由表陷入於裏者凶<lb/>
<pb n="KR3e0084_WYG_001-52a"/>
傷寒温疫初發邪在於表必頭疼身熱病屬三陽即於<lb/>
此時急表散之冬月即病宜用辛温辛熱以汗之春温<lb/>
夏熱宜用辛凉辛寒甘寒以汗之汗後身凉脈静無所<lb/>
傷犯病不復作而愈如投藥濡滯或病重藥輕不散之<lb/>
於表致邪熱内結病屬三隂須下乃愈内虚之人不勝<lb/>
下藥多致危殆又有少隂咽痛等證則又不宜於下或<lb/>
成狐惑蟲食肛門種種難治之條皆失於不早散故也<lb/>
癰疽皆由榮家實熱氣逆所結急宜凉血活血散結解<lb/>
<pb n="KR3e0084_WYG_001-52b"/>
毒大劑連進内外夾攻務使消散即勢大毒盛一時不<lb/>
能散盡亦必十消七八縱使潰膿保無大害若失於救<lb/>
治使熱毒内攻其膜必壞膜壞則神人不能救矣痘瘡<lb/>
之害多在血熱解於一二日内者十全八九若遲則熱<lb/>
毒内攻陷入於裏腸胃當之必致大便作泄乳食不化<lb/>
或神昏悶亂便閉腹脹則十不救一除是稟受虚寒方<lb/>
堪補托濟以温熱可救危急若夫疹家便須速用辛寒<lb/>
甘寒苦寒之劑清凉發散十不失一假令病重藥輕或<lb/>
<pb n="KR3e0084_WYG_001-53a"/>
治療後期或誤投温熱則邪熱内攻煩躁悶亂不可救<lb/>
藥矣瘧本暑邪法當解肌若元氣先虚之人脾胃薄弱<lb/>
誤投破氣消食尅伐之藥則中氣愈虚邪反内陷必便<lb/>
膿血治或失宜多成腹脹馴至不救往往而是此之四<lb/>
證皆須急治要以自裏達表者吉自表陷裏者凶故藥<lb/>
宜解散通利最忌收澀破氣及諸温補其闗乎死生者<lb/>
最大故特表而出之俾世人知所先務也<lb/>
　　論五運六氣之謬<lb/>
<pb n="KR3e0084_WYG_001-53b"/>
原夫五運六氣之説其起於漢魏之後乎何者張仲景<lb/>
漢末人也其書不載也華元化三國人也其書亦不載<lb/>
也前之則越人無其文後之則叔和鮮其説予是以知<lb/>
其為後世所撰無益於治療而有誤乎來學學者宜深<lb/>
辨之予見今之醫師學無原本不明所自侈口而談莫<lb/>
不動云五運六氣將以施之治病譬之指算法之精微<lb/>
謂事物之實有豈不誤哉殊不知五運六氣者虚位也<lb/>
嵗有是氣至則算無是氣至則不算既無其氣焉得有<lb/>
<pb n="KR3e0084_WYG_001-54a"/>
其藥乎一言可竟巳其云必先嵗氣者譬夫此年忽多<lb/>
淫雨民病多溼藥宜類用二术苦温以燥之佐以風藥<lb/>
如防風羌活升麻葛根之屬風能勝溼故也此必先嵗<lb/>
氣之謂也其云母伐天和者即春夏禁用麻黄桂枝秋<lb/>
冬禁用石膏知母芩連芍藥之謂即春夏養隂秋冬養<lb/>
陽之義耳乃所以遵養天和之道也昔人謂不明五運<lb/>
六氣檢徧方書何濟者正指後人愚蒙不明五運六氣<lb/>
之所以而誤於方冊所載依而用之動輒成過則雖檢<lb/>
<pb n="KR3e0084_WYG_001-54b"/>
徧方書亦何益哉予少檢素問中載有是説既長游於<lb/>
四方見天下醫師與學士大夫在在談説其義於時心<lb/>
竊疑之又見性理所載元儒草廬呉氏於天之氣運之<lb/>
中亦備載之予益自信其為天運氣數之法而非醫家<lb/>
治病之書也後從敝邑見趙少宰家藏宋板仲景傷寒<lb/>
論皆北宋善板始終詳檢並未嘗載有是説六經治法<lb/>
之中亦並無一字及之予乃諦信予見之不謬而斷為<lb/>
非治傷寒外感之説予嘗遵仲景法治一切外邪為病<lb/>
<pb n="KR3e0084_WYG_001-55a"/>
靡不響應乃信非仲景之言不可為萬世法程雜學混<lb/>
濫疑誤後人故特表而出之俾來學知所决擇云<lb/>
　　祝醫五則<lb/>
凡人疾病皆由多生不惜衆生身命竭用人財好殺鳥<lb/>
獸昆蟲好箠楚下賤甚則枉用毒刑加諸無罪種種業<lb/>
因感此苦報業作醫師為人司命見諸苦惱當興悲憫<lb/>
詳檢方書精求藥道諦察深思務期恊中常自思惟藥<lb/>
不對病病不對機二㫖或乖則下咽不返人命至重㝠<lb/>
<pb n="KR3e0084_WYG_001-55b"/>
報難逃勿為一時衣食自貽莫懺之罪於千百刧戒之<lb/>
哉宜懼不宜喜也<lb/>
凡為醫師當先讀書凡欲讀書當先識字字者文之始<lb/>
也不識字義寧解文理文理不通動成窒礙雖詩書滿<lb/>
目於神不染觸途成滯何由省入譬諸面牆亦同木偶<lb/>
望其拯生民之疾苦顧不難哉故昔稱太醫今曰儒醫<lb/>
太醫者讀書窮理本之身心驗之事物戰戰兢兢求中<lb/>
於道造次之際罔敢或肆者也外此則俗工耳不可以<lb/>
<pb n="KR3e0084_WYG_001-56a"/>
言醫矣<lb/>
凡為醫師先當識藥藥之所産方隅不同則精粗頓異<lb/>
收采不時則力用全乖又或市肆飾偽足以混真茍非<lb/>
確認形質精嘗氣味鮮有不為其誤者譬諸將不知兵<lb/>
立功何自醫之於藥亦猶是耳既識藥矣宜習修事雷<lb/>
公炮炙固為大法或有未盡可以意通必期躬親勿圖<lb/>
茍且譬諸飲食烹調失度尚不益人反能增害何况藥<lb/>
物闗乎軀命者也可不慎諸<lb/>
<pb n="KR3e0084_WYG_001-56b"/>
凡作醫師宜先虚懷靈知空洞本無一物茍執我見便<lb/>
與物對我見堅固勢必輕人我是人非與境角立一靈<lb/>
空竅動為所塞雖日親至人終不獲益白首故吾良可<lb/>
悲已執而不化害加於人清夜深思宜生媿恥况人之<lb/>
才識自非生知必假問學問學之益廣博難量脱不虚<lb/>
懷何由納受不恥無學而恥下問師心自聖於道何益<lb/>
茍非至愚能不儆省乎<lb/>
醫師不患道術不精而患取金不多舍其本業専事旁<lb/>
<pb n="KR3e0084_WYG_001-57a"/>
求假寵貴人冀其口脗以希世重縱得多金無拔苦力<lb/>
於當來世豈不酬償作是思維是苦非樂故當勤求道<lb/>
術以濟物命縱有功效任其自酬勿責厚報等心施治<lb/>
勿輕貧賤如此則徳植厥躬鬼神幽贊矣<lb/>
　上來所祝五條皆闗切醫師才品道術利濟功過仰<lb/>
　願來學俯從吾祝則進乎道而不囿於技矣詎非生<lb/>
　人之至幸斯道之大光也哉<lb/>
　<lb/>
<pb n="KR3e0084_WYG_001-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷一<lb/>
</p>
<p>
</p>
  </div>
</body>
</text>
</TEI>
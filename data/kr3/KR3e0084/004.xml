<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷四</head> <lb/>
    <p>
<pb n="KR3e0084_WYG_004-1a"/>
欽定四庫全書<lb/>
　神農本草經疏卷四<lb/>
　　　　　　　　　　　　明　繆希雍　撰<lb/>
　玉石部中品<lb/>
　　總八十七種今疏其要者一十八種<lb/>
　　　雄黄　　　　石硫黄　　　食鹽<lb/>
　　　水銀　　　　石膏　　　　金屑<lb/>
　　　靈砂　　　　水銀粉　　　磁石<lb/>
<pb n="KR3e0084_WYG_004-1b"/>
　　　凝水石　　　陽起石　　　蜜陀僧<lb/>
　　　鐵落　　　　珊瑚　　　　瑪瑙<lb/>
　　　太陰𤣥精　　土蜂窩上細土<lb/>
　　　胡燕窩内土<lb/>
雄黄味苦甘平寒大温有毒主寒熱鼠瘻惡瘡疽痔死<lb/>
肌療疥蟲䘌瘡目痛鼻中息肉及絶筋破骨百節中大<lb/>
風積聚癖氣中惡腹痛鬼疰殺精物惡鬼邪氣百蟲毒<lb/>
勝五兵殺諸蛇虺毒解藜蘆毒悦澤人面鍊食之輕身<lb/>
<pb n="KR3e0084_WYG_004-2a"/>
神仙餌服之皆飛入人腦中勝鬼神延年益壽保中不<lb/>
肌得銅可作金<lb/>
　疏○雄黄禀火金之性得正陽之氣以生本經味苦<lb/>
　平氣寒有毒别録加甘大温甄權言辛大毒察其功<lb/>
　用應是辛苦温之藥而甘寒則非也氣味俱厚升也<lb/>
　陽也入足陽明經其主殺精物惡鬼邪氣及中惡腹<lb/>
　痛鬼疰者葢以陽明虚則邪惡易侵陰氣勝則精鬼<lb/>
　易憑得陽氣之正者能破幽暗所以殺一切鬼邪勝<lb/>
<pb n="KR3e0084_WYG_004-2b"/>
　五兵也寒熱鼠瘻惡瘡疽痔死肌疥蟲䘌瘡諸證皆<lb/>
　溼熱留滯肌肉所致乆則浸淫而生蟲此藥苦辛能<lb/>
　燥溼殺蟲故為瘡家要藥其主鼻中息肉者肺氣結<lb/>
　也癖氣者大腸積滯也筋骨斷絶者氣血不續也辛<lb/>
　能散結滯温能通行氣血辛温相合而殺蟲故能疏<lb/>
　通百節中大風積聚也虺蛇陰物藜蘆陰草雄黄稟<lb/>
　純陽之氣所以善殺百蟲蛇虺毒及解藜蘆毒也别<lb/>
　録復有目痛及悦澤人面之語悉非正治鍊餌之法<lb/>
<pb n="KR3e0084_WYG_004-3a"/>
　出自仙經以銅為金亦黄白術中事耳<lb/>
　　主治叅互<lb/>
　同紅白藥子白及白斂乳香没藥氷片傅一切腫毒<lb/>
　癰疽　研細末入猪胆内套指頭上治天蛇疔毒發<lb/>
　於中指　同金頭蜈蚣牛角腮猪懸蹄猬皮象牙末<lb/>
　黄蠟白礬治通腸漏　同漆葉苦參刺蒺藜白芷荆<lb/>
　芥天麻鼈蝨胡麻半枝蓮狶薟百部天門冬治大麻<lb/>
　風眉毛脱落　治暑毒瘧痢百法不效用雄黄研細<lb/>
<pb n="KR3e0084_WYG_004-3b"/>
　水飛九次竹筒盛蒸七次再研蒸餅和丸梧子大每<lb/>
　服甘草湯下七丸日三服其辭云暑毒在脾溼氣通<lb/>
　脚不洩則痢不痢則瘧獨煉雄黄蒸餅和藥别作治<lb/>
　療醫家大錯此㫺人夢中所得之方今試之輒效<lb/>
　聖惠方傷寒狐惑蟲食下部痛痒不止雄黄半兩燒<lb/>
　於瓶中熏其下部　肘後方五尸疰病發則變痛無<lb/>
　常昏恍沈重纒結臟腑上衝心脇即身中尸鬼接引<lb/>
　為害也雄黄大蒜各一兩杵丸彈子大每熱酒服一<lb/>
<pb n="KR3e0084_WYG_004-4a"/>
　丸　夏氏竒疾方筋肉蟲有蟲如蟹走於皮下作聲<lb/>
　如小兒啼為筋肉之化雄黄雷丸各一兩為末摻猪<lb/>
　肉上炙熟喫盡自安　積徳堂方廣東惡瘡雄黄一<lb/>
　錢半杏仁三十粒去皮輕粉一錢為末洗淨以雄猪<lb/>
　胆汁調上二三日即愈百發百中天下第一方也出<lb/>
　武定侯府内入龍腦少許尤良<lb/>
　　簡誤<lb/>
　雄黄殺蛇蟲咬毒及傅疥癬惡瘡疔腫辟鬼魅邪氣<lb/>
<pb n="KR3e0084_WYG_004-4b"/>
　在所必用然而性熱有毒外用易見其所長内服難<lb/>
　免其無害凡在服餌中病乃已毋盡劑也<lb/>
石硫黄味酸温大熱有毒主婦人陰蝕疽痔惡血堅筋<lb/>
骨除頭秃療心腹積聚邪氣冷癖在脇欬逆上氣脚冷<lb/>
疼弱無力及鼻衂惡瘡下部䘌瘡止血殺疥蟲<hi>能乾永中其毒</hi>
<hi>者黒鉛煎湯解之或食冷猪血</hi>
　疏○石硫黄稟火氣以生本經味酸氣温有毒别録<lb/>
　大熱黄帝雷公鹹有毒氣味俱厚純陽之物也入手<lb/>
<pb n="KR3e0084_WYG_004-5a"/>
　厥陰經經曰寒淫於内治以温熱冷癖在脇欬逆上<lb/>
　氣寒邪在中也非温劑無以除之又曰鞕則氣堅鹹<lb/>
　以軟之心腹積聚邪氣堅積在中也非鹹劑無以軟<lb/>
　之命門火衰則為脚冷疼弱無力下焦溼甚則為陰<lb/>
　蝕疽痔䘌瘡酸温能補命門不足大熱能除下焦溼<lb/>
　氣故主之也其主頭秃惡瘡疥蟲者悉取其除溼殺<lb/>
　蟲之功耳本經又主堅筋骨及别録療鼻衂止血者<lb/>
　皆非其所宜夫熱甚則骨消筋緩火載血上則錯經<lb/>
<pb n="KR3e0084_WYG_004-5b"/>
　妄行豈有大熱之物反能療是證哉無是理也<lb/>
　　主治叅互<lb/>
　入雞子同艾葉煮食治婦人白帶因於虚寒者　聖<lb/>
　惠方諸瘡弩肉如蛇出數寸硫黄末一兩肉上薄之<lb/>
　即縮　救急良方疥瘡有蟲硫黄末以雞子煎香油<lb/>
　調搽極效<lb/>
　　簡誤<lb/>
　硫黄古方未有服餌者本經所用止於治瘡蝕攻積<lb/>
<pb n="KR3e0084_WYG_004-6a"/>
　聚冷氣脚弱等而近世遂為常服丸散如來復丹半<lb/>
　硫丸金液丹黒龍丹及諸方書所載者不可縷指稱<lb/>
　其功用亦未能殫述然而人身之中陽常有餘陰常<lb/>
　不足病寒者少病熱者多茍非真病虚寒胡可服此<lb/>
　大熱毒藥假令果係虚寒證法當補氣以回陽亦何<lb/>
　須藉此毒石哉世人徒知其取效良捷而不知其為<lb/>
　害之酷烈也戒之戒之<lb/>
食鹽味鹹温無毒主殺鬼蠱邪疰毒氣下部䘌瘡傷寒<lb/>
<pb n="KR3e0084_WYG_004-6b"/>
寒熱吐胸中痰癖止心腹卒痛堅肌骨多食傷肺喜欬<lb/>
　疏○鹽稟水氣以生洪範潤下作鹹素問水生鹹此<lb/>
　鹽之根源也本經味鹹别録鹹温無毒察其本具氣<lb/>
　味則是鹹寒而非温也氣薄味厚陰也降也入足少<lb/>
　陰亦入手少陰足陽明手太隂陽明經其主腸胃結<lb/>
　熱喘逆胸中病及傷寒寒熱者皆熱邪在陽明也經<lb/>
　曰熱淫於内治以鹹寒正此之謂也五臟苦欲補瀉<lb/>
　云心欲軟急食鹹以軟之以鹹補之心虚則邪熱客<lb/>
<pb n="KR3e0084_WYG_004-7a"/>
　之而卒痛鹹寒能除熱補心故主心腹卒痛也凡溼<lb/>
　熱在下焦則為䘌瘡留著經絡則肌骨軟鹹寒能除<lb/>
　溼熱故主之也或以為鹹能軟堅又何以堅肌骨不<lb/>
　知肌骨軟緩皆溼熱所致經曰熱則骨消筋緩又曰<lb/>
　體重胕腫肉如泥皆屬於溼如夏月溼熱大盛則肉<lb/>
　食易於潰散得鹽性之鹹寒乃能堅乆不腐也鹹味<lb/>
　涌泄所以能吐胸中痰癖及鬼蠱邪疰毒氣悉皆吐<lb/>
　出也多食傷肺喜欬者肺主清肅多食則鹹味漬入<lb/>
<pb n="KR3e0084_WYG_004-7b"/>
　肺竅故令欬也日華子以之助水臟及霍亂心痛金<lb/>
　瘡明目止風淚邪氣一切蟲傷瘡腫火灼通大小腸<lb/>
　療疝氣諸治悉取其入腎入心走血軟堅除熱潤下<lb/>
　之功耳<lb/>
　　主治叅互<lb/>
　炒鹽三錢以炒砂仁五錢為末泡湯井水澄冷灌下<lb/>
　治霍亂心腹絞痛有效　一味炒作湯治心經火熱<lb/>
　作痛　栁栁州纂救三死方治霍亂上不得吐下不<lb/>
<pb n="KR3e0084_WYG_004-8a"/>
　得㵼氣絶欲死者用鹽一大匙熬令黄童子小便一<lb/>
　升合和温服少頃吐下即愈也　孫真人方卒中尸<lb/>
　遁服鹽湯取吐效　甄權藥性論中惡心痛鹽如雞<lb/>
　子大青布褁燒赤納酒中頓服當吐惡物愈　唐瑤<lb/>
　經驗方風熱牙痛以槐枝煎濃湯二碗入鹽一斤煮<lb/>
　乾炒研日用揩齒以水洗目　梅師方蜈蚣咬人嚼<lb/>
　鹽塗之或鹽湯洗之妙　經驗方蚯蚓咬毒形如大<lb/>
　風睂鬂皆落惟濃煎鹽湯浸身數遍即愈浙西將軍<lb/>
<pb n="KR3e0084_WYG_004-8b"/>
　張韶病此每夕蚯蚓鳴於體一僧用此方而安蚯蚓<lb/>
　畏鹽故也<lb/>
　　簡誤<lb/>
　内經曰鹹走血血病無多食鹹多食則脈凝泣而色<lb/>
　變凡血病及喘𠻳水腫消渇法所大忌以其或傷肺<lb/>
　引痰或泣血脈或助水邪或走精液故也<lb/>
水銀味辛寒有毒主疥瘻痂瘍白秃殺皮膚中蝨墮胎<lb/>
除熱以傅男子陰陰殺無氣殺金銀銅錫毒鎔化還復<lb/>
<pb n="KR3e0084_WYG_004-9a"/>
為丹乆服神仙不死一名汞<hi>得鉛則凝得硫則結併棗肉人唾研則散别法煅為</hi>
<hi>膩粉粉霜得紫河車則伏得川椒則收</hi>
　疏○水銀從石中迸出為石汞從丹砂中出者為硃<lb/>
　裏汞即丹砂中液也稟至陰之氣而有汞故其味辛<lb/>
　其氣寒而有毒善能殺蟲其性下走無停歇故本經<lb/>
　以之主疥瘻痂瘍白秃殺皮膚中蝨及墮胎除熱也<lb/>
　至陰之精能消陽氣故不利男子陰也神仙不死之<lb/>
　説必得鉛華相合乃能收攝真氣凝結為丹即道家<lb/>
<pb n="KR3e0084_WYG_004-9b"/>
　所謂太陽流珠常欲去人卒得金華轉而相因之㫖<lb/>
　也伏鍊五金為泥以其性能殺金銀銅錫毒也鎔化<lb/>
　還復為丹亦出仙家烹鍊耳<lb/>
　　主治叅互<lb/>
　得礬石丹砂芒硝雄黄黒鉛入陽城罐内如法昇煉<lb/>
　名紅粉霜能止痛生肌少加氷片研勻擦廣瘡有効<lb/>
　製法具礬輕粉　同大風子蛇床子樟腦輕粉枯礬<lb/>
　雄黄胡桃油治疥癬蟲瘡　肘後方一切惡瘡水銀<lb/>
<pb n="KR3e0084_WYG_004-10a"/>
　黄連胡粉熬黄各一兩研勻傅之乾則以唾調<lb/>
　　簡誤<lb/>
　陳藏器曰水銀入耳能食人腦至盡入肉令百節攣<lb/>
　縮倒陰絶陽人患瘡疥多以水銀塗之性滑重直入<lb/>
　肉宜謹之頭瘡切不可用恐入經絡必緩筋骨冦宗<lb/>
　奭云水銀入藥雖各有法極須審謹有毒故也歴舉<lb/>
　學士大夫惑於方士之説服煅鍊水銀而暴卒者不<lb/>
　可勝數婦人誤服多致絶孕其為毒害昭昭矣惟宜<lb/>
<pb n="KR3e0084_WYG_004-10b"/>
　外敷不宜内服入口為厲可不戒哉<lb/>
石膏味辛甘微寒大寒無毒主中風寒熱心下逆氣驚<lb/>
喘口乾舌焦不能息腹中堅痛除邪鬼産乳金瘡除時<lb/>
氣頭痛身熱三焦大熱皮膚熱腸胃中膈氣解肌發汗<lb/>
止消渇煩逆腹脹暴氣喘息咽熱亦可作浴湯<hi>堅白明瑩者良</hi>
<hi>浙人呼為寒水石者真</hi>
　疏○石膏稟金水之正得天地至清至寒之氣故其<lb/>
　味辛甘其氣大寒而無毒陰中之陽可升可降入足<lb/>
<pb n="KR3e0084_WYG_004-11a"/>
　陽明手太陰少陽經氣分辛能解肌甘能緩熱大寒<lb/>
　而兼辛甘則能除大熱故本經主中風寒熱熱則生<lb/>
　風故也邪火上衝則心下有逆氣及驚喘陽明之邪<lb/>
　熱甚則口乾舌焦不能息邪熱結於腹中則腹中堅<lb/>
　痛邪熱不散則神昏譫語同乎邪鬼肌解熱散汗出<lb/>
　則諸證自退矣惟産乳金瘡非其用也别録除時氣<lb/>
　頭痛身熱三焦大熱皮膚熱腸胃中膈氣解肌發汗<lb/>
　止消渇煩逆腹脹暴氣喘息咽熱者以諸病皆由足<lb/>
<pb n="KR3e0084_WYG_004-11b"/>
　陽明胃經邪熱熾盛所致惟喘息咽熱略兼手太陰<lb/>
　病此藥能散陽明之邪熱降手太陰之痰熱故悉主<lb/>
　之也甄權亦用以治傷寒頭痛如裂壯熱如火日華<lb/>
　子用以治天行熱狂頭風旋揩齒東垣用以除胃熱<lb/>
　肺熱散陽邪緩脾益氣者邪熱去則脾得緩而元氣<lb/>
　回也潔古又謂止陽明經頭痛發熱惡寒日晡潮熱<lb/>
　大渇引飲中暑及牙痛者無非邪在陽明經所生病<lb/>
　也理陽明則蔑不濟矣足陽明主肌肉手太陰主皮<lb/>
<pb n="KR3e0084_WYG_004-12a"/>
　毛故又為發斑發疹之要品起死回生功同金液若<lb/>
　用之尠少則難責其功世醫罔解兹特表而著之<lb/>
　　主治叅互<lb/>
　仲景白虎湯專解陽明邪熱其證頭疼壯熱口渇煩<lb/>
　躁鼻乾目眴眴不得眠畏人聲木聲畏火若勞役人<lb/>
　病此元氣先虚者可加人參名人參白虎湯發癍陽<lb/>
　毒盛者白虎湯加竹葉麥門冬知母以石膏為君自<lb/>
　一兩至四兩麥門冬亦如之知母自七錢至二兩竹<lb/>
<pb n="KR3e0084_WYG_004-12b"/>
　葉自百斤至四百斤粳米自一大撮至四大撮甚則<lb/>
　更加黄連黄蘖黄芩名三黄石膏湯自一劑至四劑<lb/>
　婦人姙娠病此者亦同　傷寒汗後煩熱不解竹葉<lb/>
　石膏湯主之　小兒痧疹發熱口渇唇焦咳𠻳多嚏<lb/>
　或多痰或作泄竹葉石膏湯加赤檉木枝兩許貝母<lb/>
　栝樓根各二三錢主之發癍亦同甚者加三黄　瘧<lb/>
　疾頭痛壯熱多汗發渇亦用竹葉石膏湯二三劑主<lb/>
　之虚者加人參後隨證施治　中暑用白虎湯虚者<lb/>
<pb n="KR3e0084_WYG_004-13a"/>
　加人參　太陽中暍亦用竹葉石膏湯　胃家實熱<lb/>
　或嘈雜消渇善飢齒痛皆須竹葉石膏湯主之<lb/>
　　簡誤<lb/>
　石膏本解實熱袪暑氣散邪熱止渇除煩之要藥温<lb/>
　熱二病多兼陽明若頭痛遍身骨痛而不渇不引飲<lb/>
　者邪在太陽也未傳陽明不當用七八日來邪已結<lb/>
　裏有燥糞往來寒熱宜下者勿用暑氣兼溼作泄脾<lb/>
　胃弱甚者勿用瘧邪不在陽明則不渇亦不宜用産<lb/>
<pb n="KR3e0084_WYG_004-13b"/>
　後寒熱由於血虚或惡露未盡骨蒸勞熱由於陰精<lb/>
　不足而不由於外感金瘡下乳更非其職宜詳察之<lb/>
　竝勿誤用<lb/>
金屑味辛平有毒主鎮精神堅骨髓通利五臟除邪毒<lb/>
氣服之神仙<hi>寇宗奭曰不曰金而更屑字者是已經磨屑可用之義必須烹錬鍛屑為箔方可入</hi>
<hi>藥蘇頌曰金屑古方不見用惟作金箔入藥甚便又古方有金石凌紅雪紫雪輩皆取金銀煮汁此通用經煉</hi>
<hi>者假其氣爾生金有毒能殺人且難解有中其毒者惟鷓鴣肉可解之性惡錫畏水銀</hi>
　疏○金屑稟西方剛利之性善能制木體重而降亦<lb/>
<pb n="KR3e0084_WYG_004-14a"/>
　能鎮心心氣怯則驚邪易入精神不安五臟皆為之<lb/>
　病肝經風熱則為驚癎失志魂魄飛揚肝屬木而畏<lb/>
　金與心為子母之臟故其病同一源治亦同法本經<lb/>
　主鎮驚通利五臟邪氣及甄權療小兒驚傷五臟風<lb/>
　癎失志鎮心安魂魄者亦兼實則㵼其子之義也本<lb/>
　經又主堅骨髓者以肝心平風熱退則精血生骨髓<lb/>
　自堅矣服之神仙乃出自仙經非醫方所述也<lb/>
　　主治叅互<lb/>
<pb n="KR3e0084_WYG_004-14b"/>
　入至寳丹治中風不語氣絶中惡蠱毒尸疰難産血<lb/>
　暈等證　入牛黄清心丸治諸風緩縱不隨語言蹇<lb/>
　濇恍惚怔忡痰涎壅塞驚恐怕怖或喜怒無時癲狂<lb/>
　昏亂　入紫雪治内外煩熱口舌生瘡狂呼叫走瘴<lb/>
　疫毒癘卒死温瘧五尸五疰蠱毒卒黄小兒驚癎百<lb/>
　病紅雪治療略同　金箔鎮心丸治小兒風壅痰熱<lb/>
　驚悸譫妄心神不寜　磨細屑挑開疔瘡頭上沒入<lb/>
　能拔疔根作鍼鍼疔瘡納藥拔疔<lb/>
<pb n="KR3e0084_WYG_004-15a"/>
　　簡誤<lb/>
　太清法云金稟中宫陰已之氣性本剛服之傷肌損<lb/>
　骨予見今之以難求死者服金一二分則心腹剜痛<lb/>
　腸胃如裂而斃其為損傷肌骨槩可見矣惟作箔入<lb/>
　藥可為鎮心安神之用如或止因心氣虚以致神魂<lb/>
　不安並無驚邪外入者當以補心安神為急而非金<lb/>
　箔所能定矣<lb/>
靈砂味甘温無毒主五臟百病養神安魂魄益氣明目<lb/>
<pb n="KR3e0084_WYG_004-15b"/>
通血脈止煩滿益精神殺精魅惡鬼氣乆服通神明不<lb/>
老輕身神仙令人心靈一名二氣砂<lb/>
　疏○靈砂硫汞制而成乃水火既濟二氣交合奪造<lb/>
　化之功竊陰陽之妙可以變化五行升降氣血為除<lb/>
　邪養正扶危救急之靈丹也故能主五臟百病益精<lb/>
　神安魂魄及益氣養神也其主明目通血脈止煩滿<lb/>
　殺精魅惡鬼氣者特其餘事耳得陰陽之妙故能令<lb/>
　人心靈心靈則神明自通不老輕身神仙所自來矣<lb/>
<pb n="KR3e0084_WYG_004-16a"/>
　又能主上盛下虚痰涎壅盛頭旋吐逆霍亂反胃心<lb/>
　腹冷痛諸證更為鎮墜之神丹也　修治用水銀一<lb/>
　雨硫黄六銖細研炒作青砂頭後入水火既濟爐抽<lb/>
　之如束鍼紋者成就也又按胡演丹藥秘訣云升靈<lb/>
　砂法用新鍋安逍遙爐上蜜揩鍋底文火下燒入硫<lb/>
　黄二兩鎔化投水銀半斤以鐵匙急攪作青砂頭如<lb/>
　有焰起噴醋解之待汞不見星取出細研盛入水火<lb/>
　鼎内鹽泥固濟下以自然火升之乾水十二盞為度<lb/>
<pb n="KR3e0084_WYG_004-16b"/>
　取出束鍼紋者成矣<lb/>
　　主治叅互<lb/>
　錢氏小兒方霍亂吐逆不問虚實冷熱二氣散一名<lb/>
　青金丹用水銀硫黄等分研不見星每服一字生薑<lb/>
　湯調下　直指方冷氣心痛靈砂三分五靈脂一分<lb/>
　為末稀糊丸麻子大每服二十丸食前石菖蒲生薑<lb/>
　湯下　又方九竅出血因暴驚而得其脈虚者靈砂<lb/>
　丹三十粒人參湯下三服愈此證不可認作血得熱<lb/>
<pb n="KR3e0084_WYG_004-17a"/>
　則妄行而用凉藥誤矣何者驚則氣浮神魂發越陽<lb/>
　氣暴壅故也得鎮墜則神魂復安而血自循經矣<lb/>
　和劑局方有養正丹又名交泰丹用黒鉛硃砂水銀<lb/>
　硫黄炒成即靈砂意也其用亦與靈砂略同<lb/>
　　簡誤<lb/>
　靈砂雖稱水火既濟陰陽配合然而硫汞有毒性亦<lb/>
　下墜止可藉其墜陽交陰却病于一時安能資其養<lb/>
　神益氣通靈于平日哉凡胃虚嘔吐傷暑霍亂肺熱<lb/>
<pb n="KR3e0084_WYG_004-17b"/>
　生痰病屬于虚非關驟發者咸在所忌<lb/>
水銀粉味辛冷無毒主通大腸傅小兒疳痺瘰癧殺瘡<lb/>
疥癬蟲及鼻上酒皶風瘡瘙痒又名汞粉輕粉膩粉<hi>畏磁</hi>
<hi>石石黄忌一切血本出於丹砂故也土茯苓黒鉛鐵漿可制其毒</hi>
　疏○水銀粉升鍊水銀而成其味本辛氣冷無毒療<lb/>
　體與水銀相似第其性稍輕浮爾大腸熱燥則不通<lb/>
　小兒疳痺因多食甘肥腸胃結滯所致辛凉總除腸<lb/>
　胃積滯熱結故主之也其主瘰癧瘡疥癬蟲及鼻上<lb/>
<pb n="KR3e0084_WYG_004-18a"/>
　酒皶風瘡瘙痒者皆從外治無非取其除熱殺蟲之<lb/>
　功耳　升煉輕粉法用水銀一兩白礬二兩食鹽一<lb/>
　兩同研不見星鋪於鐵器内以小烏盆覆之鹽泥封<lb/>
　固盆口以炭火打三炷香取開則粉升於盆上矣<lb/>
　　主治叅互<lb/>
　活幼口議小兒哯乳不止服此立效膩粉一錢鹽豉<lb/>
　七粒去皮研勻丸麻子大每服三丸藿香湯下　經<lb/>
　驗方小兒喫泥及䑋肚用膩粉一分砂糖和丸麻子<lb/>
<pb n="KR3e0084_WYG_004-18b"/>
　大空心米飲下一丸良乆泄出泥土瘥　聖惠方大<lb/>
　小便閉脹悶欲死二三日則殺人膩粉一錢生麻油<lb/>
　一合相和空心服　萬表積善堂方下疳陰蝕瘡輕<lb/>
　粉末乾摻之即結靨而愈　永類鈐方臁瘡不合葱<lb/>
　汁調輕粉傅之　又秘法升丹靈藥方治癰疽惡瘡<lb/>
　楊梅諸瘡拔毒長肉神驗水銀一兩黒鉛七錢硃砂<lb/>
　雄黄各三錢白礬火硝各二兩半其法先用鉛化開<lb/>
　投水銀凝成餅入硃砂雄黄研勻然後將硝礬鎔化<lb/>
<pb n="KR3e0084_WYG_004-19a"/>
　投前四味末入内離火急攪令勻用陽城礶盛之鐵<lb/>
　盞葢口上架鐵梁銕線紥𦂳鹽泥固濟神仙爐内文<lb/>
　武火升鍊盞中時時以水擦之火漸加以三分為率<lb/>
　每焚官香一炷則加一分如是鍊三炷官香為度候<lb/>
　冷取開於盞底刮取研如飛麫甘草湯飛過三次入<lb/>
　龍腦香少許㸃廣瘡上數數以指蘸藥按之三日自<lb/>
　脱神方<lb/>
　　簡誤<lb/>
<pb n="KR3e0084_WYG_004-19b"/>
　水銀粉下膈涎消積滯并小兒涎潮瘈瘲藥多用然<lb/>
　而其性有毒走而不守若服之過劑或不得當則毒<lb/>
　氣熏蒸竄入經絡筋骨莫之能出痰涎既去血液隨<lb/>
　亡筋失所養營衛不從變為筋攣骨痛或結腫塊漏<lb/>
　瘡或手足<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裂頑痺等證遂成痼疾貽害無窮葢此<lb/>
　物本成於汞則汞之毒尚存又得火煅則火之毒氣<lb/>
　未出本經言其無毒誤也凡閉結由於虚血不能潤<lb/>
　澤小兒疳病脾胃兩虚小兒慢驚痰涎壅上楊梅結<lb/>
<pb n="KR3e0084_WYG_004-20a"/>
　毒發於氣虚乆病之人咸不宜服宗奭有云病屬於<lb/>
　驚尤須審謹葢驚為心氣不足不可下下之裏虚驚<lb/>
　氣入心不可治其人本虚便須禁此慎之至也<lb/>
磁石味辛鹹寒無毒主周痺風溼肢節中痛不可持物<lb/>
洗洗酸消除大熱煩滿及耳聾養腎藏堅骨氣益精除<lb/>
煩通關節消癰腫鼠瘻頸核喉痛小兒驚癎鍊水飲之<lb/>
亦令人有子一名𤣥石<hi>即吸銕石入藥須火燒醋淬研末水飛或醋煮三日夜</hi>
　疏○磁石生於有鐵處得金水之氣以生本經味辛<lb/>
<pb n="KR3e0084_WYG_004-20b"/>
　氣寒無毒别録甄權鹹有小毒大明甘濇平藏器鹹<lb/>
　温今詳其用應是辛鹹微温之藥而甘寒非也氣味<lb/>
　俱厚沈而降陽中陰也入足少陰兼入足厥陰經其<lb/>
　主周痺風溼肢節中痛不可持物洗洗酸者皆風寒<lb/>
　溼三氣所致而風氣尤勝也風淫末疾發於四肢故<lb/>
　肢節痛不能持物風溼相搏乆則從火化而骨節皮<lb/>
　膚中洗洗酸也辛能散風寒温能通關節故主之也<lb/>
　鹹為水化能潤下軟堅辛能散毒微温能通行除熱<lb/>
<pb n="KR3e0084_WYG_004-21a"/>
　故主大熱煩滿及消癰腫鼠瘻頸核喉痛者足少陽<lb/>
　少陰虚火上攻所致鹹以入腎其性鎮墜而下吸則<lb/>
　火歸元而痛自止也夫腎為水臟磁石色黒而法水<lb/>
　故能入腎養腎臟腎主骨故能强骨腎藏精故能益<lb/>
　精腎開竅於耳故能療耳聾腎主施泄乆秘固而精<lb/>
　氣盈益故能令人有子小兒驚癎心氣怯痰熱盛也<lb/>
　鹹能潤下重可去怯是以主之甄權云補男子腎虚<lb/>
　風虚身强腰中不利加而用之宗奭云養腎氣填精<lb/>
<pb n="KR3e0084_WYG_004-21b"/>
　髓腎虚耳聾目昏者皆用之<lb/>
　　主治叅互<lb/>
　直指方耳卒聾閉吸鐵石半錢入病耳内鐵砂末入<lb/>
　不病耳内自然通透　千金方陽事不起磁石五斤<lb/>
　研清酒漬二七日每服三合日二夜一　倪微徳原<lb/>
　機啟微集眼昏内障神光寛大漸散昏如霧露中行<lb/>
　漸睹空花物成二體乆則光不收及内障磁硃丸真<lb/>
　磁石火煅醋淬七次二兩硃砂一兩神曲生用三兩<lb/>
<pb n="KR3e0084_WYG_004-22a"/>
　為末更以神麯末一兩煮糊加蜜丸梧子大每服二<lb/>
　十丸空心飯湯下　千金方金瘡血出磁石末傅之<lb/>
　止痛斷血　諸藥石皆有毒且不宜乆服獨磁石性<lb/>
　稟冲和無猛悍之氣更有補腎益精之功故不著簡<lb/>
　誤大都漬酒優於丸散石性體重故爾<lb/>
凝水石味辛甘寒大寒無毒主身熱腹中積聚邪氣皮<lb/>
中如火燒煩滿水飲之除時氣熱盛五臟伏熱胃中熱<lb/>
煩滿止渇水腫小腹痺乆服不饑一名寒水石一名白<lb/>
<pb n="KR3e0084_WYG_004-22b"/>
水石色如雲母可析者良鹽之精也<hi>石膏亦名寒水石與此不同</hi>
　疏○凝水石生於鹵地稟積陰之氣而成本經味辛<lb/>
　氣寒别録加甘大寒無毒經曰小熱之氣涼以和之<lb/>
　大熱之氣寒以取之又曰熱淫於内治以鹹寒大寒<lb/>
　微鹹之性故主身熱邪氣皮中如火燒煩滿及時氣<lb/>
　熱盛五臟伏熱胃中熱也易飢作渴亦胃中伏火也<lb/>
　甘寒除陽明之邪熱故能止渇不饑水腫者溼熱也<lb/>
　小便多不利以致水氣上溢於腹而成腹痺辛鹹走<lb/>
<pb n="KR3e0084_WYG_004-23a"/>
　散之性故能除熱利竅消腫也療腹中積聚者亦取<lb/>
　其辛散鹹軟之功耳<lb/>
　　主治叅互<lb/>
　永類方男女轉脬不得小便寒水石二兩滑石一兩<lb/>
　葵子一合為末水一斗煮五升時服一升即利　經<lb/>
　驗方小兒丹毒皮膚熱赤寒水石半兩白土一分為<lb/>
　末米醋調塗之<lb/>
　　簡誤<lb/>
<pb n="KR3e0084_WYG_004-23b"/>
　凝水石按本文云鹽之精則與石膏方解石大相懸<lb/>
　絶矣因石膏有寒水石之名而王𨼆君復云寒水石<lb/>
　又名方解石以致混淆難辨其功能各不同用者自<lb/>
　宜分别生鹵地味辛鹹碎之如朴硝者是凝水石其<lb/>
　氣大寒能除有餘邪熱凡陰虚火旺咳𠻳吐血多痰<lb/>
　潮熱骨蒸并脾胃作泄者不宜服經曰諸腹脹大皆<lb/>
　屬於熱者宜之諸溼腫滿屬脾土者忌之大宜詳審<lb/>
　慎勿有誤<lb/>
<pb n="KR3e0084_WYG_004-24a"/>
陽起石味鹹微温無毒主崩中漏下破子藏中血癥瘕<lb/>
結氣寒熱腹痛無子陰痿不起補不足療男子莖頭寒<lb/>
陰下溼痒去臭汗消水腫乆服不飢令人有子<hi>白色瑩明若狼</hi>
<hi>牙者為上凡用火煅酒淬七次研細水飛日乾</hi>
　疏○陽起石稟純陽之氣以生本經味鹹氣微温無<lb/>
　毒觀圖經所載齊州陽起山其山常有煖氣雖盛冬<lb/>
　大雪徧境獨此山無少積葢石氣熏蒸也其為氣之<lb/>
　温煖當不甚微矣味鹹而氣温入右腎命門補助陽<lb/>
<pb n="KR3e0084_WYG_004-24b"/>
　氣并除積寒宿血留滯下焦之聖藥故能主崩中漏<lb/>
　下及破子臟中血癥瘕結氣寒熱腹痛及男子莖頭<lb/>
　寒陰痿不起陰下溼痒令人有子也真陽足則五臟<lb/>
　之氣充溢邪溼之氣外散故乆服不飢并去臭汗也<lb/>
　别録又主消水腫者葢指真火歸元則能煖下焦熏<lb/>
　蒸糟粕化精微助脾土以制水也<lb/>
　　主治叅誤<lb/>
　同破故紙鹿茸腽肭臍菟絲子狗陰莖肉蓯容巴㦸<lb/>
<pb n="KR3e0084_WYG_004-25a"/>
　天治命門虚寒陰痿不起精寒無嗣服之能令陽道<lb/>
　豐隆使人有子總治男子九醜之疾<lb/>
　　簡誤<lb/>
　陰虚火旺者忌之陽痿屬於失志以致火氣閉密不<lb/>
　得發越而然及崩中漏下由於火盛而非虚寒者竝<lb/>
　不得服<lb/>
蜜陀僧味鹹辛平有小毒主乆痢五痔金瘡面上瘢䵟<lb/>
面膏藥用之<hi>舊出南閩中銀銅冶處今甚難得但取煎銷銀鋪罏底用之</hi>
<pb n="KR3e0084_WYG_004-25b"/>
　疏○蜜陀僧感銀銅之氣而結故其味鹹辛氣平有<lb/>
　小毒乆痢五痔大腸溼熱積滯也辛主散結滯鹹主<lb/>
　潤下除熱大腸清寜則乆痢五痔自瘳矣體重能消<lb/>
　磨堅積味鹹能入血涼血故又主金瘡及滅面上瘢<lb/>
　䵟也<lb/>
　　主治叅互<lb/>
　聖惠方鼻皶赤皰蜜陀僧二兩細研人乳調夜塗旦<lb/>
　洗　活人心鑑夏月汗癍如疹用蜜陀僧八錢雄黄<lb/>
<pb n="KR3e0084_WYG_004-26a"/>
　四錢先以薑片擦熱仍以薑片醮末擦之次日即焦<lb/>
　　壽域方骨疽出骨一名多骨瘡不時出細骨乃母<lb/>
　受胎未及一月與六親骨肉交合感其精氣故有多<lb/>
　骨之名以蜜陀僧末桐油調勻攤貼之即愈<lb/>
　　簡誤<lb/>
　蜜陀僧惟治䵟<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>傅面外今人無復用以服食者大<lb/>
　都可外敷不可内服此藥難得真者銷銀爐底乃硝<lb/>
　銅之氣所結能爛一切物故益不宜輕用<lb/>
<pb n="KR3e0084_WYG_004-26b"/>
鐵落味辛甘平無毒主風熱惡瘡瘍疽瘡痂疥氣在皮<lb/>
膚中除胸膈中熱氣食不下止煩去黒子可以染皂<lb/>
　疏○鐵落是鍛家燒鐵赤沸砧上煅之如皮甲落下<lb/>
　者本出於鐵不離金象體重而降故素問有生鐵落<lb/>
　飲以療病狂怒者云生鐵落下氣疾也又狂怒屬肝<lb/>
　氣暴升故取金氣以制之也其主氣在皮膚中及除<lb/>
　胸膈中熱氣食不下止煩者皆制本散熱之功也本<lb/>
　經又主風熱惡瘡瘍疽瘡痂疥者皆肝心火熱所致<lb/>
<pb n="KR3e0084_WYG_004-27a"/>
　辛平能除二經之火熱故主之也蘇恭以之炒熱投<lb/>
　酒中飲療賊風痙大明治驚邪癲癎小兒客忤並煎<lb/>
　服之悉此意耳<lb/>
　　主治叅互<lb/>
　鐵稱錘燒紅淬入米泔中百次乘熱熏洗陰癬頑瘡<lb/>
　皆有効别敷殺蟲涼血藥彌佳<lb/>
珊瑚味甘平無毒主宿血去目中瞖鼻衂末吹鼻中<lb/>
　疏○珊瑚得水中之陰氣以生味甘氣平性主消散<lb/>
<pb n="KR3e0084_WYG_004-27b"/>
　故能去目中瞖及消宿血止鼻衂也<lb/>
　　主治叅互<lb/>
　同貝子真珠瑪瑙琥珀石蟹為極細末㸃入目中去<lb/>
　膚瞖　甘平無毒主療亦稀故無簡誤<lb/>
馬瑙味辛寒無毒主辟惡熨目赤爛<lb/>
　疏○瑪瑙玉之屬也觀陳藏器云砑木不熱其性寒<lb/>
　可知矣寒而帶辛故能辟惡及熨目赤爛也同珊瑚<lb/>
　輩為末㸃目去障瞖尤玅<lb/>
<pb n="KR3e0084_WYG_004-28a"/>
太陰𤣥精味鹹温無毒主除風冷邪氣溼痺益精氣婦<lb/>
人痼冷漏下心腹積聚冷氣止頭疼解肌其色青白龜<lb/>
背者良<lb/>
　疏○大陰𤣥精出於鹽鹵之地乃至陰之精凝結而<lb/>
　成故其形皆六出象老陰之數也本經味鹹氣温無<lb/>
　毒然詳其所主味應帶辛氣應作寒非辛寒則不能<lb/>
　除風冷邪氣溼痺及止頭疼解肌等證鹹能軟堅故<lb/>
　主心腹積聚鹹能潤下入腎滋水故主益精氣本經<lb/>
<pb n="KR3e0084_WYG_004-28b"/>
　誤認為温故有婦人痼冷漏下冷氣之治皆非所宜<lb/>
　也<lb/>
　　主治叅互<lb/>
　圖經本草正陽丹治傷寒三日頭疼壯熱四肢不利<lb/>
　太陰𤣥精石硝石硫黄各二兩蓬砂一兩細研入瓶<lb/>
　固濟以火半斤於瓶子周一寸㶸之約近半日候藥<lb/>
　青紫色住火待冷取出用臘月雪水拌勻入罐子中<lb/>
　屋後北陰下陰乾又入地埋二七日取出研細麯糊<lb/>
<pb n="KR3e0084_WYG_004-29a"/>
　丸雞頭實大先用熱水浴後以艾湯研下一丸以衣<lb/>
　葢汗出為瘥　入來復丹治緩急諸病但有胃氣無<lb/>
　不獲安<lb/>
　　簡誤<lb/>
　傷寒陰證不宜服鹹能走血用以引經入腎則可多<lb/>
　則反㵼腎傷血矣血病無多食鹹戒之<lb/>
土蜂窩上細土<lb/>
　本經無氣味云主腫毒醋和為泥傅之亦主蜘蛛咬<lb/>
<pb n="KR3e0084_WYG_004-29b"/>
　必是甘平無毒之物甘為土化故能解諸毒也<lb/>
胡燕窩内土無毒主風瘙<g n="病-丙+_穩-禾">]□</g>疹及惡刺瘡浸淫及遍身<lb/>
至心者死竝水和敷之<lb/>
　疏○胡燕即𤣥鳥春分後至窠取四方溼土為之其<lb/>
　氣味必甘寒故藏器以之療諸瘡瘍葢諸痛痒瘡瘍<lb/>
　皆屬心火而甘寒最能解火毒土性能化一切毒故<lb/>
　也<lb/>
　　主治叅互<lb/>
<pb n="KR3e0084_WYG_004-30a"/>
　入回燕膏貼瘰癧有效回燕者朝北燕窠土也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0084_WYG_004-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷四<lb/>
</p>
<p>
</p>
  </div>
</body>
</text>
</TEI>
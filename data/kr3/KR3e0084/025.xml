<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷二十五</head> <lb/>
    <p>
<pb n="KR3e0084_WYG_025-1a"/>
欽定四庫全書<lb/>
　神農本草經疏卷二十五<lb/>
　　　　　　　　　　　　明　繆希雍　撰<lb/>
　　總二十三種今疏其要者十一種<lb/>
　　　生大豆　　　　赤小豆　　　　酒<lb/>
　　　粳米　　　　　糵米　　　　　小麥<lb/>
　　　大麥<hi>糵附</hi>　　　麴<hi>神麴附</hi>　　　　藊豆<lb/>
　　　豉　　　　　　菉豆<lb/>
<pb n="KR3e0084_WYG_025-1b"/>
生大豆味甘平塗癰腫煮汁飲殺鬼毒止痛逐水脹除<lb/>
胃中熱痺傷中淋露下瘀血散五蔵結積内寒殺烏頭<lb/>
毒久服令人身重炒為屑味甘主胃中熱去腫除痺消<lb/>
穀止腹脹<hi>惡五參龍膽得前胡杏仁牡蠣良</hi>
　疏○生大豆蘇頌云有黑白二種黑者入藥白者不<lb/>
　用其𦂳小者為雄入藥尤佳稟土氣以生而色黑則<lb/>
　象水故味甘氣平無毒平即兼涼為腎家之榖也甘<lb/>
　平能活血解毒祛風散熱故主塗癰腫止痛殺鬼毒<lb/>
<pb n="KR3e0084_WYG_025-2a"/>
　烏頭毒除胃中熱痺傷中淋露下瘀血散五臓結積<lb/>
　内寒消穀也色黑屬水同氣相求故能逐水腫腹脹<lb/>
　仙方修治末服之可以辟穀度饑然初服時似乎身<lb/>
　重一年以後便覺輕健也陳蔵器炒令黑烟未斷及<lb/>
　熱投酒中飲之治風痺癱緩口噤産後諸風及風痙<lb/>
　隂毒腹痛食罷生吞半兩去心胷煩熱熱風孟詵主<lb/>
　中風脚弱産後諸疾同甘草煮湯飲去一切熱毒氣<lb/>
　及風毒脚氣和桑柴灰煮食下水鼔腹脹搗塗一切<lb/>
<pb n="KR3e0084_WYG_025-2b"/>
　腫毒日華子主調中氣通關脈制金石藥毒解牛馬<lb/>
　瘟病皆取其活血散風除熱解毒下氣利水之功耳<lb/>
　　主治參互<lb/>
　同澤蘭益母草蘇木人參牛膝荆芥生地黄童便蒲<lb/>
　黄治産後血暈悶絶　同蔓荆子土茯苓金銀花甘<lb/>
　菊花𤣥參川芎天麻芽茶荆芥烏梅治偏頭風痛有<lb/>
　神　古方紫湯破血去風除氣散熱産後兩日尤宜<lb/>
　服之用黑豆五升清酒一斗將豆炒令烟絶投酒中<lb/>
<pb n="KR3e0084_WYG_025-3a"/>
　待酒紫赤色去豆量性飲之神驗中風口噤加雞屎<lb/>
　白二升和炒投之　廣利方脚氣衝心煩悶不識人<lb/>
　以大豆一升水三升濃煮汁服未定再服　扁鵲方<lb/>
　三豆子飲能稀痘見菉豆條内　大豆殻同蜜蒙花<lb/>
　穀精草黄連木賊草決明子甘菊花金銀花生地黄<lb/>
　羚羊角羊肝治小兒痘後目瞖<lb/>
　　簡誤<lb/>
　生大豆岐伯云生温熟寒蔵器云生平炒食極熱煑<lb/>
<pb n="KR3e0084_WYG_025-3b"/>
　食極寒觀本經及孟詵云生搗塗腫毒則生者非温<lb/>
　矣經又云炒為屑主胃中熱則炒者又非極熱矣應<lb/>
　是生平炒温煑寒無疑忌猪肉小兒以炒豆猪肉同<lb/>
　食必壅氣致死十有八九十歳以上則無害也服萆<lb/>
　麻子者忌炒豆犯之脹滿致死服厚朴者亦忌之最<lb/>
　能動氣故也<lb/>
赤小豆味甘酸平無毒主下水排癰腫膿血寒熱熱中<lb/>
消渇止洩利小便吐逆卒澼下脹滿<lb/>
<pb n="KR3e0084_WYG_025-4a"/>
　疏○赤小豆稟秋燥之氣以生本經味甘酸氣平無<lb/>
　毒然詳其用味應有辛非辛平則不能排癰腫膿血<lb/>
　及療寒熱熱中消渴也凡水腫脹滿洩瀉皆濕氣傷<lb/>
　脾所致小豆健脾燥濕故主下水腫脹滿止洩利小<lb/>
　便也十劑云燥可去濕赤小豆之屬是矣吐逆者氣<lb/>
　逆上升也卒澼者大腸濕熱也甘酸歛逆氣辛平散<lb/>
　濕熱故亦主之<lb/>
　　主治參互<lb/>
<pb n="KR3e0084_WYG_025-4b"/>
　陳蔵器本草赤小豆和桑根白皮煑食去濕氣痺腫<lb/>
　孟詵食療同鯉魚煑食甚治脚氣　金匱要略傷寒<lb/>
　狐惑病脈數無熱微煩黙黙但欲臥汗出初得之三<lb/>
　四日目赤如鳩眼七八日目四眥黄黑若能食者膿<lb/>
　已成也赤豆當歸散主之赤小豆三升浸令芽出當<lb/>
　歸三兩為末漿水服方寸匕日三服　甄權藥性熱<lb/>
　毒癰腫赤小豆為末雞子白調塗　蘇領圖經治脚<lb/>
　氣以袋盛此豆置足下朝夕展轉踐踏之遂愈<lb/>
<pb n="KR3e0084_WYG_025-5a"/>
　　簡誤<lb/>
　陶𢎞景云小豆逐津液利小便久服令人枯燥凡水<lb/>
　腫脹滿總屬脾虚當雜補脾胃藥中用之病已即去<lb/>
　勿過劑也其治消渇亦借其能逐胃中熱從小便利<lb/>
　去若用之過多則津液竭而渇愈甚不可不戒也<lb/>
酒味苦甘辛大熱有毒主行藥勢殺百邪惡毒氣<lb/>
　疏○酒品類極多醇醨不一惟米造者入藥用經云<lb/>
　酒者熱穀之液其氣悍𢎞景云大寒凝海惟酒不氷<lb/>
<pb n="KR3e0084_WYG_025-5b"/>
　明其性熱獨冠羣物製藥多用之以藉其勢人飲多<lb/>
　則體弊神昏是其有毒故也博物志云昔三人冒霧<lb/>
　晨行一人飲酒一人飽食一人空腹空腹者死飽食<lb/>
　者病飲酒者健此酒勢辟邪惡毒氣之效勝於他物<lb/>
　也蔵器主通血脈厚腸胃潤皮膚消憂發怒宣言暢<lb/>
　意無非取其横行經絡走散皮膚開發宣通之功耳<lb/>
　　主治參互<lb/>
　諸藥可造酒者五加皮女貞實仙靈脾薏苡仁天門<lb/>
<pb n="KR3e0084_WYG_025-6a"/>
　冬麥門冬地黄菖蒲枸杞子人參何首烏甘菊花黄<lb/>
　精桑椹术蜜仙茅松節栢葉竹葉胡麻磁石蠶沙烏<lb/>
　白蛇鹿茸羊羔腽肭臍黑豆之類各視其所生之病<lb/>
　擇其所主之藥入麴米如常釀酒法釀成飲或袋盛<lb/>
　入酒内浸數日飲之　肘后方鬼擊諸病卒然着人<lb/>
　如刀刺狀胷脇腹内切痛不可抑按或吐血鼻血下<lb/>
　血以醇酒吹兩鼻内良　又方馬氣入瘡或馬汗馬<lb/>
　毛入瘡皆致腫痛煩熱入腹則殺人多飲醇酒至醉<lb/>
<pb n="KR3e0084_WYG_025-6b"/>
　即愈　千金方三十年耳聾酒三升漬牡荆子一升<lb/>
　七日去滓任性飲之　梅師方産後血悶清酒一升<lb/>
　和生地黄汁煎服<lb/>
　　簡誤<lb/>
　王好古曰酒能引諸經不止與附子相同味之辛者<lb/>
　能散苦者能下甘者能居中而緩用為導引可以通<lb/>
　行一身之表至極髙之分古人惟以麥造麴釀黍已<lb/>
　為辛熱有毒今之醖者加以烏頭巴豆桂薑之類大<lb/>
<pb n="KR3e0084_WYG_025-7a"/>
　毒大熱之藥以增其氣味豈不傷冲和損精神涸榮<lb/>
　衛竭天癸而夭夫人壽耶朱震亨云本草止言酒熱<lb/>
　而有毒不言濕中發熱近於相火醉後振寒戰慄可<lb/>
　見矣又性喜升氣必隨之痰鬱於上溺濇於下恣飲<lb/>
　寒涼其熱内鬱於肺與大腸其始也病淺或嘔吐或<lb/>
　瘡疥或鼻皶或泄利或心脾痛尚可散而去之其久<lb/>
　也病深或消渴或内疽或肺癰或鼔脹或喉啞或哮<lb/>
　喘或勞瘵或痔漏為狀不一非具眼未易處也扁鵲<lb/>
<pb n="KR3e0084_WYG_025-7b"/>
　云過飲腐腸爛胃潰髓蒸筋生痰動火亡精耗血傷<lb/>
　神損壽孟詵云軟筋骨動氣痢醉臥當風則成癜風<lb/>
　醉浴冷水成痛痺陳士良云凡服丹砂鍾乳諸石藥<lb/>
　並不可長用酒下能引石藥氣入四肢滯血化為癰<lb/>
　疽蔵器云凡飲酒忌甜物同牛肉食令人生蟲合乳<lb/>
　飲令人氣結諸如此類不可勝載今人有喜以火逼<lb/>
　極熱恣飲為快不知酒性既熱又以火濟火鮮有不<lb/>
　為害者曾見一人好飲火酒不幾年患一惡證吐膿<lb/>
<pb n="KR3e0084_WYG_025-8a"/>
　血瘀肉而斃盖肺為火熱腐爛也酒能合歡解憂禦<lb/>
　寒袪疾自上古至今循習為常用之物然而如上等<lb/>
　害不可不曉惟在樽節度量寒温適宜不至沉湎荒<lb/>
　亂斯得酒中之趣者古人終日飲不及亂用此道耳<lb/>
　震亨又云醇酒泠飲有三益予謂三益未必然而傷<lb/>
　肺生痰動火損胃之害可差免矣<lb/>
粳米味甘苦平無毒主益氣止煩止洩<lb/>
　疏○粳米即人所常食米感天地冲和之氣同造化<lb/>
<pb n="KR3e0084_WYG_025-8b"/>
　生育之功為五穀之長人相賴以為命者也經曰安<lb/>
　穀則昌絶穀則亡仲景曰人受氣於水穀以養神水<lb/>
　穀盡而神去自上古聖人樹藝至今不可一日無此<lb/>
　也稟土徳之正其味甘而淡其性平而無毒雖專主<lb/>
　脾胃而五臓生氣血脈精髓因之以充溢周身筋骨<lb/>
　肌肉皮膚因之而强健本經益氣止煩止洩特其餘<lb/>
　事耳<lb/>
　　主治參互<lb/>
<pb n="KR3e0084_WYG_025-9a"/>
　入白虎湯治作勞人傷寒發熱虚羸少氣氣逆上衝<lb/>
　欲吐　少隂病下痢膿血或腹滿下如魚腦者桃花<lb/>
　湯主之粳米一升赤石脂一斤一半全一半末乾薑<lb/>
　一兩以水七升煑米令熟去滓温服七合内赤石脂<lb/>
　末方寸匕日三服若一服愈餘勿服已上仲景法<lb/>
　聖濟方小兒初生無皮色赤但有紅筋乃受胎未足<lb/>
　也用早白米粉撲之肌膚自生　千金方嗜食生米<lb/>
　成瘕用白米五合雞屎一升同炒焦為末水一升頓<lb/>
<pb n="KR3e0084_WYG_025-9b"/>
　服少時吐出瘕如研米汁或白沬淡水乃愈也<lb/>
糵米味苦無毒主寒中下氣除熱<lb/>
　疏○糵米即稻糵也味甘氣温無毒具生化之性故<lb/>
　為消食健脾開胃和中之要藥脾胃和則中自温氣<lb/>
　自下熱自除也<lb/>
　　主治參互<lb/>
　澹療方啟脾進食穀神丸用穀糵四兩為末入薑汁<lb/>
　鹽少許和作餅焙乾入炙甘草砂仁白术麩炒各一<lb/>
<pb n="KR3e0084_WYG_025-10a"/>
　兩為末白湯㸃服或丸服<lb/>
小麥味甘微寒無毒主除熱止燥渇咽乾利小便養肝<lb/>
氣止漏血唾血以作麴温消穀止痢以作麵温不能消<lb/>
熱止煩<lb/>
　疏○小麥稟四時中和之氣故其味甘氣微寒無毒<lb/>
　入手少隂經少隂有熱則燥渇咽乾解少隂之熱則<lb/>
　燥渇咽乾自止心與小腸為表裏臓氣清腑病亦自<lb/>
　除故利小便肝心為子母之臓子能令母實故主養<lb/>
<pb n="KR3e0084_WYG_025-10b"/>
　肝氣甘寒走二經而能益血涼血故止漏血唾血也<lb/>
　麴性温所以能消穀止痢麵性熱故不能消熱止煩<lb/>
　北方霜雪多地氣厚熱性减凡入藥以北來者為勝<lb/>
　浮麥即水淘浮起者能止自汗盜汗亦以北方者良<lb/>
　古方有用寒食麵者寒食日以紙袋盛麵懸風處數<lb/>
　十年亦不壊取其熱性去而無毒也<lb/>
　　主治參互<lb/>
　奉親書老人五淋身熱腹滿小麥一升通草二兩水<lb/>
<pb n="KR3e0084_WYG_025-11a"/>
　三升煑一升飲之良　生生編走氣作痛用小麥麩<lb/>
　拌釅醋炒熱袋盛熨之　麵作蒸餅和藥取其易消<lb/>
　也<lb/>
　　簡誤<lb/>
　小麥寒氣全在皮故麵去皮則熱熱則壅滯動氣發<lb/>
　渇助濕令人體浮皆其害也凡大人脾胃有濕熱及<lb/>
　小兒食積疳脹皆不宜服然北人以之代飯常御而<lb/>
　不為患者此其地勢髙燥無濕熱熏蒸之毒故麵性<lb/>
<pb n="KR3e0084_WYG_025-11b"/>
　亦温平能厚腸胃强氣力補虚助五臓其功不減於<lb/>
　稻粟耳東南卑濕春多雨水其濕熱之氣鬱於内故<lb/>
　食之過多每能發病也夏月瘧痢人尤不宜食<lb/>
大麥味鹹温微寒無毒主消渇除熱益氣調中又云令<lb/>
人多熱為五穀長<hi>蜜為之使</hi>
　疏○大麥功用與小麥相似而其性更平涼滑膩故<lb/>
　人以之佐粳米同食或歉嵗全食之而益氣補中實<lb/>
　五臓厚腸胃之功不亞於粳米矣陳士良云補虚劣<lb/>
<pb n="KR3e0084_WYG_025-12a"/>
　壯血脈化穀食止洩瀉不動風氣久食令人肥白滑<lb/>
　肌膚為麵無燥熱勝於小麥蘇恭云平胃止渇消食<lb/>
　療脹滿其為效可知本經末云令人多熱與上文及<lb/>
　諸說相背必是誤入也<lb/>
　麥糵蘇頌云化宿食破泠氣止心腹脹滿日華子温<lb/>
　中下氣開胃止霍亂除煩消痰破癥結<lb/>
　疏○麥糵以水漬大麥而成其味鹹氣温無毒功用<lb/>
　與米糵相同而此消化之力更緊鹹能軟堅温主通<lb/>
<pb n="KR3e0084_WYG_025-12b"/>
　行其發生之氣又能助胃氣上升行陽道而資健運<lb/>
　故主開胃補脾消化水穀及一切結積泠氣脹滿如<lb/>
　上所言等證也好古曰麥芽神麴二藥胃氣虚人宜<lb/>
　服之以代戊已腐熟水穀豆蔲縮砂烏梅木𤓰芍藥<lb/>
　五味子為之使<lb/>
　　主治參互<lb/>
　麥糵同山查紅麴橘皮草果砂仁厚朴蒼术消食積<lb/>
　　快膈進食麥芽四兩神麴二兩白术橘皮各一兩<lb/>
<pb n="KR3e0084_WYG_025-13a"/>
　為末蒸餅丸梧子大每人參湯下三五十丸　李綘<lb/>
　兵部手集産後腹脹不通轉氣急坐臥不安以麥糵<lb/>
　一合為末和酒服良久通轉神驗　婦人經驗方産<lb/>
　後青腫乃血水漬也乾漆大麥糵等分為末新瓦中<lb/>
　鋪漆一層糵一層重重令滿鹽泥固濟煅赤研末熱<lb/>
　酒調服二錢産後諸疾並宜　丹溪方産後回乳産<lb/>
　婦無子食乳乳不消令人發熱惡寒用大麥糵二兩<lb/>
　炒為末每服五錢白湯下甚良<lb/>
<pb n="KR3e0084_WYG_025-13b"/>
　　簡誤<lb/>
　麥糵能消導米麵諸菓食積無積滯脾胃虚者不宜<lb/>
　用久服消腎氣墮胎<lb/>
麴味甘大暖療蔵腑中風氣調中下氣開胃消宿食主<lb/>
霍亂心膈氣痰逆除煩破癥結補虚去冷氣除腸胃中<lb/>
塞不下食令人有顔色六月作者良神麴使無毒能化<lb/>
水穀宿食癥氣健脾煖胃<lb/>
　疏○古人用麴即造酒之麴其氣味甘温性專消導<lb/>
<pb n="KR3e0084_WYG_025-14a"/>
　行脾胃滯氣散臓腑風冷故主療如諸家所言也神<lb/>
　麴乃後人專造以供藥用力倍於酒麴盖取諸神聚<lb/>
　㑹之日造之又取各藥物以象六神之用故得神名<lb/>
　陳久者良入藥炒令香用六畜食米多脹欲死者煑<lb/>
　麯汁灌之立消　造神麴法用五月五日或六月六<lb/>
　日以白麵百斤青蒿自然汁三升赤小豆末杏仁泥<lb/>
　各三升蒼耳自然汁野蓼自然汁各三升以配白虎<lb/>
　青龍朱雀𤣥武勾陳騰蛇六神用汁和麵豆杏仁作<lb/>
<pb n="KR3e0084_WYG_025-14b"/>
　餅麻葉或楮葉包罯如造醤黄法待生黄衣曬乾收<lb/>
　之<lb/>
　　主治參互<lb/>
　神麯開胃健脾消食止泄同山查麥糵穀糵縮砂陳<lb/>
　皮草菓藿香白术乾葛蓮肉等用效　百一選方療<lb/>
　痞滿暑泄麴术丸用神麯炒蒼术泔製炒等分為末<lb/>
　糊丸梧子大每米飲下五十丸　和劑局方健胃思<lb/>
　食治脾胃俱虚不能消化水穀胷膈痞悶腹脇膨脹<lb/>
<pb n="KR3e0084_WYG_025-15a"/>
　連年累月食减嗜臥口無味神麴六兩麥糵炒三兩<lb/>
　乾薑炮四兩烏梅肉焙四兩為末蜜丸梧子大每米<lb/>
　飲下五十丸日三服　摘𤣥方食積心痛陳神麯一<lb/>
　塊燒紅淬酒二大碗服之<lb/>
　　簡誤<lb/>
　脾隂虚胃火盛者不宜用能落胎孕婦宜少食<lb/>
藊豆味甘微温主和中下氣　葉主霍亂吐下不止<lb/>
　疏○藊豆稟土中沖和之氣其味甘氣香性温平無<lb/>
<pb n="KR3e0084_WYG_025-15b"/>
　毒入足太隂陽明經氣分通利三焦升清降濁故專<lb/>
　治中宮之病和中下氣消暑除濕而解毒也孟詵主<lb/>
　霍亂吐痢不止及嘔逆久食頭不白日華子云補五<lb/>
　臓蘇頌主女子帶下解酒毒河豚魚毒㓂宗奭主霍<lb/>
　亂轉筋皆取其益脾開胃和中氣除濕熱之功耳葉<lb/>
　氣味相同故亦主霍亂花有紫白二色豆有黑白二<lb/>
　種入藥惟紫花豆白者良豆黑色及紫色者名鵲豆<lb/>
　不入藥亦不益人<lb/>
<pb n="KR3e0084_WYG_025-16a"/>
　　主治參互<lb/>
　白藊豆同山藥白茯苓人參蓮肉薏苡仁芡實為補<lb/>
　脾胃之上藥中焦中濕者加白术　同黄連乾葛白<lb/>
　芍藥升麻紅麴滑石烏梅橘紅甘草蓮肉治滯下如<lb/>
　神　同麥門冬五味子黄連乾葛能解酒毒　同木<lb/>
　𤓰石斛橘皮藿香茯苓縮砂香薷治霍亂吐瀉轉筋<lb/>
　　入十味香薷飲能消暑氣健脾　竒效良方血崩<lb/>
　不止白藊豆花焙乾為末每服二錢空心炒米煑飲<lb/>
<pb n="KR3e0084_WYG_025-16b"/>
　入鹽少許調下即效　治霍亂秘法用白藊豆葉一<lb/>
　葉同白梅一枚并仁研爛新汲水調服神效　蘇恭<lb/>
　治吐利後轉筋用白扁豆葉一把搗　入醋少許絞<lb/>
　汁服立瘥<lb/>
　　簡誤<lb/>
　𢎞景云患寒熱者不可食盖指傷寒寒熱外邪方熾<lb/>
　不可用此補益之物耳如脾胃虚及傷食勞倦發寒<lb/>
　熱者不忌<lb/>
<pb n="KR3e0084_WYG_025-17a"/>
䜴味苦寒無毒主傷寒頭痛寒熱瘴氣惡毒煩躁滿悶<lb/>
虚勞喘吸兩脚疼冷<lb/>
　疏○䜴諸豆皆可為之惟黑豆者入藥有鹽淡二種<lb/>
　惟江右淡者治病經云味苦寒無毒然詳其用氣應<lb/>
　微温盖黑豆性本寒得蒸曬之氣必温非苦温則不<lb/>
　能發汗開腠理治傷寒頭痛寒熱及瘴氣惡毒也若<lb/>
　以湧吐故能治煩躁滿悶以熱鬱胸中非宣劑無以<lb/>
　除之如傷寒短氣煩躁胸中懊憹饑不欲食虚煩不<lb/>
<pb n="KR3e0084_WYG_025-17b"/>
　得眠者用梔子䜴湯吐之是也又能下氣調中辟寒<lb/>
　故主虚勞喘吸及兩脚疼冷<lb/>
　　主治參互<lb/>
　肘後方云傷寒有數種庸人卒不能分别者今取一<lb/>
　藥兼療之凡初覺頭痛身熱脈洪一二日以葱䜴湯<lb/>
　治之用葱白一虎口䜴一升綿裹水三升煑一升頓<lb/>
　服取汗　仲景梔子䜴湯治傷寒汗下後虚煩用梔<lb/>
　子十四枚香䜴四合綿裹以水四升先煮梔子得二<lb/>
<pb n="KR3e0084_WYG_025-18a"/>
　升半内豉煑取一升半去滓分二服温進一服得吐<lb/>
　止後服　又枳實梔子䜴湯治大病瘥後勞復用枳<lb/>
　實三枚梔子十四枚䜴一升以清漿水七升空煑取<lb/>
　四升内枳實梔子取二升下䜴更煑五六沸去滓分<lb/>
　温再服令微似汗傷寒之邪自外入勞復之邪自内<lb/>
　發發汗吐下當隨宜施治也治傷寒食早成食復前<lb/>
　湯中加大黄如博碁子大五枚　梅師方辟除温疫<lb/>
　䜴和白术浸酒常服之　甄權方傷寒暴痢腹痛者<lb/>
<pb n="KR3e0084_WYG_025-18b"/>
　豉一升薤白一握切以水三升先煑薤内䜴更煑湯<lb/>
　色黑去豉分二服不瘥更服亦治血痢　孟詵治久<lb/>
　患盜汗以䜴一升熬令香清酒三升漬滿三日取汁<lb/>
　泠煖任服不瘥更作二劑即止　簡要濟衆方傷寒<lb/>
　後餘毒攻手足及身體虚腫用豉五合微炒以酒一<lb/>
　升半同煎五七沸任性飲之　千金方蠼螋尿瘡杵<lb/>
　䜴傅之良　衛生易簡方中牛馬毒䜴汁和人乳頻<lb/>
　服之效　千金方中酒成病豉葱白各半升水二升<lb/>
<pb n="KR3e0084_WYG_025-19a"/>
　煑一升頓服　又方服藥過劑悶亂者豉汁飲之<lb/>
　肘後方腫從脚起䜴汁飲之以滓傅之　𢎞景云春<lb/>
　夏之氣不和以䜴蒸炒酒漬服之至佳<lb/>
　　簡誤<lb/>
　凡傷寒傳入隂經與夫直中三隂者皆不宜用熱結<lb/>
　胸中煩悶不安者此欲成結胸法當下不宜復用汗<lb/>
　吐之藥并宜忌之<lb/>
菉豆味甘寒無毒主丹毒煩熱風疹藥石發動熱氣奔<lb/>
<pb n="KR3e0084_WYG_025-19b"/>
㹠生研絞汁服亦煑食消腫下氣壓熱解石用之勿<lb/>
去皮令人小壅<lb/>
　疏○菉豆禀土中之隂氣故其味甘氣寒無毒入足<lb/>
　陽明經夫丹石之藥氣悍而性熱多服則火動上升<lb/>
　為煩熱甚則口鼻出血狂悶躁擾甘寒能除熱下氣<lb/>
　解毒故主服丹石藥人毒發煩熱也陽明客熱則發<lb/>
　出風疹以胃主肌肉熱極生風故也解陽明之熱則<lb/>
　風疹自除脹滿者濕熱侵於脾胃也熱氣奔㹠者濕<lb/>
<pb n="KR3e0084_WYG_025-20a"/>
　熱客於腎經也除濕則腫消壓熱則氣下益脾胃而<lb/>
　腎邪亦自平也孫思邈主寒熱熱中止泄痢卒澼利<lb/>
　小便脹滿日華子主厚腸胃作枕明目治頭風頭痛<lb/>
　益氣除熱毒風孟詵主去浮風益氣力治消渇和五<lb/>
　臓安精神可常食之功效不可備述<lb/>
　　主治參互<lb/>
　扁鵲三豆飲治天行痘瘡預服此飲疎解熱毒縱出<lb/>
　亦少菉豆赤小豆黒大豆各一升甘草節二兩以水<lb/>
<pb n="KR3e0084_WYG_025-20b"/>
　八升煑極熱任意吞豆飲汁七日乃止　醫學正傳<lb/>
　痘後癰毒初起以三豆膏治之神效菉豆赤小豆黑<lb/>
　大豆等分為末醋調時時掃塗即消　全幼心鑑小<lb/>
　兒毒腫菉豆五錢大黄二錢為末用生薄荷汁入蜜<lb/>
　調塗悞中砒毒者研汁飲之<lb/>
　　簡誤<lb/>
　脾胃虚寒滑泄者忌之<lb/>
　神農本草經疏卷二十五<lb/>
</p>
<p>
</p>
  </div>
</body>
</text>
</TEI>
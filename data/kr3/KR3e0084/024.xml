<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷二十四</head> <lb/>
    <p>
<pb n="KR3e0084_WYG_024-1a"/>
欽定四庫全書<lb/>
　神農本草經疏卷二十四<lb/>
　　　　　　　　　　　　明　繆希雍　撰<lb/>
　　總七種今疏其要者四種<lb/>
　　　胡麻　　　　麻子　　　　胡麻油<lb/>
　　　飴糖<lb/>
胡麻味甘平無毒主傷中虚羸補五内益氣力長肌肉<lb/>
填髓腦堅筋骨療金瘡止痛及傷寒温瘧大吐後虚熱<lb/>
<pb n="KR3e0084_WYG_024-1b"/>
羸困久服輕身不老明耳目耐饑渴延年一名巨勝<lb/>
　疏○胡麻稟天地之冲氣得稼穡之甘味故味甘氣<lb/>
　平無毒入足太隂兼入足厥隂少隂氣味和平不寒<lb/>
　不熱益脾胃補肝腎之佳穀也𢎞景云八穀之中惟<lb/>
　此為良仙家作飯餌之斷穀長生故主傷中虚羸補<lb/>
　五内益氣力長肌肉堅筋骨填髓腦及傷寒温瘧大<lb/>
　吐後虚熱羸困久服明耳目耐饑渴輕身不老延年<lb/>
　也金刃傷血則瘀而作痛甘平益血潤燥故療金瘡<lb/>
<pb n="KR3e0084_WYG_024-2a"/>
　止痛也日華子主補中益氣潤養五臟補肺氣止心<lb/>
　驚利大小腸逐風濕氣遊風頭風勞氣産後羸困李<lb/>
　廷飛云風病人久服則步履端正語言不蹇陳士良<lb/>
　生嚼塗小兒頭瘡煎湯浴惡瘡及婦人隂瘡皆取其<lb/>
　甘平益血脈補虚羸入肝脾腎之功耳劉河間云麻<lb/>
　木穀而治風又云治風先治血血活則風去胡麻入<lb/>
　肝益血故風藥中不可闕也<lb/>
　　主治參互<lb/>
<pb n="KR3e0084_WYG_024-2b"/>
　得何首烏茅山蒼术白茯苓菖蒲桑葉牛膝當歸續<lb/>
　斷地黄桑上寄生治風濕痺　同甘菊花天門冬黄<lb/>
　檗生地黄何首烏栢子仁桑葉牛膝枸杞子麥門冬<lb/>
　作丸治似中風口眼喎斜半身不遂久服不輟有神<lb/>
　騐　一味九蒸九曝加茅山蒼术乳蒸曬三次作丸<lb/>
　能健脾燥濕益氣延年　枹朴子服食胡麻法用上<lb/>
　黨胡麻三斗淘淨蒸令氣透日乾以水淘去沫再蒸<lb/>
　如此九度去殻炒香為末白蜜或棗膏丸彈子大每<lb/>
<pb n="KR3e0084_WYG_024-3a"/>
　温酒化下一丸日三服忌毒魚狗肉生萊菔至百日<lb/>
　能除一切痼疾一年病色光澤不饑二年白髪還黑<lb/>
　三年齒落更生久服長生不老矣　外臺秘要解下<lb/>
　胎毒小兒初生嚼生脂麻綿包與兒咂之其毒自下<lb/>
　　簡便方小兒瘰癧脂麻連翹等分為末頻頻食之<lb/>
　　經驗後方蜘蛛及一切蟲咬傷油麻研爛傅之<lb/>
　三因方穀賊尸咽喉中毒痛癢此因誤吞穀芒㦸刺<lb/>
　癢痛也用脂麻炒研白湯調下　甘平無毒補益為<lb/>
<pb n="KR3e0084_WYG_024-3b"/>
　用仙家服食所須故不著簡誤<lb/>
麻子味甘平無毒主補中益氣中風汗出逐水利小便<lb/>
破積血復血脈乳婦産後餘疾長髪可為沐藥久服肥<lb/>
健不老神仙<lb/>
　疏○麻子即大麻仁稟土氣以生本經味甘平無毒<lb/>
　然其性最滑利甘能補中中得補則氣自益甘能益<lb/>
　血血脈復則積血破乳婦産後餘疾皆除矣風併於<lb/>
　衛則衛實而榮虚榮者血也隂也經曰隂弱者汗自<lb/>
<pb n="KR3e0084_WYG_024-4a"/>
　出麻仁益血補隂使榮衛調和風邪去而汗自止也<lb/>
　逐水利小便者滑利下行引水氣從小便而出也好<lb/>
　古云入手足陽明足太隂經陽明病汗多及胃熱便<lb/>
　難三者皆燥也用之以通潤經曰脾欲緩急食甘以<lb/>
　緩之麻仁之甘以緩脾潤燥故仲景脾約丸用之<lb/>
　　主治參互<lb/>
　食醫心鏡麻子仁粥治風水腹大腰臍重痛不可轉<lb/>
　動用冬麻子半升研碎水濾取汁入粳米二合煮稀<lb/>
<pb n="KR3e0084_WYG_024-4b"/>
　粥下葱椒鹽豉空心食　仲景方麻子仁丸治脾約<lb/>
　大便秘而小便數麻子仁二升芍藥半斤厚朴一尺<lb/>
　大黄枳實各一斤杏仁一升熬研煉蜜丸梧子大每<lb/>
　以漿水下十丸日三服不知再加　本事方産後秘<lb/>
　塞許學士云産後汗多則大便必秘難於用藥惟麻<lb/>
　子粥最穩不惟産後可服凡老人諸虚風秘皆妙用<lb/>
　大麻子仁紫蘇子各二合洗浄研細再以水研濾取<lb/>
　汁一盞分二次煮粥啜之　夏子益竒疾方截腸怪<lb/>
<pb n="KR3e0084_WYG_024-5a"/>
　病大腸頭出寸餘痛苦乾則自落又出名為截腸病<lb/>
　若腸盡則不治但初覺截時用器盛脂麻油坐浸之<lb/>
　飲大麻子汁數升即愈也<lb/>
　　簡誤<lb/>
　陳士良云多食損血脈滑精氣痿陽事婦人多食即<lb/>
　發帶疾以其滑利下行走而不守也<lb/>
胡麻油微寒利大腸胞衣不落生者摩瘡腫生秃髪<hi>此即</hi>
<hi>烏脂麻油也功用與白麻油相同而力更勝入藥當以烏者為佳</hi>
<pb n="KR3e0084_WYG_024-5b"/>
　疏○麻油甘寒而滑利故主胞衣不下及利大腸生<lb/>
　者氣更寒能解毒涼血故摩瘡腫生秃髪也蔵器主<lb/>
　天行熱閟腸内熱結服一合取利為度孟詵主瘖瘂<lb/>
　殺五黄下三焦熱毒氣通大小腸治蚘心痛傅一切<lb/>
　惡瘡疥癬殺一切䖝日華子煎膏生肌長肉止痛消<lb/>
　癰腫補皮裂皆取其甘寒滑利除濕潤燥涼血解毒<lb/>
　之功也<lb/>
　　主治叅互<lb/>
<pb n="KR3e0084_WYG_024-6a"/>
　入血餘一味熬膏鉛丹收好能傅一切瘡毒排膿止<lb/>
　痛　諸熬膏必用真胡麻油以其涼血解毒也惟濕<lb/>
　氣膏不用　嶺南解蠱法以清油多飲取吐效　衛<lb/>
　生易簡方解河豚毒一時倉卒無藥以清麻油多灌<lb/>
　取吐出毒物即效亦能解砒毒　胎産須知婦人難<lb/>
　産因血枯濇者用清油半兩好蜜一兩同煎數十沸<lb/>
　温服胎滑即下他藥無益以此助血為效　直指方<lb/>
　癰疽發背初起即服此使毒氣不内攻以麻油一斤<lb/>
<pb n="KR3e0084_WYG_024-6b"/>
　銀石器内煎二十餘沸和醇醋二碗分五次一日服<lb/>
　盡　百一選方腫毒初起麻油煎葱黑色趂熱通手<lb/>
　旋塗自消　又方丹石毒發發熱者不得食熱物不<lb/>
　得用火但着厚衣煖臥取清油一匙含嚥　劉禹錫<lb/>
　傳信方蚰蜒入耳用麻油作煎餅枕臥須臾自出<lb/>
　　簡誤<lb/>
　麻油生者過寒多食發冷疾及脾胃虚寒作瀉者不<lb/>
　宜食熬熱治飲食甚美但須逐日熬用不可過宿若<lb/>
<pb n="KR3e0084_WYG_024-7a"/>
　經宿則火性反復能助熱動氣也<lb/>
飴糖味甘微温主補虚乏止渇去血<lb/>
　疏○飴糖用麥糵或穀糵同諸米漬熬煉而成故其<lb/>
　味甘氣温無毒入足太隂亦入手太隂經甘入脾而<lb/>
　米麥皆養脾胃之物故主補虚乏仲景建中湯用之<lb/>
　是也肺胃有火則發渇火上炎迫血妄行則吐血甘<lb/>
　能緩火之標則火下降而渇自止血自去也思邈又<lb/>
　謂其有消痰潤肺止嗽治咽痛吐血等功<lb/>
<pb n="KR3e0084_WYG_024-7b"/>
　　主治參互<lb/>
　入建中湯治脾虚腹痛　簡便方誤吞稻芒白餳頻<lb/>
　食效　千金方服藥過劑悶亂者飴糖食之<lb/>
　　簡誤<lb/>
　飴糖成於濕熱少用雖能補脾潤肺然而過用之則<lb/>
　動火生痰凡中滿吐逆酒病牙疳咸忌之腎病尤不<lb/>
　可服<lb/>
　神農本草經疏卷二十四<lb/>
</p>
<p>
</p>
  </div>
</body>
</text>
</TEI>
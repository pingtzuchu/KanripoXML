<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷十七</head> <lb/>
    <p>
<pb n="KR3e0084_WYG_017-1a"/>
欽定四庫全書<lb/>
　神農本草經疏卷十七<lb/>
　　　　　　　　　　　　明　繆希雍　撰<lb/>
　獸部中品<lb/>
　　總十七種今疏其要者九種<lb/>
　　　白馬莖<hi>尿溺附</hi>　鹿茸<hi>角髓腎/肉附</hi>　牛角䚡<hi>膽肉附</hi>
　　　羖羊角<hi>肝腎肉血附</hi>　狗隂莖<hi>頭骨血肉附</hi>羚羊角<lb/>
　　　犀角　　　　虎骨　　　　兔頭骨<hi>腦肝肉附</hi>
<pb n="KR3e0084_WYG_017-1b"/>
白馬莖味鹹甘平無毒主傷中脈絶隂不起强志益氣<lb/>
長肌肉肥健生子小兒驚癎隂乾百日用<lb/>
　疏○馬火畜也其隂莖又純陽之物也故能主男子<lb/>
　隂痿堅强房中藥多用之本經味鹹氣平别錄甘無<lb/>
　毒察其功用氣平應作温非甘温則不主傷中脈絶<lb/>
　以甘能補血脈温能通經絡故耳陽衰則隂不起而<lb/>
　生長之道絶鹹温走下焦補助真陽則隂自起精自<lb/>
　煖故能令人有子也氣屬陽陽得補故能益氣腎藏<lb/>
<pb n="KR3e0084_WYG_017-2a"/>
　志腎氣足故能强志甘温補血脈而助真氣故又能<lb/>
　長肌肉肥健也别錄又主小兒驚癎者似非其所長<lb/>
　應是誤入耳凡収當取銀色無病白馬春月游牝時<lb/>
　力勢正强者生取隂乾百日用時以銅刀切片將生<lb/>
　羊血拌蒸半日去血晒乾剉用<lb/>
　　主治㕘互<lb/>
　得肉蓯蓉巴㦸天山茱萸兔絲子真陽起石人參鹿<lb/>
　茸狗隂莖作丸治真陽虚脱隂痿不起下元冷憊等<lb/>
<pb n="KR3e0084_WYG_017-2b"/>
　證<lb/>
　　簡誤<lb/>
　馬隂莖乃純陽之物也凡隂虛火盛者不得服人但<lb/>
　喜其温煖滋助陽道少年多慾者房中術用之仗其<lb/>
　力勢恣欲無節以致損竭真隂多成勞瘵不可不戒<lb/>
　也<lb/>
　馬通微温主婦人崩中止渴及吐下血鼻衂金瘡止<lb/>
　血<lb/>
<pb n="KR3e0084_WYG_017-3a"/>
　疏○白馬通本經雖云㣲温然必是苦而涼者也惟<lb/>
　其苦涼所以能療諸血熱證止渴及孟詵主隂陽易<lb/>
　垂死者絞汁服也<lb/>
　白馬溺味辛㣲寒主消渴破癥堅積聚男子伏梁積<lb/>
　疝婦人瘕疾銅器盛飲之<lb/>
　疏○白馬溺昔有人與其奴皆患心腹痛病奴死剖<lb/>
　之得一白鼈赤眼仍活以諸藥納口中終不死有人<lb/>
　乗白馬觀之馬尿墮鼈而鼈縮遂以灌之即化成水<lb/>
<pb n="KR3e0084_WYG_017-3b"/>
　其人乃服之疾亦愈觀其氣味不應有如是之功乃<lb/>
　知物性畏忌各有所制如刀柄之刈三稜而化為水<lb/>
　正以遇其所制之物故也本經云氣㣲寒然詳其用<lb/>
　必是㣲温味應帶鹹辛鹹温具足所以能療經所言<lb/>
　諸證<lb/>
　　主治㕘互<lb/>
　千金方食髮成瘕咽中如有蟲上下者白馬尿飲之<lb/>
　佳　鮑氏方利骨取牙白馬尿浸茄稈三日炒為末<lb/>
<pb n="KR3e0084_WYG_017-4a"/>
　㸃牙即落<lb/>
　　簡誤<lb/>
　無積聚癥瘕者不得服胸中虚痞誤作伏梁服之有<lb/>
　損<lb/>
鹿茸味甘酸温㣲温無毒主漏下惡血寒熱驚癎益氣<lb/>
强志生齒不老療虚勞洒洒如瘧羸瘦四肢酸疼腰脊<lb/>
痛小便利洩精溺血破留血在腹散石淋癰腫骨中熱<lb/>
疽癢<hi>癢應作瘍肌凡用取形如分岐馬鞍茸端如瑪瑙紅玉破之  如朽木者最良先以酥薄塗匀於烈</hi>
<pb n="KR3e0084_WYG_017-4b"/>
<hi>炎中燎去毛再炙</hi>
　疏○鹿茸稟純陽之質含生發之氣故其味甘氣温<lb/>
　别錄言酸㣲温氣薄味厚隂中之陽也入手厥隂少<lb/>
　隂足少隂厥隂經婦人衝任脈虚則為漏下惡血或<lb/>
　瘀血在腹或為石淋男子肝腎不足則為寒熱驚癎<lb/>
　或虚勞洒洒如瘧或羸痩四肢酸疼腰脊痛或小便<lb/>
　數利洩精溺血此藥走命門心包絡及腎肝之隂分<lb/>
　補下元真陽故能主如上諸證及益氣强志生齒不<lb/>
<pb n="KR3e0084_WYG_017-5a"/>
　老也癰腫疽瘍皆榮氣不從所致甘温能通血脈和<lb/>
　腠理故亦主之日華子主補男子腰腎虚冷脚膝無<lb/>
　力夜夢鬼交精溢自出女人崩中漏血赤白帶下炙<lb/>
　末空心酒服方寸匕<lb/>
　　主治參互<lb/>
　同牛膝杜仲地黄山茱萸補骨脂巴㦸天山藥肉蓯<lb/>
　容兔絲子治腎虚腰痛及隂痿不起　澹寮方班龍<lb/>
　丸治諸虚用鹿茸酥炙鹿角膠炒成珠鹿角霜陽起<lb/>
<pb n="KR3e0084_WYG_017-5b"/>
　石煅紅醋淬肉蓯容酒浸酸棗仁柏子仁黄耆各一<lb/>
　兩地黄丸蒸八錢朱砂半錢各為末酒糊丸梧子大<lb/>
　每空心酒下五十丸昔西蜀市中有一道人貨之一<lb/>
　名茸珠丹每醉高歌曰尾閭不禁滄海竭九轉靈丹<lb/>
　都漫説惟有班龍頂上珠能補玉堂闗下宂朝野遍<lb/>
　傳之即此方也　普濟方鹿茸酒治陽事虚痿小便<lb/>
　頻數面色無光用嫩鹿茸一兩去毛切片山藥末一<lb/>
　兩絹袋褁置酒甕中七日後開甕日飲三盃將茸焙<lb/>
<pb n="KR3e0084_WYG_017-6a"/>
　乾作丸服　本事方隂虚腰痛不能反側鹿茸兔絲<lb/>
　子各一兩茴香半兩為末以羊腎二對和酒煑爛搗<lb/>
　如泥和丸梧子大隂乾每服三五十九酒下日三服<lb/>
　　濟生方室女白帶因衝任虚寒者鹿茸酒蒸焙二<lb/>
　兩金毛狗脊白歛各一兩為末用艾煎醋打米糊丸<lb/>
　梧子大每酒下五十丸日二服　簡誤同白膠<lb/>
　鹿角味鹹無毒主惡瘡癰腫逐邪惡氣留血在隂中<lb/>
　除小腹血急痛腰脊痛折傷惡血益氣<hi>杜仲為之使</hi>
<pb n="KR3e0084_WYG_017-6b"/>
　疏○鹿山獸屬陽夏至解角者隂生陽退之象也麋<lb/>
　澤獸屬隂冬至解角者陽生隂退之象也是以麋茸<lb/>
　補隂鹿茸補陽角亦如之凡角初生軟嫩者為茸稟<lb/>
　壯健之性故能峻補腎家真陽之氣熬成白膠則氣<lb/>
　味甘緩能通周身之血脈生角則味鹹氣温惟散熱<lb/>
　行血消腫辟惡氣而已鹹能入血軟堅温能通行散<lb/>
　邪故主惡瘡癰腫逐邪惡氣及留血在隂中少腹血<lb/>
　急痛折傷惡血等證也肝腎虚則為腰脊痛鹹温入<lb/>
<pb n="KR3e0084_WYG_017-7a"/>
　腎補肝故主腰脊痛氣屬陽補陽故又能益氣也日<lb/>
　華子云水磨服治脱精尿血夜夢鬼交醋磨汁塗瘡<lb/>
　瘍癰腫熱毒火炙熱熨小兒重舌鵞口瘡孟詵云蜜<lb/>
　炙研末酒服輕身强骨髓補陽道絶傷又治婦人夢<lb/>
　與鬼交者酒服一撮即出鬼精燒灰治女子胞中餘<lb/>
　血不盡欲死者悉取其入血行血散熱消腫補陽辟<lb/>
　邪之意也<lb/>
　　主治參互<lb/>
<pb n="KR3e0084_WYG_017-7b"/>
　濟生方骨虚勞極面腫垢黑脊痛不能乆立血氣衰<lb/>
　憊髮落齒槁甚則喜唾用鹿角屑二兩牛膝一兩半<lb/>
　為末煉蜜丸梧子大每服五十丸空心鹽湯下　肘<lb/>
　後方腎虚腰痛如錐刺不能動揺鹿角屑三兩炒黄<lb/>
　研末空心温酒服方寸匕日三　子母祕錄産後腹<lb/>
　痛瘀血不盡者鹿角燒研豉汁服方寸匕日三并治<lb/>
　産後血暈　千金方蹉跌損傷血瘀骨痛鹿角末酒<lb/>
　服方寸匕　瀕湖方癰癤腫痛毒鹿角尖磨濃汁塗<lb/>
<pb n="KR3e0084_WYG_017-8a"/>
　之<lb/>
　　簡誤<lb/>
　無瘀血停留者不得服陽盛隂虚者忌之胃火齒痛<lb/>
　亦不宜服<lb/>
　髓味甘温主丈夫女子傷中絶脈筋急痛欬逆以酒<lb/>
　和服之良<lb/>
　疏○髓者精血之純懿内充以實骨者也鹿稟純陽<lb/>
　故其髓味甘氣温性能補血而潤燥所以主一切血<lb/>
<pb n="KR3e0084_WYG_017-8b"/>
　脈不和如傷中脈絶筋急痛及欬逆也日華子同蜜<lb/>
　煑服壯陽道令人有子同地黄汁煎膏服填骨髓壯<lb/>
　筋骨治嘔吐者亦此意也<lb/>
　腎平主補腎氣<lb/>
　疏○鹿性淫一牡常御百牝腎氣有餘故也故服之<lb/>
　能壯陽道補腎家不足<lb/>
　鹿肉甘温補中强五藏益氣力生者療口僻割薄之<lb/>
　疏○鹿所食多芳草其性質芳潔氣味醇和故其肉<lb/>
<pb n="KR3e0084_WYG_017-9a"/>
　味甘氣温無毒與他肉不同也性能益脾胃通血脈<lb/>
　故主補中强五臟益氣力也生者療中風口僻亦取<lb/>
　其有通血脈之功血脈通則口僻自正也<lb/>
牛角䚡下閉血瘀血疼痛女人帶下燔之味苦無毒<lb/>
　疏○牛角䚡乃角中嫩骨也為筋之粹骨之餘入足<lb/>
　厥隂少隂血分之藥兼入手陽明經苦能泄温能通<lb/>
　行故主婦人帶下及閉血瘀血疼痛也<lb/>
　　主治㕘互<lb/>
<pb n="KR3e0084_WYG_017-9b"/>
　同猪懸蹄猬皮金頭蜈蚣蛀竹屑明<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>白蠟去漏管<lb/>
　　近效方大便下血黄牛角䚡一具煅末煑豉湯服<lb/>
　二錢日三　塞上方䑕瘻痔疾牛角䚡燒灰酒服方<lb/>
　寸匕<lb/>
　膽味苦大寒無毒除心腹熱渴利口焦燥益目精可<lb/>
　丸藥<lb/>
　疏○膽牛食百草其精華萃於膽其味苦其氣大寒<lb/>
　無毒經云寒以勝熱苦以泄結故主心腹熱及渴利<lb/>
<pb n="KR3e0084_WYG_017-10a"/>
　口焦燥也肝開竅於目肝熱則目睛不明入肝泄熱<lb/>
　故益目精也近世以南星末釀入隂乾治驚風有奇<lb/>
　功者取其苦寒製南星之燥俾善於豁痰除熱耳<lb/>
　　簡誤<lb/>
　脾胃虚寒者忌之目病非風熱者不宜用<lb/>
　牛肉味甘平無毒主安中益氣養脾胃<lb/>
　疏○牛土畜也黄中央正色也經云中央色黄入通<lb/>
　於脾故為益脾胃之藥脾胃得所養則中自安氣自<lb/>
<pb n="KR3e0084_WYG_017-10b"/>
　益矣丹溪朱氏有倒倉法非為其有吐下之力也特<lb/>
　飲之既滿或上湧下泄爾此葢借其補以為㵼故積<lb/>
　聚去而腸胃得所養亦奇法也但病非闗腸胃者不<lb/>
　宜服凡牛病死及黑身白頭獨肝者皆不宜服合猪<lb/>
　肉及黍米酒食竝生寸白蟲合韭薤食令人熱病合<lb/>
　生薑食損齒又云牛乃稼穡之資不可多殺及食若<lb/>
　以之療病則藥物甚多以之供饌核則肥甘不少似<lb/>
　可無此一物也好生君子其念及而力戒之當有冥<lb/>
<pb n="KR3e0084_WYG_017-11a"/>
　福耳<lb/>
羖羊角味鹹苦温㣲寒無毒主青肓明目殺疥蟲止寒<lb/>
洩辟惡鬼虎狼止驚悸療百節中結氣風頭痛及蠱毒<lb/>
吐血婦人産後餘痛乆服安心益氣輕身取之時勿中<lb/>
濕濕即有毒<lb/>
　疏○羊角乃肺肝心三經藥也而入肝為正本經鹹<lb/>
　温别錄苦㣲寒甄權大寒察其功用應是苦寒居多<lb/>
　非苦寒則不能主青盲驚悸殺疥蟲及風頭痛蠱毒<lb/>
<pb n="KR3e0084_WYG_017-11b"/>
　吐血也葢青盲肝熱也驚悸心熱也疥蟲濕熱也風<lb/>
　頭痛火熱上升也蠱毒吐血熱毒傷血也苦寒總除<lb/>
　諸熱故能療如上等證也驚悸平則心自安熱傷氣<lb/>
　熱除則氣自益其主百節中結氣與婦人産後餘痛<lb/>
　亦指血熱氣壅者而言本經又主止寒洩及辟惡鬼<lb/>
　虎狼未解其義俟博物者詳之<lb/>
　　主治㕘互<lb/>
　子母祕錄産後寒熱心悶脹極百病羖羊角燒末酒<lb/>
<pb n="KR3e0084_WYG_017-12a"/>
　服方寸匕　普濟方治小兒癎疾方同上<lb/>
　羊腎補腎氣益精髓<lb/>
　疏○羊腎補腎氣者以其類相從借其氣以補其不<lb/>
　足也腎得補則精髓自益矣<lb/>
　　主治㕘互<lb/>
　羊腎一對去脂切肉蓯容一兩酒浸一夕去皮膜和<lb/>
　作羮加五味食治勞傷陽虚無力<lb/>
　羊肉味甘大熱無毒主緩中字乳餘疾及頭腦大風<lb/>
<pb n="KR3e0084_WYG_017-12b"/>
　汗出虚勞寒冷補中益氣安心止驚<hi>反半夏菖蒲</hi>
　疏○羊得火土之氣以生故其味甘氣大熱無毒素<lb/>
　問言苦亦以其性熱屬火耳李杲云補可去弱人參<lb/>
　羊肉之屬是已羊肉有形凡形氣痿弱虚羸不足者<lb/>
　宜之其主字乳餘疾者葢産後大虚血氣暴損得甘<lb/>
　熱之物補助陽氣則隂血自長餘疾自除矣中氣虚<lb/>
　則心不安或驚惕陽氣弱則頭腦大風汗出補中則<lb/>
　中自緩故能安心止驚益氣則陽自足故能療頭腦<lb/>
<pb n="KR3e0084_WYG_017-13a"/>
　大風汗出及虚勞寒冷也<lb/>
　　主治㕘互<lb/>
　金匱要略羊肉湯治寒勞虚羸及産後心腹疝痛用<lb/>
　肥羊肉一斤水一斗煑汁八升入當歸五兩黄耆八<lb/>
　兩生薑六兩煑取二升分四服　又方産後虚羸腹<lb/>
　痛冷氣不調及腦中風汗自出白羊肉一斤治如常<lb/>
　調和食之<lb/>
　飲膳正要壯胃健脾羊肉三斤切梁米二升同煑下<lb/>
<pb n="KR3e0084_WYG_017-13b"/>
　五味作粥食　千金方損傷青腫用新羊肉貼之<lb/>
　　簡誤<lb/>
　羊肉味甘大熱脾胃虚寒羸痩氣乏者宜之然天行<lb/>
　熱病後温瘧熱痢後食之必致發熱難療姙婦食之<lb/>
　令子多熱與夫癰腫瘡瘍消渴吐血嘈雜易饑等證<lb/>
　咸不宜服又銅器煑食之男子損陽女子暴下物性<lb/>
　之異如此不可不知也<lb/>
　羊肝性冷療肝風虚熱目赤暗無所見生食子肝七<lb/>
<pb n="KR3e0084_WYG_017-14a"/>
　枚神効或切薄片水浸傅之<lb/>
　疏○羊肝補肝以類相從肝開竅於目肝熱則目赤<lb/>
　痛失明補肝除熱所以能明目及治諸目疾也<lb/>
　　主治㕘誤<lb/>
　醫鏡翳膜羞明有淚肝經有熱也用青羊子肝一具<lb/>
　竹刀切和黄連四兩為丸梧子大食遠茶清下七十<lb/>
　丸日三服忌鐵器猪肉冷水<lb/>
　羊血主女人中風血虚悶産後血暈悶欲絶者生飲<lb/>
<pb n="KR3e0084_WYG_017-14b"/>
　一升即活<lb/>
　疏○血為水化故其味應鹹氣平無毒女人以血為<lb/>
　主血熱則生風血虚則悶絶鹹平能補血涼血故主<lb/>
　女人血虚中風及産後血悶欲絶也性能解丹石毒<lb/>
　如丹砂水銀汞粉生銀磠砂砒霜硫黄鍾乳礜石陽<lb/>
　起石等類凡覺毒發刺飲一升即解凡服地黄何首<lb/>
　烏諸補藥者須忌之<lb/>
牡狗隂莖味鹹平無毒主傷中隂痿不起令强熱大生<lb/>
<pb n="KR3e0084_WYG_017-15a"/>
子除女子帶下十二疾一名狗精六月上伏取隂乾百<lb/>
日<lb/>
　疏○狗隂莖氣味與馬隂莖同其所主亦相似性専<lb/>
　補右腎命門真火故能令陽道豐隆精煖盈溢使人<lb/>
　生子也女子帶下十二疾皆衝任虚寒所致鹹温入<lb/>
　下焦補煖二脈故亦主之也<lb/>
　　主治參互<lb/>
　同兔絲子覆盆子魚膠車前子巴㦸天肉蓯容鹿茸<lb/>
<pb n="KR3e0084_WYG_017-15b"/>
　沙苑蒺藜山茱萸能益陽煖精使人有子<lb/>
　　簡誤<lb/>
　陽事易舉者忌之内熱多火者勿服<lb/>
　頭骨主金瘡止血<hi>燒灰用黄狗者良餘骨燒灰生肌敷馬瘡及療諸瘡瘻妬乳癰腫</hi>
　疏○狗頭骨本經無氣味察其功用應是甘鹹温之<lb/>
　物鹹能入血甘能補血温能和血故主金瘡止血也<lb/>
　　主治參互<lb/>
　同血竭乳香没藥蚺蛇膽䗪蟲天靈葢自然銅治跌<lb/>
<pb n="KR3e0084_WYG_017-16a"/>
　撲損傷有神臨杖時服之䕶心止痛杖後服之生肌<lb/>
　長肉　千金方治小兒乆痢狗頭骨燒灰白湯服非<lb/>
　乆痢虚寒者勿用　利濟局方狗頭骨丸治乆痢臍<lb/>
　腹㽲痛所下雜色晝夜不止或其人乆虚所下腸垢<lb/>
　謂之惡痢竝能治之赤石脂乾薑各半兩肉豆蔲煨<lb/>
　附子炮去皮各一兩狗頭骨灰一兩為末醋和丸如<lb/>
　桐子大每服六七十丸空心米飲下非隂臟人及陽<lb/>
　虚極者不宜用　聖惠方赤白帶下不止者狗頭骨<lb/>
<pb n="KR3e0084_WYG_017-16b"/>
　燒存性為末每酒服一錢日三　經騐方産後血不<lb/>
　定奔四肢以狗頭骨灰酒服二錢甚效　衛生易簡<lb/>
　方打損接骨狗頭骨灰熱醋調塗傷處暖卧　夀域<lb/>
　方惡瘡不愈狗頭骨灰黄丹等分敷之　同白斂等<lb/>
　分為末生白酒調服五錢治少腹癰有神<lb/>
　白狗血味鹹無毒主癲疾發作<lb/>
　疏○癲疾屬手少隂少隂主血藏神血虚而神自不<lb/>
　寧故發是證此物入心補血以類相從故主癲疾發<lb/>
<pb n="KR3e0084_WYG_017-17a"/>
　作也<lb/>
　　簡誤<lb/>
　犬性熱以其稟火土之氣故助陽陽勝則發熱動火<lb/>
　生痰發渴凡病人隂虚内熱多痰多火者慎勿食之<lb/>
　天行病後尤為大忌治痢亦非所宜<lb/>
　肉味鹹酸温主安五藏補絶傷輕身益氣<lb/>
　疏○犬火畜也其味鹹酸氣温無毒乃脾胃家肉也<lb/>
　五臟皆賴脾胃以養脾胃得補故主安五臟五臟安<lb/>
<pb n="KR3e0084_WYG_017-17b"/>
　而身自輕氣自益絶傷自補矣日華子主補胃氣壯<lb/>
　陽道暖腰膝益氣力孟詵主補五勞七傷益陽事補<lb/>
　血脈厚腸胃實下焦填骨髓者皆取其温煖脾胃之<lb/>
　功則氣血生長腰腎受庇陽道壯健而下焦煖也<lb/>
　　主治㕘互<lb/>
　乾坤祕韞戊戌丸治男子婦人一應諸虚不足大補<lb/>
　元氣用黄童子狗一隻去皮毛肚腸同外腎於砂鍋<lb/>
　内以酒酢八分水二升入地骨皮一斤肉蓯容各半<lb/>
<pb n="KR3e0084_WYG_017-18a"/>
　斤同煑一日去藥再煑一夜去骨再煑肉如泥擂細<lb/>
　入當歸末四兩蓮肉蒼术末各一斤山藥兔絲子末<lb/>
　各十兩甘草末八兩和杵千下丸梧子大每空心酒<lb/>
　下六七十丸　危氏方痔漏有蟲用熟犬肉蘸藍汁<lb/>
　空心食七日効<lb/>
　　簡誤<lb/>
　氣壯多火隂虚之人不宜食凡犬肉不可炙食令人<lb/>
　消渴姙婦食之令子無聲熱病後食之殺人道家以<lb/>
<pb n="KR3e0084_WYG_017-18b"/>
　犬為地厭忌物<lb/>
羚羊角味鹹苦寒㣲寒無毒主明目益氣起隂去惡血<lb/>
注下辟蠱毒惡鬼不祥安心氣常不魘寐療傷寒時氣<lb/>
寒熱熱在肌膚温風注毒伏在骨間除邪氣驚夢狂越<lb/>
僻謬及食噎不通乆服强筋骨輕身起隂益氣利丈夫<lb/>
　疏○羊火畜也而羚羊則屬木本經味鹹氣寒别録<lb/>
　苦㣲寒無毒氣薄味厚陽中之隂降也入手太隂少<lb/>
　隂足厥隂經少隂為君主之官虚則神明不守外邪<lb/>
<pb n="KR3e0084_WYG_017-19a"/>
　易侵或蠱毒惡鬼不祥或邪氣魘寐驚夢狂越僻謬<lb/>
　羚羊性靈能通神靈逐邪氣心得所養而諸證除矣<lb/>
　其主傷寒時氣寒熱熱在肌膚温風注毒伏在骨間<lb/>
　者皆厥隂為病厥隂為風木之位風熱外邪傷於是<lb/>
　經故見諸證入肝散邪則諸證自除經曰壯火食氣<lb/>
　又曰熱則骨消筋緩火熱太甚則隂反不能起而筋<lb/>
　骨軟鹹寒入下焦除邪熱則隂自起氣自益筋骨强<lb/>
　身自輕也肝熱則目不明肝藏血熱傷血則惡血注<lb/>
<pb n="KR3e0084_WYG_017-19b"/>
　下肝在志為怒病則煩滿氣逆噎塞不通苦寒能涼<lb/>
　血熱下降能平逆氣肝氣和而諸證無不瘳矣<lb/>
　　主治㕘互<lb/>
　同犀角丹砂牛黄琥珀天竺黄金箔茯神遠志鈎藤<lb/>
　鈎竹瀝治驚邪魘寐及癲癎狂亂等疾　同枸杞子<lb/>
　甘菊花決明子穀精草生地黄五味子黄蘖蜜蒙花<lb/>
　木賊草女貞實治肝腎虚而有熱以致目昏生翳<lb/>
　外臺祕要噎塞不通羚羊角為細末飲服方寸匕<lb/>
<pb n="KR3e0084_WYG_017-20a"/>
　千金方産後煩悶汗出不識人羚羊角燒末東流水<lb/>
　服方寸匕未愈再服<lb/>
　　簡誤<lb/>
　凡肝心二經虚而有熱者宜之虚而無熱者不宜用<lb/>
　凡用有神羊角甚長有二十四節挂痕甚明内有天<lb/>
　生木胎此角有神力抵千牛入藥不可單用須要不<lb/>
　拆元對繩縳鐵銼銼細末盡處須重重密裹恐力散<lb/>
　也避風搗篩極細更研萬匝如飛塵後入藥免刮人<lb/>
<pb n="KR3e0084_WYG_017-20b"/>
　腸<lb/>
犀角味苦酸鹹寒㣲寒無毒主百毒蠱疰邪鬼瘴氣殺<lb/>
鉤吻鴆羽蛇毒除邪不迷惑魘寐療傷寒温疫頭痛寒<lb/>
熱諸毒氣乆服輕身駿健<hi>升麻松脂為之使惡烏頭忌鹽凡欲作末先鋸屑置人懐</hi>
　<hi>中一宿搗之應手成粉</hi>
　疏○犀亦神獸也故其角之精者名通天夜視有光<lb/>
　能開水辟邪禽獸見之皆驚駭辟易本經味苦氣寒<lb/>
　無毒别錄酸鹹㣲寒李珣大寒味厚於氣可升可降<lb/>
<pb n="KR3e0084_WYG_017-21a"/>
　陽中之隂也入足陽明兼入手少隂經陽明為水穀<lb/>
　之海無物不受又口鼻為上下陽明之竅邪氣多從<lb/>
　口鼻而入凡蠱毒鬼瘴與夫風火邪熱氣之侵人也<lb/>
　必先入於是經犀角為陽明經正藥其性神靈而寒<lb/>
　故能除邪鬼省魘寐其味苦寒能散邪熱解諸毒故<lb/>
　主百毒蠱疰瘴氣殺鉤吻鴆羽蛇毒及傷寒温疫頭<lb/>
　痛寒熱等證也邪熱去則心經清明人自不迷惑胃<lb/>
　亦遂安而五臟皆得所養故能令人駿健及乆服輕<lb/>
<pb n="KR3e0084_WYG_017-21b"/>
　身也藥性論主鎮心神解大熱散風毒治發背癰疽<lb/>
　瘡腫療時疾熱如火煩毒入心狂言妄語日華子治<lb/>
　心<hi>闕</hi>止驚鎮肝明目海藥主風毒攻心毷氉熱悶小<lb/>
　兒麩豆風熱驚癎孟詵主中惡心痛中飲食藥毒心<lb/>
　風煩悶中風失音及今人用治吐血䘐血下血傷寒<lb/>
　畜血發狂讝語發黄發斑痘瘡稠宻熱極黒陷等證<lb/>
　神効皆取其入胃入心散邪清熱涼血解毒之功耳<lb/>
　　主治參互<lb/>
<pb n="KR3e0084_WYG_017-22a"/>
　同鬼臼麝香龍齒茯神蘇合香沈水香天靈葢丹砂<lb/>
　雄黄能辟鬼疰邪氣　同丹砂琥珀金箔天竺黄牛<lb/>
　黄鈎藤鈎羚羊角珍珠麝香治大人小兒風熱驚癎<lb/>
　　磨汁同生地黄紅花子麥門冬紫草白芍藥䑕黏<lb/>
　子治痘瘡血熱初見㸃紅豔壯熱口渴煩躁狂語多<lb/>
　服可保無虞　磨汁同鬱金童便生地黄麥門冬炙<lb/>
　甘草白芍藥紫蘇子剪草丹參白藥子治吐血䘐血<lb/>
　　犀角地黄湯治傷寒畜血發黄或熱盛吐血　入<lb/>
<pb n="KR3e0084_WYG_017-22b"/>
　紫雪丸治大人小兒顛狂温疫蠱毒邪魅一切煩熱<lb/>
　為病　入抱龍丸治小兒恍惚驚悸痰涎壅塞　入<lb/>
　至寳丹治中風不語中惡氣絶一切神魂恍惚癲狂<lb/>
　擾亂等證　聖濟總錄吐血不止似鵝鴨肝用生犀<lb/>
　角桔梗各一兩為末每酒服二錢　廣利方治小兒<lb/>
　驚癎不知人嚼舌仰目者犀角磨濃汁服之立効<lb/>
　錢氏小兒方痘瘡稠蜜生犀角於澀器中新汲水磨<lb/>
　濃汁冷飲之　千金方瘭疽毒瘡喜著十指狀如代<lb/>
<pb n="KR3e0084_WYG_017-23a"/>
　指根湥至肌能壊筋骨毒氣入藏殺人宜燒鐵烙之<lb/>
　或炙百壯日飲犀角汁瘥　聖惠方下利鮮血犀角<lb/>
　地榆金銀花各一兩升麻五錢為末煉蜜丸彈子大<lb/>
　每服一丸水一升煎五合去滓温服此熱毒伏於心<lb/>
　經故也宜加丹砂滑石末以金銀藤花熬汁煎藥更<lb/>
　効<lb/>
　　簡誤<lb/>
　痘瘡氣虚無大熱者不宜用傷寒隂證發躁因隂寒<lb/>
<pb n="KR3e0084_WYG_017-23b"/>
　在内逼其浮陽失守之火聚於胸中上衝咽嗌故面<lb/>
　赤手温煩嘔喜飲涼物食下良乆復吐出惟脈沈細<lb/>
　足冷雖渴而飲水不多且復吐出為異於陽證耳不<lb/>
　宜誤用犀角涼劑姙婦勿多服能消胎氣<lb/>
虎骨主除邪惡氣殺鬼疰毒止驚悸主惡瘡䑕瘻頭骨<lb/>
尤良<lb/>
　疏○虎西方之獸山獸之君屬金而性最有力語云<lb/>
　風從虎者風木也虎金也木受金制焉得不從故虎<lb/>
<pb n="KR3e0084_WYG_017-24a"/>
　嘯而風生自然之道也所以能治風病攣急屈伸不<lb/>
　便走疰骨節風毒驚癎癲疾等證其性雖死而脛猶<lb/>
　矻立不仆故脛骨治脚膝無力及手足諸風多効取<lb/>
　以類相從借其氣有餘以補不足也本經無氣味藥<lb/>
　性論云味辛㣲熱無毒稟勇猛之氣其味更辛散而<lb/>
　通行故主辟邪惡氣殺鬼疰毒止驚悸也惡瘡䑕瘻<lb/>
　亦風邪浸淫所致消散風邪則惡瘡䑕瘻自除矣<lb/>
　　主治參互<lb/>
<pb n="KR3e0084_WYG_017-24b"/>
　同牛膝木𤓰地黄山藥山茱萸黄蘖枸杞子麥門冬<lb/>
　五味子治腰脚無力筋骨疼痛或痿弱不能步履<lb/>
　同萆薢獨活防己蒼术牛膝何首烏薏苡仁木𤓰刺<lb/>
　蒺藜治風寒溼邪著於經絡以致偏痺不仁　同當<lb/>
　歸白芍藥炙甘草續斷牛膝白膠麥門冬地黄治遍<lb/>
　身骨節痛　永類鈐方健忘驚悸預知散用虎骨酥<lb/>
　炙白龍骨遠志等分為末每服三錢生薑湯下日三<lb/>
　乆則令人聰慧　李絳兵部手集虎骨治臂脛疼痛<lb/>
<pb n="KR3e0084_WYG_017-25a"/>
　不計深淺皆効用虎脛骨二兩酥炙碎羚羊角屑一<lb/>
　兩芍藥二兩切以無灰酒浸之養至七日秋冬倍之<lb/>
　每日空腹飲一盃若要速服即入磁銀器中以火煖<lb/>
　養二三日即可服也　聖濟總錄歴節痛風虎脛骨<lb/>
　炙三兩没藥七錢為末每服二錢温酒下日三　小<lb/>
　品方惡犬咬傷虎骨刮末水服并傅之<lb/>
　　簡誤<lb/>
　凡血不足以養筋以致筋骨疼痛者宜少用<lb/>
<pb n="KR3e0084_WYG_017-25b"/>
兔頭骨平無毒主頭眩痛癲疾　腦主塗凍瘡肝主目<lb/>
暗　肉味辛平無毒主補中益氣<lb/>
　疏○兔屬金得太隂之精故其性喜望月兔至秋深<lb/>
　時可食者金氣也其肉味辛氣平無毒然詳其用<lb/>
　味應有甘氣應作涼經曰裏不足者以甘補之又曰<lb/>
　熱傷氣味甘而氣涼所以能補中益氣也肝為風木<lb/>
　之位太過則搖動撼物兔屬金而頭骨在上尤得氣<lb/>
　之全故能平木邪療頭眩痛癲疾也肝開竅於目兔<lb/>
<pb n="KR3e0084_WYG_017-26a"/>
　目不瞬而瞭然其肝氣足也故能主目暗河間云兔<lb/>
　肝明目因其氣有餘以補不足也腦為髓之至精性<lb/>
　温而滑潤故主塗凍瘡皸裂及世人用為催生利胎<lb/>
　之聖藥也血味鹹寒能涼血活血解胎中熱毒亦能<lb/>
　催生易産屎一名明月砂明目治目中翳膜勞瘵五<lb/>
　疳痔瘻殺蟲解毒<lb/>
　　主治參互<lb/>
　博濟方催生散用臘月兔腦攤紙上夾匀隂乾剪作<lb/>
<pb n="KR3e0084_WYG_017-26b"/>
　符子於面上書生字一箇候産母痛極時用釵股夾<lb/>
　定燈上燒灰煎丁香酒調下　和劑局方催生丹麝<lb/>
　香乳香母丁香為末臘月兔腦和丸如芡實大隂乾<lb/>
　宻封每一丸温水下即時産下隨男女左右手中握<lb/>
　藥丸是騐　劉氏保夀堂方兔血丸小兒服之終身<lb/>
　不出痘瘡即出亦稀少臘月八日取生兔一隻刺血<lb/>
　和喬麥麫少加丹砂雄黄四五分候乾丸菉豆大初<lb/>
　生小兒以乳汁化下二三丸遍身發出紅㸃是其徴<lb/>
<pb n="KR3e0084_WYG_017-27a"/>
　騐也但兒長成常以兔肉啖之尤妙　藺氏經騐方<lb/>
　痘後目瞖直往山中東西地上不許回顧尋兔屎二<lb/>
　七粒以雌雄㯽榔各一箇同磨不落地井水調服百<lb/>
　無一失其效如神<lb/>
　　簡誤<lb/>
　姙娠不宜食兔肉令子缺唇且能致産不順性寒屬<lb/>
　隂陽虚無熱者不宜服多服則損元氣痿陽事不宜<lb/>
　合白雞獺肉薑橘芥同食八月至十月可食餘月傷<lb/>
<pb n="KR3e0084_WYG_017-27b"/>
　人神氣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷十七<lb/>
</p>
<p>
</p>
  </div>
</body>
</text>
</TEI>
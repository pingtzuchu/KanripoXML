<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷二十三</head> <lb/>
    <p>
<pb n="KR3e0084_WYG_023-1a"/>
欽定四庫全書<lb/>
　神農本草經疏卷二十三<lb/>
　　　　　　　　　　　　明　繆希雍　撰<lb/>
　果部三品<lb/>
　　總五十三種今疏其要者二十種又木部移入三<lb/>
　　種<lb/>
　　<hi>上品</hi>藕實<hi>藕蓮/鬚附</hi>　　橘柚<hi>青皮核葉附</hi>　大棗<lb/>
　　　覆盆子　　　雞頭實　　<hi>中品</hi>梅實<lb/>
<pb n="KR3e0084_WYG_023-1b"/>
　　　木𤓰　　　　柿　　　　　烏芋<lb/>
　　　枇杷葉　　　荔枝子　　　石蜜<lb/>
　　　甘蔗　　　　沙糖　　　<hi>下品</hi>桃核仁<lb/>
　　　杏核仁　　　棃　　　　　胡桃<lb/>
　　　海松子　　　橄欖　　　　龍眼<hi>木部移入</hi>
　　　赤𤓰木<hi>即山查木部移入</hi>　　　　　榧實<hi>木部移入</hi>
藕實味甘平寒無毒主補中養神益氣力除百疾久服<lb/>
輕身耐老不饑延年<lb/>
<pb n="KR3e0084_WYG_023-2a"/>
　疏○藕實得天地清芳之氣稟土中沖和之味故味<lb/>
　甘氣平別録寒無毒入足太隂陽明兼入手少隂經<lb/>
　土為萬物之母後天之元氣藉此以生化者也母氣<lb/>
　既和則血氣生神得所養而疾病無由來矣藕實正<lb/>
　稟稼穡之化乃脾家之果故主補中養神益氣力除<lb/>
　百疾及久服輕身耐老不饑延年也孟詵主五臟不<lb/>
　足傷中益十二經脉血氣大明主止渇去熱安心止<lb/>
　痢治腰痛及洩精多食令人喜皆資其補益心脾之<lb/>
<pb n="KR3e0084_WYG_023-2b"/>
　功也<lb/>
　　主治㕘互<lb/>
　得川黄連白芍藥白藊豆乾葛升麻紅麴橘紅甘草<lb/>
　滑石烏梅為丸治滯下如神　下痢飲食不食俗名<lb/>
　噤口痢此證大危用鮮蓮肉一兩黄連五錢人參五<lb/>
　錢水煎濃細細與呷服完思食便瘥　同莵絲子五<lb/>
　味子山茱萸山藥車前子肉豆蔲砂仁橘紅芡實人<lb/>
　參補骨脂巴㦸天治脾腎俱虚五更溏瀉有肺熱者<lb/>
<pb n="KR3e0084_WYG_023-3a"/>
　去人參肉豆䓻　孟詵食療服食不饑石蓮肉蒸熟<lb/>
　去心為末煉蜜丸梧子大日服三十丸此僊家方也<lb/>
　　普濟方白濁遺精石蓮肉龍骨益智仁等分為末<lb/>
　每服二錢空心米飲下　直指方心虚赤濁蓮子六<lb/>
　一湯用石蓮肉六兩炙甘草一兩為末每服一錢燈<lb/>
　心湯下　丹溪心法久痢噤口石蓮肉炒為末每服<lb/>
　二錢陳倉米湯調下便覺思食甚妙<lb/>
　　簡誤<lb/>
<pb n="KR3e0084_WYG_023-3b"/>
　藕實脾家果也甘平無毒於諸疾竝無相迕第生者<lb/>
　食之過多微動冷氣脹人石蓮子乃九月經霜後采<lb/>
　堅黑如石者破房得之墮水入泥者良今肆中一種<lb/>
　石蓮子狀如榧子其味大苦産廣中出樹上木實也<lb/>
　不宜入藥<lb/>
　藕唐本注主熱渇散血生肌久服令人心懽藥性論<lb/>
　云藕汁味乾能消瘀血不㪚藕節搗汁主吐血不止<lb/>
　或口鼻出血孟詵云生食之主霍亂後虚渇煩悶不<lb/>
<pb n="KR3e0084_WYG_023-4a"/>
　能食其産後忌生冷物惟藕不同生冷為能破血故<lb/>
　也蒸食甚補五臟實下焦陳藏器云消食止洩除煩<lb/>
　解酒毒及病後熱渇日華子云止霍亂開胃消食除<lb/>
　煩止悶口乾渇疾止怒令人喜破産後血悶搗窨金<lb/>
　瘡並傷折止暴痛<lb/>
　疏○藕稟土氣以生其味甘生寒熟温入心脾胃三<lb/>
　經生者甘寒能凉血止血除熱清胃故主消散瘀血<lb/>
　吐血口鼻出血産後血悶窨金瘡傷折及止熱渇霍<lb/>
<pb n="KR3e0084_WYG_023-4b"/>
　亂煩悶解酒等功熟者甘温能健脾開胃益血補心<lb/>
　故主補五臟實下焦消食止洩生肌及久服令人心<lb/>
　懽止怒也本生於汙泥之中而體至潔白味甚甘脆<lb/>
　孔竅<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏絲綸内隱療血止渇補益心脾真水果中<lb/>
　之嘉品也又能解蟹毒<lb/>
　蓮蕋鬚一名佛座鬚味甘澀氣温本經不載而古方<lb/>
　固真補益方中徃徃用之詳其主治乃是足少隂經<lb/>
　藥亦能通手少隂經能清心入腎固精氣烏鬚髪止<lb/>
<pb n="KR3e0084_WYG_023-5a"/>
　吐血療滑洩同黄蘖砂仁沙苑蒺藜魚膠五味子覆<lb/>
　盆子生甘草牡礪作丸治夢遺精滑甚良<lb/>
橘皮味辛温無毒主胸中瘕熱逆氣利水穀下氣止嘔<lb/>
欬除膀胱畱熱停水五淋利小便主脾不能消穀氣衝<lb/>
胸中吐逆霍亂止洩去寸白久服去臭下氣通神輕身<lb/>
長年<hi>按橘柚實兩種本經作一條蓋傳誤也今改正</hi>
　疏○橘皮花開於夏實成於秋得火氣少金氣多故<lb/>
　味辛苦氣温無毒味薄氣厚降多升少陽中之隂也<lb/>
<pb n="KR3e0084_WYG_023-5b"/>
　入手足太隂足陽明經其主胸中瘕熱逆氣氣衝胸<lb/>
　中嘔欬者以肺主氣氣常則順氣變則逆逆則熱聚<lb/>
　於胸中而成瘕瘕者假也如痞滿鬱悶之類也辛能<lb/>
　散苦能洩温能通行則逆氣下嘔欬止胸中瘕熱消<lb/>
　矣脾為運動磨物之臟氣滯則不能消化水穀為吐<lb/>
　逆霍亂泄瀉等證苦温能燥脾家之溼使滯氣運行<lb/>
　諸證自瘳矣肺為水之上源源竭則下流不利熱結<lb/>
　膀胱肺得所養而津液貫輸氣化運動故膀胱留熱<lb/>
<pb n="KR3e0084_WYG_023-6a"/>
　停水五淋皆通也去臭及寸白者辛能散邪苦能殺<lb/>
　蟲也通神輕身長年者利脾肺之極功也<lb/>
　　主治㕘互<lb/>
　橘皮留白補脾胃和中去白消痰理肺氣同白术則<lb/>
　補脾同甘草則補肺同補氣藥則益氣同泄氣藥則<lb/>
　破氣同消痰藥則能去痰同消食藥則能化食各從<lb/>
　其類以為用也　同人參何首烏桂枝當歸薑皮治<lb/>
　三日瘧寒多　得白豆蔲生薑藿香半夏治胃家有<lb/>
<pb n="KR3e0084_WYG_023-6b"/>
　寒痰或偶感寒氣傷冷食嘔吐不止　同人參白朮<lb/>
　白茯苓甘草山藥白豆蔲藿香麥芽山查白藊豆治<lb/>
　脾胃虚飲食不化或不欲食食亦無味　同蘇子貝<lb/>
　母枇杷葉麥門冬桑根白皮沙參栝樓根五味子百<lb/>
　部治上氣咳嗽能消痰降氣　同枳殻烏藥木香草<lb/>
　豆䓻㯽榔治氣實人暴氣壅脹　同蒼朮厚朴甘草<lb/>
　為平胃散治胸中脹滿　入二陳湯治脾胃溼痰及<lb/>
　寒痰痰飲　仲景方橘皮湯治男女傷寒並一切雜<lb/>
<pb n="KR3e0084_WYG_023-7a"/>
　病嘔噦手足逆冷者用橘皮四兩生薑一兩水二升<lb/>
　煎一升徐徐呷之即止　百一選方霍亂吐瀉但有<lb/>
　一㸃胃氣存者服之即生廣陳皮去白五錢真藿香<lb/>
　五錢水二盞煎一盞時時溫服　食療治脚氣衝心<lb/>
　或心下結硬腹中虚冷陳皮一斤和杏仁五兩去皮<lb/>
　尖熬少入蜜搗和丸如梧桐子大每日食前米飲下<lb/>
　三十丸　普濟方大腸閟寒陳皮連白酒煮焙乾研<lb/>
　末每服二錢米飲下　適用方脾寒諸瘧不拘老少<lb/>
<pb n="KR3e0084_WYG_023-7b"/>
　孕婦只兩服便止真橘皮去白切生薑自然汁浸過<lb/>
　一指銀石器内重湯煮乾焙研末每服三錢用隔年<lb/>
　青州棗十箇去核水一盞煎半盞發前服以棗下之<lb/>
　　張氏方婦人乳癰未成者即散已成者即潰痛極<lb/>
　者不痛神驗不可言用真橘皮湯浸去白曬乾麫炒<lb/>
　微黄為末每服二錢麝香調酒下初發一服見効<lb/>
　　簡誤<lb/>
　橘皮味辛氣温能耗散真氣中氣虚氣不歸元者忌<lb/>
<pb n="KR3e0084_WYG_023-8a"/>
　與耗氣藥同用胃虚有火嘔吐不宜與温熱香躁藥<lb/>
　同用隂虚咳嗽生痰不宜與半夏南星等同用瘧非<lb/>
　寒甚者亦勿施<lb/>
　青橘主氣滯下食破積結及隔氣<hi>即青皮</hi>
　疏○青皮古方無用者至宋時醫家始用之其色青<lb/>
　其味極苦而辛其氣温而無毒氣味俱厚沈而降隂<lb/>
　也入足厥隂少陽苦泄辛散性復刻削所以主氣滯<lb/>
　下食破結疾及膈氣也元素破堅癖散滯氣治左脇<lb/>
<pb n="KR3e0084_WYG_023-8b"/>
　肝經積氣亦此意耳<lb/>
　　主治㕘互<lb/>
　青皮同人參鼈甲能消瘧母　同枳殻肉桂川芎治<lb/>
　左脇痛　同人參白朮三稜蓬茂阿魏<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>紅山查紅<lb/>
　麴木香消痃癖氣塊及一切肉食堅積<lb/>
　　簡誤<lb/>
　青皮性最酷烈削堅破滯是其所長然過服之立損<lb/>
　人眞氣為害不淺凡欲施用必與人參朮芍藥等補<lb/>
<pb n="KR3e0084_WYG_023-9a"/>
　脾藥同用庶免遺患必不可單行也肝脾氣虚者概<lb/>
　勿施用<lb/>
　橘核主腰痛膀胱氣腎冷炒去殻酒服良<lb/>
　按橘核出日華子其味苦温而下氣所以能入腎與<lb/>
　膀胱除因寒所生之病也疝氣方中多用<lb/>
　橘葉古今方書不載能散陽明厥隂經滯氣婦人妬<lb/>
　乳内外吹乳巖乳癰用之皆效以諸證皆二經所生<lb/>
　之病也<lb/>
<pb n="KR3e0084_WYG_023-9b"/>
大棗味甘平無毒主心腹邪氣安中養脾助十二經平<lb/>
胃氣通九竅補少氣少津液身中不足大驚四肢重和<lb/>
百藥補中益氣强力除煩悶療心下懸腸澼久服輕身<lb/>
延年不饑神仙<lb/>
　疏○大棗純得土之沖氣兼感天之微陽以生本經<lb/>
　味甘氣平無毒東垣孟詵言温氣味俱厚陽也又足<lb/>
　太隂陽明經經曰裏不足者以甘補之又曰形不足<lb/>
　者温之以氣甘能補中温能益氣甘温能補脾胃而<lb/>
<pb n="KR3e0084_WYG_023-10a"/>
　生津液則十二經脉自通九竅利四肢和也正氣足<lb/>
　則神自安故主心腹邪氣及大驚中得緩則煩悶除<lb/>
　故療心下懸急及少氣脾得補則氣力强腸胃清故<lb/>
　主身中不足及腸澼甘能解毒故主和百藥脾胃足<lb/>
　氣血充後天生氣借此而盈溢故久服輕身長年不<lb/>
　饑神仙也然亦指辟榖修煉者言之非恒人所能耳<lb/>
　　主治㕘互<lb/>
　大棗甘温能和隂陽調榮衛生津液凡邪在榮衞者<lb/>
<pb n="KR3e0084_WYG_023-10b"/>
　辛甘以解之故仲景桂枝湯用薑棗以和榮衞助脾<lb/>
　胃生津液令汗出也　仲景治傷寒水飲脇痛咳而<lb/>
　乾嘔者有十棗湯取其益土而勝水也　又方發汗<lb/>
　後小便利其人臍下悸欲作奔豚者茯苓桂枝甘草<lb/>
　大棗湯主之茯苓能伐腎邪桂枝泄奔豚甘草大棗<lb/>
　之甘滋助脾土以平腎氣　許叔微本事方治婦人<lb/>
　臟燥悲傷欲哭象若神憑數欠者大棗湯大棗十枚<lb/>
　小麥一升甘草二兩每服一兩水煎服之<lb/>
<pb n="KR3e0084_WYG_023-11a"/>
　　簡誤<lb/>
　棗雖能補脾胃益氣然而味過於甘中滿者忌之小<lb/>
　兒疳病不宜食齒痛及患痰熱者不宜食生者尤不<lb/>
　利人多食致寒熱<lb/>
覆盆子味甘平無毒主益氣輕身令髪不白<lb/>
　疏○覆盆子得木氣而生本經味甘氣平無毒甄權<lb/>
　微熱宗奭酸甘深得其義入足少隂經其主益氣者<lb/>
　言益精氣也腎藏精腎納氣精氣充足則身自輕髪<lb/>
<pb n="KR3e0084_WYG_023-11b"/>
　不白也蘇恭主補虚續絶强隂建陽悅澤肌膚安和<lb/>
　臟腑甄權主男子腎精虚竭隂痿女子食之有子大<lb/>
　明主安五藏益顔色養精氣長髪强志皆取其益腎<lb/>
　添精甘酸収斂之義耳<lb/>
　　主治㕘互<lb/>
　同黄檗沙苑蒺藜蓮鬚五味子砂仁魚膠山茱茰治<lb/>
　夢遺洩精　同車前子五味子莵絲子蒺藜子為五<lb/>
　子衍宗丸治男子精氣虧乏中年無子　加入巴㦸<lb/>
<pb n="KR3e0084_WYG_023-12a"/>
　天腽肭臍補骨脂鹿茸白膠山茱萸肉蓯蓉治陽虚<lb/>
　隂痿臨房不舉或精寒精薄<lb/>
　　簡誤<lb/>
　强陽不倒者忌之<lb/>
雞頭實味甘平無毒主溼痺腰脊膝痛補中除暴疾益<lb/>
精氣强志令耳目聰明久服輕身不饑耐老神仙一名<lb/>
芡<lb/>
　疏○雞頭實稟水土之氣以生故味甘氣平無毒入<lb/>
<pb n="KR3e0084_WYG_023-12b"/>
　足太隂少隂補脾胃固精氣之藥也脾主四肢足居<lb/>
　於下多為溼所侵以致腰脊膝痛而成痺脾氣得補<lb/>
　則溼自不容留前證皆除矣脾主中州益脾故能補<lb/>
　中腎藏精與志入腎故主益精强志暴病多屬火得<lb/>
　水土之隂者能抑火故主除暴疾也精氣足脾胃健<lb/>
　則久服耳目聰明輕身不饑耐老神仙所自來矣<lb/>
　　主治㕘互<lb/>
　君山藥白茯苓白朮人參蓮肉薏苡仁白藊豆為補<lb/>
<pb n="KR3e0084_WYG_023-13a"/>
　脾胃要藥　一味搗末熬金櫻子煎和丸服之補下<lb/>
　元益人謂之水陸丹　經驗方雞頭粥法用雞頭實<lb/>
　三合煮熟去殻粳米一合煮粥日日空心食能益精<lb/>
　氣强志意利耳目　永類鈐方四精丸治思慮色欲<lb/>
　過度損傷精氣小便數遺精用秋石白茯苓芡實蓮<lb/>
　肉各二兩為末蒸棗和丸梧子大每服三十丸空心<lb/>
　鹽湯送下<lb/>
　　簡誤<lb/>
<pb n="KR3e0084_WYG_023-13b"/>
　芡實生食味澀動風冷氣小兒不宜多食以其難消<lb/>
　化也<lb/>
梅實味酸平無毒主下氣除熱煩滿安心肢體痛偏枯<lb/>
不仁死肌去青黒痣惡疾上下痢好唾口乾<lb/>
　疏○梅實即今之烏梅也梅得木氣之全故其味最<lb/>
　酸所謂曲直作酸是也經曰熱傷氣邪客於胸中則<lb/>
　氣上逆而煩滿心為之不安烏梅味酸能斂浮熱能<lb/>
　吸氣歸元故主下氣除熱煩滿及安心也下痢者大<lb/>
<pb n="KR3e0084_WYG_023-14a"/>
　腸虚脫也好唾口乾者虚火上炎津液不足也酸能<lb/>
　歛虚火化津液固腸脫所以主之也其主肢體痛偏<lb/>
　枯不仁者蓋因溼氣侵於經絡則筋脉弛縱或疼痛<lb/>
　不仁肝主筋酸入肝而養筋肝得所養則骨正筋柔<lb/>
　機關通利而前證除矣其主去死肌青黒痣惡肉者<lb/>
　白梅之功也白梅味鹹鹹能軟堅故也又能消痰醒<lb/>
　睡止霍亂解酒毒𢎞景云生梅烏梅白梅功用大約<lb/>
　相似第烏梅較良資用更多<lb/>
<pb n="KR3e0084_WYG_023-14b"/>
　　主治㕘互<lb/>
　烏梅同川黄連白芍藥滑石甘草蓮肉白藊豆葛根<lb/>
　升麻紅麴橘紅作丸治滯下如神　一味作湯代茶<lb/>
　飲治火炎頭痛　仲景烏梅丸治疣厥蚘上入膈故<lb/>
　煩須臾復止得食而嘔又煩者蚘聞食即出故耳用<lb/>
　烏梅三百箇細辛附子人參桔梗黄檗各六兩當歸<lb/>
　蜀椒各四兩黄連一斤乾薑十兩搗烏梅肉和丸桐<lb/>
　子大先食飲服十丸日三服　劉涓子鬼遺方蝕惡<lb/>
<pb n="KR3e0084_WYG_023-15a"/>
　瘡努肉用烏梅肉燒為灰傅上惡肉立盡　聖惠方<lb/>
　赤痢腹痛烏梅肉黄連各四兩煉蜜丸梧子大每米<lb/>
　飲下二十丸日三服　圖經本草治勞瘧用烏梅十<lb/>
　四枚豆豉二合甘草三寸生薑一塊以童便二升煎<lb/>
　去一半温服即止　治暑氣霍亂白梅一箇和仁搗<lb/>
　碎入絲瓜葉一葉或藊豆葉再搗爛用新汲水調灌<lb/>
　下即解<lb/>
　　簡誤<lb/>
<pb n="KR3e0084_WYG_023-15b"/>
　素問云味過於酸肝氣以津又云酸走筋筋病無多<lb/>
　食酸以肝主筋性喜升發酸味斂束是違其性之所<lb/>
　喜也梅實過酸不宜多食齒痛及病當發散者咸忌<lb/>
　之<lb/>
木瓜實味酸温無毒主溼痺脚氣霍亂大吐下轉筋不<lb/>
止<lb/>
　疏○木瓜實得春生之氣稟曲直之化故其味酸氣<lb/>
　温性無毒氣薄味厚降多於升陽中隂也入足太隂<lb/>
<pb n="KR3e0084_WYG_023-16a"/>
　陽明兼入足厥隂經其主溼痺脚氣者以脾主四肢<lb/>
　又主肌肉性惡溼而喜燥溼侵肌肉則為溼痺傷足<lb/>
　絡則成脚氣木瓜温能通肌肉之滯酸能歛濡滿之<lb/>
　溼則脚氣溼痺自除也霍亂大吐下轉筋不止者脾<lb/>
　胃病也夏月溼暑飲食之邪傷於脾胃則揮霍撩亂<lb/>
　上吐下瀉甚則肝木乘脾而筋為之轉也温酸能和<lb/>
　脾胃固虚脫兼之入肝而養筋所以能療肝脾所生<lb/>
　之病也藏器治脚氣衝心强筋骨下冷氣止嘔逆大<lb/>
<pb n="KR3e0084_WYG_023-16b"/>
　明主吐瀉水腫心腹痛好古治腹脹善噫心下煩痞<lb/>
　無非取其去溼和胃滋脾益肺利筋骨調榮衞通行<lb/>
　收歛有竝行不悖之功也<lb/>
　　主治㕘互<lb/>
　得白藊豆藿香白茯苓橘皮白梅人參白朮甘草砂<lb/>
　仁香薷治傷暑霍亂吐瀉不止加入石斛雞舌香治<lb/>
　轉筋　同當歸石斛牛膝續斷芍藥橘皮治血勞轉<lb/>
　筋　同薏苡仁朮茯苓五加皮石斛萆薢黄檗治溼<lb/>
<pb n="KR3e0084_WYG_023-17a"/>
　熱脚氣　同人參白茯苓麥門冬藿香白豆蔲竹茹<lb/>
　枇杷葉治胃虚嘔吐　一味末之白湯吞三錢日五<lb/>
　服治楊梅結毒有效　入六和湯治暑月霍亂　聖<lb/>
　惠方治霍亂轉筋木𤓰一兩酒一升煎服不飲酒者<lb/>
　煎湯服仍煎湯浸青布裹其足　御藥院方四蒸木<lb/>
　𤓰丸治肝腎脾三經氣虚為風寒暑溼相薄流注經<lb/>
　絡凡遇時令不和七情怫鬱必致發動或腫滿或頑<lb/>
　痺憎寒壯熱嘔吐自汗霍亂吐利用宣州大木𤓰四<lb/>
<pb n="KR3e0084_WYG_023-17b"/>
　箇切蓋剜空聽用一箇入黄耆續斷末各半兩於内<lb/>
　一箇入蒼朮橘皮末各半兩於内一箇入烏藥黄松<lb/>
　節末各半兩於内黄松節即茯神心中木也一箇入<lb/>
　葳靈仙苦葶藶末各半兩於内以原蓋蓋好拴定用<lb/>
　酒浸透入甑内蒸熟曬乾再浸蒸如此三度搗末以<lb/>
　榆皮末水和糊丸如梧子大每服五十丸温酒鹽湯<lb/>
　任下　醫林集要翻花痔瘡木瓜為末以鱓魚身上<lb/>
　涎調貼之以紙䕶住<lb/>
<pb n="KR3e0084_WYG_023-18a"/>
　　簡誤<lb/>
　下部腰膝無力由於精血虚真隂不足者不宜用傷<lb/>
　食脾胃未虚積滯多者不宜用入藥忌犯鐡器<lb/>
柿味甘寒無毒主通鼻耳氣腸澼不足<lb/>
　疏○柿稟地中之隂氣以生故味甘氣寒無毒入手<lb/>
　足太隂經鼻者肺之竅也耳者腎之竅也金水二臟<lb/>
　最忌火熱二臟有火上炎則外竅閉而不通得甘寒<lb/>
　之氣俾火熱下行竅自清利矣肺與大腸為表裏溼<lb/>
<pb n="KR3e0084_WYG_023-18b"/>
　熱傷血分則為腸澼不足甘能益血寒能除熱臟氣<lb/>
　清而腑病亦除矣　乾柿寒氣稍减能厚膓胃補不<lb/>
　足潤肺止渴功同於前　柿霜清心肺間熱生津止<lb/>
　渴化痰寧嗽治㗋舌口瘡總之其功長於清肅上焦<lb/>
　火邪兼能益脾開胃故三者所主雖不同而其源皆<lb/>
　歸於一義也<lb/>
　　主治參互<lb/>
　柿霜得桑根白皮百部天麥門冬沙參貝母蘇子枇<lb/>
<pb n="KR3e0084_WYG_023-19a"/>
　杷葉橘紅栝樓根作丸噙化治肺經有火咳嗽生痰<lb/>
　　簡誤<lb/>
　柿性寒肺經無火因客風寒作嗽者忌之冷痢滑洩<lb/>
　腸胃虚脫者忌之脾家素有寒積及感寒腹痛感寒<lb/>
　嘔吐者皆不得服不宜與蟹同食令人腹痛作瀉<lb/>
烏芋味苦甘微寒無毒主消渴痺熱温中益氣<hi>一名葧臍</hi>
　疏○烏芋稟土金之氣以生本經味苦甘氣微寒無<lb/>
　毒然詳其用味應有辛辛能散苦能泄故主痺熱甘<lb/>
<pb n="KR3e0084_WYG_023-19b"/>
　寒能除熱而生津故主消渴熱去則氣自益氣益則<lb/>
　中自温自然之道也孟詵主下丹石消黄疸除胸中<lb/>
　實熱氣汪機主療五種膈氣消宿食治誤吞銅物及<lb/>
　今人治腹脹下血等證皆取其辛寒消散除熱之功<lb/>
　也<lb/>
　　主治㕘互<lb/>
　烏芋去皮填入雄猪肚内線縫砂器煮糜食之勿入<lb/>
　鹽治腹滿脹大　善毁銅銅器中煮之即烊　誤吞<lb/>
<pb n="KR3e0084_WYG_023-20a"/>
　銅物以烏芋合胡桃食一二斤許即消　一味曬乾<lb/>
　為末服能辟蠱毒　神秘方大便下血葧臍搗汁大<lb/>
　半鍾入酒少許温服二日見效<lb/>
　　簡誤<lb/>
　孟詵云烏芋性冷先有冷氣人不可食多食令人患<lb/>
　脚氣又孕婦忌之<lb/>
枇杷葉味苦平無毒主卒啘不止下氣<lb/>
　疏○枇杷葉稟天地清寒之氣四時不凋其味苦氣<lb/>
<pb n="KR3e0084_WYG_023-20b"/>
　平平即凉也無毒入手太隂足陽明經氣薄味厚陽<lb/>
　中之隂降也經曰諸逆衝上皆屬於火火氣上炎則<lb/>
　為卒啘不止啘者噦也其聲濁惡而長經曰樹枯者<lb/>
　葉病病深者聲噦病者見此是為危證枇杷葉性凉<lb/>
　善下氣氣下則火不上升而胃自安故卒啘止也其<lb/>
　治嘔吐不止婦人産後口乾男子消渴肺熱咳嗽喘<lb/>
　息氣急脚氣上衝皆取其下氣之功氣下則火降痰<lb/>
　順而嘔者不嘔渴者不渴咳者不咳衝逆者不衝逆<lb/>
<pb n="KR3e0084_WYG_023-21a"/>
　矣又治婦人發熱咳嗽經事先期佐補隂清熱之藥<lb/>
　服之可使經期正而受孕<lb/>
　　主治㕘互<lb/>
　同生地黄麥門冬白芍藥炙甘草枸杞子桑根白皮<lb/>
　童便茅根天門冬蘇子五味子栝樓根治隂虚咳嗽<lb/>
　吐血　入噙化丸治肺熱咳嗽　同竹茹木瓜蘆根<lb/>
　汁石斛麥門冬人參白茯苓治胃熱嘔吐加童便人<lb/>
　乳竹瀝蘇子白芍藥蔗漿治噎膈反胃　同白芍藥<lb/>
<pb n="KR3e0084_WYG_023-21b"/>
　生地黄青蒿子五味子黄檗阿膠枸杞子杜仲牡丹<lb/>
　皮鼈甲作丸治婦人經行先期發熱無孕　同人參<lb/>
　白芍藥茯苓竹茹橘紅蘇子麥門冬木瓜治妊娠惡<lb/>
　阻　同栝樓根天門冬枸杞子五味子石斛白芍藥<lb/>
　黄連甘草蘆根汁童便竹葉治消渇　龎安常方温<lb/>
　病發噦因飲水多者枇杷葉去毛炙香茅根各半斤<lb/>
　水四升煎二升稍稍飲之　聖惠方衂血不止枇杷<lb/>
　葉去毛焙研末茶服一二錢日二服<lb/>
<pb n="KR3e0084_WYG_023-22a"/>
　　簡誤<lb/>
　胃寒嘔吐及肺感風寒咳嗽者法並忌之<lb/>
荔枝子味甘平無毒止渴益人顔色<lb/>
　疏○荔枝子南方果也感天之陽氣得地之甘味本<lb/>
　經雖云平而其氣實温也鮮時味極甘美多津液故<lb/>
　能止渴甘温益血助榮氣故能益人顔色也多食令<lb/>
　人發熱或衂血齒痛者以其生於炎方熟於夏月故<lb/>
　善助火發熱耳入藥甚稀無主治簡誤<lb/>
<pb n="KR3e0084_WYG_023-22b"/>
　核味甘温主心痛小腸氣痛㿗疝婦人血氣刺痛以<lb/>
　一枚煨存性研末酒調服蓋其氣温而通行入肝腎<lb/>
　散滯氣辟寒邪所以能療如上諸證也<lb/>
　　主治㕘互<lb/>
　荔枝核同牛膝補骨脂延胡索合歡子茴香木瓜杜<lb/>
　仲橘核蓽薢治疝氣虚熱者加黄檗虚寒者加桂<lb/>
　孫氏方治疝氣㿗腫荔枝核炒黒色大茴香炒等分<lb/>
　為末每服一錢温酒下　又方腎腫如斗荔核核青<lb/>
<pb n="KR3e0084_WYG_023-23a"/>
　橘皮茴香等分各炒研酒服二錢日三　除疝氣外<lb/>
　無他用故不著簡誤<lb/>
石蜜<hi>乳糖也</hi>味甘寒無毒主心腹熱脹口乾渴性冷利<lb/>
　疏○石蜜乃煎甘蔗汁曝之凝如石而體甚輕今之<lb/>
　白沙糖也其味甘其氣寒其用在脾故主心腹熱脹<lb/>
　甘寒能除熱生津液故止口乾渴及咳嗽生痰也多<lb/>
　食亦能害脾以其味太甘耳<lb/>
甘蔗味甘平無毒主下氣和中助脾氣利大腸<lb/>
<pb n="KR3e0084_WYG_023-23b"/>
　疏　甘蔗稟地中之沖氣故味甘氣平無毒日華子<lb/>
　云冷氣薄味厚陽中之隂降也入手足太隂足陽明<lb/>
　經甘為稼穡之化其味先入脾故能助脾氣脾主中<lb/>
　州故主和中甘寒除熱潤燥故主下氣利大腸也大<lb/>
　明為其消痰止渴除心胸煩熱解酒毒今人用以治<lb/>
　噎膈反胃嘔吐大便燥結皆取其除熱生津潤燥之<lb/>
　功耳<lb/>
　　主治㕘互<lb/>
<pb n="KR3e0084_WYG_023-24a"/>
　蔗漿一味單服能潤大便下燥結　同蘆根汁棃汁<lb/>
　藕汁人乳童便竹瀝和勻時時飲之治胃脘乾枯噎<lb/>
　食嘔吐　梅師方反胃吐食蔗漿七升薑汁半升和<lb/>
　勻日日細呷<lb/>
　　簡誤<lb/>
　甘蔗世人皆以其性熱不敢多食不知乃是甘寒之<lb/>
　物能瀉火熱潤枯燥唐王摩詰櫻桃詩云飽食不須<lb/>
　愁内熱大官還有蔗漿寒可為證矣惟胃寒嘔吐中<lb/>
<pb n="KR3e0084_WYG_023-24b"/>
　滿滑洩者忌之<lb/>
沙糖味甘寒無毒功用與石蜜同而冷利過之<lb/>
　疏○沙糖蔗漿之清而煎煉至紫黒色者本經雖云<lb/>
　與石蜜同功然而不逮石蜜多矣既經煎煉之多則<lb/>
　未免有溼熱之氣故多食損齒生蟲發疳脹滿令人<lb/>
　心痛等害與鯽魚同食成疳蟲與葵同食生流澼與<lb/>
　笋同食不消成瘢身重不能行今醫家用作湯下小<lb/>
　兒丸散殊為未當<lb/>
<pb n="KR3e0084_WYG_023-25a"/>
桃核仁味苦甘平無毒主瘀血血閉瘕邪氣殺小蟲止<lb/>
欬逆上氣消心下堅除卒暴擊血破癥瘕通月水止痛<lb/>
　疏○桃核仁稟地二之氣兼得天五之氣以生故其<lb/>
　味苦重甘微氣平無毒思邈言辛孟詵言温皆有之<lb/>
　矣氣薄味厚陽中之隂降也入手足厥隂經夫血者<lb/>
　隂也有形者也周流乎一身者也一有凝滯則為癥<lb/>
　瘕瘀血血閉或婦人月水不通或擊撲傷損積血及<lb/>
　心下宿血堅痛皆從足厥隂受病以其為藏血之臟<lb/>
<pb n="KR3e0084_WYG_023-25b"/>
　也苦能泄滯辛能散結甘温通行而緩肝故主如上<lb/>
　等證也心下㝛血去則氣自下欬逆自止桃為五木<lb/>
　之精能鎮辟不祥故主　氣味苦而辛故又能殺小<lb/>
　蟲也<lb/>
　　主治㕘互<lb/>
　仲景桃仁承氣湯治傷寒溼熱在内小便利而大便<lb/>
　黒為畜血用桃仁五十粒桂枝二兩大黄四兩朴硝<lb/>
　二兩甘草一兩以水七升煮取二升半去滓内芒硝<lb/>
<pb n="KR3e0084_WYG_023-26a"/>
　更上火微沸空心温服五合日三當微利　入抵當<lb/>
　湯治太陽病六七日表證仍在脉微而沈反不結胸<lb/>
　其人如狂者以熱在下焦少腹當硬滿小便自利下<lb/>
　血乃愈用桃仁二十粒水蛭三十箇熬蝱蟲三十箇<lb/>
　去翅足熬大黄三兩酒浸以水五升煮取三升温服<lb/>
　一升不止再服　同當歸芍藥澤蘭延胡索蘇木五<lb/>
　靈脂紅花牛膝生地黄益母草治産後瘀血結塊作<lb/>
　痛並治壯盛婦人經閉不通　同當歸麻仁地黄麥<lb/>
<pb n="KR3e0084_WYG_023-26b"/>
　門冬芍藥黄芩肉蓯容甘草治大腸血燥便結不通<lb/>
　　同番降香川通草山查穿山甲乳香沒藥紅花續<lb/>
　斷當歸治上部内傷瘀血作痛　聖濟總録大便不<lb/>
　快裏急後重用桃仁三兩去皮以吳茱萸二兩食鹽<lb/>
　一兩同炒熟去二物每嚼桃仁五七粒效兼可預辟<lb/>
　瘴癘　删煩方婦人難産數日不出桃仁一箇劈開<lb/>
　用硃砂書一片可字一片出之吞之即生　肘後方<lb/>
　婦人隂癢桃仁杵爛綿裹塞之杏仁亦可用<lb/>
<pb n="KR3e0084_WYG_023-27a"/>
　　簡誤<lb/>
　桃仁性善破血凡血結血秘血燥瘀血畱血畜血血<lb/>
　痛血瘕等證用之立通第散而不收瀉而無補過用<lb/>
　之及用之不得其當便使血下不止損傷眞隂為害<lb/>
　非細故凡經閉不通由於血枯而不由於瘀滯産後<lb/>
　腹痛由於血虚而不由於留血結塊大便不通由於<lb/>
　津液不足而不由於血燥閉結法並忌之<lb/>
　桃梟味苦微温主殺百鬼精物療中惡腹痛殺精魅<lb/>
<pb n="KR3e0084_WYG_023-27b"/>
　五毒不祥一名桃奴<lb/>
　疏○桃梟是桃實着樹經冬不落者正月采之桃為<lb/>
　五木之精仙木也最能辟邪今道家禁呪鎮魘之術<lb/>
　猶有用桃木者本經以桃梟主殺諸精鬼不祥亦此<lb/>
　意耳况着於樹上最久得氣尤全苦温之性又能通<lb/>
　滯散邪者乎治血之功與桃仁同<lb/>
　　主治㕘互<lb/>
　桃梟煅存性同㯶皮灰蒲黄朱砂京墨為末臨臥以<lb/>
<pb n="KR3e0084_WYG_023-28a"/>
　童便調服三錢小便解色漸淡為度治内傷吐血神<lb/>
　效　同番降香辰砂治鬼擊吐血　聖惠方伏梁結<lb/>
　氣在心下不散桃奴三兩為末空心温酒下每服二<lb/>
　錢<lb/>
　　簡誤同桃仁<lb/>
杏核仁味甘苦温冷利有毒主欬逆上氣雷鳴㗋痺下<lb/>
氣産乳金瘡寒心賁豚驚癎心下煩熱風氣去來時行<lb/>
頭痛解肌消心下急殺狗毒<lb/>
<pb n="KR3e0084_WYG_023-28b"/>
　疏○杏核仁稟春温之氣而兼火土之化以生故本<lb/>
　經味甘氣温別録加苦有毒其言冷利者以其性潤<lb/>
　利下行之故非眞冷也氣薄味厚隂中微陽降也入<lb/>
　手太隂經太隂為清肅之臟邪客之則欬逆上氣火<lb/>
　炎乘金則為喉痺杏仁潤利而下行苦温而散滯則<lb/>
　欬逆上氣喉痺俱除矣其主心下煩熱者邪熱客於<lb/>
　心肺之分也風氣去來時行頭痛者肺主皮毛風邪<lb/>
　自外而入也温能解肌苦能泄熱故仲景麻黄湯中<lb/>
<pb n="KR3e0084_WYG_023-29a"/>
　用之亦取其有發散之功也主産乳金瘡者亦指為<lb/>
　風寒所乘者言之消心下急者以其潤利而下氣也<lb/>
　心寒賁豚者心虚而腎邪凌之也驚癎者痰熱盛也<lb/>
　雷鳴者大腸不和也總之取其下氣消痰温散甘和<lb/>
　苦洩潤利之功也<lb/>
　　主治參互<lb/>
　同桑根白皮前胡薄荷桔梗蘇子貝母甘草五味子<lb/>
　橘紅紫苑治風寒入肺咳嗽生痰　入麻黄湯治太<lb/>
<pb n="KR3e0084_WYG_023-29b"/>
　腸病無汗惡寒喘急　千金方欬逆上氣以杏仁三<lb/>
　升去皮尖炒黄研膏入蜜一合杵熟每食前含之嚥<lb/>
　汁　梅師方食狗肉不消心下堅脹口乾發熱妄語<lb/>
　杏仁一升去皮尖水三升煎减半取汁分三服效<lb/>
　　簡誤<lb/>
　杏仁性温散肺中風寒滯氣殊效第隂虚咳嗽肺家<lb/>
　有虚熱熱痰者忌之風寒外邪非壅逆肺分喘急息<lb/>
　促者不得用産乳金瘡無風寒擊襲者不得用驚癎<lb/>
<pb n="KR3e0084_WYG_023-30a"/>
　喉痺亦非必須之藥用者詳之雙仁者能殺人本經<lb/>
　言有毒蓋指此耳<lb/>
棃味甘微酸寒多食令人寒中金瘡乳婦尤不可食<lb/>
　疏○棃成於秋花實皆白其得西方之隂氣者乎味<lb/>
　甘微酸氣寒無毒入手太隂兼入足陽明經別録著<lb/>
　棃止言其害不叙其功陶隱居言棃不入藥蓋古人<lb/>
　論病多主於風寒外邪以温熱為補藥多桂附凡冷<lb/>
　利之物輟而不用也不知時運迭降稟受遞殊今時<lb/>
<pb n="KR3e0084_WYG_023-30b"/>
　之人火病熱病痰病徃徃皆是棃能潤肺消痰降火<lb/>
　除熱故蘇恭主熱嗽止渇貼湯火傷治客熱中風不<lb/>
　語傷寒寒熱解丹石熱氣驚邪利大小便大明主賊<lb/>
　風心煩氣喘熱狂孟詵主胸中痞塞熱結等誠不可<lb/>
　闕者也本經言多食令人寒中者以其過於冷利也<lb/>
　乳婦金瘡不可食者以血得寒則凝而成瘀為病也<lb/>
　凡人有痛處脉數無力或發渴此癰疽將成之候惟<lb/>
　晝夜食棃可轉重為輕膏粱之家厚味釅酒縱恣無<lb/>
<pb n="KR3e0084_WYG_023-31a"/>
　節必多痰火卒中癰疽之病數食棃可變危為安功<lb/>
　難盡述<lb/>
　　主治㕘互<lb/>
　棃汁同霞天膏竹瀝童便治中風痰熱　同人乳蔗<lb/>
　漿蘆根汁童便竹瀝治血液衰少漸成噎膈　普濟<lb/>
　方消渴飲水用香水棃或鵝棃雪棃皆可取汁以蜜<lb/>
　和熬成膏瓶収不時白湯調服一二匙　崔元亮海<lb/>
　上方卒得咳嗽用上好棃去核搗汁一碗入椒四十<lb/>
<pb n="KR3e0084_WYG_023-31b"/>
　粒煎一沸去滓納黒餳一大兩消訖細細含嚥立定<lb/>
　　食療本草喑風失音搗棃汁一盞飲之日再服<lb/>
　聖惠方小兒風熱昏懵躁悶不能食用消棃三枚切<lb/>
　破以水二升煮取汁一升入粳水一合煮粥食之<lb/>
　治小兒内熱痰壅喉間吐不出或因驚熱生痰或因<lb/>
　風熱生痰取棃汁時時與之加牛黄分許神效　圖<lb/>
　經赤目努肉日夜痛者取好棃一顆搗絞汁以黄連<lb/>
　切片一錢浸汁内取汁仰臥㸃之　聖濟總録反胃<lb/>
<pb n="KR3e0084_WYG_023-32a"/>
　轉食藥物不下用大雪棃一箇以丁香十五粒刺入<lb/>
　棃内溼紙包四五重煨熟去丁香食之<lb/>
　　簡誤<lb/>
　肺寒咳嗽脾家泄瀉腹痛冷積寒痰痰飲婦人産後<lb/>
　小兒痘後胃冷嘔吐及西北真中風證法咸忌之<lb/>
橄欖味酸甘温無毒主消酒療鯸鮐毒<lb/>
　疏○橄欖本經味酸甘今嘗之先澀而後甘得土中<lb/>
　之陽氣氣温無毒肺胃家果也能生津液酒後嚼之<lb/>
<pb n="KR3e0084_WYG_023-32b"/>
　不渴故主消酒甘能解毒故能療鯸鮐毒也馬志云<lb/>
　鯸鮐即河豚也人誤食此魚肝及子必迷悶至死惟<lb/>
　橄欖汁煮服之必解其木作檝撥着魚皆浮出故知<lb/>
　物有相畏如此不特味甘解毒之義也<lb/>
　　主治㕘互<lb/>
　食諸魚被鯁用橄欖嚼汁嚥之無橄欖時即覔核研<lb/>
　末急流水調服亦效　手抓碎成瘡用橄欖磨濃汁<lb/>
　塗之能滅瘢痕　直指方膓風下血橄欖燒存性研<lb/>
<pb n="KR3e0084_WYG_023-33a"/>
　末每服二錢陳米飲調下　乾坤生意耳足凍瘡橄<lb/>
　欖燒研油調塗之<lb/>
胡桃味甘平無毒食之令人肥健潤肌黒髪取瓤燒令<lb/>
黒末斷煙和松脂研傅瘰癧瘡又和胡粉為泥拔白鬚<lb/>
髪以内孔中其毛皆黒多食利小便能脫人睂動風故<lb/>
也去五痔外青皮染髭<lb/>
　疏○胡桃稟火土之氣以生本經雖云甘平然其氣<lb/>
　多熱而性潤益血脉補命門之藥也血不充則消痩<lb/>
<pb n="KR3e0084_WYG_023-33b"/>
　肌膚不澤及鬚髪易白益血故令人肥健潤肌黒鬚<lb/>
　髪也多食利小便者以其能入腎固精令水竅常通<lb/>
　也傅瘰癧者甘熱能解毒散結去五痔取其潤腸除<lb/>
　溼之功也能脫人睂者熱極則生風風甚則萬物揺<lb/>
　落之象也青皮性澀故能染髭<lb/>
　　主治㕘互<lb/>
　一味勿去黄皮空腹食之最能固精　同補骨脂蒺<lb/>
　藜蓮鬚鹿茸麥門冬巴㦸天覆盆子山茱萸五味子<lb/>
<pb n="KR3e0084_WYG_023-34a"/>
　魚膠益命門種子最效　入青娥丸能黒鬚髪補右<lb/>
　腎方見補骨脂條　御藥院方胡桃丸益血補髄强<lb/>
　筋壯骨延年明目悦心潤肌能除百病用胡桃肉四<lb/>
　兩搗膏入補骨脂杜仲蓽薢末各四兩杵匀丸梧子<lb/>
　大每空心温酒鹽湯任下五十丸　普濟方産後氣<lb/>
　喘胡桃肉人參各二錢水一盞煎七分頓服　李樓<lb/>
　方誤吞銅錢多食胡桃自化出也　聖惠方揩齒烏<lb/>
　鬚胡桃仁燒過貝母各等分為散日日用之　聖濟<lb/>
<pb n="KR3e0084_WYG_023-34b"/>
　總錄血崩不出胡桃肉十五枚燒存性研作一服空<lb/>
　心温酒調下神效　子和儒門事親便毒初起用胡<lb/>
　桃七箇燒研酒服不過三服效　楊試經驗方魚口<lb/>
　便毒端五日午時取樹上青胡桃筐内隂乾臨時全<lb/>
　燒為末酒服少行一二次有膿自大便出無膿即消<lb/>
　二三服平上二方應加全蝎穿山甲尤妙　圖經本<lb/>
　草壓撲損傷胡桃仁搗和温酒頓服便瘥<lb/>
　　簡誤<lb/>
<pb n="KR3e0084_WYG_023-35a"/>
　胡桃前人多言其有害不可食孫思邈云多食動痰<lb/>
　飲令人惡心吐水蘇頌云性熱不可多食馬志云多<lb/>
　食動風脫人睂同酒食多令人咯血汪頴曰多食生<lb/>
　痰動腎火然而近世醫方用治痰氣喘嗽和傷補命<lb/>
　門潤血脉大腸及癘風諸病而酒家徃徃以之佐酒<lb/>
　則多食吐水咯血脫睂動火之說亦未盡然也但性<lb/>
　本熱惟虚寒者宜之如肺家有痰熱命門火熾隂虚<lb/>
　吐衂等證皆不得施<lb/>
<pb n="KR3e0084_WYG_023-35b"/>
海松子味甘小温無毒主骨節風眩眩去死肌髪白散<lb/>
水氣潤五藏不飢生新羅<lb/>
　疏○海松子氣味香美甘温甘温助陽氣而通經則<lb/>
　骨節中風水氣及因風頭眩死肌自除矣氣温屬陽<lb/>
　味甘補血血氣充足則五臟自潤髪白不飢所由來<lb/>
　矣仙方服食多餌此物故能延年輕身不老也<lb/>
龍眼味甘平無毒主五藏邪氣安志厭食除蟲去毒久<lb/>
服强䰟聰明輕身不老通神明<hi>自木部移入</hi>
<pb n="KR3e0084_WYG_023-36a"/>
　疏○龍眼稟稼穡之化故其味甘氣平無毒入足太<lb/>
　隂手少隂經少隂為君主之官藏神而主血甘能益<lb/>
　心補心則君主强神明通五藏邪氣俱除矣甘味補<lb/>
　脾脾得補則食自寡而飫心得補則火下降而坎離<lb/>
　交故能安志肝藏魂主納血心家血滿則肝有所受<lb/>
　而魂强甘能解毒故主去毒久服聰明耳目輕身不<lb/>
　老總之補益心脾之驗也至於除蟲非其所能略之<lb/>
　可也<lb/>
<pb n="KR3e0084_WYG_023-36b"/>
　　主治㕘互<lb/>
　同生地黄天麥門冬丹參栢子仁逺志蓮實五味子<lb/>
　茯神人參能補心保神益氣强志　嚴用和濟生方<lb/>
　歸脾湯治思慮過度勞傷心脾健㤀怔忡虚煩不眠<lb/>
　自汗驚悸用龍眼肉酸棗仁炒黄耆炙白朮焙茯神<lb/>
　各一兩木香半兩炙甘草二錢半㕮咀每服五錢薑<lb/>
　三片棗一枚水二鍾煎一鍾温服<lb/>
赤爪木實味酸冷無毒汁服主水痢沭頭及洗身上瘡<lb/>
<pb n="KR3e0084_WYG_023-37a"/>
痒<hi>自木部移入即今山查一名棠<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>
                    </hi>
　疏○山查稟木氣而生本經云味酸氣冷然觀其能<lb/>
　消食積行瘀血則其氣非冷矣入足陽明太隂經二<lb/>
　經有積滯則成下痢産後惡露不盡畜於太隂部分<lb/>
　則為兒枕痛山查能入脾胃消積滯散宿血故治水<lb/>
　痢及産婦腹中塊痛也大抵其功長於化飲食健脾<lb/>
　胃行結氣消瘀血故小兒産婦宜多食之本經誤認<lb/>
　為冷故有洗瘡癢之用<lb/>
<pb n="KR3e0084_WYG_023-37b"/>
　　主治㕘互<lb/>
　同礬紅黄連紅麴消肉積　同紅麴麥芽橘皮白朮<lb/>
　肉豆蔲厚朴砂仁能消食健脾　同牛膝生地黄當<lb/>
　歸續斷益母草澤蘭牡丹皮蒲黄芍藥治産後兒枕<lb/>
　作痛　衞生易簡方偏墜疝氣山查肉茴香炒各一<lb/>
　兩為末糊丸梧子大每服一百丸空心白湯下<lb/>
　　簡誤<lb/>
　山查性能尅化飲食若胃家無食積及脾虚不能運<lb/>
<pb n="KR3e0084_WYG_023-38a"/>
　化不思食者多食之反致尅伐脾胃生氣如脾胃虚<lb/>
　兼有積滯者當與補藥同施亦不宜過用也物類相<lb/>
　感志云煮老雞硬肉入山查數顆即易爛其消食尅<lb/>
　伐之力彰矣<lb/>
榧實味甘無毒主五痔去三蟲蠱毒鬼疰<hi>木部移入</hi>
　疏○榧實稟土氣以生本經味甘無毒然嘗其味多<lb/>
　帶微澀詳其用應是有苦氣應微寒氣薄味厚隂也<lb/>
　降也入手太隂陽明經五痔三蟲皆大腸溼熱所致<lb/>
<pb n="KR3e0084_WYG_023-38b"/>
　苦寒能瀉溼熱則大腸清寧而二證愈矣其主蠱毒<lb/>
　鬼疰者以其甘能解毒而苦寒能滌除腸胃邪惡氣<lb/>
　耳<lb/>
　　主治㕘互<lb/>
　孟詵食療治寸白蟲日食榧子七顆滿七日蟲皆化<lb/>
　為水也　簡便方好食茶葉面黄者每日食榧子七<lb/>
　枚以愈為度<lb/>
　神農本草經疏卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷六</head> <lb/>
    <p>
<pb n="KR3e0084_WYG_006-1a"/>
欽定四庫全書<lb/>
　神農本草經疏卷六<lb/>
　　　　　　　　　　　　明　繆希雍　撰<lb/>
　草部上品之上<lb/>
　　總八十七種今疏其要者三十二種<lb/>
　　　黄精　　　　菖蒲　　　　甘菊花<lb/>
　　　人參　　　　天門冬　　　甘草<lb/>
　　　乾地黄　　　术　　　　　菟絲子<lb/>
<pb n="KR3e0084_WYG_006-1b"/>
　　　牛膝　　　　茺蔚子　　　萎𬎼<lb/>
　　　茈<hi>柴字</hi>胡　　　麥門冬　　　獨活<hi>羌活附</hi>
　　　升麻　　　　車前子　　　木香<lb/>
　　　薯蕷<hi>今呼山藥</hi>　　薏苡仁　　　澤㵼<lb/>
　　　逺志　　　　草龍膽　　　細辛<lb/>
　　　石斛　　　　巴㦸天　　　菴䕡子<lb/>
　　　卷柏　　　　辟虺雷　　　藥王<lb/>
　　　草犀根　　　百草花<lb/>
<pb n="KR3e0084_WYG_006-2a"/>
黄精味甘平無毒主補中益氣除風濕安五藏乆服輕<lb/>
身延年不饑黄帝曰太陽之草名曰黄精餌之可以長<lb/>
生<lb/>
　疏○黄精君純得土之冲氣而稟乎季春之令故味<lb/>
　甘氣和性無毒其色正黄味厚氣薄土位乎中脾治<lb/>
　中焦故補中脾土為後天生氣之源故益氣中氣强<lb/>
　脾胃實則風濕之邪不能干故除風濕五臟之氣皆<lb/>
　稟胃氣以生胃氣者即後天之氣也斯氣盛則五臟<lb/>
<pb n="KR3e0084_WYG_006-2b"/>
　皆實實則安故安五臟臟安則氣血精三者益盛氣<lb/>
　滿則不饑乆服輕身延年著其為効之極功也雖非<lb/>
　治療之所急而為養性之上藥故仙經累贊其能服<lb/>
　餌駐顔乆而彌勝矣<lb/>
　　主治叅互<lb/>
　黄精同漆葉桑椹何首烏茅山术作丸餌可以變白<lb/>
　乆之殺三蟲能使足温而不寒　同术乆服可輕身<lb/>
　涉險不饑　同地黄天門冬釀酒可去風益血氣<lb/>
<pb n="KR3e0084_WYG_006-3a"/>
　　簡誤<lb/>
　雷公云凡使勿用鈎吻真似黄精只是葉有毛鈎子<lb/>
　二箇是别認處若誤服害人黄精葉似竹葉以溪水<lb/>
　洗淨後蒸從已至子竹刀薄切爆乾用<lb/>
菖蒲味辛温無毒主風寒濕痺欬逆上氣開心孔補五<lb/>
藏通九竅明耳目出音聲主耳聾癰瘡温腸胃止小便<lb/>
利四肢濕痺不得屈伸小兒温瘧身積熱不解可作浴<lb/>
湯乆服輕身聰明耳目不忘不迷惑延年益心智髙志<lb/>
<pb n="KR3e0084_WYG_006-3b"/>
不老<hi>一寸九節者良露根者不可用忌飴糖羊肉不可犯鐵令人吐逆</hi>
　疏○菖蒲君正禀孟夏六陽之氣而合金之辛味以<lb/>
　生者也其味苦辛其氣大温陽精芳草故無毒陽氣<lb/>
　開發外充百骸辛能四達以散邪結此通利心脾二<lb/>
　經之要藥也葢苦可燥濕温能辟寒辛可散結風寒<lb/>
　濕三者合而成痺此去三邪痺自愈矣陽氣開發芬<lb/>
　芳輕揚氣重于味辛兼横走故能下氣開心欬逆者<lb/>
　氣逆之候也下氣則欬逆上氣可去五臟之壅遏既<lb/>
<pb n="KR3e0084_WYG_006-4a"/>
　徹則九竅應之而通故聰明耳目出音聲主耳聾辛<lb/>
　以散之故治癰瘡氣味辛温氣厚發熱故温腸胃膀<lb/>
　胱虚寒則小便不禁腸胃既温則膀胱與焉故止小<lb/>
　便脾主四肢脾濕既袪則四肢濕痺不得屈伸自利<lb/>
　山嵐瘴氣最能使小兒發瘧寒濕之甚莫過山嵐既<lb/>
　散其邪則病本已拔瘧焉得而不已焉作浴湯及乆<lb/>
　服輕身者除濕之騐也不迷惑益心智髙志者心竅<lb/>
　開利也其曰補五臟延年者單指巖棲脩煉之士辟<lb/>
<pb n="KR3e0084_WYG_006-4b"/>
　榖服餌之用以其助發陽氣辟除陰嵐兼可參合養<lb/>
　性諸藥如黄精青黏地黄天門冬之屬資其宣導臻<lb/>
　乎太和故亦為仙經要藥至于世俗之人五慾熾然<lb/>
　六淫迭至詎可窮年卒嵗乆餌偏燥之物乎<lb/>
　　主治叅互<lb/>
　菖蒲同熟地黄黄檗作丸治腎虚耳聾若中年預服<lb/>
　可使老而聴聰　同二术木瓜薏仁石斛萆薢黄檗<lb/>
　為除濕强步之要藥兼治下部膿窠濕瘡如神　佐<lb/>
<pb n="KR3e0084_WYG_006-5a"/>
　人參麥門冬酸棗仁茯神逺志生熟地黄為補心之<lb/>
　劑如心氣鬰結者加沈香能益火以開心　兼辟蚤<lb/>
　蝨<lb/>
　　簡誤<lb/>
　雷公云凡使勿用泥菖夏菖其二件相似如竹根鞭<lb/>
　形黒氣穢味腥不堪用凡使採石上生者根條嫩黄<lb/>
　𦂳硬節稠一寸有九節者是真也採得後用銅刀括<lb/>
　去黄黒皮硬節一重了用嫩桑條相拌蒸出爆乾去<lb/>
<pb n="KR3e0084_WYG_006-5b"/>
　桑條剉用<lb/>
菊花味苦甘平無毒主風頭眩腫痛目欲脱淚出皮膚<lb/>
死肌惡風濕痺療腰痛去來陶陶除胸中煩熱安腸胃<lb/>
利五脈調四肢乆服利血氣輕身耐老延年<lb/>
　疏○菊花發生於春長養於夏秀英於秋而資味乎<lb/>
　土歴三時之氣得天地之清獨稟金精專制風木故<lb/>
　為去風之要藥苦可洩熱甘能益血甘可解毒平則<lb/>
　兼辛故亦㪚結苦入心小腸甘入脾胃平辛走肝膽<lb/>
<pb n="KR3e0084_WYG_006-6a"/>
　兼入肺與大腸其主風頭眩腫痛目欲脱淚出皮膚<lb/>
　死肌惡風濕痺者諸風掉眩皆屬肝木風藥先入肝<lb/>
　肝開竅于目風為陽邪勢必走上血虚則熱熱則生<lb/>
　風風火相搏故也腰痛去來陶陶者乃血虚氣滯之<lb/>
　候苦以洩滯結甘以益血脈辛平以㪚虚熱也其除<lb/>
　胸中煩熱者心主血虚則病煩陰虚則熱收于内故<lb/>
　熱在胸中血益則陰生陰生則煩止苦辛能泄熱故<lb/>
　煩熱並解安腸胃利五脈調四肢利血氣者即除熱<lb/>
<pb n="KR3e0084_WYG_006-6b"/>
　袪風益血入心入脾入肝之驗也乆服輕身耐老延<lb/>
　年者物乆則力專力專則氣化化則變常其釀酒延<lb/>
　齡和藥變白皆服餌專氣之功故亦為仙經所録矣<lb/>
　生搗最治疔瘡血線疔猶為要藥疔者風火之毒也<lb/>
　三六九十二月採葉莖花根四物並陰乾百日等分<lb/>
　搗末酒調下錢許又可蜜丸如桐子大毎七丸日三<lb/>
　服皆酒吞一年變白二年齒生三年返老仙人王子<lb/>
　喬方也<lb/>
<pb n="KR3e0084_WYG_006-7a"/>
　　主治叅互<lb/>
　甘菊花袪風要藥風木通肝肝開竅于目故為明目<lb/>
　之主同地黄黄檗枸杞子白蒺藜五味子山茱萸當<lb/>
　歸羚羊角羊肝治肝腎俱虚目痛加決明子木賊草<lb/>
　榖精草柴胡可以去外翳　同黄連𤣥參甘草生地<lb/>
　黄荆芥穗決明子連翹桔梗柴胡川芎羌活童便可<lb/>
　治風熱目痛　君川芎細辛藁本當歸生熟地黄天<lb/>
　麥門冬白芍藥甘草童便治血虚頭痛亦主頭眩暈<lb/>
<pb n="KR3e0084_WYG_006-7b"/>
　因痰結而作者無痰藥不效　與枸杞子相對蜜丸<lb/>
　乆服則終身無目疾兼不中風及生疔疽　連根生<lb/>
　用為君加紫花地丁益母草金銀花半枝連貝母連<lb/>
　翹生地黄括樓根白芷白及蒼耳子夏枯草可治疔<lb/>
　瘡甚者以蟾酥丸發汗大便閉者汗後以玉樞丹下<lb/>
　之如無玉樞丹以大㦸加蚤休棗肉丸服三錢必下<lb/>
　矣忌甘草犯之則死為大㦸也<lb/>
人參味甘微寒微温無毒主補五藏安精神定魂魄止<lb/>
<pb n="KR3e0084_WYG_006-8a"/>
驚悸除邪氣明目開心益智療腸胃中冷心腹鼓痛胸<lb/>
脇逆滿霍亂吐逆調中止消渇通血脈破堅積令人不<lb/>
忘乆服輕身延年<hi>茯苓為之使</hi>
　疏○人參得土中清陽之氣稟春升少陽之令而生<lb/>
　故味甘微寒而無毒氣味均齊不厚不薄升多于降<lb/>
　潔古謂其氣味俱薄浮而升陽中之陽也又曰陽中<lb/>
　微陰葢亦指其生長真元之氣而言歟神農微寒别<lb/>
　録微温二義相蒙世鮮解者葢微寒者春之寒也微<lb/>
<pb n="KR3e0084_WYG_006-8b"/>
　温者亦春之温也神農直指所稟故曰微寒别録兼<lb/>
　言功用故又曰微温既云微矣寒不甚寒則近于温<lb/>
　温不甚温則近于寒故知寒温雖别言微則一也以<lb/>
　言乎天則得其生生升發之氣以言乎地則得其清<lb/>
　陽至和之精狀類人形上應瑤光故能回陽氣于垂<lb/>
　絶却虚邪于俄頃功魁羣草力等丸丹矣其主治也<lb/>
　則補五臟葢臟雖有五以言乎生氣之流通則一也<lb/>
　益真氣則五臟皆補矣其曰安精神定魂魄止驚悸<lb/>
<pb n="KR3e0084_WYG_006-9a"/>
　開心益智者以心藏神肝藏魂肺藏魄腎藏精與志<lb/>
　脾藏意與智故也心腎虚則精神不安矣肝肺虚則<lb/>
　魂魄不定矣驚悸者心脾二經之病也心脾虚則驚<lb/>
　悸心脾之氣强則心竅通利能思而智益深矣邪氣<lb/>
　之所以乆留而不去者無他真氣虚則不能敵故留<lb/>
　連而不解也兹得補而真元充實則邪自不能容譬<lb/>
　諸君子當陽則小人自退清陽之氣下陷則耳目不<lb/>
　聰明兼之目得血而能視陽生則陰長故明目真氣<lb/>
<pb n="KR3e0084_WYG_006-9b"/>
　内虚故腸胃中冷氣旺陽回則不冷矣心腹鼓痛者<lb/>
　心脾虚故也二臟得補其痛自止所謂按之快然者<lb/>
　是也故經曰可按者虚也不可按者實也不可按者<lb/>
　勿用胸脇逆滿者氣不歸元也得補則氣實而歸元<lb/>
　也脾胃俱虚則物停滯而邪客之故霍亂吐逆也補<lb/>
　助脾胃之元氣則二證自除調中者脾治中焦脾得<lb/>
　補則中自調矣消渇者津液不足之候也氣回則津<lb/>
　液生津液生則渇自止矣通血脈者血不自行氣壯<lb/>
<pb n="KR3e0084_WYG_006-10a"/>
　則行故通血脈破堅積者真氣不足則不能徤行而<lb/>
　磨物日積月累遂成堅積譬夫磨管納物無力則不<lb/>
　轉不轉則停積矣脾主消化真陽之氣回則脾強而<lb/>
　能消何堅積之不磨哉令人不忘者心主記脾主思<lb/>
　心脾二臟之精氣滿則能慮而不忘矣乆服輕身延<lb/>
　年者純陽則充舉氣積則身輕五臟皆實延年可知<lb/>
　矣斯皆敦本之論也<lb/>
　　主治叅互<lb/>
<pb n="KR3e0084_WYG_006-10b"/>
　人參補五臟陽氣之君藥開胃氣之神品　同大棗<lb/>
　白芍藥龍眼肉甘草酸棗仁補脾陰　腎氣衰陽痿<lb/>
　以之為君加鹿茸肉蓯蓉巴㦸天五味子麥門冬菟<lb/>
　絲子山茱萸地黄枸杞杜仲柏子仁乃扶衰之要劑<lb/>
　兼令人有子　君藿香木瓜橘紅治胃虚弱嘔吐反<lb/>
　胃如妊娠嘔吐加竹茹枇杷葉　同白术呉茱萸治<lb/>
　脾泄乆不止　君五味子呉茱萸補骨脂肉豆蔲治<lb/>
　腎泄　同白芍藥炙甘草治血虚腹痛鼓痛　同乾<lb/>
<pb n="KR3e0084_WYG_006-11a"/>
　薑白术炙甘草治中寒泄㵼下利清穀甚則加肉桂<lb/>
　附子　同附子乾薑肉桂治寒厥指爪青黯便清踡<lb/>
　卧　同附子五味子治陽氣脱温腸胃中冷　君五<lb/>
　味子麥門冬治肺虚氣喘夏月服之益氣除熱止消<lb/>
　渇名生脈散　加白术又治中暑傷氣倦怠　同沈<lb/>
　水香白芍藥治真氣虚氣不歸元因而胸脇逆滿<lb/>
　同茯苓逺志益智棗仁麥門冬治精神恍惚魂魄不<lb/>
　定驚悸　同沈水香茯神治心虚邪客之作痛　同<lb/>
<pb n="KR3e0084_WYG_006-11b"/>
　鹿角膠杜仲續斷當歸地黄蘇木治負重努力内傷<lb/>
　失血去蘇木加生地黄治胎漏不安　同黄耆白芍<lb/>
　藥五味子治汗多亡陽　同蘇木麥門冬治産後氣<lb/>
　喘　在白虎湯治勞傷元氣人患熱病渇甚并頭疼<lb/>
　　在敗毒㪚治氣虚人患四時不正傷寒　在參蘇<lb/>
　飲治肺虚人傷風　同鼈甲青皮乾漆䗪蟲肉桂牡<lb/>
　蠣射于消瘧母　同甘菊花當歸地黄枸杞子蒺藜<lb/>
　甘草柴胡則明目　同黄連紅麴白芍藥滑石末升<lb/>
<pb n="KR3e0084_WYG_006-12a"/>
　麻治滯下腹痛赤色　同黄連烏梅蓮肉升麻滑石<lb/>
　末肉豆蔲治滯下乆不止　同白术木瓜茯苓藿香<lb/>
　炙甘草止虚煩躁　同牛黄犀角天竺黄鈎籐鈎丹<lb/>
　砂雄黄真珠茯神逺志治驚癎　同地黄阿膠麥門<lb/>
　冬山茱萸五味子續斷杜仲治血崩加牛膝大薊鹿<lb/>
　角膠治血淋　同橘皮紫蘇木瓜白术竹茹治惡阻<lb/>
　安胎熱多者去术紫蘇加麥門冬　同五加皮白蘚<lb/>
　皮石南葉石斛秦芁木瓜薏苡仁萆薢牛膝沈香菖<lb/>
<pb n="KR3e0084_WYG_006-12b"/>
　蒲二术治痺　同黄檗黄耆白术五味子麥門冬木<lb/>
　瓜白芍藥薏苡仁白茯苓治痿　同附子白术芍藥<lb/>
　甘草茯苓治慢驚慢脾風　同白术黄耆芍藥治自<lb/>
　汗　同生薑皮各兩許水煎露一宿五更温服治氣<lb/>
　虚乆瘧不止　同蘇木當歸童便治産後血暈　同<lb/>
　石菖蒲蓮肉等分水煎治産後不語　同乳香丹砂<lb/>
　雞子白薑汁三匙調勻别用當歸兩許煎濃同吞治<lb/>
　横生倒養難産神効　同附子肉桂麥門冬五味子<lb/>
<pb n="KR3e0084_WYG_006-13a"/>
　治房勞過度脱陽欲絶下部虚冷　同黄耆天門冬<lb/>
　五味子牛膝枸杞菖蒲治中風不語<lb/>
　　簡誤<lb/>
　人參論其功能之廣具如本經所説信非虚語第其<lb/>
　性亦有所不宜世之録其長者或遺其短摘其瑕者<lb/>
　并棄其瑜是以或當用而後時或非宜而妄設不蒙<lb/>
　其利徒見其害二者之誤其失則一遂使良藥不見<lb/>
　信于世粗工互騰其口説惜哉豈知人參本補五臟<lb/>
<pb n="KR3e0084_WYG_006-13b"/>
　真陽之氣者也若夫虚羸尫怯勞役饑飽所傷努力<lb/>
　失血以致陽氣短乏陷入陰分發熱惓怠四肢無力<lb/>
　或中熱傷暑暑傷氣無氣以動或嘔吐泄㵼霍亂轉<lb/>
　筋胃弱不能食脾虚不磨食或真陽衰少腎氣乏絶<lb/>
　陽道不舉完榖不化下利清水中風失音産後氣喘<lb/>
　小兒慢驚吐㵼不止痘後氣虚潰痬長肉等證投之<lb/>
　靡不立効惟不利于肺家有熱咳𠻳吐痰吐血衂血<lb/>
　齒衂内熱骨蒸勞瘵陰虚火動之候葢肺者華葢之<lb/>
<pb n="KR3e0084_WYG_006-14a"/>
　臟也位乎上象天屬金喜清肅而惡煩熱真氣無虧<lb/>
　則寜謐清淨以受生氣之熏蒸而朝百脈茍縱恣情<lb/>
　慾虧損真陰火空則發熱起于下炎爍乎上則肺先<lb/>
　受之火乃肺之賊邪邪氣勝則實實則肺熱鬰結為<lb/>
　痰喉痒而發𠻳血熱妄行溢出上竅王好古所謂肺<lb/>
　熱還傷肺是巳又有痧疹初發身雖熱而斑㸃未形<lb/>
　傷寒始作形證未定而邪熱方熾若誤投之鮮克免<lb/>
　者斯皆實實之害非藥可解經曰實實虚虚損不足<lb/>
<pb n="KR3e0084_WYG_006-14b"/>
　而益有餘如是者醫殺之耳可不戒哉可不慎哉<lb/>
天門冬味苦甘平大寒無毒主諸暴風濕偏痺强骨髓<lb/>
殺三蟲去伏尸保定肺氣去寒熱養肌膚益氣力利小<lb/>
便冷而能補乆服輕身益氣延年不饑<hi>忌鯉魚</hi>
　疏○天門冬正稟大寒初之氣以生得地之陰精獨<lb/>
　厚味雖微苦甘而帶辛其氣大寒其性無毒要以甘<lb/>
　多者為勝味厚于氣陰也降也除肺腎虚熱之要藥<lb/>
　也其主諸暴風濕偏痺殺三蟲去伏尸保定肺氣去<lb/>
<pb n="KR3e0084_WYG_006-15a"/>
　寒熱者葢以熱則生風暴則屬火其言濕者乃濕熱<lb/>
　之謂苦以洩濕寒以除熱熱去則風止濕洩則痺瘳<lb/>
　偏痺者濕熱所致也强骨髓者腎為作强之官而主<lb/>
　骨濕熱不去下流客腎能使人骨痿腎欲堅急食苦<lb/>
　以堅之天門冬黄蘗之屬是巳且腎者水臟也平則<lb/>
　温而堅虚則熱而軟味苦氣寒正入腎而除熱堅軟<lb/>
　故強骨也三蟲伏尸必生于脾腎俱虚内熱氣弱之<lb/>
　人苦能殺蟲辛能散結故殺三蟲而除伏尸也肺為<lb/>
<pb n="KR3e0084_WYG_006-15b"/>
　華葢之臟喜清肅而惡煩熱亦畏濕熱平則安和發<lb/>
　聲清亮一受火熱則為賊邪所干而痰壅欬逆氣喘<lb/>
　吐血寒熱聲啞之證出焉熱洩則痰散而肺清肺清<lb/>
　則津液流通氣得下降而諸證自止矣養肌膚益氣<lb/>
　力利小便者肺主皮毛脾氣散精上歸于肺通調水<lb/>
　道下輸膀胱又肺為水之上源朝百脈而主氣熱邪<lb/>
　退則肺得所養故能養肌膚益氣力利小便也冷而<lb/>
　能補者熱盛則肺腎俱虚除虚熱即補肺腎也乆服<lb/>
<pb n="KR3e0084_WYG_006-16a"/>
　輕身益氣延年不饑者熱退則水足水足則精固精<lb/>
　固則腎氣益實腎為先天真氣之源腎實骨強延齡<lb/>
　可知己要之道書所録皆指遺世獨立辟榖服餌之<lb/>
　流者設非謂恒人亦可望此也<lb/>
　　主治叅互<lb/>
　痰之標在脾胃與肺其本在腎若非腎家有火炎上<lb/>
　薄肺煎熬津液而成黏膩則痰何自而生耶天門冬<lb/>
　味苦氣大寒能清熱保肺下通于腎故同麥門冬百<lb/>
<pb n="KR3e0084_WYG_006-16b"/>
　部桑白皮枇杷葉𤣥參貝母童便竹瀝為清肺消痰<lb/>
　止𠻳必用之藥　同地黄麥門冬五味子黄蘗車前<lb/>
　子枸杞牛膝為丸補陰除熱滋腎家燥脾胃弱者加<lb/>
　山藥白茯苓砂仁以佐之　同麥門冬五味子熬膏<lb/>
　入煉蜜益肺甚妙亦治消渇　同甘菊花釀酒除一<lb/>
　切風能愈大風病水煮則除風熱兼除煩悶　同生<lb/>
　地黄麥門冬白芍藥鼈甲牛膝杜仲續斷童便治吐<lb/>
　血　同乾漆百部鼈甲青黛獺肝象膽殺三蟲而除<lb/>
<pb n="KR3e0084_WYG_006-17a"/>
　勞瘵　同薏苡仁桑黄白及紫苑百部百合能除肺<lb/>
　痿吐膿血　同青蒿鼈甲麥門冬銀柴胡牛膝白芍<lb/>
　藥地骨皮五味子能治婦人骨蒸　同麻子仁麥門<lb/>
　冬生地黄童便能除大腸熱燥胃强者略加桃仁<lb/>
　同熟地黄胡麻仁和蜜乆服駐顔不饑<lb/>
　　簡誤<lb/>
　天門冬味苦平辛其氣大寒若因陰虚水涸火起下<lb/>
　焦上炎于肺發為痰喘者誠哉要藥也然大寒而苦<lb/>
<pb n="KR3e0084_WYG_006-17b"/>
　不利脾胃陰虚之人脾胃多弱又以苦寒損其胃氣<lb/>
　以致泄㵼惡食則危殆矣何者後天元氣生於胃氣<lb/>
　五臟之氣皆因之以為盛衰者也强則喜食而甘味<lb/>
　弱則惡食而不甘味陰虚精絶之病正賴脾胃之氣<lb/>
　强能納能消以滋精氣若脾胃先困則是後天生氣<lb/>
　之源絶矣丸餌雖佳總統於食湯液雖妙終屬於飲<lb/>
　若非胃氣無損焉能納而消之以各歸其根奏平定<lb/>
　之功哉必不得已當以薏苡仁白茯苓山藥甘草白<lb/>
<pb n="KR3e0084_WYG_006-18a"/>
　芍藥同用或用麥門冬以代之可也誤用之必泄<lb/>
甘草味甘平無毒主五藏六腑寒熱邪氣堅筋骨長肌<lb/>
肉倍力金瘡尰解毒温中下氣煩滿短氣傷藏欬嗽止<lb/>
渇通經脈利氣血解百藥毒為九土之精安和七十二<lb/>
種石一千二百種草乆服輕身延年二月八月除日採<lb/>
根暴乾十日成<hi>术苦參為使反大㦸芫花甘遂海藻惡逺志忌猪肉令人陰痿</hi>
　疏○甘草味甘氣平無毒正稟土中冲和之陽氣以<lb/>
　生故别録稱之為九土之精可升可降陰中陽也主<lb/>
<pb n="KR3e0084_WYG_006-18b"/>
　五臟六腑寒熱邪氣堅筋骨者以其得土中冲陽之<lb/>
　氣味甘平性和緩故能解一切毒氣安臟腑除邪熱<lb/>
　也五臟之寒熱邪氣既解則臟氣和而真氣生氣日<lb/>
　以盛故筋骨堅長肌肉倍力者甘能益脾脾主肌肉<lb/>
　兼主四肢脾强則四肢生力故長肌肉倍力也主金<lb/>
　瘡尰者甘入血分而能緩中且傷則熱熱而後尰甘<lb/>
　温益血而除熱煩熱解故尰散也温中下氣者甘味<lb/>
　屬土土位乎中故温中甘能緩中散結故下氣煩滿<lb/>
<pb n="KR3e0084_WYG_006-19a"/>
　短氣者是勞傷内乏陽氣不足故虚而煩滿短氣甘<lb/>
　温能益血除大熱助氣故煩滿短氣並除也甘平且<lb/>
　和和能理傷故治傷臟肺苦氣上逆嗽乃肺病甘以<lb/>
　緩之故治咳嗽血不足則内熱内熱則津液衰少而<lb/>
　作渇甘能入脾益血故止渇血虚則經脈不通能益<lb/>
　血則經脈自通矣甘能益血而温氣分故利血氣其<lb/>
　解一切金石草木蟲魚禽獸之毒者凡毒遇土則化<lb/>
　甘草為九土之精故能解諸毒也乆服輕身延年者<lb/>
<pb n="KR3e0084_WYG_006-19b"/>
　為其益血安和五臟也<lb/>
　　主治叅互<lb/>
　諸毒遇土則化甘草為土精故能化毒解一切邪氣<lb/>
　佐黄耆防風能運毒走表為痘疹氣血兩虚者首尾<lb/>
　必資之劑　得白芍藥則補脾甲巳化土故也　同<lb/>
　人參黄耆白术大棗當歸身麥門冬加升麻柴胡為<lb/>
　補中益氣藥專理饑飽勞役内傷陽氣下陷發熱<lb/>
　同人參乾薑肉桂則温中　同麥門冬蘇子枇杷葉<lb/>
<pb n="KR3e0084_WYG_006-20a"/>
　則下氣　同黄連芍藥升麻滑石解熱毒滯下　同<lb/>
　桔梗𤣥參鼠黏子括樓根清利咽喉虚熱　同人參<lb/>
　菖蒲益智龍眼肉逺志治健忘　同麥門冬石膏竹<lb/>
　葉知母除煩悶躁渇頭疼解肌　同紫花地丁金銀<lb/>
　花甘菊夏枯草益母草貝母白及白芷消一切疔腫<lb/>
　　同川黄連止小兒胎毒驚癎　同黄連木通赤芍<lb/>
　藥生地黄㵼心經有餘之火　同預知子貫衆解一<lb/>
　切毒蠱　單用水炙百徧煎熬觔許治懸癰如神<lb/>
<pb n="KR3e0084_WYG_006-20b"/>
　炙則補傷寒病瘥後血虚<lb/>
　　簡誤<lb/>
　甘能緩中故中滿者忌之嘔家忌甘酒家亦忌甘諸<lb/>
　濕腫滿及脹滿病咸不宜服<lb/>
乾地黄味甘苦寒無毒主折跌絶筋傷中逐血痺填骨<lb/>
髓長肌肉作湯除寒熱積聚除痺主男子五勞七傷女<lb/>
子傷中胞漏下血破惡血溺血利大小腸去胃中宿食<lb/>
飽力斷絶補五藏内傷不足通血脈益氣力利耳目生<lb/>
<pb n="KR3e0084_WYG_006-21a"/>
者猶良　生地黄大寒主婦人崩中血不止及産後血<lb/>
上薄心悶絶傷身胎動下血胎不落墮墜踠折瘀血留<lb/>
血鼻衂吐血皆擣飲之乆服輕身不老<hi>採得即用者為生曬乾收者為</hi>
<hi>乾以法製過者為熟</hi>
　疏○乾地黄稟仲冬之氣以生黄者土之正色兼稟<lb/>
　地之和氣故味甘氣寒而無毒别録又云苦者以其<lb/>
　兼入心脾也此乃補腎家之要藥益陰血之上品本<lb/>
　經主折跌絶筋傷中逐血痺者肝藏血而主筋補肝<lb/>
<pb n="KR3e0084_WYG_006-21b"/>
　則榮血調榮血調則傷中自去痺者血分之病因虚<lb/>
　而風寒濕邪客之故筋拘攣而痛養血和肝痺必瘳<lb/>
　矣作湯除寒熱積聚除痺者血和則結散故諸證自<lb/>
　除也其曰填骨髓長肌肉主男子五勞七傷者地黄<lb/>
　為至陰之藥正補腎水真陰而益血血王則髓滿陰<lb/>
　足則肌肉自長五勞七傷皆陰虚内熱真陰不足之<lb/>
　候甘寒能除内熱而益精髓故勞傷自除也女子傷<lb/>
　中胞漏下血者陰虚則火熾而血熱火能銷物造化<lb/>
<pb n="KR3e0084_WYG_006-22a"/>
　自然之道也涼血益血則胞漏自止矣下血者血熱<lb/>
　也涼血則下血自愈榮血滯則為惡血生地黄能行<lb/>
　血故破惡血溺血者腎與小腸熱也益陰涼血則溺<lb/>
　血自止二便自利矣胃與足陽明胃家濕熱盛則食<lb/>
　不消生地黄能㵼脾胃中濕熱濕熱去而脾胃安則<lb/>
　宿食自去飽而努力則腸胃筋脈有絶傷之患形屬<lb/>
　血故行血益血則諸傷自理矣五臟咸屬陰陰即精<lb/>
　血補精血則五臟内傷不足自愈矣通血脈益氣力<lb/>
<pb n="KR3e0084_WYG_006-22b"/>
　利耳目者皆臟安之騐也又主婦人崩中血不止及<lb/>
　産後血上薄心悶絶傷身胎動下血胎不落墮墜踠<lb/>
　折瘀血留血衂血吐血生者搗汁飲之皆涼血行血<lb/>
　之功也乆服輕身不老則益陰填髓補五臟之能事<lb/>
　畢矣又按日華子云助心膽氣强筋骨長志安魂定<lb/>
　魄除驚悸者膽為五臟六腑之首行春升之氣故十<lb/>
　一臟皆取決於膽為中正之官地黄入手足少陰亦<lb/>
　入足厥陰心與肝為子母之臟膽為肝之腑肝主筋<lb/>
<pb n="KR3e0084_WYG_006-23a"/>
　腎主骨腎藏精與志肝藏魂肺藏魄心膽二經虚則<lb/>
　病驚悸生地黄為手少陰之要藥能涼心助膽補肝<lb/>
　心涼則熱不薄肺肝肺清寜則魂魄自定膽氣壯則<lb/>
　驚自除肝腎足則筋骨自强心腎交濟則志自長矣<lb/>
　　主治叅互<lb/>
　生地黄同大小薊各半俱搗取自然汁和童便飲治<lb/>
　一切血熱妄行吐血齒鼻衂神効　取汁和麫作䬪<lb/>
　飥冷淘治蟲心痛　同苧麻根搗汁碗許加炒砂仁<lb/>
<pb n="KR3e0084_WYG_006-23b"/>
　末三錢治胎動下血　同麥門冬治産後煩悶　同<lb/>
　當歸赤芍藥乳香没藥肉桂炒黄荆子末治一切跌<lb/>
　打折傷瘀血作痛　同金銀花甘草荆芥穂𤣥參連<lb/>
　翹黄檗地榆白芷木通治血分濕熱生膿瘡痛甚者<lb/>
　濃煎恣飲立差　入瓊玉膏為陰陽兩補之要劑<lb/>
　乾地黄同沙苑蒺藜肉蓯蓉鹿茸山茱萸五味子能<lb/>
　益男子精　同人參枸杞五味子麥門冬鹿茸車前<lb/>
　子覆盆子兔絲子多服令人有子　得青蒿子鼈甲<lb/>
<pb n="KR3e0084_WYG_006-24a"/>
　銀柴胡沙參天麥二冬黄檗甘草地骨皮牡丹皮白<lb/>
　芍藥牛膝能治骨蒸勞熱　同人參逺志麥門冬酸<lb/>
　棗仁栢子仁茯神甘草治心虚驚悸怔忡健忘　同<lb/>
　黄耆黄連黄檗酸棗仁五味子白芍藥麥門冬龍眼<lb/>
　肉牡蠣粉治盜汗乆不止　得麥門冬五味子牛膝<lb/>
　枸杞子車前子阿膠天門冬治溺血　同人參麥門<lb/>
　冬五味子牛膝漬酒能益氣力逐及奔馬　同當歸<lb/>
　白芍藥川芎阿膠鹿角膠能益母安胎　同砂仁治<lb/>
<pb n="KR3e0084_WYG_006-24b"/>
　胎動下血腰痛　同青蒿地骨皮麥門冬白芍藥山<lb/>
　茱萸枇杷葉治婦人月事先期　同生薑治産後中<lb/>
　風　同當歸川芎蒲黄黒豆炒炮薑澤蘭益母牛膝<lb/>
　續斷杜仲鹿角膠治一切産後血虚發熱　得肉桂<lb/>
　及乳香没藥五靈脂治兒枕痛夏月去桂　同芍藥<lb/>
　當歸川芎阿膠蘄艾香附治經事不調　同甘菊花<lb/>
　女貞實枸杞子白蒺藜能明目益精　同黄連連翹<lb/>
　薄荷甘草甘菊花木通治目暴赤痛　同鹿茸五味<lb/>
<pb n="KR3e0084_WYG_006-25a"/>
　子人參鍾乳粉白茯苓能生齒　同何首烏桑椹甘<lb/>
　菊鱧腸蜀椒能烏鬚髮<lb/>
　　簡誤<lb/>
　生地黄性大寒凡産後惡食作㵼雖見發熱惡露作<lb/>
　痛不可用誤用則泄不止胃氣者後天元氣之本也<lb/>
　胃困則飲食不運精血不生虚熱何自而退故并當<lb/>
　歸忌之凡見此證宜多加炮薑桂心人參必自愈凡<lb/>
　陰虚咳𠻳内熱骨蒸或吐血等候一見脾胃薄弱大<lb/>
<pb n="KR3e0084_WYG_006-25b"/>
　便不實或天明腎泄産後洩㵼産後不食俱禁用生<lb/>
　地黄當歸誤則同於前轍慎之凡胸膈多痰氣道不<lb/>
　利升降窒塞藥宜通而不宜滯湯液中禁入地黄<lb/>
术味苦甘温無毒主風寒濕痺死肌痙疸止汗除熱消<lb/>
食主大風在身面風眩頭痛目淚出消痰水逐皮間風<lb/>
水結腫除心下急滿及霍亂吐下不止利腰臍間血益<lb/>
津液暖胃消榖嗜食作煎餌乆服輕身延年不饑<hi>茅山者為</hi>
<hi>勝忌蛤雀桃李松菜青魚</hi>
<pb n="KR3e0084_WYG_006-26a"/>
　疏○术稟初夏之氣以生其味苦其氣温從火化也<lb/>
　正得土之冲氣故别録益之以甘表土徳也故無毒<lb/>
　其氣芳烈其味甘濃其性純陽為除風痺之上藥安<lb/>
　脾胃之神品本經主風寒濕痺死肌痙疸者正以風<lb/>
　寒濕三者合而成痺痺者拘攣而痛者是也經曰地<lb/>
　之濕氣感則害人皮肉筋骨死肌者濕毒侵肌肉也<lb/>
　痙者風寒乘虚客於肝脾腎所致也疸者脾胃虚而<lb/>
　濕熱瘀滯也如上諸病莫不由風寒濕而成术有除<lb/>
<pb n="KR3e0084_WYG_006-26b"/>
　此三邪之功故能袪其所致之疾也止汗除熱消食<lb/>
　者濕熱盛則自汗濕邪客則發熱濕去而脾胃燥燥<lb/>
　則食自消汗自止熱自除也又主大風在身面者术<lb/>
　氣芳烈而悍純陽之物也風為陽邪發於陽部故主<lb/>
　之也風眩頭痛目淚出者陽虚則風客之而眩痰厥<lb/>
　則頭痛風熱壅則目淚出也消痰水逐皮間風水結<lb/>
　腫除心下急痛及霍亂吐下不止者濕客於胃則滯<lb/>
　而生痰客於脾則生水脾虚濕勝則為水腫濕客中<lb/>
<pb n="KR3e0084_WYG_006-27a"/>
　焦則心下急滿脾胃俱虚則中焦不治而濕邪客之<lb/>
　則為霍亂吐下不止也利腰臍間血者血屬陰濕為<lb/>
　陰邪下流客之使腰臍血滯而不得通利濕去則諸<lb/>
　證無不愈矣益津液煖胃消榖嗜食者濕去則胃强<lb/>
　而津液自生寒濕散則胃自煖邪去而脾胃健則消<lb/>
　榖而嗜食矣煎餌乆服輕身延年不饑者术為陽藥<lb/>
　故善除陰濕濕去則脾胃之氣旺陽主氣氣盛則身<lb/>
　輕脾主四肢濕去則脾健健則四肢利故能涉險負<lb/>
<pb n="KR3e0084_WYG_006-27b"/>
　重也仙經云氣滿不思食是以延年而不饑也<lb/>
　　主治叅互<lb/>
　术為陽草氣勝黄精除濕袪寒疎風辟惡其功能也<lb/>
　單餌則延年輕身不饑兼濟則觀所從何道故同人<lb/>
　參茯苓白芍藥甘草橘皮蓮肉縮砂則健脾開胃消<lb/>
　飲食為壯脾胃之要劑調中之正法　同藿香橘皮<lb/>
　茯苓人參木瓜猪苓澤㵼縮砂則治霍亂吐㵼轉筋<lb/>
　　同乾菖防風茯苓炙甘草車前子猪苓澤㵼則治<lb/>
<pb n="KR3e0084_WYG_006-28a"/>
　濕勝作洩若雷奔　同秦芁萆薢木瓜薏苡仁桑寄<lb/>
　生石斛黄耆地黄石菖蒲桂枝甘草晚蠶沙則治一<lb/>
　切痛痺及關節不利熱者去桂枝加黄檗　得黄檗<lb/>
　牛膝木瓜石斛能健步潜行　得苦參牡蠣治小兒<lb/>
　胃家濕熱飲食不生肌肉　君人參芍藥木瓜薏苡<lb/>
　茯苓桑白皮赤小豆車前橘皮佐以猪苓澤㵼能治<lb/>
　一切水腫日重則倍人參夜重則加地黄芍藥俱與<lb/>
　术倍　君枳實橘皮砂仁半夏人參則除心腹脹痛<lb/>
<pb n="KR3e0084_WYG_006-28b"/>
　消宿食開胃去痰涎除傷食發寒熱及泄㵼　同人<lb/>
　參橘紅白茯苓木瓜藿香治反胃吐逆因於寒則加<lb/>
　生薑因於熱則加竹茹枇杷葉逆水蘆根　君黄耆<lb/>
　生地黄佐以黄檗治一切臁瘡濕毒攻注足脛成瘡<lb/>
　乆不愈作丸餌良　倍茯苓脩事如經騐方能烏鬚<lb/>
　駐顔　同麥門冬石斛黄檗白芍藥木瓜薏苡仁五<lb/>
　味子為治痿要藥　同生薑藿香檳榔能治山嵐瘴<lb/>
　氣　同四物湯麥門冬荆芥防風地榆能治腸風下<lb/>
<pb n="KR3e0084_WYG_006-29a"/>
　血　同雄羊肝治雀盲　同補骨脂川椒茴香青鹽<lb/>
　川楝子黄檗治疝　同熟地桑椹脩事採日精月華<lb/>
　乾則蜜丸日三服可變白　為末和芝蔴研爛入水<lb/>
　攪勻絞汁濾淨曝乾每三錢空心酒服能滋脾腎<lb/>
　　簡誤<lb/>
　术本經無分别陶𢎞景有赤白二種近世乃有蒼白<lb/>
　之分其用較殊要之俱為陽草故袪邪之功勝而益<lb/>
　陰之効虧藥性偏長物無兼力此天地生物自然之<lb/>
<pb n="KR3e0084_WYG_006-29b"/>
　道也凡病屬陰虚血少精不足内熱骨蒸口乾唇燥<lb/>
　咳嗽吐痰吐血鼻衂齒衂咽塞便秘滯下者法咸忌<lb/>
　之术燥腎而閉氣肝腎有動氣者勿服劉涓子癰疽<lb/>
　論云潰瘍忌白术以其燥腎而閉氣故反生膿作痛<lb/>
　也凡臟皆屬陰世人但知术能健脾此葢指脾為正<lb/>
　邪所干术能燥濕濕去則脾健故曰補也寜知脾虚<lb/>
　而無濕邪者用之反致燥竭脾家津液是損脾陰也<lb/>
　何補之足云此最易誤故特表而出之<lb/>
<pb n="KR3e0084_WYG_006-30a"/>
菟絲子味辛甘平無毒主續絶傷補不足益氣力肥健<lb/>
汁去面䵟養肌强陰堅筋骨主莖中寒精自出溺有餘<lb/>
瀝口苦燥渇寒血為積乆服明目輕身延年<hi>得酒良宜丸不宜煮</hi>
　疏○菟絲子君稟春末夏初之氣以生凝乎地之冲<lb/>
　氣以成感秋之氣而實故本經言其味辛平别録益<lb/>
　之以甘者正雷公所謂稟中和凝正陽之氣而結者<lb/>
　也其為無毒明矣五味之中惟辛通四氣復兼四味<lb/>
　經曰腎苦燥急食辛以潤之菟絲子之屬是也與辛<lb/>
<pb n="KR3e0084_WYG_006-30b"/>
　香燥熱之辛迥乎不同矣學者不以辭害義可也為<lb/>
　補脾腎肝三經要藥主續絶傷補不足益氣力肥健<lb/>
　者三經俱實則絶傷續而不足補矣脾統血合肌肉<lb/>
　而主四肢足陽明太陰之氣盛則力長而肥健補脾<lb/>
　故養肌益肝腎故强陰堅筋骨煖而能補腎中陽氣<lb/>
　故主莖中寒精自出溺有餘瀝口苦燥渇者脾腎虚<lb/>
　而生内熱津液因之不足也二臟得補則二病自愈<lb/>
　寒血為積者勞傷則血瘀陽氣乏絶則内寒血隨氣<lb/>
<pb n="KR3e0084_WYG_006-31a"/>
　行氣弱不能統血以行乆而為積矣凡勞傷皆脾腎<lb/>
　肝三臟主之肝脾氣王則瘀血自行也乆服明目輕<lb/>
　身延年者目得血而能視肝開竅於目瞳子神光屬<lb/>
　腎肝腎實則目自明藏實精滿則身自輕延年可必<lb/>
　矣<lb/>
　　主治叅互<lb/>
　君蓮實山藥人參能實脾止泄嗜食加五味子肉豆<lb/>
　蔲砂仁能治腎泄　同五味子沙苑蒺藜覆盆子蓮<lb/>
<pb n="KR3e0084_WYG_006-31b"/>
　鬚山茱萸巴㦸天車前子没食子枸杞子能益脾腎<lb/>
　固精種子　同甘菊花沙苑蒺藜甘枸杞子熟地黄<lb/>
　羚羊角榖精草決明子能明目　君术人參牛膝胡<lb/>
　麻仁治丈夫腰膝積冷痛或頑麻無力　單服偏補<lb/>
　人衛氣能助人筋脈　王好古云能補肝臟虚故去<lb/>
　風專主腰膝腰膝者肝腎之所治也　苗生研塗面<lb/>
　斑神効<lb/>
　　簡誤<lb/>
<pb n="KR3e0084_WYG_006-32a"/>
　腎家多火强陽不痿者忌之大便燥結者亦忌之<lb/>
牛膝君味苦酸平無毒主寒濕痿痺四肢拘攣膝痛不<lb/>
可屈伸逐血氣傷熱火爛墮胎療傷中少氣男子陰消<lb/>
老人失溺補中續絶填骨髓除腦中痛及腰脊痛婦人<lb/>
月水不通血結益精利陰氣止髮白乆服輕身耐老<hi>忌牛</hi>
<hi>肉牛乳</hi>
　疏○牛膝君稟地中陽氣以生氣則兼乎木火之化<lb/>
　也故其味苦酸平無毒味厚氣薄走而能補性善下<lb/>
<pb n="KR3e0084_WYG_006-32b"/>
　行故入肝腎主寒濕痿痺四肢拘攣膝痛不可屈伸<lb/>
　者肝脾腎虚則寒濕之邪客之而成痺及病四肢拘<lb/>
　攣膝痛不可屈伸此藥既稟地中陽氣所生又兼木<lb/>
　火之化其性走而下行其能逐寒濕而除痺也必矣<lb/>
　葢補肝則筋舒下行則理膝行血則痛止逐血氣猶<lb/>
　云能通氣滯血凝也詳藥性氣當作痺傷熱火爛血<lb/>
　焦枯之病也血行而活痛自止矣入肝行血故墮胎<lb/>
　傷中少氣男子陰消老人失溺者皆腎不足之候也<lb/>
<pb n="KR3e0084_WYG_006-33a"/>
　腦為髓之海腦不滿則空而痛腰乃腎之腑脊通髓<lb/>
　於腦腎虚髓少則腰脊痛血虚而熱則髮白虚羸勞<lb/>
　頓則傷絶肝藏血腎藏精峻補肝腎則血足而精滿<lb/>
　諸證自瘳矣血行則月水自通血結自散乆服輕身<lb/>
　耐老悉如上説不復具疏<lb/>
　　主治叅互<lb/>
　君术仙茅木瓜石斛茯苓石南葉五加皮萆薢生地<lb/>
　黄黄耆芍藥虎骨沈香桂治諸痺　同甘菊花石斛<lb/>
<pb n="KR3e0084_WYG_006-33b"/>
　木瓜何首烏生地黄虎骨沈水香人參术黄耆天門<lb/>
　冬麥門冬杜仲續斷芍藥橘皮黄檗桑寄生白蘚皮<lb/>
　治一切痿痺四肢拘攣筋骨疼痛　君當歸地黄能<lb/>
　下死胎加朴硝立下胞衣　君木瓜石斛萆薢生地<lb/>
　黄黄檗五加皮骨碎補續斷金銀花白及芍藥甘草<lb/>
　甘菊根紫花地丁茜草連翹治鶴膝風　根苗同用<lb/>
　二三兩濃煎調鼈甲末三錢空心服治瘧在陰分乆<lb/>
　不瘥者三劑必巳胃虚者加人參兩許橘皮去白五<lb/>
<pb n="KR3e0084_WYG_006-34a"/>
　錢　君青蒿生地黄麥門冬甘枸杞子熬膏治婦人<lb/>
　血虚發熱内熱口乾舌苦　治小便不利莖中痛欲<lb/>
　死兼治婦人血結腹堅痛鮮牛膝三四兩白酒煎濃<lb/>
　服之立愈　金瘡作痛生搗傅之立瘥<lb/>
　　簡誤<lb/>
　誤用傷胎經閉未乆疑似有娠者勿用上焦藥中勿<lb/>
　入血崩不止者忌之<lb/>
茺蔚子味辛甘微温微寒無毒主明目益精除水氣療<lb/>
<pb n="KR3e0084_WYG_006-34b"/>
血逆大熱頭痛心煩乆服輕身莖主<g n="病-丙+_穩-禾">]□</g>疹癢可作浴湯<lb/>
一名益母草<hi>忌鐵</hi>
　疏○茺蔚子稟地中之陽氣以生兼感乎上天春夏<lb/>
　之氣而成亦陽草也味辛甘微温微寒無毒入手足<lb/>
　厥陰經為婦人胎産調經之要藥此藥補而能行辛<lb/>
　散而兼潤者也目者肝之竅也益肝行血故明目益<lb/>
　精其氣純陽辛走而不守故除水氣肝臟有火則血<lb/>
　逆肝涼則降而順矣大熱頭痛心煩皆血虚而熱之<lb/>
<pb n="KR3e0084_WYG_006-35a"/>
　候也清肝散熱和血則頭痛心煩俱解微温微寒説<lb/>
　見人參條内<lb/>
　　主治叅互<lb/>
　午月五日采紫花益母草搗汁分貯瓷器内各少許<lb/>
　曬乾剔取和蜂蜜封固加人參琥珀乳香没藥血竭<lb/>
　沈香丹砂五靈脂催生及胞衣不下神効兼産後血<lb/>
　暈瘀血薄心惡露不行腹痛少腹兒枕痛調經治血<lb/>
　閉經阻經行作痛　單用和童便服能下死胎及治<lb/>
<pb n="KR3e0084_WYG_006-35b"/>
　熱入血室發熱煩躁類傷寒　君四物湯杜仲阿膠<lb/>
　真川續斷為丸安胎止痛　得生地黄白芍藥麥門<lb/>
　冬枇杷葉青蒿子五味子阿膠治血熱經行先期及<lb/>
　胎漏下血　同生甘菊蒼耳草金銀花紫花地丁各<lb/>
　一握貝母鼠黏子白芷殭蠶白及白斂生甘草連翹<lb/>
　生地黄各三錢熬夏枯草汁和藥同煎濃頓飲之消<lb/>
　一切疔腫發背及無名腫毒<lb/>
　　簡誤<lb/>
<pb n="KR3e0084_WYG_006-36a"/>
　益母草辛甘為陽故性善行走能行血通經血崩禁<lb/>
　用瞳子散大禁用惟熱血欲貫瞳人者與涼血藥同<lb/>
　用則不忌<lb/>
萎㽔味甘平無毒主中風暴熱不能動搖跌筋結肉諸<lb/>
不足心腹結氣虚熱濕毒腰痛莖中寒及目痛眥爛淚<lb/>
出乆服去面黒䵟好顔色潤澤輕身不老<lb/>
　疏○萎㽔稟天地清和之氣而得稼穡之甘故本經<lb/>
　味甘平無毒主諸不足乆服好顔色潤澤輕身不老<lb/>
<pb n="KR3e0084_WYG_006-36b"/>
　别録又主心腹結氣虚熱腰痛莖中寒目痛眥爛淚<lb/>
　出甄權主内補不足去虚勞客熱頭痛不安加而用<lb/>
　之良日華子謂其除煩悶止渇潤心肺補五勞七傷<lb/>
　虚損腰脚疼痛詳味諸家所主則知其性本醇良氣<lb/>
　味和緩譬諸盛徳之人無往不利終始一節故可長<lb/>
　資其利用而不窮正如斯藥之能補益五藏滋養氣<lb/>
　血根本既治餘疾自除夫血為陰而主駐顔氣為陽<lb/>
　而主輕身陰精不足則發虚熱腎氣不固則見骨痿<lb/>
<pb n="KR3e0084_WYG_006-37a"/>
　及腰脚痛虚而火炎則頭痛不安目痛眥爛淚出虚<lb/>
　而熱壅則煩悶消渇上盛下虚則莖中寒甚則五勞<lb/>
　七傷精髓日枯而成虚損之證矣以一藥而所主多<lb/>
　途為効良夥非由滋益陰精増長陽氣其能若是乎<lb/>
　迹其所長殆亦黄精之類歟其主中風暴熱不能動<lb/>
　搖跌筋結肉濕毒等證皆是女萎之用以本經二物<lb/>
　混同一條故耳或謂即青黏理或有之純而不駁和<lb/>
　而不偏有益無損故無簡誤　昔彭城樊阿少師事<lb/>
<pb n="KR3e0084_WYG_006-37b"/>
　華陀陀授以漆葉青黏散服之利五藏去蟲輕身益<lb/>
　氣年至五百餘嵗青黏生豐沛彭城及朝歌一名地<lb/>
　節一名黄芝主理五藏益精氣本出於迷人入山見<lb/>
　仙人服之以告陀陀以為佳語阿阿秘之人見阿之<lb/>
　壽而氣力强盛問之因醉誤説人服多驗後無復有<lb/>
　人識青黏者或云即黄精之正葉者又云即萎蕤<lb/>
　同黄精桑椹何首烏能駐顔<lb/>
茈胡君味苦平微寒無毒主心腹去腸胃中結氣飲食<lb/>
<pb n="KR3e0084_WYG_006-38a"/>
積聚寒熱邪氣推陳致新除傷寒心下煩熱諸痰熱結<lb/>
實胸中邪逆五藏間遊氣大腸停積水脹及濕痺拘攣<lb/>
亦可作浴湯乆服輕身明目益精<hi>半夏為之使</hi>
　疏○柴胡稟仲春之氣以生兼得地之辛味春氣生<lb/>
　而升故味苦平微寒而無毒為少陽經表藥主心腹<lb/>
　腸胃中結氣飲食積聚寒熱邪氣推陳致新除傷寒<lb/>
　心下煩熱者足少陽膽也膽為清淨之府無出無入<lb/>
　不可汗不可吐不可下其經在半表半裏故法從和<lb/>
<pb n="KR3e0084_WYG_006-38b"/>
　解小柴胡湯之屬是也其性升而散屬陽故能達表<lb/>
　散邪也邪結則心下煩熱邪散則煩熱自解陽氣下<lb/>
　陷則為飲食積聚陽升則清氣上行脾胃之氣行陽<lb/>
　道則飲食積聚自消散矣諸痰熱結實胸中邪逆五<lb/>
　臟間遊氣者少陽實熱之邪所生病也柴胡苦平而<lb/>
　微寒能除熱散結而解表故能愈以上諸病大腸停<lb/>
　積水脹及濕痺拘攣者柴胡為風藥風能勝濕故也<lb/>
　　主治叅互<lb/>
<pb n="KR3e0084_WYG_006-39a"/>
　仲景小柴胡湯中同人參半夏黄芩治傷寒往來寒<lb/>
　熱口苦耳聾胸脇痛無汗又治少陽經瘧往來寒熱<lb/>
　亦治似瘧非瘧大便不實邪不在陽明者　在大柴<lb/>
　胡湯治傷寒表裏俱急　傷寒百合證在柴胡百合<lb/>
　湯　東垣治元氣勞傷精神倦怠用參耆白术炙甘<lb/>
　草當歸佐以柴胡升麻引脾胃之氣行陽道名補中<lb/>
　益氣湯　本方去當歸加茯苓猪苓澤㵼乾菖神麯<lb/>
　名清暑益氣湯　同四物湯去當歸加澤蘭益母草<lb/>
<pb n="KR3e0084_WYG_006-39b"/>
　青蒿能治熱入血室　同升麻乾葛等能升陽散火<lb/>
　　同生地黄黄檗黄連甘草甘菊𤣥參連翹羌活荆<lb/>
　芥穗治暴赤眼<lb/>
　　簡誤<lb/>
　柴胡性升而發散病人虚而氣升者忌之嘔吐及陰<lb/>
　虚火熾炎上者法所同忌瘧非少陽經者勿入治瘧<lb/>
　必用柴胡其説誤甚不可乆服亦無益精明目之理<lb/>
　盡信書則不如無書此之謂也按今柴胡俗用有二<lb/>
<pb n="KR3e0084_WYG_006-40a"/>
　種色白黄而大者為銀柴胡用以治勞熱骨蒸色微<lb/>
　黒而細者用以解表發散本經並無二種之説功用<lb/>
　亦無分别但云銀州者為最則知其優於升散而非<lb/>
　除虚熱之藥明矣衍義所載甚詳故并録之<lb/>
　附衍義曰柴胡本經並無一字治勞今人方中鮮有<lb/>
　不用者嗚呼凡此誤世甚多嘗原病勞有一種真藏<lb/>
　虚損復受邪熱邪因虚而致勞故曰勞者牢也當須<lb/>
　斟酌用之如經騐方中治勞熱青蒿煎之用柴胡正<lb/>
<pb n="KR3e0084_WYG_006-40b"/>
　合宜耳服之無不効熱去即須急巳若或無表熱得<lb/>
　此愈甚雖至死人亦不悟目擊甚多可不戒哉可不<lb/>
　慎哉日華子又謂補五勞七傷藥性論亦謂治勞乏<lb/>
　羸瘦若此等病茍無實熱醫者執而用之不死何待<lb/>
　注釋本草一字亦不可忽萬世之後所誤無窮耳<lb/>
麥門冬君味甘平微寒無毒主心腹結氣傷中傷飽胃<lb/>
絡脈絶羸瘦短氣身重目黄心下支滿虚勞客熱口乾<lb/>
燥渇止嘔吐愈痿蹷强陰益精消榖調中保神定肺氣<lb/>
<pb n="KR3e0084_WYG_006-41a"/>
安五藏令人肥健美顔色有子乆服輕身不老不饑<lb/>
　疏○麥門冬在天則稟春陽生生之氣在地則正感<lb/>
　清和稼穡之甘本經甘平平者冲和而淡也别録微<lb/>
　寒著春徳矣入足陽明兼入手少陰太陰實陽明之<lb/>
　正藥主心腹結氣者邪熱之氣結於心腹間也以其<lb/>
　清和微寒而平緩故能散熱結而下逆氣也傷中傷<lb/>
　飽以致胃絡脈絶者脾主肌肉五臟之氣皆稟於胃<lb/>
　胃病則脾無所稟故羸瘦而短氣也身重目黄者脾<lb/>
<pb n="KR3e0084_WYG_006-41b"/>
　胃濕熱也心下支滿者脾虚而濕滯中焦也虚勞客<lb/>
　熱口乾燥渇者因虚勞而熱客中焦故口乾而燥渇<lb/>
　陽明之熱上衝則兼嘔吐也痿蹷者陽明濕熱病也<lb/>
　陽明濕熱盛則上熏蒸於肺而為痿蹷治痿獨取陽<lb/>
　明治本之道也陰精生於五味五味先入脾胃脾胃<lb/>
　得所養則能散精於各臟而陰精充滿故能强陰益<lb/>
　精也中焦者脾胃之所治也脾胃安則中焦治故能<lb/>
　消榖而調中也保神定肺氣則兼潤乎心肺矣胃氣<lb/>
<pb n="KR3e0084_WYG_006-42a"/>
　盛則五臟之氣皆有所稟而安脾胃俱實則能食而<lb/>
　肥健脾統血心主血五臟之英華皆見於面血充臟<lb/>
　安則華彩外發而顔色美矣脾胃強則後天之元氣<lb/>
　日盛下氣則陽交於陰交則虚勞愈而内熱不生内<lb/>
　熱去則陰精日盛故有子斷榖固著於仙經却乃已<lb/>
　疾之良藥故乆服延年輕身而不老不饑也<lb/>
　　主治叅互<lb/>
　同人參五味子為生脈散能復脈通心夏月暑傷氣<lb/>
<pb n="KR3e0084_WYG_006-42b"/>
　服之良酒後飲之解酒毒肺熱者去人參加甘枸杞<lb/>
　子作飲治一切虚勞客熱　同五味子枸杞地黄牛<lb/>
　膝鼈甲酸棗仁天冬治五勞七傷胃强者可加當歸<lb/>
　火盛者可入黄檗砂仁甘草三物俱遞減　治陽明<lb/>
　瘧大渇引飲煩躁或嘔吐麥門冬石膏知母竹葉各<lb/>
　數兩病人虚者加人參兩許痰多者加貝母橘紅各<lb/>
　兩許　藥性論云麥門冬止煩渇主大水面目肢節<lb/>
　浮腫下水治肺痿吐膿宜同天門冬薏苡仁黄檗芍<lb/>
<pb n="KR3e0084_WYG_006-43a"/>
　藥茯苓石斛桑根白皮五味子牛膝煮飲彌佳　止<lb/>
　泄精宜兼覆盆蒺藜黄檗五味子　同茯苓車前黄<lb/>
　連石斛猪苓澤㵼療心腹結氣身重目黄　日華子<lb/>
　治五勞七傷安魂定魄止渇肥人時疾熱狂頭痛止<lb/>
　𠻳故同石膏知母竹葉粳米專療時氣頭痛大渇煩<lb/>
　躁及發狂甚者須各數兩濃煎頓飲乃佳虚羸人因<lb/>
　作勞内傷而發者可量加人參名人參白虎湯有肺<lb/>
　熱者勿入人參　崔元亮海上方同黄連治消渇<lb/>
<pb n="KR3e0084_WYG_006-43b"/>
　衍義治心肺虚熱虚勞客熱入沙參五味子　同青<lb/>
　蒿鼈甲牛膝地黄芍藥天門冬枸杞子五味子胡黄<lb/>
　連山藥茯苓山茱萸蜜丸治骨蒸勞熱<lb/>
　　簡誤<lb/>
　麥門冬性寒雖主脾胃而虚寒泄㵼及痘瘡虚寒作<lb/>
　洩産後虚寒泄㵼者咸忌之<lb/>
獨活味苦甘平微温無毒主風寒所擊金瘡止痛賁豚<lb/>
癎痓女子疝瘕療諸賊風百節痛風無乆新者乆服輕<lb/>
<pb n="KR3e0084_WYG_006-44a"/>
身耐老一名羌活<hi>痓作痙</hi>
　疏○獨活稟天地正陽之氣以生故味苦甘平甄權<lb/>
　潔古益之以辛微温無毒氣味俱薄浮而升陽也足<lb/>
　少陰引經氣分之藥羌活性温辛苦氣厚於味浮而<lb/>
　升陽也手足太陽行經風藥並入足厥陰少陰經氣<lb/>
　分羌活氣雄獨活氣細故雄者治足太陽風濕相搏<lb/>
　頭痛肢節痛一身盡痛者非此不能除乃却亂反正<lb/>
　之主君藥也細者治足少陰傷風頭痛兩足濕痺不<lb/>
<pb n="KR3e0084_WYG_006-44b"/>
　能行動非此不能除而不治太陽之證名列君部之<lb/>
　中非比柔懦之主小無不入大無不通故能散肌表<lb/>
　八風之邪利周身百節之痛其主風寒所擊金瘡止<lb/>
　痛者金瘡為風寒之所襲擊則血氣壅而不行故其<lb/>
　痛愈甚獨活之苦甘辛温能辟風寒邪散則肌表安<lb/>
　和氣血流通故其痛自止也賁豚者腎之積腎經為<lb/>
　風寒乘虚客之則成賁豚此藥本入足少陰故治賁<lb/>
　豚癎與痓皆風邪之所成也風去則癎痓自愈矣女<lb/>
<pb n="KR3e0084_WYG_006-45a"/>
　子疝瘕者寒濕乘虚中腎家所致也苦能燥濕温能<lb/>
　辟寒辛能發散寒濕去而腎臟安故主女子疝瘕及<lb/>
　療諸賊風百節痛風無乆新也輕身耐老定非攻邪<lb/>
　發散之藥所能烏可乆服哉本經載之誤矣二藥本<lb/>
　一種第質有虚實老嫩氣有厚薄之不同耳<lb/>
　　主治叅互<lb/>
　君麻黄甘草主冬月即病傷寒太陽經頭疼發汗解<lb/>
　表　君麥門冬前胡黄芩佐以甘草治春時瘟疫邪<lb/>
<pb n="KR3e0084_WYG_006-45b"/>
　在太陽頭痛　入葛根湯治太陽陽明頭痛兼遍身<lb/>
　骨痛口渇煩熱不得眠若渇甚煩熱甚頭痛甚則加<lb/>
　石膏知母竹葉各兩許　瘧發太陽經頭痛者於治<lb/>
　瘧藥中加之痛止則去之　同白术蒼术秦芁生地<lb/>
　黄薏苡仁木瓜石斛黄檗治下部一切風濕濕熱<lb/>
　同生地黄赤芍藥生甘草牡丹皮石膏等水煎治風<lb/>
　熱上攻牙腫痛　同萊菔子炒香只取羌活為末每<lb/>
　服二錢温酒調下一日一服二日二服三日三服治<lb/>
<pb n="KR3e0084_WYG_006-46a"/>
　妊娠浮腫由於風濕出許學士本事方　人睛忽垂<lb/>
　至鼻如黒角塞痛不可忍或時時大便血出痛名曰<lb/>
　肝脹羌活一味煎汁服數盞自愈出夏子益竒疾方<lb/>
　　簡誤<lb/>
　獨活羌活陽草中之風藥也本為袪風散寒除濕之<lb/>
　要品風能勝濕以其性燥故也本經别録並載主中<lb/>
　風及諸風不知真中風惟西北邊塞髙寒之地風氣<lb/>
　剛猛虚人當之往往猝中或口眼歪邪或口噤不語<lb/>
<pb n="KR3e0084_WYG_006-46b"/>
　或手足癱瘓左右不仁或剛痙柔痙即角弓反張此<lb/>
　藥與諸風藥並用可也若夫江南呉楚越閩百粤鬼<lb/>
　方梁州之域從無剛勁之風多有濕熱之患質脆氣<lb/>
　虚多熱多痰其患中風如前等病外證雖一一相似<lb/>
　而其中實非何者此皆劉河間所謂將息失宜水不<lb/>
　制火丹溪所謂中濕中痰中氣是也此則病係氣血<lb/>
　兩虚虚則内熱煎熬津液結而為痰熱則生風故致<lb/>
　猝倒亦如真中風狀而求其治療之方迥若天淵外<lb/>
<pb n="KR3e0084_WYG_006-47a"/>
　邪之氣勝則實實則㵼之袪風是已内而真氣不足<lb/>
　則虚虚則補之調氣補血生津清熱是已倘誤用風<lb/>
　藥反致燥竭其津液血愈不足而病愈沈困命曰虚<lb/>
　虚攻補既謬死生遂殊粗工懵昧執迷不悟兹特表<lb/>
　而明之又有血虚頭痛及遍身疼痛骨痛因而帶寒<lb/>
　熱者此屬内證誤用反致作劇<lb/>
升麻味甘苦平微寒無毒主解百毒殺百精老物殃鬼<lb/>
辟瘟疫瘴氣邪氣蠱毒入口皆吐出中惡腹痛時氣毒<lb/>
<pb n="KR3e0084_WYG_006-47b"/>
癘頭痛寒熱風腫諸毒喉痛口瘡乆服不夭輕身長年<lb/>
　疏○升麻稟天地清陽之氣以生陽草也故味甘苦<lb/>
　平微寒無毒潔古又云性温味辛微苦氣味俱薄浮<lb/>
　而升陽也為足陽明太陰引經的藥得葱白白芷緩<lb/>
　帶脈之縱急亦入手陽明大腸升陽氣於至陰之下<lb/>
　春氣生生而上升升麻正得之故主解百毒感清陽<lb/>
　之氣者必能破幽暗故殺百精老物殃鬼辟瘟疫瘴<lb/>
　氣邪氣蠱毒入口皆吐出凡云甘者其氣必和升則<lb/>
<pb n="KR3e0084_WYG_006-48a"/>
　必散和而散故主中惡腹痛時氣毒癘頭痛寒熱風<lb/>
　腫諸毒喉痛口瘡者手少陽足陽明太陰熱極故也<lb/>
　散三經之火則二證愈矣末載乆服不夭輕身長年<lb/>
　此豈發散之藥所能哉無是理也<lb/>
　　主治叅互<lb/>
　升麻葛根湯散足陽明之熱邪發手太陰陽明之斑<lb/>
　疹及天行踠豆瘡水煎綿沾拭之　引葱白散手陽<lb/>
　明風邪引石膏止陽明經齒痛或加生地黄麥門冬<lb/>
<pb n="KR3e0084_WYG_006-48b"/>
　知母牡丹皮黄檗連翹𤣥參彌良　醋炒緑色升麻<lb/>
　君連肉人參治噤口痢有神　同石膏知母麥門冬<lb/>
　竹葉治陽明熱極發斑頭疼口渇　佐參耆引清陽<lb/>
　之氣上升行陽道故補脾胃藥中不可闕　入升陽<lb/>
　散火湯治陽氣鬱遏及元氣不足陽氣下陷　同荆<lb/>
　芥防風黄芩甘草白芷能去皮膚風邪　同葛根荆<lb/>
　芥菊花甘草解肌肉間風熱兼發浮汗　同葛根連<lb/>
　翹𤣥參甘草生地黄麥門冬治牙根浮爛惡臭　為<lb/>
<pb n="KR3e0084_WYG_006-49a"/>
　小兒斑疹及天行瘡子家聖藥天行瘡子即痘也未<lb/>
　見㸃時可用見標之後不可用　同鬱金服治蠱毒<lb/>
　不吐則下　同射干水煎服治射工溪毒并以滓塗<lb/>
　之　同生地黄麥門冬牛膝蒲黄水煎治小兒尿血<lb/>
　　佐黄連紅麴滑石白芍藥蓮肉甘草為治一切滯<lb/>
　下要藥<lb/>
　　簡誤<lb/>
　升麻屬陽而性升其功用具如經説凡吐血鼻衂咳<lb/>
<pb n="KR3e0084_WYG_006-49b"/>
　𠻳多痰陰虚火動腎經不足及氣逆嘔吐驚悸怔忡<lb/>
　癲狂等病法咸忌之誤用多致危殆<lb/>
車前子味甘鹹寒無毒主氣癃止痛利水道小便除濕<lb/>
痺男子傷中女子淋瀝不欲食養肺强陰益精令人有<lb/>
子明目療赤痛乆服輕身耐老　葉及根味甘寒主金<lb/>
瘡止血衂鼻瘀血血瘕下血小便赤止煩下氣除小蟲<lb/>
　疏○車前子稟土之冲氣兼天之冬氣以生故味甘<lb/>
　寒而無毒别録兼鹹故走水道其主氣癃止痛通腎<lb/>
<pb n="KR3e0084_WYG_006-50a"/>
　氣也小便利則濕去濕去則痺除傷中者必内起煩<lb/>
　熱甘寒而潤下則煩熱解故主傷中女子淋瀝不欲<lb/>
　食是脾腎交病也濕去則脾健而思食氣通則淋瀝<lb/>
　自止水利則無胃家濕熱之氣上熏而肺得所養矣<lb/>
　男女陰中俱有二竅一竅通精一竅通水命門真陽<lb/>
　之火即係先天之元氣道家謂之君火後天之精氣<lb/>
　亦與之合而繫焉膀胱者濕熱濁陰之水滲出下竅<lb/>
　為小便道家謂之民火是也二竅不並開故水竅常<lb/>
<pb n="KR3e0084_WYG_006-50b"/>
　開則小便利而濕熱外洩不致鼓動真陽之火則精<lb/>
　竅常閉而無漏洩乆乆則真火寜謐而精用益固精<lb/>
　固則陰强精盛則生子腎氣固即是水臟足故明目<lb/>
　及療赤痛輕身耐老即强陰益精之驗肝腎膀胱三<lb/>
　經之要藥也　葉及根味甘寒金瘡必發熱熱則痛<lb/>
　極甘寒能涼血除熱故主金瘡血熱則妄行溢出上<lb/>
　竅故主吐衂及尿血便赤止煩下氣　明醫雜録云<lb/>
　根葉治鼻衂尿血熱痢搗汁飲之子主氣癃利水道<lb/>
<pb n="KR3e0084_WYG_006-51a"/>
　療肝中有風熱衝目若人服固精藥乆服此一泄即<lb/>
　有子<lb/>
　　主治叅互<lb/>
　同木通沈香橘皮升麻治氣癃　同二术宣木瓜石<lb/>
　斛川萆薢茯苓五加皮治濕痺　獨用為末米飲下<lb/>
　二錢匕治暴㵼神効　君白芍藥白茯苓白藊豆炙<lb/>
　甘草治水洩　同生地黄牛膝天門冬麥門冬黄檗<lb/>
　五味子甘枸杞子人參白膠治尿血及婦人血淋<lb/>
<pb n="KR3e0084_WYG_006-51b"/>
　入十子衍宗丸為生精種子要藥　入金匱腎氣丸<lb/>
　則固精益陰　獨用炒為末專治濕勝水㵼　同五<lb/>
　味子覆盆子蓮子蓮鬚山茱萸肉没食子沙苑蒺藜<lb/>
　人參麥門冬牛膝白膠魚膠能强陰固精種子　同<lb/>
　生地黄甘菊花決明子𤣥參蜜蒙花連翹黄連柴胡<lb/>
　生甘草治暴赤目痛<lb/>
　　簡誤<lb/>
　車前子性走下竅雖有强陰益精之功若遇内傷勞<lb/>
<pb n="KR3e0084_WYG_006-52a"/>
　倦陽氣下陷之病皆不當用腎氣虚脱者忌與淡滲<lb/>
　藥同用<lb/>
木香味辛温無毒主邪氣辟毒疫温鬼强志主淋露療<lb/>
氣劣肌中偏寒主氣不足消毒殺鬼精物温瘧蠱毒行<lb/>
藥之精乆服不夢寤魘寐輕身致神仙<lb/>
　疏○青木香味辛温無毒是稟夏秋之陽氣以生兼<lb/>
　得土之陽精故無毒性屬純陽故主邪氣辟毒疫温<lb/>
　鬼陽主清明開發故強志及不夢寤魘寐行藥之精<lb/>
<pb n="KR3e0084_WYG_006-52b"/>
　皆陽盛氣烈之功也<lb/>
　　主治叅互<lb/>
　同延胡索治一切女人血氣刺心痛不可忍　同牽<lb/>
　牛雷丸檳榔殺一切蟲　佐黄連芍藥治一切滯下<lb/>
　惟身熱作嘔逆口渇者勿用　同橘皮砂仁白豆蔻<lb/>
　紫蘇葉調一切氣不通順及冷氣攻痛作泄大怒後<lb/>
　氣逆胸膈脹滿兩脇作痛<lb/>
　　簡誤<lb/>
<pb n="KR3e0084_WYG_006-53a"/>
　詳其治療與今白木香當是兩種按圖經謂生永昌<lb/>
　又云今惟廣州舶上有來者一云出大秦國一云産<lb/>
　崑崙則所出地土各異是名同而實異可知已藥性<lb/>
　論云當以崑崙來者為勝此絶不可得又云西胡來<lb/>
　者劣今市肆所有正白木香也其味辛其氣温專主<lb/>
　諸氣不順求其能辟毒疫温鬼殺鬼精物恐或未然<lb/>
　也肺虚有熱者慎毋犯之元氣虚脱及陰虚内熱諸<lb/>
　病有熱心痛屬火者禁用傷寒類要所載治天行熱<lb/>
<pb n="KR3e0084_WYG_006-53b"/>
　病若發赤豆斑用青木香水煮服者葢指崑崙來者<lb/>
　一種定非坊間所市廣州舶上世所常用之白木香<lb/>
　也<lb/>
薯蕷味甘温平無毒主傷中補虚羸除寒熱邪氣補中<lb/>
益氣力長肌肉主頭面遊風頭風眼眩下氣止腰痛補<lb/>
虚勞羸瘦充五藏除煩熱强陰乆服耳目聰明輕身不<lb/>
饑延年<lb/>
　疏○薯蕷得土之冲氣兼稟春之和氣以生故味甘<lb/>
<pb n="KR3e0084_WYG_006-54a"/>
　温平無毒觀其生搗敷癰瘡能消熱腫是微寒之騐<lb/>
　也甘能補脾脾統血而主肌肉甘温能益血脾治中<lb/>
　焦故主傷中補虚羸補中益氣力長肌肉充五臟除<lb/>
　煩熱强陰也其主寒熱邪氣及頭面遊風頭風眼眩<lb/>
　下氣止腰痛者正以其甘能除大熱甘能益陰氣甘<lb/>
　能緩中甘温平能補肝腎藥性論云薯蕷臣能補五<lb/>
　勞七傷去冷是也葢寒熱邪氣者陰不足則内熱内<lb/>
　虚則外邪客之熱則生風緩則下氣下氣則陽交於<lb/>
<pb n="KR3e0084_WYG_006-54b"/>
　陰五勞既去五藏既充則乆服耳目聰明輕身延年<lb/>
　之効自著矣<lb/>
　　主治叅互<lb/>
　同地黄枸杞牛膝甘菊花白蒺藜五味子則補肝腎<lb/>
　益陰氣治一切虚羸强陰長肌増力明目　同蓮肉<lb/>
　白藊荳人參白芍藥茯苓炙甘草橘皮則補脾健胃<lb/>
　止洩㵼加木瓜藿香安吐逆　同羊肉肉蓯蓉作羮<lb/>
　可扶衰補虚羸<lb/>
<pb n="KR3e0084_WYG_006-55a"/>
　　簡誤<lb/>
　藷藇薯蕷確係兩種譬諸米榖其種有粇糯秈黍稷<lb/>
　之不同是也入藥必以冀州所産者為勝總之南方<lb/>
　不迨北地圖經并載入四明則誤矣不宜與麫同食<lb/>
薏苡仁味甘微寒無毒主筋急拘攣不可屈伸風濕痺<lb/>
下氣除筋骨邪氣不仁利腸胃消水腫令人能食乆服<lb/>
輕身益氣<lb/>
　疏○薏苡仁正得地之燥氣兼稟乎天之秋氣以生<lb/>
<pb n="KR3e0084_WYG_006-55b"/>
　故味甘淡微寒無毒陽中陰降也經曰地之濕氣感<lb/>
　則害人皮肉筋脈又曰風寒濕三者合而成痺此藥<lb/>
　性燥能除濕味甘能入脾補脾兼淡能滲泄故主筋<lb/>
　急拘攣不可屈伸及風濕痺除筋骨邪氣不仁利腸<lb/>
　胃消水腫令人能食乆服輕身總之濕邪去則脾胃<lb/>
　安脾胃安則中焦治中焦治則能榮養乎四肢則通<lb/>
　利乎血脈也甘以益脾燥以除濕脾實則腫消脾强<lb/>
　則能食濕去則身輕如是則已上諸疾不求其愈而<lb/>
<pb n="KR3e0084_WYG_006-56a"/>
　自愈矣<lb/>
　　主治叅互<lb/>
　同木瓜石斛萆薢黄檗生地黄麥門冬治痿厥　同<lb/>
　五加皮牛膝石斛生地黄甘草主筋拘急加二术菖<lb/>
　蒲甘菊花可治痺佐以附子能治胸痺偏緩　獨用<lb/>
　數兩淘淨煮濃湯頓飲可治肺經因濕火所傷吐膿<lb/>
　血一切肺痿肺癰咳𠻳涕唾上氣經曰治痿獨取陽<lb/>
　明陽明者胃與大腸也二經濕熱盛則成痿熏蒸於<lb/>
<pb n="KR3e0084_WYG_006-56b"/>
　肺則發肺癰及吐血咳𠻳涕唾穢濁葢肺與大腸為<lb/>
　表裏腑熱必傳於臟大腸與胃家之濕熱散則痿自<lb/>
　愈吐膿血咳𠻳亦並止矣<lb/>
　　簡誤<lb/>
　薏苡乃除濕燥脾胃之藥凡病人大便燥小水短少<lb/>
　因寒轉筋脾虚無濕者忌之妊娠禁用<lb/>
澤㵼味甘醎寒無毒主風寒濕痺乳難消水養五藏益<lb/>
氣力肥健補虚損五勞除五藏痞滿起陰氣止洩精消<lb/>
<pb n="KR3e0084_WYG_006-57a"/>
渇淋瀝逐膀胱三焦停水乆服耳目聰明不饑延年輕<lb/>
身面生光能行水上扁鵲云多服病人眼<lb/>
　疏○澤㵼稟地之燥氣天之冬氣以生故味甘寒别<lb/>
　録益之以醎腎為膀胱為表裏醎能入腎甘能入脾<lb/>
　寒能去熱葢淡滲利竅之藥也其曰主風寒溼痺乳<lb/>
　難消水養五臟皆以利水燥溼則脾得所養脾得所<lb/>
　養則五臟皆得所養益氣力肥健者皆水利則溼去<lb/>
　溼去則脾强之功効也又云主腹痞滿淋瀝逐膀胱<lb/>
<pb n="KR3e0084_WYG_006-57b"/>
　三焦停水其能利水袪溼益無疑矣洩精者溼熱下<lb/>
　流客腎與膀胱是民火扇君火也故精搖而洩病在<lb/>
　脾胃溼熱盡則洩精自止矣止消渇者單指溼熱侵<lb/>
　脾脾為邪所干則不能致津液也總之其性利水除<lb/>
　溼則因溼熱所生之病靡不除矣<lb/>
　　主治叅互<lb/>
　水腫晝劇夜平者陽水也澤㵼同猪苓白茯苓人參<lb/>
　白术白芍藥赤小豆桑白皮橘皮治之多服必愈夜<lb/>
<pb n="KR3e0084_WYG_006-58a"/>
　劇晝平者陰水也同車前子赤茯苓生地黄白芍藥<lb/>
　赤小豆桑根白皮木瓜石斛薏苡仁治之多服必愈<lb/>
　　入五苓散四苓散治一切溼熱　入六味地黄丸<lb/>
　除陰虚病有溼熱者　同人參白术半夏茯苓橘皮<lb/>
　紫蘇猪苓為治飲之要藥一切停飲停水無不効<lb/>
　仲景治心下支飲澤㵼五兩术二兩水二升煎取半<lb/>
　升分温再服　素問身熱解墮汗出如浴惡風少氣<lb/>
　名曰酒風服之以澤㵼术各十分糜衘五分合以二<lb/>
<pb n="KR3e0084_WYG_006-58b"/>
　指撮食後服之　飲證病甚欲眩者用澤㵼五兩炒<lb/>
　术二兩水三升煮濃服必効　仲景治水搐渇煩小<lb/>
　便不利或吐或㵼五苓散主之<lb/>
　　簡誤<lb/>
　澤㵼本經及藥性論日華子皆曰補虚損五勞乆服<lb/>
　耳目聰明不饑延年及仙經斷榖腎虚精自出補女<lb/>
　人血海令人有子等條則悖謬之談文不屬理非神<lb/>
　農氏之言明矣扁鵲云多服病人眼乃為確論也澤<lb/>
<pb n="KR3e0084_WYG_006-59a"/>
　㵼善逐水病人無溼無飲而陰虚及腎氣乏絶陽衰<lb/>
　精自流出腎氣不固精滑目痛虚寒作洩等候法咸<lb/>
　禁用誤犯令人虚極<lb/>
逺志君味苦温無毒主欬逆傷中補不足除邪氣利九<lb/>
竅益智慧耳目聰明不忘强志倍力利丈夫定心氣止<lb/>
驚悸益精去心下膈氣皮膚中熱面目黄乆服輕身不<lb/>
老好顔色延年<hi>莖名小草主益精補陰氣止虚損夢洩</hi>
　疏○逺志感天之陽氣得地之芳烈而生故無毒亦<lb/>
<pb n="KR3e0084_WYG_006-59b"/>
　陽草也其菖蒲之流乎其味苦温兼微辛為手少陰<lb/>
　經君藥兼入足太陰經苦能洩熱温能壯氣辛能散<lb/>
　鬱故主欬逆傷中補不足養性全神明故除邪氣陽<lb/>
　主發散故利九竅心氣開通則智慧自益經曰心為<lb/>
　君主之官神明出焉天君既定五官自明故耳目聰<lb/>
　明不忘强志陽氣盛則力増長男子屬陽故利丈夫<lb/>
　定心氣止驚悸者心臟得補而實故心氣定而驚悸<lb/>
　止也心火不妄動則陽不妄舉精不搖矣故益精心<lb/>
<pb n="KR3e0084_WYG_006-60a"/>
　下膈氣是心氣鬱而不舒也皮膚中熱面目黄者溼<lb/>
　熱在上部也苦以洩之温以暢之辛以散之則二證<lb/>
　自去矣乆服輕身不老好顔色延年者心主血心氣<lb/>
　足則血色華於面君主强明則十一官皆得職故延<lb/>
　年不老陽氣日積故身輕也人之心腎晝夜必交心<lb/>
　家氣血旺盛則腎亦因之而實腎藏精與志腎實故<lb/>
　志强也　莖名小草性味略同功用相近故亦主益<lb/>
　精補陰氣止虚損夢洩<lb/>
<pb n="KR3e0084_WYG_006-60b"/>
　　主治叅互<lb/>
　同茯神人參地黄酸棗仁丹砂為鎮心定驚要藥<lb/>
　同人參白芍藥酸棗仁茯神炙甘草天竺黄鈎籐鈎<lb/>
　治兒心虚易驚加白檀香治一切驚及慢驚　同茯<lb/>
　神天竺黄鈎籐鈎丹砂金箔真珠虎珀胆星犀角治<lb/>
　小兒急驚　同人參栢子仁酸棗仁麥門冬五味子<lb/>
　當歸身茯神茯苓益智仁生地黄甘草沈香治心氣<lb/>
　弱心血少餒怯易驚夢寐多魘神不守舍怔忡健忘<lb/>
<pb n="KR3e0084_WYG_006-61a"/>
　失志陽痿　同茯神人參白术龍眼酸棗仁木香炙<lb/>
　甘草能歸脾益智　入當歸六黄湯能止陰虚盜汗<lb/>
　　加甘草治婦人血噤失音小兒客忤　古今録驗<lb/>
　及范汪方治胸痺心痛逆氣膈中飲不下小草丸小<lb/>
　草桂心蜀椒去目乾薑細辛各三兩附子二分炮去<lb/>
　皮臍共為末蜜丸如梧子大先食米汁下三丸日三<lb/>
　不知稍増以知為度禁猪肉冷水生葱菜　逺志一<lb/>
　味煎酒治一切癰疽發背病從七情憂鬱惱怒而得<lb/>
<pb n="KR3e0084_WYG_006-61b"/>
　者服之皆愈　陳言三因方用逺志酒治一切癰疽<lb/>
　發背惡候浸大有死血陰毒在中則不痛傅之即痛<lb/>
　有憂怒等氣積怒攻則痛不可忍傅之即不痛或藴<lb/>
　熱在内熱逼人手不可近傅之即清涼或氣虚冷潰<lb/>
　而不斂傅之即斂此本韓大夫宅用以救人方極驗<lb/>
　若七情内鬱不問虚實寒熱治之皆愈用逺志不拘<lb/>
　多寡米泔浸洗槌去心為末每服三錢温酒一盞調<lb/>
　澄少頃飲其清以滓敷患處<lb/>
<pb n="KR3e0084_WYG_006-62a"/>
　　簡誤<lb/>
　心經有實火為心家實熱應用黄連生地黄者禁與<lb/>
　參术等補陽氣藥同用<lb/>
龍膽味苦澁大寒無毒主骨間寒熱驚癎邪氣續絶傷<lb/>
定五藏殺蠱毒除胃中伏熱時氣温熱熱洩下痢去腸<lb/>
中小蟲益肝膽氣止驚惕乆服益智不忘輕身耐老<lb/>
　疏○草龍膽稟天地純隂之氣以生故其味大苦澁<lb/>
　其性大寒而無毒足厥陰足少陰足陽明三經藥入<lb/>
<pb n="KR3e0084_WYG_006-62b"/>
　足少陰除本經之熱腎主骨故主骨間寒熱熱極生<lb/>
　風則發驚搐重則變為癎病溼熱邪氣之在中下二<lb/>
　焦者非此不去熱去則諸證自解五臟有熱則不安<lb/>
　熱除則五臟自定苦澁而寒故殺蠱毒大苦大寒故<lb/>
　能滌除胃中所伏實熱及時氣温熱熱洩下痢去腸<lb/>
　中小蟲熱清則肝膽之氣亦清故益肝膽氣而止驚<lb/>
　惕也乆服益智不忘輕身耐老則非其任矣<lb/>
　　主治叅互<lb/>
<pb n="KR3e0084_WYG_006-63a"/>
　草龍膽同白芍藥甘草茯神麥門冬木通主小兒驚<lb/>
　癎入心壯熱骨熱時疾熱黄口瘡　同苦參牛膽治<lb/>
　榖疸　同苦參蛆蟲灰青黛治小兒一切疳熱狂語<lb/>
　及瘡疥　治蚘蟲攻心如刺吐清水龍膽二兩去頭<lb/>
　剉水二盞煎取一盞去滓隔宿勿進食平旦時一頓<lb/>
　服之即差　同生地黄等分治溼熱傷血分浸大腸<lb/>
　以致卒下血多服必効<lb/>
　　簡誤<lb/>
<pb n="KR3e0084_WYG_006-63b"/>
　草龍膽味既大苦性復大寒純陰之藥也雖能除實<lb/>
　熱胃虚血少之人不可輕試凡病脾胃兩虚因而作<lb/>
　泄者忌之凡病虚而有熱者勿用亦勿空腹服餌之<lb/>
　令人溺不禁以其太苦則下泄太甚故也炮炙論以<lb/>
　銅刀切去鬚土頭剉碎甘草汁中浸一宿漉出曝乾<lb/>
　用<lb/>
細辛味辛温無毒主欬逆頭痛腦動百節拘攣風溼痺<lb/>
痛死肌温中下氣破痰利水道開胸中除喉痺<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>鼻風<lb/>
<pb n="KR3e0084_WYG_006-64a"/>
癎疾下乳結汗不出血不行安五藏益肝膽通精氣乆<lb/>
服明目利九竅輕身長年<lb/>
　疏○細辛稟天地陽升之氣以生故其味辛温而無<lb/>
　毒入手少陰太陽經風藥也風性升升則上行辛則<lb/>
　横走温則發散故主欬逆頭痛腦動百節拘攣風溼<lb/>
　痺痛死肌葢痺及死肌皆是感地之溼氣或兼風寒<lb/>
　所成風能除溼温能散寒辛能開竅故療如上諸風<lb/>
　寒溼疾也别録又謂温中下氣破痰開胸中除喉痺<lb/>
<pb n="KR3e0084_WYG_006-64b"/>
　<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>鼻下乳結汗不出血不行益肝膽通精氣皆升發<lb/>
　辛散開通諸竅之功也其曰乆服明目利九竅輕身<lb/>
　長年者必無是理葢辛散升發之藥其可乆服哉<lb/>
　　主治叅互<lb/>
　同石膏能治陽明火熱上攻以致齒痛　得當歸芍<lb/>
　藥芎藭牡丹藁本甘草白薇通治婦人子宫冷不受<lb/>
　孕　得鯉魚膽青羊肝甘菊花決明子療目痛　得<lb/>
　甘草療傷寒少陰咽痛　得藁本芎藭白芷荆芥防<lb/>
<pb n="KR3e0084_WYG_006-65a"/>
　風治風頭痛　得紫蘇防風甘草桔梗杏仁薄荷桑<lb/>
　白皮能解利傷風寒鼻塞<lb/>
　　簡誤<lb/>
　細辛風藥也其性升燥發散故凡病内熱及火升炎<lb/>
　上上盛下虚氣虚有汗血虚頭痛陰虚咳𠻳法皆禁<lb/>
　用即入風藥亦不可過五分以其氣味俱厚而性過<lb/>
　烈耳<lb/>
石斛味甘平無毒主傷中除痺下氣補五藏虚勞羸瘦<lb/>
<pb n="KR3e0084_WYG_006-65b"/>
强陰益精補内絶不足平胃氣長肌肉逐皮膚邪熱疿<lb/>
氣脚膝疼冷痺弱乆服厚腸胃輕身延年定志除驚<lb/>
　疏○石斛稟土中冲陽之氣兼感春之和氣以生故<lb/>
　其味甘平而無毒氣薄味厚陽中陰也入足陽明足<lb/>
　少陰亦入手少陰甘能除熱甘能助脾甘能益血平<lb/>
　能下氣味厚則能益陰氣故主傷中下氣補五藏虚<lb/>
　勞羸瘦强陰益精補内絶不足平胃氣長肌肉乆服<lb/>
　厚腸胃輕身延年定志除驚者以其入胃入腎入心<lb/>
<pb n="KR3e0084_WYG_006-66a"/>
　脾補益四經則四經所生病皆得治療葢皆益脾益<lb/>
　胃益腎益心之功力也又主除痺逐肌膚邪熱疿氣<lb/>
　脚膝疼冷痺弱者兼能除脾胃二經之溼故也<lb/>
　　主治叅互<lb/>
　同麥門冬白茯苓橘皮甘草則益胃强四肢　同麥<lb/>
　門冬五味子人參炙甘草白芍藥枸杞牛膝杜仲則<lb/>
　理傷中補五藏虚勞羸瘦强陰益精　同枇杷葉麥<lb/>
　門冬橘皮則下氣　得木瓜牛膝桑白皮石南葉白<lb/>
<pb n="KR3e0084_WYG_006-66b"/>
　蘚皮黄檗茯苓菖蒲則主諸痺及逐皮膚邪熱疿氣<lb/>
　冷痺弱　夏月一味酒蒸泡湯代茶頓健足力<lb/>
　　簡誤<lb/>
　宜入湯酒不宜入丸其味不苦而帶甘其形長而細<lb/>
　中堅實者良酒洗蒸曬乾用慎毋誤用木斛味大苦<lb/>
　餌之損人亦不入上焦藥<lb/>
巴㦸天味辛甘微温無毒主大風邪氣陰痿不起强筋<lb/>
骨安五藏補中増志益氣療頭面遊風少腹及陰中相<lb/>
<pb n="KR3e0084_WYG_006-67a"/>
引通下氣補五勞益精利男子<lb/>
　疏○巴㦸天稟土徳真陽之精氣兼得天之陽和陽<lb/>
　主發散散則横行是當木之令而兼金之用也故其<lb/>
　味辛别録益之以甘而本經又曰微温無毒宜其然<lb/>
　也其主大風邪氣及頭面遊風者風為陽邪勢多走<lb/>
　上經曰邪之所凑其氣必虚巴㦸天性能補助元陽<lb/>
　而兼散邪况真元得補邪安所留此所以愈大風邪<lb/>
　氣也主陰痿不起强筋骨安五臟補中増志益氣者<lb/>
<pb n="KR3e0084_WYG_006-67b"/>
　是脾腎二經得所養而諸虚自愈矣其能療少腹及<lb/>
　陰中引痛下氣并補五勞益精利男子者五藏之勞<lb/>
　腎為之主下氣則火降火降則水升陰陽互宅精神<lb/>
　内守故主腎氣滋長元陽益盛諸虚為病者不求其<lb/>
　退而退矣<lb/>
　　主治叅互<lb/>
　得黄檗橘核荔枝核牛膝川萆薢木瓜金零子懐生<lb/>
　地黄治疝氣因于腎虚　得五味子肉蓯蓉鹿茸山<lb/>
<pb n="KR3e0084_WYG_006-68a"/>
　茱萸栢子仁補骨脂枸杞子治陰痿去鹿茸肉蓯蓉<lb/>
　加黄檗牛膝麥門冬生地黄車前子治陰虚白濁乆<lb/>
　不愈　得鹿角栢子仁天門冬逺志蓮鬚覆盆黄檗<lb/>
　治夜夢鬼交洩精　同甘菊花石菖蒲何首烏刺蒺<lb/>
　藜黒豆山茱萸天門冬治頭面上風　得熟大黄治<lb/>
　飲酒人脚弱<lb/>
　　簡誤<lb/>
　巴㦸天性温屬陽故凡病相火熾盛思慾不得便赤<lb/>
<pb n="KR3e0084_WYG_006-68b"/>
　口苦目昏目痛煩躁口渇大便燥閉法咸忌之<lb/>
菴䕡子味苦微寒微温無毒主五藏瘀血腹中水氣臚<lb/>
脹留熱風寒溼痺身體諸痛療心下堅膈中寒熱周痺<lb/>
婦人月水不通消食明目乆服輕身延年不老<lb/>
　疏○菴䕡子得土之烈氣而微感天之陰氣味厚氣<lb/>
　薄故味苦微寒微温無毒察其功用必應兼辛藥性<lb/>
　論加辛是也何者苦以洩下温以開通使非兼辛胡<lb/>
　能主五藏瘀血及腹中水氣臚脹留熱風寒溼痺身<lb/>
<pb n="KR3e0084_WYG_006-69a"/>
　體諸痛療心下堅膈中寒熱周痺婦人月水不通消<lb/>
　食明目耶正以其散中有補補而能行故列上經也<lb/>
　　主治叅互<lb/>
　同牛膝茜草白及消腹癰去留血又主瘀血腹脹俗<lb/>
　呼為單腹脹四肢不腫者是其候也　善辟蛇蛇著<lb/>
　之即爛<lb/>
　　簡誤<lb/>
　此行血散結之藥婦人月事不以時至審察未定者<lb/>
<pb n="KR3e0084_WYG_006-69b"/>
　不可輕用瘀血病見之不審者勿試<lb/>
卷栢味辛甘温平微寒無毒主五藏邪氣女子陰中寒<lb/>
熱痛癥瘕血閉絶子止欬逆治脱肛散淋結頭中風眩<lb/>
痿蹷强陰益精乆服輕身和顔色令人好容顔<lb/>
　疏○卷栢稟石之氣兼感天之陽氣以生故味辛温<lb/>
　别録益之以甘平微寒無毒入足厥陰少陰血分藥<lb/>
　也故主五臟邪氣女子陰中寒熱痛癥瘕血閉絶子<lb/>
　又主痿蹷强陰益精乆服輕身和顔色當是理榮血<lb/>
<pb n="KR3e0084_WYG_006-70a"/>
　之要藥行而能補者也别録又謂止欬逆治脱肛散<lb/>
　淋結頭中風眩其亦辛能散結辛能潤燥甘能緩中<lb/>
　甘能益血之謂歟<lb/>
　　簡誤<lb/>
　孕婦禁用<lb/>
辟虺雷味苦大寒無毒主解百毒消痰袪大熱療頭痛<lb/>
辟瘟疫其狀如麄塊蒼术節中有眼<lb/>
　疏○辟虺雷感天地陰寒之精其味苦氣大寒無毒<lb/>
<pb n="KR3e0084_WYG_006-70b"/>
　故主解百毒消痰袪大熱療頭痛辟瘟疫豫章人專<lb/>
　以此和諸草搗汁治疔瘡有神<lb/>
藥王味甘平無毒解一切毒止鼻衂吐血袪煩躁苗莖<lb/>
青色花黄色葉摘之有汁搗汁飲驗<lb/>
　疏○藥王禀天地清和生發之氣以生故其味甘平<lb/>
　無毒甘能解毒故主解一切毒平能涼血清熱故止<lb/>
　鼻衂吐血袪煩躁也<lb/>
草犀根味辛平無毒主解諸藥毒嶺南及睦婺間如中<lb/>
<pb n="KR3e0084_WYG_006-71a"/>
毒草此藥及千金籐並解之亦主蠱毒溪毒惡刺虎狼<lb/>
蟲虺等毒天行瘧瘴寒熱咳嗽痰壅飛尸喉閉瘡腫小<lb/>
兒寒熱丹毒中惡注忤痢血等並煮汁服之其功用如<lb/>
犀故名草犀解毒為最<lb/>
　疏○草犀根得地之辛味感天之寒氣以生本草秖<lb/>
　言辛平詳治療功能專主解諸藥毒亦主蠱毒溪毒<lb/>
　惡刺虎狼蟲虺等毒天行瘧瘴寒熱咳𠻳痰壅飛尸<lb/>
　喉閉瘡腫小兒寒熱丹毒中惡疰忤痢血並煮汁服<lb/>
<pb n="KR3e0084_WYG_006-71b"/>
　之其功用如犀故名草犀解毒為最生衢婺江饒間<lb/>
　苗髙二三尺獨莖根如細辛研服更良生水中者名<lb/>
　水犀也<lb/>
百草花主百病長生神仙亦煮花汁釀酒服之異類云<lb/>
鳳剛者漁陽人也常採百花水漬封泥埋之百日煎為<lb/>
丸卒死者内口中即活胡剛服藥百餘嵗入地肺山列<lb/>
仙傳云堯時赤松子服之得仙<lb/>
　疏○百草花當取羣草中之芳烈者大都百花必在<lb/>
<pb n="KR3e0084_WYG_006-72a"/>
　春時春者天地發生萬物之氣也花者華也因得天<lb/>
　地發生之和氣抽其精英而為花故主百病長生神<lb/>
　仙亦煮花汁釀酒服昔有採百花水漬泥封埋之百<lb/>
　日煎為丸卒死者内口中即活其功固可驗矣<lb/>
　　已上三種一種唐本餘二種陳藏器餘已下却有<lb/>
　　旱藕石蘂仙人草㑹州白藥陳思岌千里及鐵葛<lb/>
　　伏鷄子根陳家白藥龍珠搥胡根甜籐孟娘菜吉<lb/>
　　祥草郎耶菜<graphic n="KR2208" url="https://raw.githubusercontent.com/kanripo/KR-Gaiji/master/images/KR2208.png" mimeType="image/png"/>菜蓼蕎等功効雖多所産土地不<lb/>
<pb n="KR3e0084_WYG_006-72b"/>
　　一罕識難致坊間無有故皆存而不論以俟後之<lb/>
　　博物君子<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷二十</head> <lb/>
    <p>
<pb n="KR3e0084_WYG_020-1a"/>
欽定四庫全書<lb/>
　神農本草經疏卷二十<lb/>
　　　　　　　　　　　　明　繆希雍　撰<lb/>
　蟲魚部上品<lb/>
　　總五十種今疏其要者十三種<lb/>
　　　石蜜　　　　　蜜蠟　　　　牡蠣<lb/>
　　　龜甲　　　　　珍珠　　　　瑇瑁<lb/>
　　　桑螵蛸　　　　石決明　　　文蛤<lb/>
<pb n="KR3e0084_WYG_020-1b"/>
　　　蠡魚　　　　鯽魚　　　　鱓<lb/>
　　　鯉魚膽<hi>肉鱗附</hi>
石蜜味甘平無毒微温主心腹邪氣諸驚癎痓安五藏<lb/>
諸不足益氣補中止痛解毒除衆病和百藥養脾氣除<lb/>
心煩食飲不下止腸澼肌中疼痛口瘡明耳目乆服强<lb/>
志輕身不饑不老延年神仙<hi>庢作痙</hi>
　疏○石蜜蜂採百花釀成故本經味甘氣平别錄㣲<lb/>
　温無毒得草木羣英之精華合露氣以釀成故其氣<lb/>
<pb n="KR3e0084_WYG_020-2a"/>
　清和其味純甘施之精神氣血虚實寒熱隂陽内外<lb/>
　諸病罔不相宜經曰裏不足者以甘補之甘為土化<lb/>
　土為萬物之母石蜜具天地間至甘之味故能安五<lb/>
　藏諸不足及益氣補中除衆病也心經有熱則為諸<lb/>
　驚癎痙得甘緩之氣則心火降煩熱除諸驚癎痙平<lb/>
　矣諸痛癢瘡瘍皆屬心火故又能止肌中疼痛及口<lb/>
　瘡也甘主解毒故能和百藥甘主入脾故能養脾氣<lb/>
　脾氣得所養而飲食自下腸澼止矣五臟足氣血充<lb/>
<pb n="KR3e0084_WYG_020-2b"/>
　則耳目聰明不饑不老輕身强志延年神仙所自來<lb/>
　矣<lb/>
　　主治㕘互<lb/>
　同蘆根汁梨汁人乳牛羊乳童便治噎膈大便燥結<lb/>
　用此潤之有痰加竹瀝　煉熟和諸丸藥及膏子主<lb/>
　潤五藏益血脈調脾胃通三焦塗火灼瘡能緩痛<lb/>
　仲景方蜜導煎治陽明病自汗小便反利大便鞭者<lb/>
　用蜜二合銅器中㣲火熬之候凝如飴狀至可丸乘<lb/>
<pb n="KR3e0084_WYG_020-3a"/>
　熱捻作挺令頭鋭大如指長寸半許候冷納穀道中<lb/>
　少頃即通也一法加皂角細末二分攪匀尤速　産<lb/>
　書産後口渴用熟蜜不計多少熟水調服即止　全<lb/>
　幼心鑑痘疹作癢難忍<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>成瘡及痂欲落不落百花<lb/>
　膏主之用上等石蜜不拘多少湯和時時以翎刷之<lb/>
　効　肘後方天行膚瘡頭面及身須臾周匝狀如火<lb/>
　瘡皆戴白漿隨決隨生不即療數日必死差後瘡瘢<lb/>
　黯色一嵗方㓕此惡毒之氣深入也用蜜入升麻煎<lb/>
<pb n="KR3e0084_WYG_020-3b"/>
　過數數拭之<lb/>
　　簡誤<lb/>
　石蜜雖稱補五藏益脾胃然而生者性寒滑能作泄<lb/>
　大腸氣虚脘榖不化者不宜用嘔家酒家不宜用中<lb/>
　滿蠱脹不宜用溼熱脚氣不宜用生者有小毒尤不<lb/>
　宜食青赤酸者食之令人心煩不可與生葱同食害<lb/>
　人若與萵苣同食令人利下食蜜飽後不可食鮓令<lb/>
　人暴亡<lb/>
<pb n="KR3e0084_WYG_020-4a"/>
蜜蠟味甘㣲温無毒主下痢膿血補中續絶傷金瘡益<lb/>
氣不饑耐老　白蠟療乆洩澼後重見白膿補絶傷利<lb/>
小兒乆服輕身不饑<lb/>
　疏○蠟石蜜之凝結於底者也蜜性緩質柔故主潤<lb/>
　臟腑經絡蠟性濇質堅故能療乆痢洩澼後重下膿<lb/>
　血也甘能益血補中温能通行經脈故主續絶傷及<lb/>
　金瘡也中得補則氣自益故乆服能不饑輕身耐老<lb/>
　也男子女人大小内外皆可施而别録獨云利小兒<lb/>
<pb n="KR3e0084_WYG_020-4b"/>
　者非也<lb/>
　　主治㕘互<lb/>
　得象牙末等能去漏管長肉見象牙條下　得膩粉<lb/>
　珍珠末黄檗末龍腦香鉛丹蛀竹屑葱白猪脊髓治<lb/>
　隂蝕惡瘡　同孩兒茶鉛丹胡粉水龍骨粉霜龍骨<lb/>
　黄檗猪膽汁炙猪脂作膏治内外臁瘡乆不愈　金<lb/>
　匱方調氣飲治赤白痢少腹痛不可忍後重或面青<lb/>
　手足俱變者用黄蠟三錢阿膠三錢同溶化入黄連<lb/>
<pb n="KR3e0084_WYG_020-5a"/>
　末五錢攪匀分三次熱服神効　千金方膠蠟湯治<lb/>
　熱痢及婦人産後下痢用蠟二碁子大阿膠二錢當<lb/>
　歸二錢半黄連三錢黄檗一錢陳廩米半升水三升煮<lb/>
　至一升去米入藥煎至一鍾温服神効<lb/>
　　簡誤<lb/>
　火熱暴痢不宜用<lb/>
牡蠣味鹹平微寒無毒主傷寒寒熱温瘧洒洒驚恚怒<lb/>
氣除拘緩䑕瘻女子帶下赤白除留熱在闗節榮衛虚<lb/>
<pb n="KR3e0084_WYG_020-5b"/>
熱去來不定煩滿止汗心痛氣結止渴除老血濇大小<lb/>
腸止大小便療洩精喉痺咳嗽心脇下痞熱乆服强骨<lb/>
節殺邪鬼延年<hi>貝母為之使得甘草牛膝逺志蛇牀子良惡麻黄細辛呉茱茰</hi>
　疏○牡蠣得海氣結成故其味鹹平氣㣲寒無毒氣<lb/>
　薄味厚隂也降也入足少隂厥隂少陽經其主傷寒<lb/>
　寒熱温瘧洒洒驚恚怒氣留熱在闗節去來不定煩<lb/>
　滿氣結心痛心脇下痞熱等證皆肝膽二經為病二<lb/>
　經冬受寒邪則為傷寒寒熱夏傷於暑則為温瘧洒<lb/>
<pb n="KR3e0084_WYG_020-6a"/>
　洒邪伏不出則熱在闗節去來不定二經邪鬱不散<lb/>
　則心脇下痞熱邪熱甚則驚恚怒氣煩滿氣結心痛<lb/>
　此藥味鹹氣寒入二經而除寒熱邪氣則榮衛通拘<lb/>
　緩和而諸證無不瘳矣少隂有熱則女子為帶下赤<lb/>
　白男子為洩精解少隂之熱而能斂濇精氣故主之<lb/>
　也鹹屬水屬隂而潤下善除一切火熱為病故又能<lb/>
　止汗止渴及䑕瘻喉痺咳嗽也老血者宿血也鹹走<lb/>
　血而軟堅所以主之其性收斂故能濇大小腸止大<lb/>
<pb n="KR3e0084_WYG_020-6b"/>
　小便利也腎主骨入腎益精則骨節自强邪本因虚<lb/>
　而入肝腎足則鬼邪自去人以腎為根本根本固則<lb/>
　年自延矣更能止心脾氣痛消疝瘕積塊癭瘤結核<lb/>
　脇下堅滿等證皆寒能除熱鹹能軟堅之功也<lb/>
　　主治㕘互<lb/>
　同生地黄黄耆龍眼五味子酸棗仁麥門冬白芍藥<lb/>
　伏神黄蘖當歸治心腎虚盜汗　同黄蘖五味子地<lb/>
　黄山茱茰枸杞子車前子沙苑蒺藜蓮鬚杜仲治夢<lb/>
<pb n="KR3e0084_WYG_020-7a"/>
　遺泄精加牛膝則兼治赤白濁　同地黄黄蘖阿膠<lb/>
　木耳炒黑香附白芍藥地榆麥門冬續斷青蒿鼈甲<lb/>
　蒲黄止婦人崩中下血及赤白帶下　仲景方同龍<lb/>
　骨入柴胡桂枝各湯内取其收斂浮越之陽氣固脱<lb/>
　而鎮驚更能除胸脇中痞硬　藏器方同麻黄根蛇<lb/>
　牀子為粉去隂汗　本事方虚勞盜汗牡蠣粉麻黄<lb/>
　根黄耆等分為末每服二錢水煎服　仲景金匱玉<lb/>
　函方傷寒傳成百合病如寒無寒如熱無熱欲卧不<lb/>
<pb n="KR3e0084_WYG_020-7b"/>
　卧欲行不行欲食不食口苦小便赤色得藥則吐變<lb/>
　成渴疾乆不瘥者用牡蠣煅二兩栝樓根二兩為細<lb/>
　末每服方寸匕用米飲調下日三服　古今錄驗方<lb/>
　水病囊腫牡蠣粉二兩乾姜炮一兩研細冷水調稠<lb/>
　掃上須臾囊熱如火乾則再上小便利即愈一方用<lb/>
　葱汁白麵同調小兒不用乾姜　經驗方男女瘰癧<lb/>
　用牡蠣粉四兩𤣥參末三兩甘草一兩麵糊丸梧子<lb/>
　大每三十丸酒下日三服服盡除根不拘已破未破<lb/>
<pb n="KR3e0084_WYG_020-8a"/>
　皆効　普濟方月水不止牡蠣煅研細米醋搜成團<lb/>
　再煅研末以米醋調艾葉末熬膏丸梧子大每用醋<lb/>
　湯下四五十丸<lb/>
　　簡誤<lb/>
　凡病虚而多熱者宜用虚而有寒者忌之腎虚無火<lb/>
　精寒自出者非宜<lb/>
龜甲味鹹甘平有毒主漏下赤白破癥瘕痎瘧五痔隂<lb/>
蝕溼痺四肢重弱小兒顖不合頭瘡難燥女子隂瘡驚<lb/>
<pb n="KR3e0084_WYG_020-8b"/>
恚氣心腹痛不可乆立骨中寒熱傷寒勞復或肌體寒<lb/>
熱欲死以作湯良乆服輕身不饑益氣資智亦使人能<lb/>
食勿令中溼中溼即有毒<lb/>
　疏○介蟲三百六十而龜為之長稟金水之氣故味<lb/>
　鹹而甘氣平其性神靈能變化凡入藥勿令中溼中<lb/>
　溼則遂其變化之性而成癥瘕於腹中故言有毒也<lb/>
　氣味俱隂入足少隂經方家多入補心藥用以心藏<lb/>
　神而龜性有神借其氣以相通且得水火既濟之義<lb/>
<pb n="KR3e0084_WYG_020-9a"/>
　實非補心之正藥也其主骨中寒熱及傷寒勞復肌<lb/>
　體寒熱欲死痎瘧者皆隂虚而邪熱為病經曰傷於<lb/>
　溼者下先受之溼痺四肢重弱亦腎隂虚而邪氣易<lb/>
　犯腎主骨腎虚則小兒顖門不合腎為五臟隂中之<lb/>
　隂隂虚則火熱偏至而為驚恚氣心腹痛此藥補腎<lb/>
　家之真隂則火氣自降而寒熱邪氣俱除矣益隂除<lb/>
　熱軟堅故主漏下赤白癥瘕五痔隂蝕隂瘡及小兒<lb/>
　頭瘡也經曰邪熱不殺穀熱去故令人能食能食則<lb/>
<pb n="KR3e0084_WYG_020-9b"/>
　脾胃得所養而能思思作睿故資智乆服益氣輕身<lb/>
　不饑者除熱益隂之功也<lb/>
　　主治㕘互<lb/>
　丹溪方補隂丸用龜下甲酒炙熟地黄蒸曬各六兩<lb/>
　黄蘖知母各四兩為末以猪脊髓和丸梧子大每百<lb/>
　丸空心温酒下　摘𤣥方治産三五日不下垂死及<lb/>
　短小女子交骨不開者用乾龜殻一箇酥炙頭髮一<lb/>
　握燒灰川芎當歸各一兩為末和匀每服七錢水煎<lb/>
<pb n="KR3e0084_WYG_020-10a"/>
　服如人行五里許再一服生胎死胎俱下<lb/>
　　簡誤<lb/>
　按龜鼈二甲本經所主大畧相似今人有喜用鼈甲<lb/>
　惡用龜甲者有喜用龜甲惡用鼈甲者皆一偏之見<lb/>
　也二者咸至隂之物鼈甲走肝益腎以除熱龜甲通<lb/>
　心入腎以滋隂第鼈甲無毒可多用龜甲非千年自<lb/>
　死者則有毒故方書所用曰敗龜板者取其長年則<lb/>
　得隂氣多故有益隂之功用耳若今新剖之甲斷乎<lb/>
<pb n="KR3e0084_WYG_020-10b"/>
　有毒不宜頻使用者不可不詳辨也妊婦不宜用病<lb/>
　人虚而無熱者不宜用凡入藥須研極細不爾留滯<lb/>
　腸胃能變癥瘕也<lb/>
珍珠寒無毒主手足皮膚逆臚鎮心綿裹塞耳主聾傅<lb/>
面令人潤澤好顔色粉㸃目中主膚瞖障膜<lb/>
　疏○珠稟太隂之精氣而結故中秋無月則蚌無胎<lb/>
　其體光明其性堅硬大小無定要以新完未經鎖綴<lb/>
　者為上味甘㣲鹹氣寒無毒入手少隂足厥隂經心<lb/>
<pb n="KR3e0084_WYG_020-11a"/>
　虚有熱則神氣浮越肝虚有熱則目生膚瞖障膜除<lb/>
　二經之熱故能鎮心去目中障瞖也耳聾本屬腎虚<lb/>
　有熱所以主之逆臚者臚脹也胸腹脹滿氣逆以及<lb/>
　於手足皮膚皆腫也經云諸溼腫滿屬脾土又云諸<lb/>
　腹脹大皆屬於熱此因脾虚有熱兼有積滯所致珍<lb/>
　珠味甘亦能益脾氣寒能除熱體堅能磨積消滯故<lb/>
　主手足皮膚逆臚也古人未發斯義所以方書叙論<lb/>
　不詳亦為闕畧也珠藏於澤則川自媚况塗面寧不<lb/>
<pb n="KR3e0084_WYG_020-11b"/>
　令人潤澤好顔色乎凡小兒驚熱風癎為必須之藥<lb/>
　　主治㕘互<lb/>
　同丹砂牛黄犀角天竺黄茯神遠志鈎藤鈎琥珀金<lb/>
　箔治小兒驚癎風熱大人失志癲狂等證　同爐甘<lb/>
　石龍腦香白硼砂空青人爪㸃目能去瞖障　同鍾<lb/>
　乳石象牙末牛黄氷片白殭蠶紅鉛天靈葢蛀竹屑<lb/>
　樺皮灰没藥明礬治廣瘡結毒及隂蝕瘡有奇効<lb/>
　同人中白黄檗青黛硼砂和氷片少許治口疳加入<lb/>
<pb n="KR3e0084_WYG_020-12a"/>
　雞内金膩粉治下疳　格古論灰塵迷目用大珠挹<lb/>
　之則消　千金方婦人難産或胞衣不下珍珠末一<lb/>
　兩酒服立出　聖惠方肝虚目暗珍珠末一兩白蜜<lb/>
　二合鯉魚膽二枚和合銅器煎至減半新綿濾過瓶<lb/>
　盛頻㸃取瘥　痘瘡發疔毒方見穀部豌豆下<lb/>
　　簡誤<lb/>
　珍珠體最堅硬研如飛麵方堪服食不細能傷人臟<lb/>
　腑病不由火熱者勿用<lb/>
<pb n="KR3e0084_WYG_020-12b"/>
瑇瑁寒無毒主解嶺南百藥毒<hi>一名玳瑁</hi>
　疏○瑇瑁龜類也得水中至隂之氣故氣寒無毒而<lb/>
　解一切熱毒其性最靈凡遇飲食有毒則必自搖動<lb/>
　然須用生者乃靈死者則不能矣嶺南人善以諸毒<lb/>
　藥造成蠱人中之則昏憒悶亂九竅流血而死惟用<lb/>
　活瑇瑁刺其血飲或生者磨濃汁服之可解日華子<lb/>
　主破癥結消癰腫止驚癎陳士良主心風解煩熱行<lb/>
　氣血利大小腸以其性稟純隂氣味至寒故治如是<lb/>
<pb n="KR3e0084_WYG_020-13a"/>
　等病也又能解痘毒神効<lb/>
　　主治㕘互<lb/>
　楊氏産乳方解一切蠱毒生玳瑁磨濃汁服一盞即<lb/>
　消　靈苑方預解痘毒遇時行痘疹服此未發内消<lb/>
　已發稀少用生玳瑁生犀角各磨濃汁一合和匀温<lb/>
　服半合日三最良　聞人規痘疹論痘疹黑陷乃心<lb/>
　熱血凝也法同上加入猪心血少許紫草汁五匙和<lb/>
　匀温服　鴻飛集迎風目淚乃肝腎虚熱也用生玳<lb/>
<pb n="KR3e0084_WYG_020-13b"/>
　瑁羚羊角各一兩石燕一雙為末每一錢薄荷湯下<lb/>
　日三服<lb/>
　　簡誤<lb/>
　痘瘡虚寒不起發者不宜服<lb/>
桑螵蛸味鹹甘平無毒主傷中疝瘕隂痿益精生子女<lb/>
子血閉腰痛通五淋利小便水道又療男子虚損五臟<lb/>
氣㣲夢寐失精遺溺乆服益氣養神二月三月採蒸之<lb/>
當火炙不爾令人洩<lb/>
<pb n="KR3e0084_WYG_020-14a"/>
　疏○桑螵蛸桑樹上螳蜋子也禀秋金之隂氣兼得<lb/>
　桑木之津液本經味鹹氣平别錄甘無毒氣薄味厚<lb/>
　隂也入足少隂太陽經人以腎為根本男子腎經虚<lb/>
　損則五臟氣㣲或隂痿夢寐失精遺溺鹹味屬水内<lb/>
　合於腎腎得之而隂氣生長故能愈諸疾及益精生<lb/>
　子也腎與膀胱為表裏腎得所養則膀胱自固氣化<lb/>
　則能出故利水道通五淋也女子屬隂肝腎用事疝<lb/>
　瘕血閉腰痛皆二經為病鹹能益隂入血軟堅是以<lb/>
<pb n="KR3e0084_WYG_020-14b"/>
　主之甘能補中故主傷中益氣腎足則水自上升克<lb/>
　與心交故能養神也<lb/>
　　主治㕘互<lb/>
　外臺祕要虚勞盜汗遺精白濁桑螵蛸炙白龍骨等<lb/>
　分為細末每服二錢空心鹽湯下　寇宗奭方桑螵<lb/>
　蛸散治男子房勞小便日數十次如稠米泔心神恍<lb/>
　惚痩瘁食減其藥安神魂定心志治健忘補心氣止<lb/>
　小便數用桑螵蛸逺志龍骨菖蒲人參茯神當歸龜<lb/>
<pb n="KR3e0084_WYG_020-15a"/>
　甲各如法製各一兩為末卧時人參湯調下二錢<lb/>
　千金翼婦人遺尿桑螵蛸酒炒為末白湯服二錢兼<lb/>
　治胎前産後遺尿不禁<lb/>
　　簡誤<lb/>
　桑螵蛸氣味雖鹹平走腎利水道然得秋時收斂之<lb/>
　氣凡失精遺溺火氣太盛者宜少少用之<lb/>
石決明味鹹平無毒主目障瞖痛青盲乆服益精輕身<lb/>
<hi>凡用以麵裹煨熟磨去粗皮搗細如飛麵方堪入藥一名千里光得龍骨療洩精畏旋覆花</hi>
<pb n="KR3e0084_WYG_020-15b"/>
　疏○石決明得水中之隂氣以生故其味鹹氣應寒<lb/>
　無毒乃足厥隂經藥也足厥隂開竅於目目得血而<lb/>
　能視血虚有熱則青盲赤痛障瞖生焉鹹寒入血除<lb/>
　熱所以能主諸目疾也鹹寒又能入腎補隂故乆服<lb/>
　益精輕身也研細水飛主㸃外障翳<lb/>
　　主治參互<lb/>
　得甘菊花生地黄木賊草穀精草羚羊角人爪蟬蜕<lb/>
　空青蜜蒙花決明子夜明沙治青盲障瞖　明目集<lb/>
<pb n="KR3e0084_WYG_020-16a"/>
　驗方羞明怕日用千里光甘菊花甘草各二錢水煎<lb/>
　冷服　鴻飛集痘後目瞖用石決明火煅研榖精草<lb/>
　各等分為細末以猪肝蘸食　目疾外他用甚稀故<lb/>
　無簡誤<lb/>
文蛤味鹹平無毒主惡瘡蝕五痔欬逆胸痺腰痛脇急<lb/>
䑕瘻大孔出血崩中漏下<lb/>
　疏○文蛤即花蛤大小背上有斑文得隂水之氣故<lb/>
　其味鹹氣平無毒經曰硬則氣堅鹹以軟之文蛤之<lb/>
<pb n="KR3e0084_WYG_020-16b"/>
　鹹能消散上下結氣故主欬逆胸痺腰痛脇急也惡<lb/>
　瘡蝕五痔䑕瘻大孔出血崩中漏下皆血熱為病鹹<lb/>
　平入血除熱故主之也更能止煩渴化痰利小便<lb/>
　　主治㕘互<lb/>
　仲景方傷寒在陽當以汗解反以冷水噀之或灌之<lb/>
　其熱被却不得去更益煩熱皮上粟起欲飲水反不<lb/>
　渴者文蛤散主之文蛤五兩為末每服方寸匕沸湯<lb/>
　下甚効　千金翼疳蝕口鼻數日欲盡文蛤燒灰以<lb/>
<pb n="KR3e0084_WYG_020-17a"/>
　臘猪脂和塗之<lb/>
　　簡誤<lb/>
　病屬邪熱痰結者宜之氣虚有寒者不得用<lb/>
蠡魚味甘寒無毒主溼痺面目浮腫下大水療五痔有<lb/>
瘡者不可食令人瘢白<lb/>
　疏○蠡魚禀北方𤣥水之精得中央隂土之氣故其<lb/>
　色黑味甘氣寒無毒乃益脾除水之要藥也土虚則<lb/>
　水泛濫土堅則水自清凡治浮腫之藥或専於利水<lb/>
<pb n="KR3e0084_WYG_020-17b"/>
　或専於補脾其性各自為用惟蠡魚色黑象水能從<lb/>
　其類以導横流之勢味甘上化能補其不足以遂敦<lb/>
　阜之性補㵼兼施故主下大小及溼痺面目浮腫有<lb/>
　神効也五痔因溼熱所生水去則溼氣自除今世俗<lb/>
　小兒痘後咸食之然而早食多食能令皮膚瘢痕皆<lb/>
　黑本草獨云有瘡者食之令人瘢白非也孟詵主下<lb/>
　大小便壅塞氣作鱠與脚氣風氣人食良蘇頌主妊<lb/>
　娠有水氣竝取其除溼下水益脾之功也<lb/>
<pb n="KR3e0084_WYG_020-18a"/>
　　主治㕘互<lb/>
　同白术茯苓橘皮姜皮煑食下水腫大効　與蒜作<lb/>
　鱠食能去溼下水食醫心鏡治十種水氣垂死蠡魚<lb/>
　一斤重者煑汁和冬𤓰葱白作羮食　靈苑方喉痺<lb/>
　將死者以蠡魚膽㸃入少許即差病深者水調灌之<lb/>
　諸魚膽皆苦惟此膽甘可食為異耳<lb/>
　　簡誤<lb/>
　蠡魚其功専於去溼下水他<hi>闕</hi>無所長且多食能發<lb/>
<pb n="KR3e0084_WYG_020-18b"/>
　痼疾不可不知也<lb/>
鯽魚合蓴作羮主胃弱不下食作鱠主乆赤白痢燒灰<lb/>
塗諸瘡或取猪脂煎用又主腸癰<lb/>
　疏○鯽魚稟土氣以生故其味甘其氣温無毒是以<lb/>
　能入胃治胃弱不下食入大腸治赤白乆痢腸癰脾<lb/>
　胃主肌肉甘温能益脾主肌故主諸瘡乆不瘥也藏<lb/>
　器主虚羸大明主温中下氣孟詵云調中益五臟表<lb/>
　其益脾和胃之功也<lb/>
<pb n="KR3e0084_WYG_020-19a"/>
　　主治㕘互<lb/>
　百一選方腸風下血用活鯽魚一大尾去腸留鱗入<lb/>
　五倍子末填滿泥固煅存性為末酒服一錢一方入<lb/>
　白礬末二錢外以㯶包更以紙裹煨存性研末每二<lb/>
　錢米飲下　經驗方膈氣吐食用大鯽魚去腸留鱗<lb/>
　切大蒜片填滿腹紙包十重泥固曬半乾炭火煨熟<lb/>
　單取肉用和平胃散一兩杵丸梧子大密藏每服三<lb/>
　十丸米飲下<lb/>
<pb n="KR3e0084_WYG_020-19b"/>
　　簡誤<lb/>
　鯽魚調胃實腸與病無礙諸魚之中惟此可常食但<lb/>
　不宜與沙糖同食生疳蟲同芥菜食成腫疾同猪肝<lb/>
　雞肉雉肉鹿肉食生癰疽同麥門冬食害人<lb/>
鱓味甘大温無毒主補中益血療瀋唇<lb/>
　疏○鱓魚得土中之陽氣以生故其味甘氣大温甘<lb/>
　温俱足所以能補中益血甘溫能通經脈療風邪故<lb/>
　又主瀋唇及今人用之以治口眼喎斜也<lb/>
<pb n="KR3e0084_WYG_020-20a"/>
　　主治㕘互<lb/>
　與黄耆同食能益氣力　治火丹赤腫生鱓血塗之<lb/>
　効<lb/>
　　簡誤<lb/>
　性熱而補凡病屬虚熱者不宜食時行病後食之多<lb/>
　復過食動風氣兼令人霍亂<lb/>
鯉魚膽味苦寒無毒主目熱赤痛青盲明目乆服强悍<lb/>
益志氣<lb/>
<pb n="KR3e0084_WYG_020-20b"/>
　疏○凡膽皆苦寒走厥隂故鯉魚膽亦主明目及目<lb/>
　熱赤痛青盲也肝為將軍之官腎為作强之官二經<lb/>
　有熱則虚怯志氣衰苦寒除二經之熱故乆服强悍<lb/>
　益志氣也<lb/>
　鯉魚肉味甘主欬逆上氣黄疸止渴生者主水腫脚<lb/>
　滿下氣<lb/>
　疏○鯉魚稟隂極之氣故其鱗三十六隂極則陽復<lb/>
　故素問言魚熱中其氣味雖甘平然多食能令人發<lb/>
<pb n="KR3e0084_WYG_020-21a"/>
　風熱也甘可以緩故主欬逆上氣止渴隂中有陽能<lb/>
　從其類以導之故能利小便使黄疸水腫脚氣俱消<lb/>
　也河間云鯉之治水因其氣以相感者是矣<lb/>
　　主治㕘互<lb/>
　外臺祕要治水腫用大鯉一尾赤小豆一升水二斗<lb/>
　煑可二升餘濾去滓頓服盡當下利利盡即瘥并治<lb/>
　妊娠水腫有神効<lb/>
　鱗主産婦腹痛燒灰酒服亦治血氣雜諸藥用之<lb/>
<pb n="KR3e0084_WYG_020-21b"/>
　疏○魚鱗得水中之陽氣而鯉魚鱗則又稟隂極生<lb/>
　陽之數性能入血散滯入血者隂之用也散滯者陽<lb/>
　之用也故主婦人産後腹痛及血氣不和等證<lb/>
　　主治㕘互<lb/>
　和劑局方烏金散治産後血迷血暈敗血不止淋瀝<lb/>
　不斷臍腹疼痛及崩中下血過多不止鯉魚鱗燒血<lb/>
　竭百草霜亂髮灰松墨煅酢淬延胡索當歸赤芍藥<lb/>
　等分為末每二錢温酒下　外臺祕要古今錄療魚<lb/>
<pb n="KR3e0084_WYG_020-22a"/>
　鯁骨横喉中六七日不出取鯉魚鱗皮燒作屑以水<lb/>
　服之即出未出再服<lb/>
　　簡誤<lb/>
　六隂已極陽氣初生故能發熱動風風熱病者不宜<lb/>
　食天行病後下痢及有宿癥者俱不可食不宜合犬<lb/>
　肉葵菜食服天門冬硃砂人不可食凡炙鯉魚不可<lb/>
　使烟入目損目光三日内必驗也前和劑局方烏金<lb/>
　散方内有肉桂當歸延胡索赤芍藥皆行血之藥而<lb/>
<pb n="KR3e0084_WYG_020-22b"/>
　其所主病内開載崩中下血<hi>闕</hi>　不止用之則大誤<lb/>
　矣慎之慎之<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷二十<lb/>
</p>
<p>
</p>
  </div>
</body>
</text>
</TEI>
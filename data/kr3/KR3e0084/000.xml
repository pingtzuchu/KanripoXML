<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>神農本草經疏</head>
    <p>
<pb n="KR3e0084_WYG_000-1a"/>
欽定四庫全書　　　　　子部五<lb/>
　神農本草經疏　　　　　醫家類<lb/>
　　提要<lb/>
　　　　<hi>臣</hi>等謹案神農本草經疏三十卷明繆希雍<lb/>
　　　　撰希雍字仲淳常熟人王紹徽㸃將録中有<lb/>
　　　　其名以配水滸傳之神醫安道全以精於脉<lb/>
　　　　理故也是編分本草為十部首玉石次草次<lb/>
　　　　木次人次獸次禽次蟲魚次果次米穀次菜<lb/>
<pb n="KR3e0084_WYG_000-1b"/>
　　　　皆以神農本經為主而發明之附以名家主<lb/>
　　　　治藥味禁忌次序悉依宋大觀中證類本草<lb/>
　　　　部分混雜者為之移正首為序例二卷論三<lb/>
　　　　十餘首備列七方十劑及古人用藥之要自<lb/>
　　　　序云據經以疏義縁義以致用㕘互以盡其<lb/>
　　　　長簡悞以防其失是也喻昌嘗言古今本草<lb/>
　　　　止述藥性之功能惟繆氏兼述藥性之過劣<lb/>
　　　　不知草木之性正取其偏以適人之用其過<lb/>
<pb n="KR3e0084_WYG_000-2a"/>
　　　　劣又何必言然藥類繁多性味互異與其失<lb/>
　　　　於臨時不若愼於其始希雍特為分析俾人<lb/>
　　　　知藥之利亦知藥之害用意良苦雖徵引該<lb/>
　　　　洽不如李時珍之綱目而簡便易從要亦未<lb/>
　　　　可輕議耳乾隆四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3e0084_WYG_000-3a"/>
神農本草經疏原序<lb/>
神農本草經者古三墳之一也其成於黄帝之世乎觀<lb/>
其嘗藥别味對病主治施之百世無可踰越其為開天<lb/>
大聖憫生民疾苦於飲食衣服之外復設鍼石藥物用<lb/>
拯夭札俾得盡其天年是已原夫藥之生也氣稟乎天<lb/>
味成乎地性在其間氣為陽味為隂五味四氣各歸其<lb/>
類斯親上親下之義也既述之以本性又制之以君臣<lb/>
合之以佐使以成其攻邪已疾之能遂使無情之用同<lb/>
<pb n="KR3e0084_WYG_000-3b"/>
諸有識自非生而神靈㝠契萬物者其孰能與於斯乎<lb/>
去古滋逺民性滋漓心識麤浮莫能研精殫思深入𤣥<lb/>
要而不察乎即象即理物物昭然弭疾延年功力自著<lb/>
正以三墳之書言大道也言其然而不言其所以然言<lb/>
亦象也予因據經以疏義緣義以致用叅互以盡其長<lb/>
簡誤以防其失而復詳列病忌藥忌以别其微條析諸<lb/>
藥應病分門以究其用刋定七方十劑以定其法闡發<lb/>
五藏苦欲補瀉以暢其神著論三十餘首以通古今之<lb/>
<pb n="KR3e0084_WYG_000-4a"/>
變始悉一經之趣命之曰神農本草經疏讀之者宜因<lb/>
疏以通經因經以契往俾炎黄之旨晦而復明藥物之<lb/>
生利而罔害乃余述疏意也余生也晚親年已衰得於<lb/>
稟者固薄故少善病長嗜方技僻躭藥妙顧念自昔仙<lb/>
人道士靡不悉由藥道以濟羣生加之友生協贊後先<lb/>
不一馴届耳順良友凋喪百念灰冷惟兹一事尚用嬰<lb/>
懷手所論著裒然成帙倘典則可師幽隱可顯試用於<lb/>
世有廣來學固所願也不敢必也采真同好其相證諸<lb/>
<pb n="KR3e0084_WYG_000-4b"/>
繆希雍序<lb/>
<pb n="KR3e0084_WYG_000-5a"/>
　　凡例<lb/>
一本經為三墳之書後増入名醫别録有朱字墨字之<lb/>
　分總言藥之主治從未有發其所以然者兹疏直接<lb/>
　神聖立言之㫖故總題之曰神農本草經疏<lb/>
一藥物治療本經别録業已備悉間有未盡者參之以<lb/>
　各名家主治故小字附列於經文之下或即於疏内<lb/>
　敘述俾採用易稽<lb/>
一藥類一千二百餘種品類浩繁今簡治療之必不可<lb/>
<pb n="KR3e0084_WYG_000-5b"/>
　缺暨近地所産得於覩記者備為具疏餘非必用之<lb/>
　藥及罕識難致者存而不論<lb/>
一種類隨土異形甚且稱名未覈矧近來市肆飾偽似<lb/>
　真若令誤服遺害非淺故詳辨種類以正其訛<lb/>
一畏忌制使物性自然非可以意求者俱照本經列之<lb/>
　條下至其製用之宜古法具在兹復採入俾得遵守<lb/>
一證類本草所載諸方俱録入主治叅互有未當於用<lb/>
　者已為删去其外諸書所録良方甚多必詳紀述以<lb/>
<pb n="KR3e0084_WYG_000-6a"/>
　便採取<lb/>
一簡誤以防誤用之失故有證同而藥不宜同者每條<lb/>
　後詳書其害至於性淳功良有益無損一藥止堪治<lb/>
　　一病者悉不復著<lb/>
一目録次序悉從證類本草有部分混襍如木部之藿<lb/>
　香菜部之假蘇今為移正<lb/>
一本文悉遵證類善本但是書流傳已久字畫謬訛頗<lb/>
　多兹逐條參訂有一二意義難通者稍為釐正如傷<lb/>
<pb n="KR3e0084_WYG_000-6b"/>
　作瘍動作痛之類<lb/>
一證類本草第三十卷俱載有名未用之藥今有常用<lb/>
　之物而本經未載有拾遺載之而未詳者兹列為三<lb/>
　十卷補遺<lb/>
一本文頂行立欵其附入之條有正文者仍從頂行原<lb/>
　係附入者低字加圏以别正文<lb/>
一續序例下卷俱係病藥忌宜今總列應忌諸藥於前<lb/>
　以見必不可輕用<lb/>
<pb n="KR3e0084_WYG_000-7a"/>
　　先生殫一生精力發千古神聖之奥以利萬世門<lb/>
　　人李季虬氏幾經叅録悉以付新安吳康虞氏刻<lb/>
　　之金陵未竟而遺焉流傳於知交者西吳朱氏集<lb/>
　　而刻之不及其半然且序次弗倫考覈未審也先<lb/>
　　生以醫為司命一字有訛遺禍無極遂命澄先檢<lb/>
　　其存稿若干卷按部選類彚得全帙細復檢閱以<lb/>
　　為定本凡續序例二卷藥四百九十味用識年月<lb/>
　　書此凡例云峕天啟五年嵗在乙丑六月十有一<lb/>
<pb n="KR3e0084_WYG_000-7b"/>
　　日松陵通家子顧澄先謹識<lb/>
</p>
<p>
</p>
  </div>
</body>
</text>
</TEI>
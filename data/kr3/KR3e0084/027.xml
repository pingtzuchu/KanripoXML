<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷二十七</head> <lb/>
    <p>
<pb n="KR3e0084_WYG_027-1a"/>
欽定四庫全書<lb/>
　神農本草經疏卷二十七<lb/>
　　　　　　　　　　　　明　繆希雍　撰<lb/>
　　總三十種今疏其要者八種<lb/>
　　　胡荽　　　　𤓰蔕　　　　　白冬𤓰<lb/>
　　　白芥　　　　芥　　　　　　萊菔<lb/>
　　　苦菜　　　　苜蓿<lb/>
胡荽味辛温<hi>一云微寒</hi>微毒消榖治五藏補不足利大小腸<lb/>
<pb n="KR3e0084_WYG_027-1b"/>
通小腹氣㧞四胑熱止頭痛療沙疹豌豆瘡不出作酒<lb/>
歕之立出通心竅<lb/>
　疏○胡荽稟金氣多火氣少故味辛香氣温微毒入<lb/>
　足太隂陽明經辛香走竄而入脾故主消榖利大小<lb/>
　腸通少腹氣脾胃為邪熱所干則頭痛四肢熱辛温<lb/>
　發散二經之邪則頭痛四肢熱自㧞痧疹痘瘡出不<lb/>
　快者外為風寒所侵或穢氣所觸也辛温袪風寒香<lb/>
　竄辟穢氣則腠理通暢而痧疹痘瘡皆出矣通心竅<lb/>
<pb n="KR3e0084_WYG_027-2a"/>
　治五臟補不足者總言其辛香内通心脾外逹腸<lb/>
　胃除一切不正之氣則真氣安和斯有補益之道耳<lb/>
　　子亦能發痘疹殺魚腥<lb/>
　　主治參互<lb/>
　經驗後方疹痘出不快用胡荽二兩切以酒二大盞<lb/>
　煎沸沃之以物盖定勿令洩氣候冷去滓微微含噴<lb/>
　從項背至足令遍勿噀頭面　子母祕錄肛門脫出<lb/>
　胡荽一升切燒烟熏之即入　外臺祕要牙齒疼痛<lb/>
<pb n="KR3e0084_WYG_027-2b"/>
　胡荽子五升水五升煑取一升含𠻳<lb/>
　　簡誤<lb/>
　胡荽辛香發散氣虛人不宜食疹痘出不快非風寒<lb/>
　外侵及穢惡之氣觸犯者不冝用孟詵云多食損人<lb/>
　精神蕐陀云胡臭口臭<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>齒脚氣皆不可食令病加<lb/>
　甚陳藏器云久食令人多忘發腋臭根發痼疾凡服<lb/>
　一切補藥及藥中有白术牡丹者咸忌之<lb/>
𤓰蔕味苦寒有毒主大水身面四肢浮腫下水殺蠱毒<lb/>
<pb n="KR3e0084_WYG_027-3a"/>
欬逆上氣及食諸果病在胸腹中皆吐下之去鼻中息<lb/>
肉療黄疸<lb/>
　疏○𤓰蔕感時令之火熱稟地中之伏隂故其味苦<lb/>
　氣寒有小毒氣薄味厚浮而升隂多於陽酸苦湧泄<lb/>
　為隂故也入手太隂足陽明足太隂經其主大水身<lb/>
　面四肢浮腫黄疸者皆脾胃虛水氣溼熱乘虛而客<lb/>
　之也苦以湧泄使水溼之氣外散故能主之經曰在<lb/>
　髙者因而越之病在胸膈則氣不得歸元而為欬逆<lb/>
<pb n="KR3e0084_WYG_027-3b"/>
　上氣吐出胸中之邪則氣自順欬逆止矣殺蠱毒者<lb/>
　亦取吐出之義去鼻中息肉者以其苦寒能除肺家<lb/>
　之熱也日蕐子治腦塞熱齆眼昏吐痰好古得麝香<lb/>
　細辛治鼻不聞香臭及吐風熱痰涎風眩頭痛癲癎<lb/>
　喉痺頭面有溼氣傷寒客水胸中傷食脹滿下部無<lb/>
　脉等證皆借其宣發湧泄引涎追淚之功耳<lb/>
　　主治參互<lb/>
　仲景傷寒論病如桂枝證頭不痛項不强寸脉微浮<lb/>
<pb n="KR3e0084_WYG_027-4a"/>
　胸中痞鞕氣上衝咽喉不得息者此胸中有寒也當<lb/>
　吐之宜𤓰蔕散用𤓰蔕赤小豆等分為散取一錢以<lb/>
　香豉一合用熱湯七合煑作稀糜去滓取汁和散頓<lb/>
　服之不吐少少加得快吐乃止　溼家病身上疼痛<lb/>
　發熱面黄而喘頭痛鼻塞而煩其脉大自能飲食腹<lb/>
　中和無病病在頭中寒溼故鼻塞内藥鼻中則愈𤓰<lb/>
　蔕散主之　太陽中暍身熱疼重而脉微弱此因夏<lb/>
　月傷冷水水行皮中所致冝吐之𤓰蔕散　病胸上<lb/>
<pb n="KR3e0084_WYG_027-4b"/>
　諸實胸中鬱鬱而痛不能食欲使人按之而反有涎<lb/>
　唾下利日十餘行其脉反微寸口脉微滑此可吐之<lb/>
　吐之則利自止　宿食在上脘者當吐之　病人手<lb/>
　足厥冷脈乍結以客氣在胸中心下滿而煩欲食不<lb/>
　能食者當吐之　懊憹煩躁不得眠未經汗下者謂之<lb/>
　實煩當吐之已上悉用𤓰蔕散皆仲景法　東垣曰<lb/>
　難經云上部有脉下部無脉其人當吐不吐者死此<lb/>
　飲食内傷填塞胸中食傷太隂則風木生發之氣伏<lb/>
<pb n="KR3e0084_WYG_027-5a"/>
　于下宜𤓰蔕散吐之内經所謂木鬱達之也吐去上<lb/>
　焦有形之物則木得舒暢天地交而萬物通矣諸亡<lb/>
　血家不可與𤓰蔕散　㓂氏衍義風涎暴作氣塞倒<lb/>
　仆用𤓰蔕末二錢膩粉一錢匕以水半合調灌良乆<lb/>
　涎自出不出含沙糖一塊下咽即涎出也　千金翼<lb/>
　熱病發黄𤓰蔕為末以大豆許吹鼻中取出黄水乃<lb/>
　愈　孟詵食療隂黄黄疸取𤓰蔕丁香赤小豆各七<lb/>
　枚為末吹豆許鼻中少時黄水流出隔一日用瘥乃<lb/>
<pb n="KR3e0084_WYG_027-5b"/>
　止并治身面浮腫　活人書濕家頭痛𤓰蔕末一字<lb/>
　㗜入鼻中口含冷水取出黄水愈　聖惠方鼻中息<lb/>
　肉𤓰蔕末白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>末各半錢綿裹塞之或以猪脂和挺<lb/>
　子塞之日一換<lb/>
　　簡誤<lb/>
　𤓰蔕極苦而性上湧能損胃傷血耗氣損神凡胸中<lb/>
　無寒胃家無食皮中無水頭面無濕及胃虛氣弱諸<lb/>
　亡血諸産后似中風倒仆心虛有熱癲癎女勞榖疸<lb/>
<pb n="KR3e0084_WYG_027-6a"/>
　元氣尫羸脾虛浮腫切勿誤用誤用則為害非細傷<lb/>
　生不淺戒之慎之<lb/>
白冬𤓰味甘微寒主除小腹水脹利小便止渴<lb/>
　疏○白冬𤓰内稟隂土之氣外受霜露之侵故其味<lb/>
　甘氣微寒而性冷利無毒水屬隂𤓰性亦屬隂氣類<lb/>
　相從故能利小便除小腹水脹也甘寒解胃中之熱<lb/>
　故又能止渴也𢎞景止消渴煩悶解毒孟詵益氣耐<lb/>
　老除心胸滿去頭面熱大明消熱毒癰腫切片摩疿<lb/>
<pb n="KR3e0084_WYG_027-6b"/>
　子蘓頌利大小腸壓丹石毒皆得其㫖者也<lb/>
　　主治參互<lb/>
　孟詵食療積熱消渴白冬𤓰去皮毎食後嚼二三兩<lb/>
　五七度良　古今錄驗産後痢渴久病津液枯竭四<lb/>
　肢浮腫口舌乾燥用冬𤓰一枚黄土泥厚五寸煨熟<lb/>
　絞汁飲良亦治傷寒痢渴　楊氏家藏方十種水氣<lb/>
　浮腫喘滿用大冬𤓰一枚切盖去瓤以赤小豆塡滿<lb/>
　盖合簽定以紙筋泥固濟日乾用糯糠兩大籮入𤓰<lb/>
<pb n="KR3e0084_WYG_027-7a"/>
　在内煨至火盡取出切片同赤豆焙乾為末水糊丸<lb/>
　梧子大每服七十丸煎冬𤓰子湯下日三服小便利<lb/>
　為度　冬𤓰仁味甘寒能開胃醒脾同橘紅石斛竹<lb/>
　茹枇杷葉白芍藥蘆根汁人參白茯苓治胃虛嘔吐<lb/>
　　同人參茯神竹瀝白茯苓黄耆甘草白芍藥酸棗<lb/>
　仁治小兒慢脾風<lb/>
　　簡誤<lb/>
　冬𤓰性冷利凢臟腑有熱者宜之若虛寒腎冷久病<lb/>
<pb n="KR3e0084_WYG_027-7b"/>
　滑洩者不得食未經霜者不宜多食九月後食之乃<lb/>
　佳<lb/>
白芥味辛温無毒主冷氣色白甚辛美　子主射攻及<lb/>
疰氣上氣發汗胸膈痰冷面黄<lb/>
　疏○芥稟火金之氣以生而白芥則又得金氣之勝<lb/>
　故味辛氣温無毒辛溫入肺而發散故有温中除冷<lb/>
　發汗辟邪豁痰利氣之功朱震亨云痰在脇下及皮<lb/>
　裏膜外非白芥子莫能逹古方控涎丹用之正此義<lb/>
<pb n="KR3e0084_WYG_027-8a"/>
　爾<lb/>
　　主治參互<lb/>
　韓<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>醫通云凡老人苦于痰氣喘嗽胸滿懶食不可<lb/>
　妄投燥利之藥反耗真氣因有人求治其親遂制三<lb/>
　子養親湯治之隨試隨効用白芥子紫蘇子白萊菔<lb/>
　子各微炒研破看所主為君毎劑不過三四錢用絹<lb/>
　袋盛入湯煑飲之勿煎太過則味苦辣若大便素實<lb/>
　者入蜜一匙冬月加薑一片　蘇恭主疰氣發無常<lb/>
<pb n="KR3e0084_WYG_027-8b"/>
　處及射攻毒以芥子丸服之或搗末醋和塗之隨手<lb/>
　有驗<lb/>
　　簡誤<lb/>
　白芥子味極辛氣温能搜剔内外痰結及胸膈寒痰<lb/>
　冷涎壅者殊効然而肺經有熱與夫隂火虛炎咳嗽<lb/>
　生痰者法在所忌其莖葉煑食動風動氣有瘡瘍<lb/>
　痔疾便血者咸忌之<lb/>
芥味辛温無毒歸鼻主除腎邪氣利九竅明耳目安中<lb/>
<pb n="KR3e0084_WYG_027-9a"/>
久食温中<lb/>
　疏○芥所稟與白芥同今人以醋椒同芥心作辣虀<lb/>
　食之則腦額酸楚淚涕俱出即歸鼻利竅明耳目之<lb/>
　驗也辛温能利氣消痰開胃辟寒故主安中及久食<lb/>
　温中也其主除腎邪氣者辛能潤腎温能煖水臓故<lb/>
　也　子功用與白芥子相同力稍不逮<lb/>
　　主治參互<lb/>
　治肺癰用百年芥菜鹵久窨地中者飲數匙立効其<lb/>
<pb n="KR3e0084_WYG_027-9b"/>
　義以芥菜辛温得鹽水久窨之氣變為辛寒辛寒能<lb/>
　散痰熱芥菜主通肺氣所以治肺癰真良法也<lb/>
　　簡誤<lb/>
　與白芥子同其主利九竅明耳目者蓋言辛散走竄<lb/>
　豁痰引涎暫用一時使邪去而正自復非謂其真能<lb/>
　利竅明耳目也用者詳之<lb/>
萊菔<hi>音蔔</hi>根味辛甘温無毒散服及炮煑服食大下氣消<lb/>
榖去痰癖肥健人生搗汁服主消渴試大有驗<lb/>
<pb n="KR3e0084_WYG_027-10a"/>
　疏○萊菔根稟土金之氣以生本經味辛甘氣温無<lb/>
　毒孟詵云性冷大明云平詳其功用應是生者味辛<lb/>
　性冷熟者味甘温平故本經下氣消榖去痰癖肥健<lb/>
　人及温中補不足寛胸膈利大小便化痰消導者煑<lb/>
　熟之用也止消渴制麵毒行風氣去邪熱氣治肺痿<lb/>
　吐血肺熱痰嗽下痢者生食之用也大抵入手足太<lb/>
　隂手足陽明經故所主皆脾肺腸胃之病　子味辛<lb/>
　過于根生研汁服吐風痰同醋研消腫毒炒熟下氣<lb/>
<pb n="KR3e0084_WYG_027-10b"/>
　定喘消食除脹止氣痛以其性辛甚故升降之功亦<lb/>
　烈于根也朱震亨云萊菔子治痰有推牆倒壁之功<lb/>
　是矣<lb/>
　　主治參互<lb/>
　醫學集成齁喘痰促遇厚味即發者用蔔子淘净蒸<lb/>
　熟晒研薑汁浸蒸餅丸菉豆大毎服三十丸以口津<lb/>
　嚥下日三服　治年遠脾泄百藥不効单煑白萊終<lb/>
　日啖之不輟必瘥<lb/>
<pb n="KR3e0084_WYG_027-11a"/>
　　簡誤<lb/>
　萊菔根葉皆可食生熟皆宜乃蔬中之至賤而能止<lb/>
　渴充飢者歉歲農人種之最有利益但性專下氣復<lb/>
　能耗血故多食則髭髮早白服地黄何首鳥者不可<lb/>
　食子消痰下氣更速凡虛弱人忌之<lb/>
苦菜味苦寒無毒主五藏邪氣厭<hi>伏也</hi>穀胃痺腸澼渴熱<lb/>
中疾惡瘡久服安心益氣聰察少臥輕身耐老耐饑寒<lb/>
髙氣不老<lb/>
<pb n="KR3e0084_WYG_027-11b"/>
　疏○苦菜與苦苣苦蕒一物而形稍異功用則相同<lb/>
　也稟天地之隂氣故其味苦氣寒無毒入心脾胃三<lb/>
　經其主五臟邪氣者邪熱客于心也胃痺渴熱中疾<lb/>
　者熱在胃也腸澼者熱在大腸也惡瘡者熱瘀傷血<lb/>
　也苦寒總除諸熱故主之也熱去則神自清故久服<lb/>
　安心益氣聰察少卧也輕身耐老耐飢寒髙氣不老<lb/>
　者總言其熱退隂生安心益氣之極功也<lb/>
　　主治參互<lb/>
<pb n="KR3e0084_WYG_027-12a"/>
　㓂宗奭衍義治疔瘡以苦苣搗汁傅之殊騐青苖葉<lb/>
　隂乾以備冬月需用為末水調傅之　唐珤經騐方<lb/>
　對口惡瘡野苦苣擂汁一鍾入姜汁一匙和酒服以<lb/>
　渣傅一二次即愈　肘後方中沙虱毒沙虱在水中<lb/>
　人澡浴則着人身鑚入皮裏初得皮上正赤如小豆<lb/>
　黍粟摩之痛如刺三日後發寒熱發瘡毒若入骨殺<lb/>
　人嶺南多此即以茅葉刮去以苦菜汁塗之佳<lb/>
　　簡誤<lb/>
<pb n="KR3e0084_WYG_027-12b"/>
　脾胃虛寒者忌之<lb/>
苜蓿味苦平無毒主安中利人可久食<lb/>
　疏○苜蓿草也嫰時可食處處田野中有之陜隴人<lb/>
　亦有種者木經云苦平無毒主安中利人可久食然<lb/>
　性頗凉多食動冷氣不益人根苦寒主熱病煩滿目<lb/>
　黄赤小便黄酒疸搗汁一升服令人吐利即愈其性<lb/>
　苦寒大能泄濕熱故耳以其葉煎汁多服專治酒疸<lb/>
　大効<lb/>
<pb n="KR3e0084_WYG_027-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0084_WYG_027-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷二十八</head> <lb/>
    <p>
<pb n="KR3e0084_WYG_028-1a"/>
欽定四庫全書<lb/>
　神農本草經疏卷二十八<lb/>
　　　　　　　　　　　　明　繆希雍　撰<lb/>
　　總一十三種今疏其要者六種移四種入草部中<lb/>
　　品<lb/>
　　　葱白　　　　　韭菜<lb/>
葱白辛平可作湯主傷寒寒熱出汗中風面目腫傷寒<lb/>
骨肉痛喉痺不通安胎歸目除肝邪氣安中利五藏益<lb/>
<pb n="KR3e0084_WYG_028-1b"/>
目睛殺百藥毒　葱實味辛温無毒主明目補中不足<lb/>
　葱根主傷寒頭痛　葱汁平温主溺血解藜蘆毒<hi>𢎞景</hi>
<hi>云葱有寒熱白冷青熱傷寒湯中不用青也</hi>
　疏○葱稟天之陽氣得地之金味中空象肺其味辛<lb/>
　平平即凉也而性無毒氣厚味薄升也陽也入手太<lb/>
　隂足厥隂足陽明經辛能發散能解肌能通上下陽<lb/>
　氣故外來怫鬱諸證悉皆主之傷寒寒熱邪氣并也<lb/>
　中風面目腫風熱鬱也傷寒骨肉痛邪始中也喉痺<lb/>
<pb n="KR3e0084_WYG_028-2a"/>
　不通君相二火上乘于肺也辛凉發散得汗則火自<lb/>
　散而喉痺通也肝開竅于目散肝中邪熱故云歸目<lb/>
　除肝邪氣邪氣散則正氣通血自和調而有安胎安<lb/>
　中利五藏之功矣其曰益目睛殺百藥毒者則是辛<lb/>
　潤利竅而兼解散通氣之力也<lb/>
　　主治參互<lb/>
　活人書治傷寒頭痛如破連鬚葱白半斤生薑二兩<lb/>
　水煎温服　濟生秘覽時疾頭痛發熱者以連根葱<lb/>
<pb n="KR3e0084_WYG_028-2b"/>
　白二十根和米煑粥入醋少許熱食取汗即解數種<lb/>
　傷寒一二日初起不能分别者亦用之取汗　風濕<lb/>
　身痛用生葱搗爛入香油數㸃水煎調川芎鬱金末<lb/>
　一錢服取吐　楊氏産乳六月孕動困篤難救者葱<lb/>
　白一大握水三升煎一升去滓頓服　深師方胎動<lb/>
　下血病痛搶心用葱白煑濃汁飲之未死即安已死<lb/>
　即出未効再服一方加川芎　隂毒腹痛厥逆唇青<lb/>
　卵縮六脉欲絶者用葱一束去根及青留白二寸烘<lb/>
<pb n="KR3e0084_WYG_028-3a"/>
　熱安臍上以熨斗火熨之葱壊則易良久熱氣透入<lb/>
　手足温有汗即瘥乃服四逆湯若熨而手足不温不<lb/>
　可治　華陀救卒病方脫陽危證凡人大吐大泄之<lb/>
　後四肢厥冷不省人事或與女子交後少腹堅痛外<lb/>
　腎搐縮冷汗出厥逆須臾不救先以葱白炒熱熨臍<lb/>
　後以葱白三七莖搗爛用酒煑灌之陽氣即囘加人<lb/>
　參為要　本事方小便閉脹不治殺人葱白三斤剉<lb/>
　炒帕盛二個更互熨小腹氣透即通　劉禹錫傳信<lb/>
<pb n="KR3e0084_WYG_028-3b"/>
　方打撲損見血取葱新折者煻火煨熱剥皮其間有<lb/>
　涕便將罨損處仍多煨續續易熱者立愈　張氏經<lb/>
　騐方金瘡折傷出血用葱白連葉煨熱或鍋烙炒熱<lb/>
　搗爛傅之冷即再易神騐<lb/>
　　簡誤<lb/>
　病人表虛易汗者勿食病已得汗勿再進<lb/>
韭味辛微酸温無毒歸心安五藏除胃中熱利病人可<lb/>
久食<lb/>
<pb n="KR3e0084_WYG_028-4a"/>
　疏○韭稟春初之氣而生兼得金水木之性故其味<lb/>
　辛微酸氣温而無毒生則辛而行血熟則甘而補中<lb/>
　益肝散滯導瘀是其性也以其微酸故入肝而主血<lb/>
　分辛温能散結凡血之凝滯者皆能行之是血中行<lb/>
　氣藥也心主血專理血分故曰歸心五藏之結滯去<lb/>
　則氣血條暢而自安矣胃中熱乃胃中有瘀滯而發<lb/>
　熱也瘀血行熱自除矣病人之氣抑鬱者多凡人氣<lb/>
　血惟利通和韭性行而能補故可久食　韭子味辛<lb/>
<pb n="KR3e0084_WYG_028-4b"/>
　甘温無毒主夢中洩精溺血盖韭乃入足厥隂少隂<lb/>
　經腎主閉藏肝主疏洩素問云足厥隂病則遺尿思<lb/>
　想無窮入房太甚發為筋痿及為白淫韭子入厥隂<lb/>
　而甘温補肝及命門之不足故主洩精溺血<lb/>
　　主治參互<lb/>
　有一貧叟病噎膈食入即吐胸中刺痛或令取韭汁<lb/>
　入鹽梅鹵汁少許細呷得入漸加忽吐稠涎數升而<lb/>
　愈此亦仲景治胸痺痛用薤白皆取辛温能散胃脘<lb/>
<pb n="KR3e0084_WYG_028-5a"/>
　痰飲惡血之義也　一人臘月飲酒三盃自後食必<lb/>
　屈曲下膈硬濇微痛右脉甚濇關脉沉此瘀血在胃<lb/>
　脘之口氣因鬱而成痰隘塞食道也以韭汁半盞細<lb/>
　細冷呷盡半斤而愈　食療本草胸痺急痛如錐刺<lb/>
　不得俛仰自汗出或徹背上不治或至死取生韭及<lb/>
　根五斤洗搗汁服之瘥　金匱要略風忤邪惡韭根<lb/>
　一把烏梅十四個吳茱萸炒半升水一斗煑之仍以<lb/>
　病人櫛内入煑三沸櫛浮者生沉者死煑至三升分<lb/>
<pb n="KR3e0084_WYG_028-5b"/>
　三服　千金方刺傷中水腫痛煑韭熱搨之<lb/>
　　簡誤<lb/>
　韭性辛温通利雖曰補益然多食能令人神昏最為<lb/>
　養性所忌胃氣虛而有熱者勿服韭黄未出于土者<lb/>
　勿服食之滯氣以其氣尚抑鬱未申故也花食之亦<lb/>
　動風<lb/>
　<lb/>
　神農本草經疏卷二十八<lb/>
</p>
<p>
</p>
  </div>
</body>
</text>
</TEI>
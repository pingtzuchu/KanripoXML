<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷十</head> <lb/>
    <p>
<pb n="KR3e0084_WYG_010-1a"/>
欽定四庫全書<lb/>
　神農本草經疏卷十<lb/>
　　　　　　　　　　　　明　繆希雍　撰<lb/>
　草部下品之上<lb/>
　　總六十二種今疏其要者一十六種<lb/>
　　　附子　　　　半夏　　　　　大黄<lb/>
　　　葶藶　　　　桔梗　　　　　草蒿<lb/>
　　　旋復花　　　藜蘆　　　　　射干<lb/>
<pb n="KR3e0084_WYG_010-1b"/>
　　　常山　　　　甘遂　　　　　白歛<lb/>
　　　白及　　　　大㦸　　　　　貫衆<lb/>
　　　羊躑躅<lb/>
附子味辛甘温大熱有大毒主風寒欬逆邪氣温中金<lb/>
瘡破癥堅積聚血瘕寒濕踒躄拘攣膝痛脚疼冷弱不<lb/>
能行步腰脊風寒心腹冷痛霍亂轉筋下痢赤白堅肌<lb/>
骨强隂又墮胎為百藥長冬月採為附子春採為烏頭<lb/>
<hi>忌豉汁得蜀椒食鹽可引之下行地膽為之使惡蜈蚣長防風黑豆甘草黄耆人參童便犀角</hi>
<pb n="KR3e0084_WYG_010-2a"/>
　疏○附子全稟地中火土燥烈之氣而兼得乎天之<lb/>
　熱氣故其氣味皆大辛大熱微兼甘苦而有大毒氣<lb/>
　厚味薄陽中之隂降多升少浮中沉無所不至入手<lb/>
　厥隂命門手少陽三焦兼入足少隂太隂經其性走<lb/>
　而不守得甘草則性緩得肉桂則補命門本經主風<lb/>
　寒欬逆邪氣寒濕踒躄拘攣膝痛脚疼冷弱不能行<lb/>
　步以此諸病皆由風寒濕三邪客之所致也邪客上<lb/>
　焦則欬逆邪客下焦則成踒躄拘攣膝痛脚疼冷弱<lb/>
<pb n="KR3e0084_WYG_010-2b"/>
　不能行步此藥性大熱而善走故亦善除風寒濕三<lb/>
　邪三邪祛則諸證自瘳矣癥堅積聚血瘕皆血分虚<lb/>
　寒凝而不行所成血得熱則行故能療之其主金瘡<lb/>
　亦謂金瘡為風寒所鬱擊血瘀不活之證而非血流<lb/>
　不止之金瘡也别錄又主腰脊風寒脚氣冷弱心腹<lb/>
　冷痛及脾虚寒客中焦為霍亂客下焦肝腎之分為<lb/>
　轉筋借諸補氣藥則温中補血藥則强隂堅肌骨火<lb/>
　能消物氣性熱極入血善行故善墜胎為百藥長引<lb/>
<pb n="KR3e0084_WYG_010-3a"/>
　參术黄耆茯苓則温煖脾胃除脾濕祛腎寒補下焦<lb/>
　陽虚佐之以桂則除臟腑沈寒三焦厥逆濕淫腹痛<lb/>
　胃寒蚘動氣虚經閉補陽虚散虚壅亦可入足太陽<lb/>
　少隂故治督脈為病脊强而厥督脈夾脊而上並足<lb/>
　太陽膀胱經膀胱者腎之府故主之也天雄烏頭附<lb/>
　子本是同生第其形質有異老嫰或殊大熱大毒則<lb/>
　未始有别也<lb/>
　　主治叅互<lb/>
<pb n="KR3e0084_WYG_010-3b"/>
　附子得生乾薑桂枝主傷寒直中隂經温中散寒而<lb/>
　能出汗　佐人參兼肉桂五味子則補命門相火不<lb/>
　足囘陽有神　得人參肉桂治元氣虚人暴寒之氣<lb/>
　入腹腹痛作泄完榖不化小水不禁佐白术為除寒<lb/>
　濕之聖藥　得黄耆人參炙甘草白芍藥橘皮五味<lb/>
　子主癰疽潰後去膿血過多以致飲食不進惡心欲<lb/>
　嘔飲食不化不生肌肉亦主久漏冷瘡　得人參白<lb/>
　芍藥炙甘草砂仁橘皮主小兒慢驚加蓮肉白藊豆<lb/>
<pb n="KR3e0084_WYG_010-4a"/>
　則治吐瀉不止　得术桂牛膝木瓜橘皮主寒疝痛<lb/>
　極立止　得术木瓜石斛萆薢薏苡仁橘皮茯苓治<lb/>
　風濕麻痺腫痛脚氣之無熱證者輒騐　得人參橘<lb/>
　皮主久病嘔噦反胃虚而無熱者良　經曰腎苦燥<lb/>
　急食辛以潤之附子同肉桂之辛入八味丸以潤腎<lb/>
　燥陽虚無熱證者宜之<lb/>
　　簡誤<lb/>
　附子既稟地二之火氣兼得乎天之熱氣以生是隂<lb/>
<pb n="KR3e0084_WYG_010-4b"/>
　陽凑合無非火熱為性氣味皆然毒可知已論其性<lb/>
　質之所能乃是退隂寒益陽火兼除寒濕之要藥引<lb/>
　補氣血藥入命門益相火之上劑若非隂寒寒濕陽<lb/>
　虚氣弱之病而誤用之於隂虚内熱血液衰少傷寒<lb/>
　温病熱病陽厥等證靡不立斃謹列其害如左醫師<lb/>
　司命宜詳玩而深鑒之亦生人之大幸也傷寒陽厥<lb/>
　其外證雖與隂厥相類而其内實不相侔何者陽厥<lb/>
　之病若係傷寒温疫其先必發熱頭疼口渇其後雖<lb/>
<pb n="KR3e0084_WYG_010-5a"/>
　頭不疼而表熱已除然必面赤顴紅二便不利小水<lb/>
　必赤或短少是其候也此當下之病也産後血虚角<lb/>
　弓反張病名曰痙痙者勁也是去血過多隂氣暴虚<lb/>
　隂虚生内熱熱則生風故外兼現乎風證其實乃隂<lb/>
　血不足無以榮養於筋所致足厥隂肝家大虚之候<lb/>
　此宜益隂補血清熱則愈也故凡病人一見内熱口<lb/>
　乾咽乾口渴渴欲引飲咳嗽多痰煩躁五心煩熱骨<lb/>
　蒸勞熱惡寒隂虚内熱外寒虚火上攻齒痛脾隂不<lb/>
<pb n="KR3e0084_WYG_010-5b"/>
　足以致飲食無味小便黄赤短澁及不利大便不通<lb/>
　或燥結腹内覺熱悶喜飲冷漿及鮮果畏火及日光<lb/>
　兼畏人聲木聲虚陽易興夢洩不止産後發熱産後<lb/>
　血行不止及惡瘡臭穢小産増寒壯熱中暑厥暈隂<lb/>
　虚頭暈中暑暴泄利下如火赤白滯下小兒中暑傷<lb/>
　食作泄小便短赤口渴思飲血虚腹痛按之即止火<lb/>
　炎欲嘔外類反胃而惡熱焦煩得寒暫止中熱腹中<lb/>
　絞痛中暑霍亂吐瀉或乾霍亂或久瘧寒熱並盛或<lb/>
<pb n="KR3e0084_WYG_010-6a"/>
　赤白濁赤白淋尿血便血血崩吐衂齒䘐舌上出血<lb/>
　目昏神短耳鳴盜汗汗血多汗惡熱老人精絶陽痿<lb/>
　少年縱慾傷精以致隂精不守精滑腦漏婦人血枯<lb/>
　無子血枯經閉腎虚小便餘瀝血虚大便燥結隂虚<lb/>
　口苦舌乾心經有熱夢寐紛紜下部濕熱行履重滯<lb/>
　濕熱痿痺濕熱作泄濕熱脚氣小兒急驚内熱痘瘡<lb/>
　乾焦黑陷痘瘡火閉不出痘瘡皮薄嬌紅痘瘡因熱<lb/>
　咬牙痘瘡挾熱下利痘瘡餘毒生癰中風殭仆不語<lb/>
<pb n="KR3e0084_WYG_010-6b"/>
　中風口眼歪邪中風語言蹇澀中風半身不遂中風<lb/>
　痰多神昏一切癰疽未潰金瘡失血發痙血虚頭痛<lb/>
　偏頭風痛上來内外男婦小兒共七十餘症病屬隂<lb/>
　虚及諸火熱無闗陽弱亦非隂寒法所均忌倘誤犯<lb/>
　之輕變為重重者必死枉害人命此藥居多臨證施<lb/>
　治宜謹審之世徒見其投之陽虚之候肺腎本無熱<lb/>
　證者服之有起死之殊功而不知其用之隂虚如上<lb/>
　諸病亦復下咽莫救故特深著其害以表其非嘗試<lb/>
<pb n="KR3e0084_WYG_010-7a"/>
　輕用之藥也業醫君子可不慎諸<lb/>
半夏味辛平生微寒熱温有毒主傷寒寒熱心下堅下<lb/>
氣咽喉腫痛頭眩胸脹欬逆腸鳴止汗消心腹胸膈痰<lb/>
熱滿結咳嗽上氣心下急痛堅痞時氣嘔逆消癰腫墮<lb/>
胎療痿黄恱澤面目生令人吐熟令人下用之湯洗令<lb/>
滑盡<hi>射干為之使惡皂莢畏雄黄生姜乾姜秦皮鼈甲反烏頭忌羊血海藻飴糖</hi>
　疏○半夏得土金之氣兼得乎天之燥氣故其味辛<lb/>
　平苦温火金相搏則辛而有毒潔古謂味辛苦性温<lb/>
<pb n="KR3e0084_WYG_010-7b"/>
　氣味俱薄沈而降好古謂其辛厚苦輕陽中隂也入<lb/>
　足太隂陽明少陽亦入手少隂經柴胡為之使辛温<lb/>
　善散故主傷寒邪在表裏之間徃來寒熱苦善下泄<lb/>
　邪在胸中則心下堅胸脹欬逆邪在上焦則頭眩邪<lb/>
　在少隂則咽喉腫痛别錄亦謂其消心腹胸膈痰熱<lb/>
　滿結欬逆上氣心下急痛堅痞時氣嘔逆亦皆邪在<lb/>
　上焦胸中之所致故悉主之也中焦者足太隂之所<lb/>
　治也有濕有熱清濁不分則腸鳴濕熱勝則自汗入<lb/>
<pb n="KR3e0084_WYG_010-8a"/>
　足太隂故幷主之辛能散結故消癰腫脾家濕熱則<lb/>
　面色痿黄實脾分水燥濕則前證俱除面目因而滑<lb/>
　澤矣辛温有毒故墮胎也<lb/>
　　主治叅互<lb/>
　張仲景傷寒論小結胸痛正在心下按之則痛脈浮<lb/>
　而滑者小陷胸湯主之半夏半升黄連一兩栝樓實<lb/>
　大者一箇水六升先煮栝樓至三升去滓内二味煮<lb/>
　取二升分三服　又治少隂咽痛生瘡不能言語聲<lb/>
<pb n="KR3e0084_WYG_010-8b"/>
　不出者苦酒湯主之半夏七枚打碎雞子一枚頭開<lb/>
　一竅去黄納苦酒令小滿入半夏在内以環子坐於<lb/>
　炭火上煎三沸去滓置盃中時時嚥之極騐未瘥更<lb/>
　作　金匱要略治支飲作嘔嘔家本渴不渴者心下<lb/>
　有支飲也或似喘不喘似嘔不嘔似噦不噦心下憒<lb/>
　憒並宜小半夏湯用半夏泡七次一升生薑半升水<lb/>
　七升煮一升五合分温服　又治嘔噦眩悸榖不得<lb/>
　下半夏加茯苓湯半夏一升生薑半斤茯苓三兩切<lb/>
<pb n="KR3e0084_WYG_010-9a"/>
　以水七升煎一升半分温服之　又心下悸忪半夏<lb/>
　麻黄丸半夏麻黄等分為末蜜丸小豆大每服三十<lb/>
　丸日三　又嘔吐反胃大半夏湯半夏三升人參三<lb/>
　兩白蜜一升水一斗二升和揚之一百二十遍煮取<lb/>
　三升半温服一升日再服亦治膈間支飲　又張仲<lb/>
　景方治黄疸喘滿小便自利不可除熱者用半夏半<lb/>
　斤生薑半斤水七升煮一升五合分再服有一人氣<lb/>
　結而死心下暖以此少許入口其人遂活　潔古活<lb/>
<pb n="KR3e0084_WYG_010-9b"/>
　法機要方風痰頭暈嘔逆目眩面青黄色脈弦者水<lb/>
　煮金花丸用生半夏生天南星寒水石煅各一兩天<lb/>
　麻半兩雄黄二錢小麥麵三兩為末水和成餠水煮<lb/>
　浮起漉出搗丸梧子大每服五十丸薑湯下極效亦<lb/>
　治風痰咳嗽二便不通風痰頭痛　又治風痰喘逆<lb/>
　兀兀欲吐眩暈欲倒半夏一兩雄黄三錢為末薑汁<lb/>
　浸蒸餠丸梧子大每服三十丸薑湯下已吐者加檳<lb/>
　榔　又治濕痰咳嗽面黄體重嗜卧兼食不消脈緩<lb/>
<pb n="KR3e0084_WYG_010-10a"/>
　者白术丸用半夏南星各一兩白术一兩半為末薄<lb/>
　糊丸梧子大每服五十丸薑湯下　又治氣痰咳嗽<lb/>
　面白氣促洒淅惡寒愁憂不樂脈濇者玉粉丸用半<lb/>
　夏南星各一兩官桂半兩為末糊丸梧子大每服五<lb/>
　十丸薑湯下　和劑局方治停痰畱飲胸膈滿悶氣<lb/>
　短惡心飲食不下或吐痰水茯苓半夏湯用半夏泡<lb/>
　五兩茯苓三兩每服四錢薑七片水一鍾半煎七分<lb/>
　甚捷徑　又搜風化痰安神定志利頭目辰砂化痰<lb/>
<pb n="KR3e0084_WYG_010-10b"/>
　丸用半夏麯三兩天南星炮一兩辰砂枯礬各半兩<lb/>
　為末薑汁打糊丸梧子大每服三十丸食後薑湯下<lb/>
　　又治風痰喘急千緡湯用半夏湯洗七箇甘草炙<lb/>
　皂莢炒各寸許薑三片水一盞煎七分温服　又治<lb/>
　停痰冷飲嘔逆橘皮半夏湯用半夏水煮熟陳橘皮<lb/>
　各半兩每服四錢生薑七片水二盞煎一盞温服<lb/>
　又治胃寒噦逆停痰留飲藿香半夏湯用半夏湯泡<lb/>
　炒黄二兩藿香一兩丁皮半兩每服四錢水一盞薑<lb/>
<pb n="KR3e0084_WYG_010-11a"/>
　七片煎服　又治伏暑引飲脾胃不和消暑丸用半<lb/>
　夏醋煮一斤茯苓半斤生甘草半斤為末薑汁麵糊<lb/>
　丸梧子大每服五十丸熱湯下　又治中焦痰涎利<lb/>
　咽清頭目進飲食半夏泡七次四兩枯礬一兩為末<lb/>
　薑汁打糊或煮棗肉和丸梧子大每薑湯下十五丸<lb/>
　寒痰加丁香五錢熱痰加寒水石煆四兩名玉液丸<lb/>
　　御藥院方治膈壅風痰半夏半斤酸漿浸一宿温<lb/>
　湯洗五十遍去惡氣日乾為末漿水搜作餠日乾再<lb/>
<pb n="KR3e0084_WYG_010-11b"/>
　研為末每五兩入生龍腦一錢以漿水濃脚和丸雞<lb/>
　頭子大紗袋盛避風處隂乾每服一丸好茶或薄荷<lb/>
　湯嚼下　葉氏方治風痰濕痰青壺丸半夏一斤天<lb/>
　南星八兩各湯泡晒乾為末薑汁和作餅焙乾入神<lb/>
　麯半兩白术末四兩枳實末二兩薑汁麵糊丸梧子<lb/>
　大每服五十丸薑湯下　作三仙丸能化痰利氣<lb/>
　斗門方消痰開胃去胸膈壅滯用半夏洗泡焙乾為<lb/>
　末自然薑汁和作餅濕紙裹煨香以熟水二盞同餅<lb/>
<pb n="KR3e0084_WYG_010-12a"/>
　二錢入鹽五分煎一盞服之大壓痰毒及酒食傷極<lb/>
　騐　機要又治結痰不出語音不清年久者亦宜玉<lb/>
　粉丸半夏半兩桂心一字草烏半字為末薑汁浸蒸<lb/>
　餅丸芡實大每服一丸夜卧含嚥　活幼口議治小<lb/>
　兒痰吐或風壅所致或咳嗽發熱飲食即嘔半夏泡<lb/>
　七次半兩丁香三錢以半夏末水和包丁香用麵重<lb/>
　包煨熟去麵為末生薑自然汁和丸麻子大每服二<lb/>
　三十丸陳皮湯下　肘後方治冒寒霍亂腹脹用半<lb/>
<pb n="KR3e0084_WYG_010-12b"/>
　夏桂枝等分為末水服方寸匕　又治産後暈絶半<lb/>
　夏末冷水和丸大豆大納鼻中即愈此扁鵲法也<lb/>
　永類鈐方打撲瘀㾗水調半夏末塗一宿即没　魏<lb/>
　元君方卒死不寤用半夏末吹鼻中即活　子母秘<lb/>
　錄治五絶急病一曰自縊二曰牆壓三曰溺水四曰<lb/>
　魘魅五曰産乳並以半夏末納大豆一丸入鼻中心<lb/>
　温者一日可活也　劉長春經騐方治吹奶腫痛半<lb/>
　夏一箇煨研酒服立騐一方以末隨左右㗜鼻効<lb/>
<pb n="KR3e0084_WYG_010-13a"/>
　篋中方治蝎蠆螫人用半夏末水調塗之立止<lb/>
　　簡誤<lb/>
　半夏辛温性燥而有毒雖能袪濕分水實脾開寒濕<lb/>
　痰氣鬱結痰而其所大忌者乃在隂虚血少津液不<lb/>
　足諸病故古人立三禁謂血家渴家汗家也故凡一<lb/>
　切吐血䘐血咯血齒䘐舌上出血金瘡産後失血過<lb/>
　多尿血便血腎水真隂不足發渴中暑發渇陽虚自<lb/>
　汗隂虚盜汗内熱煩躁出汗諸證皆所當禁者也然<lb/>
<pb n="KR3e0084_WYG_010-13b"/>
　三禁之外應忌者尚多兹更詳列於後凡咳嗽由於<lb/>
　隂虚火空上炎爍肺喉痒因而發嗽内熱煎熬津液<lb/>
　凝結為痰所致而不由於寒濕病本乎肺而不本乎<lb/>
　脾嘔吐由於火衝胃熱而不由於寒濕痰壅飲食不<lb/>
　化由於脾隂不足而不由於因濕脾慢嘔噦眩悸榖<lb/>
　不得下由於胃氣虚弱見食厭惡而不由於寒濕邪<lb/>
　所千霍亂腹脹由於脾虚邪熱客中焦而不由於寒<lb/>
　濕飲食停滯咽痛由於隂虚腎水不足則水涸而陽<lb/>
<pb n="KR3e0084_WYG_010-14a"/>
　無所附故火空上炎而發咽痛而不由於傷寒少隂<lb/>
　病邪熱不解氣喘由於氣虚而不由於風寒所鬱頭<lb/>
　痛由於血虚而不由於痰厥小兒吐痰由於傷熱而<lb/>
　不由於脾胃不寐由於心經血少而不由於病後膽<lb/>
　虚自汗由於表虚腠理不固而不由於濕熱内客自<lb/>
　勝如上諸證法所同禁其所最易誤而難明者世醫<lb/>
　類以其能去痰凡見痰嗽莫不先投之殊不知咳嗽<lb/>
　吐痰寒熱骨蒸類皆隂虚肺熱津液不足之候誤服<lb/>
<pb n="KR3e0084_WYG_010-14b"/>
　此藥愈損津液則肺家愈燥隂氣愈虚濃痰愈結必<lb/>
　致聲啞而死若合參术禍不旋踵蓋以其本脾胃家<lb/>
　藥而非肺腎藥也寒濕痰飲作嗽屬胃病者固宜然<lb/>
　亦百之一二其隂虚火熾煎熬真隂津液化為結痰<lb/>
　以致喉痒發咳者往往而是故凡痰中帶血口渴咽<lb/>
　乾隂虚咳嗽者大忌之又有似中風痰壅失音偏枯<lb/>
　拘攣及二便閉澀血虚腹痛於法並忌犯之過多則<lb/>
　非藥可救吉凶貿理悔不可追責在司命謹諸戒諸<lb/>
<pb n="KR3e0084_WYG_010-15a"/>
大黄味苦寒大寒無毒主下瘀血血閉寒熱破癥瘕積<lb/>
聚留飲宿食蕩滌腸胃推陳致新通利水榖調中化食<lb/>
安和五藏平胃下氣除痰實腸間結熱心腹脹滿女子<lb/>
寒血閉脹小腹痛諸老血留結<hi>黄芩為之使無所畏</hi>
　疏○大黄稟地之隂氣獨厚得乎天之寒氣亦深故<lb/>
　其味至苦其氣大寒而無毒入足陽明太隂厥隂幷<lb/>
　入手陽明經氣味俱厚味厚則發泄故其性猛利善<lb/>
　下泄推陳致新無所阻礙所至蕩平有戡定禍亂之<lb/>
<pb n="KR3e0084_WYG_010-15b"/>
　功故號將軍味厚則入隂分血者隂也故主下瘀血<lb/>
　血閉寒熱癥瘕積聚留飲宿食蕩滌腸胃通利水榖<lb/>
　其曰調中化食安和五藏者槩指臟腑積滯既去則<lb/>
　實邪散而中自調臟自和也别錄又云平胃下氣除<lb/>
　痰實腸間結熱心腹脹滿女子寒熱女子因寒血凝<lb/>
　閉而作脹少腹痛因於血閉及諸老血留結皆由通<lb/>
　利開導之力所致也總之此藥乃除實熱燥結下有<lb/>
　形積滯之要品隨經隨證以為佐使則奏功殊疾矣<lb/>
<pb n="KR3e0084_WYG_010-16a"/>
　　主治叅互<lb/>
　大黄君枳實厚朴為小承氣湯治傷寒熱病邪結中<lb/>
　焦　治傷寒病發於隂而反下之心下滿而不痛按<lb/>
　之濡此為痞也大黄黄連瀉心湯主之大黄二兩黄<lb/>
　連一兩以麻沸湯二升漬之須臾絞汁分作二次温<lb/>
　服　潔古用以瀉諸實熱不通及瀉心下痞滿由於<lb/>
　實皆本仲景法也　亦治滯下赤白初起壯實之人<lb/>
　可同枳殻檳榔當歸甘草滑石作丸投之是迎而奪<lb/>
<pb n="KR3e0084_WYG_010-16b"/>
　之之法也然不可過劑過劑則傷胃氣　同堿及白<lb/>
　斂炒陳小粉没藥乳香醋蜜調傳作癰腫圍藥　凡<lb/>
　實熱濕痰為病以錦紋大黄酒蒸八兩入前胡八兩<lb/>
　橘紅四兩外另以青礞石二兩同焰硝二兩入砂罐<lb/>
　固濟煆紅研末二兩右各取末以水發為丸梧子大<lb/>
　每常服一二十丸小病五六十丸緩病七八十丸急<lb/>
　病一百二十丸温水吞下即卧勿動候藥逐上焦痰<lb/>
　滯次日先下糟粕次下痰涎未下再服惟妊娠水泄<lb/>
<pb n="KR3e0084_WYG_010-17a"/>
　忌之　仲景金匱玉函方云凡人食已即吐此胸中<lb/>
　有火也大黄一兩甘草炙二錢五分水一碗煮半升<lb/>
　温服此真方滚痰丸也治一切因痰發為怪證若入<lb/>
　霞天膏為丸更妙　西大黄拌蜜及竹瀝九蒸九晒<lb/>
　粉糊為丸如麻子大薄荷湯吞三錢治中上二焦有<lb/>
　熱痰因發偏頭風諸藥不効目將損者有殊功又治<lb/>
　中焦脾胃濕熱下流客腎以致飽後夜卧即夢遺臨<lb/>
　卧以升麻陳皮湯吞三四錢濕熱去即止<lb/>
<pb n="KR3e0084_WYG_010-17b"/>
　　簡誤<lb/>
　經曰實則瀉之大黄氣味大苦大寒性稟直遂長於<lb/>
　下通故為瀉傷寒温病熱病實熱熱結中下二焦二<lb/>
　便不通及濕熱膠痰滯於中下二焦之要藥祛邪止<lb/>
　暴有撥亂反正之殊功第具峻利之性猛烈之氣長<lb/>
　驅直搗一往不返如武王伐紂前徒倒戈血流漂杵<lb/>
　雖應天順人救民水火然亦不免於未盡善之議矣<lb/>
　故凡血閉由於血枯而不由於熱積寒熱由於隂虚<lb/>
<pb n="KR3e0084_WYG_010-18a"/>
　而不由於瘀血癥瘕由於脾虚胃弱而不由於積滯<lb/>
　停留便閉由於血少腸燥而不由於熱結不通心腹<lb/>
　脹滿由於脾虚中氣不運而不由於飲食停滯女子<lb/>
　少腹痛由於厥隂血虚而不由於經阻老血瘀結滯<lb/>
　下初起即屬胃虚當以補養胃氣清消濕熱為本而<lb/>
　不可以妄加推蕩瘧病傷於暑氣而不由於山嵐濕<lb/>
　熱吐䘐血由於隂虚火起於下炎鑠乎上血熱妄行<lb/>
　溢出上竅而不由於血分實熱腰脚風氣由於下元<lb/>
<pb n="KR3e0084_WYG_010-18b"/>
　先虚濕熱下流因兹致病而不專由於風濕外侵骨<lb/>
　蒸積熱本於隂精不足而非實熱所致偏墜由於腎<lb/>
　虚濕邪乘虚客之而成而不由於濕熱實邪所犯乳<lb/>
　癰腫毒由於肝家氣逆鬱抑不舒以致勞氣不從逆<lb/>
　於肉裏乃生癰腫而不本於膏梁之變足生大疔血<lb/>
　分積熱所發法咸忌之以其損傷胃氣故也故傷寒<lb/>
　家調胃承氣湯中用甘草以和之正謂是也輕發誤<lb/>
　投多致危殆戒之戒之<lb/>
<pb n="KR3e0084_WYG_010-19a"/>
葶藶味辛苦寒大寒無毒主癥瘕積聚結氣飲食寒熱<lb/>
破堅逐邪通利水道下膀胱水伏留熱氣皮間邪水上<lb/>
出面目浮腫身暴中風熱疿痒利小腹久服令人虚得<lb/>
酒良<lb/>
　疏○葶藶稟隂金之氣以生故其味辛苦大寒無毒<lb/>
　氣薄味厚陽中隂也為手太隂經正藥故仲景瀉肺<lb/>
　湯用之亦入手陽明足太陽經肺屬金主皮毛膀胱<lb/>
　屬水藏津液肺氣壅塞則膀胱與焉譬之上竅閉則<lb/>
<pb n="KR3e0084_WYG_010-19b"/>
　下竅不通下竅不通則水濕泛溢為喘滿為腫脹為<lb/>
　積聚種種之病生矣辛能散苦能泄大寒沉隂能下<lb/>
　行逐水故能療本經所主諸病十劑云泄可去閉葶<lb/>
　藶之屬是矣至苦極寒有瀉無補暫用尚能損真久<lb/>
　服寧不令人虚也<lb/>
　　主治叅互<lb/>
　金匱方肺癰喘急不得卧葶藶大棗瀉肺湯主之葶<lb/>
　藶炒黄搗末蜜丸彈子大每用大棗二十枚水三升<lb/>
<pb n="KR3e0084_WYG_010-20a"/>
　煎取二升入葶藶一丸更煎取一升頓服亦主支飲<lb/>
　不得息　外臺秘要通身腫滿苦葶藶炒四兩為末<lb/>
　棗肉和丸梧子大每服十五丸桑白皮湯下日三大<lb/>
　効　千金方腹脹積聚葶藶子一升熬以酒五升浸<lb/>
　七日日服三合　篋中方痰飲咳嗽含竒丸用葶藶<lb/>
　子一兩紙襯炒令黒知母貝母各一兩棗肉半兩砂<lb/>
　糖一兩半和丸彈子大每以新綿裹一丸含之嚥津<lb/>
　甚者不過三丸<lb/>
<pb n="KR3e0084_WYG_010-20b"/>
　　簡誤<lb/>
　葶藶瀉肺利小便治腫滿之要藥然味苦大寒走而<lb/>
　不守不利於脾胃虚弱及真隂不足之人凡腫滿由<lb/>
　於脾虚不能制水水氣泛溢小便不通由於膀胱虚<lb/>
　無氣以化者法所咸忌犯之則輕病重重必危慎之<lb/>
　近世甜苦二種據本經云辛苦則甜者非矣總之療<lb/>
　體皆以行水泄閉為用多服久服咸不宜耳<lb/>
桔梗味辛苦㣲温有小毒主胸脅痛如刀刺腹滿腸鳴<lb/>
<pb n="KR3e0084_WYG_010-21a"/>
幽幽驚恐悸氣利五藏腸胃補血氣除寒熱風痺温中<lb/>
消榖療喉咽痛下蠱毒<lb/>
　疏○桔梗本經味辛氣㣲温别錄加苦云有小毒神<lb/>
　農醫和岐伯雷公咸曰無毒而復加甘觀其所主諸<lb/>
　病應是辛苦甘平㣲温無毒入手太隂少隂兼入足<lb/>
　陽明胃經味厚氣輕隂中之陽升也傷寒邪結胸脇<lb/>
　則痛如刀刺邪在中焦則腹滿及腸鳴幽幽辛散升<lb/>
　發苦洩甘和則邪解而氣和諸證自退矣其主驚恐<lb/>
<pb n="KR3e0084_WYG_010-21b"/>
　悸氣者心脾氣血不足則現此證諸補心藥中藉其<lb/>
　升上之力以為舟楫勝載之用此佐使之職也别錄<lb/>
　利五臟腸胃補血氣者蓋指邪解則臟腑腸胃自和<lb/>
　和則血氣自生也除寒熱風痺温中療喉咽痛下蠱<lb/>
　毒者皆散邪解毒通利之功也消榖者以其升載陽<lb/>
　氣使居中焦而不下陷則脾中陽氣長浮而榖食自<lb/>
　消矣甄權用以治下痢及去肺熱氣促者升散熱邪<lb/>
　之故也日華子用以除邪辟瘟肺癰排膿潔古用以<lb/>
<pb n="KR3e0084_WYG_010-22a"/>
　利竅除肺部風熱清利頭目咽嗌胸膈滯氣及痛除<lb/>
　鼻塞者入肺開發和解之功也好古以其色白故為<lb/>
　肺部引經與甘草同行為舟楫之劑諸藥有此一味<lb/>
　不能下沈也<lb/>
　　主治叅互<lb/>
　朱肱活人書治胸中痞滿不痛用桔梗枳殻取其通<lb/>
　肺利膈下氣也　張仲景傷寒論治傷寒實結胸用<lb/>
　桔梗貝母巴豆取其温中散邪消穀破積也又治肺<lb/>
<pb n="KR3e0084_WYG_010-22b"/>
　癰唾膿用桔梗甘草取其辛苦清肺甘温瀉火又能<lb/>
　排膿血補内漏也其治少隂證二三日咽痛亦用桔<lb/>
　梗甘草取其苦辛散邪甘平除熱合而用之能調寒<lb/>
　熱也後人易名甘桔湯通治咽喉口舌諸病　南陽<lb/>
　活人書治傷寒腹脹隂陽不和者桔梗半夏湯主之<lb/>
　桔梗半夏陳皮各三錢薑五片煎服　簡要濟衆方<lb/>
　治痰嗽喘急桔梗一兩半為末用童子小便半升煎<lb/>
　四合去滓温服　仲景金匱玉函方治肺癰咳嗽胸<lb/>
<pb n="KR3e0084_WYG_010-23a"/>
　滿振寒脈數咽乾不渴時出濁唾腥臭久久吐膿如<lb/>
　粳米粥者桔梗一兩甘草二兩水三升煮一升分温<lb/>
　再服朝暮吐膿血則瘥　千金方治喉痺毒氣桔梗<lb/>
　二兩水三升煮一升頓服　仲景傷寒論少隂證二<lb/>
　三日咽痛者可與甘草湯不瘥者與甘桔湯主之桔<lb/>
　梗一兩甘草二兩水三升煮一升分服又可治口舌<lb/>
　生瘡　永類鈐方治齒<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>腫痛桔梗薏苡仁等分為<lb/>
　末服　經驗方治骨槽風牙齦腫痛者枯梗為末棗<lb/>
<pb n="KR3e0084_WYG_010-23b"/>
　瓤和丸皂子大綿裹咬之仍以荆芥湯漱之　衛生<lb/>
　易簡方治牙疳臭爛桔梗茴香等分燒研傅之　普<lb/>
　濟方治鼻䘐桔梗為末水服方寸匕日四服一方加<lb/>
　生犀角屑　古今錄驗方治中蠱下血如雞肝晝夜<lb/>
　出血石餘四臟皆損惟心未毁或鼻破將死者苦梗<lb/>
　為末以酒服方寸匕日三服不能下藥以物抅口灌<lb/>
　之心中當煩須臾自定七日止當食猪肝肺以補之<lb/>
　一方加犀角等分　聖惠方治妊娠中惡心腹疼痛<lb/>
<pb n="KR3e0084_WYG_010-24a"/>
　桔梗一兩生薑三片煎温服　張文仲備急方治小<lb/>
　兒客忤死不能言桔梗燒研三錢米湯服之仍吞麝<lb/>
　香豆許<lb/>
　　簡誤<lb/>
　桔梗之性屬陽而升凡病氣逆上升不得下降及邪<lb/>
　在下焦者勿用凡攻補下焦藥中勿入雷公云凡使<lb/>
　勿用木梗真似桔梗只是咬之腥澀不堪為異<lb/>
草蒿味苦寒無毒主疥瘙痂痒惡瘡殺蝨留熱在骨節<lb/>
<pb n="KR3e0084_WYG_010-24b"/>
間明目一名青蒿<lb/>
　疏○草蒿青蒿也稟天地芬烈之氣以生故其味苦<lb/>
　其氣寒而芬芳其性無毒疥瘙痂痒惡瘡皆由於血<lb/>
　熱所致留熱在骨節間者是熱伏於隂分也肝胃無<lb/>
　熱則目明苦能泄熱苦能殺蟲寒能退熱熱去則血<lb/>
　分平和隂氣日長前證自除故悉主之也諸苦寒藥<lb/>
　多與胃氣不宜惟青蒿之氣芬芳可人香氣先入脾<lb/>
　故獨宜於血虚有熱之人以其不犯胃氣故爾是以<lb/>
<pb n="KR3e0084_WYG_010-25a"/>
　蓐勞虚熱非此不除矣<lb/>
　　主治叅互<lb/>
　青蒿得鼈甲地黄牛膝枸杞麥門冬五味子除一切<lb/>
　産後虚熱寒熱淹延不解亦治一切虚勞寒熱隂虚<lb/>
　五心煩熱腎水真隂不足以致骨蒸勞熱此為要藥<lb/>
　　陶隠居謂其生挼傳金瘡大止血生肉止疼痛以<lb/>
　帛裹之　陳藏器謂其主鬼氣尸疰伏留婦人血氣<lb/>
　腹内滿及冷熱久痢秋冬用子春夏用苗　日華子<lb/>
<pb n="KR3e0084_WYG_010-25b"/>
　謂其能補中益氣輕身補勞駐顔色長毛髮髮黑不<lb/>
　老心痛熱黄主搗汁服　百一方治蜂螫人嚼青蒿<lb/>
　傅瘡上即瘥　斗門方治男婦勞瘦用青蒿細剉水<lb/>
　三升童便五升同煎取一升半去滓入器中煎成膏<lb/>
　丸如梧子大每空心及臨卧温酒吞二十丸　霛苑<lb/>
　方治虚勞寒熱肢體倦疼不拘男婦八九月青蒿成<lb/>
　實時採之去枝梗以童便浸三日晒乾為末每服二<lb/>
　錢烏梅一箇煎湯服　崔元亮海上方治骨蒸鬼氣<lb/>
<pb n="KR3e0084_WYG_010-26a"/>
　用童便五大斗澄清青蒿五斗八九月採帶子者最<lb/>
　好細剉相和納大釡中以猛火煎取三大斗去滓溉<lb/>
　釡令净再以微火煎可二大斗入猪膽一枚同煎一<lb/>
　大斗半去火待冷以磁器盛之每欲服時取甘草二<lb/>
　三兩炙熟為末以煎和搗干杵為丸空腹粥飲下二<lb/>
　十丸漸増至三十丸止　十便良方治骨蒸煩熱用<lb/>
　青蒿一握猪膽汁一枚杏仁四十個去皮尖炒以童<lb/>
　溺一大盞煎五分空心温服　聖惠總錄治虚勞盜<lb/>
<pb n="KR3e0084_WYG_010-26b"/>
　汗煩熱口乾用青蒿一斤取汁熬膏入沙參末麥冬<lb/>
　末各一兩同熬至可丸丸如梧子大每食後米飲服<lb/>
　二十丸名青蒿煎　肘後方治瘧疾寒熱用青蒿一<lb/>
　握水二升搗汁服之　仁存方治温瘧痰盛但熱不<lb/>
　寒用青蒿二兩童便浸焙黄丹半兩為末每服二錢<lb/>
　白湯調下　衛生易簡方治鼻䘐青蒿搗汁服之并<lb/>
　塞鼻中極驗　永類鈐方治酒痔便血青蒿用葉不<lb/>
　用莖用莖不用葉為末血從糞前冷水調糞後温酒<lb/>
<pb n="KR3e0084_WYG_010-27a"/>
　調服　濟急方治牙齒腫痛青蒿一握煎漱之　聖<lb/>
　惠方治耳中出膿青蒿為末綿裹納耳中<lb/>
　　簡誤<lb/>
　産後氣虚内寒作瀉及飲食停滯泄瀉者勿用凡産<lb/>
　後脾胃薄弱忌與當歸地黄同用<lb/>
旋覆花味鹹甘温㣲温冷利有小毒主結氣脇下滿驚<lb/>
悸除水去五藏間寒熱補中下氣消胸上痰結唾如膠<lb/>
漆心脇痰水膀胱留飲風氣濕痺皮間死肌目中眵䁾<lb/>
<pb n="KR3e0084_WYG_010-27b"/>
利大腸通血脈益色澤一名金沸草五月采花日乾<lb/>
　疏○旋覆花别錄甄權日華子冦宗奭皆無毒宗奭<lb/>
　又加苦辛而曰冷利其稟冬之氣而生者乎故其味<lb/>
　首係之以鹹潤下作鹹鹹能軟堅别錄加甘甘能緩<lb/>
　中微温温能通行故主結氣脇下滿心脾伏飲則病<lb/>
　驚悸飲消則復常矣除水去五臟間寒熱及消胸上<lb/>
　痰結唾如膠漆心脇痰水膀胱留飲風氣濕痺皮間<lb/>
　死肌目中眵䁾利大腸者皆軟堅冷利潤下消痰飲<lb/>
<pb n="KR3e0084_WYG_010-28a"/>
　除水之功也其曰補中下氣者以甘能緩中鹹能潤<lb/>
　下故也通血脈益色澤者蓋指飲消則脾徤徤則能<lb/>
　運行脾裹血又統血故也<lb/>
　　主治叅互<lb/>
　仲景治傷寒汗下後心下痞堅噫氣不除有七物旋<lb/>
　覆代赭湯成無已曰鞕則氣堅旋覆之鹹以軟痞堅<lb/>
　也　金匱要略治半産漏下虚寒相搏其脈弦芤旋<lb/>
　覆花湯用旋覆花三兩葱十四莖新絳少許水三升<lb/>
<pb n="KR3e0084_WYG_010-28b"/>
　煮一升頓服　胡洽治痰飲在兩脇脹滿有旋覆花<lb/>
　丸　總微論治小兒眉癬自眉毛眼睫因癬退不生<lb/>
　用野油花即旋覆花赤箭即天麻苗防風等分為末<lb/>
　洗浄以油調塗之<lb/>
　　簡誤<lb/>
　丹溪謂為走散之藥病人涉虚者不宜多服冷利大<lb/>
　腸虚寒人禁用<lb/>
藜蘆味辛苦寒微寒有毒主蠱毒欬逆洩痢腸澼頭瘍<lb/>
<pb n="KR3e0084_WYG_010-29a"/>
疥瘙惡瘡殺諸蟲毒去死肌療噦逆喉痺不通鼻中息<lb/>
肉馬刀爛瘡不入湯<lb/>
　疏○藜蘆稟火金之氣以生故其味辛氣寒别錄苦<lb/>
　微寒有毒入手太隂足陽明經本經主蠱毒欬逆及<lb/>
　别錄療噦逆喉痺不通者皆取其宣壅導滯之力苦<lb/>
　為涌劑故能使邪氣痰熱胸膈部分之病悉皆吐出<lb/>
　也辛能散結故主鼻中息肉苦能泄熱殺蟲故主洩<lb/>
　痢腸澼頭瘍疥瘙殺諸蟲毒也瘡瘍皆濕熱所生濕<lb/>
<pb n="KR3e0084_WYG_010-29b"/>
　熱不去則肌肉潰爛苦寒能瀉濕熱則馬刀惡瘡爛<lb/>
　瘡死肌皆愈也味至苦入口即吐故不入湯<lb/>
　　主治叅互<lb/>
　經驗方諸風痰飲藜蘆十分鬱金一分為末每以一<lb/>
　字温漿水一盞和服探吐　簡要濟衆方中風不省<lb/>
　牙闗𦂳急者藜蘆一兩去苗濃煎防風湯洗焙乾切<lb/>
　片炒為末每服半錢小兒減半温水調灌吐出風涎<lb/>
　効　聖惠方諸風頭痛以藜蘆一莖日乾研末入麝<lb/>
<pb n="KR3e0084_WYG_010-30a"/>
　香少許吹鼻　保命集久瘧痰多不食欲吐不吐藜<lb/>
　蘆末半錢温漿水調下探吐<lb/>
　　簡誤<lb/>
　藜蘆辛苦有大毒服一七則令人胸中煩悶吐逆不<lb/>
　止凡胸中有痰飲或中蠱毒惡氣者止可借其上涌<lb/>
　宣吐之力獲効一時設病非闗是者切勿沾唇徒令<lb/>
　人悶亂吐逆不止虧損津液也<lb/>
射干味苦平微温有毒主欬逆上氣喉痺咽痛不得消<lb/>
<pb n="KR3e0084_WYG_010-30b"/>
息散結氣腹中邪逆食飲大熱療老血在心脾間欬唾<lb/>
言語氣臭散胸中熱氣久服令人虚<lb/>
　疏○射干稟金氣而兼火火金相搏則辛而有毒故<lb/>
　本經謂其味苦平有毒平亦辛也别錄㣲温保昇㣲<lb/>
　寒二說一義並無異云潔古云味苦陽中隂也入手<lb/>
　少陽少隂厥隂經苦能下洩故善降兼辛故善散故<lb/>
　主欬逆上氣喉痺咽痛不得消息散結氣胸中邪逆<lb/>
　既降且散益以㣲寒故主食飲大熱别錄又主老血<lb/>
<pb n="KR3e0084_WYG_010-31a"/>
　在心脾間欬唾言語氣臭散胸中熱氣甄權主疰氣<lb/>
　消瘀血主女人月閉日華子主消痰破癥結胸膈滿<lb/>
　腹脹氣喘痃癖冦宗奭主肺氣喉痺為佳潔古主胃<lb/>
　中癰瘡皆此意也丹溪主行太隂厥隂之積痰使結<lb/>
　核自消甚捷又治足厥隂濕氣下流因疲勞而發為<lb/>
　便毒悉取其洩熱散結之力耳故古方治喉痺咽痛<lb/>
　為要藥<lb/>
　　主治叅互<lb/>
<pb n="KR3e0084_WYG_010-31b"/>
　仲景金匱方治欬逆上氣喉中作水雞聲射干麻黄<lb/>
　湯　入鼈甲煎丸治瘧母　袖珍方治咽喉腫痛用<lb/>
　生射干猪脂各四兩合煎令焦去滓每噙棗許即瘥<lb/>
　　醫方大成治喉痺不通用扁竹新根擂汁嚥之大<lb/>
　腸動即解或醋研汁噙引涎出亦妙　便民方亦治<lb/>
　喉痺不通用紫蝴蝶根一錢黄芩生甘草桔梗各五<lb/>
　分為末水調頓服立愈名奪命散　永類鈐方治乳<lb/>
　癰初腫用扁竹根如僵蠶者同萱草根為末蜜調敷<lb/>
<pb n="KR3e0084_WYG_010-32a"/>
　之神效　孫真人千金方治喉痺有烏翣膏<lb/>
　　簡誤<lb/>
　射干雖能降手少陽厥隂相火洩熱散結消腫痛然<lb/>
　無益隂之性故别錄云久服令人虚凡脾胃薄弱臟<lb/>
　寒氣血虚人病無實熱者禁用<lb/>
常山味苦辛寒㣲寒有毒主傷寒寒熱熱發温瘧鬼毒<lb/>
胸中痰結吐逆療鬼蠱徃來水脹灑灑惡寒鼠瘻<hi>畏玉扎忌</hi>
<hi>菘菜</hi>
<pb n="KR3e0084_WYG_010-32b"/>
　疏○常山稟天地隂寒之氣以生故其味苦寒别錄<lb/>
　桐君益之以辛宜其有毒也苦泄辛散故善逐飲隂<lb/>
　寒祛熱故善破瘴癘入口即吐其性暴悍又可知已<lb/>
　本經主傷寒寒熱宜作主山嵐瘴氣寒熱發為温瘧<lb/>
　鬼毒胸中痰結古方治瘧多用蓋以嶺南西粤鬼方<lb/>
　咸多山嵐瘴癘之氣所感邪氣充於榮衛皮膚之間<lb/>
　欲去皮膚毛孔中瘴氣根本非常山不可以其性能<lb/>
　祛逐老痰積飲善散山嵐瘴癘之邪故也<lb/>
<pb n="KR3e0084_WYG_010-33a"/>
　　主治叅互<lb/>
　治山嵐瘴氣作瘧百藥不効秘方常山四兩砂仁四<lb/>
　兩檳榔二兩米醋浸入瓷器中二宿取出各炒燥為<lb/>
　末雞子清和丸如菉豆大五更新汲水向東吞三五<lb/>
　錢一服可止九月已後宜以酒吞　劉長春經驗方<lb/>
　治瘴瘧寒熱用常山一寸草果一枚熱酒一盞浸一<lb/>
　宿五更向東飲之蓋卧酒醒即愈　肘後方治三十<lb/>
　年老瘧及積年久瘧常山黄連各一兩酒三升漬一<lb/>
<pb n="KR3e0084_WYG_010-33b"/>
　宿以瓦釡煮取一升半發日早服五合發時再服熱<lb/>
　當吐冷當利無不瘥者<lb/>
　　簡誤<lb/>
　常山隂毒之草也其性暴悍雖能破瘴癘逐積飲然<lb/>
　善損真氣故瘧非由於瘴氣及老痰積飲所致者勿<lb/>
　用經曰夏傷於暑秋必痎瘧又曰邪之所湊其氣必<lb/>
　虚暑邪乗虚客於五臟六腑十二經瘧亦因之而發<lb/>
　内經載之詳矣王好古分條立方殊得仲景遺意此<lb/>
<pb n="KR3e0084_WYG_010-34a"/>
　皆瘧之對病正藥也並不得妄用常山虚人真氣變<lb/>
　為危證戒之戒之清暑養胃健脾消痰乃治瘧之正<lb/>
　法稍久則當分氣血施補助靡不愈者又安所事常<lb/>
　山乎<lb/>
甘遂味苦甘寒大寒有毒主大腹疝瘕腹痛面目浮腫<lb/>
留飲宿食破癥堅積聚利水榖道下五水散膀胱留熱<lb/>
皮中痞熱氣腫滿<hi>瓜蒂為之使惡逺志反甘草</hi>
　疏○甘遂稟天地隂寒之氣以生故其味苦其氣寒<lb/>
<pb n="KR3e0084_WYG_010-34b"/>
　而有毒亦隂草也水屬隂各從其類故善逐水其主<lb/>
　大腹者即世所謂水蠱也又主疝瘕腹滿面目浮腫<lb/>
　及留飲利水道穀道下五水散膀胱留熱皮中痞氣<lb/>
　腫滿者謂諸病皆從水濕所生水去飲消濕除是拔<lb/>
　其本也潔古謂其味苦性寒苦性泄寒勝熱直達水<lb/>
　氣所結之處乃泄水之聖藥水結胸非此不能除故<lb/>
　仲景大陷胸湯用之但有毒不可輕用其性之惡可<lb/>
　槩見已其根皮赤肉白作連珠實重者良<lb/>
<pb n="KR3e0084_WYG_010-35a"/>
　　主治叅互<lb/>
　入陷胸湯治傷寒水結胸有神　聖濟總錄治膜外<lb/>
　水氣甘遂末大麥麫各半兩水和作餅燒熟食之取<lb/>
　利　肘後方治身面洪腫甘遂末二錢以雄猪腰子<lb/>
　一枚分作七片入末在内濕紙包煨令熟每日服一<lb/>
　片至四五服當覺腹鳴小便利是其効也　張仲景<lb/>
　金匱玉函方治心下留飲堅滿脈伏其人欲自利反<lb/>
　快甘遂半夏湯用甘遂大者三枚半夏十二枚以水<lb/>
<pb n="KR3e0084_WYG_010-35b"/>
　一升煮半升入芍藥五枚水二升煮半升去滓以蜜<lb/>
　半升同煎至八合頓服之　筆峰雜興方治小便轉<lb/>
　脬甘遂末一錢猪苓湯調下立通　秘方治體氣甘<lb/>
　遂末一錢同猪肉煮食於野地中掘一坑令患人至<lb/>
　彼處向上風站立以甘草末唾調入臍内須臾腹中<lb/>
　作響取利下黑汁亟從上風奔囘可絶不絶再作一<lb/>
　服仍前用之<lb/>
　　簡誤<lb/>
<pb n="KR3e0084_WYG_010-36a"/>
　甘遂性隂毒雖善下水除濕然能耗損真氣虧竭津<lb/>
　液元氣虚人除傷寒水結胸不得不用外其餘水腫<lb/>
　鼓脹類多脾隂不足土虚不能制水以致水氣泛濫<lb/>
　即劉河間云諸濕腫滿屬脾土法應補脾實土兼利<lb/>
　小便不此之圖而反用甘遂下之是重虚其虚也水<lb/>
　既蹔去復腫必死矣必察病屬濕熱有飲有水而元<lb/>
　氣尚壯之人乃可一施耳不然禍不旋踵矣戒之戒<lb/>
　之慎之慎之<lb/>
<pb n="KR3e0084_WYG_010-36b"/>
白斂味苦甘平微寒無毒主癰腫疽瘡散結氣止痛除<lb/>
熱目中赤小兒驚癎温瘧女子隂中腫痛下赤白殺火<lb/>
毒<hi>反烏頭</hi>
　疏○白斂得金氣故味苦平平應作辛别錄兼甘其<lb/>
　氣微寒無毒苦則泄辛則散甘則緩寒則除熱故主<lb/>
　癰腫疽瘡散結止痛蓋以癰疽皆由榮氣不從逆於<lb/>
　肉裏所致女子隂中腫痛亦由血分有熱之故火毒<lb/>
　傷肌肉即血分有熱目中赤亦血熱為病散結涼血<lb/>
<pb n="KR3e0084_WYG_010-37a"/>
　除熱則上來諸苦蔑不濟矣其治小兒驚癎温瘧及<lb/>
　婦人下赤白則雖云驚癎屬風熱温瘧由於暑赤白<lb/>
　淋屬濕熱或可通用然病各有因藥各有主以類推<lb/>
　之恐非其任矣尚俟後哲詳之總之為疔腫癰疽家<lb/>
　要藥乃確論也<lb/>
　　主治叅互<lb/>
　白斂得白及紅藥子加硃砂雄黄乳沒腦麝為傅癰<lb/>
　疽止痛散毒之上藥　肘後方治發背初起水調白<lb/>
<pb n="KR3e0084_WYG_010-37b"/>
　斂末傅之　聖惠方治疔瘡初起同上　陶隠居治<lb/>
　一切癰腫白斂赤小豆茜草為末雞子白調塗之又<lb/>
　方白斂二分藜蘆一分為末酒和貼之日三上　御<lb/>
　藥院方治面鼻酒皶白斂白石脂杏仁各半兩為末<lb/>
　雞子調塗日一洗　肘後方治面生粉刺白斂二分<lb/>
　杏仁半分雞屎白一分為末蜜和雜水拭面　談野<lb/>
　翁治凍耳成瘡白斂黄檗等分為末生油調搽　外<lb/>
　臺方治湯火灼爛白斂末傅之　聖惠方治鐵刺諸<lb/>
<pb n="KR3e0084_WYG_010-38a"/>
　哽及竹木哽在咽中白歛半夏泡等分為末酒服半<lb/>
　錢日二服又治刺在肉中方同上　千金方治風痺<lb/>
　筋急腫痛屈轉異常處白斂二分熟附子一分為末<lb/>
　每酒服半刀圭日二服以身中熱行為候十日便覺<lb/>
　忌猪肉冷水　瑞竹堂方治諸瘡不歛口白歛赤歛<lb/>
　黄檗各三錢炒研輕粉一錢用葱白漿水洗浄傅之<lb/>
　　簡誤<lb/>
　癰疽已潰不宜服<lb/>
<pb n="KR3e0084_WYG_010-38b"/>
白及味苦辛平㣲寒無毒主癰腫惡瘡敗疽傷隂死肌<lb/>
胃中邪氣賊風鬼擊痱緩不收除白癬疥蟲<hi>紫石英為之使惡理</hi>
<hi>石畏李核杏仁反烏頭</hi>
　疏○白及本經味苦平别錄加辛㣲寒李當之大寒<lb/>
　日華子加甘東垣亦㣲寒謂其性濇陽中之隂收也<lb/>
　辛為金味收為金氣其為得季秋之氣而兼金水之<lb/>
　性者哉宜乎入肺理傷有竒効矣苦能洩熱辛能㪚<lb/>
　結癰疽皆由榮氣不從逆於肉裏所生敗疽傷隂死<lb/>
<pb n="KR3e0084_WYG_010-39a"/>
　肌皆熱壅血瘀所致故悉主之也胃中邪氣者即邪<lb/>
　熱也賊風鬼擊痱緩不收皆血分有熱濕熱傷隂之<lb/>
　所生也入血分以洩熱散結逐腐則諸證靡不瘳矣<lb/>
　　主治叅互<lb/>
　白及性濇破散中有收斂蓋去腐逐瘀以生新之藥<lb/>
　也得白歛紅藥子加腦麝乳沒治一切癰疽腫毒止<lb/>
　痛散結排膿有神　一味為細末米飲調三錢服治<lb/>
　損肺吐血有竒効　經驗方治鼻䘐不止津調白及<lb/>
<pb n="KR3e0084_WYG_010-39b"/>
　末塗山根上仍以水服一錢立止　袖珍方治疔瘡<lb/>
　腫毒白及末半錢以水澄之去水攤於厚紙上貼之<lb/>
　　永類鈐方治打跌骨折酒調白及末二錢服其功<lb/>
　不減於自然銅古銖錢也　濟急方治手足皸裂白<lb/>
　及末水調塞之勿犯水　趙真人方治湯火傷灼白<lb/>
　及末油調傅之<lb/>
　　簡誤<lb/>
　癰疽已潰不宜同苦寒藥服<lb/>
<pb n="KR3e0084_WYG_010-40a"/>
大㦸味苦甘寒大寒有小毒主蠱毒十二水腫滿急痛<lb/>
積聚中風皮膚疼痛吐逆頸腋癰腫頭痛發汁利大小<lb/>
腸<hi>反甘草畏菖蒲蘆草鼠糞</hi>
　疏○大㦸稟天地隂毒之氣以生故味苦寒而有小<lb/>
　毒甄權潔古兼辛别錄兼甘應是辛多非辛則無毒<lb/>
　矣苦寒故善下走而入腎肝辛則横走無所不到矣<lb/>
　潔古又謂瀉肺損真氣其主下蠱毒者以蠱毒必熱<lb/>
　必辛辛則散走臟腑故假其辛寒以搜其辛熱是以<lb/>
<pb n="KR3e0084_WYG_010-40b"/>
　毒攻毒也苦寒下洩故能逐諸有餘之水濕熱及留<lb/>
　飲在中下二焦則為腹滿急痛或成積聚苦辛甘寒<lb/>
　故散頸腋癰腫利大小便瀉毒藥通月水隂草苦辛<lb/>
　有毒故又墮胎也天行黄病非元氣實者勿用經曰<lb/>
　邪之所湊其氣必虚中風之人其虚必矣本經末又<lb/>
　謂其主中風皮膚疼痛吐逆者非也焉有虚病而可<lb/>
　施苦寒有毒下泄之藥哉是重虚其虚也<lb/>
　　主治叅互<lb/>
<pb n="KR3e0084_WYG_010-41a"/>
　大㦸入玉樞丹紫金錠則解蠱毒熱毒癰疽疔腫及<lb/>
　蛇蟲諸毒内服外敷取利為度　百祥丸治痘瘡變<lb/>
　黑乾陷不發寒而大便閉結者用大㦸一兩棗三枚<lb/>
　水一碗同煮曝乾去大㦸以棗肉焙丸服從三分服<lb/>
　至五分以利為度　三因方控涎丹治痰涎畱在胸<lb/>
　膈上下變為諸病或頸項胸背腰脅手足胯髀隠痛<lb/>
　不可忍筋骨牽引釣痛走易及皮膚麻痺似乎癱瘓<lb/>
　不可誤作風氣風毒及瘡疽施治又治頭痛不可舉<lb/>
<pb n="KR3e0084_WYG_010-41b"/>
　或睡中流涎或欬唾喘息或痰迷心竅並宜此藥數<lb/>
　服痰涎自失諸疾尋愈紫大㦸白甘遂白芥子微炒<lb/>
　各一兩為末薑汁打麫糊丸梧子大每服七丸或二<lb/>
　十丸以津液嚥下若取利則服五六十丸　千金方<lb/>
　中風發熱大㦸苦參各四兩白酢漿一斗煮熟洗之<lb/>
　寒乃止　生生方牙齒搖痛大㦸咬於痛處良<lb/>
　　簡誤<lb/>
　大㦸隂寒善走而下洩潔古謂其損真氣故凡水腫<lb/>
<pb n="KR3e0084_WYG_010-42a"/>
　不由於受濕停水而由於脾虚土堅則水清土虚則<lb/>
　水泛濫實脾則能制水此必然之數也今不補脾而<lb/>
　復用疏洩追逐之藥是重虚其虚也宜詳辨而深戒<lb/>
　之惟畱飲伏飲停滯中焦及元氣壯實人患水濕乃<lb/>
　可一暫施耳<lb/>
貫衆味苦㣲寒有毒主腹中邪熱氣諸毒殺三蟲去寸<lb/>
白破癥瘕除頭風止金瘡花療惡瘡令人洩<hi>赤小豆為之使</hi>
　疏○貫衆味苦而又微寒止應云有小毒以其苦寒<lb/>
<pb n="KR3e0084_WYG_010-42b"/>
　故主腹中邪熱氣諸毒三蟲皆由濕熱所生苦寒除<lb/>
　濕熱則三蟲自死矣苦以洩之亦兼有散之之義故<lb/>
　破癥瘕苦寒能除風熱故止頭風金瘡出血後必發<lb/>
　熱洩熱散結則金瘡自止<lb/>
　　主治叅互<lb/>
　貫衆一味為細末水調一錢匕治鼻䘐有効　疫氣<lb/>
　發時以此藥置水中令人飲此水則不傳染<lb/>
　　簡誤<lb/>
<pb n="KR3e0084_WYG_010-43a"/>
　病人虚寒無實熱者禁用<lb/>
羊躑躅味辛温有大毒主賊風在皮膚中淫淫痛温瘧<lb/>
惡毒諸痺邪氣鬼疰蠱毒<lb/>
　疏○羊躑躅毒藥也然性能祛風寒濕故可以治惡<lb/>
　痺痺者風寒濕所成也然非元氣未虚脾胃尚實之<lb/>
　人不可用凡用此等毒藥亦須雜以安胃和氣血藥<lb/>
　同用<lb/>
　　簡誤<lb/>
<pb n="KR3e0084_WYG_010-43b"/>
　躑躅性發散氣血虚人忌之不可近眼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　神農本草經疏卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>神農本草經疏卷十九</head> <lb/>
    <p>
<pb n="KR3e0084_WYG_019-1a"/>
欽定四庫全書<lb/>
　神農本草經疏卷十九<lb/>
　　　　　　　　　　　　明　繆希雍　撰<lb/>
　禽部三品<lb/>
　　總五十六種今疏其要者四種<lb/>
　　　雞<hi>烏骨鷄屎白</hi>　　　<hi>雞冠血/雞子</hi>　　　<hi>肝出卵殻抱</hi>
　　　　<hi>肶胵裏黄皮</hi>　　　　　　　雀卵<hi>雄雀屎附</hi>
　　　天䑕屎　　　　白鴿<lb/>
<pb n="KR3e0084_WYG_019-1b"/>
諸雞<lb/>
　疏○按雞為陽禽屬木而外應乎風故在卦為巽其<lb/>
　色雖有丹白黄烏其種復有烏骨之異總之性熱補<lb/>
　陽起隂兼有風火之義惟烏骨者别是一種獨得水<lb/>
　木之精故主隂虚發熱蓐勞崩中等證也<lb/>
　　簡誤<lb/>
　雞性熱動風凢熱病初愈癰疽未潰素有風病人咸<lb/>
　忌之𢎞景云小兒五嵗以下食雞生蚘蟲雞肉不可<lb/>
<pb n="KR3e0084_WYG_019-2a"/>
　合葫芥李食不可合犬肝犬腎並令人洩痢同兔食<lb/>
　成痢同魚汁食成心瘕同鯉魚食成癰癤同獺肉食<lb/>
　成遁尸同生葱食成蟲痔同糯米食生蚘蟲年乆老<lb/>
　雞腦有大毒食之能發疔中其毒發疔者以玉樞丹<lb/>
　丸可解<lb/>
　烏骨鷄味甘平無毒主補虚勞羸弱消渴中惡鬼繫<lb/>
　心腹痛益産婦治女人崩中帶下一切虚損諸疾<lb/>
　疏○烏骨雞得水木之精氣其性屬隂能走肝腎血<lb/>
<pb n="KR3e0084_WYG_019-2b"/>
　分補血益隂則虚勞羸弱可除隂回熱去則津液自<lb/>
　生渴自止矣隂平陽祕表裏固宻邪惡之氣不得入<lb/>
　心腹和而痛自止鬼亦不能犯矣益隂則衝任帶三<lb/>
　脈俱旺故能除崩中帶下一切虚損諸疾也古方烏<lb/>
　骨鷄丸治婦人百病者以其有補虚益隂入血分之<lb/>
　功也<lb/>
　　主治㕘互<lb/>
　古方烏骨雞丸治婦人産後蓐勞及隂虚等證方中<lb/>
<pb n="KR3e0084_WYG_019-3a"/>
　半夏人參乃立方者之誤宜去之　用骨一具煅存<lb/>
　性同紅藥子白及白斂氷片雄黄朱砂乳香没藥醋<lb/>
　蜜調傅一切癰疽腫毒神効　治中惡心腹痛欲死<lb/>
　但殺白烏骨鷄乘熱薄心即瘥如鬼擊卒死用其熱<lb/>
　血塗心下亦妙<lb/>
　鷄冠血主乳難用三年老雄者取其陽氣充溢也凡<lb/>
　風中血脈則口角僻喎冠血鹹而走血透肌肉故以<lb/>
　之治中風口喎不正塗頰上効丹雄鷄為陽禽冠血<lb/>
<pb n="KR3e0084_WYG_019-3b"/>
　乃諸陽之所聚故能治中惡客忤邪氣高武痘疹正<lb/>
　宗云雞冠血和酒服發痘最佳雞屬巽屬風頂血至<lb/>
　清至髙故也<lb/>
　　主治㕘互<lb/>
　皆効方對口毒瘡熱鷄冠血頻塗之取散　青囊襍<lb/>
　纂中蜈蚣毒舌脹出口是也雄雞冠血浸舌并咽之<lb/>
　　勝金方諸蟲入耳鷄冠血滴入即出<lb/>
　　簡誤<lb/>
<pb n="KR3e0084_WYG_019-4a"/>
　痘瘡須分寒熱鷄血性温天行瘡子虚寒者得之固<lb/>
　可資其起發倘因血熱而乾枯焦黑者誤用之能更<lb/>
　轉劇世人類用雞血桑蠧蟲<hi>闕</hi>發痘而不分寒熱誤<lb/>
　也肝主起隂氣<lb/>
　疏○肝本經主起隂氣性温可知味甘㣲苦入足厥<lb/>
　隂少隂經今人用以治小兒疳積眼目不明者取其<lb/>
　導引入肝氣類相感之用也<lb/>
　　主治㕘互<lb/>
<pb n="KR3e0084_WYG_019-4b"/>
　同蕪荑使君子胡黄連青黛五榖蟲榖精草蘆薈治<lb/>
　小兒疳熱目生障翳　千金方隂痿不起用雄雞肝<lb/>
　三具兔絲子一升為末雀卵和丸小豆大每五六十<lb/>
　丸酒下日二服<lb/>
　屎白㣲寒主消渴傷寒寒熱破石淋及轉筋利小便<lb/>
　止遺溺滅瘢痕<hi>雄鷄屎乃有白臘月収之白鷄烏骨者更良素問作雞矢</hi>
　疏○雞屎白㣲寒乃腸胃所出之物故復能走腸胃<lb/>
　治病素問云心腹滿旦食不能暮食名為鼓脹治之<lb/>
<pb n="KR3e0084_WYG_019-5a"/>
　以雞矢醴一劑知二劑已王太僕註云本草雞矢並<lb/>
　不治蠱脹但能利小便葢蠱脹皆生于溼熱溼熱脹<lb/>
　滿則小便不利雞屎能通利下泄則溼熱從小便而<lb/>
　出蠱脹自愈故曰治溼不利小便非其治也本經主<lb/>
　石淋利小便止遺溺者正此意耳轉筋者血熱也傷<lb/>
　寒寒熱及消渴者熱在陽明也瘢痕者血熱壅滯肌<lb/>
　肉也寒能總除諸熱故主之也日華子炒服治中風<lb/>
　失音痰迷陳藏器和黑豆炒酒浸服治賊風風痺葢<lb/>
<pb n="KR3e0084_WYG_019-5b"/>
　風為陽邪因熱而生雞屎寒能除熱雞本與風木之<lb/>
　氣相通取其治本從類之義也<lb/>
　　主治㕘互<lb/>
　普濟方雞矢醴治鼓脹旦食不能暮食用臘月乾雞<lb/>
　矢白半斤袋盛以酒醅一斗漬七日溫服三盃日三<lb/>
　或為末服二錢亦得　積善堂經驗方治一切肚腹<lb/>
　四肢腫脹不拘鼓脹氣脹溼脹水脹等用乾雞矢一<lb/>
　升炒黄以酒醅三碗煑一碗濾汁飲之少頃腹中氣<lb/>
<pb n="KR3e0084_WYG_019-6a"/>
　大轉動利下即自脚下皮皺消也未盡隔日再作<lb/>
　雞子主除熱火瘡癎痙卵白微寒療目熱赤痛除心<lb/>
　下復熱止煩滿欬逆小兒下洩婦人産難胞衣不出<lb/>
　醯漬之一宿療黄疸破大煩熱<lb/>
　疏○雞子稟生化最初之氣如混沌未分之形故卵<lb/>
　白象天其氣清其性微寒卵黄象地其氣濁其性微<lb/>
　温卵則兼清濁而為體其味甘氣平無毒凡癎痙皆<lb/>
　火熱為病雞子之甘能緩火之標平即兼涼能除熱<lb/>
<pb n="KR3e0084_WYG_019-6b"/>
　故主癎痙及火瘡并治傷寒少隂咽痛神効<lb/>
　　主治㕘互<lb/>
　醫方集成年深哮喘雞子略敲損浸尿缸中三四日<lb/>
　煑食能去風痰　又方用頭生雞卵七枚童便浸七<lb/>
　日取出煑熟每日食一枚永不出痘　仲景苦酒湯<lb/>
　治少隂病咽中傷生瘡痛不能語言聲不出者用半<lb/>
　夏十四枚碎鷄子一枚去黄内入半夏苦酒令滿置<lb/>
　刀環中安火上令三沸去滓少少含嚥之不瘥更作<lb/>
<pb n="KR3e0084_WYG_019-7a"/>
　此方有神効　普濟方咽塞生瘡乾嘔頭痛食不下<lb/>
　法同上無半夏　經驗祕方湯火燒灼雞子清和酒<lb/>
　調洗勤洗止痛生肌　普濟方塗面駐顔雞子一枚<lb/>
　開孔去黄留白入金華臙脂及桑磠少許紙封與雞<lb/>
　抱之俟别卵抱出以塗面洗之不落半年尚紅也<lb/>
　仲景方治少隂病得之二三日以上心中煩不得卧<lb/>
　者用黄連黄岑芍藥阿膠雞子黄先煎三物成去滓<lb/>
　膠烊盡小冷雞子黄攪匀溫服　劉禹錫傳信方亂<lb/>
<pb n="KR3e0084_WYG_019-7b"/>
　髮雞子膏治孩子熱瘡効見髮髲條下<lb/>
　抱出卵殻研末磨障翳取其蜕脱之義也蘇頌又主<lb/>
　傷寒勞復熬令黄黑為末熱湯和一合服取汗出即<lb/>
　愈炒研細傅下疳亦妙卵中白皮主乆欬氣結得麻<lb/>
　黄紫菀和服之立止<lb/>
　肶胵裏黄皮微寒主洩利小便利遺溺除熱止煩<lb/>
　疏○此即肫内黄皮一名雞内金是也肫是雞之脾<lb/>
　乃消化水榖之所其氣通達大腸膀胱二經有熱則<lb/>
<pb n="KR3e0084_WYG_019-8a"/>
　洩痢遺溺得微寒之氣則熱除而洩痢遺溺自愈矣<lb/>
　煩因熱而生熱去故煩自止也今世又以之治諸疳<lb/>
　瘡多効<lb/>
　　主治㕘互<lb/>
　醫林集要小便淋瀝痛不可忍雞肫内黄皮五錢隂<lb/>
　乾燒存性作一服白湯下立愈　子母祕錄鵝口白<lb/>
　瘡雞肫内黄皮為末乳服半錢并可傅之　經驗方<lb/>
　走馬牙疳雞肫内黄皮不落水者五枚焙存性枯<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>
<pb n="KR3e0084_WYG_019-8b"/>
　一錢研細搽并治隂頭疳蝕<lb/>
雀卵味酸温無毒主下氣男子隂痿不起强之令熱多<lb/>
精有子<lb/>
　疏○雀屬陽其氣温味酸其性淫故能入下焦隂分<lb/>
　能補煖兩腎夫人身兩腎左為腎右為命門左屬水<lb/>
　為隂右屬火為陽天非此火不能生物人非此火不<lb/>
　能有生又云陽生則隂長可見命門真陽之氣乃人<lb/>
　身生化之本也故命門衰敗則隂痿精寒絶化育之<lb/>
<pb n="KR3e0084_WYG_019-9a"/>
　道雀卵性温補煖命門之陽氣則隂自熱而强精自<lb/>
　足而有子也温主通行性又走下故主下氣也𢎞景<lb/>
　云術家和天雄服之令莖大不衰孟詵云和天雄兔<lb/>
　絲子末為丸空心酒下五丸治男子隂痿女子帶下<lb/>
　便溺不利除疝瘕以其有温煖命門之功也肉味甘<lb/>
　溫功用不及卵<lb/>
　雄雀屎療目痛決癰癤女子帶下溺不利除疝瘕<hi>一名</hi>
　<hi>白丁香一頭尖者是雄兩頭圓者是雌凢用研細甘草水浸一宿焙乾用</hi>
<pb n="KR3e0084_WYG_019-9b"/>
　疏○雀屎本經無氣味察其所主應是辛苦温之物<lb/>
　性善消散故外用療目痛決癰癤内服治帶下溺不<lb/>
　利疝瘕也蘇恭以首生男子乳研雀屎成泥㸃目中<lb/>
　弩肉赤脈貫瞳子者即消神効葢取其辛散拔出火<lb/>
　毒之義也<lb/>
　　主治㕘互<lb/>
　子母祕録小兒中風口噤乳不下雀屎丸如麻子大<lb/>
　服二丸即愈　梅師方諸癰癤已成膿不肯決懼鍼<lb/>
<pb n="KR3e0084_WYG_019-10a"/>
　者塗雀屎瘡頭即易決　普濟方喉痺乳蛾白丁香<lb/>
　二十箇以沙糖和作三丸每以一丸綿裹含嚥即時<lb/>
　遂愈甚者不過二丸極有奇効<lb/>
　　簡誤<lb/>
　雀肉及卵隂虚火盛者忌之不可合李食妊婦食雀<lb/>
　肉飲酒令子多淫凡服术人忌之雀屎療目痛非風<lb/>
　熱外邪者不宜用女子帶下溺不利屬腎虚有火者<lb/>
　並忌之古方同天雄服此藥性極熱有大毒非隂臟<lb/>
<pb n="KR3e0084_WYG_019-10b"/>
　及真陽虚憊者慎勿輕餌<lb/>
天䑕屎味辛寒無毒主面癰腫皮膚洗洗時痛腹中血<lb/>
氣破寒熱積聚除驚悸去面䵟<hi>一名夜明沙</hi>
　疏○天鼠夜出喜食蚊蚋故其屎中淘出細沙皆未<lb/>
　化蚊蚋眼也所以今人主明目治目盲障翳取其氣<lb/>
　類相從也其味辛寒乃入足厥隂經藥本經所主諸<lb/>
　證總屬是經所發取其辛能散内外結滯寒能除血<lb/>
　熱氣壅故也然主療雖多性有専屬明目之外餘皆<lb/>
<pb n="KR3e0084_WYG_019-11a"/>
　可略<lb/>
　　主治㕘互<lb/>
　聖惠方青盲障翳夜明沙一兩栢葉炙一兩為末牛<lb/>
　膽汁和丸梧子大每夜卧時竹葉湯下二十丸　又<lb/>
　方五瘧不止夜明沙末每冷茶服一錢立効並治胎<lb/>
　前瘧除目疾外他用甚稀故不立簡誤<lb/>
白鴿味鹹平無毒肉主辟諸藥毒及人馬乆患疥又云<lb/>
煖無毒調精益氣治惡瘡疥并風瘙白癜癧瘍風<lb/>
<pb n="KR3e0084_WYG_019-11b"/>
　疏○白鴿稟水金之氣故其味鹹氣平無毒腎藏精<lb/>
　腎納氣肺主皮毛鹹入腎故能調精益氣平則兼辛<lb/>
　入肺故能主惡瘡疥及白癜癧瘍風凡毒藥之性多<lb/>
　熱鴿得金水之氣故又能辟諸藥毒也其屎名左盤<lb/>
　龍亦能主人馬疥瘡<lb/>
　　主治㕘互<lb/>
　食毉心鏡治消渴飲水不知足用白花鴿切作小片<lb/>
　以土蘇煎含之嚥汁　灊江方預辟痘毒用白鴿卵<lb/>
<pb n="KR3e0084_WYG_019-12a"/>
　一對入竹筒封置厠中半月取出以卵白和辰砂三<lb/>
　錢丸菉豆大每服三十丸豆子飲送下毒從大小便<lb/>
　出也　保命集破傷中風病傳入裏用左盤龍白殭<lb/>
　蠶各炒半錢雄黄一錢為末蒸餅丸梧子大每服十<lb/>
　五丸温酒下取效　聖惠方頭痒生瘡白鴿屎五合<lb/>
　醋煮三沸杵傅之日三上　又方頭瘡白秃鴿糞研<lb/>
　末先以醋米泔洗淨敷之<lb/>
　　簡誤<lb/>
<pb n="KR3e0084_WYG_019-12b"/>
　鴿本經雖云調精益氣其用止長於去風解毒然而<lb/>
　未必益人故孟詵云食多減藥力今世勞怯人多畜<lb/>
　養及煑食之殊未當也<lb/>
　<lb/>
　<lb/>
　<lb/>
　<lb/>
　神農本草經疏卷十九<lb/>
</p>
<p>
</p>
  </div>
</body>
</text>
</TEI>
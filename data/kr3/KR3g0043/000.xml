<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3g0043_WYG_000-1a"/>
欽定四庫全書　　　　　子部七<lb/>
　提要<lb/>
　　月波洞中記二卷　　　術數類五<hi>命書相書之屬</hi>
　　　　<hi>臣</hi>等謹案月波洞中記見於宋鄭樵通志藝<lb/>
　　　　文畧者一卷稱老君記於太白山月波洞凡<lb/>
　　　　九篇晁公武讀書志亦載此書二卷序稱唐<lb/>
　　　　任逍遥得之於太白山月波洞石壁上凡九<lb/>
　　　　篇相形術也與藝文畧所記並合宋史藝文<lb/>
<pb n="KR3g0043_WYG_000-1b"/>
　　　　志載月波洞中龜鑑一卷又月波洞中記一<lb/>
　　　　卷皆無撰人姓氏其為書異名抑或兩本别<lb/>
　　　　行已無可考自來術家罕有徵引惟永樂大<lb/>
　　　　典所載尚存核其體例盖猶據宋時刋本録<lb/>
　　　　入並有原序一篇稱老君題在太白山鴻靈<lb/>
　　　　溪月波洞中七星南龕石壁間其説與藝文<lb/>
　　　　畧相符而序中不及任逍遥之名則亦非晁<lb/>
　　　　氏所見之舊矣序末又題赤烏二十年七月<lb/>
<pb n="KR3g0043_WYG_000-2a"/>
　　　　二十三日案相術自左傳已載而序中乃獨<lb/>
　　　　稱鍾吕二真人鍾離權生于漢代其事已屬<lb/>
　　　　𣺌茫吕則唐之洞賓𫝊記鑿然何由三國時<lb/>
　　　　人得以預知名姓且赤烏紀號盡十三年又<lb/>
　　　　安得有二十年明為不學之徒依托附㑹其<lb/>
　　　　妄殆不足與辨特以其所論相法視後來俗<lb/>
　　　　本較為精晰當必有所傳授篇首自仙濟至<lb/>
　　　　玉枕九章其詞亦頗古奥盖即鄭樵晁公武<lb/>
<pb n="KR3g0043_WYG_000-2b"/>
　　　　所言之九篇疑原本止此故諸家著録皆稱<lb/>
　　　　九篇以下或為後人所附益亦未可知也然<lb/>
　　　　相傳已乆今亦不復刪汰以篇頁稍多析<lb/>
　　　　為二卷以便循覽且徴示原本與續入之别<lb/>
　　　　焉乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3g0043_WYG_000-3a"/>
月波洞中記原序<lb/>
醫卜者皆術也醫而不驗非所謂良醫也卜而不應非<lb/>
所謂善卜也愚之神術非敢稱善謂無所不應矣素非<lb/>
伎者昨因求士假術以講道夫相者先相出氣重者為<lb/>
貴輕者為賤若人内心神有千尺之索是行也穿滿者<lb/>
為大貴取盡者為大殺此索係鍾吕二真人為證也穿<lb/>
滿者眉有曲鈎者積行人也取盡者眉毛散逆及斷者<lb/>
麄硬者為有災無徳夫相者天地之𤣥機聖賢之藴奥<lb/>
<pb n="KR3g0043_WYG_000-3b"/>
取禍福而無差定生死而有則遇之於相始之鍾吕之<lb/>
太白山石室中有逸人陳仲文傳之三卿張仲逺余因<lb/>
得之而不敢隱故傳於世斯誠神異術也又云相術九<lb/>
篇乃老君題在太白山鴻靈溪月波洞中七星南龕石<lb/>
壁間如有志人念得斯九章精通其象廣拜道術赤<lb/>
烏二十年七月二十三日序<lb/>
</p>
<p>
</p>
  </div>
</body>
</text>
</TEI>
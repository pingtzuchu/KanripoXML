<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>近思録卷十一</head>
    <p>
<pb n="KR3a0042_WYG_011-1a"/>
欽定四庫全書<lb/>
　近思録卷十一　　　　宋朱子吕祖謙同編<lb/>
　　　　　　　　　　　　　　　葉采集解<lb/>
　　教學<hi>凡二十二條</hi>
　　　此卷論教人之道葢君子進則推斯道以覺天<lb/>
　　　下退則明斯道以淑其徒所謂得英才而教育<lb/>
　　　之即新民之事也<lb/>
濂溪先生曰剛善為義為直為斷為嚴毅為幹固惡為<lb/>
<pb n="KR3a0042_WYG_011-1b"/>
猛為隘為強梁柔善為慈為順為㢲惡為懦弱為無㫁<lb/>
為邪佞<hi>朱子曰氣禀剛柔固隂陽之大分而其中又各有善惡之分焉惡者固為非正而善者亦未必</hi>
<hi>皆得乎中也</hi>惟中也者和也中節也天下之達道也聖人之<lb/>
事也<hi>朱子曰此以得性之正而言也然其以和為中與中庸不合葢就已發無過不及者而言之如書所</hi>
<hi>謂允執厥中者也</hi>故聖人立教俾人自易其惡自至其中而止<lb/>
矣<hi>通書○朱子曰易其惡則剛柔皆善有嚴毅慈順之徳而無強梁懦弱之病矣至其中則其或為嚴毅或</hi>
<hi>為慈順也又皆中節而無太過不及之偏矣</hi>
伊川先生曰古人生子能食能言而教之<hi>古者子生能食則教之以</hi>
<pb n="KR3a0042_WYG_011-2a"/>
<hi>右手能言則教之唯諾</hi>大學之法以豫為先人之幼也知思未有<lb/>
所主便當以格言至論日陳於前雖未曉知且當薰聒<lb/>
使盈耳充腹久自安習若固有之雖以他言惑之不能<lb/>
入也<hi>學記曰禁於未發之謂豫此所謂少成若天性習慣如自然者也</hi>若為之不豫及<lb/>
乎稍長私意偏好生於内衆口辯言鑠於外欲其純完<lb/>
不可得也<hi>文集為教之不早及其稍長内為物欲所䧟溺外  流俗所銷靡欲其心徳之無偏駁難</hi>
<hi>矣</hi>
觀之上九曰觀其生君子无咎象曰觀其生志未平也<lb/>
<pb n="KR3a0042_WYG_011-2b"/>
伊川易傳曰君子雖不在位然以人觀其徳用為儀法<lb/>
故當自慎省觀其所生常不失於君子則人不失所望<lb/>
而化之矣<hi>上為無位之地故曰不在位然當觀之時高而在上固衆人所觀瞻而用為法則者要當</hi>
<hi>謹畏反觀内省己之所為常不違乎君子之道而後人心慰滿得所矜式也</hi>不可以不在於<lb/>
位故安然放意無所事也<hi>易傳○釋志未平也言高尚之士亦不可以輕意肆志也</hi>
聖人之道如天然與衆人之識甚殊邈也門人弟子既<lb/>
親炙而後益知其高逺既若不可及則趨望之心怠矣<lb/>
故聖人之教常俯而就之<hi>聖人教人循循善誘常俯而就之葢亦因其資以設教不</hi>
<pb n="KR3a0042_WYG_011-3a"/>
<hi>使之徒見高逺而自沮也</hi>事上臨喪不敢不勉君子之常行不困於<lb/>
酒尤其近也而以己處之者不獨使夫資之下者勉思<lb/>
企及而才之髙者亦不敢易乎近矣<hi>經說說見論語○道固不外日用常</hi>
<hi>行之間在聖人無事乎思勉耳夫子設教固常人之所可勉而賢者之所不可忽也</hi>
明道先生曰憂子弟之輕俊者只教以經學念書不得<lb/>
令作文字<hi>志輕才俊者憚於檢束而樂於馳逞使之習經念書則心平氣定使作文字則得以用其</hi>
<hi>才而長其輕俊矣</hi>子弟凡百玩好皆奪志至於書札於儒者事<lb/>
最近然一向好著亦自喪志如王虞顔栁輩誠為好人<lb/>
<pb n="KR3a0042_WYG_011-3b"/>
則有之曾見有善書者知道否平生精力一用於此非<lb/>
惟徒廢時日於道便有妨處足知喪志也<hi>遺書下同之王右軍羲</hi>
<hi>虞永興世南顔魯公真卿栁河東公權皆工書札亦各有風節表見當世然終不足以知道葢専工一藝豈特</hi>
<hi>徒廢時日妨於學問而志局於此已失其操存之本矣</hi>
胡安定在湖州置治道齋學者有欲明治道者講之於<lb/>
中如治民治兵水利算數之類嘗言劉彛善治水利後<lb/>
累為政皆興水利有功<hi>治民如政教施設之方治兵如戰陣部伍之法水利如江河渠</hi>
<hi>堰之利算數如律厯九章之𩔖</hi>
<pb n="KR3a0042_WYG_011-4a"/>
凡立言欲涵蓄意思不使知徳者厭無徳者惑<hi>知徳者玩其意</hi>
<hi>而不厭無徳者守其說而不惑○朱子曰近看尹先生論語說句句有意味不可以為常談而忽之也</hi>
教人未見意趣必不樂學欲且教之歌舞如古詩三百<lb/>
篇皆古人作之如闗雎之類正家之始故用之鄉人用<lb/>
之邦國日使人聞之此等詩其言簡奥今人未易曉欲<lb/>
别作詩略言教童子灑掃應對事長之節令朝夕歌之<lb/>
似當有助<lb/>
子厚以禮教學者最善使學者先有所據守<hi>禮以恭敬辭遜為本</hi>
<pb n="KR3a0042_WYG_011-4b"/>
<hi>而有節文度數之詳學者從事乎此則日用言動之間皆有依據持守之地</hi>
語學者以所見未到之理不惟所聞不深徹反將理低<lb/>
看了<hi>學者所見未到而驟以語之則彼不惟無深造自得之功而亦且輕視之矣</hi>
舞射便見人誠古之教人莫非使之成已<hi>舞者所以導其和射者所</hi>
<hi>以正其志要必以誠心為之誠者所以成己也</hi>自灑掃應對上便可到聖人事<lb/>
<hi>灑掃應對即是教之以誠誠之至即是聖人事</hi>
自幼子常視母誑以上便是教人以聖人事<hi>說見曲禮  視同示</hi>
<hi>誑欺妄也小未有知常示以正事此聖人无妄之道</hi>
<pb n="KR3a0042_WYG_011-5a"/>
先傳後倦君子教人有序先傳以小者近者而後教以<lb/>
大者逺者非是先傳以近小而後不教以逺大也<hi>子游譏子</hi>
<hi>夏之門人於灑掃應對進退末事則可矣於道之本原則無如之何子夏聞而非之曰君子之道孰先傳焉孰</hi>
<hi>後倦焉葢君子教人先後有序不容躐等而驟進非謂傳以近小者於先而不教以逺大者於後也○朱子曰</hi>
<hi>灑掃應對精義入神事有大小禮無大小事有大小故其教有序而不可躐理無大小故隨其所處而皆不可</hi>
<hi>不盡愚謂子夏正謂教人小大有别前段程子之說却就灑掃應對上發明理無大小自是一義</hi>
伊川先生曰說書必非古意轉使人薄學者須是潛心<lb/>
積慮優游涵養使之自得今一日說盡只是教得薄至<lb/>
<pb n="KR3a0042_WYG_011-5b"/>
如漢時說下帷講誦猶未必說書<hi>理貴玩索至於口耳之傳末矣下帷講誦</hi>
<hi>如董仲舒之徒說見漢史</hi>
古者八嵗入小學十五入大學擇其才可教者聚之不<lb/>
肖者復之農畝葢士農不易業既入學則不治農然後<lb/>
士農判<hi>古者自國之貴胄子弟及士庶人之子八嵗則皆入小學十五則入大學然後擇其才之可教</hi>
<hi>者聚之於學其不可教者復歸之農畝</hi>在學之養若士大夫之子則不慮<lb/>
無養雖庶人之子既入學則亦必有養古之士者自十<lb/>
五入學至四十方仕中間自有二十五年學又無利可<lb/>
<pb n="KR3a0042_WYG_011-6a"/>
趨則所志可知須去趨善便自此成徳後之人自童稚<lb/>
間已有汲汲趨利之意何由得向善故古人必使四十<lb/>
而仕然後志定只營衣食却無害惟利禄之誘最害人<lb/>
<hi>本註云人有養便方定志於學○先王設教養之周而行之久士有定志專於修己而緩於干禄故能一意趨</hi>
<hi>善卒於成徳後世反是只營衣食者求於力分之内未足以奪志故無害若誘於利禄則所學皆非為己而根</hi>
<hi>本己撥矣故害最甚</hi>
天下有多少才只為道不明於天下故不得有所成就<lb/>
且古者興於詩立於禮成於樂如今人怎生會得古人<lb/>
<pb n="KR3a0042_WYG_011-6b"/>
於詩如今人歌曲一般雖閭巷童稚皆習聞其說而曉<lb/>
其義故能興起於詩後世老師宿儒尚不能曉其義怎<lb/>
生責得學者是不得興於詩也<hi>古人歌詩習熟其說而通達其義故吟諷之間</hi>
<hi>足以感發其善心而懲創其逸志</hi>古禮既廢人倫不明以至治家皆無<lb/>
法度是不得立於禮也<hi>禮所以叙人倫而施之家國者皆有法度以為據依故能有立</hi>
<hi>也</hi>古人有歌詠以養其性情聲音以養其耳目舞蹈以<lb/>
養其血脈今皆無之是不得成於樂也<hi>歌詠聲詩溫柔篤厚有以養其</hi>
<hi>性情也五聲成文八音相比鴻殺䟽數節奏和平有以養其耳目也至於手之舞足之蹈執其羽籥干戚之器</hi>
<pb n="KR3a0042_WYG_011-7a"/>
<hi>習其屈伸俯仰綴兆舒疾之文是以容貌得莊行列得正進退得齊心志條暢而血氣和平是有以養其血脈</hi>
<hi>也</hi>古之成材也易今之成材也難<lb/>
孔子教人不憤不啟不悱不發葢不待憤悱而發則知<lb/>
之不固待憤悱而後發則沛然矣學者須是深思之思<lb/>
而不得然後為他說便好<hi>朱子曰憤者心求通而未得之意悱者口欲言而未能之</hi>
<hi>貌啟謂開其意發謂達其辭愚謂不待憤悱而遽啟發之則未嘗深思其受之也必淺既無所得其聴之也若</hi>
<hi>亡啟發於憤悱之餘則思深力窮而倐然有得必沛然而通達矣</hi>初學者須是且為他<lb/>
說不然非獨他不曉亦止人好問之心也<hi>此又誘進初學之道</hi>
<pb n="KR3a0042_WYG_011-7b"/>
横渠先生曰恭敬撙節退讓以明禮仁之至也愛道之<lb/>
極也<hi>曲禮曰君子恭敬撙節退讓以明禮鄭氏曰撙猶趨也謂趨就乎節約也恭敬者禮之本撙節退讓</hi>
<hi>禮之文君子從事乎此則視聴言動之間天理流行人欲消盡而心徳全矣是仁之至也恭敬則無慢忽撙節</hi>
<hi>則無驕溢退讓則無怨爭是皆所以盡仁愛之道者也</hi>己不勉明則人無從倡道<lb/>
無從𢎞教無從成矣<hi>正䝉○明謂明禮也人必以禮而倡率道必以禮而宏大教必以禮</hi>
<hi>而成就</hi>
學記曰進而不顧其安使人不由其誠教人不盡其材<lb/>
<hi>其安其成其材皆謂受教者</hi>人未安之又進之未喻之又告之徒使<lb/>
<pb n="KR3a0042_WYG_011-8a"/>
人生此節目不盡材不顧安不由誠皆是施之妄也<hi>此言</hi>
<hi>進而不顧其安徒使人生此節目葢三患實相因而然皆陵節躐等不當其可而施之也</hi>教人至難<lb/>
必盡人之材乃不誤人觀可及處然後告之聖人之明<lb/>
直若庖丁之解牛皆知其隙刃投餘地無全牛矣<hi>此言教人</hi>
<hi>必盡其材聖人隨材施教各當其可如庖丁解牛洞見間隙無全牛矣事見莊子</hi>人之才足以<lb/>
有為但以其不由於誠則不盡其材若曰勉率而為之<lb/>
則豈有由誠哉<hi>横渠禮記說下同誠此言使人不由其誠勉強為之而無  意雖材所可為者</hi>
<hi>亦不能盡之矣○朱子曰嘗見横渠簡與人謂其子日來誦書不熟宜教他熟誦盡其誠與材</hi>
<pb n="KR3a0042_WYG_011-8b"/>
古之小兒便能敬事長者與之提攜則兩手奉長者之<lb/>
手問之掩口而對<hi>說見曲禮○捧手習扶持尊者掩口而對習其鄉尊者屏氣也</hi>葢稍<lb/>
不敬事便不忠信故教小兒且先安詳恭敬<hi>安詳則不躁率恭敬</hi>
<hi>則不誕慢此忠信之本也</hi>
孟子曰人不足與適也政不足與間也唯大人為能格<lb/>
君心之非非唯君心至於朋游學者之際彼雖議論異<lb/>
同未欲深較惟整理其心使歸之正豈小補哉<hi>横渠孟子說</hi>
　近思録卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>近思録卷一</head>
    <p>
<pb n="KR3a0042_WYG_001-1a"/>
欽定四庫全書<lb/>
　近思録卷一　　　　宋朱子吕祖謙同編<lb/>
　　　　　　　　　　　　　　葉采集解<lb/>
　　道體<hi>凡五十一條</hi>
　　　此卷論性之本原道之體統盖學問之綱領也<lb/>
廉溪先生曰無極而太極<hi>朱子曰上天之載無聲無臭而實造化之樞紐品彚之根</hi>
<hi>柢也故曰無極而太極非太極之外復有無極也○蔡節齋曰朱子曰太極者象數未形而其理巳具之稱又</hi>
<hi>曰未有天地之先畢竟是先有此理又曰無極者只是説這道理當初元無一物只是有此理而巳此箇道理</hi>
<pb n="KR3a0042_WYG_001-1b"/>
<hi>便㑹動而生陽靜而生隂詳此三條皆是主太極而為言也又曰從隂陽處看則所謂太極者便只是在隂陽</hi>
<hi>裏面今人說隂陽上面别有一箇無形無影底是太極非也又曰太極只是天地萬物之理在天地則天地中</hi>
<hi>有太極在萬物則萬物中有太極又曰非有以離乎隂陽即隂陽而指其本體詳此三條皆是主隂陽而為言</hi>
<hi>也故主太極而言則太極在隂陽之先主隂陽而言則太極在隂陽之内蓋自隂陽未生而言則所謂太極者</hi>
<hi>必當先有自隂陽既生而言則所謂太極者即在乎隂陽之中也謂隂陽之外别有太極常為隂陽主者固為</hi>
<hi>陷乎列子不生不化之謬而獨執夫太極只在隂陽之中之說者則又失其樞紐根柢之所為而大本有所不</hi>
<hi>識矣○愚按節齋先生此條所論最為明備而或者於隂陽未生之說有疑焉若以循環言之則隂前是陽陽</hi>
<hi>前又是隂似不可以未生言若截自一陽初動處萬物未生時言之則隂陽未動之時謂之隂陽未生亦可也</hi>
<pb n="KR3a0042_WYG_001-2a"/>
<hi>未生陽而陽之理已具未生隂而隂之理已具在人心則為喜怒哀樂未發之中總名曰太極然具於隂陽之</hi>
<hi>先而流行隂陽之内一太極而已</hi>太極動而生陽動極而靜靜而生隂<lb/>
靜極復動一動一靜亙為其根分隂分陽兩儀立焉<hi>朱子</hi>
<hi>曰太極之有動静是天命之流行也所謂一隂一陽之謂道誠者聖人之本物之終始而命之道也其動也誠</hi>
<hi>之通也繼之者善萬物之所資以始也其靜也誠之復也成之者性萬物各正其性命也動極而靜靜極復動</hi>
<hi>一動一靜互為其根命之所以流行而不已也動而生陽靜而生隂分隂分陽兩儀立焉分之所以一定而不</hi>
<hi>移也盖太極者本然之妙也動静者所乘之機也太極形而上之道也隂陽形而下之器也是以自其著者而</hi>
<hi>觀之則動靜不同時隂陽不同位而太極無不在焉自其微者而觀之則冲漠無眹而動靜隂陽之理已悉具</hi>
<pb n="KR3a0042_WYG_001-2b"/>
<hi>於其中矣雖然推之於前而不見其始之合引之於後而不見其終之離也故程子曰動靜無端隂陽無始非</hi>
<hi>知道者孰能識之○愚謂動而生陽動極而靜靜而生隂靜極復動者言太極流行之妙相推於無窮也一動</hi>
<hi>一靜互為其根分隂分陽兩儀立焉者言二氣對待之體一定而不易也邵子曰用起天地先體立天地後是</hi>
<hi>也然詳而分之則動而生陽靜而生隂者是流行之中定分未嘗亂也一動一靜互為其根者是對待之中妙</hi>
<hi>用實相流通也</hi>陽變隂合而生水火木金土五氣順布四時行<lb/>
焉<hi>朱子曰有太極則一動一靜而兩儀分有隂陽則一變一合而五行具然五行者質具於地而氣行於天</hi>
<hi>者也以質而語其生之序則曰水火木金土而水木陽也火金隂也以氣而語其行之序則曰木火土金水而</hi>
<hi>木火陽也金水隂也或曰陽何以言變隂何以言合曰陽動而隂随之故云變合○愚謂水火木金土者隂陽</hi>
<pb n="KR3a0042_WYG_001-3a"/>
<hi>生五行之序也木火土金水者五行自相生之序也曰五行之生與五行之相生其序不同何也曰五行之生</hi>
<hi>也盖二氣之交變合而各成天一生水地二生火天三生木地四生金天五生土所謂陽變隂合而生水火木</hi>
<hi>金土是也五行之相生也蓋一氣之推循環相因木生火火生土土生金金生水水復生木所謂五氣順布四</hi>
<hi>時行焉是也曰其所以有是二端何也曰二氣變合而生者原於對待之體也一氣循環而生者本於流行之</hi>
<hi>用也</hi>五行一隂陽也隂陽一太極也太極本無極也<hi>朱子曰五</hi>
<hi>行具則造化發育之具無不備矣故又即此而推本之以明其渾然一體莫非無極之妙而無極之妙亦未嘗</hi>
<hi>不各具於一物之中焉盖五行異質四時異氣而皆不能外乎隂陽五殊二實無餘欠也隂陽異位動靜異時</hi>
<hi>而皆不能離乎太極精粗本末無彼此也至於所以為太極者又無聲臭之可言也○愚按此圖即繫辭傳易</hi>
<pb n="KR3a0042_WYG_001-3b"/>
<hi>有太極是生兩儀兩儀生四象之義而推明之也但易以卦爻言圖以造化言卦爻固所以擬造化也</hi>五<lb/>
行之生也各一其性<hi>張南軒曰五行生質雖有不同然太極之理未嘗不存也五行各一</hi>
<hi>其性則為仁義禮智信之理而五行各専其一</hi>無極之真二五之精妙合而凝<lb/>
乾道成男坤道成女二氣交感化生萬物萬物生生而<lb/>
變化無窮焉<hi>朱子曰真以理言無妄之謂也精以氣言不二之名也妙合者無極二五本混融而</hi>
<hi>無間也凝者聚也氣聚而成形也盖性為之主而隂陽五行為之經緯錯綜又各以類凝聚而成形焉陽而健</hi>
<hi>者成男則父之道也隂而順者成女則母之道也是人物之始以氣化而生者也氣聚成形則形交氣感遂以</hi>
<hi>形化而人物生生變化無窮矣自男女而觀之則男女各一其性而男女一太極也自萬物而觀之則萬物各</hi>
<pb n="KR3a0042_WYG_001-4a"/>
<hi>一其性而萬物一太極也盖合而言之萬物統體一太極也分而言之一物各具一大極也○愚按繫辭天地</hi>
<hi>絪緼萬物化醇氣化也男女搆精萬物化生形化也圖説蓋本諸此</hi>惟人也得其秀而最<lb/>
靈形既生矣神發知矣五性感動而善惡分萬事出矣<lb/>
<hi>朱子曰此言衆人具動靜之理而常失之於動也盖人物之生莫不有太極之道焉然隂陽五行氣質交運而</hi>
<hi>人之所禀獨得其秀故其心為最靈而有以不失其性之全所謂天地之心而人之極也然形生於隂神發於</hi>
<hi>陽五常之性感物而動而陽善隂惡又以類分而五性之殊散為萬事盖二氣五行化生萬物其在人者又如</hi>
<hi>此也</hi>聖人定之以中正仁義<hi>本注云聖人之道/仁義中正而已矣</hi>而主靜<hi>本注</hi>
<hi>云無欲故靜</hi>立人極焉故聖人與天地合其徳日月合其明<lb/>
<pb n="KR3a0042_WYG_001-4b"/>
四時合其序鬼神合其吉凶<hi>朱子曰此言聖人全動靜之徳而常本之於靜也盖</hi>
<hi>人禀隂陽五行之秀氣以生而聖人之生又得其秀之秀者是以其行之也中其處之也正其發之也仁其裁</hi>
<hi>之也義盖一動一靜莫不有以全夫太極之道而無所虧焉則向之所謂欲動情勝利害相攻者於此乎定矣</hi>
<hi>然靜者誠之復而性之真也苟非此心寂然無欲而靜則亦何以酬酢事物之變而一天下之動哉故聖人中</hi>
<hi>正仁義動靜周流而其動也必主乎靜此其所以成位乎中而天地日月四時鬼神有所不能違也盖必體立</hi>
<hi>而後用有以行若程子論乾坤動靜而曰不専一則不能直遂不翕聚則不能發㪚亦此意耳○李果齋曰五</hi>
<hi>性感動而善惡分是五性皆有動有靜也惟聖人能定其性而主於靜故動罔不善而人心之太極立焉盖人</hi>
<hi>生而靜性之本體湛然無欲斯能主靜此立極之要領也○或問周子不言禮智而言中正何也愚謂此圖辭</hi>
<pb n="KR3a0042_WYG_001-5a"/>
<hi>義悉出於易易本隂陽而推之人事其徳曰仁義其用曰中正要不越隂陽之兩端而已仁義而非中正則仁</hi>
<hi>為姑息義為忍刻之類故易尤重中正</hi>君子修之吉小人悖之凶<hi>朱子曰聖人太</hi>
<hi>極之全體一動一靜無適而非中正仁義之極盖不假修為而自然也未至此而修之君子之所以吉也不知</hi>
<hi>此而悖之小人之所以凶也修之悖之亦在乎敬肆之間而已矣敬則欲寡而理明寡之又寡以至於無則靜</hi>
<hi>虚動直而聖可學矣</hi>故曰立天之道曰隂與陽立地之道曰柔與<lb/>
剛立人之道曰仁與義又曰原始反終故知死生之說<lb/>
<hi>朱子曰隂陽成象天道之所以立也剛柔成質地道之所以立也仁義成徳人道之所以立也道一而巳隨事</hi>
<hi>著見故有三才之别而於其中又各有體用之分焉其實則一太極也陽也剛也仁也物之始也隂也柔也義</hi>
<pb n="KR3a0042_WYG_001-5b"/>
<hi>也物之終也能原其始而知所以生則反其終而知所以死矣此天地之間綱紀造化流行古今不言之妙聖</hi>
<hi>人作易之大意盖不出此故引之以證其說○愚謂一隂一陽之謂道道即太極也在天以氣言曰隂陽在地</hi>
<hi>以形言曰柔剛在人以徳言曰仁義此太極之體所以立也死生者物之終始也知死生之説則盡二氣流行</hi>
<hi>之妙矣此太極之用所以行也凡此二端發明太極之全體大用故引以結證一圖之義</hi>大哉易也<lb/>
斯其至矣<hi>蔡節齋曰易有太極易變易也夫子所謂無體之易也太極至極也言變易無體而有至</hi>
<hi>極之理也故周子太極圖説特以無極而太極發明易有太極之義其所謂無極而太極者盖亦言其無體之</hi>
<hi>易而有至極之理也是其無極之真實有得於夫子易之一言而或以為周子妄加者繆也且其圖説無非取</hi>
<hi>於易者而其篇末又以大哉易也結之聖賢之言斷可識矣</hi>
<pb n="KR3a0042_WYG_001-6a"/>
誠無為<hi>朱子曰實理自然何為之有即太極也</hi>幾善惡<hi>朱子曰幾者動之微善惡之所由分</hi>
<hi>也盖動於人心之微則天理固當發見而人欲亦已萌乎其間矣此隂陽之象也</hi>徳愛曰仁宜<lb/>
曰義理曰禮通曰智守曰信<hi>朱子曰道之得於心者謂之徳其别有是五者之用</hi>
<hi>而因以名其體焉即五行之性也</hi>性焉安焉之謂聖<hi>朱子曰性者獨得於天安者本全於</hi>
<hi>巳聖者大而化之之稱此不待學問勉强而誠無不立幾無不明徳無不備者也</hi>復焉執焉之<lb/>
謂賢<hi>朱子曰復者反而至之執者保而持之賢者才徳過人之稱此思誠研幾以誠其徳而有以守之者</hi>
<hi>也</hi>發微不可見充周不可窮之謂神<hi>通書○朱子曰發之微妙而不可見</hi>
<hi>充之周遍而不可窮則聖人之妙用而不可知者也○愚謂性焉復焉以誠而言也安焉執焉以幾而言也發</hi>
<pb n="KR3a0042_WYG_001-6b"/>
<hi>微充周則幾之動而神也即通書次章誠幾神之義</hi>
伊川先生曰喜怒哀樂之未發謂之中中也者言寂然<lb/>
不動者也故曰天下之大本發而皆中節謂之和和也<lb/>
者言感而遂通者也故曰天下之逹道<hi>文集下同說見中庸○朱子曰</hi>
<hi>喜怒哀樂情也其未發則性也無所偏倚故謂之中發而皆中節情之正也無所乖戾故謂之和大木者天命</hi>
<hi>之性天下之理皆由此出道之體也逹道者循性之謂天下古今之所共由道之用也</hi>
心一也有指體而言者<hi>本注云寂然不動是也</hi>有指用而言者<hi>本注</hi>
<hi>云感而遂通天下之故是也</hi>惟觀其所見如何耳<lb/>
<pb n="KR3a0042_WYG_001-7a"/>
乾天也天者乾之形體乾者天之性情乾健也健而無<lb/>
息之謂乾<hi>朱子曰性情二者常相參有性便有情有情便有性火之性情則是熱水之性情則是寒</hi>
<hi>天之性情則是健健之體為性健之用是情惟其健所以不息</hi>夫天専言之則道也天<lb/>
且弗違是也分而言之則以形體謂之天以主宰謂之<lb/>
帝以功用為之鬼神以妙用謂之神以性情為之乾<hi>易傳</hi>
<hi>下同○道者天理當然之路専言天者即道也分而言之指其形體髙大而無涯則謂之天指其主宰運用而</hi>
<hi>有定則謂之帝天所以主宰萬化者理而已功用造化之有迹者如日月之徃來萬物之屈伸是也往者為鬼</hi>
<hi>來者為神屈者為鬼而伸者為神也妙用造化之無迹者如運用而無方變化而莫測是也○朱子曰功用言</hi>
<pb n="KR3a0042_WYG_001-7b"/>
<hi>其氣也妙用言其理也功用兼精粗而言妙用言其精者○黄勉齋曰合而言之言鬼神則神在其中矣柝而</hi>
<hi>言之則鬼神者其粗迹神者其妙用也○伊川言鬼神者造化之迹此以功用言也○横渠言鬼神二氣之良</hi>
<hi>能此合妙用而言也</hi>
四徳之元猶五常之仁偏言則一事専言則包四者<hi>乾卦</hi>
<hi>彖傳在天為四徳元亨利貞也在人為五常仁義禮智信也分而言之在元者四徳之一仁者五常之一專言</hi>
<hi>元則亨利貞在其中専言仁則禮義智信在其中蓋元者天地之生理也亨者生理之逹利者生理之遂貞者</hi>
<hi>生理之正也仁者人心之生理也禮者仁之節文義者仁之裁制智者仁之明辨信者仁之真實也○朱子曰</hi>
<hi>仁之一事所以包四者不可離其一事而别求兼四者之仁又曰仁是生底意思通貫周流於四者之中須得</hi>
<pb n="KR3a0042_WYG_001-8a"/>
<hi>辭遜斷制是非三者方成得仁之事</hi>
天所賦為命物所受為性<hi>朱子曰命猶誥敕性猶職任天以此理命於人人禀受此</hi>
<hi>理則謂之性</hi>
鬼神者造化之迹也<lb/>
剝之為卦諸陽消剝已盡獨有上九一爻尚存如碩大<lb/>
之果不見食將有復生之理上九亦變則純隂矣然陽<lb/>
無可盡之理變於上則生於下無間可容息也聖人發<lb/>
明此理以見陽與君子之道不可亡也或曰剝盡則為<lb/>
<pb n="KR3a0042_WYG_001-8b"/>
純坤豈復有陽乎曰以卦配月則坤當十月以氣消息<lb/>
言則陽剝為坤陽來為復陽未嘗盡也剝盡於上則復<lb/>
生於下矣<hi>一氣無頓消亦無頓息以卦配月積三十日而成一月亦積三十分而成一爻九月中於</hi>
<hi>卦為剝陽未剝盡猶有上九一爻剝三十分至十月中陽氣消盡而為純坤然陽纔盡於上則已萌於下積三</hi>
<hi>十分至十一月中然後陽氣應於地上而成復之一爻也盖隂陽二氣語其流行則一氣耳息則為陽消則為</hi>
<hi>隂消之終即息之始不容有間斷</hi>故十月謂之陽月恐疑其無陽也隂<lb/>
亦然聖人不言耳<hi>十月於卦為坤恐人疑其無陽故特謂之陽月所以見陽氣已萌也隂於</hi>
<hi>四月純乾之時亦然隂之類為小人故聖人不言耳</hi>
<pb n="KR3a0042_WYG_001-9a"/>
一陽復於下乃天地生物之心也先儒皆以靜為見天<lb/>
地之心盖不知動之端乃天地之心也非知道者孰能<lb/>
識之<hi>復卦彖曰復其見天地之心乎朱子曰十月積隂陽氣收歛天地生物之心固未嘗息但無端倪可</hi>
<hi>見一陽既復則生意發動乃始復見其端緒也</hi>
仁者天下之公善之本也<hi>復卦六二傳仁者以天地萬物為一體故曰天下之公四</hi>
<hi>端萬善皆統乎仁故曰善之本也</hi>
有感必有應凡有動皆為感感則必有應所應復為感<lb/>
所感復有應所以不已也感通之理知道者黙而觀之<lb/>
<pb n="KR3a0042_WYG_001-9b"/>
可也<hi>咸卦九四傳屈伸徃來感應無窮自屈而伸則屈者感也伸者應也自伸而屈則伸者感也屈者應</hi>
<hi>也明乎此則天地隂陽之消長變化人心物理之表裏盛衰要不外乎感應之理而已</hi>
天下之理終而復始所以恆而不窮恆非一定之謂也<lb/>
一定則不能恆矣惟随時變易乃常道也天地常乆之<lb/>
道天下常乆之理非知道者孰能識之<hi>恆卦彖傳随時變易不窮乃常</hi>
<hi>道也日月徃來萬化屈伸無一息之停然其徃來屈伸則亙萬古古而常然也</hi>
人性本善有不可革者何也曰語其性則皆善也語其<lb/>
才則有下愚之不移<hi>革卦上六傳性無不善才者性之所能合理與氣而成氣質則有昏</hi>
<pb n="KR3a0042_WYG_001-10a"/>
<hi>明强弜之異其昏弱之極者為下愚</hi>所謂下愚有二焉自暴也自棄也人<lb/>
苟以善自治則無不可移者雖昏愚之至皆可漸磨而<lb/>
進惟自暴者拒之以不信自棄者絶之以不為雖聖人<lb/>
與居不能化而入也仲尼之所謂下愚也<hi>人性本善自暴者咈戾而</hi>
<hi>不信乎善是自暴害其性也自棄者雖知其善然怠廢而不為是自棄絶其性也此愚之又下者不可移矣○</hi>
<hi>朱子曰自暴者剛惡之所為自棄者柔惡之所為</hi>然天下自棄自暴者非必皆<lb/>
昏愚也徃徃强戾而才力有過人者商辛是也聖人以<lb/>
其自絶於善謂之下愚然考其歸則誠愚也<hi>史記稱紂資辯㨗敏</hi>
<pb n="KR3a0042_WYG_001-10b"/>
<hi>才力過人手格猛獸知足以拒諫言足以飾非則其天資固非昏愚者然其勇於為惡而自絶於善要其終真</hi>
<hi>下愚耳</hi>既曰下愚其能革面何也曰心雖絶於善道其畏<lb/>
威而寡罪則與人同也唯其有與人同所以知其非性<lb/>
之罪也<hi>革卦上六曰小人革面下愚小人自絶於善然畏□刑而欲免罪則與人無以異是以亦能揜</hi>
<hi>其不善而著其善惟其畏懼有與人同者是以知其性之本善也</hi>
在物為理處物為義<hi>理即是義然事物各有理裁制事物而合乎理者為義○朱子曰義</hi>
<hi>者心之制事之宜也彼事之宜雖若在外然所以制其宜則在心也非程子一語則後人未免有義外之見</hi>
動靜無端隂陽無始非知道者孰能識之<hi>經說下同○動靜相推隂</hi>
<pb n="KR3a0042_WYG_001-11a"/>
<hi>陽密移無有間斷有間斷則有端始無間斷故曰無端始也其所以然者道也道固一而無間斷也異時論剝</hi>
<hi>復之道曰無間可容息也又曰其間原不斷續皆此意也○朱子曰動靜相生如循環之無端</hi>
仁者天下之正理失正理則無序而不和<hi>子曰仁而不仁如禮何人</hi>
<hi>而不仁如樂何人而不仁則私欲交亂害於正理固宜舛逆而無序乖戾而不和也序者禮之本和者樂之本</hi>
忠信所以進徳終日乾乾君子當終日對越在天也<hi>說見</hi>
<hi>乾卦九三文言發乎真心之謂忠盡乎實理之謂信忠信乃進徳之基終日乾乾者謂終日對越在天也越於</hi>
<hi>也君子一言一動守其忠信常瞻對乎上帝不敢有一毫欺慢之意也以下皆發明所以對越在天之義</hi>盖<lb/>
上天之載無聲無臭其體則謂之易其理則謂之道其<lb/>
<pb n="KR3a0042_WYG_001-11b"/>
用則謂之神其命於人則謂之性率性則謂之道修道<lb/>
則謂之教<hi>上天之載無聲無臭所謂太極本無極也體猶質也隂陽變易乃太極之體也故其體謂</hi>
<hi>之易其所以變易之理則謂之道其變易之用則謂之神此以天道言也天理賦於人謂之性循性之自然謂</hi>
<hi>之道因其自然者而修明之謂之教此以人道言也惟其天人之理一所以終日對越在天也</hi>孟子去<lb/>
其中又發揮出浩然之氣可謂盡矣<hi>浩然盛大流行之貌盖天地正大之</hi>
<hi>氣人得之以生本浩然也失養則餒而無以配乎道義之用得養則充而有以復其正大之體盡矣謂無餘事</hi>
<hi>也此言天人之氣一所以終日對越在天者也</hi>故說神如在其上如在其左右<lb/>
大小大事而只曰誠之不可揜如此夫徹上徹下不過<lb/>
<pb n="KR3a0042_WYG_001-12a"/>
如此<hi>大小猶多少也中庸論鬼神如此其盛而卒曰誠之不可揜誠者實理即所謂忠信之體天人之間</hi>
<hi>通此實理故君子忠信進徳所以為對越在天也</hi>形而上為道形而下為器須<lb/>
著如此説器亦道道亦器<hi>説見繫辭道者指事物之理故曰形而上器者指事物之</hi>
<hi>體故曰形而下其實道寓於器本不相離也盖言日用之間無非天理之流行所謂終日對越在天者亦敬循</hi>
<hi>乎此理而已</hi>但得道在不繫今與後巳與人<hi>不繫猶不拘也言人能體道而</hi>
<hi>不違則道在我矣不拘人巳古今無徃而不合盖道本無間然也</hi>
醫書言手足痿痺為不仁此言最善名狀仁者以天地<lb/>
萬物為一體莫非巳也認得為巳何所不至若不有諸<lb/>
<pb n="KR3a0042_WYG_001-12b"/>
巳自不與巳相干如手足不仁氣巳不貫皆不屬巳<hi>天地</hi>
<hi>萬物與我同體心無私蔽則自然愛而公矣所謂仁也苟是理不明而為私意所隔截刖形骸爾汝之分了無</hi>
<hi>交渉譬如手足痿痺氣不相貫疾痛疴癢皆不相干此四體之不仁也</hi>故博施濟衆乃聖<lb/>
人之功用仁至難言故止曰巳欲立而立人巳欲逹而<lb/>
逹人能近取譬可謂仁之方也巳欲令如是觀仁可以<lb/>
得仁之體<hi>說見論語博施濟衆乃聖人之功用子貢以是言仁未識仁之體夫子告之使知人之欲</hi>
<hi>無異巳之欲施於人者亦猶施於巳近取諸身而譬之於人則得求仁之術即此可見仁之體也○朱子曰博</hi>
<hi>施濟衆是就事上說却不就心上說夫子所以提起正是就心上指仁之本體而告之又曰博施濟衆固仁之</hi>
<pb n="KR3a0042_WYG_001-13a"/>
<hi>極功但只乍見孺子將入井時有怵惕惻隱之心亦便是仁此處最好看</hi>
生之謂性性即氣氣即性生之謂也<hi>人之有生氣聚成形理亦具焉是謂</hi>
<hi>之性性與氣本不相離也故曰性即氣氣即性</hi>人生氣禀理有善惡然不是性<lb/>
中元有此兩物相對而生也<hi>氣禀雜揉善惡由分此亦理之所有然原是性之木</hi>
<hi>則善而已非性中原有善惡二者並生也</hi>有自幼而善有自幼而惡<hi>本注云后稷之</hi>
<hi>克岐克嶷子越椒始生人知其必滅若敖氏之類</hi>是氣禀有然也善固性也然<lb/>
惡亦不可不謂之性也<hi>程子又曰善惡皆天理謂之惡者本非惡但或過或不及便如</hi>
<hi>此○朱子曰天下無性外之物本皆善而流於惡耳○愚謂原天命賦予之初固有善而無惡及氣禀拘滯之</hi>
<pb n="KR3a0042_WYG_001-13b"/>
<hi>後則其惡者謂非性之本然則可謂之非性則不可性一也所指之地不同耳</hi>盖生之謂性人<lb/>
生而靜以上不容説才説性時便巳不是性也<hi>朱子曰人生而</hi>
<hi>靜以上是人物未生時只可謂之理未可名為性所謂在天曰命也纔説性時便是人生以後此理已墮在刑</hi>
<hi>氣之中不全是性之本體矣所謂在人曰性也○此重釋生之謂性</hi>凡人説性只是説繼<lb/>
之者善也孟子言性善是也夫所謂繼之者善也者猶<lb/>
水流而就下也皆水也有流而至海終無所汙此何煩<lb/>
人力之為也有流而未逺固巳漸濁有出而甚逺方有<lb/>
所濁有濁之多者有濁之少者清濁雖不同然不可以<lb/>
<pb n="KR3a0042_WYG_001-14a"/>
濁者不為水也<hi>繫辭曰一隂一陽之謂道繼之者善也盖天遒流行發育萬物賦受之間渾然</hi>
<hi>一理純粹至善所謂性善者也繼之云者猶水流而就下其有清濁逺近之不同猶氣禀昏明純駁有深淺也</hi>
<hi>水固本清及流而濁不可謂之非水猶性雖本善及局於氣而惡不可謂之非性○此重釋善固性也惡亦不</hi>
<hi>可不謂之性</hi>如此則人不可以不加澄治之功故用力敏勇<lb/>
則疾清用力緩怠則遲清及其清也則却只是元初水<lb/>
也不是將清來換却濁亦不是取出濁來置在一隅也<lb/>
水之清則性善之謂也故不是善與惡在性中為兩物<lb/>
相對各自出來<hi>朱子曰人雖為氣所昏而性則未嘗不在其中故不可不加澄治之功惟能學</hi>
<pb n="KR3a0042_WYG_001-14b"/>
<hi>以勝之則知此理渾然初未嘗損所謂元初水也雖濁而清者存固非將清來換濁既清則本無濁固非取濁</hi>
<hi>置一隅也如此則其本善而已矣性中豈有兩物對立而並行也哉愚謂不知性之本善則不能自勉以復其</hi>
<hi>初不知性有時而陷於惡則不能力加澄治之功二説盖互相發明也○此重釋不是性中元有兩物相對而</hi>
<hi>生但前以本言則曰相對而生此以用言則曰相對各自出來</hi>此理天命也順而循之<lb/>
則道也循此而修之各得其分則教也自天命以至於<lb/>
教我無加損焉此舜有天下而不與焉者也<hi>朱子曰修道雖以人</hi>
<hi>事言然其所以修之者莫非天命之本然非人私智所能為也然非聖人有不能盡故以舜事明之</hi>
觀天地生物氣象<hi>本注云周茂叔看○造化流行發育萬物溥博周徧生理條逹觀之使人</hi>
<pb n="KR3a0042_WYG_001-15a"/>
<hi>良心油然而生此即周子牕前草不除去問之云與自家意思一般是也</hi>
萬物之生意最可觀此元者善之長也斯所謂仁也<hi>朱子</hi>
<hi>曰物之初生淳粹未㪚最好看及幹葉茂盛便不好看見孺子八井時怵惕惻隱之心只這些子便見得仁到</hi>
<hi>他發政施仁其仁固廣然却難看</hi>
滿腔子是惻隱之心<hi>腔子猶軀殻也惻傷怛也隱痛也人之一身惻隱之心無所不至故</hi>
<hi>疾痛疴癢觸之則覺由是推之則天地萬物本一體也無徃而非惻隱之心矣○朱子曰彌滿充實無空缺處</hi>
<hi>如刀割著亦痛針刺著亦痛</hi>
天地萬物之理無獨必有對皆自然而然非有安排也<lb/>
<pb n="KR3a0042_WYG_001-15b"/>
毎中夜以思不知手之舞之足之蹈之也<hi>朱子曰隂與陽對動與靜</hi>
<hi>對以至屈伸消長左右上下或以類而對或以反而對反覆推之未有兀然無對而孤立者程子謂惟道無對</hi>
<hi>然以形而上下論之亦未嘗不有對也</hi>
中者天下之大本天地之間亭亭當當直上直下之正<lb/>
理出則不是惟敬而無失最盡<hi>喜怒哀樂未發之時此性渾然在中亭亭當當</hi>
<hi>直上直下無所偏倚此天下之大本而萬善之主也心有散逸則失其所以為主唯能敬以存之則有以全其</hi>
<hi>中之本體矣</hi>
伊川先生曰公則一私則萬殊人心不同如面只是私<lb/>
<pb n="KR3a0042_WYG_001-16a"/>
心<hi>公則萬物一體私則人已萬殊</hi>
凡物有本末不可分本末為兩段事灑掃應對是其然<lb/>
必有所以然<hi>朱子曰治心修身是本灑掃應對是末皆其然之事也至於所以然則理也理無精</hi>
<hi>粗本末</hi>
楊子㧞一毛不為墨子又摩頂放踵為之此皆是不得<lb/>
中至如子莫執中欲執此二者之中不知怎麽執得識<lb/>
得則凡事物上皆天然有箇中在那上不待人安排也<lb/>
安排著則不中矣<hi>楊朱為我故以一毫利天下而不為墨翟兼愛故雖摩頂至踵可以利天</hi>
<pb n="KR3a0042_WYG_001-16b"/>
<hi>下而亦為之楊墨各守一偏固皆失其中子莫魯之賢人也懲二者之偏欲於二者之間而取中夫中者隨時</hi>
<hi>而在不能隨時以權其宜而膠於一定之中則所執者亦偏矣故君子貴於格物以致其知物格而知至則有</hi>
<hi>以識夫時中之理而於事事物物各有天然之中不待著意安排也若事事安排則或雜以意見之私而非天</hi>
<hi>然之中矣</hi>
問時中如何伊川先生曰中字最難識須是黙識心通<lb/>
且試言一<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>則中央為中一家則<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>中非中而堂為中<lb/>
言一國則堂非中而國之中為中推此類可見矣如三<lb/>
過其門不入在禹稷之世為中若居陋巷則非中也居<lb/>
<pb n="KR3a0042_WYG_001-17a"/>
陋巷在顔子之時為中若三過其門不入則非中也<hi>時中</hi>
<hi>者隨時有中不可執一而求也意如上章禹之治水九年於外三過其門而不暇入蓋得時行道任天下之青</hi>
<hi>濟斯民之患如是乃合此時之中顔子之世明王不興以夫子之大聖而不得行其道則其時可以止矣故隱</hi>
<hi>居獨善而簞瓢自樂如是乃合此時之中是二者若違時而易務則皆失其中矣</hi>
无妄之謂誠不欺其次矣<hi>本注云李邦直云不欺之謂誠便以不欺為誠徐仲車云</hi>
<hi>不息之謂誠中庸言至誠無息非以無息解誠也或以問先生先生曰云云○无妄者實理之自然而無一毫</hi>
<hi>偽妄也故謂之誠不欺者知實理之當然而不自為欺乃思誠也○朱子曰无妄者自然之誠不欺是著力去</hi>
<hi>做底故曰其次</hi>
<pb n="KR3a0042_WYG_001-17b"/>
冲漠無眹萬象森然已具未應不是先已應不是後<hi>冲漠</hi>
<hi>未形而萬理畢具即所謂無極而太極也未應者寂然不動之時也已應者感而遂通之時也已應之理悉具</hi>
<hi>於未應之時故未應非先已應非後盖即體而用在其中不可以先後分也○朱子曰未有事物之時此理已</hi>
<hi>具少間應處亦只是此理</hi>如百尺之木自根本至枝葉皆是一貫不<lb/>
可道上面一段事無形無兆却待人旋安排引入來教<lb/>
入塗轍<hi>轍車跡塗轍猶路脈也道有體用而非兩端猶木有根本是生枝葉上下一貫未嘗間斷豈可</hi>
<hi>謂未應之時空虚無有已應之際旋待安排引入塗轍言此理具於氣形事為之先本一貫也</hi>既是塗<lb/>
轍却只是一箇塗轍<hi>言此理流行於氣形事為之中亦未嘗有二致也○朱子曰如父之</hi>
<pb n="KR3a0042_WYG_001-18a"/>
<hi>慈子之孝只是一條路從源頭下來</hi>
近取諸身百理皆具屈伸徃來之義只於鼻息之間見<lb/>
之屈伸徃來只是理不必將既屈之氣復為方伸之氣<lb/>
生生之理自然不息<hi>鼻息呼吸可見屈伸徃來之義以理而言則屈伸徃來自然不息以</hi>
<hi>氣而言則不是以既屈之氣為方伸之氣如釋氏所謂輪廻者也○朱子曰此段為横渠形潰反原之説而發</hi>
<hi>也李果齋曰徃而屈者其氣已散來而伸者其氣方生生生之理自然不窮若以既屈之氣復為方伸之氣則</hi>
<hi>是天地間只有許多氣來來去去造化之理不幾於窮乎釋氏不明乎此所以有輪廻之說</hi>如復卦<lb/>
言七日來復其間元不斷續陽已復生物極必返其理<lb/>
<pb n="KR3a0042_WYG_001-18b"/>
須如此有生便有死有始便有終<hi>日即月也以卦配月則自五月陽始消而</hi>
<hi>為姤至十一月陽生而為復自姤至復凡七月也消極而生無有間斷物極必返理之自然生死始終皆一理</hi>
<hi>也</hi>
明道先生曰天地之間只有一箇感與應而已更有甚<lb/>
事<hi>詳見前</hi>
問仁伊川先生曰此在諸公自思之將聖賢所言仁處<lb/>
類聚觀之體認出來孟子曰惻隱之心仁也後人遂以<lb/>
愛為仁愛自是情仁自是性豈可専以愛為仁孟子言<lb/>
<pb n="KR3a0042_WYG_001-19a"/>
惻隱之心仁之端也既曰仁之端則不可便為之仁退<lb/>
之言博愛之為仁非也仁者固博愛然便以博愛為仁<lb/>
則不可<hi>仁者愛之理愛者仁之情以愛為仁是指情為性端之云者言仁在中而端緒見於外也或問</hi>
<hi>樊遲問仁子曰愛人是夫子亦嘗以愛言仁也曰孔門問答皆是教人於巳發處用功孟子所謂惻隱之心仁</hi>
<hi>也亦是於巳發之端體認但後之論仁者無復知性情之别故程子發此義以示人欲使沿流而遡其源也學</hi>
<hi>者其深體之</hi>
問仁與心何異伊川曰心譬如榖種生之性便是仁陽<lb/>
氣發處乃情也<hi>以榖種喻心生之性便是愛之理陽氣發處便是惻隱之情</hi>
<pb n="KR3a0042_WYG_001-19b"/>
義訓宜禮訓别智訓知仁當何訓説者謂訓覺訓人皆<lb/>
非也當合孔孟言仁處大槩研窮之二三歳得之未晩<lb/>
也<hi>訓者以其字義難明故又假一字以訓解之義者天理之當然所以裁制乎事物之宜故訓宜禮者天理</hi>
<hi>之節文所以别親踈上下之分故訓别智者天理之明睿所以知事物之是非故訓智仁道至大包乎三者故</hi>
<hi>為難訓説者謂訓覺者言不為物欲所蔽癢疴疾痛觸之即覺夫仁者固無所不覺然覺不足以盡仁之藴也</hi>
<hi>訓人者言天地生人均氣同理以人體之剛惻怛慈愛之意自然無所間斷夫仁者固以人為體然不可以訓</hi>
<hi>仁也○朱子曰仁是愛之體覺自是智之用仁統四徳故仁則無不覺然便以覺為仁則不可或謂仁只是人</hi>
<hi>心之生理以生字訓之何如朱子曰不必須用一字訓但要識得大意通透耳</hi>
<pb n="KR3a0042_WYG_001-20a"/>
性即理也天下之理原其所自來未有不善喜怒哀樂<lb/>
未發何嘗不善發而中節則無徃而不善發不中節然<lb/>
後為不善故凡言善惡皆先善而後惡言吉凶皆先吉<lb/>
而後凶言是非皆先是而後非<hi>朱子曰性即理也一語自孔子後惟伊川説得</hi>
<hi>盡□撲不破性即是天理那得有惡又曰未發之前氣不用事所以有善而無惡</hi>
問心有善惡否伊川曰在天為命在義為理在人為性<lb/>
主於身為心其實一也心本善發於思慮則有善有不<lb/>
善若既發則可謂之情不可謂之心<hi>天道流行賦與萬物謂之命事物萬</hi>
<pb n="KR3a0042_WYG_001-20b"/>
<hi>殊各有天然之則統而名之謂之理人得是理以生謂之性是性所存虚靈知覺為一身之主宰謂之心實則</hi>
<hi>非二也推本而言心豈有不善自七情之發而後有善惡之分○朱子曰既發不可謂之非心但有不善則非</hi>
<hi>心之本體</hi>譬如水只可謂之水至如流而為派或行於東或<lb/>
行於西却為之流也<lb/>
性出於天才出於氣氣清則才清氣濁則才濁才則有<lb/>
善有不善性則無不善<hi>性本乎理理無不善才本乎氣氣則不齊故或以之為善或以</hi>
<hi>之為惡○孟子曰若夫為不善非才之罪也朱子曰孟子専以其發於性者言之故以為才無不善程子兼指</hi>
<hi>其禀於氣者言之則人之材質固有昏明强弱之不同張子所謂氣質之性是也二説雖殊各有所當然程子</hi>
<pb n="KR3a0042_WYG_001-21a"/>
<hi>為密</hi>
性者自然完具信只是有此者也故四端不言信<hi>仁義禮智</hi>
<hi>分而言之則四者各立自然全具實有是四者則謂之信故信無定位非於四者之外别有信也孟子論四端</hi>
<hi>而不及信盖信在其中矣○李果齋曰五常言信配五行而言四端不言信配四時而言也盖土分旺於四時</hi>
<hi>之季信已立於四端之中也</hi>
心生道也有是心斯具是形以生惻隱之心人之生道<lb/>
也<hi>心者人之生理也有是心斯具是形此言生人之道惻隱之心人之生道此言人道是心故酬酢運用生</hi>
<hi>生而不窮苟無是心則同於砂石而生理絶矣○朱子曰心生道也謂天地以生物為心而人得之以為心者</hi>
<pb n="KR3a0042_WYG_001-21b"/>
<hi>又曰心是箇活底物</hi>
横渠先生曰氣坱然太虚升降飛揚未嘗止息此虚實<lb/>
動靜之機隂陽剛柔之始浮而上者陽之清降而下者<lb/>
隂之濁其感遇聚散為風雨為霜雪萬品之流行山川<lb/>
之融結糟粕煨燼無非教也<hi>正蒙下同○坱然盛大氤氲之義坱然太虚周流上</hi>
<hi>下亙古窮今未嘗止息者元氣也虚實動靜妙用由是而形故曰機隂陽剛柔定體由是而立故曰始判而為</hi>
<hi>上下清濁合而為風雨霜雪凝而為人物山川之形質散而為糟粕煨燼之渣滓消長萬變生生不窮皆道體</hi>
<hi>之流行故曰無非至教</hi>
<pb n="KR3a0042_WYG_001-22a"/>
游氣紛擾合而成質者生人物之萬殊其隂陽兩端循<lb/>
環不已者立天地之大義<hi>游氣雜揉凝而成形者人物萬殊所以生也隂陽推移循</hi>
<hi>環無窮者天地大經所以立也游氣紛擾緯也隂陽循環經也○朱子曰隂陽循環如磨游氣紛擾如磨中出</hi>
<hi>者</hi>
天體物不遺猶仁體事而無不在也<hi>朱子曰體物言為物之體也盖物物</hi>
<hi>有箇天理體事謂事事是仁做出來</hi>禮儀三百威儀三千無一物而非仁<lb/>
也<hi>禮儀者經禮也威儀者曲禮也禮文之大小無非愛敬懇惻之心所發見者故曰無一物而非仁也不然</hi>
<hi>則禮特虚文而已</hi>昊天曰明及爾出王昊天曰旦及爾游衍無<lb/>
<pb n="KR3a0042_WYG_001-22b"/>
一物之不體也<hi>王徃通○詩大雅板篇出王謂出而有所往也旦亦明也游衍寛縱之意言天</hi>
<hi>道昭明凡人之徃來游息之所此理無往而不在因是以證體物不遺之意</hi>
鬼神者二氣之良能也<hi>良能者自然而然莫之為而為也朱子謂横渠此語尤精</hi>
物之初生氣日至而滋息物生既盈氣日反而游散至<lb/>
之謂神以其伸也反之謂鬼以其歸也<hi>物自少以至壯氣日至而滋息</hi>
<hi>滋息者生而就滿也自壯以至老氣日反而游散游散者消而就盡也以其日至而伸故曰神以其日反而歸</hi>
<hi>故曰鬼</hi>
性者萬物之一源非有我之得私也惟大人為能盡其<lb/>
<pb n="KR3a0042_WYG_001-23a"/>
道是故立必俱立知必周知愛必兼愛成不獨成彼自<lb/>
蔽塞而不知順吾理者則亦末如之何矣<hi>性原於天而人之所同得</hi>
<hi>也惟大人者能盡巳之性則能盡人之性盖性本無二也故已有所立必與夫人以俱立已有所知必使夫人</hi>
<hi>以周知愛必兼愛使人皆得所愛也成不獨成使人皆有所成也四者大人之所存心也立者禮之幹也知者</hi>
<hi>智之用也愛者仁之施也成者義之遂也自立於禮以至成於義學之始終也張子之教以禮為先故首曰立</hi>
<hi>如是而彼或蔽塞而不通不知所以順乎理則亦無如之何然其心固欲其同盡乎一源之性也此即大學明</hi>
<hi>明徳於天下中庸成巳成物之道盖四端之根本也</hi>
一故神譬之人身四體皆一物故觸之而無不覺不待<lb/>
<pb n="KR3a0042_WYG_001-23b"/>
心使至此而後覺也此所謂感而遂通不行而至不疾<lb/>
而速也<hi>横渠易説○一謂純一也神謂神妙而無不通也猶人之四體本一也故觸之即覺不待思慮</hi>
<hi>擬議使一有間斷則痛癢有所不覺矣天地之為物不貳故妙用而無方聖人之心不貳故感通而莫測</hi>
心統性情者也<hi>横渠語録下同○朱子曰統是主宰性者心之理情者心之用心者性情之主</hi>
<hi>也孟子曰仁人心也又曰惻隱之心性情上都下箇心字可見心統性情之義</hi>
凡物莫不有是性由通蔽開塞所以有人物之别由蔽<lb/>
有厚薄故有智愚之别塞者牢不可開厚者可以開而<lb/>
開之也難薄者開之也易開則逹於天道與聖人一<hi>有是</hi>
<pb n="KR3a0042_WYG_001-24a"/>
<hi>氣必有是理此人與物之所共由也由氣有通蔽開塞故有人物之異由蔽有厚薄故人又有智愚之異塞者</hi>
<hi>氣拘而填實之也故不可開此言物也蔽者但昏暗而有所不通皆可開也顧有難易之分耳及其既開則通</hi>
<hi>乎天道與聖人一此言人也</hi>
　<lb/>
　<lb/>
　<lb/>
　<lb/>
　<lb/>
<pb n="KR3a0042_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　近思録卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR3c0008_SBCK_001-1a"/>
棠隂比事卷上<lb/>
　　　　　　　　　　　宋桂萬榮編次<lb/>
向相訪賊錢推求奴<lb/>
　丞相向敏中判西京時有僧過村舍求宿主<lb/>
人不許遂宿於門外夜半忽見有賊携一婦<lb/>
　人併物踰墻者僧恐明日為主人所執因亡<lb/>
去走荒草中誤墜眢井而踰墙婦人已為人<lb/>
　殺在其中既而主人蹤迹捕獲送官不勝拷<lb/>
　掠遂自誣服但云贓與刀留在井旁不知何<lb/>
<pb n="KR3c0008_SBCK_001-1b"/>
　人持去獄成公獨以贓仗不獲疑之詰問數<lb/>
　四僧云前生負此人命無可言者力問之乃<lb/>
　以實對於是宻遣吏訪賊吏食於村店有嫗<lb/>
　聞其府中來不知其吏因問僧之獄如何吏<lb/>
　紿云昨日已笞死於市嫗云今若獲賊如何<lb/>
　吏云府已誤决不復敢問嫗遂曰賊乃此村<lb/>
　少年某甲也吏詢其處併贓捕獲<hi>涑水記聞</hi>
　錢若水為同州推官有冨家女奴逃亡父母<lb/>
　訴於州録參甞貸冨家錢不獲遂劾冨民父<lb/>
<pb n="KR3c0008_SBCK_001-2a"/>
　子共殺女奴失屍於水或為元謀或為加功<lb/>
　罪皆應死獄具若水獨疑留而不决州郡上<lb/>
　下切怪之錄參誣若水受賂若水但笑謝而<lb/>
　已旬餘詣州屏人語曰某留獄者所以訪求<lb/>
　女奴今得之矣因送於州既而知州從簾中<lb/>
　推出示其父母父母驚曰是也於是冨民父<lb/>
　子皆得釋知州欲奏其功固辭不願朝廷聞<lb/>
　之驟加進擢<hi>同上</hi>
曹攄明婦裴均釋夫<lb/>
<pb n="KR3c0008_SBCK_001-2b"/>
　晉曹攄字顔逺為臨淄令目有寡婦飬姑甚<lb/>
　謹姑以其年少勸令改適婦守節不移姑愍<lb/>
　之宻自殺親黨乃以誣其婦婦不勝官司拷<lb/>
　訊即自誣伏攄𥘉到疑其冤更加辨究具得<lb/>
　情實時稱其明<lb/>
　唐裴均鎮襄陽日里俗妻有外情乃託骨烝<lb/>
　之疾云醫者湏得獵犬肉食之則愈謂其夫<lb/>
　曰東隣有犬每來盗物君可屠之夫乃依其<lb/>
　言獻肉於妻妻食之餘乃留於篋笥夫出命<lb/>
<pb n="KR3c0008_SBCK_001-3a"/>
　隣告之遂聞於公夫到官因述妻之所欲公<lb/>
　曰斯乃妻有他姦躓夫於禍耳令劾之具得<lb/>
其情併以外情者俱付法其夫遂釋<lb/>
程顥詰翁丙吉驗子<lb/>
程察院知澤州晉城縣日冨民張氏子其父<lb/>
　死未㡬有老父至門曰我汝父也來就汝居<lb/>
具陳其由張氏子驚疑相與詣縣請辨老父<lb/>
曰業醫逺出妻生子貧不能飬以與張氏某<lb/>
年月日某人抱去某人見之顥曰歲乆矣汝<lb/>
<pb n="KR3c0008_SBCK_001-3b"/>
　何說之詳也老父曰書於藥法册後某歸而<lb/>
　知之使以其册進乃曰某年月日某人抱兒<lb/>
　與張三翁顥問張氏子年㡬曰三十六又問<lb/>
　爾父年㡬曰七十六謂老父曰是子之生其<lb/>
　父纔年四十人已謂之張三翁乎老父驚駭<lb/>
　服罪<hi>此聞之前<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>
                    </hi>
　漢宣帝時陳留有人年八十餘家冨而無子<lb/>
　𥘉娵祗一女已適人再娵復生一子數年而<lb/>
　翁死前妻女欲奪財物乃誣後母所生非其<lb/>
<pb n="KR3c0008_SBCK_001-4a"/>
　父之子郡縣不能决聞於䑓省丙吉為廷尉<lb/>
　乃曰吾聞老人之子不耐寒且日中無影時<lb/>
　八月中取同歲小兒均衣單衣而老人之子<lb/>
　獨色變及立於日中亦無影前女遂受誣母<lb/>
　之罪<lb/>
李崇還泰黄覇叱姒<lb/>
　後魏李崇為揚州刺史縣民荀㤗者有子三<lb/>
歲失之後見在趙奉伯家各言已子並有隣<lb/>
　證郡縣不能斷崇乃令二父與兒各禁數日<lb/>
<pb n="KR3c0008_SBCK_001-4b"/>
　忽遣獄吏報兒暴卒㳟聞之悲不自勝奉伯<lb/>
　嗟嘆而已遂以兒還泰奉伯伏罪<lb/>
　漢時頴川有冨室兄弟同居弟婦與長姒皆<lb/>
　懐姙長姒胎傷弟婦生男輒奪以為已子爭<lb/>
　訴三年郡守黄覇使人抱兒於庭令娣姒競<lb/>
　取之長姒持之甚猛弟婦恐有所傷於手覇<lb/>
　乃叱長姒曰汝貪家財欲得兒寧慮頓有所<lb/>
　傷乎乃以兒還弟婦<hi>出風俗通</hi>
歐陽左手惟濟右臂<lb/>
<pb n="KR3c0008_SBCK_001-5a"/>
　都官歐陽曄知端州有桂陽監民争舟毆死<lb/>
　獄乆不决曄出囚飲食之皆還於獄獨留一<lb/>
　人留者色動曄曰殺人者汝也囚不知所以<lb/>
　然曄曰吾視食者皆以右手汝獨以左今死<lb/>
　者傷右肋此汝殺之明也囚乃服<hi>見歐文忠所撰志</hi>
　錢惟濟知絳州有條桑者盗強奪之不得乃<lb/>
　自斫其右臂誣以殺人官司莫能辨公乃引<lb/>
　問面給以食而盗以左手舉匕因語之曰他<lb/>
　人行刃則上重下輕今上輕下重正用左手<lb/>
<pb n="KR3c0008_SBCK_001-5b"/>
　傷右臂也誣者引伏<hi>見本傳</hi>
沈括顙喉南公塞鼻<lb/>
　沈内翰云世人以竹木牙骨之屬作呌子置<lb/>
　喉中顙之能作人言予謂瘖者苦煩冤無以<lb/>
　自明取呌子令顙之作聲如傀儡子粗能辨<lb/>
　其一二冤或可伸<lb/>
　尚書李南公為河北提刑時有班行犯罪下<lb/>
　獄案之不服開口不食者百餘日獄吏不敢<lb/>
拷訊甚以為患南公曰吾能立使之食引出<lb/>
<pb n="KR3c0008_SBCK_001-6a"/>
　問曰吾以一物塞汝鼻汝能終不食乎其人<lb/>
懼即食蓋彼善服氣以物塞鼻則氣結而不<lb/>
通是以自服<lb/>
程琳烓竈強至油幕<lb/>
　程宣徽知開封府時禁中失火延燒兩宮宦<lb/>
者根治諸縫人已誣服乃送府具獄琳辨其<lb/>
　非是又命工圖火所經處且言後宫人多而<lb/>
居隘其烓竈近版壁乆燥而焚此殆天灾不<lb/>
　可罪人上為寛其獄卒無死者<hi>見本慱烓竈行竈也淵圭</hi>
<pb n="KR3c0008_SBCK_001-6b"/>
<hi>切</hi>
　強至祠部為開封府倉曹參軍時禁中露積<lb/>
　油幕一夕火主守者法皆應死至預聴讞疑<lb/>
　火所起召幕工訊之工言製幕湏雜他藥相<lb/>
　因既夕得濕則燔府為上聞仁宗悟曰頃歲<lb/>
　真宗山陵火起油衣中其事正爾主守者遂<lb/>
　傳輕典<hi>見行状</hi>昔晉武庫火張華以為積油<lb/>
　之所致者此也<lb/>
妾吏酖宋玉素毒郭<lb/>
<pb n="KR3c0008_SBCK_001-7a"/>
　范忠宣知河中府有知錄宋儋年會客罷以<lb/>
　疾告是夜暴卒盖其妾與小吏為姦公知死<lb/>
　不以理遂付有司案治驗其屍九竅流血因<lb/>
　言寘毒鱉胾中公問鱉在第㡬盞豈有中毒<lb/>
　而能終席耶决非情實命再劾之乃因客散<lb/>
　寘毒酒盞中而殺之盖罪人以儋年不嗜鱉<lb/>
　而為坐客所併欲為他日翻異逃死計耳<hi>見范</hi>
<hi>公言行録</hi>
　唐中書舍人郭正一有婢玉素極姝麗正一<lb/>
<pb n="KR3c0008_SBCK_001-7b"/>
　夜湏漿水粥非玉素煑之不可玉素乃毒之<lb/>
　良乆覔婢并金銀噐不得録奏敕令長安萬<lb/>
　年尉石良捕之石良主帥魏昶有策畧請喚<lb/>
　舍人少年家奴三人布衫籠頭及縛衛士四<lb/>
　人問十日内何人覔舍人家衛士云有投化<lb/>
　髙麗留書遣付舍人牧馬奴索驗之乃云金<lb/>
　城坊中有一空宅更無他語石良徃彼處搜<lb/>
　之至一宅封鎻甚宻打𨳩婢與化士並在其<lb/>
　中乃是化士共牧馬奴藏之奉敕斬於東市<lb/>
<pb n="KR3c0008_SBCK_001-8a"/>
彦超虗盗道讓詐囚<lb/>
後漢慕容彦超善捕盗為鄆帥日有庫在州<lb/>
中或以假銀二鋌質錢十萬彦超知之使主<lb/>
庫者出榜虗稱𬒳盗失所質銀鋌等物召人<lb/>
收捕不日聞果有人来贖銀執之伏罪<lb/>
後魏髙謙之子道讓為河隂令有人囊瓦石<lb/>
作金以詐市馬者因而逃去詔令捕之謙之<lb/>
乃枷一囚立於馬市宣言詐市馬賊欲刑之<lb/>
宻遣人察市之私議者有人忻然曰無復憂<lb/>
<pb n="KR3c0008_SBCK_001-8b"/>
　矣遂執訊問悉獲其黨<lb/>
孫甫舂粟許元焚舟<lb/>
　待制孫甫為華州推官日州倉粟惡吏當負<lb/>
錢數百萬轉運使李紘以吏屬甫甫乃令取<lb/>
斗粟舂之可棄者十纔一二又試之亦然吏<lb/>
遂得弛繫負錢纔數十萬而已紘因薦之<hi>見曽</hi>
<hi>鞏所撰志</hi>
待制許元𥘉為發運判官患官舟多虗破釘<lb/>
鞠之數元一日命取新造船一隻焚之秤其<lb/>
<pb n="KR3c0008_SBCK_001-9a"/>
　釘鞠比所破纔十之一自是立為定額<hi>見魏㤗東</hi>
<hi>軒筆録</hi>
宗元守辜魏濤證死<lb/>
待制馬宗元少時父麟毆人𬒳繫守辜而傷<lb/>
者死将抵法宗元推所毆時在限外四刻因<lb/>
訴於郡得原父罪由是知名<lb/>
　鄭克評云案辜限計日而日以百刻計之<lb/>
　死在限外則不坐毆殺之罪而坐毆傷之<lb/>
　罪法無乆近之異雖止四刻亦在限外<lb/>
<pb n="KR3c0008_SBCK_001-9b"/>
　魏朝奉知沂州永縣兩仇闘而傷既决遣而<lb/>
　傷者死濤求其故而未得死者子訴於監司<lb/>
　監司怒有惡語濤歎曰官可奪囚不可殺後<lb/>
　得其實乃因是夕罷歸騎及門而墜死隣證<lb/>
　既明其誣遂辨<hi>見陳無已所撰志</hi>
桑懌閉柵蘓秦徇市<lb/>
　明道末亰西旱蝗有惡賊二三十人樞宻院<lb/>
　召永安廵檢桑懌授以賊名使捕之懌曰盗<lb/>
　畏吾名决潰去冝先示以怯至則閉柵戒軍<lb/>
<pb n="KR3c0008_SBCK_001-10a"/>
　吏不得出其下數請自效皆不許乃夜與數<lb/>
　卒服盗服迹盗所常行處入民家老小皆走<lb/>
　獨一媪留為治飲食如事群盗懌三日復自<lb/>
　携饌飲媪媪以為真盗乃稍就與語因及群<lb/>
　盗媪曰彼聞桑殿直来皆遁去近知閉營不<lb/>
　出漸還矣某在某處某在某處懌後三日又<lb/>
　徃厚遺之遂以實告曰我桑殿直也為我察<lb/>
　盗之實的居處切勿泄乃分軍士悉擒獲之<lb/>
<hi>見本傳</hi>
<pb n="KR3c0008_SBCK_001-10b"/>
　蘓秦在齊齊大夫多與之争寵而使人刺之<lb/>
　不殊而走求賊不得蘓秦且死乃謂齊王曰<lb/>
　臣死之後王車裂以殉於市曰秦為燕作亂<lb/>
於齊如此則刺臣之賊决可得王如其言殺<lb/>
蘓秦者果出齊王因而誅之<hi>舊出春秋後語</hi>
任城示靴楊津獲絹<lb/>
　北齊任城王湝領并州刺史時有婦人臨汾<lb/>
水浣衣為乗馬行人換其靴而去者婦人持<lb/>
故靴詣州言之湝召城中諸嫗以靴示之紿<lb/>
<pb n="KR3c0008_SBCK_001-11a"/>
　曰有乗馬於路𬒳刼者遺此一靴得非親屬<lb/>
　乎一嫗撫膺哭曰兒昨着此囘妻家也即捕<lb/>
　而獲之<lb/>
　周楊津字羅漢為岐州刺史有武功人齎絹<lb/>
　三百匹去城十里為賊所刼時有使者馳騎<lb/>
　而至𬒳刼人因以告之使者到州以狀白之<lb/>
　津乃下教曰有人着某色衣乗某色馬在城<lb/>
　東十里𬒳殺不知姓名若有家人可速收示<lb/>
　有一老母行哭而出云是已子於是收捕并<lb/>
<pb n="KR3c0008_SBCK_001-11b"/>
　絹俱獲<lb/>
李傑買棺重榮咄箭<lb/>
唐李傑為河南尹有寡婦告其子不孝傑察<lb/>
其状非不孝者乃謂寡婦曰汝寡居惟一子<lb/>
今罪至死得無悔乎婦曰不順之子寧復惜<lb/>
之傑曰審如是可買棺来取屍因使人視之<lb/>
　乃謂一道士曰事了矣俄将棺至傑尚冀其<lb/>
　悔而寡婦堅執如初時道士在門外宻令擒<lb/>
之一問承伏曰某與寡婦有私常為兒制故<lb/>
<pb n="KR3c0008_SBCK_001-12a"/>
　欲除之乃杖殺道士及婦却以棺盛之<lb/>
　後晉安重榮鎮恒州有夫妻共訴其子不孝<lb/>
　公乃面加詰責抽劒令自殺之其父泣曰不<lb/>
　忍也其母詬叱仗劒逐之重榮問之乃繼母<lb/>
　也因咄自後射一箭而斃聞者莫不増快<lb/>
蘓請祔柩賈廢追服<lb/>
蘓寀為大理寺詳斷官時有父卒而母嫁後<lb/>
聞母死已葬乃盗其柩而祔于父法當死寀<lb/>
　獨曰子盗母柩納於父墓豈可與發冡取財<lb/>
<pb n="KR3c0008_SBCK_001-12b"/>
　者比請之得减死<lb/>
侍讀賈黯判流内銓時益州推官乗澤在蜀<lb/>
　三年不知其父死及代還銓吏不為領文書<lb/>
始去發喪既除服且求磨勘黯言澤與父不<lb/>
通問者三年借非匿喪是豈為孝卒使坐廢<lb/>
田里<hi>王珪撰志</hi>
子産知姦莊遵疑哭<lb/>
　鄭子産聞婦人哭使人執而問之果手刃其<lb/>
夫者也御者問曰何以知之子産曰夫人之<lb/>
<pb n="KR3c0008_SBCK_001-13a"/>
　於所親也有病則憂臨死則懼既死則哀今<lb/>
　其夫已死哭不哀而懼是以知其有姦也<hi>出獨</hi>
<hi>異志</hi>
　莊遵為楊州刺史廵行部内聞一哭聲懼而<lb/>
　不哀駐車問之答曰夫遭火燒死遵疑焉因<lb/>
令吏守之有蝇集於屍首吏乃披髻視之得<lb/>
鐡釘焉因知此婦與姦人共殺其夫也即案<lb/>
其罪<lb/>
思兢詐客佐史誣裴<lb/>
<pb n="KR3c0008_SBCK_001-13b"/>
　唐則天時或告駙馬崔宣謀反敕御史張行<lb/>
　岌案之告者先誘宣妾藏之乃云妾将發其<lb/>
　謀而宣殺之行岌案而無状則天怒令重劾<lb/>
　終無實則天曰不獲妾何以自雪行岌乃逼<lb/>
　宣家訪妾宣再從弟思兢多置錢帛募之略<lb/>
　無所聞而宣家每議事則獄中告者輒知思<lb/>
　兢疑宣家有同謀者乃詐曰須顧俠客殺告<lb/>
　者語了遂侵晨伺於臺側有舘客素為宣所<lb/>
　信任乃至臺賂門吏以通告者思兢因罵曰<lb/>
<pb n="KR3c0008_SBCK_001-14a"/>
　若䧟崔宣必殺汝矣乃引思兢於告者之黨<lb/>
　捜獲其妻宣始得免<lb/>
　唐湖州佐史江琛取刺史裴光製書割取字<lb/>
　合成文理詐為徐敬業反書以告及差使推<lb/>
　之欵云書是光書語非光語前後三使並不<lb/>
　能决則天令差能事人劾之曰張楚金可及<lb/>
　劾之仍如前欵楚金憂懣仰卧向䆫日影透<lb/>
　窓向日視之其字乃是𥙷葺而作因令琛取<lb/>
　書投於水中字字解散琛即扣頭伏罪奉敕<lb/>
<pb n="KR3c0008_SBCK_001-14b"/>
　斬之<lb/>
季珪鷄豆張舉猪灰<lb/>
　宋傳季珪為山隂令有争雞者季珪問雞旦<lb/>
　何食一云豆一云粟殺雞破嗉有豆焉遂罰<lb/>
　言粟者<lb/>
呉張舉為句章令有妻殺夫因放火燒舍乃<lb/>
詐稱火燒夫死夫家疑之詣官訴妻妻拒而<lb/>
　不承舉遂取猪二口一殺之一活之乃積薪<lb/>
燒之察殺者口中無灰活者口中有灰因驗<lb/>
<pb n="KR3c0008_SBCK_001-15a"/>
夫口中無灰以此鞫之妻果伏罪<hi>舊不著出處</hi>
定牧認皮滄州市脯<lb/>
北齊彭城王浟為定州刺史有一人𬒳盗黒<lb/>
牛上有白毛浟乃詐為上府庫皮倍酬其直<lb/>
皮至使牛主認之因獲其盗<lb/>
　又為滄州刺史日有人從幽州来驢䭾鹿脯<lb/>
至滄州界以足疾行遲偶會一人為伴𬒳盗<lb/>
驢及脯去明旦告州浟乃命左右及府寮散<lb/>
市鹿脯不限其價失主見而識之推獲盗者<lb/>
<pb n="KR3c0008_SBCK_001-15b"/>
張受越訴裴命急吐<lb/>
唐張允濟為武陽令以徳教訓下百姓懐之<lb/>
　隣邑元武縣有以㹀牛依其妻家者八九年<lb/>
間孳生十餘牛及將異居妻家不與本縣累<lb/>
　政不能决其人乃越界訴於允濟允濟曰爾<lb/>
　自有令何至此也其人垂泣不肯去具言所<lb/>
　以允濟遂令左右縛牛主布衫蒙頭將詣其<lb/>
妻家村中捕盗牛賊悉問此村牛所從来妻<lb/>
家不知其故恐𬒳連及乃曰此是女壻家牛<lb/>
<pb n="KR3c0008_SBCK_001-16a"/>
　允濟令發其蒙謂曰此即女壻當以牛歸之<lb/>
　唐裴子雲為衛州新郷令部人王恭戍邊留<lb/>
　㹀牛六頭於舅李璡家五年産犢三十頭㳟<lb/>
　還索牛李云㹀牛二頭已死只還四頭老㹀<lb/>
　㳟訴之子雲送㳟於獄令收追盗牛者李璡<lb/>
　璡至子雲叱之曰賊引汝盗牛三十頭藏汝<lb/>
　莊禸喚賊共對乃以布衫籠㳟頭立南墻下<lb/>
　命璡急吐欵云三十頭牛㧾是外甥㹀牛所<lb/>
　生實非盗得子雲遣去㳟布衫即令盡還牛<lb/>
<pb n="KR3c0008_SBCK_001-16b"/>
却以五頭酬璡辛苦<lb/>
王質母原馬亮悉貸<lb/>
王質待制知廬州有盗殺其黨并其貲而遁<lb/>
邏者得之質抵之死轉運使楊告駮之曰盗<lb/>
殺其徒者死當原質云殺其徒而自首者當<lb/>
原今殺人而取其貲非自首而捕得之原死<lb/>
豈法意乎數上䟽不報降監舒州靈仙觀逾<lb/>
年韓琦知審刑院請盗殺其徒而不首者母<lb/>
得原<hi>見本傳</hi>
<pb n="KR3c0008_SBCK_001-17a"/>
尚書馬亮知潭州屬縣有亡命卒剽攻為鄉<lb/>
　村患或謀殺之在法當死者四人亮曰能為<lb/>
民除害而反坐以死豈法意耶乃悉貸之<lb/>
　　鄭克評曰按剽攻之人於法許捕若非名<lb/>
　捕者輒以謀殺之則慮有誣枉法所不許<lb/>
　　也能奏聼裁尤為得體云<lb/>
允濟聴葱彭城書菜<lb/>
張允濟為武陽令道逄老母種葱結庵守之<lb/>
因告曰不湏守若遇盗當来訴老母如戒居<lb/>
<pb n="KR3c0008_SBCK_001-17b"/>
　一宿而失葱母以告允濟悉召葱地左右居<lb/>
　人使之一一聴其手乃得盗者<lb/>
　北齊彭城王浟為滄州刺史有老母種菜数<lb/>
被盗者浟使人宻徃書其葉明日市中認之<lb/>
　乃獲賊<lb/>
吕婦斷腕包牛割舌<lb/>
　吕公綽侍讀知𨳩封府有營婦夫出外有盗<lb/>
　夜入舍斷其腕而去都人喧駭公謂非其夫<lb/>
　之仇不冝快意如此遣騎詰其夫果䕶同營<lb/>
<pb n="KR3c0008_SBCK_001-18a"/>
韓元者具姦狀伏誅<hi>王珪所撰志</hi>
　包副樞初知楊州天長縣時有訴盗割牛舌<lb/>
　者拯宻令歸屠其牛而鬻之繼有告其私殺<lb/>
　牛者拯詰之曰何為割其家牛舌而又告之<lb/>
　其人驚伏<hi>見本傳</hi>
崔黯捜帑張輅行穴<lb/>
唐崔黯鎮湖南有惡少不為鄉里所容乃自<lb/>
　髠鉗依佛教為傭隷假託焚脩幻誘聾俗積<lb/>
財萬計公𥘉到懼其事露乃投牒請脫鉗歸<lb/>
<pb n="KR3c0008_SBCK_001-18b"/>
　俗公問曰你教化三年所得㡬何曰旋得旋<lb/>
　用不計其數公曰費用造設㡬何曰三千餘<lb/>
　貫公曰給者既知納者不記决有隱欺乃捜<lb/>
　其積蓄有妻孥滿室遂劾其矯妄之咎並以<lb/>
　財物施之貧下<lb/>
　石晉時魏州冠氏縣華村僧寺有一鐡佛可<lb/>
　長丈餘中心且空一旦云佛能言士衆雲集<lb/>
　施利填委縣申州府時髙祖鎮鄴莫測其事<lb/>
　命衙将尚謙持香奉供且驗其事有三傳張<lb/>
<pb n="KR3c0008_SBCK_001-19a"/>
輅請與偕行詰其妖狀乃率人圍寺盡遣僧<lb/>
赴道塲輅即潜開僧房見有穴道及入穴行<lb/>
至鐡佛坐下因於空身中厲聲歷數僧過使<lb/>
令擒魁首數人上聞就彼戮之因以輅為長<lb/>
　河縣主簿<lb/>
杜鎬毁像次翁戮男<lb/>
　杜鎬侍郎之兄仕江南為法官嘗有子毁父<lb/>
畫像為所親所訟者疑其法未能决鎬㓜輙<lb/>
曰僧道之毁天尊佛像可以比也兄甚竒之<lb/>
<pb n="KR3c0008_SBCK_001-19b"/>
　遂用此為斷<lb/>
黄覇字次翁漢宣時為相燕代之間有三男<lb/>
　共娶一婦因生一子及欲分離各争其子遂<lb/>
　訟於臺請覇斷之覇曰非同人類當以禽獸<lb/>
處之遂戮三男其子還母按荀子云有法者<lb/>
　以法行無法者以類舉若夫黄覇戮三男王<lb/>
尊殺假子蓋舉其事之類耳法不禁禽獸聚<lb/>
　麀然人殺禽獸無罪則戮之可也<lb/>
傅令鞭絲李惠撃鹽<lb/>
<pb n="KR3c0008_SBCK_001-20a"/>
　宋傅季珪為山隂令有賣糖賣針者争一絲<lb/>
　團訴於縣乃令掛絲於柱鞭之有少鐵屑焉<lb/>
　乃罰賣糖者<lb/>
　後魏李惠仕為雍州刺史有負塩負薪者争<lb/>
　一羊皮各言籍背之物惠謂州吏曰此皮可<lb/>
　拷知主群下嘿然惠因令置皮於席上以杖<lb/>
擊之見少許塩屑使争者視之負薪者伏辜<lb/>
楊牧笞巫薛向執賈<lb/>
　後魏李崇為楊州刺史有定州流人解思安<lb/>
<pb n="KR3c0008_SBCK_001-20b"/>
　背役亡歸其兄慶賔規絶名貫乃認城外死<lb/>
　屍詐稱是弟為蘓顯甫李盖所殺有女巫陽<lb/>
　氏託鬼附說思安𬒳害之苦李盖等不勝其<lb/>
　楚各自欵服崇疑之乃遣二人偽從外来詣<lb/>
　慶賔曰某住在北州有一人夜過寄宿云是<lb/>
　流兵背役人觧思安欲送之官苦求見免且<lb/>
　謂有兄慶賔見住楊州君脫矜閔為徃告報<lb/>
　湏重相酬今但見質若徃不獲送官未晚慶<lb/>
　賔悵然失色崇乃攝而問之即自引伏數日<lb/>
<pb n="KR3c0008_SBCK_001-21a"/>
間思安亦為人縛至崇笞女巫一百遂釋盖<lb/>
等<hi>出北史本傳</hi>
樞宻薛向𥘉為京兆户曹兼監商稅有賈胡<lb/>
　過稅務出銀一篋書其上曰宻使遺涇原都<lb/>
　監向曰此决偽也安有大臣餉人物而使賈<lb/>
　胡致之執詣府治之果伏其詐<hi>吕大防所撰志</hi>
程戡仇門仲游帥宇<lb/>
程戡宣徽知䖍州民有積為仇者一日諸子<lb/>
　私謂其母曰母今老且病恐不得更夀請以<lb/>
<pb n="KR3c0008_SBCK_001-21b"/>
　母死報仇乃殺其母置于仇人之門而訴之<lb/>
　仇不能自明戡疑之或謂無足疑戡曰殺人<lb/>
　而自置於門非可疑耶乃親劾治具見本謀<lb/>
<hi>王珪所撰志</hi>
　畢仲游為河東提刑丞相韓縝出鎮太原其<lb/>
　家奴胡童自陳有卒剽刼其衣服於黄堂之<lb/>
　側公怒以付吏将黥配之仲游謂小童衣服<lb/>
　尠薄而剽掠於大帥故相之宇下似非人情<lb/>
　易吏案治其誣乃辨<lb/>
<pb n="KR3c0008_SBCK_001-22a"/>
符融沐枕獄吏滌屨<lb/>
前秦苻融字愽林善斷獄董豊遊學三年而<lb/>
還宿妻家是夜妻爲人所殺妻兄疑豊殺之<lb/>
　融引問曰汝𥘉無怪與卜問否豊曰夜夢乗<lb/>
馬入一水而北自北而南俯見両日在水中<lb/>
　又馬左向濕筮者云憂獄逺二沐避二枕既<lb/>
至妻具沐夜授枕憶筮者言遂不從之妻乃<lb/>
自沐枕枕而寢融曰在易坎爲水爲北离爲<lb/>
馬爲南馬北渡從北而南從坎之离三爻同<lb/>
<pb n="KR3c0008_SBCK_001-22b"/>
　變离為中女坎為中男馬左向而濕水也左<lb/>
　水右馬馮字兩日昌字其馮昌殺之乎遂捕<lb/>
　昌詰之昌具服與其妻通期以新沐枕為驗<lb/>
　悞中婦人<lb/>
　江南大理寺鞫殺人獄未得其實獄吏憂畏<lb/>
　乃焚香禱神因夣遇枯河上髙山寤而思曰<lb/>
　河無水乃可字山而髙乃嵩字可嵩僧名也<lb/>
　崇孝寺有僧名可嵩即白長官攝之訊問未<lb/>
　有姦狀忽見屨上有墨汙因問其由云為墨<lb/>
<pb n="KR3c0008_SBCK_001-23a"/>
　所濺使脫視之乃墨塗也僧色動遂滌之即<lb/>
　見血痕以此劾之僧乃服<hi>見吴淑校理祕閣閑談</hi>
宗裔卷紬髙防校布<lb/>
　王蜀時許宗裔典劔州有扵燈下識認暴客<lb/>
迨暁告吏捕之所收贓惟絲絇紬紈失主言<lb/>
是本物其賊不禁拷掠遂誣服因而送州宗<lb/>
裔引慮囚囚言其物乃是家有與失主互争<lb/>
　即命取兩家繰絲車又問紬紈卷時各用何<lb/>
物為胎心一云杏核一云瓦子即開示之見<lb/>
<pb n="KR3c0008_SBCK_001-23b"/>
　杏核仍以絲絇安於車<graphic n="KR2343" url="https://raw.githubusercontent.com/kanripo/KR-Gaiji/master/images/KR2343.png" mimeType="image/png"/>量其<graphic n="KR2343" url="https://raw.githubusercontent.com/kanripo/KR-Gaiji/master/images/KR2343.png" mimeType="image/png"/>大小亦是<lb/>
　囚家物𬒳刼主受妄認之過廵捕吏伏拷决<lb/>
　之辜其枉獲雪<lb/>
　周世宗時髙防知蔡州部民王義為賊所刼<lb/>
　捕得五人繫獄窮治贓狀已具将加極刑防<lb/>
　復取贓閱之召義問所失衫袴是一端布否<lb/>
　曰然防令校其幅尺廣狹踈宻不同囚乃稱<lb/>
　冤問何故服罪曰不任捶楚求速死耳居数<lb/>
　日獲本賊而五人乃免防歸本朝終於左丞<lb/>
<pb n="KR3c0008_SBCK_001-24a"/>
<hi>見本傳</hi>
江分表裏章辨朱墨<lb/>
陵州仁夀縣有里胥洪氏利隣人田紿之曰<lb/>
我爲若稅免若役隣人喜剗其稅歸之名於<lb/>
公上踰二十年且偽爲劵以茶染𥿄類逺年<lb/>
者訟之于縣縣令江某郎中取𥿄積伸之曰<lb/>
若逺年𥿄裏當色白今表裏如一偽也訊之<lb/>
果伏<hi>江乃衢州開化人今失其名事見李泰伯主簿所撰志</hi>
侍御章頻知彭州九隴縣時眉州大姓孫延<lb/>
<pb n="KR3c0008_SBCK_001-24b"/>
　世為偽契奪族人田乆不能辨運使委頻驗<lb/>
　治頻曰劵墨浮朱上决先盗用印而後書之<lb/>
　既引伏獄未上而其家人復訴於轉運使命<lb/>
　知益州華陽縣黄夣松覆案亦無所異黄用<lb/>
此召為監察御史頻乃坐不即具獄降慶州<lb/>
監酒<hi>見本傳頻以景祐二年使虜而卒于道</hi>
胡質集隣髙柔察色<lb/>
魏志胡質字文徳為常州太守東莞盧顯為<lb/>
人所殺求賊未得質曰此士無讐而有少妻<lb/>
<pb n="KR3c0008_SBCK_001-25a"/>
　所以死耳乃集隣居少年有李若者見質而<lb/>
色動遂窮詰之乃自首伏罪<lb/>
　魏護軍營士竇禮出不還營以為沒身其妻<lb/>
盈氏詣廷尉訴髙柔曰爾夫不與人交財乎<lb/>
　乃曰甞出錢與同營焦子文因追察之子文<lb/>
色動應對失節於是伏殺禮之罪<lb/>
蔣常覘嫗思彦集兒<lb/>
唐板橋店主張逖妻歸寧有王衛楊正等投<lb/>
店宿五更早發夜有人以王衛刀殺逖其刀<lb/>
<pb n="KR3c0008_SBCK_001-25b"/>
　仍入鞘中正等不之覺至明店人趂正等拔<lb/>
　刀血甚狼籍收訊之遂自誣伏上疑之差蔣<lb/>
　常覆推到則悉追店人十五以上既集為人<lb/>
　數不足且放去止留一嫗日晚放出令典獄<lb/>
　者宻覘之云有人共語即記之明日復爾如<lb/>
　是三日並是此人常乃追集男女三百餘人<lb/>
　就中喚出與嫗語者問之具伏乃是與逖妻<lb/>
　有姦而殺之<lb/>
　唐韓思彦使并州有賊殺人主名不立醉胡<lb/>
<pb n="KR3c0008_SBCK_001-26a"/>
　懐刀而汙訊掠已伏思彦疑之晨集童兒凡<lb/>
　數百暮乃出之如是者三因問兒出亦有問<lb/>
　之者乎皆曰有之即物色其人而訊之於是<lb/>
　果獲真盗<lb/>
劉相隣證韓參乳醫<lb/>
　丞相劉沆知衡州日有大姓尹氏欲買隣人<lb/>
　田莫能得隣人老而子㓜乃偽為劵及隣人<lb/>
　死即逐其子訟二十年不得直沆至又訴尹<lb/>
　氏出積歲所収户鈔為驗沆曰若田百頃户<lb/>
<pb n="KR3c0008_SBCK_001-26b"/>
　鈔豈特收此乎始為劵時甞問隣乎其人固<lb/>
　多在可取為證尹不能對遂伏罪按賣田問<lb/>
　隣成劵會隣古法也近年有司茍取小快遂<lb/>
　改此法未之思歟<lb/>
　叅政韓億知洋州時土豪李甲者兄死迫嫁<lb/>
　其嫂因誣其子為異姓以專其資嫂歷訴於<lb/>
　官甲輙賂吏使掠服之億視舊牘但未曽引<lb/>
　乳醫為證一日盡召其黨以乳醫示之衆乃<lb/>
　無詞其冤遂白<lb/>
<pb n="KR3c0008_SBCK_001-27a"/>
袁滋鑄金孫寳秤散<lb/>
唐李汧公鎮鳯翔屬邑有編氓因耨田得馬<lb/>
　蹄金一瓮里民送於縣治沿牒将置府庭邑<lb/>
宰恐公藏失守使貯於私庫信宿視之乃土<lb/>
　塊也以狀聞於府議者僉疑姦人换之遂遣<lb/>
掾就案其事宰莫能明即以易金誣服窮其<lb/>
　所藏之所或云糞土或云水中以案上聞汧<lb/>
　公怒甚俄而有宴語及斯事坐客咸驚時袁<lb/>
　相國滋亦在幕中獨俛首無語汧公詰之滋<lb/>
<pb n="KR3c0008_SBCK_001-27b"/>
　曰某疑此事有枉汧公乃俾移其獄於郡命<lb/>
　袁治之袁令閱瓮間得土二百五十餘塊遂<lb/>
　於列肆索金鎔成土塊状始及其半已有三<lb/>
　百斤詢其𥘉負之人乃二農夫以巨竹舁之<lb/>
　計其緫數非二人以竹可轝度其在路之時<lb/>
　金已化為土矣於是群情大豁邑宰獲伸雪<lb/>
<hi>劇談録</hi>
　漢孫寳為京兆尹有賣鐶散者今之鐶餅也<lb/>
　於都市與一村民相逄撃落皆碎村民甘認<lb/>
<pb n="KR3c0008_SBCK_001-28a"/>
填五十枚賣者堅稱三百枚争至太守之前<lb/>
引問無以證明公令别買一枚秤之乃都秤<lb/>
　碎者細折分兩賣者乃伏虗誑之罪<lb/>
程簿舊錢王璩故簡<lb/>
　程顥察院𥘉爲京兆府鄠縣簿民有借兄之<lb/>
　宅居者發地藏錢兄之子訴曰父所藏也令<lb/>
　言無證佐何以决之顥曰此易辨耳問兄之<lb/>
　子曰爾父藏錢㡬年矣曰二十年遣吏取一<lb/>
　千視之謂曰今官所鑄不五六年則徧天下<lb/>
<pb n="KR3c0008_SBCK_001-28b"/>
　此錢乃爾父未居前數十年所鑄何也其人<lb/>
　遂伏<hi>伊川所撰行状</hi>
寺丞王璩甞爲襄州中廬令有賊乆訊不得<lb/>
　情偶於賊槖中得故簡而掲示之乃房陵商<lb/>
　人道爲賊所掠者賊即引伏<hi>王珪所撰志</hi>
棠隂比事上卷<lb/>
</p>
<p>
</p>
  </div>
<div> <lb/>
    <p>
<pb n="KR3c0008_SBCK_002-1a"/>
棠隂比事卷下<lb/>
　　　　　　　　　　　　宋桂萬榮編次<lb/>
公綽破柩元膺擒轝<lb/>
　栁氏叙訓云栁公綽為襄陽節度使歲儉隣<lb/>
　境尤甚有齊衰者哭且獻狀曰遷三世十二<lb/>
　喪于武昌為津吏所遏公綽即命軍候擒其<lb/>
　人破其柩皆實以稻米蓋葬於歉歲不應併<lb/>
　舉三世十二䘮故知其詐耳<lb/>
　唐吕元膺字景夫鎮岳陽日因出游賞見有<lb/>
<pb n="KR3c0008_SBCK_002-1b"/>
䘮轝駐道左男子五人衰服而隨公曰逺葬<lb/>
則汰近葬則省此决姦黨為詐也因令左右<lb/>
搜索之棺中皆兵刃乃曰欲謀過江掠貨假<lb/>
喪使渡我者不疑耳公令劾之更有同黨數<lb/>
　十已期集於彼岸併擒以付法<lb/>
栁冤瘖奴王扣狂嫗<lb/>
栁渾為江西觀察使判官僧有夜飲火其廬<lb/>
者歸罪瘖奴軍侯受財不詰獄具渾與其僚<lb/>
崔祐甫白奴冤於觀察使魏少游趣訊其僧<lb/>
<pb n="KR3c0008_SBCK_002-2a"/>
　僧乃首伏<hi>見本傳</hi>
　大卿王罕知潭州時有狂嫗數邀知州訴事<lb/>
　言無倫理從騎多屏逐之罕乃令引歸聽事<lb/>
　叩堦徐問嫗雖言語雜亂然時有可采者乃<lb/>
　其始為人嫡妻無子其妾有子夫死為妾所<lb/>
　逐累訴不直因恚而狂罕為直其事盡以家<lb/>
貲與之<hi>見涑水記聞</hi>
李公驗櫸王臻辨葛<lb/>
　尚書李南公知長沙縣日有闘者甲強乙弱<lb/>
<pb n="KR3c0008_SBCK_002-2b"/>
　各有青赤痕南公以指揑之曰乙真而甲偽<lb/>
　訊之果然蓋南方有櫸柳以葉塗肌則青赤<lb/>
　如毆傷者剥其皮横置膚上以火熨之則如<lb/>
　棓傷水洗不下但毆傷者血聚則硬而偽者<lb/>
　不然耳<hi>聞之士林</hi>
　王諌議知福州時閩人欲報仇或先食野葛<lb/>
　而後闘即死其家遂誣告之臻問所傷果致<lb/>
　命耶吏曰傷無甚也臻以為疑反訊告者乃<lb/>
　得其實<lb/>
<pb n="KR3c0008_SBCK_002-3a"/>
頴知子盗孫料兄殺<lb/>
　郎中歐陽頴知歙州冨家有盗啓其藏捕乆<lb/>
　不獲頴曰勿捕獨召冨家二子械付獄劾之<lb/>
即伏吏民𥘉疑不勝楚掠而自誣及取其所<lb/>
盗物乃信<lb/>
孫長卿知和州民有訴弟為人所殺察其言<lb/>
不情乃問汝户㡬等曰上等汝家幾人曰惟<lb/>
　一弟與妻子耳長卿曰殺弟者兄也豈将併<lb/>
有其資乎訊之果然<hi>見王珪所撰志</hi>
<pb n="KR3c0008_SBCK_002-3b"/>
鄭躬明誤希亮救亡<lb/>
後漢鄭躬以郡吏辟公府時有兄弟共殺人<lb/>
者而罪未有所歸明帝以兄不訓弟故報兄<lb/>
重而减弟死中常侍孫章宣詔誤言兩報重<lb/>
尚書奏章矯制罪當腰斬帝以躬明法律召<lb/>
　入問之躬對章應罰金帝曰章矯詔殺人何<lb/>
謂罸金躬曰法令有故誤章傳命之謬於事<lb/>
為誤誤者其文則輕帝曰囚與章同縣疑其<lb/>
故也躬曰周道如砥其直如矢君子不逆詐<lb/>
<pb n="KR3c0008_SBCK_002-4a"/>
　帝王法天刑不可委曲生意帝稱善遷躬廷<lb/>
　尉正<hi>出躬本傳</hi>
　鄭克評曰按深文峻法務為苛刻者皆委<lb/>
　曲生意而然也君子不逆詐蓋惡其末流<lb/>
　决至於此爾傳稱躬之典理官也决獄斷<lb/>
　刑依於矜恕故世傳法律而子孫至公者<lb/>
　一人廷尉七人侯者三人二千石侍中郎<lb/>
　將者三十餘人侍御史正監平者甚衆積<lb/>
　善之慶不其盛歟<lb/>
<pb n="KR3c0008_SBCK_002-4b"/>
陳希亮大卿為開封府司録時有青州男子<lb/>
趙宇上言元昊决反坐責為文學參軍福州<lb/>
安置明年果反宇自訟而所部不受亡至京<lb/>
　師執政令劾以在官無故去法希亮奏乞以<lb/>
宇所上封事付有司即其言驗不當加責由<lb/>
是得釋<hi>見本傳</hi>
商原詐服竇阻免䘮<lb/>
　晉商仲堪為荆州牧有桂陽人黄欽生二親<lb/>
　乆沒詐服縗麻言迎父喪府曹依律棄市商<lb/>
<pb n="KR3c0008_SBCK_002-5a"/>
　曰原此㫖當以二親生存而横言死沒情事<lb/>
　悖逆所不忍言固當棄市今欽生父母終沒<lb/>
　此特誕妄之過遂免死<lb/>
　唐竇參𥘉為奉先尉男子曹芬兄弟隷北軍<lb/>
　醉暴其妹父救不止恚赴井死參當兄弟重<lb/>
　辟衆請俟免䘮參曰父由子死若以䘮延是<lb/>
　殺父不坐皆搒殺之<hi>出唐書本傳</hi>
　　鄭克評曰按唐制縣令許决死罪參為尉<lb/>
　　時殆攝行令事歟北軍之衆屯於奉先請<lb/>
<pb n="KR3c0008_SBCK_002-5b"/>
　　爲其父持䘮以綬其刑蓋欲賂中官以倖<lb/>
　　免耳參駮正其說而亟决之乃爲此也<lb/>
薛絹互争符盗並走<lb/>
　漢時有人持縑入市遇雨以縑披覆後一人<lb/>
　至求庇廕因與一頭雨霽當别輒互争縑太<lb/>
　守薛宣令斷縑各與一半使騎吏追聴之一<lb/>
　云貢君之恩<hi>宣字貢月</hi>一稱冤不已宣知其狀追<lb/>
　問乃伏<hi>出風俗通</hi>
　冀州有老母遇刼唱盗行人爲母逐擒之盗<lb/>
<pb n="KR3c0008_SBCK_002-6a"/>
　反誣行人争至郡符融曰二人並走先出鳯<lb/>
　陽門者非盗既還符正色謂後至者曰汝真<lb/>
盗也其意以為盗若善走决不為行人所獲<lb/>
　以此測之則知善走者是捕逐之人<lb/>
蕭儼震牛懐武用狗<lb/>
　南唐昇元格盗及三緡者死吉之豪民暴衣<lb/>
失衾直數十千指隣為盗不勝楚掠隣自誣<lb/>
　服詰其贓物即云散鬻於市無從追究赴法<lb/>
　之日冤聲動人長史以聞先主命員外郎蕭<lb/>
<pb n="KR3c0008_SBCK_002-6b"/>
　儼覆之儼齋戒禱神佇雪冤枉到郡之日晴<lb/>
　天忽雨雷撃失主一牛洎剖腹而得所失物<lb/>
　蓋噉而猶未消潰<hi>出鄭文寳南唐近事</hi>
　王蜀時有蕭懐武者主㝷事團乃軍廵之職<lb/>
　也所管百餘人毎人各飬私名十餘軰呼之<lb/>
　曰狗深坊曲巷馬醫酒保乞丐傭作販賣童<lb/>
　兒皆有其徒民間偶語公私動静即時聞逹<lb/>
　於是人心恐懼自疑肘腋悉其狗也懐武殺<lb/>
　人不可勝數郭崇韜入蜀乃族誅之是使察<lb/>
<pb n="KR3c0008_SBCK_002-7a"/>
姦慝而反為姦慝者也<hi>見成都古今記</hi>
文成括書郎簡校劵<lb/>
唐張鷟為河陽尉有吕元偽作倉督馮忱書<lb/>
盗糶倉粟忱不認而元執之堅張乃取元告<lb/>
牒括兩頭惟留一字問是汝書元曰非去括<lb/>
即是元牒先决五十又括詐為馮忱書内工<lb/>
字以問之乃曰是及去括即詐書也元於是<lb/>
　服罪<lb/>
侍郎郎簡知竇州有掾吏死子㓜贅壻偽為<lb/>
<pb n="KR3c0008_SBCK_002-7b"/>
劵取其田後子長屢訴不得直因訴于朝下<lb/>
簡劾治簡以舊案示之曰此爾婦翁書耶曰<lb/>
　然又取偽劵示之弗類壻乃伏罪<lb/>
孝肅杖吏周相收掾<lb/>
包拯知開封日有犯徒者吏受賕與之約曰<lb/>
　令見尹湏使我責狀汝第號呼自辨我當與<lb/>
　汝分罪各受杖决既而引責囚如吏言分辨<lb/>
　不已吏大聲訶之曰但受脊杖去拯謂其招<lb/>
權捽吏杖之特寛囚罪亦令從杖公知以此<lb/>
<pb n="KR3c0008_SBCK_002-8a"/>
　折吏勢不知乃為所賣也<hi>見沈括筆談</hi>
　後漢周䊸字文通為召陵侯相廷掾憚䊸嚴<lb/>
　明欲損其威乃晨取道旁死人斷手足立於<lb/>
　寺門䊸聞便徃至死人邉若與死人共笑語<lb/>
　狀隂察視口眼中有稻芒乃宻問守門者曰<lb/>
　誰載藁人城對曰唯有廷掾耳又問鈴下曰<lb/>
　外頗有疑吾與死人共笑語者否對曰廷掾<lb/>
　疑君乃收廷掾訊之具服<lb/>
方偕主名宋文墨迹<lb/>
<pb n="KR3c0008_SBCK_002-8b"/>
　方偕大卿為御史臺推直官曰澧州逃卒與<lb/>
　冨民有仇誣以歲殺人十二祭磨駞神獄乆<lb/>
　不决詔偕就鞫之偕命告人䟽所殺主名㝷<lb/>
　訪考驗尚多無恙其事遂白<hi>見天聖名臣傳</hi>
　宋元嘉二十二年孔熈先與徐湛之許耀謝<lb/>
　綜范曄謀立彭城王義康湛之上表告狀詔<lb/>
　收綜等並欵服唯曄不首頻詔窮治乃言熈<lb/>
　先茍誣引臣文帝令以曄所造及改定符檄<lb/>
　墨迹示之乃服罪<hi>出南史范泰傳</hi>
<pb n="KR3c0008_SBCK_002-9a"/>
陳議捍取胡争竊食<lb/>
陳奉古主客通判具州時有卒執盗者其母<lb/>
欲前取盗卒拒不與仆之地明日死以卒屬<lb/>
吏論為棄市奉古議曰主盗有亡失法今人<lb/>
　取之法當得捍捍而死乃以闘論是守者不<lb/>
得主盗也殘一不辜而為剽奪生事法非是<lb/>
因以聞報至杖卒人稱服之<lb/>
胡向少卿𥘉為袁州司理有人竊食而主者<lb/>
撃殺之郡論以死向争之曰法當杖郡将不<lb/>
<pb n="KR3c0008_SBCK_002-9b"/>
聴至請于朝乃如向議<hi>見吕大防撰志</hi>
　　鄭克評曰以名分言之則𬒳擊者竊食之<lb/>
　盗也擊之者典食之主也以情理言之則<lb/>
　　與常人相毆異矣登時擊殺罪不至死可<lb/>
　也然湏撃者本無殺意邂逅致死乃坐杖<lb/>
　罪或用刃或絶時或殘毁則是意在於殺<lb/>
　法所不許也又當原其情理豈可一㮣科<lb/>
　斷盡心君子亦冝察焉<lb/>
御史失状國淵求牋<lb/>
<pb n="KR3c0008_SBCK_002-10a"/>
　唐李靖為岐州刺史或告其謀反者髙祖命<lb/>
　一御史徃案之御史知誣罔請與告事者偕<lb/>
　行行數驛佯云失告狀驚懼異常乃祈告事<lb/>
　者别䟽一狀驗之乃與元狀不同即還以聞<lb/>
　髙祖大驚告事者反伏誅失御史名<lb/>
　魏國淵字子尼為魏郡太守有投書誹謗者<lb/>
　太祖疾之欲知其主淵請留其書而不宣露<lb/>
　其書多引二京賦淵乃勅功曹曰此郡少學<lb/>
　問者欲令就師求能□者與受業因令作牋<lb/>
<pb n="KR3c0008_SBCK_002-10b"/>
　比方其書有似謗誹者取問伏罪<lb/>
偉冐范祚䖍傚鄧賢<lb/>
　劉敞侍讀知永興軍時大姓范偉冐武功令<lb/>
　祚為祖乃穿祚墓以已祖母袝之一規避徭<lb/>
　役者五十年數犯法至徒流輒以贖免長安<lb/>
　人甚患苦之然吏莫敢誰何敞按其事獄未<lb/>
　具而召由是辭屢變證逮數百人獄連年不<lb/>
　决詔取付御史臺驗治卒如敞所發<hi>見本傳</hi>
　沈括筆談云江南人好訟有一書名鄧思賢<lb/>
<pb n="KR3c0008_SBCK_002-11a"/>
　皆訟牒法也其始則教以侮文侮文不可得<lb/>
　則欺誣以取之欺誣不可得則求其罪以刼<lb/>
　之鄧思賢人名也始傳此術遂名其書凡村<lb/>
　校中徃徃以此授生徒韓琚司封通判䖍州<lb/>
　日民有偽作冤狀悲憤呌呼似若可信者琚<lb/>
　偶攝郡究其風俗考其枉直其下莫之能欺<lb/>
　辭伏者皆自以為不冤琚乃魏公琦之兄也<lb/>
　終於兩浙轉運使<hi>尹洙所撰墓志</hi>
次武各驅憲之俱解<lb/>
<pb n="KR3c0008_SBCK_002-11b"/>
　周于仲文字次武為趙王屬安固太守有任<lb/>
　杜兩家各失牛後得一牛兩家争之州郡不<lb/>
　能决益州長史韓伯携曰于安固少年聴察<lb/>
　可令决之仲文乃令両家各驅牛群到及放<lb/>
　所得一牛遂入任氏群又使人㣲傷之任氏<lb/>
　嗟惋杜氏自若杜即伏罪<lb/>
　南梁顧憲之為建康令有失牛者盗與主俱<lb/>
　認之不能制令乃令解牛任其所之牛歸本<lb/>
　主所居盗者始伏其罪<hi>出南史顧愷之傳憲之其孫也</hi>
<pb n="KR3c0008_SBCK_002-12a"/>
張昪窺井蔡髙宿海<lb/>
　張丞相知潤州有婦人夫出數日不歸忽聞<lb/>
菜園井中有死人即徃哭之曰吾夫也以聞<lb/>
　於官昪命属吏集隣里就驗是其夫否皆言<lb/>
井深不可辨昪曰衆不能辨而婦人獨知其<lb/>
　為夫何耶收付所司訊問乃姦人殺之而婦<lb/>
　人與聞其謀也<hi>沈氏筆談</hi>
蔡髙為福州長溪縣尉有媪二子漁于海而<lb/>
　亡媪指某氏為仇告縣捕賊吏難之曰海有<lb/>
<pb n="KR3c0008_SBCK_002-12b"/>
　風波安知果為仇所殺若不得屍於法不可<lb/>
　理髙乃隂察仇家得其迹與媪約曰期十日<lb/>
　不得屍則為媪受捕賊之責凡宿海上十日<lb/>
　潮浮二屍到驗之皆殺也乃捕仇家鞫之而<lb/>
　服法<hi>髙乃襄之弟事見歐公所撰志</hi>
劉湜焚屍髙防劾病<lb/>
劉待制𥘉知耀州冨平縣有盗掠人子女者<lb/>
　既擒獲輒詐死伺間即逸去再捕得復然湜<lb/>
令焚之<hi>見本傳</hi>
<pb n="KR3c0008_SBCK_002-13a"/>
　　鄭克評曰埋而使人守之足矣雖不焚可<lb/>
　　也<lb/>
　防𥘉事周為刑部郎中宿州有民剚刃其妻<lb/>
　而妻族受賂奪州言病風狂不語並不孝掠<lb/>
　以具獄上請大理斷令决杖防覆之云某人<lb/>
　病風不語醫工未有驗狀憑何取證便坐杖<lb/>
　刑况禁繫旬月豈不呼索飲食再劾其事湏<lb/>
　見太情周相然之終寘於法<lb/>
王鍔匿名至逺憶姓<lb/>
<pb n="KR3c0008_SBCK_002-13b"/>
　唐王鍔為淮南節度使有遺匿名書于前者<lb/>
　左右取以授鍔鍔納之靴中先以他書雜之<lb/>
　使退鍔探取他書焚之人謂其皆焚之矣既<lb/>
　而歸省所告異日以他事連所告者禁繫按<lb/>
　驗以譎其衆號稱神明云<lb/>
　唐李至逺典選疾令史受賕多所黜易吏亦<lb/>
　歛手有王忠者𬒳放而吏乃謬書士姓欲擬<lb/>
　訖増成之至逺曰調者三萬人無士姓者此<lb/>
　决王忠也吏叩頭伏罪<hi>見唐書李素立傳至逺其孫也</hi>
<pb n="KR3c0008_SBCK_002-14a"/>
希崇並付齊賢兩易<lb/>
晉張希崇鎮邠州日有民為郭氏義子自孩<lb/>
提以至成人因戾不受訓遣之郭氏夫婦將<lb/>
死有適子已長郭氏諸親與義子私約以為<lb/>
親子欲分其財而訟之數政不决希崇覧其<lb/>
訴斷曰父在已離母死不到雖稱假子辜二<lb/>
十年撫飬之恩倘曰親兒犯三千條悖逆之<lb/>
罪頗為傷害名教安敢理認田園其生産並<lb/>
付親子<lb/>
<pb n="KR3c0008_SBCK_002-14b"/>
張丞相在中書有戚里争分不均又因入官<lb/>
訴于上前更十餘斷不伏齊賢曰此非臺省<lb/>
所能决臣請自治之一日坐中書堂召至問<lb/>
　之曰汝非以彼所分財少乎皆曰然即命各<lb/>
責狀結實因遣两吏趣徙其家令甲入乙舍<lb/>
　乙入甲舍貨財皆按堵如故文書則交易之<lb/>
　訟者乃止<hi>涑水記聞</hi>
王珣辨印尹洙檢籍<lb/>
　少師王珣知昭州日有告偽為州印者疑乆<lb/>
<pb n="KR3c0008_SBCK_002-15a"/>
　不决吏持以印文不類及珣索景徳已前舊<lb/>
　牘視其印文則無少異誣者乃伏盖所印文<lb/>
　書乃景徳時事固當索景徳舊牘校之吏不<lb/>
　知印文更時所以不决<hi>王珪所撰志</hi>
　龍圗尹洙甞知河南府伊陽縣有女㓜孤而<lb/>
　冐賀氏産者隣人證其非是而沒之官後隣<lb/>
　人死女復訴且請所沒産乆不能决洙問女<lb/>
　年㡬曰三十二乃檢咸平年籍二年賀氏死<lb/>
　而以妻劉為户詰之曰若五年始生時安得<lb/>
<pb n="KR3c0008_SBCK_002-15b"/>
　有賀氏耶女遂服<hi>見本傳</hi>
孫登比彈德𥙿模金<lb/>
　呉志孫權長子登字髙立爲太子甞出有彈<lb/>
　丸飛過令左右求之見一人操彈佩丸咸以<lb/>
爲是詞對不伏從者請捶之登不聴使求前<lb/>
　所過弹丸比之不類遂釋之<lb/>
唐李徳𥙿鎮浙右曰甘露寺主僧訴交得堂<lb/>
　住什物𬒳前主隱沒金若千兩引證前數軰<lb/>
皆還相交割文籍在焉且其𥘉交領分兩既<lb/>
<pb n="KR3c0008_SBCK_002-16a"/>
明及交承之日乃不見金鞫成服罪公疑未<lb/>
窮破用之數前主即曰居寺者前後空交分<lb/>
　兩文書其實無金群衆以某孤立不狎流<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>
　欲乗此擠之因流涕公乃以兠子召諸關連<lb/>
　僧咸使面壁不得相向以泥各令模金之狀<lb/>
　僧既不知形狀各模不同公怒即劾前數軰<lb/>
　誣證之罪<lb/>
梁適重詛袁彖惡滛<lb/>
　丞相梁適為審刑院詳議官時梓州妖人白<lb/>
<pb n="KR3c0008_SBCK_002-16b"/>
　彦歡能依鬼神作法詛呪人有死者獄上請<lb/>
　讞皆以不見傷為疑適曰殺人以刃尚或可<lb/>
　拒今以詛呪其能免乎卒以重辟論<hi>見王珪所撰志</hi>
　鄭克評曰按能依鬼神作法詛呪是造蓄<lb/>
　　蠱毒厭魅之類也鞫得其實疑不見傷此<lb/>
　盖不知無法者當以類舉之義耳欲决大<lb/>
　　獄湏傳古義彼俗吏者豈足語此<lb/>
　南齊袁彖為廬陵王諮議參軍王鎮荆州時<lb/>
　南郡江陵縣茍将之之弟胡之其妻為曽口<lb/>
<pb n="KR3c0008_SBCK_002-17a"/>
　寺僧所淫夜入茍家将之殺之為官司所檢<lb/>
　将之列家門穢行欲告則耻忍則不可實已<lb/>
　所殺胡之所列又如此兄弟争死江陵令啓<lb/>
　刺史博議彖曰将之胡之原心非暴辨讞之<lb/>
　日義哀行路昔文舉引謗獲漏䟽網二子心<lb/>
　迹同符古人䧟以深刑實傷為善於是免死<lb/>
<hi>出南史袁湛傳彖其族孫也</hi>
曹駮坐妻孔議詈母<lb/>
　沈存中内翰云夀州有人殺妻之父母兄弟<lb/>
<pb n="KR3c0008_SBCK_002-17b"/>
　數口州司以為不道縁坐妻子刑曹駮曰毆<lb/>
　妻之父母即是義絶况於謀殺不當復坐其<lb/>
　妻<lb/>
　宋孔深之為尚書比部郎時安陸應城縣張<lb/>
　江陵與妻呉共罵母黄令死黄忿恨自縊已<lb/>
　值赦律子殺傷毆父母遇赦猶梟首罵詈棄<lb/>
　市會赦免刑𥙷治無罵詈致死之科深之議<lb/>
　曰夫題里逆心仁者不入名且惡之况乃人<lb/>
　事故殺傷呪詛法所不容罵之致盡理無可<lb/>
<pb n="KR3c0008_SBCK_002-18a"/>
　宥江陵雖遇赦恩固合梟首婦本以義愛非<lb/>
　天屬黄之所恨意不在呉原死𥙷治有允正<lb/>
　法詔如深之議呉可棄市<hi>岀南史孔靖傳</hi>
　　鄭克評曰罵之致死重於毆傷不以赦原<lb/>
　　於理為信妻若從坐猶或可赦吴實共罵<lb/>
　　棄市亦冝詔所以𥙷議之缺也<lb/>
孫亮驗蜜杜亞疑酒<lb/>
呉廢帝孫亮因食生梅使黄門以銀碗并盖<lb/>
　於藏吏索蜜黄門素怨藏吏乃以䑕屎投其<lb/>
<pb n="KR3c0008_SBCK_002-18b"/>
　中啓言藏吏不謹亮即呼吏吏以蜜瓶入亮<lb/>
　曰既盖而復油𥿄覆之無縁有此黄門非有<lb/>
　求於爾乎吏叩頭曰彼甞貸席而臣不與亮<lb/>
　曰决為此也易知耳乃令破䑕屎亮笑曰若<lb/>
　䑕屎先在其中當内外俱濕今内燥乃枉之<lb/>
　耳於是黄門服罪<lb/>
　唐杜亞字次公鎮維陽日有富室父亡未乆<lb/>
　奉繼母不以道因元日上母夀母復子觴子<lb/>
　疑酒有毒覆之於地地墳乃謂其母以酖殺<lb/>
<pb n="KR3c0008_SBCK_002-19a"/>
　人母曰天鍳在上何當厚誣撫膺不伏既訴<lb/>
　於府公問曰酒從何来曰長婦執爵而致也<lb/>
　公曰爾婦執爵毒因婦起豈可誣母乃分所<lb/>
　鞫之盖子與婦同謀害母皆伏法<lb/>
傳隆議絶漢武明繼<lb/>
宋文帝時剡縣人黄𥘉妻趙打息載妻王死<lb/>
後遇赦王有父母及息男稱依法徙趙二千<lb/>
　里司徒左長史傅隆議曰父子至親分形同<lb/>
氣稱之於載即載之於趙雖云三代合之一<lb/>
<pb n="KR3c0008_SBCK_002-19b"/>
　體稱雖創鉅痛深固無讐祖之理故古人不<lb/>
　以父命辭王父命若云稱可殺趙當何以處<lb/>
　載父子祖孫互相殘戮恐非先王明罰臯陶<lb/>
　立法之旨也舊令云殺人父母徙二千里外<lb/>
　不施父子祖孫趙當避王期功千里外耳然<lb/>
　令云凡流徙者同籍近親欲相隨聴之趙既<lb/>
　流移載為人子何得不從載行而稱不行豈<lb/>
　名敎所許趙雖内愧終身稱亦沉痛没齒祖<lb/>
　孫之義永不得絶事理固然<hi>出南史傅亮傳</hi>
<pb n="KR3c0008_SBCK_002-20a"/>
　漢景帝時廷尉上囚防年繼母陳殺防年父<lb/>
　防年因殺陳依律殺母以大逆論帝疑之武<lb/>
　帝時年十二爲太子在帝側遂問之對曰夫<lb/>
　繼母如母明不及母縁父之故比之於母今<lb/>
　繼母無狀手殺其父下手之日母恩絶矣冝<lb/>
　與殺人同不冝以大逆論<hi>見通典不著本處</hi>
戴争異罰徐詰縁例<lb/>
　唐戴胄爲大理少卿時長孫無忌𬒳召不解<lb/>
　佩刀入東上閣尚書右僕射封徳彛論監門<lb/>
<pb n="KR3c0008_SBCK_002-20b"/>
　校尉不察罪死當無忌贖胄曰校尉與無忌<lb/>
　罪均臣子於君父不得稱誤法著御湯藥飲<lb/>
　食舟船誤不如法皆死陛下録無忌功原之<lb/>
　可也若罰無忌殺校尉不可謂刑帝曰法為<lb/>
　天下公朕安得阿親戚詔復議徳彛固執帝<lb/>
　将可胄駮之曰校尉縁無忌以致罪法當從<lb/>
　輕若皆過誤不當獨死由是無忌與校尉皆<lb/>
　免<hi>出本傳</hi>
　唐徐有功為司刑丞時有韓純孝者受徐敬<lb/>
<pb n="KR3c0008_SBCK_002-21a"/>
業偽官前已物故推事使顧仲琰奏稱家口<lb/>
合縁坐詔依斷籍沒有功議曰律謀反者斬<lb/>
身亡即無斬法若情狀難捨或敕遣戮屍餘<lb/>
　非此塗理絶言象縁坐元因處斬無斬豈合<lb/>
　相縁既所縁之人亡則所因之罪减减止徒<lb/>
坐頻會赦恩今乃却斷入官未知據何條例<lb/>
　詔依有功議斷放由是免籍沒者數百家<lb/>
刑曹駮射左丞免讁<lb/>
　沈存中内翰云邢州有盗賊一家其夫婦即<lb/>
<pb n="KR3c0008_SBCK_002-21b"/>
　時死有一子明日乃死州司以其家財産依<lb/>
　户絶法給出嫁親女刑曹駮曰某家父母死<lb/>
　時其子尚在財産乃子物出嫁女即姊妹不<lb/>
　合有分<lb/>
　宋文帝時制刼盗同籍朞親𥙷兵餘杭人薄<lb/>
　道舉為刼從弟代公道生並大功親或以代<lb/>
　公等母存為朞親而謂子冝從母𥙷兵尚書<lb/>
　左丞何承天議曰婦人有三從夫死從子今<lb/>
　道舉為刼叔父已殁代公道生並是從弟不<lb/>
<pb n="KR3c0008_SBCK_002-22a"/>
　合𥙷讁乃以叔母為朞親而令二子隨母既<lb/>
乖大功不讁之制又失婦人三從之道論其<lb/>
　母子並冝見原<hi>出南史本傳</hi>
從事凾首乖崖察額<lb/>
近代有因行商回見其妻為人所殺而失其<lb/>
首妻族執其壻誣以殺女吏嚴訊之乃自誣<lb/>
　伏案具郡守委諸從事從事疑之請緩其獄<lb/>
　乃令封内仵作行人徧供近與人家安厝墓<lb/>
家多少去處一一面詰之有一人曰某近於<lb/>
<pb n="KR3c0008_SBCK_002-22b"/>
　豪家舉事只言死却妳子五更時於墻頭舁<lb/>
　過凶噐輕似無物見瘞某處及發之但獲一<lb/>
　女人首即將對屍令其夫驗認云非妻也繼<lb/>
　收豪家鞫之乃是殺一妳子函首葬之以屍<lb/>
　易此良家婦私蓄之豪民棄市<hi>出玉堂閑話</hi>
　張尚書知江寧有僧陳牒出憑公據案熟視<lb/>
　乆之判司理院勘殺人賊郡僚不曉其故公<lb/>
　乃召僧問披剃㡬年對曰七年又曰何故額<lb/>
　有巾痕即首伏乃一民與僧同行道中殺之<lb/>
<pb n="KR3c0008_SBCK_002-23a"/>
　以其祠部自剃為僧<hi>李畋所撰忠定語録</hi>
無名破冡行成叱驢<lb/>
唐天后賜太平公主鈿噐金寳歲餘失之后<lb/>
聞之怒督洛州長史而下捕盗甚急吏卒游<lb/>
徼計無所出道逄湖州别駕蘓無名相與請<lb/>
至縣白尉曰得盗矣尉問之無名曰吾湖州<lb/>
别駕也尉問吏卒何得誣辱無名曰君無恠<lb/>
也吾歴官所在擒姦擿伏有名此軰聞之故<lb/>
見誣為解圍耳遂請見長史使聞於朝期以<lb/>
<pb n="KR3c0008_SBCK_002-23b"/>
　旬餘獲之天后許之無名戒吏卒於東北門<lb/>
　伺察有胡人十餘<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>来哀絰出赴北邙即踵<lb/>
　以報果見諸胡至一新冡設奠哭而不哀既<lb/>
　徹奠又相視冡旁而笑無名乃使擒之而發<lb/>
　其冡剖棺視之寳噐在焉天后問故因對曰<lb/>
　臣到都日正見此胡出葬便知是盗但未知<lb/>
　葬處今清明拜掃計須出城遂蹤跡得之哭<lb/>
　而不哀者所葬非人也廵冢而笑者受物無<lb/>
　傷也天后稱善遷秩二等<lb/>
<pb n="KR3c0008_SBCK_002-24a"/>
唐懷州河内縣董行成能察賊有一人從河<lb/>
陽長店盗行人驢一頭并裳袋天欲暁至懐<lb/>
州行成於街中見之叱曰彼賊住賊即承伏<lb/>
人問何以知之行成曰此驢行急而汗非長<lb/>
　行人也見人則引驢逺過怯也以此知之收<lb/>
　下獄有頃失主㝷蹤而至皆如其言<lb/>
王曽驗稅司空省書<lb/>
丞相王曽少時謁郡僚有争田者封畛既泯<lb/>
質劑且亡未能斷次曽謂驗具稅籍曲直可<lb/>
<pb n="KR3c0008_SBCK_002-24b"/>
　判郡僚從之其人乃服<hi>見沂公言行録</hi>
　漢時沛郡有民家貲二十餘萬一男纔數歲<lb/>
　失其母有一女不賢其父病因呼族人為遺<lb/>
　書令悉以財属女但遺一劔云兒年十五以<lb/>
　此付之其後又不與兒既而訟之大守司空<lb/>
　何武省具手書顧謂掾吏曰女性強梁壻復<lb/>
　貪鄙畏害其兒且俾與女内實寄之耳夫劒<lb/>
　者所以斷决限年十五者度其子智力足以<lb/>
　自居或聞州縣得以伸理其用慮宏逺如是<lb/>
<pb n="KR3c0008_SBCK_002-25a"/>
　乃悉奪財以還子<hi>出風俗通</hi>
韋皐劾財趙和贖産<lb/>
　唐韋皐鎮劒南日有逆旅停止大賈因病而<lb/>
　酖之隱沒其財公知之又有北客蘓延商販<lb/>
　於蜀得病而卒以報於公公使驗其簿籍已<lb/>
𬒳店主易置公乃㝷究經過客勘於里属詞<lb/>
多不同遂劾於同店者立承隱欺數千貫與<lb/>
吏二十餘人分張悉命赴法由是劒南無横<lb/>
　死之客<lb/>
<pb n="KR3c0008_SBCK_002-25b"/>
　唐咸通𥘉趙和為江隂令有楚之淮隂二農<lb/>
　比莊其東隣以荘劵質西隣錢百萬緡明年<lb/>
　先納八千緡期来日以殘資贖劵恃契不徴<lb/>
　領約明日賫餘繦至而西隣不認既無保證<lb/>
　又無文籍訴於州縣皆不能直乃越江而南<lb/>
　訴於江隂和曰縣政甚卑且復逾境何計奉<lb/>
　雪東隣泣曰此不得理無由自伸和乃思策<lb/>
　一日召捕盗吏數軰賫牒至淮隂云有㓂江<lb/>
　者案劾已具言有同惡相濟者在某處居名<lb/>
<pb n="KR3c0008_SBCK_002-26a"/>
　姓形狀俱以西隣指之請梏送至此先是隣<lb/>
　州條法唯持刃截江無得藏匿既至和責之<lb/>
　曰何為㓂江囚泣曰田夫未嘗舟楫和曰所<lb/>
　盗多金寶錦綵非農家所冝有汝冝自籍以<lb/>
　辨之囚意稍開乃言稻若干斛荘人某人者<lb/>
　紬絹若干匹家機所出者錢若干緡東隣贖<lb/>
　契者和乃曰汝果非㓂江者何為諱東隣所<lb/>
　贖八千緡遂引訴隣令其偶證於是梏徃本<lb/>
　土檢付契書卒寘之法<lb/>
<pb n="KR3c0008_SBCK_002-26b"/>
栁設榜牒陳具飲饌<lb/>
周栁慶字更興有胡家𬒳刼郡縣按察莫知<lb/>
賊所隣人𬒳囚者衆慶謂可以詐求之乃作<lb/>
匿名書多榜官門曰我等共刼胡家徒侶混<lb/>
雜終恐泄露今欲首伏恐不免誅若聴先首<lb/>
免罪使欲来告慶乃復施免罪之牒居二日<lb/>
廣陵王欣家奴面縛自告牒下因獲黨與甚<lb/>
衆<lb/>
呉志陳表字文奥以父死敵塲求用為将時<lb/>
<pb n="KR3c0008_SBCK_002-27a"/>
　有盗官物者數人唯收施明拷掠俟死無詞<lb/>
　廷尉以疑聞孫權以表得士卒心詔以明付<lb/>
　表表乃去其桎梏飲食沐浴之以誘其歡心<lb/>
　明乃首服具列支黨權恱之欲全其名遂釋<lb/>
　明而戮其黨明後變行致位為将軍<lb/>
朱詰賕民孔察代盗<lb/>
　朱夀昌中散知閬州有大姓雍子良殺人乃<lb/>
　賕其里民使出就吏獄具夀昌疑之因引囚<lb/>
　屏處訊之囚對如𥘉乃告之曰吾聞子良遺<lb/>
<pb n="KR3c0008_SBCK_002-27b"/>
　汝錢十萬納汝女為子婦許嫁其女汝家有<lb/>
　之乎囚色動又告之曰汝且死書劵抑汝女<lb/>
　為婢指十萬為傭直而嫁其女於他人汝将<lb/>
　柰何囚泣下始以實告子良付法<hi>曽肇所撰志</hi>
　後唐孔相循以邦計貳職權涖夷門軍府事<lb/>
　長垣縣有四巨盗冨有資産及敗所牽挽則<lb/>
　四貧民耳時都虞候姓韓者則宻使郭崇韜<lb/>
　之僚壻也與推吏獄典同鍜其欵都不訊鞫<lb/>
　欵成而上斷令棄市及親慮之則又無言就<lb/>
<pb n="KR3c0008_SBCK_002-28a"/>
　法之際囚屢囘首公疑其情未究即召問之<lb/>
　乃曰實枉且言適爲獄吏髙其枷尾遂不得<lb/>
　言即命移於州獄俾郡主簿鞫之自韓已下<lb/>
　凡數十人受賂約七千緡併以伏法<lb/>
崇龜認刀司馬視鞘<lb/>
唐劉崇龜鎮南海有富商子年少而晳白泊<lb/>
　船於江岸次有髙門家一妙姬殊不避人少<lb/>
年挑之曰昬黄當詣宅矣亦無難色是夕果<lb/>
啓扉俟之少年未至有盗入見一房無燭欲<lb/>
<pb n="KR3c0008_SBCK_002-28b"/>
　行竊姬不知即欣然就之盗謂見執以刀剚<lb/>
　之遺刀而逃少年旋至即踐其血汰而仆地<lb/>
　及捫之乃見死者急出解維而去明日其家<lb/>
　迹其蹤至江岸岸上之人皆云其夜有某客<lb/>
　船徑發官差人追之拷掠備至具實吐之惟<lb/>
　不招殺人及以其刀視之乃屠家物府主即<lb/>
　下令曰某日大教合境庖丁冝集毬塲以俟<lb/>
　宰殺既集復曰已晚可留刀於厨而明日再<lb/>
　至府主取諸刀乃以殺人之刀換下一口来<lb/>
<pb n="KR3c0008_SBCK_002-29a"/>
　早各来請刀獨一屠最後不認已刀因詰之<lb/>
　對曰此非某刀乃某人之刀耳命擒之則已<lb/>
　竄矣於是以合死之囚代商人之子侵夜斃<lb/>
　於市竄者知囚已斃不一二夕果歸家遂擒<lb/>
　伏法仍杖少年之脊以罪夜入人家<lb/>
　後魏司馬恱為豫州刺史有上蔡董毛奴齎<lb/>
　錢五千死於道或疑張堤行刼又於堤家得<lb/>
　錢五千堤懼楚掠自誣恱疑之乃引毛奴兄<lb/>
　問曰殺人取錢當時狼狽應有所遺曽得何<lb/>
<pb n="KR3c0008_SBCK_002-29b"/>
物荅曰得一刀鞘恱取視之曰此非里巷所<lb/>
為也乃召州内刀匠示之有郭門者言手所<lb/>
作去歲賣與郭人董及祖恱收詰之具伏<hi>出北</hi>
<hi>史司馬楚傳恱其孫也</hi>
張鷟搜鞍濟羙鈎篋<lb/>
唐張鷟字文成為河陽縣尉有客驢韁斷并<lb/>
鞍失之捕急盗乃夜放驢出而藏其鞍尉遂<lb/>
令客勿秣驢夜放之驢㝷向餵飼處去乃令<lb/>
捜其家於積草下得之人服其智<lb/>
<pb n="KR3c0008_SBCK_002-30a"/>
　唐閻濟羙鎮江南有舟人載客貨客宻隱銀<lb/>
　十鋌於貨中舟人潜窺之乃盗而沉於泊舟<lb/>
　之所夜發至鎮所點閱不得遂執舟人而訴<lb/>
　之公曰載人盗物大畧皆然乃問曰昨者宿<lb/>
　何所曰去此百里浦汊中即令武士同徃彼<lb/>
處江水中鈎之果得篋銀在其中封署不動<lb/>
舟人服罪<lb/>
承天議射廷尉訊獵<lb/>
　宋劉毅鎮姑熟嘗出行而鄢陵縣吏陳滿射<lb/>
<pb n="KR3c0008_SBCK_002-30b"/>
　鳥誤中鎮帥雖不傷處法棄市何承天議曰<lb/>
　獄貴情斷疑則從輕漢時有驚文帝馬者張<lb/>
　釋之劾以犯蹕罪止罰金明其無心於驚馬<lb/>
　也故不以乗輿之重加以異罰今滿意在射<lb/>
　鳥非有心於中人律過誤傷人三歲刑况不<lb/>
　傷乎罸之可也<hi>舊出南史本傳</hi>
　魏髙柔爲廷尉時獄法甚峻冝陽典農劉龜<lb/>
　竊於禁内射兎其功曹張京詣校事言之帝<lb/>
　匿京名收龜付獄柔表請告者名帝怒曰劉<lb/>
<pb n="KR3c0008_SBCK_002-31a"/>
　龜當死何復請告者主名柔曰廷尉天下之<lb/>
　平安得以至尊喜怒而毁法乎重復為奏帝<lb/>
　意寤乃下京名即還訊之各當其罪<lb/>
　　鄭克評曰按法有誣告反拷若人所以息<lb/>
　　姦省訟也安得匿告者名乎柔可謂䏻執<lb/>
　　法矣<hi>出魏志本傳</hi>
<pb n="KR3c0008_SBCK_002-31b"/>
</p>
<p>
</p>
  </div>
<div> <lb/>
    <p>
<pb n="KR3c0008_SBCK_003-1a"/>
後序<lb/>
端平改元七月乙夘萬榮以尚右郎蒙恩陞對<lb/>
首奉守一心之正以謹治原次奏懲群吏之貪<lb/>
以固邦本天威咫尺洊賜褒嘉既而玉音巽發<lb/>
謂朕甞見卿所編棠隂比事知卿聴訟决能審<lb/>
克萬榮即㳟奏臣昨調建康司理右掾待次日<lb/>
乆因編此以資見聞豈料天侈其逄誤關乙覧<lb/>
容臣下殿躬謝暨出黄門便有力求此本者鋟<lb/>
梓星江逺莫之致是用重刋流布庻可上廣聖<lb/>
<pb n="KR3c0008_SBCK_003-1b"/>
主好生之徳下禆涖官哀矜之意十月既望朝<lb/>
散大夫新除直寶章閣知常徳府桂萬榮謹識<lb/>
<pb n="KR3c0008_SBCK_003-2a"/>
棠隂比事後序<lb/>
獄重事也獄而有疑則尤事之重君子所冝盡<lb/>
心焉今之居是官者其果能盡是心乎吾表兄<lb/>
桂夢恊讀書不讀律而每有哀憐無辜之心尉<lb/>
滿參選特注司㓂參軍而歸人問之則曰此吾<lb/>
志也待次五年則曰此吾所欲也因取古人之<lb/>
書有資於折獄者觀之其於和魯公之疑獄集<lb/>
鄭公克之折獄龜鑑則又考之精翫之熟事之<lb/>
類者不期而合韻之恊者不期而比屬辭七十<lb/>
<pb n="KR3c0008_SBCK_003-2b"/>
有二信乎臨事之不茍而遇物期於無悔也虙<lb/>
甞伏而讀之以為近世士夫鉤元提要以資愽<lb/>
識彊記者不知㡬書類多無𥙷此書一傳天下<lb/>
其無冤民乎則又從而思之竊謂鞭絲以出鐵<lb/>
擊皮以驗鹽發冡知盗模金辨誣如此等事不<lb/>
見於古之盛時而見於後世豈古之風俗尚淳<lb/>
不俟乎測囚之法而後世如鬼如蜮不如是則<lb/>
不得其情邪觀天子議獄緩死之言獨於中孚<lb/>
之象發之盖惟天下之至誠可以動人悟物雖<lb/>
<pb n="KR3c0008_SBCK_003-3a"/>
開金石感鬼神可也茍推吾是心聴之以五聲<lb/>
簡之以五辭不撓不屈志氣清明天威具嚴洋<lb/>
洋在上謂人情不可得吾不信也吾表兄其知<lb/>
之矣虙幹辨浙東安撫司事表兄携此書見示<lb/>
未㡬赴官金陵道出越上虙歸此書因題于後<lb/>
以代送行序云嘉定辛未良月之望張虙識<lb/>
　　　　　嘉慶壬申正月借石門吴氏南泉草<lb/>
　　　　　堂藏本鈔廿四日校介叟時年八十又五<lb/>
<pb n="KR3c0008_SBCK_003-3b"/>
</p>
<p>
</p>
  </div>
        </body>
</text>\m</TEI>
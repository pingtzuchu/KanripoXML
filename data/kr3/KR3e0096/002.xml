<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷二</head> <lb/>
    <p>
<pb n="KR3e0096_WYG_002-1a"/>
欽定四庫全書<lb/>
　續名醫類案卷二<lb/>
　　　　　　　　　　　　　錢塘魏之琇撰<lb/>
　　傷寒<lb/>
陸平叔文學平素體虚氣怯面色痿黄藥宜温補不宜<lb/>
　寒凉固其常也秋月偶患三瘧孟冬復受外寒雖逗<lb/>
　寒熱一班而未至大寒大熱醫者以為瘧後虚邪不<lb/>
　知其為新受實邪也<hi>因舊病感新邪最易誤人</hi>投以参補劑轉致<lb/>
<pb n="KR3e0096_WYG_002-1b"/>
　奄奄一息遷延兩旬間有從外感起見者用人参白虎<lb/>
　湯畧無寸效昏昏嘿嘿漫無主持已治木矣喻診之<lb/>
　察其脉大壊腹未大滿小水尚利謂可治但筋脉牽<lb/>
　掣不停秪恐手足痿廢仲景筋脉動惕者久而成痿<lb/>
　今病已二十餘日血枯筋燥從可知矣今治則兼治<lb/>
　當于仲景之外另施手眼以仲景雖有大柴胡湯兩<lb/>
　解表裏之法而無治痿之法<hi>治痿獨取陽明清陽明之熱邪則緣虚痿不治</hi>
　<hi>而愈况此症原屬暴傷非損也</hi>變用防風通聖散陳方减白术以方<lb/>
<pb n="KR3e0096_WYG_002-2a"/>
　中防風荆芥薄荷麻黄桔梗為表藥大黄芒硝黄芩<lb/>
　連翹梔子石膏滑石為裏藥原與大柴胡制之法相<lb/>
　仿且内有當歸川芎白芍正可領諸藥深入血分而<lb/>
　通經脉减者白术以前既用之貽誤不可再誤耳當<lb/>
　晩連進二劑一劑殊相安二劑大便始通少頃睡去<lb/>
　津津汗出次早診之筋脉不為牽掣但陽明胃散洪<lb/>
　大反加隨用白虎湯石膏知母毎各兩許次加柴胡<lb/>
　花粉苓柏連翹梔子一派苦寒連進十餘劑<hi>要知前誤温補</hi>
<pb n="KR3e0096_WYG_002-2b"/>
　<hi>之劑亦不少矣</hi>神識清飲食進半月起于牀一月步于地畧<lb/>
　過啖即腹痛泄瀉儼似虚症不之顧但于行滯中加<lb/>
　柴胡桂枝升麻散餘邪不使下溜變痢然後改用葳<lb/>
　蕤二冬畧和胃氣間用人參不過五分前後治法一<lb/>
　一不違矩矱始克起九死于一生也<lb/>
徐國楨傷寒六七日身熱目赤索水復不飲異常大躁<lb/>
　將門牖洞啓身卧地上展轉不快更求入井一醫洶<lb/>
　洶急以大承氣與服喻診其脉大無倫重按無力謂<lb/>
<pb n="KR3e0096_WYG_002-3a"/>
　曰此用人參附子乾薑之症奈何認為下症耶醫曰<lb/>
　身熱目赤有餘之邪躁急若此再與薑附踰垣上屋<lb/>
　矣喻曰陽欲暴脱外顯假熱内有真寒以薑附投之<lb/>
　尚恐不勝回陽之任况敢以純隂之藥重刼其陽乎<lb/>
　觀<hi>熱在陽明經者亦潄水不欲咽</hi>情已大露豈水尚不欲咽而反可<lb/>
　咽大黄芒硝乎天氣燠蒸必有大雨此症頃刻大汗<lb/>
　不可救矣且既認大熱為陽症則下之必成結胸更<lb/>
　可慮也惟用薑附所謂補中有發并可散邪退熱一<lb/>
<pb n="KR3e0096_WYG_002-3b"/>
　舉兩得不必疑慮以附子乾薑各五錢人參三錢甘<lb/>
　草二錢煎成冷服服後寒戰戛齒有聲以重棉和頭<lb/>
　覆之縮手不肯與診陽微之狀始著再與前藥一劑<lb/>
　微汗熱退而安<hi>一戴陽症耳説得甚竒然此症實不多見</hi>
張卿子治塘棲婦人傷寒十日熱不得汗或欲以錦黄<lb/>
　下之主人懼延卿子脉之曰脉强舌黒而有芒投錦<lb/>
　黄為宜今舌黒而潤不渴此附子症也不汗者氣弱<lb/>
　耳非參芪助之不可一劑而汗<hi>仁和縣志</hi>
<pb n="KR3e0096_WYG_002-4a"/>
張路玉治范主事疾先患寒傷營症惡寒三日不止曽<lb/>
　用發散二劑第七日躁擾不寧六脉不至手足厥逆<lb/>
　診之獨左寸厥厥動摇<hi>心主汗故也</hi>知是欲作戰汗之候<lb/>
　勿令服藥<hi>宜記省</hi>但與熱薑湯助其作汗若誤藥必熱<lb/>
　不上後數日枉駕謝别詢之果如所言不藥而愈<hi>戰汗治法</hi>
吳氏子年二十餘素有夢交之疾十月間患傷寒頭疼<lb/>
　足冷重劑頭面大汗喘促愈甚或以為邪熱入裏或<lb/>
　以為元氣大虚議用冬地争持未决張診之六脉瞥<lb/>
<pb n="KR3e0096_WYG_002-4b"/>
　瞥按之欲絶正陽欲脱亡之兆急須參附庶可望其<lb/>
　回陽<hi>此喻嘉言所謂誤治致陽虚也</hi>遂疏回陽返本湯加童便調理<lb/>
　數日頻與稀糜而安<lb/>
一人途次患傷寒經吳門泊舟求治詢之自渡淮露卧<lb/>
　受寒恣飲燒酒發熱在京口服藥行過兩次熱勢畧<lb/>
　减而神昬不語不時煩擾見其唇舌赤腫燥裂以開<lb/>
　水與之則嚥不與則不思察其兩寸瞥瞥虚大關寸<lb/>
　小弱按久六脉皆虚曰此熱傳手少隂心經也與導<lb/>
<pb n="KR3e0096_WYG_002-5a"/>
　赤瀉心湯一啜神識稍寧泊舟一日夜又進二帖便<lb/>
　溺自知次早解維再診脉静神安但與小劑五苓去<lb/>
　桂易門冬二帖屬其頻與稀糜可收功<lb/>
吳介臣傷寒餘熱未盡曲池壅腫不潰不消日發寒熱<lb/>
　瘍醫禁止飲食服消毒清火藥上氣形脱倚息不得<lb/>
　卧渴飲開水一二日腹脹滿急大便燥結不通兩月<lb/>
　中用蜜導四五次所去甚艱勢大危診之其脉初按<lb/>
　綳急按之絶無此中氣逮盡之兆豈能復勝藥力耶<lb/>
<pb n="KR3e0096_WYG_002-5b"/>
　乃令續進稀糜榻前以鴨煮之香氣透逹徐以汁啜<lb/>
　之是夕大便去結糞甚多喘脹頓止飲食漸進數日<lb/>
　後腫赤漸消此際雖可進保元獨參之類然力不能<lb/>
　支僅惟殻肉調理而安近一人過餌消導胃氣告匱<lb/>
　聞榖氣則欲嘔亦用上法不藥而痊<lb/>
髙鼓峯治徐五宜長君傷寒危甚延往頃之有人來言<lb/>
　病者晩來狂叫暈去五六次早起一暈竟絶不必往<lb/>
　也問病來㡬日云九日矣又問胸尚熱否曰胸但不<lb/>
<pb n="KR3e0096_WYG_002-6a"/>
　冷耳曰可救也急往視之至則僵尸在牀口鼻無氣<lb/>
　面色青黯口噤目閉手撒獨唇色紫黒髙笑曰此人<lb/>
　不死隂虚症誤服白虎所致耳切其脉兩尺尚在<hi>脉在</hi>
　<hi>仍是厥耳</hi>遂取人參一兩熟地二兩炮薑五錢濃煎湯挖<lb/>
　而灌之盡劑口開面色轉紅不及一時大叫冷甚連<lb/>
　以熱湯飲之即發壯熱通身淋漓汗下而甦比晚腹<lb/>
　脹不便曰無憂也大汗之後虚不能出耳再飲藥一<lb/>
　鍾即得解次日諸病悉除但多妄言怒罵如有鬼神<lb/>
<pb n="KR3e0096_WYG_002-6b"/>
　驅之者調治數日至夜半診其脉曰虚至此乎復以<lb/>
　大劑附子理中建中投之數日而愈<lb/>
杭友沈僑如甥病傷寒診其脉浮數有力舌黒胸脯痛<lb/>
　脹此得之勞倦後復傷飲食<hi>戰汗而解不得單謂飲食勞倦</hi>醫以寒<lb/>
　凉消導攻之火受過抑無所歸也急以大劑參术歸<lb/>
　芪炮薑救之戒其家人曰夜半當發戰戰則汗而解<lb/>
　矣如戰時頻頻以粥與之時髙卧天長寺四鼓時病<lb/>
　家急叩門曰服藥後果寒甚索被頃之大熱昏沉而<lb/>
<pb n="KR3e0096_WYG_002-7a"/>
　死矣先生尚有法救之否曰不足計也汗來矣但戰<lb/>
　時曽進粥否曰實末也曰吾語汝戰時須與粥要以<lb/>
　助胃氣使汗來速不至困乏耳今亦無妨第歸此時<lb/>
　當得汗矣果如言齁睡而安<hi>與粥助汗亦仿仲景桂枝治法</hi>
張隠菴治一少年傷寒三四日頭痛發熱胸痛不可安<lb/>
　病家曰三日前因食麵而致病張曰不然麵飯糧食<lb/>
　何日不食盖因外感風寒以致内停飲食非因食麵<lb/>
　而為頭痛發熱也故凡停食感寒只宜解表不可推<lb/>
<pb n="KR3e0096_WYG_002-7b"/>
　食如裏氣一鬆外邪即陷入矣<hi>為庸師説法</hi>且食停于内<lb/>
　在胸下胃脘間按之而痛今胸上痛不可按此必誤<lb/>
　下而成結胸病家云昨延某師告以食麵故乃用消<lb/>
　食之藥以致胸中大痛因診其外症尚在仍用桂枝<lb/>
　湯加减一服而愈<lb/>
張令韶治一婦人患傷寒十餘日手足躁擾口目瞤動<lb/>
　面白身冷讝語發狂不知人事勢甚危篤其家以為<lb/>
　風縳其手足或以為痰迷心竅或以為虚或以為寒<lb/>
<pb n="KR3e0096_WYG_002-8a"/>
　或辭不治張診之切其脉全無問其證不知按其身<lb/>
　不熱張曰此非人參附子證即是大黄芒硝證出此<lb/>
　入彼死生立判因坐視良久聆其聲重而且長<hi>亦有中焦</hi>
　<hi>食而奄奄似不屬者亦下之而愈見繆仲淳治姚平之一案</hi>曰若是虚寒證到脉<lb/>
　脱之時氣沈沈將絶那得有如許氣力大呼疾聲久<lb/>
　而不絶即作大承氣湯牙關緊閉挖開去齒藥始下<lb/>
　咽黄昏即解黑糞半牀次早脉出身熱人事亦知舌<lb/>
　能伸出而黒又服小陷胸湯二劑而愈<lb/>
<pb n="KR3e0096_WYG_002-8b"/>
一婦人素有虚弱之症後患傷寒一醫以為隂虚發熱<lb/>
　用滋隂之藥命食雞子火肉而病更甚所用皆玊竹<lb/>
　骨皮丹皮歸芍之類十餘日死症悉具延張至其人<lb/>
　已死張請視之氣雖絶而脉尚在且滯滑曰此症不<lb/>
　死乃誤服補藥邪不解胃絡不通胃家實也幸正氣<lb/>
　未敗可治少頃果甦<hi>亦以厥故</hi>用調胃承氣湯一服而結<lb/>
　糞解諸症愈次日大汗如雨此虚象也用人參三錢<lb/>
　芪术棗仁各五錢而愈<lb/>
<pb n="KR3e0096_WYG_002-9a"/>
一男子新婚吐蛔發熱醫以為隂症用理中湯而吐愈<lb/>
　甚張診其脉緩而長一日衣吐蛔十餘條以為風木<lb/>
　生蟲濕熱相凑頓然而生隨生隨吐欲用黄連等清<lb/>
　濕熱之藥不信復易一醫用歸芍玊竹之類吐益甚<lb/>
　蟲愈多復延張張曰必欲治非黄連不可遂用黄連<lb/>
　厚朴枳實廣皮半夏各等分煎服其吐稍乏再服不<lb/>
　吐神清蟲從大便而出約數十餘大小不等後加白<lb/>
　术等以補之即脹不安共用黄連枳實二十劑而愈<lb/>
<pb n="KR3e0096_WYG_002-9b"/>
　此乃千百中偶見之症不可以為常有也<lb/>
　　據發熱脉緩而長則是陽明經症案中但與治蛔<lb/>
　　似多脱畧俟再考<lb/>
陸養愚治周兩峯頭痛身熱又舟行遇風㡬覆比至家<lb/>
　脇大痛耳聾煩渴譫語是陽症也弦乃隂脉仲景曰<lb/>
　陽病見隂脉者死况兩尺乃人之根蒂今不起根蒂<lb/>
　已絶孤陽上越逼血妄行據症脉不可為矣辭去陸<lb/>
　至血已止而喘定脉之兩寸關弦而微數兩尺果沉<lb/>
<pb n="KR3e0096_WYG_002-10a"/>
　而不起盖症屬少陽弦數宜矣兩尺不起亦自有故<lb/>
　經云南政之嵗少司天少隂君火在泉故不應耳吐<lb/>
　血者因舟中驚恐血菀為熱所博也譫語者三陽表<lb/>
　症已盡將傳三隂也先以小柴胡和之俟實堅而下<lb/>
　之旬日當愈也因與二劑明日脇痛减耳微聞但譫<lb/>
　語胸膈滿舌上黄胎仍以小柴胡加枳桔黄連日服<lb/>
　一劑二日胸膈少寛而胎黒有刺大便不行約七日<lb/>
　矣乃以潤字丸三錢煎湯送下至夜更衣自凉諸症<lb/>
<pb n="KR3e0096_WYG_002-10b"/>
　頓失後去枳桔加歸芍調理旬日而起<lb/>
王野溪病傷寒六七日已發表矣忽身熱煩躁口渴咽<lb/>
　乾大小便利而不任風寒或用凉膈散反胸前見斑<lb/>
　數十㸃色微紅乃投消斑青黛飲又發譫語手足厥<lb/>
　逆謂熱深故擬用承氣下之陸脉之浮數六七至按<lb/>
　之而空曰此隂盛格陽症也下之立斃内經至真要<lb/>
　論云病有脉從而病反者何也岐伯曰脉至而從按<lb/>
　之不故諸陽皆然今脉浮之而數按之而空乃陽虚<lb/>
<pb n="KR3e0096_WYG_002-11a"/>
　為隂所拒不能内入而與隂交身熱煩躁口渴咽乾<lb/>
　浮陽外越之故也惡風畏寒陽氣不足也發斑者因<lb/>
　寒藥激之致無根之火聚于胸中上熏于肺傳之皮<lb/>
　膚也譫語者神不守舍也厥逆者陽將竭也若冷至<lb/>
　肘膝則無及矣此與東垣治馮内翰之姪目赤煩渴<lb/>
　王海藏之治侯輔之發斑譫語同例一用真武一用<lb/>
　理中此先哲之成騐後學不知取法耳急用大料參<lb/>
　术薑附峻補回陽麥冬五味甘草白芍斂而和之濃<lb/>
<pb n="KR3e0096_WYG_002-11b"/>
　煎俟冷徐徐服之日夜令藥不斷三日夜病勢始减<lb/>
　旬日後稍加减之月餘而起<lb/>
吳子玉病發熱頭痛腰疼煩躁口渴無汗有主麻黄湯<lb/>
　者有主羌活冲和湯者脉之陽部浮數而不甚有力<lb/>
　隂部沈弱而濇謂曰此症此脉有兩感之象必重有<lb/>
　所用力兼之房勞而得者不可輕汗宜先投補劑托<lb/>
　住其氣血待日期而汗之或曰太陽症而用補仲景<lb/>
　有此治法乎曰雖無此法而未嘗無此論太陽症宜<lb/>
<pb n="KR3e0096_WYG_002-12a"/>
　汗假令尺中遲不可發汗何以知之以榮氣不足血<lb/>
　少故也今寸脉浮數而無力表症不甚急尺脉沉溺<lb/>
　而濇則裏虚可知傷寒有失汗而傳裏者亦有誤汗<lb/>
　而傳裏者此症是矣衆不决姑服羌活冲和湯一日<lb/>
　夜二劑前症俱劇仍不得汗擬麻黄者以藥輕病重<lb/>
　欲大汗之陸曰若服麻黄湯亡陽譫語即見斃可立<lb/>
　俟也乃用補氣養榮湯二劑病未减亦不劇診之寸<lb/>
　關如故兩尺稍有神再二劑又約一日夜方以參蘇<lb/>
<pb n="KR3e0096_WYG_002-12b"/>
　飲微汗之後諸症悉愈<lb/>
凌東陽患傷寒已經汗下身體外不熱捫之則熱極不<lb/>
　能食而餓不可忍及强進稀粥即脹不可任必用力<lb/>
　揉之一二時始下甫下又饑不能支大便五六日不<lb/>
　行亦不鞭滿城以汗下身凉而用開胃養血順氣之<lb/>
　劑病日甚診之兩寸關浮數兩尺沈數有力曰此畜<lb/>
　血症也因下之太早濁垢雖去邪熱尚留致血結成<lb/>
　瘀胃中饑甚者火也食即脹者邪熱不殺榖也揉下<lb/>
<pb n="KR3e0096_WYG_002-13a"/>
　仍饑者腸中空涸協熱消穀也<hi>語欠妥矣</hi>法宜清上焦之<lb/>
　熱去下焦之瘀而後議補或曰許與士謂血在上則<lb/>
　喜忘血在下則發狂今云瘀而何以無此也曰成無<lb/>
　已固深于傷寒者也謂不大便六七日之際無喜忘<lb/>
　如狂之症又無少腹鞭滿之候何以知其有畜血盖<lb/>
　以脉浮數故也浮則熱客于氣數則熱客于血下後<lb/>
　浮數俱去則病已如數去而浮仍在則邪熱獨留于<lb/>
　衛善饑而不殺榖潮熱反渴也浮去而數仍在則邪<lb/>
<pb n="KR3e0096_WYG_002-13b"/>
　獨留于榮血熱下行血得瀉必便濃血若大便六七<lb/>
　日不行血不得泄必在下焦而為瘀須以抵當湯下<lb/>
　之此前賢之成案也乃用淡鹽湯送抵當丸三錢取<lb/>
　鹽走血之意以去榮中之結熱隨濃煎人參湯者病<lb/>
　久數下恐元氣不能支也如此兩日結血去浮熱解<lb/>
　飲食進後以清氣養榮湯調理旬日而愈<lb/>
湯二老病傷寒已發汗矣後忽下利身熱頭痛昏憒或<lb/>
　謂合病下利復用解肌發表藥反増劇自汗惡風或<lb/>
<pb n="KR3e0096_WYG_002-14a"/>
　謂隂虚用理中合四物遂不眠妄見躁煩譫語或云<lb/>
　此協熱下利也用白頭翁湯二劑病畧可數日諸症<lb/>
　不减四肢厥逆脉之浮按散大而數沉按細數而有<lb/>
　力曰向云協熱者是也第宜調胃承氣湯下之不當<lb/>
　止用白頭翁湯耳或云下利厥逆可復下乎曰内經<lb/>
　云塞因塞用通因通用王太僕云大熱内結淫瀉不<lb/>
　止熱宜寒療結復須除以寒藥下之結散利止通因<lb/>
　通用之法也又仲景云下利譫語有燥屎也厥逆者<lb/>
<pb n="KR3e0096_WYG_002-14b"/>
　熱深厥亦深也承氣下之第此症初見時下之即愈<lb/>
　今日數已久元氣將脱不得竟下因用人參二錢濃<lb/>
　煎送潤字丸五錢半日許出燥屎數十枚利减半手<lb/>
　足稍温第昏沉更甚問之不語左脉微浮畧數右脉<lb/>
　少沉微數無力再用人參五錢濃煎送潤字丸二錢<lb/>
　少時又去燥矢數枚溏便少許遂能語索食稀粥與<lb/>
　之次日身凉神爽後用調養氣血少佐清熱之品旬<lb/>
　日漸愈而大便常結用八物倍生地月餘而瘳<lb/>
<pb n="KR3e0096_WYG_002-15a"/>
陸肖愚治臧苕泉患傷寒發熱鼻燥口乾嘔惡胸脇痛<lb/>
　滿小水短赤大便瀉利或投柴苓湯反増頭痛如破<lb/>
　徹夜不寐已三日脉之左弦右洪寸關數兩尺稍和<lb/>
　以柴葛解表為君黄芩石膏知母清腑為臣枳桔寛<lb/>
　中為佐竹茹甘草平逆為使一日二劑嘔止痛减餘<lb/>
　如故因去知母黄芩竹茹倍柴葛加生薑五片亦一<lb/>
　日二劑熱退安卧瀉亦止矣口尚微渴以花粉麥冬<lb/>
　甘草陳皮黄芩桔梗枳殻四帖而安後十日食復身<lb/>
<pb n="KR3e0096_WYG_002-15b"/>
　熱譫語如見鬼狀舌黒有刺大便三日不行日輕夜<lb/>
　重脉沉有力兩尺帶弦用枳實黄連蒌仁桃仁白芍<lb/>
　㯽榔元明粉二劑諸症悉减而大便未行用桃仁十<lb/>
　枚煎湯下潤字丸一錢五分全愈後以清氣養榮湯<lb/>
　調理之<lb/>
吳煦野子年二十三精神素旺清明自館中歸有房事<lb/>
　五更小解忽臍下作痛腸中雷鳴大便瀉水小便不<lb/>
　利明日遂發寒頭痛醫來告以酒後犯逺歸之戒醫<lb/>
<pb n="KR3e0096_WYG_002-16a"/>
　疑是隂症傷寒以理中湯二劑令一日夜服之次日<lb/>
　嘔逆大作煩躁口渴飲食不進晝夜不卧診之已三<lb/>
　日矣其脉左弦右洪寸關有力尺部尚和面赤戴陽<lb/>
　乃與柴葛解肌二劑因述逺歸隂虚投理中不减咸<lb/>
　擬倍加參附陸曰脉症俱陽縱有房事隂未嘗虚若<lb/>
　再投參附不可為矣令今夜必服此二劑庶不傳裏<lb/>
　病者心虚止服一劑明早診之症不増劇脉仍洪大<lb/>
　并兩尺亦大曰熱邪已入腑矣日晡必劇以白虎湯<lb/>
<pb n="KR3e0096_WYG_002-16b"/>
　二劑與之病者猶豫謂曰今日怕石膏明日大黄也<lb/>
　怕不得延挨未服而煩渴躁熱大作且有譫語遂連<lb/>
　進二服熱畧不减再以前方二劑與之至五更始得<lb/>
　少睡早間診視兩尺沉實舌胎已厚改用小陷胸湯<lb/>
　送潤字丸一錢至晚又進一錢夜半出燥矢數十枚<lb/>
　熱减瀉止又服枳實黄連至數十劑少用滋補即痞<lb/>
　隔飲食不能進調治二日方得全愈<lb/>
陸祖愚治顧玉巖年六十患傷寒服藥頭疼骨痛已除<lb/>
<pb n="KR3e0096_WYG_002-17a"/>
　身熱煩躁兼發赤斑而狂診之六脉沈數有力目瞪<lb/>
　直視噤不出聲舌黒芒刺四肢氷冷詢其大便二十<lb/>
　日不行謂年雖髙脉尚有神力任無事投以大承氣<lb/>
　湯目閉昬沈咸謂决死一二時頃腹中鳴響去燥矢<lb/>
　若干諸症脱然僅存一息改用人參麥冬歸芍芪术<lb/>
　調理而安<lb/>
吳開之二日間患頭痛身熱服藥已愈旬日矣忽耳後<lb/>
　紅腫作痛大發寒熱或以為毒用花粉連翹解毒數<lb/>
<pb n="KR3e0096_WYG_002-17b"/>
　劑不效或以為痰核用南星半夏數劑反甚胸脇滿<lb/>
　痛飲食不進氣喘而粗夜卧不安脉之兩闗弦數兩<lb/>
　尺和此本傷寒少陽之邪不解所以發頥耳之前後<lb/>
　上下乃少陽部分寸關弦數亦少陽不和之脉宜小<lb/>
　柴胡湯和解之用軟柴胡七錢乾葛黄芩各三錢生<lb/>
　甘草桔梗蘇子白芥子各一錢薑棗煎服二劑喘定<lb/>
　四劑腫痛全消而愈<lb/>
治陳湖一男子患傷寒仰卧一目且耳聾意其病尚在<lb/>
<pb n="KR3e0096_WYG_002-18a"/>
　少陽故脇痛不能轉側及耳聾也與小柴胡湯加山<lb/>
　梔一劑即能轉側尾閭處内潰皆蛆耳亦有聞盖少<lb/>
　陽屬風木而風木能生蟲也其在少陽明矣<lb/>
一人傷寒大小便不通予與五苓散而皆通五苓固利<lb/>
　小便矣而大便亦通者津液生固也或小便通而大<lb/>
　便尚不通宜用蜜煎法導之<hi>資生經編醫説續</hi>
施祕監尊人患傷寒咳甚醫告技窮試撿灸經于結喉<lb/>
　下灸三壯即瘥盖天突穴也神哉神哉<hi>同上</hi>
<pb n="KR3e0096_WYG_002-18b"/>
華佗傳府吏兒尋李延共止俱頭痛身熱所苦正同佗<lb/>
　曰尋當下之延當發汗或難其異佗曰尋外實延内<lb/>
　實故治之宜殊即各與藥明旦並起<hi>三國志</hi>
范汪方云故督郵顧子獻得病已瘥詣華佗視脉曰尚<lb/>
　虚未復復勿為勞事御内即死臨死吐舌數寸其妻<lb/>
　聞其病除從百餘里來省之止宿交接中間三日發<lb/>
　病如佗言婦人傷寒雖瘥未滿百日氣血骨髓未牢<lb/>
　實而合隂陽快者當時即未覺惡經日則令百節解<lb/>
<pb n="KR3e0096_WYG_002-19a"/>
　離絡緩弱氣血虚骨髓空竭恍恍吸吸氣力不足着<lb/>
　牀不能動摇起居仰人食如故是其症也丈夫亦然<lb/>
　<hi>病源論編醫説續</hi>
有士盖正者疾愈後六十日已能射獵一犯房室即<lb/>
　吐涎而死及熱病房室名為隂陽皆難治近者有一<lb/>
　士大夫小得傷寒瘥已十餘日能乗馬行來自謂平<lb/>
　復亦以房室即小腹急痛手足拘攣而死<hi>同上</hi>
婦人患病雖瘥未平復血脉未和尚有熱毒而與之交<lb/>
<pb n="KR3e0096_WYG_002-19b"/>
　接得病者名為隂陽易醫者張苗説有婢得病瘥後<lb/>
　數日有六人姦之皆得病<hi>同上</hi>
林觀子父因積寒腹痛以痧症治而愈數日後神思鬰<lb/>
　結胸腹粥二三次大便溏日二三行雜治二旬餘漸<lb/>
　劇後一醫診之曰傷寒之邪尚在何悞至此也服小<lb/>
　柴胡八劑别下結糞十數枚而安此亦臟結類所謂<lb/>
　飲食如故時時下利也<hi>觀子注傷寒折衷</hi>
吳仁齋治一人傷寒十餘日脉沈細手温而足冷大便<lb/>
<pb n="KR3e0096_WYG_002-20a"/>
　不通面赤嘔煩渴藥不能下惟喜凉水一二口或西<lb/>
　𤓰一塊食下良久吐出此隂甚于内逼其浮陽上冲<lb/>
　咽嗌故面赤煩嘔用𤓰去皮去子切片又以人參三<lb/>
　錢炮薑二錢水煎取浸冷水中待冷服之而愈<lb/>
一人傷寒七八日服凉藥太過遂變身凉手足厥冷通<lb/>
　身黒斑惟心頭温暖乃伏火也六脉沈細昏不知人<lb/>
　不能言語狀如尸厥遂用人參三白湯加熟附半箇<lb/>
　乾薑二錢服下一時許斑漸紅手足漸暖甦矣數日<lb/>
<pb n="KR3e0096_WYG_002-20b"/>
　復有餘熱不清此伏火後作再用黄連解毒竹葉石<lb/>
　膏湯調治而安<lb/>
馬元儀治沈集發熱七日神昏譫語中州結塊髙突拒<lb/>
　按作痛診之右脉虚微左見弦濇此正氣奪而邪氣<lb/>
　盛也症實脉虚法在不治不得已必先補後攻庶幾<lb/>
　萬一與人參桂枝炮薑半夏枳實厚朴廣皮補正散<lb/>
　結脉稍起再與附子加桂理中湯以恢復元氣二劑<lb/>
　右脉已透四劑兩脉有神而前症猶在中痛轉甚時<lb/>
<pb n="KR3e0096_WYG_002-21a"/>
　衆議交沮盖此症原有積滯可攻兩日用藥専行温<lb/>
　補者全是顧慮元氣若早下之必先脱矣今已補完<lb/>
　胃氣即可施治實之法也以人參三錢大黄五錢厚<lb/>
　朴一錢枳實一錢桂枝五分服未一時大便連行三<lb/>
　次其塊如失諸症悉平次與調理脾腎而愈<lb/>
卜晉公患傷寒數日面赤躁煩手足搐搦起卧轉側不<lb/>
　安口燥渴大便結或用清火發散俱不應診其脉虚<lb/>
　濇兼結夫濇則傷隂結則氣滯得之憂思勞鬰肺胃<lb/>
<pb n="KR3e0096_WYG_002-21b"/>
　受傷津液虧而虚邪結也散邪清火適所以耗其隂<lb/>
　而留其邪耳治法必須大劑滋解乃可用𤓰蒌實一<lb/>
　兩紫菀三錢枳殻桔梗各一錢秦艽一錢杏仁蘇子<lb/>
　半麴等一劑便得大睡身安調理數日而愈<lb/>
鮑坤厚病經半月兩寸獨鼓兩關尺虚微頭痛如斧劈<lb/>
　汗出不止讝語神昬曰寸大尺小本為上盛下虚之<lb/>
　候况頭痛如破者虚陽上僭也汗出不止者虚陽外<lb/>
　散也讝語神昏者孤陽氣浮神失其守也非人參附<lb/>
<pb n="KR3e0096_WYG_002-22a"/>
　子無以追散失之元氣非童便猪膽葱白無以通僭<lb/>
　逆之陽氣法當用白通湯以急救之時夜半特宰猪<lb/>
　取膽比藥成牙關緊急不知人事乃挖而灌之黎明<lb/>
　神氣漸清此陽氣已漸歸原但欲其深根固蒂非大<lb/>
　劑温補不可用人參四兩附子一兩肉桂五錢合附子<lb/>
　理中湯法連投數劑痛定汗止調理而安<lb/>
一人傷寒六日兩脉微弱不起面垢遺尿自汗譫語身<lb/>
　重不能轉側此三陽合病汗下兩不可用仲景云腹<lb/>
<pb n="KR3e0096_WYG_002-22b"/>
　滿身重口不仁而面垢讝語遺尿自汗者白虎湯主<lb/>
　之盖三陽合邪至遺尿譫語其中州擾亂真氣與津<lb/>
　液並傷可知故仲景復云發汗則譫語下之則額上<lb/>
　生汗手足逆冷以汗則偏於陽而津液益傷下則偏<lb/>
　于隂而真氣復損惟白虎一法解熱而不礙表裏但<lb/>
　三陽病其脉當浮大而反微弱不起者以邪熱鬰遏<lb/>
　不得外逹非陽衰脉微之比但清其壅熱而脉自起<lb/>
　矣用大劑白虎一服便得大睡再劑神清脉起與補<lb/>
<pb n="KR3e0096_WYG_002-23a"/>
　虚清熱而痊<lb/>
張氏子傷寒四五日兩脉虚微神氣昏亂躁煩不寧時<lb/>
　欲得水復置不飲棄衣而走勇力倍常言語狂妄不<lb/>
　避親疎此隂盛格陽欲脱外假熱内真寒也欲與理<lb/>
　中湯咸謂火熱有餘之症欲行寒下曰豈有大熱症<lb/>
　而不引水自救者况兩脉微弱明屬隂盛陽微若不<lb/>
　急與温補大汗一至不可為矣前方加人参至四兩<lb/>
　煎成冷服一二時許狂亂頓止反見寒慄欲覆重被<lb/>
<pb n="KR3e0096_WYG_002-23b"/>
　再與前藥一劑神清熱退而安<lb/>
周禹九傷寒五日發熱中痛嘔逆須三四人摇扇取凉<lb/>
　不已與藥隨吐脉之寸空大關尺虚小曰兩寸空大<lb/>
　陽欲從上越也關尺虚小隂欲從下脱也若大汗一<lb/>
　至隂陽兩絶不可為矣以白通湯加人尿猪膽服後<lb/>
　嘔逆隨已寸脉平關脉起後見口燥中痛脉實乃以<lb/>
　承氣湯下之周身發癍疹兩頥發腫轉用黄連解毒<lb/>
　湯而愈<lb/>
<pb n="KR3e0096_WYG_002-24a"/>
張氏僕病經五日發熱脉沉微口燥煩躁不眠曰發熱<lb/>
　為陽脉沉微為隂少隂症似太陽也口燥煩躁乃邪<lb/>
　氣内擾當用麻黄附子細辛湯以温少隂之經而驅<lb/>
　内陷之邪彼童子身安得隂症乃用附子外用𤓰蒌<lb/>
　滋解之法症益甚再脉之沉微轉為虚散已犯條欵<lb/>
　不得已惟四逆湯一法或可挽回遂連進二服是夜<lb/>
　得睡明日熱退脉起而安<lb/>
李季虬曰趙和齋年六十患病予以他事請見延至中<lb/>
<pb n="KR3e0096_WYG_002-24b"/>
　堂云偶因勞倦體疲正欲求教為診視細按其六部<lb/>
　并察其形神謂云翁病屬外邪非勞發也須著意珍<lb/>
　重時葛存誠在坐私謂云此病是極重外感邪氣有<lb/>
　内陷之兆恐難挽回别去三日復邀看則神氣已脱<lb/>
　脉無倫次問所服何藥云石膏湯曰病症固重服藥<lb/>
　又差無汗發熱非陽明症何得用石膏此太陽症未<lb/>
　經發汗邪氣傳裏裏虚水涸不勝邪熱真氣已脱必<lb/>
　不可救時猶以予言為妄不兩日而斃矣<hi>廣筆記</hi>
<pb n="KR3e0096_WYG_002-25a"/>
張意田治一人春間傷寒七日後煩躁咽痛胸悶泄瀉<lb/>
　皆作濕熱治不效診得脉來細急乃少隂脉象也夫<lb/>
　少隂上火下水而主樞機水火不交則脉急胸滿而<lb/>
　煩躁火上咽痛水下泄瀉此神機内鬰旋轉不出不<lb/>
　得周遍於内外之症也與少隂下利咽痛胸滿心煩<lb/>
　之論吻合宜用猪膚湯法用猪膚六兩刮取皮上白<lb/>
　膚煎汁一大椀去滓及浮油加白蜜五錢榖糵一兩<lb/>
　炒香研末文火熬成半椀温服之症稍减其脉細而<lb/>
<pb n="KR3e0096_WYG_002-25b"/>
　短濇此戊癸不合以至陽明血液不生經脉不通之<lb/>
　候也與炙甘草湯宣通經脉㑹合陽明遂脉緩而愈<lb/>
薛立齋云鄭汝東妹壻患傷寒得純黒舌醫士曽禧謂<lb/>
　當用附子理中湯人咸驚駭遂止迨困甚治棺曽往<lb/>
　視之謂用前藥猶有生理其家既待以死拚從數劑<lb/>
　而愈大抵舌黒之症有火極似水者即杜學士所謂<lb/>
　薪為黒炭之意也宜凉膈散之類以瀉其陽有水來<lb/>
　克火者即曽所療之人是也宜理中湯以消隂醫又<lb/>
<pb n="KR3e0096_WYG_002-26a"/>
　須以老生薑切平擦其舌色稍退者可治堅不退者<lb/>
　不可治<hi>一云以薑切平蘸蜜擦之</hi>
𢎞治辛酉金臺姜夢輝患傷寒亦得純黒舌手足厥冷<lb/>
　氣逆不止衆醫猶作火治幾致危殆判院吳仁齋用<lb/>
　附子理中湯而愈夫醫之為道有是病必用是藥附<lb/>
　子療寒其效可數奈何世皆以為必不可用之藥寧<lb/>
　視人之死而不救不亦哀哉至于火極似水之症用<lb/>
　藥得宜效應不異不可謂百無一治而棄之也<hi>傷寒折衷</hi>
<pb n="KR3e0096_WYG_002-26b"/>
庚辰年少司馬楊夫人傷寒誤服附子藥一鍾即時咽<lb/>
　喉赤腫急邀薛治薛謂仲景先生云傷寒症桂枝下<lb/>
　咽陽盛則斃何况附子乎辭不治是日果死<lb/>
辛卯年一吏傷寒誤用附子藥一鍾發躁奔走跌死夫<lb/>
　盛暑之際附子桂薑三藥併用連進三四劑無事嚴<lb/>
　冬時候三藥單用一味止進一劑者却死可見羅謙<lb/>
　甫先生捨時從症權宜用藥之功<lb/>
吳洋治汪伯至從嫂病衆醫窮洋始至目家人曰易與<lb/>
<pb n="KR3e0096_WYG_002-27a"/>
　爾第以寒水飲之其黨謂病者三日不食奈何予水<lb/>
　洋曰傷寒陽明熱甚恃藥將不能即得所宜弗藥可<lb/>
　也乃督汲者陳榻先以一杯飲之病者爽然遂盡斗<lb/>
　病良已乃進人參白虎湯而平<hi>太函集</hi>
吳橋治表姪方輅自浙病傷寒諸醫不效歸浹日熱不<lb/>
　退耳稍聾體倦心煩醫率投以補劑漸至昬瞀絶食<lb/>
　抹衣已治木且逆橋至六脉弦緊而數病由傷寒未<lb/>
　解而復感寒幸而年力方疆非汗不愈尋以麻黄石<lb/>
<pb n="KR3e0096_WYG_002-27b"/>
　膏湯進得汗而解<hi>同上</hi>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷二<lb/>
</p>
<p>
</p>
  </div>
</body>
</text>
</TEI>
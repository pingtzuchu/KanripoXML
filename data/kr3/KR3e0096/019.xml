<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷十九</head> <lb/>
    <p>
<pb n="KR3e0096_WYG_019-1a"/>
欽定四庫全書<lb/>
　續名醫類案卷十九<lb/>
　　　　　　　　　　　　錢塘魏之琇撰<lb/>
　　諸氣<lb/>
鄧安人年五十忽然氣痛投神保丸愈不一二日再痛<lb/>
　再服神保丸六七十粒大腑不通其痰轉甚亦有要<lb/>
　用沈香木香薑桂等藥而未敢投痛甚則築心築背<lb/>
　築定兩脇似有兩柴十字挿定心脇呌聲徹天召良<lb/>
<pb n="KR3e0096_WYG_019-1b"/>
　甫診之六脉沈伏乍來乍去衆問胗脉吉凶何如答<lb/>
　曰凡久痛之脉不可凖也但以症辨用藥觀其人質<lb/>
　肥偉問其脉數日不通曰實痛也其腹必脹但以人<lb/>
　按之痛甚手不可向近此大實也經曰大滿大實者<lb/>
　可下之用替針丸五六百粒是夜即愈<hi>俱醫説續編</hi>
羅謙甫治趙運使夫人年五十八嵗于至元甲戌三月<lb/>
　中病臍腹冷疼相引脇下痛不可忍反復悶亂不得<lb/>
　安卧以當歸四逆湯主之炙中庭穴<hi>仝上</hi>
<pb n="KR3e0096_WYG_019-2a"/>
朱丹溪治一婦氣自小腹丹田冲上遂吐清水火氣上<lb/>
　逆由丹田虛寒故也用白术二兩白豆䓻五錢為末<lb/>
　早飯後以白湯送下白术補脾豆䓻温肺此藥服之<lb/>
　則金水相生其病自愈若在男子純隂無陽則為不<lb/>
　治之症矣<lb/>
陳三農治一人怒氣感寒小腹有塊氣送上行喘息不<lb/>
　安衆用㪚氣降氣藥益甚曰此因汗下過多傷其胃<lb/>
　氣胃虛為衝脉所逆并脇下少陽脉二道而反行病<lb/>
<pb n="KR3e0096_WYG_019-2b"/>
　多厥逆以調中益氣湯加炒黄柏炒青皮一劑而愈<lb/>
一老人大怒氣自臍下上攻兩脇作痛喘息不卧此動<lb/>
　厥陽之火也兩脇肝膽部分怒氣傷肝而動龍雷之<lb/>
　火故逆上作痛耳用伏龍湯下左金丸愈<lb/>
一貴人患氣從小腹上攻胸脇頭項遍身急脹而痛諸<lb/>
　治㒺效曰此督脉為病也經曰督脉為病令人逆氣<lb/>
　而裏急以四物加炒黒黄栢醋炒青皮一劑而愈<lb/>
朱丹溪治鄭仲㳺年二十三膈有一㸃相引痛吸氣皮<lb/>
<pb n="KR3e0096_WYG_019-3a"/>
　覺急滑石枳殻炒各一兩桃仁黄連炒各半兩炙甘<lb/>
　草二錢為末每一錢半以蘿蔔自然汁研煎熟飲之<lb/>
　一日三五次<hi>作淤血治</hi>
鄭仲本年二十七因喫熱補藥又妄自學吐納以致氣<lb/>
　亂血熱𠻳血消痩遂與行倒倉法今𠻳血消瘦已除<lb/>
　因喫炒豆米膈間有一㸃氣梗痛似有一條絲垂映<lb/>
　在腰與小腹亦痛大率偏在左邉此肝部有惡血行<lb/>
　未盡也滑石枳殻一兩柴胡黄連五分桃仁二兩黄<lb/>
<pb n="KR3e0096_WYG_019-3b"/>
　丹三錢生甘草二錢紅花一錢服法同前<lb/>
繆仲淳治髙存之壻浦生氣上逆每飯下一二口輒噯<lb/>
　氣數十口再飯再噯食頃三四作曰此氣不歸元中<lb/>
　焦不運也每劑須人參二錢不信服快氣藥愈甚逾<lb/>
　二三月曰今須參四錢矣不信又逾二三月曰今須<lb/>
　六錢矣不信又逾月飲食不下每嘔冷氣如團而出<lb/>
　上下氣不属分必死存之坐其家廹令繆藥服首不<lb/>
　動再煎不動然亦不如他湯藥輒嘔也服三劑忽心<lb/>
<pb n="KR3e0096_WYG_019-4a"/>
　口下如爆一聲上則噯氣下則小遺無算上下洞然<lb/>
　即索粥頓食三四碗不上逆矣服五六劑减参二錢<lb/>
　噯逆復作仍用六錢而安一月後方减参二錢服半<lb/>
　年全愈人参六錢麥冬三錢五味二錢橘紅一錢砂<lb/>
　仁一錢白芍二錢沉香五分益智仁一錢五分萸肉<lb/>
　三錢蘇子二錢枇杷葉三大片水煎臨服加沉香汁<lb/>
　十五匙逆水蘆根汁一大盞又十倍為末山藥糊為<lb/>
　丸空心白湯吞<hi>廣筆記</hi>
<pb n="KR3e0096_WYG_019-4b"/>
梁溪一婦人喉間如一物上下作挭前後板痛服仲淳<lb/>
　方二十劑愈降香通草蘇子橘紅枇杷葉人參炙草<lb/>
　石菖蒲麥冬甘菊白芍逺志白豆仁木𤓰石斛加蘆<lb/>
　根汁一鍾同煎八分入姜汁二匙<hi>仝上</hi>
　　哮<lb/>
丹溪治一人哮十日一發此病在上焦不得汗洩正當<lb/>
　十月遂以麻黄黄芩各二錢入姜汁煎服臨卧進小<lb/>
　胃丹二十粒而安<lb/>
<pb n="KR3e0096_WYG_019-5a"/>
聖濟治一人飲醋嗆喉喘哮不止用粉甘草二兩去皮<lb/>
　破開以猪膽六七枚取汁浸三日炙乾為末蜜丸清<lb/>
　茶下三四十丸漸愈<lb/>
王宇泰治一人鹽哮用白麵二錢沙糖搜和以糖餅灰<lb/>
　汁揑作餅子放在爐内熯乾剗出切作四塊以輕粉<lb/>
　四錢另炒糝在餅内食之吐痰而愈<hi>以上俱大還</hi>
龔子才治一人哮喘十數年發則上氣喘促咳嗽吐痰<lb/>
　自汗四肢厥冷六脉沉細此氣虛脾弱與六君子加<lb/>
<pb n="KR3e0096_WYG_019-5b"/>
　黄茋五味二冬杏仁薑棗煎服而愈<lb/>
一人自幼患哮喘之症每遇寒即發發則喘急咳喘痰<lb/>
　涎上涌久不瘥已成痼疾與甘桔芩連𤓰蔞貝母二<lb/>
　冬清肺合六味補腎為方名清上補下丸服一料全<lb/>
　愈<lb/>
孫文垣治查少川夙有哮喘疾每發則遍身如燎上氣<lb/>
　短促喉中痰聲響若湯沸每經七晝夜汗出漸愈<hi>七日來復</hi>
　<hi>之義</hi>居恒嗜飲縱欲不避風寒有教以石膏麻黄杏仁<lb/>
<pb n="KR3e0096_WYG_019-6a"/>
　枳殻細茶各一兩作大劑飲之名曰五虎湯喘至即<lb/>
　以此禦之隨飲而止屢發屢進應若桴鼓凡三年飲<lb/>
　五虎無算因而腹大如覆箕兩腿光腫如柱内外臁<lb/>
　瘡清水不竭腥氣逼人不能伏枕者五閲月診時長<lb/>
　至後一日也氣髙而喘身熱而煩覆以棉被足納火<lb/>
　箱環列火盆絨帽貂套束之以帕鼻亦絨套籠之坐<lb/>
　重幔中猶凛凛畏寒今已十日其脉浮大無力其色<lb/>
　白中隠青盖舊病由于氣虚中滿新病由寒在表而<lb/>
<pb n="KR3e0096_WYG_019-6b"/>
　然合先㪚之以紫蘇馬蹄辛甘草防風白豆仁蒼术<lb/>
　陳皮人参羌活生薑一帖得微汗畏寒之狀已去獨<lb/>
　鼻尚寒用防風黄茋二兩煎湯令熏其鼻飯頃而止<lb/>
　日凡三熏次日亦愈嘔惡不止用人参温脾湯加丁<lb/>
　香進之一帖旋已因欲利水自食鯉魚數斤夜脹極<lb/>
　以平胃㪚入橄㰖肉一兩<hi>能解魚毒</hi>兩劑而定獨腹脹小<lb/>
　水不利不能伏枕為苦以附子理中湯加砂仁補骨<lb/>
　脂赤小豆桂心連進四劑小水略長繼以尊重丸日三<lb/>
<pb n="KR3e0096_WYG_019-7a"/>
　服之每服五丸五日後小水通利可以卧矣守此調<lb/>
　理脹消而平<lb/>
李士材治顧文學十年哮喘百藥無功診其兩寸數而<lb/>
　濇曰濇者痰火風寒久久盤据根深蒂固矣須補養<lb/>
　月餘行吐下之法半年之間凡吐下十次服補劑百<lb/>
　餘遂愈更以補益氣為丸加雞子秋石服年許永不<lb/>
　再發<lb/>
施沛然治阮二華室患哮喘過用凉劑痰上壅面目浮<lb/>
<pb n="KR3e0096_WYG_019-7b"/>
　黄而腫每昏暈則形靜若死甦則齁䶎之聲聞于外<lb/>
　庭醫者望而却走診其六脉沈滑而弱兼𦂳病得之<lb/>
　冬傷于寒經云形寒飲則傷肺古人治此病必用麻<lb/>
　黄輕清辛㪚之劑若投以寒凉則邪氣蔽痼而不得<lb/>
　泄痰日膠結上焦之氣壅而不宣乃用通闗㪚涌其<lb/>
　痰涎凡三涌而痰氣始清喘息始定後以三拗湯兼<lb/>
　導痰湯出入調理月餘而安<lb/>
錢國賔治金陵青衿趙灔澦母年六旬得痰症晝夜吼<lb/>
<pb n="KR3e0096_WYG_019-8a"/>
　鋸嘔痰數碗初尚能行後漸不起幸胃不病飲食如<lb/>
　常多醫罔效脉之六部浮滑右寸闗更甚浮主肺氣<lb/>
　虛弱滑主脾經積痰乃痰吼症也用導痰加杏仁麻<lb/>
　黄廿劑病勢不减辭去又更二醫反重復求治曰吾<lb/>
　技盡矣容思之忽悟吼痰屬太隂肺經之症肺乃清<lb/>
　虚之藏六葉兩耳四垂如盖今膠痰固于肺縫中呼<lb/>
　吸而作吼鋸之聲且胃主納受脾主運化今胃納而<lb/>
　脾不運停飲作痰涌出非刼劑不可也以三白丸方<lb/>
<pb n="KR3e0096_WYG_019-8b"/>
　示彼用白砒三分煅黄貝母桔梗各三分搗飯為丸<lb/>
　黍米大以冷茶睡下七丸七服痰止吼定服理脾清<lb/>
　肺藥痊大抵病危至此不用客刼之味弗知此七方<lb/>
　十劑之意者也古人學力深今人學力淺再思能用<lb/>
　狼虎刼奪之劑學力方到若迎奪刼伏神兵竒正當<lb/>
　並用也奚王道可以盡岐黄之伎哉如果見真刼劑<lb/>
　亦不妨暫用也<lb/>
　　喘<lb/>
<pb n="KR3e0096_WYG_019-9a"/>
金陵一鋪治哮喘白果定喘湯服之無不效者其人以<lb/>
　此起家方用白果二十一个炒黄麻黄三錢蘇子二<lb/>
　錢欵冬花法製半夏桑白皮蜜炙各二錢杏仁去皮<lb/>
　尖黄芩微炒各一錢半甘草一錢水三鍾煎二鍾隨<lb/>
　時分作二服不用薑<hi>攝生方目本草綱</hi>
　　琇按此方惟風寒外感者宜用若上盛下虚氣不<lb/>
　　歸元者服之立斃如不問虚實盡行與之雖起家<lb/>
　　而殺人多矣然今之時師執方遇病謬為知脉其<lb/>
<pb n="KR3e0096_WYG_019-9b"/>
　　人亦未必不起家而其罪則加等矣<lb/>
瀘東治一人九月間病發熱惡寒喘急脉洪大而似實<lb/>
　衆作傷寒治勿效此火甚之脉非真實也止視其短<lb/>
　氣不足以息即當作虚治以補中益氣湯加麥冬五<lb/>
　味子熟附子三分六劑愈　亦有痰食阻滯而聲微<lb/>
　脉促者與虛症相似不可不審也<lb/>
陳三農治一人每勞或怒即喘急吐痰不卧衆以降火<lb/>
　化痰理氣清肺之劑不效脉浮數而虚濇此隂虚火<lb/>
<pb n="KR3e0096_WYG_019-10a"/>
　動其痰也用補隂平肺飲下咽喘即定而愈<hi>仝上</hi>
薛立齋治一婦人傷風寒作喘或用表㪚愈而復患仍<lb/>
　用前藥其症益甚飲食少思胸腹不利此因脾肺氣<lb/>
　虚也先用六君子湯加桔梗漸愈又用補中益氣湯<lb/>
　全愈<lb/>
　　侍御譚希曽喘咳吐痰或手足時冷此中氣虚寒<lb/>
　　用補中益氣炮薑而愈<lb/>
一婦人患前症屬命門火虚不能生脾土用補中益氣<lb/>
<pb n="KR3e0096_WYG_019-10b"/>
　湯八味丸而痊後復患其喘益甚用前藥不應遂用<lb/>
　黒錫丹二服喘止仍用前二藥而諸症痊凡属邪氣<lb/>
　有餘者其症易識治效亦速其属元氣不足者變症<lb/>
　不一效非可以旦夕期也<lb/>
定西侯蔣公患上氣喘急其脉寸口洪滑此痰滯胸膈<lb/>
　也令先服稀涎㪚二錢更以熱水頻頻飲之<hi>用代探法殊妙</hi>
　則溢而吐其痰如膠内有一長條裏韮葉一根遂愈<lb/>
一路姓者年近五十身體肥大飲食倍常病月餘每行<lb/>
<pb n="KR3e0096_WYG_019-11a"/>
　動即喘診之六脉微濇曰此死症也衆謂妄後逾月<lb/>
　果卒<lb/>
孫文垣治程菊泉暑月患喘嗽咳咳連聲濃痰滚滚行<lb/>
　動則喘促不寧夜分口渇胸膈脹悶脉兩寸滑而數<lb/>
　兩闗弦此肺有宿痰膽有鬱火經云火鬱發之又風<lb/>
　寒外束者可發用蘇子半夏麯杏仁各一錢石膏二<lb/>
　錢欵冬花桑皮各八分桔梗枳殻各五分麻黄三分<lb/>
　病不减改以杏仁陳皮人参貝母欵冬花麥冬各七<lb/>
<pb n="KR3e0096_WYG_019-11b"/>
　分苡仁一錢五分桔梗知母各五分五味子十粒桑<lb/>
　皮一錢陳皮六分痰减半胸膈未舒口乾脚熱前方<lb/>
　减去欵冬五味加枳殻葶藶兩帖全愈<lb/>
陸祖愚治唐鳴和平時有火症因試事成痰火咳嗽日<lb/>
　夜吐黄痰二三椀氣逆喘急飲食不進服枳梗二陳<lb/>
　尤甚改服参术㡬危脉之兩寸俱洪滑而數乃用茯<lb/>
　苓桑皮貝母芩連花粉元参枳殻加牛黄竹瀝二三<lb/>
　劑胸寛氣緩七八劑痰乃白色去牛黄三十餘劑而<lb/>
<pb n="KR3e0096_WYG_019-12a"/>
　安<lb/>
黄履素曰予家有庖丁王姓生平多慾年四十患脚痛<lb/>
　往針予謂此足三隂虚針無益也數年後患痰喘胸<lb/>
　中痛晝夜不眠予謂此腎虚氣不歸元峻補其下則<lb/>
　氣自降適名醫陳月坡來診其持論與予畧同奈病<lb/>
　者服陳藥嫌其作悶别尋粗工治之大服降氣寛中<lb/>
　之劑服後覺寛寛後復發病者尚以暫寛為效信服<lb/>
　之以至于死良可歎也大凡此等病服藥初覺悶久<lb/>
<pb n="KR3e0096_WYG_019-12b"/>
　當漸寛漸愈愚者嫌悶而别求寛藥死者比比而是<lb/>
　<hi>醫者病家兩宜熟悉</hi>如脾虚者亦然初服术必作悶久則自寛<lb/>
　破氣消導之藥服之覺寛久乃愈悶以至不救病者<lb/>
　不可不知<lb/>
李士材治一人發熱乾欬呼吸喘急始用蘇子降氣不<lb/>
　應乃服八味丸喘益急診之見其兩顴俱赤六脈數<lb/>
　大此肺肝藴熱也以逍遙㪚用牡丹皮一兩苡仁五<lb/>
　錢蘭葉三錢連進兩劑喘吸頓止以地黄丸料用麥<lb/>
<pb n="KR3e0096_WYG_019-13a"/>
　冬五味煎膏及龜膠為丸至十日而康<lb/>
朱太學喘急多痰可以坐不可以卧可以俛不可以仰<lb/>
　惶急求治李曰兩尺獨大而軟為上盛下虚遂以地<lb/>
　黄丸一兩用桔梗三錢枳殻二錢甘草一錢半夏一<lb/>
　錢煎湯送下不數劑而安<lb/>
黄給諌中氣大虚發熱自汗喘急診之脉大而數按之<lb/>
　如無此内有真寒外見假熱當以理中湯冷飲舉家<lb/>
　無主不能信從惟用清熱化痰之劑遂致不起<lb/>
<pb n="KR3e0096_WYG_019-13b"/>
葉方伯夫人喘急痞悶肌膚如灼汗出如洗目不得瞑<lb/>
　診之六脉皆空所謂汗出如油喘而不休絶症見矣<lb/>
　辭不治三日而歿<lb/>
宋氏女中氣素虚食少神倦春初忽然喘急悶絶不知<lb/>
　人手足俱冷咸謂斃矣李曰氣虚極而不清肅不能<lb/>
　下行非大劑温補决無生理遂以人参一兩乾薑三<lb/>
　錢熟附子三錢白术五錢藥服而甦後服人参七斤<lb/>
　餘薑附各二斤遂全愈<lb/>
<pb n="KR3e0096_WYG_019-14a"/>
孫氏女久嗽而喘凡順氣化痰清金降火之劑㡬于遍<lb/>
　嘗絶不見效一日喘甚煩躁李視其目則脹出鼻則<lb/>
　鼓扇脉則浮而且大肺脹無疑矣遂以越婢加半夏<lb/>
　湯投之一劑而减再劑而愈曰今雖愈未可恃也當<lb/>
　以参术補之助養金氣使清肅下行竟因循月許終<lb/>
　不補再發遂不救藥矣<lb/>
馮楚瞻治司文選素患痰喘發則飲食不進旦夕不寐<lb/>
　調數月不效脉之兩寸少洪餘皆沉弱其右闗尺微<lb/>
<pb n="KR3e0096_WYG_019-14b"/>
　細更甚乃命門之火衰極無根虚陽上浮且服尅削<lb/>
　脾元虧損致痰涎益甚虚氣愈逆以炒黄白术八錢<lb/>
　固中氣為君炒燥麥冬三錢清肺引氣降下為臣炮<lb/>
　薑二錢温中導火牛膝二錢下趨接引五味子一錢<lb/>
　斂納收藏並以為佐製附子一錢五分承上藥力直<lb/>
　達丹田為使如是數劑痰退喘止食進神强久服八<lb/>
　味丸不再發<lb/>
吴孚先治趙太學患水氣咳嗽而喘誤作傷風概投風<lb/>
<pb n="KR3e0096_WYG_019-15a"/>
　藥面目盡腫喘逆愈甚曰風起則水涌藥之誤也以<lb/>
　真武湯温中鎮水諸症悉平<lb/>
李成槐之室驀地氣喘呼吸促急提不能升嚥不能降<lb/>
　氣道噎塞勢甚危或作痰逆氣滯欲用牛黄蘇合二<lb/>
　丸不敢遽服脉之兩尺微細無神此肝腎虧損子午<lb/>
　不交氣脱症也用人参一兩熟地二兩當歸五錢甘<lb/>
　草二錢一帖稍定二帖喘平凡氣短似喘人謂其病<lb/>
　在上不知元海無根病實在下也誤治立危<hi>予遇此等症重</hi>
<pb n="KR3e0096_WYG_019-15b"/>
　<hi>投熟地無力之家不能備参者以棗仁一兩枸杞子一兩代之亦應如桴鼓</hi>
張飛疇治韓順溪内子患喘症月餘服破氣寛胸豁痰<lb/>
　清火等藥不效發表利水亦不應其痰轉急稍動則<lb/>
　喘難以休息診之六脉細數而面赤戴陽用大劑六<lb/>
　味地黄丸作湯加青鉛兩許一服而緩三服而安<lb/>
柴嶼青治程别駕尊人髙年忽患痰喘不進飲食診其<lb/>
　脉有根决無意外事用四磨湯内加人参一兩一服<lb/>
　而愈<lb/>
<pb n="KR3e0096_WYG_019-16a"/>
王觀察在太史時方酷暑令媳面紅唇燥發喘不止足<lb/>
　冷至胯危甚兩脉鼔指按之微細必過服苦寒所致<lb/>
　詢之果然曰此戴陽症也内真寒而外假實急以人<lb/>
　参三錢熟附子一錢五分投之喘定又加肉桂一錢<lb/>
　五分半夜尚發躁煩足冷未愈遂以六味湯内加桂<lb/>
　附各一錢五分六劑並煎冰冷頻頻飲之而愈<lb/>
少宗伯鄒小山春月患喘咳吐痰甚劇延診視按其諸<lb/>
　脉和平惟肺部沉洪明有伏邪此小疾也縁醫謂風<lb/>
<pb n="KR3e0096_WYG_019-16b"/>
　寒凝結用桂温㪚徹夜不寐憊甚不支遂用清理藥<lb/>
　劑而愈<lb/>
張三錫云綱目載一男子五十餘病傷寒咳嗽喉中聲<lb/>
　如齁與獨柴湯一服而鼾聲除至二三帖咳嗽亦漸<lb/>
　退服二三斤病始痊不佞亦屢用有騐但可與知者<lb/>
　道耳今人因右寸脉大不知分别有力無力遽認為<lb/>
　實枳桔桑杏芩栀妄投死亦不悔者多矣<lb/>
薛立齋治一儒者體肥仲夏患痰喘用二陳芩連桔梗<lb/>
<pb n="KR3e0096_WYG_019-17a"/>
　痰喘益甚加桑皮杏仁𤓰蔞盗汗氣促加貝母枳殻<lb/>
　不時發熱飲食漸减脉大而無力以為脾肺虚寒用<lb/>
　八味地黄丸以補土母用補中益氣湯以接中氣而<lb/>
　愈<lb/>
一婦人早間吐痰甚多夜間喘急不寐夫早間多痰乃<lb/>
　脾虚飲食所化夜間喘急乃肺虚隂火上衝用補中<lb/>
　益氣加麥冬五味而愈<lb/>
王叔權治一貴人久患喘夜卧不得而起行夏月亦衣<lb/>
<pb n="KR3e0096_WYG_019-17b"/>
　夾背心知是膏肓病也令炙膏肓而愈亦有暴喘者<lb/>
　知是痰為梗令細剉厚朴七八錢重以薑七片水二<lb/>
　椀煎七分服滓再煎服不過數服愈若不因痰而喘<lb/>
　者當炙肺俞凡有喘與哮者為按肺俞無不痠疼皆<lb/>
　為繆刺肺俞又令灸而愈亦有只繆刺不灸而愈者<lb/>
　此病有淺深也<lb/>
舎弟登山為雨所摶一夕氣悶㡬不救見昆季必泣有<lb/>
　欲别之意疑其心悲為刺百㑹不效按其肺俞云疼<lb/>
<pb n="KR3e0096_WYG_019-18a"/>
　如錐刺以火針微刺之即愈因此與人治哮喘只謬<lb/>
　刺肺俞不刺他穴惟按肺俞痠疼者然後㸃其他穴<lb/>
　非是<hi>並資生經</hi>
滁陽髙司法名申之每苦寒喘痰發甚時非此藥不能<lb/>
　治方名五味子湯用橘皮<hi>三兩去白</hi>甘草<hi>一兩/半炙</hi>麻黄<hi>四兩去根</hi>
　<hi>節</hi>五味子<hi>二/兩</hi>杏仁<hi>二兩麩炒去皮尖</hi>右為粗末水一盞半藥<lb/>
　末二大錢煎至七分去渣通口服不拘時候如喘甚<lb/>
　加藥末入馬兠鈴桑白皮同煎夏月减麻黄一兩<hi>醫方</hi>
<pb n="KR3e0096_WYG_019-18b"/>
　<hi>集成醫説編</hi>
陳三農治一人極言痰氣作楚喘急而不能食遍體作<lb/>
　痛服清氣化痰藥無異服水何也曰豈止無益反受<lb/>
　害矣肥人氣居于表中氣必虚脾弱不能勝濕氣虚<lb/>
　不能健運是以多痰而喘以四君子加南星半夏佐<lb/>
　以薑汁數劑而愈<lb/>
劉㸃生治汪去塵脾虛水逆傷肺喘嗽不食小水不通<lb/>
　脈虚不勝補㵼用茯苓五錢澤㵼橘紅各一錢五分<lb/>
<pb n="KR3e0096_WYG_019-19a"/>
　防風肉桂熟附各五分二服水去後加人参調理而<lb/>
　安<hi>張氏醫通</hi>
薛立齋治職方王用之喘嗽作渇面赤鼻乾為脾胃有<lb/>
　痰用二陳加芩連山栀桔梗麥冬而愈<lb/>
一武職體魁梧素不圍爐不喜熱食行則喘促自謂氣<lb/>
　實老痰服碑記丸攻伐之<hi>又名黒丸子</hi>診其脈洪數重按<lb/>
　全無謂命門火衰脾肺虚寒與八味丸一服痰喘稍<lb/>
　止數服全止遂能親火喜熱飲食盖碑記丸出自西<lb/>
<pb n="KR3e0096_WYG_019-19b"/>
　域况方外人所製者經云西域水土剛强其民不衣<lb/>
　而褐薦其民華色而脂肥故邪不能傷其形體其病<lb/>
　生于内其治宜毒藥由此觀恐不可概用也<lb/>
太守錢東圩先患肩疽属足三隂虚火不歸元用壯水<lb/>
　之主以制陽光而愈曰瘡疾雖愈當屏去侍女恐相<lb/>
　火一動其精暗流金水復竭必致變症後果咳嗽痰<lb/>
　出如涌面目赤色小便淋濇又誤認為外感風寒用<lb/>
　麻黄湯表㪚汗出不止迎視其脈已脱惟太冲未絶<lb/>
<pb n="KR3e0096_WYG_019-20a"/>
　曰此脾虚不能攝涎腎虚不能生水肺虚不能攝氣<lb/>
　水泛為痰虛極之症也辭為難治勉以益火之源以消<lb/>
　隂翳而愈繼又勞傷神思外邪乘之仍汗出亡陽以<lb/>
　致不起<lb/>
朱丹溪治七三嬸喘遇冬則發此寒包熱也解表則熱<lb/>
　自除枳殻三錢炒麻黄防風黄芩桔梗各二錢木通<lb/>
　一錢半<hi>通利九竅治肺壅甚當</hi>紫蘇五葉分四帖煎取小半盞<lb/>
　飲之<lb/>
<pb n="KR3e0096_WYG_019-20b"/>
薛立齋治一男咳嗽脈𦂳數以小青龍一劑表症已解<lb/>
　更以葶藶大棗湯喘止乃以桔梗湯愈<lb/>
馬元儀治朱千秋患喘嗽自夏及秋羣治不愈自謂已<lb/>
　成隂虚曰隂虚者宜補隂以制火陽虚者宜補氣㪚<lb/>
　邪今兩脈浮濡浮為虚風濡為氣弱病在陽而補隂<lb/>
　故邪留而不愈也不信又一月食减喘增寒熱自汗<lb/>
　身重不能轉側復求治其脈空大急疾此中氣大虧<lb/>
　虚陽不外固治法先固衛外之陽次補内守之隂則<lb/>
<pb n="KR3e0096_WYG_019-21a"/>
　真氣内振而虚風可熄矣遂與大劑玉屏風散加貝<lb/>
　母杏仁蘇子桔梗一劑而脈症漸和再加人参三錢<lb/>
　二劑諸症漸平惟咳嗽未已以六味湯加人参調理<lb/>
　一月全安<lb/>
顧芝巖夫人喘嗽半載卧不著枕舌燥無津屢治不應<lb/>
　診之右闗尺虚濇無神此標在肺而本在腎也肺為<lb/>
　出氣之路腎為納氣之府今腎氣虧乏吸不歸根三<lb/>
　焦之氣出多入少所以氣聚于上而為喘嗽口乾不<lb/>
<pb n="KR3e0096_WYG_019-21b"/>
　得安卧中藏經云隂病不能吸者此也法當清氣于<lb/>
　上納氣于下使肺得其清肅腎復其蟄藏則氣自納<lb/>
　而喘𠻳平矣用蘇子降氣湯加人参五錢肉桂一錢<lb/>
　連進三劑症漸平改用金匱腎氣湯加人参五錢二<lb/>
　十餘劑可以安枕後因補䕶失宜前症復作乃委之<lb/>
　庸手純用破氣鎮逆之劑極詆人参為不可用病者<lb/>
　自覺不支求少参不與遂氣敗而死傷哉<lb/>
邱友痰喘發熱口渇胸滿身如被杖時惡寒或與嘔風<lb/>
<pb n="KR3e0096_WYG_019-22a"/>
　化痰不效診之弦數且濇此情志鬰結而肺燥也今<lb/>
　之醫者但知散風清熱治痰風劑則辛寒劑則苦痰<lb/>
　劑則燥辛能耗液苦能傷氣燥能動火是適助長而<lb/>
　已今欲治痰必先清風清氣必先滋燥使氣得清肅<lb/>
　下行又何痰喘之有哉用萎仁半麯枳殻秦芁杏仁<lb/>
　蘇子少加柴胡桂枝二劑症减半再加生首烏以滋<lb/>
　隂燥大便通而全愈<lb/>
繆仲淳治臧儀部靜涵患氣喘自汗晝夜不眠食諸醫<lb/>
<pb n="KR3e0096_WYG_019-22b"/>
　以外感治之繆診之曰此腎虛氣不歸元故火上浮<lb/>
　喘汗交作脾虚故不思食亟以麥冬五味枸杞滋隂<lb/>
　斂肺以蘇子橘紅降氣消痰以白芍棗仁茯苓補脾<lb/>
　斂汗不數劑而愈<lb/>
葉都督患痰喘諸醫作胃虛治之不愈後以導水丸利<lb/>
　五六次而安<hi>平治㑹萃薛氏書</hi>
蔣仲芳曰周忠介夫人年六十餘患痰喘五六年醫藥<lb/>
　無效士材先生診之曰右寸浮洪肺有實邪須用麻<lb/>
<pb n="KR3e0096_WYG_019-23a"/>
　黄石膏半夏防風細茶生薑等件藥雖峻而病當之<lb/>
　無畏也投之果愈但麻黄只可用二三分服後兼須<lb/>
　避風耳<lb/>
吴橋治程參軍汶年近耆故病痰喘秋冬逓作春夏浸<lb/>
　平頃歸自留都痰喘如昔一醫以為熱也劑以石膏<lb/>
　再服而痰喘不除加以泄㵼一醫以為攻損而虛也<lb/>
　則以人参峻補一服而痰喘大作喉壅塞不能言瞑<lb/>
　而惽惽橋至診之寸口浮大弦數搏指然不任按病<lb/>
<pb n="KR3e0096_WYG_019-23b"/>
　得之鬰怒而傷肝氣法當緩治而二醫以燥急乘之<lb/>
　故甚脈雖九死猶可覬一生乃以導痰湯為劑加芩<lb/>
　連麥冬一服而唾結痰有間稍寤未盡二服結痰越<lb/>
　出喉吻間不能唾則簮入口而衡引之纍纍連綿<lb/>
　去如敗絮者盈二缶喘乃少定瞑而惽惽如前偃<lb/>
　卧如尸七日乃寤寤則呻吟出息目微開始進勺<lb/>
　飲間日一劑踰月而安或以參軍方趙簡子云<hi>太函</hi>
　<hi>集</hi>
<pb n="KR3e0096_WYG_019-24a"/>
劉清江曰先君嘗施喘藥盖用麻黄三兩不去根節湯<lb/>
　浴過訶子二兩去核用肉二味為塵末每服三大匙<lb/>
　水二盞煎减一半入臘茶一錢再煎作八分熱服無<lb/>
　不驗者後于彭子夀侍郎傳一方用新羅參一兩作<lb/>
　細末以生雞子清和為丸如梧子大陰乾每服百粒<lb/>
　温臘茶清下一服立止嘗見知臨江葉守端向言其<lb/>
　祖石林病此耑服大黄而愈其尊人亦苦此疾乃純<lb/>
　用附子至某則非麻黄不可然則又觀其所禀如何<lb/>
<pb n="KR3e0096_WYG_019-24b"/>
　且自謂其女幼年已喘傳至四世而用藥皆不同<hi>劉昌</hi>
　<hi>詩字興伯號清江  蘆浦筆記</hi>
朱武章年三十八客姚江仲冬左額患疔七八日微喘<lb/>
　疔潰後大喘疔愈喘甚坐不能卧醫與降氣清金不<lb/>
　效已二旬歸而渡江比到岸兩脚赤腫如燈籠不能<lb/>
　扱履矣舁負至家一月間更七醫其寛胸者重投厚<lb/>
　朴㵼肺者峻用葶藶有謂表邪未清者有謂脚氣上<lb/>
　攻者有謂水腫入腹者有謂疔毒入肺者襍治腫漸<lb/>
<pb n="KR3e0096_WYG_019-25a"/>
　及囊一醫謂虚也與八味反増讝語診之兩闗糢餬<lb/>
　左尺不應餘部微數而洪面有紅光倚息不寐小便<lb/>
　濃濁掌心熱炙臀起映瘡以久坐也其舌左邉赤紫<lb/>
　四沿凸凹而左為甚鼻孔乾燥能俛不能仰曰此肝<lb/>
　腎大傷之候初時之疔亦肝火熾甚而作治得其宜<lb/>
　數劑可愈朴藶既非桂附亦誤今兼治藥必三十劑<lb/>
　乃可與生熟地天麥冬沙参枸杞子蔞仁米仁四劑<lb/>
　腫漸消讝亦止十劑便清腫退可卧矣唯仰卧及側<lb/>
<pb n="KR3e0096_WYG_019-25b"/>
　向右則喘嗽丁寧又十劑已能應酬賔客但卧仍宜<lb/>
　向左乃加熟地至一兩入五味三分蛤蚧一具一劑<lb/>
　而安四劑全愈<lb/>
吴性全幼即病喘児醫與枳桔橘半桑杏前蘇之屬傷<lb/>
　其肺氣遂成痼疾每發必沉綿牀第淹旬浹月年十<lb/>
　七余診之令服重劑肝腎藥加沙参蔞仁麥冬之類<lb/>
　自是發漸輕或數月一次仍以前方加减不過數劑<lb/>
　即霍然近則終年亦罕作余治喘多矣多以此法取<lb/>
<pb n="KR3e0096_WYG_019-26a"/>
　效盖虚喘者十之九實喘者十之一也<lb/>
金太孺人四旬之外病喘以攻伐之過坐致痼疾已近<lb/>
　七旬忽一醫與三子湯加葶藶服下脇痛厥逆欲脱<lb/>
　余以大劑杞子地黄入川楝一枚得瘳蘭亭其四君<lb/>
　也亦病喘面色㿠白發必數日卧牀與以滋水生肝<lb/>
　養金之劑後發漸少而輕自言得狗寳服之而愈此<lb/>
　症凡遇面夭白皮急痰腥穢而小便㸃滴者不可治<lb/>
　盖症非肺癰而肺葉壊也肺為水源既敗則小便必<lb/>
<pb n="KR3e0096_WYG_019-26b"/>
　少耳<lb/>
張司閽年六十餘嗜飲病喘吐痰無算動則齁䶎臺肩<lb/>
　倚息或與杏仁枳殻蘇子前胡之類十餘劑喘益甚<lb/>
　枯瘠如鬼辭不治矣余與二地二冬米仁蔞仁沙参<lb/>
　杞子枳椇子女貞子等八劑全愈戒其勿飲初稍節<lb/>
　久仍縱恣年餘復作左脈如按琴瑟弦此真臟見也<lb/>
　不與藥月餘而沒<lb/>
　　呃逆<lb/>
<pb n="KR3e0096_WYG_019-27a"/>
朱丹溪治紹越陳氏二十餘嵗因飽後奔走數里遂患<lb/>
　噦病但食物連噦百餘聲半日不止飲酒與湯則不<lb/>
　作至晚發熱如此者二月脈濇數以血入氣中治之<lb/>
　用桃仁承氣湯加紅花煎服下汚血數次即减再用<lb/>
　木香和中丸加丁香服之十日而愈<lb/>
一人病後呃逆不止聲聞隣家或令取刀豆子燒存性<lb/>
　白湯調服二錢即瘥盖取其下氣歸元而逆自止也<lb/>
　<hi>本草綱目</hi>
<pb n="KR3e0096_WYG_019-27b"/>
邃巖治一人傷寒陽明内實地道不通發呃其脈長而<lb/>
　實以大承氣湯下之而愈<lb/>
一人傷寒七日熱退而呃聲不絶六脈沈細無力倦甚<lb/>
　以補中益氣湯加附子日進三服而安<lb/>
一人酒色過傷醫作外感治發汗過多絶食日久致氣<lb/>
　血兩虚相火冲上呃逆五六日不止治以半夏黄連<lb/>
　以㵼逆氣歸芍生地知母以養隂炒柏以㵼冲火二<lb/>
　三劑而愈<lb/>
<pb n="KR3e0096_WYG_019-28a"/>
陳三農治一人患温熱病十餘日身熱面紅舌燥黒欬<lb/>
　逆日夜不止者三日衆醫以脈遲無力欲用丁附回<lb/>
　陽熱劑陳以手按其胸腹痛不可近曰脈微遲非元<lb/>
　氣虛由邪熱内實壅滯其脈而然也用解毒承氣湯<lb/>
　入甘遂末三分下咽而躁熱片時去黒糞三四升熱<lb/>
　退呃止而安<lb/>
一人患温熱病大便不通用下藥糞去而呃大作衆尤<lb/>
　下藥之過曰此燥糞在腸胃遏氣于下糞去而鬰氣<lb/>
<pb n="KR3e0096_WYG_019-28b"/>
　暴升故奔廹而作呃耳以枳殻飲之而安<lb/>
一人呃逆連聲脈來有力因相争肝木受邪自思金能<lb/>
　尅木用鐵二斤燒紅水淬飲之即愈<lb/>
一婦患時疫飲水過多心下堅痞欬逆倚息短氣不卧<lb/>
　湯藥不下諸藥無效作停飲治之進以五苓㪚一劑<lb/>
　而安<hi>以上皆大還</hi>
盧不逺治陳孟抒室人因怒發呃三日夜召診以來遲<lb/>
　意甚不懌脈之曰固來遲然效極速果一劑而愈此<lb/>
<pb n="KR3e0096_WYG_019-29a"/>
　盖肝鬰盛怒弗暢氣將入胃而不能故發呃今不治<lb/>
　呃用柴胡等條達木鬰鬰解即止暴病氣全故易愈<lb/>
　也<lb/>
吴孚先治袁氏女陡發呃症有用丁香柿蒂者有補之<lb/>
　㵼之者有灸之者俱不效乃與柴胡桔梗等味開提<lb/>
　之不三劑而愈良由鬰怒肝木不舒上乘于胃故作<lb/>
　呃經曰木鬰則達之此之謂也<lb/>
喻嘉言治王岵翁素有脾約症得潤劑即解冬盡偶飽<lb/>
<pb n="KR3e0096_WYG_019-29b"/>
　食當風而吐胃氣大傷微發熱左闗脈甚大自云中<lb/>
　脘不舒氣覺攻左初飲棃汁不投今服蔗汁稍定喻<lb/>
　曰此虚風之候也以胃中空虛若谷風自内生左投<lb/>
　肝木而從其類是以氣攻左而左脈即為之大且勁<lb/>
　經云風淫于内治以甘寒梨蔗皆甘寒而一效一不<lb/>
　效者乃胃中氣虚極不奈梨性之達下而喜蔗性之<lb/>
　和中也遂以甘寒定方人参竹瀝麥冬生地之屬衆<lb/>
　議除参不用服後腹内呱呱有聲嘔出黄痰少許胸<lb/>
<pb n="KR3e0096_WYG_019-30a"/>
　中遂快次早大便亦通症以平安然本胃經受病而<lb/>
　胃脈反和惟心腎肝肺之脈不安其故口中味淡湯<lb/>
　飲不肯下行此中央氣弱不能四迄轉達也宜急用<lb/>
　四君子湯理胃氣不信别召二醫一謂中風一謂傷<lb/>
　寒微用表劑即汗出沾濡氣髙神蕩呃逆不休矣再<lb/>
　投黄連一劑則脈亂如沸羮頻轉頻歇神昏身强年<lb/>
　夀黒滯氣出順而入必噦晝夜萬三千五百息即噦<lb/>
　亦如之二醫卸禍謂喻前議四君子湯今始可用喻曰氣<lb/>
<pb n="KR3e0096_WYG_019-30b"/>
　已出而不入再加参术之膩阻立斷矣惟仲景旋覆<lb/>
　代赭一方可收神功于百一進一劑而噦勢稍减二<lb/>
　劑加代赭至五錢噦遂大减連連進粥神清色亮脈<lb/>
　復體輕再用参苓麥冬木𤓰甘草平調二日康復如<lb/>
　初<lb/>
張三錫治一老人内傷飲食消導未减或悮與潤腸丸<lb/>
　二服下清水脹痛轉甚或復投巴豆丸二服致呃逆<lb/>
　不止用大劑六君子湯二帖至五帖全止補養而愈<lb/>
<pb n="KR3e0096_WYG_019-31a"/>
一老人深秋患痢發呃逆嘔吐黄柏炒燥研末陳米飯<lb/>
　為丸小菀豆大每服三十丸人参白术茯苓三味濃<lb/>
　煎湯下連服三劑即愈切不可下丁香等熱藥<lb/>
陳良甫治一人痢疾呃逆不止六脈沈弱諸醫藥灼艾<lb/>
　皆無效乃投退隂㪚兩服愈又嘗治許主簿痢疾咳<lb/>
　逆不止諸藥無效灸期門穴不三壯而愈<hi>良方</hi>
王叔權治一男子忽氣出不絶聲病數日矣以手按其<lb/>
　亶中而應微以冷針頻頻刺之而愈初不之灸何其<lb/>
<pb n="KR3e0096_WYG_019-31b"/>
　神也<hi>資生經</hi>
陳霞山治一人欬逆上氣體重氣短脹滿坐不得卧常<lb/>
　作水雞聲用白前湯白前二兩紫菀半夏各三兩大<lb/>
　㦸一兩水一斗煮三升分三服<hi>水腫大實之治</hi>
薛立齋治一婦人痢後嘔噦<hi>即呃逆也</hi>服降火化痰等劑愈<lb/>
　甚脈洪大按之虚細作渇飲湯諸藥到口即嘔此脾<lb/>
　胃虚寒不能司納以参术炮薑末各一錢以飯作丸<lb/>
　米飲不時送三五粒至三兩許聞藥不嘔乃以六君<lb/>
<pb n="KR3e0096_WYG_019-32a"/>
　加炮薑三十餘劑而安<lb/>
一婦人患症同前飲食少思胸腹膨脹大便不實所見<lb/>
　之症悉屬虚寒假實遂朝用補中益氣湯加炮薑木<lb/>
　香夕用六君子湯送四神丸漸愈又用八味丸料煎<lb/>
　送四神丸而痊<lb/>
一婦人因怒嘔噦時或昏憒口噤或時舉體内動其面<lb/>
　色或青或赤此肝火熾甚脾土受侮用小柴胡湯加<lb/>
　山梔鈎藤治之漸愈又用加味歸脾逍遥二藥調理<lb/>
<pb n="KR3e0096_WYG_019-32b"/>
　而痊<lb/>
繆仲淳治髙存之隣人賣腐者傷寒微噦兩日夜不省<lb/>
　人事其子乞方問之曰汝父當時曽頭身熱乎曰然<lb/>
　曰曽服汗藥乎曰未也曽吐下乎曰未也因索傷寒<lb/>
　書撿之其方類用乾薑柿蒂丁香及附子等温熱之<lb/>
　藥<hi>撿方云云者盖示人以病係陽明熱嘔以上諸藥均不可用非臨陣㸔兵書也</hi>末條僅載<lb/>
　白虎湯一方繆思之曰傷寒頭痛口渇身熱本屬陽<lb/>
　明熱邪傳裏故身凉發噦<hi>傳裏身凉亦是金針</hi>未經汗吐下邪<lb/>
<pb n="KR3e0096_WYG_019-33a"/>
　何從而出但其人年老多作勞故于白虎湯中加人<lb/>
　參三錢二劑立起<lb/>
馬元儀治葛懐年六旬外下痢呃逆兩足徹冷或以痢<lb/>
　治之轉劇診之兩脈虚微此中氣挟寒下痢當大劑<lb/>
　温補以恢復元氣時有言下痢多由濕熱在胃不行<lb/>
　清理而反温補恐未合曰濕熱傷者其脈必實其腹<lb/>
　結痛且無呃逆足冷之症此由年髙氣弱火衰於下<lb/>
　氣虚于中因之升降失常而輸泄無度温補非治痢<lb/>
<pb n="KR3e0096_WYG_019-33b"/>
　也陽回則痢自止耳若必俟痢止而後補之晚矣遂<lb/>
　與人參四兩合附桂理中湯連投四大劑而瘥<lb/>
陸聖修年逾六旬呃逆泄瀉面赤如赭足冷如氷兩脈<lb/>
　沈微曰人身之中賴元氣以充養今因泄瀉而氣衰<lb/>
　于下復因呃逆而氣傷於上上下交征年髙氣弱何<lb/>
　以當此所幸者猶未喘與汗尚可挽也與附子理中<lb/>
　湯大培火土加丁香以煖胃止呃盖一法而升降之<lb/>
　道備焉降者以腎中陽旺則氣不上僣而下收崇土<lb/>
<pb n="KR3e0096_WYG_019-34a"/>
　之功升者以脾中陽旺則氣不下䧟而中守其運行<lb/>
　之職則飲食自然變化精液而泄瀉安有不愈者乎<lb/>
朱氏子未第時患腹脹食少倦怠自汗呃逆口乾脈之<lb/>
　左得弦急右見虚微此中虚肝盛得之煩勞且怒也<lb/>
　煩勞則陽氣分馳而脾胃損鬰怒則肝木横肆而脾<lb/>
　胃傷由是汗出不止脾虚而腠理不固也口中乾燥<lb/>
　者脾虚而精液不升也腹脹者氣虚而傳化失常也<lb/>
　食少者胃陽不化健運失職也呃逆者五陽不布隂<lb/>
<pb n="KR3e0096_WYG_019-34b"/>
　氣用事也當用附桂理中湯大培中土土旺則不受<lb/>
　制于木且能生肺以制木也服四劑脈漸起脹漸平<lb/>
　因停藥數日脹如故與大劑桂附理中湯少加沈香<lb/>
　以和胃氣而行肝氣調理一月而安<hi>病本多頃因呃入逆為病之最故</hi>
老僕王忠婦嘔逆呃氣㡬無寧刻脈之右寸獨大餘脈<lb/>
　虚微此中州土敗水氣不行五陽不布濁隂上逆也<lb/>
　與五苓散一劑服後一時許吐逆頓止再與附桂理<lb/>
　中湯連服之明日兩脈向和呃逆亦止微覺倦怠與<lb/>
<pb n="KR3e0096_WYG_019-35a"/>
　加桂理中湯四五劑而安<lb/>
張意田治董友之母年將七旬病已八日脉之軟緩而<lb/>
　遲滯發熱日晡益甚舌胎黄厚大便不行<hi>便知非丁香柿蒂症</hi>
　畏寒呃逆閲諸方咸以老年正氣用丁香柿蒂與補<lb/>
　隂之劑夫脉來遲滯畏寒陽邪入裏也舌胎黄厚日<lb/>
　晡熱盛陽明實也此乃表症未解而陷裏之勢急致<lb/>
　氣機逆窒而發呃法當下之毋以年髙為慮也與小<lb/>
　承氣服後大便轉矢氣兼有心煩大不寧之狀再與<lb/>
<pb n="KR3e0096_WYG_019-35b"/>
　一劑臨晚下黒屎數枚二更戰栗壯熱四更大汗天<lb/>
　明又便黒矢然後呃止神清而睡此實症之呃也宜<lb/>
　審之<lb/>
朱丹溪治一中年婦人病噦以四物湯加和白陳皮留<lb/>
　尖桃仁生甘草酒紅花濃煎入驢尿飲以防其或生<lb/>
　蟲也與數十帖而呃逆除矣<lb/>
婁全善治其兄九月得滯下每夜五十餘行嘔逆食不<lb/>
　下五六日後加呃逆與丁香一粒噙之立止但少時<lb/>
<pb n="KR3e0096_WYG_019-36a"/>
　又至遂用黄連㵼心湯加竹瀝引之呃雖少止滯下<lb/>
　未安若此者十餘日<hi>痢乆故可用濇</hi>遂空心用御米殻些少<lb/>
　濇其滑日間用参术陳皮之類補其虛自服御米殻<lb/>
　之後呃聲漸輕滯下亦收而安<lb/>
沈明生治唐玉如夏間患血淋數日淋止發呃舉體振<lb/>
　動聲大且長或與開胃消痰益劇勺粒不入已兩日<lb/>
　夕又欲進丁香柿蒂且加薑桂参蓍診之乃隂衰火<lb/>
　炎症也盖勞後而兼房幃時際炎歊水不制火血少<lb/>
<pb n="KR3e0096_WYG_019-36b"/>
　而氣上冲是以脹滿不食呃逆不已今六部脉洪數<lb/>
　顔如煤炲大便六七日不行小水滴瀝不快經云諸<lb/>
　逆衝上皆屬于火先哲云呃滿須看前後部腎虚不<lb/>
　能納氣歸元故呃聲長大從丹田出丁香柿蒂可妄<lb/>
　投耶乃先用膽導得垢數枚覺兩足微煖此逆氣下<lb/>
　達也即以六味湯料稍减山藥萸肉入黄連梔子車<lb/>
　前牛膝薄暮煎服不夜分呃全愈矣明晨進粥滯色<lb/>
　漸清夫呃症有寒熱之分呃聲有上下之别今以勞<lb/>
<pb n="KR3e0096_WYG_019-37a"/>
　劇之體血淋後見之是不由胃而由于腎也六脈洪<lb/>
　數大小便不利是不由于寒而由于熱也真水耗于<lb/>
　平日火症萃于一時虚則肝腎不能納氣自下焦上<lb/>
　逆為聲非中焦熱邪之比其腰疼顔黒俱屬可虞幸<lb/>
　得而足温得補而噦止乃壯水制陽明之明騐亦坎<lb/>
　離既濟之佳徵也依方調理半月全瘳<lb/>
婁東呉夫令梅頓先生弟也丁未夏歸自燕臺炎風烈<lb/>
　日不無感受萑苻出沒不無驚恐舟中兼有當夕者<lb/>
<pb n="KR3e0096_WYG_019-37b"/>
　至中途疲薾殊甚疾棹抵吴門或謂憔悴之體竟應<lb/>
　投補沈見脉數未平氣口獨盛以為虛中有實熱初<lb/>
　用薷芩等劑遡其源也繼用踈利等劑導其流也宿<lb/>
　垢既除旋培元氣元氣漸復行且勿藥矣因設酬勞<lb/>
　之宴勞憊甚其夕神昏肢倦俄而發呃沈曰勞復發<lb/>
　呃當施温補無疑第虚氣上逆其勢方張恐湯藥未<lb/>
　能即降須艾焫佐之為妙一友于期門穴一壯即緩<lb/>
　三壯全除調補而瘥<lb/>
<pb n="KR3e0096_WYG_019-38a"/>
祖姓人年近七旬素有胃痛病于二月間忽發呃晝夜<lb/>
　不絶聲者十餘日胃亦痛食入即嘔或與二陳湯加<lb/>
　丁香藿香等病轉劇脈之兩手皆洪數兩寸溢而鼓<lb/>
　時見歇至乃厥隂之火上衝而然與杞子米仁各一<lb/>
　兩沙参五錢麥冬三錢酒連四分二劑而愈後半年<lb/>
　病復作以貧乏無力再藥而死此貧亦為不治之一<lb/>
　也哀哉<lb/>
　　汗<lb/>
<pb n="KR3e0096_WYG_019-38b"/>
竇材治一人額上時時汗出乃腎氣虚也不治則成勞<lb/>
　瘵先灸臍下百壯服金液丹而愈<lb/>
一人夜多虚汗亦腎氣虚也服全真丹黄茋建中湯而<lb/>
　愈<lb/>
一人每日四五遍出汗灸闗元穴亦不止乃房事後飲<lb/>
　冷傷脾氣復灸右命門百壯而愈<lb/>
常東軒挺晚苦隂汗有教之用牡蠣粉撲之者始雖少<lb/>
　减久之至潰腐見其睾丸焉豈非别殺以藥乎<hi>志雅堂襍抄</hi>
<pb n="KR3e0096_WYG_019-39a"/>
　　琇按隂汗必由下部濕熱而成以牡礪收濇之故<lb/>
　　鬰瘀而潰爛也<lb/>
宋懐州知州李治與一武臣同官怪其年七十而輕健<lb/>
　面如渥丹能飲食叩其術則服首烏丸也乃傳其方<lb/>
　後治得病盛暑中半體無汗已二年竊自憂之造丸<lb/>
　服至年餘汗遂浃體其治血治風之功大有補益方<lb/>
　用赤白何首烏各半斤米泔浸三夜竹刀刮去皮切<lb/>
　焙石臼為末煉蜜丸梧子大每空心温酒下五十丸<lb/>
<pb n="KR3e0096_WYG_019-39b"/>
　亦可末服<hi>本草綱目</hi>
滑伯人治一人暑月病身冷自汗口乾煩燥坐卧欲于<lb/>
　泥水中脈浮而數按之豁然空散曰脈至而從按之<lb/>
　不鼓諸陽皆然此為隂甚格陽得之飲食生冷坐卧<lb/>
　當風所致以真武湯<hi>附术茯芍</hi>冷飲一進汗止再進燥去<lb/>
　三飲而安<lb/>
　　琇按江案暑門滑治一人汗出如雨身熱煩燥醫<lb/>
　　悮用术附乃以黄連人参白虎三進愈之宜參看<lb/>
<pb n="KR3e0096_WYG_019-40a"/>
薛立齋治一婦盗汗不止遂致廢寢神思疲甚口乾引<lb/>
　飲作血虚有熱用當歸補血湯代茶炙芪一兩當歸<lb/>
　三錢又以六黄湯加人参五味子二劑而愈<lb/>
陳三農治一人感寒用麻黄發汗汗遂不止用建中湯<lb/>
　汗出愈多痰喘有聲此傷寒損血兼用藥之過隂虚<lb/>
　而陽無所附遂用川芎三分白芍生地各二錢當歸<lb/>
　一錢元胡索香附各三分再服而愈<hi>四物是矣加香附元胡是所不解</hi>
一少年人汗出三年不愈用棉子炒黒入湯一滾服四<lb/>
<pb n="KR3e0096_WYG_019-40b"/>
　五日脚腿能立後以歸脾補中等湯而安<lb/>
楊乘六治朱氏子年二十外勞倦發熱上半身自汗如<lb/>
　雨三晝夜不止一切斂汗方法無效脈之浮細沈洪<lb/>
　軟弱無力面白無神舌胖而軟且白滑意此必肺氣<lb/>
　大虚而腠理不固也以黄芪湯加五味附子各二錢<lb/>
　自子至卯連進三劑其汗如故思之良久乃用蜜炙<lb/>
　黄芪二兩人参五錢白术一兩蜜升麻柴胡陳皮各<lb/>
　一錢歸身炙草炒黒乾薑各二錢白芍五味附子各<lb/>
<pb n="KR3e0096_WYG_019-41a"/>
　三錢大棗五枚一劑而斂此症本以勞力傷其脾肺<lb/>
　中藏之陽陷而不升衛外之陽虚而不固以致隂氣<lb/>
　不肯下降乘虚外溢故特用升麻以升提下陷之氣<lb/>
　用黒薑以收固衛外之陽使在外而為隂之衛在内<lb/>
　而為陽之守也後用清金滋水等劑而愈<lb/>
薛立齋治一婦人盗汗自汗遍身痠疼五心發熱夜間<lb/>
　益甚或咳嗽咽乾月經兩三月一至用加味逍遙㪚<lb/>
　六味地黄丸兼服臨卧又服陳术丸<hi>陳皮白术</hi>三月餘諸<lb/>
<pb n="KR3e0096_WYG_019-41b"/>
　症悉愈其經乃兩月一至又服兩月而全痊<lb/>
一婦人患前症食少倦怠肌肉消瘦日晡發熱至夜益<lb/>
　甚月水過期漸至不通<hi>猶奪汗者無血也</hi>時發渇燥<hi>汗多而津液涸</hi>
　誤用通經之劑熱倦愈重飲食愈少乃用八珍加升<lb/>
　麻丹皮山梔柴胡治之熱漸退又用八珍丹皮軟柴<lb/>
　胡調而愈<lb/>
羅謙父曰齊大兄因感寒邪頭項强身體痛自用酒服<lb/>
　靈砂丹四五粒遂大汗出汗後身輕至夜前病復發<lb/>
<pb n="KR3e0096_WYG_019-42a"/>
　以前藥復汗其病不愈復以通聖㪚發汗病添身體<lb/>
　沈重足脛冷而惡寒是日方命醫醫者不究前治又<lb/>
　以五積散汗之翌日身重如石不能反側足胻如氷<lb/>
　冷及腰背頭汗如貫珠出而不流心胸躁熱煩亂不<lb/>
　安喜飲西𤓰梨柿氷水之物常置左右病至于此命<lb/>
　診之六脈如蛛絲微微欲絶乃以死决之主家曰得<lb/>
　汗多矣焉能為害曰夫寒邪中人者陽氣不足之所<lb/>
　致也而感之有輕重治之豈可失其宜哉仲景云隂<lb/>
<pb n="KR3e0096_WYG_019-42b"/>
　盛陽虚汗之則愈汗者助陽退隂之意也且寒邪不<lb/>
　能自汗必待陽氣泄乃能出也今以時月論之大法<lb/>
　夏月宜汗然亦以太過為戒况冬三月閉藏之時無<lb/>
　擾乎陽無泄皮膚使氣亟奪為養藏之道也逆之則<lb/>
　少隂不藏此冬氣之應也凡有觸冒宜微汗之以平<lb/>
　為期邪退乃已急當衣煖衣居宻室服實表補衛氣<lb/>
　之劑雖有寒邪勿能為害此從權之治也今非其時<lb/>
　而發其汗乃謂之逆仲景有云一逆尚引日再逆促<lb/>
<pb n="KR3e0096_WYG_019-43a"/>
　命期今本傷而并汗汗而復傷傷而復汗汗出數四<lb/>
　使氣亟奪衛氣無守陽泄于外隂乗于内故經云獨<lb/>
　陽不生獨隂不長不死何待雖盧扁亦不能活也是<lb/>
　日至夜將半項强身體不仁手足搐急爪甲青而死<lb/>
　矣金匱要畧云不當汗而妄汗之奪其津液枯槁而<lb/>
　死今當汗之一過中亦絶其命况不當汗而强汗者乎<lb/>
華佗傳縣吏尹世若四肢煩口中乾不欲聞人聲少便<lb/>
　不利佗曰試作熱食得汗則愈不汗後三日死即作<lb/>
<pb n="KR3e0096_WYG_019-43b"/>
　熱食而不汗出佗曰藏氣已絶于内當啼泣而絶果<lb/>
　如佗言<hi>此亦藏氣傷燥之病  三國志</hi>
馬元儀治沈康生夫人病經一月兩脈浮虚自汗惡風<lb/>
　此衛虚而陽弱也與黄茋建中湯一劑汗遂止夫人<lb/>
　身之表衛氣主之凡所以温分肉肥腠理司開闔者<lb/>
　皆此衛氣之用故内經曰陽者衛外而為固也今衛<lb/>
　氣一虚則分肉不温腠理不宻周身毛竅有開無闔<lb/>
　由是風之外入汗之内出其孰從而拒之故用黄芪<lb/>
<pb n="KR3e0096_WYG_019-44a"/>
　建中湯以建立中氣而温衛實表也越一日病者又<lb/>
　手自冒心間脈之虚濡特甚此汗出過多而心陽受<lb/>
　傷也仲景云發汗過多病人叉手自冒心心下悸者<lb/>
　桂枝甘草湯主與一劑良已<lb/>
丁庠生頭汗火升食少心悸恍惚不寧或議用滋隂脈<lb/>
　之兩寸獨鼓兩闗尺虚微少神此脾腎交虧真陽欲<lb/>
　脱之候也與人参桂附理中湯大培火土以復虚陽<lb/>
　彼以生平不任熱劑為辭曰若謂頭汗火升為火邪<lb/>
<pb n="KR3e0096_WYG_019-44b"/>
　上熾耶不知此乃真氣上越也且謂心悸恍惚為隂<lb/>
　氣内虧耶不知此乃真元無主也遂與人参四兩白<lb/>
　术五錢附子肉桂各三錢乾薑二錢炙草一錢連進<lb/>
　四劑脉始和症始退再温養元氣一月而安<lb/>
羅謙甫治刑部侍郎王立甫之壻年二十五仲冬因勞<lb/>
　役憂思煩惱飲食失節而病時發躁熱肢體困倦盗<lb/>
　汗濕透其衾不思飲食氣不足以息面色青黄不澤<lb/>
　診其脈浮數而短濇兩寸極小曰此危症也治雖粗<lb/>
<pb n="KR3e0096_WYG_019-45a"/>
　安春至必死當令親家知之夫人不以為然遂易醫<lb/>
　至正月躁熱而卒他日王謂羅曰吾壻果如君言願<lb/>
　聞其理曰此非難知也内經曰主勝逆客勝從天之<lb/>
　道也盖時令為客人身為主冬三月人皆懼寒獨渠<lb/>
　躁熱盗汗是令不固其陽時不勝其熱天地時令尚<lb/>
　不能制藥何能為冬乃閉藏之月陽氣當伏于九泉<lb/>
　之下至春發為雷動為風鼓坼萬物此春生之道也<lb/>
　如冬藏不固春生不茂又疫癘之灾且人身陽氣亦<lb/>
<pb n="KR3e0096_WYG_019-45b"/>
　當潜伏于内不敢妄擾無泄皮膚使氣亟奪此冬藏<lb/>
　之應也令壻汗出于閉藏之月腎水已涸至春何以<lb/>
　生木陽氣内絶無所滋榮不死何待乃嘆息而去<lb/>
施笠澤治一人服参芪數日後每將昏反發熱至夜得<lb/>
　盗汗而解曰此隂虚不能勝其陽也参茋雖能補陽<lb/>
　助隂而隂血未易驟生乃用六味丸料加参歸陳皮<lb/>
　一劑而熱退汗止後以六味丸参苓白术㪚全愈<lb/>
庠友張君牙患寒熱咸作瘧治服解表之劑乃盗汗潮<lb/>
<pb n="KR3e0096_WYG_019-46a"/>
　熱肢節頸項强痛夜卧則汗出如沐濕透重衾二旬<lb/>
　餘目不交睫診得左寸微細欲絶右尺浮大無力此<lb/>
　汗多亡陽症也與加味歸脾湯不效自加麥冬更服<lb/>
　二劑胸膈滿悶飲食不進遂疑参术不可服一僧欲<lb/>
　進大劑苦参湯施曰診法隂盛陽衰者不可以柔藥<lb/>
　柔藥助隂陽氣衰弱隂氣益著實實虚虛之禍其能<lb/>
　免乎今君相二火俱虧非急進歸脾湯加桂心五味<lb/>
　不可豈前藥有陳腐或炮製失宜耶令取藥一劑是<lb/>
<pb n="KR3e0096_WYG_019-46b"/>
　夜即安汗亦漸止間進八味丸一月而愈<lb/>
庠生施爾祁病脈之曰隂虚火動也病使人發熱盗汗<lb/>
　肢節作楚正合丹溪滋隂降火之劑服三日後服虎<lb/>
　潜丸病全愈所以知爾祁之病者切其脈虚而數經<lb/>
　云血虚脈虚腎水之真隂不足而虚火妄動也先是<lb/>
　一醫謂是歴節風飲以風劑即支節浮腫痿弱不能<lb/>
　行汗出如沐經云足受血而能歩又云奪血者無汗<lb/>
　奪汗者無血盖風能生火又能生血血虚則内熱益<lb/>
<pb n="KR3e0096_WYG_019-47a"/>
　甚支熱則腫肺則痿矣<lb/>
錢國賔治荆州李山人年四旬餘凡飲食頭上汗多氣<lb/>
　如煙霧必頻抹乃止寸闗浮洪兩尺沈實胃脈倍盛<lb/>
　而數此胃熱蒸籠頭也飲食入胃遇熱上薰心肺心<lb/>
　主汗液火性上騰肺主皮毛腠理不宻故頭汗出若<lb/>
　蒸籠之氣因煎廹而如煙霧也以三黄石膏湯數劑<lb/>
　清胃熱愈<lb/>
詹渭風母年六旬外素有肝病因患瘧自五月至九月<lb/>
<pb n="KR3e0096_WYG_019-47b"/>
　瘧愈而他症風起自汗如洗徹夜不眠食少便溏脇<lb/>
　痛齒痛口淡惡心惡風畏寒頭頂皮帽身襲皮衣重<lb/>
　幃夾幔猶懔慄不勝診時先以止汗為屬脈之弦小<lb/>
　急疾知為隂虚火盛瘧邪未清誤作陽虚多與補氣<lb/>
　斂汗之劑而然叩之果服歸脾五味子麻黄節浮麥<lb/>
　龍骨甚夥乃與生地杞子地骨釵斛首烏鼈甲黄連<lb/>
　蔞仁渭風曰諸醫咸謂頭為諸陽之首惡寒若此又<lb/>
　自汗而喜熱飲明属陽虚今方中唯與養隂又口淡<lb/>
<pb n="KR3e0096_WYG_019-48a"/>
　便溏惡心皆屬脾胃虚寒黄連蔞仁安可用至瘧疾<lb/>
　已愈何必用首烏鼈甲再所重在汗多而又全不治<lb/>
　汗其故何也曰此症乃火鬰之極内真熱而外假寒<lb/>
　也瘧本膽腑之邪因肝虚而腑傳臟故寒熱止而變<lb/>
　為諸症故以生地枸子地骨釵斛養肝治其本黄連<lb/>
　清伏暑蔞仁㪚鬰熱以治標首烏鼈甲入肝而去瘧<lb/>
　邪盖肝火熾盛逆入胃絡上蒸則為汗下廹則為㵼<lb/>
　若見汗則收斂見㵼則固濇一藥肆人足矣醫云乎<lb/>
<pb n="KR3e0096_WYG_019-48b"/>
　哉如方服之數劑而愈<lb/>
何某年七旬矣偶于冬間苦盗汗乃水衰肝火内熾當<lb/>
　閉藏之候反蒸鬰而為汗也或教以黄芪煮黒棗服<lb/>
　之四五日汗果止而咳嗽作或以為傷風與前胡桔<lb/>
　梗杏仁蘇子秦艽防風之類或以為痰火與二陳薑<lb/>
　汁竹瀝或以為血氣與四物知母黄栢咸不效已半<lb/>
　年診其脈則弦數而促其症則痰多食少天柱已傾<lb/>
　䨇足浮腫投以生地麥冬杞子地骨沙参女貞四劑<lb/>
<pb n="KR3e0096_WYG_019-49a"/>
　無進退已召畫工傳真矣告曰某本籍越中今病已<lb/>
　膏肓量不可起治任欲歸第乞疏一方俾方服多劑<lb/>
　者以希萬一耳仍前方加熟地蔞仁與之後二年偶<lb/>
　遇之客坐彼前致謝甚殷余茫然叩其故曰某何姓<lb/>
　昔患咳嗽㡬斃蒙惠方渡江後服廿餘劑竟獲全愈<lb/>
　此再造之徳也視其容貌充腴迥非疇曩其病之痊<lb/>
　殊意外矣書此以為輕信單方并見汗治汗之戒<lb/>
楊元植年四旬外早衰鬚髪盡白素患肝腎病客吴門<lb/>
<pb n="KR3e0096_WYG_019-49b"/>
　病瘧瘧愈而汗出不止凡生脈飲六黄湯牡蠣龍骨<lb/>
　五味黒豆一切斂汗之劑莫不嘗之吴醫伎窮乃遄<lb/>
　歸就予診脈但虚數與熟地一兩杞子五錢棗仁五<lb/>
　錢麥冬二錢蔞仁一錢胡黄連四分地骨皮三錢一<lb/>
　服减二服瘥<lb/>
趙坤維令正病自首至胸汗出如沐動則尤甚頗能食<lb/>
　然食入則滿面漓淋衣領盡透醫與玉屏風㪚當歸<lb/>
　六黄湯如不服延診右闗寸數大問面浮及齒痛否<lb/>
<pb n="KR3e0096_WYG_019-50a"/>
　曰然此少厥二隂之火上逆胃絡也與重劑玉女煎<lb/>
　入杞子五錢川連少許二帖而瘳<lb/>
楊兆成年十許病瘧瘧愈大汗如雨一日夜約斗許醫<lb/>
　盡力與固表收濇反較麻黄羌活為甚延診脈洪數<lb/>
　有力日啖粥十數甌猶覺飢盖瘧時多服半夏豆䓻<lb/>
　蒼术厚朴藿香橘皮諸燥烈之劑擾動胃火而然若<lb/>
　與六黄湯則汗止而瘧必更作乃用生地一兩石膏<lb/>
　五錢黄連八分麥冬三錢蔞仁一錢半一服减二服<lb/>
<pb n="KR3e0096_WYG_019-50b"/>
　瘥瘧亦不作<lb/>
張玉書年近六旬素患隂虚火甚兩手脈常溢入掌心<lb/>
　夏月偶不快就混堂澡浴以圖汗解歸而寒熱大作<lb/>
　頭痛兩耳後焮腫上連承靈下至天牖急余視余適<lb/>
　他出别延外科謂當成耳枕癰勢甚危投以搜風敗<lb/>
　毒之劑腦後肩甲筋絡益抽掣急絆燥渇燥悶小便<lb/>
　淋瀝如火迨余至困憊不支矣脈之洪數異常知其<lb/>
　中熱邪在陽明少陽以隂虚過汗火驟升土又為風<lb/>
<pb n="KR3e0096_WYG_019-51a"/>
　藥所鼓而然不可與柴胡乃君以黄芩石膏臣以鮮<lb/>
　乾兩地黄佐以滑石生甘草使以連翹木通大劑飲<lb/>
　之次日腫痛减腫處尚赤色前方入菉豆一合腫痛<lb/>
　全消再與導赤㪚合六一㪚而愈<lb/>
　<lb/>
　<lb/>
　<lb/>
　<lb/>
<pb n="KR3e0096_WYG_019-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷十九<lb/>
</p>
<p>
</p>
  </div>
</body>
</text>
</TEI>
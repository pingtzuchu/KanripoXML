<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷二十八</head> <lb/>
    <p>
<pb n="KR3e0096_WYG_028-1a"/>
欽定四庫全書<lb/>
　續名醫類案卷二十八<lb/>
　　　　　　　　　　　　　錢塘魏之琇撰<lb/>
　　跌撲<lb/>
陸養愚治沈華南原有濕熱痰積五旬時因乘馬墜地<lb/>
　傷其左脇痛不可忍外科以膏散敷治之而愈然毎<lb/>
　疾走脇間一㸃微痛少息半日痛即止矣周甲偶患<lb/>
　滯下小腹痛引左脇手不可按裏急後重或與香連<lb/>
<pb n="KR3e0096_WYG_028-1b"/>
　梹榔利止而痛不止發熱便時後重尤劇飲食全不<lb/>
　思脈之沈弦有力左闗尤甚曰痛者積瘀也治法云<lb/>
　瘀血穢腐下焦令人不食則飲食不思者亦瘀也當<lb/>
　急下之痛隨利減矣用潤字丸加桃仁泥合丸之紅<lb/>
　花湯送下二錢出稠痰椀許而腹脇抽痛更甚此瘀<lb/>
　積動而未出故也再投二錢半日許又出稠痰椀許<lb/>
　内有黑色如泥者一二塊痛仍不減脈尚沈弦而堅<lb/>
　又投三錢半日許出泥色塊并稠痰數椀而痛頓減<lb/>
<pb n="KR3e0096_WYG_028-2a"/>
　腹脇即可按漸思飲食其脈亦和後以達氣養榮湯<lb/>
　加人參數劑而安<lb/>
陸肖愚治甯見源年近古稀偶登舟失足墮水足大股<lb/>
　挫氣作痛左脇亦引痛服藥已愈三月矣忽左股内<lb/>
　髀樞作痛或謂此乃肝經所絡之地髙年肝血不足<lb/>
　虚而作痛或謂温痰流注或謂肝經乆鬱或謂崑崙<lb/>
　氣逆徧治疼腫日甚憎寒作熱脈之六部洪數而左<lb/>
　闗尺帶弦因詢其曾有所傷否乃述前墮水之由曰<lb/>
<pb n="KR3e0096_WYG_028-2b"/>
　此必瘀血未盡留而成毒也視痛處已有膿在内令<lb/>
　延外科教以鍼破之出膿血數椀服大料參蓍托裏<lb/>
　散數十劑而痊<lb/>
一人因墜馬腰痛不止日輕夜重瘀血締矣與四物去<lb/>
　地加肉桂桃仁泥紅花蘇木四服大便下黑而痊<lb/>
湖廣有胡氏子五六嵗時因升髙為戲墜地拗其頭骨<lb/>
　稍長竟不能伸朱守真者同里也一日相見戲挈其<lb/>
　頭有聲戛然置地溘然死矣朱懼而逸胡氏子頃許<lb/>
<pb n="KR3e0096_WYG_028-3a"/>
　復甦頭項復直歸家家人驚喜謀尋朱謝之<hi>説頤</hi>
張子和治張仲温因登露臺髙四尺許下臺肭一足外<lb/>
　踝腫起熱痛如火一醫欲以䤵鍼刺腫出血張急止<lb/>
　之曰肭已痛矣更加鍼二痛俱作何以忍也乃與神<lb/>
　祐丸八九十丸下二十餘行禁食熱物夜半腫處發<lb/>
　痒痛止行歩如常張曰吾之此法十治十愈不誑後<lb/>
　人<lb/>
一小兒七八嵗膝被肭行行則痛數月矣張曰小病耳<lb/>
<pb n="KR3e0096_WYG_028-3b"/>
　以舟車丸通經散温酒調而下之夜半涌泄齊行上<lb/>
　吐一椀下泄半缶既上牀其小兒謂母曰膝臏痒不<lb/>
　可任來日使服烏金丸壯其筋骨一月疾愈而走矣<lb/>
德宗時有朝士墜馬傷足國醫為鍼腿去鍼有氣如烟<lb/>
　出朝士困<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>將至不救國醫惶懼有道士詣門云某<lb/>
　合治得視鍼處責國醫曰公何容易生死之穴乃在<lb/>
　分毫人血脈相通如江河鍼灸在思其要津公亦好<lb/>
　手但誤中孔穴乃令舁牀就前於左腿氣滿處下鍼<lb/>
<pb n="KR3e0096_WYG_028-4a"/>
　曰此鍼下彼鍼跳出當至檐板言訖遂鍼入寸餘舊<lb/>
　穴之鍼沸然躍出果至檐板氣出之處冺然而合疾<lb/>
　者當時平愈朝士與國醫拜謝以金帛贈貽道士不<lb/>
　受啜茶一甌而去<hi>逸史</hi>
石城尉戴堯臣試馬損大指血出淋漓用葱新折者煻<lb/>
　火煨熱剥皮其間有涕使將罨損處仍多煨葱續易<lb/>
　熱者或搗爛敷之而痛止翌日洗面不見痕迹宋推<lb/>
　官鮑縣尹皆得此方每有殺傷氣未絶者亟令用此<lb/>
<pb n="KR3e0096_WYG_028-4b"/>
　活人甚衆<hi>本草綱目</hi>
龔子才治一男子墜馬腹有瘀血服藥下之遂發熱盜<lb/>
　汗自汗脈浮濇此重劑過傷氣血所致也投以十全<lb/>
　大補湯益甚時或譫語此藥力未及而然以前藥加<lb/>
　炮附子五錢服之即睡覺來頓安再劑而愈<lb/>
張三錫云曾見一人因踢門用力遂小腹痛不止湯藥<lb/>
　亂投臨死小腹腫青方悟往日受病之因也<lb/>
孫文垣治一人梅瘡後偶遭一跌環跳脱出不能復入<lb/>
<pb n="KR3e0096_WYG_028-5a"/>
　科臼疼痛殊甚兩足長短不齊此蓋瘀血流入科臼<lb/>
　占滿故竅致骨不得復入也今但消去瘀血以行氣<lb/>
　活血之藥主之佐以下行嚮導之劑庶可復元用陳<lb/>
　年窖中磚瓦洗淨煅過四兩生地杜仲牛膝骨碎補丹<lb/>
　參赤芍各一兩五錢自然銅三兩蒲黄車前子蘇木<lb/>
　各一兩鹿角二兩元明粉五錢各為末以茅草根一<lb/>
　斤紅花四兩煎膏拌晒前藥煉蜜為丸梧子大每空<lb/>
　心及食前酒送下八九十丸初足長出二寸餘服藥<lb/>
<pb n="KR3e0096_WYG_028-5b"/>
　後只差半寸設再製久服必能全愈惜素畏藥中道<lb/>
　而止<lb/>
李克齋家一鶴飛來馴熟不去以為祥瑞未㡬鶴折其<lb/>
　脛私心殊不喜因問有能接其脛骨者乎一人對曰<lb/>
　家藏接骨秘方想人禽一理或可接也急命修製之<lb/>
　方用土鼈新瓦焙乾半兩錢醋淬七次自然銅乳香<lb/>
　没藥菜瓜子仁各等分為細末每服一分半酒調灌<lb/>
　之鶴脛如故但人上體傷食後服之下體傷空心服<lb/>
<pb n="KR3e0096_WYG_028-6a"/>
　之李公乃以其方傳于人<hi>續金陵瑣事</hi>
張三錫云南京下浮橋梁回回丹藥每用二三釐瓜仁<lb/>
　搗泡酒下極騐逺近患損傷者競覔之要皆不外土<lb/>
　鼈自然銅第製法精耳<lb/>
四川提督總兵官吳英説昔得秘方治撲打跌損傷極<lb/>
　効雖重傷瀕死但一絲未絶灌下立甦徃在福建為<lb/>
　副將時軍中有二弁相鬬皆重傷其一則死矣吳聞<lb/>
　馳徃視之惟心頭氣尚微煖亟命以藥灌入覺胸間<lb/>
<pb n="KR3e0096_WYG_028-6b"/>
　喀喀有聲不移時張目索食翌日遂能起行自後屢<lb/>
　著神效云其方以十一月采野菊花連枝葉隂乾用<lb/>
　時每野菊花一兩加童便無灰酒各一椀同煎熱服<lb/>
　　又一方未退胎毛小鷄一隻和骨生搗如泥作餅<lb/>
　入五加皮敷傷處接骨如神<hi>居易録</hi>
馮楚瞻于五十嵗由欒城囬都適有鄉人伐一大樹時<lb/>
　風沙蔽目騎至樹撲人騎俱為壓倒正在腰脊間脊<lb/>
　骨脱縫瘀如腰斬胸骨扇動腰膚青紫下體俱冷頭<lb/>
<pb n="KR3e0096_WYG_028-7a"/>
　汗如雨因憶跌撲傷損門中有一絲血入心即死之<lb/>
　語以酒冲童便服之頓覺臍下極冷氣逆上奔乃思<lb/>
　急固陽氣為主以人參一兩炒白术六錢製附子三<lb/>
　錢煎服日二劑有外科老醫勸用破血行瘀之藥馮<lb/>
　曰傷在上者宜消瘀滯傷在下者宜補氣血此正法<lb/>
　也遂早晩用八味丸之加牛膝杜仲五味者各五錢<lb/>
　隨進參术附湯各一劑縁右腎連脊受傷腎經祖氣<lb/>
　無根故不能寐併不能言一言一寐即逆氣上奔欲<lb/>
<pb n="KR3e0096_WYG_028-7b"/>
　絶憑仗藥力之猛得以接納藥後必進乾餅以壓之<lb/>
　腸中如火乾餅多進亦易消化八日始便並無㸃瘀<lb/>
　外以猪油熬化頭髪入十全大補加減煎膏以乳末<lb/>
　収之遍貼傷處七日後氣逆少緩半日後漸可寐言<lb/>
　月餘始能憑几而坐兩月餘始能扶立而脊骨突起<lb/>
　半寸終成痼疾自是精力大衰膝踝筋脈之間時有<lb/>
　痰痛然幸知破格為治得以全生<lb/>
李南公知長沙縣有鬬者甲强乙弱各有青赤南公召<lb/>
<pb n="KR3e0096_WYG_028-8a"/>
　使自以指揑之乙真甲偽也詰之果服葢方有櫸枊<lb/>
　以葉塗膚則青赤如毆傷者剥其皮横置膚上以熨<lb/>
　之則如倍傷者以水洗不落南公曰毆傷者血聚而<lb/>
　硬閲偽者不然故知之<hi>司馬洓水紀聞</hi>
葉南巖刺蒲時有羣鬨者訴于州一人流血被面經重<lb/>
　創腦㡬裂命懸旦夕公見之惻然時家有刀瘡藥公<lb/>
　即起入内自搗藥令舁至幕㕔委一謹厚㕔子及幕<lb/>
　官曰宜善視之勿令傷風此人死汝輩責也其家人<lb/>
<pb n="KR3e0096_WYG_028-8b"/>
　不令前乃畧加審覈呈狀収其仇家于獄餘皆釋之<lb/>
　友人問其故凡人爭鬬無好氣此人不救死矣則償<lb/>
　命者一人寡人之妻孤人之子者㡬人干証連係者<lb/>
　㡬人破家者㡬人此人愈特一鬬毆罪耳且人情欲<lb/>
　訟勝雖于骨肉亦甘心焉無所恤忿懥故也未㡬傷<lb/>
　者果平復而二家之訟遂息刀瘡藥方端午取韭菜<lb/>
　搗汁和石灰杵熟為餅隂乾用以治諸傷敷創處即<lb/>
　止雖骨破亦合有竒効<lb/>
<pb n="KR3e0096_WYG_028-9a"/>
韓貽豐攝永寧篆有部民被毆死已逾夕即單騎徃驗<lb/>
　則遍身重傷僵挺無生氣矣因念死者父母年老貧<lb/>
　病惟此子死則二老必不能生不得已因取鍼鍼其<lb/>
　百會亦冀萬一非謂其必活也時天氣甚寒令村人<lb/>
　各解衣輪熨屍身又熬水令極熱探湯揉屍手足無<lb/>
　何屍得人氣體頓柔鍼至十四鍼怱喉中作響口鼻<lb/>
　微有氣診其脈脈忽動乃喜曰有救矣鍼至二十一<lb/>
　鍼則喉間大出聲痛哭手足能屈伸口稱遍體痛不<lb/>
<pb n="KR3e0096_WYG_028-9b"/>
　可忍則皆其被毆處也乃呼酒來以藥飲之傷處糝<lb/>
　之以藥痛處以鍼鍼之責令兇首保辜調養如限内<lb/>
　死仍抵償後傷者全愈求和息乃杖兇首而遣之<lb/>
薛立齋治一男子墜馬傷頭并臂令葱搗爛炒熱罨患<lb/>
　處以熱手熨之服末藥降聖丹而愈本草云葱大治<lb/>
　傷損<lb/>
　　小兒<lb/>
張子和治一小兒約五六嵗同隊小兒以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>黍稭相擊<lb/>
<pb n="KR3e0096_WYG_028-10a"/>
　逆芒倒刺於咽中數日不下粥藥腫大發其家告張<lb/>
　張命取水依道經咒法以左手屈中指及無名指作<lb/>
　三山印坐水盞於其上右手搯印文是金鎗印脚踏<lb/>
　字立望太陽或燈火取氣一口次在淨水盞中咒曰<lb/>
　吾取老君東流順老君奉勅攝去毒水五托大帝尊<lb/>
　所到稱吾者各各現帝身急急如律令攝七遍吹在<lb/>
　盞中虚攪卓三次為定其兒嚥水下咽曰我可也三<lb/>
　五日腫散乃知法亦有不可侮者<lb/>
<pb n="KR3e0096_WYG_028-10b"/>
夷堅志云小兒誤吞稻芒著咽喉中不能出者名曰榖<lb/>
　賊惟以鵝涎灌之即愈蓋鵝涎化榖相制耳<lb/>
一兒誤吞一錢在咽中不下諸醫不能取亦不能下戴<lb/>
　人熟思之忽得一䇿以淨白表紙令卷實如箸以刀<lb/>
　縱横亂割其端作鬅鬙之狀又别取一箸縛鍼鉤於<lb/>
　其端令不可脱先下咽中輕提輕抑一探之覺鉤入<lb/>
　錢竅然後以紙卷納之咽中與鉤尖相抵覺鉤尖入<lb/>
　紙卷之端不礙肌肉提之而出<lb/>
<pb n="KR3e0096_WYG_028-11a"/>
方雪瓢偶在鮑緑飲處談及名醫類案中以南硼砂治<lb/>
　誤吞金及羊脛骨灰治法皆神驗座客有言麵筋灰<lb/>
　治誤吞銅錢甚異者方黙識之歸適隣家小兒誤吞<lb/>
　銅錢哽喉間不能上下危急之際方即以法教之纔<lb/>
　下咽錢自口中出其巧值如斯殆有鬼神使之耶因<lb/>
　附記之其法以麵筋置新瓦上燒作炭研末用滚湯<lb/>
　調温服錢未下咽者即從口出已下咽者必從便出<lb/>
　　近又傳以生大蒜塞鼻中其錢立出尤為簡便第<lb/>
<pb n="KR3e0096_WYG_028-11b"/>
　未之試耳<lb/>
張子和曰昔過株林見一童子誤吞銅鐵之物成疾而<lb/>
　羸足不勝身會六七月淫雨不止無薪作食過饑數<lb/>
　日一旦隣牛死聞作葵羮粳飯病人乘饑頓食之良<lb/>
　久注㵼如傾覺腸中痛遂下所吞之物余因悟内經<lb/>
　中肝苦急急食甘以緩之牛肉大棗葵菜皆甘物也<lb/>
　故能寛緩腸胃且腸中久空又遇甘滑之物此銅鐵<lb/>
　所以下也<lb/>
<pb n="KR3e0096_WYG_028-12a"/>
近有稚子戲以線錘置口中誤吞之有胡僧啖以餳糖<lb/>
　半斤即於榖道中隨穢而下僧云凡誤吞五金者皆<lb/>
　可啖也<hi>近峯聞畧續醫説</hi>舊案有僧用餳糖出眼中箭頭甚<lb/>
　捷<lb/>
張景岳治王氏子甫周嵗其母以一鐵釘與之玩弄吞<lb/>
　入喉間徃視之見其母倒提兒足以冀其出口鼻皆<lb/>
　血因曉之曰此豈倒懸可出者乎速令抱正遂聞啼<lb/>
　聲蓋鍼以下咽不在喉矣因閱本草鐵畏朴硝遂得<lb/>
<pb n="KR3e0096_WYG_028-12b"/>
　一法用磁石一錢朴硝二錢並研為末令以熬熟猪<lb/>
　油加蜜和調藥末與服下午吞之至三鼓時解下一<lb/>
　物瑩如蓴菜潤滑無稜藥䕶其外撥視之則釘在其<lb/>
　中矣乃京中釘鞋所用蘑菇釘也立方之意以硝非<lb/>
　磁石則不能使藥附釘磁石非硝則不能逐釘速出<lb/>
　非油則無以潤非蜜則未必滑吞合是四者則著者<lb/>
　著逐者逐潤者潤同功合力裹䕶而出矣<lb/>
　嘗按物理小識亦載小兒誤吞鐵鍼以乳香荔枝朴<lb/>
<pb n="KR3e0096_WYG_028-13a"/>
　硝為末以犬豕脂入鹽和之吞下自愈若碎鐡則用<lb/>
　皂莢硇砂雷斆曰鐵遇神砂如泥似粉神砂應即硇<lb/>
　砂也<lb/>
一吏部無子妻極妒妾方坐蓐乃盤腸生妻暗將鍼刺<lb/>
　於腸上妾後覺腸有時刺痛難忍穏婆私告于妾妾<lb/>
　與吏部言之諸醫束手一全真曰我能治之用磁石<lb/>
　大塊從痛處引之引至于臍鍼從臍出妾竟無恙黄<lb/>
　蟄南公談<hi>續金陵瑣事</hi>
<pb n="KR3e0096_WYG_028-13b"/>
劉浴德號壺隠知醫洞庭葉雅南之細君五七日前偶<lb/>
　因事不順意意欲自斃遂吞布鍼十餘根因請箕仙<lb/>
　降筆云吾乃碧雲仙使始問曾吞鍼否又曰果則果<lb/>
　矣事則無事仙方不書凡方可治復問明書凡方良<lb/>
　久乃書問壺隠子因造劉問方劉教以櫟炭末三錢<lb/>
　用井水調服可下如未下可再服之乃曰愚意欲餌<lb/>
　磁石未審何如劉曰叵叵<hi>叵叵猶言不可不可也</hi>宜取磁石一<lb/>
　大塊置肛門外或庶㡬焉如法治之鍼果出也<hi>續金陵瑣</hi>
<pb n="KR3e0096_WYG_028-14a"/>
　<hi>事</hi>
百一選方以淨器盛新汲水一盞捧之面東黙念云謹<lb/>
　請太上東流順水急急如南方大帝律令勅一氣念<lb/>
　七遍即吹一口氣入水中如此七吹以水飲患人立<lb/>
　下或用此呪水可以食鍼併竹刺<hi>較子和案中呪頗簡易</hi>
諸骨哽喉用清水一椀以手指向水面虚冩天上金鷄<lb/>
　呌地下草鷄啼兩鷄并一鷄九龍下海喉嚨化如滄<lb/>
　海二十五字口誦七七遍飲之立愈　又一法以清<lb/>
<pb n="KR3e0096_WYG_028-14b"/>
　水一椀用手指向水面虚冩鳥飛龍下魚化丹邱八<lb/>
　字飲之立効<hi>並酉陽雜俎</hi>
劉浣隣人馬湘生兒數月偶遺金網巾圏子案上兒誤<lb/>
　吞之哀泣不已湘求救於醫醫適出湘伺於門坐立<lb/>
　不定或詢其子何疾驚惶如是湘以前事告或教以<lb/>
　急買韭數莖熟而不斷與蠶豆同嚥之不過二次從<lb/>
　大便出矣此法方書所不載故表之<hi>北壕紀言</hi>
李奎治一人誤吞指爪喉哽㡬殆奎令剪人指爪燬服<lb/>
<pb n="KR3e0096_WYG_028-15a"/>
　之立愈疑其古方奎曰不然此内經所謂衰之以屬<lb/>
　者也聞者歎服<hi>寧波府志</hi>
張子克治當塗郭祥正子患咳𠻳肌骨如削醫多以為<lb/>
　勞張曰是不足憂就坐飲以藥忽大吐使視涎沫中<lb/>
　當有物也視之得魚骨宿疾皆愈<hi>新安志</hi>
一富家子被雞骨哽百方莫治家人驚惶忽一叟至自<lb/>
　云我有巧術但行手法取之不勞藥餌也許以千緡<lb/>
　厚謝叟乃以絲綿裹白糖如梅大令其嚥下入喉間<lb/>
<pb n="KR3e0096_WYG_028-15b"/>
　留一半於外時時以手牽掣俾喉中作痒忽然痰涎<lb/>
　涌出其骨黏於綿上遂如約酬之<hi>續醫説</hi>
孫文垣治查良本内人怒後偶食魚頭骨哽於喉中即<lb/>
　以饅頭粽肉等壓之骨雖下隨覺胸膈不快又服銷<lb/>
　骨藥二帖已七日矣胸膈脹痛殊甚飲食悉從背下<lb/>
　惡寒發熱脈之兩手弦數蓋骨哽之後用哽物壓之<lb/>
　傷其胃脘必有瘀血停畜膈間將食管逼向後故飲<lb/>
　食覺從背下也但銷去瘀血使食管復原胸膈之痛<lb/>
<pb n="KR3e0096_WYG_028-16a"/>
　可瘳矣以五靈脂為君山查延胡索桃仁枳殻為臣<lb/>
　赤芍丹皮香附山梔為佐柴胡石菖蒲為使臨服入<lb/>
　韭汁一酒杯服後胸膈寛快大便㵼一次痛減大半<lb/>
　飲食乃從右下右邊胸膈畧痛吞物甚艱吐出痰皆<lb/>
　血腥氣改以山梔赤芍歸尾桃仁劉寄奴五靈脂丹<lb/>
　皮穿山甲入韭汁服之二帖全瘳<lb/>
張景岳曰凡諸物哽於喉中或刺或骨必有鋒芒之逆<lb/>
　所以棘而不下凡下而逆者反而上之則順矣故治<lb/>
<pb n="KR3e0096_WYG_028-16b"/>
　此者當借飲食之勢涌而吐之使之上出則如㧞刺<lb/>
　之捷也若芒刺既深必欲推下非唯理勢不能必且<lb/>
　遲延或飲食既消無可推送以致漸腫而害非細矣<lb/>
　又曰凡諸骨哽或以餳糖一大塊滿口吞而嚥之或<lb/>
　用韭菜煮畧熟勿切吞下一束即裹而下亦妙<lb/>
高坡纂異載洪洞韓肅即忠定公之父也三嵗時誤吞<lb/>
　一釘家人皆驚哭殆盡其祖以神醫名視之曰無恙<lb/>
　必待三年釘乃得出人莫之信遂定時日書壁間以<lb/>
<pb n="KR3e0096_WYG_028-17a"/>
　俟但每作腹痛必絶而復甦久漸黄瘦骨立及期謂<lb/>
　家人曰兒將瘳勢必大作雖絶勿懼宜先煮粥飲以<lb/>
　俟之既而腹果大痛一叫而絶良久吐出釘鋭盡刓<lb/>
　又復絶逾時始甦嵗餘獲安夀七十一卒<lb/>
金陵秣陵鄉中一人姓李號守泉符水絶妙逺近求無<lb/>
　不立效其法命哽者坐自己佛堂中佛前放一盂淨<lb/>
　水令親屬徃求燒符用法訖徐以小筊卜之云已愈<lb/>
　矣其人歸㸔淨水中所哽之物在内隨愈乃親見者<lb/>
<pb n="KR3e0096_WYG_028-17b"/>
　<hi>治法彚</hi>
景德鎮湖田市張婆女名婆兒因喫糍糕被噎而死氣<lb/>
　尚未絶須明日方歛守尸悲哭忽聞擊户聲問為誰<lb/>
　曰我是河裏住人陳曾二也張曰何故夜深相過曰<lb/>
　知道婆兒不幸但扶䇿起坐將笤箒拍打背三下糍<lb/>
　便落腹可活矣張啟門稱謝了無所見試用其法不<lb/>
　食頃女腹如雷鳴即時安好迨曉尋訪陳曾二蓋七<lb/>
　年前溺河而死者鬼未受生猶懷惻隠存心如是張<lb/>
<pb n="KR3e0096_WYG_028-18a"/>
　乃命僧為薦㧞之<hi>夷堅志</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0096_WYG_028-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷二十八<lb/>
</p>
<p>
</p>
  </div>
</body>
</text>
</TEI>
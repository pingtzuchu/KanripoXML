<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷五十三</head> <lb/>
    <p>
<pb n="KR3e0096_WYG_053-1a"/>
欽定四庫全書<lb/>
　續名醫類案卷五十三<lb/>
　　　　　　　　　　　　　錢塘魏之琇撰<lb/>
　　腸癰<lb/>
華陀傳軍吏李成苦咳嗽晝夜不寤時吐膿血以問陀<lb/>
　陀言君病腸癰咳之所吐非從肺來也與君散兩錢<lb/>
　當吐二升餘膿血訖快自養一月可小起好自將愛<lb/>
　一年便健十八嵗當一小發服此散亦行復差若不<lb/>
<pb n="KR3e0096_WYG_053-1b"/>
　得此藥故當死復與兩錢散成得藥去五六嵗親中<lb/>
　人有病如成者謂成曰卿今强健我欲死何忍無急<lb/>
　去藥<hi>松之按古語以藏為去</hi>以待不祥先持貸我我差為卿從<lb/>
　華陀更索成與之已故到譙適值見收怱怱不忍從<lb/>
　來求後十八年成病竟發無藥可服以至于死<hi>三國志</hi>
薛立齋治金臺院僉憲年逾五十腹内隐痛小便如淋<lb/>
　皮膚錯縱而脉滑數此腸癰也脉滑數則膿已成遂<lb/>
　以廣東牛皮膠酒溶化送太乙膏下膿升許更以排<lb/>
<pb n="KR3e0096_WYG_053-2a"/>
　膿托裡藥及䗶礬丸而愈<lb/>
孫文垣治染匠婦腹痛兩年或以為寒為熱為氣為血<lb/>
　為蟲為積治之不效或與膏藥大如斗貼之痛益劇<lb/>
　欲去之牢粘不可掲卧舟中數人扶之不起往診見<lb/>
　其面色蒼黒兩手枯燥如柴六脉皆洪數<hi>腹痛脉洪數内癰可</hi>
　<hi>知其得此亦頼此</hi>問其痛之所在解衣指示<hi>痛有定處</hi>始知膏藥<lb/>
　牢粘叩其不能起歩之由乃左脚不可動動則痛應<lb/>
　于心察其色脉皆非死候此必腸癰左脚不能舉動<lb/>
<pb n="KR3e0096_WYG_053-2b"/>
　是其徴也<hi>俗名縮脚腸癰</hi>與營衛反魂湯加金銀花為君四<lb/>
　帖酒水各半煎服一帖痛稍减二帖下臭膿半桶病<lb/>
　全减膏藥亦不掲自落四帖完其婦與匠來謝并求<lb/>
　善後之方<lb/>
龔之才治一婦人腹痛如錐毎痛欲死不可著手六脉<lb/>
　洪數此腸癰也用穿山甲炒白芷貝母殭蠶大黄合<lb/>
　一大劑水煎服膿血從小便出而愈<lb/>
李士材治吳光禄夫人患腹滿而痛喘急異常飲食不<lb/>
<pb n="KR3e0096_WYG_053-3a"/>
　進或用理氣利水之劑二十日不效診之脉大而數<lb/>
　右尺為甚令人按腹手不可近曰此大腸癰也脉數<lb/>
　為膿已成用黄芪角刺白芷之類加葵根一兩煎一<lb/>
　椀頓服之未申痛甚至夜半膿血大下昏暈不支即<lb/>
　與獨參湯消安更與十全大補兩月而愈<lb/>
周漢卿治義烏陳氏子腹有塊捫之如罌漢卿曰此腸<lb/>
　癰也用大針灼而刺之入三寸許膿隨針迸出有聲<lb/>
　愈<hi>明史</hi>
<pb n="KR3e0096_WYG_053-3b"/>
薛立齋診秀水卜封君善飲腹痛便㵼服分利化痰等<lb/>
　劑不應其脉滑數皮膚甲錯謂此酒毒致腸癰而潰<lb/>
　敗也辭不治仍服煎劑果便膿而歿<lb/>
孫某治一女子腹痛百方不治脉滑數時作熱腹微急<lb/>
　孫曰痛病脉當沉細今滑數腸癰也以雲母膏一兩<lb/>
　為丸如梧子大以牛皮膠溶入酒中并水吞之餉時<lb/>
　服盡下膿血愈<hi>外科心法</hi>
薛立齋治通府張廷用患腸癰兩月餘矣時出白膿體<lb/>
<pb n="KR3e0096_WYG_053-4a"/>
　倦惡寒此邪氣去而中氣虚也用托裡散兼益氣湯<lb/>
　徐徐呷之又令以猪肚肺煮爛取其湯調米粉煮時<lb/>
　呷半盞後漸調理而痊<lb/>
一男子小腹痛而堅硬小便數汗時出脉遲緊以大黄<lb/>
　湯一劑下瘀合許以薏苡仁湯四劑而安<hi>苡仁𤓰蔞各三錢丹</hi>
　<hi>皮桃仁各二錢</hi>
一男子膿已成用雲母膏一服下膿升許更以排膿托<lb/>
　裡藥而愈後因不守禁忌以致不救<lb/>
<pb n="KR3e0096_WYG_053-4b"/>
一人患腸癰傴僂痛不能伸有道人教以飲純黄犬血<lb/>
　二椀和白酒服其人逆飲至四椀次日下膿血盡而<lb/>
　瘳<hi>廣筆記</hi>
　　腸風臟毒<lb/>
孫文垣治潘大司馬嘗有腸風之症八月丁祭學博餽<lb/>
　鹿血食之血暴下用槐角子五錢黄連枳壳地榆貫<lb/>
　衆各三錢一服而止潘善其方書之粘壁間遇有便<lb/>
　血者依方服之無不立效<lb/>
<pb n="KR3e0096_WYG_053-5a"/>
陳鹿塘原有腸風臟毒之症大便燥結數日不能一行<lb/>
　痛苦殊甚此胃寒腸熱也其脉兩寸皆數兩關弦而<lb/>
　無力兩尺洪滑而左尤甚久治不效因憶東垣有云<lb/>
　大腸喜清而惡熱脾胃喜温而惡寒以胃屬土腸屬<lb/>
　金也乃制一方専以腸風臟毒藥為主外以養血之<lb/>
　藥裹之使不傷胃氣盖藥先入胃後入大腸入胃時<lb/>
　裹藥未化及入大腸則裹藥化而君藥始見庶㡬兩<lb/>
　不相妨因以九製大黄二兩槐花三兩木耳二兩郁<lb/>
<pb n="KR3e0096_WYG_053-5b"/>
　李仁皂角子象牙屑條芩各一兩血餘升麻荆芥穂<lb/>
　各五錢共為末煉蜜為丸赤豆大外以四物加蒲黄<lb/>
　各一兩為衣米飲送下空心及下午各二錢血果止<lb/>
　大便不燥飲食日加而愈<lb/>
王祖泉大便裡急後重腹痛日夜下紫稠粘三四十度<lb/>
　作利治三月不效肌痩懶食眼合懶開悉以為不治<lb/>
　脉之六部濡弱所下之色甚晦狀如苧苖汁曰此非<lb/>
　痢乃臟毒下血也醫説中人參樗皮散正與此對即<lb/>
<pb n="KR3e0096_WYG_053-6a"/>
　製與之其夜果减半終劑全愈方以人參樗根白皮<lb/>
　各二兩為末空心米飲調二錢忌肉汁生菜魚腥<lb/>
湯封君簡庵血分熱甚以善飲致腸風且心腎不交以<lb/>
　四物湯加棗仁側栢葉槐花連翹蜜為丸服之而愈<lb/>
吳孚先治張東銘素患痔疾兼後重之症似痢非痢登<lb/>
　圊窘迫行步如跨馬狀坐亦作楚六脉偏盛稍覺無<lb/>
　神知為氣血虚而挾濕熱用芎歸芩連生地槐角查<lb/>
　肉升麻加人參二兩為丸彼不用參服之不效復入<lb/>
<pb n="KR3e0096_WYG_053-6b"/>
　參服半料已全愈<lb/>
張子和曰一男子臟毒下血當六月熱不可堪自分必<lb/>
　死忽思蜜水猛舍性命飲一大盞痛止血住<lb/>
汝南節度副使完顔君寳病臟毒下衃血發渇寒熱往<lb/>
　來延及六載日漸痩弱無力面黄如染張診其兩手<lb/>
　脉沉而身凉内經寒以為營氣在故生可治先以七<lb/>
　宣丸下五七行次以黄連解毒湯加當歸赤芍地榆<lb/>
　散同煎服之一月而愈<lb/>
<pb n="KR3e0096_WYG_053-7a"/>
方勺泊宅編云外兄劉掾病臟毒下血凡半月自分必<lb/>
　死得一方只以乾肺燒灰飯服二錢遂愈又王璆百<lb/>
　　一方云曾通判子病下血十年亦用此方一服而愈<lb/>
　為丸為散皆可<hi>本草綱目</hi>
薛立齋治一男子臟毒下血服凉敗毒藥不惟血不能<lb/>
　止且飲食少思肢體愈倦脉數按之則濇先以補中<lb/>
　益氣湯數劑少止更以六君子湯如升麻炮薑四劑<lb/>
　而止乃去炮薑加芎歸月餘脾胃亦愈嘗治積熱或<lb/>
<pb n="KR3e0096_WYG_053-7b"/>
　風熱下血者先以敗毒散散之胃寒氣弱者用四君<lb/>
　子湯或參苓白术散補之並效<lb/>
一男子臟毒下血脾氣素弱用六君子湯加芎歸枳壳<lb/>
　地榆槐花治之而愈後因謀事血復下諸藥不應意<lb/>
　思慮傷脾所致投歸脾湯四劑而痊大抵此症所致<lb/>
　之由不一當究其因而治之丹溪云芎歸湯一劑又<lb/>
　調血之上品熱加茯苓槐花冷加茯苓木香此則自<lb/>
　根自本之論也雖然精氣血出于榖氣惟大腸下血<lb/>
<pb n="KR3e0096_WYG_053-8a"/>
　以胃藥收功以四君子湯參芪白术散以枳殻散小<lb/>
　烏沉湯和之胃氣一回血自循經絡矣腸風者邪氣<lb/>
　外入隨感隨見臟毒者藴積毒久而始見又云人惟<lb/>
　坐卧風濕醉飽房勞生冷停寒酒麵積熱以致榮血<lb/>
　失道滲入大腸此腸風臟毒之所作也挾熱下血清<lb/>
　而色鮮腹中有痛挾冷下血濁而色黯腹内畧痛清<lb/>
　則為腸風濁則為臟毒有先便而後血者其來也逺<lb/>
　有先血而後便者其來也近世俗屎前屎後之説非<lb/>
<pb n="KR3e0096_WYG_053-8b"/>
　也治法大要先當解散腸胃風邪熱則敗毒散冷不<lb/>
　換金正氣散加芎歸後隨其冷熱治之河間云起居<lb/>
　不節用力過度則絡脉傷陽絡傷則血外溢血外溢<lb/>
　則衂血隂絡傷則血内溢血内溢則便血腸胃之絡<lb/>
　傷則血溢腸外有寒汁沫與血相搏則併合凝聚不<lb/>
　得散而成積矣又内經云腸癖下膿血脉弦絶者死<lb/>
　滑大者生血溢身熱者死身凉者生諸方皆謂風熱<lb/>
　侵于大腸而然若飲食有節起居有時腸胃不虚邪<lb/>
<pb n="KR3e0096_WYG_053-9a"/>
　氣何從而入<lb/>
王執中云何教授湯簿有腸風疾積年不愈取脊端窮<lb/>
　骨名龜尾當中一灸除根湯簿因傳此方後觀灸經<lb/>
　此穴療小兒脱肛㵼血盖岐伯灸小兒法也後人因<lb/>
　之以灸大人腸風㵼血耳盖大人小兒之病初不異<lb/>
　故也五痔便血失屎廻氣灸百壯在脊窮骨上赤下<lb/>
　白處<lb/>
　　痔<hi>附脱肛</hi>
<pb n="KR3e0096_WYG_053-9b"/>
孫文垣治周文川肛上生一腫毒月餘膿潰矣但少動<lb/>
　則出鮮血不止大便燥結胸膈飽悶飲食不思脉之<lb/>
　兩寸短弱闗弦尺洪滑此氣虚血熱陷于下部宜補<lb/>
　而升提不然痔漏將作可慮也黄芪二錢歸身地榆<lb/>
　槐花枳殻各一錢升麻秦芄各七分荆芥穗五分甘<lb/>
　草三分服後胸膈寛惟口苦甚前方加酒連連翹各五<lb/>
　分而愈<lb/>
髙仰山内人痔血裡急後重飲食入腹大便即行晝夜<lb/>
<pb n="KR3e0096_WYG_053-10a"/>
　五六度五更咳嗽痰齁肌肉脱口作渴由服凉血之<lb/>
　劑過多致脾虚不能統血也脉之六部皆軟弱無力<lb/>
　以君子湯加荆芥穗秦芄陳皮炮薑四帖而飲食進<lb/>
　血全止嗽亦定减炮薑倍加何首烏又四帖遂數年<lb/>
　不發<lb/>
徐檢老發寒熱臀近肛硬處生一毒紅腫而痛坐卧為<lb/>
　艱外科以纔針㸃開插藥綫于内塗以爛藥使膿血<lb/>
　急潰又與敷生肌藥使易收口受謝而去未半月硬<lb/>
<pb n="KR3e0096_WYG_053-10b"/>
　處之旁又紅腫痛寒熱交作召前醫治法如前受謝<lb/>
　以去逓醫逓患幾半年矣診之面色青慘脉皆濡弱<lb/>
　手足如氷飲食减半究所服則槐角生地黄栢之屬<lb/>
　曰此痔癰非痔漏也痔漏當用桂綫以五灰膏㸃之<lb/>
　可愈今腫硬無定處離肛門且逺其初只可大補氣<lb/>
　血即有毒亦宜托出一膿而愈此王道之治不勝于<lb/>
　針刀萬萬哉乃内用寒凉外用收口動輒挂綫致凝<lb/>
　滯流注愈而屢發非禀厚氣强六旬餘安能當此與<lb/>
<pb n="KR3e0096_WYG_053-11a"/>
　十全大補四帖飲食加手足煖大便艱濇向潤之而<lb/>
　不行者今亦通利再以首烏四兩人參枸杞當歸黄<lb/>
　芪熟地各二兩槐角秦芄各一兩蜜丸服之腫處出<lb/>
　少膿全瘳徐喜而謔曰予非孫君諸外科視此臀為<lb/>
　金穴矣呵呵<lb/>
醫學傅士齊徳之云予讀養生必效方見乾義傳僧覺<lb/>
　海少年患痔疾其行業比氷霜縁此飽食久坐知痔<lb/>
　疾者不必酒色過度矣故素問云因而飽食筋脉横<lb/>
<pb n="KR3e0096_WYG_053-11b"/>
　解腸癖為痔治之故不同也三神丸枳殻皂角五倍<lb/>
　蜜丸每服二三十丸<hi>精義</hi>
黄履素曰予中年患痔㸃洗都不效惟白蘿蔔煎湯頻<lb/>
　洗差佳近讀環集中載冬𤓰皮同朴硝煎洗翻花痔<lb/>
　立愈又法以白蘿蔔代冬𤓰亦效冬𤓰未之試蘿蔔<lb/>
　已驗矣<lb/>
薛立齋治儒者楊舉元素隂虚勞則肢體倦怠兩足發<lb/>
　熱服清熱等藥熱至腰膝大便濇滯飲食過多則㵼<lb/>
<pb n="KR3e0096_WYG_053-12a"/>
　至年餘作渇吐痰患痔出膿仍不節勞則忽惡寒發<lb/>
　熱復患癰膿水不止氣血虚甚仍用六味丸補中益<lb/>
　氣湯滋養化源喜其慎疾年餘而痊<lb/>
陳自明治一男子患痔未成膿苦痛大便難與神仙太<lb/>
　乙丹一錠去後二吹痛即止不日而消<hi>見蠱門</hi>
薛立齋治一男子患痔大便燥結焮痛作渇脉數按之<lb/>
　則熱以秦艽蒼术湯二劑少愈更以四物湯加芩連<lb/>
　槐花枳殻四劑愈<lb/>
<pb n="KR3e0096_WYG_053-12b"/>
一男子素不慎酒色患痔焮腫肛門墜痛兼下血大便<lb/>
　亁燥脉洪大按之則濇以當歸郁李仁湯加桃仁四<lb/>
　劑少愈更以四物湯加紅花桃仁條芩槐花數劑而<lb/>
　愈大抵醉飽入房則筋脉横解或精氣脱泄脉絡<lb/>
　一虚酒食之毒乗虚流注或滛極强固精氣遂傳大<lb/>
　腸以致木乗火熱而毁金或食厚味過多必成斯疾<lb/>
　夫受病者燥氣也為病者濕熱也宜以㵼火和血潤<lb/>
　燥疎風之劑治之若破而不愈即成漏矣有串臀者<lb/>
<pb n="KR3e0096_WYG_053-13a"/>
　有串隂者有穿腸者有穢從瘡口而出者形雖不同<lb/>
　治法頗似其腸頭腫成塊者濕熱也作痛者風也大<lb/>
　便燥結者火也潰而為膿者熱勝血也當各推其所<lb/>
　因而治之<lb/>
一男子患痔成漏毎登厠則痛以秦艽防風湯加條芩<lb/>
　枳殻四劑而愈以四物加升麻芩連荆防不復作<lb/>
一男子患痔漏毎登厠則肛門下脱作痛良久方收以<lb/>
　秦艽防風湯數劑少愈乃去大黄加黄芪川芎白芍<lb/>
<pb n="KR3e0096_WYG_053-13b"/>
　而痛止更以補中益氣湯二十餘劑後再不脱<lb/>
一婦人患痔腫焮痛甚以四物湯加芩連桃仁紅花丹<lb/>
　皮四劑少止又數劑而愈<lb/>
一婦人素患痔漏毎因熱則下血數滴以四物湯加黄<lb/>
　連治之即愈後為大勞瘡腫痛經水不止脉洪大按<lb/>
　之無力此勞傷血氣血動而然也用八珍湯加芩連<lb/>
　蒲黄二劑而止後去蒲黄芩連加地骨皮數劑而安<lb/>
　丹溪云婦人崩中者由臟腑傷損衝任二脉血氣俱<lb/>
<pb n="KR3e0096_WYG_053-14a"/>
　虚故也二脉為脉經之海血氣之行外循經絡内營<lb/>
　臟腑若氣血調適經下依時若勞動過極臟腑俱傷<lb/>
　衝任之氣虚不能約制其經血故忽然而下謂之崩<lb/>
　中暴下治宜大補氣血之藥舉養脾胃微加鎮墜心<lb/>
　火之藥治其心補隂㵼陽經自正矣<lb/>
一男子有痔漏毎發如厠肛脱良久方止診其脉細而<lb/>
　微用補中益氣湯三十餘劑遂不再作丹溪曰脱肛<lb/>
　屬氣熱氣虚血虚血熱氣虚者補氣參芪芎歸升麻<lb/>
<pb n="KR3e0096_WYG_053-14b"/>
　血虛者四物湯血熱者凉血四物湯加黄柏肺與大<lb/>
　腸為表裡故肺臟藴熱則肛閉結肺臟虛寒則肛門<lb/>
　脱出有婦人産育用力小兒久痢亦致此治之必須<lb/>
　温補肺臟腸胃久則自然收矣<lb/>
臨安曹五方黄院薦引為髙宗取痔得效後封曹官至<lb/>
　察使用好信石色黄明者三錢打如豆大明礬一兩<lb/>
　為末好黄丹水飛炒紫色五錢蝎稍七個净洗瓦上<lb/>
　焙乾研末草烏緊實光滑石去皮生研末一錢右用<lb/>
<pb n="KR3e0096_WYG_053-15a"/>
　紫泥罐先將炭火煅放冷拭净先下明礬燒令沸次<lb/>
　下信入礬内拌匀文武火煅候沸再攪匀看罐通紅<lb/>
　烟起為度將罐掇下待冷取研末方入草鳥黄丹蝎<lb/>
　稍三味再同研極細入磁罐内收貯如欲敷藥先煎<lb/>
　甘草湯或葱椒煎湯洗净患處然後用生麻油調前<lb/>
　藥以鵞毛掃藥痔上每日敷藥三次必去黄水如膠<lb/>
　汁然痔頭漸消看痔病年深淺年逺者不出十日可<lb/>
　取盡日近者俱化黄水連根去盡更搽生好肉藥應<lb/>
<pb n="KR3e0096_WYG_053-15b"/>
　是五痔皆去之<hi>名如神千金方</hi>
李防禦方五痔原痔者貧富男女皆有之富者酒色財<lb/>
　氣貧者擔輕負重饑露早行皆心肝二血喜則傷心<lb/>
　怒則傷肝喜怒無常風血侵于大腸到榖道無出路<lb/>
　結積成塊出血生乳各有形相婦人因經後傷冷月<lb/>
　事傷風餘血在心經血流于大腸小兒因利後或母<lb/>
　腹中受熱也先用水澄膏䕶其肉鬱金白芨各一兩<lb/>
　或加黄連右二味為末如内痔候登厠翻出在外用<lb/>
<pb n="KR3e0096_WYG_053-16a"/>
　温湯洗净不須坐側卧于牀即出用蜜水調令得中<lb/>
　箆蔑塗榖道四邉好肉上留痔在外以紙盖藥上良<lb/>
　久方用枯藥搽痔上用筆醮温水于紙上不令藥乾<lb/>
　及四散枯藥用好白礬四兩生信石二錢半硃砂一<lb/>
　錢生研極細右各研為細末先用砒入紫泥罐次用<lb/>
　白礬末盖之用火煅令烟斷其砒盡隨烟去止借砒<lb/>
　氣于礬中耳用礬為極細末看痔頭大小取礬末在<lb/>
　掌中更入硃砂少許以唾調稀用箆頭塗痔上周遍<lb/>
<pb n="KR3e0096_WYG_053-16b"/>
　一日三上候看痔頭顔色焦黒為度至夜有黄水出<lb/>
　切勿他疑水盡為妙至中夜上藥一遍來日依然藥<lb/>
　三次有小痛不妨換藥時以椀盛新水或温湯在邉<lb/>
　用筆輕洗痔上舊藥更上新藥仍用䕶肉藥次用荆<lb/>
　芥湯洗之三兩日後黄水出將盡却于藥中増硃砂<lb/>
　减白礬則藥力即緩三兩日方可増减漸漸取之庶<lb/>
　不驚人全在用藥人看痔頭轉色増减厚薄傅藥方<lb/>
　是活法此藥只是借砒信耳又有硃砂解之一方士<lb/>
<pb n="KR3e0096_WYG_053-17a"/>
　將此二方在京治人多效致富一富商因驗以百金<lb/>
　求得之録于予予雖未用𫝊人無不言效但枯藥趙<lb/>
　宜真煉師以刋于青囊襍纂如神千金方未見刋傳<lb/>
　大抵今人言能取痔者皆此方也恐氣血虚或内邪<lb/>
　者還當兼治其内庶不有失<lb/>
　　二條皆外科發揮<lb/>
薛立齋治一男子痔瘡腫痛便血尤甚脉洪且濇經云<lb/>
　因醉飽筋脉横解脹僻為痔盖風氣通于肝肝生風<lb/>
<pb n="KR3e0096_WYG_053-17b"/>
　風生熱風客則滛氣傷精而成斯疾遂與黄連當歸<lb/>
　芪生地防風枳殻白芷柴胡槐花地榆甘草治之漸<lb/>
　愈次以黄連丸而瘥<lb/>
一男子患痔脉浮鼓午後發熱作痛以八珍湯加黄芪<lb/>
　柴胡地骨皮治之稍可彼欲速效用刼藥蝕之痛甚<lb/>
　絶食而歿<hi>此用枯藥者宜先治其内内愈而後可治其外也</hi>夫瘡之潰斂氣<lb/>
　血使然也脉浮鼓日晡痛此氣血虚也丹溪云瘡口<lb/>
　不合用大劑參芪术歸芎補之外以附子餅灸之更<lb/>
<pb n="KR3e0096_WYG_053-18a"/>
　以補藥作膏貼之<lb/>
一男子年踰四十有痔漏大便不實服五苓散愈加泄瀉<lb/>
　飲食少思此非濕毒乃腸脾胃虚也當以理中湯治之<lb/>
　不信仍服五苓愈甚乃以理中湯及二神丸月餘而平<lb/>
李逵因痔瘡怯弱以補中益氣湯少加芩連枳殻治之<lb/>
　稍愈後因怒加甚時仲冬脉得洪大謂脉不應病此<lb/>
　乃腎水不足火來乗之藥不能治果歿于火旺之月<lb/>
　常見患痔者腎脉不足俱難治<lb/>
<pb n="KR3e0096_WYG_053-18b"/>
劉商有痔肛門脱出此濕熱下注真氣不能升舉診其<lb/>
　脉果虚遂以四君子湯加黄芩芎歸蒼术黄柏升麻<lb/>
　柴胡服之更以五倍子煎湯熏洗彼以為緩乃用砒<lb/>
　霜等毒藥蝕之而歿夫刼藥特治其末且能伐真元<lb/>
　鮮不害人慎之<lb/>
徐生因痔氣血愈虚飲食不甘小便不禁夜或遺精此<lb/>
　氣虚兼濕熱而然非瘡故也以補中益氣湯加山茱<lb/>
　山藥五味兼還少丹治之而愈<lb/>
<pb n="KR3e0096_WYG_053-19a"/>
一男子患痔漏膿出大便諸藥不應診其脉頗實令用<lb/>
　猪腰一個切開入黒牽牛末五分線札以荷葉包煨<lb/>
　熟空心細嚼温鹽酒送下數服頓退更以托裡藥而<lb/>
　愈<hi>即煨腎散</hi>
朱丹溪治一人肛門生癤後不收口有鍼竅三孔穴邉<lb/>
　有膿用黄芪條芩連翹秦艽右末之神曲丸服<hi>治法</hi>
予庚戌除夕痔作時官舍合肥艱得醫者取官局釣腸<lb/>
　丸一百二十粒分為二服熱酒併服之中夜腹間微<lb/>
<pb n="KR3e0096_WYG_053-19b"/>
　痛下少結屎旦起已安治証具載本方所以作效速<lb/>
　者以服多故耳<hi>百乙方</hi>
葱青内刮取涎對停入蜜調匀先以木鱉子煎湯熏洗<lb/>
　然後傅藥其冷如冰唐仲舉云嘗有一吏人苦此渠<lb/>
　族弟親合與之早飯前敷午後以榜紙來謝拜于庭<lb/>
　下疾已安矣<lb/>
鄭器先用之親曾得效其法鳩尾骨尖少偃處即是穴<lb/>
　麥粒大艾炷灸七壯或十四壯甚者二十一壯上瘡<lb/>
<pb n="KR3e0096_WYG_053-20a"/>
　發即安可除根本<hi>並百乙方</hi>
薛立齋治一人痔漏口乾胃脉弱此中氣不足津液短<lb/>
　少不能上潤而然以黄芪六一湯七味白术散治之<lb/>
　或曰諸痛痒瘡皆屬心火遂服苦寒之藥大便不禁<lb/>
　而歿夫諸痛痒皆屬心火言其常也始熱終寒則反<lb/>
　常矣可泥此而不察乎<lb/>
許叔微治一人腸風脱肛不收有血下用皂角三莖槌碎<lb/>
　水一椀揉令皂角消盡用絹二重瀘去清汁數分將<lb/>
<pb n="KR3e0096_WYG_053-20b"/>
　脱肛腸浸在藥中其腸自收不用手托如大腸收了<lb/>
　更用湯盪其脱肛上令皂角氣行則不再作三次盪愈<lb/>
龔之才治小兒脱肛因久患㵼痢所致宜用葱湯熏洗<lb/>
　令軟送上或以五倍子末敷而頻托入又以五倍子<lb/>
　煎湯洗亦可又以鱉頭燒存性香油調敷一云此物<lb/>
　燒烟熏之久自收又以東壁土泡湯先熏後洗亦效<lb/>
蘇東坡與程正甫書云凡痔瘡宜斷酒肉與鹽酪醬菜<lb/>
　厚味及粳米飯唯宜食淡麵一味及以九蒸胡麻即<lb/>
<pb n="KR3e0096_WYG_053-21a"/>
　黑芝麻同去煎皮茯苓少入白蜜為麵食之日久氣<lb/>
　力不衰而百病自去而痔漸退此乃長生要訣但易<lb/>
　知而難行耳<lb/>
江夏鐵佛寺蔡和尚病肛門痔漏不可忍有人教用木<lb/>
　鱉仁帶潤者雌雄各五個乳細作七丸盌覆濕處勿<lb/>
　令乾毎以一丸唾化開貼痔上其痛即止一夜一丸<lb/>
　自消也後用治數人皆效<hi>瀕湖集酒方本草綱目</hi>
張子和治趙君玉常病痔鳯眼草刺蝟皮槐根貍首之<lb/>
<pb n="KR3e0096_WYG_053-21b"/>
　類皆用之或以乾薑作末塗猪肉炙食之大便燥結<lb/>
　不利且瘤疑痿後數日因病黄大涌瀉數不言痔作矣<lb/>
　　漏瘡<lb/>
薛立齋治一男子臀患漏口乾發熱喜膿不清稀脉來<lb/>
　遲緩以豆豉餅灸及服八珍湯加麥冬五味子軟柴<lb/>
　胡地骨皮三月餘而愈後因不慎房勞復潰膿清脉<lb/>
　大辭不治果歿河間云因病致虚則為輕盖病勢尚<lb/>
　淺元氣未虚也至病初愈而勞復飲食勞倦或房勞<lb/>
<pb n="KR3e0096_WYG_053-22a"/>
　七情六慾陽瘁隂弱如致羸損此因虛致損則為重<lb/>
　病勢已過元氣已索之故也<lb/>
一男子年逾二十禀弱左腿外側患毒三月方潰膿水<lb/>
　清稀肌肉不生以十全大補湯加牛膝二十餘劑漸<lb/>
　已更以豆豉餅灸之月餘而痊又一媪左臂結核年<lb/>
　餘方潰膿清不斂一男子患貼骨癰腿細短軟瘡口<lb/>
　不合俱飲十全大補湯外用附子餅及貼補藥膏調<lb/>
　䕶得宜百貼而愈大凡不足之症宜大補之兼灸以<lb/>
<pb n="KR3e0096_WYG_053-22b"/>
　接補陽氣祛散寒邪為上<lb/>
京師董賜年逾四十胸患瘡成漏日出膿椀許喜飲食<lb/>
　如常以十全大補湯加貝母逺志白蘞續斷灸以附<lb/>
　子餅膿漸少謹調䕶嵗餘而愈<lb/>
一男子患漏時值隂寒忽惡寒右手脉有而似無此胃<lb/>
　氣虚而不任風寒也以四君子湯加炮薑肉桂二劑<lb/>
　少止又四劑而安<lb/>
姚應鳯治鄭孝㢘患流注穿漏垂死應鳯曰氣從下洩<lb/>
<pb n="KR3e0096_WYG_053-23a"/>
　難奏功乃取藥作靡周身封以敗楮隙肩井穴吸之<lb/>
　而愈<lb/>
　　臀癰<lb/>
薛立齋治一弱人臀癰膿成不潰以十全大補湯數劑<lb/>
　始托起乃針之又二十餘劑而愈此症弱人宜補氣<lb/>
　血為安<lb/>
一人臀癰焮腫痛甚此邪毒壅滯用活命飲隔蒜灸而<lb/>
　消後因飲食勞倦腫痛復作寒熱頭痛此元氣虚而<lb/>
<pb n="KR3e0096_WYG_053-23b"/>
　未能復與補中益氣湯頻用葱熨法兩月而愈<lb/>
一男子臀腫一塊微痛脉弦緊以瘡科流氣飲四劑而消<lb/>
崑庠吳轉之父患此内潰腫脹發熱口乾飲食少思此<lb/>
　脾虚弱也先用六君子加芎歸芪數劑而潰又用十<lb/>
　全大補湯倍加參芪五十餘劑而愈<lb/>
一男子硬痛發熱此膀胱氣虚而濕熱壅滯用内托羌<lb/>
　活湯二劑熱痛悉退後用托裡消毒散而潰又用托<lb/>
　裡散四十餘劑而斂<lb/>
<pb n="KR3e0096_WYG_053-24a"/>
一男子臀癰腫硬作痛尺脉浮緊按之無力以内托羌<lb/>
　活湯一劑痛止以金銀花散四劑膿潰而愈<lb/>
一男子臀癰腫硬痛甚隔蒜灸之更服仙方活命飲二<lb/>
　劑痛止腫消以托裡消毒散加黄柏蒼术羌活瘡頭<lb/>
　潰而愈<lb/>
一男子臀癰作膿而痛以仙方活命飲二劑痛止更以<lb/>
　托裡消毒散膿潰而瘥<lb/>
一男子臀癰不作膿飲食少思用六君子湯加芎歸黄<lb/>
<pb n="KR3e0096_WYG_053-24b"/>
　芪飲食漸進更以托裡消毒散膿潰而愈<lb/>
一男子潰而膿清不斂以豆豉餅灸之更飲十全大補<lb/>
　湯兩月餘而痊凡瘡不作膿或不潰或潰而不斂皆<lb/>
　氣血之虛也若膿清稀尤其虚甚也<lb/>
一男臀癰膿水不止肌肉漸痩飲食少思胃脉見弦以<lb/>
　六君子湯加藿香當歸數劑飲食漸進以十全大補<lb/>
　湯及豆豉餅灸之兩月餘而斂<lb/>
一弱人臀漫腫色不變脉滑數而無力此臀癰也膿將<lb/>
<pb n="KR3e0096_WYG_053-25a"/>
　成尚在内欲治以托裡藥待發出而用針彼欲内消<lb/>
　服攻伐藥愈虚復求治仍投前藥托出針之以大補<lb/>
　藥而愈凡瘡毒氣已結不起者但可補其血氣使膿<lb/>
　速成而針去不可論内消之法膿成又當辨其生熟<lb/>
　淺深而針之若大按之乃痛者膿深也小按之便痛<lb/>
　者膿淺也按之不甚痛者未成膿也按之即復起者<lb/>
　有膿也按之不復起者無膿也若腫髙而軟者發于血<lb/>
　脉腫下而堅者發于筋骨色不相變者發于骨髓也<lb/>
<pb n="KR3e0096_WYG_053-25b"/>
　　此條舊案已收因無後段發明故録之<lb/>
一男臀癰腐潰肌肉不生用藥敷之四沿反硬診之脉<lb/>
　濇而弱此氣血不能營于患處故敷凉藥反硬乃氣<lb/>
　血受寒凝結而非毒也用大補藥愈矣<lb/>
一人患臀癰用五爪龍連枝搗汁酒漉服日進四五次<lb/>
　膿從大便出未成膿者内消如有頭以渣敷上立散<lb/>
　治魚口極效<hi>廣筆記</hi>
曹水部文兆年逾四十髀胛患毒已半月餘頭甚多狀<lb/>
<pb n="KR3e0096_WYG_053-26a"/>
　如粟許内痛如頼飲食不思怯甚脉歇至此元氣虚<lb/>
　疽畜于内也非灸不可遂灸二十餘壯以六君子湯<lb/>
　加藿香當歸數劑瘡勢漸起内痛頓去胃脉漸至但<lb/>
　瘡色尚紫瘀肉不潰此陽氣尚虚也燃桑柴灸之以<lb/>
　補接陽氣解散其毒仍以煎藥加參芪歸桂色赤膿<lb/>
　稠瘀肉漸腐取去兩月餘而愈夫邪氣沉伏真氣怯<lb/>
　弱不能起發須灸灸而兼大補投以常藥待其自潰<lb/>
　鮮有不誤者<lb/>
<pb n="KR3e0096_WYG_053-26b"/>
沈侍御患臀腫痛小便不利彼謂關格症以艾蒸臍大<lb/>
　便赤不利以降火分利之藥治之不應診其脉數膿<lb/>
　成此癰患也遂針之出膿數椀許大便即利五日隂<lb/>
　囊腫脹小便不行仍針之尿膿大泄氣息奄奄細汗<lb/>
　不止潰處愈張復用大劑參芪歸术之藥猶緩俾服<lb/>
　獨參湯至二斤氣稍復又服獨參膏至兼以托裏藥<lb/>
　兩月餘而平大抵瘡瘍膿血之泄先補氣血為主雖<lb/>
　有他病當從未治<lb/>
<pb n="KR3e0096_WYG_053-27a"/>
滕千兵年逾五十臀患癰膿熟不開攻通大肛膿從大<lb/>
　便而出辭不能治果斃丹溪云臀居小腹之後隂中<lb/>
　之隂也道逺位僻血亦罕周中年後尤慮患此况膿<lb/>
　成不刺欲不亡得乎<lb/>
　<lb/>
　<lb/>
　<lb/>
　<lb/>
<pb n="KR3e0096_WYG_053-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷四十七</head> <lb/>
    <p>
<pb n="KR3e0096_WYG_047-1a"/>
欽定四庫全書<lb/>
　續名醫類案卷四十七<lb/>
　　　　　　　　　　　　　錢塘魏之琇撰<lb/>
　　小兒<hi>疳病</hi>
萬密齋治朱氏子年七嵗脾胃虚弱食多則傷食少則<lb/>
　困形瘦而黑醫者因其傷食則與枳术保和丸以消<lb/>
　導之因其困倦則與參苓白术丸以補之時補時消<lb/>
　精神日瘁將成疳矣萬曰脾胃素虚不能消榖故食<lb/>
<pb n="KR3e0096_WYG_047-1b"/>
　易傷也傷食而復消導之則脾益虚虚而復補脾未<lb/>
　得實而傷者又至矣豈良法哉今專以補脾為主内<lb/>
　兼消導名肥兒丸用四君子加陳皮青皮木香砂仁<lb/>
　山藥蓮肉史君子肉神麴麥芽山查肉共為細末荷<lb/>
　葉包粳米煮爛搗為丸米飲下自此不復傷食肌肉<lb/>
　漸肥<lb/>
教諭許厚子年十四吐血醫作痰火治不效脈之兩尺<lb/>
　右闗皆不足曰年未二八脉當沉緊今反不足當作<lb/>
<pb n="KR3e0096_WYG_047-2a"/>
　胎禀怯弱之病然觀宗師體厚何以有此必夫人有<lb/>
　虚病或乳少得之也<hi>父母臟腑有病兒多禀之臨症之工宜留意也</hi>許曰其<lb/>
　母孕時果病産後無乳問治法曰十六嵗後病此者<lb/>
　曰勞十五嵗前病此者曰疳疳即勞也<hi>數語兒醫不可不知</hi>宜<lb/>
　用六味地黄丸以補腎參苓白术丸以補脾病自安<lb/>
　矣如言服之一月而愈<lb/>
一女五嵗因感冒不愈變為瘧瘧止變為痢痢止成疳<lb/>
　肌肉消瘦飲食減少日啖連肉十數枚萬視之曰疳<lb/>
<pb n="KR3e0096_WYG_047-2b"/>
　病也形色雖衰幸胃氣尚存可愈也以集聖丸調理<lb/>
　三月而安<lb/>
胡氏子一嵗病腦後瘂門穴<hi>在風府穴之下天柱兩穴之中</hi>生一毒如<lb/>
　桃大已潰白膿不乾萬視之曰此無辜疳也法不能<lb/>
　治或問何謂無辜疳曰此全㓜心鑑所載也有妖鳥<lb/>
　名雎一名夜行遊女白晝不出夜則出飛此鳥無雄<lb/>
　飛入人家遇襁褓衣晒晾未収者則布毒其上兒著<lb/>
　此則病而死掠取其魂化為己子是名無辜疳亦傳<lb/>
<pb n="KR3e0096_WYG_047-3a"/>
　屍之類也其病頭上有核破之内有白粉况項後之<lb/>
　疽又九不治中之一症也故云難治後五日果死<lb/>
孫文垣族孫女年十嵗大便脱肛鼻中時常出血夜多<lb/>
　咬牙肚熱面黄將成疳症以山查青蒿枳實升麻酒<lb/>
　連滑石各一兩甘草蘆薈乾蟾各五錢為末神麴為<lb/>
　丸一料全愈<lb/>
龔子才治一小兒四肢消瘦肚腹脹大行步不能頗能<lb/>
　飲食作渴發熱去後臭穢此脾臟傷也用異功散肥<lb/>
<pb n="KR3e0096_WYG_047-3b"/>
　兒丸調理而愈<lb/>
薛立齋治一小兒面色痿黄眼胞微腫作渴腹脹飲食<lb/>
　少思腹中一塊或移動小便澄白大便不實此脾疳<lb/>
　之患用四君子加山梔蕪荑兼肥兒丸而愈<lb/>
一小兒尿濁如米泔<hi>疳之候也</hi>以江南做酒小麴炒為末酒<lb/>
　調下三服愈<lb/>
孝伯有女曰止者病疳發於目啼不可止以眎李絡伯<lb/>
　乃取十餅投之未半而瘥<hi>錢氏云疳在肝則膜遮睛法當補肝地黄丸主之</hi>
<pb n="KR3e0096_WYG_047-4a"/>
　又孝若之乳母棄其子乳他姓子其子骨立矣又不<lb/>
　任見日<hi>肝腎枯槁</hi>紹白曰渴乳傷食亟治之必服羊肝散<lb/>
　一具活矣某謂紹伯某即不知醫是兒於望聞二法<lb/>
　俱無生理紹伯曰固也吾藥能生胸突腹凹骨開者<lb/>
　此症未見何得勿活乎<hi>筆談</hi>
宫氣方歌云孩兒雜病變成疳不問强羸女與男煩熱<lb/>
　毛焦鼻口燥皮膚枯槁四肢癱腹中時時更下利青<lb/>
　黄赤白一般般眼濇面黄鼻孔赤殻道開張不可㸔<lb/>
<pb n="KR3e0096_WYG_047-4b"/>
　此方便是青黛散孩兒百病服之安<hi>本草綱目</hi>
萬密齋治一小兒五嵗腹大善食初見之謂其父母曰<lb/>
　乳多必損胃食壅即傷脾腹大如是又縱其口腹恐<lb/>
　腸胃乃傷不成腸癖必成疳也後果成疳肚大青筋<lb/>
　以集聖丸調理而安<lb/>
胡鳯厓子病疳但多食則腹痛曰人以食為本榖入作<lb/>
　痛豈新榖為患乎必有舊榖為積未能消去故新榖<lb/>
　相持也乃與養脾消積丸服之而安<lb/>
<pb n="KR3e0096_WYG_047-5a"/>
一兒八嵗形氣甚弱其父責令讀書謂曰此兒禀弱宜<lb/>
　懐保之不可一於嚴也留養脾丸肥兒丸與之後半<lb/>
　年病成疳矣一醫謂傷食以一粒金丹服之病乃劇<lb/>
　延治問前藥則未服也曰不可治矣一粒金丹内有<lb/>
　草烏巴豆大毒之品此兒素性弱食少而瘦故與前<lb/>
　丸調理乃舍此而服彼此犯虚虚之戒也後果殁<lb/>
朱丹溪治一富家子年十四面黄善啖易饑非肉不飽<lb/>
　泄㵼一月脉之兩手皆大怪不甚瘦倦以為濕熱當<lb/>
<pb n="KR3e0096_WYG_047-5b"/>
　脾困而食少今反形健而多食且不渴意其疾必疳<lb/>
　蟲作痢也取大便視之果蚘蟲所為適欲他徃令兒<lb/>
　醫用治蟲藥治之禁其勿用去積藥待再診而止痢<lb/>
　也後勿果至次年春夏之交其㵼復作腹不痛而口<lb/>
　乾曰此去年治蟲而不治疳故也遂以去疳之藥濃<lb/>
　煎白术湯下三日而㵼止半月後乃甚瘦教以白术<lb/>
　為君白芍為臣川芎陳皮黄連胡黄連入少蘆薈為<lb/>
　丸白术湯服之半月而止禁其勿食肉與甜物三年<lb/>
<pb n="KR3e0096_WYG_047-6a"/>
　當自愈<lb/>
馬銘鞠治張守為㓜郎患癆疳嗜食易饑腹如蜘蛛過<lb/>
　數日一㵼㵼則無度面目黧黑指節中亦幾無剩肉<lb/>
　矣其母亦病診脉緊數骨蒸勞熱大渴引飲淋閉腹<lb/>
　若蜘蛛曰兒病實母病也用麥冬枇杷葉生地白芍<lb/>
　青蒿鱉甲之屬以治母用乾蟾為君加羚羊角犀角<lb/>
　白芙蓉花牛黄每用分許日入雞肝内飯上蒸服以<lb/>
　治兒再用滑石扁豆茯苓車前山查五穀蟲等分為末<lb/>
<pb n="KR3e0096_WYG_047-6b"/>
　拌人乳晒乾七次略入砂仁末陳米湯丸彈子大日<lb/>
　進兩丸不二十日子母俱痊二方絶無藥氣故兒喜<lb/>
　啖之<hi>廣筆記</hi>
説約云予表姪二三嵗間患疳積症頭大身瘦發熱溺<lb/>
　如米泔諸治不效後聞藥氣即吐束手無䇿偶遇異<lb/>
　人傳此紅燕丹方和於糖果粥飯中與之數服全愈<lb/>
　後以此濟人無不效矣<lb/>
　　小兒<hi>疳</hi>
<pb n="KR3e0096_WYG_047-7a"/>
俞氏兒四嵗痘後失調致成疳疾猛啖而頻㵼腹大皮<lb/>
　急夜哭咬牙因其母病延診藥殊無效適兒醫至見<lb/>
　所用藥則香砂查枳車前扁豆茯苓豆䓻類皆積渗<lb/>
　利之品兒益困憊其母哭泣至目腫流血乃謂曰今<lb/>
　以母病託予而子病不痊則母病亦進必先愈子而<lb/>
　後母可愈也問當奈何曰無已請以母所服分飲之<lb/>
　則兩病俱愈矣其家非素封既難資費又無旁議遂<lb/>
　如言治之不逾旬母子皆安葢其母縁産後兒縁痘<lb/>
<pb n="KR3e0096_WYG_047-7b"/>
　後母則寒熱往來面足俱腫惡露逾月不止頭痛不<lb/>
　眠食難下咽與兒之症同為血虚生火木盛剋土而<lb/>
　然彼兒醫者烏能用生熟地黄沙參杞子黄連麥冬<lb/>
　以愈是疾哉<lb/>
凌素姪孫四齡予常見之曰兒將病疳不以為意也逾<lb/>
　半年則疳已甚天柱傾側臍空筋青毛髮脱落股肉<lb/>
　亦消嗜食而泄利極穢多怒多啼似難為矣但其皮<lb/>
　未急目尚有神乃與生地杞子沙參麥冬棗仁米仁<lb/>
<pb n="KR3e0096_WYG_047-8a"/>
　病不減心亦疑之少加木香砂仁則㵼益甚西席黄<lb/>
　澹翁通人也謂泄益甚得母香砂為害乎予曰然遂<lb/>
　去之益以熟地川蓮十餘劑乃全愈予女八九嵗時<lb/>
　病疳枯瘠如柴矣以六味加減熟地用八錢十劑而<lb/>
　痊向後但以前方治效者不可枚舉<lb/>
　　小兒<hi>腫脹</hi>
孫兆治殿中丞某郎中妹十嵗腹痛色不變按之而大<lb/>
　陷心腹痞膈病已月餘按甲乙經云三焦脹者氣滿<lb/>
<pb n="KR3e0096_WYG_047-8b"/>
　於皮膚中殻然石堅遂與仲景方厚朴生薑二兩半<lb/>
　夏七錢甘草半兩人參一錢每用藥一兩五錢水煎<lb/>
　分三服一日服之至二十日愈<lb/>
張子和治郾之營兵秋家小兒病風水醫用銀粉粉霜<lb/>
　之藥小溲反澁飲食不進頭腫如腹四肢皆滿狀若<lb/>
　水晶家人以為强勉求治張曰此症不與壯年同壯<lb/>
　年病水者或因留飲及房室此兒才七嵗乃風水症<lb/>
　也宜出汗乃置燠室以屏障遍遮之不令見火若内<lb/>
<pb n="KR3e0096_WYG_047-9a"/>
　火見外火必昏憒也使大服胃氣湯而浴之浴訖以<lb/>
　布單重覆之凡三五重其汗如水腫乃減五分隔一<lb/>
　二日乃依前治之汗出腫減七分乃二汗而全減尚<lb/>
　未能食以㯽榔丸調之兒已喜笑如常日矣<lb/>
李時珍隣家一小兒因積黄腫腹脹如鼓偶往羊朹樹<lb/>
　下取食之至歸而大吐痰水病遂愈羊朹乃山查同<lb/>
　類醫家不用而有此效則其功應相同矣<hi>本草綱目</hi>
張景岳在京治一五嵗兒適經藥鋪見有晒晾巴豆其<lb/>
<pb n="KR3e0096_WYG_047-9b"/>
　父誤以為松仁以一粒與食之嚼而味辣亟吐出已<lb/>
　半粒下咽矣少頃大㵼十餘次次日肚腹通身腫脹<lb/>
　絶口不食或謂宜黄連菉豆以解毒或謂四苓五物<lb/>
　以利水張曰大攻之後豈非大虚之症乎能再堪苦<lb/>
　寒以散脾否大㵼之後又尚有何水之可利遂單用<lb/>
　獨參湯及温胃飲以培脾氣不數劑而復元初夫既<lb/>
　已大㵼而何以反脹若是是可知大寒虚致成腫脹<lb/>
　者類多如此<lb/>
<pb n="KR3e0096_WYG_047-10a"/>
馮楚瞻治何氏子九嵗肚腹脹極痞塊有形肌削神困<lb/>
　耳中膿潰目紅腫牙齦去血或時腐爛咳嗽氣短腿<lb/>
　膝痠疼夜不能寐日不能食已成壊症詢其病由乃<lb/>
　起於半周之内肚稍腫硬初時消導後用補脾兼消<lb/>
　及清熱化滯六七年來腹脹更加痞硬更大牙痛耳<lb/>
　目腫爛益甚僅存皮骨脉之或時弦洪有力或時弦<lb/>
　而無力知為久服剋伐真氣内亂轉䕶邪氣謂害先<lb/>
　天之真陰真陽已竭乃中空外浮之象也先以金匱<lb/>
<pb n="KR3e0096_WYG_047-10b"/>
　腎氣丸料加麥冬五味作湯大劑空心温服數劑熱<lb/>
　減腹稍軟隨以前劑冲入人参湯三錢食前日二劑<lb/>
　十餘日後精神稍長諸症漸退後早晨以生脉飲送<lb/>
　下加五味牛膝之八味丸三錢申酉仍以前方服之<lb/>
　兩月諸症盡平向之痞脹如失張氏子亦患腹腫消<lb/>
　導幾死亦以八味去附子倍熟地加麥冬五味牛膝<lb/>
　而愈第不能久服丸藥次年夏忽兩脇腫硬如婦人<lb/>
　之乳垂下外科與解毒不效加兩頥之下腫亦如之<lb/>
<pb n="KR3e0096_WYG_047-11a"/>
　百治不減或議開刀馮曰此肝腎之火上炎耳何毒<lb/>
　之有仍以前方加青皮四分土貝二錢食前服之不<lb/>
　十劑痊愈<lb/>
一兒病腫有庸醫假專門之名不守家傳之法嘗稱得<lb/>
　異人之術用牽牛葶藶為治腫方之神藥作散服之<lb/>
　元氣下陷肚大坐不得卧陰囊腫大莖長而卷萬見<lb/>
　之歎曰脾土已敗肝木獨旺乃賊邪也不可治矣果<lb/>
　死<lb/>
<pb n="KR3e0096_WYG_047-11b"/>
一兒病腫腹大彼信庸醫妄談五日消一分乃取繩子<lb/>
　圍其腹量之投以牽牛葶藶服之利下數行腫減十<lb/>
　分之三父母甚喜約至五日再消三分未三日又大<lb/>
　腫較大如前庸醫聞之走去病勢並甚而死<lb/>
張氏子瘧後病腫求治曰此脾虚腫也與胃苓丸用長<lb/>
　流水煎燈心湯送下教以每日午時前後天氣和煖<lb/>
　於避風處湯洗之洗畢覆被睡一時令有微汗為度<lb/>
　此水漬法也經曰漬形以為汗調理半月平復如常<lb/>
<pb n="KR3e0096_WYG_047-12a"/>
髙鼓峯治沈啟廷孫三嵗脾虚發腫兩足更甚乳食不<lb/>
　思午後發熱頭面羸瘦俗醫云此病如用官料藥須<lb/>
　發黄鼓脹而死但當服草頭藥并以針挑其指出黄<lb/>
　水自愈浙西人言出自醫家藥籠中者謂之官料藥<lb/>
　俗傳單方一二味謂之草頭藥何以治之且官料藥<lb/>
　皆草根樹皮也何出自醫家便為官料信而服之漸<lb/>
　有囘色未幾又發㵼又頭上生毒爛至見骨又出瘄<lb/>
　皆極重病纒綿不休乃一味補正他病見則隨症稍<lb/>
<pb n="KR3e0096_WYG_047-12b"/>
　加減之如是者自夏迄冬盡用參幾斤餘纔得脱體<lb/>
　次年長肌肉設惑衆説寧有救否<lb/>
　　按腫症多濕熱為患雖云脾虚必審其小便長短<lb/>
　　清濁及大便溏燥濃淡以施治法若概云脾虚參<lb/>
　　术蠻補必致綿延不已今自夏迄冬誠何故哉至<lb/>
　　用參斤餘即今時富家亦有委命而已<lb/>
孫文垣治張後溪之孫遍身瘡疥浮腫腫自足背起漸<lb/>
　上大腿今且至腹大便泄㵼發熱少眠此風濕症當<lb/>
<pb n="KR3e0096_WYG_047-13a"/>
　令與時違之候治從開鬼門潔淨府二法使清陽升<lb/>
　則㵼可止小水利則腫可消上下分去其濕之意也<lb/>
　蒼术一錢苡仁桑皮各三錢青蒿防風升麻柴胡各<lb/>
　五錢<hi>錢當是分</hi>大腹皮五加皮各六分八帖全安<lb/>
薛立齋治一小兒肚腹膨脹飲食即㵼手足逆冷以為<lb/>
　脾氣虚寒先用人參理中丸後用六君子湯而愈<lb/>
萬密齋治孫先病瘧傷食成疳又傷食甚瘦腹脹大而<lb/>
　堅見人則哭用參苓术草半夏麴枳實炒厚朴黄連<lb/>
<pb n="KR3e0096_WYG_047-13b"/>
　木香莪术砂仁史君子神麴麥芽鱉甲夜明芎歸等<lb/>
　藥<lb/>
一小兒㵼後腹脹用加味堨氣丸服之愈一兒瘧久不<lb/>
　退腹大而堅用化癖丸服之愈一兒善食腹大用保<lb/>
　和胃苓二方服之調理而安<lb/>
蔣仲芳曰山中君仲子年十嵗患水腫月餘候予不至<lb/>
　遇一方士與之草汁大便遂行數次腹寛腫退予適<lb/>
　到喜曰病兒久候不至今服草藥幸已愈矣然須服<lb/>
<pb n="KR3e0096_WYG_047-14a"/>
　調理之劑即喚出診之脉來沉細尚微喘按心下則<lb/>
　痛甚予曰此非予可能療矣草汁性烈已下數次痛<lb/>
　宜愈喘宜定今若此病雖去而藏府真氣受傷必不<lb/>
　久也猶未信至明日腹大痛而死<lb/>
　　小兒<hi>癖積</hi>
龔子才治小兒患痞癖服㯽榔蓬术枳實黄連之類痞<lb/>
　益甚曰此脾經血虚痞也不可剋伐遂用六君子加<lb/>
　當歸數劑胃氣耗憊脾胃損傷血氣乾涸肢體羸瘦<lb/>
<pb n="KR3e0096_WYG_047-14b"/>
　面色痿黄肚大青筋身熱自汗喘急氣促泄㵼腹脹<lb/>
　浮腫不思飲食與補中益氣湯乆服而愈<lb/>
萬密齋治一小兒周嵗因食雞肉太早自此成積日漸<lb/>
　羸瘦不思乳食其父詳告取藥治之與養脾去積丸<lb/>
　白术陳皮蒼术厚朴枳殻半夏麴青皮神麴麥芽山<lb/>
　查甘草先服三日後服丁香脾積丸雞肉湯下取下<lb/>
　雞肉一片猶未化也再進養脾丸而愈<lb/>
王氏子一日胃脘當心而痛萬治之七日不止以手摸<lb/>
<pb n="KR3e0096_WYG_047-15a"/>
　其胸腹惟心下手不可近曰悞矣無怪其不效也凡<lb/>
　手可按者虚痛也手不可按者實痛也實痛非食即<lb/>
　痰另立方以枳實導引丸控涎丹二方内摘取枳實<lb/>
　黄連半夏各二錢木香黑牽牛頭末白芥子炒甘草<lb/>
　等分搗羅為末用生薑自然汁和神麴作丸麻子大<lb/>
　以沈香木香㯽榔磨水下或薑湯亦可初服二十一<lb/>
　丸少頃痛移下中脘又服七丸至臍下又服五丸利<lb/>
　下清水而止乃知是脾痛也復作枳术丸加青皮陳<lb/>
<pb n="KR3e0096_WYG_047-15b"/>
　皮木香砂仁神麴麥冬山查調理而安<lb/>
李時珍治宗室富順王孫嗜燈花但聞其氣即哭索不<lb/>
　已診之曰此癖也以殺蟲治癖之藥丸服一料而愈<lb/>
　<hi>本草綱目</hi>
陸養愚治潘司冦子年十四初因感冒服藥已愈後復<lb/>
　夜熱便黄日中亦微熱或謂表散之後血氣不足與<lb/>
　補養氣血熱益甚遂以為童子勞陰虚夜熱也與滋<lb/>
　降火肚腹漸脹肌肉漸瘦飲食漸減其熱日夜不止<lb/>
<pb n="KR3e0096_WYG_047-16a"/>
　矣脉之人迎頗和氣口緊盛兩尺洪滑此食積也宜<lb/>
　消導之與枳實黄連㯽榔神麴麥芽山查茯苓澤㵼<lb/>
　甘草數劑脹減熱除精神復去㯽榔澤㵼麥芽加人<lb/>
　參白术薑數劑痊愈<lb/>
陸祖愚治費表姪垂髫患瘧後痢初愈復傷食蒸蒸内<lb/>
　熱大便欲行不行數至圊而未嘗便醫不細審以久<lb/>
　病初愈復日數行其為脾虛滑泄無疑投以參术補<lb/>
　劑經所謂益其勝而贊其復病寧不劇乎服後身熱<lb/>
<pb n="KR3e0096_WYG_047-16b"/>
　益甚煩躁咽乾又以六脉浮洪久痢身熱脉大均非<lb/>
　吉候診之果六脉洪盛有力而胸腹手不可按曰脉<lb/>
　症俱實且又相應母張皇也但久痢之後津液枯槁<lb/>
　耳用生地當歸白芍黄連倍枳實山查一劑覺腹中<lb/>
　運動二劑即轉矢氣少頃去燥矢十餘枚遂連去三<lb/>
　四次脉靜身凉神清氣爽再用生津補脾調理半月<lb/>
　而愈<lb/>
薛立齋治一小兒腹内結塊或作痛上攻小便不調用<lb/>
<pb n="KR3e0096_WYG_047-17a"/>
　龍膽㵼肝湯蘆薈丸而愈後形氣消鑠發熱作渴此<lb/>
　肝木制伏脾土用補中益氣湯及蘆薈丸而愈<lb/>
湯某嘗治户部侍郎小娘子患痞藴積結聚已經年矣<lb/>
　其候腹滿壯熱大小便閉不食諸醫皆作虚熱潮熱<lb/>
　或作胃寒不食治然既不食大小便自然少又欲作<lb/>
　疳熱耳百藥俱試而無一中勢已窘迫招湯視之問<lb/>
　曰合服何藥荅曰當服甘遂大黄張驚駭曰前諸醫<lb/>
　者皆用補劑此女不進食久矣不宜利動腸胃荅曰<lb/>
<pb n="KR3e0096_WYG_047-17b"/>
　信我者生逆我者死張曰更有無甘遂而次於此藥<lb/>
　方者可否乃令即服大承氣湯二服而愈次日診之<lb/>
　尚有餘滯積實其症必過數日而復閉須服前藥始<lb/>
　可除根數日後果再閉腹滿痞結再投此藥一服而<lb/>
　痊<lb/>
朱丹溪治賈福六舅子十餘嵗左脇有塊能飲食青皮<lb/>
　醋炒三稜柴胡三分桂枝川芎防風各二錢白术二<lb/>
　錢半木通一錢半海藻一錢甘草五分分七帖煎取<lb/>
<pb n="KR3e0096_WYG_047-18a"/>
　半盞下保和丸十五丸忌一切<lb/>
蔣仲方治一兒七嵗食後受驚遂發寒熱右脇有塊重<lb/>
　則脹痛輕則硬滿已二年忽患三瘧又年餘以丸藥<lb/>
　截之瘧雖愈而朝涼暮熱咳嗽骨立痞塊痛甚用芪<lb/>
　术鱉甲當歸各四兩參芍知母丹皮麥芽神麴山查<lb/>
　各二兩青陳皮㯽榔木香官桂各一兩稜莪柴胡桃<lb/>
　仁各七錢煎成膏入飴糖四兩和勻不拘時服未終<lb/>
　劑而愈<lb/>
<pb n="KR3e0096_WYG_047-18b"/>
　　小兒<hi>蟲</hi>
萬密齋治王氏子善食嘗病腹痛乃蟲痛也用安蟲丸<lb/>
　服之三日後取下一蟲甚異約長一尺身赤色大如<lb/>
　鱔令持兩頭牽之長可丈餘其形如錢放下依舊短<lb/>
　縮此蟲母也以火焚之而愈<lb/>
胡氏子嘗腹痛萬診之曰蟲痛也問何以辨之曰凡腹<lb/>
　痛一向不止乃積痛也乍發乍止腹中成聚口吐涎<lb/>
　水者效痛也先嘗服雄黄解毒丸屢進不效因思此<lb/>
<pb n="KR3e0096_WYG_047-19a"/>
　蟲有靈當設法取之擇定除破日在月初旬取之勿<lb/>
　令兒知也令隔夜煎下苦練根湯次日五更用清油<lb/>
　煎雞子餅一個令兒聞其香味遂急欲食故遲不與<lb/>
　而以少許啖之覺腹中如有物涌上心口乃取藥與<lb/>
　服之少頃心口之物墜下以蛋食之不食矣巳時腹<lb/>
　中大鳴而㵼下一蟲甚異如指長有頭手足状如嬰<lb/>
　兒萬曰此三傳癆蟲也初起於父再傳其母三傳其<lb/>
　子幸去之矣令一婢用銕鉗夾送河中焚之其婢受<lb/>
<pb n="KR3e0096_WYG_047-19b"/>
　烟氣一口亦病癆死此兒至今無恙<lb/>
閻姓子有蟲病黄瘦腹中時痛口饞如有肉食則痛不<lb/>
　發一日無肉則痛甚萬視其體甚弱不敢下只用苦<lb/>
　練根皮放肉汁中煮食之單服三日下蟲如蝌斗者<lb/>
　一盆色黄黑後以養脾丸調理而安<lb/>
一兒七嵗善食肉常病腹痛其父問積痛蟲痛何如萬<lb/>
　曰積痛發有常處手不可按惡食而口乾蟲痛無常<lb/>
　處喜手按摩口饞而吐清水此兒乃蟲痛也以藥取<lb/>
<pb n="KR3e0096_WYG_047-20a"/>
　之下蟲大者十餘條而痛止未一月又痛萬曰不可<lb/>
　再取矣恐傷胃氣乃立一方用黄連木香㯽榔去積<lb/>
　為主陳皮青皮三稜莪术枳實山查專去其蟲等分<lb/>
　為末神麴糊丸麻子大米飲下常服之時下小蟲及<lb/>
　下大蟲如指大約長一尺乃蟲母也自後痛漸減<lb/>
呉孚先治一婢面黄身瘦嗜油甚至燈盞垢膩都盡與<lb/>
　藥下蟲如鰕者數枚遂不嗜矣尋肥健<hi>本草綱目載患髪<graphic n="KR1742" url="https://raw.githubusercontent.com/kanripo/KR-Gaiji/master/images/KR1742.png" mimeType="image/png"/>者能</hi>
　<hi>食油至五年</hi>
<pb n="KR3e0096_WYG_047-20b"/>
一小兒將自身布衣渾身遍喫兩袖喫至肩上呉用煎<lb/>
　蟲丸下蟲如蠶者數枚而愈<lb/>
錢仲陽治辛氏女五嵗病蟲痛醫以巴豆乾漆碙砂之<lb/>
　屬治之不效至五日外多哭而俛仰睡卧不安自按<lb/>
　而心腹時大叫面無正色或青或黄或白或黑目無<lb/>
　光面慢唇白吐沫至六日胸髙而卧轉不安錢視之<lb/>
　用蕪夷散三服見目不除青色大驚曰此病大困若<lb/>
　更加㵼則為逆矣至三更果㵼如藥汁以杖攪之見<lb/>
<pb n="KR3e0096_WYG_047-21a"/>
　有元藥錢曰此兒肌厚當氣實今症反虚不可治也<lb/>
　辛曰何以然錢曰脾虚胃冷則蟲動今反目青此肝<lb/>
　乘脾又更加㵼知其氣極虚也而元藥隨糞下脾胃<lb/>
　已脱兼形病不相應故知死病後五日昏篤七日而<lb/>
　死<lb/>
龔子才治一兒腹中作痛㸔㸔至死腹中揣摩似有大<lb/>
　小塊諸醫不效乃令人慢慢以手搓揉痛處半日其<lb/>
　蟲自大便出而愈<lb/>
<pb n="KR3e0096_WYG_047-21b"/>
四明顧氏女十餘嵗尫羸骨立百治不瘥奄奄待斃偶<lb/>
　端午家人調雄黄酒女竊飲之不覺大醉嘔穢狼藉<lb/>
　視之中有物如鱉蠕蠕動色純紅兩眼正碧家人驚<lb/>
　怪以足跴之頸伸甚長以鉗夾之掉頭嚙銕格格有<lb/>
　聲箠之不死亟搗槌至爛埋之土中明日發視僅血<lb/>
　塊耳自後女日長成無恙矣<hi>新按方懋説</hi>
朱肇能著圍棋生一女腹多蟲偶在何矩所坐談及一<lb/>
　醫云食榧子當愈果食榧子下蟲曝乾尚有八尺長<lb/>
<pb n="KR3e0096_WYG_047-22a"/>
　<hi>續金陵瑣事</hi>
鄉間一大姓有子方周嵗値熱天遍身疼痛啼哭不休<lb/>
　延請諸醫束手無䇿王起雲後至云能以十金酬我<lb/>
　一刻即愈主人唯唯乃濃煎甘草湯浴兒未幾兒即<lb/>
　睡去半日方醒已不作痛矣主人大喜出銀酬之特<lb/>
　問小兒何病王云此乳母抱之納涼為刺毛所著耳<lb/>
　<hi>疑即毛蟲俗呼為羊辣子</hi>故以甘草湯浴之若豫説明豈肯以十<lb/>
　金酬我哉衆大笑而别<hi>雲間雜誌</hi>
<pb n="KR3e0096_WYG_047-22b"/>
張子和治一兒悲哭亦以浴愈謂心火乘肺浴之汗出<lb/>
　則肺熱散矣<lb/>
　　小兒<hi>吐蚘</hi>
張景岳治胡氏兒三嵗因飲食不調㓜科與清火化痰<lb/>
　等劑損其胃氣反致嘔吐溏泄復與清利遂致吐蚘<lb/>
　初止數條漸至數十條細如燈草甚至成團攪結而<lb/>
　出早晩不絶所下者亦如之羸困已極因與温胃飲<lb/>
　二三劑其蟲如故不知其何所從來而生化之速一<lb/>
<pb n="KR3e0096_WYG_047-23a"/>
　至於此其家請先逐蟲謂蟲不盡則病日甚其能生<lb/>
　乎不聽但以前藥倍人参加附子二三劑而嘔吐漸<lb/>
　稀㵼亦隨止乃以理陰煎温胃飲出入間用十餘日<lb/>
　蟲漸少月餘而飲食進肌肉生復元如故大凡逐蟲<lb/>
　之藥多傷胃氣向使胃氣再傷非惟蟲不能逐病必<lb/>
　不起今使胃氣日强則拔去化蟲之源而愈矣<lb/>
世俗以甘蔗宜小兒雖痘食之無禁羣醫相爭一曰性<lb/>
　熱所以發疹一曰性寒所以解毒一曰性温平所以<lb/>
<pb n="KR3e0096_WYG_047-23b"/>
　無害及退余檢方書則曰蔗能節蚘蟲多者減之少<lb/>
　者益之蚘適其中則兒無病所以宜兒也豈在寒熱<lb/>
　濕平間哉羣醫不學漫猜殊可哂也<hi>李日華紫桃軒又綴</hi>
　　小兒<hi>心腹痛</hi>
月埠張氏兒十嵗自㓜心痛得於母氣不時發者發時<lb/>
　飲食不進呻吟反覆三四日仲淳疏方藥入口即止<lb/>
　㯽榔黑丑各一錢木香五分史君子橘紅白芍旋覆<lb/>
　花各二錢茯苓三錢猪苓錢半<hi>廣筆記</hi>
<pb n="KR3e0096_WYG_047-24a"/>
蔣仲芳治魏交讓子年十嵗患小腹痛三四年矣諸治<lb/>
　不效診之脉來沉遲二便如常按之無塊此必腎家<lb/>
　虚寒也六味地黄丸加炮薑肉桂青皮香附車前牛<lb/>
　膝而愈<lb/>
　　小兒<hi>黄疸</hi>
萬密齋治一義子年十五嵗病疸面目俱黄問之對曰<lb/>
　傷食起腹中大熱又痛乃立一方用黄柏梔子等大<lb/>
　黄減可以退其熱猪苓澤㵼茯苓蒼术等分以去其<lb/>
<pb n="KR3e0096_WYG_047-24b"/>
　濕枳實厚朴神麴以去其食積茵蔯蒿倍用以去其<lb/>
　黄共為細末酒糊丸車前子煎湯下三日後吐去黄<lb/>
　水二椀許胃中不熱又二日泄三行腹中不痛十日<lb/>
　以後小便漸清黄亦減矣<lb/>
孫文垣治王文川子原傷飲食又傷冷菱等物遍身發<lb/>
　黄眼如金色夜發熱天明則退腹痛手不可近號叫<lb/>
　通宵市醫因其黄而曰胡白真矣<hi>三字未詳或見土語</hi>衆議以<lb/>
　草頭藥進孫至急止之曰向以草藥幾誤其母復欲<lb/>
<pb n="KR3e0096_WYG_047-25a"/>
　誤其子耶夫脾胃喜温惡寒此症乃食積釀成黄為<lb/>
　濕熱所致法當健脾用温暖之劑下之濕熱去而黄<lb/>
　自退草頭藥性多寒用之是損脾土而益其痰也即<lb/>
　以保和丸一錢入備急丸五分作一次服之少頃㵼<lb/>
　一次又少頃連下三次去積甚多腹痛盡止再與調<lb/>
　中丸一月黄盡退<lb/>
張子和治一童子年十五病疸一年面黄如金遍身浮<lb/>
　腫乏力惟食鹽與焦物張以茶調散之涌涎一盂臨<lb/>
<pb n="KR3e0096_WYG_047-25b"/>
　晩又以舟車丸七八十粒通經散三錢下四五行待<lb/>
　六七日又以舟車丸濬川散下四五行鹽與焦物見<lb/>
　而惡之面色變紅再以茶調散涌之出痰二升方能<lb/>
　愈矣<lb/>
陸養愚治孫奎者其婦患面黄腹脹人多以為胡白用<lb/>
　草頭藥療之不半月而殂或咎之彼謂草頭服遲故<lb/>
　也後其子偶傷冷食腹脹痛手不可近發熱眼胞又<lb/>
　有黄氣乃曰又是胡白矣急尋草澤醫其主人大叱<lb/>
<pb n="KR3e0096_WYG_047-26a"/>
　之乃止延診曰不必按脉當温行之脾胃喜温而惡<lb/>
　冷既傷冷食而服草頭寒藥烏得不敗因以炮薑附<lb/>
　子草果陳皮木香為煎劑送潤字丸二錢下數行而<lb/>
　痛脹俱減又以前劑送大安丸數服而愈<hi>湖郡黄疸稱為胡白</hi>
　<hi>此與前孫案略同</hi>
薛立齋治一小兒旬日内先兩目發黄漸及遍身用㵼<lb/>
　黄散服之痊<lb/>
一小兒因母食鬱飽脹嚥酸而患遍身皆黄以越鞠丸<lb/>
<pb n="KR3e0096_WYG_047-26b"/>
　治其母以㵼黄散治其子並愈<lb/>
錢仲陽治曹宣徳子三嵗面黄時發熱不食飲水或用<lb/>
　牛黄麝香二丸不愈用止渴乾葛散反吐不謂食伏<lb/>
　於胃脘先以四餅子下之又以消積丸磨之而愈<lb/>
　　小兒<hi>啼哭</hi>
張子和治一小兒悲哭彌日不休兩手脉弦而緊此心<lb/>
　火甚而乘肺肺不受其屈故哭肺主悲王太僕云心<lb/>
　爍則痛甚故爍甚悲亦甚令浴以温湯漬形以為汗<lb/>
<pb n="KR3e0096_WYG_047-27a"/>
　也肺主皮毛汗出則肺熱散矣浴止而啼亦止仍命<lb/>
　服涼膈散加當歸桔梗以竹葉生薑朴硝同煎㵼膈<lb/>
　中之邪熱<lb/>
萬密齋治縣尹張之子未周啼哭晝夜不止醫謂腹痛<lb/>
　用理中丸不效又謂傷食用益黄散不止萬視之曰<lb/>
　公子腮頳目赤乃心煩而哭也若腹痛當面青傷食<lb/>
　當面黄也乃用導赤散加黄連麥冬燈心煎服之次<lb/>
　日早即促入告曰昨夜哭更多何也萬曰病安矣曰<lb/>
<pb n="KR3e0096_WYG_047-27b"/>
　病安何以哭不止曰公子啼哭三日夜不乳昨夜熱<lb/>
　退心涼欲得乳而乳母在外葢往夜之哭病哭也昨<lb/>
　夜之哭饑哭也乃笑曰果然乳母五更到哭即止矣<lb/>
江某生子三日啼不止萬視之曰此必斷臍失謹風冷<lb/>
　之氣入臍腹痛而哭也乃用蘄艾搗如綿再烘令熱<lb/>
　以封其劑冷則易之凡三易而哭止<lb/>
一兒生二月啼不止萬曰此肝熱也以㵼青丸竹葉湯<lb/>
　入砂糖少許調服而安<lb/>
<pb n="KR3e0096_WYG_047-28a"/>
一小兒夜啼不止狀若鬼祟用蟬蜕下半截為末一<lb/>
　字薄荷湯入酒少許調下或者不信將上半截為<lb/>
　末前湯調下即復啼也古人立方莫知其妙<hi>本草綱目</hi>
　<hi>普出  濟</hi>
徐仲光嘗治一兒觸忤夜啼用本家竈下火柴頭一<lb/>
　段以硃書云我是上天五雷公將你作神將能擒<lb/>
　夜啼鬼一縛不放急急如律令柴頭以火燒焦為<lb/>
　主書字時不使人知之立在牀下倚牀前脚裏面<lb/>
<pb n="KR3e0096_WYG_047-28b"/>
　男左女右<lb/>
孝亷楊回山止一子方嵗周暑月旦暮啼甚不食乳<lb/>
　亟召王起雲視之王曰從我則生否則不可救也<lb/>
　然須以百金酬我楊謹奉教王乃於堂中用石灰<lb/>
　畫一大圏置兒其中屏去乳母兒啼甚移時睡去<lb/>
　王遂索香薷飲俟其睡覺以藥一丸投之隨瘥蔡<lb/>
　寜訒問曰子何術而神若是乎王曰乳母甚肥天<lb/>
　又暑熱兒愈哭則乳母愈摟抱不忍釋兒中熱太<lb/>
<pb n="KR3e0096_WYG_047-29a"/>
　甚所以啼不食乳我俾以哭散其熱氣即愈矣石<lb/>
　灰畫圈醒後投劑不過假以索謝耳此所謂術也<lb/>
　蔡為之鼓掌<hi>雲間雜誌</hi>
馬銘鞠治華虚舟五郎尫甚善哭周嵗中每哭即氣絶<lb/>
　絶而甦一飯時許矣至三嵗其病日深哭而絶絶而<lb/>
　甦甚至經時初或一月或半月一發後則頻發有日<lb/>
　再發者投以琥珀丸人參圓眼湯下數丸遂瘥琥珀<lb/>
　人參甘草蓮肉各三錢山藥一兩天竺黄茯神胆星<lb/>
<pb n="KR3e0096_WYG_047-29b"/>
　各二錢蜜丸硃砂錢半為衣每服一錢<lb/>
　　小兒<hi>語遲行遲</hi>
龔子才治一小兒五嵗不能言咸以為廢人矣視其形<lb/>
　瘦痿乃肺腎不足遂用六味丸加五味鹿茸及補中<lb/>
　益氣湯加五味兩月餘形氣漸健將半載始能發一<lb/>
　二言至年許始聲音明亮<lb/>
一富翁子年八嵗不能步履縁過惜不令得土氣致肌<lb/>
　肉軟脆筋骨柔弱用黄土入於夾襖内與穿内服地<lb/>
<pb n="KR3e0096_WYG_047-30a"/>
　黄丸加人參鹿茸牛膝虎脛骨未半料已能行矣<lb/>
薛立齋治一小兒言遲患泄㵼聲音不亮雜用清熱等<lb/>
　劑聲音如啞飲食少思去後多在侵晨朝用地黄丸<lb/>
　加五味夕用補中益氣湯其泄頓止却專服前丸不<lb/>
　兩月其言漸亮而愈<lb/>
一小兒三嵗言步未能牙髪稀小體瘦骨立發熱作渴<lb/>
　目睛黑少服肥兒丸不應此腎虚疳症也前丸乃脾胃<lb/>
　經之藥久服則腎益虚而疳益甚不信果牙髪漸落<lb/>
<pb n="KR3e0096_WYG_047-30b"/>
　用六味丸加鹿茸五味子半載而痊<lb/>
一小兒體瘦腿不能行步齒不堅固髪稀短少屬足三<lb/>
　陰虚用六味丸補中益氣丸半年諸悉愈形體充實<lb/>
一小兒七嵗腿細短寸許不良於行目睛白多或有盗<lb/>
　汗發黄成穗用地黄丸加鹿茸五味為主佐以補中<lb/>
　益氣湯半載行履如故<lb/>
　　小兒<hi>胎疾</hi>
萬密齋曰一兒頸細其父嘗問於予可養何如予曰頸<lb/>
<pb n="KR3e0096_WYG_047-31a"/>
　者頭之莖細則不能任元在父母調養之八嵗後再<lb/>
　議至五嵗死<lb/>
一兒解顱未一嵗認字念書父母甚愛之予曰此兒胎<lb/>
　禀不足腎虚顱解真陽弱矣聰慧早發真陽洩矣恐<lb/>
　遺父母憂未一嵗而發搐死<lb/>
一兒周嵗後多笑予曰此兒難養父問故曰腎為水心<lb/>
　為火水陰火陽陰常不足陽常有餘笑者火之聲也<lb/>
　水不勝火故知難養曰諸兒笑者皆不可養乎曰待<lb/>
<pb n="KR3e0096_WYG_047-31b"/>
　人引之而笑者此有情也見人自笑者此無情也後<lb/>
　以瘡痘死<lb/>
一兒頭縫四破皮光而急兩眼甚小萬曰腦者髓之海<lb/>
　也腎主骨髓中有伏火故髓熱而頭破額顱大而眼<lb/>
　楞小也宜服地黄丸不信至十四嵗而死<lb/>
一兒生下便有目赤口瘡之症自是頭常熱山根青筋<lb/>
　横截㓜痰甚多曰此胎熱也其治在肝小兒者純陽<lb/>
　之體頭者諸陽之㑹肝為乙木旺於春乃少陽發生<lb/>
<pb n="KR3e0096_WYG_047-32a"/>
　之氣經云春氣者病在頭故頭常熱也肝之色青故<lb/>
　青筋浮露也肝常有餘不治恐發驚風乃用㵼青丸<lb/>
　去大黄加黄苓為末蜜丸服之遂頭涼筋隱病亦少<lb/>
　矣<lb/>
　　小兒<hi>魃病</hi>
萬密齋治一小兒二嵗常利下緑水形瘦如鬼醫作疳<lb/>
　病治之不效萬曰此非疳也乃胎氣所害名曰魃病<lb/>
　者是也凡人家小兒勿與懐孕婦人抱之如胎禀强<lb/>
<pb n="KR3e0096_WYG_047-32b"/>
　者則無礙怯弱者犯之即行魃病如客忤之類治之<lb/>
　但補其脾胃待彼兒生自然安矣肥兒丸主之<lb/>
巢氏云小兒被魃病者婦人懐胎孕有鬼神導其腹中<lb/>
　胎嫉妬小兒致令此病其狀微微下利寒熱徃來毛<lb/>
　髪鬇鬡情思不悦也千金論魃者小兒鬼也凡婦人<lb/>
　先有小兒未能行而母繼有胎妊令兒漸漸羸瘦骨<lb/>
　立毛髪稀黄不長時作壯熱大便不匀乃魃病也又<lb/>
　曰魃病法當用紫霜丸下魃乳以益散補之令小兒<lb/>
<pb n="KR3e0096_WYG_047-33a"/>
　斷乳即安消乳丸異功散亦妙劑也其或他婦人有<lb/>
　妊而抱他人嬰孩者亦有此症同此治法有熱者龍<lb/>
　胆湯<lb/>
　　小兒<hi>相思</hi>
薛東明治王生子周嵗忽不乳食肌肉消盡醫疑為疳<lb/>
　蔣曰此相思症也衆皆嗤笑之蔣命取平時玩弄之<lb/>
　物悉陳於前有小木魚兒一見喜笑痰遂已<hi>江南通志</hi>
萬密齋治胡三溪子嵗半日入後忽啼不止時七夕也<lb/>
<pb n="KR3e0096_WYG_047-33b"/>
　三溪招萬飲已而報兒啼甚請入視之無病也飲未<lb/>
　竟其室人以兒故語稍侵三溪强再視細察之實無<lb/>
　病無病而哭必心有所欲不能言也乃問曰此兒今<lb/>
　日所喜弄者何物乳母曰馬鞭子即令取至乃笑而<lb/>
　持之擊其乳母不復哭矣於是暢飲而罷明日有問<lb/>
　者曰此小兒害相思病也可以為案<lb/>
一兒半嵗忽日慘然不樂昏睡不乳萬曰形色無病將<lb/>
　謂外感則無風寒之症將謂内傷則無乳食之症此<lb/>
<pb n="KR3e0096_WYG_047-34a"/>
　兒莫有所思思則傷脾乃昏睡不乳也其父母悟云<lb/>
　有一小厮相伴者吾使他徃今三日矣乳母亦云自<lb/>
　小厮去後便不欣喜不喫乳父急命呼之歸兒見其<lb/>
　童嘻笑父曰非翁妙術不能知也<lb/>
　<lb/>
　<lb/>
　<lb/>
　<lb/>
<pb n="KR3e0096_WYG_047-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷三十</head> <lb/>
    <p>
<pb n="KR3e0096_WYG_030-1a"/>
欽定四庫全書<lb/>
　續名醫類案卷三十<lb/>
　　　　　　　　　　　　　錢塘魏之琇撰<lb/>
　　邪祟<lb/>
舒氏子為素衣女子所憑掩捕不得意緒恍惚如癡家<lb/>
　人具狀請符於朱彦誠法師朱讀狀大駭曰必鱗介<lb/>
　之精邪毒入脾肝裏病深矣非符水可療當躬徃治<lb/>
　之乃假巨鑊煎油二十斤焚符檄拘之乃大白鼈也<lb/>
<pb n="KR3e0096_WYG_030-1b"/>
　鑊油正沸自投其中糜爛而死朱戒其家俟油冷以<lb/>
　斧破鼈剖骨并肉曝日中須極乾入人參茯苓龍骨<lb/>
　末成丸託為補藥命病者晨夕餌之勿使知之如其<lb/>
　言丸盡病愈<hi>豔異編</hi>
宋人王纂精鍼術元嘉中縣人張方女日暮宿廣陵廟<lb/>
　門下夜有物假作其壻來女因被魅惑而病纂為治<lb/>
　之下一鍼有獺從女被内走出病因而愈<hi>劉潁叔異苑</hi>
顧歡隠於㑹稽素有道風有病邪者以問歡歡曰君家<lb/>
<pb n="KR3e0096_WYG_030-2a"/>
　有書乎曰唯有孝經而已歡曰可取仲尼居置病人<lb/>
　枕邊恭敬之當自差如言果愈問其故曰善禳惡正<lb/>
　勝邪此病者所以差也<hi>吳均齊春秋  北史</hi>
黄帝灸法療神邪鬼魅及癲狂病語不擇尊卑灸上唇<lb/>
　裏面中央肉弦上一壯如小麥大又用鋼刀將唇裏<lb/>
　面弦上割令其斷更佳也<lb/>
秦承祖灸狐鬼神邪及癲狂諸般醫治不瘥者以并手<lb/>
　兩大拇指用軟絲繩急縛之灸三壯其炷著四處半<lb/>
<pb n="KR3e0096_WYG_030-2b"/>
　在甲上半在肉上四處盡一處不燒其病不能得愈<lb/>
　神効不可量小兒胎癎妳癎一依此法灸一壯炷如<lb/>
　小麥大<hi>東垣十書</hi>
李士材治章氏女在閤時昏暈不知人蘇合丸灌醒後<lb/>
　狂言妄語喃喃不休左脈七至大而無倫右脈三至<lb/>
　微而難見兩手如出兩人此祟憑之脈也綫帶繋定<lb/>
　二大拇指以艾炷灸兩甲界<hi>鬼哭穴</hi>至七壯鬼即哀詞<lb/>
　求去服調氣平胃散加桃奴數日而祟絶<lb/>
<pb n="KR3e0096_WYG_030-3a"/>
喻嘉言治楊季登次女病多汗食減肌削診時手間筋<lb/>
　掣肉顫身倦氣怯曰此大驚大虚之候冝從温補于<lb/>
　補劑中多加茯神棗仁十餘劑全不應因思症非外<lb/>
　感也内傷也雜症也虚汙振掉不寧能受補藥而病<lb/>
　無増減且閨中處子素無家難其神情渾似喪敗之<lb/>
　餘此曷故也忽悟曰此必邪祟之病而其父何不言<lb/>
　徃診問其面色曰時赤時黄因謂此症必有邪祟吾<lb/>
　有神藥可以驅之季登纔曰此女每夕睡去口流白<lb/>
<pb n="KR3e0096_WYG_030-3b"/>
　沫戰慄而絶以薑湯灌至良久方甦挑鐙侍寢防之<lb/>
　亦不能止因見用安神藥甚當兼恐壻家傳聞故不<lb/>
　敢明告也曰何不早言吾一劑可愈乃以犀角羚羊<lb/>
　角龍齒虎威骨牡蠣粉鹿角霜人參黄蓍等藥合末<lb/>
　令以羊肉半觔煎取膿汁三盞盡調其末一次服之<lb/>
　果得安寢竟不再發相傳以為神異蓋以祟附于身<lb/>
　與人之神氣交持亦逼處不安無隙可出故用諸多<lb/>
　靈物之遺形引以羊肉之羶俾邪祟轉附骨角移從<lb/>
<pb n="KR3e0096_WYG_030-4a"/>
　大便而出仿上古遺精變氣祝由遺事而充其義耳<lb/>
　又熊去疾髫齡患一奇症食飲如常但脈細神呆氣<lb/>
　奪色夭乃翁曰此何病也喻曰病名殗殜左傳所謂<lb/>
　近女室晦即是此病彼因近女又遭室晦故不可為<lb/>
　令郎受室晦而未近女是可為也即前方少加牛黄<lb/>
　丸服旬日而安今壬午去疾已舉孝亷矣<lb/>
狐之迷人先用口向女子隂户一展其人即昏迷不省<lb/>
　或男子則向陽物一展亦令昏迷方用真桐油抹於<lb/>
<pb n="KR3e0096_WYG_030-4b"/>
　隂户陽物上其狐即大嘔而去妙不可言祕之<hi>本草綱目</hi>
朱丹溪治一婦人如癎或作或輟恍惚不省人事一日<lb/>
　畧蘇醒診視忽聞牀上有香氣繼又無所知識朱曰<lb/>
　氣因血虚亦從而虚邪因虚入理或有之遂以秦承<lb/>
　祖灸鬼法灸治病者哀告曰我自去我自去即愈<lb/>
徐秋夫療鬼穴凡有病著鬼邪須鍼鬼穴鬼去病除其<lb/>
　應如神<lb/>
　一鍼名鬼宫<hi>人中是也鍼入三分</hi>　二鍼名鬼信<hi>少商是也鍼入三分</hi>
<pb n="KR3e0096_WYG_030-5a"/>
　三鍼名鬼節<hi>隠白是也鍼入三分</hi>　四鍼名鬼心<hi>太陵是也鍼入三分</hi>
　五鍼名鬼路<hi>行間是也鍼入三分</hi>　六鍼名鬼枕<hi>風府是也鍼入三分</hi>
　七鍼名鬼闗<hi>頰車是也鍼入三分</hi>　八鍼名鬼門<hi>承漿是也鍼入三分</hi>
　九鍼名鬼臂<hi>間使是也鍼入五分</hi>　十鍼名鬼額<hi>正髮際是鍼入二分</hi>
　十一鍼名鬼㑹<hi>正乳是也鍼入一分</hi>十二鍼名鬼腿<hi>陽陵是也鍼入三分</hi>
　十三鍼名鬼身<hi>異名舌縫是也鍼入舌縫中間一分出紫血治身腫難言心經邪熱微出血便効</hi>
陳自明治一女子為邪所交腹作痞與太乙丹一錠服<lb/>
　之隨下惡物其邪仍至又服半錠毎夜更爇二三錠<lb/>
<pb n="KR3e0096_WYG_030-5b"/>
　使烟氣盈屋遂不再至<hi>方見蠱門</hi>
金劒峯之子患妖症吐舌數寸許每以足居上首居下<lb/>
　顚倒而行劒峯偶送一道士出門復入中堂目見一<lb/>
　婦人在户内走入屏風中乃碎屏風火之魅不復見<lb/>
　而其子亦瘥<hi>雲間雜誌</hi>
蔡石户抱病三年耳中日聞鬼嘯凡有所徃鬼必相隨<lb/>
　初甚怖久之習聞殊不為怪病愈鬼嘯亦息<hi>仝上</hi>
臨海章安鎮有蔡木匠者一夕手持斧斤自外道遊東<lb/>
<pb n="KR3e0096_WYG_030-6a"/>
　山東山衆所殯葬之處蔡沉醉中將謂抵家捫其棺<lb/>
　曰是我榻也寢其上夜半酒醒天且昏黑不可前未<lb/>
　免坐以待旦忽聞一人髙呌棺中應云喚我何事彼<lb/>
　云某家女病損症蓋其後園葛大哥淫之耳郤請法<lb/>
　師捉鬼我與你同行一㸔如何棺中云我有客至不<lb/>
　可去蔡明日詣主人曰娘子之疾我能愈之王人驚<lb/>
　喜許以厚謝因問屋後曽種葛否曰然蔡遍地翻掘<lb/>
　内一根甚巨且有血煮啖女子病即痊<hi>輟耕録</hi>
<pb n="KR3e0096_WYG_030-6b"/>
唐同州刺史孟詵云婦人夢與鬼交者鹿角末三指一<lb/>
　撮和清酒服即出鬼精又古今録驗療妖魅猫鬼病<lb/>
　人不骨言鬼方鹿角屑𢷬散以水服方寸七即言實<lb/>
　也<hi>本草</hi>
王教授云有婦人患赤白帶淋得予鍼灸經初為灸氣<lb/>
　海穴未効次日為灸帶脈穴有鬼附患身云昨日灸<lb/>
　亦好只灸我未著今灸著我我今去矣可為酒食祭<lb/>
　我其家如其言祭之其病如失此實事也予初怪其<lb/>
<pb n="KR3e0096_WYG_030-7a"/>
　事因思晉景公膏肓之病蓋有二鬼焉以其虚勞甚<lb/>
　矣鬼得乘虚而居之今此婦人之疾亦有鬼者豈其<lb/>
　用心而虚損故有此疾鬼亦乘虚而居之歟灸既著<lb/>
　穴其鬼不得不去雖不祭之可也自此有來覔灸者<lb/>
　必為按此穴莫不應手痠痛予知是正穴也令歸灸<lb/>
　之無有不愈其穴在兩脇季肋之下一寸八分有此<lb/>
　疾者速宜灸之婦人患此疾而喪生者甚多切不可<lb/>
　忽若更灸百㑹尤佳此疾多因用心使然故也<hi>資生經</hi>
<pb n="KR3e0096_WYG_030-7b"/>
何百庸診西山道者素無疾病寢不能興曰六脈純隂<lb/>
　為鬼所盜當午刻死竟如其言又嘗為劉某診曰尺<lb/>
　脈有怪徴後嗣其有厄乎是夕其孫果溺水死<hi>雲南志</hi>
錢國賓治土橋張林巡司書役也其妻勞怯已三年服<lb/>
　藥無効卧牀不起矣脈沈大至骨數十至中一鼓或<lb/>
　𨼆或現形色蒼脱所居暗室曰此非勞怯乃隂邪之<lb/>
　症但不知名非藥可治先當移房再禳解之更語其<lb/>
　母以好言相問見何惡祟婦只不答及移室褥上有<lb/>
<pb n="KR3e0096_WYG_030-8a"/>
　毛數莖長寸半許迹露狐交即延道士及挂天師符<lb/>
　印禳退至夜多人圍繞邪來反更頻煩因迫問婦曰<lb/>
　但覺冷風吹面身即寒禁胸如石壓則昏不知人矣<lb/>
　因再求救為思久之猛悟人交陽交也狐交舌交也<lb/>
　宻語其夫少製毒藥無聞六耳塗隂户四圍孤來果<lb/>
　中毒而死乃元狐間生白毛肥壯多肉林乃剥其皮<lb/>
　而刴之其婦服藥經年乃可<lb/>
　　奇疾<lb/>
<pb n="KR3e0096_WYG_030-8b"/>
穆吏部深者山東濟南人壬辰進士罷官里居忽患異<lb/>
　疾耳中聞車馬之聲則疾大作一日聞耳内議曰今<lb/>
　日且遨遊郊坰即有裝䭾驢馬鱗次而出其恙頓除<lb/>
　至晩復聞遊者囬䭾馬盡返耳中則所苦如故屢治<lb/>
　不痊一日忽洒然若失<hi>敝帚軒剩語</hi>
一人卧於牀四肢不能動只進得食好大言説喫物謂<lb/>
　之失説物望病治法如説食猪肉時便云爾喫猪肉<lb/>
　一頓病者聞之即喜遂置肉令病人見臨要却不與<lb/>
<pb n="KR3e0096_WYG_030-9a"/>
　喫此乃失他物望也當自睡涎出便愈<hi>萬病囬春</hi>
有富家子年十七八病遍體肌肉折裂召黄子厚治子<lb/>
　厚偕門生四五輩徃診視各以所見陳論皆未當子<lb/>
　厚乃屏人詰病者曰童幼時曽近女色犯天真乎曰<lb/>
　當十三四曽近之已子厚曰得其説矣褚澄云精未<lb/>
　通而御女則四體有不滿之處後日有難狀之疾在<lb/>
　法為不可療後果惡汗淋漉痛楚而死<hi>其論抑或未然</hi>
江南逆旅中一老婦啖物不知飽余德占以炊餅啖之<lb/>
<pb n="KR3e0096_WYG_030-9b"/>
　盡一竹簀猶稱饑不已日飯一石米<hi>郁滄浪吳攟</hi>
醴泉主簿蔡繩予友也亦得饑疾食稍遲則頓仆悶絶<lb/>
　繩有美行博學有文為時聞人竟以饑死無能知其<lb/>
　疾者每為哀傷<hi>仝上中琇按此恐即  消病也</hi>
予嘗至候潮門外觀潮見一人丐食者一手掌倍大五<lb/>
　指各長尺餘但伸而不能屈嘆其賦形之奇其人曰<lb/>
　予病也曩業織縑足以餬口客夏病傷寒當發汗時<lb/>
　此手在被外獨不汗病愈而此手痛不已漸痛漸長<lb/>
<pb n="KR3e0096_WYG_030-10a"/>
　以至于此今手不能作故乞食耳<hi>仝上</hi>
邱汝誠治一女子欠伸臂不下邱命其母裸女上身以<lb/>
　單帬著之曰俟吾揭簾即去下裳母如命邱揚聲而<lb/>
　入女羞縮臂即復故<hi>揮塵新譚</hi>
陸道光治一兒染奇症四肢堅不屈光曰此非藥可療<lb/>
　舉傘覆之遶牀焚安息沉檀兒即平復少間又發屑<lb/>
　沈香飲之遂瘳<hi>平湖縣志</hi>
髙陽民家子方十餘嵗忽臂上生宿瘤痛痒不可忍醫<lb/>
<pb n="KR3e0096_WYG_030-10b"/>
　皆不辨何症一日忽自潰中有圓卵墜出尋化為石<lb/>
　劉工部霖以一金售之治膈病如神<hi>池北偶談</hi>
江寧有蕭生者食香蕈則死又有王生者飲茶則死必<lb/>
　二三日始甦醫無能識其故者誌於此俟明醫或知<lb/>
　之<hi>居易録</hi>
桐城友人姚文燮字經三順治己亥進士詩畫皆有名<lb/>
　年六十餘忽病不識字即其姓名亦不自知醫不知<lb/>
　為何症也竟以是終按夢溪筆談記松滋令姜愚者<lb/>
<pb n="KR3e0096_WYG_030-11a"/>
　忽不識字者數年後稍稍復舊信奇疾也<hi>仝上</hi>
劉進士祖向言潁州一少年為邪所侵疾入膏肓家人<lb/>
　謂不可活置之路傍忽一道士過之自言善醫命取<lb/>
　鐡鎚重數十斤鎚病者頭面父母泣謂病已至此鐡<lb/>
　鎚下首立碎矣道士笑曰無傷也鎚下病者若無所<lb/>
　知輒有一美婦人長二寸許自口中躍出而滅凡百<lb/>
　鎚口出百婦人大小形狀如一少年立愈道士亦不<lb/>
　復見<hi>池北偶談</hi>
<pb n="KR3e0096_WYG_030-11b"/>
宋元嘉末有長廣人病瘥即能食却不得卧每飯輒覺<lb/>
　其身増長數日頭遂出屋時叚究為刺史令人度之<lb/>
　已長三丈後復漸縮如舊乃死<hi>異苑</hi>
醫書言瘦人驟肥肥人驟瘦皆不久同年薛為學登進<lb/>
　士時體甚肥及為御史忽爾瘦削未㡬公幹鄖陽一<lb/>
　夕而殁聞殁時身軀縮小如十餘嵗小兒此尤可異<lb/>
　也<hi>覽餘漫抄</hi>
陶九成云都下一兒患頭痛不可忍有囬囬醫官用刀<lb/>
<pb n="KR3e0096_WYG_030-12a"/>
　割開割上取一小蟹堅硬如石尚能活動頃焉方死<lb/>
　痛亦遄止當求得蟹至今藏之<hi>輟耕録</hi>
宋史載吕夏卿舉進士厯知制誥典滁州年五十二得<lb/>
　奇疾身體縮小卒時纔如小兒菽園雜記載御史薛<lb/>
　惟<hi>覽餘漫抄作為</hi>學身體甚肥忽爾瘦削一疾而殁殁時縮<lb/>
　小如十餘嵗兒<hi>自得語</hi>
廣陵有田婦患泄㵼下惡如油鄰童以紙撚蘸然與油<lb/>
　無異醫不能療孫滋九先生聞而徃視令買補中益<lb/>
<pb n="KR3e0096_WYG_030-12b"/>
　氣湯十劑天王補心丸四兩以煎劑下丸服訖而愈<lb/>
　衆醫問之曰人驚恐則氣下大腸脹損所致此婦必<lb/>
　受驚後得此疾也問之果力作于塲見幼子匍匐赴<lb/>
　火驚而急救得免遂得此疾此方書所未載<hi>奇疾方</hi>
錢國賓治鎮江錢青藜中年無病一日足跟偶响聽之<lb/>
　有聲自覺怪異數月漸响至頭竟如雷聲醫者症名<lb/>
　不一七年懐生死之憂矣錢過京口甘露寺尋蒼耳<lb/>
　草治毒㑹于涼亭偶言此症以骨雷告之邀至家候<lb/>
<pb n="KR3e0096_WYG_030-13a"/>
　其脈五部皆和獨腎芤大舉之始見按之似無乃腎<lb/>
　敗也自下响者足少隂腎經之脈起於小指之下斜<lb/>
　走足心出然谷之下循内踝後别入跟中以上腨内<lb/>
　出膕内臁上股入後臁貫脊且腎主骨腎虚則髓空<lb/>
　髓空則鳴所以骨响自脚至頭即雷從地起响于天<lb/>
　上也以六味丸加紫河車膏虎骨膏猪髓枸杞杜仲<lb/>
　方示之彼謝曰公論破七年之迷良方起終身之病<lb/>
　矣長揖而别至次年冬錢復之京口問已全愈<lb/>
<pb n="KR3e0096_WYG_030-13b"/>
癸亥冬山海天行時疫病者頭痛發熱惡心口渴神昏<lb/>
　欲寐四肢不舉其肉推之則一堆平之則如故醫有<lb/>
　作傷寒者有作時氣者投以發散藥無不加重死者<lb/>
　數百時督師閣部孫及賛畫各傷一僕至乙丑春錢<lb/>
　之闗門謁太師談次問及曰此症天行時疫名肉行<lb/>
　也人肉屬土土燥則崩土濕則流其邪感于血脈肌<lb/>
　肉不比傷寒同治也古今醫集不載止于官邸便方<lb/>
　見此異症一款因人血枯而感天時不正之氣當大<lb/>
<pb n="KR3e0096_WYG_030-14a"/>
　補血用首烏枸杞歸地等味少加羌活風藥足以應<lb/>
　病矣若經發散立死無疑<lb/>
湖州鄔阿二織絲人也偶然兩膊紅十數條其紅條頭<lb/>
　麤尾尖腹大長尺許濶寸許此青蛇氣異毒也急治<lb/>
　之不然蛇形入腹而死或生大小腿如頭向上攻入<lb/>
　腹者亦死以鍼挑破頭尾使其不走流出惡血又研<lb/>
　明雄黄唾調搽患處内服清涼敗毒散防風荆芥白<lb/>
　芷羌活黄連黄芩連翹金銀花槐子甘草當歸生地<lb/>
<pb n="KR3e0096_WYG_030-14b"/>
　各一錢二三帖愈<lb/>
吳橋治吕廷充年二十五得奇疾作則衆竅氣坌出瞑<lb/>
　而垂絶家人為之閉口鼻塞兩耳握小溲抵大溲乃<lb/>
　稍囬氣蒸蒸出毛孔中良久始定逆橋治橋曰病得<lb/>
　之内而受驚隂陽兩脱橋不能徃苐以大温補劑投<lb/>
　之持方藥歸三月而愈<hi>太函集</hi>
金節年如廷充始病潮熱夢遺面頳而欬血醫而少間<lb/>
　已復愈奇疾作作則如束薪爇涌泉由脛及股直達<lb/>
<pb n="KR3e0096_WYG_030-15a"/>
　如貫梨傾耳而聽轆轆有聲至則堅强不仁膚革一<lb/>
　如木石噴嚏不通水漿不内良久忽發一歎身柔緩<lb/>
　如常以日計之凡六七作諸醫歛手橋視之脈數而<lb/>
　浮不任按病得之荒淫不節以故隂虚火炎此其甚<lb/>
　也為之正治則以一杯而熄輿薪無已則從治之主<lb/>
　以甘温佐以清涼可也日一劑皆有驗迄于旬日而<lb/>
　新疾平其父以故疾未除則挾一方士自九華至乃<lb/>
　悉屏前藥日烹一鴨餉之葅以人參和以大棗無何<lb/>
<pb n="KR3e0096_WYG_030-15b"/>
　火症後作中膈膨脹乃復逆橋診之則六脈浮取加<lb/>
　弦弦為木旺蓋以啖鴨而傷脾氣故肝木乘虚而克<lb/>
　之將變而為中滿矣急以温補為劑治之兩月乃安<lb/>
　<hi>仝上</hi>
　　飛尸<hi>即鬼疰</hi>
薛立齋治錦衣楊永興舉家避眚有僕沉醉失避者既<lb/>
　而神思昏昧遍身青傷令煎金銀湯灌之即愈<lb/>
一婦人忽昏憒發譫語自云為前謀賴某人銀兩某神<lb/>
<pb n="KR3e0096_WYG_030-16a"/>
　責我將你起解到城隍理問兩脚腂膝臀處皆青腫<lb/>
　痛不可忍口稱苦楚次日方甦痛尚不止用金銀藤<lb/>
　兩許水煎服即愈<lb/>
一婦人入古墓患前症以紫金錠灌之即甦通政余子<lb/>
　華太常汪用之皆因徃弔而卒死喪家想即是症<lb/>
謝士泰删緐方治尸疰或見尸或聞哭聲者取死人蓆<lb/>
　斬棺内餘棄路上者一虎口長三寸水三升煮一升<lb/>
　服立効按此即用死人枕之遺意也<hi>本草綱目</hi>
<pb n="KR3e0096_WYG_030-16b"/>
庚申予家一婦人夢中見二蒼頭一前一後手中持一<lb/>
　物前者云到也末後應云到也擊下爆然有聲遂魘<lb/>
　覺後心一㸃痛不可忍昏悶一時許予忽憶神精丹<lb/>
　有此一症取三粒令服之少頃已無病矣云服藥覺<lb/>
　痛止神醒今如常矣日後相識稍有邪氣與一二服<lb/>
　無不應驗方在千金中治中風之要藥但近世少曽<lb/>
　青磁石為難合耳<hi>醫藥綱目</hi>
竇材治一婦人因心氣不足夜夜有少年人附著其體<lb/>
<pb n="KR3e0096_WYG_030-17a"/>
　診之六脈皆無病令灸上脘穴五十壯至夜鬼來離<lb/>
　牀五尺不能近服薑附湯鎮心丹五日而愈<lb/>
一貴人妻為鬼所著百法不効有一法師書天醫符奏<lb/>
　玉帝亦不効竇令服睡聖散三錢灸巨闕穴五十壯<lb/>
　又灸石門穴三百壯至二百壯病人開眼如故服薑<lb/>
　附湯鎮心丹而愈<lb/>
一婦人病虚勞真氣將脱為鬼所著竇用大艾火灸闗<lb/>
　元彼難忍痛乃令服睡聖散三錢復灸至一百五十<lb/>
<pb n="KR3e0096_WYG_030-17b"/>
　壯而醒又服又灸至三百壯鬼邪去勞病亦瘥<lb/>
越民髙十二歉嵗無食挈妻兒至徳清雇妻於秀州倉<lb/>
　官李深家為乳媪髙得錢還越而死李僕許八隨直<lb/>
　在秀以幹歸德清及再來之日媪患恍惚譫語作厥<lb/>
　夫聲責罵故妻不為資薦李問何以得至此曰我隨<lb/>
　許僕船便是以得來李命巫逐未至漫燒蒼术烟熏<lb/>
　燎鬼遽云我怕烟氣不敢更留遂無語媪病亦瘥今<lb/>
　人衝惡者必爇木蓋邪鬼所畏也<hi>類編説出醫</hi>
<pb n="KR3e0096_WYG_030-18a"/>
李行簡外甥女適葛氏而寡次嫁朱訓忽得疾如中風<lb/>
　狀山人曹居白視之曰此邪疾也乃出鍼刺其足踵<lb/>
　上二寸許至一茶久婦人醒曰疾平矣始言每疾在<lb/>
　時夢故夫引行山林中今早夢如前而故夫為棘刺<lb/>
　刺足脛間不可脱惶懼宛轉乘間乃得歸曹笑曰適<lb/>
　所刺者八邪穴也<hi>脞説</hi>
　　詐病<lb/>
張景岳向寓榆闗客邸一友忽黄昏叩户張皇甚問之<lb/>
<pb n="KR3e0096_WYG_030-18b"/>
　則所狎之妓忽得急症勢在垂危倘遭其厄禍不可<lb/>
　解因求救隨徃視之見其口吐白沫僵仆于地口鼻<lb/>
　四肢俱冷氣息如絶狀殊駭人及診之則氣口和平<lb/>
　與症不應沉思久之復診脈如故始悟其詐也乃以<lb/>
　仲景法試之遂大聲言曰此病危矣使非火攻必不<lb/>
　可活非用如棗如栗之艾亦不可活又非灸人中眉<lb/>
　心小腹數處亦不可活吾寓有艾可速取來然火灸<lb/>
　尚遲姑先與一藥倘能嚥嚥後稍有聲息則生意已<lb/>
<pb n="KR3e0096_WYG_030-19a"/>
　復即不灸亦可若口不嚥或嚥後無聲速灸可也即<lb/>
　與一藥囑其服後即來報我彼聞言已驚惟恐大艾<lb/>
　著體藥到即嚥少頃即哼聲出而徐動徐起矣次日<lb/>
　問其由乃知為喫醋而然也曲中奸狡有如此者<lb/>
景岳在都時有金吾畜二妾其一則燕姬也有母隨之<lb/>
　一日二妾相競燕姬理屈若母助其跳踉遂致氣厥<lb/>
　若死乃令一婢抱持而坐自暮達晨絶無甦意延治<lb/>
　初入室見其肉厚色黑面青目瞑手撒息微診其脈<lb/>
<pb n="KR3e0096_WYG_030-19b"/>
　則伏渺若脱亦意其真危也而治法難施温補則慮<lb/>
　其氣逆未散開導則慮其脈絶難勝躊躇間乃請復<lb/>
　診則以十指交叉抱腹仰坦婢懐因疑其前已撒手<lb/>
　今能义手豈他人之所為乎及診之似有嫌拒意拽<lb/>
　之不能動乃出其不意猛拽之則頓脱有聲力强且<lb/>
　勁此非欲脱真病明矣因思其脈若此或以肉厚氣<lb/>
　滯此北人稟賦多有之也或以兩腋緊夾此奸人狡<lb/>
　詐亦有之也若其面青色微則怒氣使然自不足怪<lb/>
<pb n="KR3e0096_WYG_030-20a"/>
　識見既定因聲言其危使聞灸法遂先投一劑下咽<lb/>
　即活金吾因詢其病真耶假耶若假何以竟夕如是<lb/>
　且形症畢肖若真何以藥下即瘳抑果藥之元祕乎<lb/>
　曰元祕乃在言耳不過借藥為名但使彼懼病即去<lb/>
　矣經曰憂可勝怒正此謂也然其狡詐一至于此使<lb/>
　非再診亦㡬為所誑可不審哉<lb/>
一士子為宦家所毆遂卧病旬日吐血盈盆因喧傳人<lb/>
　命連及多人延醫數輩見其危劇之狀皆束手逺避<lb/>
<pb n="KR3e0096_WYG_030-20b"/>
　防為所累也最後張視之察其色則絶無蒼苦之况<lb/>
　診其脈則皆和緩如常始而疑繼而悟乃潛語之曰<lb/>
　他可欺也余亦可欺耶此爾之血抑家禽之血也其<lb/>
　人愕然凂予勿言遂與調和銜感而罷<lb/>
一隣婦以妒妾詬誶與夫反目因而病劇咬牙瞪眼僵<lb/>
　厥不蘇若命在呼吸間者其夫驚惶無措其妾㡬遭<lb/>
　不堪求張救之則脈非其病遂用前法治之愈後其<lb/>
　夫感謝而不知為其所愚也若此二人則又人事中<lb/>
<pb n="KR3e0096_WYG_030-21a"/>
　之常態使不有以鑒别則此中變幻有以假病而延<lb/>
　成真病者有以小忿延成大禍者故并記之以資聞<lb/>
　見<lb/>
　　九鍼形<lb/>
鑱鍼<hi>平半寸長一寸六分其頭大末鋭其病熱在頭身宜此</hi>
　<lb/>
員鍼<hi>其身員鋒如卵形長一寸六分肉分氣滿宜此</hi>
　<lb/>
<pb n="KR3e0096_WYG_030-21b"/>
鍉鍼<hi>鋒如黍粟之鋭長三寸五分脈氣虚少宜此</hi>
　<lb/>
鋒鍼<hi>兩三隅長一寸六分㵼熱出血發泄痼病宜此</hi>
　<lb/>
䤵鍼<hi>一名鈹鍼末如劒鋒廣二寸半長四寸破癰腫出膿血</hi>
　<lb/>
圓利鍼<hi>尖如毫且圓且利中身微大長一寸六分調隂陽去暴痺</hi>
<pb n="KR3e0096_WYG_030-22a"/>
毫鍼<hi>法象毫尖如蚊芒長三寸六分調經絡去疾病</hi>
　<lb/>
長鍼<hi>鋒如刺長七寸痺深居骨解腰脊節腠之間者宜此</hi>
　<lb/>
燔鍼<hi>一名焠鍼長四寸風虚合于骨解皮膚之間者宜此</hi>
　<lb/>
　　禁刺<lb/>
病與相逆者皆不可刺<lb/>
<pb n="KR3e0096_WYG_030-22b"/>
　大渴　大飽　大饑　新内　大怒　大勞　大醉<lb/>
　大驚　大風　大雨　大寒　大熱　大虚　大困<lb/>
　大竭　濃雲　色脈不順　大患危疾　漉漉之汗<lb/>
　熇熇之熱　渾渾之脈　身熱甚隂陽交爭　五行<lb/>
　刑制<hi>如心病遇癸日餘倣此</hi>　朢不補　晦不㵼　弦不奪<lb/>
　朔不濟<lb/>
　　禁鍼穴<lb/>
腦户　顖㑹　神庭　絡郤　玉枕　角孫　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>顖<lb/>
<pb n="KR3e0096_WYG_030-23a"/>
承泣　承靈　神道　靈臺　膻中　水分　神闕<lb/>
㑹隂　横骨　氣衝　箕門　承筋　青靈　三陽絡<lb/>
手五里<hi>凡二十二穴</hi>　合谷　三隂交<hi>二穴孕婦/不宜鍼</hi>　石門<hi>女子</hi>
<hi>忌之如鍼之令無子</hi>　雲門　鳩尾　缺盆　客主人<hi>四穴不宜鍼深</hi>
肩井<hi>此穴鍼深令人悶倒三里補之</hi>
　　禁灸穴<lb/>
承光　瘂門　風府　天柱　素窌　臨泣　睛眀<lb/>
攅竹　迎香　未窌　顴窌　絲竹空　白環俞<lb/>
<pb n="KR3e0096_WYG_030-23b"/>
頭維　下闗　脊中　肩貞　心俞　天牖　人迎<lb/>
乳中　周榮　天府　中衝　陽闗　陽池　隠白<lb/>
漏谷　地五㑹　隂陵泉　條口犢　隂市　伏兔<lb/>
髀闗　委中　殷門　申脈　承扶<hi>凡四十五穴</hi>
　　傷寒灸之可否<lb/>
内經云脈之所見邪之所在脈沉者邪氣在内脈浮者<lb/>
　邪氣在表世醫只知脈之説不知病症之禁忌若表<lb/>
　見寒症身汗出身常清數慄而寒不渴欲覆厚衣常<lb/>
<pb n="KR3e0096_WYG_030-24a"/>
　惡寒手足厥皮膚乾枯其脈必沈細而遲但有一二<lb/>
　症皆宜灸之陽氣下陷故也若身熱惡熱時見躁作<lb/>
　或面赤面黄咽乾嗌乾口乾舌上黄赤時渴咽嗌痛<lb/>
　皆熱在外也但有一二症皆不冝灸其脈必浮數或<lb/>
　但數亦不可灸灸之災害立生若有鼻不聞香臭鼻<lb/>
　流清涕眼臉時痒或欠或嚏惡寒其脈必沈是脈症<lb/>
　相應也或輕手得弦緊者是隂伏其陽也雖面赤宜<lb/>
　灸之不可拘于面色赤而禁之也<hi>劉純</hi>
<pb n="KR3e0096_WYG_030-24b"/>
　　辨傷寒五十九刺<lb/>
五十九刺者為頭上五行以尅越諸陽之熱也<lb/>
　大杼　膺俞　缺盆　背俞<hi>此八者以㵼胸中之熱也</hi>
　氣衝　三里　巨虚　上下亷<hi>此八者以㵼胃中之熱也</hi>
　雲門　髃骨　委中　髓空<hi>此八者以㵼四肢之熱也</hi>
　鍼灸<lb/>
　　用鍼八法<lb/>
用鍼八法者迎隨一也轉鍼二也手指三也轉鍼頭四<lb/>
<pb n="KR3e0096_WYG_030-25a"/>
　也虚實五也隂陽六也提按七也呼吸八也補㵼損<lb/>
　益虚實在此八法<lb/>
　　鍼用五門分主客<lb/>
鍼用五門者井榮俞經合也春刺井夏刺榮秋刺經冬<lb/>
　刺合季月刺俞以有五門一月亦同一日亦有五門<lb/>
　同年賓客為邪氣主人乃正氣知者刺之無不効也<lb/>
　　定刺象木<lb/>
鍼刺可曲可斜可直可正故定刺以象木性之曲直也<lb/>
<pb n="KR3e0096_WYG_030-25b"/>
　　口藏比火<lb/>
凡用鍼先以鍼含口内令温調補榮衛以火性炎上即<lb/>
　升降旋轉左右而下也<lb/>
常山閻氏曰口温鍼暖不惟滑利而少痛亦借己之和<lb/>
　氣與患人榮衛無寒温之爭便得相從若不先温鍼<lb/>
　暖與血氣相逆寒温交爭而成瘡者多矣<lb/>
　　灸刺分午前卯後離左酉南<lb/>
午前卯後者乃卯辰巳三時也陽中之老陽可灸刺萬<lb/>
<pb n="KR3e0096_WYG_030-26a"/>
　病之虚寒離左酉南者乃午未申三時也陽中之少<lb/>
　隂可灸刺萬病之煩躁熏蒸之勞熱而㵼之灸以吹<lb/>
　之灸時丈夫用室女婦人用童男吹之呵之反作清<lb/>
　涼之氣也呵吹者灸之㵼法也<lb/>
　　接氣通經法<lb/>
凡欲取偏枯久患榮衛諸疾多是愈而復作者由氣不<lb/>
　接而其經不通流雖有暫時之快客氣勝真病當未<lb/>
　愈也當此乃令上接而下引呼吸多少經脈長短各<lb/>
<pb n="KR3e0096_WYG_030-26b"/>
　有定數立法手三陽接而九呼過經四寸手三隂接<lb/>
　而七呼過經五寸足之三陽接而一十四呼過經四<lb/>
　寸足之三隂接而一十二呼過經五寸重者倍之吸<lb/>
　亦同數此接氣通經呼吸長短之法也<hi>閻廣明</hi>
　　灸分隂陽上下多少<lb/>
凡灸當先陽後隂言從頭向左而漸下次後從頭向右<lb/>
　而漸下先上後下明堂云先灸于上後灸于下先灸<lb/>
　于少後灸于多皆宜審之<hi>王執中醫料即叔權</hi>
<pb n="KR3e0096_WYG_030-27a"/>
　　鍼灸須藥<lb/>
千金云病有須鍼者即鍼刺以補㵼之不宜鍼者直爾<lb/>
　灸之然灸之大法其孔穴與鍼無忌即下白鍼或温<lb/>
　鍼訖乃灸之此為良醫其脚氣一病最宜鍼灸並施<lb/>
　若鍼而不灸灸而不鍼非良醫也鍼灸而藥藥而不<lb/>
　鍼灸亦非良醫也但恨下里間知鍼者鮮爾所以學<lb/>
　者須解用鍼燔鍼白鍼皆須妙解知鍼知藥固是良<lb/>
　醫此言鍼灸與藥之相須也今人或但知鍼而不灸<lb/>
<pb n="KR3e0096_WYG_030-27b"/>
　知灸而不鍼或惟用藥而不知鍼灸者皆犯孫真人<lb/>
　所戒也今世所謂醫者則但知有藥而已鍼灸則未<lb/>
　嘗過而問焉人或告之則曰是外科也業貴精不貴<lb/>
　雜也否則曰富貴之家未必骨鍼灸也皆自文其過<lb/>
　耳吾故詳著千金之説以示人云<lb/>
　　避人神説<lb/>
千金云欲行鍼灸先知行年宜忌及人神所在不與禁<lb/>
　忌相應即可故男忌除女忌破男忌戊女忌已有日<lb/>
<pb n="KR3e0096_WYG_030-28a"/>
　神忌有每月忌有十二時忌有四季人神有十二部<lb/>
　人神又有所謂血支血忌之類凡醫者不能知此避<lb/>
　忌若逢病人厄㑹男女氣怯下手至困通神達士豈<lb/>
　拘此哉若遇急卒暴患不拘此法許希亦云若病卒<lb/>
　暴宜急灸療亦不拘此一日之間止忌一時是也灸<lb/>
　又云癰疽疔腫喉痺客忤尤為急凡作湯藥不可避<lb/>
　㓙日覺病須臾即宜便治又云凡人卒暴得風或中<lb/>
　時氣凡百所苦須急灸療漸久後皆難愈此論甚當<lb/>
<pb n="KR3e0096_WYG_030-28b"/>
　夫急難之際命在須臾若必待吉日後治已淪于鬼<lb/>
　録矣此所以不可拘避忌也惟平居治病于未形選<lb/>
　天徳月徳等日服藥鍼灸可也<lb/>
　　論灸<lb/>
　有補㵼不可輕議大率沉結寒冷之度施之為宜蓋<lb/>
　隂寒濕氣凝留血脈湯劑熨引不能獨治方是時唯<lb/>
　火艾足以爍其勢豈非火能運行陽氣驅逐隂邪其<lb/>
　効有速于藥石者耶老壯不同强弱異稟灼治之法<lb/>
<pb n="KR3e0096_WYG_030-29a"/>
　夫豈一端故多有逾于數百壯少或止于三五七九<lb/>
　之數要皆詳審而行之若夫陽病灸之則為大逆是<lb/>
　以論傷寒者謂微數之脈既汗之後脈浮熱甚三者<lb/>
　悉不可灸惟少隂背惡寒吐利脈不足與夫脈從手<lb/>
　足厥之類三者為可灸焉通明乎此觸類以徃又安<lb/>
　有灸焫之妄也故曰不須灸而强與之灸者令人火<lb/>
　邪入腹干錯五臟重其煩躁須灸而不與之灸者使<lb/>
　冷結重凝久而彌固氣上衝心無地消散可不鑒哉<lb/>
<pb n="KR3e0096_WYG_030-29b"/>
　　論刺<lb/>
其病攣痺其治宜微鍼形樂志苦病生于脈治以灸刺<lb/>
　明九鍼之用經絡補㵼之法也故榮衛異刺以分血<lb/>
　氣之虚實井榮異刺以分五行之子母募俞異刺以<lb/>
　分背腹之隂陽春夏異刺以分人氣之淺深大抵虚<lb/>
　補實㵼無過不及之傷以輔其平者刺法之大要也<lb/>
　然有病勢未深可刺而即愈者所謂病之始起可刺<lb/>
　而已或痺不仁腫痛可灸刺而去之是也有病傳諸<lb/>
<pb n="KR3e0096_WYG_030-30a"/>
　經必上下俱刺者所謂刺熱刺瘧病甚為五十九刺<lb/>
　是也然刺之為言同于擊刺之刺以為利也害在其<lb/>
　中黄帝謂徐人安靜手巧而心審諦者可使行鍼艾<lb/>
　張機謂鍼能殺生人不能起死人凡以用之不可不<lb/>
　慎也况九鍼異體取病有殊十二節異法用有輕重<lb/>
　必明日月星辰四時八正之在天寒暑燥濕經水盈<lb/>
　虚之在地肥瘠壯弱虚實盛衰之在人然後呼吸補<lb/>
　㵼出入迎隨惟意之從豈特知募俞部分皮肉筋骸<lb/>
<pb n="KR3e0096_WYG_030-30b"/>
　饑飽勞逸而已哉故曰見微得過用之不殆<lb/>
　　論砭石<lb/>
上古鍼法垂布于天下制砭石有小大者乃隨病所宜<lb/>
　用石代鍼一曰鍼石二曰砭石三曰鑱石其實一也<lb/>
　破堅决肉砭射腫熱者則决之以砭石良由邪氣暴<lb/>
　戾則微鍼不能及况又病有氣血盛實逆于肉裏畜<lb/>
　結癰腫之類非砭石則不能射之此所謂血實宜决<lb/>
　之又形樂志樂病生于内者治之以砭石東方之民<lb/>
<pb n="KR3e0096_WYG_030-31a"/>
　多病癰瘍其治宜砭石砭石之來始自于此扁鵲有<lb/>
　云病在血脈者治之砭石是故一切腫疾悉宜鎌割<lb/>
　足小指下横紋間腫在左則割左在右則割右血少<lb/>
　出則差以至疔腫癰瘍丹毒瘭疽伐指㾫病氣痛流<lb/>
　腫之類皆須出血者急以砭石砭之大抵砭石之用<lb/>
　其法必㵼若在冬時人氣閉塞則用藥而少鍼石所<lb/>
　謂少鍼石者非癰疽之謂也癰疽不得傾時倘苟緩<lb/>
　于鍼石則毒氣内攻腐壊筋骨穿通腑臟矣治石疔<lb/>
<pb n="KR3e0096_WYG_030-31b"/>
　瘡則忌瓦礫磚石之類治刀鎌疔瘡則忌鐡刄傷割<lb/>
　若是者可以藥治也素問又曰人病頸癰或石治之<lb/>
　或鍼灸治之而皆已此蓋同病異治也夫癰疽之氣<lb/>
　息者宜鍼開除去之氣盛血聚者宜石而㵼之若然<lb/>
　則砭石九鍼之用各有所利善治血脈之變癰腫之<lb/>
　病者當審輕重而制之<hi>並聖濟總録自王執中下</hi>
　　色診<lb/>
洛陽孫伯英因誣獄妻子被繋逃於故人是夜覺胃脇<lb/>
<pb n="KR3e0096_WYG_030-32a"/>
　痛託故人求藥故人曰有名醫張戴人在焉當與公<lb/>
　同徃時戴人酒未醒强呼之故人曰吾有一親人病<lb/>
　欲求診戴人隔窻望見伯英曰此公伏大驚恐故人<lb/>
　曰何以知之戴人曰面青脱色胆受怖也後㑹赦乃<lb/>
　出方告戴人<hi>儒門事親</hi>
華佗傳鹽瀆嚴昕與數人共候佗適至佗謂昕曰君身<lb/>
　中佳否昕曰自如常佗曰君有急病見于面莫多飲<lb/>
　酒坐畢歸行數里昕卒頭眩墮車人扶將還載歸家<lb/>
<pb n="KR3e0096_WYG_030-32b"/>
　中宿死<hi>三國志</hi>
有士人病顔面青而光其氣哽哽錢乙曰肝乘肺此逆<lb/>
　候也若秋得之可治今春不可治其家祈哀强之與<lb/>
　藥明日曰吾藥再㵼肝而不少却三補肺而益虚又<lb/>
　加唇白法當三日死然安穀者過期不安穀者不及<lb/>
　期今尚能粥五日而絶<hi>宋史公亦仿倉  傳</hi>
汪石山曰伏涇脈最難求如積熱之久脈反沉細而外<lb/>
　症又寒苟非兼望聞問切何可得也世俗諱言試醫<lb/>
<pb n="KR3e0096_WYG_030-33a"/>
　醫復諱情妄臆而豪貴婦女徃徃不得望聞豈不大<lb/>
　錯<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0096_WYG_030-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷五十二</head> <lb/>
    <p>
<pb n="KR3e0096_WYG_052-1a"/>
欽定四庫全書<lb/>
　續名醫類案卷五十二<lb/>
　　　　　　　　　　　　錢塘魏之琇撰<lb/>
　　肺<lb/>
薛立齋治一婦人素血虛發熱咳嗽服痰火之劑後吐<lb/>
　膿血面赤脉數其熱甚危此膿成而氣血虚也用八<lb/>
　珍湯補元氣桔梗湯治之而愈<lb/>
一婦人感冒風寒或用發表之劑反咳嗽喘急飲食少<lb/>
<pb n="KR3e0096_WYG_052-1b"/>
　思胸膈不利大便不通右寸關浮數欲用疎通之劑<lb/>
　薛曰此因脾土虧損不能生肺金若更利之復耗津<lb/>
　液必患肺癰矣不信仍利之虚症悉至後果吐膿乃<lb/>
　朝用補中益氣湯夕用桔梗湯各數劑吐膿漸止又<lb/>
　朝仍用前湯夕用十全大補湯各五十劑喜其善調<lb/>
　理獲愈<lb/>
一婦人咳嗽吐痰胸膈作痛右寸闗浮滑項下牽强此<lb/>
　脾胃積熱之痰非癰患也以二陳山梔白术桔梗治<lb/>
<pb n="KR3e0096_WYG_052-2a"/>
　之安<lb/>
一婦人素血虛内熱時咳甲辰孟冬兩尺浮洪以脾不<lb/>
　健請治曰防患肺症丙午孟春果咳嗽左右寸脉洪<lb/>
　數肺癰也膿已成右寸脉仍洪數乃心火尅肺金夏<lb/>
　令可憂用壯水健脾之劑稍愈彼遽自忽不事調攝<lb/>
　果歿于夏令<lb/>
喻嘉言治施眉蒼肺痿喘嗽吐清痰肢體軟痿不能舉<lb/>
　動脉來虚數以蛤蚧二十枚酒浸酥炙人參黒參各<lb/>
<pb n="KR3e0096_WYG_052-2b"/>
　十兩蜜丸時時噙化不終劑而痊<hi>出張氏醫通</hi>
張露玉治陸去非肺痿聲颯吐痰午後發熱自汗左脉<lb/>
　弦細右脉虚濡平昔勞心耽色所致先與生脉散合<lb/>
　保元湯次與異功散加黄芪並姜棗與都氣丸晨夕<lb/>
　間進調補半月熱除痰止月餘方得聲清<lb/>
孫起伯肺脹服耗氣藥過多脉浮大而重按豁然飲食<lb/>
　不入幸得溺清便堅<hi>金土未憊</hi>與局方匕氣丸毎劑用人<lb/>
　參三錢肉桂半夏麯炙甘草各一錢生薑四片四劑<lb/>
<pb n="KR3e0096_WYG_052-3a"/>
　霍然盖肺脹實症居多此脉虚大不當以尋常論也<lb/>
一尼肺脹喘鳴肩息服下氣止嗽藥不應漸至胸腹脹<lb/>
　滿脉得氣口弦細而濇此必勞力氣上誤飲冷水傷<lb/>
　肺肺氣不能收飲所致也遂與越脾湯减麻黄加細<lb/>
　辛葶藶大㵼肺氣而安<lb/>
一酒客嚴冬醉卧渴飲冷茶肺脹喘咳脉得氣口沉緊<lb/>
　摶指與小青龍去白芍加葶藶半夏一劑而痊則知<lb/>
　肺脹喘滿當以葶藶為向導也非實症未可輕投<lb/>
<pb n="KR3e0096_WYG_052-3b"/>
孫文垣治初陽姪婦先時咳嗽諸治無功嗽急則吐用<lb/>
　碧玉散二錢白湯調下立止半年復咳嗽胸背隐隐<lb/>
　疼痛常内熱吐出桃紅膿甚多且腥穢右脇并乳脹<lb/>
　痛診之脉洪數大便燥肌瘦骨立此肺癰症也用貝<lb/>
　母茜根白芍各一錢知母麥冬山梔紫莞各八分桑<lb/>
　皮當歸丹皮杏仁各七分苡仁一錢五分甘草葶藶<lb/>
　各五分服之甚安但稍停即發或云脉竅中痰積瘀<lb/>
　血尚多未能即去宜緩圖之俟膿盡當愈孫謂丹溪<lb/>
<pb n="KR3e0096_WYG_052-4a"/>
　雖有此言亦不可執設不以藥消化之必俟其自己<lb/>
　恐嵗月深而有他變且中年之人何能當此莫若清<lb/>
　熱潤肺消痰化瘀久服或早愈也或又謂久嗽傷肺<lb/>
　宜補毎補必増熱加痛加咳而膿轉多仍以依法治<lb/>
　之二年良愈<lb/>
喻嘉言治陸令儀母平日持齋腸胃素槁天癸巳絶復<lb/>
　淋瀝不止治之久痊值秋月燥金太過濕蟲不生人<lb/>
　多病咳而血虚津槁之軀受傷獨猛胸脇緊脹上氣<lb/>
<pb n="KR3e0096_WYG_052-4b"/>
　喘卧寐不寜咳動則大痛痰中帶血而腥食不易入<lb/>
　聲不易出寒熱交作申酉二時燥金用事諸苦倍増<lb/>
　脉時大時小時牢伏時弦緊服清肺藥進退告以肺<lb/>
　癰將成髙年難任以葶藶大棗瀉肺湯先通肺氣之<lb/>
　壅即覺氣稍平食少入痰稍易出身稍可側大有生<lb/>
　機乃曰未也因見來勢太急不得已取快一時暫開<lb/>
　者易至復閉迨復閉則前法不可再用矣今乗其暫開多方<lb/>
　以圖必在六十日後交立冬節方是愈期盖身中之<lb/>
<pb n="KR3e0096_WYG_052-5a"/>
　燥與時令之燥膠結不解必俟燥金退氣肺金乃寧<lb/>
　後六十日間屢危屢安大率皆用活法斡旋縁肺病<lb/>
　不可補而脾虚又不能生肺肺燥喜潤而脾滯又艱<lb/>
　于運食今日脾虚不思飲食則于清肺中少加參术<lb/>
　以補脾明日肺燥熱盛咳嗽則于清肺中少加阿膠<lb/>
　以潤燥日復一日扶至立冬之午刻病者忽自云内<lb/>
　中光景大覺清爽可得生矣竒哉天時之燥去而肺<lb/>
　金之燥遂下𫝊大腸五六不一大便畧一潤腸旋即<lb/>
<pb n="KR3e0096_WYG_052-5b"/>
　解散正以客邪易去耳至小雪節康健加餐倍于曩<lb/>
　昔盖胃中穴虚已久勢必復其容受之常方為全愈也<lb/>
薛立齋治一男子神勞冬月患咳嗽服解散之劑自以<lb/>
　為便曰此因肺氣虚弱腠理不密而外邪所感也當<lb/>
　急補其母是治本也始服六君子湯内去參术反加<lb/>
　紫蘇枳壳之類以致元氣益虚生肺癰而歿<lb/>
一武職因飲食起居失宜咳嗽吐痰用化痰止嗽之藥<lb/>
　時仲夏左尺洪數而無力胸滿面赤吐痰腥臭自汗<lb/>
<pb n="KR3e0096_WYG_052-6a"/>
　曰腎虚水泛為痰而反重亡津液得非肺癰乎不信<lb/>
　仍服前藥翌日吐膿脉數右寸為甚用桔梗湯一劑<lb/>
　數脉與膿頓减又二劑將愈佐以六味丸而痊<lb/>
一男子咳嗽喘急發熱煩躁面赤咽痛脉洪大用黄連<lb/>
　解毒湯二劑少退更以梔子湯四劑而安<hi>此肺癰將候成未成之</hi>
一男子患肺痿咳嗽喘急吐痰腥臭胸滿咽乾脉洪數<lb/>
　用人參平肺散六劑及飲童便諸症悉退更以紫菀<lb/>
　茸湯而愈童便雖云治虚火常治瘡瘍焮腫疼痛發<lb/>
<pb n="KR3e0096_WYG_052-6b"/>
　熱作渇及肺痿肺癰發熱口渇者尤效<lb/>
一僕年逾三十嗽久不愈<hi>病久故可用濇</hi>氣壅不利睡卧不寧<lb/>
　咯吐膿血甚虚可畏其主已棄之矣與寧肺散一服<lb/>
　少愈又服而止大半乃以寧肺散湯數劑而痊所謂<lb/>
　有是病必用是藥若疑前散性濇而不用何以得愈<lb/>
上舍毛體仁素隂虚春初咳嗽胸中隐痛腎脉洪數肺<lb/>
　脉數而時不見曰内當結癰先用六味地黄丸料一<lb/>
　劑服之翌日來謂曰昨得良劑嗽愈六七務求一方<lb/>
<pb n="KR3e0096_WYG_052-7a"/>
　到監調理曰隂火炎患癰之症第因元氣虚弱未能<lb/>
　發出因其易忽薛不能乃别用降火化痰等劑愈甚<lb/>
　月餘復請診之脉洪滑而數曰膿已成矣當請常治<lb/>
　之者同議針之且免内潰之患仍不决又月餘請視<lb/>
　他醫已先開瘡孔偏上兜膿不出仍内潰脉愈洪大<lb/>
　曰脉洪滑而數其舌青黯内臟已壊無能為矣後果然<lb/>
一男子咳嗽兩脇脹滿咽乾口燥咳唾腥臭以桔梗湯<lb/>
　四劑而唾膿以排膿散數服而止乃以補隂排膿之<lb/>
<pb n="KR3e0096_WYG_052-7b"/>
　劑而瘳<lb/>
一男子咳而膿不止脉不退諸藥不應甚危用柘黄丸<lb/>
　一服少愈再服頓退數服而痊柘黄一兩為末百齒<lb/>
　霜<hi>即梳垢</hi>二錢用糊為丸如梧子大毎服三五丸米飲<lb/>
　下柘黄乃柘樹所生者其色黄狀靈芝江南最多北<lb/>
　方鮮有<lb/>
一婦人吐膿五心煩熱口渇胸悶以四順散三劑少止<lb/>
　以排膿散數服而安排膿散黄芪白芷五味人參四<lb/>
<pb n="KR3e0096_WYG_052-8a"/>
　順散貝母紫菀桔梗各一錢半甘草七分作一劑水<lb/>
　煎食逺服<lb/>
一男子因勞咳嗽不止項强而痛脉微緊而數此肺癰<lb/>
　也尚未成膿欲用托裡益氣藥彼不信仍服發散藥<lb/>
　致血氣愈虚吐膿不止竟不救經云肺内主氣外司<lb/>
　皮毛若肺氣虚則腠理不密皮毛不澤肺受傷則皮<lb/>
　毛錯縱故患癰痿腸癰者必致皮毛如此以其氣不<lb/>
　能榮養而然也亦有服表藥見邪不解仍又發表殊<lb/>
<pb n="KR3e0096_WYG_052-8b"/>
　不知邪不解者非邪不能解多因腠理不密而邪復<lb/>
　入也専用發表則腠理愈虚邪愈易入反為散症矣<lb/>
　宜診其脉邪在表者止當和解而實腠理乗虚復入<lb/>
　者亦當和解兼實腠理故用托裡益氣之藥若小便<lb/>
　赤色為肺熱所𫝊短少為肺氣虚盖肺為母腎為子<lb/>
　母虚不能生子故也亦有小便頻者亦為肺虚不能<lb/>
　約制耳<lb/>
一男子面白神勞咳而胸臆隐痛其脉滑數以為肺癰<lb/>
<pb n="KR3e0096_WYG_052-9a"/>
　欲用桔梗湯不信仍服毒藥致咳嗽愈甚吐痰腥臭<lb/>
　始悟乃服前湯四劑咳嗽少定又以四順散四劑而<lb/>
　脉静更以托裡藥數劑而愈大抵勞傷血氣則腠理<lb/>
　不密風邪乗肺風熱相搏藴結不散必致喘咳若誤<lb/>
　汗下過度則津液重亡遂成斯症若寸脉數而虚者<lb/>
　為肺痿數而實者為肺疽脉微緊而數者未有膿也<lb/>
　緊甚而數者已有膿也唾膿自止脉短而面白者易<lb/>
　治膿不止脉洪大而面赤色者不治使其治早可救<lb/>
<pb n="KR3e0096_WYG_052-9b"/>
　膿成則無及矣金匱方論熱在上焦者因咳為肺痿<lb/>
　得之或從汗出或從嘔吐或從消渴小便利數或從<lb/>
　便難又被下藥快利重亡津液故寸口脉數其人燥<lb/>
　咳胸中隐隐時痛脉反滑類此為肺癰咳吐膿血脉<lb/>
　數虚者為肺痿數實者為肺癰<lb/>
一童子氣禀不足患肺癰吐膿腥臭皮毛枯槁脉浮按<lb/>
　之濇更無力用鍾乳粉湯治之一男子患之形症皆<lb/>
　同唯咽喉時或作痒痰多脇痛難于睡卧用紫菀茸<lb/>
<pb n="KR3e0096_WYG_052-10a"/>
　湯治之而病愈<lb/>
一弱人咳膿日晡發熱夜間盗汗脉浮數而緊用人參<lb/>
　五味子湯數劑頓退以紫菀茸湯月餘而痊<lb/>
一男子患肺痿咳嗽喘急吐痰腥臭胸滿咽乾脉洪數<lb/>
　用人參平肺散六劑及飲童便諸症悉退更以紫菀<lb/>
　茸湯而愈童便雖云専治虚火常治瘡瘍腫焮疼痛<lb/>
　發熱作渴及肺痿肺癰發熱口渴者尤效<lb/>
一婦人患肺痿咳嗽吐痰腥臭日晡發熱脉數無力用<lb/>
<pb n="KR3e0096_WYG_052-10b"/>
　地骨皮散治之熱止更用人參養肺湯月餘而安<lb/>
一男年前病肺癰後又患咳嗽頭眩吐沫飲食少思小<lb/>
　便頻數服解散化痰藥不應診之脾肺二脉虚甚謂<lb/>
　眩暈唾涎屬脾氣不能上升小便無度乃肺氣不得<lb/>
　下降尚未成癰耳投以加味理中湯四劑諸症已退<lb/>
　大半更用鍾乳粉湯而安河間曰金匱云肺痿屬熱<lb/>
　如咳又肺癟聲啞聲嘶咯血此屬隂虚熱甚然也本<lb/>
　論治肺痿吐涎沫而不咳者其人不渴必遺尿小便<lb/>
<pb n="KR3e0096_WYG_052-11a"/>
　數以上虚不能制下故也此為肺中冷必眩多涎唾<lb/>
　用炙草乾薑此屬寒也脉痿涎唾多心中㳑液温液<lb/>
　者用炙甘草湯此補虚勞也亦與補隂虚火熱不同<lb/>
　是皆宜分治故肺痿又有寒熱之異也<lb/>
趙以徳治一婦人年二十餘患肺癰胸膺間患一竅于<lb/>
　口中所咳膿血與竅相應而出必人參黄當歸補氣<lb/>
　血劑加退熱排膿等藥服之不一月而安<hi>藥要或問</hi>
治肺癰目擊神效其法用百年芥菜鹵久窨地中者數<lb/>
<pb n="KR3e0096_WYG_052-11b"/>
　匙立起此鹵嘉興府城中大家多藏之<hi>廣筆記</hi>
廣筆記魚腥草不住口食之治肺癰吐膿血神方也正<lb/>
　名蕺草兼治魚口<lb/>
薛立齋治陸司㕔子仁春間咳嗽唾痰腥穢胸滿氣促<lb/>
　皮膚項强脉數此肺疽也盖肺系在項肺傷則系傷<lb/>
　故牽引不能轉側肺者氣之本其華在毛其充在皮<lb/>
　肺傷不能攝氣故脇脹氣促而皮膚縱東垣云肺瘡<lb/>
　之脉微緊而數者未有膿也緊甚而數者已有膿也<lb/>
<pb n="KR3e0096_WYG_052-12a"/>
　其脉來緊數則膿已成遂以人參黄芪當歸川芎白<lb/>
　芷貝母知母麥冬蔞仁桔梗防風甘草兼以䗶礬丸<lb/>
　及太乙膏治之膿盡脉濇而愈至冬脉復數經云飲<lb/>
　食勞倦則傷脾脾傷不能生肺金形寒飲冷則傷肺肺<lb/>
　傷不能生腎水腎水不足則心火熾盛故脉來洪數<lb/>
　經云冬見心脉而不治果歿于火旺之月<hi>凡肺疽愈而復作多</hi>
　<hi>不治余常治三人一間三年兩間一年皆復作而歿</hi>
周國用年逾三十患咳嗽項强氣促右寸脉數此肺疽<lb/>
<pb n="KR3e0096_WYG_052-12b"/>
　也東垣云風中于胃呼氣不入熱攻于榮吸氣不出<lb/>
　風傷皮毛熱傷血脉風熱相摶血氣稽留於肺變成<lb/>
　瘡疽診其寸脉數而虚者脉痿也數而實者肺疽也<lb/>
　今診脉滑此疽膿已成以排膿托裡之藥及䗶礬丸<lb/>
　治之脉漸濇而愈錦衣李大器亦患此吐膿面赤脉<lb/>
　大謂肺病脉宜濇面宜白今脉大面赤火尅金也不<lb/>
　可治果歿<lb/>
一男子年逾四十喘咳脇痛胸滿氣促右寸脉大此風<lb/>
<pb n="KR3e0096_WYG_052-13a"/>
　熱藴于肺也尚未成瘡屬有餘之症意欲以㵼白散<lb/>
　治之彼謂肺氣素怯不然之乃服補藥喘咳愈甚兩<lb/>
　月後復請視之汗出如油喘而不休此肺氣已絶安<lb/>
　用治後果歿夫肺氣充實邪何從襲邪氣既入則宜<lb/>
　去之故用㵼白散所以㵼肺中之邪氣也邪氣既去<lb/>
　則真氣自實矣<lb/>
姚應鳯治某叟患脹滿諸醫多云膈症應鳯曰此肺癰<lb/>
　耳令病者閉目取一大盂水向病者頂上傾之病者<lb/>
<pb n="KR3e0096_WYG_052-13b"/>
　陡大驚亟舉刀直刺心坎㵼膿血數椀而愈人問之<lb/>
　應鳯曰心尖下垂水潑而驚驚則心系提吾刀可入<lb/>
　也<hi>仁和縣志</hi>
沈夫人患嗽血晝夜不休應鳯曰脉慮痿不慮潰至第<lb/>
　二葉尚可生也先投洗肺湯已令食猪肺數十斤遂<lb/>
　愈<hi>同上</hi>
　　腹癰<lb/>
薛立齋治上舍周一元腹患癰三月不愈膿水清稀朝<lb/>
<pb n="KR3e0096_WYG_052-14a"/>
　寒暮熱服四物知柏之類食少作㵼痰涎上涌服二<lb/>
　陳枳實之類痰涎愈甚胸膈痞悶問故曰朝寒暮熱<lb/>
　血氣虚也食少作㵼脾腎虚也悉因真氣虚而邪氣<lb/>
　實也當先壯其胃氣使諸臟有所禀而邪自退矣遂<lb/>
　用六君加黄芪當歸數劑諸症漸退又用十全大補<lb/>
　湯肌肉漸斂更用補中益氣湯調理而痊<lb/>
從姪孫年十四而畢姻乙巳春年二十四腹中作痛用<lb/>
　大黄等藥二劑下血甚多胸腹脹滿痰喘發熱又服<lb/>
<pb n="KR3e0096_WYG_052-14b"/>
　破氣降火藥一劑汗出如水手足如氷薛歸診之左<lb/>
　關洪數右關尤甚乃腹癰也雖能收斂至夏必變而<lb/>
　成瘵症用參芪各一兩歸术各五錢陳皮茯苓各三<lb/>
　錢炙草炮薑各一錢二劑諸症稍退腹始微赤按之<lb/>
　覺痛又二劑作痛又二劑腫痛脉滑數針出膿瘀更<lb/>
　用大補湯精神飲食如故因遺精患處色黯用前藥<lb/>
　加五味山茰山藥骨脂吳茱等劑瘡口漸斂瘵症悉<lb/>
　具其脉非洪大而數即微細如無惟専服獨參湯人<lb/>
<pb n="KR3e0096_WYG_052-15a"/>
　乳汁少復良久仍脱曰當備後事以俟火旺乃禱鬼<lb/>
　神巫者歴言往事如見更示以方藥皆峻利之劑且<lb/>
　言保其必生敬信服之後果歿經曰拘于鬼神者不<lb/>
　可與言至徳而况又輕信方藥于邪妄之人耶書此<lb/>
　以警後患<lb/>
一男子腹患癰腫硬不潰乃陽氣虚弱嘔吐少食乃胃<lb/>
　氣虚寒法當温補脾胃假如腫赤痛甚煩躁脉實而<lb/>
　嘔為有餘當下之潰腫硬不潰脉弱而嘔為不足當<lb/>
<pb n="KR3e0096_WYG_052-15b"/>
　補之若痛傷胃氣或感寒邪穢氣而嘔者雖腫瘍猶<lb/>
　當助胃壯氣彼不信仍服攻伐藥而嘔愈甚復請治<lb/>
　脉微弱而發熱曰熱而脉反静脱血脉反實汗後脉<lb/>
　反躁者皆為逆也辭不治果歿<lb/>
秋官錢可客腹患癰焮腫作痛煩渇飲冷大便不通脉<lb/>
　沉數實此熱毒藴于内用清熱消毒散加大黄二錢<lb/>
　一劑諸症悉退但形氣頓虚用托裡消毒散去銀花<lb/>
　白芷倍加參芪歸术而安<lb/>
<pb n="KR3e0096_WYG_052-16a"/>
毛礪安側室肚患癰月餘矣色黯不腫内痛作嘔飲食<lb/>
　不入四肢逆冷其脉或脱絶或浮大雜用定痛敗毒<lb/>
　之藥曰此氣血俱虚而作痛内决無膿不治之症也<lb/>
　强用大温補之藥二劑痛止色赤飲食少進謂但可<lb/>
　延日而已人皆以為有膿復强針之又用大補之劑<lb/>
　始生清膿少許衆仍以為毒結于内用攻膿保其必<lb/>
　生殊不知乃速其死耳惜哉<lb/>
一男子腹患癰腫硬木悶煩熱便秘脉數而實以黄連<lb/>
<pb n="KR3e0096_WYG_052-16b"/>
　内疎湯一劑少愈以黄連解毒湯二劑頓退更以金<lb/>
　銀花散四劑瘡頭出水而消<lb/>
一男年逾三十腹患癰腫脉數喜冷齊氏云瘡瘍腫起<lb/>
　堅硬瘡疽之實也河間云腫硬木悶脈數飲冷邪氣<lb/>
　在内也遂用清凉飲倍用大黄三劑稍緩次以四物<lb/>
　湯加芩連山梔木通四劑而遂潰更以十宣散去參<lb/>
　芪肉桂加金銀花天花粉漸愈彼欲速效自服温補<lb/>
　藥遂致肚腹俱腫小便不利仍以清凉飲治之膿潰<lb/>
<pb n="KR3e0096_WYG_052-17a"/>
　數椀再以托裡藥治之愈東垣云瘡疽之發其受有<lb/>
　内外之别治之有寒温之異受之外者法當托裡以<lb/>
　㳑劑反用寒藥則是皮毛始受之邪引入骨髓受之<lb/>
　内者法當疎利以寒劑反用温補托裡則是骨髓之<lb/>
　病上徹皮毛表裡通潰共為一瘡助邪為毒苦楚百<lb/>
　倍輕則㡬殆重則死矣<lb/>
一兒子素好酒色小腹患毒脉弱微痛欲求内消謂當<lb/>
　助胃壯氣兼行經活血藥佐之可消不宜用敗毒等<lb/>
<pb n="KR3e0096_WYG_052-17b"/>
　藥彼欲速效自用之病熱果盛瘡亦不潰飲食少思<lb/>
　迨兩月餘復請治診其脉愈弱盗汗不止聚腫不潰<lb/>
　肌寒肉冷自汗色脱此氣血俱虚也故不能發腫成<lb/>
　膿以十全大補湯三十餘劑遂成膿刺之反加煩躁<lb/>
　脉此亡陽也以聖愈湯二劑仍以前藥百貼而愈<lb/>
劉貴患腹癰焮痛煩躁作嘔脉實河間云瘡瘍者火之<lb/>
　屬須分内外以治其本若脉沉實者先當疎其内以<lb/>
　絶其源又云嘔噦以煩脉沉而實腫硬木悶或皮肉<lb/>
<pb n="KR3e0096_WYG_052-18a"/>
　不變邪氣在内宜用疎黄連湯治之然作嘔脉實毒<lb/>
　在内也遂以前湯通利二三行諸症悉去更以連翹<lb/>
　消毒散而愈<lb/>
一人患腹癰膿熟開遲脉微細膿出後瘡口微膿如蠏<lb/>
　吐沫此内潰透膜也凡透瘍透膜十無一生雖以大<lb/>
　補藥治之亦不能救此可為待膿自出之戒也<lb/>
黄師文云男子服建中湯婦人服四物湯往往十七八<lb/>
　得但時為之損益耳有男病小腹一大癰其諸弟侮<lb/>
<pb n="KR3e0096_WYG_052-18b"/>
　之曰今日用建中湯否師文云服建中湯俄而癰潰<lb/>
　盖小腹癰本虚其熱毒乗虚而入建中湯既補虚而<lb/>
　黄芪且潰膿也<hi>北窗炙輠</hi>
　　腰疽<lb/>
薛立齋治府庠彭碧溪患腰疽服寒凉敗毒之藥色黯<lb/>
　不痛瘡頭如鋪黍背重不能安寢耳聵目白面色無<lb/>
　神小便頻濇作渴迷悶氣粗短促脉浮數重按如無<lb/>
　先用滋水之藥一劑少頃便利渴止背即輕爽乃砭<lb/>
<pb n="KR3e0096_WYG_052-19a"/>
　出瘀血以艾半斤許明灸患處外敷烏金膏内服參<lb/>
　芪歸术肉桂等藥至數劑元氣稍復自疑肉桂辛熱<lb/>
　一日不用手足並冷大便不禁仍用肉桂及補脂二<lb/>
　錢肉豆䓻一錢大便復常其肉漸潰更用當歸膏以<lb/>
　生肌肉八珍湯以補氣血而愈<lb/>
錦衣傅允承母年踰七十腰生一㿔作痒異常脉浮數<lb/>
　反惡寒曰此瘡疽症也未潰而先弱何以收斂况大<lb/>
　便不通則真氣已竭治之無功因懇請不得已用六<lb/>
<pb n="KR3e0096_WYG_052-19b"/>
　君加藿香神曲數劑飲食漸進大便始通更用峻補<lb/>
　之劑潰而膿清作渇再用參芪歸地麥冬五味渇止<lb/>
　彼喜曰可無虞矣曰尚難收斂先日之言也彼疑遂<lb/>
　速他醫卒致不起<lb/>
舉人顧東溪久作渇六月初腰患疽不静起居瘡潰尺<lb/>
　許色黯敗臭小便如淋唇裂口刺七月終請治左尺<lb/>
　洪數左關浮濇謂先渇而患疽者乃腎水乾涸虚火<lb/>
　上炎多致不起今膿水敗臭色黯不痛瘡口張大乃<lb/>
<pb n="KR3e0096_WYG_052-20a"/>
　脾氣敗而肌肉死也小便如淋痰壅喘促口乾舌裂<lb/>
　乃脾肺敗而腎水絶也左尺洪數腎無所生也左闗<lb/>
　浮濇肺尅肝也况當金旺之際危殆速矣二日後果<lb/>
　歿盖此症既發于兩月方歿者乃元氣虚不能收斂<lb/>
　也若預為調補使氣血無虧亦有得生者<lb/>
一男子腰患毒膿熟不潰針之膿大泄反加煩躁以聖<lb/>
　愈散湯四劑而寧更以人參養榮湯加麥冬五味兩<lb/>
　月而愈此人後患濕氣遂為痼疾凡瘡膿血去多痰<lb/>
<pb n="KR3e0096_WYG_052-20b"/>
　口難合尤當補益務使氣血平復否則更患他症必<lb/>
　難治療慎之<lb/>
一男子腰中患疽發而不潰其氣血止能發起不能培<lb/>
　養為膿也投大補藥數劑而潰又數劑膿出尚清乃<lb/>
　服參芪歸术膏斤餘膿少稠數斤膿漸稠肌肉頓生<lb/>
　凡大癰疽藉氣血為主若患而不起或潰而不腐或<lb/>
　不收斂及膿少或清皆氣血之虚也宜大補之最忌<lb/>
　攻伐之劑亦有膿反多者乃氣血而不能禁止也若<lb/>
<pb n="KR3e0096_WYG_052-21a"/>
　潰後發熱作渴脉大而膿愈多屬真氣虚而邪氣實<lb/>
　也俱不治常見氣血充實之人患瘡皆腫髙色赤易<lb/>
　腐潰而膿且稠又易于收斂怯弱之人多不起發不<lb/>
　腐潰及難于收斂若不審察而妄投攻劑虚虚之禍<lb/>
　不免矣若患後當調養若瘰癧流注之症尤當補益<lb/>
　也否則更患他症必難措治慎之<lb/>
有人腰間生一毒癰紅腫未破皮痛不可忍俯躬而行<lb/>
　一人取新殺牡猪肚肝切片如瘡大貼上外以布纒<lb/>
<pb n="KR3e0096_WYG_052-21b"/>
　定一對畫其病良已肝色變黒臭不可近棄之地犬<lb/>
　不食下有小指大一㸃尚硬乃肝小未貼滿所致竟<lb/>
　亦無他<hi>竒疾方張在五談</hi>
薛立齋治崑山張舉人元忠孟秋患腰疽瘡頭如大豆<lb/>
　粒根大三寸許微腫畧赤虚症悉具用桑枝灸患處<lb/>
　服活命飲一劑腫起色赤飲食仍少用香砂六君子<lb/>
　湯四劑食漸進後用大補藥膿雖成而不潰乃毎劑<lb/>
　加附子一片二劑後膿自涌出旬日而愈<lb/>
<pb n="KR3e0096_WYG_052-22a"/>
陸氏女初嫁患腰痛不腫脉沉滑神思倦怠此為内發<lb/>
　七情之火飲食之毒所致以托裡藥一劑下瘀膿升<lb/>
　許陳良甫曰瘡未潰内陷面青唇黒者不治果歿<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0096_WYG_052-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷五十二<lb/>
</p>
<p>
</p>
  </div>
</body>
</text>
</TEI>
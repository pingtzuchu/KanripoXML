<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷五</head> <lb/>
    <p>
<pb n="KR3e0096_WYG_005-1a"/>
欽定四庫全書<lb/>
　續名醫類案卷五<lb/>
　　　　　　　　　　　　　　　錢塘魏之琇撰<lb/>
　　厥<lb/>
孫兆杜壬同診仁宗最寵貴妃一日食次忽仆倒遍身卒冷<lb/>
　急奏上上乃急召孫杜既至奏曰不妨此乃氣厥爾<lb/>
　少頃吐即復甦也御坐良久果吐而甦上問因何而<lb/>
　得二人並奏曰此貴妃方食因憂怨氣上遂與食相<lb/>
<pb n="KR3e0096_WYG_005-1b"/>
　併故如此者吐即氣透故復甦也上問妃有何事如<lb/>
　此妃對曰陛下無嗣臣妾不能為陛下生皇嗣所以<lb/>
　自怨氣忽上逆至驚動聖駕上曰朕亦自責乃勞汝<lb/>
　致病耶因嘉奬孫杜之能良久曰醫道如此豈非良<lb/>
　醫也耶<hi>醫學綱目</hi>
于敖青衣為崔侍御所得忽暴死梁革曰此非死乃尸<lb/>
　厥也刺心及臍下數處衣以單衣卧牀上縛其手足<lb/>
　置微火於牀下稍甦以葱粥灌之而青衣遂活<hi>凡病尸厥</hi>
<pb n="KR3e0096_WYG_005-2a"/>
　<hi>呼之不應徐應秋脉伏者死脉大反者死</hi>
竇材治一人因大惱悲傷得病晝則安靜夜則煩悶不<lb/>
　進飲食左手無脉右手沈細世醫以死症論之竇曰<lb/>
　此腎厥病也因寒氣客肝腎二經灸中腕五十壯闗<lb/>
　元五百壯毎日服液丹四神丹至七日左手脉生少<lb/>
　頃大便下青白膿數行全安此由真氣大衰非藥能<lb/>
　治惟艾火灸之<hi>原注此症非灸法不愈非丹藥不效二者人多不能行醫人僅用泛常藥</hi>
　<hi>以治其何能生</hi>
<pb n="KR3e0096_WYG_005-2b"/>
一婦人産後發昏二目帶濇面上發麻牙闗緊急二手<lb/>
　拘攣竇曰此胃氣閉也<hi>亦由肝氣上逆胃之大絡而成厥</hi>胃脉挾口<lb/>
　環脣出於齒縫故見此症令灸中脘五十壯即日而<lb/>
　愈<hi>原注若産後血厥倉公白微湯</hi>
一婦人時時死去已二日矣凡醫作風治之不效竇與<lb/>
　灸中脘五十壯即愈<hi>此即尸厥</hi>
張子和治一人痰厥不知人牙闗緊急諸藥不能下候<lb/>
　死而已張見之問侍病者曰口中曽有涎否曰有遂<lb/>
<pb n="KR3e0096_WYG_005-3a"/>
　先以防風藜蘆煎湯調𤓰蒂末灌之口中不能下乃<lb/>
　取長蛤甲磨去刃以紙裹其尖灌于右鼻竅中嘓然<lb/>
　下咽有聲後灌其左竅亦然曰可治矣良久涎不出<lb/>
　遂以砒石一錢又投之鼻中忽偃然仰面似覺有痛<lb/>
　斯須吐噦吐膠涎數升頗腥砒石尋常勿用以其病<lb/>
　大非如此莫能動然無𤓰蒂亦不可便用宜消息之<lb/>
　大凡中風痰塞往往止斷為風專求風藥靈寶至寶<lb/>
　誤人多矣故劉河間治風捨風不論先論二火也<lb/>
<pb n="KR3e0096_WYG_005-3b"/>
常仲明之妻毎遇冬寒兩手熱痛張曰四肢者諸陽之<lb/>
　本也當夏時散越而不痛及乎秋冬收斂則痛以三<lb/>
　花神佑丸大下之熱遂去<hi>此熱氣厥也</hi>
張叟年六十餘病熱厥頭痛以其用漏藥時已一日間<lb/>
　矣加之以火其人先利年髙身困出門見日而暈不<lb/>
　知人家人驚惶欲揉撲之醫曰大不可擾續與西𤓰<lb/>
　凉水蜜雪少頃而甦葢病者年髙氣泄痰涌脉亂身<lb/>
　厥内有炎火外有太陽是以跌仆若是擾之便不救<lb/>
<pb n="KR3e0096_WYG_005-4a"/>
　矣惟安神定思以凉水投之以靜靜便屬水自然無<lb/>
　事臨症者當諳練也<lb/>
常仲明之子自四嵗得風痰疾至十五嵗轉甚毎月發<lb/>
　一兩次發必頭痛痛則擊數百拳出黄緑涎一兩盞<lb/>
　方已比年發益頻目見黑花發則昏不知人<hi>厥也</hi>三四<lb/>
　日方省諸醫皆用南星半夏化痰之藥終無一效偶<lb/>
　遇張於㶏水之南鄉以雙解散發汗次以苦劑吐痰<lb/>
　病去八九續以分劑平調自春至秋方獲全愈<lb/>
<pb n="KR3e0096_WYG_005-4b"/>
莊一生治金壇庠友張逢甫内人方食時觸暴怒忽仆<lb/>
　地氣遂絶一醫用皁角灰吹鼻中不嚏用湯藥灌之<lb/>
　不受延至午夜謂必不治告去急叩莊過視之六脉<lb/>
　尚全而獨氣口沈伏細尋之滑甚曰此肝木之氣逆<lb/>
　衝入胃胃中素有痰致痰夾食閉胃口氣不得行而<lb/>
　暴絶也但歴時久湯藥不入矣急宜吐之可活所謂<lb/>
　木鬱則達之也亟令覆其身垂首向牀下以鵝翎蘸<lb/>
　桐油啓齒探入喉中展捎引吐出痰與食纔一口氣<lb/>
<pb n="KR3e0096_WYG_005-5a"/>
　便稍通再探吐至兩三口便覺油臭以手推翎但不<lb/>
　能言莊曰無妨矣知其體怯不宜多吐急煎枳橘推<lb/>
　蕩之藥灌之盡劑而甦後以平肝和胃藥調理數劑<lb/>
　復故此因暴怒怒則氣上逆痰因氣壅故現斯症耳所<lb/>
　謂尸厥也治厥往往有誤予故表其症以示後來云<lb/>
　<hi>廣筆記</hi>
季虬曰太學朱方仲内人稟賦極弱兼之作勞善怒内<lb/>
　熱怔忡膽虚氣怯已三四年矣壬申夏忽發厥冒氣<lb/>
<pb n="KR3e0096_WYG_005-5b"/>
　痰上升則兩目上竄手足發搐不省人事初時一月一<lb/>
　發三四日後則連發不止日夜㡬百次牛黄竹瀝遍<lb/>
　嘗不效予計已窮意欲用參附峻補因其時常口渴<lb/>
　大便不通不敢輕投適一友至極其讚决謂非附不<lb/>
　可强用附子二錢人參六錢作一劑投下午後進藥<lb/>
　黄昏發大熱煩躁渇甚不兩日斃矣此固非因附子<lb/>
　而然第症候决不宜用儌倖之念不可試也<hi>同上</hi>
張意田乙酉嵗治一人忽患泄㵼數次僵仆不醒神昏<lb/>
<pb n="KR3e0096_WYG_005-6a"/>
　目瞪肉瞤口噤狀若中風脉之沈弦而緩手足不冷<lb/>
　身强無汗鼻色青兩頤紅此肝鬱之復也用童便慈<lb/>
　葱熱服稍醒以羌活防風柴胡鈎藤香附梔子之屬<lb/>
　次用天麻白术湯加歸芍丹梔而愈或問肝鬱之復故<lb/>
　曰運氣不和體虚人得之本年陽明燥金司天金運<lb/>
　臨酉為不及草木反榮因去冬晴暘無雪冬不濳藏<lb/>
　初春乗其未藏而草木反得早榮矣燥金主肅殺木<lb/>
　欲達而金勝之故近日梅未標而吐華密霰凄風交<lb/>
<pb n="KR3e0096_WYG_005-6b"/>
　亂其側木氣鬱極則必思復經所謂偃木飛沙筋骨<lb/>
　掉眩風熱之氣陡然上逆是為清厥今其脉沈弦而<lb/>
　緩乃風木之象因審量天時用童便慈葱使之速降<lb/>
　濁陰透轉清陽則神氣自清用羌防等以舒風木香<lb/>
　附梔子解肝而清鬱火再用天麻白术湯加歸芍丹<lb/>
　梔培土清火暢肝木以成春雖不能斡旋造化亦庶<lb/>
　㡬不背天時也已<lb/>
李東垣治中書脚膝尻腰皆冷脉沈數有力用黄蘗滋<lb/>
<pb n="KR3e0096_WYG_005-7a"/>
　腎丸再服而愈<lb/>
汪石山治一人卒厥暴死不知人先前因微寒數發熱<lb/>
　面色痿黄六脉沈弦而細知為中氣久鬱所致與人<lb/>
　參七氣湯一服藥未熟而暴絶汪令一人緊抱以口<lb/>
　接其氣徐以熱薑湯灌之禁止喧閙若少移動則氣<lb/>
　絶不返矣有頃果甦温養半月而安不特此症為然<lb/>
　凡中風中氣中寒暴厥俱不得妄動以斷其氣内經<lb/>
　明言氣復返則生若不諳而擾亂其氣不得復致夭<lb/>
<pb n="KR3e0096_WYG_005-7b"/>
　枉者多矣<lb/>
　　遇卒暴病者病家醫士皆宜知此葢暴病多火擾<lb/>
　　之則正氣散而死也予女年十八忽暴厥家人不<lb/>
　　知此羣集喧閙又扶挾而徙之他所致甦而復絶<lb/>
　　救無及矣今錄張汪二案五内猶摧傷也<lb/>
盛用敬治一婦卒厥昏昏若醉手足筋牽盛診之六脉<lb/>
　俱脱忽有麻衣者在側問其人則病者之壻也問其<lb/>
　服妻之服也問其妻子死僅半月死以産後症忽悟<lb/>
<pb n="KR3e0096_WYG_005-8a"/>
　曰此病必憂鬱所致以木香流氣飲投之一服而瘥<lb/>
　<hi>呉江縣志</hi>
陸怡華亭人善醫汴人段氏客比隣一夕溘死怡取馬<lb/>
　櫪去底置大釡止舁死者内之蒸以葱藥及旦皮腐<lb/>
　而氣復<hi>江南通志</hi>
孫文垣治丁耀川長姊常患暈厥<hi>諸風掉眩俱屬於肝</hi>吐痰碗許<lb/>
　乃甦<hi>痰因火動</hi>一月三五發後又口渴五更倒飽<hi>二字新</hi>腸<lb/>
　鳴腹疼泄㵼小水短濇咳𠻳<hi>皆肝火為患</hi>脉之兩寸濡弱<lb/>
<pb n="KR3e0096_WYG_005-8b"/>
　兩闗滑大此中焦痰積所致也<hi>却是標症</hi>先與二陳湯加<lb/>
　蒼术山楂麥芽以健脾為臣以白芍止痛為君以滑<lb/>
　石澤㵼引濕從小便出為佐黄芩為裨使服十帖二<lb/>
　陰之痛俱止<hi>前未敘明</hi>改以六味加知蘗牛膝而愈<lb/>
　　按此女之病稟母氣也予常見父母有肝病者其<lb/>
　　子女亦多有之兹病厥亦肝病也其母病甚在二<lb/>
　　陰見鬱症門<lb/>
白仰雲令眷毎觸怒即暈厥必閉門合目靜坐不令人<lb/>
<pb n="KR3e0096_WYG_005-9a"/>
　在旁<hi>可見此病不宜擾之</hi>手足皆冷汗出如雨氣息俱㣲越一<lb/>
　時許甦如常原以項生瘰癧多服女醫班猫等毒藥<lb/>
　致脾胃損元氣虧也年三十八未嘗生育欲睡則腿<lb/>
　必搥敲既睡則心常驚跳經將行小腹先疼二日色<lb/>
　紫有塊<hi>以上無非肝病</hi>惟肌肉飲食如常人<hi>脾胃不病</hi>診之兩寸<lb/>
　短弱左闗大而有力右闗滑左尺滑右尺沈細據脈<lb/>
　肺氣虚肝木實胃木實胃中有痰之症也<hi>木熱則流脂斷無肝</hi>
　<hi>火盛而無痰者不必責諸胃也</hi>用六君子湯加丹參酒連青皮外與<lb/>
<pb n="KR3e0096_WYG_005-9b"/>
　珠母丸及獨活湯調理而安<hi>二方出醫學綱目</hi>
龔子才治劉司冦患卒倒不省人事口眼相引手足戰<lb/>
　掉一醫作風治一醫以痰火治俱罔效診之六脉沈<lb/>
　數氣口緊此非風非痰乃氣夾食也其家人始悟曰<lb/>
　適正食之際被惱怒所觸遂致如此用行氣香蘇散<lb/>
　加木香青皮山楂即愈<hi>萬病回春</hi>
喻嘉言治呉添官生母時多暴怒致經行復止入秋以<lb/>
　來漸覺氣逆上厥如畏舟船之狀動則暈去久久卧<lb/>
<pb n="KR3e0096_WYG_005-10a"/>
　於牀中時若天翻地覆不能强起百治不效因用人<lb/>
　參三五分畧寧片刻最後服至五錢一劑日費數金<lb/>
　至家財盡費病轉凶危大熱引飲腦間如刀劈食少<lb/>
　㵼多已治木矣喻診之謂可救葢怒甚則血菀於上<lb/>
　而氣不返於下者名曰厥巔疾厥者逆也巔者髙也<lb/>
　氣與血俱逆於髙巔故動輒眩暈也又上盛下虚者<lb/>
　過在足少陽肝膽之穴皆絡於腦鬱怒之火上攻於<lb/>
　腦得補而熾其痛如劈同為厥巔之疾也風火相煽<lb/>
<pb n="KR3e0096_WYG_005-10b"/>
　故振摇而蒸熱木土相陵故艱食而多㵼也於是㑹<lb/>
　内經鐵落鎮墜之意以代赭石龍膽草蘆薈黄連之<lb/>
　屬降其上逆之氣以蜀漆丹皮赤芍之屬行其上菀<lb/>
　之血以牡蠣龍骨五味之屬斂其浮㳺之神最要在<lb/>
　毎劑中生入猪膽汁二枚葢以少陽熱熾膽汁必乾<lb/>
　亟以同類之物濟之病者藥入口便若神返其舎忘<lb/>
　其苦口連進十數劑熱退身凉食進㵼止能起行數<lb/>
　步然尚覺身輕如葉不能久支因恐藥味太苦不宜<lb/>
<pb n="KR3e0096_WYG_005-11a"/>
　多服减去猪膽及蘆薈等藥加入當歸一錢人參三<lb/>
　錢薑棗為引平調數日全愈<lb/>
李士材治晏給諫夫人先患胸腹痛次日卒然暈倒手<lb/>
　足厥逆時有醫者以牛黄丸磨就將服矣診之六脉<lb/>
　皆伏惟氣口稍動此食滿胸中陰陽否隔升降不通<lb/>
　故脉伏而氣口獨見也取陳皮砂仁各一兩薑八錢<lb/>
　鹽三錢煎湯以指探吐得宿食五六碗六脉盡見矣<lb/>
　左闗弦大胸腹痛甚知為大怒所傷也以木香青皮<lb/>
<pb n="KR3e0096_WYG_005-11b"/>
　橘紅白术香附煎服兩劑痛止更以六君子加木香<lb/>
　烏藥調理十餘日方瘥<lb/>
一人年五旬荒於酒色忽頭痛發熱醫以羌活湯散之<lb/>
　汗出不止昏暈不省李為灸闗元十壯而醒四君子<lb/>
　加薑桂日三劑至三日少康因勞怒復發厥用好參<lb/>
　一兩熟附三錢煨薑十片煎服稍醒但一轉側即厥<lb/>
　一日之間計厥七次服參三兩至明日以羊肉羮糯<lb/>
　米粥與之尚厥二三次至五日而厥定乃泣而問之<lb/>
<pb n="KR3e0096_WYG_005-12a"/>
　可再生否曰脉有根蒂但元氣虚極非三載調攝不<lb/>
　能康也幸其恪信堅守兩月之間服參四斤三年之<lb/>
　内煎劑六百帖丸藥七十斤方得步履如初親友衆<lb/>
　多議論雜出<hi>此最病家大忌</hi>若非病人任之耑久而見疑服<lb/>
　藥必怠未有獲生者也<lb/>
張路玊治顧允祥之内暴怒傷食喘脹逆歪<hi>怒則氣上</hi>醫者<lb/>
　誤認風邪而與表藥遂昏憒目瞪不語呼之不省<hi>鼔動</hi>
　<hi>肝邪而盛厥</hi>診之其脉六部濇伏知為痰因氣閉所致本<lb/>
<pb n="KR3e0096_WYG_005-12b"/>
　當因勢利𨗳探吐以通其竅緣病家畏其吐劇遂與<lb/>
　𨗳痰湯加菖蒲逺志一啜便能語言更與前藥加㯽<lb/>
　榔鐵落得下而安<lb/>
黄履素曰凡人精神極壯實者偶患痰厥可服牛黄丸<lb/>
　友人屠伯尚忽然痰壅不能語服牛黄丸立愈余姊<lb/>
　丈周公美一日忽神呆目怒頃之痰湧手揚足擲有<lb/>
　類中風不服藥次日自愈此等稟賦百無一二<lb/>
楊太史夫人忽然暈倒醫以中風之藥治之不效李診<lb/>
<pb n="KR3e0096_WYG_005-13a"/>
　之左闗弦急右闗滑大而輭本因元氣不足又因怒<lb/>
　後食停先以理氣消食藥進之下黑屎數枚急以六<lb/>
　君子加薑汁服四劑而後暈止更以人參五錢芪术<lb/>
　半夏各三錢茯苓歸身各二錢加减調理兩月而愈<lb/>
薛立齋治一婦人因怒發搐嘔吐痰涎口禁昏憒氣口<lb/>
　脉大于人迎此氣滯而食厥用平胃㪚加茯苓半夏<lb/>
　木香治之而甦更以六君子湯加木香漸愈乃去木<lb/>
　香又二十餘劑而痊<lb/>
<pb n="KR3e0096_WYG_005-13b"/>
陸養愚治許省南忽得暴疾如中風口不能言目不識<lb/>
　人四肢不舉服蘇合牛黄丸不效或與小續命湯反<lb/>
　増喘急壯熱手足厥逆或以六脉沈㣲擬用附子理<lb/>
　中湯診之兩寸似有似無兩尺難以求索此由氣壅<lb/>
　逆而然非不足而欲脱也按其胸即眉為之皺按其<lb/>
　腹即體為之舉詢其由因日間煩冗無暇喫飯至晚<lb/>
　陪客畢即病發曰饑極過飽此食中也昏憒不語脉<lb/>
　伏皆飲食填塞清𨗳所致四肢不舉經謂土太過之<lb/>
<pb n="KR3e0096_WYG_005-14a"/>
　病也初時一吐即已今已一二日上中下俱受病當<lb/>
　吐下消𨗳以分殺其勢乃先以生薑淡鹽湯探之湧<lb/>
　痰涎湯水數椀少頃神思少清診之寸闗逼逼而來<lb/>
　又以稜茂㯽枳橘麴木香白豆仁萊菔子煎送潤字<lb/>
　丸五錢下三四行勢大减再診闗尺俱見且沈實有<lb/>
　力第胸腹按之猶痛再以前方煎送潤字丸二錢四<lb/>
　日後方與稠粥改用二陳少佐歸芍以養榮血參术<lb/>
　以扶胃氣木香豆仁以寛其未盡之痞旬日而安<lb/>
<pb n="KR3e0096_WYG_005-14b"/>
陸肖愚治潘碧之痞旬日而安五旬因大怒後忽然倒<lb/>
　仆牙闗緊急脉之兩寸闗滑大兩尺沈無以稀涎散<lb/>
　薺水調撬牙灌之吐痰盆許少頃而甦第人事尚未<lb/>
　清爽再診寸闗稍平兩尺已起以二陳加貝母黄連<lb/>
　香附數劑而安<lb/>
陸祖愚治郁仲開勞心之後復感怒氣清晨篦頭未畢<lb/>
　忽然昏暈四肢厥逆口目不開喉聲如鋸二便不利<lb/>
　脉之左三部弦滑而數右三部沈實有力此痰厥也<lb/>
<pb n="KR3e0096_WYG_005-15a"/>
　先用牛黄一分連灌四五丸再用陳皮貝母花粉膽<lb/>
　星黄芩黄蘗枳實𤓰蔞前胡桔梗皁莢薑汁竹瀝頓<lb/>
　服湧去稠痰二三碗前方去皁莢陳皮加青皮二劑<lb/>
　行二次其老痰俱從便出症頓减後用健脾養血清<lb/>
　火消痰之劑調理而安<lb/>
鄭顯夫年六十餘因大怒遂昏仆四肢不用余以怒則<lb/>
　火起於肝以致手足厥陰二經之氣閉而不行故神<lb/>
　無知怒甚則傷於筋縱之若不容故手足不用急以<lb/>
<pb n="KR3e0096_WYG_005-15b"/>
　連蘗㵼其上逆之火香附降其肝氣一二日神智漸<lb/>
　回後以調氣血壯筋骨之劑補之一日安<hi>藥要或問醫説續編</hi>
朱丹溪治吕宗信有積塊足冷至膝用大承氣湯加減<lb/>
　下之其塊厥皆愈<hi>積塊易知足冷為實熱之厥人或未知八厥門</hi>
呉洋治里人病歸自浙四肢厥冷六脉若亡尸寢旬餘<lb/>
　水漿不入衆醫以為死矣洋至曰此熱厥也乃就浴<lb/>
　室貯盤水水皆汲新版築傅之卧病者其上則以青<lb/>
　布羃四體挹水沃之即以水蘸病者脣欲得水甚遂<lb/>
<pb n="KR3e0096_WYG_005-16a"/>
　盡其量而飲之乃瘥<hi>太函集</hi>
呉橋過章祁有人遮道告曰汪一洋年五十所溲血後<lb/>
　發熱畢致諸醫或以為傷寒劑以發散或以為痢後<lb/>
　虚損劑以補中久之讝語昏迷四肢厥冷葢不食者<lb/>
　旬日矣即其家絶望以待盡願一診之橋曰此熱厥<lb/>
　也吾能活之則予石膏黄連湯一服而蘇再而間五<lb/>
　服而愈<hi>同上</hi>
鮑緑飲妹病厥昏不知人目閉鼻煽年壽環口皆青手<lb/>
<pb n="KR3e0096_WYG_005-16b"/>
　足時時抽掣自夜分至巳牌湯水不入脉之大小參<lb/>
　伍無倫次謂此肺金大虚肝火上逆火極似風之候<lb/>
　唯獨參湯可愈他藥必不受也參已煎或沮之遂不<lb/>
　敢與一醫用菖蒲逺志以開心氣茯神棗仁以安神<lb/>
　麥冬貝母以清痰辰砂鐵鏽水以鎮墜奈藥從左灌<lb/>
　入即從右流出絶不下咽羣視束手時已過晡再視<lb/>
　之則面額間漸變黑色令急灌參湯猶可活乃以茶<lb/>
　匙注之至六七匙喉間汨然有聲已下咽矣察其牙<lb/>
<pb n="KR3e0096_WYG_005-17a"/>
　闗漸開再以米飲一盞和參湯灌下遂目開身動面<lb/>
　額青黒之氣豁然消去徐飲薄粥一甌起坐而愈後<lb/>
　嘗復厥但不甚唯與地黄沙參麥冬杞子即瘥<lb/>
顧氏女年十六内臁有瘡三陰之病其素也以嵗暮勞<lb/>
　于女工脇痛發咳𠻳吐痰一醫與廣半荆防香砂枳<lb/>
　桔等三四劑覺中腕有物如拳上頂食不能下又一<lb/>
　老醫謂此痰也其盛盈斗必消去乃已其方與前方<lb/>
　増蒼术厚朴竹瀝薑汁服二劑病益劇延治開嵗之<lb/>
<pb n="KR3e0096_WYG_005-17b"/>
　二日也比至則曰死矣無庸診也詢死㡬時曰天黎<lb/>
　明忽目閉口張挺卧僵直呼喚不應湯水不入詢其<lb/>
　胸腹如何其母按之曰猶暖遂入診已無脉面死白<lb/>
　殺青牙齦迸紫血亦已凝沍令曳其四肢尚軟謂本<lb/>
　元虚勞役而病誤行燥散傷其肺金致肝木挾痰上逆<lb/>
　又加酷暴之品遂令水涸木枯而厥冒第痰食之厥<lb/>
　可一吐而甦此陰亡陽越之厥唯有魂升魄降而已<lb/>
　今生氣未絶姑以熟地二兩杞子一兩沙參麥冬各<lb/>
<pb n="KR3e0096_WYG_005-18a"/>
　五錢急煎徐灌但慮其不下咽耳下咽即活乃如言<lb/>
　次日延診告以初時藥不能下以簪撬灌久之入咽<lb/>
　有聲今起坐矣前方减半入蔞仁二錢八劑全愈後<lb/>
　數年出嫁不得于姑脇痛不能卧一醫令木香為末<lb/>
　調服一錢許服竟一厥而終<lb/>
　　痙<hi>痙症詩曰强直反如弓神昏似中風痰流脣口動瘛瘲與癎同</hi>
許叔㣲治一人項强筋急不可轉側自午後發黄昏時<lb/>
　定此肝腎二臟受風也謂此必先從足起少陰之筋<lb/>
<pb n="KR3e0096_WYG_005-18b"/>
　自足至項筋者肝之合今日中至黄昏陽中之陰肺<lb/>
　也自離至兑陰旺陽弱之時故靈寶畢法云離至乾<lb/>
　腎氣絶而肝氣弱肝腎二臟受邪故發於此時用宣<lb/>
　州木𤓰二个取葢去瓤沒藥二兩乳香二錢半二味<lb/>
　入木𤓰内縛定飯上蒸三四次爛研成膏每用三錢<lb/>
　入生地黄汁半盞無灰酒二盞煖化温服及都梁丸<lb/>
　服之而愈<lb/>
易思蘭治宗室毅齋年五十二素樂酒色九月初忽倒<lb/>
<pb n="KR3e0096_WYG_005-19a"/>
　地昏不知人事若中風狀目閉氣粗手足厥冷身體<lb/>
　强硬牙闗緊閉有以為中風者有以為中氣中痰者<lb/>
　用烏藥順氣散等藥俱不效又有作陰治者用附子<lb/>
　理中湯愈加痰響五日後召易診治六脉沈細緊滑<lb/>
　愈按愈有力問此何病曰寒濕相搏痙症也痙屬膀<lb/>
　胱當用羌活勝濕湯主之先用稀涎散一匕吐痰一<lb/>
　二碗昏憒即醒隨進勝濕湯六劑全愈以八味丸調<lb/>
　理一月精神復常<lb/>
<pb n="KR3e0096_WYG_005-19b"/>
張路玉治呉江郭邑侯公子患柔痙用桂枝湯及六味<lb/>
　地黄湯咸加蝎尾服之而愈<lb/>
朱丹溪治王秀濕熱大作脚痛手筋拘攣足乏力生地<lb/>
　當歸川芎白术各二錢蒼术一錢甘草炙三分木通<lb/>
　五分煎湯下大補丸三十丸大補丸須炒煖<lb/>
張子和治新寨馬叟年五十九因秋欠稅官杖六十得<lb/>
　驚氣成風搐已三年矣病大發則手足顫掉不能持<lb/>
　物食則令人代哺口目張睒脣舌嚼爛抖擻之狀如<lb/>
<pb n="KR3e0096_WYG_005-20a"/>
　線引傀儡毎發市人皆聚觀夜卧發熱衣被盡去遍<lb/>
　身燥痒中熱而反外寒久欲自盡傾産求醫至破其<lb/>
　家而病益堅叟之子邑中舊小吏也以訊張張曰此<lb/>
　病甚易治若隆暑時不過一涌再涌奪則愈矣今以<lb/>
　秋寒可三之如未更刺俞穴必愈先以通聖散汗之<lb/>
　繼服涌劑出痰三四升如雞黄成塊狀如湯熱叟以<lb/>
　手顫不能自探妻與代探咽嗌腫傷昏憒如醉約一<lb/>
　二時許稍稍醒又下數行立覺足輕顫减熱亦不作<lb/>
<pb n="KR3e0096_WYG_005-20b"/>
　足亦能走手能巾櫛自持匙筯未至三湧病去如濯<lb/>
　病後但覺極寒張曰當以食補之久則自退葢大疾<lb/>
　之去衛氣未復故宜以散風𨗳氣之藥切不可以熱<lb/>
　劑温之恐反成他病也<lb/>
　　琇按是症本因驚而得尤不能無鬱也葢驚入心<lb/>
　　口受之則為顛癎今心不受而反傳之肝而為瘛<lb/>
　　瘲亦母救其子之義也肝病則乗其所勝於是生<lb/>
　　風生痰怪症莫測治以上涌下泄乃發而兼奪之<lb/>
<pb n="KR3e0096_WYG_005-21a"/>
　　理並行不悖張案於此症尤為合法<lb/>
黄如村一叟兩手搐搦狀如曳鋸冬月不能覆被張之<lb/>
　舞陽道經黄如不及用藥針其手大指中中注穴上<lb/>
　曰自肘以上皆無病惟兩手搐搦左氏所謂風淫末<lb/>
　疾者此也或刺後谿手太陽穴也屈小指握紋盡處<lb/>
　是穴也<lb/>
完顔氏病搐先右臂并右足約搐六七十數兩目直視<lb/>
　昏憒不識人㡬月餘求治先逐其寒痰三四升次用<lb/>
<pb n="KR3e0096_WYG_005-21b"/>
　導水禹功散泄二十餘行次服通聖散辛凉之劑不<lb/>
　數月而瘥<lb/>
薛立齋治一婦人素有内熱月經不調經行後四肢不<lb/>
　能伸卧牀半載或用風濕痰火之劑不效其脉浮緩<lb/>
　按之則濇名曰瘲症屬風寒所乗用加味逍遥散加<lb/>
　肉桂防風四劑頓愈更以八珍湯調理兩月餘而痊<lb/>
一婦人素經行後期因勞怒四肢不能屈名曰瘲症此<lb/>
　血虚而風熱所乗先用八珍湯加鈎藤柴胡漸愈更<lb/>
<pb n="KR3e0096_WYG_005-22a"/>
　佐以加味逍遥散調理而痊<lb/>
一婦人素有火忽然昏憒瘈瘲抽搐善伸數次四肢筋<lb/>
　攣痰涎上升此肺金燥甚血液衰少而然也用清燥<lb/>
　湯六味丸兼服尋愈<lb/>
一婦人因怒經事淋瀝半月方竭遇怒其經即至甚則<lb/>
　口噤筋攣鼻衂頭痛痰痙搐搦瞳子上視此肝火熾<lb/>
　甚以小柴胡湯加熟地山梔鈎藤治之後不復發<lb/>
一婦人素陰虚患遍身搔痒誤服祛風之藥口噤抽搐<lb/>
<pb n="KR3e0096_WYG_005-22b"/>
　肝脉洪數薛曰肝血為陰為水肝氣為陽為火此乃<lb/>
　肝經血虚火盛耳宜助陰血抑肝火用四物麥冬五<lb/>
　味鈎藤炙甘調理而痊<lb/>
一婦人發瘈遺溺自汗面赤或時面青飲食如故肝脉<lb/>
　弦緊此肝經血燥風熱名瘈也肝主小便其色青入<lb/>
　心則赤法當滋陰血清肝火遂用加味逍遥散不數<lb/>
　劑諸症悉退而安<lb/>
許叔㣲云同官歙丞張德操常言其内子昔患筋攣脚<lb/>
<pb n="KR3e0096_WYG_005-23a"/>
　不得屈伸逾年動則令人抱持求醫於泗水楊吉老<lb/>
　云此筋病宜服下三方一年而愈春夏服養血地黄<lb/>
　丸熟地蔓荆山萸狗脊地膚子白术乾漆蠐螬天雄<lb/>
　車前萆薢山藥澤㵼牛膝秋服羚羊湯羚羊角肉桂<lb/>
　附子獨活白芍防風川芎冬服烏頭湯大烏頭細辛<lb/>
　川椒甘草秦艽附子官桂白芍乾薑茯苓防風當歸<lb/>
　獨活<lb/>
馬元儀治章氏婦患頭身振摇手足瘈瘲諸治不效診<lb/>
<pb n="KR3e0096_WYG_005-23b"/>
　之兩脉浮虚兼濇浮為氣虚濇為血傷得之憂思勞<lb/>
　鬱陽明損甚也葢陽明胃為氣血海主束骨而利機<lb/>
　闗若氣血不充則筋脉失養而動惕不寧仲景云發<lb/>
　汗則動經身為振振者茯苓桂枝术甘草湯主之凡<lb/>
　汗傷脉津液猶足擾動經脉况氣血内涸乎但<lb/>
　彼有外邪搏飲當滌飲散邪<hi>苓桂</hi>俾津液四布以滋<lb/>
　養氣血筋脉此屬勞鬱所傷必峻補陽明使氣血<lb/>
　内盛以充灌周身令服參乳兩月而安<lb/>
<pb n="KR3e0096_WYG_005-24a"/>
立齋治一人感冒後發痙不醒人事磨傷膂肉三寸許<lb/>
　一塊此膀胱經必有濕熱診其脉果數謂此死肉最<lb/>
　毒宜速去之否則延潰良肉多致不救遂取之果不<lb/>
　知疼痛因痙不止疑為去肉所觸謂此風熱未已彼<lb/>
　不聽另用乳末之劑愈甚復以祛風消毒藥敷貼查<lb/>
　春田飲以祛風凉血降火化痰之劑而愈金工部載<lb/>
　陽傷寒後亦患此甚危亦取去死肉以神效當歸膏<lb/>
　敷貼以内疎黄連湯飲之狂言愈盛其脉愈大更以<lb/>
<pb n="KR3e0096_WYG_005-24b"/>
　凉膈散二劑又以四物湯加苓連數劑而愈凡患瘡<lb/>
　者責效太迫服一二劑未應輒改服他藥反致有誤<lb/>
　不思病有輕重治有緩急而㮣欲效于一二劑之間<lb/>
　難矣况瘡瘍一症其所由來固深以久又形症在肌<lb/>
　肉潰損較之感冒無形之疾不同安可旦夕取效患<lb/>
　者審之<lb/>
呉橋治程嗣恩故肥白藥瘍過當腠䤚皆疎始覺汗多<lb/>
　久而益甚一發則下如雨厥逆反張口噤目瞪痰喘<lb/>
<pb n="KR3e0096_WYG_005-25a"/>
　並作良久氣反小便不禁瞑不能言旬日益深日十<lb/>
　數作諸醫謝去橋至而按諸方則曰經云汗多亡陽<lb/>
　此柔痙也諸君失之矣乃重參芪次附桂芍藥次龍<lb/>
　骨牡礪飲之半劑而寢復者將升屋而號橋曰藥中<lb/>
　病而行得寢乃復非死也亟為粥湯待之㖽之呻吟<lb/>
　呼粥湯少進再劑而愈三月而後初<hi>太函集</hi>
　　頭暈<lb/>
竇材治一人頭風發則旋暈嘔吐數日不食為針風府<lb/>
<pb n="KR3e0096_WYG_005-25b"/>
　穴向左耳入三寸去來留十三呼病人頭内覺麻熱<lb/>
　方令吸氣出針服附子半夏湯永不發華陀針曹操<lb/>
　頭風亦針此穴立愈但此穴入針人即昏倒其法向<lb/>
　右耳横下針則不傷大筋而無暈乃千金妙法也<hi>此針</hi>
　<hi>法奇妙須與髙手針家議之方得無誤</hi>
龔子才診熊槐二官年六十餘身體胖大其脉下手即<lb/>
　得五至一止乃驚曰君休矣渠曰連日微覺頭暈别<lb/>
　無恙也何故出此願實教焉龔曰越十日用藥相哂<lb/>
<pb n="KR3e0096_WYG_005-26a"/>
　而退少頃聞中痰求救於龔知其必不可治令以香<lb/>
　油灌之即醒逾十日果卒<lb/>
張路玉治董司業夫人體雖不盛而恒有眩暈之疾診<lb/>
　其六脉皆帶微弦而氣口尤甚葢緣性多鬱怒怒則<lb/>
　飲食不思為眩暈矣豈平常肥多濕之痰可比例乎<lb/>
　為疏六君子方水泛為丸服之以培中土中土健運<lb/>
　當無敷化不及留結為痰而成眩暈之慮所謂治病<lb/>
　必求其本也<lb/>
<pb n="KR3e0096_WYG_005-26b"/>
朔客梁姓者邀診時當夏日裸坐盤餐倍於常人形偉<lb/>
　氣壯熱汗淋漓於頭項間診時不言所以切其六脉<lb/>
　沈實不似有病之候惟兩寸畧顯㣲數之象但切其<lb/>
　左則以右掌抵額切其右則以左掌抵額知其肥盛<lb/>
　多濕而夏暑久在舟中時火鼓激其痰而為眩暈也<lb/>
　詢之果然因與𨗳痰湯加黄蘗澤㵼茅术厚朴二服<lb/>
　而安<lb/>
呉友良年逾古稀頭目眩暈乃弟周維素擅岐黄與補<lb/>
<pb n="KR3e0096_WYG_005-27a"/>
　中益氣數服始用人參一錢加至三錢遂痞滿不食<lb/>
　坐不得卧三晝夜喃喃不休<hi>上盛下虚之症服補中益氣其害如此</hi>診<lb/>
　時見其面赤進退不常左頰聶聶瞤動其六脉皆促<lb/>
　或七八至一歇或三四至一歇詢其平昔起居云自<lb/>
　五十即絶慾自保飲啖且强此壯火爍陰兼肝風上<lb/>
　擾之兆與生料六味除去萸肉入鈎藤大劑煎服是<lb/>
　夜即得酣寢其後或加鱉甲或加龍齒或加棗仁有<lb/>
　時妄動怒火達旦不寧連宵不已則以秋石湯送靈<lb/>
<pb n="KR3e0096_WYG_005-27b"/>
　砂丹應如桴鼓盛夏酷暑則以大劑生脉散代茶後與<lb/>
　六味全料調理至秋而安<lb/>
陸養愚治陳巽源室向有頭眩之症不藥亦止八月中<lb/>
　旬偶作勞煩悶飲酒數杯坐月下更餘方寢便覺㣲<lb/>
　熱不安次早忽覺頭暈旋且微痛如在風雲中且比<lb/>
　平時較劇醫謂脉得浮數此熱極生風也用苓連山<lb/>
　梔等以清之二劑眩暈不减而頭痛如破上身如火<lb/>
　而欲厚覆又謂無痰不作暈再以清火之品合二陳<lb/>
<pb n="KR3e0096_WYG_005-28a"/>
　湯二劑亦不效脉之左手浮弦而緊右手浮數而弱<lb/>
　且寸强尺㣲右脉乃正氣之虚左脉乃邪氣之實尺<lb/>
　㣲寸强邪在上也此必乗虚感邪中於上焦所致經<lb/>
　曰筋骨血氣之精而與脉并為目系上屬於腦後出<lb/>
　於項中故邪中於項因逢其人之虚其入深則隨目<lb/>
　系以入于腦入于腦則腦轉腦轉則引目系急目系<lb/>
　急則目眩以轉矣今作勞以致煩悶非虚乎月下坐<lb/>
　至更餘頭項之間能不為霧露之清邪所中乎法當<lb/>
<pb n="KR3e0096_WYG_005-28b"/>
　驅上焦之邪補中焦之氣而徐議消痰清火則自愈<lb/>
　矣因先用參蘇飲加藁本二劑頭痛頓止眩亦少差<lb/>
　再以補中益氣佐以二陳芩連數劑而安<lb/>
張路玉治繆封君偶因小憤遂眩暈痞悶三日來服豁痰<lb/>
　利氣藥不應反覺疲倦飲食日减下元乏力診之六<lb/>
　脉似覺有餘指下畧無冲和之氣氣口獨滯不調時<lb/>
　大時小兩尺俱濡大少力此素多痰濕漸漬於水土<lb/>
　二經加以剥削之劑屢犯中氣疲倦少食迨所必至<lb/>
<pb n="KR3e0096_WYG_005-29a"/>
　法當先調中氣輸運水榖之精微然後徐圖温補下<lb/>
　元為疏六君子湯加當歸調營血庶無陽無以化之<lb/>
　虞<lb/>
龔子才治大學士髙中𤣥患頭目眩暈耳鳴眼黑如在<lb/>
　風雲中目中溜火或與清火化痰或與滋補氣血俱<lb/>
　罔效診之六脉洪數此火動生痰以酒蒸大黄三錢<lb/>
　為末茶下一服而愈葢火降則痰自清矣<lb/>
薛立齋治一婦人頭暈吐痰用化痰理氣藥肢體痠麻<lb/>
<pb n="KR3e0096_WYG_005-29b"/>
　服祛風化痰藥肢體常麻手足或冷或熱此脾土虚<lb/>
　而不能生肺金用補中益氣加花芩半夏炮薑二十<lb/>
　餘劑而愈後因怒吐痰自服清氣化痰丸飲食不進<lb/>
　吐痰甚多胸脇脹滿教用六君子倍加參术少加木<lb/>
　香數劑而愈<lb/>
陶天爵妾媵素多時患頭暈痰甚勞則肢體痿軟筋骨<lb/>
　作痛殊類風症以為腎虚不能納氣歸源用加减八<lb/>
　味丸而痊後因房勞氣腦頭暈項强耳下作痛此肝<lb/>
<pb n="KR3e0096_WYG_005-30a"/>
　火之症仍用前藥滋腎水生肝血制風火而愈<lb/>
張飛疇治一婦胸滿身熱六脉弦數無力形色倦怠渇<lb/>
　不甚飲云自逰虎丘暈船吐後汗出發熱頭痛服發<lb/>
　散四劑胸膈愈膨聞榖氣則嘔眩因熱不退醫禁粥<lb/>
　食已半月日惟飲清茶三四甌今周身骨肉痛楚轉<lb/>
　側眩暈嘔噦曰當風汗嘔外感有之已經發散矣吐<lb/>
　則飲食已去消尅則更傷脾脾虚故脹甚脾絶榖氣<lb/>
　則嘔土受木尅則暈宜勿藥惟與米飲繼進粥食使<lb/>
<pb n="KR3e0096_WYG_005-30b"/>
　脾土有主更議可也守其言竟不藥而愈<lb/>
立齋云上舎顧桐石㑹飲周上舎第問余曰向孟有涯<lb/>
　陳東谷俱為無嗣納寵已而得疾皆頭暈吐痰並用<lb/>
　蘇合香丸惟孟得生何也曰二症因腎虚不能納氣<lb/>
　而為頭暈不能制水而為痰涎陳専服攻痰行氣孟<lb/>
　専服益火補氣故耳後余他往桐石房勞過度亦患<lb/>
　前症或用清氣化痰愈甚顧曰我病是虚氣不能納<lb/>
　氣歸源治者不悟而殁惜哉<lb/>
<pb n="KR3e0096_WYG_005-31a"/>
昌平守王天成頭暈惡寒形體倦怠得食稍愈勞而益<lb/>
　甚寸闗脉浮大此脾肺虚弱用補中益氣加蔓荆子<lb/>
　而愈後因勞役發熱惡寒譫言不寐得食稍安用補<lb/>
　中益氣而痊<lb/>
大尹祝支山因怒頭暈抝内筋攣時或寒熱日晡熱甚<lb/>
　此肝火筋攣氣虚頭暈用八珍湯加柴胡山梔丹皮<lb/>
　二十餘劑而愈<lb/>
　　琇按肝火亦作頭暈不定屬之氣虚也經云諸風<lb/>
<pb n="KR3e0096_WYG_005-31b"/>
　　掉眩皆屬於肝肝之脉上絡巔頂余嘗以一<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>湯<lb/>
　　加呉萸炒黄連二三劑即愈<lb/>
朱丹溪治一男子年七十九嵗頭目昏眩而重手足無<lb/>
　力吐痰口口相續左手脉散大而緩右手緩而脉大<lb/>
　不及於左重按皆無力飲食畧减而㣲渇大便三四<lb/>
　日一行衆人皆與風藥至春深必死曰此皆大虚症<lb/>
　當以補藥大劑服之衆怒而去乃教用人參黄芪當<lb/>
　歸白芍白术陳皮濃煎作湯使下連蘗丸三十粒如<lb/>
<pb n="KR3e0096_WYG_005-32a"/>
　此者服一年半而精力如少壯時連蘗丸冬加乾薑<lb/>
　少許餘三時皆依本法連蘗皆薑汁炒為細末又以<lb/>
　薑汁煑糊為丸<lb/>
　　琇按此症大補而佐以連蘗妙不可言矣葢一眼<lb/>
　　注定肝腎二經以連清肝火蘗清腎火也既慮其<lb/>
　　寒重以薑汁製之可謂盡善然不若竟用地黄杞<lb/>
　　子如左歸加减尤為善中之善也<lb/>
陳自明治一婦人苦頭風作暈數年服太乙丹一粒吐<lb/>
<pb n="KR3e0096_WYG_005-32b"/>
　痰椀許遂不再發<hi>方見蟲門</hi>
馮楚瞻治金紹老夫人因嵗事積勞忽眩暈不省妄有<lb/>
　見聞語言雜亂診其脉細數無倫真隂真陽並虧已<lb/>
　極乗此初起即為挽回愈久愈虚愈虚愈脱矣用全<lb/>
　真一炁湯日進二劑毎劑人參八錢不十日而全瘳<lb/>
錢國賔治陳叔明幼年多讀飽學貧居自甘清淡有品<lb/>
　士也至三旬外一見日光即覺昏暈漸至見光昏暈<lb/>
　遂坐於帳凡有隙處莫敢窺如是二十年矣諸藥遍<lb/>
<pb n="KR3e0096_WYG_005-33a"/>
　嘗親友憐其品行時以升斗周之與診乃陽虚陰極<lb/>
　之症須返本還元之藥可治也用首經人乳臍帶胎<lb/>
　髮秋石煉蜜丸如芡實大硃砂為衣三更酒下一丸<lb/>
　月餘而愈適鈔有此丸因與之也<lb/>
　　麻木<lb/>
王損菴治大理卿韓珠泉遍身麻木不能舉動以神效<lb/>
　黄芪湯加减授之用芪一兩二錢參芍各六錢他稱<lb/>
　是一服减半彼欲速效遂併二服為一服服之旬日<lb/>
<pb n="KR3e0096_WYG_005-33b"/>
　病如失諭以元氣未復宜靜養完固而後可出渠不<lb/>
　能從盛夏遽出見朝謁客勞頓累日忽馬上欲墜仆<lb/>
　從者扶歸邀診視辭不治數日没嗚呼行百里者半<lb/>
　於九十可不戒哉<hi>治法彚</hi>
張路玉治沈步雲解組後以素稟多痰恒有麻木之患<lb/>
　為疏六君子湯服之頗騐而性不喜藥入秋以來漸<lb/>
　覺肢體不遂脉之得耎滑中有㣲之象仍以前方出<lb/>
　陳皮加歸芪巴㦸平調半月而安然此症首重撙節<lb/>
<pb n="KR3e0096_WYG_005-34a"/>
　方可保全毋徒恃藥力為也<lb/>
巴慈明婦産後眩暈心悸神魂離散若失臟腑之狀開<lb/>
　眼則遍體麻木如在雲霧之中必緊閉其目似覺少可<lb/>
　晝日煩躁夜則安靜服四物等則嘔逆不食薑附等<lb/>
　則躁擾不寧其脉虚大而數按之則散舉之應指此<lb/>
　心火浮散之象因艱産受驚痰飲乗虚襲入心包絡<lb/>
　中留伏膈上有入無出致綿延不已葢目開則諸竅<lb/>
　皆開痰火堵塞心竅所以神識無主目閉則諸竅皆<lb/>
<pb n="KR3e0096_WYG_005-34b"/>
　閉痰火濳伏不行故得稍安與東垣所云合眼則陽<lb/>
　氣不行疾迥别况晝甚夜輕明是上焦陽位之病與<lb/>
　理痰清火之劑諸症漸寧然或因驚恚或因飲食不<lb/>
　時舉發此伏匿膈火之痰無從搜滌也乗發時用獨<lb/>
　參湯下紫雪開通膈膜仍與前藥調補半年而愈<lb/>
黄履素曰余年四十七時忽患小指麻軟時作時止毎<lb/>
　夏愈而冬甚素聞指麻當防中風因講求預防之法<lb/>
　有言冝祛風化痰者其説大謬有言宜順氣活血者<lb/>
<pb n="KR3e0096_WYG_005-35a"/>
　謂氣行則痰自消血活則風自㓕其言近是及讀薛<lb/>
　氏醫案治蔣州判中滿吐痰頭暈指麻云中滿者脾<lb/>
　氣虧損也痰盛者脾氣不能運也頭暈者脾氣不能<lb/>
　升也指麻者脾氣不能用也遂以補中益氣湯加茯<lb/>
　苓半夏以補脾土用八味地黄丸以補土母而愈後<lb/>
　惑于乾坤生氣方云凡人手指麻軟三年後有中風<lb/>
　之疾可服搜風天麻二丸以預防之乃朝餌暮服以<lb/>
　致大便不禁飲食不進而殁夫預防之理當養氣血<lb/>
<pb n="KR3e0096_WYG_005-35b"/>
　節飲食戒七情逺帷幙可也若服前丸以預防適所<lb/>
　以招風取中也讀之快然遂確守其法葢於今十有<lb/>
　三年矣<lb/>
陸養愚治丁慕雲患麻木左手足不能舉惡風或時自<lb/>
　汗服小續命十一劑不效或謂風症宜大汗之小續<lb/>
　命以補養氣血之品故不效耳因倍風藥减參芍輩<lb/>
　二劑汗如雨反覺一身盡痛游走不定并右手足不<lb/>
　能舉昏沈厥逆甚危診之陽脉弦細而數陰脉遲濇<lb/>
<pb n="KR3e0096_WYG_005-36a"/>
　而空謂此雖似風然昔人云麻者氣虚木者血虚手<lb/>
　足不任者脾虚凡此三虚止宜調養氣血則風症自<lb/>
　除小續命正以風藥過倍血藥殊少何反倍風藥而<lb/>
　去參芍宜其劇矣仲景云大法夏宜汗以陽氣在外<lb/>
　也春月陽尚稚初出地下大汗之使衛氣亟奪而失<lb/>
　守榮血不隨所以遍身走痛昏沈厥逆皆氣血垂絶<lb/>
　之象也急用大料十全大補湯濃煎灌之少甦為灸<lb/>
　風池百㑹肩井曲池間使三里六穴各數壯以防中<lb/>
<pb n="KR3e0096_WYG_005-36b"/>
　臟之危自此諸症漸减飲食漸進第大便常結痞悶<lb/>
　㣲熱此汗多津液不足故下不去則上不舒以潤字<lb/>
　丸五分日二服便行猶燥以八物倍歸加麥冬知母<lb/>
　以潤之少佐㯽榔木香豆仁以調其氣<hi>可不必</hi>自後每<lb/>
　燥結服潤字丸五分甚則一錢月餘全愈<lb/>
張文叔傳木香丸續命丹二方戊辰春中書左丞張仲<lb/>
　謙患半身不遂麻木太醫劉子益與服之汗大出一<lb/>
　服而愈故錄之<hi>寶鑑羅有治張案在江選</hi>
<pb n="KR3e0096_WYG_005-37a"/>
李東垣治杜意達患左手右腿麻木右手大指次指亦<lb/>
　常麻木至腕已三四年矣諸醫不效求治曰麻者氣<lb/>
　之虚也真氣弱不能流通填塞經絡四肢俱虚故生<lb/>
　麻木不仁與一藥决三日效遂製人參益氣湯服二<lb/>
　日便覺手心熱手指中間如氣脹滿至三日後又覺<lb/>
　兩手指中間手擦傍觸之曰真氣遍至矣遂於兩手<lb/>
　指甲傍各以三稜針一刺之㣲見血如黍粘許則痺<lb/>
　自息矣後再與調理而愈<lb/>
<pb n="KR3e0096_WYG_005-37b"/>
繆仲淳治顧仲恭心腎不交先因失意久鬱及平日勞<lb/>
　心致心血耗散去嵗十月晨起尚離牀忽左足五指<lb/>
　麻冷倐已至膝便不省人事良久而甦乍醒乍迷一<lb/>
　日夜十餘次醫者咸云痰厥繆云純是虚火服丸藥<lb/>
　一劑今春體覺稍健至四月後丸藥不繼而房事稍<lb/>
　過至六月初十偶出門前症復發扶歸良久方醒是<lb/>
　日止發一次過六日天雨稍感寒氣前症又發二次<lb/>
　見今兩足無力畏寒甚自腹以上不畏寒繆云人之<lb/>
<pb n="KR3e0096_WYG_005-38a"/>
　五臟各有致病之由謹而察之自不爽也夫志氣不<lb/>
　遂則心病房勞不節則腎病心腎交病則陰陽將離<lb/>
　離則大病必作以二臟不交故也法當清熱補心降<lb/>
　氣豁痰以治其上益精强腎滋陰増志以治其下則<lb/>
　病本必拔以心藏神腎藏精與志故也平居應獨處<lb/>
　曠野與道流韻士討論離慾之道根極性命之源使<lb/>
　心境清寧暫離愛染則情念不起真精自固陰陽互<lb/>
　攝而形神調適矣湯方貝母茯苓逺志棗仁蘇子石<lb/>
<pb n="KR3e0096_WYG_005-38b"/>
　斛麥冬甘草木𤓰牛膝石菖蒲入牛黄末一分天竺<lb/>
　黄一分竹瀝一杯後加人參五錢枇杷葉三片霞天<lb/>
　膏五錢丸方逺志天冬麥冬茯神茯苓棗仁生地白<lb/>
　芍甘艸黄蘗牛膝五味蜜丸空心及臨卧服五六錢<lb/>
　石斛湯加竹瀝送下<lb/>
　<lb/>
　<lb/>
　續名醫類案卷五<lb/>
</p>
<p>
</p>
  </div>
</body>
</text>
</TEI>
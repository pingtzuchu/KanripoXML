<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷六十</head> <lb/>
    <p>
<pb n="KR3e0096_WYG_060-1a"/>
欽定四庫全書<lb/>
　續名醫類案卷六十<lb/>
　　　　　　　　　　　　錢塘魏之琇撰<lb/>
　　杖瘡<lb/>
張子和治一男子被杖瘡痛焮發毒氣入裏驚涎堵塞<lb/>
　牙噤不開粥藥不下前後月餘百治無功甘分於死<lb/>
　先以三聖散吐青瘡驚涎約半大缶次以利膈丸百<lb/>
　餘粒下臭惡燥糞又一大缶復煎通聖散數錢熱服<lb/>
<pb n="KR3e0096_WYG_060-1b"/>
　之更以酸辣葱醋湯發其汗斯湏汗吐交出其人活<lb/>
　矣此法可以救寃人<lb/>
鄭金曜有杖丹一方用水蛭為末和朴硝少許以水調<lb/>
　傅瘡上屢施於人良驗<hi>志雅堂雜抄</hi>
崇禎庚辰黄公石齋解公石㠶葉公潤山被杖士夫皆<lb/>
　謀蚺蛇胆愚謂此大寒令人絶嗣不如三七無名異<lb/>
　地龍蠟丸酒服則杖不知痛如不即得則白蠟一兩<lb/>
　䗪虫一枚酒服亦妙壬午則熊公魚山姜公卿墅復<lb/>
<pb n="KR3e0096_WYG_060-2a"/>
　以直言拜杖矣智急白如須用之中州集曰貞祐中<lb/>
　髙琪柄國士夫被箠辱醫家以酒下地龍散投以蠟<lb/>
　丸則受杖失痛范中歌曰嚼蠟誰知味最長一杯夘<lb/>
　酒地龍香年來紙價長安貴不重新詩重藥方偶書<lb/>
　及此為之一歎痕痏青腫用菜菔爛罨之即消或用<lb/>
　菉豆粉調敷<hi>客中閒集</hi>
薛立齋治文刑部用晦伏闕諫南巡受杖瘀血已散壊<lb/>
　肉不潰用托裏之藥稍潰而膿清此血氣虚也非大<lb/>
<pb n="KR3e0096_WYG_060-2b"/>
　劑參蓍不能補文君亦善醫以為恐腹滿強之飲食<lb/>
　稍思遂加大補劑飲食日進肉潰膿稠而愈嘗治江<lb/>
　翰林姚王鄭三吏部李姜陳三禮部南吴二刑部皆<lb/>
　與文同事者先散其瘀血漸用排膿托裏之藥俱愈<lb/>
　夫叫號則傷氣痛忍則傷血此氣血之虗明矣况脾<lb/>
　主肌肉脾氣受傷飲食必減血一氷則肌肉不旺故<lb/>
　必理脾脾健肉自生若非參术歸蓍之類培飬脾土<lb/>
　則肌肉何由而生然又須分病人虗實及有無瘀血<lb/>
<pb n="KR3e0096_WYG_060-3a"/>
　停積盖打撲墜墮皮肉不破肚腹作痛者必有瘀血<lb/>
　在内宜以復元活血湯攻之老弱者四物湯加紅花<lb/>
　桃仁穿山甲補而行之若血去多而煩躁此血虗也<lb/>
　名曰亡血以獨參湯補之有損傷稍輕别無瘀血等<lb/>
　症但疼痛不止者惟和血氣調經脉其痛自止更以<lb/>
　飬氣血健脾胃無有不效亦有痛傷胃氣作嘔或不<lb/>
　飲食者以四君子湯加藿香砂仁當歸治之若有瘀<lb/>
　血不先消散而加補劑則成實實之禍没無瘀血而<lb/>
<pb n="KR3e0096_WYG_060-3b"/>
　妄行攻利則致虗虗之禍<lb/>
夏鳯北京人因杖瘡臀膝通潰膿瘀未出時發昏憒此<lb/>
　膿毒内作而然也急與開之昏憒愈盛此虗也以八<lb/>
　珍湯一服少可數服死肉自腐頓取之令用猪蹄湯<lb/>
　洗净以神效當歸膏塗貼再以十全大補湯兩月而<lb/>
　愈若更投破血之劑則危矣大抵杖瘡一症皆瘀血<lb/>
　為患治療淺者砭之深者針之更以活血流氣藥和<lb/>
　之内潰者開之有腐肉取之以壯胃生血藥托之可<lb/>
<pb n="KR3e0096_WYG_060-4a"/>
　保無虞有傷筋骨而作痛者以没藥降聖丹治之若<lb/>
　牙闗𦂳急或腰背反張者以玉真散治之並效<lb/>
　　杖瘡<lb/>
　　　血脱煩躁<lb/>
薛立齋治一人兩脇脹悶欲欬不欬口覺血腥遍身臀<lb/>
　腿脹痛倦怠不食煩渴脉大此血脱煩躁也與童便<lb/>
　酒及砭患處出死血糜肉甚多忽發熱煩躁汗出投<lb/>
　以獨參湯三劑少止又用補氣血清肝火之藥數劑<lb/>
<pb n="KR3e0096_WYG_060-4b"/>
　飲食少進後用獨參湯間服諸症悉退飲食頓加但<lb/>
　不能多寐以歸脾湯加山巵竹茹四劑而熟睡因勞<lb/>
　心遂煩渴自汗脉大無力以當歸補血湯二劑而安<lb/>
　又以十全大補去川芎加麥冬五味牡丹地骨麻黄<lb/>
　根炒浮麥數劑而汗止死肉且潰又二十餘劑而新<lb/>
　肉生<lb/>
　　　血虚發躁<lb/>
一人煩燥靣赤口乾作渴脉洪大按之如無此血虚發<lb/>
<pb n="KR3e0096_WYG_060-5a"/>
　躁也以當歸補血湯二劑即止後日晡發熱更以四<lb/>
　物加柴胡牡丹地骨知栢治之熱退而瘡歛東垣云<lb/>
　發熱惡寒大渴不止其脉大無力者非白虎湯症此<lb/>
　血虚發躁宜用當歸補血湯治之裴先生云肌熱躁<lb/>
　熱目赤靣紅其脉洪大而虚此血虚也若誤服白虎<lb/>
　湯輕則危重則斃<lb/>
　　　氣虚血熱<lb/>
一人頭額出汗熱渴氣短煩躁骨痛瘀肉不潰遂割去<lb/>
<pb n="KR3e0096_WYG_060-5b"/>
　之出血服芩連之藥益甚其脉洪大而微此氣血俱<lb/>
　為虚邪火熾盛所致以四物加參蓍术草少用柴胡<lb/>
　炒苓二劑頭汗䪺止又加麥冬五味肉桂二劑諸症<lb/>
　悉退後用參蓍歸术炒芍熟地麥冬五味十餘劑瘀<lb/>
　血潰而膿水稠矣但新肉不生以前藥倍用白术而<lb/>
　歛<lb/>
　　　瘀血泛注<lb/>
一人瘀血流注腰膂兩足俱黒随飲童便酒砭出瘀血<lb/>
<pb n="KR3e0096_WYG_060-6a"/>
　糜肉投以小柴胡湯去半夏加山巵芩連骨碎補以<lb/>
　清肝火用八珍茯苓以壯脾胃死肉潰而新肉生後<lb/>
　瘡復潰得静調治年餘而痊<lb/>
一人瘀血攻注隂囊潰而成漏膿水清稀所服皆寒凉<lb/>
　之劑診其肝脉短澁餘脉浮而無力此肝木受肺金<lb/>
　尅制又元氣虚不能收歛遂用壯脾胃生氣血之方<lb/>
　元氣少復後終殁于金旺之日<lb/>
　　　瘀血作痛<lb/>
<pb n="KR3e0096_WYG_060-6b"/>
一人腫痛發熱作渴汗出此隂血受傷也先砭去惡穢<lb/>
　以通壅塞後用四物柴苓山巵丹皮骨碎補以清肝<lb/>
　火而愈<lb/>
一人傷處揉散惟腫不消此瘀血在内宜急砭之不從<lb/>
　乃以蘿蔔自然汁調山梔末敷之破處以當膏貼之<lb/>
　更服活血之劑而瘥數年後但遇天隂仍作痒痛始<lb/>
　知不砭之失<lb/>
一人臀腿黒腫而皮不破但脹痛重墜皆以為内無瘀<lb/>
<pb n="KR3e0096_WYG_060-7a"/>
　血惟敷凉藥可以止痛診其尺脉濇而結此因體肥<lb/>
　肉厚瘀血畜深刺去即愈否則肉潰有爛筋傷骨之<lb/>
　患乃入針四寸漂黒血數升腫痛遂止是日發熱惡<lb/>
　寒煩渴頭痛此氣血俱虚而然也以十全大補之劑<lb/>
　遂痊<lb/>
　　　肝火作痛<lb/>
一人瘀血肉脹焮痛發熱口乾作渴飲食不甘四肢倦<lb/>
　怠此肝火熾盛脾土受制故患前症喜其禀實年壯<lb/>
<pb n="KR3e0096_WYG_060-7b"/>
　第用降火清肝活血之劑而愈<lb/>
　　　肝火忿怒<lb/>
一人患處脹痛悲哀忿怒此厥陽之火為七情激之而<lb/>
　然耳遂砭去瘀血以小柴胡湯加山巵黄連桔梗而<lb/>
　安後用生肝血飬脾氣之藥瘡潰而歛<lb/>
　　　肝火脇脹<lb/>
一人患處脹痛發熱欲嘔兩脇熱脹肝脉洪大此肝火<lb/>
　之症也但令飲童便并小柴胡湯加黄連山巵歸尾<lb/>
<pb n="KR3e0096_WYG_060-8a"/>
　紅花諸症果退此症若左闗脉浮而無力以手按其<lb/>
　腹及不脹者此血虚而肝脹也當以四物參苓青皮<lb/>
　甘草之類治之若左闗脉洪而有力胸脇脹痛者按<lb/>
　之亦痛此怒氣傷肝之症也以小柴胡芎歸青皮白<lb/>
　芍桔梗枳殻主之盖此症不必論其受責之輕重問<lb/>
　其患處去血之曽否但被人扭按甚重努力恚怒以<lb/>
　傷其氣血瘀血歸肝多致前症甚則胸脇脹滿氣逆<lb/>
　不通或血溢口鼻多致不救<lb/>
<pb n="KR3e0096_WYG_060-8b"/>
　　　肝胆虚症<lb/>
一人愈後口苦腰脇脹痛服補腎行氣等藥不效按其<lb/>
　肝脉浮而無力此屬肝胆氣虚而然耳用參蓍芎歸<lb/>
　地黄白术麥冬五味治之而愈<lb/>
　　　血虚腹痛<lb/>
一人杖後服四物桃仁紅花大黄等劑以逐瘀血腹反<lb/>
　痛更服一劑痛益甚按其腹不痛此血虚也故喜按<lb/>
　而不痛宜温補之劑遂以歸身白术參蓍炙甘二劑<lb/>
<pb n="KR3e0096_WYG_060-9a"/>
　痛即止<lb/>
　　　氣虚不潰<lb/>
一人瘀血已去飲食少思死肉不潰又用托裏之藥膿<lb/>
　稍潰而清此血氣虚也非大補不可彼不從乃强與<lb/>
　大補之劑飲食進而死肉潰但少寐以歸脾湯加山<lb/>
　巵二劑而寐因勞心煩躁作渴脉浮洪大以當歸補<lb/>
　血湯二劑而安<lb/>
　　　寒凝不潰<lb/>
<pb n="KR3e0096_WYG_060-9b"/>
一人受刑太重外皮傷破瘀血如注内肉糜爛黯腫上<lb/>
　自胸背下至足指昏憒不食隨以黒羊皮熱貼患處<lb/>
　灌以童便酒薄粥更以清肝活血調血健脾之劑神<lb/>
　思稍甦始言遍身強痛又用大劑飬血補氣之藥腫<lb/>
　消食進時仲冬瘀血凝結不能潰膿又用大補之劑<lb/>
　壯其陽氣其膿方熟遂砭去洞見其骨塗以當歸膏<lb/>
　及服前藥百餘劑肌肉漸生<lb/>
　　　脾虚不歛<lb/>
<pb n="KR3e0096_WYG_060-10a"/>
一人潰而不歛以内有熱毒欲寒凉藥此氣血俱虚而<lb/>
　不能歛耳非歸术參蓍之類培飬脾土則肌肉何由<lb/>
　而生豈可復用寒凉尅伐消散之藥重損氣血耶遂<lb/>
　用前藥而愈<lb/>
　　　血虚筋攣<lb/>
一人腹脹嘔吐眩暈用柴胡黄芩山巵紫蘇杏仁枳殻<lb/>
　桔梗川芎當歸赤芍紅花桃仁四劑而定後又出血<lb/>
　過多昏憒目黒用十全大補等藥而蘇時肌肉潰爛<lb/>
<pb n="KR3e0096_WYG_060-10b"/>
　濃水淋漓筋攣骨痛切其脉浮而濇沈而弱此因氣<lb/>
　血耗損不能飬筋筋虚不能束骨遂用飬氣血之藥<lb/>
　治之而愈<lb/>
　　　腎虚氣逆<lb/>
一人杖瘡愈後失于調理頭目不清服袪風化痰藥反<lb/>
　眩暈服牛黄清心丸又肚腹疼痛杖痕腫痒發熱作<lb/>
　渴飲食不思痰氣上升以為杖瘡餘毒復作診之左<lb/>
　尺脉洪大按之如無此腎經不足不能攝氣歸源遂<lb/>
<pb n="KR3e0096_WYG_060-11a"/>
　用人參黄蓍茯苓陳皮當歸川芎熟地山藥山茰五<lb/>
　味麥冬炙草服之尋愈後因勞熱渴頭痛倦怠少食<lb/>
　用補中益氣加麥冬五味而痊<lb/>
　　　温熱乘肝<lb/>
一人愈後腿作痛意膿血過多瘡雖愈肝經血尚未充<lb/>
　乃至濕熱乘虚也遂以八珍加牛膝木𤓰蒼术黄栢<lb/>
　防已炙草以袪濕熱飬隂血痛漸止乃去防已黄栢<lb/>
　服之遂瘳<lb/>
<pb n="KR3e0096_WYG_060-11b"/>
　　　肝經鬱火<lb/>
一人瘀血失砭脹痛頭渴縱飲凉童便脹頓止以蘿蔔<lb/>
　細搗塗之血漸散已而患處作痒仍塗之痒止後口<lb/>
　乾作渴小腹引隂莖作痛小便如淋時出白津此肝<lb/>
　經鬱火也遂以小柴胡湯加大黄黄連山巵飲之諸<lb/>
　症悉退再用飬血藥而安夫小腹引隂莖作痛等症<lb/>
　徃徃誤認為寒症投以熱劑則諸竅出血或二便不<lb/>
　通以及危殆輕亦損其目矣<hi>凡肝鬱病誤用熱藥皆貽大患</hi>
<pb n="KR3e0096_WYG_060-12a"/>
　　　痛傷胃嘔<lb/>
一人痛甚發熱嘔吐少食胸膈痞滿用行氣破血之劑<lb/>
　益甚口乾作渴大便不調患處色黯此痛傷胃氣所<lb/>
　致遂以四君當歸炒芩軟柴胡藿香二劑諸症漸愈<lb/>
　又用大補之劑潰之而瘳<lb/>
　　　藥傷胃嘔<lb/>
一人發熱焮痛服寒凉藥更加口乾作渴肚腹亦痛自<lb/>
　以為瘀血欲下之按其肚腹不痛脉微細而遲飲食<lb/>
<pb n="KR3e0096_WYG_060-12b"/>
　惡寒此凉藥傷胃而然也急用六君加白芍當歸炮<lb/>
　附子各一錢服之前症益甚反加譫語靣赤意其藥<lb/>
　力未至耳前藥再加附子五分<hi>非明眼不能</hi>服之即睡覺<lb/>
　來諸病頓退而安<lb/>
　　　氣血不損<lb/>
一人瘀血雖去飲食形氣如故但熱渴焮痛膈間有痰<lb/>
　以小柴胡湯加花粉貝母桔梗山巵二劑少愈又加<lb/>
　生地歸尾黄芩柴胡山巵花粉而愈凡治百餘人其<lb/>
<pb n="KR3e0096_WYG_060-13a"/>
　杖後血氣不虚者惟此一人耳治者審之<lb/>
　　　行氣之非<lb/>
一人服行氣之劑胸痞氣促食少體倦色黯膿清此形<lb/>
　氣俱虚之症也先用六君桔梗二劑胸膈氣和後用<lb/>
　補中益氣去升麻加茯苓半夏五味麥冬治之元氣<lb/>
　漸復而愈若用前劑戕伐元氣多致不救<lb/>
　　　下血之非<lb/>
一人去其患處瘀血用四物柴胡紅花治之焮痛頓止<lb/>
<pb n="KR3e0096_WYG_060-13b"/>
　但寒熱口乾飲食少思用四物白术茯苓柴胡黄芩<lb/>
　花粉四劑寒熱即退用六君芎歸藿香而飲食進腐<lb/>
　肉雖潰膿水清稀以前藥倍用參蓍歸术茯苓二十<lb/>
　餘劑腐肉俱潰膿水漸稠悞服下藥一鍾連㵼四次<lb/>
　患處色黯喜其脉不洪數乃以十全大補倍加肉桂<lb/>
　麥冬五味數劑肉色紅活新肉漸生喜在壯年易于<lb/>
　調理又月餘而愈否則不救凡杖瘡跌撲之症患處<lb/>
　如有瘀血止宜砭去服壯元氣之藥盖其氣血已損<lb/>
<pb n="KR3e0096_WYG_060-14a"/>
　切不可再用行氣下血之藥復損脾胃則運氣愈難<lb/>
　營逹于下而反為敗症怯弱者多致夭枉<lb/>
　　　寒藥之非<lb/>
一人腫痛敷寒凉之藥欲内消瘀血反致臀腿俱冷瘀<lb/>
　血併胸腹痞悶急去所敷之藥以熱童便酒洗患處<lb/>
　服六君木香肉桂四劑瘀血解乃刺之更以壯脾胃<lb/>
　飬氣血得痊盖氣血得温則凝寒極生熱變化為膿<lb/>
　腐潰深大血氣既敗肌肉無由而生欲望其生難矣<lb/>
<pb n="KR3e0096_WYG_060-14b"/>
　　　不砭之非<lb/>
一人發熱煩躁用四物黄芩紅花軟柴胡山巵花粉煩熱<lb/>
　已清瘀血深畜欲針出之不從忽牙闗𦂳急患處作<lb/>
　痛始針去膿血即安用托裏飬血新肉漸長忽患處<lb/>
　瘙痒此風熱也用祛風消毒之劑而痊<lb/>
　　　不補之非<lb/>
一人臀腿脹痛發熱煩躁刺去死血脹痛少寛熱躁愈<lb/>
　甚此血脱邪火旺而然也急用獨參湯補之少愈又<lb/>
<pb n="KR3e0096_WYG_060-15a"/>
　以健脾飬氣血藥治之腐漸潰遂愈大抵此症宜預<lb/>
　調補以顧収歛切勿伐其氣血不行補益致不能收<lb/>
　歛<lb/>
　　　破傷風表症<lb/>
一人仲夏誤傷手腰背發張牙関𦂳急脉浮而散此表<lb/>
　症也遂用羌活防風湯一劑即解此症若在秋冬腠<lb/>
　理緻宻之時湏用麻黄之類以發汗此乃暴傷氣血<lb/>
　不損治法也<lb/>
<pb n="KR3e0096_WYG_060-15b"/>
　　　破傷風裏症<lb/>
一人杖處畧破而患痛脉洪大而實此裏症也用大芎<lb/>
　黄湯一劑大便微行一次悉退若投表藥必死宜急<lb/>
　分表裏虚實而治之庻無誤也<lb/>
　　　膿内焮類破傷風<lb/>
一人寒熱口乾用四物參蓍白术柴胡炒芩麥冬五味<lb/>
　四劑少退欲砭去瘀血不從後怔忡不寐飲食少思<lb/>
　牙闗牽𦂳頭目疼痛惡寒發熱此膿内焮也遂砭去<lb/>
<pb n="KR3e0096_WYG_060-16a"/>
　之即安以八珍棗仁麥冬五味二十劑前症漸愈又<lb/>
　用前藥及獨參湯瘀肉漸潰後因勞又少寐盜汗以<lb/>
　歸脾湯麥冬五味逺志而痊後牙闗脹悶靣目焮赤<lb/>
　又似破傷風仍以為虚用八珍等藥亦安<lb/>
　　　膿潰類破傷風<lb/>
一人腹脹喘促作渴寒熱臀腿糜爛與死血相和如皮<lb/>
　囊盛糊用童便煎四物桃仁紅花柴胡黄芩麥冬花<lb/>
　粉服之頓退彼用黒羊皮貼之益甚後砭去膿血甚<lb/>
<pb n="KR3e0096_WYG_060-16b"/>
　多氣息奄奄唇口微動牙闗𦂳急患處色黯或欲用<lb/>
　破傷風藥曰此氣血虚而變症也用參蓍芎歸白术<lb/>
　并獨參湯人乳元氣復而諸症愈乃用十全大補調<lb/>
　理而安此症若膿瘀内焮者宜針之若潰後口噤遺<lb/>
　尿類破傷風等症者乃氣血虚極也急用大補之劑<lb/>
　若素多痰患風症者宜清痰降火若因怒而見風症<lb/>
　者宜清肝降火若不慎房勞忽患前症此由腎水不<lb/>
　足心火熾甚宜滋隂補氣血為主若誤作風症治之<lb/>
<pb n="KR3e0096_WYG_060-17a"/>
　即死<lb/>
　　　内虚變痙<lb/>
一人内潰針出膿三五椀遂用大補之劑翌日熱甚汗<lb/>
　出足冷口噤腰背反張衆欲投發散之劑曰此氣血<lb/>
　虚極而變痙也若作風治悞矣用十全大補等藥而<lb/>
　愈此症或傷寒汗下過度與産婦潰痬氣血虧損所<lb/>
　致但當調補氣血為善若服尅伐之劑多致不救<lb/>
一人两月餘瘡口未完因怒發痙瘡口出血此怒動肝<lb/>
<pb n="KR3e0096_WYG_060-17b"/>
　火而為患耳用柴胡芩連山巵防風桔梗天麻鉤藤<lb/>
　甘草治之頓愈劉宗厚云痙有屬風火之熱内作者<lb/>
　有因七情怒氣而作者亦有濕熱内盛痰涎壅遏經<lb/>
　絡而作者惟宜補虚降火敦土平木清痰去濕<lb/>
一男子杖瘡瘀肉不腐以大補之劑漸腐更以托裏健<lb/>
　脾藥而歛<lb/>
一男子風入杖瘡牙闗𦂳急以玉真散一服少愈再服<lb/>
　而安<lb/>
<pb n="KR3e0096_WYG_060-18a"/>
小渠袁三因强寇入家傷其兩胻外臁作瘡數年不已<lb/>
　膿汁常涓涓然但飲冷則瘡間冷水浸滛而出延為<lb/>
　濕瘡求治張曰爾中焦當有緑水二三升涎數掬袁<lb/>
　曰何也張曰當被盜時驚氣入腹驚則傷膽病在少<lb/>
　陽經也兼兩外臁皆少陽之部此胆之甲木受邪甲<lb/>
　木色青當有緑水少陽在中焦如漚既伏驚涎在中<lb/>
　焦飲冷水咽為驚涎所阻水隨經而旁入瘡中故飲<lb/>
　水則瘡中水出乃上涌寒痰汗如流水次下緑水果<lb/>
<pb n="KR3e0096_WYG_060-18b"/>
　二三升一夕而痂乾真可怪也<lb/>
王涇以髙宗疾奉御無狀鞭背都市流逺方後歸自言<lb/>
　不曽受杖嘗袒而示某以背完瑩無疵初不解其如<lb/>
　何也後見他醫言杖皆有瘢唯噬膚之初傅以金箔<lb/>
　則瘢立消意金木之性相制耳<hi>桯史載岳珂</hi>
　　金瘡<lb/>
蜀志闗雲長常為流矢所中貫其左臂創雖愈每至隂<lb/>
　雨骨常瘀痛醫曰矢鏃有毒入骨當破臂刮骨去毒<lb/>
<pb n="KR3e0096_WYG_060-19a"/>
　乃除雲長便伸臂令劈時方請諸將飲食相對臂血<lb/>
　流離盈于盤器而割炙飲酒言笑自若隋末髙開道<lb/>
　被箭鏃入骨命一工㧞之不得開道問之云畏王痛<lb/>
　開道斬之更命一醫云我能㧞之以一小斧當刺下<lb/>
　瘡際用小棒打入骨一寸以鉗㧞之開道飲啖自若<lb/>
　賜醫工絹三百匹<hi>槎菴小乘</hi>
劉涓子於丹陽郊外較射忽有一物髙二丈許因射而<lb/>
　中之走如電激聲若風雨夜不敢進明日率數十人<lb/>
<pb n="KR3e0096_WYG_060-19b"/>
　尋其踪迹至山下見一小兒問曰何往荅曰主人昨<lb/>
　夜為劉涓子所射取水以洗瘡因問主人是誰荅日<lb/>
　是黄父鬼乃將小兒還未至聞搗藥聲遥見三人一<lb/>
　人卧一人閱書一人搗藥即齊聲叫突而前三人並<lb/>
　走遺一帙癰疽方一臼藥時涓子得之從宋武帝北<lb/>
　征有被創者以藥塗之隨手而愈涓子用方為治千<lb/>
　無一失演為十卷號鬼遺方<hi>龔慶先鬼遺方叙</hi>
宋元㤗中青州劉<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>射一鹿剖五臟拾青草塞之蹶然<lb/>
<pb n="KR3e0096_WYG_060-20a"/>
　而起<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>怪而㧞草復倒如此三度<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>録此草種之多<lb/>
　主傷折俗呼劉<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>草亦曰天名精此草亦寄奴之類<lb/>
　<hi>槎庵小乘</hi>
　　琇按前劉涓子及此則皆脱胎宋祖荻洲事要其<lb/>
　　藥皆寄奴也<lb/>
裴旻山行有山蜘蛛垂絲如疋布將及旻旻引弓射殺<lb/>
　之大如車輪因斷其絲數尺收之部下有金瘡者剪<lb/>
　方寸貼之血立止<hi>南部新書</hi>
<pb n="KR3e0096_WYG_060-20b"/>
夏侯鄆為閬州有人額上有箭痕問之云從馬侍中征<lb/>
　田悦中箭侍中與一藥乃用巴豆微炒同蜣蜋搗塗<lb/>
　斯湏痛定微痒忍之待極痒不可忍乃撼動㧞之立<lb/>
　出後以生肌膏傅之乃愈因以方付鄆云凡諸瘡皆<lb/>
　可療後鄆至洪州逆旅主人妻患瘡呻吟用此立愈<lb/>
　<hi>本草綱目</hi>
蜣蜋巴豆同塗痒不可當以雄磁石挟之即出象牙牡<lb/>
　鼠肝腦栗屑烏雞尾灰白梅仁爪仁齒嚙和黒虱皆<lb/>
<pb n="KR3e0096_WYG_060-21a"/>
　能出箭頭及針錢在肉者張子和儒門事親方端午<lb/>
　取莨菪作丸黄丹衣之置臍而箭頭自出劉薦叔曰<lb/>
　近日行伍惟以乾莧菜與沙糖塗之能出箭頭與鉛<lb/>
　砲子此常騐者則古方所未載也<lb/>
昔有人肩髀中創血如涌出醫用原蠶沙為細末傅之<lb/>
　血立止一云用真降香煆存性為末貼之尤効<hi>吹劒續録</hi>
　<hi>續醫説</hi>
王肻堂云余近得一金瘡方大有神効功在三日長肌<lb/>
<pb n="KR3e0096_WYG_060-21b"/>
　肉以黄牛胆煆存性為細末敷之此實一竒方也<hi>續醫</hi>
　<hi>説</hi>
布智兒從太祖征回回身中數矢血流滿體悶仆幾絶<lb/>
　太祖命取一牛剖其腹納之牛腹中浸熱血中移時<lb/>
　遂甦又李庭從伯顔攻郢州砲傷左脇矢貫于胸幾<lb/>
　絶伯顔命剖水牛腹納其中良乆而甦何孟春云予<lb/>
　在職方問各邊將無知此術者非讀元史弗知也故<lb/>
　書于此以備緩急<hi>本草綱目</hi>
<pb n="KR3e0096_WYG_060-22a"/>
孫法宗苦頭創夜有女人至曰我天使也事不闗善人<lb/>
　使者誤及耳但取牛糞煮敷之即騐如其言果瘥<hi>宋書</hi>
　<hi>本草綱目</hi>
張禧身中十八矢一矢貫腹悶絶世祖即取血竭遣人<lb/>
　徃療之<hi>元史</hi>
蒙古中有墨爾根綽爾濟者精岐黄有正白旗先鋒鄂<lb/>
　碩與蒙古戰中流矢殆甚濟為㧞鏃傅以藥遂愈又<lb/>
　都統吳拜交戰時身被三十餘矢已昏絶濟令剖白<lb/>
<pb n="KR3e0096_WYG_060-22b"/>
　槖駞腹置拜其中遂甦又黄冠苗君稷之徒臂屈不<lb/>
　伸濟先以熱鑊熏蒸次用斧椎其骨手揑有聲使骨<lb/>
　穴對好即愈<hi>餘文莭録常撫軍宦逰茟記</hi>
薛衣道人祝巢夫名堯民洛陽諸生也少以文名明亡<lb/>
　遂棄制舉藝為醫自號薛衣道人得仙傳瘍醫凡諸<lb/>
　惡瘡傅其藥少許即愈人或有斷脛折臂者請治之<lb/>
　無不完好若刳腹洗腸破腦濯髓則如華陀之神里有<lb/>
　被賊斷頭者頭已殊其子知其神謂家人曰祝巢夫<lb/>
<pb n="KR3e0096_WYG_060-23a"/>
　仙人也速為我請來家人曰郎君何妄也頸不連項<lb/>
　矣彼即有返魂丹烏能合既離之形骸哉其子因强<lb/>
　之既至祝撫其胸曰頭雖斷身尚有煖氣煖氣者生<lb/>
　氣也有生氣則尚可以治急以銀針紉其頭于項既<lb/>
　合塗以末藥一刀圭熨以炭火少頃煎人參湯雜他<lb/>
　藥啟其齒灌之須臾則鼻微有息矣復以熱酒灌之<lb/>
　逾一晝夜則出聲矣又一晝夜則呼其子而語矣乃<lb/>
　進以糜粥又一晝夜則可舉手足矣七日而創合半<lb/>
<pb n="KR3e0096_WYG_060-23b"/>
　月而如故舉家作謝願産之半酬之堯民不受後入<lb/>
　終南山修道不知所終無子其術不𫝊<hi>虞初新志載陳㝎九</hi>
薛立齋治大尹劉國信金瘡出血發熱煩躁屬隂虚為<lb/>
　患用聖愈湯治之虚火熄而血歸經矣<lb/>
梁閣老姪金瘡腫痛出血不止寒熱口乾此氣虚血無<lb/>
　所附而血不歸經也用補中益氣五味麥冬主之陽<lb/>
　氣復而愈<lb/>
舉人余時正金瘡焮痛出血不止惡寒發熱用敗毒等<lb/>
<pb n="KR3e0096_WYG_060-24a"/>
　藥愈甚此亡血過多氣無所附而然耳遂以四物加<lb/>
　知柏軟柴胡人參五味麥冬治之即愈<lb/>
淮西總管趙領衛名禹殿巖宻之子云取箭鏃法仇防<lb/>
　禦方張循王屢求不得因奏知徳夀宣取以賜之有<lb/>
　竒効以天水牛一个獨角者尤𦂳以小瓶盛之用碙<lb/>
　砂一錢細研水少許化開浸天水牛自然成水後以<lb/>
　藥水滴箭鏃處當自出也<hi>是齋方</hi>
凡刀刃傷用石灰不以多少端午日午時取百草搗汁<lb/>
<pb n="KR3e0096_WYG_060-24b"/>
　濾過和作餅子入韭菜汁尤妙隂乾遇有傷即以末<lb/>
　糝之如腸胃出桑白皮縫罨之帛繫吳内翰父少保<lb/>
　守南雄州有刀傷人腸潰者以此藥治之全二人之<lb/>
　命一方只用韭汁和石灰端午日合又治刃刃傷用<lb/>
　五培子為末乾貼神効亦名小血竭<hi>同上</hi>
回回田地有年七八十嵗老人自願捨身濟衆者絶不<lb/>
　飲食惟澡身啖蜜經月便溺皆蜜既死國人殮以石<lb/>
　棺仍滿用蜜浸鐫誌嵗月於棺葢瘞之俟百年後啟<lb/>
<pb n="KR3e0096_WYG_060-25a"/>
　封則成蜜窖凡人損折肢體食少許立愈雖彼中亦<lb/>
　不多得俗曰蜜人畨言本乃伊<hi>輟畊録</hi>
杭州赤山之隂曰宵箕泉黄大癡所嘗結廬處其徒弟<lb/>
　沈生狎近側一女道姑同門有欲白之于師沈懼引<lb/>
　厨刀自割勢幾死衆救得活而瘡口流血經月餘不<lb/>
　合偶問諸閹奴教以燬所割勢搗粉酒服如其言不<lb/>
　數日而差<hi>仝上</hi>
閩萬夫長陳君臨陣為刀砟其靣瘡已愈而痏與鼻不<lb/>
<pb n="KR3e0096_WYG_060-25b"/>
　能合甚惡時時仰泣日吾靣無完膚生何以見妻子<lb/>
　死何以見父母乎乃拜項彦章求治項命壯士按其<lb/>
　靣膚肉盡熱腐施之以法即靣赤如頳盤左右賀曰<lb/>
　復故也<hi>九靈山房集</hi>
　　湯火傷<lb/>
薛立齋治一男子孟冬火傷臂作痛喘咳發熱此火毒<lb/>
　剋肺金之症用人參平肺散治之喘咳乃止因勞又<lb/>
　惡寒發熱此氣血虚也以八珍湯加桔梗白蕋治之<lb/>
<pb n="KR3e0096_WYG_060-26a"/>
　而退再加薄桂三分以助藥勢温氣血壊肉潰之而<lb/>
　愈　若初起焮赤作痛用神効當歸膏敷之輕者自<lb/>
　愈重者自腐生肌神効<lb/>
　或用側栢葉末蠟油調敷亦効若發熱作渴小便赤<lb/>
　色其脉洪數而實者用四物茯苓木通生甘草炒黄<lb/>
　連脉雖洪數而虚者用八珍若患處不潰而色黯者<lb/>
　四君芎歸黄蓍之類若肉死已潰而不生肌者用四<lb/>
　君黄蓍當歸炮薑若愈後而惡寒陽氣未復也急用<lb/>
<pb n="KR3e0096_WYG_060-26b"/>
　十全大補湯切勿用寒凉反傷脾胃<lb/>
一男子因醉被湯傷腿潰爛發熱作渴飲水脉洪數而<lb/>
　有力此火毒為患用生地當歸芩連木通葛根甘草<lb/>
　十餘劑諸症漸退却用參蓍术草芎歸芍藥白芷木<lb/>
　瓜新肉將完因勞忽寒熱此氣血虚而然也仍用參<lb/>
　蓍之藥加五味棗仁而安又月餘而瘡歛<lb/>
一男子火傷兩臂焮痛大小便不利此火毒傳於下焦<lb/>
　用生地當歸白芍黄連木通山巵赤苓甘草一劑二<lb/>
<pb n="KR3e0096_WYG_060-27a"/>
　便清利其痛亦止乃以四物參蓍白芷甘草而壊肉<lb/>
　去又數劑而新肉生<lb/>
一婦人湯傷胸大潰兩月不歛脉大而無力口乾發熱<lb/>
　日晡益甚此隂血虚火毒乗之而為患耳用四物湯<lb/>
　加柴胡丹皮熱退身凉更用逍遥散加陳皮以養隂<lb/>
　血壯脾胃腐肉去而新肉生<lb/>
凡湯盪火燒痛不可忍或潰爛或惡瘡用松樹皮剥下<lb/>
　隂乾為細末入輕粉少許生油調稀傅如傅不住少<lb/>
<pb n="KR3e0096_WYG_060-27b"/>
　絹帛縛定即生痂神妙不可言然宜預先合下以備<lb/>
　急自剥落而薄者尤妙李謩安撫方用牛皮膠入少<lb/>
　湯于火上溶稠狗毛剪碎以膠和毛攤軟帛封之直<lb/>
　至痂脱不痛吳内翰家婢夜炊米釡翻傷腿膝以夜<lb/>
　不敢白比曉已潰爛用此治之而愈<hi>百乙方</hi>
立齋治馮氏子患火瘡驟用凉藥敷貼更加腹脹不食<lb/>
　以人參敗毒散加木通山巵治之外以柏葉炒為末<lb/>
　麻油調搽漸愈嘗用煮火汁上浮脂調銀硃塗之更<lb/>
<pb n="KR3e0096_WYG_060-28a"/>
　効若用凉藥逼火毒入内多致不救<lb/>
王洪緒治一婦小腿經燙醫用氷片研雪水敷之不一<lb/>
　刻腿腫如斗痛極難忍曰幸在小腿若腰腹間遏毒<lb/>
　入内難挽回矣以地榆研細調油拂上半刻痛止再<lb/>
　拂數次全愈<lb/>
一使女炭火燙足背爛一孔以伏龍肝散乳調敷不三<lb/>
　日而愈<lb/>
一孩被滚湯澆腹因痛<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>破皮麻油拂上一次痛止以地<lb/>
<pb n="KR3e0096_WYG_060-28b"/>
　榆末乾糝破處次日肌生未破者全愈<lb/>
錢國賓曰余欲之遂昌宿旅次聞隔房人呼痛夜不安<lb/>
　枕次日問店主對曰小价提滚水一桶上樓與客洗<lb/>
　靣其子拿盆後上舊桶底脱滚水灌子之頭今腫如<lb/>
　斗靣目皆平七日不食矣余即往視滿室皆臭用夏<lb/>
　枯草一斤為末以香油調腫處厚厚敷上即時此痛<lb/>
　止臭三日消腫八日痂落切忌食醬靣有黒斑店主<lb/>
　如言藥治而愈後余回其子叩謝<lb/>
<pb n="KR3e0096_WYG_060-29a"/>
曽世荣曰元貞乙未春有王千户來自廣西安船河下<lb/>
　一子僅二周患頭疼服藥針灸不効召曽診視色脉<lb/>
　俱好惟額上微紅以手法騐之大哭淚下其母怒而<lb/>
　見紿曽亦置之勿論但䆒心以病為事再問當時得<lb/>
　病之因千户云初在静江時大風吹篷撲著便不快<lb/>
　曽曰此疾若令細揣頭上便知其症彼諾之遂遣家<lb/>
　人出外探親其父自抱曽揣之果有小篾簽刺在顖<lb/>
　上皮下即篷簽也以酥油潤透用鏑鑷取出痛定即<lb/>
<pb n="KR3e0096_WYG_060-29b"/>
　安若以匹婦饒舌而退則及㓜之心不漙矣後之醫<lb/>
　流倘見嬰兒色脉好而病者用藥不應必有他故宜<lb/>
　推心推原切忽拘泥可也<hi>㓜㓜心書</hi>
富次律云治竹木刺出聖惠方曽用救一莊僕極妙其<lb/>
　人有一脚心刺痛楚瀕死黄昏傅藥痛尤甚至四更<lb/>
　視之刺已出遂安用烏羊糞爛搗水和罨傷處厚傅<lb/>
　之為佳<hi>百乙方</hi>
　　蟲獸傷<lb/>
<pb n="KR3e0096_WYG_060-30a"/>
張薦員外住劒南張延賞判官忽被蜘蛛咬頭上一宿<lb/>
　咬處有二道赤色細如筋繞項上從胸前下至心經<lb/>
　兩宿頭腫疼大如數升椀肚漸腫幾至不救張公出<lb/>
　錢五百千并薦家財又數百千募能療者忽一人應<lb/>
　召云可治張公甚不信之欲騐其方其人云不諸方<lb/>
　但療人性命耳遂取大藍汁一椀以蜘蛛投之至汁<lb/>
　而死又取藍汁加麝香雄黄更以一蛛投入隨化為<lb/>
　水張公因甚異之遂令點于咬處兩日悉平作小瘡<lb/>
<pb n="KR3e0096_WYG_060-30b"/>
　而愈<hi>本草綱目</hi>
字林云睩聽形如蜥蝪出魏興居樹上見人則跳來囓<lb/>
　之囓已還樹垂頭聽哭聲乃去即千歳蝮也其狀頭<lb/>
　尾一般大如搗衣杵俗名合木蛇長一二尺談野翁<lb/>
　方名斫木蛇又名望板歸救之用嫩黄荆葉搗爛敷<lb/>
　之<hi>本草綱目</hi>
處士劉易隐居王屋山嘗於齋中見一蜂冒於蛛綱蛛<lb/>
　摶之為蜂所螫墜地俄頃蜘蛛鼓腹欲裂徐行入草<lb/>
<pb n="KR3e0096_WYG_060-31a"/>
　囓菸根微破以瘡就囓處磨之良乆腹漸消輕躁如<lb/>
　故自後人有被蜂螫者菸梗傅之則愈<hi>筆談</hi>
蚯蚓糞能治蜂螫余少時摘黄柑為蜂所毒急以井泉<lb/>
　調蚯蚓糞塗之立止聞之昔人納凉檐際見巨蜂為<lb/>
　蜘蛛所冒蛛出取蜂受螫而墮少甦爬沙牆角以後<lb/>
　足抵蚯蚓糞掩其傷湏㬰健行卒啖其蜂於網信乎<lb/>
　物亦有知也沈存中筆談亦記一事與此相類但謂<lb/>
　以菸梗耳姑識之<hi>客中閒集</hi>
<pb n="KR3e0096_WYG_060-31b"/>
麻知幾材行為犬所囓舁至家脛腫如罐堅若銕石毒<lb/>
　氣入裏嘔不下食頭痛而重往問戴人急求治法隨<lb/>
　即給以梹榔丸下之見兩行不瘥適戴人自舞陽回<lb/>
　調麻曰脛腫如此足之二隂三陽可行乎麻曰俱不<lb/>
　可行如是何不大下之乃命夜臨卧服舟車丸百五<lb/>
　十粒通經散三四錢比至夜半去十四行腫立消作<lb/>
　胡桃紋反細於不傷之脛屬其慎勿貼膏紙當令毒<lb/>
　氣出流膿血水常行又一日恐毒氣未盡又服舟車<lb/>
<pb n="KR3e0096_WYG_060-32a"/>
　丸百餘粒濬川散三四錢見六行病人曰十四行易<lb/>
　當六行反難何也曰病盛則勝藥病衰則不勝其藥<lb/>
　也六日其濃水盡又囑其濃水行時不畏風盡後畏<lb/>
　風也乃以愈風餅子日三服之又二日方與生肌散<lb/>
　一傅之而成痂嗚呼用藥有多寡使差别相懸向使<lb/>
　不見戴人則利减之言非也以此知醫之難用醫尤<lb/>
　難<hi>戴人即張子和</hi>
凡風狗毒蛇咬傷者只以人糞塗傷處新糞尤佳諸藥<lb/>
<pb n="KR3e0096_WYG_060-32b"/>
　不及此<hi>楮記室載出檐曝偶談</hi>
江懐禅師為驢所咬傷鼻一僧用髪入礶子鹽泥固臍<lb/>
　煆過為未急以鼻蘸灰綴定以軟絹縛定効用此擦<lb/>
　落耳鼻亦効<hi>醫學綱目</hi>
薛立齋治一男子被犬傷痛甚惡心令急吮去毒血隔<lb/>
　蒜灸患處數壯痛即止更貼太乙膏服玉真散而愈<lb/>
一男子風犬所傷牙闗𦂳急不省人事急針患處出毒<lb/>
　血更隔蒜灸良乆而醒用太乙膏封貼用玉真散二<lb/>
<pb n="KR3e0096_WYG_060-33a"/>
　服少愈更以解數散二服而痊若患重者湏先以蘇<lb/>
　合香丸灌之後進湯藥<lb/>
針灸經云外邱穴治猘犬即風犬所傷發寒熱速灸三<lb/>
　壯更灸患處立愈春末夏初狂犬咬人痛過百日得<lb/>
　安終身禁犬肉蠶蛹食此則發不可救也宜先去惡<lb/>
　血灸咬處十壯明日以後灸一壯百日乃止忌酒七<lb/>
　日搗韭汁飲一二盞又方治狂犬傷令人吮去惡血<lb/>
　灸百壯神効<lb/>
<pb n="KR3e0096_WYG_060-33b"/>
治蛇入七竅急以艾灸蛇尾又法以刀破蛇尾少許入<lb/>
　花椒七粒蛇自出即用雄黄硃砂末煎人參湯調灌<lb/>
　之内毒即解　山居人被蛇傷急用溺洗咳處拭乾<lb/>
　以艾灸之立効又方用獨頭大蒜切片置患處以艾<lb/>
　于蒜上灸之毎三壯換蒜多灸為妙<lb/>
立齋治陳鑑居庸闗人蝎螫手疼痛徹心傾刻焮痛至<lb/>
　腋寒熱拘急頭痛惡心此邪正二氣相摶而然以飛<lb/>
　龍奪命丹塗患處及服止痛之藥俱不應乃以隔蒜<lb/>
<pb n="KR3e0096_WYG_060-34a"/>
　灸法灸之遂愈薛母及薛皆嘗被螫如前炙之痛即<lb/>
　止薛母又嘗為蜈蚣傷指亦用前法而愈凡蛇毒之<lb/>
　類所傷依此療之並効本草謂蒜療瘡毒有回生之<lb/>
　功<lb/>
一獵户腿被狼咬痛甚治以乳香定痛散不應思至隂<lb/>
　之下血氣凝結藥力難達令隔蒜灸至五十餘壯疼<lb/>
　痛悉去仍以托裏藥及膏藥貼之而愈<lb/>
王生被門犬傷腿頃間焮痛至股翌日牙闗𦂳急以玉<lb/>
<pb n="KR3e0096_WYG_060-34b"/>
　真散治之不應亦隔蒜炙三十餘壯而蘇仍以玉真<lb/>
　散及托裏消毒藥而愈<lb/>
立齋父嘗睡間有虫入耳痛瞀將生薑擦猫鼻尿自出<lb/>
　取尿滴耳内䖝即出而愈又百户張錦自謂耳内生<lb/>
　瘡不時作痛痛而欲死痛止如故診其脉皆安静謂<lb/>
　非瘡也話間忽痛作度其有虫入耳令回急取猫尿<lb/>
　滴耳果出一臭虫遂不復痛或用麻油滴之則䖝死<lb/>
　難出或用炒芝麻枕之則虫亦出但俱不及猫尿之<lb/>
<pb n="KR3e0096_WYG_060-35a"/>
　速也<hi>此案耳門亦收之非重出也恐患此者不知是虫便繙閲耳</hi>
華佗傳彭城夫人夜之厠躉螫其手呻呼無頼佗令温<lb/>
　湯近熱漬手其中卒可得寐但旁人數為易湯湯令<lb/>
　煖之其旦即愈<hi>三國志</hi>
一僧為蛇傷一脚潰爛百藥不愈一逰僧以新水數洗<lb/>
　净腐敗見白筋挹乾以白芷末入胆<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>麝香少許糝<lb/>
　之惡水涌出日日如此一日平復<hi>竒疾方</hi>
蘇韜光寓婺州城外魁星館有人書一方于壁間曰此<lb/>
<pb n="KR3e0096_WYG_060-35b"/>
　方治諸蟲咬神妙韜光屢以救人皆騐其方用貝母<lb/>
　為末酒調令病者量飲之飲不得即止頃之酒自傷<lb/>
　處為水流出水盡為度却以貝母塞瘡口即愈雖傷<lb/>
　已死但有微氣可以下藥者即活神効不可言<hi>集成</hi>
崇寕末年隴西兵士暑月中無事一卒跣立㕔下為蚯<lb/>
　蚓所中遂不救後數日又有人被其毒博識者敎以<lb/>
　先飲鹽湯一盃次以鹽湯浸足乃愈<lb/>
譚氏方治蜘蛛咬遍身瘡子以葱一枚去尖頭作孔將<lb/>
<pb n="KR3e0096_WYG_060-36a"/>
　蚯蚓入葱葉中𦂳揑兩頭勿泄氣頻摇動即化為水<lb/>
　點咬處差<hi>本草</hi>
孫真人以武徳中六月得蠼螋尿疾經五六日覺心悶<lb/>
　不佳以他法治不愈又有人教畫地作蠼螋形以刀<lb/>
　子細細盡取蠼螋腹中土就以唾和成泥塗之再塗<lb/>
　即愈方知天下萬物相感莫曉其由矣<hi>千金方</hi>
立齋治一男子犬傷青腫作痛以蘿蔔汁調巵子末敷<lb/>
　之以四物湯加柴胡黄芩花粉川山甲二劑少愈更<lb/>
<pb n="KR3e0096_WYG_060-36b"/>
　以托裏散加生地柴胡紅花數劑而潰再以托裏健<lb/>
　脾藥而愈<lb/>
馬銘鞠傳治蜈蚣傷取蜒蝣塗上其痛立止屢試神効<lb/>
　又一法用舊竹筋火中將頭上燒黒取下少許研細<lb/>
　敷患處立愈<hi>廣筆記</hi>
　　破傷風<lb/>
官使明光祖向任統制官被重傷患破傷風牙闗𦂳急<lb/>
　口噤不開口靣喎邪肢體弛緩用土虺蛇一條去頭<lb/>
<pb n="KR3e0096_WYG_060-37a"/>
　尾腸皮骨醋炙地龍五條去泥醋炙天南星八錢重<lb/>
　一枚炮碎為末醋炙麺糊為丸菉豆大毎服三丸至<lb/>
　五丸生薑酒下仍食稀葱白粥取汗即瘥<hi>普濟方出本草綱目</hi>
萬密齋治一婦人年四十餘形黒而瘠性躁急先患左<lb/>
　腿發内癰潰後起坐萬曰瘡口未合當禁風其婦自<lb/>
　恃强健不聽忽一日眩仆目眨口喎身反張手足攣<lb/>
　曲亟求治曰此破傷風痓病也用桂枝湯加熟附子<lb/>
　黄蓍防風一劑而病减再服十全大補湯三劑而安<lb/>
<pb n="KR3e0096_WYG_060-37b"/>
胡念菴曰一人因莖髭一拔忽然腫起不食有友人詢<lb/>
　余余曰此破傷風也速炙為妙瘍醫認作髭疔治以<lb/>
　寒凉不數日發痓而死<hi>醫林指目</hi>
有男子年六十一脚腫生瘡忽食猪肉不安醫以藥利<lb/>
　之稍愈時出外中風汗出頭靣暴腫起紫黒色多睡<lb/>
　耳輪上有浮泡小瘡黄汁出乃與小續命湯加羌活<lb/>
　一倍服之遂愈<hi>醫説續編</hi>
薛立齋云一男子背瘡未歛以膏藥剪孔貼之患破傷<lb/>
<pb n="KR3e0096_WYG_060-38a"/>
　風症而殁此先失于内補外邪襲其虚耳余見此症<lb/>
　貼膏藥剪孔欲其通氣而反患破傷風搽歛藥生肌<lb/>
　欲其收口而反助其餘毒以致殁者多矣可不慎哉<lb/>
一男子風襲瘡口牙闗𦂳急腰背反張以玉真散一服<lb/>
　而愈仍以托裏藥而歛<lb/>
薛立齋治一婦人臀癰將愈患破傷風發熱搐搦脉浮<lb/>
　數以當歸地黄湯治之不信乃服發散敗毒藥果甚<lb/>
　始信服數劑而痊是症須分表裏别虚實不可㮣治<lb/>
<pb n="KR3e0096_WYG_060-38b"/>
　原病式云破傷風因瘡熱甚鬱結營衛不得宣通怫<lb/>
　熱遍身故多白痂是時瘡口閉塞氣難通泄熱甚則<lb/>
　生風也不已則表傳於裏但有風熱微甚兼化故殊<lb/>
　異矣大凡風熱燥甚怫鬱在表而裏氣尚平者善伸<lb/>
　數欠筋脉拘急時或惡寒或筋惕而搐脉浮數而弦<lb/>
　者宜以幸熱治風之藥開衝結滯是與傷寒怫鬱而<lb/>
　以麻黄湯辛熱發散者同也凡用辛熱宜以寒藥佐<lb/>
　之則免致藥中病而風熱轉甚也如治傷寒發熱用<lb/>
<pb n="KR3e0096_WYG_060-39a"/>
　麻黄桂枝加黄芩石膏知母之類是也或以甘草滑<lb/>
　石葱豉寒藥發散甚妙若表不已漸入裏裏又未甚<lb/>
　而脉在肌肉者宜以退風熱開結滯之寒藥調之或<lb/>
　微加治風辛熱亦得猶傷寒半表半裏以小柴胡和<lb/>
　解之意也若裏熱已甚舌强口噤項背反張驚搐愓<lb/>
　搦涎唾稠粘胸腹滿塞或便溺閉結或時汗出脉洪<lb/>
　數而弦此由風熱鬱甚於裏而表熱稍罷則腠理踈<lb/>
　泄而心火熱甚故汗出也法宜除風散結寒藥下之<lb/>
<pb n="KR3e0096_WYG_060-39b"/>
　後以退風熱開鬱滯之寒藥調之熱退結散則風自<lb/>
　愈矣凡治此亦宜按摩導引及以藥幹開牙闗勿令<lb/>
　口噤使粥藥不得下也<lb/>
治破傷風及金刃傷打撲傷損方名玉真散本事必用<lb/>
　兩方皆有但人不知張叔潛知府云此方極竒居官<lb/>
　不可闕是齋宰清流日以授直㕔醫救欲死者數人<lb/>
　竒甚用天南星防風二味䓁分為末破傷風以藥敷<lb/>
　貼瘡口然後以温酒調下一錢如牙闗𦂳急角弓反<lb/>
<pb n="KR3e0096_WYG_060-40a"/>
　張用藥二錢童子小便調下或因鬬毆相打内有傷<lb/>
　損以藥二錢温酒調下打傷至死但心頭微温以童<lb/>
　子小便灌下二錢併進三服天南星為防風所製服<lb/>
　之不麻<hi>是齋方</hi>
　　按衛生寳鑑以此方兼治狂犬所傷并諸犬咬神<lb/>
　　効<lb/>
　<lb/>
　<lb/>
<pb n="KR3e0096_WYG_060-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷六十<lb/>
</p>
<p>
</p>
  </div>
</body>
</text>
</TEI>
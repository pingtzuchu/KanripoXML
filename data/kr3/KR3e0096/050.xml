<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷五十</head> <lb/>
    <p>
<pb n="KR3e0096_WYG_050-1a"/>
欽定四庫全書<lb/>
　續名醫類案卷五十<lb/>
　　　　　　　　　　　　錢塘魏之琇撰<lb/>
　　乳<lb/>
薛立齋治一婦人因怒兩乳腫兼頭痛寒熱此肝經氣<lb/>
　症也用人参敗毒散二劑表症已退用小柴胡加芎<lb/>
　歸枳殻桔梗四劑而愈<lb/>
一婦人因怒左乳作痛胸隔不利此屬肝脾氣滯以方<lb/>
<pb n="KR3e0096_WYG_050-1b"/>
　脉流氣飲加木香青皮四劑而安<lb/>
一婦人久鬱左乳内結核如杏三月不消心脉澁脾脉<lb/>
　大按之無力此肝脾氣血虧損以八珍加貝母逺志<lb/>
　香附柴胡青皮桔梗五十餘劑而消<lb/>
一婦人乳内結核年餘晡熱少食此氣血不足欲用益<lb/>
　氣飬榮湯彼反服行氣之劑潰出清膿而歿又一婦<lb/>
　乳内結核如栗亦服前藥大如覆椀堅硬如石出血<lb/>
　水而歿又郭氏妾乃放出宫人乳内結一核如栗亦<lb/>
<pb n="KR3e0096_WYG_050-2a"/>
　以前湯彼不信乃服瘡科流氣飲及敗毒散三年後<lb/>
　大如覆椀堅硬如石出水不潰亦歿大抵鬱悶則脾<lb/>
　氣阻肝氣逆則成隐核不痛不痒人多忽之最難治<lb/>
　療若一有此宜戒七情逺厚味觧鬱結更以養氣血<lb/>
　之藥治之庶可保全否則不救亦有二三載或五六<lb/>
　載方潰陷下者皆曰乳巖以其形巖凸似巖穴也最<lb/>
　毒慎之可保十中一二也<lb/>
一婦人腫而不作膿以益氣養榮湯加香附青皮數劑<lb/>
<pb n="KR3e0096_WYG_050-2b"/>
　而膿成針之旬日而愈<lb/>
一婦人右乳腫發熱怠惰嗜卧無氣以動至夜熱亦甚<lb/>
　以補中益氣湯兼逍遥散治之而痊<lb/>
一男子左乳腫硬痛甚以仙方活命飲二劑而止更以<lb/>
　十宣散加青皮四劑膿成針之而愈若膿成未破瘡<lb/>
　頭有薄皮剥起者用代針之劑㸃起皮處以膏藥覆<lb/>
　之膿亦自出不若及時針之不致大潰如出不利更<lb/>
　絍搜膿化毒之藥若膿血未盡輒用生肌之劑反助<lb/>
<pb n="KR3e0096_WYG_050-3a"/>
　邪氣縱早合必再發不可不慎也<lb/>
一男子年踰五十患子不立事左乳腫痛左脇脹腫肝<lb/>
　脉弦數而澁先以龍薈丸二服諸症頓退又以小柴<lb/>
　胡對四物加青皮貝母逺志數劑而膿成欲針之仍<lb/>
　以養氣血解鬱結彼不從乃雜用流氣敗毒之劑致<lb/>
　便秘發熱作渴復請治謂膿成不潰陽氣虛不能鼓<lb/>
　舞也便秘發熱隂血竭不能濡潤也辭不治果死<lb/>
一男子因怒左乳腫痛肝脉弦數以復元通氣散二服<lb/>
<pb n="KR3e0096_WYG_050-3b"/>
　少愈以小柴胡湯加青皮芎歸數劑而消復元通氣<lb/>
　散木香茴香青皮甲片陳皮白芷甘草漏蘆貝母各<lb/>
　等分毎服三錢温酒調下<lb/>
孫文垣姪婦素有痰涎胸膈痞脹近因乳腫大發寒熱<lb/>
　欲成癰以加味神效𤓰蔞散二帖寒熱退而腫不消<lb/>
　用貝母白芷為臣𤓰蔞為君赤芍當歸連翹為佐青<lb/>
　皮甘草柴胡為使痛减腫仍不消脉之近數知已成<lb/>
　膿乃與内托十宣散加銀花蒂丁二帖而膿潰因脚<lb/>
<pb n="KR3e0096_WYG_050-4a"/>
　上生瘡且有浮氣前方去蒂丁銀花加苡仁蒼耳子<lb/>
　調理全安<lb/>
薛立齋治王汝道室年踰三十毎怒後乳内作痛或腫<lb/>
　此肝火所致用小柴胡合四物加青皮桔梗香附枳<lb/>
　殻而愈彼欲絶去病根自服流氣飲遂致朝寒暮熱<lb/>
　益加腫痛此氣血被損而然與八珍三十餘劑喜其<lb/>
　年壯元氣易復得愈<lb/>
一婦人乳内腫一塊如雞子大勞則作痛久而不消服<lb/>
<pb n="KR3e0096_WYG_050-4b"/>
　托裡藥不應此乳勞症也屬肝經血少所致先與神<lb/>
　效𤓰蔞散四劑更隔蒜灸之腫稍退再與八珍湯倍<lb/>
　加香附夏枯草蒂丁仍間服前散月餘而消亦有乳<lb/>
　疽一症其狀腫硬木悶雖破而不潰腫亦不消尤當<lb/>
　急服此散及隔蒜灸法此乳腫症氣血為七情所傷<lb/>
　亦勞症也宜戒惱怒節飲食慎起居否則不治<lb/>
一婦人患乳癰氣血頗實但瘡口不合百治不應與神<lb/>
　效𤓰蔞散四劑少可更與數劑及豆豉餅灸之而愈<lb/>
<pb n="KR3e0096_WYG_050-5a"/>
　一婦人患此未潰亦與前藥三劑而消陳良甫曰婦<lb/>
　人乳勞便服此藥可杜絶病根毒已成能化膿為水<lb/>
　未成者則從大小便散之<lb/>
一人抱疾小愈左乳復生癰繼又胸膈間結核其堅如<lb/>
　石荏苒半載百藥不能施已而牽掣于肩痛楚特甚<lb/>
　禱于張王祠夢間語曰但用生薑自然汁製香附服<lb/>
　之可也比覺簡本草視之二物治症相符訪醫者張<lb/>
　禄亦云有理用香附去毛薑汁浸一宿為末二錢米<lb/>
<pb n="KR3e0096_WYG_050-5b"/>
　飲調纔數服瘡膿流出腫硬漸消而愈<hi>搓菴小乗</hi>
朱丹溪治一婦人年六十厚味鬱氣而形實多妬夏無<lb/>
　汗而性急忽左乳結一小核大如棋子不痛自覺神<lb/>
　思不佳不知食味經半月以人參湯調青皮甘草末<lb/>
　入生薑汁細細呷一日夜五六次至五七日消矣此<lb/>
　乃妳巖之始不早治隐至五年十年已後發不痛不<lb/>
　痒必于乳下潰一竅如巖穴出膿又或五七年十年<lb/>
　雖飲食如故洞見五内乃死惟不得于夫者有之婦<lb/>
<pb n="KR3e0096_WYG_050-6a"/>
　人以夫為天失于所天乃能生此謂之巖者以其如<lb/>
　穴之嵌岈空洞而外無所見故名曰巖患此者必經<lb/>
　久淹延惟此婦治之早正消患于未形餘者皆死凡<lb/>
　十餘人又治一初嫁之婦只與青皮甘草與之安<lb/>
二孺人但經將行而乳腫先兩日發口乾而不渴食少<lb/>
　减脉左弦帶數右却平治用四物湯加陳皮白术茯<lb/>
　苓帶熱下與㸃丸三十粒<lb/>
義二孺人平時乳内有結核不為痛忽乳邉又有一腫<lb/>
<pb n="KR3e0096_WYG_050-6b"/>
　核頗却有此痛黄芩川芎木通陳皮各四錢人參二<lb/>
　錢白芍一錢大腹皮三錢炙甘草生甘草各一錢當<lb/>
　歸頭一錢分二帖煎服<lb/>
楊孺人乳腫痛青皮石膏連翹角刺黄藥子當歸頭木<lb/>
　通各一錢生甘草三分入好酒些少同煎飲又别藥<lb/>
　洗腫處<lb/>
李東垣治一婦人乳間出黒頭瘡瘡頂陷下作黒眼子<lb/>
　其脉弦洪按之細小升麻連翹葛根各一錢半肉桂<lb/>
<pb n="KR3e0096_WYG_050-7a"/>
　三分黄芪歸身甘草炙各一錢牛蒡五分黄栢二錢<lb/>
　水煎至一盞二服愈<lb/>
立齋治一婦人患乳癰寒熱頭痛與荆防敗毒散一劑<lb/>
　更與蒲公英一握擣爛入酒二三盞再擣取汁熱服<lb/>
　查熱罨患處而消丹溪云此草散熱毒消腫核又散<lb/>
　滯氣解金石毒之聖藥<lb/>
陳良甫云開慶間淦川嘉林曽都運恭人年已五十而<lb/>
　病妳癰癰<hi>缺</hi>後果不起以此稱聖醫此妄説也癸亥年僕<lb/>
<pb n="KR3e0096_WYG_050-7b"/>
　處五羊趙經畧夫人年七十一嵗隔一二年前左乳<lb/>
　房上有一瑰如鵝卵大今忽然作楚召予議藥僕云<lb/>
　據孫真人云婦人年五十嵗以上乳房不宜見癰見<lb/>
　則不可治矣幸而未破恐是氣瘤漫以五香連翹湯<lb/>
　去大黄煎服服後稍减則已過六七年後毎遇再腫<lb/>
　脹時再合服必消减矣<hi>良方</hi>
立齋曰一婦人乳内結核年餘不消口乾倦怠脉澁少<lb/>
　食此肝脾二經血氣虧損之症宜培養為主乃用草<lb/>
<pb n="KR3e0096_WYG_050-8a"/>
　藥敷帖遂不救<lb/>
繆仲淳治顧文學又善内人患左乳巖用夏枯草蒲公<lb/>
　英為君銀花漏蘆為臣貝母桑葉甘菊雄䑕糞連翹<lb/>
　白芷紫花地丁山茨菰炙艸𤓰蔞茜根陳皮乳香沒<lb/>
　藥為佐使另用夏枯草煎濃汁丸之服斤許而消三<lb/>
　年後右乳復患用舊存餘藥服之亦消後以此治數<lb/>
　人俱效<hi>廣筆記</hi>
馬銘鞠治沈姓婦患乳癧潰爛經年不見臟腑者一膜<lb/>
<pb n="KR3e0096_WYG_050-8b"/>
　耳用䑕糞土楝樹子<hi>經霜者佳川楝不用</hi>露蜂房各三錢俱煅<lb/>
　存性各取净末和匀毎服三錢酒下間兩日一服痛<lb/>
　即止不數日膿盡收斂此方傳自江西販糖客因治<lb/>
　祝氏喉症得之<hi>廣筆記</hi>
張王屋屠後江孟修兄驗過乳癖方白芷一錢雄䑕糞<lb/>
　一錢二種晒乾為末用好酒調服飲取一醮睡而愈<lb/>
　<hi>雄䑕糞尖者是</hi>又一神驗方用活鯽魚一個山藥一段如魚<lb/>
　長同搗汁敷乳上以紙盖之立愈<hi>廣筆記</hi>
<pb n="KR3e0096_WYG_050-9a"/>
薛治一婦人乳癰愈後發熱服養氣血藥不應與八珍<lb/>
　湯加炮薑四劑而止仍以前湯加黄芪香附三十餘<lb/>
　劑氣血平復<lb/>
一婦年逾二十禀弱乳内作痛頭疼脉浮與人參敗毒<lb/>
　散倍加人參一劑表症悉退但飲食少思日晡微熱<lb/>
　更以小柴胡湯合六君子湯二劑熱退食進方以托<lb/>
　裡藥加柴胡十餘劑針出膿而愈又一婦患此症膿<lb/>
　成畏針病勢漸盛乃强針之膿出三椀許脉數發渴<lb/>
<pb n="KR3e0096_WYG_050-9b"/>
　以大補藥三十餘劑而愈丹溪云乳房為陽明所經<lb/>
　乳頭為厥隂所屬厥隂者肝也乃女子致命之地宗<lb/>
　筋之所且各有嚢槖其始焮腫雖盛受患止于一二<lb/>
　嚢若膿成不針攻潰諸嚢矣壯者猶可弱者多致不<lb/>
　救所以必針而後愈也<lb/>
錢國賔治一婦人年五十六左乳患已七年爛過半矣<lb/>
　中間一孔如桃時流血水凡帖膏藥痛反増劇以布<lb/>
　圈繫䕶防其摩擦夫乳頭屬足厥隂肝乳房屬足陽<lb/>
<pb n="KR3e0096_WYG_050-10a"/>
　明胃乃肝胃二經之症非單方不足以治其外非峻<lb/>
　補不足以養其内以形色氣味治之用陳香櫞一個<lb/>
　其穰之瓣如乳内之房其色先青而後黄青屬肝黄<lb/>
　屬胃其味先酸而後甘酸屬肝甘屬胃其氣香能通<lb/>
　肝胃之氣煅黒止血酒服和經此治其乳也製一枚<lb/>
　為末作二次服又用酒炒黄芪二兩益氣實表土炒<lb/>
　白术二兩山藥五錢健脾收濕芎歸地芍各一錢養<lb/>
　血水六椀煎三椀作四次服調至一月痊<lb/>
<pb n="KR3e0096_WYG_050-10b"/>
　　胸癰<lb/>
薛立齋治一男子胸患癰腫髙焮痛脉浮而緊以内托<lb/>
　復煎散二劑表症悉减以托裡消毒解四劑而消<lb/>
一男子素弱胸患癰飲食少而倦以六君子湯加芎歸<lb/>
　黄芪膿成針之更以托裡藥而愈<lb/>
一男子胸患癰焮痛煩燥發熱作渴脉數而實時季冬<lb/>
　謂此熱毒内畜也須捨時從症欲治以内疎黄連湯<lb/>
　彼以時當隆寒乃雜用敗毒藥愈熾仍求治投前湯<lb/>
<pb n="KR3e0096_WYG_050-11a"/>
　二劑後去二次諸症悉退以金銀花散加連翹山梔<lb/>
　四劑出水而消大抵症有主未治有權宜治其主則<lb/>
　末自退用其權則不拘于時泥于守常必致病勢危<lb/>
　甚况雜用攻劑動損各經故丹溪云凡瘡發于一經<lb/>
　只當求責本經不可干擾餘經羅謙甫云守常者衆<lb/>
　人之見知變者智者之事知常而不知變細事因而<lb/>
　取敗者多矣<lb/>
一男子胸患毒焮痛喜冷脉洪數以黄連解毒湯二劑<lb/>
<pb n="KR3e0096_WYG_050-11b"/>
　頓退更以金銀花散六劑而消<lb/>
一少婦胸膺間潰一竅膿血與口中所咳相應而出以<lb/>
　參芪當歸加退熱排膿等藥而愈<hi>余按此因肺痿所致原注</hi>
張都憲夫人性剛多怒胸前作痛肉色不變脉數惡寒<lb/>
　經云洪數之脉應發熱而反惡寒瘡疽之謂也今脉<lb/>
　洪數則膿已成但體豐厚故色不變似乎無膿以痛<lb/>
　極始肯用針入數寸膿出數椀遂以清肝消毒藥治<lb/>
　之而愈設泥其色而不用針無可救之理矣<lb/>
<pb n="KR3e0096_WYG_050-12a"/>
　　琇按肝脉挾胃貫鬲又曰是所生病者為胸滿故<lb/>
　　胸之癰疽本由于肝也<lb/>
楊百户胸患毒腫髙焮赤發熱脉數大小便澁飲食如<lb/>
　常齊氏曰腫起色赤寒熱疼痛皮膚壯熱頭目昏重<lb/>
　氣血之實也又云大便硬小便澁飲食如故腸滿膨<lb/>
　脹胸膈痞悶肢節疼痛身熱脉大精神昏塞臟腑之<lb/>
　實也遂以黄連内疎湯二劑諸證漸退更以荆防敗<lb/>
　毒散加芩連山梔四劑少愈再以四物加芩連白芷<lb/>
<pb n="KR3e0096_WYG_050-12b"/>
　桔梗甘草銀花數劑而消<lb/>
一男子胸腫一塊半載不消令明灸百壯方潰與大補<lb/>
　藥不斂復灸以附子餅而愈<lb/>
張路玉治談仲安體肥善飲初夏患壯熱嘔逆胸膈左<lb/>
　畔隐痛手不可拊便溺澁數舌上滑胎食後痛嘔稠<lb/>
　痰漸見血水脉來澁澁不調與凉膈散加石斛連翹<lb/>
　下稠膩極多先是醫作肺癰治不效張曰肺癰必咳<lb/>
　嗽吐腥穢痰此但嘔不嗽洵為胃病無疑下後四五<lb/>
<pb n="KR3e0096_WYG_050-13a"/>
　日復嘔如前再以小劑調之三下而勢甫平後以保<lb/>
　元苓橘平調二十日而痊先時有李姓者患此専以<lb/>
　清熱豁痰解毒為務直至膈畔潰腐膿水淋漓纒綿<lb/>
　匝月而斃良因見機不早悔無及矣<lb/>
　　琇按是症最難别白即内經所謂内有裹大膿血<lb/>
　　之症也吾鄉一名醫自患此同道診之不知為癰<lb/>
　　也雜進參附丁桂之劑久之吐出臭膿乃省已無<lb/>
　　及矣<lb/>
<pb n="KR3e0096_WYG_050-13b"/>
　　脇癰<lb/>
薛立齋治一婦人脇患癰未成膿惡寒脉緊以十宣散<lb/>
　加柴胡二劑表症悉退更以托裡散數劑膿清而愈<lb/>
一男子近脇患疽腫而不潰投大補之劑潰而已愈後<lb/>
　患弱症而歿<lb/>
一上舍年逾四十因怒脇内作痛不止數日後外結一<lb/>
　塊三寸許漫腫色不赤按之微痛此怒氣傷肝致血<lb/>
　傷氣鬱為患以小柴胡湯對四物倍用芎歸黄芪貝<lb/>
<pb n="KR3e0096_WYG_050-14a"/>
　母肉桂治之彼謂丹溪云腫瘍内外皆壅宜托裡表<lb/>
　散為主又云凡瘡未破毒攻臟腑一毫熱藥斷不可<lb/>
　用况此症為氣血凝滯乃服流氣飲愈虛始信而復<lb/>
　求治視之虛症併臻診之胃氣更虛彼欲服薛前藥<lb/>
　曰急者先治遂以四君子湯加酒芍炮薑四劑少得<lb/>
　更加當歸又四劑胃氣漸醒乃去薑又加黄芪芎歸<lb/>
　肉桂數劑瘡色少赤并微作痛又二十餘劑膿成針<lb/>
　之却與十全大補湯喜其謹疾又兩月餘而瘳夫氣<lb/>
<pb n="KR3e0096_WYG_050-14b"/>
　血凝滯多因營衛之氣弱不能運散豈可復用流氣<lb/>
　飲以益其虚况各經氣血多寡不同心包絡膀胱小<lb/>
　腸肝經多血少氣三焦胆腎心脾肺少血多氣然前<lb/>
　症正屬膽經少血之臟人年四十以上隂血日衰且<lb/>
　肝症俱屬不足腫瘍内外皆壅宜托裡表散為主乃<lb/>
　補氣血藥而加以行散之劑非専攻之謂也若腫焮<lb/>
　痛甚煩躁脉大辛熱之劑不但腫瘍不可用雖潰瘍<lb/>
　亦不可用也凡患者須分經絡氣血地部逺近年嵗<lb/>
<pb n="KR3e0096_WYG_050-15a"/>
　老㓜禀氣虚實及七情所感時令所宜而治之常見<lb/>
　以流氣十宣二藥㮣治結腫之症以致取敗者多矣<lb/>
　<hi>此案與舊案東侍御一則正同而此之發明最為緊要而舊案節之故重録于此</hi>
馬元儀治沈氏婦左脇患腫瘍長五寸許治已兩月發<lb/>
　表托裡劑多功少診其兩脉弦數兼澁腫處低陷作<lb/>
　痛寒熱經行不止口燥艱食此症頗危必得之勞鬱<lb/>
　且怒邪熱結聚厥隂之位榮衛不行周身火邪獨徹<lb/>
　上下表斂俱所不宜用生首烏一兩滋其内燥柴胡<lb/>
<pb n="KR3e0096_WYG_050-15b"/>
　一錢疎其氣鬱枳殻桔梗各一錢舒通肺氣以制肝<lb/>
　木杏仁蘇子各二錢調氣化痰以清上焦丹皮一錢<lb/>
　清其血半麴一錢和其中兩劑寒熱减而經止患處<lb/>
　焮腫潰出稠膿飲食少進瘍醫以潰後當行大補投<lb/>
　芪术之屬復致瘡口内陷食少曰癰疽已潰當補此<lb/>
　其常耳今兩脉遲澁遲則氣阻濇則血滯鬱而得補<lb/>
　其鬱彌甚始猶肝木自傷既乃轉戕脾胃以<hi>缺</hi>不循常<lb/>
　度分肉不温經隧不行而欲瘡之斂也其可得乎夫<lb/>
<pb n="KR3e0096_WYG_050-16a"/>
　榮衛不通須以血藥和之當歸桃仁紅花延胡索是也<lb/>
　白术枳殻一補一㵼所以推陳氣而致新氣乾薑煖<lb/>
　胃而和血查肉消滯而和中服二劑復大潰出稠膿<lb/>
　椀許食進神旺而安<lb/>
朱丹溪診李兄年四十餘而面稍白神甚勞忽脇下生<lb/>
　一癰腫如桃一人教用補劑衆笑且排于是流氣飲<lb/>
　十宣散雜而進之旬餘召視之曰非惟不與補藥抑<lb/>
　且多得解利血氣俱<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>不可為矣已而果然<lb/>
<pb n="KR3e0096_WYG_050-16b"/>
立齋曰一男子因怒左脇腫一塊不作痛脉澁而浮此<lb/>
　肝經邪火熾甚而真氣不足為患宜培養氣血為主<lb/>
　乃用草藥敷帖遂致不救<lb/>
一男子因勞發熱脇下腫痛脉雖大而按之無力此氣<lb/>
　血虚腠理不密邪氣襲于肉裡而然也河間云若人<lb/>
　飲食疎精神衰氣血弱肌肉消薄榮衛之氣短促而<lb/>
　澁滯故寒薄腠理而癰腫也當補之以接虛怯之氣<lb/>
　遂以補中益氣湯加羌活四劑少可去羌活又十餘<lb/>
<pb n="KR3e0096_WYG_050-17a"/>
　劑而愈又一男子年二十遍身微痛腰間作腫痛甚<lb/>
　以前藥加茯苓半夏並愈<lb/>
一朝士腹脇間病疽經嵗或以地骨皮煎湯淋洗出血<lb/>
　一二升家人懼欲止之病者曰疽似少快更淋之出<lb/>
　五升許血漸淡乃止以細穰貼之次日結痂愈<hi>仝上</hi>
　　馬刀<lb/>
張子和治襄陵馬國卿左乳二肋間期門穴中發瘡硬<lb/>
　而不潰痛不可忍瘍醫皆曰乳癰或曰紅絲漏或曰<lb/>
<pb n="KR3e0096_WYG_050-17b"/>
　覷心瘡使服内托散百日又服五香連翹湯數月皆<lb/>
　無驗張曰此馬刀也足少陽膽經之病出靈樞十二<lb/>
　經以示之其狀如馬刀故曰馬刀堅而不潰乃邀之<lb/>
　于食肆中使食水浸湯餅稍覺緩次日先以滄鹽上<lb/>
　涌又以凉劑滌去熱勢約十數行腫已散矣<lb/>
朱葛黄家妾左脇病馬刀憎寒發痛已四五日矣張曰<lb/>
　此足少陽膽經病也少血多氣堅而不潰不可急攻<lb/>
　當以苦劑涌之以五香連翹湯托之既而痛止然瘡<lb/>
<pb n="KR3e0096_WYG_050-18a"/>
　根未散有一醫者過見之曰我有妙藥可潰而為膿<lb/>
　不如此何時而愈既絍毒藥痛不可忍外寒内嘔血<lb/>
　不止大便黒色食飲不下號呼悶亂幾至于死再求<lb/>
　治張曰脇間皮薄肉淺豈可輕用毒藥復令洗去以<lb/>
　凉劑下之痛立止腫亦消<lb/>
　　腋癰<lb/>
薛立齋治一童子腋下患癰久不斂膿清脉大倦怠嬾<lb/>
　食少寐自汗口乾以内補黄芪湯及豆豉餅灸之兩<lb/>
<pb n="KR3e0096_WYG_050-18b"/>
　月而愈凡瘡膿潰而清或瘡口不合或聚腫不赤肌<lb/>
　寒肉冷自汗色脱者皆氣血俱虚也非補不可<lb/>
一男子腋下患毒欬逆不食腸鳴切痛四肢厥冷脉細<lb/>
　以托裡温中湯二劑頓愈更以香砂六君子湯二神<lb/>
　丸而飲食頓進以十全大補湯二十餘劑而斂<lb/>
里中有周七者少年曽患毒左脇下得一異方用糯米<lb/>
　炊飯乗熱入鹽塊夾葱管少許搗極爛如膏貼患處<lb/>
　輒消至中年腰間忽生一毒熱如火板硬痛不可忍<lb/>
<pb n="KR3e0096_WYG_050-19a"/>
　傴僂跼蹐自分必死屢藥不效急思前方如法貼之<lb/>
　未幾大便去糞如宿垢甚多硬者漸軟數日而起<hi>廣筆記</hi>
薛立齋心法云河南張承祖年逾二十腋下患毒十餘<lb/>
　日腫硬不潰脉弱時嘔謂腫硬不潰脉弱乃陽氣虚<lb/>
　嘔吐少食乃胃氣弱先以六君子湯加藿香砂仁治<lb/>
　之彼謂腫瘍時嘔當作毒氣攻心治之潰瘍時嘔當<lb/>
　作隂虚補之曰此丹溪大㮣之言也即諸痛痒瘡皆<lb/>
　屬心火之意假如赤腫痛甚煩躁脉實而嘔為有餘<lb/>
<pb n="KR3e0096_WYG_050-19b"/>
　法當下之腫硬不痛不潰脉弱而嘔為不足法當補<lb/>
　之亦有痛傷胃氣或感寒邪穢氣而作嘔者雖腫瘍<lb/>
　尤當助胃壯氣彼執不信用攻伐之藥病愈甚復請<lb/>
　診其脉微細而發熱謂熱而脉静脱血脉實汗後脉<lb/>
　躁者皆難治後果然夫腫瘍毒氣内侵作嘔十有一<lb/>
　二潰瘍濕氣内侵作嘔十有八九豈可混為一途<lb/>
朱文鼎母因忿鬱腋下結一核二十餘年因怒加腫痛<lb/>
　完穀不化飲食少思東垣云㵼利不止飲食不入此<lb/>
<pb n="KR3e0096_WYG_050-20a"/>
　腸胃虛也遂以六君子湯加砂仁肉桂乾薑肉豆蔲<lb/>
　㵼雖止而膿清瘡口不合氣血俱虚也以十全大補<lb/>
　湯月餘而愈<lb/>
一男子年逾五十腋下患毒瘡口不合右闗脉數而渴<lb/>
　此胃火所致用竹葉黄芪湯遂止再用補氣藥而愈<lb/>
　嘗治午後發渴或發熱用地骨皮散亦效<lb/>
　<lb/>
　<lb/>
<pb n="KR3e0096_WYG_050-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷二十六</head> <lb/>
    <p>
<pb n="KR3e0096_WYG_026-1a"/>
欽定四庫全書<lb/>
　續名醫類案卷二十六<lb/>
　　　　　　　　　　　　　錢塘魏之琇撰<lb/>
　　遺精<lb/>
孫文垣治一人色慾過度夣遺精滑先服清相火之劑<lb/>
　不效繼用固澁之劑亦無功求孫治與以玉華白丹<lb/>
　濃煎人参湯送二錢兩服後稍固兼進六味地黄丸<lb/>
　加蓮鬚芡實逺志五味子凡一月而愈玉華白丹鍾<lb/>
<pb n="KR3e0096_WYG_026-1b"/>
　乳粉白石脂陽起左顧牡蠣<lb/>
李妓兩寸短澁兩尺洪滑闗弦孫診之問經可行否曰<lb/>
　僅行一日亦㸃滴耳曰此脉在良家主夣遺若不宜<lb/>
　有也曰良然即御客時亦或遺遺則冷汗淫淫體倦<lb/>
　不能支不與藥或問故曰金木相勝心神無主法在<lb/>
　不治或謂人尚無恙何便至此曰弦為春令當金之<lb/>
　時猶然猖獗設在卯月木旺火相則肺金枯痿水之<lb/>
　上源竭矣且腎脉洪滑妓以慾勝隂血既虧淫火愈<lb/>
<pb n="KR3e0096_WYG_026-2a"/>
　熾隂虚則病隂絶則死今已咳嗽其兆見矣烏可治<lb/>
　乎次年二月果死<lb/>
薛立齋治朱工部勞則遺精齒牙即痛用補中益氣加<lb/>
　半夏茯苓白芍并六味地黄丸更以十全大補加麥<lb/>
　冬五味子而痊<lb/>
一男子白濁夣遺兼脚跟作痛口乾作渴大便閉澁午<lb/>
　後熱甚用補中益氣湯加白芍元参并加減八味丸<lb/>
　而愈<lb/>
<pb n="KR3e0096_WYG_026-2b"/>
龔子才治陳桂林秀才患夜夣遺精每月一二次或三<lb/>
　五次遺後神思昏沈身體困倦診之六脉微濇無力<lb/>
　此隂虚火動之症以辰砂既濟丸加紫河車龍骨服<lb/>
　之數月奏效奈數患不能謹守因口占里語一章以<lb/>
　戒之曰培養精神貴節房更祛塵慮慎寒凉食惟半<lb/>
　飽宜清淡酒止三分勿過傷藥餌隨時應勉進功名<lb/>
　有分不須忙幾行里語君能味便是長生不老方<lb/>
黄履素曰余年三十外曽患遺精龜頭時有精微微流<lb/>
<pb n="KR3e0096_WYG_026-3a"/>
　出晝夜常然初時驚懼特甚人身中幾許精血而堪<lb/>
　此涓涓不絶乎醫之髙明者謂為無害但毋服濇藥<lb/>
　縁病以服附子得之知是火症但涼補而勿熱補用<lb/>
　六味丸加沙苑蒺藜兎絲子及炒黄柏少許等藥將<lb/>
　此病付之度外莫寘諸懷如常將理凡兩年始全愈<lb/>
　龍骨牡蠣等藥從未入口盖人身中惟氣血周流斯<lb/>
　快暢豈可澁之使滯雖得暫效為害實深患者審之<lb/>
　予初有懼心及兩年間應酬如常絶無倦態豈此精<lb/>
<pb n="KR3e0096_WYG_026-3b"/>
　與交媾之元精不同故無大害耶<lb/>
張路玉治韓慕廬季子素禀清癯宿有精滑不禁之恙<lb/>
　診之脉微弦而數尺中畧有不續之狀此不但腎氣<lb/>
　不充抑且氣秘不調致不能司封藏之令與六味丸<lb/>
　去澤㵼加鰾膠五味畧兼沈香於補中寓宣法雖如<lb/>
　此但乆滑竅䟽難期速效耳<lb/>
李士材治一人考試勞神患精滑小便後及夢寐間俱<lb/>
　有遺失自服金櫻膏經月不騐李診之曰氣虚而神<lb/>
<pb n="KR3e0096_WYG_026-4a"/>
　動非逺志丸不可服十日減半一月全愈<lb/>
王叔權曰有士人年少覓炙夢遺為㸃腎腧痠疼令其<lb/>
　炙而愈不拘老少皆腎虚也古人云百病皆生于心<lb/>
　又曰百病皆生于腎心勞生百病人皆知之腎虚亦<lb/>
　生百病人未知也盖天一生水地二生火腎水不上<lb/>
　升則心火不下降兹病所由生也人不可不養心不<lb/>
　愛䕶腎也<hi>資生經</hi>
平江譚醫云夫遺泄尋常只治心腎未有别治以素問<lb/>
<pb n="KR3e0096_WYG_026-4b"/>
　仲景考之當治脾服之藥屢效用厚朴二兩<hi>薑汁製</hi>羊<lb/>
　脛一兩<hi>炭火煆過通紅取出窨殺别研細如粉</hi>右二味白水麺糊為丸<lb/>
　如梧桐子大每服百丸至三百丸米湯下<hi>集成仝上</hi>
陸祖愚治一人因作文夜深倚几而卧卧即夢遺明早<lb/>
　吐血數口數日後復遺復吐自此或間日或連日或<lb/>
　吐血或夢遺或與六味地黄湯幾百帖即加減亦不<lb/>
　出滋隂清火而已數月不愈口乾微欬惡風惡寒懶<lb/>
　于動作大便溏小便短赤脉之豁大無力沈按則駛<lb/>
<pb n="KR3e0096_WYG_026-5a"/>
　曰此症非得之房室乃思慮太過損其心血心血虚<lb/>
　則無以養其神而心神飛越因有夢交之事神不守<lb/>
　舍則志亦不固而腎精為之下遺腎虚則火益無制<lb/>
　逼血妄行而吐上刑肺金而欬其畏風寒而懶動作<lb/>
　者火為元氣之賊火旺則元氣自虚也其肌肉消而<lb/>
　大便溏者思慮損其心血即是傷其脾隂也與歸脾<lb/>
　湯二十劑遺吐遂減半又二十劑諸症俱痊百劑而<lb/>
　精神加倍矣<lb/>
<pb n="KR3e0096_WYG_026-5b"/>
繆仲淳治婁東王官夀患遺精聞婦人聲即泄瘠甚欲<lb/>
　死醫告術窮繆之門人以逺志為君蓮鬚石蓮子為<lb/>
　臣龍齒茯神沙苑蒺藜牡蠣為佐使丸服稍止然終<lb/>
　不斷繆于前方加鰾膠一味不終劑即愈<lb/>
趙景之太史未第時因肄業勞心太過患夢遺症已三<lb/>
　四年矣不數日一發發過則虚火上炎頭面烘熱手<lb/>
　足逆冷終夜不寐補心腎及濇精藥無不用過壬申<lb/>
　春偶因感冐來邀診視談及前症之苦為䟽丸方以<lb/>
<pb n="KR3e0096_WYG_026-6a"/>
　黄柏為君佐以地黄枸杞蓮鬚鰾膠萸肉五味車前<lb/>
　及麥冬之類不終劑而瘳初景之疑黄柏太寒不欲<lb/>
　用謂尊恙之所以乆而不愈者正未用此藥耳五臓<lb/>
　苦欲補瀉云腎欲堅急食苦以堅之黄柏是也腎得堅則心經雖<lb/>
　有火而精自固何夢遺之有哉向徒用補益收澁而<lb/>
　未及此故難取效<lb/>
立齋治王上舍遺精勞苦愈甚坳中結核服清心蓮子<lb/>
　飲連翹消毒散不應以八珍湯加山藥茰肉逺志十<lb/>
<pb n="KR3e0096_WYG_026-6b"/>
　餘劑漸愈更以茯苓丸治之遂不復作葉巡檢患此<lb/>
　云諸藥不應盧丹谷與八味丸治之而愈<lb/>
　　白濁<lb/>
沈朗仲治王雨泉壯年氣弱溺後精水淋漓不斷服六<lb/>
　味丸不應易八味丸反加澁痛兩尺脉數而氣口虚<lb/>
　大此土虚不能隄水也與補中益氣加麥冬五味十<lb/>
　劑而痊<hi>張氏醫通</hi>
薛立齋治一婦人善怒或小腹痞悶或寒熱往來或小<lb/>
<pb n="KR3e0096_WYG_026-7a"/>
　便頻數時下白淫藥乆不愈面青口苦薛以此積憤<lb/>
　而不能發散所致用龍膽㵼肝湯而愈用加味逍遥<lb/>
　散八珍湯間服而安<lb/>
龔治一男子莖中痛出白津小便閉時作痒用小柴胡<lb/>
　加山梔澤㵼木通炒連膽草茯苓二劑頓愈又兼六<lb/>
　味地黄而痊<lb/>
司㕔陳石鏡乆患白濁發熱體倦用補中益氣加炮薑四<lb/>
　劑白濁稍止再用六味地黄丸兼服諸症悉愈<lb/>
<pb n="KR3e0096_WYG_026-7b"/>
少宰汪涵齋患頭暈白濁用補中益氣湯加茯苓半夏<lb/>
　愈而復患腰痛用山藥山茰五味萆薢逺志頓愈又<lb/>
　因勞心盜汗白濁以歸脾湯加五味而愈後不時眩<lb/>
　暈用八味丸全愈<lb/>
孫文垣治一人禀質素強縱飲無度忽小便畢有白精<lb/>
　數㸃自以為有餘之疾不宜醫治經三月以來雖不<lb/>
　小便時有精出覺頭目眩暈<hi>此上病多由下之證騐也</hi>醫者以固<lb/>
　精澁脱之劑治之兩月畧不見功診之六脉滑大此<lb/>
<pb n="KR3e0096_WYG_026-8a"/>
　因酒味濕熱下注精藏遂以白术茯苓橘紅甘草乾<lb/>
　葛白豆䓻加黄柏少許兩劑即效不十日全安<lb/>
潘見所患白濁精淫淫下治三年不效孫診之兩寸短<lb/>
　弱兩闗滑兩尺洪滑曰疾易愈第待來年春仲一劑<lb/>
　可瘳問故曰素問云必先歲氣毋伐天和今所患為<lb/>
　濕痰下流症也而脉洪大見於尺部為陽乗於隂法<lb/>
　當從隂引陽今冬令為閉藏之候冬之閉藏實為來<lb/>
　春發生根本天人一理若強升提之是逆天時而洩<lb/>
<pb n="KR3e0096_WYG_026-8b"/>
　元氣也後醫者接踵竟無效至春分逆孫以白螺螄<lb/>
　殻火煅四兩<hi>消痰</hi>為君牡蠣二兩<hi>固/濇</hi>為臣半夏<hi>消痰</hi>葛根<lb/>
　<hi>升陽明之清氣</hi>柴胡<hi>升少陽/之清氣</hi>苦参<hi>燥/濕</hi>各一兩為佐黄柏<hi>堅腎</hi>一<lb/>
　兩為使麺糊為丸名端本丸令早晩服之不終劑而<lb/>
　愈<lb/>
李士材治李郡侯白濁服五苓散數劑無功診之兩尺<lb/>
　大而濇是龍火虚炎精瘀竅道用牛膝茯苓黄柏麥<lb/>
　冬山藥逺志細生甘草十劑而安<lb/>
<pb n="KR3e0096_WYG_026-9a"/>
吳光祿閉精行房患白濁莖中痛如刀割自服㵼火踈<lb/>
　利之劑不效改服補腎之劑又不效李診之曰精乆<lb/>
　畜已足為害況勞心之餘水火不交坎離頻用也<hi>有語</hi>
　<hi>病</hi>用萆薢分清飲加茯神逺志肉桂黄連四劑即效<lb/>
　兼服補中益氣一二劑而愈<lb/>
陸祖愚治韓舜臣年近三旬夏月逺歸連宵多事卧當<lb/>
　風涼致成瘧疾間一日發自以為虛而投参附凡用<lb/>
　参二三錢及五錢者數十劑一醫用参一兩附三錢<lb/>
<pb n="KR3e0096_WYG_026-9b"/>
　又八劑服参約及二斤其病寒輕而熱重偶于靜坐<lb/>
　時覺陽道微濕以紙拭視如漿糊一㸃白而光亮訝<lb/>
　為滑精渗漏若此無怪大劑補養無效決死無疑及<lb/>
　診視正當悲哀之後面赤如粧六脉洪滑而數曰脉<lb/>
　候無事不必張皇令將溺器滌浄次早診之脉畧和<lb/>
　而仍滑大令傾溺器中有白膩稠粘約半椀許乃曰<lb/>
　當此短夜去已如許之多則從朝至暮自當加倍此<lb/>
　是白濁非滑精也試思少壯之時每交感輸洩之精<lb/>
<pb n="KR3e0096_WYG_026-10a"/>
　能有幾何病者始大悟乃用萆薢分清飲川萆薢石<lb/>
　菖蒲益智烏藥茯苓甘草四劑其症減半又以二陳<lb/>
　湯加升麻柴胡蒼术白术十餘劑濁浄而瘧亦止夫<lb/>
　竒經之脉督行于背脊任行于腹外衝行于腹中溺<lb/>
　出于前自膀胱而來精出于後自俠脊腎藏而來<lb/>
　男濁女帶自胃家傍衝而下盖衝為血海其脉起于<lb/>
　脬中丹溪曰胃中濁液下流渗入膀胱上句極為有<lb/>
　理下句恐未必然曽詢患濁者小水或清或渾其濁<lb/>
<pb n="KR3e0096_WYG_026-10b"/>
　或隨溲溺而下或不時淋瀝可見與膀胱竟不相干<lb/>
　又見患此症者經年累月飲食照常起居如故非胃<lb/>
　家濕熱而何此君加之以勞頓醉飽隂虚貪凉而得<lb/>
　故得補益甚丹溪曰二陳湯加升麻能使大便潤而<lb/>
　小便長前後二方昔賢所騐第後人未知用耳<lb/>
　　按精與溺原分二道所云良是至謂濁不由膀胱<lb/>
　　而出自胃傍衝而下然則湯飲入胃獨不可傍衝<lb/>
　　而下乎不知帶濁之病多由肝火熾盛上蒸胃而<lb/>
<pb n="KR3e0096_WYG_026-11a"/>
　　乗肺肺主氣氣弱不能散佈為津液反因火性迫速<lb/>
　　而下輸膀胱之州都本從氣化又肝主疎泄反禀其<lb/>
　　令而行遂至淫淫不絶使惟胃家濕熱無肝火為<lb/>
　　難則上為痰而下為瀉耳古今醫案於帶濁二門獨<lb/>
　　罕存者亦以未達其㫖而施治無騐也至单由濕熱<lb/>
　　而成一味凉燥雖藥肆工人亦能辨此　其父肖愚<lb/>
　　一案治呉南邱之子亦瘧且濁以二妙散取效<lb/>
立齋治光祿柴黼菴因勞赤白濁如注用歸脾湯而愈<lb/>
<pb n="KR3e0096_WYG_026-11b"/>
　　司㕔張檢齋小腹不時作痛莖出白淫用小柴胡<lb/>
　加山梔龍膽草山茱芎歸而愈<lb/>
馬元儀治陳晉臣患濁症累月不止後因房勞痛益甚<lb/>
　濁愈頻有語以煎蘇葉湯澡洗者從之遂致精滑傾<lb/>
　盆躁擾不寕發熱煩渴兩手脉沈而微尺脉不應曰<lb/>
　此隂精大傷真陽無偶將脫不乗此時隂氣尚存一<lb/>
　綫以急救其陽而通其隂直至隂盡而欲囘陽罕克<lb/>
　有濟矣或曰既有陽無隂補隂猶恐不及尚堪純陽<lb/>
<pb n="KR3e0096_WYG_026-12a"/>
　之藥重竭其隂乎曰真陽以水為宅水足則凝然不<lb/>
　動水竭則不安其位甚而飛揚屑越孰能把握之哉<lb/>
　此時隂未囘而陽已絶矣宜急攝虚陽先歸窟宅然<lb/>
　後補隂以配陽此必然之次序也乃煎大劑白通陽<lb/>
　與服便得濃睡諸症漸已次服人参七味湯使隂陽<lb/>
　兩平而愈<lb/>
蕭萬輿治一健卒年甫三旬素善飲喜啖辛香病濁竅<lb/>
　痛以二陳湯加芩連膽草赤芍車前二劑即止如實<lb/>
<pb n="KR3e0096_WYG_026-12b"/>
　症本不難治若㮣施補必變生他症<lb/>
漳庠林震伯素善飲因修途勞頓飢飽失時復冐暍病<lb/>
　白濁經年不瘥察前治非辛熱即涼㵼或滋補壅塞<lb/>
　遂至小腹脹悶或氣喘拒食六脈滑數無力此中宫<lb/>
　虚熱津液下陷膀胱氣化不能分泌以歸脾湯去木<lb/>
　香加炒山梔半夏車前黄連七劑而濁止便清神思<lb/>
　清爽矣<lb/>
施笠澤治公謨病小便黄醫欲用淡渗之劑施曰霛樞<lb/>
<pb n="KR3e0096_WYG_026-13a"/>
　不云乎中氣不足溲便為之變但當服異攻散加黄<lb/>
　柏一二分可也醫曰黄柏一二分遂足清利小便耶<lb/>
　曰子不觀之漉酒者乎濁醪數壺以黄柏少許旋澄<lb/>
　清徹底豈一溲不當之衆皆大噱用之果騐<lb/>
蔣仲芳治梁敬州年六十餘病濁三年矣淡渗寒涼溫<lb/>
　補俱不效診之六脉俱微惟左寸帶數此因心火不<lb/>
　降致脾胃之氣不升濁物因而下渗法當養心升補<lb/>
　若用本病藥無益也用丹参茯神逺志棗仁山茰山<lb/>
<pb n="KR3e0096_WYG_026-13b"/>
　藥黄耆白术升麻柴胡甘草陳皮薑棗煎服三劑其<lb/>
　濁倍至詢其體健否曰如故曰若使所出盡為津液<lb/>
　其體必憊甚今濁増而體健知濁物積于其中為藥<lb/>
　所迫而出耳清者既升濁者自降再服二劑而病如<lb/>
　失矣投之果然使無定見再易一方寜能愈乎<lb/>
張子和治酒監房善良之子年十三病沙石淋已九年<lb/>
　矣初因瘡疹餘毒不出作便血或告之令服太白散<lb/>
　稍止後又因積熱未退變成淋閟毎發則見鬼神號<lb/>
<pb n="KR3e0096_WYG_026-14a"/>
　則驚隣張曰諸醫作腎與小腸病者非也靈樞言足<lb/>
　厥隂肝之經病遺溺閉癃閉謂小便不行癃謂淋瀝<lb/>
　也此乙木之病也木為所抑火來乗之故熱在脬中<lb/>
　下焦為之約結成沙石如湯瓶煎煉日乆熬成湯鹼<lb/>
　今夫羊豕之脬吹氣令滿常不能透豈真有沙石而<lb/>
　能漏者邪以此知前人所説服五石散而致者恐未<lb/>
　盡然經曰木鬱則達之先以𤓰蒂散越之次以八正<lb/>
　散加湯鹹等分頓啜之其沙石自化而下<lb/>
<pb n="KR3e0096_WYG_026-14b"/>
張氏兒年十四病約一年半矣得之麥秋發則易大痛<lb/>
　至握其䘒跳躍旋轉號呼不已小溲數日不能下下<lb/>
　則成沙石大便秘澁肛門脫出一二寸諸醫莫能治<lb/>
　張曰今日治今日效時日在辰已間矣以調胃承氣<lb/>
　僅一兩加牽牛末三錢汲河水煎之令作三五度嚥<lb/>
　之又服苦末丸如芥子許六十粒日加晡上涌下㵼<lb/>
　一時齊出有膿有血既定令飲新汲水一大盞小溲<lb/>
　已利一二次矣是夜凡飲新水二三十遍病去九分<lb/>
<pb n="KR3e0096_WYG_026-15a"/>
　止哭一次明日困卧如醉自後頓失所苦繼與太白<lb/>
　散八正散等調一月大瘥此下焦藥也不吐不下焦<lb/>
　何以開不令飲水則小溲何以利大抵源清則流清<lb/>
　者是也又劉氏子年六歲病沙石淋張以苦劑三涌<lb/>
　之以益腎散三下之立愈<lb/>
一人年二十三歲病膏淋三年矣醫不能效多作虚損<lb/>
　補以濕燥灼以針艾無少減張曰惑蠱之疾也亦曰<lb/>
　白淫實由少腹鬱熱非虚也可以涌可以泄其人以時<lb/>
<pb n="KR3e0096_WYG_026-15b"/>
　暑憚其法峻不決者三日浮屠一僧曰予以有暑病<lb/>
　近覺頭痛張曰亦可涌願與君同之毋畏也于是涌<lb/>
　痰三升色如黒礬汁内有死血并黄緑水又㵼積穢<lb/>
　數行尋覺病去方其來時面無人色及治畢次日面<lb/>
　如醉慮其暑月路逺又處數方使歸以自備云<lb/>
一男子病淋張令頓食鹹魚少頃大渴又令恣意飲水<lb/>
　然後以藥治淋立通淋者無水故濇也<lb/>
一婦人患淋乆諸藥不效其夫夜告予予按既效方治<lb/>
<pb n="KR3e0096_WYG_026-16a"/>
　諸淋用剪金花十餘葉煎湯遂令服之明早來云病<lb/>
　減八分矣再服而愈剪金花一名禁宫花一名金盞<lb/>
　銀䑓一名王不留行<hi>王執中資生經本草綱目</hi>
葉朝議親人患血淋流下小便在盆内凝如筍蒻乆而有<lb/>
　變如鼠形但無足耳百治不效一村醫用牛膝根煎<lb/>
　汁日飲五服名地髓湯雖未即愈而血色漸淡乆乃<lb/>
　復舊後十年病沙石脹痛用川牛膝一兩水二盞溫<lb/>
　服一婦患此十年服之得效土牛膝亦可入麝香乳<lb/>
<pb n="KR3e0096_WYG_026-16b"/>
　香尤良<hi>本草綱目</hi>
薛立齋治一婦人患小便淋瀝内熱體倦以為肝火血<lb/>
　少脾氣虚弱用八珍逍遥二散兼服月餘而小便利<lb/>
　又用八珍湯而氣血復<lb/>
一婦人素善小便淋瀝不利月經不調半載矣或兩脇<lb/>
　脹悶或小腹作痛或寒熱往来或胸乳作痛或咽喉<lb/>
　噎塞或兩脚筋牽或肢節結核面色青黄不澤形氣<lb/>
　日瘦左闗弦洪右闗弦數此鬱怒傷肝脾血虚氣滯<lb/>
<pb n="KR3e0096_WYG_026-17a"/>
　為患朝用加味歸脾湯以補脾氣解脾鬱祛肝火夕<lb/>
　用滋腎丸生肝散滋腎水以生肝血抑肝火舒筋膜<lb/>
　兼服月餘而愈<lb/>
一婦人小便淋濇小腹脹悶胸滿喘急諸藥不應以為<lb/>
　轉筋之症用八味丸一服小便如涌而安<lb/>
孫文垣治杭芝岡酒後近内毎行三峰採戰對景㤀情<lb/>
　之法致成血淋自仲夏至歲杪未愈便下或紅或紫<lb/>
　中有塊如筋膜狀或如蘇木汁間有小黒子三五日<lb/>
<pb n="KR3e0096_WYG_026-17b"/>
　一發或勞心力或乆坐立亦發百治不痊診之其色<lb/>
　白而青肌肉削甚脉左寸沈溺闗尺弦細右寸畧滑<lb/>
　此必肺經有濁痰肝經有瘀血良由酒後竭力縱慾<lb/>
　淫火交煽精欲出而強忍之致凝滯經絡流於溺道<lb/>
　新血阻塞而成此症也三五日一至者盈科滿溢故<lb/>
　耳先與丹参加茅根濃煎服其小便在器中少頃即<lb/>
　成金色黄沙乃用腎氣丸加琥珀海金沙黄柏以杜<lb/>
　牛膝連葉搗汁熬膏為丸調理外以川芎三錢當歸<lb/>
<pb n="KR3e0096_WYG_026-18a"/>
　七錢杜膝煎服臨發時以滑石甘草梢桃仁海金沙<lb/>
　麝香為末以韭菜汁調服去其凝精敗血則新血始<lb/>
　得歸源而病根可除矣三月全愈<lb/>
族姪善飲好内病血淋與滑石甘草梢海金沙琥珀山<lb/>
　梔青蒿茅根煎膏為丸梧子大每空心及食前燈心<lb/>
　湯送三錢不終劑而愈後數年服補下元藥過多血<lb/>
　淋又作小便痛極立不能出必蹲便乃得所出皆血<lb/>
　塊每行必一二椀許已半月諸通利清熱之劑不應<lb/>
<pb n="KR3e0096_WYG_026-18b"/>
　脉洪數以五靈脂蒲黄甘草梢各二錢水煎空心服<lb/>
　二帖痛減半改用瞿麥山梔甘草各二錢茅根杜牛<lb/>
　膝連葉車前草各三錢生地柴胡木通黄柏各一錢<lb/>
　四帖痛全減血止惟小便了而不了以人参葛根青<lb/>
　蒿白术茯苓甘草白芍升麻黄柏知母而痊<lb/>
康侯云治暑氣在内小便血淋用白虎湯加麥冬煎屢<lb/>
　取其效此亦有理<hi>志雅堂襍抄周密</hi>
李時珍治一男子病血淋痛脹祈死李以藕汁髮灰每<lb/>
<pb n="KR3e0096_WYG_026-19a"/>
　服二錢服三日而血止痛除<hi>本草綱目</hi>
深師療淋用葛上亭長折斷腹腹中有白子如小米三<lb/>
　二分安白版上隂二三日收之若有人患十年淋服<lb/>
　三枚八九年以還服二枚服時以水如棗許著小杯<lb/>
　中用爪研之當扁扁置於水中仰面吞之勿令近牙<lb/>
　齒間藥雖微下喉自覺至下焦淋所有頃藥作大煩<lb/>
　急不可堪飲乾麥飯汁則藥熱止也若無乾麥飯但<lb/>
　水亦可耳老小服三分之一當下淋疾如濃血連連<lb/>
<pb n="KR3e0096_WYG_026-19b"/>
　耳去者或如指頭或青或黄不拘男女皆愈若藥不<lb/>
　快淋不下以意節度更増服之此蟲五六月為亭長<lb/>
　頭赤身黒七月為斑蟊九月為地膽隨時變耳<hi>仝上</hi>
李士材治嚴邑宰患淋經年痛如刀錐凡清火踈利之<lb/>
　劑計三百帖病勢日甚脉之兩尺數而無力是虚火<lb/>
　也緣泥痛無補法愈踈通則愈虚愈虚則虚火愈熾<lb/>
　遂以八味地黄料加車前沈香人参服八劑痛減一<lb/>
　二而頻數猶故前醫復云淋症作痛定是實火若多<lb/>
<pb n="KR3e0096_WYG_026-20a"/>
　温補恐數日後必將悶絶不可救矣彼疑而問李李<lb/>
　曰若不宜溫補服藥後病勢必増今既減矣復何疑<lb/>
　乎朝服補中益氣湯晩服八味丸逾月而痰去其九<lb/>
　更倍用参耆十四日霍然矣<lb/>
杜司寇夫人淋瀝兩載靡藥不嘗卒無少效診之兩尺<lb/>
　沈數謂有瘀血停留法當攻下因年高不敢輕投但<lb/>
　於補養氣血之中加琥珀牛膝此等緩劑須以數十<lb/>
　劑收功而夫人躁急求效輒欲更端遂致痼疾<lb/>
<pb n="KR3e0096_WYG_026-20b"/>
馮楚瞻治李㕘領年將六旬患淋兩載有時頻利且速<lb/>
　有時㸃滴難通急痛如割肥液如脂如膏或成條紫<lb/>
　血日夜不堪時欲自盡詢所服有醫主通<hi>此輩伎倆原只如此</hi>
　乃服通利則頻數無度矣服止濇則結滯難通矣按<lb/>
　其脉兩寸甚洪餘皆無力獨肝腎更甚曰肝主踈泄<lb/>
　腎主閉藏今肝腎俱病各廢乃職利則益虚其虚澁<lb/>
　則愈増其滯惟調補肝腎自愈用八味加麥冬二錢<lb/>
　升麻八分紅花四分重用人参煎服使清者升濁者<lb/>
<pb n="KR3e0096_WYG_026-21a"/>
　降瘀者化中氣既足肝腎既調開闔自然得所矣後<lb/>
　以生脉飲送八味丸于空心以歸脾加減服于午後<lb/>
　全安<lb/>
一少年勞心色慾過度患小便淋瀝脹疼且二便牽痛<lb/>
　其脉兩寸沈微左闗甚弱右闗弦滑兩尺弦濇乃心<lb/>
　肺之氣不足下陷肝腎之氣又不足不能踈洩閉蔵<lb/>
　清陽不升中宫鬱滯渗入膀胱乃似淋非淋二便牽<lb/>
　痛如大瘕泄也今早服六味丸加黄蘗製附子<lb/>
<pb n="KR3e0096_WYG_026-21b"/>
　使寒熱互為向導以去濕熱食逺用補中益氣<lb/>
　湯去陳皮柴胡加茯苓防風酒炒其渣臨晩煎<lb/>
　服遂愈<lb/>
張路玉治内閣文湛持夏月熱淋醫用香薷飲益元散<lb/>
　五日不應淋濇轉甚反加心煩不寐診之見其唇赤<lb/>
　齒燥多汗喘促不時引飲脉見左手虚數知為熱傷<lb/>
　元氣之候與生脉散頻進代茶至夜稍安明日復苦<lb/>
　溲便澁數然其脉已和仍用前方不時煎服調理五<lb/>
<pb n="KR3e0096_WYG_026-22a"/>
　日而瘥<lb/>
太史沈韓倬患膏淋小便頻數晝夜百餘晝則滴瀝不<lb/>
　通時如欲解夜雖頻迸而所解倍常溲中如脂如涕<lb/>
　者甚多服清熱利小便半月餘其勢轉劇面色痿黄<lb/>
　飲食兼退脉得弦細而數兩尺按之益堅而右闗濇<lb/>
　大少力此腎水素弱加以勞心思慮肝木乗脾所致<lb/>
　法當先實中土使能隄水則隂火不致下溜清陽得<lb/>
　以上升氣化通而疼澁瘳矣或曰邪火亢極用参耆<lb/>
<pb n="KR3e0096_WYG_026-22b"/>
　補之得毋助長之患乎抑知隂火藥虚下陷非開提<lb/>
　清陽不應譬之水注塞其上孔傾之涓滴不出所謂<lb/>
　病在下取之上若清熱利水氣愈陷精愈脫而溺愈<lb/>
　不通矣遂與補中益氣湯用人参三錢服二劑痛雖<lb/>
　少減而病者求速效或進四苓散加知母門冬沙参<lb/>
　花粉甫一劑徹夜痛楚於是耑服前方兼六味丸用<lb/>
　紫河車熬膏代蜜調理服至五十劑参盡斤餘而安<lb/>
陜客亢仁軒年壯色蒼體豐善啖患胞痺十餘年泊吳<lb/>
<pb n="KR3e0096_WYG_026-23a"/>
　求治其脉耎大而濇濇不調不時蹲踞於地以手揉<lb/>
　其莖囊則溲從穀道㸃滴而渗必以熱湯沃之始得<lb/>
　稍通寐則有時而遺其最苦者中有結塊如橘核外<lb/>
　裹紅絲内包黄水襍于脂膩之中此因恣飲不禁酒<lb/>
　濕乗虚入髓竅而為患因令堅戒烟草火酒濕麵椒<lb/>
　蒜糟醋雞豚炙膊等味與半夏茯苓猪苓澤㵼萆薢<lb/>
　犀角竹茹作湯四劑不應則以不遵禁忌故乃令堅<lb/>
　守勿犯方與調治仍用前藥四劑減二三次與腎瀝<lb/>
<pb n="KR3e0096_WYG_026-23b"/>
　湯加萆薢數服水道遂通溲亦不痛但食不甘美後<lb/>
　以補中益氣加車前木通調之而安<hi>肥盛多濕故先與清胃豁痰而</hi>
　<hi>後理腎調膠</hi>
侍衛金漢光年逾花甲初夏誤飲新酒致病前則淋瀝<lb/>
　濇痛後則四痔腫突此隂虚熱陷膀胱也先與導赤<lb/>
　散次進補中益氣勢漸向安惟孔中濇痛未除或令<lb/>
　進益元散三服遂致遺溺不能自主授劑不應直至<lb/>
　新秋脉漸耎弱因採腎瀝之義以羯羊腎製補骨脂<lb/>
<pb n="KR3e0096_WYG_026-24a"/>
　羊脬製兎絲子濃煎桑根皮汁製螵蛸連進三日得<lb/>
　終夜安寢涓滴靡遺矣<lb/>
閔少江年高體豐患胞痺十三年歴治罔效凡遇勞心<lb/>
　嗔恚或飲食失宜則小便頻數滴瀝濇痛不已夜畧<lb/>
　交睫即渗漉而遺覺則阻滯如前服人参鹿茸紫河<lb/>
　車無算然皆無礙獨犯丹皮白术即脹痛不禁<hi>香燥之藥</hi>
　<hi>誤投殺人世罕知也</hi>張診之曰病名胞痺<hi>俗名尿哽病</hi>惟見於内經<lb/>
　由膏粱積熱於上作強傷精于下濕熱乗虚聚于膀<lb/>
<pb n="KR3e0096_WYG_026-24b"/>
　胱素問云胞痺者小腹膀胱按之内痛若沃以湯濇<lb/>
　于小便上為清涕詳其文則知膀胱虚滯不能上吸<lb/>
　肺氣肺氣不清不能下通水道所以濇滯不利得湯<lb/>
　熱之助則小便澁澁微通其氣循經蒸發肺氣暫開<lb/>
　則清涕得以上泄也因與腎瀝湯方服之其效頗㨗<lb/>
　原其寝則遺溺知肝虚火擾踈泄失宜所以服丹皮<lb/>
　踈肝之藥則脹不勝氣之竄以擊動隂火也服白术<lb/>
　亦脹者不勝其味之濁以壅滯濕熱也服人参鹿茸<lb/>
<pb n="KR3e0096_WYG_026-25a"/>
　河車無礙者虚能受熱但補而不切於治也更擬加<lb/>
　減桑螵蛸散用羊腎湯泛丸庶有合于病情然八秩<lb/>
　之年猶恃體豐不逺房室藥雖中窽難保其不復也<lb/>
　<hi>與前陜客案症治畧同</hi>
黄元吉年六十餘因喪明畜妾患小便淋澁春間顛仆<lb/>
　昏憒遺溺後遂時遺或發或止至一陽後其症大劇<lb/>
　晝則苦于不通夜則苦于不禁其脉或時虚大或時<lb/>
　細數而左闗獨弦此腎氣大虧而為下脱之兆也乃<lb/>
<pb n="KR3e0096_WYG_026-25b"/>
　與地黄飲子數服溺濇少可遺亦少間後與八味丸<lb/>
　去丹皮澤㵼加鹿茸五味巴㦸逺志調理而安<lb/>
新安富室有男子淋溺不止者漸痿黄諸醫束手孫卓<lb/>
　三治之亦弗效偶隠几坐以手戲弄水灌後孔塞則<lb/>
　前竅止開則通為腦後一穴炙火三炷立愈<hi>江西通志</hi>
王肯堂治外兄賀晉卿因有不如意事又當勞役之後<lb/>
　忽小腹急痛欲溺溺中有白物如膿并血而下莖中<lb/>
　急痛不可忍正如滯下後重之状日夜十數行更數<lb/>
<pb n="KR3e0096_WYG_026-26a"/>
　醫不效乃作淤血治令以牛膝四兩酒浸一宿長流<lb/>
　水十碗煎至八碗再入桃仁一兩去皮炒紅花二錢<lb/>
　五分當歸一兩五錢木通一兩生甘草二錢五分苧<lb/>
　麻根二莖同煎至二碗去渣入琥珀末二錢麝香少<lb/>
　許分作四服一日夜飲盡勢減大半按素問竒病論<lb/>
　云病有癃者一日數十溲此不足也今瘀血雖散宜<lb/>
　用地黄丸加兎絲杜仲益智牛膝之屬補隂之不足<lb/>
　以杜復至因循未修治遂不得全愈或閉或通一夜<lb/>
<pb n="KR3e0096_WYG_026-26b"/>
　數十起溺訖痛甚竟服前丸及以補腎之藥入煎劑<lb/>
　調理而安<lb/>
從兄爾祝得淋疾日數十溲畧帶黄服五苓散稍愈因<lb/>
　腹中未快多服利藥三五日後忽見血星醫以八正<lb/>
　散治之不應詢其便後時有物如膿小勞即發診得<lb/>
　六脉俱沈細右尤甚此中氣不足也便後膿血精内<lb/>
　敗也經云中氣不足則溲便為之變宜補中益氣湯<lb/>
　加順氣之藥以滋其陽六味地黄丸踈内敗之精以<lb/>
<pb n="KR3e0096_WYG_026-27a"/>
　以補其隂更加五味子斂耗散牛膝通脉絡數劑而<lb/>
　安<lb/>
蕭萬輿治鄭友患淋經年屢治罔效曰淋症有虚實寒<lb/>
　熱之殊今君年未三旬元氣充實因修途勞役飲食<lb/>
　不調復喜火酒脾受濕氣時當炎令丁火司權丙火<lb/>
　協應故心移熱小腸五火因而内灼上肺燥口渴下<lb/>
　腎燥淋結前服八正五淋只専治淋而未知清水上<lb/>
　源滋益肺金故不效以二陳小柴胡加龍膽草知母<lb/>
<pb n="KR3e0096_WYG_026-27b"/>
　木通麥冬一劑減數劑全瘳<lb/>
朱司馬六間年五旬艱嗣不慎酒色飲食起居失宜面<lb/>
　目青黒怒則暈大便秘塞脱血小便淋血如割屢服<lb/>
　清火通淋之劑反増劇脉沈遲兩尺兼澁此腎枯竭<lb/>
　不能滋生肝血遂致虚火上炎移熱二腸迫血下行<lb/>
　因而隧道瀝枯妨礙升降故每欲便疼塞難堪須用<lb/>
　甘溫之品滋益化源補養肝水使隂血盛則津液充<lb/>
　而淋秘自解矣以補中益氣湯去柴胡倍人参加牛<lb/>
<pb n="KR3e0096_WYG_026-28a"/>
　膝少加肉桂及加減八味丸入人参從蓉逺志服月<lb/>
　餘漸愈<lb/>
張雲汀年近四十因暑月往來道途多飲火酒遂成癃<lb/>
　閉廣陵醫者已多與清熱渗利之劑黄連服至三兩<lb/>
　不能愈旋里後診之右尺洪大左尺不應指口燥渴<lb/>
　知其三隂已傷與六味地黄湯殊未效更醫仍用車<lb/>
　前赤苓琥珀木通瞿麥扁畜五苓六一之類遂致一<lb/>
　夜必便百餘次溺惟㸃滴少腹急痛而脹窘迫楚甚<lb/>
<pb n="KR3e0096_WYG_026-28b"/>
　面漸黧黒此復傷少厥二隂致踈泄秘宻俱失其職<lb/>
　而太隂太陽之升降氣化亦紊也令朝服補中益氣<lb/>
　暮服六味地黄每方各三十劑乃痊<lb/>
　　疝<lb/>
杜壬治三十七太尉忽患小腸氣痛諸醫不效每一發<lb/>
　幾死上召杜至進藥不數服無驗太尉曰我命不乆<lb/>
　致良醫不能治上召杜問所以杜對臣用古方皆不<lb/>
　獲愈今日選一方容進上遂合藥以進一服十愈八<lb/>
<pb n="KR3e0096_WYG_026-29a"/>
　九再服全愈因名方曰救命通心散川烏頭一兩用<lb/>
　青鹽一錢酒一盞浸一宿去皮尖焙乾川楝子一兩<lb/>
　用巴豆二十一粒同炒候黒色去巴豆茴香半兩石<lb/>
　燕一對土狗五枚芥子一錢六分為末每服三錢入<lb/>
　羊石子内濕紙煨香熟夜半時用好酒半升入鹽細<lb/>
　嚼石子以酒嚥下不得作聲其病遂去<hi>曹五家今綱目秘此方</hi>
辛稼軒初自北方還朝官建康忽得疝疾重墜大如杯<lb/>
　有道人教以取葉珠<hi>即薏苡仁</hi>用東方壁土炒黄色然後<lb/>
<pb n="KR3e0096_WYG_026-29b"/>
　小煮燥入砂盆内研成膏每用無灰酒調下二錢即<lb/>
　消程沙隨病此稼軒授之亦效<hi>宦遊紀聞</hi>
張子和治殄寇鎮一夫病㾬瘧發渴痛飲蜜漿劇傷冰<lb/>
　水醫者莫知㵼去其濕反襍進薑附濕為燥熱所壅<lb/>
　三焦閉溢水道不行隂道不興隂囊腫墜大於升斗<lb/>
　張先以導水百餘丸少頃以猪腎散投之是夜㵼青<lb/>
　赤水一斗遂失痛之所在又潁尾一夫病卒疝赤腫<lb/>
　大痛數日不止諸藥如水投石張以導水一百五十<lb/>
<pb n="KR3e0096_WYG_026-30a"/>
　丸令三次咽之次以通經散三錢空腹淡酒調下五<lb/>
　更下臓腑壅積之物數行痛腫皆去不三日平復如<lb/>
　故<lb/>
李審言因勞役飲水坐濕地乃濕氣下行流入脬囊大<lb/>
　腫痛不可忍以金鈴川楝子等藥不效求治於張曰<lb/>
　可服泄水丸審言惑之又數日痛不可堪竟從張先<lb/>
　以舟車丸濬川散下青緑沫十餘行痛止次服茴香<lb/>
　丸五苓以調之三日而腫退至老更不作夫疝者乃<lb/>
<pb n="KR3e0096_WYG_026-30b"/>
　肝經也下沫者肝之色也<lb/>
王敏之病寒疝脇下結聚如黄𤓰每發繞脇急痛不能<lb/>
　忍以舟車丸猪腎散下四五行覺藥繞病三五次而<lb/>
　下其㵼皆水也猪腎甘遂皆苦寒經言以寒萬舉萬<lb/>
　全但下後忌飲冷水及寒物宜食乾物以寒疝本是<lb/>
　水故也即日病減八分食進一倍又數日以舟車丸<lb/>
　百餘粒通經散四五錢服之利下候三四日又服舟<lb/>
　車丸七八十粒猪腎散三錢乃健走如常矣<lb/>
<pb n="KR3e0096_WYG_026-31a"/>
一僧病疝發作冷氣上貫齒下貫腎𦂳若繩挽兩睪時<lb/>
　腫而冷兩手脉細而弱斷之曰秋脉也此因金氣在<lb/>
　上下伐肝木木畏金抑而不伸故病如是肝氣䃲礴<lb/>
　不能下榮于睪丸故其寒實非寒也木受金制傳之<lb/>
　胃土胃為陽明故上貫齒病非齒之病肝木者心火<lb/>
　之母也母既不伸子亦屈伏故下冷而水化乗之經<lb/>
　曰木鬱則達之土鬱則泄之令涌泄四次果覺氣和<lb/>
　睪丸痒而暖此氣已入睪中也以茴香术茂之藥使<lb/>
<pb n="KR3e0096_WYG_026-31b"/>
　常服之一月而愈<lb/>
霍秀才之子年十二睪丸一旁腫膇張見之曰此因驚<lb/>
　恐得之驚之為病上行則為嘔血下則腎傷而為水<lb/>
　腫以琥珀通經散一㵼而消散<lb/>
朱丹溪治鄭子敬因喫酒後飲水與水果偏腎大時作<lb/>
　蛙聲或作痛炒枳實一兩茴香鹽炒炒梔子各三錢<lb/>
　研煎下保和丸<lb/>
昌世官膀胱氣下墜如蛙聲臭橘子核炒十枚桃仁二<lb/>
<pb n="KR3e0096_WYG_026-32a"/>
　十枚蘿蔔自然汁研下保和丸七十丸<lb/>
湜兄年三十左腎核腫痛此飲食中濕墜下成熱以橘<lb/>
　核<hi>即臭橘</hi>五枚桃仁七枚細研順流水一盞煎沸熱下<lb/>
　保和丸<lb/>
龔子才治一船家小腸疝氣腫痛不可忍又病兩眼腫<lb/>
　痛眵淚隠濇兩寸脉洪數兩尺脉微此上盛下虚之<lb/>
　症用凉藥治眼則疝痛愈増用熱藥治疝則眼痛愈<lb/>
　盛百治不效與木香金鈴丸空心服以治下焦之虚<lb/>
<pb n="KR3e0096_WYG_026-32b"/>
　寒以退血散卧時服以治上焦之風熱各三服均愈<lb/>
趙雪山因房勞後五更起早感寒疝氣痛不可忍増寒<lb/>
　戰慄六脉微而無力以五積散加吴茱茰小茴香又<lb/>
　與蟠葱散俱不效後以艾灸之將患人兩脚掌相對<lb/>
　以帶子綁住兩中指合縫處以艾炷麥粒大灸七壯<lb/>
　完痛止神效<lb/>
子才親家周少峰患疝氣偏墜腫痛不可忍遇秀才傳<lb/>
　一方用黄土水和作乾泥拍作大餅于火上烘熱熨<lb/>
<pb n="KR3e0096_WYG_026-33a"/>
　痛處冷則再易立愈<lb/>
萬宻齋治朱氏子病卵腫逾年不消成㿗疝矣問萬萬<lb/>
　曰足厥隂肝經之脉環隂氣肝之病為怒小兒性急<lb/>
　多哭者常有此症一名氣卵常見人病此者不廢生<lb/>
　育與夀無干曰有治法否曰有勿求速效可也用川<lb/>
　楝肉小茴香青皮山茰肉木香當歸川芎海藻三棱<lb/>
　莪术二味用黒牽牛同炒去牽牛不用共為末神麯<lb/>
　為丸温酒下更灸臍旁穴而腫消矣<lb/>
<pb n="KR3e0096_WYG_026-33b"/>
喻嘉言治胡翁常苦脾氣不旺邇年少腹有疝形如鵲<lb/>
　卵數發後其形漸大而長從少腹墜入睪囊甚易返<lb/>
　位甚難下體稍受寒即發發時必俟塊中冷氣漸轉<lb/>
　暖熱始得縮入不然則脹於隘口不能入也近來益<lb/>
　大如卧酒瓶于胯上半在少腹半腹半在睪囊堅𦂳<lb/>
　如石其勢迸入前後腰臍各道筋中同時俱脹上攻<lb/>
　入胃則太吐上攻顛頂則戰慄畏寒喻診之知為地<lb/>
　氣上攻亟以大劑参附薑桂投之一劑而愈以後但<lb/>
<pb n="KR3e0096_WYG_026-34a"/>
　發悉用桂附連效若服十全大補則不應以半陽半<lb/>
　隂之藥勿克勝病也凡隂邪為害不發則已其發必<lb/>
　暴試觀天氣下降則清明地氣上升則晦塞醫遇直<lb/>
　中隂經之病尚不知所措手況雜症乎第薑桂性熱<lb/>
　屢服則慮其僣上舊病未除新病必起乃先以薑桂<lb/>
　附子為小丸曝令乾透然後以参术厚為外廓俾喉<lb/>
　胃間知有参术不知有薑桂附子及達積塊之所猛<lb/>
　烈始露于是病乃漸瘳<lb/>
<pb n="KR3e0096_WYG_026-34b"/>
孫文垣姪患偏墜臍腹腰俞俱脹痛左闗脉弦大鼔指<lb/>
　小茴香甘草蒼术益智仁防風各五分荔核橘核山<lb/>
　查柴胡各一錢山梔青皮各七分服後其痛如舊脉<lb/>
　且轉數恐作囊癰急為解毒𤓰蔞五錢當歸甘草節<lb/>
　金銀花各一錢連翹柴胡青皮各七分煎服痛定腫<lb/>
　消因食雞魚臍腹脹痛發熱不眠脉復弦以山查𤓰<lb/>
　蔞各二錢金銀花連翹各八分甘草節黄連當歸各<lb/>
　五分青皮七分二帖愈<lb/>
<pb n="KR3e0096_WYG_026-35a"/>
李士材治尹文輝嗜火酒能飲五斤五月間入閩中溪<lb/>
　水驟漲涉水至七里覺腹痛甚半月後右丸腫大漸<lb/>
　如斗閩中醫者皆與肝經之劑及溫熱之品半載無<lb/>
　功歸就診李曰嗜火酒則濕熱滿中涉大水則濕熱<lb/>
　外束今病在右正是脾肺之濕下注睪丸以胃苓湯<lb/>
　加梔子枳殻黄柏茴香十劑畧減即以為丸服至十<lb/>
　八斤全安<lb/>
駱元賔十年患疝形容枯槁李視之左脇有形其大如<lb/>
<pb n="KR3e0096_WYG_026-35b"/>
　箕以熱手按之瀝瀝有聲甚至上攻於心悶絶良乆<lb/>
　以熱醋熏炙方醒李曰此經之所謂厥也用當歸四<lb/>
　送湯一月積形衰小更以八味丸間服半載餘積塊<lb/>
　盡消不復患矣<lb/>
盧不逺治湯某長病腹痛痛則繞臍有形甚則欲死皆<lb/>
　謂生氣獨絶于内慮不起診之闗脉近尺有滑附之<lb/>
　乆痛氣羸頗乏精彩因用枸杞為君白芍茯苓肉桂<lb/>
　吴茰佐之六劑痛止服瑞竹堂方四製枸杞丸一料<lb/>
<pb n="KR3e0096_WYG_026-36a"/>
　竟愈夫劑疝疝當引隂原無斯症盖疝者有形之痛<lb/>
　而有所止之處故字從山不必定引隂也疝本厥隂<lb/>
　肝疾其狀若死亦厥隂症故用溫補肝腎藥而瘳<lb/>
馮楚瞻治王刑部疝痛甚危脉之左三部弦洪而數乃<lb/>
　隂甚不足也右闗尺洪大重按有力此膏粱酒濕太<lb/>
　過房勞真水消亡木失所養筋無所榮濕熱内攻隂<lb/>
　寒外遏為疼為脹不可忍以熟地二兩山茰山藥各<lb/>
　二錢滋其肝腎丹皮三錢茯苓二錢五分渗其濕熱<lb/>
<pb n="KR3e0096_WYG_026-36b"/>
　橘核三錢踈其木鬱製附一錢五分鹽酒炒黄柏一<lb/>
　錢二分使寒熱互為向導由是外寒散内熱除真水<lb/>
　生雷火息而瘳<lb/>
張建東秘傳治一切疝氣神方於洗浴畢濕身坐門檻<lb/>
　上兩囊著木印一濕印即于濕印患左灸左患右灸<lb/>
　右俱患則左右俱灸須避四眼又一法午月午日午<lb/>
　時灸尤妙或小兒不須洗浴但用灰布門檻上令兒<lb/>
　坐之亦就所印灸即愈<hi>沈序皇尊聞録</hi>
<pb n="KR3e0096_WYG_026-37a"/>
王叔權曰舍弟少戲舉重得偏墜之疾有客人為當闗<lb/>
　元兩旁相去各三寸青脉上灸七壯即愈王彦賔患<lb/>
　小腸氣灸之亦愈<hi>資生經醫説續編</hi>
項闗一男子病卒疝暴痛不任倒于街衢人莫能動呼<lb/>
　張救之張引經證之邪氣客于足厥隂之絡令人卒<lb/>
　疝故病隂丸痛也急瀉大敦二穴其痛立已夫大敦<lb/>
　穴者乃足厥隂之二穴也<lb/>
鄭亨老病疝灸之得效其法以浄草一條茅及麥稈尤<lb/>
<pb n="KR3e0096_WYG_026-37b"/>
　妙度病人兩口角為一則摺斷如此三則則摺成角<lb/>
　如□字樣以一角安臍中心兩角在臍之下兩傍尖<lb/>
　盡處是穴若患在左即灸右在右則灸左兩邊俱患即<lb/>
　兩穴皆灸艾炷如麥粒大灸十四壯或二十一壯即<lb/>
　安也<hi>醫説續編</hi>
奪命丹治逺年近日小腸疝氣偏墜搐疼臍下撮痛以<lb/>
　致悶亂及外腎腫硬日漸滋長隂間濕痒<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>成瘡悉<lb/>
　治之吴茱茰一斤<hi>去枝梗四兩酒浸四兩醋浸四兩湯浸四兩童便浸各一宿同焙乾</hi>
<pb n="KR3e0096_WYG_026-38a"/>
　澤㵼二兩<hi>去灰土</hi>右為細末酒煮麺糊為丸如梧桐子<lb/>
　大每服五十丸空心食前鹽湯或酒下神妙不可具<lb/>
　述馮仲柔云頃年某倉使家傳因令局中合賣紹熙<lb/>
　壬子冬予親曽得效時苦奔㹠寒氣攻衝小腹引痛<lb/>
　四日只一服臓腑微動痛若失去遂安一方名星斗<lb/>
　丸湯浸者用鹽水浸澤㵼用四兩切作粗片酒浸一<lb/>
　宿<hi>是齋方仝上</hi>
一人病後飲水患左丸痛甚灸大敦適摩腰膏内用烏<lb/>
<pb n="KR3e0096_WYG_026-38b"/>
　附丁麝者將以摩其囊上抵横骨端灸後溫帛覆之<lb/>
　痛即止一宿腫亦消矣<hi>藥要或問仝上</hi>
薛立齋治一婦人小腹痞悶小便不利内熱體倦懶食<lb/>
　用八珍湯加柴胡山檐龍膽草治之而安<hi>良方附疝瘕門</hi>
王肯堂曰張仲景治寒疝腹中痛及脇痛裏急者當歸<lb/>
　生薑羊肉湯主之本草衍義稱其無不應騐豈非補<lb/>
　肝之效乎余每治病甚氣上沖心危急者以八味丸<lb/>
　投之立應又補腎之明騐也<lb/>
<pb n="KR3e0096_WYG_026-39a"/>
羅謙甫治漆匠韓提控疝氣每發痛不可忍則于榻兩<lb/>
　末各置一枕往來伏之以受如是三年不已與丁香<lb/>
　練石丸三劑良愈盖男子七疝痛不可忍者婦人瘕<lb/>
　聚帶下皆任脉所主隂經也乃肝腎受病治法同歸<lb/>
　于一當歸附子川楝子茴香各一兩右剉碎以好酒<lb/>
　三升煮酒盡為度焙乾作細末每藥末一兩入丁香<lb/>
　木香各五分全蝎十三个元胡索五錢同為細末拌<lb/>
　匀酒糊為丸桐子大每服三十丸至百丸溫酒空心<lb/>
<pb n="KR3e0096_WYG_026-39b"/>
　送下凡疝氣帶下皆屬于風全蝎治風之聖藥也川<lb/>
　楝茴香皆入小腹經當歸元胡索和血止痛疝以寒<lb/>
　邪積于小腸之間故以附子佐之丁香木香為引導<lb/>
　也<lb/>
王海藏云楊駙馬時患風氣衝心<hi>風氣即疝氣也羅謙甫云疝氣帶下皆屬</hi>
　<hi>于風</hi>飲食吐逆遍身枯瘦日服紫菀丸至二十日㵼出<lb/>
　肉塊如蝦蟇五六枚白膿二升愈<hi>方見瘀風門</hi>
李靈患肥氣病<hi>肝積謂之肥氣與疝同類</hi>日服前丸五丸經一年㵼<lb/>
<pb n="KR3e0096_WYG_026-40a"/>
　出肉鱉二枚愈<lb/>
馬元儀治陳子芳患痰喘發熱胸滿身痛左邊睪丸不<lb/>
　時逆上痛不可忍診之肝脉弦急肺脉獨大闗尺虚<lb/>
　小此肝肺受邪之候也肝為木藏其化風其生火風<lb/>
　火合邪于本位則為熱為痛乗于肺金則為痰為喘<lb/>
　以柴胡踈肝散治之表症稍安欲速愈别用沙参二<lb/>
　兩煎服始若相安繼轉増劇再急診寸脉鼔數闗脉<lb/>
　急疾左丸引右丸痛甚曰闗脉急疾木火自旺也寸<lb/>
<pb n="KR3e0096_WYG_026-40b"/>
　脉鼓數火刑肺金也肺為嬌藏體燥氣肅火邪入之<lb/>
　則氣化失常金益困而水益張也法宜滋達肺金兼<lb/>
　踈肝木以𤓰蔞實五錢潤燥紫菀三錢宣通半麯貝<lb/>
　母清痰枳殻桔梗開鬱杏仁蘇子定喘柴胡以達之<lb/>
　秦芁以舒之一劑減再劑安調補而愈<lb/>
　　琇按用沙参原無大謬第单用且重至二兩又無<lb/>
　　甘潤之佐則清降之力薄而速反致木火厥張云<lb/>
　　耳<lb/>
<pb n="KR3e0096_WYG_026-41a"/>
立齋治一男子年逾四十隂囊腫痛以熱手熨之少緩<lb/>
　服五苓等散不應尺脉遲輭此下虚寒邪所襲而然<lb/>
　名曰寒疝非瘡毒也以蟠葱散治之少可更以葫蘆<lb/>
　巴丸服之而平<lb/>
杜舉人名京年逾三十隂囊濕痒莖出白物如膿舉則<lb/>
　急痛此肝疝也用龍膽㵼肝湯而愈有隂莖腫或縮<lb/>
　或挺或痒亦以此藥治之<lb/>
施笠澤治錢元一患疝氣衝痛盖有年矣每抑鬱則大<lb/>
<pb n="KR3e0096_WYG_026-41b"/>
　作嘔吐痰涎不進飲食已未春病且浹旬診得左闗<lb/>
　弦急而鼔右闗尺俱浮大而無力此命門火衰不能<lb/>
　生土肝木乗旺復來侮脾用葫蘆元胡索等䟽肝之<lb/>
　劑以治其標隨用八味丸益火之原以消隂翳間進<lb/>
　参术補脾之藥以治其本漸服漸安數載沈痾不三<lb/>
　月而愈<hi>朱氏選</hi>
錢國賔云黄州客陳思雲負貨行至徳州賃館其人素<lb/>
　有疝氣忽然隂子漸大如斗半月卧牀不起偶有道<lb/>
<pb n="KR3e0096_WYG_026-42a"/>
　人化齋彼甚嗔怪道人曰爾病尚得我醫如何發怒<lb/>
　遂請進見坐問根由與芡實大紅藥丸用無根涼水<lb/>
　送下拱之而去約三日後再來看汝陳服藥腹中微<lb/>
　响若周身氣行之狀至三日消已大半道人又至仍<lb/>
　與前藥二丸三日一次服盡隂子如故謝銀一兩不<lb/>
　受討紫花布道袍一件而去陳求丸方曰此藥汝不<lb/>
　能合用紫金錠亦可以消斗大之隂子也余與同寓<lb/>
　親見其治九日而消斗大之隂子真仙丹也<lb/>
<pb n="KR3e0096_WYG_026-42b"/>
蔣仲芳一日治二疝一人升上作痛一人墜下作痛俱<lb/>
　悶痛欲絶升上者與故紙三兩炒黒豆一兩生硫黄<lb/>
　七錢俱為末鹽酒打餬麫為丸鹽酒送下墜下者與<lb/>
　補中益氣湯加杜仲故紙肉桂炮薑香附川芎二人<lb/>
　駭曰疝氣同也何方之不同若是曰姑試之至明日<lb/>
　而皆愈<lb/>
潘惟秋間患疝氣症服肉桂小茴香荔核之類不應自<lb/>
　用生薑泡炒糖湯服一二日稍愈遂止飲沙糖湯而<lb/>
<pb n="KR3e0096_WYG_026-43a"/>
　愈<hi>沈初兄抄本</hi>
吴橋治胡有濡父旦逓以疝作逆橋橋以其人習飲醇<lb/>
　第以涼劑而清濕熱遂愈一日疝作適橋他出乃逆<lb/>
　方生家人出橋舊方示之生按方而治不效頃之則小<lb/>
　溲浸短小腹浸堅復逆文學先生至注黄金二鎰内<lb/>
　文學箧中文學力任之治再信而病益進短者枯堅<lb/>
　者石矣既而橋至則病甚逓出錯言橋心異之此神<lb/>
　亂也既診曰殆矣有濡曰家大人疝逓作賴公一再<lb/>
<pb n="KR3e0096_WYG_026-43b"/>
　劑而瘳乃今兩君子亦仿故方何卒不效橋曰此刻<lb/>
　舟也今病得之内當在隂兩君復以隂藥投之嫌于<lb/>
　無陽也既以隂劑隂陽失其健而不能運則壅閼矣<lb/>
　家人偵其故則故女豎私焉橋辭歸旦中夜死文學<lb/>
　胠箧歸金而去<hi>太函集</hi>
汪氏甥素有疝症發則囊如盛二升粟増寒壯熱或與小<lb/>
　茴香青皮木香胡盧巴等服之囊赤而痛甚勢將成<lb/>
　癰次日仍與前藥診之脉數大無倫面赤黯亟用熟<lb/>
<pb n="KR3e0096_WYG_026-44a"/>
　地二兩杞子一兩川楝一枚一劑而愈後與人閧顛<lb/>
　頂著棒悶絶而甦次日隂囊腫大如疝發時于是顛<lb/>
　痛甚則囊痛減囊痛甚則顛痛減寒熱往來耑科逓<lb/>
　治無效盖厥隂肝脉下絡纂上行顛故上下相連而<lb/>
　其痛則互為消長也與前方數劑上下皆愈凡疝治<lb/>
　之失宜過服香辛燥烈之劑遂成勞損者夥矣<lb/>
鮑二官六七歲時忽腹痛發熱夜則痛熱尤甚或謂風<lb/>
　寒發散之不效又謂生冷消導之不效診之面潔白<lb/>
<pb n="KR3e0096_WYG_026-44b"/>
　微有青氣按其虚里則築築然跳動問其痛云在少<lb/>
　腹騐其囊則兩睪丸無有曰此疝痛也與生地甘杞<lb/>
　沙参麥冬川楝米仁二劑全愈凡疝症雖有寒濕痰<lb/>
　氣之殊余所愈多以此方㨗如桴鼔盖症雖不一而<lb/>
　病屬厥隂則一也要之肝木為病大抵燥火多而寒<lb/>
　濕絶少也余鉽兒十歲時忽擲地以拳柱其腹宛轉<lb/>
　不能語察其面青知疝發也亟以杞子一兩川楝一<lb/>
　枚煎服下咽立愈<lb/>
<pb n="KR3e0096_WYG_026-45a"/>
　　小便秘<lb/>
朱丹溪治因服分利之藥太過遂致秘塞㸃滴不出謂<lb/>
　其胃氣陷于下焦用補中益氣湯一服而通因前多<lb/>
　用利藥損其腎遂致通後遺溺一夜不止急補其腎<lb/>
　然後已凡醫之治是症者未有不用泄利之劑誰能<lb/>
　顧其腎氣之虚哉<hi>醫貫藥要成或問出醫説續編</hi>
盛用敬治文學姚汝明内傷新愈又病食傷他醫皆用<lb/>
　下藥病益甚小便閉中滿腹堅如石<hi>三隂受傷所致</hi>盛診之<lb/>
<pb n="KR3e0096_WYG_026-45b"/>
　曰此不可用分理藥也<hi>理當作利</hi>宜以参耆運其氣升柴<lb/>
　提其氣氣升則水自下矣加以益腎之劑數服霍然<lb/>
　<hi>吴江志</hi>
鍾大延治徐大理病小便秘腫脹面赤發喘衆醫皆從<lb/>
　熱症治愈甚大延診之曰是無火也急煮附子湯一<lb/>
　服而愈<hi>寜波府志</hi>
錢塘有人小便腸秘百方通之不效有一道人錢宗元<lb/>
　視之反下縮小便藥俄而遂通人皆怪之以問宗元<lb/>
<pb n="KR3e0096_WYG_026-46a"/>
　曰以其秘故醫者驟通之則小便大至水道愈溢而<lb/>
　小便愈不得通矣今吾縮之使水道稍寛此所以得<lb/>
　流也此一治殊為特見<hi>北窗炙輠</hi>
黄氏小便不通陳雁麓用芒硝一錢研細龍眼肉包之<lb/>
　細嚼咽下立愈<hi>續金陵𤨏事</hi>
竹鎮有人病溺不下求于乩仙判云牛膝車前子三錢<lb/>
　共五錢同剉為粗末將來白水煎空心服之果愈<hi>居易</hi>
　<hi>録</hi>
<pb n="KR3e0096_WYG_026-46b"/>
龔子才治一人小便不通服涼藥過多脹滿幾死以附<lb/>
　子理中湯加琥珀末調服立通<lb/>
一人小便不通已經七八日遍身手足腫滿諸醫罔效<lb/>
　以紫蘇煎湯入大盆内令病人坐上熏蒸冷則添滚<lb/>
　湯外用鹽炒熱熨劑上遍身腫處良乆便通腫消而<lb/>
　愈<lb/>
李士材治王郡守痰火喘盛咳正甚時忽然小便不通<lb/>
　自服車前木通茯苓澤㵼等藥小腹脹悶㸃滴不出<lb/>
<pb n="KR3e0096_WYG_026-47a"/>
　李曰右寸數大是金燥不能生水之故惟用紫菀五<lb/>
　錢麥冬三錢五味十粒人参二錢一劑而小便涌出<lb/>
　如泉若淡渗之藥愈多則反致燥急之苦不可不察<lb/>
　也<lb/>
先兄念山以謫官鬱怒之餘又當盛夏小便不通氣高<lb/>
　而喘以自知醫服胃苓湯四帖不效李曰六脉見結<lb/>
　此氣滯也但用枳殻八錢生薑五片急火煎服一劑<lb/>
　稍通四劑霍然矣<lb/>
<pb n="KR3e0096_WYG_026-47b"/>
俞孝亷脩府志勞神忽然如喪神守小便不通李診之<lb/>
　曰寸微而尺鼔是水涸而神傷也用地黄知母各二<lb/>
　錢人参丹参各二錢茯苓一錢五分黄柏一錢二劑<lb/>
　減十劑乃全安<lb/>
馮楚瞻治王氏女年十三小便不通甚危初二三歲時<lb/>
　乳母恐其溺牀切戒之由是寤寐刻刻在心<hi>二三歲時事安</hi>
　<hi>能記憶</hi>數年以來日中七八次夜中七八次習以為常<lb/>
　漸有淋狀近來益甚或以導赤利水之劑投之初服<lb/>
<pb n="KR3e0096_WYG_026-48a"/>
　稍應乆則増劇㸃滴不通脉之六部洪數乆按無神<lb/>
　知為過于矜持勉強小便心腎乆虚又服利水之劑<lb/>
　真隂益槁臓涸津枯氣何能化以八味湯加五味麥<lb/>
　冬取秋降白露生之意也每劑納熟地二兩連進兩<lb/>
　服使重濁以滋之為小便張本再以其渣探吐之上<lb/>
　竅既開下氣兼清下焦濕熱斯得矣今氣虚下陷已<lb/>
　乆一兩劑未能收功安得伏枕而卧且此不寐非心<lb/>
　血不足乃因著意防閑小便故也暫以物襯席上任<lb/>
<pb n="KR3e0096_WYG_026-48b"/>
　其流出免取溺器致擾其神自然熟睡矣以補中益<lb/>
　氣湯提補上中二焦元氣加黄柏知母祛下焦濕熱<lb/>
　使清陽升則濁隂自降脬無濕熱則不下墜竅可對<lb/>
　而病可瘳矣如法治之果嗒然而覺早視襯布亦不<lb/>
　甚濕以乆不闔目得此恬寢神氣頓回如未病者調<lb/>
　理四日而安<lb/>
張隠菴治一書吏患癃閉諸治無效以補中益氣投之<lb/>
　一劑而愈或問曰此症人皆利治之不效今以升提<lb/>
<pb n="KR3e0096_WYG_026-49a"/>
　治而效其故何也曰君不見夫水注子乎閉其上而<lb/>
　倒懸之㸃滴不能下矣去其上之閉而水自通流非<lb/>
　其騐耶<lb/>
薛立齋治一婦人患小便淋瀝不通面青脇脹諸藥不<lb/>
　應此肝經氣滯而血傷用山梔川芎煎服而愈<lb/>
一婦人小便不利小腹并水道秘悶或時腹脇脹痛此<lb/>
　肝火用加味逍遥散加龍膽草四劑稍愈乃去膽草<lb/>
　佐以八珍散加炒黒山梔兼服而愈<lb/>
<pb n="KR3e0096_WYG_026-49b"/>
鄭奠一曰木𤓰乃酸濇之品世用治水腫腹脹誤矣有<lb/>
　大寮舟過金陵愛其芬馥購數百顆置之舟中舉舟<lb/>
　人皆病溺不得出醫用通利藥罔效迎余視之聞四<lb/>
　面皆木𤓰香笑謂諸人曰撤去此物溺即出矣不必<lb/>
　用藥也于是盡投江中頃之溺皆如舊<hi>本草備要</hi>
汪訒菴曰家母舅童時病溺塞服通淋藥罔效老醫黄<lb/>
　五聚視之曰此乃外皮竅小故溺時艱難非淋症也<lb/>
　以牛骨作楔塞于皮端竅漸展開藥而愈使重服通<lb/>
<pb n="KR3e0096_WYG_026-50a"/>
　利藥得不更變他症乎乃知醫理非一端也<hi>仝上</hi>
一人燥熱傷下焦致小便不利當養隂當歸地黄知母<lb/>
　黄柏牛膝茯苓生甘草白术陳皮之類<hi>治法</hi>
紹興劉駐泊汝翼云魏郊知明州時宅庫之妻患腹脹<lb/>
　小便不通垂殆隨行御醫某人治此藥令服遂愈𤓰<lb/>
　蔞不拘多少焙乾碾為細末每服三錢重熱酒調下<lb/>
　不能飲者米飲調下頻進數服以通為度<hi>是齋方</hi>
　　小便不禁<hi>附頻類遺瀝</hi>
<pb n="KR3e0096_WYG_026-50b"/>
孫文垣治倪二南内人小水不禁一日二十餘脉之右<lb/>
　寸洪而有力左寸虚右尺沈微此心腎不交也以當<lb/>
　歸逺志與之五日而安後凡遇辛苦則發以此服之立<lb/>
　效<lb/>
薛立齋治一婦人小便自遺有時不利日晡益甚此肝<lb/>
　熱隂挺不能約制用六味丸料加白术酒炒黒黄柏<lb/>
　七分知母五分數劑諸症悉愈若誤用分利之劑愈<lb/>
　損真隂必致不起矣<lb/>
<pb n="KR3e0096_WYG_026-51a"/>
一老婦患前症惡寒體倦四肢逆冷薛以為陽氣虚寒<lb/>
　用補中益氣加附子三劑不應遂以参附湯四劑稍<lb/>
　應仍以前藥而安附子計用四枚人参三斤許<lb/>
李士材治張方伯夫人患飲食不進小便不禁李曰六<lb/>
　脉沈遲水泉不藏是無火也投以八味丸料兼進六<lb/>
　君子加益智仁肉桂二劑減數劑瘳<lb/>
俞文學憂憤經旬忽然小便不禁醫皆以固脬補腎之<lb/>
　劑投之凡一月轉甚李診之曰六脉舉之則軟按之<lb/>
<pb n="KR3e0096_WYG_026-51b"/>
　則堅此肝腎之隂有伏熱也用丹皮茯苓各二錢甘<lb/>
　草梢六分黄連一錢煎成調黄雞腸與服六劑而安<lb/>
　矣適有吳門醫者曰既愈當大補之數日後仍復不<lb/>
　禁再來求治李曰肝家素有鬱熱得濕補而轉熾遂<lb/>
　以龍膽㵼肝湯加黄雞腸服之四劑即止更以四君<lb/>
　子加黄連山梔一月而痊<lb/>
張三錫治一人病風狂服甘遂等利藥太過小水不禁<lb/>
　服桑螵蛸散未終一料而安真桑螵蛸同桑皮炒逺<lb/>
<pb n="KR3e0096_WYG_026-52a"/>
　志菖蒲龍骨人参茯苓當歸龜板醋炙以上各一兩<lb/>
　為末以参湯調下二錢<lb/>
薛立齋治一婦人患小便頻數日晡熱甚此肝脾血虚<lb/>
　氣滯而兼濕熱也用加味逍遥散加車前子而愈<lb/>
一婦人乆患前症泥屬于火雜用寒涼之劑虚症悉具<lb/>
　曰此脾胃虧損而諸經病也當補中氣為主遂以六<lb/>
　君補中二湯兼服兩月餘而愈<lb/>
劉大參年逾六旬形氣瘦弱小便不禁或頻數内熱口<lb/>
<pb n="KR3e0096_WYG_026-52b"/>
　乾或咳痰喘暈此肺腎氣虚用六味丸益氣湯以滋<lb/>
　化源彼不信反服補隂降火濇精之劑隂囊作痛或<lb/>
　小便不利仍服前藥不兩月而愈<lb/>
王執中壯年寓學忽有遺瀝之患因閲方書見有用五<lb/>
　倍子末酒調服者服之而愈藥若相投豈在多品而<lb/>
　亦無事于灸也<hi>資生經</hi>
　　大便不通<lb/>
安康郡太守苦風祕陳為處二仁丸杏仁去皮尖麩炒<lb/>
<pb n="KR3e0096_WYG_026-53a"/>
　黄麻仁另研枳殻去瓤麩炒為末訶子炒去核為末<lb/>
　右用煉蜜為丸桐子大每服二三十丸溫水下未利<lb/>
　增之乃愈<lb/>
薛立齋治一老婦大便欲去而難去又不堅實腹内或<lb/>
　如故或作脹兩闗尺脉浮大薛以為腸胃氣虚血弱<lb/>
　每服十全大補湯加鹿從蓉去後始快若間二三日<lb/>
　不服腹内仍脹大便仍難<lb/>
一婦人大便秘濇諸藥不應苦不可言令飲人乳而安<lb/>
<pb n="KR3e0096_WYG_026-53b"/>
張子和曰頃有老人年八十歲臓腑濇滯數日不便毎<lb/>
　臨便時頭目昏眩鼻塞腰痛積漸食減縱得食便結<lb/>
　燥如彈一日友人命食血臓葵羮油渫菠蔆菜遂頓<lb/>
　食之日日不乏前後皆利食進神清年九十歲無疾<lb/>
　而終圖經云菠蔆寒利腸胃芝麻油炒而食之利大<lb/>
　便葵寛腸利小便年老之人大小便不利最為急切<lb/>
　此亦偶得㵼法耳<lb/>
子和表兄病大便燥滯無他症常不敢飽食飽則大便<lb/>
<pb n="KR3e0096_WYG_026-54a"/>
　極難結實如銕石或三五日一如圊目前星飛鼻中<lb/>
　血出肛門連廣腸痛痛極則發昏服藥則病轉劇巴<lb/>
　豆芫花甘遂之類皆用之過多則困㵼止則復燥如<lb/>
　此數年遂畏藥性暴急不服但卧病待盡兩手脉息<lb/>
　俱滑實有力以大承氣湯下之繼服神功丸麻仁丸<lb/>
　等藥使食菠蔆菜及猪羊血作羮百餘日充肥親知<lb/>
　駭之粗工不知燥分四種燥於外則皮膚皺揭燥于<lb/>
　中則精血枯涸燥于上則咽鼻焦乾燥于下則便溺<lb/>
<pb n="KR3e0096_WYG_026-54b"/>
　結秘夫燥之為病是陽明化也水液寒少故如此然<lb/>
　可下之當擇之巴豆可以下寒甘遂芫花可以下濕<lb/>
　大黄朴硝可以下燥内經曰辛以潤之鹹以軟之周<lb/>
　禮曰以滑養竅<lb/>
龔子才治一男子年六十七因怒左邊上中下三塊時<lb/>
　動而脹痛揉之則散去心痞作嘈食胃口覺澁夜卧<lb/>
　不寜小便澁大便八日不通一醫以大承氣湯一醫<lb/>
　以化滯丸一用猪膽導法一用蜜導俱不效診之六<lb/>
<pb n="KR3e0096_WYG_026-55a"/>
　脉弦數有力此血不足氣有餘積滯壅實大黄末三<lb/>
　錢皮硝五錢熱燒酒調服下黒糞如石數十枚如前<lb/>
　再進下糞彈盆許遂安後以四物湯加桃仁紅花酒<lb/>
　蒸大黄黄連梔子三稜莪术枳殻青皮木通甘草十<lb/>
　數劑而愈<lb/>
李時珍治一宗室年幾六十平生苦腸結病旬日一行<lb/>
　甚于生産服養血潤燥藥則泥隔不快服硝黄通利<lb/>
　藥則若罔知如此三十餘年矣診其人體肥膏粱而<lb/>
<pb n="KR3e0096_WYG_026-55b"/>
　多憂鬱日吐酸痰椀餘乃寛又多火病此乃三焦之<lb/>
　氣壅滯有升無降津液皆化為痰飲不能下滋腸腑<lb/>
　非血燥比也潤劑留滯硝黄徒入血分不能通氣俱<lb/>
　為痰阻故無效也乃用牽牛末皁角膏丸與服即便<lb/>
　利自是但覺腸結一服就順亦不妨食且復精爽盖<lb/>
　牽牛能走氣分通三焦氣順則痰逐飲消上下通快<lb/>
　矣<hi>本草綱目</hi>
外甥柳喬素多酒色病下極脹痛二便不通不能坐卧<lb/>
<pb n="KR3e0096_WYG_026-56a"/>
　立哭呻吟者晝夜醫用通利藥不效遣人叩李李思<lb/>
　此乃濕熱之邪在精道壅脹隧路病在二隂之間故<lb/>
　前阻小便後阻大便病不在大腸膀胱也乃用楝實<lb/>
　茴香穿山甲諸藥入牽牛加倍水煎服一服而減三<lb/>
　服而平<hi>仝上</hi>
張景岳治一壯年素好火酒適夏月醉則露卧不畏風<lb/>
　寒此其食性臓氣皆有大過人者因致熱結三焦二<lb/>
　便俱閉先以大承氣湯用大黄五七錢如石投水又<lb/>
<pb n="KR3e0096_WYG_026-56b"/>
　用神祐丸及導法俱不能通且前後俱閉危益甚遂<lb/>
　仍以大承氣湯加生黄二兩芒硝三錢又加牙皁二<lb/>
　錢煎服黄昏進藥四鼔始通大便通而後小便漸利<lb/>
　此所謂盤根錯節有非斧斤不可者若優柔不斷鮮<lb/>
　不害矣<lb/>
朱翰林太夫人年近七旬偶因一跌即致寒熱醫與滋<lb/>
　隂清火勢轉甚診之六脉無力雖頭面上身有熱而<lb/>
　口不渴且足冷過股曰此隂虚受邪非跌之為實隂<lb/>
<pb n="KR3e0096_WYG_026-57a"/>
　症也遂以理隂煎加人参柴胡二劑而熱退日進粥<lb/>
　二三椀已而大便半月不通腹且漸脹咸以燥結為<lb/>
　火欲復用涼劑張不可謂若再用清火其原必敗不<lb/>
　可為矣經曰腎惡燥急食辛以潤之正此謂也乃以<lb/>
　前藥更加薑附倍用人参當歸數劑而便通腹即退<lb/>
　日就瘥<hi>此實風秘之類未可歸功薑附</hi>
　　按此症乃隂虚陽越亦類中之輕者一跌而病良<lb/>
　　有以也不知隂症二字何以揷入其生平見解大<lb/>
<pb n="KR3e0096_WYG_026-57b"/>
　　可知矣<lb/>
李士才治蔣少宰服五加皮酒遂患大便秘結四日以<lb/>
　來腹中脹悶服大黄一錢通後復結李曰腎氣衰少<lb/>
　津液不充誤行踈利<hi>踈字不安</hi>是助其火矣以六味丸料<lb/>
　煎成加人乳一鍾白蜜五錢二劑後即通十日而愈<lb/>
顧文學素有風痰大便秘治風須治血乃大法也用十<lb/>
　全大補湯加秦芁麻仁杏仁防風煨皁角仁半月而<lb/>
　效三月以後永不再發<hi>此亦風秘之候</hi>
<pb n="KR3e0096_WYG_026-58a"/>
馮楚瞻治崔姓人六脉沈微身熱四肢厥冷發狂譫語<lb/>
　連夜不寐口渴浩飲二便俱秘<hi>絶似陽明熱症而㫁為隂伏逼陽乃舍症</hi>
　<hi>從脉之治</hi>此隂伏於内逼陽於外因津液不行故小便秘<lb/>
　而口乾渴非實熱也因穀食乆虚故大便虚秘不通<lb/>
　非燥結也若不急為斂納則真隂真陽並竭矣乃用<lb/>
　熟地麥冬以壯金水炒白术以托住中氣牛膝五味<lb/>
　以下趨藏斂製附子以引火歸源另重煎人参沖服<lb/>
　不三劑狂定神清思食而愈<lb/>
<pb n="KR3e0096_WYG_026-58b"/>
　　按此亦隂虚陽越之病甚則為類中其治法亦大<lb/>
　　醇而小疵耳至云隂伏于内逼陽于外亦與景岳<lb/>
　　案中謂為隂症同一糢糊也此二案不入類中門<lb/>
　　者以世俗惟以二便為急且風秘一條人不講也<lb/>
胡念菴治陳鹽商年七十六矣春時患中風脱症重劑<lb/>
　参附二百餘帖獲痊至十月大便秘結不行日登厠<lb/>
　數十次冷汗大出面青肢厥醫用滋補劑入生大黄<lb/>
　三錢胡深以為不可戒之曰老年脱後幸参附救全<lb/>
<pb n="KR3e0096_WYG_026-59a"/>
　不能安養過于思慮以致津液枯竭傳送失宜何事<lb/>
　性急以速其變若一投大黄往而不返恐難收功矣<lb/>
　姑忍二三日勢當自解病者怪其遲緩口出怨咨之<lb/>
　辭次日不得已用人参二兩蓯蓉一兩當歸五錢松<lb/>
　柏仁各五錢附子三錢升麻四錢煎服外用緑礬一<lb/>
　斤入圊桶以滚水沖入扶坐其上一刻而通<hi>醫林總目</hi>
　　按傷寒瘧利之後患秘結者皆由攻下散表失宜<lb/>
　　所致究其由則皆血燥為病至若風秘一條其病<lb/>
<pb n="KR3e0096_WYG_026-59b"/>
　　本由燥火生風醫者昧于風字動用風藥死者已<lb/>
　　矣其存者亦必貽後患然此尚其輕者也<lb/>
張路玉治楊松齡夏月感冒服發散十餘劑二便俱閉<lb/>
　一醫用硝黄下之少腹左畔遂脹起如墩不赤不熱<lb/>
　有時嗶嗶作聲瘍醫以敷藥治其外以解毒利水藥<lb/>
　治其内藥未進而躁擾不寜診之六脉𦂳細而駛此<lb/>
　過汗津液大傷又與苦寒攻裏致隂邪内結膀胱不<lb/>
　化溺積不通法在不救幸胃氣有權形神未槁尚能<lb/>
<pb n="KR3e0096_WYG_026-60a"/>
　少進粥糜姑許以治因與濟生腎氣大劑煎成入有<lb/>
　嘴壺托起其項徐徐仰灌升許頻令轉側以鵞翎探<lb/>
　吐即時溲便如注少腹頓平更與十全大補調理而<lb/>
　安此症前後患者四五人或小淋瀝或遺溺不止或<lb/>
　形羸氣脱皆力辭不治<lb/>
　　按此由感症混表混攻而成秘結收入此門以備<lb/>
　　㕘酌<lb/>
孫文垣治溫南溪内人居常大便秘結面赤不思飲食<lb/>
<pb n="KR3e0096_WYG_026-60b"/>
　頭時眩暈診之右關尺滑大有力此痰火症也用𤓰<lb/>
　蔞四錢為君滑石三錢枳實二錢半夏一錢半為臣<lb/>
　蘿蔔子薑黄各一錢為佐兩帖愈矣又教以或遇大<lb/>
　便秘結每服當歸龍薈丸加牛膽南星一錢立愈<lb/>
一人大小便秘數日不通用商陸搗爛敷臍上立通<hi>本草</hi>
　<hi>綱目</hi>
一人大便秘乆用烏桕木方停一寸劈破以水煎取半<lb/>
　盞服之立愈<lb/>
<pb n="KR3e0096_WYG_026-61a"/>
陸養愚治關望亭年近古稀常患脇痛用行氣藥及當<lb/>
　歸龍薈丸即愈後患便秘服潤腸丸便雖通而飲食<lb/>
　減胸膈不舒有時溫溫作痛若數日不服又秘結矣<lb/>
　或以髙年血不足所致投以四物湯數劑并小便亦<lb/>
　不通三日脹急殊甚宻導熨劑百計不解脉之沈遲<lb/>
　而弱詢其平日大便有欲解不解之狀及解又潤而<lb/>
　不燥曰此非血秘乃氣虚不能傳送所致也用補中<lb/>
　益氣湯少以木香白豆蔲佐之二劑而便俱通此後<lb/>
<pb n="KR3e0096_WYG_026-61b"/>
　常服一劑不惟無秘結之患且飲食倍增脇痛亦不<lb/>
　作矣<lb/>
陸祖愚治邱念招禀賦薄弱常有夢遺症愛食燥炒飯<lb/>
　大便二三日一度忽受風寒仍喫燥飯且日進四餐<lb/>
　旬日間飲食如舊而大便竟不行後復寒熱頭痛發<lb/>
　黄發斑黄退而斑色純紅仍以涼解之劑煎送潤字<lb/>
　丸二錢五分良乆去燥矢七八瑰斑消身微涼然胸<lb/>
　口尚不可按再服涼解六劑便不行而小腹微滿或<lb/>
<pb n="KR3e0096_WYG_026-62a"/>
　謂病已月餘可以議下弗之聴仍用潤字丸二錢五<lb/>
　分薑湯服少頃去大便七八塊而胸中如故令以前<lb/>
　方日服一劑間三日投潤字丸二錢病至七十餘日<lb/>
　服潤字丸計五兩胸膈猶未清然病乆肌肉削盡況<lb/>
　常有遺症不宜再行消導矣枳實二錢山查二錢人<lb/>
　参六分附子四分連進三劑遂大便日行一次人参<lb/>
　漸加枳實漸減數劑後食進病起服参至半斤始得<lb/>
　復元<lb/>
<pb n="KR3e0096_WYG_026-62b"/>
丹溪治一婦人脾疼後患二便不通此是痰隔中焦氣<lb/>
　聚上焦二陳加木通先服後吐渣再煎燒皁角灰為<lb/>
　末粥清調下<lb/>
一尼體厚病吐逆忽小便不利頭汗出立斃<lb/>
薛立齋治儒者王録之素痰甚導吐之後大便燥結頭<lb/>
　暈眼花等症尺脉浮大按之則濇此腎氣虚而兼血<lb/>
　虚也四物送六味四劑諸症悉退仍用前丸月餘而<lb/>
　康<lb/>
<pb n="KR3e0096_WYG_026-63a"/>
僉憲髙如齋素唾痰服下痰藥痰去甚多大便秘結小<lb/>
　便頻數頭暈眼花尺脉浮大按之如無謂腎家不能<lb/>
　納氣歸源前藥復耗金水而甚用加減八味丸料煎<lb/>
　服而愈<lb/>
陳三農治中州王太學素多酒食病下極脹痛二便不<lb/>
　通坐卧不能沈吟七日矣百般通利不應此濕熱之<lb/>
　邪遏塞二隂壅脹隧路故前後不通病不在大腸膀<lb/>
　胱也乃用韭菜子穿山甲茴香楝實各一錢五分入<lb/>
<pb n="KR3e0096_WYG_026-63b"/>
　牽牛頭末三錢水煎一服即減三服即愈乃知牽牛<lb/>
　能達右腎命門走精隧故東垣用天真丹以牽牛鹽水<lb/>
　炒黒入佐沈香官桂杜仲破故紙治下焦陽虚也<lb/>
陳良甫曰一男子病風淫末疾或用快藥利之患肺痿<lb/>
　咯膿血至大便不通而死惜哉<lb/>
易思蘭治一儒者患便秘症初因小便時秘服五苓散<lb/>
　八正散益元散俱不效一醫診得二尺俱無作隂虚<lb/>
　水涸用八味丸日一服三日大便亦秘口渴咽乾煩<lb/>
<pb n="KR3e0096_WYG_026-64a"/>
　滿不睡用脾約丸潤腸丸小便日數十次惟㸃滴而<lb/>
　已大便連秘十日腹滿難禁衆議竅自利果愈繼以<lb/>
　調養失宜一月後其症復發梁以前方二劑服之亦<lb/>
　令探吐不唯不效初止少腹脹悶吐後胸膈亦脹悶<lb/>
　難堪矣六脉洪大而空馮曰前者神氣未衰今則汗<lb/>
　多心跳精力甚疲必補中氣乃能升降運行仍令服<lb/>
　前方二劑悶益甚則以人参一兩附子三錢濃煎溫<lb/>
　服少頃自胸次以至小腹漉漉有聲小便連行而愈<lb/>
<pb n="KR3e0096_WYG_026-64b"/>
　信乎藥不執方也<lb/>
吳浮先治曹庶常患小便不通多服分利之藥遺尿一<lb/>
　夜不止既而仍復秘塞㸃滴不行此利藥太過腎氣<lb/>
　虧極急用補中益氣湯送腎氣丸遂痊<lb/>
黄履素曰予家有僕婦患小便不通之症時師藥以九<lb/>
　節湯腹漸滿而終不通幾殆矣有草澤醫人以白蘿<lb/>
　蔔子炒香白湯吞下數錢小便立通此予親見之者<lb/>
孫文垣治衷洪溪以衝暑往來經畧政事致發熱燥渴<lb/>
<pb n="KR3e0096_WYG_026-65a"/>
　因過食冰浸𤓰果遂成泄㵼小水短少醫與胃苓湯<lb/>
　加利藥㵼止而大便燥結不堪乃用潤腸丸復㵼不<lb/>
　止又進前藥㵼止而小水失其常度臍下脹急立溺<lb/>
　則㸃滴不出卧則流渗不竭以頻取夜壺致通宵不<lb/>
　寐治半月精神削寢食廢診之兩寸短弱關緩大兩<lb/>
　尺洪大此餘暑未清素善飲濕熱流於下部也以益<lb/>
　元散三錢煎香薷湯服之畧無進退脉亦如昨再思<lb/>
　之此盖尿竅不對也膀胱者脬之室也脬中濕熱下<lb/>
<pb n="KR3e0096_WYG_026-65b"/>
　墜立便則竅不對小水因不得出卧則脬下墜而渗<lb/>
　出膀胱猶以竅不對涓涓流溢不能暢達故了而不<lb/>
　了也治惟提補上中二焦元急用三一承氣湯下之<lb/>
　服後微利隨秘又加小腹燒臍滿痛復用舟車丸遇<lb/>
　仙丹每空心一服日利三五次裏急後重下皆赤白<lb/>
　如此半月日夜呻吟惟進米飲及茶盂許診得兩寸<lb/>
　沈伏有力兩關洪緩無力兩尺不見曰關尺無恙病<lb/>
　在膈上此思慮勞神氣秘病也以越鞠湯投之服一<lb/>
<pb n="KR3e0096_WYG_026-66a"/>
　盂噯氣連出再一盂大小便若傾所下皆沈積之物<lb/>
　渾身稠汗因進薑湯一盂熟睡睡覺粥進二盞復診<lb/>
　脉平調理氣血而愈<lb/>
立齋診職方陳莪齋年逾六旬先因大便不通服内䟽<lb/>
　等劑後飲食少思胸腹作脹兩脇作痛形體倦怠兩<lb/>
　尺浮大左闗短澁右闗弦澁時五月此乃命門火衰<lb/>
　不能生脾土而肺金又尅肝木決其金旺之際不起<lb/>
　後果然<lb/>
<pb n="KR3e0096_WYG_026-66b"/>
萬宻齋治汪玉虹大便不通服通幽湯潤腸丸俱不效<lb/>
　診其言微氣弱乃内傷症也氣口脉浮大而軟此氣<lb/>
　不運而血不潤氣血兩虚故也宜亟補之曰其如腹<lb/>
　脹何曰無慮但服補中益氣湯倍加當歸五日而愈<lb/>
許學士治一人母年八十四忽爾腹痛頭疼惡心不食<lb/>
　召醫數十議皆用補脾進食治風清利頭目等藥數<lb/>
　日難愈全不入食其家憂惶許辨説前藥皆誤矣此<lb/>
　症正是老人風秘臓腑壅滯聚于胸中則腹脹惡心<lb/>
<pb n="KR3e0096_WYG_026-67a"/>
　不思飲食又上至于巔則頭痛神不清也若臓腑流<lb/>
　暢諸疾悉去矣乃用紫蘇子大麻子各半合洗淨研<lb/>
　細取汁一盞分二次煮粥兩啜而氣滯先下結糞如<lb/>
　胡椒者十餘枚後漸得通利不用藥而愈矣<lb/>
文潞公在北門日盛夏間苦大腑不調公隨行醫官李<lb/>
　琬本衢州市戸公不獨終始涵容之又教以醫事公<lb/>
　病泄利琬以言動摇之又求速效即以赤石脂龍骨<lb/>
　乾薑等藥饋公公服之累日不大便其勢甚苦初虞<lb/>
<pb n="KR3e0096_WYG_026-67b"/>
　世共城來見公未坐定語及此事公又不喜服大黄<lb/>
　藥虞世告曰此燥糞在直腸藥所不及請以蜜箭導<lb/>
　之公以為然時七月中苦熱虞世冒汗為公作蜜箭<lb/>
　是夕三用下結糞四五十枚大如胡桃色黒如橡栗<lb/>
　公二三日間飲食已如故<hi>良方</hi>
攅宮有一老人患風秘八九日不通有木匠授以此方<lb/>
　只一服見效用不蛀皁角當中取一寸許去黒皮以<lb/>
　沸湯半盞泡上用盞盖定候通口服之先便少粥通<lb/>
<pb n="KR3e0096_WYG_026-68a"/>
　後即食<hi>是齋方</hi>
繆仲淳治唐震山年七十餘便燥結胸中作悶曰此血<lb/>
　液枯槁之候用大肉蓯蓉三兩<hi>白酒浸洗去鱗甲切片</hi>白湯三<lb/>
　碗煎一碗頓飲飲竟大便通胸中快然偶一醫問疾<lb/>
　曰此刼藥也當調補脾胃為主易以白术厚朴茯苓<lb/>
　陳皮病如故唐翁曰誤矣仍飲前藥立解髙存之聞<lb/>
　而叩其故繆曰肉蓯蓉峻補精血驟用之反動大便<lb/>
　藥性載甚明也<hi>廣筆記</hi>
<pb n="KR3e0096_WYG_026-68b"/>
張選卿治大便不通屢騐方硃砂<hi>研如飛麫五錢</hi>真蘆薈<hi>研細七錢</hi>
　滴好酒少許和丸每服一錢二分好酒吞下朝服暮<lb/>
　通暮服朝通須天晴時修合為妙<hi>仝上</hi>
劉雲宻治一老人因冒雨感寒未經發汗至春初内熱<lb/>
　煩燥胸膈𦂳滿十日不大便用清觧二劑入口即吐<lb/>
　其半加熟大黄利下之咽即吐去殆盡盖因痰熱凝<lb/>
　結胸膈以治血分者反拒而不受也因用牽牛大黄<lb/>
　丸緩緩服之而大便通後乃服清熱化痰藥十餘劑<lb/>
<pb n="KR3e0096_WYG_026-69a"/>
　而漸安則較瀕湖所説老婦腸結症又進一劑解矣<lb/>
吴橋治張邦達謝邑歸年踰艾矣其貌壯碩如厠率易<lb/>
　行偶以信宿夢遺早呼㫖酒進人膏二七既而大便<lb/>
　稍實無他端張所善者巴深以為誤飲而釀内熱不<lb/>
　急下且虞有他既飲大黄湯不為動猶以為熱甚至<lb/>
　于再三腹脹膨脝駸駸石矣旬日尸寢如死昏瞑不<lb/>
　食不言橋診之脉隠隠將絶橋曰司啓閉主二溲脾<lb/>
　居中制之必闗脾而後轉運長者故中枵而下濇誤<lb/>
<pb n="KR3e0096_WYG_026-69b"/>
　以悍劑伐之脉有死徵不可為矣衆曰否即中氣乏<lb/>
　遇下且如建瓴何不為動橋曰公等信知脾虚不任<lb/>
　寒涼不知脾斃則寒涼無所用矣諸子跽曰誠得一<lb/>
　劑藉手庶母恝于人子之心曰第進獨參湯當下其下<lb/>
　亦薄于治無裨既得劑則腸鳴而溲腹脹者虧三之<lb/>
　一張乃張目問狀人人以為更生諸子問曰大黄不<lb/>
　行而人参行何説橋曰否中權廢矣即前茅安所受命<lb/>
　哉補中而建招摇摧堅者始為之用此亦人参用大<lb/>
<pb n="KR3e0096_WYG_026-70a"/>
　黄爾非自用而能下之顧病少間而脉不歸終于不<lb/>
　治深且復至將攘為己功大詬諸子曰爾曹以不治<lb/>
　治家丈人無人子禮兹更一下而起復何待乎橋故<lb/>
　避深度復争之無益適諸子問可否乃徐應曰等死<lb/>
　爾下則死疾不下則死遲公等自裁橋何敢與深詬<lb/>
　愈急卒復下之不旋踵死矣<hi>太函集</hi>
王生病發熱頭痛腹脹甚醫為之解散熱退而痛如故<lb/>
　且不得前後溲又以大黄通之大溲稍行小溲赤澁<lb/>
<pb n="KR3e0096_WYG_026-70b"/>
　脹痛特甚仍以為熱結將復下之橋診曰病得之三<lb/>
　勞倦且内復食冷爾内則損腎勞倦食冷則損脾腎<lb/>
　主大小溲腎損則不能轉輸故作濕熱而為脹滿藉<lb/>
　令亟下則將亡隂脹滿有加矣危之道也王俯首叩<lb/>
　枕曰誠如公言三者皆如見遂投人参五苓散一服<lb/>
　得前溲再乃大通痛亦尋減病者求通後溲急橋曰<lb/>
　公六脉沈微且數必假信宿脾氣始回脾得主則濕<lb/>
　熱將自行毋欲速明日大溲自下調理月餘而愈<hi>仝上</hi>
<pb n="KR3e0096_WYG_026-71a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0096_WYG_026-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷六</head> <lb/>
    <p>
<pb n="KR3e0096_WYG_006-1a"/>
欽定四庫全書<lb/>
　續名醫類案卷六<lb/>
　　　　　　　　　　　　錢塘魏之琇撰<lb/>
　　感症<lb/>
朱丹溪治一人因感寒倦怠不食半月後發熱惡寒遍<lb/>
　身痛脈浮大按之豁然此極虚受寒以人參為君黄<lb/>
　芪歸芍為臣蒼术陳皮通草為使大劑服五劑大汗<lb/>
　而愈<lb/>
<pb n="KR3e0096_WYG_006-1b"/>
沈明先治丁惠書秋得感寒停食之症入夜輒寒熱如<lb/>
　瘧竟夕作嘔病數發醫亦數更體弱不勝昏沈埀殆<lb/>
　矣或謂晝静夜劇屬乎隂症或謂胃寒而嘔當理中<lb/>
　湯沈獨以為晝靜夜劇由於陽氣陷入隂中嘔噦聲<lb/>
　長明諸逆衝上屬火不惟不可溫直應用寒不惟不<lb/>
　可補更宜攻伐竟投三黄等味一劑知二劑减三四<lb/>
　劑其嘔若失神情如甦但嘔止而胸膈脹繼作或疑<lb/>
　寒凉傷胃故沈曰食雖消而火未歸原猶黄連膈上<lb/>
<pb n="KR3e0096_WYG_006-2a"/>
　王太僕云寒之不寒責其無水當求其屬以衰之乃<lb/>
　改用純甘壯水之劑益以牛膝車前使熱從水道發<lb/>
　洩果氣順脹消膻中清廓而安<lb/>
聶久吾曰予壬辰初春在京㑹試天寒夜坐久感寒頭<lb/>
　痛服蘇散藥未經出汗其頭痛數日不止却無他症<lb/>
　或謂感寒甚輕已五六日豈復有外邪或勞神内虚<lb/>
　理宜補之勸服補中益氣湯二劑不知外邪未散補<lb/>
　藥助邪為害遂至神氣漸昏飲少進晚間呃逆不止<lb/>
<pb n="KR3e0096_WYG_006-2b"/>
　如是者數日乃延醫用前胡桔梗貝母麥冬連翹香<lb/>
　附廣皮甘草數劑而愈予生平少病茲外感未清而<lb/>
　輕用補身受其害若此因悟外感内傷并外感兼内<lb/>
　傷與内傷挟外感諸治葢原于此因述之以志折肱<lb/>
　之意云<lb/>
陸養愚治邱全谷年正方剛九月間忽身微熱頭微痛<lb/>
　心神恍惚有時似夣非夣自言自語醫謂此輕傷寒<lb/>
　也當發散之用解表二劑汗不出熱反甚妄言見鬼<lb/>
<pb n="KR3e0096_WYG_006-3a"/>
　前醫因無汗欲再表病家疑又延一醫因妄言見鬼<lb/>
　謂熱已傳裡欲下之而大便之去未久不能決脈之<lb/>
　輕按浮數而微重按澁而弱微數者陽氣不足也澁<lb/>
　弱者隂血不足也此隂陽俱虚之候不可汗尤不可<lb/>
　下主表者曰汗既不出何謂陽虚曰此症雖有外邪<lb/>
　因内損甚氣餒不能逼邪外出而作汗法當補其正<lb/>
　氣則汗自得而邪自去矣若再發之徒竭其陽而手<lb/>
　足厥逆之症見矣其主下者曰仲景云身熱譫語者<lb/>
<pb n="KR3e0096_WYG_006-3b"/>
　有燥矢也何不可下曰經謂譫語者氣虚獨言也此<lb/>
　症初止自言自語因發散重虚其陽所以妄言見鬼<lb/>
　即難經所謂脫陽者見鬼也王海蔵曰傷寒之脈浮<lb/>
　之損小沈之損小或時悲笑或時太息語言錯亂失<lb/>
　次世疑作譫語狂言者非也神不守舍耳遂用補中<lb/>
　益氣湯加附子薑棗煎服一日二劑至晩汗濈濈而<lb/>
　來清晨身竟涼頭不痛第人事未甚醒此陽氣少復<lb/>
　隂氣未至耳仍用前湯吞六味丸旬日猶未精采調<lb/>
<pb n="KR3e0096_WYG_006-4a"/>
　理月餘而愈葢此人因房室之後而繼以勞力也<lb/>
韋子經春初肄業於蕭寺其房屋新創不甚謹密天寒<lb/>
　夜坐至一二更倦怠倚几而睡洎醒身覺寒甚頭微<lb/>
　痛天明自服參蘇飲二劑未得汗他無所苦但頭痛<lb/>
　數日不止或謂其體弱必攻苦勞神上氣不足而痛<lb/>
　也令以補中益氣湯倍人參服之服後便覺神氣昏<lb/>
　悶胸膈不舒從早至夕粒米不進晚發呃逆睡卧不<lb/>
　安醫以脈帶數是火也用芰貝芩連竹茹軰投之反<lb/>
<pb n="KR3e0096_WYG_006-4b"/>
　遍身壯熱呃逆不止亟診之靣赤戴陽鬱胃嘔呃左<lb/>
　脈沈數而弦右脈尚和乃曰病輕藥悞耳不汗而劇<lb/>
　得汗即解矣乃以火鬱湯倍麻黄強覆大汗之至晚<lb/>
　諸症如失明日索藥曰昨見几上尚有補中益氣湯<lb/>
　一帖服此足矣<lb/>
　　琇按補中益氣為東垣治内傷外感之第一方後<lb/>
　　人讀其書者鮮不奉為科律然不知近代病人類<lb/>
　　多隂分不足上盛下虚者十居九焉即遇内傷外<lb/>
<pb n="KR3e0096_WYG_006-5a"/>
　　感之症投之輒増劇非此方之謬要之時代稟賦<lb/>
　　各殊耳陸麗京曰隂虚人誤服補中益氣往往暴<lb/>
　　脱司命者其審諸<lb/>
朱晴川内先感風邪後傷飲食發熱頭痛中脘痞悶醫<lb/>
　以牛黄散下之瀉兩三行而熱不减痞亦不寛再服<lb/>
　復㵼兩三行熱不减而痞更甚又醫曰㵼而熱不减<lb/>
　者虚熱也通而脹不减者虚痞也乃用人參白术黄<lb/>
　芪甘草補之初服無進退至四劑神昏不醒人事手<lb/>
<pb n="KR3e0096_WYG_006-5b"/>
　足厥逆舌有黒胎脈之浮數而空喜靣不黒黯猶可<lb/>
　救乃以枳實五錢黄連三錢人參七分麥冬一錢五<lb/>
　味子十粒燈心煎灌之二劑人事稍清六脈畧有神<lb/>
　熱亦减牛又二劑熱仍劇大便五日不行姑以潤字<lb/>
　丸一錢下之通而熱退自此一日不服人參則自汗<lb/>
　力不能支三日不投潤字丸則便閉而熱發直至人<lb/>
　參服過一斤潤字丸數兩而後愈<lb/>
陸肖愚治鄒氏子年十八新婚感冒症似傷寒或以九<lb/>
<pb n="KR3e0096_WYG_006-6a"/>
　味羌活湯嘔吐一二日改用藿香正氣散吐少止而<lb/>
　倦乏食即飽悶腹中漉漉有聲四肢㣲厥小便短赤<lb/>
　大便或溏或秘口渴而不喜飲晝輕夜重煩悶有主<lb/>
　調氣者清火者滋隂者皆不效而滋隂尤為不宜脈<lb/>
　寸闗沈緩而弱尺脈頗和曰此得之煩勞傷氣非得<lb/>
　之使内傷隂也用四君子湯加棗仁豆仁木香薑棗<lb/>
　數劑如故乃倍人參加熟附子五分而胸膈寛飲食<lb/>
　進二十劑全愈<lb/>
<pb n="KR3e0096_WYG_006-6b"/>
陸方伯年古稀因仲冬天氣有非時之熱患時氣咳𠻳<lb/>
　醫以芎蘇散汗之汗出不止咳𠻳連綿不絶飲食不<lb/>
　進昏憒經旬脈之浮大無力以五十動脈法按之二<lb/>
　三十動間覺常有止意曰此高年勞倦即有微邪止<lb/>
　宜扶正氣以勝之豈可妄汗今雖昏憒喘急尚可圖<lb/>
　安第夀筭恐不出三年外耳用補中益氣湯加棗仁<lb/>
　以助參术斂汗又加枇杷葉桑皮蘇子石斛以降氣<lb/>
　定喘二劑汗止四劑𠻳亦减矣十劑而安後報訃果<lb/>
<pb n="KR3e0096_WYG_006-7a"/>
　不出三年<lb/>
陸祖愚治朱明宇子婦年二十未出痘疹患痰症類傷<lb/>
　寒脈之右手口洪滑而數左三部沈實蒸蒸内熱五<lb/>
　六日不大便腹滿氣喘用黄連枳實山查厚朴花粉<lb/>
　前胡桔梗瓜蔞生薑兩服後通身發斑或謂疹子或<lb/>
　云石痘乃用炒黒麻黄柴葛荆防甘草牛蒡蟬退黄<lb/>
　芩薄荷等味服後即痰聲如鋸氣不轉舒譫語發狂<lb/>
　不時昏暈又用薑汁竹瀝牛黄通天散探嚏吐濃痰<lb/>
<pb n="KR3e0096_WYG_006-7b"/>
　數口方醒仍灌藥又復昏暈如是三日細斑轉而成<lb/>
　片嘔血數碗後聞已死陸往唁之身雖冷而脈未絶<lb/>
　以牛黄丸竹瀝灌下少頃手足微動又灌一丸有呻<lb/>
　吟聲四肢微溫兩額紅色脈大起反覺洪數而滑用<lb/>
　人參瓜蔞枳實黄連黄芩大黄元明粉徐徐温服用<lb/>
　炒麵皮熨腹上約兩時腹痛異常即下燥矢十餘塊<lb/>
　白痰稠積若干再用獨參湯灌下以防其脫六脈弱<lb/>
　甚四肢厥冷口不能言精神恍惚用參附歸芍苓术<lb/>
<pb n="KR3e0096_WYG_006-8a"/>
　之類元氣復飲食進調理月餘而愈五年後陸往閩<lb/>
　中其病復作嘔血數畨莫能救<lb/>
王敬溪年五十六先富後貧心事多鬱七月間恣食羊<lb/>
　肉酒麵當風而卧内傷外感相蒹或與發散頭不痛<lb/>
　身微熱惟胸腹不快或與疎利便通溲利而痞滿如<lb/>
　故或與温味或與消導月餘其症依然診之左脈浮<lb/>
　強而弱右脈浮滑有力或議下之陸曰此症内傷雖<lb/>
　重於外感然有痞滿而無實堅且舌無胎口不渴脈<lb/>
<pb n="KR3e0096_WYG_006-8b"/>
　雖有力而浮尚帶表焉可下耶宜用小柴胡和之俟<lb/>
　實堅脈沈而下之方為萬全自此半月症猶未减又<lb/>
　半月脈沈便結乃以潤字丸五錢三次吞服去垢穢<lb/>
　若干内有羊肉數枚始知饑餓改用健脾調理之劑<lb/>
　又月餘而痊<lb/>
張意田治一人戊寅三月間發熱胸悶不食大便不通<lb/>
　小便不利身重汗少心悸而驚發表消食不减更加<lb/>
　讝語喊叫診其脈弦緩乃時行外感值少陽司天之<lb/>
<pb n="KR3e0096_WYG_006-9a"/>
　令少陽症雖少其機顯然脈弦寒熱者少陽樞象也<lb/>
　胸悶不食者逆於少陽之樞分也少陽三焦内合心<lb/>
　包不解則煩而驚甚則陽明胃氣不和而讝語少陽<lb/>
　循身之側樞機不利則身重而不能轉側三焦失職<lb/>
　則小便不利津液不下則大便不通此症宜以傷寒<lb/>
　八九日下之胸滿煩驚小便不利讝語一身盡重不<lb/>
　可轉側者柴胡加酒骨牡蠣湯主之以法治之服後<lb/>
　果愈<lb/>
<pb n="KR3e0096_WYG_006-9b"/>
陸祖愚治曽邑宰因隆寒出入勞頓感冒身熱骨痛而<lb/>
　體極倦怠氣難佈息脈之左強右緩與疎氣養榮湯<lb/>
　二劑彼見用歸芍謂傷寒何遽投滋補曰此家傳治<lb/>
　類傷寒之方毫無差池不必疑也服後其病如失<lb/>
潘衷弦母六十餘勞倦感冒次早仍然飲食晡食遂發<lb/>
　寒熱頭痛骨痛嘔吐酸水冷汗心痛一醫知其平日<lb/>
　多鬱多火乃引經云諸嘔吐酸皆屬於熱投以清冷<lb/>
　愈甚吐蚘數條脈之兩闗緊盛兩尺空虚乃風寒飲<lb/>
<pb n="KR3e0096_WYG_006-10a"/>
　食之故用橘半枳桔查朴藿芷桂枝薑砂症少减次<lb/>
　日復傷飲食症仍劇夜不得卧先用烏梅丸三錢以<lb/>
　安蚘隨用㯽榔青皮枳實厚朴山查陳皮半夏炮薑<lb/>
　藿香黄連薑砂之類寛其中又用麩皮炒熨中脘旬<lb/>
　日後用小承氣加元明粉去燥矢二次調理半月而<lb/>
　愈<lb/>
汪敬泉子年十六稟賦薄弱病十餘日他醫不效診之<lb/>
　外症身如炙昏倦舌上黄黒胎尚有津液胸不可按<lb/>
<pb n="KR3e0096_WYG_006-10b"/>
　日㵼黒水十餘次六脈細數重按有神而氣口獨有<lb/>
　力<hi>氣口脈盛傷於食也</hi>曰此雖起於不足而内傷甚重宜先消<lb/>
　後補用小陷胸加减症不减夜間煩燥再與前方日<lb/>
　進二服四帖胸膈畧舒而虚怯煩渴暫投麥冬棗仁<lb/>
　山梔豆䜴之類稍安而熱與痛不减㵼已止遂與潤<lb/>
　字丸一錢少頃又催一錢去燥矢三四枚而虚煩之<lb/>
　症又見仍用安神滋補之劑畧轉而舌胎未退明知<lb/>
　宿垢未清元氣弱甚不敢急攻乃消補間進調理兩<lb/>
<pb n="KR3e0096_WYG_006-11a"/>
　月胸腹始暢又月餘乃安<lb/>
吳文學季鴻體弱多鬱偶患内傷外感先則過汗後則<lb/>
　下早竟成結胸<hi>表症未罷而下之乃成結胸今云過汗豈表症猶未盡耶</hi>診之胸<lb/>
　不可按身熱如火肢冷如冰不寐譫妄恍惚如見鬼<lb/>
　狀已二十餘日矣脈則兩寸空虚兩尺微有根蒂乃<lb/>
　以培植元氣中稍加消導之品療之十日後胸膈已<lb/>
　柔其熱盡在下焦繞臍硬痛時轉矢氣舌胎有刺而<lb/>
　尺脈漸覺有神乃用潤字丸三錢以歸尾枳實黄連<lb/>
<pb n="KR3e0096_WYG_006-11b"/>
　山查元明粉為煎藥送之去燥矢甚多乃用四君四<lb/>
　物蒹安神之劑調理而瘳<lb/>
表兄費祖修初夏勞倦怒氣復蒹風寒飲食診之左手<lb/>
　浮弦氣緊盛謂兩手脈俱挾邪病方進也不信次日<lb/>
　漸頭痛身熱胸膈飽悶項強骨痛醫與丸藥數錢服<lb/>
　之遂㵼不止轉加飽悶惡寒再求診知其表症具在<lb/>
　而遽下之竟成結胸矣與五積散二劑表症已除减<lb/>
　去芎芷麻桂等又二劑胸寛㵼止改用歸芍六君子<lb/>
<pb n="KR3e0096_WYG_006-12a"/>
　湯十餘劑方用潤字丸一錢薑湯送下連進三服所<lb/>
　去甚多飲食漸進調理四十餘日始痊<lb/>
張靖山子年十五稟賦薄弱患内傷外感醫治半月矣<lb/>
　視其面赤脣焦舌胎白燥身熱欲得近衣手臂不敢<lb/>
　袒露反引手入被診之六脈鼓擊而大乃用人參知<lb/>
　母五味當歸白芍一服甜睡半晌一醫再診謂陽經<lb/>
　病改用柴葛解肌遂大劇再求診則面如土色身冷<lb/>
　自汗四肢厥逆六脈鰕遊急以人參一兩二錢附子<lb/>
<pb n="KR3e0096_WYG_006-12b"/>
　三錢芪术各二錢入童便服之得以挽回<lb/>
董蔚如弟飽食麵食樹下納涼困倦熟寢遂頭痛身熱<lb/>
　骨節煩疼胸腹痞塞醫以丸藥下之表症未除胸滿<lb/>
　兼痛又行表汗頭痛减胸痛更甚或消導或摧逐其<lb/>
　痛漸下而未得舒暢幾兩月診得六脈澁數面容白<lb/>
　黄舌胎灰黒而潤按其胸腹柔耎臍下堅硬晡時微<lb/>
　熱小水自利大便不通此畜血症也乃用桃仁承氣<lb/>
　湯服後滿腹攪刺煩燥欲死其父母哭泣詈罵不可<lb/>
<pb n="KR3e0096_WYG_006-13a"/>
　堪至夜半下黒糞衃血若干遂腹寛神爽改用調理<lb/>
　之劑而痊<lb/>
葉能甫七月患外感内傷之症或用煎劑解表丸藥攻<lb/>
　裏遂連㵼數次胸悶口乾潮熱譫語舌上黒胎手足<lb/>
　微冷脈之左三部沈細而澁右寸闗沈滑尺脈空虚<lb/>
　此陽症見隂脈也若再一㵼必然不治乃用陳皮甘<lb/>
　草山查小柴胡木通澤㵼厚朴炮薑先温消其利三<lb/>
　劑後竟不㵼矣但兩手俱沈實改用黄連枳實山查<lb/>
<pb n="KR3e0096_WYG_006-13b"/>
　黄芩厚朴瓜蔞五六劑急轉矢氣投潤字丸二錢少<lb/>
　頃去燥矢二三次前症悉除遂投養血健脾之藥調<lb/>
　理一月而安<lb/>
易思蘭治王孫章湖壯年七月間秋收忙迫饑食二雞<lb/>
　子酒數杯時因惱怒至暮風雨大作又當風沐浴夜<lb/>
　半身熱寒戰腰背脊強胸滿腹痛醫用五積散發汗<lb/>
　身涼戰止惟頭額肚腹大熱又服柴苓湯半月不愈<lb/>
　大便雖去不去每出些須即時作痛又用大黄下三<lb/>
<pb n="KR3e0096_WYG_006-14a"/>
　五行病仍不减反加胃寒吐逆飲食入口即吐吐時<lb/>
　頭汗如雨至頸而還四肢或厥冷或下大便一日二<lb/>
　三次小便如常飲食不進者四十餘日亦不知饑形<lb/>
　瘦日甚診之左手三部俱平和無恙惟大腸與脾胃<lb/>
　脈俱沈緊按之則大時一結堅牢有力推之不動按<lb/>
　之不移曰此氣裹食積也下之則愈先以紫霜丸二<lb/>
　十一粒温水送下二時不動又進七丸約人行三五<lb/>
　里腹始鳴下如血餅者五六塊血水五七升隨腹饑<lb/>
<pb n="KR3e0096_WYG_006-14b"/>
　索食以清米飲薑汁炒鹽一二杯與之神氣頓生次<lb/>
　早復診右寸闗脈豁然如左以平胃合二陳湯日服<lb/>
　一劑復用補中益氣湯加麥冬砂仁侵晨服六味丸<lb/>
　調理一月全愈<lb/>
張令韶治孝亷項恂如秋患傷寒用發散二劑愈甚又<lb/>
　二劑神昏不語大熱診之六脈已脫急用人參芪术<lb/>
　各兩附子三錢薑桂各二錢午後脈漸出更進六七<lb/>
　劑而病如故更加舌腫脣爛渴飲湯水不絶<hi>如何猶不入熱</hi>
<pb n="KR3e0096_WYG_006-15a"/>
　<hi>地</hi>曰病是此病藥是此藥服之反甚得無誤乎細審<lb/>
　不差又數劑仍如故十餘日總不能言其子終懇治<lb/>
　曰藥已至矣病終不轉迨死症也更用八味丸全料<lb/>
　濃煎六碗氷冷與之一日夜服盡舌腫即能言語識<lb/>
　人每日用藥一劑粥食數碗佐之以火肉白鮝鰕魚<lb/>
　之類大便不行聽之將一日腹始脹食後更甚乃以<lb/>
　參苓芪术薑桂附煎汁去渣加大黄二錢服後額上<lb/>
　微汗出手足燥擾不安此正氣虚極也又與大料溫<lb/>
<pb n="KR3e0096_WYG_006-15b"/>
　補一劑遂安卧夜間下宿垢半桶飲食如故後用温<lb/>
　補百餘劑而愈共用人參五斤餘附子三十餘枚後<lb/>
　稍失調理便發熱脫落下頦直至次年夏間始康健<lb/>
錢太菴同道也五月間患傷寒十餘日熱不退泄㵼一<lb/>
　二次或用炮薑白术等而㵼乏忽發癍讝語大渴改<lb/>
　用荆芥防風蟬退紅花笋尖連翹等更加昏讝欲飲<lb/>
　冷水脈之散大癍色淡而隱隱不明曰此手少隂心<lb/>
　之病也由勞心過度真火虚極神氣外浮故現此假<lb/>
<pb n="KR3e0096_WYG_006-16a"/>
　症不可癍治少頃必發狂遂用人參芪术各三兩茯<lb/>
　苓附子各六錢五味子三錢分作三劑煎未就果發<lb/>
　狂人不能制服一劑狂如故再劑稍定三劑遂睡次<lb/>
　日服進藥如初神清渴止癍亦不見連進二十餘劑<lb/>
　每日晡尙有讝語數句幸粥食進而大便不行忽一<lb/>
　日心中開亮如開窗見日然讝語遂已乃曰先生所<lb/>
　云手少隂心病果然也或問何以不用薑桂而止用<lb/>
　附子曰乾薑入太隂肉桂入厥隂附子入少隂今病<lb/>
<pb n="KR3e0096_WYG_006-16b"/>
　乃少隂君火衰微故宜用附子也又少隂下水上火<lb/>
　而主神機出入凡病足少隂腎水者雖凶易愈病手<lb/>
　少隂心火者治得其法間有生者否則十無一生何<lb/>
　也心藏神腎藏精精者有形神者無形治有形易無<lb/>
　形難也<lb/>
陳纉先長媳上年患虚寒之症張治之而愈次年七月<lb/>
　間又患發熱惡寒之症診其脈虛用桂枝乾薑白术<lb/>
　等一劑次日更大發熱張曰余亦意其大熱也脈之<lb/>
<pb n="KR3e0096_WYG_006-17a"/>
　如初乃曰咽喉腫痛固屬火然亦有虚寒者吾不慮<lb/>
　其腫痛而慮其大吐不止也可多請高明治之不愈<lb/>
　再來召我彼見勢危即遍延諸公皆曰此病雖不可<lb/>
　太涼然而熱藥豈可用乎俱用甘桔山梔麥冬人參<lb/>
　之類隨服隨吐藥俱不受病轉劇復召張張曰諸公<lb/>
　之論極是但此病却不然也初予所以辭者一則再<lb/>
　用熱藥恐不信二則必有識此病能用溫補者何必<lb/>
　功自我出也遂用人參三錢桔梗一錢五分甘草柴<lb/>
<pb n="KR3e0096_WYG_006-17b"/>
　胡桂枝乾葛附子炮薑各一錢下咽不吐少頃大寒<lb/>
　戰覆以重綿不解更與二服復大熱數刻隨大汗如<lb/>
　雨睡覺而痛腫俱消後用薑附芪參术二十餘劑而<lb/>
　愈<lb/>
吕東莊治蔡氏婦病感症初服疎表降火清痰之劑半<lb/>
　月愈甚胸脹痛用溫膽湯及花粉瓜蔞痰反急用理<lb/>
　中加肉桂延胡二陳枳殻痛結不可忍醫謂調補不<lb/>
　應技窮矣吕曰調補固如是耶即理中湯入破氣之<lb/>
<pb n="KR3e0096_WYG_006-18a"/>
　藥已能益痛至甘草一味若蚘動者便非所宜故仲<lb/>
　景安蚘散去甘草加椒梅也病人果向多蚘症<hi>凡病吐蚘</hi>
　<hi>便多由肝火煎厥乃厥隂病故名蚘厥非結也</hi>乃仍用理中湯去甘草加白<lb/>
　芍三錢木香五分痛减半脈之細數甚口渴欲飲水<lb/>
　不能嚥進湯輒吐手足時熱面時熱面額嬌紅不定<lb/>
　體如燔炙此邪火内沸怒木乘土五陽火隨之上燔<lb/>
　下爍真隂龍雷飛越以藥敺之陽格於外伏隂互結<lb/>
　而致<hi>辭毓而多疪病</hi>遂以大八味丸作飲與之曰得汗病已<lb/>
<pb n="KR3e0096_WYG_006-18b"/>
　黄昏服藥即少睡靣紅即退為白頃乃索被曰俟之<lb/>
　汗至矣及三鼔煩亂異常至黎明診之脈緊數至八<lb/>
　九至曰汗已汨矣而虚不能發也急煎人參一兩芪<lb/>
　术歸芍五味甘草為佐飲之汗大至曰未也次日再<lb/>
　服汗又大至如雨諸症頓愈或曰前之甘草不宜服<lb/>
　今兩劑俱重用何也曰初胃中氣血攻竭空虚寒凝<lb/>
　故蚘發而痛得甘則蚘愈昂上故不可今得濡潤之<lb/>
　藥胃氣冲和蚘頭下伏雖濃煎與之無害也法可執<lb/>
<pb n="KR3e0096_WYG_006-19a"/>
　哉<lb/>
沈凝芝側室病傷寒壯熱不止疎散之愈甚神情昏憒<lb/>
　不寐吕診之曰此感症也然起於勞倦不當重虚其<lb/>
　虚即投以參术等得汗神情頓清次用地黄飲子下<lb/>
　黒矢熟寐惟熱未盡退前方加炙草一錢即安繼以<lb/>
　滋腎養榮等藥調理復初<lb/>
吕姊婿勞仲虎初夏勞倦至感寒熱口苦醫用重藥發<lb/>
　散之復用查朴枳半花粉瓜蔞攻其中熱益甚痰嗽<lb/>
<pb n="KR3e0096_WYG_006-19b"/>
　喘急語言無序診知其誤急止餘藥重用滋水清金<lb/>
　之劑一服痰喘漸退神情稍清次日脈之浮洪而數<lb/>
　語急遽而收輕手指時作微脹曰此皆虚象也邪未<lb/>
　嘗入陽明而先攻之傷其元氣邪反隨而入陽明矣<lb/>
　重虚其虚愈不能鼓邪外出今雖稍定夜必發譫語<lb/>
　當急以人參救之適篋中所帶不多只用人參五錢<lb/>
　黄芪一兩次日家人言夜來甚狂亂不安似不可救<lb/>
　曰無妨參力不足故耳時鼓峯在邑拉之同往曰汗<lb/>
<pb n="KR3e0096_WYG_006-20a"/>
　已至矣何慮為乃曰無庸疑吾軰在此坐一刻待其<lb/>
　汗至而别何如衆在猶豫間因出酒食過午舉杯未<lb/>
　盡内出報曰汗大發矣是夜熱退痰喘悉平繼用補<lb/>
　中調土之劑而起<lb/>
林觀子治一人頭痛身熱體痛傷寒症也然舌乾燥好<lb/>
　沈睡診之脈豁大無倫次知其勞於房慾復感邪也<lb/>
　與補中益氣湯入人參一錢五分服之得汗熱减三<lb/>
　日内進八劑漸起食粥而安初服彼甚疑後見藥入<lb/>
<pb n="KR3e0096_WYG_006-20b"/>
　口必小汗漐漐周身和暢始信而服之<hi>傷寒折衷</hi>
劉雲密曰予於癸巳春因老人氣虚而春每有暴寒時<lb/>
　或冒之欲疎散而氣益虚遽投參芪而微寒更不去<lb/>
　將補益為疎散而用又未能恰中用荔枝肉肥厚者<lb/>
　五枚煮酒一鐘屢服之頗效又壬寅冬癸卯春予時<lb/>
　因微寒胸膈稍滯鼻塞不暢用荔芰浸酒每飲一杯<lb/>
　蘇葉陳皮湯十分之二服之及數杯無不捷效是則<lb/>
　丹溪所謂能散無形質之滯氣誠不虚也<lb/>
<pb n="KR3e0096_WYG_006-21a"/>
吳孚先治魏司馬夫人感冒發熱頭痛項強遍身拘急<lb/>
　脈浮緊醫用羌防芎蘇等發散毫無汗意曰浮則緊<lb/>
　矣獨不按其沈則澁乎且左部尤甚灼見隂虚血不<lb/>
　足不能作汗也即以前方加當歸熟地血藥使雲蒸<lb/>
　而雨自降一劑汗如雨表症悉除<lb/>
馮楚瞻治常侍衛據云感冒得之醫以發散繼用涼解<lb/>
　已五六十劑粒米不進每日惟飲涼水而已下身寒<lb/>
　冷而木漸致胸腹皆冷而實手足靣目肌肉痛痒不<lb/>
<pb n="KR3e0096_WYG_006-21b"/>
　知語言無音難以布息按其脈沈細欲脫令以人參<lb/>
　一兩附子三錢早晚一服服後倘暫有煩燥無慮也<lb/>
　既而果然二三日間漸即相安脈稍起肢體之冷亦<lb/>
　非若前之徹骨矣乃以附子理中湯去甘草<hi>以胸腹實滿也</hi>
　早晩各一劑以溫米湯壓之數日後冷减神氣少清<lb/>
　早晨仍服前方午後以濃參汁冲服去丹皮加牛膝<lb/>
　杜仲之八味湯又數日骨節疼痛不堪曰此陽回氷<lb/>
　解之象也無復慮矣後以八味加鹿茸虎脛牛膝杜<lb/>
<pb n="KR3e0096_WYG_006-22a"/>
　仲為丸加减十全大補湯送之兩月後言語始有聲<lb/>
　三四月後始能步履年餘始能鞍馬常患腹痛必服<lb/>
　溫煖之劑而愈<lb/>
杜中堂子年十九夏月病感脈之時而洪弦尺弱時而<lb/>
　弦細尺緊乍寒乍熱<hi>脈隨寒熱而變也</hi>飲食即吐靜則吐少<lb/>
　减動則吐更甚詢其病由因偶氷雹駭而見視背上<lb/>
　受寒發散和解不效繼用清熱之劑内有黄芩山梔<lb/>
　服後即發嘔矣葢暑天感寒中表之氣不固可知况<lb/>
<pb n="KR3e0096_WYG_006-22b"/>
　先天薄弱膏粱嬌養只宜溫中調理寒邪自散不出<lb/>
　此致寒鬱火升兩耳之下漸腫及頰又誤為實火濟<lb/>
　以寒涼釡底之火既浮中宫之陽復損尚堪延納飲<lb/>
　食乎今欲溫中開胃則耳頰之腫痛為礙欲滋隂培<lb/>
　本則中脘之道路不通初用八味加牛膝麥冬五味<lb/>
　大劑冲人參汁服下即吐改用人參炮薑附子為末<lb/>
　以焦白术熬膏畧入薑汁和匀為丸少少參湯吞服<lb/>
　幸不吐頃之腹通大便知其氣下行吐可止矣次日<lb/>
<pb n="KR3e0096_WYG_006-23a"/>
　仍以昨煎方作大劑人參湯飲之日用參兩餘出入<lb/>
　加减漸愈後以地黄歸皮二湯間服遂瘳<lb/>
李士材治一人勞神之後煩燥大熱頭痛時作時止醫<lb/>
　者禁其飲食與之解表見四日熱不退欲與攻裏診<lb/>
　之曰脈不浮緊安得表耶又不沈實安得裏耶惟心<lb/>
　部大而澁此勞心而虚煩乃類傷寒非真傷寒也若<lb/>
　禁飲食即餓絶矣便以粥與之兼進歸皮湯五日而<lb/>
　安<lb/>
<pb n="KR3e0096_WYG_006-23b"/>
張三錫治一人熱而頭身痛七日不已擬是下症診得<lb/>
　左脈浮緊且時惡寒仍屬表熱投大羌活湯加葱薑<lb/>
　遂汗出而愈一人症同此多煩燥時值炎月與六神<lb/>
　通解散亦大汗而解<lb/>
張路玉治陳太倉夫人素患虚羸骨蒸經閉少食偶感<lb/>
　風熱咳𠻳誤進滋隂清肺二劑遂昏熱痞悶異常<hi>凡素</hi>
　<hi>患虚損人忽有外感宜細審之</hi>診之人迎虚數氣口濡細寸口督督<lb/>
　兩尺搏指此肝血與胃氣皆虚復感風熱之狀與加<lb/>
<pb n="KR3e0096_WYG_006-24a"/>
　减葱白香䜴湯一服熱除痞止但欬則頭靣微汗更<lb/>
　與小劑保元湯而安<lb/>
王氏子四月患感冒昏熱喘脹便秘腹中雷鳴服硝黄<lb/>
　一錢應脈之氣口弦滑按之則芤其腹脹滿按之則<lb/>
　濡此痰濕挾瘀濁隂錮閉之候與黄龍湯去芒硝易<lb/>
　桂苓半夏木香下瘀垢甚多因宿有五更咳𠻳更以<lb/>
　小劑異攻加細辛潤之大抵腹中奔響之症雖有内<lb/>
　實當下必無燥結所以不用芒硝而用木香苓半也<lb/>
<pb n="KR3e0096_WYG_006-24b"/>
　用人參者借以助胃氣行其藥力則大黄軰得以振<lb/>
　破敵之功非謂虚而兼補也當知黄龍湯中用參則<lb/>
　硝黄之力愈銳用者慎之<lb/>
錢慎所素有内傷因勞力感寒發熱頭痛表散數劑胸<lb/>
　膈痞悶不安以大黄下之痞悶益甚更一醫用消剋<lb/>
　破氣藥過傷胃氣遂厥逆昏憒勢漸危脈六部縈縈<lb/>
　如蛛絲舌上焦黒燥涸異常此熱傷隂血不急下之<lb/>
　真隂立槁救無及矣因以生地黄連湯去苓防風加<lb/>
<pb n="KR3e0096_WYG_006-25a"/>
　人中黄麥冬酒大黄另以生地黄一兩酒浸搗汁和<lb/>
　服夜半下燥矢六七枚天明復下一次乃與生脈散<lb/>
　二帖以後竟不服藥日進糜粥調養而大便數日不<lb/>
　行魄門逬迫如火令用導法通之更與異攻散調理<lb/>
　而安<lb/>
楊乘六治沈氏婦感症身熱口苦脇痛頭眩或以表劑<lb/>
　發散身熱益甚舌黒脣焦口渴煩燥手足腫痛大便<lb/>
　艱澁小便短赤寢食俱廢脈之浮數無序乃肝鬱致<lb/>
<pb n="KR3e0096_WYG_006-25b"/>
　感因發散太過血少隂虚而火燥生風也以滋水清<lb/>
　肝飲倍熟地一劑諸症悉退次用歸脾湯去木香加<lb/>
　白芍丹皮調理而愈踰年產後復因勞力致感乃恐<lb/>
　蹈前轍不敢發散一味養隂漸致大便不實飲食不<lb/>
　進氣促如喘晝夜不眠合眼即見一白髮老嫗坐立<lb/>
　靣前胸中戰跳恍惚不寧仍邀診曰脫陽者見鬼非<lb/>
　真有鬼也葢陽氣大虧則神不守舎其所見者即其<lb/>
　不守舎之元神也所以男病必見男形女病必見女<lb/>
<pb n="KR3e0096_WYG_006-26a"/>
　形且虧在某藏則某色獨見脈之浮起如絲沈則緩<lb/>
　大無力靣色晃白眼光散大舌胖而嫩且白滑此中<lb/>
　虚挾感逼以寒涼致陽氣益虚而隂氣乘之耳乃與<lb/>
　參附養榮湯倍棗仁白芍五味服訖則老嫗不見而<lb/>
　熟睡矣繼用補中益氣加白芍五味數劑全愈<lb/>
簡某病感症發熱飽悶神思昏沈不更衣者八日矣諸<lb/>
　發表攻中不效且益甚脈之滑而有力靣壅熱通紅<lb/>
　氣粗舌胎黄厚而燥按其胸微痛此感症兼食俗名<lb/>
<pb n="KR3e0096_WYG_006-26b"/>
　停食傷寒是也乃用逍遙散加熟地二兩或曰如許<lb/>
　發熱又兼飽脹似不宜補答曰此劑用之以代麻桂<lb/>
　硝黄者也<hi>此法固妙要當用於發表攻中之後</hi>第服此則汗至而便通<lb/>
　熱自退脹自除矣一劑淋漓汗下二劑下黒矢十數<lb/>
　枚諸症悉愈或問其㫖曰此症初起本一逍遙合小<lb/>
　柴胡養汗開肌助脾消食則愈矣乃風燥混表腸胃<lb/>
　乾枯宿物燥結愈不能出仍用逍遙散重加熟地養<lb/>
　隂使隂氣外溢則汗自至隂氣下潤則便自通也繼<lb/>
<pb n="KR3e0096_WYG_006-27a"/>
　用六君歸芍而愈<lb/>
吳某病感症先微寒繼壯熱頭眩惡心吐沫不絶脹悶<lb/>
　懶言氣難布息四肢麻木痠疼腰痛如折寢食俱廢<lb/>
　大便祕結醫與清暑解表消食益熱益脹不時暈絶<lb/>
　脈左手沈細右手緩大皆無力靣晃白舌胖嫩且白<lb/>
　滑知其多慾陽虚致感也與養榮湯加附子或疑熱<lb/>
　甚兼脹而投溫補令但服此諸症自退若再用芩連<lb/>
　枳朴則真誤事矣一劑即卧醒則大叫冷甚比及半<lb/>
<pb n="KR3e0096_WYG_006-27b"/>
　時汗出如雨再劑胸寛食進便通熱退又以兩腿外<lb/>
　臁向生瘡腫循皮爛臭膿水淋漓痛痒甚一切膏丹<lb/>
　洗貼不愈已六七年問治當何法曰病有内外源無<lb/>
　彼此此因陽氣素虧不能下逹毒氣時墜不肯上升<lb/>
　故也第用前方作丸久服則陽分充足氣血溫和而<lb/>
　毒氣自出瘡口自收矣如言兩月果愈<lb/>
潘某自京回南勞頓感寒發熱時作微寒發散數劑熱<lb/>
　漸熾改用清火養隂數劑熱轉甚比到家舌胎已由<lb/>
<pb n="KR3e0096_WYG_006-28a"/>
　白而黄由黄而焦乾燥裂黒如炭色神思昏沈手足<lb/>
　振掉撮空自汗危症蝟集矣醫見其熱勢謂寒之不<lb/>
　寒是無水也與六味飲不應見其舌色謂攻伐太過<lb/>
　胃隂乾枯也與左歸飲又不應脈之左寸闗大而緩<lb/>
　舌浮胖謂症乃陽虚火衰非隂虚火旺也葢隂虚火<lb/>
　旺者其舌必堅斂蒼老今雖焦黒乾燥而見胖嫩且<lb/>
　服六味左歸而症反加<hi>反加二字毋乃太過</hi>其為陽虚無疑矣<lb/>
　以養榮湯用人參五錢加附子三錢一劑熟睡竟夜<lb/>
<pb n="KR3e0096_WYG_006-28b"/>
　次早舌上胎盡脱變為紅潤嫩矣原方减人參二錢<lb/>
　附子一錢五分四劑回陽作汗而愈<lb/>
戴氏子二十四病感症寒熱或因發散譫妄發狂又以<lb/>
　苦寒下之危症蜂起又有用二冬二地石斛黄芩者<lb/>
　五六劑益狂悖不安診之面白無神舌滑無胎脉細<lb/>
　緊無力知其臟寒真陽欲脱以養榮湯用人參五錢<lb/>
　附子三錢又知其旁議所阻也囑其午後至申察病<lb/>
　人足冷至膝則亥子之交不可言矣已而果然乃自<lb/>
<pb n="KR3e0096_WYG_006-29a"/>
　戌至亥始盡劑子時後由腰至足漸温五鼓進粥半<lb/>
　甌而熟睡矣又十餘劑諸症悉愈未半月忽右足大<lb/>
　指彎筋縮而痛外科興乳香末藥痛劇呼號再診之<lb/>
　乃因思慮傷脾不能榮養本經筋脉所以筋攣燥痛<lb/>
　也以歸皮去木香加白芍數帖愈<lb/>
陸氏子病感症發熱咳𠻳發散轉甚氣短如喘痰湧如<lb/>
　潮甚至譫妄撮空脉之輕按滿指重按則空面色晃<lb/>
　白眼眶寛大神水散漫舌胎嫩黄中間焦燥兩手振<lb/>
<pb n="KR3e0096_WYG_006-29b"/>
　掉症由氣虚致感悞用峻表致陰被刼而將亡陽無<lb/>
　附而欲脱非救陰攝陽不能挽也乃用左歸去茯苓<lb/>
　加人參五味大劑濃煎服訖即睡六時許方寤寤則<lb/>
　身凉𠻳止喘定痰消繼以生金滋水飲一劑養榮湯<lb/>
　四劑全瘳又其母孀居卧病不起二載矣或作濕或<lb/>
　作痿治之不效并乞診之脉緩大無力面色痿黄舌<lb/>
　胖而滑詢其飲食不思畧食即飽夢中常見鬼神醒<lb/>
　則胸中戰跳否具如所言此命門火衰元陽虚憊脾<lb/>
<pb n="KR3e0096_WYG_006-30a"/>
　土不生以致四肢無力不能運動也亦用養榮湯煎<lb/>
　送八味丸不一月而瘳<lb/>
沈某病感症身熱自汗或乍寒倦卧嬾言手足心熱日<lb/>
　輕夜甚或與發散愈熾口渇譫語煩躁便秘又襍進<lb/>
　寒凉解毒等劑勢垂危脉之洪大而數按之不鼓面<lb/>
　色淺紅㳺移不定舌黒而潤手足厥冷此假熱也與<lb/>
　八味飲加人參諸醫以火症悉具力爭參桂附不可<lb/>
　服曰外雖似實熱内甚虚寒初悮發散令津液傷而<lb/>
<pb n="KR3e0096_WYG_006-30b"/>
　口渇便秘煩躁譫妄復用寒凉重陰下逼致龍雷之<lb/>
　火不安其宅非人參桂附何以挽回公等不信但以<lb/>
　附子作餅熱貼臍間時許便覺稍安矣<hi>外試法妙</hi>試之果<lb/>
　然乃進藥不及一時面紅立退譫妄煩渇悉除次用<lb/>
　生金滋水補中益氣調理而愈未半月其父亦病感<lb/>
　症危甚楊騐其舌黒而枯滿舌遍裂人字紋曰脉不<lb/>
　必診也驚問故曰此腎氣凑心亦八味症也悞用芩<lb/>
　連無救矣葢昨一日夜果服芩連兩許問何以知之<lb/>
<pb n="KR3e0096_WYG_006-31a"/>
　曰舌上明明現出耳姑求一診以冀萬一曰脉隱而<lb/>
　難憑不若舌之顯而可據也何必診踰日果歿<lb/>
諸某年五十四冬杪因勞力致感頭痛發熱時作㣲寒<lb/>
　緣混表太過口乾便秘壯熱不退復用苦寒㵼火頭<lb/>
　汗如油下頷脱齘口角流涎鼾聲如鋸語言錯亂甚<lb/>
　至循衣摸牀撮空諸惡畢備脉之洪大躁痰重按全<lb/>
　無舌糙刺如沙皮焦黄如烘糕并舌底俱乾燥斂束<lb/>
　如荔支肉而滿舌却甚胖壯日進稀糊碗許大便半<lb/>
<pb n="KR3e0096_WYG_006-31b"/>
　月未行乃曰若論外象百無一治幸脾氣不泄胃氣<lb/>
　不絶尚有生理第服藥後神得收斂而睡脉得靜細<lb/>
　而沈乃佳遂以大劑養榮湯重加附子與之服訖果<lb/>
　睡脉亦和四劑舌轉紅潤惡症悉退頻進稀粥惟<lb/>
　交陰分尚有㣲熱或疑陽藥助火欲去芪术附桂曰<lb/>
　勞傷脾肺氣虚發熱非甘温不能除方嫌火力不及<lb/>
　不能蒸土回陽推出邪陰耳俟其力到地氣升而為<lb/>
　雲則天氣降而為雨頃刻為清凉世界矣守方十二<lb/>
<pb n="KR3e0096_WYG_006-32a"/>
　劑始戰汗汗後身冷如冰問之不應推之不理或問<lb/>
　其故曰此病既到今日斷乎不死不過汗後虧其衛<lb/>
　外之陽故身倦嬾言無氣以動子刻自平復已而果<lb/>
　然次日欲便扶至圊虚坐弩責數次忽小水癃閉㸃<lb/>
　滴不能出少腹脹痛不可言此因大便彌月不行腸<lb/>
　胃所積已多今頻加弩責將宿物推併大腸致壅塞<lb/>
　膀胱所以癃閉不出也須以輕清之劑升舉之則小<lb/>
　水自利立煎補中益氣與飲頃刻即通大便亦潤繼<lb/>
<pb n="KR3e0096_WYG_006-32b"/>
　以養榮作丸補中煎送兩月而健<lb/>
馬元儀治沈某發熱惡寒頭身俱痛燥渴讝語脉之洪<lb/>
　數而澁此外感而病危者以五志過極陰氣素虧邪<lb/>
　復乗之重傷其陰而火熱愈甚也先與解肌一劑惡<lb/>
　寒已而熱未除讝語轉増神魂飛越葢肝藏血而舍<lb/>
　魂心藏脉而舎神木火太過不獨自傷且賊真陰之<lb/>
　氣以肝腎為母子其氣相通也心本制於腎而亦傷<lb/>
　腎者藏邪暴甚反侮所不勝也法當養肝之陰使不<lb/>
<pb n="KR3e0096_WYG_006-33a"/>
　誅求于腎而水自充抑心之陽使不擾亂乎腎而水<lb/>
　以安用生地知母甘草茯神丹參貝母花粉等一劑<lb/>
　知三劑已調理而安<lb/>
丁某病經二十餘日脉之左手弦數兼澁右手澁結少<lb/>
　神發熱神昏譫語胸中滿結中痛拒按舌胎黒刺面<lb/>
　色枯瘁時有喘咳日晡愈甚此肝木内鼓心火上炎<lb/>
　肺金失養而胃土無滋也用𤓰蔞枳殻半麴蘆根汁<lb/>
　紫菀杏仁蘇子等服後倦卧片時神氣頗清右脉亦<lb/>
<pb n="KR3e0096_WYG_006-33b"/>
　透但澁象不减重按少神舌上胎刺去而復生此津<lb/>
　液元氣枯竭之甚轉用人參三錢生首烏一兩知母<lb/>
　生地川連蘆汁兩劑脉澁减症漸安但胎未盡去中<lb/>
　脘滯悶前方加枳實查肉一劑頓已改用滋陰補虚<lb/>
　之品二劑諸症盡退左脉向和右脉轉浮而數㣲熱<lb/>
　發疹此正氣復餘邪盡從外達也與荆炭牛蒡乾葛<lb/>
　防風杏仁桔梗蘇子薄荷清透之品經云因其衰而<lb/>
　彰之之意也二劑後再興益元氣滋陰燥調理而痊<lb/>
<pb n="KR3e0096_WYG_006-34a"/>
一婦人四旬外頭痛發熱口乾便閉不眠己月餘矣此<lb/>
　邪風外煽實熱内燔表裏邪結之候也前所用藥仍<lb/>
　是發表攻裡而不愈者藥不勝病耳今上下分消表<lb/>
　裡交治而于攻發之中仍用温養斯汗不傷於過下<lb/>
　不傷於峻也用荆防薄荷麻黄輕陽發表使邪從汗<lb/>
　而散於上大黄芒硝梔子滑石通幽利水使邪從便<lb/>
　而泄之於下黄芩連翹清其上白术甘草和其中桔<lb/>
　梗石膏開其肺川芎歸芍養其肝一劑而减三劑安<lb/>
<pb n="KR3e0096_WYG_006-34b"/>
安氏子年二十初得惡寒發熱身疼症診得内傷之脉<lb/>
　而顯陽㣲之象曰此病枝葉未害根本先撥乃陽虚<lb/>
　受邪症也若誤行表劑則孤陽飛越而危殆立至當<lb/>
　用參术等大培元氣以攝虚陽加桂枝透表以散外<lb/>
　邪不信越四日發熱不休自汗不止神氣外揚或且<lb/>
　欲用柴胡疎表之劑乃曰此症似太陽而得少陰之<lb/>
　脉當是平素下虚故真陽上越耳遂定參芪建中湯<lb/>
　而别或復謂外邪初入太陽表散即愈若陡進參芪<lb/>
<pb n="KR3e0096_WYG_006-35a"/>
　適助邪而滋患也越三日症變危篤再診脉㡬㣲欲<lb/>
　絶汗出如雨昏沉欲脱此非大劑温補不能挽回以<lb/>
　人參六兩合附桂理中湯連進三劑汗漸收脉㣲續<lb/>
　然神氣尚未安和也復用人參三兩附子五錢方得<lb/>
　陽氣内充餘邪盡從外達兩頤透發漸調而安<lb/>
　　琇按是症固屬虚而邪熱原有或與表散未嘗無<lb/>
　　功至汗出脉復第與大劑養陰其病立已乃恣用<lb/>
　　桂附遂致發頤尚得為善治乎哉<lb/>
<pb n="KR3e0096_WYG_006-35b"/>
楊氏子年二十許四月初以啖麵過飽午睡覺即身熱<lb/>
　頭痛醫與消散至七日而愈兩日後因食水團復病<lb/>
　仍與消運不應乃以小承氣下之連去糞水數次二<lb/>
　皆無燥矢更醫與厚朴山查陳皮枳殻之類榖芽用<lb/>
　至兩許月餘病不减而股肉盡落枯瘠如柴不食日<lb/>
　進糜湯數盞寒熱往來小便亦少最後一醫教用膽<lb/>
　箭𨗳之膽入而糞不出又用蠟燭探之燭化而糞亦<lb/>
　不出其膽汁與燭油凝注下部楚不可堪號呼之慘<lb/>
<pb n="KR3e0096_WYG_006-36a"/>
　四隣為動時已四十餘日方治木邀診以决早晚察<lb/>
　其脉弦而迢迢尚有神氣其聲尚明亮按其腹不拒<lb/>
　至臍下若有物築築然振手解衣視之狀如百錢梗<lb/>
　起其父曰此必宿食不下而然曰非也糞穢在腸豈<lb/>
　能跳動此緣悮下悮消傷其本元肝腎之氣不藏横<lb/>
　亘奔突經所謂動氣是也幸屬少年尚可治熟地一<lb/>
　兩五錢肉蓯蓉五錢甘杞子一兩麥冬當歸各三錢<lb/>
　三劑下黒燥屎尺餘者二膽油俱去號呼頓息始得<lb/>
<pb n="KR3e0096_WYG_006-36b"/>
　睡再按之則若百錢者仍在再與前劑不减令辦參<lb/>
　數錢勉措十金僅得錢半煎調前藥服下遂冺然立<lb/>
　能進食唯寒熱每日一作知非本病必卧室湫溢天<lb/>
　氣暴暑乗虚感瘧也且勿亟仍與前方减半數日後<lb/>
　飯食大増乃以常山二錢火酒炒透五更煎服寒熱<lb/>
　亦瘥<lb/>
湯某年四十餘新秋病感冒醫屢發散至七八日無汗<lb/>
　脉弦數且長身重頭眩尿少而赤鼻乾不眠㣲熱而<lb/>
<pb n="KR3e0096_WYG_006-37a"/>
　渇此邪漸入裡腎陰不足肝脾血燥表之則不能作<lb/>
　汗下之必成壞症既非少陽無庸和解問欲飲水乎<lb/>
　曰甚欲而不敢飲命與一大盞猶覺未足再與一小<lb/>
　盞令且勿藥逾二十許汗大至身冷如冰亟再診脉<lb/>
　之虚細而弦少腹旁跳躍振手此動氣也緣多服表<lb/>
　散今汗出邪去而虚症見矣與生地杞子等峻養肝<lb/>
　腎一劑减二劑平三劑全愈<lb/>
陳士華兄武生也值鄉試伊邇日與朋儕練習技勇忽<lb/>
<pb n="KR3e0096_WYG_006-37b"/>
　感冒醫治月餘不效脉之弦大而濇外症已不發熱<lb/>
　大便秘小便少兩額深紫若胭脂腰痛口乾不欲食<lb/>
　所服藥類皆燥散之品此少陰不足勞傷外感治之<lb/>
　失宜熱邪内陷法當内托令其汗出自愈用熟地生<lb/>
　地杞子各五錢麥冬三錢蔞仁二錢黄芩一錢石斛<lb/>
　三錢傍晚服下黄昏胸膈脹悶欲絶躁擾異常其家<lb/>
　大懟以為誤補必死矣怒持藥甌擲之門外環視涕<lb/>
　洟一更後忽大汗如雨衣被沾濕汗止即索粥連進<lb/>
<pb n="KR3e0096_WYG_006-38a"/>
　兩盞已而酣睡達旦明晨延診脉已圓滑頰赤亦退<lb/>
　第困乏無力耳因問夜來脹悶汗出之故曰病由前<lb/>
　藥刼其津液外邪乗虚内結今以大劑甘潤投之即<lb/>
　借其熱結之力蒸鬱勃發乃一湧而汗出邪散此所<lb/>
　謂内托之法也令前方再服四劑病即起矣如言而<lb/>
　愈<lb/>
李韞玉母年逾四旬素有脇痛肝火之病深秋感冒醫<lb/>
　與表散數劑熱猶未退以不大便投大黄元明粉下<lb/>
<pb n="KR3e0096_WYG_006-38b"/>
　之遂脇痛大作暈厥欲脱更醫用人參附子乾薑肉<lb/>
　桂等厥止復煩躁汗時出不眠小便短澁醫恐虚脱<lb/>
　日投參术薑桂每汗出則加五味黄芪龍骨以斂之<lb/>
　又時時欲利則加補骨脂肉豆蔲以固之如是四十<lb/>
　餘日已服參數兩病益進而食不進診之脉躁數時<lb/>
　大時小㣲有寒熱舌黑而强鼻煤溢出塗額頰脣口<lb/>
　如墨小便惟㸃滴兩手索刺如柴第神氣不昏語音<lb/>
　猶亮此由表邪未清誤下邪陷入裡且傷其真陰致<lb/>
<pb n="KR3e0096_WYG_006-39a"/>
　肝急而厥又誤投辛熱固澁令熱邪與熱藥鬱結臟<lb/>
　腑今幸元氣尚存猶可活也治法仍當汗下否則邪<lb/>
　何由復或訝曰是症寧可再用攻表乎曰不可第可<lb/>
　用不攻表之汗下耳疏方以生地杞子各五錢麥冬<lb/>
　二錢沙參三錢蔞仁錢半黄芩一錢或謂前醫深恐<lb/>
　泄㵼今所用藥一𣲖寒滑服之必利下無疑將弗服<lb/>
　又或曰前醫治經月餘且辭不治曷進此以窺進退<lb/>
　服一劑果利數行然病人殊不困遂日進一劑四日<lb/>
<pb n="KR3e0096_WYG_006-39b"/>
　則利下頻數日夜十餘次所下穢惡不堪青紅黒白<lb/>
　而黄者絶少腹痛後重唯飲食漸進舌本漸柔鼻煤<lb/>
　漸退小便漸長仍前方加熟地五錢黄連五分夜乃<lb/>
　汗出其汗亦極臭穢半月汗乃止利漸减乃加生熟<lb/>
　地一兩减黄連増白芍甘草凡五十餘劑病始瘥計<lb/>
　服蔞仁斤許<lb/>
姚氏婦年逾四旬素有胃痛疾葢肝火上逆也夏月患<lb/>
　感冒發熱頭痛眩暈不眠善嘔初服發散未减改以<lb/>
<pb n="KR3e0096_WYG_006-40a"/>
　二陳湯等治嘔嘔未愈而腰連少腹痛不可忍議為<lb/>
　邪入厥陰症將危殆欲用四逆回陽之劑診之脉㣲<lb/>
　而弦手見紅疹面殊清白舌兩旁及尖皆紫色中則<lb/>
　㣲黄口乾不甚喜飲斷為肝膽之火熾盛遇暴寒折<lb/>
　之不得宣洩乃上冲胃絡作嘔故頭痛偏甚於左紅<lb/>
　疹見於四末者木鬱則乗脾也其初與逍遥自愈乃<lb/>
　用燥散之劑更擾其陽而傷其陰是以腰腹窘痛症<lb/>
　本厥陰然傳經亦非直中也今標屬陽明宜用竹葉<lb/>
<pb n="KR3e0096_WYG_006-40b"/>
　石膏湯入杞子一兩飲下嘔止腰腹之痛亦除唯頭<lb/>
　痛仍在改與逍遥湯加川芎當歸時方霉雨至夜半<lb/>
　忽霹靂一聲病人覺四肢痠脹異常此少陽之鬱本<lb/>
　諸外淫因雷得發越也已而頭痛如失次日診之脉<lb/>
　既和平與四物去川芎加女貞石斛平調而愈余表<lb/>
　甥嘗病疫因熱深厥冷一名醫亦與四逆散幸病人<lb/>
　自知為熱症不之服用小柴胡合白虎湯而愈<lb/>
宋復華兄俞氏姊初夏病感症天癸適來病隨愈葢熱<lb/>
<pb n="KR3e0096_WYG_006-41a"/>
　隨血去也越七日遇端節食鷄子五枚酒二盞又進<lb/>
　飯半甌臨忩少坐少頃即頭痛發熱次日前醫詢知<lb/>
　病原以山查三錢榖芽三錢葛根三錢其他消散大<lb/>
　約稱是連進三劑勢忽大劇亟余至則前醫已在與<lb/>
　一隣醫議處方診之已昏不知人面色死青呆白目<lb/>
　閉口張氣出手撒呼之不應脉如沸羮重按則無症<lb/>
　已敗矣幸未大汗令人以手按其心下亦不拒知其<lb/>
　病初愈臟腑餘熱未清食入腸胃一時不能運化又<lb/>
<pb n="KR3e0096_WYG_006-41b"/>
　感㣲邪遂如復症使勿藥則展轉自愈乃悮以大劑<lb/>
　消散投下元虚血弱之人鼓動其火反致長熱不退<lb/>
　猶以為藥力未到再進三進至陰陽脱離如是叩其<lb/>
　今日將用何方則云總是鷄子五枚硬飯半甌為患<lb/>
　既消散不應唯有承氣一方下之而已曰承氣固是<lb/>
　第真元已奪恐宿食未下而遽脱奈何乃曰正為此<lb/>
　耳曰余有一方且弗顧其病但服之令病人目開口<lb/>
　閉神氣稍回再為調治何如二醫欣然齊諾乃用熟<lb/>
<pb n="KR3e0096_WYG_006-42a"/>
　地一兩六錢當歸五錢炮薑八分屬其急煎服遲則<lb/>
　不及第得藥下咽則活矣抵暮來告病者不知飲藥<lb/>
　以匙抄灌數口喉間汨汨有聲遂全盞傾與少頃果<lb/>
　目開口閉能轉側似大有生機求再往診曰無庸但<lb/>
　以前方再剉一劑并前查濃煎與服可也明日視之<lb/>
　神氣清明脉亦圓穩第稱口燥舌乾小便短澁夜卧<lb/>
　不寧就前方去炮薑加沙參麥冬一服汗出遍身能<lb/>
　進粥矣再以前方加减而愈<lb/>
<pb n="KR3e0096_WYG_006-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷三十七</head> <lb/>
    <p>
<pb n="KR3e0096_WYG_037-1a"/>
欽定四庫全書<lb/>
　續名醫類案卷三十七<lb/>
　　　　　　　　　　　　　錢塘魏之琇撰<lb/>
　　論錢氏陳氏痘瘡方<lb/>
讀前人之書當知其立言之意苟讀其書而不知其意<lb/>
　求通于用不可得也痘瘡之論錢氏為詳歴舉源流<lb/>
　經絡分明表裏虚實開陳其施治之法而又証以論<lb/>
　辯之言深得著書垂教之體學者讀而用之如求方<lb/>
<pb n="KR3e0096_WYG_037-1b"/>
　圓於規矩較平直於凖䋲引而伸之觸類而長之可<lb/>
　為無窮之應用也今人不知致病之因不求立方之<lb/>
　意倉卒之際據症撿方漫無一試設有不應并其書<lb/>
　而廢之不思之甚也近因局方之教久行素問之學<lb/>
　不講抱疾談醫者類皆喜熱惡寒喜補而惡解利忽<lb/>
　得陳氏方論皆燥熱補劑其辭確文簡歡然用之翕<lb/>
　然信之遂以為錢氏不及陳氏逺矣或曰子以陳氏<lb/>
　方為不足歟曰陳氏方誠一偏之論然亦可謂善求<lb/>
<pb n="KR3e0096_WYG_037-2a"/>
　病情者矣其意大率歸重太隂一經盖以手太隂屬<lb/>
　肺主皮毛足太隂屬脾主肌肉肺金惡寒而易於感<lb/>
　脾土惡濕而無物不受觀其用丁香官桂所以治肺<lb/>
　之寒也用附术半夏所以治脾之濕也使其肺果有<lb/>
　寒脾果有濕而兼有虚量而與之中病正何傷之有<lb/>
　哉今也不然徒見其瘡之出遲者身熱者泄㵼者驚<lb/>
　悸者氣急者渇而思飲者不問寒熱虚實率投木香<lb/>
　異功等散間有偶中隨手獲效設或悞投禍不旋踵<lb/>
<pb n="KR3e0096_WYG_037-2b"/>
　何者古人用藥製方有向導有監制有反佐有因用<lb/>
　錢氏方固未嘗廢細辛丁香白术參茋率有監制輔<lb/>
　佐之藥不專務於温補耳然其用寒凉者多而於輔<lb/>
　助一法畧開端緒未曽深及癡人之前不可説夣錢<lb/>
　氏之慮至矣亦将以候逹者擴充廣而用之雖渇者<lb/>
　用温藥痒塌者用補藥自陳氏發之迥出前輩然其<lb/>
　多用桂附丁香等燥熱恐未為適中也何者桂附丁<lb/>
　香輩當有寒而虚者固是的當虚而未必寒者其為<lb/>
<pb n="KR3e0096_WYG_037-3a"/>
　害當何如陳氏立方之時必有夾寒而痘瘡者其用<lb/>
　燥熱補之固其宜也今未夾寒而用一偏之方寜不<lb/>
　過於熱乎予嘗㑹諸家之粹求其意而用之實未敢<lb/>
　據其成方也<hi>醫説續編</hi>
王節齋曰近時小兒痘瘡止宗陳文中木香異功散殊<lb/>
　不知彼時立方時為運氣在寒水司天時令又值嚴<lb/>
　冬大寒為因寒鬱遏痘瘡不紅綻故用辛熱之劑發<lb/>
　之今人不分時令寒熱一概施治誤人多矣時值温<lb/>
<pb n="KR3e0096_WYG_037-3b"/>
　熱山野農家貧賤之人其或偶中也<lb/>
又曰丹溪痘瘡治法最為明備近世通用陳文中異功<lb/>
　等方乃一偏之術若痘瘡虚怯淡白色痒塌此屬虚<lb/>
　寒宜用陳文中方若發熱壯盛齊涌筋紫色燥痒此<lb/>
　屬熱毒宜凉血解毒自陳文中方盛行後屬虚寒者<lb/>
　率得生屬熱毒者悉不救痘是胎毒古人治法只解<lb/>
　毒然氣血虚則逆毒氣不出及不能成就故陳文中<lb/>
　之法亦千載妙訣補前人之所未備者但温補之法<lb/>
<pb n="KR3e0096_WYG_037-4a"/>
　既行而解毒之㫖遂隱故救得一邊又害了一邊今<lb/>
　必詳究丹溪二法通用斯無弊也<lb/>
魏直曰痘漿數日陷頂漿滯不行或風寒所阻者宜用<lb/>
　水楊枝葉無葉用枝五斤流水一大釡煎湯温浴之<lb/>
　如冷添湯良久照見纍起有暈絲者漿行也如不滿<lb/>
　再浴之力弱者只洗頭面手足如屢浴不起者氣血<lb/>
　敗矣不可再浴始出及痒塌皆不可浴痘不行漿乃<lb/>
　氣濇血滯腠理固密或風寒外阻而然浴令暖氣透<lb/>
<pb n="KR3e0096_WYG_037-4b"/>
　逹和暢鬱蒸氣血通徹漿自貫滿功非淺也若内服<lb/>
　助血氣藥藉此發之其效尤速嘗見一嫗用此有驗<lb/>
　叩得其方行之百發百中慎毋忽也古無此法故詳<lb/>
　著之<hi>水楊乃草也非楊柳之楊人家有小兒出痘者宜先收取否則一時難覔</hi>
安慶張氏𫝊種痘法云已三世其法先收稀痘漿貯小<lb/>
　磁瓶遇欲種者錄小兒生辰焚香置几上隨将黄豆<lb/>
　一粒傅以藥按方位埋土中取所貯漿染衣衣小兒<lb/>
　黄豆三日萌芽小兒頭發熱五日豆長兒豆亦發十<lb/>
<pb n="KR3e0096_WYG_037-5a"/>
　日而萎兒病隨愈自言必騐<hi>三岡識畧</hi>
福山戌卒遇一醉虎縛獻王大将轅門将軍剖肉分贈<lb/>
　郡紳云小兒食之可以稀痘<hi>仝上</hi>
李㨗用頭生雞子三五枚浸厠坑内五七日取出煮<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>
　與食數日再食一枚永不出痘徐都司得於浙人之<lb/>
　方<hi>本草綱目</hi>
朱丹溪治一叟發熱而昏倦其脉大而似數與參茋歸<lb/>
　术陳皮大料二十劑而痘出又二十劑而膿泡成身<lb/>
<pb n="KR3e0096_WYG_037-5b"/>
　無完膚又六十劑而安<hi>見明醫雜著</hi>
　　小兒痘<lb/>
痘之為痘嬰兒之大刼也自漢以前無有元朔中武帝<lb/>
　使使至囬鶻因𫝊染入中國其氣腥穢難近惟大貴<lb/>
　而賢者則間出墨痘此絶無而僅有者也崑山朱恭<lb/>
　靖公名希周㓜時出痘顆顆皆黒若束一𢃄於腰間<lb/>
　者人皆謂不治有一醫能識之謂朱翁曰令嗣之症<lb/>
　無妨也然願與公約我有弱女痘痊後欲得令嗣入<lb/>
<pb n="KR3e0096_WYG_037-6a"/>
　贅翁許之後遂贅焉醫固富凢膏火之費悉以資之<lb/>
　後公中𢎞治丙辰狀元官至禮部尚書為禮樂名臣<lb/>
　卒年九十四諡恭靖<hi>張氏巵言</hi>
張逹泉治顔銓部為兒時中痘已死逹泉視之曰未死<lb/>
　也急掘地作坑置兒其中取新水數桶用紙蘸之重<lb/>
　貼身上少頃有細烟起兒手㣲動逹泉喜曰生矣復<lb/>
　以水沃之氣蓬蓬上蒸大啼數聲取起再進以藥不<lb/>
　日愈<hi>江南通志</hi>
<pb n="KR3e0096_WYG_037-6b"/>
王敏治千户申志年二十忽瞑眩譫語體熱而咳衆醫<lb/>
　以傷寒治敏曰痘也與升均湯而瘡出<hi>姑蘇志</hi>
葛茂林診汪比部子年二十五矣忽患痘汪故知醫以<lb/>
　為無恙也葛視怫然迨五日而足七日而靨亦怫然<lb/>
　至十四日而痂落汪信其無虞葛曰災其在彌月乎<lb/>
　至期而其子晏然汪置酒髙㑹若以誚葛者葛視其<lb/>
　子之足底有泡結瘢膚内曰吁其百哉迨是日而暴<lb/>
　没汪以為神問其故葛曰夫痘搆形之餘穢也苟有<lb/>
<pb n="KR3e0096_WYG_037-7a"/>
　纎芒未盡亦無生理是疾初發自腎而我知其不能<lb/>
　暢是以必死既而流注於足底焉以故發之緩而必<lb/>
　至是日也汪歎服<hi>杭州府志</hi>
沈好問治沈勤雲義女年十嵗㓜子痘女抱兒出診沈<lb/>
　曰兒無傷女即出惡痘矣若呼頭及骨痛宜服糞清<lb/>
　如其言而愈<hi>錢塘縣志</hi>
唐守元治園花祝氏兒患痘遍身血迸無罅唐搗藥塗<lb/>
　其身糝藥鋪茵蓐上捲起倒豎牀前合家啼駭唐叱<lb/>
<pb n="KR3e0096_WYG_037-7b"/>
　曰若輩勿驚此名蛇殻痘必用逆乃得脱已而皮膚<lb/>
　解裂如蛇蜕然遂愈<hi>平湖縣志</hi>
闗家女阿觀年八嵗出痘甚惡沈曰諸醫云何對曰死<lb/>
　症不必藥矣沈曰兒一身死痘然有一生痘尚可生<lb/>
　令取五年抱雛母雞用藥入雞腹外以糯蒸雞令食<lb/>
　盡視之右手闗脉痘二粒明艶如珠女果生<hi>錢塘縣志</hi>
江魯陶子一嵗痘止三顆見額上耳後唇傍沈曰兒痘<lb/>
　部位心腎脾三經逆𫝊土尅水水尅火宜攻不宜補<lb/>
<pb n="KR3e0096_WYG_037-8a"/>
　攻則毒散補則臟腑相戕治至十四日痘明潤将成<lb/>
　矣沈曰以石膏治之恐胃土傷腎水也俗醫憐兒小<lb/>
　謬投以參沈見之驚曰服參耶不過二十一日矣兒<lb/>
　卒死<hi>同上</hi>
許季明㓜子痘沈曰順症也不必補小陽純陽陽盛必<lb/>
　尅隂許不從痘愈譏沈為妄沈曰兒且死許益不悦<lb/>
　至十二日兒熟睡視之絶矣<hi>同上</hi>
潘氏云一女病發熱腰痛手足厥逆目如昏悶形症極<lb/>
<pb n="KR3e0096_WYG_037-8b"/>
　惡疑是痘候時暑月急取屠家敗血倍用龍腦<hi>氷片也</hi>
　和服得睡須臾一身瘡出而安若非此方則横夭矣<lb/>
　<hi>本草綱目</hi>
括蒼陳坡云分教三山日其孫方三嵗發熱七日痘出<lb/>
　而倒靨色黒唇白氷冷一士人教以用狗蝇七枚擂<lb/>
　細和醅酒少許調服移時紅潤如常又其次女痘後<lb/>
　毒上攻遂成内障一老醫用蛇蜕一具洗浄焙燥天<lb/>
　花粉等分細末之入羊肝内麻皮縛定用米泔熟煑<lb/>
<pb n="KR3e0096_WYG_037-9a"/>
　切食之旬日而愈<hi>居易録</hi>狗蠅夏月極多易得冬月則藏於<lb/>
　耳中<lb/>
扶溝趙神仙𫝊起死囬生散治痘瘡至七八日忽然變<lb/>
　色黒收入腹内偏身抓破吭喘死在須臾服此從新<lb/>
　另發出立可囬生方用四物湯加升麻紅花上陷加<lb/>
　白芷下陷加牛膝遍身黒陷加麻黄象糞㣲炒如一<lb/>
　嵗用二錢大則用至三五錢右剉一劑半水半酒煎<lb/>
　服從新發出脚下有黒疔至七八日用針挑去以太<lb/>
<pb n="KR3e0096_WYG_037-9b"/>
　乙膏貼之即拔去毒連進二三服<hi>夀世保元</hi>
朱丹溪治一子七嵗痘将出未出之際腹泄數行其泄<lb/>
　色黒不發根窠三日後痒<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>出即黒色口渇其根窠<lb/>
　如水疥狀不紅澤不起發食少脉浮數有力按之虚<lb/>
　遂用參茋歸术陳皮肉豆䓻為君炙甘草訶子桂為<lb/>
　使水煎熟好酒些少咽下痒立止食立進根窠紅澤<lb/>
　而起發二服全愈<lb/>
龔子才治一女痘出至脹滿将貫膿時忽紫黒<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>破流<lb/>
<pb n="KR3e0096_WYG_037-10a"/>
　血此屬熱毒太盛乃用皮硝不拘多少入花椒一撮<lb/>
　煎水用青布蘸搭患處頻頻良久即起服如舊<lb/>
孫文垣治鄭都諫長君四嵗患痘稠密煩躁醫皆謂熱<lb/>
　盛不退形枯色紫頂有焦勢症逆不可為孫至細審<lb/>
　之見兩太陽圓浄神氣蒼厚<hi>可生在此</hi>謂當急為凉血解<lb/>
　毒用赤芍生地各三錢紫草二錢連翹黄芩貝母山<lb/>
　查木通各一錢蟬退甘草谷五分藥成劑而衆止之<lb/>
　曰麻惡清凉痘要温今乃獨主寒凉保元之謂何孫<lb/>
<pb n="KR3e0096_WYG_037-10b"/>
　曰用藥貴對症保元湯良矣必血活熱清而後可用<lb/>
　今血熱毒盛而用温劑是火熾添油也衆曰若慮<lb/>
　毒未解吾苕酵法甚佳用桑蟲雞冠血酒調服之<lb/>
　痘即立起孫曰此法亦可用於清解後火未退而用<lb/>
　是以毒攻毒其勢愈熾鄭遂命煎服其減去查貝母<lb/>
　從衆議也次日痘色明潤焦頂盡退血亦漸活惟嘔<lb/>
　噦搶喉衆謂藥所致孫曰此火毒未盡也宜進竹茹<lb/>
　湯乃大譁鄭弟減檢痘疹全書用竹茹以証乃已藥<lb/>
<pb n="KR3e0096_WYG_037-11a"/>
　退而噦止至八日泄㵼發痒乃以保元湯加白术大<lb/>
　加首烏一帖㵼痒止至十四日天庭兩顴皆囬漿作<lb/>
　靨惟兩頤未囬洩㵼不止逾半日口開項軟四肢盡<lb/>
　癟腹又脹已成内攻舉家啼泣孫亦芒然不遑為計<lb/>
　太息出門鄭弟把袂相送揖别頃聞衣間痘臭語之<lb/>
　曰君聞臭乎曰聞孫曰似生意急還起之因思頤乃<lb/>
　腎經部位獨不囬漿者腎元虚也峻補乃可使活先<lb/>
　以紫河車一錢用酒調服服後即睡繼以人參一兩<lb/>
<pb n="KR3e0096_WYG_037-11b"/>
　黄茋兔絲各三錢作大劑服之一日夜服人參一兩<lb/>
　八錢再視之其結靨之下復灌一綫黄漿盖贈痘也<lb/>
　遂調理而愈<hi>此症如不收功則向之指斥寒凉及戒用竹茹者皆可藉口矣</hi>
喻嘉言診顧諟明子種痘即請視其痘苖淡紅磊落中<lb/>
　含水色明潤可愛且顆粒稀疎他醫已先誇為狀元<lb/>
　痘昌未知也躊躇良久明告曰此痘熱尚未退頭重<lb/>
　頸軟神躁心煩便泄青白全是一團時氣外感兼𢃄<lb/>
　内氣虚若用痘門通套藥必危之道也必得一二劑<lb/>
<pb n="KR3e0096_WYG_037-12a"/>
　先退其外感則痘不治自痊若遲二三緩無及矣彼<lb/>
　不聼而以蝦魚雞筍發痘之物雜投誤上加誤適以<lb/>
　促其亡耳纔至六目而壊正應感症壊期若痘既美<lb/>
　即有意外變症亦在半月一月矣越二日次男即發<lb/>
　熱布痘仍挾時氣外感仍用前醫仍六日而壞<lb/>
馮楚瞻治蔣總憲之孫痘不甚密但先天甚弱壯熱潰<lb/>
　汗不止四五日來痘反退縮平陷昏睡驚惕馮曰壯<lb/>
　熱者陽在外也潰汗者隂外洩陽不斂也宜滋隂養<lb/>
<pb n="KR3e0096_WYG_037-12b"/>
　陽補中則痘不發而自起矣以熟地八錢乳炒白术<lb/>
　三錢牛膝二錢麥冬二錢五味四分上肉桂六分煎<lb/>
　服不逾時熟睡身凉汗收神爽痘起思食而愈<lb/>
胡氏子患痘初起甚危一老醫㫁其必死延馮同治見<lb/>
　其方寒凉太甚所以伏不出有喘急腹脹諸症也先<lb/>
　以酒釀雞冠血調下獨勝散一服解其伏之勢喘熱<lb/>
　俱減痘有出勢其醫以必不救為事馮曰毋若是以<lb/>
　重主人之憂望為同事吉則君之功㐫則某之事彼<lb/>
<pb n="KR3e0096_WYG_037-13a"/>
　猶不然其父惟日夜痛哭勉留調治十愈八九主人<lb/>
　仍不樂蓋渠毎日診視諄諄㫁以不起時日直至結<lb/>
　痂全愈主人乃喜形於色悔聼蠱惑幾至敗事<lb/>
馮楚瞻五兒禀賦素弱年四嵗出痘發熱一二日便神<lb/>
　氣困倦汗出如雨已見痘因汗多陽虛一切疎解屏<lb/>
　不用三日外汗出不止清利甚頻所見之痘反隱隱<lb/>
　退縮未出者則窅如也以人參炒白术各三錢炙甘<lb/>
　草八分固中為君天蟲三錢角刺一錢炒甲片六分<lb/>
<pb n="KR3e0096_WYG_037-13b"/>
　攻托為臣以川芎八分升提而兼辛發肉桂六分温<lb/>
　經而兼外逹為佐四日汗㵼少減出者少長未出者<lb/>
　見形仍用前方加當歸大枣煎服五日起脹者少有<lb/>
　膿色後出者亦有起脹之勢但面上之痘淡紅無光<lb/>
　彩身背之痘紫陷不潤澤知由血氣兩虚兼血滯而<lb/>
　然只以温補氣血為主前方加黄茋山藥黏米圓肉<lb/>
　煎服六日痘色紅活但皮薄而亮膿色清稀四肢水<lb/>
　泡知氣血弱而脾土更虗也乃用保元湯加桂人參<lb/>
<pb n="KR3e0096_WYG_037-14a"/>
　五錢滋補元氣為君生茋二錢充補衛氣為臣炙草<lb/>
　六分緩中補土黏米一撮内壯胃氣外釀膿漿為佐<lb/>
　肉桂宣通血脉補托為使七日膿色大長以和平養<lb/>
　長之劑而痂<lb/>
呉孚先治一兒患痘至出齊後忽變灰白七八日毫無<lb/>
　漿路更兼便溏不思飲食勢極危用人參鹿茸製附<lb/>
　肉桂木香桑蟲人牙穿甲角刺防風桔梗糯米以黄<lb/>
　茋二兩煎湯煑藥攻托一帖有漿脚二帖起脹三帖<lb/>
<pb n="KR3e0096_WYG_037-14b"/>
　漿足矣<lb/>
一兒十三嵗痘出稠密至八九日将貫膿時粒粒陷入<lb/>
　成窠或與木香異功散陷伏愈甚視其痘色紅紫而<lb/>
　體氣不弱曰此血氣欲行漿為毒氣壅遏故痘頂陷<lb/>
　伏宜速清毒血氣自行緩則有變用當歸生地白芍<lb/>
　紫草牛蒡連翹桔梗甘草山查黄茋加酒炒芩連人<lb/>
　參三分一劑而陷起再劑而漿充滿矣<lb/>
一兒年十四痘出身熱三四日後出纔隱隱數㸃忽發<lb/>
<pb n="KR3e0096_WYG_037-15a"/>
　譫狂或以凉藥解毒診之六脉緩弱痘色淡白曰此<lb/>
　至虗似實也縁氣血虗弱送毒不出故發譫狂與實<lb/>
　熱發狂者迥别投以温中補氣之藥痘出遍身譫狂<lb/>
　頓止<lb/>
王履素曰余孫孟溥出痘起發貫漿俱如法惟囬漿太<lb/>
　早九朝左臂發一痘毒醫通用清熱解毒之藥不四<lb/>
　劑而寒戰咬牙之症作矣皆泥於痘毒不敢用參术<lb/>
　止用歸茋而兼解毒余謂痘後氣血俱虚復以寒藥<lb/>
<pb n="KR3e0096_WYG_037-15b"/>
　傷脾故見斯症陽氣已虚甚即有歸茋亦何能濟况<lb/>
　尚兼清解乎必無幸矣保嬰撮要寒戰咬牙門用十<lb/>
　全大補湯即痘毒門初發時只用仙方活命飲一二<lb/>
　劑旋用托裡散助其元氣則未成可消已成可潰設<lb/>
　使氣血不充則不膿不潰難以收拾於是㫁以已意<lb/>
　服十全湯三劑而寒戰止再數劑而咬牙定及延瘍<lb/>
　醫妙手外治其毒内服參茋歸芍不輟凢匝月而愈<lb/>
　當寒戰症作臂腫方焮用藥頗多疑慮人參且不敢<lb/>
<pb n="KR3e0096_WYG_037-16a"/>
　多用而况白术至於桂更不敢用至三分者余歎曰<lb/>
　立齋㫁不悞遂决意用大劑參术加桂至五六分而<lb/>
　諸症皆瘳矣<lb/>
周懷第四兒生四十餘日即出痘其初頭上并身上不<lb/>
　過三四㸃身不甚熱飲乳如常醫謂痘極少當不滿<lb/>
　百粒周未然之即令禁風調理再二日遂多甚頭上<lb/>
　胸腹腰背手俱稠密至額上面上及隂囊俱一片純<lb/>
　紅不分顆粒臍内甚多因腫大突出舌上亦多形如<lb/>
<pb n="KR3e0096_WYG_037-16b"/>
　白粟膿漿布滿醫又謂兒小痘多且有不順諸症此<lb/>
　必不可為矣因視其痘色紅活頗能飲乳宜可調治<lb/>
　第慮其氣血不支以參茋炙草煎濃汁時與乳相間<lb/>
　飲之五六日後頭上多膿漿間有水泡身上及手足<lb/>
　則水泡大半膿泡僅小半耳謂其氣血有限理所宜<lb/>
　然所慮頞上面上一片純紅者必得皮下有膿而後<lb/>
　毒氣可散仍與前藥以助漿汁至第七日一更時分<lb/>
　頞上純紅者忽有一二處變黒因大驚以為逆候也<lb/>
<pb n="KR3e0096_WYG_037-17a"/>
　然察兒精神及飲乳畧無困憊至三更隂囊下亦轉<lb/>
　黒結痂因悟其非惡候乃兒小氣血易於周浹七日<lb/>
　後即收靨耳至八日寅卯時自上至下俱結痂至時<lb/>
　結完九日自上至下俱痂落至晚落完既而遍身發<lb/>
　大熱此毒未盡發是以速收速落将發癰也急宜解<lb/>
　毒以大連翹飲濃煎汁每用半酒盃以茶匙緩緩挑<lb/>
　服一日夜服三酒盃而熱退可無癰患矣其鼻上有<lb/>
　痂封閉以蜜潤之用銀耳挖挑開以出其氣純紅處<lb/>
<pb n="KR3e0096_WYG_037-17b"/>
　膿水未乾以黄栢黄連甘草地骨皮五倍子為細末<lb/>
　糝之隂囊流清水用棉繭散糝之皆愈<lb/>
周次女六嵗出痘發熱甚緩至二日面與手㣲有痘影<lb/>
　數㸃熱至第四日其㸃仍舊且𢃄白色困倦嗜卧不<lb/>
　思飲食醫視之謂痘輕少不滿百粒周心疑之謂痘<lb/>
　既少兒當精神清爽飲食如常今困倦嗜卧不思飲<lb/>
　食痘影淡白此必氣血虚弱送痘不出故也乃以温<lb/>
　中益氣湯托之一劑而皮下隱隱欲出者甚多二劑<lb/>
<pb n="KR3e0096_WYG_037-18a"/>
　而痘出大半一日夜盡四劑而遍身出齊稠蜜特甚<lb/>
　縁數日前曾患發熱嘔吐稍傷胃氣故必待温中托<lb/>
　裡而痘始出也若不察其虚不逐毒出外必致内攻<lb/>
　之患矣<lb/>
周妹年二十三妊三四月偶受驚恐時歸寜不數日而<lb/>
　半産又不數日而發熱二日而痘出頗多至四五日<lb/>
　出齊甚稠蜜色淡白而嘔吐醫見其禀氣怯弱半産<lb/>
　後痘出又多皆不敢施治周曰豈有坐而待斃者乎<lb/>
<pb n="KR3e0096_WYG_037-18b"/>
　遂以參术陳皮等安和胃氣止其嘔吐而痘色亦稍<lb/>
　紅活因喜曰此可温補而愈也以參茋歸芍炙草丁<lb/>
　桂木香等大劑投之覺痘色轉紅活若半日不藥則<lb/>
　又轉淡白于是一日夜必盡兩大劑至貫膿時惡露<lb/>
　尚未盡乃曰此注漏巵也即於前方中去官桂木香<lb/>
　入炒黒乾薑蜜炒升麻柴胡各一錢二分阿膠艾葉<lb/>
　各八分二劑而惡露止前方除此五味頻與之膿漿<lb/>
　充滿至二十餘日乃收靨計服藥四十餘劑每劑用<lb/>
<pb n="KR3e0096_WYG_037-19a"/>
　參茋各三錢丁桂各一錢他藥稱是是豈區區常格<lb/>
　所能盡哉痘後又患眼腫翳頗盛服清毒撥翳湯數<lb/>
　十劑而愈<lb/>
周表姪孫十嵗出痘極稠密頸項尤多俗名鎖頸又有<lb/>
　暴脹賊痘數粒在各處其痘初出𢃄紫黒色醫謂㫁<lb/>
　不可治周視之已餘六日矣尚無些少膿漿或者猶<lb/>
　欲解毒周曰此但膿漿充滿更可生且至此時尚何<lb/>
　毒之可解也兒素驕不肯服藥而喜飲酒<hi>尚能飲酒非逆症可</hi>
<pb n="KR3e0096_WYG_037-19b"/>
　<hi>知</hi>周曰此時正宜飲酒遂與參歸鹿茸湯一大劑令<lb/>
　濃煎汁以好酒相半和匀頻飲之自申至辰服完一<lb/>
　劑其頭面各處已膿漿大半矣至午刻忽溏泄二次<lb/>
　知其内虚脾弱也以參术散投稀粥内服二三錢泄<lb/>
　止再服參歸鹿茸湯一劑遂充滿矣痂後餘毒頗盛<lb/>
　大便秘濇用大連翹飲加酒炒大黄一錢二分數劑<lb/>
　而安<lb/>
一㓜兒三嵗出痘将靨時泄不止諸藥不效周以七味<lb/>
<pb n="KR3e0096_WYG_037-20a"/>
　豆䓻丸數十粒與之亦不能止其丸從大便而出知<lb/>
　其虚滑甚也仍以前方教以米飲浸軟研如泥和粥<lb/>
　少許食之泄止痘靨而安<lb/>
一㓜女年六嵗出痘其症虚弱先服補藥已多結痂後<lb/>
　忽泄不止服異功散加訶䓻不效醫将以七味豆䓻<lb/>
　丸與之周謂此女一向服補藥何一旦虚滑若是因<lb/>
　審其大便時多努力且所下又少而色黄此必毒氣<lb/>
　流注而然也遂以加味四苓散與之一服泄止後因<lb/>
<pb n="KR3e0096_WYG_037-20b"/>
　大便燥結復入㯽榔青皮炒枳殼等味數劑而安<lb/>
　周尚有表弟妻弟二則症治皆與呉孚先第二案同<lb/>
　故省之<lb/>
　　報痘<lb/>
徐仲光一兒痘出二三㸃於左右目胞下主五朝復煩<lb/>
　躁發熱睡卧不寜其痘頂平潤大根紅有神乃感受<lb/>
　痘之癘氣先發於外也若是正痘既少必尖突而無<lb/>
　前症矣用升麻葛根湯二劑痘果復出匀朗紅綻前<lb/>
<pb n="KR3e0096_WYG_037-21a"/>
　症悉平<lb/>
一兒未熱先敷一㸃於唇上又一兒未熱先敷一㸃於<lb/>
　左頰一㸃於右頞頂平濶大俱五日身熱而復出痘<lb/>
　匀朗而順漿足收痂但報痘潰而不斂延至四日而<lb/>
　愈<lb/>
一女未熱先敷一㸃於承漿頂平濶大四日發熱痘復<lb/>
　出稀朗紅綻而順但報痘腫連頦下膿成毒化而愈<lb/>
一兒先見一㸃於眉心至六日漸平塌如圍碁子大灰<lb/>
<pb n="KR3e0096_WYG_037-21b"/>
　白無神痒破煩熱痘復出匀朗紅綻為順但眉心屬<lb/>
　命相火毒先於此相火受傷諸處雖順恐為獨隂不<lb/>
　化也漿行倒靨肢冷喘脹搐搦九日死<lb/>
一兒未熱先標㸃於腰間又一兒未熱先見㸃於頸項<lb/>
　又有先見㸃於心窩或先見㸃於喉中者俱五六<lb/>
　日而復出痘匀朗紅綻惟母痘平塌灰白無神痘漿<lb/>
　雖滿忽倒靨喘脹而卒<lb/>
一兒初標於山根粗肥咸謂稀疎可必至三朝壯熱狂<lb/>
<pb n="KR3e0096_WYG_037-22a"/>
　亂母痘塌陷頤頦隱隱徐謂山根屬脾雖粗肥形似<lb/>
　饅頭乃毒乘脾胃以人牙散又羌活散鬰湯治之痘<lb/>
　齊出稠密陷痘復起補中益氣湯漿足結痂痘色乾<lb/>
　紅少潤唇口裂血腹脹便秘溺濇用滋養清解之劑<lb/>
　便通安枕又口齦發疳用清胃解毒湯加連翹<lb/>
萬密齋治朱大尹公子九嵗發熱嘔吐曰痘也謂已出<lb/>
　過痘迹故在曰此水痘瘢非正痘瘢也又謂為傷食<lb/>
　曰痘疹發熱與傷寒傷食相似傷寒發熱則面紅手<lb/>
<pb n="KR3e0096_WYG_037-22b"/>
　足㣲温傷食發熱則面黄手足壯熱痘疹發熱男則<lb/>
　面黄體凉女則面赤腮燥其足俱凉今公子身熱面<lb/>
　黄足凉乃痘也經云痘乃胎毒五臟各具一症發熱<lb/>
　呵欠驚悸心也項急煩悶肝也咳嗽噴嚏肺也吐㵼<lb/>
　昏睡脾也耳凉體凉足凉腎也今脾胃素弱毒乘虚<lb/>
　入故發在脾今但見嘔吐一症熱纔三日姑俟明日<lb/>
　再議次日以燈視之皮下隱隱紅㸃而唇邊已報痘<lb/>
　矣然順症也問服何藥曰痘無病不宜服藥但適其<lb/>
<pb n="KR3e0096_WYG_037-23a"/>
　寒温調其飲食期十三日安後果然<lb/>
索希文子年十三發熱復痛煩渇或作傷食治轉盛曰<lb/>
　此痘也腹痛者毒氣内攻也煩渇者神不得安津液<lb/>
　乾也法當解毒托裡不可緩也不信五日後痘齊涌<lb/>
　出未及起發乾枯内陷而卒<lb/>
胡元溪子未痘問萬萬曰兒五嶽端正三闗明潤骨堅<lb/>
　肉實神俊氣清出痘必疎<hi>騐小兒痘瘡法</hi>後發熱作搐曰此<lb/>
　佳兆也以辰砂散投之搐止痘出曰凡痘瘡起脹未<lb/>
<pb n="KR3e0096_WYG_037-23b"/>
　有頭面不腫者此症顆粒𦂳小必不大腫期十二日<lb/>
　而安果然<lb/>
萬子邦孝四嵗發熱卒驚而絶其母大哭曰此痘疹也<lb/>
　乃搯合谷得甦與導赤散㵼青一服搐止痘出甚密<lb/>
　幸無他病十三日而靨後又出疹而愈<lb/>
李氏子痘三四粒未起發而隱身亦無熱氣色昏黯精<lb/>
　神倦怠謂此症必重曰已出二三粒收矣曰不然痘<lb/>
　出雖輕重未有不成膿結痂者前者試痘其症為逆<lb/>
<pb n="KR3e0096_WYG_037-24a"/>
　身無熱伏在内也數日作大熱齊涌出身無空膚用<lb/>
　參茋芎歸甘草節以養氣血荆防木通青皮牛蒡連<lb/>
　翹銀花酒芩山梔桔梗以解毒作大劑日一服至十<lb/>
　三日後遍身潰爛不即收靨改用十全大補去桂加<lb/>
　白芷防風外用敗草散貼襯前後十餘日而安<lb/>
王氏子二嵗發熱出紅㸃一二粒頞紋青氣年上赤光<lb/>
　此險症也先出者名試痘中氣不足毒氣隱伏故出<lb/>
　不快也以調元湯加防風木香服後其痘旋出喜無他<lb/>
<pb n="KR3e0096_WYG_037-24b"/>
　症十三日而安<lb/>
陳文中云淮東趙制幹子年十五嵗身壮熱哽氣醫謂<lb/>
　傷食感應丸一服㵼二行仍壯熱又一醫言傷寒小<lb/>
　柴胡湯加枳殼其身不壯熱口乾足冷予曰始初身<lb/>
　壯熱哽氣便是痘瘡之症口乾足冷者感應丸㵼得<lb/>
　裡虚也身不熱者柴胡解得表虚也若加喘渇則脾<lb/>
　肺虚而不救矣以木香散加丁香官桂各半錢二日<lb/>
　進五服第三日瘡出第七日成膿疱子㣲渇人參白<lb/>
<pb n="KR3e0096_WYG_037-25a"/>
　术散一服又木香散一服十三日痂落而愈<hi>病源方論</hi>
費建中治韓太史孫周嵗忽身熱如烙昏迷不醒似驚<lb/>
　非驚而有痘象却屬火裡苗症非輕緩之所能治者<lb/>
　以大黄錢許石膏黄連佐以清透逹表之劑連二服<lb/>
　痘見勢亦減半至三日頗稀朗自起至終無甚風波<lb/>
　而愈向非早為之計有不可知之變也<lb/>
　　黒痘<lb/>
房𤣥齡痘俱黒色如龍眼大老僧見之驚嘆曰萬龍含<lb/>
<pb n="KR3e0096_WYG_037-25b"/>
　珠今得見矣<lb/>
丘瓊山七嵗痘亦遍身俱黒父憂哭漁父燭之躍然曰<lb/>
　紫垣中輔弼宿落於此田舍翁家取筆書輔弼二字<lb/>
　於子背上而去<lb/>
昔有一兒痘形俱黒色在日中視之則黒以燈照之真<lb/>
　紅映内偶遇一僧不服藥以洗元湯浴之即轉紅活<lb/>
　後至台輔<lb/>
一黒痘圓明光澤至漿時色如紫葡萄根圍血暈㣲黄<lb/>
<pb n="KR3e0096_WYG_037-26a"/>
　色名為紫袍金𢃄<hi>以上俱見痘疹仁端</hi>
萬密齋治王氏子出痘起發時漸變黒已蔓延一身矣<lb/>
　或謂痘變黒歸腎不治曰黒痘有二症一則乾枯變<lb/>
　黒者此名倒陷乃邪火大熾真水已竭故曰歸腎不<lb/>
　治一則痘色變黒不至乾塌此疫毒之氣所謂火發<lb/>
　而薫昧者也今正此類乃用當歸梢生地赤芍紅花<lb/>
　以凉血黄芪人參甘草以㵼火補元氣酒炒芩連牛<lb/>
　蒡連翹升麻以解毒荆防以疎表毎劑入燒人糞一<lb/>
<pb n="KR3e0096_WYG_037-26b"/>
　錢連進十三劑色轉紅膿成而靨<lb/>
李氏子痘起發時變黒而乾自發熱至今未大便曰此<lb/>
　熱甚於内宜急解之制一方麻黄酒蜜拌炒黒紅花<lb/>
　子紫草人中黄連翹酒蒸大黄燒人屎煎服外用膽<lb/>
　導法取下燥矢痘轉紅活後以四物湯去川芎加紫<lb/>
　草木通枳殼生甘草調理而痊<lb/>
　　黒痘多由疔毒今入此門者恐人誤認也<lb/>
徐氏子十三嵗痘成膿漿将靨或謂變黒歸腎不可治<lb/>
<pb n="KR3e0096_WYG_037-27a"/>
　視其痘磊落膿漿飽滿神識清爽言語清亮惟大便<lb/>
　五日未通此裏實熱蒸故潰爛其色蒼黒亦正色也<lb/>
　但解裡即靨矣與四順清凉飲一帖下燥矢二十餘<lb/>
　枚隨靨而安<lb/>
　　白痘<lb/>
徐仲光治一小兒初標於右太陽乍凉乍熱色白脚塌<lb/>
　瑣碎細密初時發表即用桂枝白芍以斂其根脚平<lb/>
　塌不起用震熱丹酒漿桑蟲以發之五朝吐尚不止<lb/>
<pb n="KR3e0096_WYG_037-27b"/>
　用藿香薑炒黄連以安之六朝嘔吐雖止猶然乾枯<lb/>
　少潤用白芷黄茋山甲以酵之七朝痘漿不行仍用<lb/>
　前藥加人參八分别飲荸薺汁酒漿連用二日痘漿<lb/>
　始灌正面而胸背四肢猶是生痘咳嗽聲啞時值八<lb/>
　朝勢急矣幸飲食肯進大便不㵼用人參黄茋麥冬<lb/>
　陳皮甘草川芎當歸紅花白芍前胡桔梗兼調燒人<lb/>
　屎催蟄丹三四分顛作良久而漿行遍身矣彼時頭<lb/>
　面俱已平乾至此復能根生紅暈旁發贈痘塌者疎<lb/>
<pb n="KR3e0096_WYG_037-28a"/>
　而枯者潤矣後因痰嗽特甚聲啞未開改用山豆根<lb/>
　知母貝母麥冬黄茋牛蒡連翹陳皮歸芍甘草日用<lb/>
　柳條纒綿攪口去盡喉中白糝别用燒人屎山豆根<lb/>
　硼砂牙硝硃砂氷片胆星青黛為末與服三四日嗽<lb/>
　止聲出而愈<lb/>
萬密齋治汪氏子痘将靨灰白潰爛神昏不醒曰無傷<lb/>
　但守三日收靨矣問不藥何以能痊曰瘡白者乃熱<lb/>
　太過而白如果熟潰爛之狀非虚也神昏者乃邪盡<lb/>
<pb n="KR3e0096_WYG_037-28b"/>
　正囬否極泰來之兆非昏瞀也再俟三日則正氣復<lb/>
　而痊矣果然<lb/>
　　嬌紅<lb/>
徐仲光治一兒患痘五朝匀朗綻突但嬌紅嫩艶乃脾<lb/>
　胃氣弱也至漿滿而不蒼老猶防泄㵼痒塌之患治<lb/>
　以黄土水煎保元湯下參苓白术散得脾土固可免<lb/>
　下陷奈俗醫因期在發漿之始恐參芩渗㵼濕但以<lb/>
　保元調理至八朝溏㵼四五次滿而縮倒靨煩躁二<lb/>
<pb n="KR3e0096_WYG_037-29a"/>
　六而逝常騐此痘多至十二日而卒亦有於十四日<lb/>
　而卒者<lb/>
一兒痘症類前以前法治之九朝漿清而靨結如麩幸<lb/>
　能食便調發癰毒而愈<lb/>
一兒患痘五朝嬌紅嫩艶或謂晃痘不能蒼老結痂視<lb/>
　之見其肌色白嫩則皮薄嬌紅可謂無虞以保元加<lb/>
　官桂白术調理而愈<lb/>
一女周嵗患痘嬌紅初時嘔吐溏㵼人静諸處匀朗夭<lb/>
<pb n="KR3e0096_WYG_037-29b"/>
　艶惟繞口四白稠密一片初朝用前胡桔梗殭蠶陳<lb/>
　皮甘草川芎木通山查羌活二朝用前方去羌活陳<lb/>
　皮加防風紅花連翹乾葛三朝用桔梗川芎殭蠶當<lb/>
　歸陳皮甘草山查前胡紅花丹皮連翹生地四朝用<lb/>
　山藥茯苓歸身川芎甘草白芷蜂房殭蠶桔梗陳皮<lb/>
　人參四分五朝如前方只加參六分六朝黄茋當歸<lb/>
　茯芩白术白芷川芎蜂房桔梗甘草人參六分夜服<lb/>
　桑蟲酒漿七朝人參九分黄茋白芷當歸川芎甘草<lb/>
<pb n="KR3e0096_WYG_037-30a"/>
　山甲官桂二分至夜作㵼眼開嗆嘔先吐白沫喘脹<lb/>
　交作隨用前方加人參一錢肉果五分砂仁三粒附<lb/>
　子三分白术黄茋各一錢煎服昏沉痰鋸顛作良久<lb/>
　約二三個時辰大汗周身聲音始出即與乳吃痘轉<lb/>
　明亮平塌頓起行漿八朝用參茋芷术紅花殭蠶歸<lb/>
　芎陳皮甘草官桂肉果二分漿足㵼止九朝用人參<lb/>
　錢二分茋术山藥芷桂殭蠶甘草肉果白附子二分<lb/>
　頭面胸腹脹滿惟小腿半漿血靨十朝參茋當歸白<lb/>
<pb n="KR3e0096_WYG_037-30b"/>
　芍陳皮甘草五味苡仁山藥茯苓以後用平補之劑<lb/>
　加銀花連翹調理而愈<lb/>
萬密齋治胡氏子未痘先兩頰赤燥曰傷寒論云面色<lb/>
　縁縁赤者陽明熱也若不預解至出痘時此處必甚<lb/>
　稠密而赤貫串難靨以升麻葛根湯加防風牛蒡連<lb/>
　翹三服而紅色盡去痘出亦疎<lb/>
汪氏子五嵗痘盛密且紅艶此險痘氣實血熱可治也<lb/>
　用當歸稍赤芍生地荆防甘桔連翹牛蒡以解其毒<lb/>
<pb n="KR3e0096_WYG_037-31a"/>
　三劑紅色盡退猶未發透再以黄茋防風赤芍牛蒡<lb/>
　青皮桔梗查肉連翹調理十五日而靨<lb/>
費建中治臧氏子痘甚密而充肥色不乾滯但紅艶身<lb/>
　太熱以清熱解毒湯二劑五日便行一次未思飲食<lb/>
　次日漿即老紅暈焮赤又三日便不行慮成火褐症<lb/>
　急宜潤之使毒鬆利前方加生地滑石兩許便加黄<lb/>
　芩藥未成而燥痒急進之去宿垢極臭硬即清爽熟<lb/>
　睡紅盤漸淡漸收飲食大進以忍冬解毒湯而愈<lb/>
<pb n="KR3e0096_WYG_037-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷三十七<lb/>
</p>
<p>
</p>
  </div>
</body>
</text>
</TEI>
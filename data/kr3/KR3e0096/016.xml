<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷十六</head> <lb/>
    <p>
<pb n="KR3e0096_WYG_016-1a"/>
欽定四庫全書<lb/>
　續名醫類案卷十六<lb/>
　　　　　　　　　　　　　錢塘魏之琇撰<lb/>
　　吐血<lb/>
孫文垣治程兩峰與乃姪有芥蔕偶飲姪家歸覺腹中<lb/>
　脹滿嘔噦不寧次日面目皆黄惡寒發熱醫作瘧治<lb/>
　五心加熱下午潮熱煩躁且鼻衂腹痛大便黑如墨<lb/>
　吐黑血如爛猪肺者碗許狀如中蠱心疑乃姪毒之<lb/>
<pb n="KR3e0096_WYG_016-1b"/>
　再召醫率見其目珠如金面若熏橘腹大有塊如楪<lb/>
　堅硬兩足浮腫四肢冷小水赤飲食不思皆辭不藥<lb/>
　舉家號泣欲爭閧診之其脉左濇右滑滑主痰飲濇<lb/>
　主瘀血所吐下皆瘀之驗非蠱也彼謂平生頗謹疾<lb/>
　瘀自何致曰怒則傷肝甚則嘔血不嘔則瘀於經隧<lb/>
　滿而溢也彼乃悟用當歸尾三錢赤芍丹皮川芎各<lb/>
　一錢五分元胡索五靈脂桃仁各一錢滑石茜根各<lb/>
　二錢煎飲下黒物甚多腹仍痛塊未軟前方加青皮<lb/>
<pb n="KR3e0096_WYG_016-2a"/>
　山查酒蒸大黄服之大便三次所去皆痰與瘀自此<lb/>
　腹减塊消黄退足尚腫改用六君子加炮薑茜根滑<lb/>
　石青蒿而愈<lb/>
蕭萬輿表姪媳脾胃素熱因冒風邪目澁鼻乾自用薑<lb/>
　湯連三晨咯血數口又恣飲藕湯益増煩脹夫所謂<lb/>
　外感者從外而入必令從外而出薑湯獨力既難奏<lb/>
　效藕湯凉澁復閉外邪用解表劑入芩連花粉一劑<lb/>
　而愈<lb/>
<pb n="KR3e0096_WYG_016-2b"/>
姜子社少婦潮熱喘咳經水澁少每鬱則膈脹拒食偶<lb/>
　啖辛熱咯血口乾脉弦滑㣲數葢甫笄陰血未充五<lb/>
　火易動因循不治亦能成瘵以六味加黄芩炙草知<lb/>
　母麥冬阿膠為丸服至月餘諸症如失<lb/>
孫文垣治汪希明年弱冠性躁素有痰火舊曾吐紅醫<lb/>
　用收濇之劑太早致痰瘀留滯經絡且為灸肺俞膏<lb/>
　肓咳不能睡又悮作風邪投發散之劑不思火盛得<lb/>
　風其勢愈熾血從口鼻噴出勢如泉涌診之六脉洪<lb/>
<pb n="KR3e0096_WYG_016-3a"/>
　數身熱而煩又時當三伏内外之火夾攻非釡底抽<lb/>
　薪之法難奪其上涌之勢乃以三製大黄三錢石膏<lb/>
　五錢黄連茜根滑石各二錢丹皮一錢急煎飲之大<lb/>
　便㣲行二次血來少緩即用石膏滑石冬青子各三錢<lb/>
　旱蓮草茜根各二錢黄連山梔貝母各一錢茅根五<lb/>
　錢煎服血乃止後遇大便燥結進當歸龍薈丸咳𠻳<lb/>
　則與二冬二母𤓰蔞白芍黄芩黄連茅根茜草之類<lb/>
　全瘳夫病有六不灸火盛者不灸此由誤灸㡬殞書<lb/>
<pb n="KR3e0096_WYG_016-3b"/>
　之以為好灸者戒<lb/>
臧六老上吐血下瀉血胸膈背心皆脹原因惱怒又傷<lb/>
　犬肉故發熱而渴醫者皆作陰虚火動為滋陰降火<lb/>
　病愈甚診之兩闗俱洪滑有力曰此肝脾二經有餘<lb/>
　症也經曰怒傷肝甚則嘔血并下洩胸背脹痛瘀血<lb/>
　使然脾為犬肉所傷故不能統血今誤用滋陰苦寒<lb/>
　之劑是以脾益傷而上焦瘀血愈滯下惟調氣健脾<lb/>
　兼之消𨗳則萬全矣六老曰人皆謂勞怯故發熱吐<lb/>
<pb n="KR3e0096_WYG_016-4a"/>
　紅血上吐陽絡傷也血下行陰絡傷也陰陽俱傷法<lb/>
　當不治今謂非陰虚何也曰脉數無力者為陰虚今<lb/>
　洪滑有力凡陰虚之熱發於申酉間夜半而退如潮<lb/>
　汛然謂之潮熱今熱不分晝夜安得謂之陰虚乃與<lb/>
　山查香附枳實調氣消𨗳為君丹參丹皮桃仁滑石<lb/>
　茅根化瘀為臣黄連蘆根解犬肉之熱為佐四帖胸<lb/>
　背寛血吐止惟腹中不舒仍以前藥同丹溪保和丸<lb/>
　與之四帖下黑穢半桶而愈<lb/>
<pb n="KR3e0096_WYG_016-4b"/>
陸養愚治少司馬陸北川原有痰火因感冒後復觸大<lb/>
　怒夜熱咳𠻳見紅先服童便數鐘血止咳亦不甚清<lb/>
　晨復吐血甚多而𠻳亦頻醫謂年髙濃於房事投滋<lb/>
　陰降火犀角地黄湯及六味加知蘗之類已五日喘<lb/>
　急倚息不眠畏寒特甚脉之兩寸闗浮洪而滑兩尺<lb/>
　稍沈數曰此感冒未經解散今將入裡葢初以童便<lb/>
　陰凉遏之致外感内鬱二火皆無所洩逆而衝上也<lb/>
　然脉實症實終屬有餘之邪今尚畏寒表症猶在而<lb/>
<pb n="KR3e0096_WYG_016-5a"/>
　喘急衝逆陽明之熱尤甚因用乾葛石膏為君桑皮<lb/>
　前胡杏仁蘇子為臣薄荷黄芩為佐甘草木通為使<lb/>
　二劑减十之七寸闗已平尺尚洪數乃以前劑加元<lb/>
　明粉三錢一劑出禂穢甚多諸症全愈矣<lb/>
陸肖愚治妻兄費光宇七月間薄暮歸家飲酒數杯心<lb/>
　口便覺不快隨吐出吐後出痰沬盆許繼之以血碗<lb/>
　餘頭旋眼黑遍身汗出如雨漸熱但可靜卧稍動即<lb/>
　吐吐即有血口極渴而湯飲不敢進或與藥亦吐而<lb/>
<pb n="KR3e0096_WYG_016-5b"/>
　血隨湧出脉之數大無倫按之則虚面如烟塵曰此<lb/>
　勞心而兼傷暑熱也血由吐出吐因動發令無動以<lb/>
　井水調辰砂益元散徐飲之約水一礶藥八九錢遂<lb/>
　睡半日方醒人事清爽熱退吐止但倦甚以生脉散<lb/>
　調理數日而愈<lb/>
鍾鳴宇苦志螢窗忽吐血碗許醫以芩連梔蘗生地白<lb/>
　芍輩投之一帖而止後數日喉中復有血腥似有洶<lb/>
　涌之意又投前劑亦一帖而止漸發熱咳𠻳痰紅又<lb/>
<pb n="KR3e0096_WYG_016-6a"/>
　以吐血咳𠻳為陰虚火旺故以滋陰清火療之逾兩<lb/>
　月不减而大便不實面黄帶青喘促聲啞不能倒卧<lb/>
　胸膈痛應於背脉之兩寸不起兩闗尺沈遲曰寸脉<lb/>
　不起上焦有瘀也闗尺沈遲中下有寒也用元胡索<lb/>
　紅花蘇木茅根丹皮紫菀桑皮貝母枇杷葉大料濃<lb/>
　煎徐徐服之又以白术乾薑茯苓澤㵼陳米為丸日<lb/>
　三服煎藥僅二劑而喘痛减又二劑而聲稍清丸藥<lb/>
　約二兩而㵼止十日俱瘳以補氣養榮湯調理之<lb/>
<pb n="KR3e0096_WYG_016-6b"/>
閔巽峰性煩急素有痰火三月間患吐血醫以濇藥止<lb/>
　之血止而喉間常有腥氣至六月醫令乗伏天灸之<lb/>
　自永不發矣灸後半月忽一日血從口鼻噴出勢如<lb/>
　泉涌脉之六部洪數身熱煩渇乃用芩連石膏丹皮<lb/>
　紅花犀角等藥連進二劑不甚减以潤字料合桃仁<lb/>
　泥丸之頓服五錢少頃又進三錢連數行出稠痰瘀<lb/>
　血缶許身凉血止得稍睡以前湯加生地數劑又去<lb/>
　犀角紅花加天麥冬花粉便結則用前丸調理五十<lb/>
<pb n="KR3e0096_WYG_016-7a"/>
　日血全止半年始復故<lb/>
潘碧泉女年十八經行有拂意事致悲極一月後患吐<lb/>
　血毎吐碗許日晡潮熱飲食不思醫以犀角地黄湯<lb/>
　投之心下痞塞嘔吐或痰或血或酸水胸脇亦時時<lb/>
　脹痛脉之洪大而强此有瘀血也舊者凝滯則新者<lb/>
　漸積故溢而妄行法當通其瘀則血自歸經矣以潤<lb/>
　字丸配桃仁紅花合丸之日進三服另以調氣養榮<lb/>
　湯間投之去瘀垢甚多熱退經行而吐血即止<lb/>
<pb n="KR3e0096_WYG_016-7b"/>
陸祖愚治俞姓人素性急燥善怒一日忽吐血七八碗<lb/>
　身熱氣喘腹脹滿終夜不寐飲食不進自用滋陰止<lb/>
　血藥而愈甚脉之六部俱如彈石將及七至右闗更<lb/>
　勁腹上一捺血即噴出此有餘之症也乃與小陷胸<lb/>
　湯二劑加鐵鏽水明日症减半第大便七八日不行<lb/>
　必下之方愈以潤字丸加桃仁合丸之書其帖曰止<lb/>
　血丸服之夜下瘀血宿垢半桶而吐血頓止矣<lb/>
呉以實子年十六患吐血面色痿黄形容憔悴泄㵼肢<lb/>
<pb n="KR3e0096_WYG_016-8a"/>
　腫向有夢遺近來更甚六脉虚數或與清凉之劑紅<lb/>
　减而發熱作嘔腫㵼更甚誠所謂以寒凉治之百無<lb/>
　一生也乃與開胃温中健脾養血之劑月餘便實腫<lb/>
　消熱退食進後用六味丸加知蘗杜仲枸杞牡蠣麥<lb/>
　冬五更吞服又與煎藥五十餘劑諸症脱然<lb/>
滁州趙使君云其族姊為尼住新淦一寺忽苦暴吐血<lb/>
　發寒熱欲作勞氣而未成醫者不肯治偶一士大夫<lb/>
　説用童子便調下花蕋石散不數日而愈此後亦多<lb/>
<pb n="KR3e0096_WYG_016-8b"/>
　有人服得效<hi>是齋方醫説續編</hi>花蕋石一斤黄色硫黄四兩<lb/>
　右和匀先用紙泥封固瓦礶一個入二藥仍封固陰<lb/>
　乾如急用以焙籠内炙亁用炭煅赤去火次日取水<lb/>
　細研毎服一錢童便熱酒下并治胎衣不下及瘀血<lb/>
　内積致大小便不通如神<hi>良方</hi>
喻嘉言治黄湛侯素有失血症一日晨起至書房陡爆<lb/>
　一口傾血一盆喉間氣涌神思飄蕩壯熱如蒸頸筋<lb/>
　粗勁診其脉尺中甚亂曰此昨晚大犯房勞自不用<lb/>
<pb n="KR3e0096_WYG_016-9a"/>
　命也因出驗血見色如太陽之紅其僕云此血如宰<lb/>
　猪後半之血其來逺甚不謂癡人有此確喻<hi>君以僕為癡不</hi>
　<hi>知君更癡於僕也或曰喻不癡而何以為醫</hi>再至寢室謂曰少陰之脉縈<lb/>
　舌本少陰者腎也今腎中之血洶涌而出舌本已硬<lb/>
　無法可以救急因諦思良久曰只有一法不得已用<lb/>
　丸藥一服墜安元氣若得氣轉丹田尚可緩圖因煎<lb/>
　人參濃湯下黑鉛丹三十粒喉間漸漸有聲漸下入<lb/>
　腹少傾舌柔能言但聲不出亟用潤下之劑以繼前<lb/>
<pb n="KR3e0096_WYG_016-9b"/>
　藥遂以阿膠一味重兩許溶化分三次熱服溉以熱<lb/>
　湯半日服盡身熱漸退頸筋漸消進粥與補腎藥連<lb/>
　服五日聲出喉清人事尚安但每日尚出深紅之血<lb/>
　盞許因時令大熱遵内經熱淫血溢治以鹹寒之㫖<lb/>
　多加秋石服之遂愈<lb/>
劉筠枝長男病失血嵗二三發其後所出漸多咳𠻳發<lb/>
　熱食减肌消寒熱如瘧每夜達曙得㣲汗始解後更<lb/>
　下利服參术胸膈迷悶喉音窒塞服茯苓山藥收製<lb/>
<pb n="KR3e0096_WYG_016-10a"/>
　紅鉛末下黒血塊數升胸喉頓舒面容亦轉乃翁神<lb/>
　之以為得竹破竹補之法也即用桂附二劑於是下<lb/>
　利晝夜十數行飲食難入神識不清診之脾脉大而<lb/>
　空腎脉小而亂肺脉沈而伏命疏方并問何症曰此<lb/>
　症患在亡陰乃用峻熱之劑行期在立冬後三日以<lb/>
　今計之不過信宿無以方為也經云暴病非陽久病<lb/>
　非陰則數年失血其為陽盛陰虚無疑况食减而血<lb/>
　不生漸至肌削而血日槁虚者益虚而盛者益盛熱<lb/>
<pb n="KR3e0096_WYG_016-10b"/>
　必陰火大熾上炎而傷肺金咳𠻳生痰清肅下行之<lb/>
　令盡失由是腎水無母氣以生無以蔭養百骸柴栅<lb/>
　瘦損毎申酉時洒淅惡寒轉而熱至天明㣲汗始退<lb/>
　政如夏日炎蒸非雨不解身中之象明明有春夏無<lb/>
　秋冬治宜亟使金寒水冷以殺其勢乃因下利而用<lb/>
　參术不知肺熱已極止有從皮毛透出一路今補而<lb/>
　不宣勢必移於大腸傳為腸癖矣至服紅鉛下黒血<lb/>
　者葢陽分之血隨清氣行者久已嘔出其陰分之血<lb/>
<pb n="KR3e0096_WYG_016-11a"/>
　隨濁氣行至胸中為膜原所蔽久瘀膈間者得經水<lb/>
　陰分下出之血引之而走下竅聲應氣求之妙也久<lb/>
　積暫寛面色稍轉言笑稍適者得其下之之力非得<lb/>
　其補之之力也乃平日預畜此藥必為方士所惑見<lb/>
　為真陽大藥遂放膽加用桂附致盡刼其陰惜此時<lb/>
　未得止之今則兩尺脉亂火燔而泉竭脾胃脉浮下<lb/>
　多陰亡陽無所附肺脉沈伏金氣縮斂不行神識不<lb/>
　清魄已先䘮矣寧可挽回哉<lb/>
<pb n="KR3e0096_WYG_016-11b"/>
張景岳治倪孝亷年逾四旬素以思慮傷脾時有嘔吐<lb/>
　之症過勞即發服理陰煎温胃飲之屬即愈近於暑<lb/>
　末時因連日交際致勞心脾遂上為吐血下為㵼血<lb/>
　俱大如手片或紫或紅其多可畏醫謂因勞而火起<lb/>
　心脾兼之暑令二火相劑所以致此乃與犀角地黄<lb/>
　童便知母之屬兩劑其吐愈甚脉益緊數困憊垂危<lb/>
　乃云脉症俱逆不可為也診之則形勢俱劇用人參<lb/>
　熟地乾薑甘草四味大劑與之初服如舊次服覺嘔<lb/>
<pb n="KR3e0096_WYG_016-12a"/>
　惡稍止脉亦畧有生意再加炮薑附子各二錢人參<lb/>
　熟地各一兩白术四錢炙甘草一錢茯苓二錢黄昏<lb/>
　與服大睡覺而血嘔皆止遂以温補調理旬日復健<lb/>
　如故此症由勞倦傷脾而氣虚不能攝血時當火令<lb/>
　而症非火也誤用寒凉脾敗而死矣後有史姓等數<lb/>
　人皆同此症悉以六味回陽飲活之<lb/>
李士材治張鳴之吐血兩年面色痿黄潮熱咳𠻳膈有<lb/>
　㣲痛脉數而沈且搏痛不可按而甚於夜分是堅血<lb/>
<pb n="KR3e0096_WYG_016-12b"/>
　畜積非大下之不可又以久病未敢峻攻用鬱金降<lb/>
　香歸地山甲蓬术人參下血如漆者數次而痛减月<lb/>
　餘復病此病重而藥輕也乃以大黄乾漆蓬术鬱金<lb/>
　山甲肉桂歸尾桃仁蝱蟲為丸每日服參芪之劑午<lb/>
　後服丸藥錢許十日血積大下數次而安<hi>此案出醫通</hi>
章氏子吐血發熱遺精盗汗形肉衰削先有醫戒之勿<lb/>
　服人參若誤服無藥可救治勿效延李診曰此脾肺<lb/>
　氣虚之候非大劑參芪不可病家曰前醫戒之甚嚴<lb/>
<pb n="KR3e0096_WYG_016-13a"/>
　而君用之甚多何相懸也李曰此醫能任决效否曰<lb/>
　不能也李曰請易參五斤毋掣其肘期於三月可以<lb/>
　報績彼信而從之遂用六君間補中益氣及七味丸<lb/>
　療之日輕一日果如所約<lb/>
須尚寶林下多鬱且有暴怒吐血甚多倦怠異常李以<lb/>
　六君子納參一兩乾薑一錢木香八分四日而血止<lb/>
　後因怒氣血復大作李先與平肝繼當大補然夏得<lb/>
　秋脉所謂早見非時之脉當其時不能再見矣果如<lb/>
<pb n="KR3e0096_WYG_016-13b"/>
　期而歿<lb/>
董元宰少妾吐血蒸𠻳先用清火繼用補中俱不效李<lb/>
　脉之兩尺沈實因曰少腹按之必痛果然此怒後蓄<lb/>
　血經年不行乃為蒸熱熱甚而吐血陰傷之甚也乃<lb/>
　與四物湯加鬱金桃仁穿山甲大黄少許下黒血升<lb/>
　餘少腹痛仍在更以前藥加大黄三錢煎服又下黑<lb/>
　血塊及如桃膠蜆肉者三四升腹痛乃止虚倦異常<lb/>
　與獨參湯飲之三日而熱减六七服十全大補湯百<lb/>
<pb n="KR3e0096_WYG_016-14a"/>
　餘日而痊<lb/>
唐主政勞心太過因食河鮮吐血有痰喉間如哽日晡<lb/>
　煩熱喜其六脉不數惟左寸濇而細右闗大而軟思<lb/>
　慮傷心脾也以歸脾湯大料加丹參麥冬生地二十<lb/>
　劑症减六七兼服六味丸三月遂不復發<lb/>
馮氏女發熱咳𠻳已半年十月間吐鮮血甚多一日之<lb/>
　内不過食粥一盞大肉消陷大便溏泄沈困卧牀脉<lb/>
　來七至李曰法在不救人所共知若能惟余是聽不<lb/>
<pb n="KR3e0096_WYG_016-14b"/>
　為旁撓可救十中之一毎帖用人參五錢桂附各一<lb/>
　錢芪术三錢歸芍二錢陳皮一錢日投三帖進七八<lb/>
　帖及壯水丸三斤而後起又三日飲食如常<lb/>
盧不逺云千金方用藥動輒數斤習見吾儕不過兩許<lb/>
　令人不敢動手看立齋案又進一歩庚子孫孝亷吐<lb/>
　血十日夜危坐不敢交睫不敢傾側否則血奔射出<lb/>
　以六味丸全料加安魂藥煎服而愈此火象也以潤<lb/>
　下劑平之病熱熾烈豈杯水可救倘有識見放膽用<lb/>
<pb n="KR3e0096_WYG_016-15a"/>
　藥多多益善矣<hi>芷園臆草</hi>
盧不逺臈月十七圍爐坐大半夜次日爪甲盡折先自<lb/>
　十月間暴怒頓足叫呼氣喘食頃兹復火為寒鬱漸<lb/>
　覺神思昏瞀至二十七夜因房後惡寒泄㵼平旦且<lb/>
　止至暮復作明日又止至開正五日意為腎㵼服四<lb/>
　神丸一大劑㵼痛竟止初肛左有核其疼漸近尾閭<lb/>
　不可反側以熊膽水化塗之立覺凉氣直上肺左疼<lb/>
　漸緩<hi>火毒悉内竄矣</hi>中夜吐痰痰内見血一二㸃辰時痔出<lb/>
<pb n="KR3e0096_WYG_016-15b"/>
　白膿竟可起坐十一日方話頃血從咳至作意忍定<lb/>
　煎六味丸料服夜半睡覺血即上涌如潮喘聲如鋸<lb/>
　進童便及六味煎藥氣稍定纔聞薑湯氣血即涌平<lb/>
　旦始緩夜再發如前寐則背心蒸熱醒即血來咽喉<lb/>
　如截斷至十三早議下莫敢應至晚勢急似無生理<lb/>
　乃用㵼心配血藥下之不應時方寒沍用水調大黄<lb/>
　末服轉欲去衣被啜芩連苦寒如甘㫖至五更强進<lb/>
　清米飲藥力忽轉解黒糞瘀穢不可近凡三次血來<lb/>
<pb n="KR3e0096_WYG_016-16a"/>
　少平十五寅時立春以建連濃煎呷之甚美少間足<lb/>
　心汗出次及手心背心暮又吐鮮數口以赤小豆連<lb/>
　翹合㵼心方法服之覺上身氣即開後大便如青泥<lb/>
　次下如鐵彈者二三枚血方淨盡溯病之由以火鬱<lb/>
　誤認腎虚服四神丸致禍㡬死良醫自病猶爾矧其<lb/>
　他耶<hi>此正諺云盧醫不自醫</hi>
馮楚瞻治楊某吐血之後大渴不止兩寸脉洪闗尺甚<lb/>
　弱此陰血暴亡臟腑失養津液槁燥陰火上炎名為<lb/>
<pb n="KR3e0096_WYG_016-16b"/>
　血竭也以熟地三兩麥冬五錢五味子一錢附子二<lb/>
　錢濃煎二碗代茶飲之日三劑渴止而寸脉和平若<lb/>
　作胃火妄用石膏梔子芩連反激陰火上炎益増煩<lb/>
　渴躁喘之患矣喻嘉言曰津液結則病津液竭則死<lb/>
　故治病而不知救津液者真庸工也<lb/>
呉孚先治何氏女患吐血咳𠻳食减便溏六脉兼數左<lb/>
　部尤甚醫用四物湯加黄芩知母呉曰歸芎辛竄吐<lb/>
　血在所不宜芩母苦寒傷脾在所禁用乃與苡仁玉<lb/>
<pb n="KR3e0096_WYG_016-17a"/>
　竹白芍枸杞麥冬沙參川斷建連百合二十劑脉稍<lb/>
　緩五十劑漸瘳<lb/>
林西仲春間吐血醫用苦寒過劑胃口不開大便不實<lb/>
　脉之左闗沈弦右闗弦弱得之勞神傷脾而後鬱怒<lb/>
　也宜歸脾湯合逍遥散加蓮實為丸補脾開鬱乃愈<lb/>
王監司妾吐血既久猶進苦寒脉芤帶數不思飲食大<lb/>
　便微溏此凉劑太過陰陽兩損也用人參蓮肉山藥<lb/>
　麥冬五味白芍兼左歸丸而愈<lb/>
<pb n="KR3e0096_WYG_016-17b"/>
汪氏婦飲食觸怒嘔血數口胸膈脹痛兩脇尤甚左右<lb/>
　二闗弦緊倍常用芎歸枳朴青皮山梔丹皮藕節降<lb/>
　香紅麯山查香附兼服左金丸而愈<lb/>
張卿子治月塘沈文學咯血為處一方退謂其友曰當<lb/>
　小愈再發則不可治矣易他醫果愈閲數月死友駭<lb/>
　之請其故曰一日咯血遂牀褥卧此不獨心肺傷五<lb/>
　臟皆損矣得稍延者年壯參力勝也<hi>仁和縣志</hi>
張路玉治湯刑部年八十二痰中見血服諸寕𠻳止血<lb/>
<pb n="KR3e0096_WYG_016-18a"/>
　藥不應脉得氣口芤大兩尺微𦂳面色槁白屢咳痰<lb/>
　不得出咳甚方有黄色粘痰此精氣神三者並虧兼<lb/>
　傷於熱耗其津液因咳動肺胃之血也其平時多火<lb/>
　不受温補遂以六味丸合生脉散加葳㽔煎膏服之<lb/>
　取金水相生源流俱澤不必用痰血藥而咳血自除也<lb/>
錢曙昭久患咳吐血四五日不止不時鬨熱面赤或時<lb/>
　成盆成碗或時吐粉紅色痰夜熱自汗一夕吐出一<lb/>
　團與魚腸無異雜於鮮血中薄暮驟涌不已神昏欲<lb/>
<pb n="KR3e0096_WYG_016-18b"/>
　脱灌童便亦不止因思瘀結之物既去正宜峻補遂<lb/>
　進獨參湯稍定緣脉數疾無力畧加肉桂炮薑童便<lb/>
　少許因勢利𨗳以斂虚陽之逆一夜盡參二兩明晨<lb/>
　勢稍定血亦不來糜粥漸進脉息漸和改用六味丸<lb/>
　作湯調補真陰半月而愈<lb/>
張飛疇治蘇氏子新婚後暴吐血數升命煎人參五錢<lb/>
　入童便與服明日醫謂人參補截瘀血難以輕用議<lb/>
　進生地山梔牛膝等味張曰六脉虚㣲而數無瘀可<lb/>
<pb n="KR3e0096_WYG_016-19a"/>
　知血脱益氣先聖成法若謂人參補瘀獨不思血得<lb/>
　寒則凝反無後患耶今神魂莫主轉側昏暈非峻用<lb/>
　人參何以固其元氣之脱乎遂進參一兩二服頓安<lb/>
　次與四君保元六味間服後以烏雞丸調理而痊<lb/>
楊乗六治汪文逺病血症午後發熱倦怠嗜卧四肢痠<lb/>
　軟五心煩熱或用凉血清火之劑兩月餘益劇更醫<lb/>
　曰弱症已成不可為矣診之察其面黄而瘦舌黄而<lb/>
　滑右寸闗大而緩左寸闗細而緊兩尺俱洪而旺據<lb/>
<pb n="KR3e0096_WYG_016-19b"/>
　症合色與脉乃脾肺氣虚下陷不能攝血歸經也其<lb/>
　胸中必惡心漾漾其血色必鮮紅而散詢之曰然遂<lb/>
　以補中益氣倍參芪术草加白芍五味炮薑與之曰<lb/>
　第服此血自止身自凉諸症自退矣服至四劑果如<lb/>
　所言繼用養榮加附子作丸早晚兩次毎服五錢兩<lb/>
　月而健<lb/>
孫丙章患吐血咳𠻳發熱飲食不思怔忡不寐健忘驚<lb/>
　悸肌肉漸减肚臍右側有塊作痛或用消瘀理血滋<lb/>
<pb n="KR3e0096_WYG_016-20a"/>
　陰清肺等劑俱不應病轉劇其家疑成怯症脉之左<lb/>
　寸芤大右闗結滯兩尺洪盛面色白中泛紅舌色淡<lb/>
　黄不燥不滑症乃思鬱傷脾不能統血歸經致血虚<lb/>
　發熱血燥作痛其塊必不濶而長不横而豎形若䥥<lb/>
　刀非瘀亦非痞乃脾也而居胃旁者也血盈則潤而<lb/>
　軟血少則燥而痛凡鬱怒甚與思慮重者類多患此<lb/>
　内經所謂二陽之病發心脾男子則隱曲不利女子<lb/>
　則月事不來正此病也其傳為風消為息賁者不治<lb/>
<pb n="KR3e0096_WYG_016-20b"/>
　今肌肉雖减氣猶未急亟救三陰病尚可痊用歸脾<lb/>
　湯去木香加白芍五味送都氣丸兩月而愈<lb/>
柴嶼青治甘州太守髙棠溪在瀋陽工部時忽吐血醫<lb/>
　教用凉血止血之藥及診其兩脉安靜曰君教讀心<lb/>
　勞偶動相火血隨而升若服止血藥則遺患不淺力<lb/>
　勸其勿藥次日口吐淡血三日即止然後調理數劑<lb/>
　永不復發<lb/>
丁酉春韋法海少女患痰𠻳四十餘日不能卧卧即兩<lb/>
<pb n="KR3e0096_WYG_016-21a"/>
　腔發脹惟背擁枕褥趺坐而已且吐血成碗醫與消<lb/>
　痰止血藥不效診之兩脉浮滑曰此肺脹也弗止血<lb/>
　當活血遂用四物湯加桃仁訶子青皮竹瀝因瀋陽<lb/>
　無竹改用𤓰蔞服下即血止安睡調<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>數月而痊<lb/>
户部正郎李紫垣咳𠻳身熱吐血不止屢治増劇檢其<lb/>
　方均止血補血重劑脉之兩手尚和緩惟右寸闗洪<lb/>
　大乃脾胃風熱為藥所瘀以致發熱卧牀遂用清理<lb/>
　肺胃之劑數日後身凉勢减調養一月而安大凡諸<lb/>
<pb n="KR3e0096_WYG_016-21b"/>
　見血症脉貴沈細設見洪大後必難治前症洪大乃<lb/>
　因補藥壅瘀而然原非本脉故得收功總之血症初<lb/>
　起别無外邪者先應消血佐以潤下之劑使敗血下<lb/>
　行後用止血藥以杜其根服補血藥以復其元庶無<lb/>
　後患倘因内傷暴吐不止或勞力過度其血妄行出<lb/>
　如泉涌口鼻皆流須臾不救則死是又不拘前例急<lb/>
　用人參一二兩為細末入飛羅麵一錢新汲水調如<lb/>
　稀糊不拘時啜服或獨參湯亦可葢有形之血不能<lb/>
<pb n="KR3e0096_WYG_016-22a"/>
　速生無形之氣所當亟固若真陰失守虚陽泛上亦<lb/>
　大吐血須用八味六味湯固其真陰則又不可早用<lb/>
　人參也嘗見患此症者甚多若不辨别六經脉症任<lb/>
　意混治貽害不淺故不憚瑣瑣言之<lb/>
吕東莊治從子園丁忽咯血求診視其血鮮紅中間有<lb/>
　紫小塊脉之濡濇色白問胸中作惡否曰然時頗作<lb/>
　痛直牽至背曰知之矣用桃仁泥三錢紅花三錢合<lb/>
　理中湯加桂一錢戒之曰頻服之必有黑血大至待<lb/>
<pb n="KR3e0096_WYG_016-22b"/>
　黑盡而鮮者來乃再來告丁如言吐痰積數升胸痛<lb/>
　即平復來求診則脉圓實矣與以理胃養榮之劑復<lb/>
　用填補命門丸子一料全愈<lb/>
立齋治一男子鰥居數年素苦勞則吐血發熱煩躁服<lb/>
　犀角地黄湯氣髙而喘前病益甚更遺精白濁形體<lb/>
　倦怠飲食少思脉洪大舉按有力服十全大補加麥<lb/>
　冬五味山茱萸山藥而愈<lb/>
儒者楊啓元素勤苦吐血發痙不知人事此脾胃虚損<lb/>
<pb n="KR3e0096_WYG_016-23a"/>
　用十全大補湯及加减八味丸而痙愈再用歸脾湯<lb/>
　而血止<lb/>
一男子咳𠻳吐血熱渇痰盛盗汗遺精用地黄丸料加<lb/>
　麥冬五味治之而愈後因勞怒忽吐紫血塊先用花<lb/>
　蕋石散又用獨參湯漸愈後勞則咳𠻳吐血一二口<lb/>
　肺腎三部皆洪數用補中益氣六味地黄全愈<lb/>
辛丑夏薛在嘉興屠内翰第遇星士張東谷談命時出<lb/>
　中庭吐血一二口云久有此症遇勞即作余意此勞<lb/>
<pb n="KR3e0096_WYG_016-23b"/>
　傷脾氣其血必散視之果然與補中益氣加麥冬五<lb/>
　味山藥熟地茯神逺志服之而愈翌早請見云毎服<lb/>
　四物黄連山梔之類血益多而倦益甚得公一七血<lb/>
　頓止神思如故何也曰脾統血肺主氣此勞傷脾肺<lb/>
　致血妄行故用前藥健脾肺之氣而虚血歸源耳<hi>此案</hi>
　<hi>醫貫采為論</hi>
一婦人素勤苦冬初咳𠻳吐痰發熱久而吐血盗汗經<lb/>
　水兩月或三月一至遍身作痛或用清熱化痰等藥<lb/>
<pb n="KR3e0096_WYG_016-24a"/>
　口噤筋攣乃用加减八味丸及補中益氣加門冬五<lb/>
　味山藥治之年餘而痊<lb/>
李東垣治鄭仲本年二十三嵗因心痛服丹附等藥得<lb/>
　上氣病膈兩脇急迫棖觸不快便時𠻳咯出血病形<lb/>
　漸瘦大便燥而難脉弦數夜間畧熱食稍减因與燈<lb/>
　籠草和節麻黄細末以白术桔梗木通甘草湯調下<lb/>
　十餘服病减半又與通聖散去石膏為丸以桃仁湯<lb/>
　下之<lb/>
<pb n="KR3e0096_WYG_016-24b"/>
朱丹溪治一婦人年五十六盛夏吐紅痰有一二聲𠻳<lb/>
　人參陳皮茯苓各一錢白术錢半防風桔梗各五分<lb/>
　乾薑三分甘草一分煎二之一入藕汁二大蛤再煎<lb/>
　帶熱下三黄丸<lb/>
呉丞相冲卿忽吐血孫兆用水澄蚌粉研細入辰砂少<lb/>
　許米飲調下二錢日三服遂安兆秘此方呉以術得<lb/>
　之韓子功方用硃砂一錢真蚌粉半錢<hi>醫説續編</hi>
張子和治岳八郎常日嗜酒偶大飲醉吐血近一年身<lb/>
<pb n="KR3e0096_WYG_016-25a"/>
　黄如橘昏憒發作數日不醒漿粥不下强直如厥兩<lb/>
　手脉皆沈細張曰脉沈細者病在裏也中有積聚用<lb/>
　舟車丸百餘粒濬川散五六錢大下十餘行狀如葵<lb/>
　菜汁中燥糞氣穢異常忽開兩目伸挽問左右曰我<lb/>
　緣何至此左右曰你吐血後數日不醒張治之乃醒<lb/>
　自是五六日必㵼凡四五次其血方止但時咳一二<lb/>
　聲潮熱未退以凉膈散加桔梗當歸各秤二兩水一<lb/>
　大盂加老竹葉入蜜少許同煎去滓時時呷之間與<lb/>
<pb n="KR3e0096_WYG_016-25b"/>
　人參白虎湯不一月復故<lb/>
李民範初病𠻳血以調胃湯一兩加當歸使服之不動<lb/>
　再以舟車丸五六十粒過三四行又嘔血一碗若庸<lb/>
　工則必疑不再用又與舟車丸百餘粒通經散三四<lb/>
　錢大下之過十餘行已愈過半仍以黄連解毒湯加<lb/>
　當歸煎服之次以草莖鼻中出血半升臨晚又以益<lb/>
　腎散數行乃愈<lb/>
何伯庸治邵某者吐血數斗而仆氣已絶矣何見其血<lb/>
<pb n="KR3e0096_WYG_016-26a"/>
　色曰未死也以獨參湯灌之而愈<hi>雲南通志</hi>
朱丹溪治一男子家貧而多勞十一月得寒病時吐三<lb/>
　兩口血六脉緊澁一日食减中痞醫投温膽湯枳桔<lb/>
　湯三日後發㣲熱口乾不渇口中有痰此感寒也詢<lb/>
　之云因十日前霜中曽三四次渡溪水心下有悲泣<lb/>
　事腹亦饑遂以小建中湯去白芍加桔梗陳皮半夏<lb/>
　四帖而安<lb/>
秀州進士陸寧忽得疾吐血不止氣促驚顫狂躁跳躍<lb/>
<pb n="KR3e0096_WYG_016-26b"/>
　雙目直視至深夜欲拔户而出如是兩夜諸醫遍用<lb/>
　古方極治不瘳舉家哀訴所奉觀音夢授一方當除<lb/>
　根本用益智一兩生硃二錢青皮半兩調服陸覺取筆<lb/>
　記之明日療治病愈<hi>辛志</hi>
薛立齋治一婦人素性急患肝風之症常服搜風順氣<lb/>
　丸秦艽湯之類後大怒吐血脣口牽緊小便頻數或<lb/>
　時自遺此肝火旺而血妄行遂用小柴胡湯加山梔<lb/>
　丹皮漸愈五年之後又大怒吐血誤服降火祛風化<lb/>
<pb n="KR3e0096_WYG_016-27a"/>
　痰之劑大便頻數胸滿少食用清氣化痰之劑嘔而<lb/>
　不食頭暈口乾不時吐痰用𨗳痰降火之類痰出如<lb/>
　涌四肢常冷薛曰嘔而不食胃氣虚弱也頭暈口乾<lb/>
　中氣不能上升也痰出如涌脾氣不能攝涎也四肢<lb/>
　逆冷脾氣不能運行也用補中益氣加茯苓半夏治<lb/>
　之諸症漸愈又用加味歸脾湯兼服而安<lb/>
一老婦每吐血先飲食不進或胸膈不利或中脘作痛<lb/>
　或大便作㵼或小便不利此肝脾之症用逍遥散加<lb/>
<pb n="KR3e0096_WYG_016-27b"/>
　山梔茯神逺志木香而愈後鬱結吐紫血毎作先倦<lb/>
　怠煩熱以前藥加炒黒黄連三分呉茱萸二分頓愈<lb/>
　復因怒吐赤血甚多燥渇垂死此血脱也法當補氣<lb/>
　乃用人參一兩茯苓當歸各三錢陳皮炮黑乾薑各<lb/>
　二錢炙甘草木香各一錢一劑頓止又用加味歸脾<lb/>
　湯調理而痊<lb/>
一女子懷抱素鬱胸滿食少吐血面赤用六味丸及歸<lb/>
　脾加山梔貝母白芍而愈<lb/>
<pb n="KR3e0096_WYG_016-28a"/>
一婦人為哭母吐血咳𠻳發熱盗汗經水不行此悲傷<lb/>
　肺思傷脾朝服補中益氣加桔梗貝母知母夕用歸<lb/>
　脾湯送六味丸而愈<lb/>
陳良甫治一婦人月經不利忽妄行嘔血察其形脉如<lb/>
　常用四物丸即安<hi>生荷葉生艾葉生柏葉生地黄</hi>一男子飽食負重<lb/>
　而吐血用前湯及青餅子而愈世治吐血並用竹茹<lb/>
　地黄藕汁亦不可拘泥如陽乗於陰血得熱則流散<lb/>
　經水沸溢理宜凉解大黄犀角之類如陰乗於陽所<lb/>
<pb n="KR3e0096_WYG_016-28b"/>
　謂天寒地凍水凝成冰須當温散乾薑肉桂之類<lb/>
陳日華云先公紹興初常遊福青靈石寺主僧留飯食<lb/>
　將竟侍者赴堂齋罷來侍立見卓子上不穏急罄折<lb/>
　极之舉首即嘔血葢食飽抝破肺也明年再到寺問<lb/>
　去年嘔血者無恙否主僧言服得四生丸遂愈自得<lb/>
　此方屢救人有效薛意前症乃内熱暴患用之有效<lb/>
　若人病久本元不足須補脾以滋化源否則虚火上<lb/>
　炎金反受尅獲生鮮矣<lb/>
<pb n="KR3e0096_WYG_016-29a"/>
僕常治一人吐血診其脉肝部强氣口濡此因怒極而<lb/>
　得之遂用蘇合香丸和雞蘇丸服即效<hi>同上</hi>
易思蘭治呉大司馬甲戌季春卧病兩月發熱咳𠻳痰<lb/>
　喘氣急胸膈痞滿手足面目俱浮腫衆惟清金寧𠻳<lb/>
　又以脾胃久虚發腫用利水兼補劑其病益甚診其<lb/>
　脉左寸浮而無力左闗弦長推之於外内見洪大而<lb/>
　芤侵過寸部一分左尺沈弱無力右寸沈而帶芤氣<lb/>
　口脉按之緊而且牢時或一駛右闗中和無力右尺<lb/>
<pb n="KR3e0096_WYG_016-29b"/>
　隱隱不動夫心乃一身之主腎為性命之原二脉不<lb/>
　病雖危不妨唯以右寸并氣口斷之寸口沈而芤非<lb/>
　痰乃血也書云弦駛而緊沈細而牢六部見之皆為<lb/>
　積聚今氣口緊而駛此血在肺胃間壅滯其氣氣滯<lb/>
　則血凝乃積血症也時值季春地氣上升因用越法<lb/>
　治之進以暢胃豁痰湯蘇梗桔梗蒼术各四分香附<lb/>
　貝母各五分連翹三分前胡撫芎赤芍各六分辰時<lb/>
　服藥至午未時氣急小便全無將暮吐紫黑血二三<lb/>
<pb n="KR3e0096_WYG_016-30a"/>
　升臭不可聞症頓减八九六脉豁然曰半夜時當有<lb/>
　汗可預防之無令太過至期果然次日脉氣和平惟<lb/>
　咳𠻳常有二三聲以枳桔二陳湯加香附歸尾茜草<lb/>
　茅根童便調治三日上部之疾全愈但脾腎之脉無<lb/>
　力飲食少味四肢倦怠再用六味丸早晚百丸午以<lb/>
　補中益氣湯加麥冬酒連調其中半月後氣體充實<lb/>
　而痊凡血在肝脾當用血藥血在肺胃宜用氣藥開<lb/>
　提其氣解散其鬱以引經藥𨗳之血隨氣升自然越<lb/>
<pb n="KR3e0096_WYG_016-30b"/>
　出而安矣次年冬總漕河因閲新提步行數十里勞<lb/>
　神過度汗透重裘衣濕身凉飲薑汁熱酒十餘杯當<lb/>
　即頭眩目昏胸滿燥渇大吐鮮血四五日一老醫以<lb/>
　却藥止之三日後胸膈氣滿左脇悶痛飲食漸少午<lb/>
　後燥熱咳𠻳連聲半月後面目手足腫脹有進滋陰<lb/>
　降火之藥者有進補脾消食之劑者左脇益痛難以<lb/>
　轉側此葢前病復作也但昔之積在肺胃今之積在<lb/>
　左脇昔病在春地氣上升當用吐法今乃寒冬天氣<lb/>
<pb n="KR3e0096_WYG_016-31a"/>
　收藏豈敢輕伐天和須先以疎𨗳之劑通其經絡後<lb/>
　以蕩滌之藥逐血下行徐徐調和營衛可也面目浮<lb/>
　腫非水腫也乃血病氣無所附氣浮於外耳只去其<lb/>
　血積則氣自歸經而腫即消矣不信乃日服去水消<lb/>
　腫之劑泄去真陰小便全無虚煩作躁氣喘痰塞不<lb/>
　月而歿殮時口中涌出紫血數升衆始謂所言不誣<lb/>
瑞昌王孫鎮國將軍久患腹痛諸藥不效飲燒酒數杯<lb/>
　頓止時孟夏診其脉左寸沈大有力左闗弦大而堅<lb/>
<pb n="KR3e0096_WYG_016-31b"/>
　時或一駛左尺沈弱無力此積血症也不信至仲冬<lb/>
　其疾大作面紅目碧眼胞浮腫神亂氣促腹痛飲燒<lb/>
　酒亦不止其脉與初診無異惟人迎氣口洪滑浸上<lb/>
　知其有欲吐之意投以鹽湯一盞遂大吐吐出血餅<lb/>
　大如杯者如棗栗者各數十兼有白飯清水不雜如<lb/>
　筆管者二三條吐訖胸中寛快仍不服藥次日黎明<lb/>
　口鼻氣塞四肢厥冷昏不知人心胸間㣲熱而已復<lb/>
　診幸兩尺猶存根本尚在急以燈火暴曲池虎口中<lb/>
<pb n="KR3e0096_WYG_016-32a"/>
　脘氣海病者畧知痛即令人挾坐勿令睡倒隨進獨<lb/>
　參湯二服手足㣲温繼用人參五錢附子二錢作理<lb/>
　中湯日與飲之六脉㣲見過七日方開眼識人小便<lb/>
　始通即以補中益氣湯六味地黄丸兼服半月而瘥<lb/>
　是症葢血有餘氣不足不能運血而成積故宜人參<lb/>
　助氣白术健脾附子助陽乾薑緩血甘草和中開通<lb/>
　經絡流行血氣也<lb/>
陸晦庵曰昔余患吐血暴痛如潮七八日不止諸醫莫<lb/>
<pb n="KR3e0096_WYG_016-32b"/>
　救有雲間沈四雅寓吴中延治慨然擔當方用人參<lb/>
　三兩附子一兩肉桂一錢舉家驚惶未敢輕用越二<lb/>
　日其血益甚更請胗視求其改用稍緩之方彼云病<lb/>
　勢較前更劇前方正宜改定始克有濟更加人參至<lb/>
　五兩附子至二兩家人愈驚彼曰喘嘔脱血數日不<lb/>
　止且頭面鬨熱下體厥冷正陽欲脫之兆命在呼<lb/>
　吸若今日不進來日不可為矣家人懇裁參附堅執<lb/>
　不允諭放膽煎服當坐候成功家人見其如此料可<lb/>
<pb n="KR3e0096_WYG_016-33a"/>
　無虞遂依方求服彼欣出熟附二十餘塊授咀面秤<lb/>
　二兩同參五兩煎成入童便地黄汁一大椀調肉桂<lb/>
　末冷服少頃下體至足㣲汗便得熟睡睡覺血止喘<lb/>
　定周身柔和漸可轉側因餽十二金求其收功不受<lb/>
　加至二十金始受一醫見其一劑收功心甚疑駭病<lb/>
　人居恒常服參兩許今雖五兩止煎數沸猶可當之<lb/>
　至血症用附子二兩從古未聞因密問其製藥者云<lb/>
　慣用附子汁收入甘草其附已經煎過十餘次雖用<lb/>
<pb n="KR3e0096_WYG_016-33b"/>
　二兩不抵未煎者二三錢始知方士之術如此<hi>出張氏醫通</hi>
馬元儀治表姪婦胸滿不舒葢得之悒鬱傷陰而清陽<lb/>
　不化也醫者不察遽投大劑辛香開痞之藥遂致吐<lb/>
　血盈盆三日不止已瀕危或與凉血滋陰之品連進<lb/>
　無功脉之右闗尺摶擊礙指此症非受病魔乃受藥<lb/>
　魔也夫積鬱之體津液素傷又藥熱與胃熱相合為<lb/>
　虐血得熱則妄行此時但圖凉血滋陰其何能濟經<lb/>
　云熱行於内治以苦寒苦能勝卒寒能勝熱所謂不<lb/>
<pb n="KR3e0096_WYG_016-34a"/>
　重醫病而重醫藥者是也令急煎九製大黄與之諸<lb/>
　症頓平調理而愈<lb/>
戴叔能曰予之得血病服藥者經年朱碧山視之曰此<lb/>
　陰虚證也徐補之則愈急止則大害從之用其法不<lb/>
　二月而愈<hi>九靈山房集</hi>
立齋治一婦人性急躁瘰癧後吐血發熱兩脇脹痛日<lb/>
　晡為甚以為怒氣傷肝氣血俱虚遂朝用逍遥散倍<lb/>
　加炒黑山梔黄蘗貝母桔梗麥冬五味夕以歸脾湯<lb/>
<pb n="KR3e0096_WYG_016-34b"/>
　送地黄丸諸症並愈<lb/>
繆仲淳治王司丞遜之患吐血診之云多服童便自愈<lb/>
　别去貽書門人張選卿曰遜之旋已勿藥矣但相公<lb/>
　年尊右手脉弱甚此非細故可致意遜之預為計時<lb/>
　文肅公尚無恙不兩月而遜之疾瘳文肅一病不起<lb/>
蕭萬輿治陳克輝英年氣盛連宵痛飲復啖炙煿數日<lb/>
　胃口嘈雜嘔血碗許六脉洪緩有神無别症投以犀<lb/>
　角地黄湯入芩連花粉三劑乃令恣飲藕湯而愈<lb/>
<pb n="KR3e0096_WYG_016-35a"/>
馮思才内年五旬偶因外事忤意怒火激血上越日吐<lb/>
　數盆脉洪緩投以逍遥散去术加黄連山梔丹皮四<lb/>
　劑即愈<lb/>
連蜚天素孱弱攻苦便赤夢遺燈宵競逐觸事忤意遂<lb/>
　患吐血痰𠻳甚多初服降火清金之劑不瘥至二十<lb/>
　一日診之兩寸洪大虚濶闗尺浮緩無力曰血症本<lb/>
　非難治但元氣虚脱上浮肝腎皆得尅脉幸不數須<lb/>
　久服參芪之劑方得平復若用苦寒必致不起用加<lb/>
<pb n="KR3e0096_WYG_016-35b"/>
　减八珍湯彼疑參難療血及二十四日増劇投以前<lb/>
　劑四貼血止經旬潮熱亦退惟脉未復毎多言痰𠻳<lb/>
　不止少勞夢遺頻作此心脾不交陰陽虚極計服丸<lb/>
　劑七斤餘湯藥八十餘劑而愈<lb/>
陳子珍亦患前症治數月不痊診之與蜚天病源同議<lb/>
　投參术熟地彼謂血無補法熟地性温參术助火仍<lb/>
　服苦寒清金之劑經年漸篤至次夏忽嘔血不止又<lb/>
　用止塞之劑致腸結脹痛逾旬延瘍醫令其刀刺肛<lb/>
<pb n="KR3e0096_WYG_016-36a"/>
　門潰膿數盂而歿<lb/>
沈明生治孫子南媳賦質瘦薄脉息遲微春末患吐紅<lb/>
　以為脾虚不能攝血投歸脾數劑而止慮復作索丸<lb/>
　方調理仍以歸脾料合大造丸中數味與之服四五<lb/>
　日後偶直一知醫者談及乃駭曰諸見血為熱惡可<lb/>
　用參芪河車温補耶血雖止不日當復來矣延診因<lb/>
　亟令停服進以花粉知母之屬五六劑後血忽大來<lb/>
　勢甚危篤此友遂斂手不治以為熱毒已凉噬臍無<lb/>
<pb n="KR3e0096_WYG_016-36b"/>
　及子南晨詣愠形於色咎以輕用河車而盛稱此友<lb/>
　先識初不言曽服凉藥且欲責效於師必愈乃已沈<lb/>
　自訟曰既係熱症何前之温補如鼓應桴今祗増河<lb/>
　車一味豈遂為厲如是且斤許藥中乾河車僅用五<lb/>
　錢其中地黄龜板滋陰之品反居大半纔服四五朝<lb/>
　毎朝三錢積而計之河車不過錢許耳遂不復置辨<lb/>
　往診其脉較前轉㣲乃笑曰無傷也仍當大補耳其<lb/>
　家咸以為怪然以為繫鈴解鈴始聽之因以歸脾料<lb/>
<pb n="KR3e0096_WYG_016-37a"/>
　倍用參芪一劑而熟寐再劑而紅止於是始悟血之<lb/>
　復來由於寒凉促之也因歎曰醫道日難矣某固不<lb/>
　敢自居識者然舎症從脉得之先哲格言血脱益氣<lb/>
　亦非妄逞臆見今人胸中毎持一勝算見前人用涼<lb/>
　輒曰此寒症也宜用熱見前人用熱則曰此火症也<lb/>
　應用凉因攻之不靈從而投補因補者不效隨復用<lb/>
　攻立意翻新初無定見安得主人病人一一精醫察<lb/>
　理而不為簧鼓動摇哉在前人䝉謗之害甚㣲在病<lb/>
<pb n="KR3e0096_WYG_016-37b"/>
　家受悮之害甚鉅此張景岳不失人情論之所由作也<lb/>
顧德生令郎患吐紅咸以其髫齡秀質暱於帷房陰虚<lb/>
　火動而致日進二冬二地之屬時沈初寓呉門與顧<lb/>
　有傾葢之懽雖心識其非然投分日淺且制於一齊<lb/>
　衆楚之勢難以口舌爭也乃貽書曰經云陰虚生内<lb/>
　熱熱逼血而錯經妄行丹溪云血隨氣上是陽盛陰<lb/>
　虚有升無降湧出上竅法當補陰抑陽又云精神困<lb/>
　倦大吐不止是氣虚不能攝血東垣云甘温能除大<lb/>
<pb n="KR3e0096_WYG_016-38a"/>
　熱熱除而血自歸經又云血脱補氣陽生陰長之理<lb/>
　細究前言或言清潤或言温補均係先賢成法以愚<lb/>
　管見當以法合病不當以病合法如或血症初得所<lb/>
　吐不多口燥脣乾未投凉藥宜從火治補陰抑陽之<lb/>
　法也若失血有日所去過多氣短神衰已投凉劑宜<lb/>
　從虚治血脱益氣之法也今病逾兩旬不為暴矣去<lb/>
　血盈斗不為少矣倦怠軟弱不為不虚矣梔芩知蘗<lb/>
　服及數劑亦云抑矣而紅尚未止者何也良由失血<lb/>
<pb n="KR3e0096_WYG_016-38b"/>
　既多陽虚無依如浪子迷途不知返駕若再從事清<lb/>
　理則虚火愈熾血何從而歸經亟須補養心脾方可<lb/>
　無慮勿以參為助火而坐失機宜也其後惑於他岐<lb/>
　終致不起<lb/>
聶久吾曰一友春間考試多飲燒酒咳𠻳吐痰每晨去<lb/>
　痰血一二十口求診已定方雖用清涼而皆製炒又<lb/>
　兼滋補適一醫至見其火盛用桃仁承氣湯下之又<lb/>
　用凉藥二劑乃生芩連梔蘗之屬彼求速效欲用其<lb/>
<pb n="KR3e0096_WYG_016-39a"/>
　方有疑之者持問予予曰驟下之若悮恐不可為無<lb/>
　已姑用其涼劑試之彼竟以二劑一日服之至夜分<lb/>
　咳吐不止吐紅滿地於是用予方四十餘劑又毎日<lb/>
　用雪梨汁一甌頓温服逾兩旬而咳與紅悉愈矣夫<lb/>
　清涼一也或服之轉劇或服之而漸瘳何也葢火性<lb/>
　急疾亟攻之則其勢愈炎緩治之則其邪漸息此理<lb/>
　之常而庸庸者不審也其方二冬二母梔蘗芩連丹<lb/>
　皮生地花粉元參前胡桔梗香附枳實側柏葉生甘<lb/>
<pb n="KR3e0096_WYG_016-39b"/>
　草生薑一片水一碗煎八分温服<hi>諸藥炒製亦與衆同</hi>
闗太孺人年七十七久患脇痛左半不能卧食少不眠<lb/>
　如是者幾及十月忽吐血數甌數進童便不應或與<lb/>
　小劑生地山梔茅根茜草之類亦不應或謂有瘀用<lb/>
　方與前相仿診之右闗弦畧數左右寸俱鼓指曰凡<lb/>
　吐血屬瘀者多雜紫黒成塊今所去皆散漫不凝葢<lb/>
　由肝木失養燥而生火值亥月木生之時不能藏蟄<lb/>
　反騰而上衝激胃絡致陽明之血泛溢而出也雖在<lb/>
<pb n="KR3e0096_WYG_016-40a"/>
　寒月必少加黄連於養營之劑以抑之使其下降濳<lb/>
　伏自無痛沸之患矣用生熟地沙參麥冬山藥杞子<lb/>
　入連三分酒炒焦數服血止食進又十劑全愈第此<lb/>
　症屬在年髙病久非大劑兩儀膏真元不易竟復也<lb/>
徐宇治年未三十先患舌瘡數年不愈仲秋忽嘔血每<lb/>
　日或一碗或一杯或十數口脉之兩手皆豁大狀如<lb/>
　慈葱重按則澁而畧數此木性久横遇金旺之時抑<lb/>
　不得遂故季脇痛而有塊其少腹之氣上冲而作咳<lb/>
<pb n="KR3e0096_WYG_016-40b"/>
　𠻳咽痛者龍挾雷火以仇金也其手足常冷者土受<lb/>
　木侮而作厥也究其源良由水不足而又遇燥令非<lb/>
　生金滋水何以馴而擾之生地杞子沙參麥冬元參<lb/>
　蔞仁七八劑脉漸斂症漸瘳又加熟地一兩數劑并<lb/>
　舌瘡亦愈矣<lb/>
濮某年未四十虬然一鬍素有血症立夏前忽嘔數盆<lb/>
　面色青慘寒熱往來夜熱尤甚咳𠻳連聲而䑓肩倚<lb/>
　息顛頂左半有筋抽掣痛不可忍此厥陰怒火上衝<lb/>
<pb n="KR3e0096_WYG_016-41a"/>
　胃絡也胃為多氣多血之府且其人多鬚則血尤盛<lb/>
　故暴去如許而脉不躁大也與生地杞子各一兩沙<lb/>
　參五錢麥冬三錢𤓰蔞仁二錢數帖諸症悉愈愈後<lb/>
　面青不减謂肝木久傷宜多服前劑以滋養之否則<lb/>
　根荄枯悴無以發生也不聽後至亥月木生之候病<lb/>
　果作反謂前者服重補將病補住故復發更醫數人<lb/>
　至次年雨水而歿<lb/>
　　衂血<lb/>
<pb n="KR3e0096_WYG_016-41b"/>
竇材治一人患腦衂日夜有數升諸藥不效竇為針闗<lb/>
　元穴入二寸留二十呼問病人曰針下覺熱否曰熱<lb/>
　矣乃令吸氣出針其血立止<lb/>
一法治鼻衂與腦衂神方用赤金打成一戒指帶左手<lb/>
　無名指上如發作時將戒指揑緊篐住則衂止矣<hi>醫林</hi>
　<hi>指目</hi>
趙汝隆治一官病齒衂日流血數升諸醫束手隆摘苦<lb/>
　蒿令細嚼立愈<hi>雲南通志</hi>
<pb n="KR3e0096_WYG_016-42a"/>
李嗣立治趙學修赴龍泉知縣單騎速行時直盛暑未<lb/>
　㡬患鼻衂日出血升許李教服藕汁生地黄膏方趙<lb/>
　云某往年因赴銓曺聽選省前急走數回心緒不寧<lb/>
　感熱驟得鼻衂之症尋扣臨安一名醫服藥遂痊謝<lb/>
　以五萬錢臨别時醫再三囑云恐後時疾作萬勿輕<lb/>
　信醫者服生地黄藕汁之藥冰冷脾胃無復可生半<lb/>
　月易醫無效李乃就此方隱其藥味俾服之三日疾<lb/>
　愈趙問云藥如是靈驗得非與臨安醫者之藥相同<lb/>
<pb n="KR3e0096_WYG_016-42b"/>
　乎李笑曰即前所獻之方也趙歎曰前醫設為譎謀<lb/>
　㡬誤性命㣲君調治吾其鬼矣<hi>續醫説</hi>
龔子才治一人年近五旬素稟怯弱患衂血長流五晝<lb/>
　夜百藥不止脉洪數無力此去血過多虚損之極以<lb/>
　八物湯加熟附子等分又加真茜草五錢水煎頻服<lb/>
　連進二劑其血遂止又依前方去茜草調理十數劑<lb/>
　而痊<lb/>
李時珍治一婦人衂血一晝夜不止諸治不效令搗蒜<lb/>
<pb n="KR3e0096_WYG_016-43a"/>
　傅足心即時遂愈<lb/>
汪石山治陳鋭面黑形瘦年二十餘患鼻衂發熱惡寒<lb/>
　消榖善饑疲倦或自汗嘔吐汪診之脉細且數約有<lb/>
　六至曰丹溪論瘦黑者鼻衂者脉數者參芪皆所當<lb/>
　禁固也然不可執為定論脉經云數脉所主其邪為<lb/>
　熱其症為虚宜人參三錢黄芪二錢生甘草陳皮黄<lb/>
　蘗白术歸身生地山梔生白芍逓為佐使服之果安<lb/>
張路玉治朱聖卿鼻衂如崩三日不止較往時所發最<lb/>
<pb n="KR3e0096_WYG_016-43b"/>
　劇服犀角地黄知蘗石膏山梔之屬轉盛第四日邀<lb/>
　診脉弦急如循刀刃此陰火上乗載血於上得寒凉<lb/>
　之藥轉傷胃中清陽之氣所以脉變弦緊與生料六<lb/>
　味加五味子作湯另用肉桂三錢飛羅麵糊分三丸<lb/>
　用煎藥調下甫入咽其血頓止少頃口鼻去血塊數<lb/>
　枚而愈自此數年之患絶不再發<lb/>
楊乗六治施鳴玉鼻衂如注三日半不止凡止衂方法<lb/>
　並無一應氣息欲絶脉之虚大而緩面色痿黄舌嫩<lb/>
<pb n="KR3e0096_WYG_016-44a"/>
　黄而胖知其四肢痠軟渾身倦怠懶於語言動輒嗜<lb/>
　卧者匪朝伊夕也詢之果然而衂起之故緣自鐘溪<lb/>
　歸家一路逆風操舟儘力不及達㟁即衂至今第四<lb/>
　日矣曰病人中氣大虧本不足以攝血復因勞力太<lb/>
　甚重傷胃絡胃絡陽絡也陽絡傷則血出上竅胃脉<lb/>
　絡鼻所以血出鼻孔也乃用補中益氣湯加炒黑乾<lb/>
　薑一劑而衂止去乾薑加白芍五味子數劑而從前<lb/>
　諸症漸除<lb/>
<pb n="KR3e0096_WYG_016-44b"/>
吕東莊治一長信者好學深思士也年十八冬杪得齒<lb/>
　衂及手足心熱恍忽不寧合目愈甚盜汗胸前出如<lb/>
　油間或夢遺或不夢而遺伊叔錄脉症求方吕曰脉<lb/>
　不敢慿據所示症乃三焦胞絡火逰行也試用後方<lb/>
　治之連翹黄芩麥冬生地丹皮丹參茯苓石斛滑石<lb/>
　辰砂甘草白豆蔲等之劑而愈及明年用功急迫至<lb/>
　夏其症復作或云皆不足症用温補腎經及澁精等<lb/>
　劑服之日劇又進温補腎經丸料斤許愈劇至不能<lb/>
<pb n="KR3e0096_WYG_016-45a"/>
　立立則足腕下刺痛咸謂為弱症矣乃求診吕曰體<lb/>
　雖尫羸而面色憔悴之中精神猶在問所服藥出示<lb/>
　方曰成藥鋪矣何得不凶且少年樸實人何必用温<lb/>
　補曰手足心熱奈何曰勞人大抵如是曰夢泄奈何<lb/>
　曰夢泄人人各殊此乃心腎不交所致與夫盜汗恍<lb/>
　惚等症皆三焦包絡之火逰行而然藥宜清凉遂仍<lb/>
　前去滑石豆仁辰砂加升麻五味燈草十餘劑又用<lb/>
　麥冬生地滑石石斛茯苓白芍丹參神麴辰砂作丸<lb/>
<pb n="KR3e0096_WYG_016-45b"/>
　守服而愈<lb/>
王執中母氏忽患鼻衂急取藥服凡平昔與人服有效<lb/>
　者皆不效因閲集效方云口鼻出血不止名腦衂灸<lb/>
　上星五十壯尚疑頭上不宜多灸只灸七壯而止次<lb/>
　日復作再灸十四壯而愈有人鼻常出膿血執中教<lb/>
　灸顖㑹亦愈則知顖㑹上星皆治鼻衂云<hi>資生經</hi>
薛立齋治一婦人經素不調因怒衂血此肝火熾盛用<lb/>
　加味小柴胡加紅花二劑血止又用加味逍遥散八<lb/>
<pb n="KR3e0096_WYG_016-46a"/>
　珍湯兼服三十餘劑經行如期<lb/>
一婦人鬱結而患前症用加味歸脾湯其血漸止飲食<lb/>
　漸進用加味逍遥散元氣漸復寒熱漸止後因怒仍<lb/>
　衂寒熱往來用小柴胡湯加芎歸丹皮而愈<lb/>
一婦人因勞衂血服凉血之劑更致便血或以血下為<lb/>
　順仍用治血薛曰此因脾氣下陷而血從之當升補<lb/>
　脾氣庶使血歸其經不信果血益甚乃朝用補中益<lb/>
　氣湯夕用加味歸脾湯而愈此症用寒凉止血不補<lb/>
<pb n="KR3e0096_WYG_016-46b"/>
　脾肺而死者多矣<lb/>
馬元儀治陸太史母患衂血及便血不已兩脉浮大而<lb/>
　數重按無神面赤煩躁口渇發熱心悸恍惚羣作陽<lb/>
　明火熱陰虚内動之症治旬日轉甚此因憂思悒鬱<lb/>
　致傷陽氣陽氣既傷陰血無主上逆則衂下奪則便<lb/>
　當作中虚挾寒治用附子理中湯内益人參至三兩<lb/>
　衆沮之明日復診脉象散失較之數象更為天淵乃<lb/>
　謂衆曰症既非實則以補養為主然氣血俱要而補<lb/>
<pb n="KR3e0096_WYG_016-47a"/>
　氣在補血之先陰陽並需而養陽在滋陰之上是非<lb/>
　助火而益水不如是不得其平也令進前方不得已<lb/>
　减去人參二兩服至第九日衂血便血俱止後以歸<lb/>
　脾湯調理而愈<lb/>
譙知閤熈載壬子年病衂血用燈盞數枚以百沸湯煮<lb/>
　逐枚漉出乗熱安頂上冷即易之果愈<hi>百乚妙方</hi>
蘇韜光云其母令人常衂血盈盆百藥不效用好麻油<lb/>
　紙撚紝鼻中頃之打嚏即愈此方甚奇<hi>同上</hi>
<pb n="KR3e0096_WYG_016-47b"/>
揚子縣吏陳某當臘月鼻衂至正月凡十三日始定其<lb/>
　脉實而數治當下𨗳與桃仁承氣湯去積瘀次服既<lb/>
　濟湯而愈葢此人過食煎炙飲醇酒皆積熱所致也<lb/>
　<hi>白雲集</hi>
醫㫖緒餘曰有姪女十嵗因毁齒動摇以苧蔴摘之血<lb/>
　出不止一日夜積十一盆用末藥止之少頃復從口<lb/>
　出診其脉皆洪大有力以三製大黄末二錢枳殻湯<lb/>
　少加童便調下去黑糞數枚其血頓止<hi>未選入</hi>
<pb n="KR3e0096_WYG_016-48a"/>
一男子齒根出血盈盆一月一發百藥不效知其飲酒<lb/>
　投前藥一服而安是知此疾多陽明熱甚所致緣衝<lb/>
　任二脉皆附陽明而陽明一經氣血俱多故一發如<lb/>
　潮涌急則治其標也投以釡底抽薪之法應手而愈<lb/>
竇漢卿曰一人齒齦邊津津血不止苦竹茹四兩醋煮<lb/>
　含潄吐之而愈<lb/>
一人舌上忽出血有穴如簪孔大赤小豆一升杵碎水<lb/>
　三碗和𢷬取汁每服一盞不拘時服用槐花末糝上<lb/>
<pb n="KR3e0096_WYG_016-48b"/>
　而愈<hi>良方但用槐花末糝名曰舌衂</hi>
沈明生治給諫姜如農長君勉中患衂不已去血盈斗<lb/>
　一月後衂止復患囊癰六脉如絲精神困憊始猶健<lb/>
　飯漸至饘粥不入後先醫友但云虚而當補莫測病<lb/>
　根所在於是參芪不效桂附隨之愈補而形愈虚愈<lb/>
　温而氣愈冷最後沈至時届冬至矣據脉與症亦謂<lb/>
　大虚無疑獨念桂附大熱姑用補中益氣嘗之毫無<lb/>
　進退忽猛省曰吾亦踵其悞矣食雖不入而大便秘<lb/>
<pb n="KR3e0096_WYG_016-49a"/>
　結証類虚寒而口渴喜飲葢衂血之來本因邪火上<lb/>
　熾乃遽用血脱益氣之法衂雖止而熱移於下發為<lb/>
　囊癰癰既潰瘍科又泥寒藥不能收口之誡亦務温<lb/>
　補周旋左右者目擊病人尫羸又聞衆口稱虚强令<lb/>
　進食以久卧牀褥之體恣噉肥甘不為運動是以藥<lb/>
　食並壅内熱外寒此病中之病初非衂與癰所致宜<lb/>
　其愈補而愈不靈也先哲云脉伏者榖不化又云大<lb/>
　實有羸狀誤補益疾其斯之謂歟遂力主清潤疎解<lb/>
<pb n="KR3e0096_WYG_016-49b"/>
　以硝黄為前矛而大便立通以苓芍為後勁而飲食<lb/>
　漸進如絲之脉一綫添長久冷之軀一陽來復不惟<lb/>
　衂血不作且令瘡口易收孰謂從脉可以舎症不思<lb/>
　而得病情哉向非翻然易轍轉敗為功人惟知補之<lb/>
　不效而已又安知效之不在補也此事難知如此<lb/>
呉橋治文學子學易舉孝亷病衂其衂汨汨然七晝夜<lb/>
　不絶甚則急如湧泉衆醫劑以寒凉不效急以大承<lb/>
　氣湯下之亦不行橋曰孝亷故以酒豪積熱在胃投<lb/>
<pb n="KR3e0096_WYG_016-50a"/>
　以石膏半劑愈之衆醫請曰積熱宜寒則吾儕寒之<lb/>
　者至矣公何獨得之石膏橋曰治病必分經合是經<lb/>
　乃宜是藥石膏則陽明胃經藥也安能以雜施取效<lb/>
　哉<hi>太函集</hi>
聶久吾治葉氏子年十五患衂諸治不效詢其症自九<lb/>
　嵗起其初毎年不過五七次毎次流數茶匙至十一<lb/>
　嵗則每月一次每次流半酒盞十二嵗則兩月三次<lb/>
　每次流一酒杯十三嵗則每月兩次流半茶鍾十四<lb/>
<pb n="KR3e0096_WYG_016-50b"/>
　嵗則每月或二次流大半碗今十五嵗則八九日一<lb/>
　次每次流盈碗矣瘦削骨立夜間身熱危困極矣諸<lb/>
　醫所用皆清熱凉血之劑或髪灰藕節韭汁等止血<lb/>
　而已葢久患漸深雖兒童其血已虚安可單凉單止<lb/>
　惟制清潤兼補之劑十劑衂减一二二十劑减四五<lb/>
　三十劑减七八四十劑則兩月一次毎次不過數㸃<lb/>
　五十劑全安而肌肉豐矣後或有時少作以前方一<lb/>
　劑立愈地芍芎歸二冬知蘗芩連首烏花粉丹皮香<lb/>
<pb n="KR3e0096_WYG_016-51a"/>
　附甘草龍眼肉水煎調好髮灰五分食逺服<hi>聶方極輕毎品</hi>
　<hi>不過五七分</hi>
　　鼻衂<lb/>
楊氏子年二十餘病鼻衂如涌有令以黑山梔末吹者<lb/>
　有令以濕草紙熨腦門者有令以熱酒浸脚者憧憧<lb/>
　擾擾一日夜不得止令覔有乳婦人以乳對鼻孔擠<lb/>
　乳射入必止止後俟鼻血乾燥宜挖去之如法立愈<lb/>
郭氏兒七嵗病咳𠻳夜熱時時鼻衂衂之盛常在半夜<lb/>
<pb n="KR3e0096_WYG_016-51b"/>
　兒醫耑與疎散凉解食减則又與香燥消運日益就<lb/>
　憊延診見其面目畧腫年夀環口隱起青氣按其乳<lb/>
　旁期門虚理之間突突跳築謂此稟賦薄弱頑耍過<lb/>
　勞傷其肝腎木上侮金故其衂多出於左鼻孔乃内<lb/>
　傷非外感也與養青湯數帖少减再加熟地地骨皮<lb/>
　𤓰蔞仁四帖全愈<lb/>
　　下血<lb/>
張子和曰欒彦剛病下血醫者以藥下之黙黙而死其<lb/>
<pb n="KR3e0096_WYG_016-52a"/>
　子企見張而問之曰吾父之死竟無人知是何症張<lb/>
　曰病剉其心也心主行血故被剉則血不禁若血温<lb/>
　身熱者死火數七死必七日治不當下下之不滿數<lb/>
　企曰四日死何謂病剉心張曰智不足而强謀力不<lb/>
　足而强與心安得不剉也欒初與邢爭屋不勝遂得<lb/>
　此病企由是大服拜而學醫<lb/>
王礪恒治張大復腸血下注不可忍胸腹滯悶痛極血<lb/>
　濡縷著褌襪間唼唼有聲曰此脱也然色鮮當不害<lb/>
<pb n="KR3e0096_WYG_016-52b"/>
　亟取貝母一兩令細研為末分作十劑酒少許嚥下<lb/>
　三䑛而注者减色昏黒又三䑛之息矣後作寒熱十<lb/>
　日而愈後數年復發血止則左脇腫痛有聲汨汨然<lb/>
　達於腹又數日汨汨聲稍上達於背乃用沈香酒磨<lb/>
　飲之不三日减<hi>筆談</hi>
汪龍溪手札云去年得下血疾半年有餘今春誤食胡<lb/>
　桃能下血則知胡桃當忌也<hi>珊瑚網</hi>
龔子才治一人血痢及下血不止以六味丸加地榆阿<lb/>
<pb n="KR3e0096_WYG_016-53a"/>
　膠炒黄連黄芩生地而愈<lb/>
孫文垣治董龍山夫人年三十五病便血日二三下腹<lb/>
　不疼諸醫治三年不效診之左脉沈濇右脉漏出闗<lb/>
　外診不應病謂血既久下且當益其氣而升提之以<lb/>
　探其病乃用補中益氣加阿膠地榆側柏葉服八劑<lb/>
　血不下者半月偶因勞血復下再索前藥乃謂之曰<lb/>
　夫人之病必有瘀血積於經絡前藥因脉難憑故以<lb/>
　升提兼補兼濇者以探虚實耳今得病情法當下以<lb/>
<pb n="KR3e0096_WYG_016-53b"/>
　除其根董曰便血三年雖二三下而月汛不爽且至<lb/>
　五日如此尚有停畜耶曰以此而知其必有瘀也經<lb/>
　曰不塞不流不行不止今之瘀實由塞之行也不可<lb/>
　再塞古人治痢必先下之亦此意也用桃仁承氣湯<lb/>
　加丹參五靈脂荷葉蒂水煎夜服之五更下黑瘀半<lb/>
　桶復索末藥曰姑以理脾藥養之病根已動俟五日<lb/>
　再下未晚至期復用下劑又去黑瘀如前者半繼以<lb/>
　補中益氣湯參苓白术散調理全愈<lb/>
<pb n="KR3e0096_WYG_016-54a"/>
呉孚先治頼思誠大便下血已十有六月諸醫無功診<lb/>
　得右寸實數大便如常是實熱在肺傳於大腸與黄<lb/>
　芩花粉山梔麥冬桔梗清其肺熱不數服其病如失<lb/>
　前治不效者俱就腸中消息故耳<lb/>
李士材治學憲黄貞父下血甚多面色痿黄發熱倦怠<lb/>
　盜汗遺精診之曰脾虚不能綂血腎虚不能閉藏法<lb/>
　當以補中益氣五帖并一而進之十日汗止二十日<lb/>
　血止再以六味間服一月而安<lb/>
<pb n="KR3e0096_WYG_016-54b"/>
盧不逺曰戊申秋坐分水王元極家堂上有人從外來<lb/>
　望其色黄而内深青問元極乃族兄也問何病云唯<lb/>
　便血余謂春來病必甚春分法當死至己酉二月果<lb/>
　歿或問曰君未嘗診候何望之而遽斷云死且在半<lb/>
　年之先也予曰脉者形之機色者氣之兆常讀倉公<lb/>
　舎人奴案故心識其為脾傷之色至春土不勝木法<lb/>
　當死然舎人怒以四月死者尚肥而王之體已瘦耳<lb/>
　又曰半年之前豈無方可治乎曰君不聞扁鵲之言<lb/>
<pb n="KR3e0096_WYG_016-55a"/>
　乎越人非能生死人也當生者越人能使之起耳且<lb/>
　疾之所在有四曰絡曰經曰府曰藏内經以府病尚<lb/>
　屬半死而藏病則絶不可活况其人藏色已外顯又<lb/>
　烏能治哉<lb/>
陸養愚治姚天池室素有腸紅症服山梔丹皮芩連凉<lb/>
　血之劑即止近因惱怒飲食遂患痞滿按之急痛大<lb/>
　便不行醫以丸藥下之大便已通按之不痛而胸膈<lb/>
　仍不舒飲食不進再以行氣投之痞脹不减而便血<lb/>
<pb n="KR3e0096_WYG_016-55b"/>
　大作三四日不止又以凉血投之血不止而反増嘔<lb/>
　惡身體㣲熱旬日間肌肉削其半脉之人迎沈而濇<lb/>
　氣口弦而急夫沈濇者血失也弦急者肝盛也肝盛<lb/>
　則脾虚而痞滿下血之症並作矣用參术歸芍芪草<lb/>
　枯薑阿膠數劑血止脹寛飲食漸進去枯薑加熟地<lb/>
　調理月餘而痊<lb/>
吕東莊治孫子川久患下血夏末忽滯下口渇不飲食<lb/>
　繼而體熱脉洪數曰若論滯下則諸症皆死候也今<lb/>
<pb n="KR3e0096_WYG_016-56a"/>
　在下血之後則不可盡責之滯下當變法治之先用<lb/>
　白术茯苓山藥神麴苡仁陳皮甘草等藥强其中以<lb/>
　綂血次用黄連澤㵼黄芩丹皮等藥以解鬱積之熱<lb/>
　後用熟地歸芍等藥以復其陰次第進之乃痊<lb/>
薛立齋治一婦人下血不已面色痿黄四肢長冷此中<lb/>
　氣下陷用補中益氣湯送四神丸數服而愈<lb/>
光祿張淑人下血煩躁作渴大便重墜後去稍緩用三<lb/>
　黄湯加大黄至四兩方應後又用三黄湯二十餘劑<lb/>
<pb n="KR3e0096_WYG_016-56b"/>
　而愈此等元氣百中一二<lb/>
韓地官之内脾腎素弱因飲食停滯服尅伐之劑自汗<lb/>
　身冷氣短喘急腹痛便血或用諸補劑皆不應乃用<lb/>
　人參炮附子各五錢二劑稍應却用六君子毎劑加<lb/>
　炮附子三錢四劑漸安又用前湯毎加附子一錢數<lb/>
　劑乃痊<lb/>
一婦人因怒胸痞飲食少思服消𨗳利氣之藥痰喘胸<lb/>
　滿大便下血用補中益氣加茯苓半夏炮薑四劑諸症<lb/>
<pb n="KR3e0096_WYG_016-57a"/>
　頓愈又用八珍加柴胡炒梔全愈<lb/>
通府薛允頫下血服犀角地黄湯等藥其血愈多形體<lb/>
　消瘦發熱食少裏急後重此脾氣下陷用補中益氣<lb/>
　加炮薑一劑而愈<lb/>
一男子便血過勞益甚飲食無味以六君子湯加黄芪<lb/>
　地黄地榆治之而愈<lb/>
一男子便血每春間尤甚且兼腹滿以除濕和血湯治<lb/>
　之而愈<lb/>
<pb n="KR3e0096_WYG_016-57b"/>
一男子素有温熱便血以槐花散治之而愈<lb/>
一婦人糞後下血面色痿黄耳鳴嗜卧飲食不甘服凉<lb/>
　血藥愈甚診之右闗脉浮而弱以加味四君子湯加<lb/>
　升麻柴胡數劑脾氣已醒兼進黄連丸數劑而愈大<lb/>
　凡下血服凉血藥不應必因中氣虚不能攝血非補<lb/>
　中升陽之藥不能愈切忌寒凉之劑亦有傷濕熱之<lb/>
　食成腸癖而下膿血者宜苦寒之劑以内疎之脉弦<lb/>
　絶澁者難治滑大柔和者易治也<lb/>
<pb n="KR3e0096_WYG_016-58a"/>
一男子糞後下血諸藥久不愈甚危診之乃濕熱用黄<lb/>
　連丸二服頓止數服而痊<lb/>
一男子糞後下血久而不愈中氣不足以補中益氣湯<lb/>
　數劑更以黄連丸數服血止又服前湯月餘不再作<lb/>
馬元儀治汪氏婦患便血症時適澡浴忽下血不已遂<lb/>
　汗出躁煩心悸恍惚轉側不安診得兩脈虚濇虚為<lb/>
　氣虚濇為隂傷人身陽根於隂隂附於陽兩相維倚<lb/>
　者也今隂血暴亡虚陽無偶勢必外越陽越則隂愈<lb/>
<pb n="KR3e0096_WYG_016-58b"/>
　無主其能内固乎當急固其氣氣充則不治血而血<lb/>
　自守矣先以參附理中湯繼以歸脾湯及大造丸平<lb/>
　補血氣而安<lb/>
蔣氏婦便血久不愈脈右虚微左弦摶此鬱結傷肝肝<lb/>
　病傳脾二臟營血不守以人參逍遥散和肝益脾二<lb/>
　劑右脈稍透症減一二欲速愈請用苦寒曰肝脾两<lb/>
　經為相勝之藏木旺則土虚苦寒之劑則重損其脾<lb/>
　惟此方益土之元可以柔木養肝之隂可以安土遂<lb/>
<pb n="KR3e0096_WYG_016-59a"/>
　守前方三十餘劑而痊<lb/>
陸氏續集騐方治下血不止量臍心與脊骨平於脊骨<lb/>
　上灸七壯即止如再發即再灸七壯永除其根目覩<lb/>
　數人有效余常用此灸人腸風皆除根神效無比然<lb/>
　亦須按其骨突處痠疼方灸之不疼則不灸也但便<lb/>
　血本因腸風腸風即腸痔不可分為三或分三而治<lb/>
　之非也<hi>醫説續編</hi>
盧州郭醫云趙俊臣帥合肥日其胥司馬機宜患酒毒<lb/>
<pb n="KR3e0096_WYG_016-59b"/>
　下血多至升斗服四物湯每料加炒焦槐花二兩如<lb/>
　常法煎服而愈<hi>同上</hi>
王嗣康為蔡昭先以厚朴煎治積年下血韓縣尉云乃<lb/>
　尊左藏服之頗效右用厚朴五兩<hi>用生薑五兩同搗開於銀石器内炒</hi>
　<hi>令紫色</hi>白术一兩大麥蘗神麴<hi>二味各一兩同炒紫色</hi>右為細末<lb/>
　白水麵糊為丸如梧桐子大疾作空心米飲下一百<lb/>
　丸平時三五十丸嗣康去腸胃本無血緣氣虚腸薄<lb/>
　自營衛滲入今用厚朴厚腸胃神麴麥蘗消酒食白<lb/>
<pb n="KR3e0096_WYG_016-60a"/>
　术𨗳水血自不作也<hi>醫説續編</hi>
立齋治張刑部德和便血數年舌下筋紫午後脣下赤<lb/>
　胃肺脉洪謂大腸之脉散舌下大腸有熱故舌下筋<lb/>
　紫又便血葢胃脉環口繞承漿脣下即承漿又午後<lb/>
　陰火旺故承漿發赤葢胃為本肺為標乃標本有熱<lb/>
　也遂以防風通聖散為丸治之而愈後每睡忽驚跳<lb/>
　而起不自知其故如是者嵗餘腦發一毒焮痛左尺<lb/>
　脉數此膀胱積熱而然以黄連消毒散數劑少愈次<lb/>
<pb n="KR3e0096_WYG_016-60b"/>
　以金銀花𤓰蔞甘草節當歸服月餘而平<lb/>
南昌鄧思濟傳便紅或因酒毒發者先用川連去鬚切<lb/>
　片酒炒細末一服三錢空心白酒調下忌葷腥一日<lb/>
　連服末後必腹痛去血愈多復用白芍一兩白术五<lb/>
　錢甘草三錢同炒揀開先用白芍煎湯服腹痛自止<lb/>
　後以白术甘草同煎服遂愈又一法以粳米三分糯<lb/>
　米七分煮粥空腹服遂愈此無他補胃氣則陽明調<lb/>
　所以便紅自除也<hi>廣筆記</hi>
<pb n="KR3e0096_WYG_016-61a"/>
蕭萬輿治陳克元年二十元氣虚寒面青白肢體頻冷<lb/>
　嘔痰飽脹小便清利患大便下血數月不痊脉沈伏<lb/>
　如無重按著骨方見蠕動曰脉症相符此藏氣虚寒<lb/>
　血脱也以十全大補湯去川芎白芍加熟附子炮薑<lb/>
　少佐升麻四劑便血頓止若以此屬熱妄投寒劑必<lb/>
　無幸矣<lb/>
朱孝亷明祉面色青黄初為感寒過飲薑湯患内熱脫<lb/>
　血服芩連寒劑即愈後因勞復發再服不納惟靜養<lb/>
<pb n="KR3e0096_WYG_016-61b"/>
　兩旬方瘥近因驚仍作倦怠増劇脉之六部皆沈緩<lb/>
　濡弱曰始受辛熱投以苦寒宜乎即愈但熱氣既消<lb/>
　而廣腸血竅尚未斂合故遇勞即發夫勞則傷脾脾<lb/>
　傷則不能統血致下陷循故竅而出此因於勞非由<lb/>
　於熱也今屢發而元氣愈虚惟至靜固中之劑庶可<lb/>
　耳以熟地為君參芪歸术為臣丹皮炙甘草知母茯<lb/>
　苓阿膠為佐引用升柴為丸與服仍兼飲加减歸脾<lb/>
　湯逾月諸症如失<lb/>
<pb n="KR3e0096_WYG_016-62a"/>
彭予白病脱血久不痊因積勞所致萬以為勞傷脾肺<lb/>
　即腎家伎巧亦為之竭矣問曰得無遇事過時而火<lb/>
　熱升燎首面乎曰政苦此耳屢服芩連清火之劑漫<lb/>
　不應脉之六部沈緩與六味加肉桂人參五味丸服<lb/>
　不數月沈疴頓痊<lb/>
乙丑嵗蕭寓楚中時適有僕婦每患便血投以臟連丸<lb/>
　隨服隨愈<lb/>
劉友善屬文病便血服香連丸經嵗不痊飲食如常抵<lb/>
<pb n="KR3e0096_WYG_016-62b"/>
　冬娶婦輟藥却愈次夏患痢且能健啖起居不倦投<lb/>
　香連丸四劑至夜發厥而死<hi>此症全屬肝火于此可見</hi>大都此症<lb/>
　服寒凉脾氣漸傷及娶親後精血日耗元氣不支故<lb/>
　遇厥即仆理可知也禍非旦夕有由來矣<lb/>
錢國賓治戴思雲妻得病年餘大便下血如腐或紫或<lb/>
　黑身體昏暈久病虚且損矣其脉沈伏滑滯脾部更<lb/>
　甚細思血脉病久當見芤虚數濇此痰脉也以𨗳痰<lb/>
　湯加九製大黄二三服愈<lb/>
<pb n="KR3e0096_WYG_016-63a"/>
蔣仲芳治徐萬夀年二十餘七月中下血不止遍醫不<lb/>
　效至十月初屢次昏暈事急矣診之右寸獨得洪數<lb/>
　是必實熱在肺傳於大腸也用麥冬花粉桔梗元參<lb/>
　黄芩山梔五味沙參服數劑而愈<lb/>
近見一症寒熱㣲渇胸滿㣲煩小便利大便稀而少狀<lb/>
　如雞糞其色黑蔣謂大便黒者血之瘀稀者中之寒<lb/>
　血瘀間寒積在下焦不得不下遂用當歸活血湯加<lb/>
　熟大黄温而行之下盡黑物而愈葢瘀血在下兼熱<lb/>
<pb n="KR3e0096_WYG_016-63b"/>
　者多兼寒者少故古人未有陳案此又出古法之外<lb/>
　也<lb/>
呉橋治婺源令君入城府乃病溲晝夜凡百行溲皆純<lb/>
　血欬逆絶食且昏沈醫者以為新痢也請宣之姚令<lb/>
　君曰毋然公止中道宿就近召呉醫乃可橋暮至六<lb/>
　脉沈㣲乃曰明府下元極虚誤下且不救甲夜進温<lb/>
　補一劑熟寐至夜分覺乃啜粥湯病去十七八驚自<lb/>
　語曰何速也試再診之曰明府母憂脉歸矣再劑而<lb/>
<pb n="KR3e0096_WYG_016-64a"/>
　起三劑乃歸<hi>太函集</hi>
程氏兄弟並溲血兄瘥弟劇則以弟逆橋入中庭必由<lb/>
　兄室見兄在室煩亂其言支離户外徐視之死氣黲<lb/>
　黲弟婦速橋未入則弟自卧内號咷橋坐而歎曰異<lb/>
　哉兩君子俱死矣然瘥者顧急則予望而知之劇者<lb/>
　顧緩則予聞而知之長君色有死徴次君聲有餘響<lb/>
　故也既而診之兄脉將絶病得之内重以誤下正陰<lb/>
　家人以為然病者始病而内重以故裡急後重乗之族<lb/>
<pb n="KR3e0096_WYG_016-64b"/>
　醫逓為之下急重乃通今絶水漿四肢逆冷法曰下<lb/>
　痢煩躁者死語言錯亂者死四肢厥冷者死水漿不<lb/>
　入者死四端皆在不治中夜兄死診其弟病視乃兄<lb/>
　為輕或當小愈第多嗜多怒亦必不終旬日溲血平<lb/>
　尋以過飽淫怒傷脾未㡬卒<hi>太函集</hi>
聶久吾表姪年三十初咳紅服滋養清凉而愈忽大便<lb/>
　下血曰血在下為順勿遽止之半月後用新製臟連<lb/>
　丸服之愈川連為末酒拌入猪大腸韭菜葢蒸爛搗<lb/>
<pb n="KR3e0096_WYG_016-65a"/>
　匀晒乾仍為末每連一兩入側柏葉炒當歸末各二<lb/>
　錢和匀米糊為丸梧桐子大空心温酒或白湯下二<lb/>
　錢五分<lb/>
　　便血<lb/>
趙正為室人年近四旬便血面黄肢腫凡補氣補血及<lb/>
　氣血兩補升提固澁凉血温中之劑莫不備嘗而所<lb/>
　服則歸脾為多均罕驗方書為糞前血其來近糞後<lb/>
　血其來逺今則二者皆有脉之闗前盛闗後衰且弦<lb/>
<pb n="KR3e0096_WYG_016-65b"/>
　且數曰此非脾不能統血也乃肝木挾火上乗於胃<lb/>
　血因之上逆以病人肺氣强不為嘔血反倒益入於<lb/>
　大腸而為便血故有時血先注渣滓後注則便前有<lb/>
　血有時渣滓先注血後注則便後有血有時渣滓前<lb/>
　後血俱注則便前後俱有血葢陽明為多氣多血之<lb/>
　府血去雖多而不甚困也第峻養其肝使不挾火上<lb/>
　逆血自止矣與生熟地熟地炭白芍棗仁杞子各五<lb/>
　錢炙甘草酒黄芩各五分川練肉一錢八劑全安<lb/>
<pb n="KR3e0096_WYG_016-66a"/>
　　溺血<lb/>
薛立齋治一婦人小便出血服四物蒲黄之類更加發<lb/>
　熱吐痰加芩連之類又飲食少思虚症蜂起肝脉弦<lb/>
　而數脾脉弦而緩此因肝氣風熱為沈陰之劑脾傷<lb/>
　不能統攝其血發生諸臟然也用補中益氣湯六味<lb/>
　地黄丸而痊<lb/>
陸養愚治費右塘室性執多怒初夏忽患小水不利陰<lb/>
　中腫痛且又溺血發熱時疫症盛行醫與解肌發表<lb/>
<pb n="KR3e0096_WYG_016-66b"/>
　不效脉之左闗沈弦而數右寸浮數而短曰此由心<lb/>
　火過旺時又火令肺金受傷失降下之權故小水不<lb/>
　利足厥陰肝脉合纂間繞纂後陰氣為肝經所絡之<lb/>
　地木氣有餘而寡於畏故壅腫而痛用人參麥冬知<lb/>
　母五味滋肺經而還其輸布之職黄連柴胡白芍滑<lb/>
　石青皮丹皮青黛㵼肝火而决其壅滯之氣數劑而<lb/>
　諸症痊<lb/>
張路玉治徐中翰夫人溺血兩月不止平時勞心善怒<lb/>
<pb n="KR3e0096_WYG_016-67a"/>
　有時惱怒則膈塞氣壅諸治罔效又進香薷飲一服<lb/>
　診之兩手闗尺皆弦細少力兩寸稍大而虚遂疏異<lb/>
　攻散方令其久服可保無虞若有惱怒間進沈香降<lb/>
　氣散一切凉血滋陰咸宜逺之别後更醫究不出參<lb/>
　术收功耳<lb/>
一徽商夏月過飲燒酒溺血或用辰砂益元散不效服<lb/>
　六味湯亦不效張用𨗳赤散三啜而愈有文學宋孝<lb/>
　先年七十餘溺血㸃滴濇痛諸藥不效服生料六味<lb/>
<pb n="KR3e0096_WYG_016-67b"/>
　亦不應云是壯嵗鰥居絶欲太早之故或令以菉豆<lb/>
　浸濕搗絞取汁㣲温日服一碗煮熱即不應也<lb/>
内弟顧元叔溺血溺孔不時痠疼溺則周身麻木頭旋<lb/>
　眼黑而手足心經脉絀急痠麻尤甚脉來弦細而數<lb/>
　兩尺搏堅與生料六味或加牛膝或加門冬服之輒<lb/>
　效但不時舉發以六味合生脉用河車熬膏代蜜丸<lb/>
　服而痊<lb/>
薛立齋治一婦人因怒尿血内熱作渇寒熱徃來胸乳<lb/>
<pb n="KR3e0096_WYG_016-68a"/>
　間作脹飲食少思肝脉弦弱此肝經血虚而熱也用<lb/>
　加味逍遥散六味地黄丸兼服漸愈又用八珍湯加<lb/>
　柴胡丹皮山梔而痊<lb/>
馬元儀治顧遜昭患溺血已三月或屢與升補不應診<lb/>
　其右脉虚澁無神右闗獨弦莖中作痛下多血塊形<lb/>
　色憔悴又多噯氣此肝脾積熱之侯也肝熱則陰火<lb/>
　不寧而陰血自動以血為肝藏所藏而三焦之火又<lb/>
　寄養於肝也故溺血莖中作痛等症作矣脾熱則濕<lb/>
<pb n="KR3e0096_WYG_016-68b"/>
　氣内壅而生氣不伸以脾為濕土之化而三焦之氣<lb/>
　又運行於脾也故時時噯氣形色憔悴之候生矣法<lb/>
　當益肝之陰則火自息利脾之濕則氣自和用生地<lb/>
　白芍熟黄萆薢丹皮甘草車前清熱利濕之劑左闗<lb/>
　漸平改用人參逍遥散佐萆薢車前調理半載痛定<lb/>
　濁止而安<lb/>
陳總領云余頃在章貢時年二十六忽小便後出血數<lb/>
　㸃不勝驚駭旋卻不疼如是一月若不飲酒則血少<lb/>
<pb n="KR3e0096_WYG_016-69a"/>
　終不能止偶有鄉兵告以市醫張康者常療此疾遂<lb/>
　呼之來供一器藥云是草藥添少蜜解以水面服而<lb/>
　愈既厚酬之遂詢其藥名乃鏡面草一名螺靨草其<lb/>
　色青翠所在石堦縫中有之<hi>良方</hi>
王執中云人有患小便出血者教酒與水煎苦蕒菜根<lb/>
　服即愈<lb/>
立齋治一男子尿血陰莖作痛服清心蓮子飲不應服<lb/>
　八正散愈盛以髪灰醋湯調服少愈更以斑龍丸而<lb/>
<pb n="KR3e0096_WYG_016-69b"/>
　平<lb/>
錢國賓治廣靈王初右足拐外患毒長八寸横四寸溺<lb/>
　血如婦人之經二月一來自長流至㸃滴約兩銅盆<lb/>
　日夜方止昏迷卧牀薑湯灌醒半月始坐病已二載<lb/>
　歴治罔效毎臨溺期府中怖甚脉沈細無力右手少<lb/>
　强經云男子久病右手脉盛者可治因立法内服升<lb/>
　提藥葢營行脉中衛行脉外氣引血行自歸經絡而<lb/>
　止外用雄黄兒茶乳香没藥血蝎各三錢麝香五分<lb/>
<pb n="KR3e0096_WYG_016-70a"/>
　硃砂二錢百草霜一錢五分共末以真蘄艾做條安<lb/>
　綿紙上散藥一錢搓成撚子長八寸以麻油蘸透在<lb/>
　無風處側卧患處朝上燃撚離瘡尺二許覺熱逺些<lb/>
　如冷近些日熏二次一撚作三次用内外分治溺血<lb/>
　竟止其瘡四月亦痊<lb/>
　<lb/>
　<lb/>
　<lb/>
<pb n="KR3e0096_WYG_016-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷十六<lb/>
</p>
<p>
</p>
  </div>
</body>
</text>
</TEI>
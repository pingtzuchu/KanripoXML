<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷三十四</head> <lb/>
    <p>
<pb n="KR3e0096_WYG_034-1a"/>
欽定四庫全書<lb/>
　續名醫類案卷三十四<lb/>
　　　　　　　　　　　　　錢塘魏之琇撰<lb/>
　　産難<lb/>
薛立齋云荆婦孟冬分娩艱難勞傷元氣産子已死用<lb/>
　油紙燃燒斷臍帶藉其氣以暖之俄頃忽作聲此兒<lb/>
　後無傷食作㵼之症可見前法之功不誣世用刀斷<lb/>
　臍帶子母致危者竟不知其由矣且穏婆又喜平日<lb/>
<pb n="KR3e0096_WYG_034-1b"/>
　常施小惠得其用心兼以安懷慰母懷故無虞耳一<lb/>
　穏婆云我止有一女正分娩時適當巡街御史行牌<lb/>
　取我視其室分娩女因驚嚇未産而死后見御史更<lb/>
　以威顔分付迨視産母胎難順而頭偏在一邊若以<lb/>
　手入推正可保順生周畏其威不敢施手但回稟云<lb/>
　此是天生天化非人力所能立俟其母子俱死<lb/>
張子和治一婦人年二十餘臨産召穏婆三人其二嫗<lb/>
　極拽婦之臂其一媪頭抵婦之腹更以兩手扳其腰<lb/>
<pb n="KR3e0096_WYG_034-2a"/>
　極力為之胎死於腹良久乃下兒亦如血乃稳媪殺<lb/>
　之也豈知𤓰熟自落何必如此乎其婦因之經脉斷<lb/>
　閉腹如刀剜大渴不止小便閟絶主病者禁水不與<lb/>
　飲口舌枯燥牙齒黧黒臭不可聞飲食不下昏憒欲<lb/>
　死張先以氷雪水恣意飲之約二升許病緩渴止<hi>近時</hi>
　<hi>耑科及庸手遇産后一以燥熱温補為事殺人如麻閲此宜稍知變通矣</hi>次以舟車丸通<lb/>
　經散前后五六服下數十行食大進仍以桂苓甘露<lb/>
　飲六一散柴胡飲子等調之半月獲安<lb/>
<pb n="KR3e0096_WYG_034-2b"/>
一婦人臨産召村嫗數人侍焉先産一臂出嫗不測輕<lb/>
　重拽之臂為之斷子死腹中其母面青聲冷汗漿漿<lb/>
　不絶時㣲喘張曰命在須臾針藥無極以壯繩以膏<lb/>
　塗其鈎令其母分兩足向外偃坐左右各一人脚上<lb/>
　立足次以鈎其死胎命一壯力婦倒身拽出死胎下<lb/>
　敗血五七升其母昏困不省待少頃以氷水灌之漸<lb/>
　嚥二日大醒食進次日四物湯調理數日方愈張常<lb/>
　曰産后無他事因侍嫗非其人轉為害耳<lb/>
<pb n="KR3e0096_WYG_034-3a"/>
凌漢章治吳江婦臨産胎不下者三日呼號求死凌針<lb/>
　刺其心針出兒應手下主人大喜問故曰此抱心生<lb/>
　也手針痛則舒取兒掌視之有針痕<hi>明史</hi>
　　按此二案與宋史龎安時一案彷彿大抵醫旣有<lb/>
　　名人益附會如近時呉門有享盛名者里人時向<lb/>
　　余道其神驗皆古人案中所載若以蟹治漆毒以<lb/>
　　土坑治香氣不一而足所謂俗語不實流為丹青<lb/>
　　者是也<lb/>
<pb n="KR3e0096_WYG_034-3b"/>
函齋治前太僕卿張君季媳年輕體壯孕必八個月而<lb/>
　生産必數日百苦而下兒生必週而夭再孕再産再<lb/>
　夭皆同乃謂后當生宜相聞明年又八個月坐草三<lb/>
　日不下忽憶前言飛輿相召中途逢驅車者云迎其<lb/>
　父母作永决計比至已夜分矣診之脈未離經人餘<lb/>
　殘喘穏婆在旁問之曰兒頭已抵産門不得出耳乃<lb/>
　急令安卧且戒勿擾與安胎藥明晨主人出笑而不<lb/>
　言問之曰好矣曰昨言兒頭已抵産門今若何曰不<lb/>
<pb n="KR3e0096_WYG_034-4a"/>
　見了大笑而别后過百二十日計十二足月生男今<lb/>
　八嵗矣始知前此皆生生取出以體壯年輕幸保母<lb/>
　命耳<hi>達生編</hi>
太學戴時濟弟媳一産三男母子俱殞一猶在腹今又<lb/>
　婢孕其腹膨脝頗患之比産先令安卧與加味川芎<lb/>
　湯每隔半日而産積日半生三子俱無恙<hi>仝上</hi>
陳氏婦産九日夜不下一息僅存聞有兔腦丸踵門求<lb/>
　藥問之亦曰頭逼産門不得出諭令安卧再來取藥<lb/>
<pb n="KR3e0096_WYG_034-4b"/>
　强而后去斷與芎歸湯明日生下母子兩全按此皆<lb/>
　産母用力逼令横在腹中豈有人倒懸十日而尚得<lb/>
　生者乎<hi>仝上</hi>
一婦産兒手出不得入穏婆礪刀以須急令安卧與大<lb/>
　劑芎歸湯徐徐托之手入明早生下母子兩全右臂<lb/>
　紫黒數月而后消<hi>仝上</hi>
孫文垣治姪元素内人難産夜半叩門起問何狀曰産<lb/>
　已及門不能下用力則胸膈間有物上衝痛不可忍<lb/>
<pb n="KR3e0096_WYG_034-5a"/>
　思頃之曰此必雙胎胞以分為一上一下也及户者<lb/>
　在下欲出在上者以用力而上衝故胸膈痛也勢亦<lb/>
　險矣治法必安上而下者乃可用力以産也即取益<lb/>
　元散一兩與之令以紫蘇湯送下藥甫進胸膈痛止<lb/>
　不逾時産二女母亦無恙或問曰益元散非産科急<lb/>
　劑何能取效如是曰紫蘇安胎下氣滑石滑以利氣亦<lb/>
　催生上品蓋醫者意也兹亦以意裁取之耳此法方<lb/>
　書無載記之以備采用<hi>妊婦案中治竹匠婦常以此方安胎</hi>
<pb n="KR3e0096_WYG_034-5b"/>
馮楚瞻之媳向患吐血下熱之症自受妊以來八味丸<lb/>
　加牛膝五味日服勿間<hi>此其孫所以百日内生癘症之由也案見小兒胎毒門</hi>
　及臨盆胞水已下而數未産脈之洪數而帶堅象此<lb/>
　陰道枯槁已極何能流通生育乎投以補養氣血催<lb/>
　生以藥脈候如故知為羣藥攻力不専乃單以熟地<lb/>
　三兩濃煎日進三次脈始洪緩而軟但坐蓐數日子<lb/>
　母俱困胎氣毫無運動下達之意象疑胎死矣再以<lb/>
　人參五錢煎湯一鐘細刮肉桂之最佳者錢許調服<lb/>
<pb n="KR3e0096_WYG_034-6a"/>
　之連進三劑乃生<lb/>
一婦難産五日后精神已竭六脈沉微懨懨一息腹中<lb/>
　毫不覺動下部腫極知母子俱困何能健運以出乃<lb/>
　與參茋歸芍姜桂白术牛膝温暖調補氣血之劑下<lb/>
　咽少頃腹中運動疼痛而産母子俱活<lb/>
歙有神醫常路遇舁櫬者櫬中血流出醫曰此尚活可<lb/>
　治也開視則彌月婦人顔色未改以針針其心遂産<lb/>
　一男手有針孔母子俱無恙其子至今尚存<hi>張氏巵言</hi>
<pb n="KR3e0096_WYG_034-6b"/>
張所望治婦人産一子忽叫痛欲絶舉家驚愕莫措所<lb/>
　望診之曰腹内尚存一子未下投一丹而子下母遂<lb/>
　甦<hi>錢塘縣志</hi>
張文仲治一婦一横産先出手諸般符藥不㨗乃以艾<lb/>
　灸其婦人右脚小指頭尖頭三壯炷如小麥大下火<lb/>
　立産<hi>醫說</hi>
髙道者不知何許人也得長桑君禁方當明初挾技遊<lb/>
　銀陽一日值柩于途諮之乃孕婦喪也道者驗其遺<lb/>
<pb n="KR3e0096_WYG_034-7a"/>
　衣血曰此猶未死耳啟棺視之一針遂甦俗驚道者<lb/>
　能起死人以比秦越人云<hi>江西通志</hi>
陸祖愚治髙濟亭室胎前惡阻或以清涼調治既而内<lb/>
　傷飲食消導太過元氣甚弱胎動欲産臨盆三日夜<lb/>
　方得分娩疲憊昏冒不知人事診之遍身冷汗口鼻<lb/>
　之氣有出無入寸闗無脈兩尺如絲不及服藥令壯<lb/>
　盛婦女對口接其出入之氣俟其氣之入而呵之次<lb/>
　用人參歸身熟地各一兩熟附四錢煎服加童便一<lb/>
<pb n="KR3e0096_WYG_034-7b"/>
　酒盃徐徐灌下四肢温和人事清爽連三劑便能飲<lb/>
　食此時若不先用接氣之法必俟藥熟不幾氣絶耶<lb/>
萬密齋治朱宅一婦女李氏常苦難産形頗壯性急少<lb/>
　食此氣滯也與一方枳壳甘草香附為主當歸川芎<lb/>
　白术陳皮佐之至八九個月内每月服三帖后生三<lb/>
　子甚快<lb/>
葉杏林治一婦人分娩甚易至四十外下血去多玉門<lb/>
　不開與加味川芎湯一劑更以活水無憂散斤許煎<lb/>
<pb n="KR3e0096_WYG_034-8a"/>
　熟時時飲之以助其血而産<lb/>
産婦坐草時取路傍舊草鞋一隻用鼻絡小耳繩燒灰温<lb/>
　酒調服如得左足者男右足者女覆者兒死側者有<lb/>
　驚自然理也似非切要之藥催生極驗<hi>得效方</hi>
王執中云貴人内子産后暴卒急呼其母為辦后事母<lb/>
　至為灸會隂及三陰交各數壯而蘇母蓋名醫女也<lb/>
　<hi>資生經</hi>
余素不信陰陽家言因召工牮屋或謂年月不利不聼<lb/>
<pb n="KR3e0096_WYG_034-8b"/>
　時荆婦娠身已九月及産一穏婆甚青年見勢不順<lb/>
　乃託故亟歸易其姑至視之曰此非可望生下欲全<lb/>
　母命非臠而出不可余亟令安卧勿怖以熟地四兩<lb/>
　杞子二兩當歸一兩煎百餘沸先飲一鐘再煎再飲<lb/>
　不及時許一女已死乃臍帶綰於項間所致幸母無<lb/>
　恙稳婆詫異而去婦人良方云凡有孕婦之家不宜<lb/>
　造次修治良有以也<lb/>
凌表姪婦年二十餘暑月臨蓐自旦及暮不得産體素<lb/>
<pb n="KR3e0096_WYG_034-9a"/>
　弱屢發暈迷悶時師診之以為挾痧不可服參漸危<lb/>
　急延余視無他乃腎氣不能作强肝虚不能疎洩又<lb/>
　血液枯涸致胎不易下耳與熟地二兩杞子一兩當<lb/>
　歸五錢曰服下即産矣已而果然次日覺惡露行少<lb/>
　飲沙糖老薑湯血行甚涌耑科以炮薑白术棗仁茯<lb/>
　神當歸白芍等不效反加自汗口苦小便熱濇煩躁<lb/>
　不眠再延診曰但以余前方加棗仁當歸愈矣一劑<lb/>
　而安余此方催生則用當歸止崩則用棗仁甚者杞<lb/>
<pb n="KR3e0096_WYG_034-9b"/>
　地俱倍之凡治百餘婦人無不神驗無力之家可代<lb/>
　人參且無后患古今諸方無出其右者<lb/>
　　産後<hi>胞衣不下</hi>
薛立齋治一産婦胞衣不下胸腹脹痛手不敢近用滚<lb/>
　酒下失笑散一劑惡露胞衣並下<lb/>
一産婦胞衣不下腹作痛手按痛稍減此氣虚而不能<lb/>
　送出户也用無憂散而下前症常詢諸穏婆云宜服<lb/>
　益母草丸或就以産婦頭髪入口作嘔胎衣自出其<lb/>
<pb n="KR3e0096_WYG_034-10a"/>
　胎衣不下者必死授與前法甚效<lb/>
吕東莊治陳氏婦半産胎衣不下連服行血催衣之藥<lb/>
　四劑㸃血不行胸痛瞀亂吕視之曰此脾失職也先<lb/>
　與黄茋一兩當歸一兩下咽而瞀亂頓減時有以準<lb/>
　繩女科中惡血阻不下及胞衣不下方書一本進者<lb/>
　上注某方經驗某方試效以示曰中有可用否曰一<lb/>
　無可用遂用大劑人參白术白芍黄茋歸身茯苓甘<lb/>
　草等藥一服而惡露漸至皆驚歎曰古方數十一無<lb/>
<pb n="KR3e0096_WYG_034-10b"/>
　可用凖繩一書真可廢也吕曰惡是何言王損菴醫<lb/>
　之海岱也顧讀書者自不察耳若唯以惡阻<hi>惡阻二字豈兩</hi>
　<hi>用耶</hi>及胞衣不下條中求合吾方宜其謬也試以血崩<lb/>
　及下血條中求之吾方可見矣蓋此病本氣血大虧<lb/>
　而致半産脾失統血之職水湮土崩衝决將至故生<lb/>
　瞀亂不為之修築而反加穿鑿是愈虚也吾正憂血<lb/>
　之下不止其不合也又何怪焉曰今從子法可得免<lb/>
　乎曰不能也穿鑿過當所決之水已離故道狂瀾壅<lb/>
<pb n="KR3e0096_WYG_034-11a"/>
　積勢無所歸故必崩急服吾藥第可固其隄使不致<lb/>
　蕩沒耳至第三日診尺内動甚曰今夜子時以前必<lb/>
　崩矣因留方戒之曰血至即服至黄昏果發如言得<lb/>
　無恙方即補中益氣加參茋各二兩也次用調補脾<lb/>
　腎之藥而愈<hi>胞衣二字却不重醒</hi>
薛立齋治一婦産后面赤五心煩熱敗血入胞胞衣不<lb/>
　下有冷汗思但去其敗血其衣自下遂用黒豆二合<lb/>
　炒透然后燒紅鐵秤錘同豆淬酒將豆淋酒化下益<lb/>
<pb n="KR3e0096_WYG_034-11b"/>
　母二丸胞衣從血而出餘症盡平<lb/>
陳良甫云有一親戚婦人産後胞衣不下血脹迷悶不<lb/>
　記人事告之曰死矣僕曰某収得趙大觀文局中真<lb/>
　花蕊石散在笥中漫以一帖贈之以童便灌之藥下<lb/>
　即甦胞衣與惡物旋即隨下乘興無恙<hi>良方</hi>
施介緐室人年三十餘忽有孕又孿生産后頗健能食<lb/>
　雞啖飯數日來漸發熱脹懣診之脈浮按滑疾沉按<lb/>
　結轖詢至惡露已一日不行謂為瘀也宜通之乃可<lb/>
<pb n="KR3e0096_WYG_034-12a"/>
　與生地牛膝益母紅花桃仁泥當歸尾丹參瓦楞子<lb/>
　畏不敢服延専科曰此年過壯而初産育氣血俱傷<lb/>
　屬虚也與焦术炮薑歸芍茯神棗仁等一劑熱益甚<lb/>
　再劑遂譫讝更一専科其説同其藥仿又二劑日夜<lb/>
　不眠昏狂不省人事時忽髙聲歌唱與傷寒陽明失<lb/>
　下無異再延診曰産數日惡露即停雖執途人而語<lb/>
　之亦必知為瘀滯若欲其生亟進前方可耳不得已<lb/>
　乃服黄昏進藥至夜分惡露始行黎明復下一物已<lb/>
<pb n="KR3e0096_WYG_034-12b"/>
　焦黒乃胞衣也蓋産時穏婆只収其一謂二人同胞<lb/>
　不知其一猶在腹也遂貽患乃耳胞去血行其病如<lb/>
　失然予初亦不知謂為胞未下也醫誠難哉<lb/>
　　産後<hi>隠疾即脱陰</hi>
薛立齋治一産婦陰脱便閉下墜形氣倦甚用十全大<lb/>
　補湯而上因怒仍脱重墜寒熱小便淋瀝用補中益<lb/>
　氣湯加山梔龍膽草一劑重墜減而小便利仍用前<lb/>
　湯去二味倍加升麻參茋而愈<lb/>
<pb n="KR3e0096_WYG_034-13a"/>
一産婦陰脱腫痛小便淋漓此因元氣甚虛而肝火旺<lb/>
　也用補中益氣湯加山梔車前子四劑而肝症悉退<lb/>
　仍用前藥去二味加茯苓小便利又用十全大補湯<lb/>
　而腫痛遂漸消<lb/>
一産婦元氣充實初産玉門不閉腫焮作痛小便不利<lb/>
　薛謂肝經濕熱壅滯欲以加味逍遥散加車前子牛<lb/>
　膝治之不信乃服十全大補湯腫痛益甚仍用前藥<lb/>
　更加澤㵼一劑而安<lb/>
<pb n="KR3e0096_WYG_034-13b"/>
一産婦陰脱腫痛脈又滑數欲作膿也薛用十全大補<lb/>
　湯四劑膿成又數劑而膿潰但小便頻數而患處重<lb/>
　墜痛盛此因元氣虚弱而下陷也又用補中益氣湯<lb/>
　數劑而愈<lb/>
一産婦素有肝火患陰蝕疳瘡内潰痒痛如蟲行狀食<lb/>
　少熱渇小水淋瀝用加味逍遥散加味歸脾湯兼服<lb/>
　間以蘆薈丸外以鶴虱草煎洗而愈<lb/>
龔子才治一産婦陰門痛極不可忍教用桃仁去皮尖<lb/>
<pb n="KR3e0096_WYG_034-14a"/>
　研如泥塗之即已<hi>散其瘀也</hi>一婦産后陰户極痒令其食<lb/>
　鹽一兩塗之即瘳<hi>去風熱也</hi>一婦産后腫大用呉茱萸煎<lb/>
　湯洗立愈<hi>辛以散之也</hi>
薛立齋治一婦胞衣不下努力太過致子宫脱出如猪<lb/>
　肚狀令用温湯浴之即以手捺子宫去其惡露仰卧<lb/>
　徐徐即入而安<lb/>
一婦人脱肛用補中益氣加味歸脾各百餘劑而愈後<lb/>
　因分娩復脱仍以前藥各二百餘劑始愈<hi>拙哉</hi>
<pb n="KR3e0096_WYG_034-14b"/>
李時珍治一婦産后子腸不収用萆蔴仁搗膏貼其丹<lb/>
　田一夜而上但用此膏病愈即宜掲去其提拔之力<lb/>
　最猛也又有用催生下胎用塗脚底亦宜即時洗去<lb/>
孫文垣治一僕婦因産難子宫墜出户外半月不収艱<lb/>
　于坐卧有醫令服補中益氣百帖需參二斤可愈乃<lb/>
　聼之孫謂此必産時受寒血凝滯不能収斂雖名陰<lb/>
　脱未必盡由氣虛下陷也觀其善飯大小便如常可<lb/>
　知矣授以一法價亷功省三五日可愈用未經水石<lb/>
<pb n="KR3e0096_WYG_034-15a"/>
　灰幹一塊重二三斤者又以韭菜二三斤煎湯置盆<lb/>
　中將幹灰投入灰開湯沸俟沸聲盡乃瀘去灰乘熱<lb/>
　坐盆上先熏后洗即以熱韭于患處揉挪蓋石灰能<lb/>
　散寒消瘀韭菜亦行氣消瘀一日洗一次三日果消<lb/>
　軟収入<lb/>
　　按子宫子腸有墜下損傷者有終身不能上如帶<lb/>
　　綬者要皆初時治之不得其法耳<lb/>
　　産後<hi>瘀滯</hi>
<pb n="KR3e0096_WYG_034-15b"/>
南濠陳鰲妻新産五六日患腹痛惡寒發熱醫曰此元<lb/>
　氣大虚正合丹溪云産后當大補氣血遂用人參大<lb/>
　劑入口痛劇面黒發喘而死殊不知丹溪以産後當<lb/>
　以大補氣血為主治雖襍症以末治之今陳氏之妻<lb/>
　因瘀血未盡而惡寒發熱不先去其瘀血驟施大補<lb/>
　是失丹溪主末二字之意矣主末者即標本之謂也<lb/>
　<hi>續醫説</hi>
吳孚先治楊氏婦産后一月半身以下忽腫脹臍突小<lb/>
<pb n="KR3e0096_WYG_034-16a"/>
　便不通或以五皮飲加車前牛膝治之不效吳曰先<lb/>
　經斷而后腫脹名曰血分<hi>分平聲</hi>且按少腹有塊如拳<lb/>
　知敗血尚結于胞門非温無以化之以薑桂佐行瘀<lb/>
　之劑下血如黒漆數升便利腫消<lb/>
孫文垣治温氏婦産后五十餘日右脇脹痛手不可近<lb/>
　<hi>非虚痛可知</hi>赤白帶下多如膿發熱便秘診之曰此惡露<lb/>
　未盡血化為膿宜急治之也常見數婦病此治不善<lb/>
　積久為毒有成腸癰者有内成毒從腰俞出者皆瘀<lb/>
<pb n="KR3e0096_WYG_034-16b"/>
　血為患也急用澤蘭葉山查五靈脂消惡露為君川<lb/>
　芎當歸茯苓白芷為臣益母為佐香附青皮為使外<lb/>
　與當歸龍薈丸潤大便使熱從之去服后次日腹脇<lb/>
　皆寛痛亦止又食葷與雞子復作痛但不如前之盛<lb/>
　與保和丸用山查煎湯送下三錢遂愈<lb/>
潘印川子室年二十五因難産傷力繼以生女拂意后<lb/>
　又女死悲戚即時暈厥洎醒神思眯昧手足瘛瘲目<lb/>
　上視孫至因瘛瘲不能胗脈細詢之自産后惡露絶<lb/>
<pb n="KR3e0096_WYG_034-17a"/>
　無時有女醫在旁與人參大嚼及獨參湯并粥襍進<lb/>
　蓋參與粥皆壅膈上故神昏瘛瘲不已也教以手探<lb/>
　喉中乃隨手吐出痰飲粥食盈盆瘛瘲方定以川芎<lb/>
　山查澤蘭葉陳皮半夏茯苓香附進之稍得睡不虞<lb/>
　女醫又私與補藥子丑時陡然狂亂人皆異之目為<lb/>
　神附禱禳無已曰此惡露不盡乃畜血如見鬼之症<lb/>
　非真有神物相附也<hi>此時何不明言女醫之失</hi>徐以正言叱之即<lb/>
　緘默斷繼以清魂散加滑石童便與之天明小便乃<lb/>
<pb n="KR3e0096_WYG_034-17b"/>
　行狂亂皆定既而女醫欲要功又以藥進則狂亂如<lb/>
　前再與川芎一錢五分當歸四錢澤蘭益母各一錢<lb/>
　臨服加童便連進二帖不效此必胸中有痰作滯故<lb/>
　藥力不行即用前劑大加山查惡露一行神思即静<lb/>
　睡片時手足微動或以掌批其面或以手槌其胸昏<lb/>
　亂不息診其脈近虚早間面紅而光申酉時面色白<lb/>
　此血行火退當補矣與人參川芎澤蘭各一錢當歸<lb/>
　山查各二錢茯苓陳皮各八分卷荷葉一片煎熟調<lb/>
<pb n="KR3e0096_WYG_034-18a"/>
　琥珀末五分服半時許噯氣二聲此清陽升而濁陰<lb/>
　降矣自是惡露微行大便亦利飲食漸進而安<lb/>
　　細閲是案其得肯綮處全在知惡露未行及誤服<lb/>
　　人參兩著至其用藥亦只見症治症而已<lb/>
髙鼓峰治一婦人産后惡露不盡至六七日鮮血奔注<lb/>
　發熱口渇脇痛狂叫飲食不進或用四物湯調理或<lb/>
　用山查青皮延胡黄芩等藥卒無一效脈之洪大而<lb/>
　數此惡露未盡留泊血海凡新化之血皆迷失故道<lb/>
<pb n="KR3e0096_WYG_034-18b"/>
　不去畜利瘀則以妄為常曷以禦之遂以醋製大黄<lb/>
　一兩生地黄一兩桃仁泥五錢乾漆三錢濃煎飲之<lb/>
　或曰産后大虚藥毋過峻否曰生者自生去者自去<lb/>
　何虛之有第急飲之果熟寐半夜次早下黒血塊數<lb/>
　升諸病如失矣復用補中益氣而安<lb/>
薛立齋治一産婦患惡露不下服峻懭之劑惡露隨久<lb/>
　而昏憒以手䕶其腹薛曰此脾氣復傷作痛故用手<lb/>
　䕶也<hi>虚痛喜按</hi>以人參理中湯加肉桂二劑補之而愈<lb/>
<pb n="KR3e0096_WYG_034-19a"/>
　　按産后惡露不下有二一則瘀滯宜行一則血虚<lb/>
　　宜補予常治數人皆二三日而止察其人果虚一<lb/>
　　以大劑營而愈<lb/>
陸肖愚治謝四府如夫人分娩旬餘忽臂下微微作痛<lb/>
　或謂血虚用大料芎歸十劑而痛不減又謂補血當補<lb/>
　氣陽生則陰長加參茋五六劑而痛益劇脈之六部<lb/>
　沉弦而左闗尺更緊詢之止左邊近肛門一㸃痛耳<lb/>
　問痛處熱否曰極熱曰此氣血不足而痛也乃産后<lb/>
<pb n="KR3e0096_WYG_034-19b"/>
　敗血凝滯于肝經臀乃肝經所絡之地治而注之不<lb/>
　急治久必成毒當行血海之瘀滯解經絡之藴結庶<lb/>
　可消耳不信更醫仍以八物湯投之一日痛處頓腫<lb/>
　又過寒凉解毒之品致瘡口不収大便作泄飲食不<lb/>
　進肌肉半削再診脈微細如蛛絲按之猶覺有神曰<lb/>
　今宜大補矣乃用四君加茋桂附數劑㵼止食進又<lb/>
　加當歸熟地約十劑成痂而愈<lb/>
一産婦惡露不行瘀塞溺道小便不利遍身浮腫喘急<lb/>
<pb n="KR3e0096_WYG_034-20a"/>
　不得卧用牛膝膏治之愈丹皮大黄當歸桂心桃仁<lb/>
　蒲黄元胡香附瞿麥川芎麝香先用土牛膝三兩水<lb/>
　五碗煎減半入上藥煎大黄<lb/>
孫文垣治程達庵之媳産半月而腿疼専科曰虚與八<lb/>
　珍湯十日疼益盛疼虚甚熱<hi>非虚可知</hi>謂曰慎勿認虛認<lb/>
　風此産后敗血凝滯血海流于經絡不急治則瘀無<lb/>
　從出久必化膿成毒或為腸癰今腿疼是其候也不<lb/>
　信復延専科曰風也但丹溪云産后當大補氣血雖<lb/>
<pb n="KR3e0096_WYG_034-20b"/>
　有它症從末治投十全大補痛轉劇大發寒熱小腹<lb/>
　近胯紅腫出膿外科又與収口太早腰俞復發一毒<lb/>
　腫痛寒熱如初十日後大潰濃而不収口精神委頓<lb/>
　肌肉陡削飲食不進惡心惡寒奄奄一息診之六脈<lb/>
　需大無力清水無濃曰熱亟矣速為保脾與人參白<lb/>
　术各五錢甘草乾薑附子各一錢黄茋三錢白芷桂<lb/>
　心各五分外科曰白术作膿恐不可服曰膿不死人<lb/>
　飲食不進則死人也四帖神氣回飲食進症減膿成<lb/>
<pb n="KR3e0096_WYG_034-21a"/>
　改用參苓白术散調理一月而安<lb/>
朱丹溪治一婦人年十八難産七日後産大便泄口渇<lb/>
　氣喘面紅有紫班小腹脹痛小便不通用牛膝桃仁<lb/>
　當歸木通滑石甘草白术陳皮茯苓紅花煎湯調益<lb/>
　母膏不減後以杜牛膝煎濃一碗飲之至一更許大<lb/>
　利下血一桶小便通而愈<hi>心法</hi>
繆仲淳治莊斂之次女産后惡露未浄至夜發熱脾胃<lb/>
　却弱腰腹大痛時師謂産后氣血俱虛投以人參當<lb/>
<pb n="KR3e0096_WYG_034-21b"/>
　歸諸補劑轉劇咸慮其成蓐勞也診之謂不數帖即痊<lb/>
　矣用白芍扁豆杜仲各三錢紅麴蘇子車前各二錢<lb/>
　萸肉麥冬青蒿各四錢橘紅乾葛各錢半炙草八分<lb/>
　牛膝五錢黒豆八錢澤蘭一錢十劑而惡露浄發熱<lb/>
　已腹痛亦止但腰痛未盡除脾胃尚未健改用白芍<lb/>
　山查橘紅麥芽石斛扁豆沙參各三錢砂仁杜仲萸<lb/>
　肉各二錢五味一錢炙甘五分牛膝五錢蓮肉四十<lb/>
　粒十餘劑脾胃亦健而全愈<lb/>
<pb n="KR3e0096_WYG_034-22a"/>
來天培治王正權室人産后十餘日患寒熱腹痛目赤<lb/>
　而濇羞明疼痛診之脈沉而濇詢其惡露未盡知停<lb/>
　瘀為患以當歸川芎桃仁紅花甘菊生地丹皮銀花<lb/>
　連翹蟬退清火行瘀驅風等劑六帖而痊<lb/>
薛立齋治一婦産後四肢浮腫寒熱往來蓋因敗血流<lb/>
　入經絡滲入四肢氣喘咳𠻳胸膈不利口吐酸水兩<lb/>
　脇疼痛遂用旋覆花湯微汗漸解頻服小調經散用<lb/>
　澤蘭根煎湯調下腫氣漸消<hi>未選入</hi>
<pb n="KR3e0096_WYG_034-22b"/>
一産婦腹脹或用抵當湯敗血已下前症益甚小腹重<lb/>
　墜似欲去后此脾氣虚而下陷用補中益氣加炮薑<lb/>
　温補脾氣重墜如失又用六君子湯而安歸脾湯調<lb/>
　理而愈<hi>仝上</hi>
　　産後<hi>癥瘕</hi>
薛立齋治一産婦腹中似有一塊或時作痛而轉動按<lb/>
　之不通<hi>便非實積</hi>面色痿黄痛則絞白脈浮而濇此肝氣<lb/>
　虚而血弱也不信乃服破血行氣痛益盛轉動無常<lb/>
<pb n="KR3e0096_WYG_034-23a"/>
　又認為血鱉専用破血祛逐之藥痛攻兩脇肚腹尤<lb/>
　甚益信為鱉確服下蟲等藥去血甚多形氣愈虚肢<lb/>
　節間各結小核隠于肉裡以為鱉子畏藥而走于外<lb/>
　薛云肝藏血而養諸筋此因肝血復損筋涸而攣結<lb/>
　耳蓋肢節胸項皆屬肝胆部分養其脾土補金水以<lb/>
　滋肝血則筋自舒遂用八珍湯逍遥散歸脾湯加減<lb/>
　調治而愈<lb/>
一産婦小腹作痛有塊脈芤而濇以四物加元胡索紅<lb/>
<pb n="KR3e0096_WYG_034-23b"/>
　花桃仁牛膝木香治之而愈<lb/>
　　産後<hi>血崩</hi>
薛立齋治一産婦血崩小腹脹痛用破氣行血之劑其<lb/>
　崩如涌四肢不収惡寒嘔吐大便頻㵼用六君炮薑<lb/>
　四劑稍愈又十全大補三十餘劑全安<lb/>
一産婦血崩因怒其血如涌仆地口噤目斜手足抽搐<lb/>
　此肝經血耗生風用六味丸料一劑諸症悉退但食<lb/>
　少晡熱佐以四君柴胡丹皮而愈<lb/>
<pb n="KR3e0096_WYG_034-24a"/>
孫文垣治黄氏婦産未彌月醉犯房事血來如崩發熱<lb/>
　頭暈大小便俱熱六脈洪大以竹茹蒲黄白芍各一<lb/>
　錢香附茯苓側栢葉各七分甘草炮薑艾葉各三分<lb/>
　血止大半腰猶脹痛下午胸膈飽悶改以川芎五分<lb/>
　當歸茯苓補骨脂蒲黄香附各八分薑炭甘草各一<lb/>
　分陳皮七分人參一錢而愈<lb/>
吕東莊治從子在公婦半産惡露稀少胸腹脹甚脈之<lb/>
　濡數當重用參茋不然必崩因力艱未服已而果崩<lb/>
<pb n="KR3e0096_WYG_034-24b"/>
　潰不止下血塊如拳如椀者無數神氣昏憒兩足厥<lb/>
　冷至小腹兩手厥冷至肩額鼻俱如氷頭上汗如油<lb/>
　旋拭旋出按其脈至骨不得見乃投大劑補中益氣<lb/>
　湯加人參一兩未效<hi>如無一兩之參單服補中益氣湯則立脱矣不可不知</hi>急<lb/>
　用人參一兩附子一兩炮薑二錢濃煎灌之至暮漸<lb/>
　減戒曰俟其手足温即停藥至三鼓手足盡温崩亦<lb/>
　止家人忌戒又煎前進之比曉視之脈已出而無倫<lb/>
　痰忽上涌㸃水不能飲入口即吐嘔并獨參湯不能<lb/>
<pb n="KR3e0096_WYG_034-25a"/>
　下曰過劑所致也即投生地黄五錢熟地黄一兩當<lb/>
　歸白芍枸杞各三錢甘草一錢濃煎與飲病者意參<lb/>
　飲尚吐况藥乎不肯服乃强之曰試少飲必不吐進<lb/>
　半甌殊安遂全與之盡藥而痰無半㸃神氣頓清矣<lb/>
　午后體發熱曰此血虚熱恒理也復用十全大補調<lb/>
　理而痊<lb/>
張飛疇治陳子厚媳八月間因産不順去血過多産后<lb/>
　惡露稀少服益母湯不行身熱汗出産科用發散行<lb/>
<pb n="KR3e0096_WYG_034-25b"/>
　血更劇自用焦糖酒一椀遂周身絡脈箠楚難堪惡<lb/>
　露大下昏沉戴眼汗出如浴但言心痛不可名狀<hi>即殺</hi>
　<hi>血心痛也</hi>此去血過多心失其養故痛肝主筋為藏血之<lb/>
　地肝失其榮故脈絡箠楚不堪且汗為産后之大禁<lb/>
　非急用人參恐難挽也用四君合保元湯加白芍五<lb/>
　味一劑汗止因其語言如祟疑為瘀血未盡更欲通<lb/>
　利曰音怯無神此屬鄭聲且腹不疼痛瘀何從有此<lb/>
　神氣散亂不収之故前方入棗仁龍齒諸症悉平后<lb/>
<pb n="KR3e0096_WYG_034-26a"/>
　服獨參湯至彌月而安<lb/>
薛立齋治一産婦月經不調内熱燥渇服寒涼之劑其<lb/>
　血如崩腹痛寒熱作嘔少食用六君子二十餘劑諸<lb/>
　病悉愈以加味逍遥散調理而安<lb/>
一産婦月經年餘不通内熱晡熱服分氣丸經行不止<lb/>
　惡寒作渇食少倦怠胸滿氣塞朝用加味逍遥散夕<lb/>
　用四君子湯月許諸症悉愈佐以八珍湯兼服兩月<lb/>
　而愈<lb/>
<pb n="KR3e0096_WYG_034-26b"/>
馬元儀治金氏婦産后一月血來不已厥逆自汗不止<lb/>
　或與養血補陰不效診之兩尺空大無神曰褚氏有<lb/>
　云血雖陰類運之者其陽和乎今厥逆自汗脈大無<lb/>
　根為脾腎之真陽内弱故血無所附而溢所謂陽虚<lb/>
　陰必走也法當大補真陽以攝虚陰若養血補陰恐<lb/>
　血未必生而轉傷陽氣則陰血愈不守矣以人參三<lb/>
　兩白术一兩附子三錢茯苓炙甘各一錢一劑知二<lb/>
　劑已數劑精神勝常矣<lb/>
<pb n="KR3e0096_WYG_034-27a"/>
繆仲淳治賀函伯乃正小産后陰血暴崩作暈惡心牙<lb/>
　齦浮腫喉嚨作痛日夜叫號不絶曰此因失血過多<lb/>
　陰氣暴虧陽無所附火空則發故炎上胸中覺煩熱<lb/>
　所謂上盛下虚之候也法當降氣氣降則火自降矣<lb/>
　火降則氣歸元而上焦不煩熱齒齦腫消喉嚨痛止<lb/>
　陽交于陰而諸病自已耳用蘇子研青蒿子各二錢<lb/>
　半麥冬白芍鱉甲牛膝生地枸杞各四錢五味五分<lb/>
　棗仁五錢續斷橘紅各二錢枇杷葉三片河水煎加<lb/>
<pb n="KR3e0096_WYG_034-27b"/>
　童便一大㮎鬱金汁十二匙空心服時進童便一㮎<lb/>
許竹溪夫人年三十餘産後自巳至酉血暴下如注呵<lb/>
　欠連連遂目閉口張面色青慘白悴汗出不止髪根<lb/>
　盡濕六脈全無勢欲脱矣其初亦以童便灌之韭醋<lb/>
　熏之殊不應乃用熟地二兩杞子棗仁各一兩令煎<lb/>
　湯候藥至投入不待稠濃即徐徐灌之才盡一鍾汗<lb/>
　止目開口閉漸知人事再與之血止而睡醒後進粥<lb/>
　次日仍以前方令日服一劑四日全瘳當其亟于診<lb/>
<pb n="KR3e0096_WYG_034-28a"/>
　也時方與人㑹飲擲杯而往疏方而返坐有業醫者<lb/>
　數人詢其症咸曰猶與藥乎用何方曰與某某咸詫<lb/>
　笑曰君真買乾魚放生也咎將隨任余笑而不言<lb/>
宋申甫室人妊數月時長夏歸寧母家召醫診之以為<lb/>
　經阻也投破瘀辛熱之劑四帖遂半産血行如㵼亟<lb/>
　余診至則大汗淋漓脈將脱矣伏几上去牀數步不<lb/>
　能就寢以血行之猛也時唯親戚朱某在乃屬其母<lb/>
　煮水待藥煎百餘沸即與服再煎再與不及稠濃也<lb/>
<pb n="KR3e0096_WYG_034-28b"/>
　急偕朱就近鋪買熟地四兩杞子棗仁炒各二兩如<lb/>
　法服立瘥<lb/>
張建東室人年三十餘妊娠五月素有肝病偶不快隣<lb/>
　醫與荆防廣木香砂鬱金元胡之類五劑遂見紅腰<lb/>
　腹痠墜氣促面紅診之脈不接續曰胎已難保第與<lb/>
　滋養二陰以防其崩耳其産必在子夜若待崩而延<lb/>
　診服藥恐緩不及事先疏方與之熟地二兩杞子一<lb/>
　兩棗仁一兩令察其面若加赤氣若加喘血必暴下<lb/>
<pb n="KR3e0096_WYG_034-29a"/>
　宜急飲之至時一一如言果獲無事次日就前方減<lb/>
　半入人參一錢二劑而痊后數年復孕因肝虚發厥<lb/>
　余用生地杞子一劑不敢服遂至變症百出産后上<lb/>
　咳下利余與杞子生地沙參麥冬病少退次日仍前<lb/>
　方告以必蔞仁乃可以服參术薑附既多熱鬱甚非<lb/>
　此莫能解也遂不復邀后聞其日進參茋术附卒致<lb/>
　不起人之生死豈皆命乎<lb/>
　　産後<hi>血迷</hi>
<pb n="KR3e0096_WYG_034-29b"/>
張子和治一婦産后第六日血迷用涼膈散二兩四物<lb/>
　湯三兩朴硝一兩都作一服大下紫黒水其人至今<lb/>
　肥健<hi>即末句推之則其人素常肥健可知故可用如此藥</hi>
柴嶼青治侍御李符千大令媳半産大汗發暈昏不知<lb/>
　人<hi>即血迷也</hi>他醫立方俱不敢服符千乃徒步邀視先令<lb/>
　其以韭葉斤許搗爛用好醋炒之乘熱熏鼻少甦用<lb/>
　清魂散加童便黄酒服之調理旬日而安<lb/>
薛立齋治一婦因産后飲酒惡露甚多患血暈口出酒<lb/>
<pb n="KR3e0096_WYG_034-30a"/>
　氣此血得酒熱而妄行虚而作暈也以佛手散加煨<lb/>
　甘葛二錢一劑而痊酒性慓悍入月及産后不宜飲<lb/>
　恐致前症産室人衆氣熱喧嚷亦致此症<lb/>
梅師治産后餘血不盡上冲心脹悶腹痛以藕汁二升<lb/>
　飲之愈<lb/>
薛立齋治一産婦患惡露上攻昏憒口禁冷汗不止手<lb/>
　足厥逆用六君子加附子一錢以迴其陽二劑頓甦<lb/>
　又以十全大補湯養其氣血而安<lb/>
<pb n="KR3e0096_WYG_034-30b"/>
一産婦患前症手不敢近用失笑散一服下瘀血而愈<lb/>
　次日腹痛下利用十全大補而安<lb/>
一産婦患前症用大黄等藥其血雖下復患頭痛發熱<lb/>
　惡寒次日昏憒自以兩手堅䕶其腹不得診脈視其<lb/>
　面色青白此脾氣虚寒而痛也用六君子加薑桂而<lb/>
　痛止又用八珍加薑桂調理而安<lb/>
王執中曰産后血暈寒熱往來或血搶心惡疾也予閲<lb/>
　食療本草見有用鹿角燒為末酒調服日夜數服驗<lb/>
<pb n="KR3e0096_WYG_034-31a"/>
　者偶家有婦人患此令服此神效因教他人婦服皆<lb/>
　驗但以産后未可飲酒以童子小便調服耳最忌服<lb/>
　利藥<hi>資生經</hi>
　　産後<hi>血虚</hi>
楊乘六治許氏婦産后動怒寒熱往來脇痛口苦<hi>肝火病其</hi>
　<hi>狀如瘧盖胆為肝府肝病則膽亦病矣</hi>漸次發熱晡熱醫用風藥混加<lb/>
　表散腹左忽増一塊匾大如掌日夜作痛或疑寒凝<lb/>
　或疑食滯或疑瘀畜或疑痞積雜治之病益甚食減<lb/>
<pb n="KR3e0096_WYG_034-31b"/>
　肌瘦脈之右闗弦洪左闗弦數面色黒瘦舌色淡黄<lb/>
　而乾症乃怒氣傷肝肝經血少而燥痛也蓋肝居胃<lb/>
　左本藏血者也血足則其葉軟而下垂血虧則其葉<lb/>
　硬而横舉内與胃相磨外與肌相逼能不隠而痛乎<lb/>
　凡性燥多怒者往往患此而婦女尤多庸妄不知誤<lb/>
　用香燥銷尅之劑枉殺者不知凡幾良可歎也以滋<lb/>
　水清肝飲四劑塊消痛止繼用歸脾湯去木香加白<lb/>
　芍丹皮山梔間服十餘劑而痊<hi>必用歸脾収場吾知其守而未化也</hi>
<pb n="KR3e0096_WYG_034-32a"/>
許氏婦産后發熱或時作寒頭痛體倦醫與疎邪降火<lb/>
　煩渇不食楊診之其脈浮取似數重按則芤左手尤<lb/>
　甚唇舌皆白面無血色用十全大補湯加炮薑或曰<lb/>
　如此大熱而用薑桂何也曰陽在外為陰之衛陰在<lb/>
　内為陽之守兩相依附者也今産后陰血大虧虚陽<lb/>
　無附浮散于外而為熱非引浮散之陽歸于柔陰其<lb/>
　熱不退<hi>却不盡然</hi>故用温補血氣之劑欲其補以収之也<lb/>
　又曰薑桂味辛而散何云補以収之耶曰桂逢陽藥<lb/>
<pb n="KR3e0096_WYG_034-32b"/>
　固能汗散若逢血藥即為温行薑之為用生則開肌<lb/>
　發汗熟則温中散寒至炮黒則入血且能引氣藥以<lb/>
　入血分而生新血故以大補為主以之為佐使陰得<lb/>
　陽生則熱自除耳四劑果熱退身涼十餘劑諸症悉愈<lb/>
　　凡産后症多屬陰虚血少第以二地二冬杞子一<lb/>
　　切養榮之劑無不立愈若氣血兼補雜以薑附剛<lb/>
　　劑非擔延時日即貽病者后患臨症者宜審之<lb/>
柴嶼青治錢璵沙官侍御時其夫人産后三日惡露甚<lb/>
<pb n="KR3e0096_WYG_034-33a"/>
　少而色白唇燥口乾身熱<hi>與前案唇舌皆白面無血色同</hi>擬用參璵<lb/>
　沙以産后不宜用補為疑柴曰果有外感自别有治<lb/>
　法今症屬不足舍此必致貽患不可用參之説此不<lb/>
　知醫者及女流之見也遂投人參當歸散加好桂一<lb/>
　錢次日口潤生津調理半月而痊<lb/>
陸祖愚治聶巡司子婦産后百餘日大腸燥結虚火上<lb/>
　衝便血腸鳴腹滿短氣内外皆熱半月不能進飲食<lb/>
　或與養血清火愈甚診得兩浮洪而數按之無神脾<lb/>
<pb n="KR3e0096_WYG_034-33b"/>
　腎兩脈更覺空虚乃産后元氣耗散真陰不足而非<lb/>
　實熱也用八味丸清晨淡鹽湯送三錢用四君加歸<lb/>
　芍麥冬知母蓮肉作煎劑數服諸症少緩后以補中<lb/>
　益氣加白芍麥冬一月瘳<lb/>
馬元儀治陸氏婦産未一月因起居微觸便血三日遂<lb/>
　徹夜不寐此新産去血過多虚而益虚也凡有所觸<lb/>
　必傷其肝肝傷而血溢則氣亦不守矣氣虚血弱心<lb/>
　神無養故目為之不瞑又與歸脾大劑用參至一兩<lb/>
<pb n="KR3e0096_WYG_034-34a"/>
　加鹿茸三錢兩月而愈<lb/>
許竹溪室人産后數日發熱自汗面赤頭痛惡食不眠<lb/>
　惡露雖極少而淡腹時脹痛脈則洪大而數曰此血<lb/>
　虚也腹脹面赤其熱欲崩宜峻補或問故曰面赤者<lb/>
　陽上越也腹脹者陰下陷也陽上飛則陰下走勢所<lb/>
　必然與熟地一兩杞子棗仁各五錢一劑次日小腹<lb/>
　之右忽有塊如槃且硬按之痛甚于是疑為瘀而誤<lb/>
　補欲更張幸病人素服予藥姑再延診曰其塊驟起<lb/>
<pb n="KR3e0096_WYG_034-34b"/>
　即大如槃雖瘀滯亦無如是之甚也此正肝脾失血<lb/>
　燥而怒張得補猶然否則厥而崩矣今脈大漸斂面<lb/>
　赤漸退非藥之誤乃藥之輕也令前方加倍再入炒<lb/>
　白芍五錢灸甘草一錢一服塊漸平再服塊如失前<lb/>
　方減半數劑諸症全安此症若作瘀治斷無幸矣<lb/>
　<lb/>
　<lb/>
　續名醫類案卷三十四<lb/>
</p>
<p>
</p>
  </div>
</body>
</text>
</TEI>
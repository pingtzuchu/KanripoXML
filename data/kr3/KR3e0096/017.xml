<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷十七</head> <lb/>
    <p>
<pb n="KR3e0096_WYG_017-1a"/>
欽定四庫全書<lb/>
　續名醫類案卷十七<lb/>
　　　　　　　　　　　　　錢塘魏之琇撰<lb/>
　　癱瘓<lb/>
竇材治一人病半身不遂先灸闗元五百壯一日二服<lb/>
　八仙丹五日一服換骨丹覺患處汗出來日病減四<lb/>
　分一月全愈再服延夀丹半斤保元丹一斤五十年<lb/>
　病不作千金等方不灸闗元不服丹藥惟以尋常藥<lb/>
<pb n="KR3e0096_WYG_017-1b"/>
　治之雖愈難久<lb/>
一人患左半身不遂六脈沉細無力竇曰此必服峻利<lb/>
　之藥損其眞氣故脈細沉病者云前月服捉虎丹吐<lb/>
　涎二升此後稍輕但未全愈耳竇歎曰中風本因元<lb/>
　氣虚損今服吐劑反傷元氣目下雖減不數日再作<lb/>
　不復救矣不十日果大反復求治雖服丹藥竟不能<lb/>
　起<lb/>
余嘗行衡州道中遇醴陵尉自衛陽方囘以病歸問其<lb/>
<pb n="KR3e0096_WYG_017-2a"/>
　得疾之由曰某食猪肉入山既深無肉可以食偶從<lb/>
　者食穿山甲肉因嘗數臠舊有風疾至是復作今左<lb/>
　手足廢矣因以匣中風藥遺之後半月聞其人頓愈及<lb/>
　至永州觀圖經曰穿山甲不可殺於隄㟁血一入土<lb/>
　則隄㟁不可復塞蓋能透地脈也如此尉因誤食致<lb/>
　病而旬日痼疾盡愈亦可怪也今人用以通婦人脈<lb/>
　甚騐<hi>醫説</hi>
萬鎡家貧折字度日得末疾以帛絡臂于項左手執杖<lb/>
<pb n="KR3e0096_WYG_017-2b"/>
　而行服藥不效一日遇吕純陽謂曰汝少饒今濇怒<lb/>
　盛於肝以致生火其如雷撃風旋二氣不合是以火<lb/>
　不生土而土焦土不生金而金鑠金不尅火火反尅<lb/>
　之子孫拂意方致汝蹶血氣停滯於脈絡乃致如此<lb/>
　因以手捫腰臂曰痠乎曰不又再捫至膝曰痠矣曰<lb/>
　此乃環跳穴所在汝既知痠他日將棄此杖矣又見<lb/>
　鎡手有懸帛又將手向衣内上下捫者三曰幸痩不<lb/>
　害汝五臟俱火不必餌藥惟武彞茶能解之茶以東<lb/>
<pb n="KR3e0096_WYG_017-3a"/>
　南枝者佳採得烹以澗泉則茶豎立若以井水則横<lb/>
　還居數日忽不知手舉足步矣<hi>續金陵瑣事</hi>
李時珍治一人偏風手足不舉用萆麻油同羊脂麝香<lb/>
　鯪鯉甲<hi>即穿山甲</hi>等藥煎作摩膏日摩數次一月餘漸復<lb/>
　兼服搜風化痰養血之劑三月而愈又一人病手臂<lb/>
　一塊腫痛亦用萆麻搗膏貼之一夜而愈<hi>本草綱目</hi>
薛立齋治一婦人性善怒常自汗月經先期以為肝火<lb/>
　血熱不信乃泛用降火之劑反致月經過期復因勞<lb/>
<pb n="KR3e0096_WYG_017-3b"/>
　怒口噤呻吟肢體不遂六脈洪大面目赤色用八珍<lb/>
　麥冬五味山梔丹皮數劑漸愈兼用逍遙散六味丸<lb/>
　各三十餘劑全愈<lb/>
一婦人因怒患痰厥而甦左手臂不能伸手指麻木口<lb/>
　喎眼邪痰氣上攻兩腿骨熱或骨中痠痛服烏藥順<lb/>
　氣散之類諸症益甚不時昏憒更加内熱晡熱此肝<lb/>
　經血虚内熱生風前藥復耗肝血虚火熾盛而益甚<lb/>
　也先以柴胡梔子散調養肝經氣血數日後用八珍<lb/>
<pb n="KR3e0096_WYG_017-4a"/>
　湯加鈎藤鉤散諸症稍愈又用加減八味丸料少加<lb/>
　酒炒黄蘗知母黒色者數劑諸症頓退乃服八珍柴<lb/>
　胡梔子散半載而痊後勞役即有復作之意服柴胡<lb/>
　梔子散遂安<lb/>
至正十二年某月括蒼葉仲剛氏居天台郡為府史且<lb/>
　二歳一日病肢體不隨衆醫皆以為洞風謂風洞徹<lb/>
　四肢也療之不能愈請于施敬仲敬仲診其脈曰病<lb/>
　積於身有日矣為大劑飲之不詢日遂愈人咸神異<lb/>
<pb n="KR3e0096_WYG_017-4b"/>
　其故敬仲曰某所以知仲剛病者切其脈大而來徐<lb/>
　是積熱盤鬱於内久不得發卒與風遇其病當作吾<lb/>
　以脈治之而愈何神異焉<hi>白雲集醫説續編</hi>
王肯堂治一人右手足偏廢不起牀二年矣久服順氣<lb/>
　行痰之藥不效至夜神志輒昏度不可支服十全大<lb/>
　補即覺清明數日能扶䇿而起無何能舍策而步矣<lb/>
　經云邪之所凑其氣必虚但治其虚不理其邪而邪<lb/>
　自去也<lb/>
<pb n="KR3e0096_WYG_017-5a"/>
李東垣治陜帥郭巨濟病偏枯二指著足底不能伸以<lb/>
　長針刺委中深至骨而不知痛出血一二升其色如<lb/>
　黒又且繆刺之如是者六七次服藥三月病良愈<hi>試效</hi>
　<hi>方</hi>
馮楚瞻治于某患偏枯症右臂浮腫或麻或痛艱於步<lb/>
　履或者謂痰謂火謂風多與清涼消尅發散之劑一<lb/>
　日忽昏迷不省痰喘潰汗脈之六部沉微此中氣久<lb/>
　虚不為峻補反肆尅伐非重劑無以挽囘乃用人參<lb/>
<pb n="KR3e0096_WYG_017-5b"/>
　六兩炒黄白术四兩生附子一枚去皮薑汁炒水煎<lb/>
　一碗灌之汗漸收脈漸起痰喘定而神清調補一月<lb/>
　而愈<lb/>
吳孚先治王季衡患左半身不遂或作痛風與發散或<lb/>
　作痰治與滚痰丸下數行精神困憊左部沉細而弱<lb/>
　此非濕痰死血乃血虚也左屬血然非氣以通之則<lb/>
　不流法當從陽引陰上午用四君子湯加黄芪桂枝<lb/>
　首烏製附下午用四物湯加秦芁續斷炮薑并加新<lb/>
<pb n="KR3e0096_WYG_017-6a"/>
　纓少許取絲有綿綿不絶之形絳有入心化赤之義<lb/>
　也治左半身不遂尤宜用之四十帖手能運動倍之<lb/>
　足能步履如初<hi>近時吳門專以此法欣動愚昧</hi>
韓貽豐治孔學使尚先患半身不遂步履艱難語言蹇<lb/>
　澁音含糊氣斷續為針環跳風市三里各二十一針<lb/>
　即下牀自走不煩扶掖筋舒血活無復病楚意惟語<lb/>
　言聲音如舊翌日又為針天突膻中十四針遂吐音<lb/>
　措詞琅然條貫矣<lb/>
<pb n="KR3e0096_WYG_017-6b"/>
穆大司農和倫先是左手患木風指不能伸屈此半身<lb/>
　不遂之兆也召韓治為用七針指即伸縮無恙逾兩<lb/>
　月復患腿疾必持杖而行因力辭乞休己而韓為針<lb/>
　環跳風市三里針數次而疾頓瘳遂視事如故<lb/>
喻嘉言治季蘅翁將七旬半身不遂已二載病發左半<lb/>
　口徃右喎昏厥遺尿初服參芪頗當惑於左半屬血<lb/>
　不宜補氣之說㡬至大壞雲間施立澤以參療之稍<lb/>
　安然概從温補未盡病情也脈之軟滑中時帶勁疾<lb/>
<pb n="KR3e0096_WYG_017-7a"/>
　蓋痰與風雜合之症痰為主風為標也又熱與寒雜<lb/>
　合之症熱為主寒為標也平時手冷如冰故痰動易<lb/>
　厥厥已復甦嘔去痰眠食自若冬月頗能耐寒可知<lb/>
　寒為外顯之假寒熱為内藴之眞熱熱蒸為痰阻塞<lb/>
　竅隧故衛氣不周外風易入加以房帷不節精氣内<lb/>
　虚與風相召是以雜合而成是症耳今欲大理右半<lb/>
　脾胃之氣以運出左半之熱痰虚風非温補一端所<lb/>
　能盡也夫治雜合之病必須用雜合之藥而隨時令<lb/>
<pb n="KR3e0096_WYG_017-7b"/>
　以盡無窮之變如冬月嚴寒身内之熱為寒所束不<lb/>
　得從皮膚外泄勢必寒入筋骨為害矣故用薑附以<lb/>
　暫徹外寒而内勢反得宣洩若時令之熱與内藴之<lb/>
　熱相合復助以薑附三熱交煽有灼筋腐肉而已凡<lb/>
　治一偏之病法宜從陰引陽從陽引陰從左引右從<lb/>
　右引左以參术為君臣以附子乾薑為佐使寒月可<lb/>
　恃無恐以參术為君臣以羚羊柴胡知母石膏為佐<lb/>
　使而春夏秋三時可無熱病之累然宜刺手足四末<lb/>
<pb n="KR3e0096_WYG_017-8a"/>
　以泄榮血而通氣恐熱痰虚風久而成癘也<lb/>
朱丹溪治一肥人憂思氣鬱右手癱口喎與補中益氣<lb/>
　湯加半夏竹瀝薑汁煎服<lb/>
程雲來曰里中一老醫右手足廢不能起於牀者二年<lb/>
　矣忽遇諸塗詢之曰吾之病㡬危始服順氣行痰之<lb/>
　劑了無應薄暮則神志輒昏度不可支令家人煎進<lb/>
　十全大補湯即覺清明遂日服之浹數日能杖而起<lb/>
　無何則又能舍杖而步矣經云邪之所凑其氣必虚<lb/>
<pb n="KR3e0096_WYG_017-8b"/>
　吾治其虚不理其邪而邪自去吾所以獲全也余曰<lb/>
　有是哉使進順氣疎風之劑不輟者墓木拱矣然此<lb/>
　猶拘於成方不能因病變通隨時消息故奏功稍遲<lb/>
　使吾為之當不止是也<hi>程雲來醫腵巵言</hi>
　　據程說只用大劑人參有疾者宜竹瀝少加薑汁<lb/>
　　佐之其用四物二陳膽星天麻者大謬<lb/>
　　痿<lb/>
米南宫五世孫巨秀亦善醫嘗診史相脈未發史謂之<lb/>
<pb n="KR3e0096_WYG_017-9a"/>
　曰可服紅丸子否米對以正欲用此亦即愈史病手<lb/>
　足不能舉朝謁遂廢樞中要務運之帷榻米謂必得<lb/>
　天地丹而後可丹頭偶失去歴年莫可訪尋史病甚<lb/>
　召米於常州至北闗登舟買飯偶見有售拳石於肆<lb/>
　者頗異米即而玩之即天地丹頭也<hi>史當未死鬼神猶相之</hi>問<lb/>
　售者爾自何致此曰去年有人家一嬭子以售米因<lb/>
　問厥值售者漫索錢萬米以三千酬值持歸調劑以<lb/>
　供史史未敢甞有閽者亦疾痿試服即能坐起又能<lb/>
<pb n="KR3e0096_WYG_017-9b"/>
　起步史始信而餌之身即輕及史疾再殆天地丹已<lb/>
　盡遂薨於賜第<hi>葉紹翁四朝聞見録</hi>
張子和治武弁宋子玉因駐軍息城五六月間暴得痿<lb/>
　病腰胯兩足皆不任用躄而不行求治於張張察其<lb/>
　脈俱滑之而有力張憑内經火淫於内治以鹹寒以<lb/>
　鹹水越其膈間寒熱宿痰新者為熱舊者為寒或宿<lb/>
　食宿飲在上脘者皆可涌之宿痰既盡因而下之節<lb/>
　次數十行覺神志日清飲食日美兩足漸舉脚膝漸<lb/>
<pb n="KR3e0096_WYG_017-10a"/>
　伸心降腎升便繼以黄連解毒湯加當歸等藥又瀉<lb/>
　心湯涼膈散柴胡飲子大作劑煎時時呷之而愈直<lb/>
　斷曰痿病無寒多發五六七月若誤作痺與脚氣治<lb/>
　之用烏附乳没自然銅威靈仙之類燔針艾火湯煮<lb/>
　袋蒸痿弱轉加如此而死者豈亦天乎<lb/>
李成章治一人病痿李察諸方於治法合而不效疑之<lb/>
　忽悟曰藥有新陳則效有遲速此病在表而深非小<lb/>
　劑能愈乃熬藥二鍋傾缸内稍冷令病者坐其中以<lb/>
<pb n="KR3e0096_WYG_017-10b"/>
　藥澆之踰時汗大出立愈<hi>明史</hi>
龔子才治一人兩足痿弱不能動止以鹿茸人參各五<lb/>
　錢又剉一劑水煎空心温服連進數服而愈<lb/>
孫文垣治徐氏子年弱冠肌肉瘦削尻膝腫大手肘肩<lb/>
　顒皆腫腫處痛熱或作風與濕痰及鶴膝鼔搥風治<lb/>
　病轉甚診之六部皆弦其色青而白飲食少時當長<lb/>
　至曰此筋痿也諸痿皆不可作風治病轉甚者以前<lb/>
　藥皆風劑耳風能傷血血枯則筋愈失養况弦脈乃<lb/>
<pb n="KR3e0096_WYG_017-11a"/>
　肝木所主攙前而至是肝有餘而脾土受尅脾傷則<lb/>
　飲食少而肌肉削也經曰治獨取陽明陽明者腸與<lb/>
　胃也法當滋補腸胃俾飲食日加臓腑有所稟受營<lb/>
　衛流行氣煦血濡調養至春君火主事之時宗筋潤<lb/>
　而機闗可利也以五加皮苡仁甘草蒼耳子枸杞囘<lb/>
　陽人參杜仲黄蘗黄芪防風服二十劑而精神壯腰<lb/>
　膂健飲食加惟間夢遺去杜仲加逺志當歸三十帖<lb/>
　全愈<lb/>
<pb n="KR3e0096_WYG_017-11b"/>
易思蘭治一婦人年十九稟賦怯弱庚辰春因患痿疾<lb/>
　臥榻年餘首不能舉形瘦如柴髪結若氊起便皆頼<lb/>
　人扶一粒不嘗者五月惟日啖甘蔗汁而已服滋隂降火<lb/>
　藥百帖不效有用人參一二錢者輒喘脹不安其脉<lb/>
　六部俱軟弱無力知其脾困久矣以補中益氣湯加<lb/>
　減治之而人參更加倍焉服二劑遂進粥二盞雞蛋<lb/>
　二枚後以強筋健體之藥調理數月飲食步履如常<lb/>
　全愈<lb/>
<pb n="KR3e0096_WYG_017-12a"/>
陸養愚治王庚陽中年後患手足拘攣屈伸不利以風<lb/>
　濕治不效脈之左手細數重按則駛右手稍加重按<lb/>
　亦弱告曰始偶不謹而胃寒便發寒熱口苦筋骨疼<lb/>
　痛服發散藥寒熱除而口苦疼痛不減至月餘先左<lb/>
　足拘攣難以屈伸漸至右足亦然又漸至兩手亦然<lb/>
　手更振掉不息醫數十人不外疎風順氣及行氣行<lb/>
　血而已數月前少能移動而振動疼痛不可忍今雖<lb/>
　不能移動幸不振掉疼痛曰若不疼痛大事去矣曰<lb/>
<pb n="KR3e0096_WYG_017-12b"/>
　不移動則不痛若移動極其痠痛曰幸尚可藥此筋<lb/>
　痿症也必少年房帷間曾有所思慕而不得遂否曰<lb/>
　早年一婢其色頗妍因昵之拙荆覺而私黜他方後極<lb/>
　想念半年間慾事反縱嘗患遺精白濁今陽事乆不<lb/>
　起矣曰内經痿論肝氣熱則膽泄口苦筋膜乾筋膜<lb/>
　乾則筋急而攣發為筋痿由思想無窮所願不得意<lb/>
　淫於外入房太甚宗筋弛縱發為筋痿及為白淫又<lb/>
　曰筋痿者生於疾使内也蓋思願不遂遇陰必恣風<lb/>
<pb n="KR3e0096_WYG_017-13a"/>
　寒乘虚襲之不覺中年後血氣既衰寒變為熱風變<lb/>
　為火消精爍髓而病作醫又以風熱之藥治之重耗<lb/>
　其血筋無養不能束骨而利機闗而病轉劇所幸飲<lb/>
　食未減大便猶實蓋痿症獨取陽明陽明盛則能生<lb/>
　氣生血用當歸地黄參芪白术丹皮黄蘗青蒿山萸<lb/>
　枸杞牛膝少加蓁芁桂枝羌活獨活煎服又以紫河<lb/>
　車鹿角龜板虎脛骨熬膏酒服兩許調治一月而起<lb/>
李士材治朱太學八年痿廢屢治無功診之六脈有力<lb/>
<pb n="KR3e0096_WYG_017-13b"/>
　飲食如常此實熱内蒸心陽獨亢症名脈痿用承氣<lb/>
　湯下六七行左足便能伸縮再用大承氣又下十餘<lb/>
　行手中可以持物更用黄連黄芩各一斤酒蒸大黄<lb/>
　八兩蜜丸日服四錢以人參湯送一月之内去積滯<lb/>
　不可勝數四肢皆能展舒曰今積滯盡矣煎三才膏<lb/>
　十斤與之服畢而痊<lb/>
倪文學四年不能起於牀李治之簡其平日所服寒涼<lb/>
　者十六補肝腎者十三診其脈大而無力此營衛交<lb/>
<pb n="KR3e0096_WYG_017-14a"/>
　虚以十全大補加秦芁熟附各一錢朝服之夕用八<lb/>
　味丸加牛膝杜仲遠志萆薢虎骨龜板黄蘗温酒送<lb/>
　下七錢凡三月而機闗利<lb/>
高兵尊患兩足痠軟神氣不足向服安神壯骨之藥不<lb/>
　效改服滋腎牛膝苡仁二妙散之屬又不效純用血<lb/>
　藥脾胃不實診之脉皆冲和按之亦不甚虚惟脾部<lb/>
　重取之澁而無力此上虚下陷不能制水則濕氣墜<lb/>
　於下焦故膝脛為患耳進補中益氣倍用升麻數日<lb/>
<pb n="KR3e0096_WYG_017-14b"/>
　即愈夫脾虚下陷之症若誤用牛膝等下行之劑下<lb/>
　愈陷此前藥之所以無功也<lb/>
喻嘉言治徐嶽生軀盛體充昔年食指因傷見血冷水<lb/>
　灌之血凝不散腫潰出濃數升小筋脫出三節指廢<lb/>
　不伸後兩足至秋畏冷重綿蔽之外拊仍熱内揣覺<lb/>
　寒近從踵至膝後筋痛不便逺行醫令服八味丸深<lb/>
　中其意及診自云平素脈難摸索乃肝肺二部反見<lb/>
　洪大大為病進時在冬月木落金寒猶為不宜八味<lb/>
<pb n="KR3e0096_WYG_017-15a"/>
　丸之桂附未可輕服蓋筋者肝之合也附金之血既<lb/>
　經食指外傷不能榮養筋脈加以忿怒數動肝火傳<lb/>
　熱於筋足跗之大筋得熱而短是以牽強不便於行<lb/>
　也然肝木所畏者肺金故必肺氣先清周身氣乃下<lb/>
　行今肺脈大則為心主所傷而壅窒是以氣不下達<lb/>
　而足寒也所患雖微已犯三逆平素脈細而今大一<lb/>
　逆也肝脈大而熱下傳二逆也肺脈大而氣上壅三<lb/>
　逆也設以桂附治之壅熱愈甚即成痿痺矣故治此<lb/>
<pb n="KR3e0096_WYG_017-15b"/>
　患先以清金為第一義清金又以清胃為第一義胃<lb/>
　不清則飲酒之熱氣厚味之濁氣咸輸於肺矣藥力<lb/>
　㡬何能勝清金之任哉金不清如大敵在前主將懦<lb/>
　弱已不能望其成功况舍清金而更加以助火爍金<lb/>
　倒行逆施以為治耶必不得之數矣<hi>原注後徐仍服八味一月餘竟</hi>
　<hi>成痿痺卧牀一載聞最後陽道盡縮小水全無乃肺經之氣先絶於上所以致此</hi>
錢叔翁形體清瘦平素多火少痰邇年内藴之熱蒸濕<lb/>
　為痰夏秋間濕熱交勝時忽患右足麻木冷如冰石<lb/>
<pb n="KR3e0096_WYG_017-16a"/>
　蓋熱極似寒誤以牛膝木瓜防已加皮羌獨之屬温<lb/>
　之甚且認為下元虚憊誤用桂附河車之屬補之以<lb/>
　火濟火以熱益熱由是腫潰出膿水浸淫數月足背<lb/>
　趾踵廢而不用<hi>實為痿之變症</hi>縂為誤治使然若果寒痰下<lb/>
　墜不過堅凝不散止耳甚者不過痿痺不仁止耳何<lb/>
　至腫而且潰黄水淋漓腐肉穿筋耶蓋此與傷寒壞<lb/>
　症熱邪深入經絡而生流注同也所用參膏但可專<lb/>
　理元氣而無清解濕熱之藥以佐之是以元老之官<lb/>
<pb n="KR3e0096_WYG_017-16b"/>
　而理煩緐劇也若與竹瀝同事人參固其經竹瀝通其<lb/>
　絡則甘寒氣味相得益彰矣徐某服人參以治虚風<lb/>
　誤以附子佐之迄今經脈短縮不便行持亦由不識<lb/>
　甘寒可通經絡也今用參膏後脾亦大旺乃日食而<lb/>
　外加以夜食是以所生之脾氣不用之運痰運熱只<lb/>
　用之運食誠可惜也近者食亦不易運以助長而反<lb/>
　得衰乃至痰飲膠結胸中為飽為悶為頻咳而痰不<lb/>
　應<hi>予常見肺熱之人雖産婦服參亦多此症</hi>縂為脾失其健不為胃行津<lb/>
<pb n="KR3e0096_WYG_017-17a"/>
　液而飲食反以生痰漸漬充滿肺竅咳不易出<hi>皆由内熱</hi>
　<hi>之故與脾却無與</hi>雖以治痰為急然治痰之藥大率耗氣動<lb/>
　虚恐痰未出而風先入也惟是確以甘寒之藥杜風<lb/>
　消熱潤燥補虚豁痰乃為合法至於辛熱之藥斷斷<lb/>
　不可再誤矣醫者明明見此輒用桂附無算想必因<lb/>
　膿血易乾認為辛熱之功而極力以催之結局耳可<lb/>
　勝誅哉<lb/>
　　按此症實為肝經燥火鬱於脾土而成世罕知者<lb/>
<pb n="KR3e0096_WYG_017-17b"/>
　　即喻君亦以膿水浸淫認為濕熱予有治黄澹翁<lb/>
　　案附後<lb/>
盧不逺治織造劉監病痿一年欲求速效人亦以旦暮<lb/>
　效藥應之二月診之六脈細弱血氣大虚而其性則<lb/>
　忌言虚以已為内家也然多畜夫近侍之美者<hi>此即内經</hi>
　<hi>所謂思想無窮所願不得意淫於外入房太甚發為筋痿及為白淫是也</hi>乃直謂之曰尊<lb/>
　體極虚非服人參百劑不復能愈若所云旦暮效者<lb/>
　是欺也不敢附和遂用十全大補湯四劑後乃陽為<lb/>
<pb n="KR3e0096_WYG_017-18a"/>
　不用參而陰用之至四月參且及斤藥將百帖而能<lb/>
　起矣次年七月疾作再欲用前法加參不信因斷其<lb/>
　冬仍痿立春必死果然<lb/>
馮楚瞻治李主政足病疼痛不堪步履少廢醫用脚氣<lb/>
　祛風燥濕之劑久服不效飲食不甘精神益憊脈之<lb/>
　兩寸洪大而數兩闗便弱而尺更微據脈乃上熱中<lb/>
　虚下寒也再用祛風燥濕則氣血更受傷矣夫治痿<lb/>
　獨取陽明而脾主四肢筋主肝腎主骨則足三陰宜<lb/>
<pb n="KR3e0096_WYG_017-18b"/>
　並重焉<hi>羽翼軒岐誠在此等餘子紛紛不足數也</hi>乃與重劑熟地麥冬牛<lb/>
　膝五味製附子炒黄白术加杜仲另煎參湯冲服十<lb/>
　餘劑漸愈再用生脈飲送八味丸加牛膝杜仲鹿茸<lb/>
　丸及歸脾湯全瘳<lb/>
孫文垣治一文學兩足不痠不痛每行動或狃於左而<lb/>
　又墜於右或狃於右而又墜於左之字而行不能正<lb/>
　歩此由筋軟不能束骨所致夫筋者肝之所主肝屬<lb/>
　木木縱不収宜益金以制之用人參黄芪白芍以補<lb/>
<pb n="KR3e0096_WYG_017-19a"/>
　肺金苡仁虎骨龜板杜仲以壯筋骨以鐵華粉耑制<lb/>
　肝木蜜丸蚤晚服之竟愈<hi>然則此亦筋痿病也</hi>
邱太守姪丁年患兩手筋攣指掉不能伸屈臂内肉削<lb/>
　體瘠面白寢食大減脈之六部俱弦重按稍駛自去<lb/>
　冬偶發寒熱筋骨疼痛至仲春寒熱退而筋骨之疼<lb/>
　不減藥無虚日甚則日三四進僉謂是風而治不效<lb/>
　孫謂此筋痿症也乃少年多慾且受風濕邪氣乘虚<lb/>
　而入醫者不察天時不分經絡概行汗之仲景治風<lb/>
<pb n="KR3e0096_WYG_017-19b"/>
　濕之法但使津津微汗則風濕盡去若汗大出則風<lb/>
　去而濕存由是氣血俱虚經云陽氣者精則養神柔<lb/>
　則養筋虚則筋無所養漸成痿弱乃不足之病古人<lb/>
　皆謂諸痿不可作風治誤則成痼疾曰服風藥已二<lb/>
　百劑矣顧今奈何曰幸青年猶可圖也法當大補氣<lb/>
　血經云氣主拘之血主濡之血氣旺則筋柔軟筋柔<lb/>
　軟則可以束骨而利機闗又何攣掉之有以五加皮<lb/>
　苡仁紅花人參鹿角膠龜板虎骨當歸丹參地黄骨<lb/>
<pb n="KR3e0096_WYG_017-20a"/>
　碎補蒼耳子之類服兩月肌肉漸生飲食大進兩手<lb/>
　攣掉亦瘳<lb/>
黄履素曰余己酉夏應試南都與姊丈吳公甫聨社課<lb/>
　藝見公甫步履微有不便云苦腿痛精神固無恙也<lb/>
　聽庸醫之言以為風濕專服祛風燥濕之劑形容日<lb/>
　槁八月間見咯血之症肌肉盡削至冬而殁即此騐<lb/>
　之則腿足痠痛不可概作風治也益明矣腿足皆是<lb/>
　三陰部位多係肝腎陰虚法宜滋補顧反服風藥以<lb/>
<pb n="KR3e0096_WYG_017-20b"/>
　耗之寧不速其死<lb/>
張三錫治一蒼瘦人毎坐輒不能起左脈微弱右闗寸<lb/>
　獨弦急無力因酒色太過所致用丹溪加味四物<lb/>
　湯不二十劑愈後服鹿角膠調理<lb/>
一人體厚二足行履不便時作眩暈以大劑二陳加南<lb/>
　星二术黄蘗黄芩入竹瀝薑汁數劑頓愈<hi>作痰治</hi>
一人自覺兩足熱如火灸自足踝上下衝腿膝且痿弱<lb/>
　軟痛脈濡而數乃濕熱挾虚也以蒼术黄蘗為君四<lb/>
<pb n="KR3e0096_WYG_017-21a"/>
　兩牛膝二兩龜板虎脛骨漢防已各一兩當歸二兩<lb/>
　人參二兩山藥糊丸桐子大每服一百丸空心鹽湯<lb/>
　下古方加附子<lb/>
一老人痿厥用虎潜丸不應後於虎潜丸加附子遂愈<lb/>
　蓋附反佐之功也<lb/>
一人兩足沉重不能舉六脈沉數詢之平居痛飲遂作<lb/>
　濕熱治乃以四苓二妙加牛膝木通防已數服漸減<lb/>
　用健步丸調理而安<lb/>
<pb n="KR3e0096_WYG_017-21b"/>
薛立齋治舉人于尚之素腎虚積勞足痿不能步履後<lb/>
　舌瘖不能言面色黧黒謂此腎氣虚寒不能運及所<lb/>
　發用地黄飲子治之而愈後不愼調攝而復作或用<lb/>
　牛黄清心丸之類小便秘濇口舌乾燥仍用前飲及<lb/>
　加減八味丸漸愈又用補中益氣湯而痊<lb/>
冢宰劉紫岩因勞下體軟痛發熱痰甚用清燥湯入竹<lb/>
　瀝薑汁服之熱痛減半再劑而全愈<lb/>
張路玉治勞俊卿年高攣廢或用木瓜獨活防已威靈<lb/>
<pb n="KR3e0096_WYG_017-22a"/>
　仙莃薟之類半年餘致跬步不能移動或令服八味<lb/>
　丸亦不應脈之尺中微浮而細時當九夏自膝至足<lb/>
　皆寒冷如從水中出知為腎虚風雨所犯而成是疾<lb/>
　遂與安腎丸方終劑能步履連服二料絶無痿弱之<lb/>
　患矣<lb/>
陸養愚治施鳳岡母年及五旬患四肢削而微腫腕膝<lb/>
　指節間腫更甚筋外露而青向來月事後必煩燥一<lb/>
　二日因而吐血或便血一二日服涼血藥丹皮生地<lb/>
<pb n="KR3e0096_WYG_017-22b"/>
　芩連之類三劑方止若不服藥則去血必多近來天<lb/>
　癸既絶血症亦減而肢節之症作矣史國公藥酒服<lb/>
　之無效數年間蒼术烏附羌防莃薟及活絡諸湯驅<lb/>
　寒勝濕之劑皆遍服且今飲食便溺動輒須人攣痛<lb/>
　猶不可忍脈之六部微澁兩尺緩溺猶甚曰始因過<lb/>
　用寒涼損其肝氣繼則多用風燥耗其肝血肝主筋<lb/>
　今氣血俱虚筋失其養故腫露而持行俱廢也用人<lb/>
　參當歸川芎首鳥少佐肉桂秦芁為煎劑以虎潜丸<lb/>
<pb n="KR3e0096_WYG_017-23a"/>
　料倍鹿角膠為丸服月餘而減三月而行持如故半<lb/>
　年全瘳<lb/>
朱丹溪治鄭安人年六十虚而有痰脈緩足弱與半夏<lb/>
　天麻白术湯下酒芩丸愈<lb/>
一士夫因脚弱求診兩手俱浮洪稍鼔飲食如常惟言<lb/>
　問不答肌上起白屑如麩片時在冬月作極虚處治<lb/>
　詢其弟乃知半年前曾於背臂腿三處自夏至秋冬<lb/>
　節次生疽率用五香連翹湯十宣散與之今結痂久<lb/>
<pb n="KR3e0096_WYG_017-23b"/>
　矣為作參芪白术當歸膏以二陳湯化飲之二日後<lb/>
　盡藥一斤白屑没者大半病者自喜呼吸有力補藥<lb/>
　應效以漸而病家反怨藥不速應自作風病論治煉<lb/>
　青蒙石二錢半以青州白丸作料煎飲子頓服之阻<lb/>
　之不聽因致不救書以為警云<hi>痿症作風治多死</hi>
薛立齋治一婦人患血痔兼腿痠痛似痺此陰血虚不<lb/>
　能養於筋而然也宜先養血為主遂以加味四斤丸<lb/>
　治之愈<lb/>
<pb n="KR3e0096_WYG_017-24a"/>
一老人筋攣骨痛兩腿無力不能步履以局方換腿丸<lb/>
　治之而愈<lb/>
一婦人筋牽痺縱兩腿無力不能步履以三因勝駿丸<lb/>
　治之而瘥河間云脚氣由腎虚而生然婦人亦有病<lb/>
　脚氣者乃因血海虚而七情所感遂成斯疾今婦人<lb/>
　病此亦衆則知婦人以血海虚而得之與男子腎虚<lb/>
　類也男女用藥固無異更當兼治七情無不效也<hi>因虚</hi>
　<hi>而成故以入痿</hi>
<pb n="KR3e0096_WYG_017-24b"/>
姚僧垣治金州刺史伊婁穆自腰至臍似有三縛兩脚<lb/>
　緩縱不復自持僧垣為診脈處湯三劑穆初服一劑<lb/>
　上縛即解次服一劑中縳復解又服一劑三縳悉除<lb/>
　而兩脚疼痺猶自攣弱更為合散一劑稍得屈伸僧<lb/>
　垣曰終待霜降此患當愈及至九月遂能起行<hi>周書</hi>
　　琇按此即春夏劇秋冬差之痿症也<lb/>
張子和曰宛丘軍校三人皆病痿積年不瘥腰以下腫<lb/>
　痛不舉遍身瘡疥兩目昏暗脣乾舌燥求治於張張<lb/>
<pb n="KR3e0096_WYG_017-25a"/>
　欲投㵼劑二人不從為他醫温補之藥所惑皆死其<lb/>
　同病有宋子玉者俄省曰彼以熱死我其改之竟從<lb/>
　治之而愈張曰諸痿獨取陽明陽明者胃與大腸也<lb/>
　此言不止謂針也針與藥同也<lb/>
王執中曰列子載偃師造偈云廢其腎則足不能行人<lb/>
　患此蓋腎有病也當灸腎俞或一再灸而不效宜灸<lb/>
　環跳風市犢鼻膝闗陽陵泉隂陵泉三里絶骨等穴<lb/>
　但按略痠痛處即是受病處灸之無不效也<hi>資生經</hi>
<pb n="KR3e0096_WYG_017-25b"/>
施靈修有一里人喜酒卧牀褥者三年靈修憐而索方<lb/>
　于仲淳仲淳親診之知其酒病也夫酒濕熱之物多<lb/>
　飲者濕熱之邪貫於陽明濕熱勝則下客於腎而為<lb/>
　骨痿昔人治痿病取陽明以五味子為君黄連為臣<lb/>
　麥冬乾葛扁豆為佐服之愈<hi>廣筆記</hi>
立齋治一人年逾五十筋骨軟痿卧牀五年遍身瘙痒<lb/>
　午後猶甚以生血藥治之痒漸愈痿少可更以加味<lb/>
　四斤丸治之調理謹守年餘而痊河間云熱淫於内<lb/>
<pb n="KR3e0096_WYG_017-26a"/>
　而用温補藥何也蓋陰血衰弱不能養筋筋緩不能<lb/>
　自持陽燥熱淫於内宜養陽滋陰陰實則水升火降<lb/>
　矣<lb/>
錢國賓治龍泉沈士彦平生無病肝氣不平過五八腿<lb/>
　無故而軟由軟至癱由癱至攣臥牀不起矣遍冩病<lb/>
　狀與知識求醫答之曰能直不能屈者其病在骨能<lb/>
　屈不能直者其病在筋筋舒則無病矣内經云心生<lb/>
　血肝藏血公平生肝薄多怒血不能養筋筋不能束<lb/>
<pb n="KR3e0096_WYG_017-26b"/>
　骨耳久則冷痺而攣彼聞此論遣使求方用臍帶紫<lb/>
　河車為君人乳枸杞何首烏為臣芎歸地芍牛膝紅<lb/>
　花為佐使血旺則養筋筋和則束骨此藥作丸服矣<lb/>
　外取童便數升盛大缽内以腿放缽上缽放腿下另<lb/>
　置炭火一爐用新瓦三四片毎片打二三塊燒紅淬童<lb/>
　便内更易不論次數以取熱氣熏筋約一時止之次<lb/>
　日再如此半月筋舒一月能步二月能走矣童便味<lb/>
　鹹寒鹹能軟堅又能走血消瘀經云血不足者補之<lb/>
<pb n="KR3e0096_WYG_017-27a"/>
　以氣謂陰生於陽也又經火氣熱散筋骨冷痺藉瓦<lb/>
　引導筋骨之分治法深奥得竅者知之<lb/>
張玉書子年近三十忽寒熱頭痛時師謂傷寒也蠻治<lb/>
　月餘後竟不知為何病唯晝夜喊叫痛極延診問何<lb/>
　遲曰人皆謂先生耑用補渠係傷寒故不敢請頷之<lb/>
　入視見病人尸卧在牀髪長覆額面垢鼻煤皮枯肉<lb/>
　腊狀如竒鬼脈之弦而堅左闗尺殊濇數詢其痛處<lb/>
　起自臀側下連趾踵肩背頭腦亦時抽痛僵直莫能<lb/>
<pb n="KR3e0096_WYG_017-27b"/>
　動動則欲死乃謂其父曰此筋骨兼痿之候也若蚤<lb/>
　補何至此極此由少年不愼接内之後即逺行勞役<lb/>
　三陰受傷今痛自還跳穴下連大敦隱白涌泉蓋三<lb/>
　穴為肝脾腎所主至連肩背頭腦皆掣痛督脈亦傷<lb/>
　矣其母私問之果以内後因事疾走江干歸而病發<lb/>
　其父曰洵如是已誤治許時今奈何曰幸少年血氣<lb/>
　易復第需服藥百劑否則雖愈必跛也與肉蓯蓉生<lb/>
　熟地杞子米仁當歸牛膝紅花丹皮蔞仁麥冬之屬<lb/>
<pb n="KR3e0096_WYG_017-28a"/>
　十劑能起坐又十劑可杖而行其父素慳吝見病已<lb/>
　起遂勿藥後果一足筋短一二寸至今行路傾敧<lb/>
吳太宜人年六旬外病經絡抽掣上連顚頂肩項下至<lb/>
　腰腹腸脇莫不牽痛背脹頭昏口燥心忡便數食減<lb/>
　兩手極熱常欲冷水浸之診得脈弦急而疾曰症即<lb/>
　多端均由肝火盛而血液虧筋燥失養久之則成痿<lb/>
　矣但濡以潤之可立愈也與養青湯加米仁蔞仁當<lb/>
　歸女貞等十劑而痊<lb/>
<pb n="KR3e0096_WYG_017-28b"/>
　　痛痺<lb/>
方勺云一人遍體作痛殆不可忍都下醫或云中風或<lb/>
　云中濕或云脚氣藥悉不效周言亨言是血氣凝結<lb/>
　所致用元胡索當歸桂心等分為末温酒服三四錢<lb/>
　隨量頻進以止為度遂痛止蓋元胡索能活血化氣<lb/>
　第一品藥也其後趙待制霆因導引失節肢體俱攣<lb/>
　亦用此數服而愈<hi>泊宅編本草綱目</hi>
錢乙本有羸疾每自以意治之而後甚歎曰此周痺也<lb/>
<pb n="KR3e0096_WYG_017-29a"/>
　入臟者死吾其已夫既曰吾能移之使在末因自製<lb/>
　藥日夜飲之左手或攣不能動喜曰可矣遂親登東<lb/>
　山得茯苓大踰斗以法噉之盡由是雖偏廢而風骨<lb/>
　得堅如全人<lb/>
張子和治一衲子因陰雨卧濕地一年手足皆不隨若<lb/>
　遇陰雨其病轉加諸醫皆作中風偏枯治之用當歸<lb/>
　白术乳香没藥之類久反大便濇風燥生經歳不已<lb/>
　張以舟車丸下之三十餘行去青黄沫水五升次以<lb/>
<pb n="KR3e0096_WYG_017-29b"/>
　淡劑滲泄之數日手足皆舉張曰夫風濕寒之氣合<lb/>
　而成痺水痺得寒而浮畜於皮腠之間久而不去内<lb/>
　舍六府曰用去水之藥可也水濕者人身中之寒物<lb/>
　也寒去則血行血行則氣和氣和則愈矣<lb/>
邉校白公以隆暑時飲酒覺極熱於涼水池中漬足使<lb/>
　其冷也為濕所中股臍沈痛又因醉卧濕地其痛轉<lb/>
　加意欲以酒解痛遂連朝而飲反成赤痛發間止且<lb/>
　六七年徃徃斷其寒濕脚氣以辛熱治之不效或使<lb/>
<pb n="KR3e0096_WYG_017-30a"/>
　服神芎丸數服痛微減他日復飲疾作如前睪囊痒<lb/>
　濕腫硬臍下似有物難於行張曰予亦斷為寒濕但<lb/>
　寒則陽火不行故為痛濕則經墜有滯故腫先以苦<lb/>
　劑涌之次以舟車丸百餘粒濬川散四五錢微一兩<lb/>
　行張曰如激劑尚不能攻况與熱藥補之乎異日又<lb/>
　用神祐丸百二十丸通經散三四錢又來日以神祐<lb/>
　八十丸投之續見一二行又次日服益腎散四錢舟<lb/>
　車百餘粒約下七八行已覺膝睪寒者暖硬者軟重<lb/>
<pb n="KR3e0096_WYG_017-30b"/>
　者輕也腫者赤退飲食加進又以涌之其病全瘳以<lb/>
　疎風丸方與之此不肯妄服辛熱故可治也<lb/>
梁孺人年六十餘忽曉起梳髪覺左指麻斯須半臂麻又<lb/>
　一臂麻斯須頭一半麻比及梳畢從脇至足皆麻大<lb/>
　便二三日不通醫皆云風也或藥或針皆不效左手<lb/>
　三步脈皆伏比右手小三倍此枯濇痺也不可純歸<lb/>
　之風亦有火燥相兼乃命一涌一泄一汗其麻立已<lb/>
　後以辛涼劑調之潤燥之劑濡之惟小指次指尚麻<lb/>
<pb n="KR3e0096_WYG_017-31a"/>
　張曰病根已去此餘烈也方可針豁谷豁谷者骨空<lb/>
　也一日清和徃針之用靈樞中雞足法向上卧針三<lb/>
　進三引訖復卓針起向下卧針送入指間皆然手熱<lb/>
　如火其麻全去劉河間作原病式常以麻與濇同歸<lb/>
　燥門中眞知病機者也<lb/>
　　琇案燥為六氣之一其為病至夥而烈然皆病成而<lb/>
　　變者為多故皆散入諸症不能耑立一門<lb/>
一貧人病濕痰腫痛經年不能行遇乞食道人授一方<lb/>
<pb n="KR3e0096_WYG_017-31b"/>
　用莃薟草水紅花蘿蔔纓白金鳯花水龍骨花椒槐<lb/>
　條甘草蒼术金銀花共十味煎水蒸患處水稍温即<lb/>
　洗之此方已醫好數人<hi>續金陵<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>事</hi>
周漢卿治諸暨黄生背曲須杖行他醫皆以風治之漢<lb/>
　卿曰血濇也刺兩足崑崙穴頃之投杖去<hi>明史</hi>
朱丹溪治何縣長年四十餘形瘦性急因作勞背痛臂<lb/>
　疼骨節疼足心發熱可與四物湯帶熱下大補丸保<lb/>
　和丸共六十粒食前服<lb/>
<pb n="KR3e0096_WYG_017-32a"/>
許知可在歙川有一貴家婦人遍身走注疼痛至夜則<lb/>
　發如蟲囓其肌多作鬼邪治許曰此正歴節症也以<lb/>
　麝香丸三服愈此藥專治白虎歴節風疼痛逰走無<lb/>
　定狀如蟲行晝静夜劇<hi>本事方醫説續編</hi>
陳良甫治一婦人先自兩足踝骨痛不可忍次日流上<lb/>
　於膝一二日流於髀骨甚至流於肩肩流於肘肘流<lb/>
　於後谿或如鎚鍛或如蟲嚙痛不可忍晝静夜劇服<lb/>
　諸藥無效召僕診之六脈緊曰此眞歴節症也非解<lb/>
<pb n="KR3e0096_WYG_017-32b"/>
　散之藥不能愈但用小續命湯一劑而效鄧安人夏<lb/>
　月亦病歴節痛不可忍諸藥不效良甫診之人迎與<lb/>
　心脈虚此因中暑而得之合先服酒蒸黄連丸衆醫<lb/>
　莫不笑用此藥一服即愈自後與人良騐<hi>良方</hi>
宋青龍中司徒顔奮女苦風疾一髀偏痛有人令穿地<lb/>
　作坑取雞矢荆葉然之安脛入坑中熏之有長蟲出<lb/>
　遂愈也<hi>范注方本草綱目</hi>
龔子才治張太僕毎天陰即遍身痛如鎚刺已經數年<lb/>
<pb n="KR3e0096_WYG_017-33a"/>
　左脈微數右脈洪數乃虚血有濕熱也以當歸拈痛<lb/>
　湯加生地白芍黄蘗去人參數劑而瘳<lb/>
張子和治麻先生妻病食指痛不可忍酒調通經散一<lb/>
　錢半夜大吐吐畢而痛減因歎曰尚見陳五曾病此<lb/>
　醫以為小蟲傷或以草上有毒物因觸之遷延數月<lb/>
　膿盡方已今日觀之可以大笑<lb/>
孫眞人云予以貞觀五年七月十五日夜以左手中指<lb/>
　背傍著庭木至曉痛不可忍經十日痛日深瘡日髙<lb/>
<pb n="KR3e0096_WYG_017-33b"/>
　大色如熟小豆色常聞長者之論有此方遂依治之<lb/>
　手下即愈痛亦除瘡亦即瘥未十日而平復楊炎南<lb/>
　行方著其效云其方取蒲公草搗傅腫上<hi>千金方序</hi>
　　琇按上二症即世俗所謂木蛇咬也張說似不然<lb/>
　　之<lb/>
虞天民治一男子四十歳因感風濕得白虎歴節風症<lb/>
　遍身抽掣疼痛足不能履地者三年百方不效身體<lb/>
　羸瘦骨立自分必死一日夢與木通湯服愈遂以四<lb/>
<pb n="KR3e0096_WYG_017-34a"/>
　物湯加木通服不效後以木通二兩剉細長流水煎<lb/>
　汁頓服服後一時許遍身痒甚上體發紅丹如小豆<lb/>
　大粒舉家驚惶隨手没去出汗至腰而止上體不痛<lb/>
　矣次日又如前煎服下體又發紅丹方出汗至足底<lb/>
　汗乾後通身舒暢而無痛矣一月後人壯氣復步履<lb/>
　如初後以此法治數人皆騐<lb/>
潘塤曰予少時讀書郡學夏月洗足風濕搏於右足外<lb/>
　踝注痛十餘年足跟不仁宦逰北方少愈歸老又發<lb/>
<pb n="KR3e0096_WYG_017-34b"/>
　前後㡬四十年沉痼之疾也嘉靖丁未右臂亦遭此<lb/>
　患牽連上下手腕及指將成偏痺用藥宣通驅逐敷<lb/>
　貼攻熨百不效蓋風邪入於骨藥力莫能逹也予思<lb/>
　骨必有竅喘息呼吸百骸相通邪氣因乘虚而入亦<lb/>
　可引之而出又思手居上體出路頗近先從手臂試<lb/>
　之乃澄心静慮毎夜側卧右臂向上伸手平軃以意<lb/>
　從肩井骨竅中步步存想而下直至指尖復徐徐引<lb/>
　氣而上過兩腕直至肩井旁分一路穿頸入喉出口<lb/>
<pb n="KR3e0096_WYG_017-35a"/>
　細細吐之毎夜如是行者徃復十餘遍倦則止行之<lb/>
　二三夜意熟路通又四五夜覺骨竅中有一綫氣隨<lb/>
　意想上行微微牽痛至十數夜覺肩井紅腫生小瘡<lb/>
　而腹亦微痛蓋惡氣上衝肩井旁一路由喉下墜入<lb/>
　腹不能盡從口中吐出也乃用拔毒膏貼肩井瘡潰<lb/>
　而成膿腹自利二三遍痛止而右臂豁然通矣因思<lb/>
　足外踝歳雖久而病根發道路雖逺而骨竅相通亦<lb/>
　如前法側卧伸足以意存想以漸引氣過膝穿腿入<lb/>
<pb n="KR3e0096_WYG_017-35b"/>
　腹則惡氣注腹而大痛口不及引之而出也忽一日<lb/>
　大㵼四五遍臭味極惡而足病亦瘳此殆神啓愚衷<lb/>
　獨得靈異之訣至妙至妙者歟而昔人未之有行也<lb/>
　<hi>楮記室</hi>
　　琇按此與景岳之父導痰飲之法頗同宜參閱張<lb/>
　　案在飲門<lb/>
孫文垣治姚畵老夫人年㡬七十右手痛不能上頭醫<lb/>
　者皆以中風治不效益加口渇煩躁診之右脈浮數<lb/>
<pb n="KR3e0096_WYG_017-36a"/>
　左平曰此濕痰生熱熱生風也治宜化痰清熱兼流<lb/>
　動經絡乃瘳也二陳湯倍加威靈仙酒芩白僵蠶秦<lb/>
　芁四劑病去<lb/>
吳少溪有酒積常患胃脘痛近又腰眼足根肢節皆痛<lb/>
　孫曰此由濕熱傷筋脾肺痰火所致法宜清肅中宫<lb/>
　消痰去濕俾經絡流通筋骨自不疼矣切不可作風<lb/>
　痛而用風劑以二陳湯加威靈仙蒼术黄蘗五加皮<lb/>
　枳實葛根山梔進之肢節痛減改用清氣化痰丸加<lb/>
<pb n="KR3e0096_WYG_017-36b"/>
　瓦楞子蒼术枳實薑黄竹瀝神麯打糊為丸調理而<lb/>
　安<lb/>
李妓體素肥患痛風自二月起至仲冬諸治不效六脈<lb/>
　大而無力手足肢節腫痛兩胯亦痛不能起止肌肉<lb/>
　消半日僅進粥二碗月汛兩月一行曰此行痺也以<lb/>
　人參白术苡仁各三錢當歸枸杞杜仲龜版蒼耳子<lb/>
　各二錢晩蠶沙秦芁防風各一錢附子甘草桂枝黄<lb/>
　蘗各五分五帖痛止腫消改用歸芍六君子加苡仁<lb/>
<pb n="KR3e0096_WYG_017-37a"/>
　丹參紅花石解紫荆皮三十帖全愈<hi>案中孫鬍為友人泥此妓無力</hi>
　<hi>贖之孫乃力肩治愈設法卒歸其人為良家婦兹以文緐節之</hi>
崔百原年餘四十為南勲部郎患右脇痛右手足筋骨<lb/>
　俱痛艱於舉動者三月醫作偏風治之不效孫視其<lb/>
　色蒼神固性多躁急脈左弦數右滑數時當仲秋曰<lb/>
　此濕痰風熱為痺也脈之滑為痰弦為風數為熱蓋<lb/>
　濕生痰痰生熱熱壅經絡傷其營衛變為風也非<lb/>
　假歳月不能愈與二陳湯加鈎藤蒼耳子苡仁紅花<lb/>
<pb n="KR3e0096_WYG_017-37b"/>
　五加皮秦芁威靈仙黄芩竹瀝薑汁飲之數日手足<lb/>
　之痛漸減脇痛如舊再加鬱金川芎白芥子痛俱稍<lb/>
　安囑其愼怒内觀以需藥力遂假歸調養半年而愈<lb/>
夏益吾肢節腫痛手足彎腫痛猶甚不能動止凡腫處<lb/>
　甚紅熱先起於左手右足五月後又傳於左足右手<lb/>
　此行痺症也且喘咳氣涌不能睡脈之左浮數中按<lb/>
　弦右滑數乃濕熱風痰壅遏經絡而然以蒼术薑黄<lb/>
　苡仁威靈仙秦芁知母桑皮黄蘗酒芩麻黄服下右<lb/>
<pb n="KR3e0096_WYG_017-38a"/>
　手腫消痛減夜服七制化痰丸而嗽止得睡再劑兩<lb/>
　足消半左手經渠列缺穴邉腫痛殊甚用苡仁蒼术<lb/>
　秦芁甘草花粉五加皮石斛前胡枳殻威靈仙當歸<lb/>
　旋服旋愈<lb/>
一婦人年五十餘向來小水短少今則右背鹽匙骨邉<lb/>
　一㸃痛夜猶甚已半月治不效且右邉手肢節皆脹<lb/>
　痛筋皆暴起肌肉上生紅㸃子脈兩手皆滑數右尺<lb/>
　軟弱乃濕熱傷筋而成痛痺以東垣舒筋湯為主兩<lb/>
<pb n="KR3e0096_WYG_017-38b"/>
　帖而愈<lb/>
族孫壯年患遍身筋骨疼痛肢節腫痛痛處如虎嚙如<lb/>
　火燎非三五人不能起居呻吟不食醫投疎風之劑<lb/>
　不應又以乳香没藥活血止痛亦不應診之六脈浮<lb/>
　緊而數曰此周痺也俗名白虎歴節風乃濕熱所致<lb/>
　丹溪云腫屬濕痛屬火火性速故痛暴而猛以生地<lb/>
　紅花酒芩酒連酒蘗秦芁防風羌活獨活海桐皮威<lb/>
　靈仙甘草四帖痛減大半再加赤芍當歸蒼耳苡仁<lb/>
<pb n="KR3e0096_WYG_017-39a"/>
　去獨活秦芁又八劑全愈<lb/>
陸養愚治孫監司體肥畏熱平時燥浴毎以扇代拭後<lb/>
　因喪子悲哀不思粥飯惟恣飲自解忽脊背似脹漸<lb/>
　及肘膝痠痛醫謂脈氣濇弱骨節痠疼乃血虚火鬱<lb/>
　也用四物湯加丹皮山梔香附等十劑不效改用牛<lb/>
　膝首烏枸杞輩又十劑亦不效再用鹿膠虎骨河車<lb/>
　病如故舉止甚艱時時令人熱手拊摩初則輕按如<lb/>
　刺良久雖重亦不痛矣脈極浮極滑診畢以飲症對<lb/>
<pb n="KR3e0096_WYG_017-39b"/>
　問出何書曰仲景要畧云飲水流行歸於四肢當汗<lb/>
　出而不汗出名曰溢飲今聞澡浴不拭是外之水濕<lb/>
　浸於皮膚矣又悲憂飲酒内經謂悲哀傷肺肺傷則<lb/>
　分布之令失且又過飲則内之水濕能不溢於經絡<lb/>
　乎其特甚於陽分部位者外濕不拭陰處熱而易乾<lb/>
　陽處冷而難乾又酒性屬陽故其濕亦并溢於陽分<lb/>
　也治法溢飲者當發其汗時天氣頗寒令搆一密室<lb/>
　四圍生火熱湯置浴桶中今乘腹飽時浴之良久投<lb/>
<pb n="KR3e0096_WYG_017-40a"/>
　藥一劑用防風五錢蒼术三錢麻黄蘇葉羌活獨活<lb/>
　威靈仙甘草各一錢煎一二沸熱服一滿椀頻添熱湯<lb/>
　浴至汗透方止愈時便覺身體寛暢夜間甚安間三日<lb/>
　又為之如是五次遍體輕快病全去矣<lb/>
邵南橋子壯年患遍身筋骨疼痛肢節腫脹病處熱如<lb/>
　火煅食飲不進呻吟不已其脈浮之而數沉之而澁<lb/>
　曰此似白虎歴節症而其因縂不出於血虚有火若<lb/>
　誤以為風氣投表散燥熱之藥病必增劇用生地當<lb/>
<pb n="KR3e0096_WYG_017-40b"/>
　歸白芍紅花酒芩秦芁花粉連翹數劑減半十劑全<lb/>
　瘳<lb/>
李士材治陸文學兩足麻木自服活血之劑不效改服<lb/>
　攻痰之劑又不效半載後手亦麻左脇下有尺許不<lb/>
　知痛痒曰此經所謂著痺也六脈大而無力氣血皆<lb/>
　損用神效黄芪湯加茯苓白术當歸地黄十劑後有<lb/>
　小效更用十全大補五十餘劑始安<lb/>
王孝亷久患流火靡藥勿嘗病勢日迫李曰經年之病<lb/>
<pb n="KR3e0096_WYG_017-41a"/>
　痛傷元氣非大補氣血不可彼曰數日前曾服參少<lb/>
　許痛大作故不敢用李曰病有新久之不同今大虚<lb/>
　矣而日從事於散風清火清火則痺必敗散風則肺<lb/>
　必傷言之甚力竟不能决遂不起<lb/>
一人遍體疼痛尻髀皆腫足膝攣急李曰此寒傷榮血<lb/>
　筋脈為之引急内經所謂痺也用烏藥順氣散七劑<lb/>
　而減更加白术桂枝一月而愈<lb/>
馮楚瞻治李相國諱之芳當耿逆之變勤勞軍旅左臂<lb/>
<pb n="KR3e0096_WYG_017-41b"/>
　強硬作痛上不能至頭下不能撫背醫與驅風活絡<lb/>
　不效且大便圓如彈子以書有糞如羊矢者不治深<lb/>
　以為憂診之六脈大而遲緩無神知為中氣久虚榮<lb/>
　衞不能遍及支末乃有偏枯之象至其大便亦由中<lb/>
　氣不足命門火衰以致運行不健轉輸遲滯糟粕不<lb/>
　能連接直下猶蜣蜋之轉丸故圓而且大非若闗格<lb/>
　之病津液燥槁腸胃窄細致黒小如羊糞者然宜空<lb/>
　心服八味加牛膝杜仲以培其本食逺以加減歸脾<lb/>
<pb n="KR3e0096_WYG_017-42a"/>
　加甜薄桂以壯其標元陽得旺則運行健而大便自<lb/>
　調氣血既充則肢節和而臂強自愈矣如法而痊精<lb/>
　神更倍<lb/>
盧不逺治張二如病脊膂痛艱於起拜形傴僂楚甚脈<lb/>
　之以為精虚須龜鹿四仙膏一大劑服三月方可愈<lb/>
　也彼不信越三年再求治用四仙膏一料佐以透冰<lb/>
　丹二十粒全愈或問故曰此房後風入髓中骨氣不<lb/>
　精故屈伸不利也用透冰以祛腎風用四仙以塡骨<lb/>
<pb n="KR3e0096_WYG_017-42b"/>
　髓病去精滿百體從令矣顧渠三年之中未嘗不服<lb/>
　補精血祛風邪之藥不知藥不可儱侗而用必使之<lb/>
　塡髓入骨中透風自骨出斯為合法耳<lb/>
孫文垣治程參軍年六十四尚以子嗣服下元藥太多<lb/>
　冬月單袴立溪邉督工受寒致筋骨疼痛肩井缺盆<lb/>
　脚膝跟踝及骨節動處皆紅腫而痛卧牀三年或認<lb/>
　為虚為寒為風為濕百治不效腿間大肉盡消惟骨<lb/>
　節合處痛大而痛脈之弦濇有力知為濕熱痰火被<lb/>
<pb n="KR3e0096_WYG_017-43a"/>
　寒氣凝滯固濇經絡也所喜目中精神尚在胃氣未<lb/>
　全損其小便在噐少頃則澄結為砂色紅而濁兩膝<lb/>
　下脚指皆生大瘡瘡靨如靴釘狀皆由向服春方所<lb/>
　致為先逐經絡凝滯然後健脾消痰俾新痰不生血<lb/>
　氣日長後以補劑收功斯得矣以新取威靈仙一斤<lb/>
　裝新竹筒中入燒酒二斤塞筒口刮去青皮重湯煮<lb/>
　三炷官香為度取出晒乾為末用竹瀝打糊為丸桐<lb/>
　子大蚤晚酒送一錢曰服二次五日後大便去稠黏<lb/>
<pb n="KR3e0096_WYG_017-43b"/>
　痰積半桶腫痛減大半改以人參石斛蒼术黄蘗苡<lb/>
　仁蒼耳子牛膝烏藥葉龜板紅花犀角木通煎服二<lb/>
　十帖又用前末藥服三日又下痰積如前之半仍以<lb/>
　前藥服半月又服末藥三日腹中痰漸少乃以虎骨<lb/>
　晚蠶沙蒼术黄蘗丹參杜牛膝莖葉苡仁紅花五加<lb/>
　皮蒼耳子龜板酒打糊為丸梧子大每空心服七八<lb/>
　十丸外以丹溪保和丸食後服半年全愈<lb/>
孫質菴患痛風兩手自肩顒<hi>巨骨下臂臑上</hi>及曲池<hi>肘彎處三里上</hi>兩<lb/>
<pb n="KR3e0096_WYG_017-44a"/>
　足自膝及跟尻腫痛更甚痛處熱<hi>火流注也</hi>飲食少伏蓐<lb/>
　者三年脈之皆弦細而數面青<hi>肝色</hi>肌瘦<hi>火多</hi>大小腿肉<lb/>
　皆瘦削<hi>三隂虚損</hi>曰此得之稟氣弱下虚多内以傷其陰<lb/>
　也治當養血舒筋使經絡通暢待痛止即以大補陰<lb/>
　血之劑實其下元先與五加皮蒼术黄蘗蒼耳子當<lb/>
　歸紅花苡仁羌活防風秦芁紫荆皮二十劑筋漸舒<lb/>
　腫漸消痛減大半更以生地龜版牛膝蒼术黄蘗晩<lb/>
　蠶沙蒼耳子苡仁海桐皮當歸秦芁三十劑腫消全<lb/>
<pb n="KR3e0096_WYG_017-44b"/>
　減戒之曰難足而易敗者陰也須痛絶酒色以固根<lb/>
　本斯刀圭可恃乃用仙茅為君杞子牛膝鹿膠虎骨<lb/>
　人參為臣熟地黄蘗晚蠶沙茯苓蒼耳子為佐桂心<lb/>
　秦芁澤㵼為使蜜丸服百日腿肉長完精神復舊<lb/>
薛立齋治一男子先腿痛後四肢皆痛遊走不定至夜<lb/>
　益甚服除濕敗毒之劑不應診其脈滑而濇此濕痰<lb/>
　濁血為患以二陳湯加蒼术羌活桃仁紅花牛膝草<lb/>
　烏治之而愈凡濕痰濕熱或死血流注闗節非辛温<lb/>
<pb n="KR3e0096_WYG_017-45a"/>
　之劑開發腠理流通隧道使氣行血和焉能得愈<lb/>
一男子肢節腫痛脈遲而數此濕熱之症以荆防敗毒<lb/>
　散加麻黄二劑痛減半以檳榔敗毒散四劑腫亦消<lb/>
　更以四物湯加二术牛膝木瓜數劑而愈<lb/>
一婦人兩腿作痛時或走痛氣短自汗諸藥不應診之<lb/>
　尺脈弦緩此寒濕流注於腎經也以附子六物湯治<lb/>
　之而愈但人謂附子有毒多不肯服若用童便炮製<lb/>
　何毒之有况不常服何足為慮薛中氣不足以補中<lb/>
<pb n="KR3e0096_WYG_017-45b"/>
　益氣湯加附子服之三年何見其毒也經云有是病<lb/>
　用是藥<lb/>
馮楚瞻治唐某患左足左手骨節疼痛勢如刀割旦夕<lb/>
　呼號既而移至右手右足皆遍矣或用祛風活絡之<lb/>
　劑不效見其口燥咽乾誤作風火投以涼劑幸而吐<lb/>
　出神氣疲困六脈洪弦此氣血久虚筋骨失養將成<lb/>
　癱瘓之候惟宜大用熟地當歸白芍養血為君銀花<lb/>
　秦芁少借風勢以逹藥力於筋骨為臣牛膝續斷杜<lb/>
<pb n="KR3e0096_WYG_017-46a"/>
　仲以調筋骨為佐更用桂枝松節以鼔舞藥性横行<lb/>
　於兩臂為引再加參术以固中倍元調理半月漸瘳<lb/>
　後以生脈飲送八味丸之加牛膝杜仲鹿茸五味子<lb/>
　者四五錢日中仍服前劑始能步履更以大補氣血<lb/>
　強筋壯骨之藥以收全功未幾其室人因日夜憂<lb/>
　勞亦患是症六脈沉微右手足疼痛既而不流於左<lb/>
　而竟攻於裡之胸脘痞悶惡心疼痛欲絶知為内傷<lb/>
　日久寒邪不為外逹直中陰分宜急温之以人參白<lb/>
<pb n="KR3e0096_WYG_017-46b"/>
　术各五錢肉桂附子各二錢濃煎徐徐温服次日脈<lb/>
　少起胸中痛悶大減身有微熱左亦略疼此陽氣還<lb/>
　表寒邪欲外散之機也照方再服内症漸平惟手足<lb/>
　之痛尚在然亦不甚以參术補中為君歸芍養血為<lb/>
　臣杜仲牛膝續斷秦芁桂枝舒筋活絡為佐全愈夫<lb/>
　痛風止有五痺皮痺脈痺肌痺骨痺筋痺未聞有臟<lb/>
　腑之痺也然經曰寒氣勝者為痛痺又曰其畱連筋<lb/>
　骨間者疼久其留皮膚間者易已其入臟者死可不<lb/>
<pb n="KR3e0096_WYG_017-47a"/>
　愼歟<lb/>
薛立齋治一婦人肢節作痛不能轉側惡見風寒自汗<lb/>
　盗汗小便短少雖夏亦不去衣其脈浮緊此風寒客<lb/>
　於太陽經用甘草附子湯一劑而瘥<lb/>
一婦人月經不調且素有痛風遇勞必作用衆手重按<lb/>
　稍止此氣血俱虚用十全大補加獨活而痛痊用六<lb/>
　味丸逍遙散而經調<lb/>
一婦人肢體作痛面色痿黄時或赤白發熱惡寒吐瀉<lb/>
<pb n="KR3e0096_WYG_017-47b"/>
　食少腹痛脇脹月經不時或如崩漏或痰盛喘咳頭<lb/>
　目眩痛或五心煩熱口渇飲湯或健㤀驚悸盗汗無<lb/>
　寐等症卧牀年許悉屬肝脾虧損氣血不足所致用<lb/>
　十全大補加味歸脾兼服月餘諸症悉痊<lb/>
張仲景治婦人六十二種風及腹中血氣刺痛以紅藍<lb/>
　花酒主之紅花一味以酒一大碗煎減半頓服一半<lb/>
　頃之再服<lb/>
喻嘉言治張令施弟傷寒壞症兩腰僂廢徹夜痛叫百<lb/>
<pb n="KR3e0096_WYG_017-48a"/>
　治不效脈亦平順無患其痛則比前大減曰病非死<lb/>
　症但恐成廢人矣此症之可以轉移處全在痛如刀<lb/>
　刺尚有邪正互争之象若全不痛則邪正混為一家<lb/>
　相安於無事矣今痛覺大減實有可慮病者曰此身<lb/>
　既廢命安從活不如速死欲為救全而無治法諦思<lb/>
　良久謂熱邪深入兩腰血脈久閉不能復出止有攻<lb/>
　散一法而邪入既久正氣全虚攻之必不應乃以桃<lb/>
　仁承氣湯多加肉桂附子二大劑與服服後即能強<lb/>
<pb n="KR3e0096_WYG_017-48b"/>
　起再仿前意為丸服至旬餘全安此非昔人之已試<lb/>
　乃一時之權宜也然有自來矣仲景於結胸症有附<lb/>
　子瀉心湯一法原是附子與大黄同用但在上之症<lb/>
　氣多故以此法瀉心然在下之症多血獨不可仿其<lb/>
　意而合桃仁肉桂以散腰間之血結乎後江古生乃<lb/>
　弟傷寒兩腰僂廢痛楚不勞思索徑用此法二劑而<lb/>
　愈<lb/>
陳洪章治沈沃田年七十餘左臂及指拘攣不能伸舒<lb/>
<pb n="KR3e0096_WYG_017-49a"/>
　食減神憊或謂老人虚弱用補劑以致日甚陳診之曰<lb/>
　此由風濕邪鬱胸脾波及四肢用二陳湯加芒硝砂<lb/>
　仁以薏苡仁三兩煎汁煎藥連服四劑病去大半去<lb/>
　硝仍用二陳又服六劑而全愈<hi>沃田手扎</hi>
立齋治一婦人肢節腫痛脛足猶甚時或自汗或頭痛<lb/>
　此太陽經濕熱所致用麻黄左經湯二劑而愈<lb/>
昔有人患足痺者趂舟見舟中一袋以足倚之比及登<lb/>
　㟁足已善步矣詢袋中何物乃木瓜也<hi>本草備要</hi>
<pb n="KR3e0096_WYG_017-49b"/>
王執中云有貴人手中指攣已而無名指亦攣醫為灸<lb/>
　肩顒曲池支溝而愈支溝在腕後三寸或灸風疾多<lb/>
　有不灸支溝只灸合谷云<lb/>
李景渠中丞傳筋骨疼甚如挾板狀痛不可忍者將騾<lb/>
　子修下蹄爪燒灰存性研末或酒白湯調服立愈<hi>廣筆</hi>
　<hi>記</hi>
馬元儀治陳氏婦患痛痺手足瘛瘲周身盡痛不能轉<lb/>
　側口乾煩燥脈之弦數兼澁此陽明津液不足則生<lb/>
<pb n="KR3e0096_WYG_017-50a"/>
　熱熱勝則生風手足瘛瘲者風淫末疾也口乾煩燥<lb/>
　者火邪内熾也惟耑滋陽明不治風而風自息不治<lb/>
　痛而痛自除矣用生首烏一兩生地五錢黄連黄芩<lb/>
　秦芁半麴枳殻桔梗各一錢四劑症減六七又數劑<lb/>
　而痊<lb/>
張氏子周身掣痛頭不可轉手不能握足不能運如是<lb/>
　者半月矣診之兩脈浮虚浮雖風象而内虚者脈亦<lb/>
　浮而無力以脈參症當是勞倦傷中陽明不治之候<lb/>
<pb n="KR3e0096_WYG_017-50b"/>
　也陽明者五臓六腑之海主束筋骨而利機闗不治<lb/>
　則氣血不榮十二經脈無所稟受而不用矣衛中空<lb/>
　虚營行不利故相搏而痛也法當大補陽明氣血不<lb/>
　與風寒濕成痺者同用人參二錢黄芪當歸各三錢<lb/>
　炙草桂枝紅花各五分秦芁一錢兩劑脈和能轉側<lb/>
　去桂枝加白术肉桂杞子熟地等調理半月而安夫<lb/>
　病有虚實不同治法因之而異風寒濕所致者氣滯<lb/>
　於内而為痺邪踞於表而為痛病之實者也陽明中<lb/>
<pb n="KR3e0096_WYG_017-51a"/>
　虚所致者血不養筋而為痛氣虚於内而不運病之<lb/>
　虚者也其實者急在邪氣去之不速留則生變也其<lb/>
　虚者急在正氣補之不蚤愈久愈劇也凡病皆然不<lb/>
　獨此也書之以為見病治病者鑒<lb/>
袁某患痛痺身及手足掣痛徹夜不得安卧發熱口燥<lb/>
　胸滿中痛兩脈弦右闗獨大此胃熱壅閉為陽明内<lb/>
　實症也陽明之氣不能充灌周身十二經脈不得流<lb/>
　利故肢體不能自如以調胃承氣加黄連秦芁一劑<lb/>
<pb n="KR3e0096_WYG_017-51b"/>
　大便得通再劑症減六七改用清胃和中之劑調理<lb/>
　而愈<lb/>
呉漢章痛風發熱神昏妄言見鬼手足瘛瘲大便不行<lb/>
　此腎水傷而肝木生火内熾則便閉神昏外攻則發<lb/>
　熱身痛也法當滋其内則火自息風自除痛自止矣<lb/>
　用生首烏蔞仁黄連知母枳殻桔梗桂枝秦芁一劑<lb/>
　漸減但心神不安如在舟車雲霧中不能自主改用<lb/>
　人參炙草生地麥冬逺志棗仁茯神貝母橘紅羚羊<lb/>
<pb n="KR3e0096_WYG_017-52a"/>
　角三劑再與歸脾湯調理數日而安<lb/>
杜漢飛患周身流走作腫手不能握足不能履已三月<lb/>
　脈之浮大而數發熱口乾此陰虚生内熱熱勝則生<lb/>
　風風惟善行傷於筋脈則縱緩不收逆於肉理則攻<lb/>
　腫為楚也用生地五錢酒炒芩連各一錢羌活一錢<lb/>
　紅花五分蓋苦以勝熱辛以散風也二劑得酣睡數<lb/>
　劑而諸苦若失<lb/>
治臂腿之間忽一兩㸃痛著骨不可忍芫花根研為細<lb/>
<pb n="KR3e0096_WYG_017-52b"/>
　末米醋調隨大小傅之立效醫云此陶成一醫者方<lb/>
　曾以治一婦人産後得此疾者良騐但敷貼不住須<lb/>
　以紙花覆其上用絹帛札定也<hi>百乙方</hi>
立齋治徐工部宜人先兩膝後至遍身骨節皆痛脈遲<lb/>
　緩投羌活勝濕湯及荆防敗毒散加滲濕藥不應次<lb/>
　以附子八物湯一劑悉退再劑而愈若脈洪數而痛<lb/>
　者宜服人參敗毒散<lb/>
張子和治一稅官病風寒濕痺腰脚沉重浮腫夜則痛<lb/>
<pb n="KR3e0096_WYG_017-53a"/>
　甚而惡寒經五六月間猶綿脛靴足腰膝皮膚少<lb/>
　有跣露則冷風襲之流入經絡其痛轉劇走注上下<lb/>
　徃來無定其痛極處便臃急而腫起肉色不變腠理<lb/>
　間如蟲行每遇風冷病必轉增飲食轉減肢體瘦乏<lb/>
　須人扶掖猶能行立所服者烏附薑桂種種燥熱燔<lb/>
　針著灸莫知其數前後三年不愈一日命張脈之其<lb/>
　兩手皆沉滑有力先以導水丸通經散各一服是夜<lb/>
　瀉二十餘行痛減過半漸服赤茯苓湯川芎湯防風<lb/>
<pb n="KR3e0096_WYG_017-53b"/>
　湯此三方在宣明論中治痺方是也日三服煎七八<lb/>
　錢漐漐然汗出又作玲瓏竈法熏蒸若血熱病反劇<lb/>
　諸汗法古方亦多有之惟以吐發汗者世罕知之故<lb/>
　嘗曰吐法兼汗良以此矣<lb/>
常仲明病濕痺五七年矣張令上涌之後可瀉五七次<lb/>
　其藥則舟車濬川通經神祐益腎自春及秋必十餘<lb/>
　次方能愈公之疾不必針灸與令嗣皆宜涌但臘月<lb/>
　非其時也欲俟春時恐余東邁今姑屏病之大勢至<lb/>
<pb n="KR3e0096_WYG_017-54a"/>
　春和時人氣在上可再涌之以去其根卒如所論而<lb/>
　愈<lb/>
繆仲淳治高存之長郎兩年腹痛愈後又患臂痛毎發<lb/>
　一處輒於手臂指屈伸之間腫痛不可忍三四日方<lb/>
　愈痛時在手即不能動曰此即前病之餘虚火移走<lb/>
　為害也立丸方凡四五更定服至此方全愈生地丹<lb/>
　皮萸肉茯苓山藥澤㵼天冬麥冬五味牛膝黄蘗枸<lb/>
　杞砂仁甘菊花何首烏虎前脛骨蒺藜兔絲蜜丸每<lb/>
<pb n="KR3e0096_WYG_017-54b"/>
　服五錢空心白湯下<lb/>
一婦人臂痛筋攣不能伸屈遇寒則劇脈緊細正陳良<lb/>
　甫所謂肝氣虚為風寒流於血脈經絡摶於筋筋不<lb/>
　榮則乾急而為痛先以舒筋湯更以四物湯加丹皮<lb/>
　澤蘭白术治之而痊亦有臂痛不能舉或轉左右作<lb/>
　痛由中脘伏痰脾氣滯而不行宜茯苓丸或控涎丹<lb/>
　治之<lb/>
胡縣丞遍身走痛兩月後左脚面結腫未㡬腿股又患<lb/>
<pb n="KR3e0096_WYG_017-55a"/>
　一塊脈輕診則浮重診遲緩此氣血不足腠理不密<lb/>
　寒邪襲虚而然以加減小續命湯四劑及獨活寄生<lb/>
　湯數劑疼痛頓去更以托裡藥倍加參芪歸术百帖<lb/>
　而愈<lb/>
施沛然治許户部賛忽患痛痺不能步履者浹旬矣徧<lb/>
　治無效診之曰病得之暮不收拒數見風露立而使<lb/>
　内擾其筋骨許曰然然未有語其因者疇昔之夏祝<lb/>
　融肆虐竹筐几牀如楚如炙移榻露處涼飈拂拂越<lb/>
<pb n="KR3e0096_WYG_017-55b"/>
　女揮扇齊姫薦席行立坐卧匪朝伊夕豈以斯故乃<lb/>
　嬰厥疾曰無難也當為起之乃飲以丹參虎骨酒萆<lb/>
　薢蠲痺湯不一月而病若失步履如常矣<lb/>
蔣仲芳治張蒔官年十九春末遍身筋骨疼痛漸生小<lb/>
　骨久藥不效視其身纍纍如龍眼蓋筋而非骨也因<lb/>
　邪氣入筋縮結而然譬之頸癧結核而硬豈眞骨乎<lb/>
　遂針委中大權以治其後内闗三里治其前内服當歸<lb/>
　生地白术秦芁桂枝桑枝靈仙羌活米仁牛膝生薑<lb/>
<pb n="KR3e0096_WYG_017-56a"/>
　入酒三分以助藥力數日其骨漸小一月盡消<lb/>
劉雲密治一女子年三十外病冬月祛寒並頭痛背重<lb/>
　墜而痛下引腰腿及腿肚痛甚右臂痛不能舉醫以<lb/>
　五積散為主加羌活烏藥以散凝寒而行滯似亦近<lb/>
　之然但除怯寒與腰痛而頭腿腿肚及右臂之痛只<lb/>
　小愈耳至背之重墜而痛毫未減蓋止知散寒而不<lb/>
　知逹陽止知行胃腎之氣而不知逹胸中之陽也夫<lb/>
　陽受氣於胸中而背固胸之府也因簡方書有以薑<lb/>
<pb n="KR3e0096_WYG_017-56b"/>
　黄為君而羌活白术甘草四之一乃知入附子三分<lb/>
　服頭飲則諸痛去其三再如前劑用其三之一與前<lb/>
　查同煎服竟而諸症霍然此以薑黄逹上焦之陽為<lb/>
　其能不混於治血且不等於治氣之味也<lb/>
　<lb/>
　<lb/>
　<lb/>
　續名醫類案卷十七<lb/>
</p>
<p>
</p>
  </div>
</body>
</text>
</TEI>
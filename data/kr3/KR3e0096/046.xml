<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷四十六</head> <lb/>
    <p>
<pb n="KR3e0096_WYG_046-1a"/>
欽定四庫全書<lb/>
　續名醫類案卷四十六<lb/>
　　　　　　　　　　　　錢塘魏之琇撰<lb/>
　　小兒<hi>瘧疾</hi>
萬密齋治一兒嵗半病瘧二日　發久不愈黄瘦面浮<lb/>
　腫腹脹用平瘧養脾丸治之愈人参白术茯苓甘草<lb/>
　當歸川芎陳皮夏麴蒼米厚朴柴胡黄芩猪苓澤㵼<lb/>
　草果常山青皮辣桂鱉甲各等分於五日或三元八<lb/>
<pb n="KR3e0096_WYG_046-1b"/>
　節天月徳要安普䕶福生除開破日修合酒煑麴糊<lb/>
　丸麻子大陳米湯下<lb/>
一兒病瘧醫用截瘧藥内有砒丹三截之遂成疳瘧其<lb/>
　父懊恨前藥之誤萬用平瘧養脾丸治瘧集聖丸治<lb/>
　疳調理一月而愈<lb/>
一兒病瘧一日一發萬用家𫝊斬鬼丹截之止三日後<lb/>
　一發再截之俱三四日又發其父怪而問之時六七<lb/>
　月棗熟疑其必啖生棗故止而復發也問之果然乃<lb/>
<pb n="KR3e0096_WYG_046-2a"/>
　禁之先用胃苓丸調理三日更以斬鬼截之遂愈五<lb/>
　月五日午時用黄丹研獨頭大蒜研如泥同杵衆手<lb/>
　為丸隨人大小發日五更取長流水面東下<lb/>
汪氏子七嵗病瘧三年諸醫不效萬視其外候面色黄<lb/>
　白山根帶青腹大而堅此久瘧成癖癖為潮熱當與<lb/>
　補脾消癖瘧熱自除恨無九肋鱉甲耳汪求得之因<lb/>
　立一方用人参白术青皮陳皮三稜莪术木香砂仁<lb/>
　當歸川芎黄連柴胡鱉為末神麴糊丸炒米煎水日<lb/>
<pb n="KR3e0096_WYG_046-2b"/>
　三服調理五十餘日而安<lb/>
李氏女七嵗先患外感後變瘧因用截藥變作痢至冬<lb/>
　痢雖止瘧益甚萬視其外候大骨髙起大肉陷下髮<lb/>
　稀目陷面黄鼻燥不思飲食唯啖蓮肉乃内傷脾虚<lb/>
　疳勞症也醫皆謂不可治萬云可治也至春必愈用<lb/>
　集聖丸一料次年二月果安<lb/>
王氏子病瘧三日一發用胃苓丸合小柴胡湯方作丸<lb/>
　服之初三日一發又間日一發後一日一發初發於<lb/>
<pb n="KR3e0096_WYG_046-3a"/>
　午後漸移於辰刻問曰連日服藥瘧發轉頻何也曰<lb/>
　此瘧將退之漸也葢瘧三日一發者邪氣深難已一<lb/>
　日一發者瘧氣淺易愈午後發者邪在陰分難巳午<lb/>
　前發者邪在陽分易愈今自三日移至一日自陰分<lb/>
　移至陽分故云將退之漸也時有丁醫聞其説笑曰<lb/>
　那得許多議論吾有秘方治瘧如神遂求治之不知<lb/>
　其所用何物自此仍三日一發發以酉時至次日已<lb/>
　後始退萬仍為調理一月而愈<lb/>
<pb n="KR3e0096_WYG_046-3b"/>
孫文垣治丁氏子纔二嵗患瘧母上壅咳𠻳每午後發<lb/>
　熱至子丑時乃退終日啼哭不止鵞口白屑神氣大<lb/>
　弱又痘後遍身瘡疥未愈諸醫有灸之者有剚之者<lb/>
　有以膏藥貼之者種種施之不應孫曰乳下嬰孩臟<lb/>
　腑脆薄不可亂攻亂補参芪足以增其欬灸剚適以<lb/>
　驚其神安能取效教以白术鱉甲各一錢五分青蒿<lb/>
　麥芽陳皮各八分烏梅一個貝母知母各六分甘草<lb/>
　三分八帖全愈<lb/>
<pb n="KR3e0096_WYG_046-4a"/>
水鑑仙人治百日兒瘧歌云瘧是邪風寒熱攻直須術<lb/>
　治免成空常山刻作人形狀釘在孩兒生氣宫如金<lb/>
　生人金生在巳即釘巳上木生人釘亥上火生人釘<lb/>
　寅上水生人釘申上也常山乃截瘧之藥<hi>樵書初編</hi>
萬密齋外孫未周嵗因傷食發間日瘧在子丑時發則搐<lb/>
　咬牙呻喚大便黄緑努而出以口吮母口得乳即止<lb/>
　瘧後汗出心下跳腹中鳴頂微熱未十日成疳矣面<lb/>
　色㿠白𩕄陷髮疎見漸羸瘦此先受暑濕暑則為瘧<lb/>
<pb n="KR3e0096_WYG_046-4b"/>
　濕則為痰又傷飲食脾土衰而肝木旺瘧曰食瘧疳<lb/>
　曰食疳用加減當歸龍薈丸加味参苓白术散其母<lb/>
　服四物湯加柴胡升麻麥冬木通酒芩桔梗各五分<lb/>
　薄荷七分燈草水煎服而愈<lb/>
一兒病瘧醫以柴苓湯投之二三日不效乃用平瘧養脾<lb/>
　丸而愈一女先驚後瘧瘧久成疳用集聖丸調理一<lb/>
　月而安一兒先瘧後驚用調元湯琥珀抱龍而痊<lb/>
一兒久瘧成癖因癖生熱或三五日一發發則餘日不<lb/>
<pb n="KR3e0096_WYG_046-5a"/>
　止常在申酉時但不寒顫又微惡寒即發熱熱亦不<lb/>
　甚發過不渴不頭痛用消癖丸平瘧養脾丸間服半<lb/>
　年而愈<lb/>
馬元儀治金氏子寒熱如瘧兩脉弦虚無力脉弦為風<lb/>
　發脉虚為氣少正虚則外風得襲入乃為寒熱不當<lb/>
　與氣實有餘者同治乃用補正散邪一法用人参桂<lb/>
　枝乾薑肉桂半夏廣皮炙草等調理數日而安<lb/>
　　小兒<hi>痢</hi>
<pb n="KR3e0096_WYG_046-5b"/>
萬密齋姪七嵗久痢不已為製丸劑治之丸者緩也以<lb/>
　治久病也用錢氏異功散合香連丸為主加猪苓澤<lb/>
　㵼車前子以利其小便神麴麥芽以消其積滯訶子<lb/>
　肉豆䓻炒乾薑以止痢合之曰和中丸約二兩許服<lb/>
　之未盡而痢止此為家秘治久痢不止方也<lb/>
汪某年六十生一子三嵗病痢醫下之太過脾胃受傷<lb/>
　中氣下陷又一醫以豆䓻香連合粟殻等止之痢益<lb/>
　甚後重而少物萬視之曰老年之子胎禀已弱下之<lb/>
<pb n="KR3e0096_WYG_046-6a"/>
　太過而下陷法當舉之陳莖未盡刼澁之劑亦不可<lb/>
　用也乃以錢氏異功散加香連歸芍山藥蓮肉神麴<lb/>
　糊丸服之旬日痢止元氣未復也令前藥調之適有<lb/>
　人曰吾有阿魏治痢甚效即以五分作丸五粒令兒<lb/>
　服之此不可服也汪曰今早服一丸飯後服一丸服<lb/>
　後熟睡未醒萬曰痢止矣何必服藥此藥太峻元氣<lb/>
　被傷恐非正睡也試呼之應推之不知入視白眼張<lb/>
　露氣已絶矣詳記之以為輕妄用藥之戒<lb/>
<pb n="KR3e0096_WYG_046-6b"/>
聶久吾兒周嵗餘因乳少粥飯成積又多麪食致積痢<lb/>
　先水㵼後濃血時已斷乳飲食少進睡不閉目肛如<lb/>
　竹筒指紋已過命闗症極重乃用清熱消積等藥以<lb/>
　茶匙緩緩灌灌覺精神極困時另以人参麥冬煎湯<lb/>
　少少與之以保元氣如是數日痢漸止但其肉削加<lb/>
　柴調養半年始復舊<lb/>
　　小兒<hi>痢疾</hi>
萬密齋治孫撫軍女五月病痢至七月未愈萬至病亟<lb/>
<pb n="KR3e0096_WYG_046-7a"/>
　矣用人参茯苓甘草當歸白芍黄苓車前陳皮各等<lb/>
　分炒乾薑少許煎服畧差五日大安孫問諸醫皆用<lb/>
　木香黄連今乃不用所用皆非治痢之藥而效者何<lb/>
　也曰此乃河間黄苓芍藥湯方也所謂調其氣則後<lb/>
　重除養其血而痢止之法也<lb/>
祝道士子長七嵗病痢半年不愈萬與一方用人参白<lb/>
　术茯苓甘草黄芪桔梗木香黄連訶子肉豆䓻車前<lb/>
　炒乾薑澤㵼神麴當歸麥芽白芍為未水麵丸米飲<lb/>
<pb n="KR3e0096_WYG_046-7b"/>
　下一月而安名和中丸<lb/>
一女十嵗患痢久不止脉洪數或曰下痢脉宜小今脉<lb/>
　洪數恐難治萬曰無妨玉函經曰欲識童男并童女<lb/>
　决在寸闗并尺裡自然緊數甚分明都縁未喪精華<lb/>
　氣此童女脉宜如是胃氣尚强不久自愈果數日痢<lb/>
　漸止<lb/>
張縣尹女半嵗病赤白痢甚苦萬用黄連一錢木香五<lb/>
　分石蓮肉五分陳皮七分炒乾薑二分為末神麴丸<lb/>
<pb n="KR3e0096_WYG_046-8a"/>
　黍米大陳米湯下而安<lb/>
張景岳治都閫錢旭陽長男年及兩周季夏間以生果<lb/>
　傷脾先㵼後痢自善醫知其生冷所傷乃與参术薑<lb/>
　桂温脾等藥不效漸至唇生瘡乃謀之張曰此兒明<lb/>
　為生冷所傷而不利温藥奈何張曰此因㵼傷隂兼<lb/>
　之辛辣遽入而虚火上炎耳非易以附子不能令火<lb/>
　歸元也因用二劑而唇口瘡痛咽腫倍甚外見於頭<lb/>
　面之間病更劇復詢曰用藥不投如此豈真因濕生<lb/>
<pb n="KR3e0096_WYG_046-8b"/>
　熱耶張診之曰上之脉息下之所出皆非真熱本屬<lb/>
　陰虚今熱之不效雖在可疑然究其所歸意者藥猶<lb/>
　未及乎錢曰尚有一證大喜熱飲人所不能入口者<lb/>
　彼安然吞之雖喉中腫痛若此弗顧也此迨真寒之<lb/>
　驗乎張曰是矣是矣遂復增附子一錢五分及薑桂<lb/>
　肉果人參熟地之屬其㵼漸止其喉口等症亦不日<lb/>
　全収矣疑似之間難辨如此治者可不慎哉<lb/>
喻嘉言治葉氏㓜男病痢噤口發熱嘔噦連聲診其闗<lb/>
<pb n="KR3e0096_WYG_046-9a"/>
　脉上涌而無根再診其足脉亦上涌而無根曰此非<lb/>
　噤口痢症乃胃氣將絶之症也噤口痢者虚熱在胃<lb/>
　壅遏不宣故不思食治宜補虚清熱兩法此因苦寒<lb/>
　之藥所傷不能容食唯有温補一法而已以理中湯<lb/>
　連進二劑不一時下十餘行乃恐誤求更方曰吾意<lb/>
　在先救胃氣之絶原不治痢即治痢人之大小膓盤<lb/>
　叠腹中甚逺雖神丹不能遽變其糞今藉藥力催之<lb/>
　速下正為美事為可疑之遂與前藥連服二日人事<lb/>
<pb n="KR3e0096_WYG_046-9b"/>
　大轉思食不噦四日後只便糟粕以補中益氣調理<lb/>
　旬日全安此可見小兒之痢縱啖傷胃者多内有積<lb/>
　熱者少尤不宜用痢疾門中通套治法也<lb/>
陳慶長知縣名祖永云頃守官南康其子年十嵗患噤<lb/>
　口痢水漿不入者數日惟能進藥同官家有方書載<lb/>
　一治法試用之一服而痢稍疎三服遂索粥飲頓食<lb/>
　半盞許自是痢止而安其法用乾山藥一半炒黄也<lb/>
　一半生用研為細末米飲調下<lb/>
<pb n="KR3e0096_WYG_046-10a"/>
一人有小女患痢脱肛叔權傳得一方用草茶葉一握<lb/>
　薑七片煎令服而愈然不知其方所自來也後閲蘇<lb/>
　文始知生薑咬咀煎茶乃東坡治文潞公痢方也<hi>資生徑</hi>
陳良甫云甲子夏秋間僕處一趙經略㕔有姪孫年九<lb/>
　嵗病痢甚重召小方脉未至遂令僕診之六脉平細<lb/>
　以證觀之是血痢其實非也只是血水而已僕云記<lb/>
　得調中湯治狀云夏月初秋忽有暴寒折於盛熱結<lb/>
　於四肢則壯熱頭痛寒傷於胃則下痢或血或水或<lb/>
<pb n="KR3e0096_WYG_046-10b"/>
　赤壯熱冥悶脉數宜服此遂合之去大黄服之而愈<hi>良方</hi>
姚公逺㓜子病痢一醫誤下之遂下純血氣喘身熱不<lb/>
　思食仲淳至亟以人參四五錢石蓮子白芍升麻橘<lb/>
　紅草石蠶扁豆滑石炙草一劑喘平血止又數劑痢<lb/>
　止臨别囑公逺曰兒百日内不出痘則生以下多元<lb/>
　氣未復故也未幾即痘果殤家弟稚端㓜病痢甚日<lb/>
　夜數十次服數劑即愈人參三錢呉茱茰泡七次一<lb/>
　錢川黄蓮薑汁炒一錢後二味飯上蒸水煎至八分<lb/>
<pb n="KR3e0096_WYG_046-11a"/>
　温服如不受以藥一匙間米湯一匙漸漸飲之胃氣<lb/>
　漸復如頭痛發熱加石膏六錢乾薑一錢别調六益<lb/>
　散四錢冷水服<lb/>
　　小兒瘧痢<lb/>
陸祖愚治張登之男年十四患瘧截早變成痢疾否滿<lb/>
　晡熱眼胞紅腫而痛所下紅白相間日夜三四十次<lb/>
　或與消積温補斂澁俱不效而轉劇脉之左手弦數<lb/>
　右闗沈實右寸浮滑此瘧疾失表又内傷飲食風熱<lb/>
<pb n="KR3e0096_WYG_046-11b"/>
　泊於腸胃而為病也先用山查枳實苓連木通澤㵼<lb/>
　小柴胡甘草并下香連丸服丸藥兩許煎藥四劑遂<lb/>
　積減胃開調理旬日但下淡白積一二次又數日大<lb/>
　更實矣忽一日仍不思飲食日行二三次十餘粒米<lb/>
　不進計大更數十行葢連日粥食過多而復傷也今<lb/>
　積滯已行膓中潤滑無所慮矣仍用小柴胡歸芍知<lb/>
　苓查橘之類宿垢盡行胃氣仍復乃加減前方入參<lb/>
　术調理而安<lb/>
<pb n="KR3e0096_WYG_046-12a"/>
萬密齋治李氏女初病瘧又病痢瘦發熱少食日啖蓮<lb/>
　肉五六枚乃與集聖丸而愈<lb/>
　　小兒<hi>𠻳</hi>
張子和曰鹿子春一小兒八嵗夏月病嗽羸甚余欲涌<lb/>
　之子春以為兒㓜弱懼其不勝少難之一日因飲酒<lb/>
　家人與之酒傷多大吐吐定而嗽止葢酒味苦苦屬<lb/>
　通劑乃大悟余之言也<lb/>
萬密齋治胡元溪子五嵗春病嗽醫用葶藶丸乍止乍<lb/>
<pb n="KR3e0096_WYG_046-12b"/>
　作至夏轉作又一醫用五抝湯不效或以葶藶或以<lb/>
　五抝發表攻裏其嗽葢加至百十聲不止面青氣促<lb/>
　口鼻出血勢急矣曰自春至秋病已半年治之不易<lb/>
　乃用二冬二母巵苓甘桔蘇子茯苓陳皮去白連進<lb/>
　三劑咳只二三十聲一醫以二陳加防風百部杏仁<lb/>
　紫莞桑皮萬曰肝氣已逆吾方降之其咳稍罷防風<lb/>
　百部升發之品似不可用彼云防風百部乃咳嗽聖<lb/>
　藥也服之氣上逆而咳百十聲不止口鼻血復來再<lb/>
<pb n="KR3e0096_WYG_046-13a"/>
　求治仍用前方取生茅根搗自然汁和藥與之五日<lb/>
　而血止去茅根或加欵冬杏仁以止其咳或去黄苓<lb/>
　梔子加人參白术以補其脾或加阿膠以補其肺調<lb/>
　理二旬而安葢方春時多上升之氣肺感風寒當與<lb/>
　發散葶藶丸乃攻裡之劑肺金本虚而反㵼之此一<lb/>
　逆也夏天火旺肺金受剋當用清金㵼火之劑五抝<lb/>
　湯乃發散藥也用熱犯熱此二逆也一汗一下肺金<lb/>
　大虚矣方秋時氣應降而不降反用生發之劑此三<lb/>
<pb n="KR3e0096_WYG_046-13b"/>
　逆也今用収斂清降之藥以平其浮游之火火衰於<lb/>
　戌時値九月故病易已許氏子病嗽痰中帶血或用<lb/>
　茅根湯竟不效延萬治因問先生治胡元溪子用茅<lb/>
　根此亦用茅根然不愈何也曰彼病於秋肺旺肝燥<lb/>
　此病於冬血衰時也且彼乃口鼻出血屬陽明胃此<lb/>
　是痰中有血屬太陰肺病既不同治亦有别乃用阿<lb/>
　膠為君杏霜𤓰蔞霜貝母為臣蘇葉桔梗甘草為佐<lb/>
　煉密作丸薄荷煎湯化服而愈<lb/>
<pb n="KR3e0096_WYG_046-14a"/>
萬石泉女病久嗽不止胸髙氣急曰此龜胸病也胸者<lb/>
　肺之腑也肺脹則胸骨髙起狀而如龜殻吾聞其病<lb/>
　未曽治之故無方也或者不可治乎石泉曰氣脹者<lb/>
　肺實也當服葶藶丸曰病有新久症有虚實<hi>知為虚何不投</hi>
　<hi>補</hi>再服葶藶㵼肺之劑恐有虚虚之禍不聴竟以是<lb/>
　卒<lb/>
呉孚先治一小兒咳嗽動便作痰聲喉如曳鋸脉數洪<lb/>
　滑紋如魚刺用加減二陳湯兼服神仙玉露散而痊<lb/>
<pb n="KR3e0096_WYG_046-14b"/>
萬密齋舉人蔡沙江子病咳久不止其咳連聲不絶咳<lb/>
　時面青右手常自擺動曰不可治也問何故曰咳者<lb/>
　肺病也肺屬金而青者肝之色也肝屬木手擺者肝<lb/>
　風欲發之狀木來侮金寡乎畏也今十月金病木生<lb/>
　之時四時之序將來者進成功者退木生而進金病<lb/>
　而退必發搐甲乙日劇果甲乙日搐而死<lb/>
曽芸塘子九嵗病咳半夜甚乃胎禀不足腎虚嗽也用<lb/>
　人參固本丸加阿膠桑皮盡而安又汪元津子病腎<lb/>
<pb n="KR3e0096_WYG_046-15a"/>
　虚嗽與上症同亦用人參固本丸加茯苓知母貝母<lb/>
　山藥各等分為丸服之而安<lb/>
蔣仲芳治盛氏女十餘嵗患内熱乾咳特甚醫與清火<lb/>
　滋陰麥黄苓之品服之不效脉得弦數脉症湯藥甚<lb/>
　相合也因何不愈沈思間忽聞女衣有烟火氣詢其<lb/>
　曽卧火箱中乎曰然即以前方與之令其遷卧牀上<lb/>
　遂不終劑而愈問故曰咳嗽火熱爍金以清火潤肺<lb/>
　之品治之甚當其如外火復偪一杯水其能救車薪<lb/>
<pb n="KR3e0096_WYG_046-15b"/>
　之火乎今離却外火而病自愈耳<lb/>
　　小兒<hi>喘嗽</hi>
萬密齋治一兒四嵗忽作喘氣逆痰壅鼻孔開張萬曰<lb/>
　此馬脾風也<hi>以鼻煽命名也</hi>如胸髙肩聳汗出髪潤<hi>皆下脱也</hi>則<lb/>
　不可治須急治之以葶藶丸去防已加大黄除肺之<lb/>
　熱合小陷胸湯除肺之痰碾為細末竹瀝調服<hi>作實治</hi>
一兒病兩腮紅上氣喘急脉浮緩而濡此得之傷食食<lb/>
　傷脾脾虚則不能養肺母病子亦病也兩腮紅者虚<lb/>
<pb n="KR3e0096_WYG_046-16a"/>
　熱也上氣喘急者肺虚也脉浮緩而濡氣虚也時醫<lb/>
　咸以驚風為治用抱龍丸牛黄丸蘇合丸不效聞其<lb/>
　言皆匿笑乃以阿膠炒成珠煎蘇葉烏梅湯化服三<lb/>
　劑而瘳<hi>方却妙</hi>
一小兒痰壅氣促而喘且發搐萬以礞石滚痰丸桑白<lb/>
　皮湯碾碎調服之喘定痰下搐亦止矣<lb/>
一富小兒先病㵼醫以藥服之乃作喘歸咎於醫萬曰非<lb/>
　醫之誤乃冷傷脾作㵼脾傳肺作喘脾為母肺為子<lb/>
<pb n="KR3e0096_WYG_046-16b"/>
　傳其所生也用陳氏芎蝎散一服喘止而安後用此<lb/>
　方治㵼後喘者良驗<lb/>
一女子素有喘病發則多痰用補腎地黄丸或曰喘者<lb/>
　肺病也今補腎何也曰肺主氣腎則納而藏之痰涎<lb/>
　者腎之津液所生也哮喘吐痰乃氣不歸元津液無<lb/>
　所受也果服此而安<lb/>
朱丹溪治一女年十二自小喘嗽白术陳皮青皮各五<lb/>
　錢麻黄茯苓木通片苓各三錢蒼术桔梗各二錢乾<lb/>
<pb n="KR3e0096_WYG_046-17a"/>
　薑一錢甘草五分每貼一錢半煎服<lb/>
龔子才治一小兒外感風邪服表散之劑汗出作喘此<lb/>
　邪氣去而脾虚也用異攻散而汗喘止再劑而乳食<lb/>
　進<lb/>
馮楚瞻治同姓子三嵗平時面色㿠白𩕄門寛大顱骨<lb/>
　開解一夕忽發微喘不能睡倒抱起稍可至三二日<lb/>
　雖抱起而喘急不減出多入少兩眼逆急<hi>肝腎大虧</hi>理宜<lb/>
　用上病療下之法恐不肯輕服乃設詞曰喘已多日<lb/>
<pb n="KR3e0096_WYG_046-17b"/>
　肺氣虚矣當以人参錢許配生脉飲作湯化服啟脾<lb/>
　丸乃愈也急歸寓以八味丸杵作大丸代之服下喘<lb/>
　日減四五日後本症悉平精神倍長屢索啟脾丸而<lb/>
　𩕄門顱骨俱長滿矣<lb/>
呉孚先治一小兒氣急而喘喉中聲如水雞叫用五抝<lb/>
　湯而愈<lb/>
錢國賓治中翰陸登之次子自幼吼喘日夜不絶今八<lb/>
　嵗莫愈身體無病診右寸浮滑主肺竅有痰喘吼三<lb/>
<pb n="KR3e0096_WYG_046-18a"/>
　白丸煅白批貝母桔梗各三分飯丸黍米大每睡冷<lb/>
　茶送下五丸至五日此子索物厭其母嗔之猛然一<lb/>
　嗆吐出黑痰一塊如圓眼大其臭滿室剖開内色大<lb/>
　黑𤓰子一枚尖少破從此吼喘即止舉家感激除此<lb/>
　子一生之患矣及問其故曰肺有六葉兩耳四垂如<lb/>
　葢清虚之臟纖塵不染因乳子誤吞𤓰子入於肺縫<lb/>
　久則痰膠阻礙呼吸之氣作吼喘聲也今藥力攻出<lb/>
　肺清而金不鳴則無聲痰出而呼吸利則無吼喘症<lb/>
<pb n="KR3e0096_WYG_046-18b"/>
　矣<lb/>
　　小兒<hi>哮</hi>
萬密齋治胡三溪女素有哮病遇天欲雨則發發則多<lb/>
　痰服五虎湯九寳湯即止不能斷根曰是益痰聚則<lb/>
　作喘痰去則止痰者水液之渾濁者也難經云腎主<lb/>
　液液者水所化也腎為水臟入心為汗入肝為淚入<lb/>
　肺為涕入脾為涎此腎水泛為痰而喘也乃以六味<lb/>
　地黄丸服之不復發矣<lb/>
<pb n="KR3e0096_WYG_046-19a"/>
陳三農治一小兒鹽哮遇隂雨即發聲如曳鋸以白砒<lb/>
　一錢入精猪肉四兩内以鹽泥固濟火煅出清烟取<lb/>
　出研細入江西豆豉一兩搗和為丸如黍米大白水<lb/>
　下二三十丸忌油膩葷腥一月而愈<lb/>
朱丹溪治一男子年十四嵗哮十日則發一遍此痰在<lb/>
　上焦不得汗洩正當九月十月之交宜温散仍與小<lb/>
　胃丹佐之温散如麻黄黄苓每帖用一錢半入薑汁<lb/>
　研細末以水盞半煎去查飲之每夜臨卧時與小胃<lb/>
<pb n="KR3e0096_WYG_046-19b"/>
　丹十二粒津下之<lb/>
楚瞻治朱姓兒三嵗哮喘大作數日身熱汗出或以滚<lb/>
　痰丸利之益甚脉洪數胸脇扇動扶肚肩頭汗如雨<lb/>
　不食不眠曰久喘下元已傷復以峻利傷之故見諸<lb/>
　惡候也以人參麥冬各五錢五味三粒肉桂二分煎<lb/>
　服日二三劑喘頓減至夜復作此氣少復而陰未有<lb/>
　以配之也以八味之加牛膝麥冬五味者内熟地六<lb/>
　錢桂附各四分水煎冷服午前後各一劑睡醒食進<lb/>
<pb n="KR3e0096_WYG_046-20a"/>
　喘止但勞動則喘聲微有此未復元之故以生脉飲<lb/>
　調理三四日全安<lb/>
　　小兒虚損<lb/>
竇材治一㓜女病咳嗽發熱咯血減食先灸臍下百壯<lb/>
　服延壽丹黄芪建中湯而愈戒其不可出嫁犯房事<lb/>
　必死過四年而適人前病復作竇曰此女禀賦素弱<lb/>
　只宜固守終老不信余言破損天真元氣將脱不可<lb/>
　救矣强余丹服之竟死<lb/>
<pb n="KR3e0096_WYG_046-20b"/>
李士材治汪氏兒年方舞象<hi>太文</hi>發熱咳嗽羸弱頭眩二<lb/>
　冬二母知柏黄苓不啻百劑病勢轉增脉之右虚軟<lb/>
　乃脾肺氣虚火不生土之候也用補中益氣加五味<lb/>
　子苡仁薑桂至三錢<hi>必因苦寒過傷乃可</hi>十劑而減兩月乃安<lb/>
　春初又發令其服補中丸一錢諸症永不作矣<lb/>
柴嶼青曰六兒身熱嬾食脉細而無力屬陰虚血少服<lb/>
　逍遥二劑未效内人力請延醫及診視云脉弦為脾<lb/>
　瘧余固爭脉並不弦醫不服强令服二劑身熱更甚<lb/>
<pb n="KR3e0096_WYG_046-21a"/>
　遂立意服壯水之劑二十帖始愈至乙丑復患身熱<lb/>
　服六味湯四十日始霍然因歎曰幸是自家小兒故<lb/>
　得自主倘他人延治四五劑未效必更醫矣能保其<lb/>
　不誤事哉<lb/>
馮楚瞻治張氏子年十三忽患腿癰外科云勢難消散<lb/>
　出膿得兩月収功視其體浮胖色㿠白知為先天不<lb/>
　足矣再診其脉六部沈細而微復視其腫則右腿為<lb/>
　甚色白而氷冷經曰血氣不知留結為癰今但使血<lb/>
<pb n="KR3e0096_WYG_046-21b"/>
　氣和而無留結癰何由成與八味湯加牛膝杜仲各<lb/>
　二錢食前服之一劑腿温痛減半三四劑全瘳<lb/>
薛立齋治一小兒九嵗解顱足軟兩膝漸大不能行履<lb/>
　此腎禀不足用六味丸加鹿茸三月而能步履<lb/>
一小兒年十四肢體倦怠發熱晡熱口乾作渴吐痰如<lb/>
　涌小便淋瀝或面目赤色身不欲衣此亦禀賦不足<lb/>
　也用補中益氣湯及前丸而愈<lb/>
一小兒十五嵗而御女大小便道牽痛服五苓散之類<lb/>
<pb n="KR3e0096_WYG_046-22a"/>
　虚症蜂起與死為隣用補中益氣湯加減八味丸而<lb/>
　愈<lb/>
一小兒十三嵗内熱晡熱形體倦怠食少作渴或用清<lb/>
　熱等藥治之虚症悉具以為所禀怯弱用六味丸加<lb/>
　鹿茸補之不越而痊<lb/>
萬密齋治一兒四嵗出痘時頸軟頭傾曰此兒胎禀不<lb/>
　足瘡毒正發壯火食氣亟補元氣使痘易發易靨幸<lb/>
　而保全再補其陰不然恐難出二八數也乃大作調<lb/>
<pb n="KR3e0096_WYG_046-22b"/>
　元湯連進之獲安<lb/>
江蘭峯子七嵗頭面汗出如流用人參當歸二味同獖<lb/>
　猪心煮湯服之安<lb/>
一女嗜卧發熱項軟頭傾欲作風治持疑未决萬曰此<lb/>
　陽虚病也葢頭者諸陽之首胃者諸陽之㑹此女必<lb/>
　乳食傷胃胃氣不足故清陽不升而頸軟不能任元<lb/>
　也可服調元湯一劑而愈<lb/>
一小兒脱肛半載恪服升補元氣之藥而愈<lb/>
<pb n="KR3e0096_WYG_046-23a"/>
繆仲淳治里中一童子年十五患寒熱咳嗽面赤鼻塞<lb/>
　夜劇家人以為傷風繆視之曰陰虚也葢傷風之症<lb/>
　面色宜黯今反赤而明傷風發熱必晝夜無間今夜<lb/>
　劇鼻塞者隂虛則火上升壅肺故鼻塞以是知其陰<lb/>
　虚也投以麥冬五味桑皮貝母百部生地鱉甲黄沙<lb/>
　參不四劑而瘳<hi>廣筆記</hi>
立齋曰一小兒十四嵗解顱自覺頭大視物皆大畏日<lb/>
　差明先兄以謂腎禀怯弱用六味丸加五味鹿茸及<lb/>
<pb n="KR3e0096_WYG_046-23b"/>
　補中益氣加山藥山茰半載漸愈二載而𩕄合後畢<lb/>
　姻覺𩕄門開解足心如炙喜其斷色慾戒厚味日服<lb/>
　前藥二劑三載而愈<lb/>
一小兒白睛多黑睛少吐㵼後喉瘖口渴大便不實朝<lb/>
　夕悉服地黄丸而痊後患㵼其喉復瘖仍服前丸遂<lb/>
　愈<lb/>
　<lb/>
　續名醫類案卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷三十五</head> <lb/>
    <p>
<pb n="KR3e0096_WYG_035-1a"/>
欽定四庫全書<lb/>
　續名醫類案卷三十五<lb/>
　　　　　　　　　　　　　　錢塘魏之琇撰<lb/>
　　産後感症<lb/>
陸肖愚治吳敬之室年二十餘産前已有感冒分娩三<lb/>
　日后因責婢離牀時正冬月覺身上懐慄遂身熱頭<lb/>
　痛或用參蘇飲發其汗頭痛止而身熱不除遂以産<lb/>
　后當大補氣血數劑而煩熱日甚又擬用補中益氣<lb/>
<pb n="KR3e0096_WYG_035-1b"/>
　湯脈之兩手雖弱而左猶帶浮右已見數曰脈虚正<lb/>
　産后之平脈但左手猶浮知表邪未散右手見數欲<lb/>
　傳裡之候也宜急解其表微通其裡少緩便有承氣<lb/>
　之患矣用柴葛桔梗黄芩花粉甘草山查一劑而煩<lb/>
　熱減二劑而身涼以清氣養榮湯調之<lb/>
馬元儀治陸氏婦産后惡寒雖重茵厚被不除屢補不<lb/>
　效將行桂附矣診之兩脈沉伏面赤口燥胸滿此非<lb/>
　産后新虚乃胎前伏邪也屢用參术則邪愈結而正<lb/>
<pb n="KR3e0096_WYG_035-2a"/>
　愈阻肌表惡寒者邪熱内鬱逼陰于外也口乾面赤<lb/>
　胸滿者邪氣挾火挾食上凌清道也仍宜一表一裏<lb/>
　治之用葛根防風蘇梗枳壳桔梗杏仁蘇子薄荷一<lb/>
　服而表症矣右闗尺轉見滑實隨用大黄五錢元明<lb/>
　粉三錢甘草一錢一服下積穢盛多復發疹發頥此<lb/>
　表裡兩和餘邪畢達之徵也再與辛涼解透之劑而<lb/>
　安此症邪伏于内久而不宣用清陽泄表苦寒達下<lb/>
　兩泄之猶發疹發頥而乃妄行温補將謂脈伏惡寒<lb/>
<pb n="KR3e0096_WYG_035-2b"/>
　為陽虚之候耶其亦不審病機甚矣<lb/>
王氏婦産后一月神氣昏倦上氣喘促胸滿中痛咳𠻳<lb/>
　發熱百治無效診之兩脈沉濇兼結此胎前已有伏<lb/>
　邪兼産后氣血兩虚邪益内結法宜表裡兩和使邪<lb/>
　從外達氣從内泄病自愈矣以桂枝柴胡蘇梗枳壳<lb/>
　半曲蔔子杏仁廣皮透邪達滯之劑頓安脈已稍舒<lb/>
　或投參地歸芍斂滯之品遂徹夜靡寧如喪神守此<lb/>
　邪結于中補之生變也乃用桂枝炮薑黄連枳實厚<lb/>
<pb n="KR3e0096_WYG_035-3a"/>
　朴廣皮等一劑而胸滿中痛除復用蔞仁柴胡桂枝<lb/>
　半夏枳實杏仁蘇子桔梗再劑而表熱喘咳平但大<lb/>
　便不行此久病津液失養也加生首烏一兩便行餘<lb/>
　邪盡去然正氣大虧再與滋補氣血之劑而安<lb/>
李季虬治魏常正産后飲食不節復感風寒遂致發熱<lb/>
　譫語喘咳氣逆惡露絶不至勢盛急迫謂症皆係外<lb/>
　來客邪尚屬可救設正氣虚脱現諸症者必無幸矣<lb/>
　何以見之以脈氣浮大有力故也用大劑疎風消食<lb/>
<pb n="KR3e0096_WYG_035-3b"/>
　之劑二劑便霍然先是有用白术芎歸等補藥者幾<lb/>
　為所誤<hi>廣筆記</hi>
張意田治一婦産后患病已及半載咸作勞損治且云<lb/>
　陰虧已極勢難痊愈張連診五次確知此症服小柴<lb/>
　胡湯法必當應奈羣議紛紜以參柴非治陰虧之藥<lb/>
　又言肺熱咳𠻳大忌人參因立案正心幸病家見信<lb/>
　一服而寒熱大作三服之后寒熱退而咳𠻳平十服<lb/>
　全愈　案云診得六脈皆數右寸大而軟闗尺兩部<lb/>
<pb n="KR3e0096_WYG_035-4a"/>
　沉候弦急左寸洪數闗部三候皆虚數尺中空大夫<lb/>
　右寸軟大肺氣虛也闗尺沉候弦急闗主中州尺司<lb/>
　火位沉裏也弦肝脈也此因中氣虚而木邪犯位木<lb/>
　氣動而火從之也左寸洪數心經虚火也闗中虛數<lb/>
　肝無血養也尺中空大腎水虚也是脈本屬陰虚而<lb/>
　寒邪乘之留連不已以至于此今所見症五更發熱<lb/>
　者寅夘木旺之時肝木挾邪隨時而動也上午寒熱<lb/>
　得汗熱減者邪稍泄而勢稍緩也咳𠻳之聲結而不<lb/>
<pb n="KR3e0096_WYG_035-4b"/>
　暢此久𠻳傷肺肺氣虚而邪不得越也胸腹時脹而<lb/>
　微鳴此肝木犯脾肝主脹也合脈症是為虚中挾實<lb/>
　不得樞轉外出之候也大全曰産后血氣虚弱餘食<lb/>
　未平不滿百日將養失所風冷客于氣血顔容憔悴<lb/>
　飲食難消感于肺故咳𠻳口乾遂覺頭昏百節疼痛<lb/>
　榮衞受邪氣通于肝流注臟腋須臾頻發咳𠻳無汗<lb/>
　寒熱如瘧蓐勞之候往往如此景岳天虚弱之人外<lb/>
　邪初感不為解散而作内傷或用清涼或用滋補以<lb/>
<pb n="KR3e0096_WYG_035-5a"/>
　致寒邪鬱伏久留不解而寒熱往來或為咳𠻳其症<lb/>
　全似勞損欲辨之者察其表裏病情或身有疼痛而<lb/>
　微汗則熱退無汗則復熱或大聲咳𠻳脈雖弦緊而<lb/>
　不甚數即病至一兩月而邪猶未解此似損非損之<lb/>
　症毋再悞也今此症實類此當用小柴胡湯轉動樞<lb/>
　機藉少陽之生氣從内而外自下而上則陰陽和而<lb/>
　伏邪解散矣半夏生當夏半能啓陰氣産后陰虧而<lb/>
　兼口燥故去之胸腹時脹脾陰多鬱宜加牛膝以導<lb/>
<pb n="KR3e0096_WYG_035-5b"/>
　之藥病相當自應如桴鼓也<lb/>
來天培治潘氏婦季夏産后二十餘日患寒熱便血惡<lb/>
　露未淨而専科與香薷飲四劑服后反嘔吐頭眩腹<lb/>
　痛自汗惡心發熱氣促發斑色微紅兩頰淡紅診之<lb/>
　左脈如絲右脈沉細此虚而兼感嘔吐傷胃肝木乘<lb/>
　相火刑金肺氣受傷上下拒格之症也治宜活血滋<lb/>
　陰行氣舒脾散滯降逆托裏化斑之劑用牛膝茯苓<lb/>
　杞子當歸紅花黄茋川芎木香香附廣皮夏麴生薑<lb/>
<pb n="KR3e0096_WYG_035-6a"/>
　一劑諸症大減六脈和緩但微𠻳眩暈心跳胸膈不<lb/>
　舒此邪去正虚所致也前方去川芎木香牛膝加伏<lb/>
　神丹參杏仁貝母二劑前症盡除惟心跳頭暈改用<lb/>
　歸脾湯去人參木香加防黨參杞子白芍調理而愈<lb/>
　　産後<hi>暑</hi>
孫文垣治一婦人年十六初産女艱苦二日偶感暑邪<lb/>
　繼食麪餅時師不察竟以參术投之即大熱譫語口<lb/>
　渇汗出如洗<hi>暑症多汗</hi>氣喘<hi>暑傷/氣</hi>泄㵼㵼皆黄水無屎<hi>協熱</hi>
<pb n="KR3e0096_WYG_035-6b"/>
　<hi>下利</hi>日夜無度小水短少飲食不進症甚危惡時六月<lb/>
　初旬女科見熱不退乃投黄連黄芩白芍之劑諸症<lb/>
　更甚又以參术大劑肉果乾薑等止㵼一日計用參<lb/>
　二兩四錢㵼益頻熱益劇喘汗轉加譫語不徹口醫<lb/>
　各束手謝曰汗出如油喘而不休死症也又汗出而<lb/>
　熱不退㵼而熱不止譫語神昏産后脈洪大法皆犯<lb/>
　逆無生路矣惟附子理中湯庶儌幸萬一孫診之六<lb/>
　脈亂而無緒七八至獨右闗堅硬<hi>食積</hi>因思暑月汗出<lb/>
<pb n="KR3e0096_WYG_035-7a"/>
　乃常事但暑邪麪食瘀血皆未銷鎔補劑太驟致畜<lb/>
　血如見鬼若消瘀去積解暑猶可生也用益元散六<lb/>
　錢解暑清熱止㵼利水為君糖毬子<hi>即山查</hi>三錢為臣<lb/>
　紅麴澤蘭各一錢五分消瘀安魂為佐橘紅半夏白<lb/>
　茯苓理脾為使三稜五分消前參术决其壅滯為先<lb/>
　鋒飲下即畧睡譫語竟止連進二劑㵼半減次日仍<lb/>
　用前劑其下熱減大便只二次有黄屎矣惡露行黑<lb/>
　血數枚次日診之脈始有緒神亦収斂進粥一盞前<lb/>
<pb n="KR3e0096_WYG_035-7b"/>
　方去三稜紅麴加扁豆大便一次所下皆黒屎熱盡<lb/>
　退改用六君子加益元散青蒿扁豆香附酒芍炮薑<lb/>
　調而安<lb/>
易思蘭治石城王福歉之妃癸酉六月受孕偶患泄㵼<lb/>
　醫用淡滲之藥止之自后每月㵼三五日有作脾㵼<lb/>
　者用參苓白术散之類二三服亦止然每月必㵼五<lb/>
　七次至次年三月生産后連㵼半月日夜八九次諸<lb/>
　藥不效驚惶無措召易診之兩寸尺俱平和惟兩闗<lb/>
<pb n="KR3e0096_WYG_035-8a"/>
　洪大有力曰此暑病也以黄連香薷飲治之一劑減<lb/>
　半再劑全愈惟肝脈未退又用通元二八丹調理半<lb/>
　月後平復<lb/>
陸祖愚治李丹山子室自來元氣不足産后六七日正<lb/>
　當酷暑而卧房在樓忽頭疼氣喘昏悶體若燔炭沉<lb/>
　沉昏去或以為傷寒令門窓盡閉帳幔重圍用二陳<lb/>
　羌防芎蘇一劑口乾唇裂喘急欲絶診之六脈浮洪<lb/>
　而散乃冒暑而非感寒宜涼解而不宜温散令取井<lb/>
<pb n="KR3e0096_WYG_035-8b"/>
　水洒地鋪以蘆蓆移病人卧其上飲以香薷飲遂微<lb/>
　汗而甦再用清暑益氣湯四劑而起<lb/>
沈明生治劉舜泉孫媳夏月産后暈厥不知人事或謂<lb/>
　惡露上攻所致投去瘀清魂等劑瘀不行暈厥益甚<lb/>
　又作痰治食治皆不效沈至囘翔諦審笑曰吾得之<lb/>
　矣此暑熱乘虚而入急宜清暑非黄連不可或謂血<lb/>
　得冷則凝今惡露未去若投寒涼是速其斃也沈笑<lb/>
　曰有不諱吾任之藥甫入口厥甦暈止再進而惡露<lb/>
<pb n="KR3e0096_WYG_035-9a"/>
　行蓋産時樓小人多炎𫾣之際益助其熱乍虚之體<lb/>
　觸之豈能不病經云暑傷心又云心主血為熱冒而<lb/>
　暈厥此中暑而非惡露明矣或曰舍症從時理固然<lb/>
　矣然血熱則行冷則凝亦古訓也今用寒涼而惡露<lb/>
　反去何也曰熱行冷瘀以血喻水道其常耳子獨不<lb/>
　觀失血者有用温暖藥而得止則瘀血者豈無用苦<lb/>
　寒而得行此造化之微權逆從之妙理也安可執乎<lb/>
　　産後火熱<lb/>
<pb n="KR3e0096_WYG_035-9b"/>
易思蘭治一婦産后半月餘胃有清水作逆而吐以為<lb/>
　胃寒令煮雞倍用椒薑初覺相宜<hi>凡内熱虚火之人初服辛熱之藥亦</hi>
　<hi>有小效</hi>至三五日清水愈多以薑椒煎湯時時飲之近<lb/>
　一月口氣漸冷四肢發厥晝夜作逆腹中冷氣難堪<lb/>
　有時戰慄用四物湯人參一錢至二錢初服少安久<lb/>
　則不應又加炮薑亦不效衆議用附子理中湯<hi>庸俗必趨</hi>
　<hi>之道</hi>易診之六脈俱無以食指復按尺部中指無名指<lb/>
　按尺之后<hi>診法妙</hi>脈來實數有力左右皆同發言壯厲<lb/>
<pb n="KR3e0096_WYG_035-10a"/>
　一句可説三五句唇進頰赤大便五六日一次小便<lb/>
　赤少此實熱症也詢之其俗産后以食胡椒炒雞為<lb/>
　補此婦日食三次半月後遂得此疾乃用三黄湯治<lb/>
　之連進四盞六脈俱現薑椒湯不欲食矣又進四盞<lb/>
　身不戰慄清水減半服四日口中熱氣上升滿口舌<lb/>
　尖俱發黄小粟瘡大便八日不通以四苓合涼膈散<lb/>
　空心一服至午不動又以甘草煎湯調元明粉五錢<lb/>
　熱服一時許腹中微鳴吐出酸水一二椀大便連去<lb/>
<pb n="KR3e0096_WYG_035-10b"/>
　二次又服元明粉五錢下燥矢十數枚後以四苓三<lb/>
　黄山梔枳壳調理全愈<lb/>
　　按此為火極似水乃物極必反之候凡患此為燥<lb/>
　　熱温補所殺者多矣哀哉<lb/>
許學士云記一婦人産后䕶密閤内更生火睡久及醒<lb/>
　則昏昏如醉不省人事其家驚惶許用荆芥佐以交<lb/>
　加散云服之即睡睡中必以左手搔頭覺必醒矣<hi>本事</hi>
　<hi>方所蓋為火  逼也</hi>
<pb n="KR3e0096_WYG_035-11a"/>
　　産後<hi>火</hi>
沈協蘭室人善病自頗知醫最重景岳全書數年來所<lb/>
　服多温補之劑約桂附幾各半斤近以産后惡露淋<lb/>
　瀝赤白時下咳𠻳日甚小便自遺脈之右寸鼓指兩<lb/>
　闗弦數右尺弱面有紅光舌當中無胎胸多冷氣喜<lb/>
　熱飲稍涼則不快所服乃夀煎加薑桂等乃列案與<lb/>
　之曰病本三陰不足久服温補則氣分偏勝遂致綿<lb/>
　延不已其誤在便糖氣冷又喜熱飲認為脾胃虚寒<lb/>
<pb n="KR3e0096_WYG_035-11b"/>
　不知火盛下迫則作㵼上冲則反冷鬱于中則得辛<lb/>
　熱而暫散此理方書多未論及今以産后去血血益<lb/>
　虚則火益盛面有紅光火炎上也惡露赤白肝脾熱<lb/>
　也咳𠻳便遺肺虚肝盛腎不祕密也辛温燥烈宜急<lb/>
　逺之方用生熟地杞子沙參麥冬釵斛初猶畏麥冬之<lb/>
　寒以二錢太重只用六分數劑後覺相宜漸加至一<lb/>
　錢五分十餘劑便不喜熱飲症漸平又加蔞仁二十<lb/>
　餘劑毎日大便下青黒雜色而辛氣滿房户蓋桂薑<lb/>
<pb n="KR3e0096_WYG_035-12a"/>
　之熱久泊迥陽因營氣漸充乃勢不能容而下出也<lb/>
　若再投温補其害可勝言哉書此以為偏服温補者<lb/>
　戒<lb/>
楊氏二婦妯娌也其姒新産發寒熱頭暈不能起坐坐<lb/>
　則欲仆惡露紅白兩乳壅腫子户旁腫如雞卵痛甚<lb/>
　勢將成癰専科與炮薑白术荆芥桂枝等更嘔惡不<lb/>
　寐脈之弦數六至有餘乃與生地杞子蒂丁麥冬當<lb/>
　歸銀花甘草黄連蔞仁六劑全愈其娣産彌月耳聾<lb/>
<pb n="KR3e0096_WYG_035-12b"/>
　頭及乳腹常痛帶下綿綿每浴湯中摇漾如綫子户<lb/>
　亦腫痛醫與香燥轉甚亦用前方加減而愈又朱朗<lb/>
　齋令妹産後赤白淋瀝口乾咽痛前方去蒂丁當歸<lb/>
　加白芍四帖全安其初楊姒所生兒食乳即吐自母<lb/>
　服藥后亦不嘔矣凡此皆少厥二陰陰虚火盛之病<lb/>
　若謂産后而辛温是殺之也<lb/>
　　産後<hi>惡寒</hi>
吳洋治汪伯玉嬸杜冬舉仲子會病瘖且痿四肢汗溢<lb/>
<pb n="KR3e0096_WYG_035-13a"/>
　而甚惡寒歴春夏滋深挾纊擁絮猶慄慄曰物極則<lb/>
　反吾且極之病由遞産而虚勢重不可亟反激而后<lb/>
　反其易為力哉于是補以參茋斂以桂枝固以龍骨<lb/>
　牡蠣經年寒猶故也汪以為言洋曰母謂徐徐及𤓰<lb/>
　而后可治又明年夏先期一月而診之曰藥力告盈<lb/>
　其可已至日則以槃水沃青巾者二以石水浮𤓰者<lb/>
　三謂汪曰洋無戲言通言語徹衣衾其在今日乃命<lb/>
　女僕奉槃水進杜難之手語曰吾病産后宜不可水<lb/>
<pb n="KR3e0096_WYG_035-13b"/>
　洋曰無害第以兩手按青巾試之病者曰宜然后乃<lb/>
　沃兩履尋潄以盂水已復飲之既削𤓰而華啖其半<lb/>
　于是汗止聲出單衣如常先是溪南吳千婦病與杜<lb/>
　同洋治以嚮法效<hi>太函集</hi>
　　産後喘<lb/>
樓全善治一婦産后洗浴即氣喘但坐不得卧已五日<lb/>
　惡風得暖稍寛兩闗脈動尺寸俱虚百藥不效用牡<lb/>
　丹皮桃仁桂枝茯苓乾薑枳朴桑白皮紫蘇五味子<lb/>
<pb n="KR3e0096_WYG_035-14a"/>
　蔞仁服之即寛二三服即卧其痰如失蓋作汗血感<lb/>
　寒治之也<hi>治法彚</hi>
薛立齋治一産婦喘促自汗手足俱冷常以手䕶腹此<lb/>
　陽氣虚脱也用人參附子湯四劑愈<lb/>
繆仲淳曰己丑予婦産后五日食冷物怒傷脾作㵼乃<lb/>
　微𠻳又三日泄不止手足冷發喘牀亦動摇神飛揚<lb/>
　不守一醫投以人參五錢附子五錢療之如故加參<lb/>
　附又不效漸加參至三兩附子三錢一劑霍然起<hi>廣筆記</hi>
<pb n="KR3e0096_WYG_035-14b"/>
繆仲淳治于中甫夫人産后氣喘投以人參五錢蘇木<lb/>
　麥冬各三錢一劑愈<hi>未入選</hi>
　　産後<hi>咳𠻳</hi>
薛立齋治一婦咳𠻳見風則喘急惡寒頭疼自汗口禁<lb/>
　痰盛薛謂脾胃氣虚腠理不密用補中益氣加肉桂<lb/>
　數劑而安<lb/>
一産婦咳而腹滿不食涕唾面腫氣逆此病在胃而闗<lb/>
　于肺用異功散而愈<lb/>
<pb n="KR3e0096_WYG_035-15a"/>
孫文垣治賛皇令堂産后左脇痛盛<hi>此脇痛緣肺實而氣機不利</hi>咳<lb/>
　𠻳痰不易出内熱氣壅不能伏枕與以𤓰蔞仁六錢<lb/>
　桑白皮蘇子杏仁半夏桔梗枳壳各一錢水煎服之<lb/>
　氣定喘除外與保和丸及七製化痰丸而安<lb/>
繆仲淳治施靈修乃正産后發寒熱咳𠻳不止因本元<lb/>
　虚弱誤用薑桂勢甚劇<hi>二句宜細玩之</hi>用鱉甲白芍牛膝生<lb/>
　地各四錢山查麥冬益母草各五錢橘當歸各二錢<lb/>
　青蒿杜仲各二錢五分棗仁八錢逺志五味各一錢<lb/>
<pb n="KR3e0096_WYG_035-15b"/>
　茯神三錢竹葉三十片數劑輒定<hi>方亦太雜</hi>
聶久吾治一婦年四十餘因産過多身熱日夜不止午<lb/>
　后益盛肌内瘦削經水不行諸醫無效與花粉山藥<lb/>
　百合香附麥冬各八錢天冬五分地骨皮當歸二母<lb/>
　各六分生地生炒各四分白芍生炒三分前胡四分<lb/>
　茯苓七分生甘草三分薑一薄片龍眼三個服十餘<lb/>
　劑而身熱已退又加桔梗四分酒炒芩連各六分二<lb/>
　十餘劑而安<lb/>
<pb n="KR3e0096_WYG_035-16a"/>
　　産後嘔<hi>附霍亂</hi>
陳霞山治一婦産后傷食致胃虚不納榖四十餘日聞<lb/>
　榖氣藥氣俱嘔以參苓白术炒麯各一錢陳皮藿香<lb/>
　各五分炙甘草三分砂仁五分陳米一合用沸湯二<lb/>
　椀泡伏龍肝末澄清汁前藥服而安<lb/>
薛立齋治一産婦患腹脹滿悶嘔吐因敗血散于脾胃<lb/>
　不能運化所致或用抵當湯<hi>疑是抵聖湯</hi>敗血以下前症<lb/>
　益甚小腹重墜似欲去后薛謂脾氣虚而下陷用補<lb/>
<pb n="KR3e0096_WYG_035-16b"/>
　中益氣湯加炮薑温補脾氣重墜如失又用六君子<lb/>
　湯而安<lb/>
一産婦停食霍亂用霍香正氣散之類已愈後胸腹膨<lb/>
　脹飲食稍過即嘔吐或作泄㵼此脾胃俱虚用六君<lb/>
　子湯加木香治之漸愈后因飲食失調兼恚怒患霍<lb/>
　亂胸腹大痛手足逆冷用附子散又用八味丸以補<lb/>
　土母而康設泥痛無補法而用辛散或用平補之劑<lb/>
　必致不起<lb/>
<pb n="KR3e0096_WYG_035-17a"/>
　　産後泄㵼<lb/>
陸養愚治臧舜田内人脾胃素常不實産后因怒大便<lb/>
　泄㵼或以胃苓湯加歸芍投之勢日甚且汗出氣喘<lb/>
　脈氣散大或謂此非産后泄㵼所宜宜勿藥陸曰脈<lb/>
　雖大而按之不甚空尚有一二分生意用人參理中<lb/>
　湯加訶子肉果已煎矣忽傳人事已不省再診之浮<lb/>
　按虚數沉按如絲手足厥逆或謂今夜决不能延乃<lb/>
　辭去陸令急以前藥加附子一錢一劑汗止㵼減再<lb/>
<pb n="KR3e0096_WYG_035-17b"/>
　劑病減七分去附子加歸芍數劑起<lb/>
王憺如治一産婦㵼彌年不愈六脈沉遲此元氣下陷<lb/>
　寒熱太甚症也然湯藥猶濕也以濕治濕可乎遂用<lb/>
　參茋苓术肉蔲升麻防風甘草用猪肚一枚入蓮肉<lb/>
　一斤好酒煮爛搗和為丸日進而安<lb/>
陳三農治一婦産后滑㵼勺水粒米不容即時㵼下半<lb/>
　月餘矣六脈濡而弱此産勞力傷脾也若用湯藥恐<lb/>
　滋胃濕遂以參苓白术散加肉蔲生薑棗肉為丸服<lb/>
<pb n="KR3e0096_WYG_035-18a"/>
　愈<lb/>
薛立齋治一産婦大便不實飲食少思五更或清晨遺<lb/>
　屎此中氣虚寒脾腎不足用補中益氣送四神丸而<lb/>
　痊<lb/>
張子和治李徳卿妻因産后病泄年餘四肢瘦乏皆斷<lb/>
　為死症張曰兩手脈皆微小乃利病之生脈况洞泄<lb/>
　屬肝經肝木尅土而成此病亦是腸澼澼者腸中有<lb/>
　積水也先以舟車丸四十五粒又以無憂散三四錢<lb/>
<pb n="KR3e0096_WYG_035-18b"/>
　下四五行又進導飲丸渇則調以五苓散再與胃風<lb/>
　湯調之半月而能行一月而安健<lb/>
　　産後<hi>不禁</hi>
薛立齋治一産婦小便頻數時忽寒戰乃屬脾肺虚弱<lb/>
　用補中益氣加山茱山藥為主佐以桑螵蛸散而愈<lb/>
　後患發熱晡熱盜汗自汗月水不調用加味逍遥散<lb/>
　而安<lb/>
一産婦患前症吐痰發熱日晡作渇此膀胱陰虚用補<lb/>
<pb n="KR3e0096_WYG_035-19a"/>
　中益氣湯佐以六味丸而愈又患痢后小便頻數手<lb/>
　足俱冷屬陽氣虚寒用前湯及八味丸而瘳<lb/>
一産婦小便不禁二年不愈面色或青赤或黄白此肝<lb/>
　脾氣血虚熱用加味逍遥散為主漸愈佐以六味丸<lb/>
　而痊后因怒小便自遺大便不實左目頓緊面色頓<lb/>
　赤仍用前散佐六君子湯以清肝火生肝血培脾土<lb/>
　而瘳<lb/>
一産婦小水淋瀝或時自出用分利降火之劑二年不<lb/>
<pb n="KR3e0096_WYG_035-19b"/>
　愈以為肺腎氣虚用補中益氣及六味丸而痊<lb/>
　　産後祕結<hi>附淋</hi>
薛立齋治一産婦大便祕結小腹脹痛用大黄等藥致<lb/>
　吐㵼不食腹痛胸痞用六君子湯加木香炮薑治之<lb/>
　而愈<lb/>
孫文垣治沈三石夫人産三日腹不暢女科為下之大<lb/>
　㵼五六次遂發熱惡心又用温膽湯止吐小柴胡退<lb/>
　熱數劑食吐不止粒米不進又用八珍湯加童便昏<lb/>
<pb n="KR3e0096_WYG_035-20a"/>
　憒耳聾眼合口渇腸鳴<hi>發熱惡心耳聾口渇多似感症然此實誤下虚之所致所</hi>
　<hi>謂變症蜂起也</hi>眼胞上下及手足背皆浮腫診之六脈皆數<lb/>
　曰脈數所主其邪為熱其症為虚與十全大補湯加<lb/>
　炮薑夜半稍清爽進粥一盂始開目語言次日午以<lb/>
　藥不接且言語過多復昏昧不知人事翌日以人參<lb/>
　白术各三錢炮薑茯苓陳皮各一錢甘草五分服訖<lb/>
　體微汗遍身疿痤熱退神爽下午藥又不接且動怒<lb/>
　昏昧如前六脈散亂無倫狀如解索疿痤亦沒亟以<lb/>
<pb n="KR3e0096_WYG_035-20b"/>
　人參白术各五錢炙甘草炮薑製附各一錢連進二<lb/>
　帖是夜熟睡唯呼吸之氣尚促<hi>屢進皆效後之腫毒自非實症也</hi>次<lb/>
　日脈轉數下午發熱不退環跳穴邊發一毒如椀大<lb/>
　紅腫微痛女科復譛曰向之發熱惡心皆此所致薑<lb/>
　附温補誤也須急進寒涼解毒之藥孫曰此乃胃中<lb/>
　虚火遊行無製大虚之症非毒也若用寒涼速其死<lb/>
　耳經云壯者氣行則愈怯者著而或痛惟大補庶可<lb/>
　萬全三石然之仍與前劑日夕二帖參术皆用七錢<lb/>
<pb n="KR3e0096_WYG_035-21a"/>
　服后疿痤復起毒散無踪熱亦退再以參苓白术散<lb/>
　調理而安是症皆由誤下致變百出可不慎哉<lb/>
　　按是症多由産后血津虚耗及平素多火内熱之<lb/>
　　人常有之雖日數過亦無所害即欲通之唯大劑<lb/>
　　二冬二地歸杞蓯蓉不過一二服即行矣彼桃杏<lb/>
　　麻栢及膽蜜之治猶下乘也若硝黄肆用誠失醫<lb/>
　　哉<lb/>
薛立齋治一婦産后大小便不通諸藥不應將危矣令<lb/>
<pb n="KR3e0096_WYG_035-21b"/>
　飲牛乳一日稍通三日而痊人乳尤善<lb/>
　　産後瘧<lb/>
陸肖愚治陳振宇女年二十七産后患間日瘧已月餘<lb/>
　寒熱雖不甚而身體倦怠飲食減少脈之左手平和<lb/>
　右手弱而無力與補中益氣湯二劑覺胸膈飽悶遂<lb/>
　歸咎人參更醫仍用青皮飲二陳湯等寒熱反甚用<lb/>
　截藥或止數日復作延至數月肉削骨立再診之其<lb/>
　脈微弱已甚曰前服人參兩可愈今非至斤不能奏<lb/>
<pb n="KR3e0096_WYG_035-22a"/>
　效矣用十全大補湯二劑仍覺悶疑之曰直服至不<lb/>
　飽悶自愈矣更倍參投之遂飲食日増服數十劑方<lb/>
　起<lb/>
　　産後下痢<lb/>
薛立齋治一産婦食雞子腹中作痛面色青黄服平胃<lb/>
　二陳更下痢腹脹用流氣飲子又小腹一塊不時上<lb/>
　攻飲食愈少此脾胃虚寒肝木尅侮所致用補中益<lb/>
　氣加木香吳茱萸漸愈又用八珍大補兼服調理而<lb/>
<pb n="KR3e0096_WYG_035-22b"/>
　安<lb/>
龔子才治一産婦血痢小便不通臍腹疼痛以生馬齒<lb/>
　莧搗爛取汁三大合煎沸下蜜一合調頓服即愈<lb/>
薛立齋治一産婦屎后下血諸藥不應飲食少思肢體<lb/>
　倦怠此中氣虚弱用補中益氣湯加吳茱萸炒黄連<lb/>
　五分四劑頓止但怔忡少寐盜汗用歸脾湯治之而<lb/>
　愈<lb/>
孫文垣治族女小産后二十日矣患赤痢一日十餘次<lb/>
<pb n="KR3e0096_WYG_035-23a"/>
　怯寒惡食小腹脹痛診之右寸滑大知其虚中有熱<lb/>
　蓋緣惡露未盡故小腹脹痛専科泥丹溪産后大補<lb/>
　氣血之語概施之因而作痢乃翁曰病尚怯寒何云<lb/>
　有熱曰惡寒非寒反是熱症蓋火極似水也<hi>時師多昧此㫖</hi>
　飲藥后當知之以白芍當歸滑石為君桃仁酒連酒<lb/>
　芩為臣木香桂皮㯽榔為佐青皮為使服下果去黒<lb/>
　瘀血甚多小腹頓寛惟口乾小水少惡心怕飲食體<lb/>
　倦仍裡急后重人參川芎白芍各一錢當歸一錢五<lb/>
<pb n="KR3e0096_WYG_035-23b"/>
　分酒連陳皮各六分木香二分外與清六丸服下熱<lb/>
　除痢減十之八矣但大便不實惡心虚弱以四君子<lb/>
　湯加酒芍陳皮木香肉果酒連當歸養之而平<lb/>
陸養愚治李尚田乃正産後患痢延及年餘肢肌羸瘦<lb/>
　面色黧黑咸以不可為矣脈之兩手皆微小而右闗<lb/>
　尺之間尚覺有力如珠舌中常起黒胎曰微小乃久<lb/>
　痢生脈脈滑胎黒必沉積在腸久而未去也若大下<lb/>
　之病當愈李謂初病亦常服通利今飲食不進者數<lb/>
<pb n="KR3e0096_WYG_035-24a"/>
　月矣安所得積乎因前方大都紐于産后大補氣血<lb/>
　為主即用消導多襍參茋歸芍補不成補消不成消<lb/>
　致元氣日衰積滯日固至収斂濕濇宜其劇也乃<lb/>
　以潤字丸一兩分三服令一日夜服盡下紫黑如膏<lb/>
　數缶許口渇甚煎生脈散作茶飲之胃漸開又以潤<lb/>
　字日服一錢每日下稠積缶許十日后方用補養一<lb/>
　月而痊<lb/>
張路玉診大兵船上一婦胎前下痢産后三日不止惡<lb/>
<pb n="KR3e0096_WYG_035-24b"/>
　露不行發熱喘脹法在不救服藥一劑反加呃逆診<lb/>
　之其脈三至一代欲辭不治因前醫被留不與排解<lb/>
　必致大傷體面乃曰此症雖危尚有一綫生機必從<lb/>
　長計議庶可圖治彼聞言始放其醫而求藥遂與盞<lb/>
　一枚錢數文令買砂糖熬枯白湯調服既可治痢又<lb/>
　能下痢且不傷元氣急與之服彼欣然而去醫得脱<lb/>
　而遁至大兵去乃歸<lb/>
薛立齋治一産婦痢未至滿月因食冷物及酒冷熱與<lb/>
<pb n="KR3e0096_WYG_035-25a"/>
　血攻擊滯下純血纒墜極痛其脈大無力口乾用黄<lb/>
　芩芍藥湯三服而安<hi>未選入</hi>
　　痘<hi>孕産婦</hi>
徐仲光曰一孕婦正痘養漿時墮胎血去多昏憒乃伏<lb/>
　陷而死<lb/>
一孕婦症同前以黄茋一兩五錢人參當歸各一兩阿<lb/>
　膠五錢甘草艾黒薑各三錢附子一錢治之而愈<lb/>
一婦漿期正産痘順以保元湯加川芎當歸荆芥山查<lb/>
<pb n="KR3e0096_WYG_035-25b"/>
　益母草而愈<lb/>
一孕婦痘漿足不易痂面赤晡熱此脾虚血少也以安<lb/>
　胎飲加參而愈<lb/>
一孕婦痘匀朗灰白熱甚墮胎昏憒冷嘔此胃氣虚寒<lb/>
　也以保元湯加炮薑白术肉桂而愈<lb/>
一産婦痘不易透疲倦血去不止此氣血兩虧也治以<lb/>
　芎歸參薑益母升麻血止痘起又以補中益氣而愈<lb/>
一孕婦出痘以安胎飲調理而愈又有胎痛甚者以砂<lb/>
<pb n="KR3e0096_WYG_035-26a"/>
　仁炒黒研末酒下一錢即愈<lb/>
一産婦出痘漿不足灰白身熱肢冷寒戰咬牙煩躁溏<lb/>
　泄此脾胃氣虛也以異功散治之而愈亦有去血不<lb/>
　止藥不效者倒靨而死<lb/>
一婦産后痘順痰盛清解之益甚此陰虚不能致陽也<lb/>
　以六味地黄丸料加當歸麥冬而愈<lb/>
一婦痘甫愈而强以房事疤變色成勞而死<lb/>
一産婦痘不易發煩躁譫狂此毒重壅遏也以芎歸連<lb/>
<pb n="KR3e0096_WYG_035-26b"/>
　紫升蒡甘芍蟬退治之而愈<lb/>
萬密齋治程氏女年二十出痘時娠五月矣診其脈男<lb/>
　胎也惟以清熱解毒和中安胎為主用黄芩白术為<lb/>
　君人參生甘草當歸生地白芍紫蘇為佐自初出至<lb/>
　成漿無他苦乃聞家中被盜遄歸醫與藥一服胎墮<lb/>
　果男也再延診痘變灰白平塌成倒陷乃裏虚故也<lb/>
　詢所用方乃獨聖散曰山甲麝香皆墮胎藥胎去氣<lb/>
　血益虚瘡毒内陷不可為矣三日卒<lb/>
<pb n="KR3e0096_WYG_035-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0096_WYG_035-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷三十五<lb/>
</p>
<p>
</p>
  </div>
</body>
</text>
</TEI>
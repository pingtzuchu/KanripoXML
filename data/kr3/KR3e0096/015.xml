<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷十五</head> <lb/>
    <p>
<pb n="KR3e0096_WYG_015-1a"/>
欽定四庫全書<lb/>
　續名醫類案卷十五<lb/>
　　　　　　　　　　　　　錢塘魏之琇撰<lb/>
　　虛損<lb/>
張子和治束荗之病虛勞寢汗面有靑黃色自膝以下<lb/>
　冷痛無汗腹中燥熱醫以薑附補之五晦朔不令飮<lb/>
　也又禁梳頭作寒治之張曰子之病不難愈難於將<lb/>
　䕶恐愈後陰道轉荗子必不愼束曰不敢乃先以丹<lb/>
<pb n="KR3e0096_WYG_015-1b"/>
　車丸濬川散下五七行心火下降覺渴與氷水飮之<lb/>
　又令澡浴數日間面紅而澤後以河水煑粥溫養脾<lb/>
　胃又以活血當歸丸人參柴胡散五苓散木香白术<lb/>
　散調之病大瘥汗止足暖食進張曰此本肺脾當以<lb/>
　凉劑蓋水之一物在目為凉在皮為汗在下為小溲<lb/>
　若禁飮水則渴而燥熱生焉人若不渴與水亦不肯<lb/>
　飮之矣東旣愈果忘其戒病復作張已去乃殂<lb/>
竇材治一婦人傷寒瘥後轉成虛勞乃前醫下冷藥損<lb/>
<pb n="KR3e0096_WYG_015-2a"/>
　其元氣故也病人發熱咳嗽吐血少食為灸關元二<lb/>
　百壯服金液保命四神鍾乳粉一月全愈<lb/>
𢎞治乙丑歲姑蘇儒學聞敎諭恭遘羸疾呉醫治之率<lb/>
　用三白湯無竒效一日謁張養正求治亦用三白湯<lb/>
　家人曰前醫用之多矣養正正色曰子勿嘵嘵吾用<lb/>
　湯使不同遂投熟附二三片煎俾服卽瘥<hi>續醫説</hi>
王時勉治常熟徐氏中氣不足脈曰此症宜補劑當參<lb/>
　耆譬如築室造基不可時日計其成緒須藥百裹乃<lb/>
<pb n="KR3e0096_WYG_015-2b"/>
　可望愈一至於十病不少減更謀一醫病勢增劇復<lb/>
　請於王王脈之曰爾信道不篤又更别藥以致增劇<lb/>
　徐莫諱乃曰曾服利氣之劑王曰必如吾言則生否<lb/>
　則非吾所能也從之果及期而愈肯堂嘗見格致餘<lb/>
　論載浦江鄭君仲夏患痢丹溪煎人參膏與服至五<lb/>
　斤而劑止十斤而病安今人輕身重財不顧體之強<lb/>
　弱病之淺深亟於求效况謀利嗜賄之徒動輙便施<lb/>
　剛峻刼劑至於輕病變重重病至危徃徃有之古人<lb/>
<pb n="KR3e0096_WYG_015-3a"/>
　有言曰不死病而死於醫<hi>同上</hi>
竇材治一人身長五尺因酒色傷漸覺肥肉消瘦令炙<lb/>
　關元三百壯服保元丹一斤自後大便滑小便長飮<lb/>
　食漸加肌肉漸生半年如故<hi>此案附骨縮病後故念菴謂有缺文</hi>
孫文垣治呉肖峰室董潯陽次女而龍山之妹也患咳<lb/>
　嗽體倦多汗腹痛呻吟不絕口者半月諸治愈加脈<lb/>
　之左手三五不右手沉弦面色靑息甚微腹中漉漉<lb/>
　有聲問上年夏日曾病否曰曾頭痛體倦多汗但不<lb/>
<pb n="KR3e0096_WYG_015-3b"/>
　咳嗽不腹痛今五月初病如上年醫謂傷風用參蘓<lb/>
　引表之始咳嗽與治嗽則加腹痛又謂通則不痛以<lb/>
　沉香滚痰丸下之遂<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>不可支曰此乃注夏病仲景<lb/>
　謂春夏劇秋冬瘥者是也問注夏何以咳嗽曰汗多<lb/>
　用參蘓重發其汗肺金受傷故燥而咳何以腹痛曰<lb/>
　因治嗽寒其中氣故也况又服滚痰丸之劑以重傷<lb/>
　之蓋五月六陽之氣加散於外汗而又汗汗多則亡<lb/>
　陽夏至一陰將萌腹中尚虚虚而復下下多則亡陰<lb/>
<pb n="KR3e0096_WYG_015-4a"/>
　陰陽俱亡不憊何待乃用酒炒白芍五錢甘草黃耆<lb/>
　各三錢桂枝二錢大棗二枚水煎臨服加飴糖一合<lb/>
　飮訖而睡自己至申不醒咸謂夏不用桂伐天和也<lb/>
　諸痛不補助邪氣也不可為矣龍山以其言告曰所<lb/>
　以睡者睡則陰氣生汗可歛痛可止也問所投劑何名<lb/>
　曰此仲景小建中湯也夫腹痛如縛帶脈急縮也面<lb/>
　靑脈弦肝木盛而脾土受尅也故以白芍和之桂枝<lb/>
　伐之甘草緩之黃茋大棗飴糖以補之自虛回汗歛<lb/>
<pb n="KR3e0096_WYG_015-4b"/>
　而痛止矣語未竟病者醒而索粥粥後又睡至天明<lb/>
　腹全不痛惟稍咳嗽加五味子麥冬兼治注夏而全<lb/>
　瘳矣臨别語龍山曰令妹之病尅木太過今雖愈而<lb/>
　脈弦不退<hi>不川滋水生木弦安得遂退所謂知其一未知其二也</hi>猶為可慮宜<lb/>
　戒惱怒節飮食謝去人事恬淡頤養<hi>安可責之婦人</hi>庻可永<lb/>
　年否則害目陰極陽生恐不能保無患也後至期與<lb/>
　良人齟齬怒而絕藥果以凶聞<lb/>
薛立齋治沈察年二十六所禀虛弱兼之勞心癸巳春<lb/>
<pb n="KR3e0096_WYG_015-5a"/>
　發熱吐痰甲午冬為甚其熱時起於小腹吐痰無定<lb/>
　時或謂脾經濕痰鬱火用芩連枳實二陳或専主心火<lb/>
　用三黃丸之類至乙未冬其熱多起足心亦無定時<lb/>
　吐痰不絕或遍身如芒刺或又以為陰火生痰用四<lb/>
　物二陳知柏之類俱無騐丙申夏痰熱甚盗汗作渴<lb/>
　曰此乃腎經虛損火不歸經當壯水之主以鎭陽光<lb/>
　其脈尺洪大餘却虛浮遂用補中益氣及六味地黃<lb/>
　而愈後不守禁其脈復作謂火令可憂當愼調攝㑹<lb/>
<pb n="KR3e0096_WYG_015-5b"/>
　試且緩但彼忽畧至戊戌夏果殁於京<lb/>
龔子才治周侍御患虛損目不敢閉閉則神魂飄散無<lb/>
　所知覺且不敢言言卽氣不接昏沉嬾食診之六脈<lb/>
　虛微此元氣衰弱心神虛憊也先與硃砂安神丸一<lb/>
　服少安後以補中益氣湯倍參茋加遠志茯神棗仁<lb/>
　白芍生地麥冬連進數劑漸瘳<lb/>
劉氏子年十八患虛勞熱咳痰喘面赤自汗旬餘不能<lb/>
　就枕勢危劇診之六脈微數乃陰虛火動也令五更<lb/>
<pb n="KR3e0096_WYG_015-6a"/>
　時以壯盛婦人乳一鍾重湯煑温作三四十口呷之<lb/>
　天明煎河東地黃丸一服少頃將大小米入山藥蓮<lb/>
　肉紅棗胡桃仁數个煑稀粥食之半晌又煎淸離滋<lb/>
　坎湯二劑加竹瀝童便薑汁少許頻頻服之至午又<lb/>
　進粥小許加白雪糕食之過半晌又進前藥二劑夜<lb/>
　間睡則藥止醒則卽服如此三晝夜藥不住口火乃<lb/>
　漸息方能枕席後减藥之半半月病减六七服湯劑<lb/>
　一調理而愈此症若尋嘗之法施治日進一二劑則<lb/>
<pb n="KR3e0096_WYG_015-6b"/>
　是一杯之水豈能救車薪之火哉<lb/>
張文垣治張文學子心二尹可泉長君也弱冠病醫作<lb/>
　勞瘵治乆不效自分必死督家人治含歛脈之左寸<lb/>
　短弱右關畧弦餘皆洪大咳嗽下午熱從足心起漸<lb/>
　至頭面夜半乃退面色靑形羸氣促多夢遺臥床奄<lb/>
　奄已絕粒斷藥二日謂可治可泉曰醫僉謂火起九<lb/>
　泉者死大肉盡削者死咳嗽加汗者死脈不為汗衰<lb/>
　者死<hi>此感症則然</hi>又當火令之時恐肺金將絕乃謂可治<lb/>
<pb n="KR3e0096_WYG_015-7a"/>
　何也曰症雖危兩顴不赤心火未焚也聲音不啞肺<lb/>
　金未痿也耳輪不焦腎水未涸也夫面靑者憂疑不<lb/>
　决左寸短者心神不足關畧弦者謀為不遂症與色<lb/>
　脈皆非瘵也良由志願不遂殆心病非腎病也故謂<lb/>
　可治蓋病人因星士許發解旣而落地故悒怏寢疾<lb/>
　也為立方名調肝益神湯以人參棗仁龍骨為君丹<lb/>
　參石斛貝母麥冬五味為臣山梔香附為佐服二十<lb/>
　劑而病起丸方則熟地龜板枸杞人參麥冬五味茯苓<lb/>
<pb n="KR3e0096_WYG_015-7b"/>
　蜜丸服三月全安<lb/>
陸祖愚治金伯遠婦年未四旬生育已多且數小産致<lb/>
　病怯弱不時眩暈惡心胸膈否滿飮食不進頭四肢<lb/>
　浮腫晡時潮熱大便時瀉時燥夜間恍惚不眠診得<lb/>
　左寸浮澁右寸浮滑兩關俱弦細兩尺初取覺洪大<lb/>
　重按則少神知其心脾腎三經受病而前醫純以淸<lb/>
　凉為之非也以陳皮貝母前胡蘇子木通苡仁當歸<lb/>
　白芍天麻為煎劑已午未三時服黎明用熟地人參<lb/>
<pb n="KR3e0096_WYG_015-8a"/>
　製附子杜仲麥冬山藥知母白术五為丸淡鹽湯送<lb/>
　下黃昏服安神丸如此分為三治初服便覺有頭緒<lb/>
　調理兩月諸症如失<lb/>
一人於春末患傷寒醫與汗下症已愈矣然精神嘗覺<lb/>
　恍惚肌肉未能充實至秋時發熱微渴咳食减肌削<lb/>
　且精滑便糖醫謂陰虛服六味加減幾百劑至冬甚<lb/>
　惡寒不能出户診其脈浮之損小沉之損小其色㿠<lb/>
　白不澤曰此陽虚症也非參不可凡陰虛之熱蒸蒸<lb/>
<pb n="KR3e0096_WYG_015-8b"/>
　内出骨甚於肉肉甚於皮陰分必劇重捫則熱不甚<lb/>
　明乎外熱内不熱也且熱發無常是陽氣有時甚虧<lb/>
　也<hi>語未妥</hi>陰虛火旺之嗽口口相續口渴咽乾痰涎稠<lb/>
　濁<hi>此近傷風症矣</hi>今微咳無痰明乎陰氣之不能上升也<hi>亦未</hi>
　<hi>妥</hi>卽精滑者亦因陽氣不足故陰精不固也至大便<lb/>
　不實與畏寒其為陽虛又顯然矣摠由傷寒汗下之<lb/>
　後元氣復而强力作勞以致損憊用加減八味丸五<lb/>
　更淡鹽湯下四君子湯加減作煎劑間用補中益氣<lb/>
<pb n="KR3e0096_WYG_015-9a"/>
　湯兩月而愈<lb/>
黃履素曰予少患下元虛不能多言稍不戒所得病不<lb/>
　可狀丹田若無物者甚則夜半陰極之時陽氣欲脱<lb/>
　手足厥冷汗大洩一交子丑氣乃漸復此係腎陽衰<lb/>
　弱之候常服温腎之藥於滋陰料中多用兔絲子枸<lb/>
　杞子肉蓯蓉五味子鹿茸紫河車之屬遂得漸愈前<lb/>
　症因目病悞服黃連丸頓劇要知陽衰之症寒所最<lb/>
　忌如知母黃柏之屬最傷胃中生發之氣卽平人亦<lb/>
<pb n="KR3e0096_WYG_015-9b"/>
　不宜多服又本草云升麻川芎下虛人忌服予服四<lb/>
　物湯川芎稍多服補中益氣湯失加人參皆頓覺下<lb/>
　虛前症陡發藥之響應如此<lb/>
李士材治何邑宰之子虛損遺精盗汗瘦骨柴立已瀕<lb/>
　於危簡其所服以四物知柏為主芩連二冬為加減<lb/>
　診其脈大而數按重極軟<hi>猶有胃氣故可治</hi>曰中氣大寒反<lb/>
　為藥苦矣乃以歸脾湯入肉桂一錢人參五錢當晩<lb/>
　得熟睡居十日而汗止精藏更以還少丹兼進補中<lb/>
<pb n="KR3e0096_WYG_015-10a"/>
　益氣間服一月而愈<lb/>
顧宗伯患發熱困倦目昏耳鳴脚軟不能行大便燥結<lb/>
　手足麻痺腰胯疼痛李診之曰腎虛不能上交心虛<lb/>
　不能濟用八味丸十全大補湯加龍眼肉三十枚五十<lb/>
　餘日精神漸旺肌肉漸充一日多飮虎骨酒大便仍<lb/>
　結醫者皆云八味丸非乆服之藥十全大補宜去肉<lb/>
　桂反用知母𤣥參佐之服之數月遂致不起<lb/>
　　琇按是症八味十全𤣥參知母其失正均惟集靈<lb/>
<pb n="KR3e0096_WYG_015-10b"/>
　　膏一方真聖劑也<lb/>
李翰林勞而無度醉而使内汗出多痰服寬膈化痰之<lb/>
　藥轉覺滯悶診其脈沉而澁兩尺猶甚曰痰得澁脈<lb/>
　一難愈况尺中澁甚精傷之象也在法不治乞投劑<lb/>
　勉用補中益氣加半夏茯苓兩帖有小效衆皆喜李<lb/>
　曰濇象不減脈至無根死期近矣果十餘日而殁<hi>據脈</hi>
　<hi>症藥亦大左</hi>
盧不遠治呉叔顯三月間生瘡服藥瘡已合而喘急甚<lb/>
<pb n="KR3e0096_WYG_015-11a"/>
　十日不能就枕徃診之先用發瘡開肺次用降氣補<lb/>
　腎斷其次日當瘡發五日當足腫六日當出水十日<lb/>
　可喘定就睡嗣後足生二毒三月完復次年七月偶<lb/>
　以傷風微熱左三部脈唯隱隱見以大劑人參歸地<lb/>
　甘草十帖方起二十帖如常十月再感左脈更不如<lb/>
　秋但微熱起居如故三日就枕七日頭痛如破因告<lb/>
　其兄以秋病之危今若昏沉决無生理彼尚疑其言<lb/>
　九日果微昏錯語十二日不識人再七日死或問曰<lb/>
<pb n="KR3e0096_WYG_015-11b"/>
　某昨歳埀危君言變症歴歴如響幸全生焉今冬微恙<lb/>
　君言不起果應其因為一為兩曰其人氣骨妖弱腎<lb/>
　精不全其瘡亦從腎發也不知而用發散元氣轉耗<lb/>
　瘡毒内逆於肺而喘因用四逆湯使太陰氣開瘡在<lb/>
　外出用六味料使少陰納氣息遂内均淸升濁降足<lb/>
　腫生癰病俱外去是以生也今秋左脈不起是元氣<lb/>
　内索不堪左旋矣此起而再戕賊之病發於骨所以<lb/>
　腦痛因之遂昏是内關之症氣獨内絕是以死也其<lb/>
<pb n="KR3e0096_WYG_015-12a"/>
　病皆根本於腎是一非兩不在症之輕重為異同也<lb/>
馮楚瞻治余侍講數年參藥乆服或時氣逆上攻或時<lb/>
　氣墜下廹二陰皆重失氣甚平頻大便溏而不暢脈<lb/>
　則細數無力向服補中益氣殊不知愈升則氣愈降<lb/>
　况兼陳皮辛散反泄元氣豈未聞塞因塞用之説乎<lb/>
　乃以八味加鹿茸補骨脂五味子為丸參湯吞服於<lb/>
　空心以嫩防風三兩酒煑取汁拌炒黃茋一斤炒黃<lb/>
　白朮半斤熟附子四兩三味煎汁去渣熬膏以人參<lb/>
<pb n="KR3e0096_WYG_015-12b"/>
　六兩為末收成細丸日中食遠白湯吞服四錢茋能<lb/>
　升託朮能固中參能補理附能回陽四味共劑收功<lb/>
　何慮虛䧟者不為振作發生也遂愈<lb/>
胡春坊將六旬病九月餘寒熱攻補襍進症隨藥變虛<lb/>
　虛實實之間㡬莫能辨診之六脈洪大有力非陽虛<lb/>
　也乃時當暑月汗出惡風痰鼻塞飮食如故却精神<lb/>
　實疲此陰虧不能歛陽以致陽浮陰散淸濁不分邪<lb/>
　血消穀生痰不生血也但為養陰則陽有依投以六<lb/>
<pb n="KR3e0096_WYG_015-13a"/>
　味加鹽水煑橘紅麥冬五味子不三劑而愈<lb/>
趙宦病赤如裝不省人事口多譫語手足躁動六脈洪<lb/>
　大搏指所服乃柴廣半之類以其劑小不能為害不<lb/>
　知眞陰失守虛陽上浮神氣欲脱補救尚虞不及敢<lb/>
　以淸利速其死耶以人參八錢熟地麥冬丹參白芍<lb/>
　茯神遠志牛膝薑炭每日二劑不數日愈<lb/>
高鼓峯治呉弁玉發熱多汗便秘數日不行醫曰此停<lb/>
　食傷寒也不宜與食待熱退始可以稀粥飮之病勢<lb/>
<pb n="KR3e0096_WYG_015-13b"/>
　轉甚延治問曰肚中飢否曰飢索其日所用藥則芩<lb/>
　連枳殻花粉厚朴之屬笑曰但喫飯病卽除矣無庸此<lb/>
　等藥也病者喜甚曰吾本無食醫言有食故耐此數<lb/>
　日餓耳然便秘云何曰致新卽推陳矣胃中乆無穀<lb/>
　氣故前物積而不下且子之發熱多汗一味虛症遂<lb/>
　用參朮調而痊<lb/>
立齋治州同劉禹功素不愼起居七情以致飮食不甘<lb/>
　胸膈不利用消導順氣肚腹痞悶吐痰氣逆用化痰<lb/>
<pb n="KR3e0096_WYG_015-14a"/>
　降火食少泄㵼小腹作脹用分利降火小便濇滯氣<lb/>
　喘痰涌服淸氣化痰丸小便愈滯大便愈㵼肚腹脹<lb/>
　大肚臍突出不能寢臥六脈微細左寸甚虚右寸短<lb/>
　促此命門火衰脾腎虛寒之危症也先用金匱加減<lb/>
　腎氣丸料内桂附各一錢二分二劑下瘀穢甚多又<lb/>
　以補中益氣送二神丸二劑諸症悉退五六又用前<lb/>
　藥數劑并附子之類貼腰臍及涌泉穴寸脈漸復而<lb/>
　安後因怒腹悶惑於人言服沉香化氣丸大便下血<lb/>
<pb n="KR3e0096_WYG_015-14b"/>
　諸症悉至曰此陰絡傷也辭不治果殁<lb/>
呉孚先治薛氏子吐血止後忽患心跳振衣或時驚恐<lb/>
　用熟地一兩山藥五錢女貞山萸枸杞各三錢服二<lb/>
　十餘帖本方加元武膠為丸症頓減間藥一日卽跳<lb/>
　動偶一醫用二陳六君子加補心鎭心之品症復增<lb/>
　呉曰此非心跳乃虛里之動也經曰胃之大絡名虛<lb/>
　里貫膈絡肺出於左乳下其動應衣宗氣泄也凡患<lb/>
　腎虛勞怯者多見此症腎屬水而肺主氣氣為水母<lb/>
<pb n="KR3e0096_WYG_015-15a"/>
　腎虛不納故宗氣上泄而腎水愈竭於下欲納氣歸<lb/>
　元惟補陰配陽為是耳<lb/>
　　琇按凡治小兒不論諸症宜先揣此穴若跳動甚<lb/>
　　者不可攻伐以其先天不足故也㓜料能遵吾言<lb/>
　　造福無涯矣此千古未洩之秘也珍之貴之<lb/>
高鼓峯診楊在公六脈動甚因語之曰脈𦂳而弦不出<lb/>
　一月危病至矣定方而别斯時無甚病至十月中忽<lb/>
　患咳嗽醫作風寒治數以羌活發散與之十餘日遂<lb/>
<pb n="KR3e0096_WYG_015-15b"/>
　大吼喘痰涌如潮作齁䶎聲不得臥坐一人於牀以<lb/>
　額俯靠其背稍擡頭卽喘急欲死走人邀診曰以前<lb/>
　脈推之病根固深然不宜困敗如此之速也此殆攻<lb/>
　伐之藥逼成之耳無救矣病家只哀求定喘曰定喘<lb/>
　不難無如脈色皆去縱喘定之後仍虛脱而死矣遂<lb/>
　朝用參茋歸芍暮用加減八味三日而能臥飮食倍<lb/>
　進其家甚喜以為得生高曰出入廢則神機化減升<lb/>
　降息則氣立孤危今出升降俱廢息矣縱挽回何施<lb/>
<pb n="KR3e0096_WYG_015-16a"/>
　兹不過暫命門一絲未斷之氣踰十日必死矣己而<lb/>
　果然向使病未見之先卽以見之後醫能以大劑塡<lb/>
　補峻補之藥投之卽不能如舊尚可稍延歳月不至<lb/>
　若是之促此可為妄肆攻伐之戒<lb/>
徐次鏐病咳嗽高細胗其脈六部皆動因問徐嗜酒乎<lb/>
　曰然服天麥冬知貝母生地等類乎曰服逾斤許矣<lb/>
　高曰君病與此藥相反可禁勿服冩歸湯六味丸兩<lb/>
　方與之高歸語友人曰次鏐病卽素問所謂二陽病<lb/>
<pb n="KR3e0096_WYG_015-16b"/>
　發心脾也其人必勞心過度又嗜酒多欲急救三陰<lb/>
　乃為良法醫以陰寒逼之火無所洩其怒遂成燎原<lb/>
　之勢今六脈純是陰火有出無入不踰年死矣或謂<lb/>
　次鏐無恙不過患傷風耳何遽至是曰脈法當如是<lb/>
　耳八月中高適寓孤山徐邀天笠曰聞子善太素脈<lb/>
　乞為我診辛丑可得第否高曰太素兩字出在三墳<lb/>
　後人竊之以欺天下之耳目且造為歌訣妄言禍福<lb/>
　軒岐無是也但素問自有一種榮枯壽夭貧富貴賤<lb/>
<pb n="KR3e0096_WYG_015-17a"/>
　得失成敗之説要不出乎吉㓙悔吝善惡逆從之理<lb/>
　其道微然我能約畧言之診畢語之曰辛丑固好然<lb/>
　不若甲辰更得當也<hi>云云者固知其將死欲阻其北上耳</hi>次問壽曰子<lb/>
　年甫三十外不必問壽察其意惟以科名為急耳不<lb/>
　及病情難直言因與其尊人厚急返石門告曰令郞<lb/>
　脈氣不佳如北上其不返乎曷阻之曰予固阻之弗<lb/>
　能也因為製大料參膏令戒其絶服之庶可冀其還<lb/>
　家如或以火不淸不宜補殆矣到京果閩人有以前<lb/>
<pb n="KR3e0096_WYG_015-17b"/>
　説進者信之用發散寒凉不十劑吐血而絶<lb/>
張路玉治顔氏女虛羸寒熱腹痛裡急自汗喘嗽三月<lb/>
　餘屢更醫不愈忽然吐血數口脈曰氣口虛濇不調<lb/>
　左皆弦微而尺微猶甚令與黃茋建中加當歸細辛<lb/>
　或曰虛勞失血曷不用滋陰降火反行辛燥乎曰不<lb/>
　然虛勞之成未必皆本虛也多由誤藥所致今乘其<lb/>
　根蒂未固急以辛温之藥提出陽分庻幾挽回前失<lb/>
　若仍用陰藥則陰愈亢<hi>亢字未妥</hi>而血愈逆上矣從古治<lb/>
<pb n="KR3e0096_WYG_015-18a"/>
　勞莫若金匱諸法如虛勞裡急諸不足用黃茋建中<lb/>
　卽腹痛悸衂亦不出此加當歸以和營血細辛以利<lb/>
　肺氣毋慮辛燥傷血也遂與數貼血止次以桂枝人<lb/>
　參湯數服腹痛寒熱頓除後用六味丸以棗仁易萸<lb/>
　肉或時間進保元異攻當歸補血之類隨症調理而<lb/>
　安<lb/>
胡念安治王在庭之室病虛勞十餘載喘促吐沫嘔血<lb/>
　不食形體骨立諸醫束手診之見其平日之方皆滋<lb/>
<pb n="KR3e0096_WYG_015-18b"/>
　陰潤肺温平之劑曰以如是之病用如是之藥自然<lb/>
　日趨鬼趣焉望生機仲景云咳者則劇數吐痰沫以<lb/>
　脾虛也又昔賢云腎家生陽不能上交於肺則喘又<lb/>
　云脾虛而失生化之原則喘今脾腎敗脱用藥如此<lb/>
　安望其生乃重投參茋薑附等二劑而喘定緣泄㵼<lb/>
　更甚再加萸蔲十餘劑而病減十七又炙關原因畏<lb/>
　痛只灸五十壯迄今十餘年體大健<hi>醫林指月</hi>
一董姓者雍正三年初冬來求胗脈其脈或二動一止<lb/>
<pb n="KR3e0096_WYG_015-19a"/>
　或七動一止或十二動或十七動一止此心絕脈也<lb/>
　仲冬水旺其何能生姑定參茋茸附河車臍帶桂心<lb/>
　棗仁等方與之服十劑脈之歇止參差不似前之有<lb/>
　定數也矣又十劑而歇止少矣又十劑六脈如常矣<lb/>
　噫不可謂之無功也且知治早雖不用丹艾亦有可<lb/>
　生全者<hi>同上</hi>
昔蜀中一道人童顔漆髮眉宇疎秀自歌曰尾閭不禁<lb/>
　滄海竭九轉神丹都漫説惟有班龍頂上珠能補玉<lb/>
<pb n="KR3e0096_WYG_015-19b"/>
　堂關下穴按班龍珠乃鹿茸鹿之精血結而為角性<lb/>
　温大補精血元陽相火虛者宜之或加於六味地黃<lb/>
　丸中亦妙<hi>治法彙張三錫</hi>
張三錫治一人咳嗽已成勞極用四物知柏不愈乃以<lb/>
　秦芃鱉甲散加二母二冬十數劑頓愈<lb/>
陸祖愚診傅小泉室高年患濕痰症暑月或與香燥過<lb/>
　多反增頭暈口渴眼花不寐飮食少進骨節痠疼診<lb/>
　得左寸洪數關尺細澁右寸浮滑關尺沉細且九至一<lb/>
<pb n="KR3e0096_WYG_015-20a"/>
　止曰此血虛痰火也論症尚有治法獨是右關尺歇<lb/>
　止有常數便不可為矣凡血虛症卽是肺病大都庚<lb/>
　日篤而辛日死况立秋在邇乎或聞而非之乃與養血<lb/>
　淸火消痰順氣之劑果覺有騐十劑後竟可步至中<lb/>
　堂料理家務每日約進粥十餘碗人皆謂能起死為<lb/>
　生矣忽一日少腹作痛冷汗不止至夜半不知人事<lb/>
　次日酉時死矣小泉不忘前言檢厯視之果是辛日<lb/>
　也<lb/>
<pb n="KR3e0096_WYG_015-20b"/>
陳三農弟昏惓發熱頭痛惡風因中氣太虚元氣下䧟<lb/>
　陽氣不充而頭痛形氣衰少而内熱用調中益氣湯<lb/>
　加葛根一劑而安更製脾腎丸服逾月而愈<lb/>
治一貴婦咳嗽泄㵼咳嗽甚則泄㵼愈泄㵼甚則咳嗽<lb/>
　畧止午前微寒午後微熱此皆脾胃虛弱痰涎隨虛<lb/>
　火上潮則咳甚而㵼止痰涎隨虚火下注則泄甚而<lb/>
　咳止不必治其諸症但補養脾胃自愈用保元湯加<lb/>
　炒松花乾薑五味破故紙八劑而咳嗽寒熱皆除又<lb/>
<pb n="KR3e0096_WYG_015-21a"/>
　八劑而泄止<hi>文選</hi>
薛立齋治一婦人發熱晡熱盗汗自汗殊畏風寒飮食<lb/>
　少思或腹痛吞酸或大便不實此脾胃不足諸經虧<lb/>
　損朝用補中益氣夕用八珍湯倍用參苓白术各二<lb/>
　十餘劑諸症漸愈因䘮母哀傷患盗汗便血用加味<lb/>
　歸脾湯數劑而止乃用前二藥又五十餘劑尋愈月<lb/>
　經兩月而至適因怒去血過多發熱作渴肢體痠倦<lb/>
　頭目暈痛用逍遙散加味歸脾湯二藥調補痊<lb/>
<pb n="KR3e0096_WYG_015-21b"/>
一婦人飮食少思胸膈不利或胸中作痛或大便作瀉<lb/>
　或小便不利用逍遙散加山梔茯神遠志木香而愈<lb/>
　後因怒寒熱徃來倦怠煩熱以前藥加炒黑黃連三<lb/>
　分頓愈用八珍湯調理後因怒吐血燥渴用人參五<lb/>
　錢苓术當歸各三錢陳皮甘草各一錢治之而愈<lb/>
一婦人内熱口乾頭暈吐痰帶下體倦飮食少思此脾<lb/>
　氣虛弱而不能生肺金用補中益氣湯加茯苓半夏<lb/>
　脾氣漸復飮食漸進諸症漸退再用加味逍遙散治<lb/>
<pb n="KR3e0096_WYG_015-22a"/>
　之尋愈<lb/>
一婦人日晡熱甚月水不調飮食少思大便不實胸膈<lb/>
　痞滿頭目不淸肢體倦怠發熱煩燥此七情肝脾虧<lb/>
　損之症用濟生歸脾湯加味逍遙散補中益氣湯調<lb/>
　治元氣漸復而愈<lb/>
一婦人胸脇膨滿小腹悶墜内熱晡熱飮食不甘體倦<lb/>
　面黃日晡則赤洒淅惡寒此脾肺氣虛先用六君加<lb/>
　川芎當歸諸症漸愈又用補中益氣加茯苓半夏諸<lb/>
<pb n="KR3e0096_WYG_015-22b"/>
　症全愈後飮食失節勞怒惡寒發熱不食用加味小<lb/>
　柴胡二劑而熱退用逍遙散歸脾湯調理而康<lb/>
一婦人月經不調飮食少思日晡熱甚此肝脾氣血俱<lb/>
　虛用十全大補加山茱山藥丹皮麥冬五味而愈次<lb/>
　年秋寒熱如瘧仍用前藥而愈<lb/>
沈大方室趙氏初患痰喘熱渴或以降火散氣治之肌<lb/>
　日削而氣日索延至甲辰木旺痰盛身熱口腐腹脹<lb/>
　神昏絕食此乃虛熱無火薛投壯水生土之劑隨愈<lb/>
<pb n="KR3e0096_WYG_015-23a"/>
　至戊申夏初坐則頭墜不能起視臥則背冷透體煩<lb/>
　熱暈眩咳嘔痰涌手足麻冷勢危殆薛曰此内眞寒<lb/>
　外假熱也遂與大補薑附之劑三四服勢漸安仍以<lb/>
　前藥加減而愈<hi>此沈自述之案</hi>
胡念菴治一中年婦夜熱咳嗽本小疾耳為張李二醫<lb/>
　合用滋陰退熱藥<hi>應是苦寒之劑</hi>月餘致而靑脈急喘促吐<lb/>
　血嘔沫日數升飮食不進二醫束手覆而不治胡為<lb/>
　重用參附十餘劑而安此非其本原受虧乃藥悞所<lb/>
<pb n="KR3e0096_WYG_015-23b"/>
　致故易收功也<hi>醫林指月</hi>
立齋治一儒者每春夏口乾發熱勞則頭痛服淸凉化<lb/>
　痰藥㵼喘煩躁用香薷飮神思昏憒脈大而虛此因<lb/>
　閉藏之際<hi>冬月</hi>不幃幙為患名曰注夏<hi>凡禀賦薄弱即小兒亦多此病</hi>
　用補中益氣湯去升麻柴胡加五味麥冬炮薑一劑<lb/>
　脈益甚仍用藥加肉桂五分服之即甦更用六味丸<lb/>
　而痊<lb/>
司空何燕泉小便赤短體倦食少缺盆作痛此脾肺虛<lb/>
<pb n="KR3e0096_WYG_015-24a"/>
　弱不能生腎水當滋化源用補中益氣六味丸加五<lb/>
　味而安<lb/>
庻吉士黃伯隣發熱吐痰口乾體倦自服補中益氣湯<lb/>
　不應薛謂此金水俱虛之症兼服地黃丸而愈後背<lb/>
　患一癤煩痛寒熱彼嘗偕視郭主政背疽郭不經意<lb/>
　决其殞於金旺之日果然己而郭氏妻孥感其毒皆<lb/>
　患惡瘡黃所患與郭同心甚恐曰此小瘡也憎寒等<lb/>
　症皆陰虛舊症果是瘡毒亦當補氣血乃以地黃丸<lb/>
<pb n="KR3e0096_WYG_015-24b"/>
　料煎與服之卽睡良乆各症頓退自後常有頭而耳<lb/>
　目口舌作痛或吐痰眩暈之類服前藥卽愈<lb/>
少司空何瀟川足熱曰乾吐痰頭暈服四物黃連黃栢<lb/>
　飮食即減痰熱益甚用十全大補加麥冬五味山藥<lb/>
　山茱萸而愈<lb/>
薛甥凌雲霄年十五壬寅夏見其面赤唇燥形體消瘦<lb/>
　曰子病將進矣癸卯冬復見之曰子病愈深矣至甲<lb/>
　辰夏胃經部分有靑色此木乘土也始求治先以六<lb/>
<pb n="KR3e0096_WYG_015-25a"/>
　君加柴胡白芍山梔蕪荑炒黑連數劑及四味肥兒<lb/>
　六味地黃二丸及參苓白术歸芍山梔麥冬五味炙<lb/>
　草三十餘劑肝火漸退更加胆草柴胡三十餘劑乃<lb/>
　去芍加肉桂三十餘劑及加減八味丸元氣漸復而<lb/>
　愈<lb/>
一儒者因屢婚脚腿軟痛面黑食減惡寒足腫小腹脹<lb/>
　痛上氣痰喘此少陰虧損陽氣虛寒之症用八味丸<lb/>
　料煎服諸症頓除又服丸劑半載元氣漸充形體如<lb/>
<pb n="KR3e0096_WYG_015-25b"/>
　故<lb/>
一男子年逾二十早於斵喪夢遺精滑睡中盗汗唾痰<lb/>
　見血足熱痿軟服黃栢知母之類曰此陽虛而陰弱<lb/>
　也當滋其化源不信恪服之前症益甚其頭漸大顖<lb/>
　門漸開視物皆大吐痰喊呌乃如法調補諸症漸退<lb/>
　頭顖漸歛而安<lb/>
一儒者口乾發熱小便頻濁大便秘結盗汗夢遺遂致<lb/>
　廢寢用當歸六黃湯二劑盗汗頓止用六味地黃丸<lb/>
<pb n="KR3e0096_WYG_015-26a"/>
　二便調和用十全大補湯及前劑兼服月餘諸症悉<lb/>
　愈<lb/>
朱丹溪治王廿四丈發熱脇痛咳嗽紅痰口渴大便秘<lb/>
　倦怠脈稍數而虛詢之發熱曾飲水一碗病因食不<lb/>
　節成積病發又飲冷水傷胃成虚傷肺成痰白朮一<lb/>
　錢半人參陳皮川芎各一錢白芍茯苓桔梗炙甘草<lb/>
　各五分作二帖煎取八分入竹瀝二分再煎沸熱飲<lb/>
　下龍薈丸廿丸如嗽三十丸<lb/>
<pb n="KR3e0096_WYG_015-26b"/>
立齋治一婦人素勤苦冬初患咳嗽發熱乆而吐血盗<lb/>
　汗經水兩三月一至遍身作痛或用化痰降火口禁<lb/>
　筋攣此血虛而藥損耳遂用加減八味丸及補中益<lb/>
　氣加麥冬五味山藥治之年餘而痊<lb/>
柳𤣥度言吾養生無他術但不元氣佐喜怒使氣海常<lb/>
　温耳今人旣不能以元氣佐喜怒矣若能時炙氣海<lb/>
　使温亦其次也予舊多病常若氣短醫者敎炙海氣<lb/>
　遂不促自是毎歳須一二次炙之以氣怯故也<hi>資生經</hi>
<pb n="KR3e0096_WYG_015-27a"/>
羅謙甫云丙辰秋楚邱縣賈君次子二十七歳病四肢<lb/>
　因倦躁熱自汗氣短飲食減少咳嗽痰涎胸膈不利<lb/>
　大便閉形容羸削一歳間更數醫不愈或曰明醫不<lb/>
　如福醫某處某醫雖不精言方書不明脈候看症極<lb/>
　多治無效人因之曰福醫諺曰饒你讀得王叔和不<lb/>
　如我見過病症多頗有可信試今治之醫至診其脈<lb/>
　曰此病予飽諳矣治之必效於肺俞各灸三十壯以<lb/>
　蠲飲枳實丸消痰導滯不數服大便溏泄無度加腹<lb/>
<pb n="KR3e0096_WYG_015-27b"/>
　痛食不進愈添困篤其子謂父曰病乆瘦弱不任其<lb/>
　藥病劇遂卒冬予從軍回其父以告予予曰内經云<lb/>
　形氣不足病氣不足此陰陽俱不足瀉之則重不足<lb/>
　此陰陽俱竭血氣皆盡五藏空虛筋骨髓枯老日絕<lb/>
　滅壯者不復矣故曰不足此其理也令嗣乆病羸瘦<lb/>
　乃形不足氣短促乃氣不足病潮作時嗜臥四肢困<lb/>
　倦懶言語乃氣血皆不足也補之惟恐不及反以小<lb/>
　毒之劑瀉之虚之愈虛損之又損不死何待賈君嘆<lb/>
<pb n="KR3e0096_WYG_015-28a"/>
　息而去予感其事畧陳其理夫高醫愈疾先審歲時<lb/>
　太過不及之運察人血食布衣勇怯之殊病有淺深<lb/>
　在經在藏之别藥有君臣佐使大小竒偶之制治有<lb/>
　緩急因用引用返正之則孫眞人云凡為太醫必須<lb/>
　諳甲乙素問黃帝針經明堂流注十二經三部九候<lb/>
　五藏六府表裡孔穴本草藥對仲景叔和諸部經方<lb/>
　又須妙解五行陰陽精孰周易如此方可謂太醫不<lb/>
　爾則如無目夜逰動致顚殞正五音者必取師曠之<lb/>
<pb n="KR3e0096_WYG_015-28b"/>
　律呂而後五音得以正為方圓者必取公輸之䂓矩<lb/>
　而後方圓得以成五音方圓特末技耳尚取精於其<lb/>
　事者况醫者人之司命列於四科非五音方圓之比<lb/>
　不精不醫不通不脈不觀諸經本草倖以運通命達<lb/>
　而號為福醫病家遂委命於庸人之手豈不痛哉噫<lb/>
　醫者之福福非渠者也渠之福安能消病者之患焉<lb/>
　世人不明此理而委命於福醫至於傷生䘮命終不<lb/>
　能悞此惑之甚者也悲夫<lb/>
<pb n="KR3e0096_WYG_015-29a"/>
薛立齋云辛丑年余在嘉興屠漸山第有林二守不時<lb/>
　昏憒請治之譫語不絕按之如無此陽虛之症也當<lb/>
　用參附湯治之有原醫者陽喜而迎曰先得我心之<lb/>
　同然遂服之卽静睡覺而進食午後再劑神思如故<lb/>
　其脈頓歛余返後又詐云用附子多矣吾以黃連解<lb/>
　之陰仍用參附湯竊觀仲景先生治傷塞云桂枝下<lb/>
　咽陽甚即斃硝黃入胃陰甚乃亡不辨而自明矣吾<lb/>
　恐前言致誤患者故表而出之<lb/>
<pb n="KR3e0096_WYG_015-29b"/>
薛甥居宏年十四而娶至二十形體豐厚發熱作渴面<lb/>
　赤作脹或外而砭血内用降火肢體倦怠痰涎愈多<lb/>
　脈洪數鼓指用六味丸及大補湯加麥冬五味而痊<lb/>
馬元儀治汪周㧞子患弱症經年諸治不效診其脈兩<lb/>
　寸浮大而虛關尺虛小咳嗽夢泄面色枯曰不任風<lb/>
　寒曰兩寸浮虛衛外之眞陽不固兩尺虛濇腎中之<lb/>
　眞陽亦弱較陰虛咳嗽之症不啻天淵擬玉屏風散<lb/>
　多加人參以益眞氣而充腠理不數劑咳嗽漸已稍<lb/>
<pb n="KR3e0096_WYG_015-30a"/>
　可當風兼令早進七味丸以養腎氣而主蟄藏兼服<lb/>
　大造歸牌丸此補心脾而充血氣如是調補兩月而<lb/>
　安<lb/>
何繼武患寒熱躁煩足冷如冰汗出如注兩脈虚微形<lb/>
　氣病氣俱屬不足胗之脾腎虧損虛寒内伏雖見寒<lb/>
　熱有似表邪而躁煩自汗足冷已兆虛陽欲脱之機<lb/>
　况兩脈虚微尤非表邪可散之比若行表散是速其<lb/>
　陽之亡也法當大温大補和養中州生發陽氣方可<lb/>
<pb n="KR3e0096_WYG_015-30b"/>
　圖愈因與附子理中湯二大劑汗止足溫寒熱漸已<lb/>
　數劑霍然<lb/>
沈氏僕惡寒發熱時燥煩兩脈空大自覺氣從耳鼻衝<lb/>
　出洞然若無關閘此脾肺虧損陰火内動也凡人受<lb/>
　天之氣必先入肺乃行於下其别氣走於耳宗氣出<lb/>
　於鼻亦從胸中注于肺以行於上是肺實居氣之要<lb/>
　路以行治節肺藏虧損則氣之出入皆失其常法當<lb/>
　補脾歛肺而氣自治矣黃茋白朮各五錢炙草防風<lb/>
<pb n="KR3e0096_WYG_015-31a"/>
　各一錢二劑脈稍歛熱稍減四劑而燥已耳鼻間氣<lb/>
　治如常再以七味地黃湯補養水藏而痊<lb/>
王維春年三十擕妓縱恣月餘内虛之下不耐煩暑當<lb/>
　夜露坐明日遂寒熱躁煩自汗不止面赤如粧兩脈<lb/>
　虚微此陰虛陽暴絕也非夏月傷暑脈虛身熱自汗<lb/>
　之比若行表散氣浮不返矣用人參一兩附子二錢<lb/>
　回陽返本服後汗止神淸躁煩俱息明日診之兩脈<lb/>
　轉為洪數但重按少力此脈症無可慮矣但陰虛之<lb/>
<pb n="KR3e0096_WYG_015-31b"/>
　極恐陽氣無偶終亦散亡治法不可救陽而賊陰但<lb/>
　當養以戀陽使得其平而已用生首烏人參甘草橘<lb/>
　紅黃芩知母等四劑寒熱平而愈<lb/>
張子和曰嘗過鳴鹿邸中聞有人呻吟聲息瘦削痿然<lb/>
　無力余視之乃五虛症也余急以聖散子二服作一<lb/>
　服此症非三錢二錢可塞也續以胃風湯五苓散等<lb/>
　各作大劑使頓服注瀉方止而漿粥入胃不數日而<lb/>
　其人起矣故五虚之人不加峻塞不可得實也彼庸<lb/>
<pb n="KR3e0096_WYG_015-32a"/>
　工治症草草補瀉如一杯水救一車薪之火竟無成<lb/>
　功也反曰虛者不可補實者不可瀉此何語也吁不<lb/>
　虛者强補不實者强攻自是庸工不識虛實之罪豈<lb/>
　有虚者不可補實者不可瀉哉<hi>五虚者脈細皮寒少氣泄利前後飲食不</hi>
　<hi>入也</hi>
繆仲淳治陸作先乃正咳嗽飽脹痰喘水火不通眠食<lb/>
　俱廢人參<hi>君</hi>白芍<hi>君/</hi>蘓子炒研極細<hi>佐</hi>枇杷葉三大<lb/>
　片茯苓<hi>佐</hi>二服得眠大小便通啖粥<hi>廣筆記</hi>
<pb n="KR3e0096_WYG_015-32b"/>
湖廣張仲虎客邸耽於靑樓且多拂意之事至冬底發<lb/>
　大寒熱咳嗽呉中醫者皆以外感治之發表和解無<lb/>
　不遍試適毛子晉拉視之見其神色少耗脈氣虛數<lb/>
　中時復一結咳嗽有血臥不貼席繆謂子晉曰此陰<lb/>
　虛内傷症也陰精虧竭故脈見虛數内有瘀血故結<lb/>
　脈時見肺肝葉損所以臥不能下此不治之症况誤<lb/>
　認外感多服發散復蹈虛虛之戒耶不數日而殁<lb/>
太學許韜羙形體卑弱神氣短少且素耽酒色時嘗齒<lb/>
<pb n="KR3e0096_WYG_015-33a"/>
　衂辛未春偶患左乳傍及肩背作痛異常手不可近<lb/>
　捫之如火日夜不眠醫以内傷治之服桃仁紅花乳<lb/>
　没延胡靈脂等藥二十餘劑不效診之六脈虛數肝<lb/>
　腎為甚斷為陰虚火旺之症當滋陰養血扶持脾胃<lb/>
　俾陰血漸生虚火降下則痛不求止而止矣如必以<lb/>
　和傷治痛為急則徒敗胃氣尅削眞元非所宜也用<lb/>
　生地丹皮白芍牛膝枸杞續斷石斛甘草桑枝麥冬<lb/>
　蘇子囑其服十劑方有效以陰無驟補之法也八劑<lb/>
<pb n="KR3e0096_WYG_015-33b"/>
　後復診其脈氣漸和精神漸旺雖痛未盡除而生機<lb/>
　躍然矣惜其欲速太過惑於羣小復以前藥襍進一<lb/>
　月後胃氣果敗嘔逆陰血愈耗潮熱腹脹再半月而<lb/>
　死<lb/>
顧季昭患陰虛内熱仲淳曰法當用甘寒不當用苦寒<lb/>
　然非百餘劑不可愼勿更吾方欲加減使吾徒畧加<lb/>
　増損可也果百劑而安天麥冬桑皮貝母枇杷葉白<lb/>
　芍蘇子車前各二錢地骨皮鱉甲各三錢五味子一<lb/>
<pb n="KR3e0096_WYG_015-34a"/>
　錢<lb/>
姚公遠内子病延仲淳入診其繼母乘便亦求診仲淳<lb/>
　與伯道曰婦病不足慮嫂不捄矣聞者駭甚曰吾方<lb/>
　新婚亡大恙何至是耶予私叩之仲淳曰脈弦數眞<lb/>
　弱症也不半歳夜熱咳嗽勢漸劇倉皇延仲淳至疏<lb/>
　方與之曰此盡吾心耳病不起矣逾年醫家百藥襍<lb/>
　試竟夭<hi>廣筆記</hi>
瞿元立夫人素淸癯不耐煩勞一日謂仲淳曰弟婦未<lb/>
<pb n="KR3e0096_WYG_015-34b"/>
　生子而弱煩兄為診其故次日仲淳徃診得其脈弦<lb/>
　細無神趙文肅公問曰兄從元立許來診其嫂得何<lb/>
　脈曰今雖無恙必不乆矣文肅頓足曰有是哉天胡<lb/>
　厄善人甚耶此丙戌四月事也至秋夫人殁<hi>同上</hi>
祝氏婦年五十餘患中滿腹脹兼崩漏下虛淸上則下<lb/>
　虛彌甚實下則上脹彌甚仲淳為立二方以蘇子石<lb/>
　斛陳皮貝毋𤣥參人參白芍治其上以地榆阿膠木<lb/>
　𤓰牛膝杜仲茜根椿皮治其下各為丸分食前後服<lb/>
<pb n="KR3e0096_WYG_015-35a"/>
　之漸愈<hi>同上</hi>
來天培治周殿先室年近古稀每病胸中痞塞背寒或<lb/>
　時氣逆嘔吐有塊在脇下飲食不思數日稍痊或用<lb/>
　山梔黃連木香香附呉蓃等藥勿效診之六脈浮細<lb/>
　而軟曰此肝腎氣虛上逆之症宜滋肝益腎養血扶<lb/>
　脾引火歸源之劑用牛膝澤瀉歸芍枸杞茯苓山藥<lb/>
　蓃肉沉香肉桂二劑諸症霍然後復作服此即痊<lb/>
有士人觀書忘食有紫衣人立前曰公不可乆思思則<lb/>
<pb n="KR3e0096_WYG_015-35b"/>
　我死矣問其何人曰我穀神也於是絕思而食如故<lb/>
　<hi>醫説續編</hi>
呉橋治方生年二十五内而早起枵腹而服勞無何而<lb/>
　發熱頭痛醫以為内熱乃劑淸凉三日汗流昏憒欲<lb/>
　絕橋診六脈皆不應指甚則微若蛛絲語其父曰郞<lb/>
　君甚危此虛脱也急宜重劑温補即稍緩無及矣父<lb/>
　惟唯唯一劑而愈近月乃安<hi>太函集</hi>
方勉孝丁年病孱面生赤食與肌逓減矣卽内卽遺皆<lb/>
<pb n="KR3e0096_WYG_015-36a"/>
　不害或病作日三四溺亦如常第多一行則自項領<lb/>
　以上凡在頭顱面目髮膚忽若崩頺昏眩不支嗒焉<lb/>
　欲喪逓進補劑久而無功逆橋診之心腎微數無力<lb/>
　曰病得之旣内而臨小溲忽受驚恐法當分治病者<lb/>
　俛首唯唯於是早劑補腎晚劑補心旬月而愈<hi>同上</hi>
　　勞瘵<lb/>
江陰萬融病勞四體如焚寒熱煩燥一夜夢一人腹擁<lb/>
　一月光明使人心骨皆寒及寤而孫元䂓使人遺藥<lb/>
<pb n="KR3e0096_WYG_015-36b"/>
　服之遂平叩之則明月丹也乃悟所夢方用四十九<lb/>
　粒硇砂如兔矢大四十九粒為末生蜜丸梧子大月<lb/>
　望前以水浸甘草一夜五更初取汁送下七丸有蟲<lb/>
　下急鉗入油鍋内煎殺二三不下再服<hi>沈存中良方  本草綱目</hi>
一貴婦病瘵得神𫝊膏方乃草一味每用一斤淨洗晒乾<lb/>
　為末入生蜜二斤和為膏以器盛之忌鐵一日一蒸<lb/>
　九蒸曝乃止病人五更起面東坐不得言語以匙抄<lb/>
　藥四匙服之良乆以稀粟米飲下之藥只冷服米飲<lb/>
<pb n="KR3e0096_WYG_015-37a"/>
　亦勿大熱或吐或否不妨如乆病肺損咯血只一服<lb/>
　愈尋常嗽血妄行每服一匙可也旣而九日藥成前<lb/>
　一夕病者夢人戒令翌日勿亂服藥次日將服藥屋<lb/>
　上土墜器中不可用合成將服為藉覆器又不得食<lb/>
　再合未就而人卒矣此藥之異有如此若小小血妄<lb/>
　行只一啜而愈也此藥絕妙而世失傳惜哉<hi>同上</hi>
阿魏散治骨蒸傳尸勞寒熱羸弱喘嗽方亦載續夷堅<lb/>
　志阿魏三錢研靑蒿一握細切向東桃枝一握細剉<lb/>
<pb n="KR3e0096_WYG_015-37b"/>
　甘草如病人中指許大男左女右童便二升半先以<lb/>
　童便隔夜浸藥明早煎一大升空心溫服服時分為<lb/>
　三次次服調㯽榔末三錢如人行十里許時再一服<lb/>
　丈夫病用婦人煎婦人病丈夫煎合藥時忌孝子孕<lb/>
　婦病人及腥穢之物勿令雞犬見服藥後忌油膩濕<lb/>
　麵諸冷硬物服一二劑卽吐出蟲或泄瀉更不須服<lb/>
　餘藥若未吐利卽當盡服之或吐或利出蟲皆如人<lb/>
　髪馬尾之狀病卽瘥吐利後虛羸魂魄不安以茯苓<lb/>
<pb n="KR3e0096_WYG_015-38a"/>
　湯補之茯苓茯神各一錢人參三錢遠志去心三錢<lb/>
　龍骨二錢防風二錢甘草三錢麥冬去心四錢犀角<lb/>
　五錢判為末生乾地黃四錢大棗七枚水二大升煎<lb/>
　八分分三服溫下如人行五里許時更一服謹避風<lb/>
　寒若未安隔一日再作一劑以上二方須連服之<hi>居易</hi>
　<hi>錄</hi>
水邱先生歌訣水邱道人年一百煉得龍精并虎魄流<lb/>
　傳此法在人間聊向三天助陰德扶危起莫蹉跎此<lb/>
<pb n="KR3e0096_WYG_015-38b"/>
　藥於人有效多不問陰陽與冷熱先將脾胃與安和<lb/>
　脾經虛冷易生寒最是難冷藥攻閉却大便并上氣<lb/>
　為多厚朴與蓯蓉此法精關兩道方病人入口便知<lb/>
　良但須仔細看形候莫向陰中錯用陽涕唾稠粘小<lb/>
　便赤乾枯四體無筋力烏龍膏子二十圓便是焦枯<lb/>
　得甘滴遺精夢泄腹膨高咳嗽陰為患勞此病是陰<lb/>
　須識認便當急下玉龍膏嗽裡痰涎仰臥難陰陽交<lb/>
　并候多端却須兼服訶黎勒散治取根源病自安<hi>準繩</hi>
<pb n="KR3e0096_WYG_015-39a"/>
薛立齋治一婦人素勤苦因喪子飲食少思忽吐血甚<lb/>
　多而自止此後每勞則吐數口瘵症已具形體甚倦<lb/>
　午前以補中益氣午後以歸脾湯送地黃丸而愈<lb/>
一女子患前症反其唇視有白㸃此蟲蝕肺也薛云急<lb/>
　尋獺肝治之不信果咳膿而殁後聞其弟兄三人皆<lb/>
　夭於此症大凡久嗽當視其兩唇若上唇有㸃蟲蝕<lb/>
　上步下唇有㸃蟲蝕下部<lb/>
陳自明云昔人一女乆病勞瘵為尸蟲所噬磨服神仙<lb/>
<pb n="KR3e0096_WYG_015-39b"/>
　追毒丸一粒吐下小蟲甚多更服蘇合丸遂愈<hi>方見蠱症</hi>
　<hi>門</hi>
陳又云一家患傳屍勞兄弟五人已死者三人有方士<lb/>
　令服神仙太乙丹<hi>同上</hi>遂各進一錠一下惡物如膿狀<lb/>
　一下死蟲如蛾形俱獲生其人遂以此藥廣濟屍症<lb/>
　無不騐者余常用治一切襍病及瘡疽等毒未成膿<lb/>
　甚效其已成膿者亦能殺其大勢考其藥品雖不言<lb/>
　補今羸瘦之人服之並效誠神劑也然以價計之用<lb/>
<pb n="KR3e0096_WYG_015-40a"/>
　銀三錢藥有七十錠可救七十人有力之家當之以<lb/>
　濟人近人制此徃徃加以硃砂雄黃考之諸並無此<lb/>
　説襍入恐反亂其眞也識者當自知之<hi>方見蠱門</hi>
孫文垣治程道吾婦夜為夢魘所驚時常暈厥精神恍<lb/>
　惚一日三五發咳嗽面色靑不思穀食日唯啖牛肉<lb/>
　脯數塊屢治無效或謂寒痰作厥與附子肉桂厥益<lb/>
　甚診之左脈弦右脈滑兩寸稍短道吾先娶二妻皆<lb/>
　卒於瘵知其為傳尸瘵症也不易治乃權以壯人補<lb/>
<pb n="KR3e0096_WYG_015-40b"/>
　養之劑消息調理俟胃氣轉始可用正治之法人參<lb/>
　茯苓栢子仁石菖蒲遠志丹參當歸石斛以補養神<lb/>
　氣陳皮貝母甘草紫菀化痰治嗽服半月無進退乃<lb/>
　為製太上渾元丹用紫河車一具辰砂鱉甲犀角各<lb/>
　一兩鹿角膠紫石英石斛各八錢沉香乳香安息香<lb/>
　茯苓紫菀牛膝人參各五錢麝香五分煉蜜為丸赤<lb/>
　豆大每早晚鹽湯或酒送下三十六丸又製霹靂出<lb/>
　獵丹用牛黃狗寳阿魏安息各一錢虎頭骨五錢啄<lb/>
<pb n="KR3e0096_WYG_015-41a"/>
　木鳥一隻獺爪一枚敗皷心破皮三錢射香五分天<lb/>
　靈蓋一个煉蜜為丸雄黃三錢為衣每五更空心葱<lb/>
　白湯送下五分三五日服一次與太渾元丹相兼服<lb/>
　纔半月精神頓異不似前時恍惚矣但小腹有邊一<lb/>
　㸃疼前煎藥中加白芍一錢服一月精神大好暈厥<lb/>
　不作矣次年生一女<lb/>
張路玉曰胡又曾患虛勞吐血一夕吐出守宫狀者一<lb/>
　條頭足宛然色如櫻桃不崇朝而斃<lb/>
<pb n="KR3e0096_WYG_015-41b"/>
柴嶼靑治宗室某子十五歲咳嗽吐痰兩脈細數陰虧<lb/>
　已極辭不治强開一方後屢邀請以為服藥漸愈飲<lb/>
　食加增不得已再徃而脈氣如故决其必不能起後<lb/>
　果然<lb/>
　　勞損病已不可為服藥得法徃徃得驟騐乃虛陽<lb/>
　　暫伏也數服後症皆仍舊矣臨症者不可不知<lb/>
張三錫曰常見氣弱者徃徃生子多羸或母病陰虛稟<lb/>
　來已弱加以過勞及鑿竅太早斵喪天眞遂成陰虚<lb/>
<pb n="KR3e0096_WYG_015-42a"/>
　咳嗽吐血骨蒸非染也曾見一家五人悉病此已殞<lb/>
　其三家中競覔尸蟲藥予以丹溪法大補氣血使陽<lb/>
　旺生陰繼以大造丸二人俱無恙<lb/>
貴公在蜀作宣撫甚秘寳此法以膏肓之痰藥不能及<lb/>
　熏之卽效此方治咳嗽發熱骨蒸不已好雄黃三錢<lb/>
　茜草二錢欵花二錢𤣥參三錢百部三錢艾葉一錢<lb/>
　雌黃半錢雷丸厚朴作末以香罏有蓋者封固止留<lb/>
　一小孔出烟患人以紙塞鼻以口吸其烟乆則飲少<lb/>
<pb n="KR3e0096_WYG_015-42b"/>
　淸米飲日三次蟲死嗽愈一方加百部蕪荑仁蘇木<lb/>
　熔黃臘和攤紙上<hi>錠方編醫説續</hi>
葉餘慶字元善平江人自云常病瘵疾其居對橋而行<lb/>
　不能度有僧為之膏肓穴得百壯後二日即能行數<lb/>
　里登降皆不倦自是康强其取穴法但並足垂手正<lb/>
　身直立勿令俯仰取第權下兩旁同身寸各三寸炙<lb/>
　時以軟物枕頭覆面臥垂手附身或臨時置身取安<lb/>
　便而已葉轉為人炙亦用此法云<hi>針灸四書  同上</hi>
<pb n="KR3e0096_WYG_015-43a"/>
有人傳尸勞瘵寒熱交攻乆嗽咯血日見羸瘦先以三<lb/>
　抝湯蓮心散煎萬不失一<hi>治法同上</hi>
昔人嘗與勞病婦人交婦人死遂得疾遇人云勞氣已<lb/>
　入藏急令服神授散二斤其病當去如其言服之幾<lb/>
　盡大便出一蟲狀如蛇遂安續有人服之獲安濟者<lb/>
　多矣其法用川椒二斤擇去子并合口者炒出汗右<lb/>
　為末每服三錢空心米湯調下須暈悶少頃如不能<lb/>
　禁即以酒糊為丸如梧桐子大空心服三五十丸<hi>危氏</hi>
<pb n="KR3e0096_WYG_015-43b"/>
　<hi>方上同</hi>
李士材診許氏女吐血痰嗽六月診之兩尺如爛綿兩<lb/>
　寸大而數曰金以火為仇肺不浮濇反得洪大賊脈<lb/>
　見矣秋令可憂八月五日復診之肺之洪者變為細<lb/>
　數腎之軟者變為疾勁曰歲在戊午少陰司天兩尺<lb/>
　不應今尺當不應而反大寸當浮而反沉細尺寸反<lb/>
　者死肺至懸絕十二日死計其期當死于十六日然<lb/>
　能食者過期况十六十七二日皆金未遽絕也十八<lb/>
<pb n="KR3e0096_WYG_015-44a"/>
　日交寒露又値火食經曰太陰氣絕丙日篤丁日死<lb/>
　言火日也寅時乃氣血注肺之時不能注則絕必死<lb/>
　於十八日寅時矣病家以其能食猶不肯信果至十<lb/>
　八日未曉而終<lb/>
徐書記有室女病似勞醫僧發靖診曰二寸脈微伏是<lb/>
　憂思隔氣而勞請示病實庶治之無誤徐曰女子夢<lb/>
　吞蛇漸成此病發靖謂蛇在腹用藥轉下小蛇其疾<lb/>
　遂愈靖密言非蛇病也因夢蛇憂過感疾當治意而<lb/>
<pb n="KR3e0096_WYG_015-44b"/>
　不治病其蛇亦非藏腑中出吾亦與轉藥也<hi>名醫錄  醫説</hi>
　<hi>續編</hi>
傅靑主醫甚神有苦勞瘵者敎之運氣不三日而可<hi>劉紹</hi>
　<hi>攽九疇古文</hi>
晉平有病求醫於秦秦伯使醫和視之曰不可為是謂<lb/>
　近女室疾如蠱非鬼非食或以喪志良臣將死天命<lb/>
　不佑公曰女不可近乎對曰節之淫生六疾六氣曰<lb/>
　陰陽風雨晦明也分為四時序為五節過則為灾陰<lb/>
<pb n="KR3e0096_WYG_015-45a"/>
　淫寒疾陽淫熱疾風淫末疾雨淫腹疾晦淫惑疾明<lb/>
　淫心疾女陰物而晦時淫則生内熱惑蠱之疾今君<lb/>
　不莭不時能無及乎<lb/>
蔡仍子因之妻九院王家女也忽患瘵疾沉綿數年旣<lb/>
　死已就小歛時上皇宫中聞之惜其不早以陷冰丹<lb/>
　賜之今雖已死試令救之因命中使馳賜一粒時氣<lb/>
　息已絕乃强灌之須臾遂活數日後而安但齒皆焦<lb/>
　落後十五方死<hi>張邦基墨莊漫錄</hi>
<pb n="KR3e0096_WYG_015-45b"/>
呉洋治汪伯玉父妾病瘵汗淫而渴骨蒸蒸而内爍其<lb/>
　肌膚洋以人參白虎湯飲之病減半曰此胃燥也急<lb/>
　治其標自今宜主補中毋以悍劑歲至乃可刈其根<lb/>
　爾越二載中氣復出驅蟲下蟯蟯黝而殷長尺有咫<lb/>
　<hi>太函集</hi>
呉橋治呉氏婦瘵三年隣家有事庖厨相去百步必先<lb/>
　言食品乃求食其母憐之日餽一雞餉之橋曰傳尸<lb/>
　蟲下之便家人曰凡死于是者七人矣願除之飲藥<lb/>
<pb n="KR3e0096_WYG_015-46a"/>
　三日腹痛甚下二蟯尺有咫大如箸赤首黝背頳腹<lb/>
　狀如玳瑁然七日乃下七蟯其後者差小爾蟯旣下<lb/>
　婦不復求食母餉之雞則以餉諸御人其母叱御人<lb/>
　攘吾女而自啖也卒强之食遂作瀉而終然其家故<lb/>
　病傳尸迄今無患矣<hi>太函集</hi>
方大滶故病瘵且成賴橋而治旣病食痺幾殆亦復賴<lb/>
　橋會橋出疆其人不戒而病作虚火中否日恃粥而<lb/>
　啜二三陰火上騰自涌泉起㗋喑欬血盜汗夢遺舉<lb/>
<pb n="KR3e0096_WYG_015-46b"/>
　身潮熱而羸泄㵼不止橋歸復診之六脈沉數而弦<lb/>
　蟲内蝕爾下之得羣蟯皆異狀并去癥瘕尋愈<hi>太函集</hi>
　<lb/>
　<lb/>
　<lb/>
　<lb/>
　<lb/>
　續名醫類案卷十五<lb/>
</p>
<p>
</p>
  </div>
</body>
</text>
</TEI>
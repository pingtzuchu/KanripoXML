<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷十</head> <lb/>
    <p>
<pb n="KR3e0096_WYG_010-1a"/>
欽定四庫全書<lb/>
　續名醫類案卷十<lb/>
　　　　　　　　　　　　錢塘魏之琇撰<lb/>
　　嘔<lb/>
杜壬治安業坊有閻家老婦人患嘔吐請石秀才醫曰<lb/>
　胃冷而嘔下理中丸至百餘丸其病不愈石疑之召<lb/>
　杜至曰藥病兩相投何必多疑石曰何故藥相投而<lb/>
　病不愈杜曰藥力未及更進五十丸必愈果如其言<lb/>
<pb n="KR3e0096_WYG_010-1b"/>
　石於是師法於杜<hi>醫學綱目</hi>
王普侍郎病嘔飲食皆不得進召孫兆治數日亦不愈<lb/>
　後復召杜杜曰治嘔愈嘔此胃風也遂用川烏一兩<lb/>
　凈洗去皮臍不去尖以漿一碗煑亁每個作兩片復<lb/>
　用漿水一碗煑盡更作四片細嚼一片以少温水下<lb/>
　少頃嘔遂止痛既少息杜遂問曰尋常好喫何物曰<lb/>
　好喫甘甜之物杜曰是甘甜乃膏梁之物積久成熱<lb/>
　因而生風非一朝一夕之故也王服其説<hi>仝上</hi>
<pb n="KR3e0096_WYG_010-2a"/>
毛公弼有一女嘗苦嘔吐求龎安常醫與之藥曰嘔吐<lb/>
　疾易愈但此女子能不嫁則此病不作若有娠而嘔<lb/>
　作不可為矣公弼既還家以其女嫁歸沙溪張氏年<lb/>
　餘而孕果以嘔疾死<hi>曽達臣獨醒襍志</hi>
臧中立毘陵人客鄞崇寧中徽宗后病甚中立應詔以<lb/>
　布衣麻履見命之入診出問何症中立對曰脾脉極<lb/>
　虛殆嘔㵼之疾作楚和藥以進且曰服此得睡為効<lb/>
　至夜半果思粥食不一月獲安賜歸詔出官帑予地<lb/>
<pb n="KR3e0096_WYG_010-2b"/>
　築室南湖以居焉<hi>寧波府志</hi>
許學士政和中治一宗人病傷寒得汗身凉數日急嘔<lb/>
　吐藥食不下用丁香藿香滑石等藥下咽即吐許曰<lb/>
　此正汗後餘熱留胃腕正宜竹茹湯用之即愈<lb/>
薛立齋治府庠沈姬文母患脾虚中滿痰𠻳發熱又食<lb/>
　濕麵冷茶吞酸嘔吐絶食誤服芩連青皮等藥益加<lb/>
　寒熱口亁流涎不收聞食則嘔數日矣迎治曰脾主<lb/>
　涎以脾虛不能約制也欲用人參安胃散惑於衆論<lb/>
<pb n="KR3e0096_WYG_010-3a"/>
　以為胃經實火宿食治之病日増劇忽思冬𤓰食如<lb/>
　指甲一塊頓發嘔吐酸水不止仍服前藥愈劇復邀<lb/>
　視之則神脱脉絶頻死矣惟目睛尚動曰寒淫於内<lb/>
　治以辛熱然藥不能下矣急用鹽艾附子炒熱熨臍<lb/>
　腹以散寒回陽又以口氣補接母口之氣又以附子<lb/>
　作餅熱貼臍間時許神氣少甦以參术附子為末仍<lb/>
　以是藥加陳皮煎膏為丸如粟米大入五七粒於口<lb/>
　隨津液嚥下即不嘔二日後加至十粒諸病少退甘<lb/>
<pb n="KR3e0096_WYG_010-3b"/>
　涎不止五日後漸服前劑一二匙胃氣少復乃思粥<lb/>
　飲後投以參术等藥温補脾胃五十餘劑而愈<hi>明醫襍婦</hi>
　<hi>人良方</hi>
一人湯藥入口即吐出六脉洪大有力此因地道不通<lb/>
　故氣厥上行而食物難入耳不更衣已十日餘服承<lb/>
　氣等湯俱不納日秘結日久湧逆勢盛故也止沸莫<lb/>
　若抽薪遂用蜜𨗳去燥糞數升嘔吐即止調以養血<lb/>
　清火之劑而安<lb/>
<pb n="KR3e0096_WYG_010-4a"/>
周慎齋治一人飲食如常每遇子時作吐大便秘結其<lb/>
　人必苦慮憂思脾氣鬱結幽門不通宜扶脾開竅為<lb/>
　主遂以參苓白术以蒼术拌炒炙甘草各一錢煑附<lb/>
　子烏藥三分水煎服愈<lb/>
一士鬱熱嘔吐用竹茹山梔各三錢陳皮茯苓各二錢<lb/>
　甘草一錢煎成加薑汁五匙熱服而愈<hi>大還</hi>
陸養愚治李㕔因飯後勞攘下午飲酒數杯遂覺臍下<lb/>
　小腹作痛升至胃腕即嘔嘔訖痛止少頃又從下痛<lb/>
<pb n="KR3e0096_WYG_010-4b"/>
　上復嘔訖痛緩自後痛嘔益頻自疑中毒以淡鹽湯<lb/>
　虀汁探吐之一無所出醫投藿香正氣散不効其脉<lb/>
　浮按細數稍重即伏沈按甚堅曰此飲食過飽急遽<lb/>
　所至與潤字丸百十顆令淡薑湯服之少頃連㵼數<lb/>
　行而愈<lb/>
龔子才治梁太守女患頭暈嘔吐聞藥即嘔諸醫束手<lb/>
　令以伏龍肝為末水丸塞兩鼻孔用保中湯以長流<lb/>
　水入膠泥攪瀝煎積冷頓服而安<hi>萬病回春</hi>
<pb n="KR3e0096_WYG_010-5a"/>
信陵府桂䑓殿下夫人善怒怒即嘔吐胸膈不利煩躁<lb/>
　不寧腹痛便秘食下即吐已八日心慌喘急危甚診<lb/>
　之六脉虚微此血虚胃弱氣鬱痰火也與二陳湯加<lb/>
　薑連酒芩炒梔當歸酒芍香附竹茹白术入薑汁竹<lb/>
　瀝二服而安<lb/>
張景岳治呉叅軍因食蘑菰致大吐大㵼醫謂速宜解<lb/>
　毒以黄連黒豆桔梗甘草枳實之屬連進而病益甚<lb/>
　胸腹大脹氣喘水飲不入延張診投以人參白术甘<lb/>
<pb n="KR3e0096_WYG_010-5b"/>
　草亁薑附子茯苓之類彼疑曰腹脹氣急口亁如此<lb/>
　安敢服此耶閲日愈劇再求治與藥如前且疑且畏<lb/>
　含淚吞之一劑而嘔少止二劑而脹少衰隨大加熟<lb/>
　地以兼救其㵼亡之陰前後凡二十餘劑復元如故<lb/>
　葢蘑菰之為物必産於深坑枯井或沈寒極陰之處<lb/>
　其得陰氣最盛故肥白且嫩也今中其陰寒之毒而<lb/>
　復解以黄連之寒其解毒之何兹用薑附以解其寒<lb/>
　人參熟地以解其毒傷元氣此疾之所以愈也<lb/>
<pb n="KR3e0096_WYG_010-6a"/>
金氏少婦素任性每多胸脇痛<hi>肝火</hi>及嘔吐等症隨調隨<lb/>
　愈後於秋盡時前症復作而嘔吐更甚病及兩日甚<lb/>
　至厥脱不省<hi>肝火</hi>衆謂湯飲不入無策可施一醫云唯<lb/>
　用獨參湯庶㡬萬一張診之其脉亂數且煩熱躁擾<lb/>
　意非陽明之火何以急劇若此乃問其欲冷水否彼<lb/>
　即㸃頭遂與以半鐘惟此不吐且猶有不足之狀乃<lb/>
　復與一鐘稍覺安靜因以太清飲投之有謂此非傷<lb/>
　寒又值秋盡能堪此乎不與辯及藥下咽即酣睡半<lb/>
<pb n="KR3e0096_WYG_010-6b"/>
　日不復嘔矣後以滋陰輕清等劑調理而愈大都嘔<lb/>
　吐多屬胃寒而復有火症若此者<hi>此病火症極多張偏於温補故有此</hi>
　<hi>説</hi>經曰諸逆衝上皆屬於火即此是也<hi>多屬胃寒又是何説</hi>自<lb/>
　後凡見嘔吐其有聲勢湧猛脉見洪数症多煩熱者<lb/>
　皆以此法愈之<hi>以多屬胃寒及自後二字觀之張生平於此悞亦不少矣葢此症良由肝</hi>
　<hi>火上逆故暴急如此而曰陽明之火其孟浪可知</hi>
張路玉治曽餘弟婦患嘔逆不食者月餘服寛膈理氣<lb/>
　二十餘劑㡬致絶粒而痞脹異常診之脉得虚大而<lb/>
<pb n="KR3e0096_WYG_010-7a"/>
　數按仲景脉法云大則為虚此胃中陽氣大虚而濁<lb/>
　陰填塞於膈上也因取連理湯方用人參三錢服之<lb/>
　四劑而痞止食進後與異攻散調理而康<lb/>
嵇紹有胸中寒疾每酒後苦唾服萎蕤得愈草似竹取<lb/>
　根花葉陰亁昔華陀入山見仙人所服以告樊阿服<lb/>
　之夀百嵗也<hi>本草</hi>
陳良甫曰胃熱嘔吐者手足心熱政和中一宗人病傷<lb/>
　寒得汗身凉數日忽嘔吐藥與飲食俱不下醫者皆<lb/>
<pb n="KR3e0096_WYG_010-7b"/>
　進丁香藿香滑石等藥下咽即吐予曰此症汗後餘<lb/>
　熱留胃腕孫兆竹茹湯正相當爾亟治藥與之即時<lb/>
　愈<lb/>
有婦人病吐逆大小便不通煩亂四肢冷漸無脉息凡<lb/>
　一日半與大承氣湯兩劑至夜半漸得大便通脉漸<lb/>
　生翌日乃安此闗格之病極難治醫者當詳審也經<lb/>
　曰闗則吐逆格則小便不通如此亦有不得大便者<lb/>
　<hi>衍義醫説續編</hi>
<pb n="KR3e0096_WYG_010-8a"/>
張子和治柏亭王論夫本因䘮子憂抑不思飲食醫者<lb/>
　不察以為胃冷血寒之劑盡用病變嘔逆而瘦求治<lb/>
　於張一劑湧泄而愈歸家忘其禁忌病復作大小便<lb/>
　俱秘臍腹撮痛嘔吐不食十日大小便不通十三日<lb/>
　復問張張曰令先食葵羮菠菱菜猪羊血以潤燥開<lb/>
　結次與𨗳飲丸二百餘粒大下結糞又令恣意飲冰<lb/>
　水數升繼搜風丸桂苓白术散以調之食後服𨗳飲<lb/>
　丸三十餘粒不數日前後皆通痛止嘔定張臨别又<lb/>
<pb n="KR3e0096_WYG_010-8b"/>
　留潤腸丸以防復結又留滌腸散大便秘則用之凡<lb/>
　服大黄牽牛四十餘日方瘳論夫自嘆曰向使又服<lb/>
　向日熱藥已非今日人矣一僧問張云腸者暢也不<lb/>
　暢何以此一句儘多<lb/>
　　按子和之醫大抵此法行之耳丹溪云凡病人欲<lb/>
　　吐者切不可下之逆故也縱使二便復祕可行踈<lb/>
　　通亦中病而止然後養其氣血潤其腸胃庶乎標<lb/>
　　本之治乃羸瘠之人服大黄牽牛四十餘日方瘳<lb/>
<pb n="KR3e0096_WYG_010-9a"/>
　　豈理也哉違聖人之法以欺後世恐非子和之筆<lb/>
　　也孟子謂盡信書則不如無書學者詳之<hi>醫學續編原評</hi>
薛立齋治一婦人少作嘔口吐涎痰面黄腹痛月經不<lb/>
　調手足逆冷此内外俱寒之症遂以六君加附子木<lb/>
　香治之而愈<lb/>
一男子食少胸滿手足逆冷飲食畏寒發熱吐痰時欲<lb/>
　作嘔自用清氣化痰之劑胸腹愈脹呼吸不利吐痰<lb/>
　嘔食小便淋瀝又用五苓散之類小便不利諸症益<lb/>
<pb n="KR3e0096_WYG_010-9b"/>
　甚曰此脾土虚寒無火之症故食入不消而反出非<lb/>
　氣膈所致遂用八味丸補中益氣湯加半夏茯苓薑<lb/>
　桂旬日乃愈<lb/>
一婦人因勞役發熱倦怠唾痰欲嘔或以為火症用清<lb/>
　熱化痰等藥反大便不實無氣以動此寒凉復傷中<lb/>
　氣形病俱虚用參耆术草麥冬五味陳皮附子治之<lb/>
　而痊後復勞經水數日不止衆以為附子之熱所致<lb/>
　用四物芩連槐花之類凉而止之前症愈甚更加胸<lb/>
<pb n="KR3e0096_WYG_010-10a"/>
　膈痞滿飲食日少仍用前方去門冬更加茯苓半夏<lb/>
　炮薑數劑漸愈又用當歸芍藥湯而經止但四肢逆<lb/>
　冷飲食難化不時大熱此命門真火衰脾土虚寒之<lb/>
　假熱也用八味丸半載而痊又服六味丸三載而生<lb/>
　子<lb/>
宋理宗嘔吐不止召楊吉老治之問用何方曰辛熱藥<lb/>
　也帝曰服之不效吉老奏曰熱藥冷服藥成放井中<lb/>
　良久澄冷進服一啜而吐止<hi>萬密齋幼科發揮</hi>
<pb n="KR3e0096_WYG_010-10b"/>
立齋治一癧惡心少食服觧毒藥愈嘔此胃氣虚也以<lb/>
　六君子湯加生薑治之而安戴氏云<hi>元禮</hi>如惡心者無<lb/>
　聲無物欲吐不吐欲嘔不嘔雖曰惡心非心經之病<lb/>
　皆在胃口上宜用生薑葢能開胃豁痰也<lb/>
施笠澤治鄒翁患嘔吐遍身疼不能轉側醫為療其嘔<lb/>
　吐矣然眠食猶未安也診之曰風入於經其脉乃凝<lb/>
　留結不散寒痰中停四末不掉三焦不行亟疏其風<lb/>
　亟調其經氣和血平轉側自能先用蘇合丸以通其<lb/>
<pb n="KR3e0096_WYG_010-11a"/>
　氣隨用𨗳痰湯加桂枝沈香白芍一劑即熟睡覺而<lb/>
　展轉自如再用六君子加沈香數劑而安<lb/>
馬元儀治袁某患小腹厥氣上衝即吐得飲則吐愈甚<lb/>
　諸治不效診之兩脉虚濇右尺獨見弦急曰人身中<lb/>
　清氣本乎上而反陷下則為注為泄濁氣本乎下而<lb/>
　反逆上則為嘔為吐今病正在下而不在上也下焦<lb/>
　之濁氣上騰則胸中之陽氣不布故飲入於胃有上<lb/>
　壅而不下達耳經云雲霧不清則上應白露不下非<lb/>
<pb n="KR3e0096_WYG_010-11b"/>
　地道不通濁氣何由而降嘔吐何由而止以調胃承<lb/>
　氣湯一劑下宿穢甚多繼培中氣而愈<lb/>
張司馬子婦患病胸中滿結作痛飲入則嘔湧出痰涎<lb/>
　多成五色已數月或主攻尅或主補虚卒無一效至<lb/>
　七月中病轉危迫診之兩闗尺虚㣲少神體倦神煩<lb/>
　胸中結痛按之愈甚此正氣内傷陰邪内結攻之則<lb/>
　傷其正補之則滯其邪當以仲景臟結之法治之用<lb/>
　黄連湯加桂甫一劑嘔吐頓除再劑胸中滿痛亦釋<lb/>
<pb n="KR3e0096_WYG_010-12a"/>
　次用理中加桂湯數劑而安<lb/>
張景岳曰沈姓者業醫年及四旬極勞碌因<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>疝下墜<lb/>
　欲提上升用鹽湯吐法遂吐不止湯水不受如此一<lb/>
　日夜復大便下黒血一二碗脉㣲如毛欲絶此葢吐<lb/>
　傷胃氣脾虚之極兼以鹽湯走血脾不能攝從便而<lb/>
　下令速用人參薑附等以回垂絶之陽忽一醫至曰<lb/>
　諸逆衝上皆屬於火大便下血亦因火也尚堪參附<lb/>
　乎宜速飲童便則嘔可愈而血亦止矣病者然之及<lb/>
<pb n="KR3e0096_WYG_010-12b"/>
　童便下咽即嘔極不堪而斃<lb/>
　　琇按疝下墜本由肝木厥張乃復激之上騰致脾<lb/>
　　胃俱傷而下血不死何俟童便固非即參附亦未<lb/>
　　為是也<lb/>
馮楚瞻治蔣公子精神素弱吐血陰虧調理初愈忽又<lb/>
　夢遺大吐不已六脉沈㣲曰夢遺俗名走陽陽更傷<lb/>
　矣大吐不已又已陽矣急以附子理中湯去甘草投<lb/>
　之到口即吐又以白通之類然拘不受沉困數日上<lb/>
<pb n="KR3e0096_WYG_010-13a"/>
　不能入下不能出適有進西洋藥酒一方神治闗格<lb/>
　吐逆之症内皆辛熱純陽之藥能破格陽之陰又燒<lb/>
　酒力猛辛烈直透丹田令照方修治飲之即不吐矣<lb/>
　遂以參附峻補之藥陸續漸進調理而痊<lb/>
　　琇按馮氏生平多尚温補如此症吐血陰虚之後<lb/>
　　夢遺而吐多由飛雷之火下迫上奔以辛熱治其<lb/>
　　標則可若守而不化則後患不可測也<lb/>
孫奉職治趙儀女忽吐逆大小便不通煩亂四肢漸冷<lb/>
<pb n="KR3e0096_WYG_010-13b"/>
　無脉凡一日半大承氣湯一劑至夜半漸得大便通<lb/>
　脉漸和翌日乃安此闗格之病極為難治垂死而活<lb/>
　者惟此一人<lb/>
盧復曰生平聞銅腥臭即惡心入口鮮不吐者雖參湯<lb/>
　與茶久在銅銚中者亦然常思銅青固發吐藥唯我<lb/>
　何獨畏之甚久未晰此疑辛亥夏卧病聞銅臭而嘔<lb/>
　恍自反為木形人色常青畏金故於銅臭為相忤因<lb/>
　思子和吐論中發吐之藥四十有六種嘗讀而未能<lb/>
<pb n="KR3e0096_WYG_010-14a"/>
　解也遂將以五形五色定人而施之若木形人畏金<lb/>
　腥而吐則火形人畏鹹腐水類而吐矣然畏者必惡<lb/>
　惡因其惡以激其怒則用力少而成功多餘三形可<lb/>
　以例見噫豈唯吐藥為然而下而汗寧不可乎<hi>沈抄</hi>
聶久吾曰庚寅季春别駕夏公至新興寺放饑榖予備<lb/>
　酒飯欵之正飲間忽然腹痛其痛從臍下小腹起痛<lb/>
　至胃腕即嘔嘔訖痛止半時許又從下痛上復嘔嘔<lb/>
　訖痛止如是者數次醫作感寒治用藿香砂仁等藥<lb/>
<pb n="KR3e0096_WYG_010-14b"/>
　不効至申刻予覺是内熱作痛熱氣上衝而嘔必須<lb/>
　利之然煎劑不可服恐反增嘔急製牽牛大黄丸服<lb/>
　至數不利數次而脱然愈矣黒牽牛<hi>四兩半炒半生磨取頭末一兩</hi>
　<hi>二錢</hi>三稜莪术<hi>醋炒各六錢</hi>為末濃米湯為丸梧子大服三<lb/>
　錢未到再服二錢俟二三時見效<lb/>
鮑緑飲年二十餘以夏月肩輿返歙途次受熱鼻衂盈<lb/>
　盆愈後偶啖梨遂得吐症葢肝火而胃寒也百治無<lb/>
　効聞道吐字則應聲而嘔以故家人咸戒之後至呉<lb/>
<pb n="KR3e0096_WYG_010-15a"/>
　門就葉氏診以其脉沉細令服附子理中湯人參薑<lb/>
　附俱用三錢服後出門行及半里覺頭重目眩急歸<lb/>
　寓及門而仆幸其尊人雅諳藥性謂必中附毒亟煎<lb/>
　甘草湯灌之良久乃甦後去附子仍服三劑吐轉劇<lb/>
　再往診仍令服前方遂不敢試改就薛氏告以故薛<lb/>
　用六君子湯服四劑無驗再求診適薛他往薛壻令<lb/>
　照方加益智仁一錢再服亦不應又求診於孫某其<lb/>
　方用甘草八錢下咽即吐因不復求治而返偶以冬<lb/>
<pb n="KR3e0096_WYG_010-15b"/>
　月送殯感寒増咳纒綿至夏余偶訪之則病劇詢知<lb/>
　為向患吐近復二便俱秘已七八日不食惟渇飲茶<lb/>
　水更醫數人或令以艾灸臍俱不應請診之見其面<lb/>
　色青悴脉弦伏而寸上溢謂此緣脾陰大虧木火熾<lb/>
　甚又因久𠻳肺虚肝無所畏遂下乗脾而上侮胃致<lb/>
　成闗格幸脉不數易已也宜先平其肝俾不上衝而<lb/>
　吐止斯肺得下降而便行令以黄連肉桂各五分隔<lb/>
　湯蒸服飲下覺吐稍止即能食糕數塊然二便脹不<lb/>
<pb n="KR3e0096_WYG_010-16a"/>
　可支令以大田螺一枚獨蒜一枚搗爛罨於丹田以<lb/>
　物繫定不逾時二便俱行所下皆青色遂霍然而愈<lb/>
　時甲戌五月二十七日也後與六味加减入沙參麥<lb/>
　冬等咳𠻳亦止向後常服養榮之劑吐不作矣<lb/>
葉太史古渠在上江學幕中患吐症久不愈凡學使按<lb/>
　臨之郡必召其名醫診治兩年餘更醫十數病日甚<lb/>
　嵗暮旋里或與二陳加左金呉萸川連俱用五六分<lb/>
　服下少頃吐血碗許脉之不數苐兩寸俱上魚際左<lb/>
<pb n="KR3e0096_WYG_010-16b"/>
　尺㣲不應指彼欲言病源及所服方藥余曰悉知之<lb/>
　矣苐服余方五十劑乃得痊計熟地當用三斤許乃<lb/>
　訝然莫喻問所患究何病曰彼上江名醫不過謂病<lb/>
　痰飲耳所用方不過四君六君香砂六君已耳遂拍<lb/>
　案笑曰一皆如言但非痰飲何以多酸苦涎沬今飲<lb/>
　食日减何以反重用熟地曰此症由於腎虚肝失其<lb/>
　養水燥生火上逆胃絡肺金亦衰飲食入胃不能散<lb/>
　布通調致津液停畜腕中遇火上衝則吐而出也四<lb/>
<pb n="KR3e0096_WYG_010-17a"/>
　君二陳香砂類皆香燥之品以之為治猶抱薪救火<lb/>
　反助之然必滋水生木潤肺養金庶可獲效第陰藥<lb/>
　性緩病既久非多劑不瘳也用熟地杞子沙參麥冬<lb/>
　石斛等出入加减初服吐自若十劑外吐逓减食漸<lb/>
　増果至五十劑而愈<lb/>
倪首善年未二十禀賦甚弱早婚得吐病或與二陳五<lb/>
　香等劑轉甚有用桂附者服一劑覺不安乃止有教<lb/>
　單食猪油者初頗效後亦不應脉之虚弦畧數與生<lb/>
<pb n="KR3e0096_WYG_010-17b"/>
　熟地沙參麥冬川連蔞仁四劑後去連又三十餘劑<lb/>
　而愈<lb/>
髙氏女七八嵗時即病頭痛而嘔或酸或苦百治不效<lb/>
　其父詢余余曰此肝火上逆耳與生地杞子沙參麥<lb/>
　冬二三劑即愈後及笄於春盡病復作其父已殁乃<lb/>
　兄延數醫治之所用皆二陳六鬱香砂丁桂之類經<lb/>
　半年面殺青股無肉其母泣令延予仍前方每劑内<lb/>
　熟地一兩二十餘劑乃愈<lb/>
<pb n="KR3e0096_WYG_010-18a"/>
金氏婦患吐症葢十餘年矣所服香燥不可勝計後左<lb/>
　脇漸有塊經水不行脉澁數善怒延診辭不治弦不<lb/>
　已勉與六味加减服之頗有驗然一怒即發越半年<lb/>
　而卒<lb/>
福建羅二尹悔齋久病足痿於去年春嘗嘔而頭汗大<lb/>
　出醫療無效乃不藥數月漸可隨於夏間又患不眠<lb/>
　治亦無效至秋後乃痊今年春因公事寓杭求針科<lb/>
　治足疾又為灸中腕氣海等穴十餘壯步稍良而嘔<lb/>
<pb n="KR3e0096_WYG_010-18b"/>
　症大作食入即吐絶粒數日又不眠服薑附萸桂二<lb/>
　术二陳等覺有烟辣之氣上衝診之六脉大如筋頭<lb/>
　兩寸皆溢出魚際舌瘦小伸之極尖且顫中黄胎邉<lb/>
　紅㿔額色赭石鼻色熏焦小便清白大便常五日一<lb/>
　行謂此營氣大虧肝腎之火上逆胃絡則嘔吐浮入<lb/>
　心胞則不眠與養青湯加川連牛膝苡仁屬其驗小<lb/>
　便黄則病退一劑即不嘔能食小便果黄色二劑得<lb/>
　眠舌胎淡紅㿔消唯兩脇如有物動輙牽引加山梔<lb/>
<pb n="KR3e0096_WYG_010-19a"/>
　川楝二劑左脇之物即墜下又加枇杷葉熟地蔞仁<lb/>
　去山梔川楝黄連牛膝二劑右脇之物亦墜下脉亦<lb/>
　稍斂大便二日一行以行期甚迫屬其照方服至舌<lb/>
　不顫乃可或足疾再甚慎進風燥之劑所以云者知<lb/>
　其針之得㵼而暫愈耳<lb/>
　　反胃<lb/>
常熟一富人病反胃往京口甘露寺設水陸泊舟㟁下<lb/>
　夢一僧持湯一杯與之飲罷便覺胸快次早入寺乃<lb/>
<pb n="KR3e0096_WYG_010-19b"/>
　夢中所見僧常以此湯待賓故易名曰甘露飲用亁<lb/>
　飴糖六兩生薑四兩二味爛搗作餅或焙或晒入炙<lb/>
　甘草末二兩鹽少許㸃湯服之予在臨汀療一小吏<lb/>
　旋愈切勿忽之<hi>繼洪澹寮方本草綱目</hi>
金山周禪師得正胃散方於異人用白水牛喉一條去<lb/>
　兩頭節并筋膜脂肉及如阿膠黑片收之臨時旋炙<lb/>
　用米醋一盞浸之㣲火炙亁淬之再炙再淬醋盡為<lb/>
　度研末厚紙包收或遇陰濕時㣲火烘之再收遇此<lb/>
<pb n="KR3e0096_WYG_010-20a"/>
　疾每服一錢食前陳米飲調之輕者一服立効凡反<lb/>
　胃吐食藥物不下結腸三五日至七八日大便不通<lb/>
　如此者必死用此方十痊八九君子收之可濟人命<lb/>
　也<hi>普濟方本草綱目</hi>
天順間有周岐鳯者身兼百技溺意方術既死友人偶<lb/>
　召箕周至運箕如飛頃刻數百言乃長詩也後一段<lb/>
　云朗吟堂前夜欲闌丹方寫與期平安菊莊老人此<lb/>
　老病翻胃病實由胃寒枇杷葉兮白豆蔲紫蘇子兮<lb/>
<pb n="KR3e0096_WYG_010-20b"/>
　用莫謬良薑官桂用些湏厚朴陳皮看功奏半夏㯽<lb/>
　榔赤茯苓沉香丁皮皆用輕白芥藿香吐聖藥杆頭<lb/>
　糠兮尋至誠三片生薑兩枚棗切切分明向君道人<lb/>
　參乃是佐使者食前一服沉疴好葢菊莊患此病用<lb/>
　示以方也苐菊莊未知何許人餘詩不錄<hi>祝子志怪</hi>
薛立齋治一婦人患反胃胸脇脹悶或小腹不利或時<lb/>
　作痛小便濇滯曰此肝火血虚也當清肝火生肝血<lb/>
　養脾土生肺金以薛言為迂别服利氣化痰等劑前<lb/>
<pb n="KR3e0096_WYG_010-21a"/>
　症益劇虚症蠭起乃用加味逍遥散加味歸脾湯兼<lb/>
　服尋愈<lb/>
一婦人患反胃吐痰甚多手足常冷飲食少思曰此肝<lb/>
　脾鬱怒兼命門火衰不信另服化痰利氣之劑胸腹<lb/>
　愈脹又服峻利疎𨗳之劑薛曰非其治也必變脾虚<lb/>
　發腫之症急服金匱加减腎氣丸庶有可救仍不信<lb/>
　反服沈香化氣等丸果發腫而歿<lb/>
汪石山治李一之年近四十病反食與近隣二人脉病<lb/>
<pb n="KR3e0096_WYG_010-21b"/>
　頗同汪曰二人者皆急於名利惟一之心寛可治遂<lb/>
　以八珍湯减地黄加藿香為末用蜜韭汁調服而愈<lb/>
　其二人逾年果歿<lb/>
張路玉治湯伯亁子年及三旬患嘔吐經年每食後半<lb/>
　日許吐出原物全不穢腐大便二三日一行仍不燥<lb/>
　結渇不喜飲小便時白時黄屢用六君子附子理中<lb/>
　六味丸皆罔效日頻於危診之兩尺弦細而沈兩寸<lb/>
　皆濇而大腎臟真陽大虧不能温養脾土之故遂以<lb/>
<pb n="KR3e0096_WYG_010-22a"/>
　崔氏八味丸與之或謂附子已服過二枚六味亦曽<lb/>
　服過恐八味未能奏効也張曰不然此症本屬腎虚<lb/>
　反以薑附白术伐其腎水轉耗真陰至於六味雖曰<lb/>
　補腎而陰藥性滯無陽則陰無以生必於水中補火<lb/>
　斯為合法服之不終劑而愈<lb/>
張三錫曰治反胃用新水一大碗留半碗將半碗水内<lb/>
　細細澆香油鋪滿水面然後將益元散一貼輕輕鋪<lb/>
　滿香油面上須臾自然沈水底此即陰陽升降之道<lb/>
<pb n="KR3e0096_WYG_010-22b"/>
　也用匙攪匀服却將所留水半碗盪藥碗潄口令淨<lb/>
　吐既止却進末子凉膈散通其二便未效再進一帖<lb/>
　益元及凉膈即效也此方極驗<lb/>
王叔權曰有人久患反胃予與鎮靈丹服更令服七氣<lb/>
　湯遂能立食若加以炷艾尤佳有老婦患反胃飲食<lb/>
　至晚即吐出見其氣繞臍而轉予為㸃水分氣海并<lb/>
　夾臍邊兩穴他醫只灸水分氣海即愈神效<hi>資生經</hi>
浙省平章南征閩越還病反胃醫以為可治朱先生診<lb/>
<pb n="KR3e0096_WYG_010-23a"/>
　其脉告曰公之病不可言也即出獨告其左右曰此<lb/>
　病得之驚後而使内火木之邪相挾氣傷液亡腸胃<lb/>
　枯損食雖入而不化食既不化五臟皆無所稟去此<lb/>
　十日死果如言<hi>越㳺集醫説續編</hi>
薛立齋治一婦人患反胃胸腹痞悶得去後或泄氣稍<lb/>
　寛此屬脾氣鬱結而虚弱也當調補為善不信乃别<lb/>
　用二陳枳實黄連之類不應又用香燥破氣<hi>時師類多出此</hi>
　前症益甚形氣愈虚用歸脾湯調治半載而痊<lb/>
<pb n="KR3e0096_WYG_010-23b"/>
許學士治一婦人年四十餘久患翻胃面目黄黒厯三<lb/>
　十餘年醫不能効脾俞諸穴燒灸交遍其病愈甚服<lb/>
　此藥頓然全愈服至一月遂去其根名附子散用附<lb/>
　子一枚極大者生於磚上四面著火漸漸逼熟焠入<lb/>
　生薑自然汁中再用火逼再焠約盡生薑汁半碗焙<lb/>
　亁入丁香二錢每服二錢水一盞粟米少許同煎七<lb/>
　分不過三服瘥<lb/>
玉海云趙侍郎先食後吐目無所見耳無所聞服紫菀<lb/>
<pb n="KR3e0096_WYG_010-24a"/>
　丸五十日㵼出青蛇五七條四寸許惡膿三升愈<hi>方見</hi>
　<hi>癘風門</hi>
蕭萬輿曰崇禎戊寅嵗余客汴梁為一郡王宫人産後<lb/>
　發呃症因言及先王壯齡時患瘧痢反胃遍治不瘥<lb/>
　自料無生理一草醫亦精於脉者連投五劑用大黄<lb/>
　七兩始能食再投十餘劑計服大黄斤許前症漸愈<lb/>
　後日服痰藥滚痰丸兩旬方得全痊越年餘連生五<lb/>
　子夀至九十三嵗而薨如此稟賦亦所不概見者<lb/>
<pb n="KR3e0096_WYG_010-24b"/>
　　㵼<lb/>
崔萬安分務廣陵苦脾㵼家人禱於后土祠是夕萬安<lb/>
　夢一婦人珠珥珠履衣五重皆編貝珠為之謂萬安<lb/>
　曰此痰可治今以一方相與可取青木香肉豆蔲等<lb/>
　分棗肉為丸米飲服下二十丸此藥太熱疾平即止<lb/>
　如其言愈<hi>稽神錄</hi>
宋髙宗嘗以㵼疾召王繼先繼先至則奏曰臣渴甚乞<lb/>
　先宣賜𤓰而後靜心診御上急召大官賜𤓰繼先先<lb/>
<pb n="KR3e0096_WYG_010-25a"/>
　食之既上覺其食𤓰甘美則問繼先朕可食此乎繼<lb/>
　先曰臣死罪索𤓰固將以啓陛下食此也詔進𤓰上<lb/>
　食之甚適㵼亦隨止左右驚上亦疑問繼先曰此何<lb/>
　方也繼先曰上所患中暑故㵼𤓰亦能消暑耳<hi>四朝聞見</hi>
　<hi>錄翁葉紹</hi>
王涇亦頗宗繼先術亦有奇驗然用藥多孟浪髙宗居<lb/>
　北宮苦脾疾涇悞用㵼藥竟至大漸孝宗欲戮之市<lb/>
　朝憲聖以為恐自此醫者不肯進藥止命天府杖其<lb/>
<pb n="KR3e0096_WYG_010-25b"/>
　背黔海山涇先懷金箔以入既杖則以𫝊瘡若未嘗<lb/>
　受杖後放還居天街猶掲於門曰四朝御醫王防禦<lb/>
　有輕薄子以小楮帖其旁云本家兼施瀉藥王慙甚<hi>同上</hi>
竇材治一人患暴注因憂思傷脾也服金液丹霹靂湯<lb/>
　不效葢傷之深耳命灸二百壯小便始長服草神丹<lb/>
　而愈<lb/>
一女人因泄㵼發狂言六脉𦂳數乃胃中積熱也竇詢<lb/>
　其丈夫因吃胡椒生薑太多以致泄㵼五日後發狂<lb/>
<pb n="KR3e0096_WYG_010-26a"/>
　言令服黄芩知母湯而愈<lb/>
衍義治一人大腸寒清小便精出諸熱藥服及一斗二<lb/>
　升未効後教服赤石脂亁薑各一兩胡椒半錢同為<lb/>
　末醋糊為丸如梧子大空心及食前米飲下五七十<lb/>
　丸終四劑遂愈<hi>醫學綱目</hi>
張子和曰昔聞山東楊先生治府主洞泄不止楊初未<lb/>
　對病人與衆人談日月星辰纒度及風雲雷雨之變<lb/>
　自辰至未而病者聽之忘其圊楊嘗曰治洞泄不已<lb/>
<pb n="KR3e0096_WYG_010-26b"/>
　之人先問其所愛之事好棋者與之棋好樂者與之<lb/>
　笙笛勿輟<hi>脾主信又主思慮投其所好以移之則病自愈</hi>
維揚府判趙顯之病虚羸泄瀉褐色乃洞泄寒中症也<lb/>
　每聞大黄氣味即注泄張診之兩手脉沈而軟令灸<lb/>
　分水穴一百餘壯次服桂苓甘露散胃風湯白术丸<lb/>
　等藥不數月而愈<lb/>
趙明之米榖不消腹作雷鳴自五月至六月不愈諸醫<lb/>
　以為脾受大寒故併與聖散子豆蔲丸雖止一二日<lb/>
<pb n="KR3e0096_WYG_010-27a"/>
　藥力盡而復作諸醫不知藥之非反責明之不忌口<lb/>
　張至而笑曰春傷於風夏必飱泄飱泄者米榖不化<lb/>
　而直過下出也又曰米榖不化熱氣在下久風入中<lb/>
　中者脾胃也風屬甲乙脾胃属戊巳甲乙能尅戊巳<lb/>
　腸中有風故鳴經曰風木太過風氣流行脾土受邪<lb/>
　民病飱泄診其兩手脉皆浮數為病在表也可汗之<lb/>
　直斷曰風隨汗出以火二盆暗置牀之下不令病人<lb/>
　見火恐増其熱紹之入室使服湧劑以麻黄投之乃<lb/>
<pb n="KR3e0096_WYG_010-27b"/>
　閉其户從外鎻之汗出如洗待一時許開户减火一<lb/>
　半湏臾汗止泄亦止<hi>喻嘉言治周信川用火之法迨祖此見痢門</hi>
麻知㡬妻當七月間病臟腑滑泄以降火之藥治之少<lb/>
　愈後腹脹及乳痛壯如吹乳頭重壯熱面如渥丹寒<lb/>
　熱往來嗌亁嘔逆胸脇痛不能轉側耳鳴食不可下<lb/>
　又復㵼麻欲㵼其火臓腑已滑數日矣欲以温劑又禁<lb/>
　上焦已熱實不得其法請張未至因檢劉河間方惟<lb/>
　益元散正對此症能降火解表止渇利小便定利安<lb/>
<pb n="KR3e0096_WYG_010-28a"/>
　神以青黛薄荷末調二升置之枕右使作數次服之<lb/>
　夜半徧身冷汗出如洗元覺足冷如冰至此足大暖<lb/>
　頭頓輕肌凉痛减嘔定利止及張至麻告之已解張<lb/>
　曰益元固宜此是少陽症也能使人寒熱徧劇他經<lb/>
　縱有寒熱亦不至甚既熱而有利何不以黄連解毒<lb/>
　湯服之乃令診脉張曰娘子病來心常欲痛哭為快<lb/>
　否婦曰欲如此予亦不知所謂張曰少陽相火凌爍<lb/>
　肺金金受屈制無所投告肺主悲但欲痛哭而為快<lb/>
<pb n="KR3e0096_WYG_010-28b"/>
　也麻曰脉初洪數有力服益元散後已平又聞張之<lb/>
　言使以當歸白芍以解毒湯味數服之大瘥矣<lb/>
一僧病泄㵼數年丁香豆蔲亁薑附子官桂烏梅等燥<lb/>
　藥燔針燒臍炳腕<hi>疑脘</hi>無有缺者一日發昏不省張診<lb/>
　兩手脉沉而有力脉訣云下利㣲小者生脉浮大者<lb/>
　無瘥以𤓰蒂散涌之出寒痰數升又以無憂散泄其<lb/>
　虚中之積及燥糞盈斗次以白术調中湯五苓散益<lb/>
　元散調理數日而起<lb/>
<pb n="KR3e0096_WYG_010-29a"/>
劉德源病洞泄逾年食不化肌瘦力乏行步傾欹面色<lb/>
　黧黑凡治利之藥遍用無効張乃出示内經洞泄之<lb/>
　説以曉之先以舟車丸無憂散下十餘行殊不困己<lb/>
　頗喜食後以檳榔丸磨化其滯待數日病已大减又<lb/>
　下五行後數日更以苦劑越之病漸愈而足上患一<lb/>
　癤此裡邪去而之外病痊之候凡病皆如是也<hi>予治余氏</hi>
　<hi>媪膈症將愈亦指上生癤</hi>
劉倉使大便少而頻日七八十次常於兩股間懸半枚<lb/>
<pb n="KR3e0096_WYG_010-29b"/>
　瓠蘆如此十餘年張見而笑曰病既頻欲通而不得<lb/>
　通也何不大下之此通因通用也此一服藥之力乃<lb/>
　與藥大下之三十餘行頓止<lb/>
殷輔之父年六十餘暑月病泄㵼日五六十行喜飲而<lb/>
　家人軰爭之張曰夫暑月年老津液衰少豈可禁水<lb/>
　但勸之少飲先令以菉豆雞卵十餘枚同煑卵熟取<lb/>
　出令豆軟下陳粳米作稀粥攪令寒食雞卵以下之<lb/>
　一二頓病减大半葢粳米雞卵皆能斷利然後制抑<lb/>
<pb n="KR3e0096_WYG_010-30a"/>
　火流濕之藥與調順而愈<lb/>
一男子病泄十餘年豆蔲阿膠訶子龍骨烏梅枯礬皆<lb/>
　用之矣中腕臍下三里嵗嵗灸之皮肉皺槁神昏足<lb/>
　腫泄如泔水日夜無度張診其兩手脉沉㣲曰生也<lb/>
　病人忽曰羊肝生可食乎曰羊肝止泄尤宜食病人<lb/>
　悦食一小盞許以漿粥送之㡬半升續又食羊肝生<lb/>
　一盞許次日泄减七分如此月餘而安夫胃為水榖<lb/>
　之海不可虚怯虚怯則百邪皆入矣或思葷茹雖與<lb/>
<pb n="KR3e0096_WYG_010-30b"/>
　病相反亦令少食圖引漿粥此權變之道也若專以<lb/>
　淡粥責之則病人不悦而食减久則病増損命世俗<lb/>
　誤人甚矣<lb/>
孫文垣治張懷赤每早晨腸鳴瀉一二次晚間㵼一次<lb/>
　年四十二且未有子診之尺寸短弱右闗滑大曰此<lb/>
　葢中焦有濕痰君相二火皆不足故有此症以六君<lb/>
　子湯加破故紙桂心益智仁肉豆蔲煎服瀉遂减半<lb/>
　前方加杜仲為丸服之愈次年生子<lb/>
<pb n="KR3e0096_WYG_010-31a"/>
何洗心每飲食稍冷饘粥或稀必作脹㵼理脾之劑厯<lb/>
　試不瘳孫診之左三部皆濡弱右寸亦然闗滑尺沉<lb/>
　微此下元虚寒所致法當温補以補骨脂杜仲兔絲各<lb/>
　二錢山萸肉人參山藥各一錢茯苓澤㵼各八分肉果<lb/>
　五分數劑愈<lb/>
吳鶴洲母年八十六素有痰火大便日三四行一夜兩<lb/>
　起腸鳴臍腹膨脹脉三四至一止或七八至一止醫<lb/>
　以苦寒入平胃散投之剋伐太過因致腹疼且謂年<lb/>
<pb n="KR3e0096_WYG_010-31b"/>
　髙而脉歇至是為凶兆辭不治孫診之曰脉緩而止<lb/>
　曰結數而止曰促此乃結脉非凶脉也由寒濕之痰<lb/>
　凝滯所致法當補温下元俾火得以生土所謂虚則<lb/>
　補其母是也呉問夀筭何如曰兩尺迢迢有神夀徴<lb/>
　也以補骨脂白术各三錢為君杜仲二錢為臣茯苓<lb/>
　澤㵼陳皮甘草各一錢為佐肉果益智仁各五分為<lb/>
　使四帖大便實惟腸鳴未止减肉果加炮薑五分而<lb/>
　安夀至九十有八<lb/>
<pb n="KR3e0096_WYG_010-32a"/>
薛立齋治侍御沈東江之内停食腹痛作㵼以六君加<lb/>
　木香炮薑而愈後復作傳為腎㵼用四神丸而安<lb/>
侍御徐南湖子室㵼屬腎經不信薛言專主滲泄後遂<lb/>
　致不起<lb/>
一婦人年踰五十不食夜飯五更作㵼二十年矣後患<lb/>
　痢午前用香連丸午後用二神丸各二服而痢止又<lb/>
　以二神丸數服而食夜飯不月而形體如故<lb/>
呉江史𤣥年母素有血疾殆將二紀平居泄㵼飲食少<lb/>
<pb n="KR3e0096_WYG_010-32b"/>
　思面黄中滿夏日尤甚治血之藥無慮數百劑未嘗<lb/>
　少减薛以為脾腎虚損用補中益氣湯送二神丸復<lb/>
　用十全大補湯煎送前丸食進便實病勢頓退若泥<lb/>
　中滿忌參术痰痞忌熟地便泄忌當歸皆致誤事<lb/>
府博趙宜人患泄㵼諸藥無効診之曰此肝腎虚也服<lb/>
　木香散而愈經曰洩痢前後不止腎虚也又曰諸厥<lb/>
　固泄皆屬於下下謂下焦肝腎之氣也門户束要肝<lb/>
　之氣也肝氣厥而上行故下焦不能禁固而泄痢腎<lb/>
<pb n="KR3e0096_WYG_010-33a"/>
　為胃闗門户不要故倉廩不藏也<lb/>
薛立齋治沈太尹病㵼五更輙利此腎㵼也用五味子<lb/>
　散數服而愈因起居不慎㵼復作年餘不瘥此命門<lb/>
　火虚不能生土法當補其母火者土之母也遂用八<lb/>
　味丸㵼即止食漸進東垣云脾胃之氣盛則能食而<lb/>
　肥虚則不能食而瘦全頼命門火為生化之源滋養<lb/>
　之根也故用八味丸屢効只用六味亦可<lb/>
龔子才治一人食下腹即響響即㵼至不敢食諸藥不<lb/>
<pb n="KR3e0096_WYG_010-33b"/>
　效以生紅柿核紙包水温灰火燒熟食之不三四個<lb/>
　即止<lb/>
許州黄太守患泄㵼二三年不愈每飲燒酒三鍾則止<lb/>
　二三日以為常畏藥不治龔診之六脉弦數先服此<lb/>
　藥以解酒毒後服理氣健脾丸而愈宜黄連一兩生<lb/>
　薑四兩以慢火炒令薑亁脆去薑取連搗末每服二<lb/>
　錢空心臘茶湯下甚者不過二服專治久患脾泄<lb/>
陳三農治一士喜食𤓰果縱飲無度忽患大㵼先用分<lb/>
<pb n="KR3e0096_WYG_010-34a"/>
　利不應再用燥濕反加沉困診其六脉浮因思經曰<lb/>
　春傷於風夏生飱泄非汗不解以麻黄三錢參术各<lb/>
　二錢甘草升麻各一錢與之泄㵼頓止以四君子調<lb/>
　治而愈<lb/>
一人脾胃素弱少有所傷即泄㵼此肝氣乗脾且久㵼<lb/>
　濕熱在腎故也用白术八兩紅棗去核四兩二物間<lb/>
　襯煮至焦色搗餅烘亁入松花七錢白豆蔲五錢新<lb/>
　米糊為丸午前服愈<lb/>
<pb n="KR3e0096_WYG_010-34b"/>
一人脚膝常麻飲食多即泄㵼此脾虛濕熱下流用補<lb/>
　中益氣湯加防己黄柏而愈<lb/>
一人食物入口頃從大便出其脉洪數此火性急速也<lb/>
　用黄連滑石木通澤㵼人參徐徐服二帖愈<lb/>
楊起云余壯年患肚腹㣲㣲作痛痛即㵼㵼亦不多日<lb/>
　夜數行兩月瘦怯尤甚用消食化氣藥俱不效一僧<lb/>
　授方用蕎麥麵一味作飯連食三四次即愈<hi>簡便方本草綱</hi>
　<hi>目李時珍謂氣盛有濕熱者宜之虚寒人食則大脱無氣而落鬚眉也</hi>
<pb n="KR3e0096_WYG_010-35a"/>
李時珍治魏刺史子久泄諸醫不效垂殆李用骨碎補<lb/>
　為末入猪腰中煨熟與食頓愈葢腎主大小便久泄<lb/>
　屬腎虚不可專從脾胃也<hi>本草綱目</hi>
一婦年七十餘病㵼五年百藥不效李以感應丸五十<lb/>
　丸投之大便二日不行再以平胃糝加椒紅茴香棗<lb/>
　肉為丸與服遂瘳每因怒食舉發服之即止<hi>仝上</hi>
一婦人年六十餘病溏泄已五年肉食油物生冷犯之<lb/>
　即作痛服調脾升提止濇諸藥則轉甚診之脉沉而<lb/>
<pb n="KR3e0096_WYG_010-35b"/>
　滑此乃脾胃久傷冷積凝滯所致王太僕所謂大寒<lb/>
　凝内久利溏泄綿厯藏年者法當以熱下之則寒去<lb/>
　利止遂用蠟匱巴豆丸五十粒與服二日大便反不<lb/>
　行其㵼遂愈自是每用治泄痢積滯諸病皆不㵼而<lb/>
　病愈者近百人葢玅在配合得宜藥病相對耳苟用<lb/>
　所不當用則犯輕用損陰之戒矣<hi>仝上</hi>
有人患内寒暴洩如注或令食煨栗二三十枚頓愈腎<lb/>
　主大便栗能通腎於此可驗<hi>仝上</hi>
<pb n="KR3e0096_WYG_010-36a"/>
易思蘭治瑞昌王妃患泄㵼屢用脾胃門消耗諸藥四<lb/>
　五年不能止一醫用補中益氣湯加人參三錢服一<lb/>
　月不泄忽一日胸脹滿腹響如雷大㵼若傾昏不知<lb/>
　人口氣手足俱冷渾身汗出如雨用人參五錢煎湯<lb/>
　灌甦如是者三病者服久自覺口中寒逆醫者以為<lb/>
　汗出過多元氣虚弱於前湯内加人參三錢棗仁大<lb/>
　附子薄桂各一錢昏厥尤甚肌膚如冰夏暑亦不知<lb/>
　熱二年計服過人參二十五斤桂附各二斤棗仁七<lb/>
<pb n="KR3e0096_WYG_010-36b"/>
　十斤至己巳冬飲食入口即時㵼出腹中即饑饑而<lb/>
　食食即瀉日十數次<hi>邪火不殺榖火性廹速愈盛而愈廹也</hi>身不知寒<lb/>
　目畏燈<hi>火熱明顯</hi>初診之六脉全無久按來疾去緩有力<lb/>
　如石聞其聲尚雄壯此乃大鬱火症也以黄連四錢<lb/>
　入平胃散與之飲下少頃熟睡二時不索食不泄㵼<lb/>
　飲五日方知藥味甘苦既用通元二八丹與湯藥煎<lb/>
　服一月飲調和其病遂愈<lb/>
呉浮先治俞用昭秋間水㵼腹痛異常右脉弦數洪實<lb/>
<pb n="KR3e0096_WYG_010-37a"/>
　知腸胃濕熱挾積用枳殻山楂黄連青皮檳榔木香<lb/>
　一劑而滯見病人慮藥尅伐意欲用補曰有是病服<lb/>
　是藥邪氣方張非亟攻不退邪退則正復攻即是補<lb/>
　也前方再服二劑愈矣設不早攻必致痢疾非一月<lb/>
　不痊<lb/>
謝武功素患大便溏泄兼病咳𠻳用凉藥則咳减而㵼<lb/>
　増用熱藥則㵼减而咳劇用補脾則咳㵼俱甚診之<lb/>
　右尺軟如爛綿兩寸實數博指酌用附子肉果以温<lb/>
<pb n="KR3e0096_WYG_010-37b"/>
　下焦之寒麥冬川連以清心肺之火茯苓甘草一以<lb/>
　降氣一以和中甫四劑而症頓减不加人參者緣肺<lb/>
　家有鬱熱耳<lb/>
喻嘉言治胡太夫人病偶然肚腹不寧㵼下數行醫以<lb/>
　痢疾藥治之其利轉多更引通因通用之法用九蒸<lb/>
　大黄丸三錢下之遂擾動胃氣脹痛全不思食狀如<lb/>
　噤口診之六脉皆沉而伏應指模糊曰此非痢症乃<lb/>
　誤治之症也今但安其胃不必治痢而痢自止不必<lb/>
<pb n="KR3e0096_WYG_010-38a"/>
　治脹痛而脹痛自除遂以四君子湯為主少加薑蔲<lb/>
　暖胃之藥二劑痢果不作但苦胃中脹痛不安必欲<lb/>
　加入行氣之藥以冀脹消痛止而速得進食固爭曰<lb/>
　寧可緩於食不可急於藥葢前因藥悞引動胃氣作<lb/>
　楚若再加行氣則脹痛必無紀極即用橘皮亦須炒<lb/>
　而又炒凡五日未得大便亦聽之痛止脹消食進便<lb/>
　利共七日全安渾不見藥之功其實為無功之功也<lb/>
陸養愚治許黙菴素有腸風症常服寒凉之藥中年後<lb/>
<pb n="KR3e0096_WYG_010-38b"/>
　腸風幸愈致傷脾胃因成泄㵼之症初時服胃苓湯<lb/>
　一帖便愈久之不効近來四肢浮腫而厥肚腹膨脹<lb/>
　而鳴面色萎黄而帶青身體苦冷而帶熱診之左脉<lb/>
　沈緩而遲右脉沉弱而弦曰諸緩為濕應㵼而浮腫<lb/>
　諸遲為寒應厥而苦冷右弦為木乗土位應腹脹而<lb/>
　面青沈者陽氣不升也弱者陰精不實也脉色與症<lb/>
　悉相應用人參白术黄耆炙甘草為君以補其虚炮<lb/>
　薑附子為臣以温其寒升麻防風為佐以升其陽茯<lb/>
<pb n="KR3e0096_WYG_010-39a"/>
　苓澤㵼為使以勝其濕十劑而諸症减又合八味丸<lb/>
　間服而愈<hi>疑從薛案化出</hi>
沈少西女二十自小脾胃受傷不時作泄作嘔近則寒<lb/>
　熱不時手足厥冷胸膈不舒脇脹噯氣在眠則氣不<lb/>
　通暢左脇胃脘時疼時止渇而不欲飲小便短大便<lb/>
　日二三行腹中雷鳴彈之如鼓揉之如水大約氣上<lb/>
　塞則脹而痛氣下墜則泄而痛幸飲食不甚减常服<lb/>
　胃苓白术黄連及消𨗳之藥或調氣補血之品不應<lb/>
<pb n="KR3e0096_WYG_010-39b"/>
　謂此症非參术不能取効但今㣲有表邪先與小柴<lb/>
　胡加枳桔二三帖寒熱稍和<hi>近時庸師耑得此决</hi>易以調中益<lb/>
　氣湯去黄柏加青皮以伐肝神麯以助脾炮薑以温<lb/>
　中四帖脹痛俱减大便稍實改用加减歸脾湯數劑<lb/>
　更以六君子料加枳實黄連神麯木香砂仁為丸與<lb/>
　煎劑間服月餘而安<lb/>
陸祖愚治潘古臣母患脾泄久多啖水果㵼更甚嘗因<lb/>
　經行腹痛服攻瘀去血之劑致淋瀝不止肌肉枯槁<lb/>
<pb n="KR3e0096_WYG_010-40a"/>
　身體發熱不能轉側不思飲食氣短口渇夜卧不安<lb/>
　服麥冬生地棗仁等而㵼不止脉之兩寸闗虚數兩<lb/>
　尺隱隱若無此下元不足中氣虚寒虚火上炎之症<lb/>
　乃用人參炮薑白术陳皮山查木香苡仁木通山藥<lb/>
　甘草豆仁服之頗覺相宜又用肉果人參白术炮薑<lb/>
　棗肉為丸日服兩次一月㵼止兩月肌肉漸長月事<lb/>
　亦調<lb/>
黄履素曰乙巳之夏余患中脘痛既而泄㵼偶過姑蘇<lb/>
<pb n="KR3e0096_WYG_010-40b"/>
　一名醫令診之驚曰脾胃久傷不治將滯下予體素<lb/>
　弱憚服攻尅之劑因此醫有盛名一時惑之遂服枳<lb/>
　實黄連厚朴山楂木通等藥數劑又服枳术丸一月<lb/>
　以致脾胃大傷是秋遂溏泄不止漸覺飲食難化痞<lb/>
　悶倒飽深自悔恨服參耆等藥及八味丸十餘年始<lb/>
　得愈然中氣不如故苦不耐饑稍饑則中氣大虚憊<lb/>
　不可狀凡山查消𨗳之物入口即虚脾胃乏不可妾<lb/>
　攻如此方書極言枳术丸之妙孰知白术雖多不能<lb/>
<pb n="KR3e0096_WYG_010-41a"/>
　勝枳實之迅利予友胡孝轅刺史亦悞服枳术丸而<lb/>
　大病可見此丸斷非健脾之藥或飲食停滯偶一二<lb/>
　服則可耳<lb/>
又曰脾胃喜煖而惡寒脾虛必宜温煖之藥患嘔吐不<lb/>
　止服聶遡源五炁丹數丸遂不復發予近患脾不和<lb/>
　不時溏泄服參术三日不效服胡與辰金鉛一丸脾<lb/>
　氣頓佳得兩三月安妥家菴中一比邱尼患脾疾甚<lb/>
　殆肛門不收穢水任出服金鉛一丸肛門頓斂漸調<lb/>
<pb n="KR3e0096_WYG_010-41b"/>
　而愈其神效有如此者故知脾病之宜於温煖也<lb/>
張路玉治陳總戎泄㵼腹脹作痛服黄芩白芍之類脹<lb/>
　急愈甚其脉洪盛而數按之則濡氣口大三倍於人<lb/>
　迎此濕熱傷脾胃之氣也與厚朴生薑半夏人參湯<lb/>
　二劑痛止脹减而㵼利未巳與亁薑黄連人參湯二<lb/>
　劑㵼利止而飲食不思與半夏㵼心湯二劑而安<lb/>
柴嶼青治學士于鶴泉痢後久㵼醫以人參川連為末<lb/>
　日服遂至飲食不思每欲小便大便先出求治診其<lb/>
<pb n="KR3e0096_WYG_010-42a"/>
　兩尺微細欲絶經曰腎主二便又曰腎司啟閉今腎<lb/>
　氣不固是以大便不能自主况年逾六旬不必診脉<lb/>
　已知其㮣而脉又如此更無疑義遂用補中益氣湯<lb/>
　加熟附一錢煨肉果二錢送八味丸二劑後頗思飲<lb/>
　食大便止㵼勃有生機乃慕時醫某以為一劑立効<lb/>
　二劑而殁惜哉<lb/>
馬次周令嗣于甲子塲前身熱脾泄醫以外感治之屢<lb/>
　藥不効診其人迎左尺平弱氣口㣲緩此屬肝腎脾<lb/>
<pb n="KR3e0096_WYG_010-42b"/>
　胃不足用六君子湯加柴胡數劑身凉去柴胡再加<lb/>
　歸芍調理而安是科獲雋<lb/>
張三錫治一人㵼口亁舌燥脉洪數與六一散一服知<lb/>
　二服已又一人服不應用芩連四苓散效<lb/>
一老嫗久㵼服補劑不應以參苓白术散加黄連肉豆<lb/>
　蔲少許作丸服未半斤永不發<lb/>
立齋治横金陳子復面帶赤色吐痰口亁或時作㵼或<lb/>
　用二陳黄連枳實之類不應脉之左闗弦急右闗弦<lb/>
<pb n="KR3e0096_WYG_010-43a"/>
　大此乃腎水挾肝木之勢而剋勝脾土也不信後交<lb/>
　夏果患痢而亡<lb/>
衍義治一人大腸寒清小便精出諸熱藥服及一斗二<lb/>
　升未効後教服赤石脂亁薑各一兩胡椒半錢同為<lb/>
　末醋糊為丸如桐子大空心及食前米飲下五七十<lb/>
　丸終四劑遂愈<hi>此中寒而滑泄故此温澁治之</hi>
樓全善治翁仲政久泄早必泄一二行泄後便輕快脉<lb/>
　滑而少弱先與厚朴和中丸五十丸大下之後以白<lb/>
<pb n="KR3e0096_WYG_010-43b"/>
　术為君枳殻茯苓半夏為臣厚朴炙甘草芩連川芎<lb/>
　滑石為佐呉茱萸十餘粒為使生薑煎服十餘帖而<lb/>
　愈<hi>作食積在脾治</hi>
羅謙甫曰丁巳予從軍至開州夏月有千户髙國用謂<lb/>
　予曰父親七十有三於去嵗七月間因内傷飲食又<lb/>
　值霖雨㵼痢暴下數行醫以藥止之不數日又傷又<lb/>
　㵼止而復傷傷而復㵼至十月間肢體瘦弱四肢倦<lb/>
　怠飲食减少腹痛腸鳴又以李醫治之處以養臟湯<lb/>
<pb n="KR3e0096_WYG_010-44a"/>
　治之數日泄止後添嘔吐又易以王醫用丁香人參<lb/>
　藿香橘紅甘草同為細末生薑煎數服而嘔吐止延<lb/>
　至今正月間飲食不進扶而後起又數日不見大便<lb/>
　問何以治之醫曰老人年過七旬血氣俱衰弱又况<lb/>
　㵼痢半載脾胃久虚津液耗少以麻仁丸潤之可也<lb/>
　或謂馮村牛山人見証不疑有果决遂請治之診其<lb/>
　脉問其病曰此是風結也以搜風丸百餘丸服之利<lb/>
　數行而死悔恨不已敢以為問予曰人以水榖為本<lb/>
<pb n="KR3e0096_WYG_010-44b"/>
　今髙年老人久㵼胃中津液耗少又重㵼之神將何<lb/>
　依靈樞經曰形氣不足病氣不足則陰陽俱竭血氣<lb/>
　皆盡五臟空虚筋骨髓枯老者絶㓕少者不復矣又<lb/>
　曰上工平氣中工亂脉下工絶氣危生絶危生其牛<lb/>
　山人之謂歟<lb/>
　　琇按是症牛山人固莫可云前李王二君唯知嘔<lb/>
　　治㵼不知下多亡陰力進香燥至臟腑枯竭而上<lb/>
　　不納下不出其視牛亦魯衛之政也葢當時此等<lb/>
<pb n="KR3e0096_WYG_010-45a"/>
　　症候即羅公生平亦未解用峻劑養營矧其他哉<lb/>
　　予有治宋復華兄母夫人一案可參閱<lb/>
繆仲淳治梁溪一女人茹素患内熱每食腸鳴清晨水<lb/>
　泄教服脾腎雙補丸立愈人參蓮肉兎絲五味萸肉<lb/>
　山藥車前橘紅砂仁巴㦸天補骨脂白芍扁豆蜜丸<lb/>
　菉豆大每五錢空肌食時各一服如虚而有火火盛<lb/>
　肺熱者去人參巴㦸添補骨脂元有肉豆蔲無白芍<lb/>
　扁豆<hi>廣筆記</hi>
<pb n="KR3e0096_WYG_010-45b"/>
開慶己未年七月間裕齋馬觀文夫人費氏病氣弱怠<lb/>
　四肢厥冷惡寒自汗不進飲食一醫作伏暑治之投<lb/>
　暑藥一醫作虚寒治之投熱藥無効召僕診之六脉<lb/>
　雖弱而闗獨甚此中焦寒也中焦者脾也脾胃既寒<lb/>
　非特但有是證必有腹痛吐㵼之症今四肢厥冷屬<lb/>
　脾是脾胃虚冷無可疑者答云未見有腹痛吐㵼之<lb/>
　症今用何藥治之僕答云宜用附子理中湯未服藥<lb/>
　間旋即腹痛而㵼莫不神之即治此藥一投而差<hi>良方</hi>
<pb n="KR3e0096_WYG_010-46a"/>
陳良甫治趙府博與輈宜人病泄㵼不止如附子木香<lb/>
　訶子肉豆蔲龍骨等藥及諸丹服之皆無効診之云<lb/>
　是肝腎脉虚弱此肝腎虚也府博云其説見在何經<lb/>
　曰諸方論泄瀉止是言脾胃病不過謂風冷濕毒之<lb/>
　所侵入及飲食傷滯遇腸虚則泄利而不知肝腎氣<lb/>
　虚亦能為泄利古書所載甚明不可不辨經云泄㵼<lb/>
　前後不止腎虚也又諸厥固泄皆屬于下下謂下焦<lb/>
　肝腎之氣分也門户束要肝之氣也守司于下腎之<lb/>
<pb n="KR3e0096_WYG_010-46b"/>
　氣也肝氣厥而上行不能禁固而泄利腎為胃闗門<lb/>
　户不要倉廩不藏也若病泄利其源或出於此而專<lb/>
　以脾胃藥治之則謬固千里矣遂服木香散數服而<lb/>
　愈<lb/>
舊傳有人年老而顔如童子者葢每嵗以䑕糞灸臍中<lb/>
　神闕穴一壯故也予嘗患久溏利一夕灸三七壯則<lb/>
　次日不如厠連數夕灸則數日不如厠足見經言主<lb/>
　泄利不止之驗也又予年踰壯覺左手足無力偶灸<lb/>
<pb n="KR3e0096_WYG_010-47a"/>
　此而愈<lb/>
薛立齋治僉憲髙如齋飲食難化腹痛泄㵼用六君子<lb/>
　加砂仁木香治之而痊後復作完榖不化腹痛頭疼<lb/>
　體重困倦以為脾虚受濕用芍藥防風湯而愈<lb/>
太僕楊舉元先為飲食停滯小腹重墜用六君子加升<lb/>
　麻柴胡漸愈後飲食難化大便而痊後心腹作痛飲<lb/>
　食不甘用和中丸倍加益智仁而尋愈<lb/>
光禄楊立之元氣素弱飲食難化泄㵼不已小便短少<lb/>
<pb n="KR3e0096_WYG_010-47b"/>
　洒淅惡寒體重節痛以為脾肺虚用升陽益胃湯而<lb/>
　痊大凡泄㵼服分利調補等劑不應者此肝木鬱於<lb/>
　脾土必用升陽益胃之劑庶能保生<lb/>
一儒者季夏患泄㵼腹中作痛飲食無味肢體倦怠用<lb/>
　補中益氣湯八味地黄丸月餘而痊後彼云每秋間<lb/>
　必患痢今則無恙何也曰此閉藏之月不逺幃幙妄<lb/>
　泄真陽而然前藥善能補真火火能生土脾氣生旺<lb/>
　而免患也<lb/>
<pb n="KR3e0096_WYG_010-48a"/>
憲副屠九峯先㵼而口渇尺脉數而無力恪用解酒毒<lb/>
　利小便之劑不應曰此腎陰虧損虚火熾盛宜急壯<lb/>
　水之主不然必發疽而不能收斂也不信别服降火<lb/>
　化痰之劑果發疽而歿<lb/>
繆仲淳治無錫秦公安患中氣虚不能食食亦難化時<lb/>
　作泄胸膈不寛一醫誤投枳殻青皮等破氣藥下利<lb/>
　完榖不化面色黯白乃用人參四錢白术二錢橘紅<lb/>
　一錢亁薑七分甘草炙一錢大棗肉豆蔲四五劑漸<lb/>
<pb n="KR3e0096_WYG_010-48b"/>
　愈後加參至兩許全愈三年後病寒熱不思食他醫<lb/>
　以前病因參得愈仍投以參病轉劇仲淳至曰此陰<lb/>
　虛症也不宜參乃用麥冬五味牛膝枸杞白芍茯苓<lb/>
　石斛棗仁鱉甲十餘劑而愈<hi>廣筆記</hi>
從妹患泄後虛弱腹脹不食季父延諸醫療之予偶問<lb/>
　疾見其用二陳湯及枳殻山查等味予曰請一看病<lb/>
　者見其向内卧眠兩手置一處不復動曰元氣虚甚<lb/>
　矣法宜理中湯恐食積未盡進以人參三錢橘紅二<lb/>
<pb n="KR3e0096_WYG_010-49a"/>
　錢加薑汁竹瀝數匙夜半食粥神思頓活季父大喜<lb/>
　盡謝諸醫再以六君子湯加山查砂仁麥冬調理之<lb/>
　數劑立起<hi>仝上</hi>
朱丹溪治一老人奉養太過飲食傷脾常常泄㵼亦是<lb/>
　脾泄白术二兩白芍神曲山查半夏各一兩黄芩五<lb/>
　錢右為末荷葉包飯燒為丸<hi>平治㑹萃</hi>
聶久吾治廬陵尹之岳素以善醫名患傷感泄利自治<lb/>
　不効脉之知其原感風寒未經發汗久則入裡鬰為<lb/>
<pb n="KR3e0096_WYG_010-49b"/>
　温熱又内傷飲食脾胃不和是以作泄乃先與清解<lb/>
　滌其入裡之邪前胡甘草麥冬連翹赤芍赤苓花粉<lb/>
　廣皮山查厚朴黄芩亁葛黄連枳殻生薑次日再診<lb/>
　知其熱鬱已去脾胃虚滑用補脾藥一劑而安<lb/>
宋復華兄尊堂年七十體素肥長夏病泄㵼診之曰此<lb/>
　肝木乗脾也宜養肝腎則愈勿治脾與數劑病已畧<lb/>
　减㑹復華以事入都家人另延醫投以蒼白术補骨<lb/>
　脂肉豆蔲丁桂香砂建蓮扁豆之屬服至百餘日肌<lb/>
<pb n="KR3e0096_WYG_010-50a"/>
　肉枯削動則忡惕眩暈食入即嘔而下利益頻始謝<lb/>
　去但延余但與重劑杞子地黄沙參麥冬苡仁山藥<lb/>
　初加黄連三分四劑隨减去加人參一錢四五劑亦<lb/>
　减去後加肉蓯蓉四錢四劑凡服藥一月而安類皆<lb/>
　甘寒潤滑之品有泥景岳之説謂吐㵼皆屬脾胃虚<lb/>
　寒者宜變通焉<lb/>
復華令正亦患脾泄每五更黎明必行一二次醫亦以<lb/>
　香燥卒熱健脾之劑與之治半年餘泄㵼轉加月事<lb/>
<pb n="KR3e0096_WYG_010-50b"/>
　數月不至寒熱無時頭暈心忡四肢厥冷每下午則<lb/>
　面赤口苦舌燥食則欲嘔寐則多驚幸脉未數亦與<lb/>
　杞地沙參麥冬間入酒連諸症逓愈經水亦行再加<lb/>
　山藥棗仁食増㵼止<lb/>
禇某年二十四五新婚數月忽病泄㵼日五六次苐食<lb/>
　後即急欲如厠腹脹甚腰亦疼脉之兩手俱弦與生<lb/>
　地杞子沙參麥冬苡仁川楝稍减旋復乃加杞子至<lb/>
　一兩入酒連四分二劑而愈<lb/>
<pb n="KR3e0096_WYG_010-51a"/>
項秋子尊堂年五十久患泄㵼日常數行凡飲食稍熱<lb/>
　即欲去後食漸减治數年無効已聽之偶昏暮於空<lb/>
　房見黑影疑外孫也撫之無有因大恐失跌遂作寒<lb/>
　熱左脇如錐刺徹夜不眠口苦眩暈或疑邪祟或疑<lb/>
　瘀滯幸未服藥診之脉弦數與川連揀苡仁沙參麥<lb/>
　冬生地杞子蔞仁纔下咽脇痛如失再劑則累年之<lb/>
　泄㵼亦愈矣或問故曰此肝經血燥火旺脾虚之症<lb/>
　經曰肝虛則目昏&gt;昏&gt;無所見其見黒影者乃眩暈時<lb/>
<pb n="KR3e0096_WYG_010-51b"/>
　作又因恐而失跌也原夫向之泄㵼治罔騐者葢時<lb/>
　師見症治症所用必香砂苓术諸燥劑也火生於木<lb/>
　禍發必克此陰符經之祕㫖也醫者能擴而充之則<lb/>
　世無難治之病矣<lb/>
　<lb/>
　<lb/>
　<lb/>
　續名醫類案卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷十三</head> <lb/>
    <p>
<pb n="KR3e0096_WYG_013-1a"/>
欽定四庫全書<lb/>
　續名醫類案卷十三<lb/>
　　　　　　　　　　　　　錢塘魏之琇撰<lb/>
　　癥瘕<hi>附痃癖</hi>
陳自明治毘陵一貴宦妻患小便不通臍腹脹痛不可<lb/>
　忍衆醫皆作淋治如八正散之類俱不得通陳診之<lb/>
　曰此血瘕也非瞑眩藥不可去與桃仁煎更初服至<lb/>
　日午大痛不可忍遂臥少頃下血塊如拳者数枚小<lb/>
<pb n="KR3e0096_WYG_013-1b"/>
　便如黑豆汁一二升痛止得愈此藥治病的切然猛<lb/>
　烈太峻氣虛血弱者宜斟酌之桃仁大黄朴硝各一<lb/>
　兩䖟蟲半兩炒黑共為末醋煉丸梧桐子大五更初<lb/>
　温酒吞下五丸<hi>原注此方不可妄用</hi>　<hi>良方</hi>
杜壬治尚書媳婦馬氏年三十二腹中血塊作疼經五<lb/>
　六年形已骨立衆皆曰不可為奈其未死何家甚貧<lb/>
　而大小愍之一日召杜至告杜曰但以濟物為懐則<lb/>
　可業已請召明醫非所言也遂以少物帛贈杜杜不<lb/>
<pb n="KR3e0096_WYG_013-2a"/>
　受曰但服某藥必獲安無以是為疑遂示方用沒藥<lb/>
　牛膝乾漆當歸各半兩<graphic n="KR1288" url="https://raw.githubusercontent.com/kanripo/KR-Gaiji/master/images/KR1288.png" mimeType="image/png"/>砂木香水蛭炒紅娘子炒<lb/>
　紅花丹皮硃砂各一分海馬一个斑猫去翅足炒十<lb/>
　四个為末酒醋各半升熬為膏每日天明用一皂子<lb/>
　大酒醋化下一月病退六十日漸安<lb/>
陳藏器曰昔有患痃癖者夢人教每日食大蒜三顆初<lb/>
　食遂致瞑眩吐逆下部如火後有人教取数瓣合皮<lb/>
　截却兩頭吞之名曰内灸果獲大效<hi>本草綱目</hi>
<pb n="KR3e0096_WYG_013-2b"/>
張子和治汴梁曹大使女年既笄病血瘕数年太醫宜<lb/>
　企賢以破血等藥治之不愈企賢曰除得陳州張戴<lb/>
　人方愈一日戴人至汴京曹乃邀問焉戴人曰小腸<lb/>
　遺熱于大腸為伏瘕故結硬如塊靣黄不日乃用涌<lb/>
　泄之法數年之疾不再旬而愈<lb/>
柴嶼靑乾隆己未寓瀋陽京兆署兵房吏王某患癥疾<lb/>
　教以蒸臍法治之兼服加減五積散而愈其妻母同<lb/>
　患是症王即方遺之亦痊<lb/>
<pb n="KR3e0096_WYG_013-3a"/>
孫文垣治汪氏婦經水乆不止内有紫黑血塊胃脘胸<lb/>
　腹皆痛玉户且腫手足皆冷不知飢餓腹下有一塊<lb/>
　堅如石脉左數右沉澁此血瘕症也用糖毬子五錢<lb/>
　元胡索五靈脂香附麥芽靑皮各一錢水煎服痛減<lb/>
　半手足漸温加當歸丹參蒲黄益母川芎四帖痛止<lb/>
　玉户亦消又四帖而經水調<lb/>
張子和治一童子入門狀如鞠躬而行張曰此痃氣也<lb/>
　令解衣揣之二道如臂其家求療先刺其左如刺重<lb/>
<pb n="KR3e0096_WYG_013-3b"/>
　紙剝然有聲而㫁令按摩之立軟其右亦然觀者嗟<lb/>
　異或問之曰石闗穴也<lb/>
永康應童嬰腹疾恒病婁行乆不伸松陽周漢卿解裳<lb/>
　視之氣衝起腹間者二其大如臂漢卿刺其一魄然<lb/>
　鳴又刺其一亦如之稍按摩之氣血盡解平趨無留行<lb/>
　<hi>續文粹</hi>
武叔卿曰夫痃癖癥瘕血氣塊硬發歇刺痛甚則欲死䆒<lb/>
　而言之皆血之所為<lb/>
<pb n="KR3e0096_WYG_013-4a"/>
陳良甫常治一婦人血氣刺痛極不可忍甚而死一二<lb/>
　日方省醫巫併治數年不愈僕以䓤白散烏雞丸遂<lb/>
　安<lb/>
陳良甫治一婦人血氣作楚如一小盤樣走注刺痛要<lb/>
　一人扶定方少止亦用此二藥而愈尋常小小血氣<lb/>
　用此二藥亦有奇效<hi>濟陰綱目</hi>
陳良甫陳宜人病血氣作楚痛不可忍服諸藥無效召<lb/>
　診之兩闗脉弱沈而肝脉沈差𦂳此血氣漸成痃癖<lb/>
<pb n="KR3e0096_WYG_013-4b"/>
　也只以前二方治之而愈又四明馬朝奉後院亦病<lb/>
　此用二方治之亦愈<hi>同上</hi>
宋孝武路太后病衆醫不識徐文伯診之曰此石博小<lb/>
　膓耳乃為水劑硝石湯病即愈<hi>南史</hi>
董含妾腹内生一痞始如彈丸五六年後大類鵞卵中<lb/>
　似有一窟徃來移動或痛或止百藥罔效乆之遍體<lb/>
　發腫内作水聲日夕呻吟死而復甦者再諸醫束手<lb/>
　無策皆云此名水鼓病已成不可復痊矣章文學旭<lb/>
<pb n="KR3e0096_WYG_013-5a"/>
　字東生名醫也善治奇疾徃邀之曰此非水症乃積<lb/>
　聚所致不半日可愈但所用藥性猛利轉鬬而下驅<lb/>
　水甚疾試問疾人願服與否病者曰我已垂殆苟一<lb/>
　綫可救死無憾也於是取紅丸十粒如菉豆大以㯽<lb/>
　榔枳實等五六味煎湯下之初覺喉中响聲可畏勢<lb/>
　將不支頃之胸膈間如刀刄亂刺哀號轉擲痛不可<lb/>
　狀又頃之下水斗許頭面腫退不逾時又下數升腹<lb/>
　背腫退病人曰我今覺胸背頓寛遂熟睡片刻時章君<lb/>
<pb n="KR3e0096_WYG_013-5b"/>
　猶在坐也曰此畨不獨水去痞亦當漸散矣留補劑<lb/>
　二曰明後日可連服之遂辭去至晩又下水四五升<lb/>
　手足腫全退不三日病全愈旣而忽痞勢搖動下紅<lb/>
　黒痢三晝夜痞亦不見衆醫驚服徃叩其故章笑曰<lb/>
　此名腸覃在内經水脹論中君輩自坐不讀書耳皆<lb/>
　慙而退按岐伯曰寒氣客於腸外與胃氣相搏癖而<lb/>
　内著瘜肉乃生始如雞卵至其成若懐子之狀按之<lb/>
　則堅退之則移月事以時下腸覃生于腸外故也又<lb/>
<pb n="KR3e0096_WYG_013-6a"/>
　有一種名石瘕病狀相同月事不以時下石瘕生于<lb/>
　泡中故也皆婦人之疾因内有積聚可導而下似水<lb/>
　脹而非水脹也<hi>臨症之工大宜分别</hi>此疾若非章君久作泉下<lb/>
　之鬼矣<hi>今人能感激如是者鮮矣  三岡識畧</hi>
一男子腸鳴食少臍下有塊耕動若得下氣多乃己巳<lb/>
　而復鳴屢用踈氣降火藥半年不愈乃以理中湯為<lb/>
　君佐芩連枳實一服腸鳴止又毎服吞厚朴紅豆蔲<lb/>
　丸其氣耕亦平矣<lb/>
<pb n="KR3e0096_WYG_013-6b"/>
薛立齋治一婦人月經不調兩拗腫脹小便澁滯腹中<lb/>
　一塊作痛或上攻脇腹或下攻小腹發熱晡熱惡寒<lb/>
　肌膚消瘦飲食無味殊類瘵症久而不愈此肝脾血<lb/>
　氣虧損用八珍湯逍遥散歸脾湯隨症互服而愈<lb/>
一婦人性多欝怒勤於女工小腹内結一塊或作痛或<lb/>
　痞悶月經不調恪服伐肝之劑<hi>今人受此害者尤多</hi>内熱寒熱胸<lb/>
　膈不利飲食不甘形體日瘦牙齦蝕爛此脾土不能<lb/>
　生肺金肺金不能生腎水腎水不能生肝木當滋化<lb/>
<pb n="KR3e0096_WYG_013-7a"/>
　原用補中益氣六味地黄至仲春而愈<hi>必舉仲春者以肝木司令</hi>
　<hi>時也</hi>
松江太守何㳟人性善怒腹結一塊年餘上腭蝕透血<lb/>
　氣虛極時季冬肝脈洪數按之弦𦂳餘脈微弱或用<lb/>
　伐肝木淸胃火之藥薛曰真氣虛而邪氣實也恐伐<lb/>
　肝木至春不能發生耳用八珍湯以生氣血用地黄<lb/>
　丸以滋腎水肝脈頓退因大怒耳内出血肝脈仍大<lb/>
　煩熱作渴此無根之火也仍以前藥加肉桂二劑脈<lb/>
<pb n="KR3e0096_WYG_013-7b"/>
　歛熱退復因大怒果卒於季冬辛巳日乃金尅木故<lb/>
　也<lb/>
一婦人耳下腫赤寒熱口苦月經不調小腹内一塊此<lb/>
　肝火氣滯而血凝也用小柴胡加山巵川芎丹皮治<lb/>
　之諸症悉退<lb/>
潤州某公補劑中多用敗龜版垂十年頗健晩患蠱膈<lb/>
　乃謁白飛霞飛霞診視良乆曰此瘕也公豈餌龜版<lb/>
　藥耶今滿腹皆龜吾藥能逐之其骨節腠理者非吾<lb/>
<pb n="KR3e0096_WYG_013-8a"/>
　藥所能也乃與赤丸如粒服之下龜如菽大者升餘<lb/>
　得稍寛不數月死易簀時騐小遺悉有細蟲仿彿龜<lb/>
　形物得氣而傳如此可不愼哉<hi>周<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>圖書影</hi>
黃山畢公服溫肭臍初頗有騐乆之得沙淋疾沙皆作<lb/>
　犬形頭尾畧具<hi>同上</hi>
陳自明治一婦人腹内結塊久而不消與神仙追毒丸<lb/>
　一粒即痊<hi>方冗蠱門</hi>
陳自明云予族子婦病腹中有大塊如盃每發痛不可<lb/>
<pb n="KR3e0096_WYG_013-8b"/>
　忍時子婦已貴京下善醫者悉常服有藥莫愈予應<lb/>
　之曰此血瘕也投黑神丸盡三丸塊氣盡消終身不<lb/>
　復作<hi>良方醫説續編</hi>
孫俟居比部病腹中若有癥瘕不食不眠煩懣身熱仲<lb/>
　淳投水人參白芍茯苓麦冬木通棗仁石斛方甫具<lb/>
　史鶴亭太史至見方中有大劑人參駭曰向因投參<lb/>
　至劇此得無謬乎仲淳曰病勢先後不同當時邪未<lb/>
　退滯未消故不宜今病久飽脹煩懣者氣不歸元也<lb/>
<pb n="KR3e0096_WYG_013-9a"/>
　不食者脾元虛也不眠而煩者内熱津液少也今宜<lb/>
　亟用此藥矣四劑而瘳後復病仲淳診之曰此陰虛<lb/>
　也非前症矣更以麦冬白芍枸杞五味生地車前而<lb/>
　熱遂退<hi>廣筆記</hi>
立齋治黃㳟人腹内一塊不時作痛痛則人事不知良<lb/>
　久方蘇諸藥不應診其脈沈細則非瘡毒河間云失<lb/>
　笑散<hi>五靈脂蒲黃等分為末醋湯調毎服二錢</hi>治疝氣及婦人血氣痛欲<lb/>
　死並效與一服痛去六七再服而平此藥治産後心<lb/>
<pb n="KR3e0096_WYG_013-9b"/>
　腹絞痛及兒枕痛尤妙<lb/>
錢國賔治陳小山妻年三十二久痞成形狀如鯽魚長<lb/>
　五寸濶寸許頭尾口牙悉具漸漸㳺行穿腸透膜上<lb/>
　近喉邊下近谷道飲血咬肝聲呼痛楚形神狼狽其<lb/>
　脈強牽尚有胃氣可治先以古方五味紫金錠磨服<lb/>
　止痛次以煆刀豆殻一兩為君以此豆能殺痞也乳<lb/>
　香没藥定痛活血射香通竅木香順氣調以砂糖作<lb/>
　餌痞受毒藥旬日内伏不動月餘而化便出如蜆肉<lb/>
<pb n="KR3e0096_WYG_013-10a"/>
　一堆以四物加參术枸杞香附調理百日全安<lb/>
　　痞<lb/>
張文潛藥戒云張子病痞積於中者伏而不能下自外<lb/>
　至者捍而不能納從醫而問之曰非下之不可歸而<lb/>
　飲其藥旣飲而暴下不終日而問之伏者散而無餘<lb/>
　向之捍者柔而不支焦膈導達呼吸開利快然若未<lb/>
　始疾者不數日痞復作投以故藥其快然也亦如初<lb/>
　自是逾日而痞五作五下輙下毎愈然張子之氣一<lb/>
<pb n="KR3e0096_WYG_013-10b"/>
　語而三引體不勞而汗股不步而慄膚革無所耗於<lb/>
　外而其中薾然莫知其所來聞楚之南有良醫焉徃<lb/>
　而問之醫歎曰子無歎是薾然者也天下之理其甚<lb/>
　快於余心者其末必有傷求無傷於終者則初無望<lb/>
　快於吾心痞橫於胸中其累大矣擊而去之不須臾<lb/>
　而除甚大之類和平之物不能為也必將擊搏震撓<lb/>
　而後可其功未成而和氣已病則子之痞凡一快者<lb/>
　子之和一傷矣不終日而快者五則和平之氣不旣<lb/>
<pb n="KR3e0096_WYG_013-11a"/>
　索乎且將去子之痞而無害於和乎子歸燕居三月<lb/>
　而後予之藥可為也張子歸三月而後請之醫曰子<lb/>
　之氣少全矣取藥而授之曰服之三日而疾少平又<lb/>
　三日而少康終年而復常且飮藥不得亟進張子歸<lb/>
　而行其説其初使人懣然遲之蓋三投其藥而三反<lb/>
　之也然日不見其所攻久較則月異而時不同蓋終<lb/>
　歲而疾平<hi>容齋五筆</hi>
張子和治息城司侯聞父死於賊乃大悲哭之罷便覺<lb/>
<pb n="KR3e0096_WYG_013-11b"/>
　心痛日增不已月餘成塊狀若覆盃大痛不住藥皆<lb/>
　無功議用燔針炷艾病人惡之乃求於張張至適巫<lb/>
　者在其旁乃學巫者襍以狂言以謔病者至是大笑<lb/>
　不忍回面向壁一二日心下結塊皆散張曰内經言<lb/>
　憂則氣結喜則百脈舒和又曰喜勝悲内經亦有此<lb/>
　法治之不知何用針灸哉適足增其痛耳<lb/>
劉子平妻腹中有塊如瓢十八年矣經水斷絶諸法無<lb/>
　措張令一月之内淜四次下六次所去痰約一二桶<lb/>
<pb n="KR3e0096_WYG_013-12a"/>
　其中不化之物有如葵菜者爛魚腸之狀涌時以木<lb/>
　如揃之覺病稍如刮漸漸而平及積之盡塊反窪如<lb/>
　臼畧無少損至是面有童色經水旣行若當年少可<lb/>
　以有子<lb/>
張主簿妻病肥氣初如酒盃大發寒熱十五餘年後因<lb/>
　性急悲感病益甚惟心下三指許無病滿腹如石片<lb/>
　不能坐臥針炙匝矣徒勞力耳張曰此肥氣也得之<lb/>
　季夏戊巳日在左脇下如覆盃久不愈令人發㾬瘧<lb/>
<pb n="KR3e0096_WYG_013-12b"/>
　者寒熱也以𤓰蒂散吐之魚腥黄涎約一二缶至夜<lb/>
　繼用舟車丸通經散投之五更黃涎濃水相半五六<lb/>
　行凡有積處皆覺痛後用白术散當歸散和血流經<lb/>
　之藥如斯涌泄凡三四次方愈<lb/>
山東顔先生有積二十年目視物不真細字不覩當心<lb/>
　如頑石毎發痛不可忍食減肉消黑䵟滿面腰不能<lb/>
　直因遇張令涌寒痰一大盆如片粉夜以舟車丸通<lb/>
　經散下爛魚腸葵菜汁七八行病十去三四以熱漿<lb/>
<pb n="KR3e0096_WYG_013-13a"/>
　粥投之復去痰一盆次日又以舟車丸通經散前後<lb/>
　約一百餘行略無少困不五六日面紅䵟去食進目<lb/>
　明心中空曠遂失頑石所在旬日外來謝<lb/>
杜弓匠子婦年三十有孕已歲半矣每發痛則召侍媼<lb/>
　待之以爲將産也一二日復故凡數次張診其脈澁<lb/>
　而小斷之曰塊病也非孕也脈訣所謂澁脈如刀刮<lb/>
　竹形主丈夫傷精女人敗血治法有病當㵼之先以<lb/>
　舟車丸百餘粒後以調胃承氣湯加當歸桃仁用河<lb/>
<pb n="KR3e0096_WYG_013-13b"/>
　水煎乘熱投之三二日又以舟車丸桃仁承氣湯㵼<lb/>
　靑黄膿血襍然而下每更衣以手向下推之揉之則<lb/>
　出後三二日又用舟車丸以猪腎散佐之一二日又<lb/>
　以舟車丸通經散如前數服病去十九俟晴明當末<lb/>
　食時以針瀉三陰交穴不再旬已消矣<lb/>
孫主簿季述之母患胸中痞急不得喘息按之則痛脈<lb/>
　數且澁曰胸脾也因與仲景三物小陷胸湯一劑和<lb/>
　三劑愈<hi>醫學綱目</hi>
<pb n="KR3e0096_WYG_013-14a"/>
龔子才宜吳仰泉室年五旬患腹中積塊如盤大年餘<lb/>
　漸臥不倒腹響如雷噯氣不透口乾吐白沫下氣通<lb/>
　則少寛五心煩熱不思飮食肌瘦如柴屢治無效診<lb/>
　之六脈濇數氣口𦂳盛知為寒凉尅伐之過使真氣<lb/>
　不運而瘀血不行與八珍粉加半夏陳皮木香厚朴<lb/>
　菜菔子大腹皮海金沙三劑小便下血如雞肝狀至<lb/>
　十二劑下黑血塊盆許腹中仍有數塊仍以八珍湯<lb/>
　加枳實香附五劑而痊<lb/>
<pb n="KR3e0096_WYG_013-14b"/>
一婦人年近三十患腹左有一大塊堅硬如石有時作<lb/>
　痛肚腹膨脹經水不調白帶頻下夜熱脈急數以千<lb/>
　金化銕丸一料塊消卽孕生一女<hi>此方疑龔杜撰四物之外一𣲖破血</hi>
　<hi>行氣而已</hi>
李河山患腹左一塊數年不愈後食柿餅過多腹脹滿<lb/>
　悶診之六脈洪數氣口𦂳盛以藿香正氣丸加山查<lb/>
　神麯二劑而愈逾月又因飲食失節腹脹如初用煎<lb/>
　藥勿效與行濕補氣養血湯二十餘劑始安因囑曰<lb/>
<pb n="KR3e0096_WYG_013-15a"/>
　病雖愈體未復完務宜謹守勿犯禁忌後數月過龔<lb/>
　曰凡有病者皆天與也不在服藥謹守若顔子亞聖<lb/>
　豈不能保養何短命死矣我今保養半年未見何如<lb/>
　從可知也龔不能對遂復恣縱無忌未旬日忽患痢<lb/>
　赤白裡急後重痛不可忍日夜無度乃自置大黃一<lb/>
　劑數下無效復求診六脈洪數先與調中益氣湯二<lb/>
　劑又以補中益氣湯加白芍黄連微效彼欲速愈易<lb/>
　醫不審其素有痞滿之病復下之不愈又易一醫再<lb/>
<pb n="KR3e0096_WYG_013-15b"/>
　與下藥遂疘門下脱痛如刀割腹脹如鼓此元氣下<lb/>
　陷也當大補升提而反瀉之不亡何待<lb/>
陸養愚治茅鹿門三夫人經期叅前腹中有塊升動有<lb/>
　時作痛作脹大便不實脾實不和其脈人迎大於氣<lb/>
　口二倍<hi>以此斷為血有餘</hi>茅問曰此症屢服消導及養血之<lb/>
　藥輕則枳實枳殻木香豆仁重則㯽榔稜茂俱以養<lb/>
　血佐之藥頗中和而病反增劇何也曰據脈左盛於<lb/>
　右氣不足而血有餘今所服不惟誅伐無過且損不<lb/>
<pb n="KR3e0096_WYG_013-16a"/>
　足而益有餘欲其病之不劇得乎用人參白术陳皮<lb/>
　乾薑大棗以益其氣用消痞丸以去其血之瘀其方<lb/>
　用香附醋炒四兩元胡索醋炒一兩五錢歸尾二兩<lb/>
　川芎紅花桃仁海石瓦楞子火煆醋淬各一兩醋打<lb/>
　麵糊為丸與煎劑相間服未半料而塊已失大便結<lb/>
　實經水如期<lb/>
李士材治於郡守在白下時每酒後腹痛漸至堅硬得<lb/>
　食輙痛得食反痛實症無疑脈之浮大而長脾有大<lb/>
<pb n="KR3e0096_WYG_013-16b"/>
　積矣然兩尺按之軟不可峻攻令服四君子湯七日<lb/>
　投以自製攻積丸三錢但微下更以四錢服之下積<lb/>
　十餘次皆黑而韌者察其形不倦又進四錢於是腹<lb/>
　大痛而所下甚多服四君子湯十日又進丸藥四錢<lb/>
　去積三次又進二錢而積下遂至六七椀許脈大而<lb/>
　虛按至關部豁如矣乃以補中益氣調補一月全愈<lb/>
　<hi>攻補互施法</hi>
王工部鬱成痞形堅而痛甚攻下太多遂泄瀉不止一<lb/>
<pb n="KR3e0096_WYG_013-17a"/>
　晝夜計下二百餘次一日之間肌體骨立神氣昏亂<lb/>
　舌不能言已治木待斃李診之曰在症雖無活理在<lb/>
　脈猶有生機以真臟脈不見也大虛之後法當大溫<lb/>
　大補一面用枯<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>龍骨栗殻樗根之類以固其腸一<lb/>
　面用人參二兩熟附五錢以救其氣三日之間服參<lb/>
　半斤進附二兩瀉遂减半舌轉能言更以補中益氣<lb/>
　加生附子乾薑併五帖爲一劑一日飮盡<hi>就進藥而論則胃能</hi>
　<hi>納受可知</hi>如是者一百日精旺食進瀉减十九然每日夜<lb/>
<pb n="KR3e0096_WYG_013-17b"/>
　猶下四五行兩足痿廢用仙茅巴㦸丁附等爲丸參<lb/>
　附湯並進計一百四十日而步履如常痞瀉悉愈<lb/>
姚氏婦久患痞積兩年之間攻擊之劑無遺用矣而積<lb/>
　未盡除形體尫羸李曰積消其半不可伐矣但用補<lb/>
　劑元氣一復病自袪耳遂作補丸服畢而痞果全消<lb/>
　踰三年調理失宜胸腹痛甚醫以痛無補法用理氣<lb/>
　化痰之劑痛不減脈之大而無力此氣虚也投以歸<lb/>
　胃湯加人參二錢其痛立止<lb/>
<pb n="KR3e0096_WYG_013-18a"/>
喻嘉言治袁聚東年二十歲生痞塊臥牀數日進化堅<lb/>
　消痞之藥漸至毛瘁肉脱面黧髦卷殊無生理其塊<lb/>
　自少腹臍旁分爲三岐皆硬如石按之痛不可忍脈<lb/>
　只兩尺洪盛餘俱肥細謂初時塊必不堅以峻猛之<lb/>
　藥攻至真内亂轉獲邪氣爲害其實全是空氣聚成<lb/>
　非如女子月經凝而不行卽成血塊之比觀兩尺洪<lb/>
　盛明是腎氣傳於膀胱誤施攻擊其氣不運結爲堅<lb/>
　塊故按之則愈痛也虛症亦有按之而愈痛者姑用<lb/>
<pb n="KR3e0096_WYG_013-18b"/>
　補補中藥一劑以通中下之氣然後用大劑藥内收<lb/>
　腎氣外散膀胱之氣約三劑可全愈矣先以理中湯<lb/>
　加附子五分一劑塊減十之三再用桂附一大劑腸<lb/>
　中氣响甚喧頃之三塊一時頓没再服一劑果全愈<lb/>
　更用補腎藥加桂附多用河車爲丸以善後<lb/>
馮楚瞻治戚氏婦腹中有塊作痛發則攻心欲死上則<lb/>
　不進飮食下則泄瀉無度醫藥三百餘劑不效脈之<lb/>
　六部沈細已極右關尺似有似無明係火衰土弱腎<lb/>
<pb n="KR3e0096_WYG_013-19a"/>
　家虛氣上凌於心脾土不能按納奔豚之氣非温補<lb/>
　不可用炒乾熟地八錢補水以滋土炒黄白术六錢<lb/>
　補土以固中炮薑熟附各二錢補火以生土更入五<lb/>
　味子一錢以斂之俾祖氣有歸臟得其藏而腎乃納<lb/>
　而不出也數劑而安一月全愈<lb/>
　　琇按馮公此案前人所未發字字如良玉精金後<lb/>
　　賢宜三復之<lb/>
呉孚先治一人患痞前醫用攻藥已去六七適前醫他<lb/>
<pb n="KR3e0096_WYG_013-19b"/>
　徃吳與湯丸俱係參术補劑病者云去疾莫如盡奈<lb/>
　何而留之呉曰正所以盡去其疾也經曰大積大聚<lb/>
　衰其半而止此前醫之用攻也又曰補正則邪自除<lb/>
　此余之用補也若必盡攻則痞去鼓脹成是欲盡去<lb/>
　其疾而反益其疾矣乃遵服不間而痊<lb/>
張路玉曰顧晉封室患痞在脇下或令用膏藥如阿魏<lb/>
　一分麝半分貼之五六日間遂下鮮血血塊甚多二<lb/>
　三日方止是後每歲當貼膏時必發近隣嫗亦用阿<lb/>
<pb n="KR3e0096_WYG_013-20a"/>
　魏膏貼痞下血如前世以阿魏麝香爲痞塊必用之<lb/>
　藥外用爲患若此况服食乎因爲拈出以爲虛人漫<lb/>
　用攻擊之戒<lb/>
韓貽豐治昝中翰如潁病數日二旬不食矣已治木韓<lb/>
　視之氣色如灰聲低喉澁瞳神黯然無光私語其子<lb/>
　曰此甚難治病者覺之乃哀懇曰我今年六十七矣<lb/>
　卽死不爲夭但遇神針而不一用而死死且不瞑目<lb/>
　我生平好酒而不好色幸爲我下一針於是乃勉爲<lb/>
<pb n="KR3e0096_WYG_013-20b"/>
　用針令臥牀坦㙏拊其臍下有一痞周圍徑七寸堅<lb/>
　硬如石乃以梅花針法重重針之又針其三脘又針<lb/>
　其百勞百㑹皆二十一針針畢令飮醇酒一盃乃搖<lb/>
　手曰惡聞酒氣以兩月矣强之初攅眉旣而滿引如<lb/>
　初<lb/>
楊乗六治朱氏婦病胸膈痞悶兼寒暑徃來口乾作渴<lb/>
　飮食不進服寛利淸解藥益甚脈之右關弦數而沉<lb/>
　面色帶紅舌乾微黄乃與益陰地黄湯或曰胸滿不<lb/>
<pb n="KR3e0096_WYG_013-21a"/>
　食累月矣二陳枳殻尚不能通地黃山藥五味萸肉<lb/>
　俱酸濇陰滯之物其可投乎曰此症本因肝胆燥火<lb/>
　閉伏胃中其原則由於腎水之不足蓋腎者胃之關<lb/>
　也水不足則火旺熏蒸而胃陰虧胃與肝膽多相並<lb/>
　且爲其所勝又腎旣不足則肝胆之木無水以養而<lb/>
　燥火獨熾於是乘其所勝之虛而入之且冲於上則<lb/>
　口乾咽燥流於下則二便秘急塞於中則爲胸浮弦<lb/>
　而關更甚右手沈細而關則帶滑此肝木有餘脾血<lb/>
<pb n="KR3e0096_WYG_013-21b"/>
　不足之候也與疎肝助脾調氣養血則火降鬰開而<lb/>
　痰自内消矣用調氣養榮湯加陳皮前胡佐茯苓消<lb/>
　痰止嗽靑皮香附豆仁白芍疎肝寛腸總之氣得川<lb/>
　流則血自津潤數劑後用潤字丸間服每次五分十<lb/>
　日症逓减改用六君子改養血調氣藥蓋邪之所凑<lb/>
　其氣必虛壯者氣行則愈弱者著而成病也後以純<lb/>
　補間用調氣治嗽之品五旬始痊<lb/>
陳三農治一少年體薄弱且咳血左邊一塊不時上攻<lb/>
<pb n="KR3e0096_WYG_013-22a"/>
　作痛左金蘆薈俱不應診其脈三部雖平而細濇不<lb/>
　流利因作陰虛治四物加知柏元參丹皮鱉甲數劑<lb/>
　頓愈<lb/>
盧絳中<hi>去聲</hi>痞疾忽夢一白衣婦人謂之曰食蔗卽愈詰<lb/>
　朝見鬻蔗絳揣囊中且乏一鏹唯有唐山一册遂詣<lb/>
　易之曰吾乃負販者將安用此哀用欲之遂貽數挺<lb/>
　絳喜而食之至旦遂愈<hi>野史</hi>
　　琇按本草蔗能治蚘蚘能令人痞脹盧病迨是蚘<lb/>
<pb n="KR3e0096_WYG_013-22b"/>
　　作楚耳故食之卽愈<lb/>
張子和治顯慶寺僧應公有沈積數年雖不臥牀枕每<lb/>
　於四更後心頭悶硬不能安臥須起行寺中習以爲<lb/>
　常人莫知爲何病以藥請於張張曰令涌出涎膠一<lb/>
　二升如黑<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>水繼出綠水又下膿血數升自爾胸中<lb/>
　如失因出飮餌無算安眠至曉<lb/>
一婦人小腹中有塊其脈濇服攻藥後脈見大以四物<lb/>
　湯倍白术陳皮甘草爲佐俟脈充實間與硝石丸兩<lb/>
<pb n="KR3e0096_WYG_013-23a"/>
　月消盡<lb/>
至正二十五年夏六月里人周伯安病積氣右脇下喘<lb/>
　且脹者五閲月醫來類補以温熱之劑病日劇幾殆<lb/>
　矣陸君祥徃視之曰是息賁也法當大下内經所謂<lb/>
　留者攻之土鬱奪之者也積氣賁門邪未去其可補<lb/>
　乎從之不終日而愈<hi>强齋集</hi>
汪石山治一人年逾三十形瘦蒼白病食則胸膈痞悶<lb/>
　汗多手肘汗出尤甚多四肢倦怠或麻晩日若遲未<lb/>
<pb n="KR3e0096_WYG_013-23b"/>
　早必泄初取其脈浮軟近駃兩脈洪乃略大曰此脾<lb/>
　虛不足也彼曰嘗服參术膏胸膈亦覺痞悶恐病不<lb/>
　宜於參耆曰膏則稠粘難以行散故也改用湯劑痞<lb/>
　或愈乎用參耆各二錢白术錢半歸身八分枳實甘<lb/>
　草各五分麥冬二錢煎服一貼上覺胸痞下覺失氣<lb/>
　彼疑參耆使然曰非也若參耆使然則當身痞不當<lb/>
　失氣恐由脾胃過虛莫當枳朴之耗也宜除枳朴加<lb/>
　陳皮六分再服一貼頓覺胸痞寛失氣除精神爽塏<lb/>
<pb n="KR3e0096_WYG_013-24a"/>
　脈皆軟緩不大亦不駃矣可見脾胃虛者枳朴須散<lb/>
　用爲佐使况有參耆歸术為之君尚不能制然則醫<lb/>
　之用藥可不愼哉<lb/>
張景腭治金孝廉以勞倦傷脾别無他症但痞滿不食<lb/>
　遂用參术歸附桂薑甘草之屬半月始愈後因病後<lb/>
　復不食如此自分必死仍用前藥而安<lb/>
錢國賔治王元直父腹左一痞形如鏡大視之乃鏡痞<lb/>
　也生於皮肉肉上可治以三品膏巴豆萆麻子肉各<lb/>
<pb n="KR3e0096_WYG_013-24b"/>
　四兩杏仁一兩黃丹八兩香油一斤二兩熬膏藥貼<lb/>
　二十日一日一換出膿一二椀内服參耆托裏月餘<lb/>
　收口而愈<lb/>
蔣仲芳治陳氏婦年廿六生癖塊已十年在臍上月事<lb/>
　先期夜則五心發熱火嘈膨悶忽一日癖作聲上行<lb/>
　至心下則悶痛欲絶爲針上脘癖下而痛定然臍旁<lb/>
　動氣不息復針天樞穴動氣少止遂用當歸五錢白<lb/>
　芍白术延胡丹皮川芎條芩各一錢枳實官桂㯽榔<lb/>
<pb n="KR3e0096_WYG_013-25a"/>
　木香各三分醋炙鱉甲二錢水煎空心服至二十劑<lb/>
　而愈<lb/>
聶久吾治劉氏妹禀氣怯弱性情沉鬱年三十病晩間<lb/>
　發熱天明復止飲食少進煩燥不安肉削骨露醫藥<lb/>
　不效診其脈歇至因其煩燥發熱頗用芩連知柏等<lb/>
　凉劑雖無效亦不覺寒凉苐恐多服傷胃則無生機<lb/>
　矣因細問其熱從何處起曰自右脇一團先熱遂致<lb/>
　遍身乃悟此必氣鬱痰結而成痞塊胸膈壅滯遂燥<lb/>
<pb n="KR3e0096_WYG_013-25b"/>
　熱氣結而脈亦結此脈與症合不足憂也當先攻痞<lb/>
　以除其根則諸症自愈因用磨痞丸每日服三次服<lb/>
　至三四次而塊消其半熱漸退至七八兩塊熱盡除<lb/>
　不數月全安矣當其痰凝氣滯痞結右脇不惟醫者<lb/>
　不知而病者亦不覺也非察其病根而㧞去之何能<lb/>
　取效也三稜莪术皆醋炒花粉大黃酒炒製香附各<lb/>
　八錢㯽榔黃連姜汁炒黃芩酒炒枳實炒貝母連喬<lb/>
　各六錢山巵前胡靑皮醋炒延胡索各五錢廣皮四<lb/>
<pb n="KR3e0096_WYG_013-26a"/>
　錢南木香二錢鬱金三錢爲末先用竹瀝洒潤次用<lb/>
　粘米粉攪硬糊丸菉豆大每服百丸<lb/>
　　按此案與痰門陸養愚治董潯陽夫人脈症俱同<lb/>
　　而方異大凡陸按乃剽襲耳今此案入痞門者俾<lb/>
　　知痞症有痰結一端也<lb/>
　<lb/>
　<lb/>
　<lb/>
<pb n="KR3e0096_WYG_013-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷十三<lb/>
</p>
<p>
</p>
  </div>
</body>
</text>
</TEI>
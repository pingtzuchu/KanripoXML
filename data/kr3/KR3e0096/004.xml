<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷四</head> <lb/>
    <p>
<pb n="KR3e0096_WYG_004-1a"/>
欽定四庫全書<lb/>
　續名醫類案卷四<lb/>
　　　　　　　　　　　　　錢塘魏之琇撰<lb/>
　　中寒<lb/>
萬密齋治一婦人病至十三日其家人來求藥告以病<lb/>
　狀初苦頭痛到今十日昏睡不醒喉中痰響手足俱<lb/>
　冷其身僵直萬思之時辛酉二日朔後平地雪尺餘<lb/>
　此婦元氣素弱必因逺行而得<hi>三陰脉從腹下走足也</hi>問之果<lb/>
<pb n="KR3e0096_WYG_004-1b"/>
　於初三日冒雪往親戚家歸即病曰此寒邪中足少<lb/>
　陰厥陰二經也黙黙喜睡者足少陰腎病也頭苦痛<lb/>
　厥逆僵直痰響者足厥陰肝病也乃以十全大補湯<lb/>
　去地黄白芍加細辛半夏乾薑與三劑去五日來謝<lb/>
　曰病安矣<lb/>
呉孚先治一人傷寒頭痛不發熱乾嘔吐沫醫用川芎<lb/>
　藁本不應呉曰此厥陰中寒之症亁嘔吐沫厥陰之<lb/>
　寒上干於胃也頭痛者厥陰與督脉㑹於顛寒氣從<lb/>
<pb n="KR3e0096_WYG_004-2a"/>
　經脉上攻也用人參大棗益脾以防木邪呉茱萸生<lb/>
　薑入厥陰以散寒邪且又止嘔嘔止而頭痛自除設<lb/>
　頭痛又屬太陰而非厥陰矣<hi>設頭痛句費解且太陰無頭痛  真中病但有</hi>
　<hi>少陰症反發熱</hi>
一人患厥陰直中四肢厥冷脉細欲絶爪甲青紫但不<lb/>
　吐利與四逆湯至三日四肢暖甲紅發熱脉轉實數<lb/>
　有力此陰極陽生也便與凉劑病家疑一日寒温各<lb/>
　異不肯服至九日熱不退熱利下重飲水不輟再求<lb/>
<pb n="KR3e0096_WYG_004-2b"/>
　診用白頭翁秦皮黄連黄蘗各二錢一帖减二帖痊<lb/>
　<hi>真寒症斷無飲水下痢之變</hi>
　　按肢冷脉伏恐是陽厥至爪甲青紫則是欲戰汗<lb/>
　　也四逆湯之誤特隱而不彰耳余有凌二官案可<lb/>
　　參<lb/>
呉孚先治汪掖蒼母忽心腹奇痛異常左右脉弦緊用<lb/>
　二陳去甘草加肉桂乾薑木香病不减次日寒熱交<lb/>
　作往來如瘧熱已復寒寒已復熱晝夜無度脉轉疾<lb/>
<pb n="KR3e0096_WYG_004-3a"/>
　數前方加人參五錢附子二錢不應復増參至一兩<lb/>
　附至五錢脉反漸脱呉謂少陰中寒當與參附今不<lb/>
　效畢竟病深藥淺故時有醫者四人一欲用枳實貝<lb/>
　母一欲用全蝎防風一欲用八味丸一欲用人參黄<lb/>
　芪各八分肉桂四分附子三分呉曰業已泄㵼反用<lb/>
　枳實虚極汗多反用全蝎此二人全不知病八味丸<lb/>
　係調理之藥尚在末著參芪桂附庶㡬合症但杯水<lb/>
　車薪曷克有濟夫用藥如用兵衝堅搗厚非猛士多<lb/>
<pb n="KR3e0096_WYG_004-3b"/>
　多不可李信之敗可鍳也用芪四兩煎湯代水人參<lb/>
　四兩附二兩煎膏時病人面色如粧汗出如珠六脉<lb/>
　俱脱吸呼全無牙闗緊閉幸太谿脉尚在乃以筯抉<lb/>
　齒鍬灌半鍾移時又進半鍾猶防脉之暴出也既而<lb/>
　重按兩尺隱躍指端乃曰脉漸出大有起色矣復進<lb/>
　半鍾自午至晚方眼開語出欲啜粥已而反畏寒喉<lb/>
　痛頻索冷水或疑是火曰畏寒者真情索冷者假象<lb/>
　少陰脉循喉嚨邪客其絡令人咽痛今寒邪由臟出<lb/>
<pb n="KR3e0096_WYG_004-4a"/>
　經病將退耳仍前方加桔梗甘草而痛止自後每日<lb/>
　參必一兩附必三錢調理百日而愈愈後遍體發疹<lb/>
　夾生疙瘩奇痒異常爬搔不輟不寐汗多用六君子<lb/>
　另將黄芪二兩煎湯煑藥十日不應汪檢凖繩風疹<lb/>
　門與閲俱係風藥並無補方曰神而明之存乎其人<lb/>
　不可泥也仍守前方數劑霍然<lb/>
馬元儀治陸濟臣患症甚篤診之兩脉虚微自汗厥逆<lb/>
　面青脣青呃逆不止曰此少陰真陽素虧寒邪直中<lb/>
<pb n="KR3e0096_WYG_004-4b"/>
　之候也陰寒横發上干清道旁逆四末甚為危厲兼<lb/>
　以自汗不止虛陽將脱法當用桂附理中湯以消陰<lb/>
　攝陽陽既安位則羣陰畢散矣是夜連進二劑脉漸<lb/>
　起汗漸收五六劑症始霍然<lb/>
呉洋治結林潘氏子始彊早起有事牖下尋病作頭痛<lb/>
　惡寒諸飲食自鼎沸中致之不盡三之一其一以為<lb/>
　寒矣即他人嘗之莫不糜爛彼口舌自如當暑重裘<lb/>
　猶以為薄衆醫累治不效乃速洋洋曰病由内虚致<lb/>
<pb n="KR3e0096_WYG_004-5a"/>
　寒氣深入固結不散法當不治即幸而可治不出三<lb/>
　年尋以温補劑愈之參附輒倍他藥其後復病而卒<lb/>
　終三年<hi>太函集</hi>
　　中風<lb/>
黄帝問岐伯曰中風半身不遂如何灸答曰凡人未中<lb/>
　風一兩月前或三五月前非時足脛上忽痠重頑痺<lb/>
　此將中風之候急灸三里絶骨四處三壯後用薄荷<lb/>
　葱桃栁葉煎湯淋洗驅逐風氣於瘡中口出灸瘡春<lb/>
<pb n="KR3e0096_WYG_004-5b"/>
　較秋灸秋較春灸常令兩脚有瘡為妙凡人不信此<lb/>
　法飲食不節酒色過度忽中此風言語蹇澁半身不<lb/>
　遂宜七處齊下火各三壯風在左灸右在右灸左百<lb/>
　㑹耳前髪際肩井風市三里絶骨曲池七穴神效不<lb/>
　能具録依法灸之無有不愈<hi>醫説續編</hi>
徐平中風不省得桃源主簿為灸臍中百壯<hi>即神闕穴多灸良凡</hi>
　<hi>灸先以鹽實之</hi>始蘇更數月乃不起鄭糾云有一親表中風<lb/>
　醫者為灸五百壯而蘇後年餘八十使徐平灸三五<lb/>
<pb n="KR3e0096_WYG_004-6a"/>
　百壯安知其不永年耶<hi>同上</hi>
范子黙自壬午五月間口眼喎邪灸聽㑹等三穴即正<lb/>
　右手足麻無力灸百㑹髪際等七穴愈次年八月間<lb/>
　氣塞涎上乃用金虎丹膩粉服至四丸半氣不通涎<lb/>
　不下藥從鼻中出魂魄飛揚如墜江湖中頃欲絶灸<lb/>
　百㑹風池等左右頰車共十二穴氣遂通吐涎㡬一<lb/>
　碗許繼又十餘行伏枕半月餘遂平爾後又覺意思<lb/>
　少異於常心中憒亂即便灸百㑹風池等穴立效本<lb/>
<pb n="KR3e0096_WYG_004-6b"/>
　事方云十二穴謂聽㑹頰車地倉百㑹肩顒曲池風<lb/>
　市足三里絶骨髪際大椎風池也用之立效<hi>同上</hi>
鄉里有人忽覺心腹中熱甚急投藥鋪説其狀鋪家以<lb/>
　為此中風之候與治風藥而風不作予心中藏之至<lb/>
　夷陵見一太守夏中忽患熱甚乃用水洒地設簟卧<lb/>
　其上令人扇之次日忽中風數日而殂人皆咎其卧<lb/>
　水簟上而用扇也暨到澧陽見一老婦人夏中亦患<lb/>
　熱夜出卧㕔上次日中風偶其子預合得小續命湯<lb/>
<pb n="KR3e0096_WYG_004-7a"/>
　服更召醫調理数日愈始知人之中風心腹中多大<lb/>
　熱而後作小續命湯不可不服也<hi>資生經</hi>
岳鄂鄭中丞頃年至潁陽因食一頓熱肉便中暴風外<lb/>
　甥盧氏為潁陽尉有此方當時便服得汗隨差神效<lb/>
　其方用緊細牛蒡根取時須避風以竹刀或荆刀刮<lb/>
　去土用生布拭凈搗絞取汁一大升和灼熱好蜜四<lb/>
　大合温分為兩服每服相去五六里初服得汗汗出<lb/>
　便差<hi>本草</hi>
<pb n="KR3e0096_WYG_004-7b"/>
新武義唐丞季潤名漼云切記風中人不可便服風藥<lb/>
　氣中人不可便服氣藥或覺有此症候急用真好麝<lb/>
　香肉三錢乳缽研令極細以真清麻油不拘多少調<lb/>
　令稀薄可飲為度即令患人一服頓盡須辨菜子油<lb/>
　不可用藥少即見效遲如牙闗緊撬開灌入候少甦<lb/>
　省然後服紫湯其方用川獨活刷洗去沙土薄片切<lb/>
　以豆淋酒煎濃汁服之累服至一二斤無害服此二<lb/>
　藥永無手足偏廢語言蹇澁之患後見得是中風只<lb/>
<pb n="KR3e0096_WYG_004-8a"/>
　服小續命湯之類見得是中氣只須服匀氣散自然無<lb/>
　事也渠作漢東教官得之太守張少衛云屢試有驗<lb/>
　季潤亦以治數人矣云麻油麝香煎五積散<hi>是齋方</hi>
羅謙甫曰按察書吏李仲寛年逾五旬至元己巳春患<lb/>
　風症半身不遂四肢麻痺言語蹇澁精神昏憒一友<lb/>
　處一法用大黄半斤黒豆三升水一斗同煮豆熟去<lb/>
　大黄新汲水淘凈黑豆每日服二三合則風熱自去<lb/>
　服之過半又一友云通聖散四物湯黄連解毒湯相<lb/>
<pb n="KR3e0096_WYG_004-8b"/>
　合服之其效尤速服月餘精神愈困又増瘖瘂不能<lb/>
　言氣冷手足寒命予診視細詢前由盡得其説診之<lb/>
　六脉如蛛絲細謂之曰夫病有表裡虚實寒熱不等<lb/>
　藥有君臣佐使大小奇偶之制君所服藥無考憑故<lb/>
　病愈甚今為不救君自取耳未㡬而死有曹通甫外<lb/>
　郎妻蕭氏六旬有餘孤寒無依春月忽患風疾半身<lb/>
　不遂語言蹇澁精神昏憒口眼喎邪與李仲寛症同<lb/>
　予刺十二經井穴接其經絡不通又灸肩井曲池詳<lb/>
<pb n="KR3e0096_WYG_004-9a"/>
　病時月處藥服之减半予曰不須服藥病將自愈明<lb/>
　年春張子敬郎中家見其行步如故予歎曰夫人病<lb/>
　得全者不亂服藥之力由此論之李仲寛亂服藥終<lb/>
　身不救蕭氏貧困恬澹自如獲安内經曰用藥無據<lb/>
　反為氣賊聖人戒之一日姚雪齋舉許先生魯齋之<lb/>
　言曰富貴人有二事反不如貧賤人有過惡不能匡<lb/>
　救有病不能醫療噫其李氏之謂歟<lb/>
陳自明治一婦人中風牙闗緊急痰涎溢出與神仙太<lb/>
<pb n="KR3e0096_WYG_004-9b"/>
　乙丹一粒服之而愈<hi>方見蟲門</hi>
宋時東京開河握得石碑梵書大篆一詩無能曉者<lb/>
　真人林靈素逐字辨繹乃是治中風方名去風丹<lb/>
　也詩云天生靈草無根榦不在上間不在厈始因<lb/>
　飛絮逐東風汎梗青青飄水面神仙一味去沈痾<lb/>
　采時須在七月半選甚癱風與大風些小微風都<lb/>
　不筭豆淋酒化服三丸鐵鏷頭上也出汗其法以<lb/>
　紫色浮萍晒乾為末細煉蜜和丸彈子大每服一<lb/>
<pb n="KR3e0096_WYG_004-10a"/>
　粒以豆淋酒化下治左癱右瘓三十六種風偏正<lb/>
　頭風口眼喎邪大風癩風一切無名風及脚氣并<lb/>
　打撲傷折及胎孕有傷服過百粒即為全人此方<lb/>
　後人易名紫萍一粒丹<hi>此與稀薟草丸相類亦惟實症可用虚者未必宜也本草</hi>
　<hi>綱目</hi>
許叔㣲云范子黙記崇寧中凡兩中風始則口眼喎邪<lb/>
　次則涎潮閉塞左右共灸十二穴得氣通十二穴者<lb/>
　謂聽㑹頰車地倉百㑹肩顒曲池風市足三里絶骨<lb/>
<pb n="KR3e0096_WYG_004-10b"/>
　髪際大椎風池也依而用之無不效<hi>醫學綱目</hi>
高評事中風稍緩張令涌之後服鐵彈丸在普濟加减<lb/>
　方中或問張曰君常笑人中風服鐵彈丸今以用之<lb/>
　何也張曰此收後之藥也今人用之於大勢方來之<lb/>
　時正猶蚍蜉撼大樹不識次第故也<lb/>
潁長吏病口眼喎邪張療之目之斜灸以承泣口之喎<lb/>
　灸以地倉俱效苟不效者當灸人迎夫氣虚風入而<lb/>
　為偏上不得出下不得㵼真氣為風邪所陷故冝灸<lb/>
<pb n="KR3e0096_WYG_004-11a"/>
　内經曰陷下則灸之正謂此也所以立愈又東杞一<lb/>
　夫亦患此脉其兩手急數弦之張甚力而實其人齒<lb/>
　壯氣充與長吏不同葢風火交勝乃調承氣湯六兩<lb/>
　以水四升煎作三升分四服令稍熱啜之前後約瀉<lb/>
　四五十行去一兩盆次以苦劑投之解毒數服以升<lb/>
　降水火不旬日而愈<lb/>
王克明治廬守王安道中風噤不語他醫望而去克明<lb/>
　曰此非湯劑可及燒地洒藥舁安道其上須臾而甦<lb/>
<pb n="KR3e0096_WYG_004-11b"/>
　<hi>江西通志</hi>
李東垣治董監軍寒月忽覺有風氣暴仆診得六脉俱<lb/>
　弦甚按之洪實有力其症手攣急大便閉澁面赤熱<lb/>
　此風寒始至加於身也四肢者脾也風寒之邪傷之<lb/>
　則筋攣本人素嗜酒内有實熱乗於腸胃之間故大<lb/>
　便閉澁而面赤熱内則手足陽明受邪外則足太陰<lb/>
　脾經受風寒之邪用桂枝甘草以却寒邪而緩其急<lb/>
　搐黄蘗之苦寒以瀉實而潤燥急救腎水用升麻葛<lb/>
<pb n="KR3e0096_WYG_004-12a"/>
　根以升陽氣行手足陽明經不令遏絶更以桂枝<lb/>
　辛熱入手陽明經為引用潤燥復以芍藥甘草専<lb/>
　補脾氣使不受風寒之邪而退木邪専益肺金也<lb/>
　加人參以補元氣為之輔佐加歸身去裏急而和<lb/>
　血以潤燥名活血通經湯惟桂蘗二錢白芍五分<lb/>
　餘皆一錢水煎熱服令煖房中近火摩槎其手乃<lb/>
　愈<lb/>
宋瑞州楊某醫道盛行招者相繼郡守得危疾夜急招<lb/>
<pb n="KR3e0096_WYG_004-12b"/>
　之楊適醉歸不能升車裹授介旦起盥面不見澡豆<lb/>
　而所裹藥在焉方知其誤而郡守謝禮至矣葢郡守<lb/>
　得卒風證澡豆中有皁角去風也<hi>墅談</hi>
荆和王妃劉氏年七十病中風不省人事牙闗緊閉羣<lb/>
　醫束手李時珍尊人太醫吏目月池翁診視藥不能<lb/>
　入自午至子不獲已打去一齒濃煎藜蘆湯灌之少<lb/>
　頃噫氣一聲遂吐痰而甦調理而愈<hi>本草綱目</hi>
龔子才治桑環川劉前溪年俱近五旬而桑多慾劉嗜<lb/>
<pb n="KR3e0096_WYG_004-13a"/>
　酒其脉左手俱㣲人迎盛右脉滑大時常手足痠麻<lb/>
　肌肉蠕動此氣血虛而風痰盛也謂三年内俱有癱<lb/>
　瘓之患因勸其服藥謹慎以防未然桑然其言毎年<lb/>
　製搜風順氣丸<hi>此藥亦未可常服</hi>延齡固本丹各一料後果<lb/>
　無恙劉不信縱飲無忌未及三年果中風卒倒癱瘓<lb/>
　語濇與養榮湯加减并健步虎濳丸兼服年餘始愈<lb/>
萬密齋治蕭敬吾庚戌冬得風疾醫治之未盡辛亥春<lb/>
　右肩膊抽掣脣吻隨動診之脉浮緩而濇此風邪在<lb/>
<pb n="KR3e0096_WYG_004-13b"/>
　太陰經也右寸浮而濇肩膊動者肺病也<hi>手太陰</hi>右闗<lb/>
　脉緩脣動者脾病也<hi>足太陰</hi>以黄芪蜜炙白芍酒炒甘<lb/>
　草炙作大劑服之問何以不用治痰之藥曰此緩則<lb/>
　治本也葢風傷衛肺者衛氣之主也黄芪之甘温以<lb/>
　補肺白芍味酸曲直作酸酸者甲也甘草味甘稼穡<lb/>
　作甘甘者已也所以補脾經曰諸風振掉皆屬于肝<lb/>
　肝苦急急食甘以緩之用甘草肝欲收酸以收之用<lb/>
　白芍乃守法調理至初夏而安<lb/>
<pb n="KR3e0096_WYG_004-14a"/>
孫文垣治呉勉齋體豐腴嗜炮炙任性縱欲年六十七<lb/>
　極躁急一日跌傷齒恬不為意後連跌兩次<hi>將中而頻眩暈</hi>
　<hi>也</hi>次日晚左手足忽不能動口眼喎邪診之左洪大<lb/>
　右緩大其色蒼黑神昏鼾呼呼長而吸短呼至口氣<lb/>
　勃勃出不能回終日偃卧如醉人問曰此非半身不<lb/>
　遂乎曰症甚惡不特此也半身不遂者中風已過之<lb/>
　疾其勢仍緩亦有十餘年無恙者今纔病勢便若此<lb/>
　乃中風且不可測與六君子加全蝎天麻兩日無進<lb/>
<pb n="KR3e0096_WYG_004-14b"/>
　退間作吐前藥再加竹茹兩日神始甦欲言舌不能<lb/>
　掉前藥加石菖蒲逺志紅花始能進粥數口夜與正<lb/>
　舌散同前藥飲之又三日能坐粥亦頗加言尚蹇澁<lb/>
　以筆書我左手痛甚大小便艱少又用四君子加陳<lb/>
　皮竹茹當歸白芍紅花鈎藤天麻服三日神思大好<lb/>
　飲食日加服彌月手痛减語言亦漸清唯大便十日<lb/>
　一行此血少故補養久自當瘥病人常自言吾疾乃<lb/>
　痰在膈間安得一吐為快<hi>葢肝腎之氣上浮病者不知悮認為痰不能用峻劑</hi>
<pb n="KR3e0096_WYG_004-15a"/>
　<hi>養陰俾龍雷之火下歸元海醫之過也</hi>孫曰據脉乃大虚非痰為害不<lb/>
　可輕吐有醫謂是病痰吐而後補病可全瘳不然必<lb/>
　成痼疾病人欲速效决意吐之家人不能阻一吐而<lb/>
　煩燥猶曰吐不快耳須大吐始可再吐而神昏氣促<lb/>
　汗出如雨竟斃矣<lb/>
程曉山客湖州四十誕辰徵妓行酒宴樂彌月一日忽<lb/>
　覺兩小指無名指掉硬不舒且不為用口角一邊常<lb/>
　牽引診之六脉皆滑大而數浮而不斂其體肥面色<lb/>
<pb n="KR3e0096_WYG_004-15b"/>
　蒼紫據脉滑大為痰數為熱浮為風葢濕生痰痰生<lb/>
　熱熱生風也以善飲故多濕近女故真陰竭中風之<lb/>
　症已兆喜面色蒼紫神藏猶可治冝戒酒色以自保<lb/>
　愛以二陳湯加滑石為君芩連為臣健脾消痰撤熱<lb/>
　從小便出加膽星天麻以定風竹瀝薑汁拌晒仍以<lb/>
　竹瀝薑汁打糊為丸引諸藥入經絡化痰又以天麻<lb/>
　丸滋補筋骨標本兩治服二料遂十年無恙迨五十<lb/>
　妓飲如舊酒色荒淫忘其昔之致痰也於是手指口<lb/>
<pb n="KR3e0096_WYG_004-16a"/>
　角掉硬牽引尤甚未㡬中風右體癱瘓矣歸而召診<lb/>
　脉皆洪大不斂汗多不收呼吸氣短葢腎虚不能納<lb/>
　氣歸原故汗出如雨喘而不休雖和扁無能為矣閲<lb/>
　二十日而卒<lb/>
李士材治一商人忽然昏仆遺尿手撒汗出如珠咸謂<lb/>
　絶症既見决無生理李曰手撒脾絶遺尿腎絶法在<lb/>
　不治惟大進參附或冀萬一遂以人參三兩熟附五<lb/>
　錢煎濃灌下至晚而汗减復煎人參二兩芪术附各<lb/>
<pb n="KR3e0096_WYG_004-16b"/>
　五錢是夜服盡身體稍稍能動再以參附膏加生薑<lb/>
　竹瀝盞許連進三日神氣漸爽後以理中補中等湯<lb/>
　調養二百日而安<lb/>
唐太守多鬱多思又為府事勞神昏冒痰壅口喎語濇<lb/>
　四肢不隨時欲悲泣脉大而軟此脾肺氣虚風在經<lb/>
　絡以補中益氣去黄芪加秦艽防風天麻半夏十劑<lb/>
　症减二三更加竹瀝薑汁倍用人參兼與八味兩月<lb/>
　乃愈<lb/>
<pb n="KR3e0096_WYG_004-17a"/>
一人自逺方歸忽然中風昏冒牙闗緊閉先以牙皁末<lb/>
　取嚏次以筯抉開灌蘇合丸二丸然後以防風散投<lb/>
　之連進三服出汗如洗此邪自外解矣去麻黄獨活<lb/>
　羚羊角加秦艽半夏膽星鈎藤薑汁十劑痰清神爽<lb/>
　服六君子加竹瀝薑汁鈎藤兩月而瘥<lb/>
姚太史中風昏憒語言不出面赤時笑<hi>非腎絶而笑</hi>是心臟<lb/>
　中風也時初秋診之六脉洪大按之搏指乃至虚反<lb/>
　有盛候也宜補中為主佐以袪風化痰方可回生病<lb/>
<pb n="KR3e0096_WYG_004-17b"/>
　家惶懼兩日不决乃力任之遂以大劑補中益氣加<lb/>
　秦艽鈎藤防風竹瀝再劑而神爽加减調治五十日<lb/>
　始愈<hi>李共五案</hi>
黄履素曰余從弟履中年方强仕以勞心憂鬱忽然昏<lb/>
　憒痰升遺溺眼斜視逾時不醒竟類中風灌以童便<lb/>
　而甦此等症候皆火挾痰而作又非三生飲可治者<lb/>
　并薑湯亦不相宜也<hi>此當與江選薛立齋治王進士案同參</hi>
趙以德治陳學士敬初因醮事跪拜間就仆倒汗注如<lb/>
<pb n="KR3e0096_WYG_004-18a"/>
　雨診之脉大而空虚年當五十新娶少婦今又拜跪<lb/>
　致勞故陽氣暴散急煎獨參湯連飲半日而汗止神<lb/>
　氣稍定手足俱瘲瘖而無聲遂於獨參湯中加竹瀝<lb/>
　開上涌之痰次早悲哭一日不止因以言慰之遂笑<lb/>
　復笑五七日無巳時此哭笑為陰<hi>隂下疑有脱字</hi>動其精神<lb/>
　魂魄之藏相併故耳正内經所謂五精相併者心火<lb/>
　併於肺則喜肺火併於肝則悲是也稍加連蘗之屬<lb/>
　瀉其火八日笑止手動一月能走矣<hi>出醫通</hi>
<pb n="KR3e0096_WYG_004-18b"/>
陸養愚治呉少參年五十新得美寵榮歸祭祖跪拜間<lb/>
　就倒仆汗注如雨渾身壯熱人事不省或欲灌以牛<lb/>
　黄脉之闗尺浮數而空兩寸透入魚際此陰虚甚而<lb/>
　陽亢極也若灌牛黄即死矣急用生地自然汁一升<lb/>
　人參一兩麥冬五錢五味子百粒濃煎灌之二三服<lb/>
　神氣稍定汗止似睡非睡至五更時作恐懼狀如人<lb/>
　將捕之至清晨又作盛怒狀罵詈不止至午間又大<lb/>
　笑一二時至薄暮又悲泣自此夜靜日作病家疑鬼<lb/>
<pb n="KR3e0096_WYG_004-19a"/>
　祟此即内經所謂五精相併也并于腎則恐并于肝<lb/>
　則怒并於心則喜并於肺則悲劉河間云平時將息<lb/>
　失宜腎水不足心火亢極乃顯此症夜間陰盛邪乃<lb/>
　暫息日中陽隆遂逰行五臟而無寧時也仍用前方<lb/>
　减人參之半旬日間或但悲笑或但罵詈恐懼人事<lb/>
　時省時不省飲食與之盡食方止不與不思索大小<lb/>
　便亦通至半月後始寧靜乃調養氣血百劑始愈<lb/>
長興林中尊年逾五旬初覺身體倦怠頭目眩暈既而<lb/>
<pb n="KR3e0096_WYG_004-19b"/>
　頭振動摇欲語不能喉中喘逆咸與牛黄蘇合丸大<lb/>
　小續命湯已旬日病如故脉之沈緩而弱左闗尺尤<lb/>
　甚此肝腎虚精氣暴奪之候也詢其由乃因按院嚴<lb/>
　厲惟恐失錯煩勞之極歸而病作内經云諸風掉眩<lb/>
　皆屬於肝劉河間曰此非外來風邪由將息失宜腎<lb/>
　水不足心火元甚所致又經云諸逆衝上皆屬於火<lb/>
　今振動喘逆職是故也夫恐傷腎今以矜持太過而<lb/>
　氣下故聲不出且肝腎之脉俱挾舌本故宜壯二經<lb/>
<pb n="KR3e0096_WYG_004-20a"/>
　之氣以治其標滋二經之血以治其本用枸杞為君<lb/>
　以補腎天麻川芎為臣以益肝又用人參少加附子<lb/>
　以為佐二冬以為使二劑約數兩服後諸症頓减用<lb/>
　八味丸間服十劑全愈<lb/>
鄒春元心泉年未五旬患中風耳聾鼻塞二便不通四<lb/>
　肢不隨而厥語言不出或言皆説亡故之人已灌牛<lb/>
　黄錢許矣或曰經云脱陽者見鬼脱陰者目盲今口<lb/>
　説亡人目無所見是見鬼興目盲也又㓗古云中腑<lb/>
<pb n="KR3e0096_WYG_004-20b"/>
　者著四肢中臟者滯九竅今手足不隨上下秘塞是<lb/>
　臟腑兼中也且六脉弦數無倫脉訣云中風之脉遲<lb/>
　浮吉急實大數三魂孤脉症俱危恐無生理立方人<lb/>
　參五錢熟地一兩桂附各二錢半未服陸至脉之浮<lb/>
　按果極急數中按稍覺和緩此猶有胃氣第兩尺重<lb/>
　按覺空耳乃曰陰陽兼補誠治本之法第當上下秘<lb/>
　塞之時恐不能奏效宜先通二便使濁陰降則清陽<lb/>
　之氣得以上升然後議補經謂病發而不足本而標<lb/>
<pb n="KR3e0096_WYG_004-21a"/>
　之先治其標後治其本咸謂病勢已危急恐不可迂<lb/>
　緩遂將前藥灌之連進数劑俱停胸中揉之作聲而<lb/>
　不下腹再促診脉仍前即袖中出家製神佑丸數十<lb/>
　粒抉其口納之令灌以淡薑湯藥已下即為灸百㑹<lb/>
　穴使陽氣上升又灸闗元穴不使陽氣下一二壯目<lb/>
　即能開眉頻蹙問痛能㸃頭四肢亦少動謂之曰忍<lb/>
　至七壯可生矣亦㸃頭灸將畢腹鳴欲便既而前後<lb/>
　俱通去垢穢極多少頃又瀉一行令急以前藥倍人<lb/>
<pb n="KR3e0096_WYG_004-21b"/>
　參煎候及再便有暈意徐灌之自甦此後人事漸省<lb/>
　第手足振掉左半身不遂於大補氣血藥中少佐却<lb/>
　風順氣消痰之品調治年餘而愈葢此症初起氣血<lb/>
　不足為本九竅閉塞為標先通其閉者急則治其標<lb/>
　也迨後見風症亦不足為本風症為標而專補氣血<lb/>
　少佐風藥者緩則治其本也<lb/>
范溪先生患口喎不正四肢拘急自汗惡風凡針灸塗<lb/>
　貼諸風藥遍嘗不效已半年脉之左手浮緊右手洪<lb/>
<pb n="KR3e0096_WYG_004-22a"/>
　緩此風客陽明留而不去雖宜解散然邪在一經雜<lb/>
　進諸經之藥誅伐太過徒虚其表而不能去邪故反<lb/>
　見惡風自汗而無救於口之喎也經曰胃足陽明之<lb/>
　脉挾口環脣所生病者口喎脣邪是乃陽明一經之<lb/>
　症麻桂羌活豈所宜哉以葛根五錢升麻二錢以逐<lb/>
　陽明固結之邪白芷二錢殭蠶一錢五分以達頭面<lb/>
　不正之氣黄芪一錢五分桂枝五分以固周身疎泄<lb/>
　之表桔梗一錢甘草五分載諸藥上行二劑便效數<lb/>
<pb n="KR3e0096_WYG_004-22b"/>
　劑全愈後以養榮血實腠裏少佐清熱去痰之品調<lb/>
　理之<hi>此宜與許叔㣲一案合參</hi>
李思瑭母年六旬體肥盛正月間忽中風卒倒不省人<lb/>
　事口噤喉鳴手足不隨服牛黄丸小續命不效脉之<lb/>
　浮洪而滑右手為甚縁奉養極厚形氣盛而脉有餘<lb/>
　經云凡消癉擊仆偏枯痿厥氣滿發逆肥貴人則膏<lb/>
　粱之疾也又云土太過令人四肢不舉丹溪所謂濕<lb/>
　生痰痰生熱熱生風也當先用子和法涌㵼之乃以<lb/>
<pb n="KR3e0096_WYG_004-23a"/>
　稀涎散虀汁調灌之去痰涎數碗少頃又以三化湯<lb/>
　灌之至晚㵼兩三行喉聲頓息口亦能言但人事不<lb/>
　甚省知上下之障塞已通中宫之積滯未去也用二<lb/>
　陳湯加枳實黄連萊菔子木香白豆仁毎日二服數<lb/>
　月人事漸爽腹中知饑令進稀粥大便秘結毎日以<lb/>
　潤字丸五分白湯㸃薑汁五分猶時有拘攣燥結之<lb/>
　患知為血耗津衰用四物加秦艽黄芩甘草數十帖<lb/>
　三日而愈<lb/>
<pb n="KR3e0096_WYG_004-23b"/>
陸祖愚治趙一陽年過五旬中風卒倒牙闗緊閉戴眼<lb/>
　上竄手握而四肢振掉或以稀涎散吹入鼻中吐稠痰<lb/>
　數碗投小續命湯二劑反口開手撒眼合遺溺四肢<lb/>
　厥逆人事昏沈喉鳴發熱脉之洪滑而歇至症已危<lb/>
　甚勉立方用二陳加南星枳實以𨗳其痰四物以養<lb/>
　其血佐以牙皁薑汁竹瀝二劑痰喘漸輕六劑人事<lb/>
　清爽改用參术歸芍大補氣血而安<lb/>
李翠巖年近六旬肥盛多勞一日行至門外視一人如<lb/>
<pb n="KR3e0096_WYG_004-24a"/>
　兩人一路如兩路一門如兩門不知從何處入遂卒<lb/>
　然仆倒扶歸嬾於言語尚能道其病狀咸以中風治<lb/>
　之投消痰搜風十餘劑遂冷汗如雨驚惕振掉昏不<lb/>
　知人脉左寸浮大按之無神餘俱遲弱而空已神識<lb/>
　昏沈不能言矣此屬虚脱宜培補正氣為主用四君<lb/>
　加芪歸地芍天麻杜仲牛膝棗仁二劑汗止五劑能言<lb/>
　語識人七八劑頓愈毎劑加人參三錢二十餘劑飲<lb/>
　食步履如常<lb/>
<pb n="KR3e0096_WYG_004-24b"/>
馬元儀治周某神昏不語狀如中風已半月脉之右虚<lb/>
　微無力乃陽虚之候也胸中時滿或氣立如呆上焦<lb/>
　之陽不用矣足膝無力轉側不能下焦之陽不用矣<lb/>
　諸陽既㣲陰乃用事不行温補陰日以長陽日以消<lb/>
　一如氣化有肅殺而無陽和物其能久乎遂與附桂<lb/>
　理中湯大培陽氣半月而神始清便乃行一月而食<lb/>
　漸進足可履兼進八味丸調理而安<lb/>
馮楚瞻治張銓部先年以焦勞遂得怔忡耳鳴諸症醫<lb/>
<pb n="KR3e0096_WYG_004-25a"/>
　以痰治湧出痰涎斗許復用滚痰丸痰勢雖清精神<lb/>
　内奪初秋卒倒僵仆痰湧齁鼾目竄口開手足强直<lb/>
　自汗如雨危甚脉之六部皆滑大無倫其候欲脱刻<lb/>
　不容緩矣乃用人參三兩白术二兩附子五錢濃煎<lb/>
　灌之日三劑按時而進服後脉勢漸斂身熱漸和潰<lb/>
　汗漸收次日仍用前方日二服夜一服至三日諸症<lb/>
　漸减僵仆不省如故此工夫未到故標症稍平而元<lb/>
　神未復也仍照前服服後必灌濃米汁半鍾以保胃<lb/>
<pb n="KR3e0096_WYG_004-25b"/>
　氣助藥力或有勸入風藥者曰保之不暇敢散之乎<lb/>
　有勸加痰藥者曰補之難實敢消之乎有勸入清火<lb/>
　者曰此尤誤矣元陽欲脱挽之尤恐不及敢敗之乎<lb/>
　今重用人參附子者既壯人參培元之功而消痰去<lb/>
　風息火之義已在其中若稍涉標治則虚症蜂起勢<lb/>
　益難矣違衆勿用三日所用人參計三十五兩附子<lb/>
　六兩白术二十四兩至晚間忽能言語稍省人事進<lb/>
　粥半碗而睡其齁鼾目竄諸症仍在早間陽分用大<lb/>
<pb n="KR3e0096_WYG_004-26a"/>
　補心脾氣血之藥如棗仁當歸白术白芍茯神逺志<lb/>
　人參桂圓五味之類下午陰分用八味湯冲人參濃<lb/>
　汁服之六七日後諸症漸平毎日人參尚用四五兩<lb/>
　後早間以生脉飲送八味丸之加牛膝杜仲鹿茸五<lb/>
　味子者四五錢日中加减歸脾與八味湯飲食倍進<lb/>
　一日而起大凡治危篤症候全在根本調理得力自<lb/>
　然邪無容地先哲云識得標只取本治千人無一損<lb/>
　也<lb/>
<pb n="KR3e0096_WYG_004-26b"/>
譚掌科年六十餘卒然暈仆痰涎湧盛不省人事頃之<lb/>
　吐痰碗許少甦長班用力擁之輿中挾其兩腿而歸<lb/>
　醫與疎風清熱豁痰旬餘痰涎不减煩躁倍常頭痛<lb/>
　腿疼更甚脉之兩寸甚洪大兩尺右闗甚沈㣲此孤<lb/>
　陽獨亢於上弱陰不能斂納且中宫脾土亦虚陽無<lb/>
　退藏之舎上浮顚頂為脹為疼宜壯水以制之培土<lb/>
　以藏之補火以𨗳之佐以滋肺清金以成秋降之令<lb/>
　則收斂蟄藏熟地八錢為君乳炒白术五錢為臣米<lb/>
<pb n="KR3e0096_WYG_004-27a"/>
　炒麥冬三錢為佐製附子一錢五分為使煎成另用<lb/>
　人參五錢熬汁冲服頭疼頓减諸症漸痊但腿痛如<lb/>
　故葢長班用力挾之而傷也視之五指之痕在焉此<lb/>
　外因當外治用猪肘生精肉搗爛入肉桂細末葱白<lb/>
　食鹽和匀厚敷患處而安後因素患晨㵼飲食不甘<lb/>
　令早晨空心參湯送八味丸午間食前以炒黄白术<lb/>
　三十兩製附子三兩共煎成膏人參細末六兩收成<lb/>
　細丸白湯吞三錢半月後脾胃頓强精神倍長<lb/>
<pb n="KR3e0096_WYG_004-27b"/>
景氏婦年近五旬中風已五六日汗出不止目直口噤<lb/>
　遺尿無度咸以為壞症脉之雖甚微而重按尚不疾<lb/>
　不徐自然之勢此即胃氣也乃曰遺尿本屬當下脱<lb/>
　症故不治若多日安得不尿且坐視數日而不脱斷<lb/>
　非絶症也投以參附湯二三劑漸甦重服温補而愈<lb/>
金教諭夏月壯熱頭痛咳𠻳醫謂感冐用羌前蘇橘半<lb/>
　枳之類未終劑頭疼如破舌强不清潰汗黏手左臂<lb/>
　麻木神氣不堪脉洪大而空緩而無力知為虚類中<lb/>
<pb n="KR3e0096_WYG_004-28a"/>
　誤投發散當此疎泄之時幾成脱症與熟地一兩二<lb/>
　錢麥冬三錢炒白术四錢牛膝二錢四分五味子八<lb/>
　分製附子一錢五分人參八錢另煎冲服日二劑不<lb/>
　五日全安時有李庠生同日得病症候無異一劑發<lb/>
　散汗出徹夜次日死矣<lb/>
張路玉治春榜趙明逺平時六脉微弱患中風經嵗不<lb/>
　痊診之左手三部弦大而堅知為腎臟陰傷壯火食<lb/>
　氣之候且人迎斜内向寸又為三陽經滿溢入陽維<lb/>
<pb n="KR3e0096_WYG_004-28b"/>
　之脉是不能無顛仆不仁之虞右手三部浮緩而氣<lb/>
　口以上㣲滑乃痰湧于膈之象以清陽之位而為痰<lb/>
　氣占據未免侵清心主是以神識不清語言錯悞也<lb/>
　或者以其兼口角微涎目睛恒不易轉為邪在經絡<lb/>
　用袪風𨗳痰之藥不知此本腎氣不能上下通于心<lb/>
　虚熱生風之症良非風燥藥所冝或者以其小便清<lb/>
　利倍常為腎虚而用八味壯火之劑不知此症雖虛<lb/>
　而虚陽伏於肝臟所以陽事易舉飲食易饑又非益<lb/>
<pb n="KR3e0096_WYG_004-29a"/>
　火消陰藥所宜或者以其向患休息久痢大便後常<lb/>
　有淡紅漬沫而用補中益氣不知脾氣陷入下焦者<lb/>
　可用升舉之藥升動肝腎虚陽鼓擊膈上痰飲能保<lb/>
　其不為喘脹逆滿之患乎今與河間地黄飲子助其<lb/>
　腎通其心一舉而兩得之但不能薄滋味逺房室則<lb/>
　藥雖中病終無益於治療也惟智者以善調攝為第<lb/>
　一義<lb/>
侍衛金漢光妾中風四肢不能舉動喘鳴肩息聲如曳<lb/>
<pb n="KR3e0096_WYG_004-29b"/>
　鋸不能著枕寢食俱廢半月餘脉之右手寸闗尺弦<lb/>
　數按之漸小惟寸口數盛或時昏眩煩亂所服皆二<lb/>
　陳𨗳痰雜以秦艽天麻之類不應又與牛黄丸痰涎<lb/>
　愈遂殆因以六君子或加膽星竹瀝或加黄連當歸<lb/>
　甫四劑喘頓除再二劑飲食漸進稍堪就枕又四劑<lb/>
　手足運動十餘劑後可徐行矣<lb/>
漢川令顧莪在夫人高年氣虚痰盛近以抑鬱忽然下<lb/>
　體重墜轉増困憊人事不省頭項腫脹診之六脉皆<lb/>
<pb n="KR3e0096_WYG_004-30a"/>
　虚濡無力醫猶謂大便六七日不通擬攻下張曰脉<lb/>
　無實結何可妄攻且病人素有脾約大便常五七日<lb/>
　一行乃令先試糜飲以流動腸胃之樞機日進六君<lb/>
　子湯毎服用人參二錢分二次服四劑後大便自通<lb/>
　再四劑自能起坐數日間可扶掖徐行因戒其左右<lb/>
　慎防步履以病人氣虚痰盛故也<lb/>
吕東莊治沈凝芝内人時當就卧忽作寒熱至夜半即<lb/>
　不能言喘急或以為感傷或以為寒熱氣逆痰結用<lb/>
<pb n="KR3e0096_WYG_004-30b"/>
　烏藥順氣散不效診之聲如曳鋸手撒遺尿口開不<lb/>
　能言自汗如雨曰此類中風也已傷臟不可治矣凝<lb/>
　芝曰即無救理應用何藥曰初發即當用易間附子<lb/>
　散今無及矣乃自進之喘聲忽止且稍發語疑尚可<lb/>
　救曰五臟俱絶今得參附氣少甦耳終無濟也果三<lb/>
　日而殁<lb/>
韓貽豐治司空徐元正風氣滿面浮虛口角流涎不已<lb/>
　語含糊不能出喉兩腿沈重足趦趄不克踰户限脉<lb/>
<pb n="KR3e0096_WYG_004-31a"/>
　之曰此症非針不可遂呼燃燭舉手向頂門欲用針<lb/>
　徐公及其令孫皆大惶駭云此處安可用火攻强之<lb/>
　再三終不允而罷後聞韓之針頗神復邀與針百㑹<lb/>
　神庭腎門命門環跳風市三里湧泉諸穴道俱二十<lb/>
　一針方針之初下也以為不知當作如何痛楚及藥<lb/>
　爇氣行氤氲不可名狀連聲贊歎以為美效積久周<lb/>
　身之病一時頓去<hi>神針心法</hi>
柴嶼青治考功呉景星太翁卒中昏憒滿面油光兩闗<lb/>
<pb n="KR3e0096_WYG_004-31b"/>
　弦緊投以附子理中湯次日心中明白面上浮光即<lb/>
　斂調理數月而康<lb/>
薊州牧楊芊丙寅春五旬餘卒中肢廢口不能言大小<lb/>
　便難中府而兼中臟也初進通幽湯不應加大黄麻<lb/>
　仁二劑始通舌稍轉動又用加减大秦艽湯數劑始<lb/>
　能言但舌根尚硬後用地黄飲子及參芪术等兼服<lb/>
　舌柔胃强左手足尚不能舉動此由心境不堪兼乏<lb/>
　參餌調治也今庚午秋聞其在楚竟已全愈<lb/>
<pb n="KR3e0096_WYG_004-32a"/>
大司冦阿年已七旬偶患胃痛延治至則其勢已减診<lb/>
　其六脉平和兩尺神完氣足如此稟厚者不可多見<lb/>
　乃以曽經口眼喎邪至今面部微有不正為患曰陽<lb/>
　臟之脉前因心火暴盛無制遂流經絡而然今惟有<lb/>
　壯水之主以鎮陽光常服丸劑可保期頥<lb/>
薛立齋治靳閣老夫人先胸脇脹痛後四肢不收自汗<lb/>
　如雨小便自遺大便不實口緊目瞤飲食頗進十餘<lb/>
　日或以為中臟甚憂曰非也若風既中臟真氣將脱<lb/>
<pb n="KR3e0096_WYG_004-32b"/>
　惡症已見禍在反掌安能延至十日乃候其色面目<lb/>
　俱赤而或青診其脉左三部洪數惟肝尤甚乃知胸<lb/>
　乳脹痛肝經血虛肝氣否塞也四肢不收肝經血虛<lb/>
　不能養筋也自汗不止肝經血熱津液妄泄也小便<lb/>
　自遺肝經熱甚陰挺失職也大便不實肝木熾盛尅<lb/>
　脾土也遂用犀角散四劑諸症頓愈又用加味逍遥<lb/>
　散調理而安後因鬱怒前症復作兼發熱嘔吐飲食<lb/>
　少思月經不止此木盛尅土而脾不能攝血也用加<lb/>
<pb n="KR3e0096_WYG_004-33a"/>
　味歸脾為主佐以逍遥散而愈後毎遇怒或睡中手<lb/>
　足搐搦復用前藥愈<lb/>
大參朱雲溪母於九月内忽仆地痰迷不省人事脣口<lb/>
　喎邪左目緊小或用痰血之劑其勢稍緩至次年四<lb/>
　月初其病復作仍進前藥勢亦漸緩至六月終病乃<lb/>
　大作小便自遺或謂風中於臟以為不治診之左闗<lb/>
　弦洪而數此屬肝火血燥也遂用六味丸加五味麥<lb/>
　冬芎歸一劑而飲食頓進小便頓調隨用補中益氣<lb/>
<pb n="KR3e0096_WYG_004-33b"/>
　加茯苓山梔鈎藤丹皮而安至十月復以傷食腹痛<lb/>
　作㵼左目仍小兩闗尺脉弦洪鼓指以六君加木香<lb/>
　呉茱萸升麻柴胡一劑而痛㵼俱緩復以六君加肉<lb/>
　果故紙一劑諸脉頓平痛㵼俱止夫左闗弦洪由肝<lb/>
　火血燥故左目緊小右闗弦洪由肝邪乗脾故脣口喎<lb/>
　邪腹痛作瀉左目仍小兩闗尺脉弦洪鼓指以六君<lb/>
　子加木香呉茱萸升麻柴胡一劑而痛㵼俱緩復以<lb/>
　六君加肉果故紙一劑諸脉頓平痛㵼俱止夫左闗<lb/>
<pb n="KR3e0096_WYG_004-34a"/>
　弦洪由肝邪乗脾故脣口喎邪腹痛作㵼二尺鼓指由<lb/>
　元氣下陷設以目緊口喎誤作風中投以風藥以腹<lb/>
　痛泄㵼誤作積滯投以峻劑復耗元氣為害甚矣以<lb/>
　陽虚惡寒圍火過熱致痰喘誤服寒劑而卒<lb/>
一婦人因怒仆地語言蹇濇口眼喎邪四肢拘急汗出<lb/>
　遺溺六脉洪大肝脉尤甚皆由肝火熾盛葢肝主小<lb/>
　便因熱甚而自遺也<hi>經云肝虚者善溺</hi>用加味逍遥散加鈎<lb/>
　藤及六味丸尋愈<hi>亦可入氣厥</hi>
<pb n="KR3e0096_WYG_004-34b"/>
一婦經行口眼歪斜痰涎壅盛此血虚而肝火動用加<lb/>
　味逍遥散加丹皮治之尋愈後因飲食停滯日吐痰<lb/>
　涎此脾氣虚不能攝涎歸經也用六君子二十餘劑<lb/>
　而安<lb/>
一婦人因怒口眼喎斜痰涎上湧口噤發搐此脾肺氣<lb/>
　虚而肝木旺用六君子加木香鈎藤柴胡治之漸愈<lb/>
　又用加味歸脾湯調理而安<lb/>
一婦人元氣素虚勞則體麻發熱痰氣上攻或用烏藥<lb/>
<pb n="KR3e0096_WYG_004-35a"/>
　順氣散祛風化痰丸之類肢體痿軟痰涎自出面色<lb/>
　痿黄形體倦怠而脾肺二脉虚甚此氣虚而類風朝<lb/>
　用補中益氣湯夕用十全大補湯漸愈又用加味歸<lb/>
　脾湯調理尋愈<lb/>
一婦人口眼歪斜四肢拘急痰涎不利而惡風寒其脉<lb/>
　浮緊此風寒客於手足陽明二經先用省風湯二劑<lb/>
　後用秦艽升麻而愈<lb/>
王海藏云某黄門卒中風病發時服紫菀丸泄出惡膿<lb/>
<pb n="KR3e0096_WYG_004-35b"/>
　四升赤黄水一升一肉蟲如亂髮愈<hi>方見癆風門</hi>
姚僧垣治大將軍樂平公竇集暴感風疾精神瞀亂無<lb/>
　所覺知諸醫先視者皆云已不可救僧垣後至曰困<lb/>
　則困矣終當不死若專以見付相為治之其家忻然<lb/>
　請受方術僧垣為合湯散所患即瘳大將軍永世公<lb/>
　叱伏列椿苦利積時而不廢朝謁燕公嘗問僧垣曰<lb/>
　樂平永世俱有痼疾若永世差輕對曰夫患有淺深<lb/>
　時有尅殺樂平雖困終當保全永世雖輕必不免死<lb/>
<pb n="KR3e0096_WYG_004-36a"/>
　謹曰君言必死當在何時對曰不出四月果如其言<lb/>
　謹歎異之<hi>周書</hi>
髙祖親戎東討至河陰遇疾口不能言臉垂覆目不復<lb/>
　瞻視一足短縮又不得行僧垣以為諸臟俱病不可<lb/>
　並治軍中之要莫先於語乃處方進藥帝遂得言次<lb/>
　又治目目疾便愈末乃治足足疾亦瘳比至華州帝<lb/>
　已痊復<hi>同上</hi>
李季虬曰予乙夘春正月三日忽患口角歪邪右目及<lb/>
<pb n="KR3e0096_WYG_004-36b"/>
　右耳根俱痛右頰浮腫仲淳曰此内熱生風及痰也<lb/>
　治痰先清火清火先養陰最忌燥劑蘇子橘紅天冬<lb/>
　酒粉鮮沙參甘菊花各三錢貝母白芍各四錢麥冬<lb/>
　五錢甘草七分天麻一錢連翹二錢加竹瀝童便各<lb/>
　一杯霞天膏四五錢日服二劑初四至初九日加生<lb/>
　地初十加牛膝四錢黄蘗二錢十三日去連翹加石<lb/>
　斛三錢五分五味子七分扁豆二錢乾葛八分十八<lb/>
　日去天麻乾葛扁豆加蓮肉四十粒二十二日定方<lb/>
<pb n="KR3e0096_WYG_004-37a"/>
　天冬甘菊沙參各三錢麥冬生地牛膝各五錢炙草<lb/>
　一錢貝母蘇子橘紅花粉各二錢棗仁六錢五味八<lb/>
　分蓮肉四十粒二月十二日定方天冬茯苓貝母沙<lb/>
　參各三錢麥冬棗仁牛膝各五錢蘇子橘紅甘菊各<lb/>
　二錢五分黄蘗甘草各一錢五分花粉元參各二錢<lb/>
　五味七分生地白芍各四錢蓮肉六十粒十日後去<lb/>
　花粉後又去元參加石斛至五月盡病始全愈<hi>前方中曽</hi>
　<hi>加參二錢服二劑反覺浮火上升即去之</hi>
<pb n="KR3e0096_WYG_004-37b"/>
沈明先治潘子芬軀幹魁梧素無恙然室多姬妾且縱<lb/>
　飲皆致疾之媒也乙己夏忽患類中風項强胸滿不<lb/>
　良於行纔舉足即覺首重而欲仆地或知其嗜酒及<lb/>
　内病由上盛下虗即用參附峻補治久轉劇診之六<lb/>
　却沈滑有力殊非腎家不足之象然病人旁人舎補<lb/>
　而别商則紛然辨難棄不用矣因語之曰病本不足<lb/>
　更無可疑但補虚而不去病甚于攻尅也今當分塗<lb/>
　治之湯劑以補虚吾立方而君自製服丸劑以去病<lb/>
<pb n="KR3e0096_WYG_004-38a"/>
　則有家秘神方未可明告奉饋服之兩旬必奏殊功<lb/>
　潘以愈期甚邇欣然見從前方以六君理中加减而<lb/>
　不用附子别製大劑消痰丸服十日而項强若失然<lb/>
　更衣陸續去痰積稠粘甚多潘惟恐其虚復生猶豫<lb/>
　乃謂之曰大便雖行神氣日旺况有參术以培養脾<lb/>
　元何慮之有去痰莫如盡此之謂也勉其盡劑果越<lb/>
　兩月而步履康復矣<lb/>
　<lb/>
<pb n="KR3e0096_WYG_004-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷五十九</head> <lb/>
    <p>
<pb n="KR3e0096_WYG_059-1a"/>
欽定四庫全書<lb/>
　續名醫類案卷五十九<lb/>
　　　　　　　　　　　　錢塘魏之琇撰<lb/>
　　跌撲<lb/>
一字散治一切打撲傷損筋骨折宗子趙叔恭名公寅<lb/>
　以善鐵錘著名其父宰嵊縣日因與族人聚飲超化<lb/>
　寺醉酒墜懸崖之下亟視之昏不醒人手臂已折舁<lb/>
　得此二藥治之遂愈其後運錘如故叔恭嘗知大寧<lb/>
<pb n="KR3e0096_WYG_059-1b"/>
　監云韓希道知府𫝊五靈脂没藥<hi>别研</hi>川烏頭草烏頭<lb/>
　<hi>俱去皮臍生用各四兩</hi>地龍乳香<hi>各半兩/别研</hi>麝香<hi>半錢/别研</hi>白膠香<hi>一兩</hi>
　<hi>後四味加減些不妨</hi>右為細末毎服一字溫酒調下丸如梧桐<lb/>
　子大加減自少至多服之亦可若腰已上損食後服<lb/>
　腰已下損食前服覺麻為驗未麻加藥麻甚即減<hi>百一</hi>
　<hi>方</hi>
福州長樂縣一盜囚被笞捶身無全膚以情告獄吏求<lb/>
　買胡孫薑爛研取汁以酒煎或調服留滓以傅瘡不<lb/>
<pb n="KR3e0096_WYG_059-2a"/>
　數日平復如故<hi>仝上</hi>
濠梁靈泉寺僧傳治打撲傷損用半兩古文錢不拘多<lb/>
　少以鐡綫貫之用鐵匣盛以炭火煆通紅盌盛好酒<lb/>
　米醋各半升鐵鉗開匣取錢于酒醋中淬再煆再淬<lb/>
　候蘇落盡如酒醋少再添候錢淬盡澄去酒醋以溫<lb/>
　水淘洗如此三次淘洗數多尤妙火毒不盡令人患<lb/>
　啞既净焙乾研極細入乳香没藥水蛵等分同為細<lb/>
　末毎服半字或一字生薑自然汁先調藥次用溫酒<lb/>
<pb n="KR3e0096_WYG_059-2b"/>
　浸平服若不傷折即時嘔出若損折則藥徑下纒繳<lb/>
　如金絲如弓上之筋神騐初服忌酒三日劉諒縣尉<lb/>
　傳王丞相在東府時施一接骨藥云用半兩錢極有<lb/>
　效驗恐即是此方也<hi>同上</hi>
治打撲損腫痛不止用生薑自然汁米醋牛皮膠同熬<lb/>
　溶入馬屁勃末不拘多少攪匀如膏藥以紙花攤傅<lb/>
　腫處痛即止以多傅為妙紹興倅㕔二人毎用之得<lb/>
　効<hi>仝上</hi>
<pb n="KR3e0096_WYG_059-3a"/>
南臺掾梁彦思使閩而足不能履醫以風論或以脚氣<lb/>
　治經年不瘳項彦章診之六脉僅微數而他無所病<lb/>
　即探患處乃骨出不入肯綮耳施以按摩即愈<hi>九靈山房集</hi>
南臺治書某公因趨走足失履而傷腕骨掌反于後者<lb/>
　六閲月矣衆醫不能治公知抱一翁精按摩曰幸予<lb/>
　治也翁令壯士更相摩從辰至申而筋肉盡腐遂引<lb/>
　其掌以揉之覺啑啑然有聲藥以兩月其足如常時<hi>仝上</hi>
　　瘀血腹痛<lb/>
<pb n="KR3e0096_WYG_059-3b"/>
立齋曰予于壬申年被重車碾傷悶瞀良久復甦胸滿<lb/>
　如築氣息不通隨飲熱童便一椀胸寛氣利惟小腹<lb/>
　作痛吾鄉徐銀臺東濠先生與復元活血湯一劑便<lb/>
　血數升許痛腫悉退更服養氣血藥而痊大凡損傷<lb/>
　不問壯弱及有無瘀血停積俱宜服熱童便以酒佐<lb/>
　之推陳致新其功甚大若脇脹或作痛或發熱煩躁<lb/>
　口乾喜冷惟飲熱童便一甌勝服他藥不動臟腑不<lb/>
　傷氣血萬無一失嘗詢諸營操軍常有墜馬傷者何<lb/>
<pb n="KR3e0096_WYG_059-4a"/>
　以愈之俱曰惟服熱童便即愈此其屢試之驗亦明<lb/>
　矣戊辰年公事居庸關見覆車被傷者七人仆地呻<lb/>
　吟一人未蘇俱令以熱童便灌之皆得無事又凡腫<lb/>
　或傷損者以葱搗爛熱罨之尤妙<lb/>
治一人仲秋夜歸墜馬腹内作痛飲酒數杯翌早大便<lb/>
　自下瘀血即安此元氣充實挾酒勢而行散也<lb/>
一男子跌傷腹痛作渴食梨子二枚益甚大便不通血<lb/>
　欲逆上用當歸承氣湯加桃仁瘀血下而瘥此因元<lb/>
<pb n="KR3e0096_WYG_059-4b"/>
　氣不足瘀血得寒而凝聚也故産婦金瘡不宜食此<lb/>
一男子失足墜梯腹停瘀血用大黄等藥其血不下更<lb/>
　加胸膈脹痛喘促短氣用肉桂木香末各二錢溫酒<lb/>
　調服即下黒血及前所服之藥而蘇此因寒藥凝滯<lb/>
　而不行故用辛溫之劑散之<lb/>
一老人墜馬腹作痛以復元通氣散用童便調進二服<lb/>
　少愈更以四物湯加柴胡桃仁紅花四劑而安<lb/>
一男子墜馬腸作痛以桃仁承氣湯加蘇木紅花下之<lb/>
<pb n="KR3e0096_WYG_059-5a"/>
　頓愈更以四物湯加花粉柴胡二劑而愈<lb/>
　　脾傷腹痛<lb/>
陳侍御墜馬腿痛作嘔服下藥一劑胸腹脹痛按之即<lb/>
　止惟倦怠少氣診其脉細而濇曰非瘀血也乃痛傷<lb/>
　氣血復因藥損脾氣而然耳投養脾胃生氣血之藥<lb/>
　而愈<lb/>
　　血虚脇脹<lb/>
李進士季夏傷手出血不止發熱作渴兩脇作脹按之<lb/>
<pb n="KR3e0096_WYG_059-5b"/>
　即止此血虛也用八珍加軟柴胡花粉治之而愈更<lb/>
　用養氣血之藥調理而痊<lb/>
　　血瘀脇脹<lb/>
孫文恒治桂亭兄壯年原有濕熱痰積年逾艾偶墜轎<lb/>
　跌傷背脇外敷内攻而愈越十五年左脇痛手不可<lb/>
　近左脉弦數堅勁搏指小腹赤痛知為舊瘀及痰積<lb/>
　作祟以青皮赤芍黄連當歸尾各一錢桃仁錢半大<lb/>
　黄二錢滑石三錢臨服調元明粉一錢服下吐痰椀<lb/>
<pb n="KR3e0096_WYG_059-6a"/>
　餘大便僅行一次左胯及腿膝皆痛卧不安小腹痛<lb/>
　甚此瘀血欲行而未能也再與前方加減便三次皆<lb/>
　沉香色稠黏瘀物腹痛除胯痛仍在再與加減便行<lb/>
　四次所下紫黒如筋膜者甚夥諸症悉減因食雞湯<lb/>
　牛肉腹痛後重此餘積未盡欲再下之恐年髙不任<lb/>
　曰藥力已到積已動行而後補庻無反顧之憂仍以<lb/>
　前藥去大黄調元明粉下二次瘀物如前之半諸痛<lb/>
　俱平用人參白芍甘草陳皮山查桂心當歸半夏調<lb/>
<pb n="KR3e0096_WYG_059-6b"/>
　理半月而愈<lb/>
一男子跌仆皮膚不破兩脇作脹發熱口乾自汗類風<lb/>
　症令先飲童便一甌煩渴頓止隨進復元活血湯倍<lb/>
　用柴胡青皮一劑脹痛悉愈再劑而安發明經云凡<lb/>
　從髙墜下惡血流于内不分十二經絡聖人俱作風<lb/>
　中肝經留于脇下以中風療之血者皆肝之所主惡<lb/>
　血必歸于肝不問何經之傷必留于脇下盖肝主血<lb/>
　故也痛甚則必有自汗但人汗出皆為風症諸痛皆<lb/>
<pb n="KR3e0096_WYG_059-7a"/>
　屬于肝木况敗血凝滯從其所屬入于肝也從髙墜<lb/>
　下逆其所行之血氣非肝而何以破血行經藥治之<lb/>
一男子墜馬兩脇作痛以復元活血湯二劑頓止更以<lb/>
　小柴胡加當歸桃仁二劑而安<lb/>
　　血虛煩躁<lb/>
吳給事墜馬傷首出血過多發熱煩躁肉瞤筋惕或欲<lb/>
　投破傷風藥曰此血虛火動所致當峻補其血為善<lb/>
　遂用聖愈湯二劑即安又養氣血而瘥<lb/>
<pb n="KR3e0096_WYG_059-7b"/>
一男子損臂出血過多又下之致煩熱不止瘀肉不腐<lb/>
　以聖愈湯四劑少安以八珍湯加五味麥冬而安更<lb/>
　以六君子湯加芎歸黄茋數劑而潰又二十餘劑而<lb/>
　歛大抵此症須分所患輕重有無瘀血及元氣虚實<lb/>
　不可㮣下盖恐有傷氣血難以潰歛常治先以童便<lb/>
　和酒飲之或加紅花蘇木其功甚㨗若㮣用攻利之<lb/>
　劑鮮有不誤凡瘡愈之遲速在血氣之虚實故也<lb/>
　　亡血出汗<lb/>
<pb n="KR3e0096_WYG_059-8a"/>
張進士季秋墜馬亡血過多出汗煩躁翌日其汗自止<lb/>
　熱躁益甚口噤手顫此隂血虚陽火乗之而汗出為<lb/>
　寒氣收歛腠理故汗不得出火不得泄怫欝内甚而<lb/>
　益増他症也<hi>凡一切病火盛而汗出者若驟歛之反増他症</hi>及用四物加柴<lb/>
　胡黄芩山梔四劑少止又用四物參茋軟柴胡五味<lb/>
　麥冬治之而痊<lb/>
　　亡血昏憒<lb/>
一婦人孟冬傷足亡血頭汗内熱作渴短氣煩躁不時<lb/>
<pb n="KR3e0096_WYG_059-8b"/>
　昏憒其脉洪大按之微弱此隂血虚于下孤陽炎于<lb/>
　上故發厥而頭出汗也以四物合小柴胡湯一劑汗<lb/>
　即止以四物去川芎加參蓍麥冬五味炙草少用肉<lb/>
　桂四劑諸症悉去又三十餘劑血氣復而愈<lb/>
一男子孟夏折腿出血過多其初眩暈眼花後則昏憒<lb/>
　此隂血傷損陽火熾甚制金不能平木木旺生風所<lb/>
　致急灌童便更用人參當歸各五錢荆芥川芎柴胡<lb/>
　白芍白术各二錢山梔黄芩桔梗各一錢甘草五分<lb/>
<pb n="KR3e0096_WYG_059-9a"/>
　服之隨爽又用四物參蓍各三錢生地柴胡各一錢<lb/>
　四劑煩躁悉去<lb/>
　　濕痰作痛<lb/>
大宗伯沈立齋孟冬閃腰作痛胸間痰氣不利以枳殻<lb/>
　青皮柴胡升麻木香茴香當歸川芎赤芍神麯紅花<lb/>
　四劑而瘥但飲食不甘微有潮熱以參蓍白术陳皮<lb/>
　白芍各一錢歸身二錢川芎八錢軟柴胡地骨皮炙<lb/>
　草各五分十餘劑而康<lb/>
<pb n="KR3e0096_WYG_059-9b"/>
劉尚寳體臂閃作痛服透骨丹反致肢節俱痛下體益<lb/>
　甚以二陳南星羌活防風牛膝木𤓰蒼术黄芩黄柏<lb/>
　治之身痛遂安以前藥再加歸尾赤芍桔梗治之而痊<lb/>
鄭吏部素有濕痰孟冬墜馬服辛熱破血之藥遍身作<lb/>
　痛發熱口乾脉大而滑此熱劑激動痰火為患耳治<lb/>
　以清燥湯去人參當歸黄茋加黄芩山梔半夏黄柏<lb/>
　熱痛頓去患處少愈更用二陳羌活桔梗蒼术黄柏<lb/>
　薑製生地當歸遂痊<lb/>
<pb n="KR3e0096_WYG_059-10a"/>
　　肝火作痛<lb/>
楊司天骨已入絡患處仍痛服藥不應肝脉洪大而急<lb/>
　此肝火盛而作痛也用小柴胡湯加山梔黄連二劑<lb/>
　痛止用四物山梔知柏調理而康<lb/>
　　血虚作痛<lb/>
一婦人磕臂出血骨痛熱渴煩悶頭暈日晡益甚此隂<lb/>
　虚内熱之症用八珍加丹皮麥冬五味骨碎補肉桂<lb/>
　及地黄丸治之瘡愈却去桂加牛膝續斷二十餘劑<lb/>
<pb n="KR3e0096_WYG_059-10b"/>
　而悉愈<lb/>
　　骨傷作痛<lb/>
一小兒足傷作痛肉色不變傷在骨也頻用炒葱熨之<lb/>
　五更用和血定痛丸日間用健脾胃生氣血之劑數<lb/>
　日後服地黄丸三月餘而瘥<lb/>
一小兒臂骨出絡接入腫痛發熱服流氣等藥益甚飲<lb/>
　食少思以葱熨之其痛即止以六君黄茋柴胡桔梗<lb/>
　續斷骨碎補治之飲食進而腫痛消又用補中益氣<lb/>
<pb n="KR3e0096_WYG_059-11a"/>
　加麥冬五味治之氣血和而熱退愈矣<lb/>
　　氣虚血滯<lb/>
戴給事墜馬腿腫痛而色黯食少倦怠此元氣虚弱不<lb/>
　能運散瘀血而然耳遂用補中益氣去升麻柴胡加<lb/>
　木𤓰茯苓白芍白术治之而痊<lb/>
　　氣虚不潰<lb/>
少宗伯劉五清臁傷一塊微痛少食用六君子湯倍加<lb/>
　當歸黄蓍其痛漸止月餘瘀血内涸而不潰彼以為<lb/>
<pb n="KR3e0096_WYG_059-11b"/>
　痊此陽氣虚極須用調補不從至來春頭暈痰涎壅<lb/>
　塞服清氣化痰病勢愈盛脉洪大而微細<hi>此或輕取重取之分</hi>
　欲以參茋歸术附子之類補之不信至秋初旬因怒<lb/>
　昏憒而厥<lb/>
　　氣虚壅腫<lb/>
一婦人腫臂腕腫大已三月手臂日細肌痩惡寒食少<lb/>
　短氣脉息微細此氣血兩虚也遂投補中益氣加肉<lb/>
　桂引諸藥以行至臂再加貝母香附以觧久病之欝<lb/>
<pb n="KR3e0096_WYG_059-12a"/>
　間服和血定痛丸以葱熨之腫消二三因怒患處仍<lb/>
　脹胸膈兩脇微痛以前湯更加木香山梔半夏桔梗<lb/>
　服之少可復因驚不寐少食盜汗以歸脾湯加五味<lb/>
　麥冬二十餘劑而安腫消三四手臂漸肥但經水過<lb/>
　期而少此心脾之血未充足而然也乃用八珍加五<lb/>
　味麥冬丹皮逺志香附貝母桔梗四十餘劑諸症悉<lb/>
　愈後因怒發熱譫語經水如涌此怒動肝火以小柴<lb/>
　胡湯加生地二錢一劑遂止以四物加柴胡調理而康<lb/>
<pb n="KR3e0096_WYG_059-12b"/>
州守陳克明子閃右臂腕腫痛肉色不變久服流氣等<lb/>
　藥加寒熱少食舌乾作渴曰傷損等症腫不消色不<lb/>
　變此由氣虚而不能運當助脾胃壯氣血為主遂如<lb/>
　法治之不二月形氣漸充腫熱漸消半載諸症悉退<lb/>
　體臂如常<lb/>
一小兒閃腿腕壅腫形氣怯弱欲治以補氣血為主佐<lb/>
　以行散之劑不信乃内服流氣飲外敷寒凉藥加寒<lb/>
　熱體倦日夜發熱脉息洪大氣血虛極也治之無功<lb/>
<pb n="KR3e0096_WYG_059-13a"/>
　後肉潰瀝盡氣血而亡<lb/>
　　瘀血腫痛<lb/>
一男子閃傷右腿壅腫作痛謂急砭去滯血以補元氣<lb/>
　庶無後患不信乃外敷大黄等藥内服流氣飲後涌<lb/>
　出穢膿椀許其膿不止乃復請治視其腿細而脉大<lb/>
　作渴發熱辭不治後果歿<lb/>
牕友王汝道環跳穴處閃傷瘀血腫痛發熱作渴遂砭<lb/>
　去瘀血知其下焦素有虚火用八珍加知柏牛膝骨<lb/>
<pb n="KR3e0096_WYG_059-13b"/>
　碎補四劑頓止用十全大補少加黄柏麥冬五味三<lb/>
　十餘劑而愈<lb/>
　　筋傷壅腫<lb/>
李考功子十四嵗脚腕閃傷腫而色夭日出清膿少許<lb/>
　肝脉微濇此肝經受傷氣血虚而不能潰難消之症<lb/>
　也急止剋伐之劑不信乃襍用流氣等藥後果出爛<lb/>
　筋而死<lb/>
　　肺火衂血<lb/>
<pb n="KR3e0096_WYG_059-14a"/>
張地官墜馬傷腿服草烏等藥致衂血咳𠻳臂痛目黄<lb/>
　口渴齒痛小便短少此因燥劑傷肺與大腸而致用<lb/>
　生地黄芩連知柏山梔山藥甘草以潤肺燥而生腎<lb/>
　水小便頓長諸症並止以山藥五味麥冬參蓍芎歸<lb/>
　知柏黄芩炙草以滋隂血養元氣而瘡歛<lb/>
　　肝火出血<lb/>
俞進士折腿骨已接三月尚發熱出汗不止諸般醫治<lb/>
　不應左關脉洪數此肝火熾甚血得熱而妄行也遂<lb/>
<pb n="KR3e0096_WYG_059-14b"/>
　投小柴胡湯加山梔白芍生地防風血止熱退又用<lb/>
　八珍五味麥冬治之瘡口即愈<lb/>
田宗伯姪仲秋因怒跌仆遍身作痛發熱衂血肝脉弦<lb/>
　洪曰久衂脉弦洪乃肝火盛而制金也至春則肝木<lb/>
　茂盛而自焚或戕賊脾土非易治之症當滋腎水以<lb/>
　生肝木益脾土以生肺金乃雜用瀉肝火等劑歿于<lb/>
　仲春之月<lb/>
一婦人因怒仆地傷面出血痰盛昏憒牙闗𦂳急曰此<lb/>
<pb n="KR3e0096_WYG_059-15a"/>
　怒動肝火氣逆拂欝神明昏冒而卒倒也兩手脉洪<lb/>
　大而無倫次以小柴胡湯加黄連山梔芎歸橘紅茯<lb/>
　苓薑汁而甦<lb/>
　　胃火作嘔<lb/>
一膏粱之人跌腿青腫作痛服辛熱之藥反發熱作喘<lb/>
　患處益痛口乾唇渴此膏粱之人内多積熱更服辛<lb/>
　熱之劑益其胃火而使然也頻飲童便以清胃散加<lb/>
　山梔黄芩甘草治之頓止患處以葱熨之腫即消散<lb/>
<pb n="KR3e0096_WYG_059-15b"/>
　　隂虚作喘<lb/>
舉人杜克宏墜馬服下血藥反作喘日晡益甚此血虚<lb/>
　所致耳非瘀血為患遂以四物加參蓍五味麥冬治<lb/>
　之其喘頓止又用補中益氣加五味麥冬而愈此症<lb/>
　果係瘀血蒸熏于肺而喘宜活血行血亦不可下若<lb/>
　面黒胸脹或膈痛作喘當用人參一兩蘇木二兩作<lb/>
　一劑水煎急服緩則不治産婦多有此疾<lb/>
　　隂虛發熱<lb/>
<pb n="KR3e0096_WYG_059-16a"/>
楊進士傷手指焮痛發熱服寒凉之藥致飲食頓減患<lb/>
　處不潰用托裏養血之藥食進而潰後因勞毎日晡<lb/>
　發熱此隂虛而内熱也以四物軟柴胡地骨皮乃退<lb/>
　更用養血氣之藥而瘡歛<lb/>
　　氣血虛熱<lb/>
一男子墜馬腹有瘀血服藥下之致發熱盜汗自汗脉<lb/>
　浮濇以為重劑過傷氣血所致投以十全大補湯益<lb/>
　甚時或譫語此藥力未及而然也以前藥加炮附子<lb/>
<pb n="KR3e0096_WYG_059-16b"/>
　五分服之即睡覺來頓安再劑而痊<lb/>
　　陽氣脱陷<lb/>
梁閣老姪跌傷腿外敷大黄等藥内服破血之劑遂致<lb/>
　内潰為針出穢膿三椀許虛症悉具用大補之劑兩<lb/>
　月餘稍能步履因勞心手撒眼閉汗出如水或欲用<lb/>
　袪風之劑曰此氣血尚未充足而然也急以艾炒熱<lb/>
　頻熨肚臍<hi>此本法羅謙父當用之</hi>并氣海穴處以人參四兩炮<lb/>
　附子五錢煎灌良久臂少動又灌一劑眼開能言但<lb/>
<pb n="KR3e0096_WYG_059-17a"/>
　氣不能接續乃以參蓍歸术四味共一斤附子五錢<lb/>
　水煎徐徐服之元氣漸復飲食已進乃去附子服之<lb/>
　而瘡愈<lb/>
　　膽經血少<lb/>
一女子年十七閃右臂微腫作痛寅申時發熱决其膽<lb/>
　經血虚火盛經水果先期而至先以四物合小柴胡<lb/>
　湯四劑熱退更以加味四物湯加香附地骨皮山梔<lb/>
　各五分芩連炙草各二分二十餘劑其腫亦消乃去<lb/>
<pb n="KR3e0096_WYG_059-17b"/>
　黄連山梔又五十餘劑經水調而元氣充矣<lb/>
　　腎經虚怯<lb/>
儒者王清之跌腰作痛用定痛等藥不愈氣血日衰面<lb/>
　耳黧色曰腰為腎之府雖曰閃傷實腎經虚弱所致<lb/>
　遂用杜仲補骨脂五味山茰蓯蓉山藥空心服又以<lb/>
　六君當歸白术神麴各二錢食後服不月而瘥<lb/>
一三嵗兒閃腰作痛服流氣等藥半載不愈此禀腎氣<lb/>
　不足不治之症也後果歿<lb/>
<pb n="KR3e0096_WYG_059-18a"/>
　　痛傷胃嘔<lb/>
一婦人傷指手背俱腫微嘔少食彼以為毒氣内攻診其<lb/>
　脉沉細此痛傷胃氣所致也遂刺出膿椀許先以六<lb/>
　君子藿香當歸而食進繼以八珍黄茋白芷桔梗月<lb/>
　餘而愈<lb/>
　　氣遏肉死<lb/>
一男子修傷足指色黒不痛而欲脱此因陽氣虛不能<lb/>
　運逹于患處也急去之速服補劑以壯元氣否則死<lb/>
<pb n="KR3e0096_WYG_059-18b"/>
　肉延足必不救矣不信果黒爛上脛而死<lb/>
一女子數嵗嚴寒上京兩足受凍不仁用湯泡潰至春<lb/>
　十指俱爛牽連未落先用托裏之劑助其陽氣自潰<lb/>
　脱得保其生此因寒邪遏絶運氣不至又加熱湯泡<lb/>
　潰故死而不痛也嘗見人嚴寒而出凍傷其耳不知<lb/>
　痛痒若以手觸之其耳即落當以暖處良久或熱手<lb/>
　慰之無恙若以火烘湯泡其耳即死至春必潰脱落<lb/>
　矣北方寒氣損人若此可不察之<lb/>
<pb n="KR3e0096_WYG_059-19a"/>
　　凉藥遏經<lb/>
雲間曹子容為室人中風灌藥誤咬去指半節焮痛寒<lb/>
　熱外敷大黄等藥内服清熱攻毒患處不痛不潰膿<lb/>
　清寒熱愈甚此因凉藥遏絶隧道而然也遂敷玉龍<lb/>
　膏以散寒氣更服六君子湯以壯脾胃數日後患處<lb/>
　微痛腫處漸消此陽氣運逹患處也果出稠膿不數<lb/>
　日半指潰脱更服托裏藥而歛<lb/>
上舍王天爵傷足焮腫内熱作渴外敷内服皆寒凉敗<lb/>
<pb n="KR3e0096_WYG_059-19b"/>
　毒患處益腫而不潰且惡寒少食欲作嘔吐此氣血<lb/>
　俱虚又因寒藥凝結墜道損傷胃氣以致前症耳遂<lb/>
　用香砂六君子芎歸炮薑外症悉退惟體倦晡熱飲<lb/>
　食不甘以補中益氣湯加地骨皮五味麥冬治之而愈<lb/>
州守王廷用傷指即用帛褁之瘀血内潰焮腫至手謂<lb/>
　宜觧患處以出瘀血更用推陳致新之劑不信乃敷<lb/>
　凉藥痛雖少止次日復作又敷之數日後手心背俱<lb/>
　潰出瘀穢膿水尚服敗毒之劑氣血益虚色黯膿清<lb/>
<pb n="KR3e0096_WYG_059-20a"/>
　飲食少思仍請治投以壯脾胃氣血之劑由是膿水<lb/>
　漸稠而愈<lb/>
錢國賔曰甲子春余舟泊清江浦時征遼官兵沙船兩<lb/>
　岸打閘水急索斷頭目王元跌倒頭向地脚朝天正<lb/>
　對石椿腦盖骨圓圓如鍾大竟離頭墜地去人丈許<lb/>
　衆兵圍㸔余見而呼曰某知接骨今病者破腦魂魄<lb/>
　驚散怕人不敢歸竅汝等在此此人立死矣且暫散<lb/>
　診其脉洪浮腦骨雖墜腦膜未破可救先安腦骨急<lb/>
<pb n="KR3e0096_WYG_059-20b"/>
　取舟中接骨藥散于周圍内用四物湯加桃仁大黄<lb/>
　各一錢紅花五分恐血攻心移病者于無風之室令<lb/>
　倚勿睡睡則血上至半日始甦醒次日飲食日日與<lb/>
　接骨藥一服十日而痊接骨神方土鼈虫四十九個<lb/>
　酒炙黄暴死人骨一兩螃蠏煆黄五錢象虱十個半<lb/>
　兩錢十個煆紅醋淬取末自然銅三錢煆紅醋淬乳<lb/>
　香没藥各三錢木香二錢麝香五分為末再服七分<lb/>
　熱酒調下照量加酒以行藥力服後骨中自响輕者<lb/>
<pb n="KR3e0096_WYG_059-21a"/>
　數服重者十餘服接骨如故<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0096_WYG_059-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷五十九<lb/>
</p>
<p>
</p>
  </div>
</body>
</text>
</TEI>
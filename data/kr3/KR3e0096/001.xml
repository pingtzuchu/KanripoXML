<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續名醫類案卷一</head> <lb/>
    <p>
<pb n="KR3e0096_WYG_001-1a"/>
欽定四庫全書<lb/>
　續名醫類案卷一<lb/>
　　　　　　　　　　　　　錢塘魏之琇撰<lb/>
　　傷寒<lb/>
許叔微云有病傷寒身熱頭疼余視之曰邪在表此表<lb/>
　實症也當汗之以麻黄湯或問曰傷寒大抵因虚故<lb/>
　邪得以入之今邪在表何以云表實也予曰古人稱<lb/>
　邪之所凑其氣則虚留而不去其病則實盖邪之入<lb/>
<pb n="KR3e0096_WYG_001-1b"/>
　人也始因虚入邪居中反為實矣大抵調治傷寒先<lb/>
　要明表裏虚實能明此四字則仲景三百九十七法<lb/>
　可立而定也何以言之有表實有表虚有裏實有裏<lb/>
　虚有表裏俱實有表裏俱虛余於表裏虚實歌中常<lb/>
　編其事矣仲景麻黄湯之類為表實而設也桂枝湯<lb/>
　之類為表虚而設也裏實則承氣之類是也裏虚則<lb/>
　逆之類是也表裏俱實所謂陽盛隂虚下之則愈也<lb/>
　表裏俱虚所謂陽虚隂盛汗之則愈也常讀華佗傳<lb/>
<pb n="KR3e0096_WYG_001-2a"/>
　有府吏倪尋李延其症俱頭痛身熱所苦正同陀曰<lb/>
　尋當下之延當發汗或難其異陀曰尋外實延内實<lb/>
　故治之異耳<hi>外實内實汗下倒施疑有誤  此可當傷寒總論</hi>
一人初得病四肢逆冷臍下築痛身疼如被杖盖隂症<lb/>
　也急服金液破隂来復等丹其脈遂沈而滑沈者隂<lb/>
　也滑者陽陽脈生仍灸氣海丹田百壯手足温温陽<lb/>
　回得汗而解或問滑沈之壯如何便有生理曰仲景<lb/>
　云翕奄沈名曰滑何謂也沈為純隂翕為正陽隂陽<lb/>
<pb n="KR3e0096_WYG_001-2b"/>
　和合故名曰滑古人論脈滑雖曰往来前却流利旋<lb/>
　轉替替然與數相似仲景三語而足也此三字極難<lb/>
　曉翕合也言張而復合也故曰翕為正陽沈言忽降<lb/>
　而下也故曰沈為正隂方翕而合俄降而沈奄為忽<lb/>
　忽間仲景論滑脈真諦當矣其言皆有法故讀者難<lb/>
　曉宜細思之<hi>可作讀傷寒論治隂症法指南</hi>
一人病傷寒下利神昏多困譫語不得眠或者見下利<lb/>
　便以譫語為隂虚症許曰此亦小承氣症衆駭曰下<lb/>
<pb n="KR3e0096_WYG_001-3a"/>
　利而服小承氣仲景之法乎許曰此仲景之法也仲<lb/>
　景曰下利而譫語者有燥糞也屬小承氣湯而得解<lb/>
　予嘗讀素問云微者逆之甚者從之逆者正治從者<lb/>
　反治從多從少視其事也帝曰何為反治岐伯曰塞<lb/>
　因塞用通因通用王水註云大熱内結注瀉不止熱<lb/>
　宜寒療結復須除以寒下之結散利止則通因通用<lb/>
　也正合於此又何疑焉<hi>引經證論治法了如指掌  治裏症法</hi>
一人患傷寒五六日頭汗自出自頸以下無汗手足冷<lb/>
<pb n="KR3e0096_WYG_001-3b"/>
　心下痞悶大便秘結或者見四肢冷又汗出滿悶以<lb/>
　為隂症診其脈沈而緊為少隂症多是自利未有秘<lb/>
　結也此症半在表半在裏投以小柴胡湯得愈仲景<lb/>
　謂四肢冷脈沈緊腹滿全似少隂然大便鞭頭汗出<lb/>
　不得為少隂盖頭者三陽同聚若三隂止胸而還有<lb/>
　頭汗出自是陽虚故曰汗出為陽微是隂不得有汗<lb/>
　也若少隂頭有汗則死矣故仲景平脈法云心者火<lb/>
　也明少隂則無頭汗者可治有汗者死心為手少隂<lb/>
<pb n="KR3e0096_WYG_001-4a"/>
　腎為足少隂相與為上下惟以意逆志者斯可得之<lb/>
　<hi>治半表半裏法</hi>
一人患傷寒得汗數日忽身熱自汗脉弦數心不得寧<lb/>
　真勞復也診之曰勞心之所致神之舍未復其初而<lb/>
　又勞傷其神營衛所以失度也當補其子益其脾解<lb/>
　其勞庶㡬得愈授以補脾湯佐以小柴胡湯解之而<lb/>
　愈補脾湯人參白术甘草橘皮青皮乾薑各等分<lb/>
侯國華病傷寒四五日身㣲癍渇欲飲診之沈弦欲厥<lb/>
<pb n="KR3e0096_WYG_001-4b"/>
　隂脈也服温藥數日不已又以薑附等藥覺陽微回<lb/>
　脈生因渇私飲水一杯脉復退又見頭不舉目不開<lb/>
　問之則犯陽易症只與燒裙散連進二服出大汗兩<lb/>
　晝夜而愈<hi>陽易治法</hi>
衍義治傷寒汗不出搐脚法用海蛤粉烏頭各二兩穿<lb/>
　山甲三兩為末酒糊為丸大一寸許揑匾置患人足<lb/>
　心下劈䓤白盖藥以帛纒定于暖室取熱湯浸脚至<lb/>
　膝下久則水温又添熱水候遍身汗出為度凡一二<lb/>
<pb n="KR3e0096_WYG_001-5a"/>
　日一次浸脚以和為度<hi>外治取汗法目以上俱醫學綱</hi>
張子和曰予之常谿雪中冒寒入浴重感風寒遂病不<lb/>
　起但使煎通聖散單服之一二日不食惟渇飲水亦<lb/>
　不多飲時時使人槌其股按其腹凡三四日不食日<lb/>
　飲水一二十度至六日有譫語妄見以調胃承氣湯<lb/>
　下之汗出而愈常謂人曰傷寒勿妄用藥惟飲水最<lb/>
　為妙藥但不可使之傷常令揉散乃大佳耳至六七<lb/>
　日見有下證方可下之豈有變異哉奈何醫者禁人<lb/>
<pb n="KR3e0096_WYG_001-5b"/>
　飲水至有渇死者病人若不渇强與水飲亦不肯飲<lb/>
　也子初病時鼻塞聲重頭痛小便如灰淋汁及服調<lb/>
　胃承氣一兩半覺欲嘔状探而出之汗出漐漐然須<lb/>
　臾下五六行大汗一日乃瘳當日飲氷水時水下則<lb/>
　痰出約一二碗痰即是病也痰去則病去矣予時年<lb/>
　六十一嵗<lb/>
焦百善偶感風寒壯熱頭痛其巷人㸃蜜茶一碗使啜<lb/>
　之焦因熱服之訖偶思張語曰凡苦味皆能涌今兼<lb/>
<pb n="KR3e0096_WYG_001-6a"/>
　頭痛是病在上試以箸探之吐畢其痛立解<lb/>
孫兆治俞伯道怱患微熱心下滿頭有汗不能解衆醫<lb/>
　以為濕病用表有謂食在隔者治之不愈召孫至用<lb/>
　半夏茯苓湯愈問其故曰頭有汗心下滿非濕症乃<lb/>
　水結胸也小便既去其病乃愈且如濕氣心下滿自<lb/>
　當遍身有汗有食心下滿豈得汗若言是表身又不<lb/>
　惡寒疼痛表症何在故凡水結胸脇頭必有汗<hi>出傷寒口</hi>
　<hi>訣</hi>
<pb n="KR3e0096_WYG_001-6b"/>
竇材治一人患肺傷寒<hi>名别</hi>頭痛發熱惡寒咳𠻳肢節疼<lb/>
　脈沈緊服華盖散黄芪建中湯畧解至五日昏睡譫<lb/>
　語四肢微厥乃腎氣虚也灸闗元百壯服薑附湯始<lb/>
　汗出愈<hi>作虚治</hi>
一人傷寒昏睡妄語六脈弦大竇曰脈大而昏睡定非<lb/>
　實熱乃脈隨氣奔也强為之治用烈火灸闗元穴初<lb/>
　灸病人覺痛至七十壯遂昏睡不疼灸至三鼔病人<lb/>
　開眼思飲食令服薑附湯至三日後方得元氣来復<lb/>
<pb n="KR3e0096_WYG_001-7a"/>
　大汗而解<lb/>
一人患傷寒至八日脈大而𦂳發黄生紫斑噫氣足指<lb/>
　冷至脚面此太隂症也最重難治為灸命門五十壯<lb/>
　闗元二百壯服金液丹鍾乳粉四日汗出而愈<lb/>
一人患傷寒至六日脈弦緊身發黄自汗太隂症也先<lb/>
　服金液丹㸃命闗穴病人不肯灸傷寒惟太隂少隂<lb/>
　二症死人最速若不早灸雖服藥無功不信至九日<lb/>
　瀉血而死<lb/>
<pb n="KR3e0096_WYG_001-7b"/>
一人病傷寒至六日微發黄一醫與茵陳湯次日更深<lb/>
　黄色遍身如梔子此太隂症誤服凉藥而致肝木侮<lb/>
　脾為灸命闗五十壯服金液丹而愈<lb/>
一人患傷寒初起即厥逆脈一息八九至諸醫以為必<lb/>
　死竇曰乃隂毒也<hi>厥逆脈數斷為隂毒必有爪青吐利倦卧等症</hi>與薑附湯<lb/>
　一盞至半夜汗出而愈若以脈數為熱下凉藥必死<lb/>
　無疑<lb/>
張子和之僕常與鄰人同病傷寒俱至六七日下之不<lb/>
<pb n="KR3e0096_WYG_001-8a"/>
　通隣人已死僕發熱極投於井中撈出以汲水貯之<lb/>
　檻使坐其中適張逰他方家人偶記張治法曰傷寒<lb/>
　三下不通不可再攻便當涌之試服𤓰蒂散良久吐<lb/>
　膠三椀許與宿食相雜在地狀如一帚頓快乃知世<lb/>
　醫殺人多矣又一吏吐訖使服太白散甘露散以調<lb/>
　之<hi>邪結陽明發為狂熱吐之猶是宿食非若燥糞便鞕可下而愈也</hi>
張子充治南陵富人子傷寒不知人氣息僅屬張視之<lb/>
　曰此嗜卧症也<hi>新别</hi>後三日當蘇蘇則欲飲欲飲與此<lb/>
<pb n="KR3e0096_WYG_001-8b"/>
　藥必熟睡覺當自汗也已而果然<hi>新安志</hi>
萬密齋治縣尹唐肖峰二月間患傷寒醫進九味羌活<lb/>
　湯不效又云内傷挟外感進補中益氣湯不效又進<lb/>
　柴苓湯去人參病畧减四日復發熱頭苦痛醫欲下<lb/>
　之未决萬脈之洪長而弦曰此元氣素虚因起早感<lb/>
　寒得之今病在陽明并及少陽乍熱乍凉者少陽也<lb/>
　頭苦痛者陽明也宜小柴胡<hi>少陽</hi>合葛根葱白湯<hi>陽明</hi>唐<lb/>
　曰吾素多痰火病勿用人參萬曰元氣不足乃虚火<lb/>
<pb n="KR3e0096_WYG_001-9a"/>
　也實火宜瀉虚火宜補幸勿疑一劑而病愈<lb/>
胡晏年五十病傷寒十六日不解其症乍寒時即以衣<lb/>
　被厚覆蒙頭而卧不勝其寒乍熱時即撤去衣被裸<lb/>
　露其身更用扇不勝其熱如此一日夜十餘次醫皆<lb/>
　不識萬至告以病狀可怪邀診其脈曰不必診此易<lb/>
　知耳夫惡寒病在表也何以無頭痛症惡熱病在裏<lb/>
　也何以無煩渇及便溺不利症此病在半表半裏隂<lb/>
　陽混亂也隂氣乗陽則惡寒陽氣乗隂則惡熱宜用<lb/>
<pb n="KR3e0096_WYG_001-9b"/>
　小柴胡以治其半表半裏之邪梔子豆䜴以治其隂<lb/>
　陽錯雜之邪服之寒熱不再作而愈<lb/>
李養晦患傷寒苦右脇痛醫用陶節菴法以小柴胡加<lb/>
　枳殻桔梗服之無效已十七日萬脈之沈弦且急曰<lb/>
　此水畜症也經云沈濳水支飲脉弦急必得之飲水<lb/>
　過多問曽服何方以前藥對萬曰只用此方再加牡<lb/>
　蠣以洩其畜水可耳一服而痛止<lb/>
一門子病傷寒醫與發汗七日後不愈小腹滿而痛欲<lb/>
<pb n="KR3e0096_WYG_001-10a"/>
　下之未敢萬脈之沈弦而急問曽渇飲水乎答曰甚<lb/>
　渇雖飲水渇不止曰此畜水似疝症不可下也乃用<lb/>
　五苓散以利其水加川楝子小茴香以止小腹之痛<lb/>
　一服洞泄四五行皆清水次日再求診曰不必再藥<lb/>
　水盡泄自止矣三日後果安<lb/>
沈天禄病傷寒汗下後病不解身無大熱不惺惺醫者<lb/>
　但云譫語以症論之乃錯語也<hi>譫語錯語極宜細辨</hi>若作知母<lb/>
　麻黄湯症非瘥後昏沈也乃汗下之後元氣未復神<lb/>
<pb n="KR3e0096_WYG_001-10b"/>
　識不清耳與補中益氣湯去升柴加麥冬生地熟附<lb/>
　子一服而愈<lb/>
孫文垣治張二官發熱頭痛口渇大便秘結三日未行<lb/>
　脈洪大曰此陽明少陽二經之病用大柴胡湯行三<lb/>
　五次所下皆黒糞出臭汗次日清爽惟額上仍熱<hi>陽明</hi>
　<hi>部位</hi>用白虎湯加葛根天花粉因食粥太早復發熱咳<lb/>
　𠻳口渇殊甚且惡心<hi>食復</hi>用小柴胡加枳實山梔麥芽<lb/>
　次日渇不可當<hi>半夏枳實麥芽皆能耗陽明津液</hi>改以白虎湯加麥<lb/>
<pb n="KR3e0096_WYG_001-11a"/>
　冬花粉外與辰砂益元散以井水調下五錢熱始退<lb/>
　渇始定不虞夜睡失盖復受寒邪天明又大發熱不<lb/>
　知人事<hi>復感</hi>急用小柴胡湯加升麻葛根前胡薄荷汗<lb/>
　出熱退神思大瘁四肢皆冷語言嬾倦且咳𠻳以生<lb/>
　脈散加石斛百合大棗白芍服後咳𠻳尋止精神日<lb/>
　加飲食進而愈<lb/>
繆仲醇治姚平之傷寒頭疼身熱舌上胎胸膈飽悶三<lb/>
　四日熱不解奄奄氣似不屬者<hi>邪熱甚則正氣餒不可誤認為虚</hi>一<lb/>
<pb n="KR3e0096_WYG_001-11b"/>
　醫以其體素弱病久虚甚意欲投參少許繆叱曰一<lb/>
　片入口死矣亟以大黄二兩瓜蒌二枚連子切片黄<lb/>
　連枳實下之<hi>小䧟胸加大黄</hi>主人驚疑不得已减大黄之半<lb/>
　二劑便通熱立解遂愈<lb/>
髙存之一家人婦傷寒来乞方繆已疏方與之矣見其<lb/>
　人少年曰若曽病此否曰然曰愈㡬日而妻病曰八<lb/>
　九日曰曽有房慾否曰無之繆故曰若有房慾此方<lb/>
　能殺人也其人即置方不取遂以褌襠雄䑕糞麥冬<lb/>
<pb n="KR3e0096_WYG_001-12a"/>
　韭白柴胡二劑勢定更用竹皮湯二三劑全愈<hi>觀此則傷</hi>
　<hi>寒初愈臟腑猶多熱毒時師不察驟投參芪术附温補其遺患可勝言哉</hi>
一奴傷寒熱解後復下血不止主人以痢藥投之更甚<lb/>
　繆曰此傷寒失汗之餘症也用地榆麥冬知母竹葉<lb/>
　以代仲景諸血症藥遂愈<lb/>
翁具茨感冒壯熱舌生黑胎煩渴<hi>陽明症</hi>勢甚劇諸昆仲<lb/>
　環視揮涕羣醫束手繆以大劑白虎湯加人參三錢<lb/>
　一劑立甦或問繆治傷寒有秘方乎繆曰熟讀仲景<lb/>
<pb n="KR3e0096_WYG_001-12b"/>
　即秘方也<lb/>
常熟吳見田在京邸時有小青衣患傷寒愈而復復而<lb/>
　愈愈而再復不知其㡬謂繆曰非兄不能救診之病<lb/>
　人黄白面色<hi>有胃色</hi>六脉微弱<hi>有胃氣</hi>大便不通胸中不<lb/>
　快亦不思食曰為傷寒百合<hi>無經絡百脉一宗悉致病謂之百合病</hi>壊<lb/>
　症<hi>正氣已虚邪氣留後虚羸少氣滯及過經不解瘥皆謂之壊病</hi>之餘邪且退矣<hi>以色</hi>
　<hi>脉斷之</hi>胸中不快虚而氣壅非實邪也不大便者久病<lb/>
　津液枯氣弱不能送也投以人參五錢麥冬一兩枳<lb/>
<pb n="KR3e0096_WYG_001-13a"/>
　殻炒八錢盡劑立解而瘥<lb/>
梁溪一男子素虚春中感冒頭痛肌痛發熱羌活二錢<lb/>
　麥冬三錢炙甘草一錢紫蘇一錢五分北細辛七分<lb/>
　前胡一錢五分次日頭痛止熱未退繆用白芍五味<lb/>
　子人曰風未退遷用酸斂何也曰因人而施爾一杯<lb/>
　即愈麥冬三錢甘草一錢𤓰蔞二錢乾葛一錢五分<lb/>
　桑皮三錢桔梗一錢白芍一錢五味五分<lb/>
四明虞吉卿因三十外出疹不忌猪肉兼之好飲作泄<lb/>
<pb n="KR3e0096_WYG_001-13b"/>
　八載矣忽患傷寒頭疼如裂滿面發赤<hi>汗出不徹</hi>舌生黑<lb/>
　胎煩躁口渴時發譫語兩眼不合者七日<hi>皆屬陽明</hi>洞泄<lb/>
　如注較前益無度<hi>恊熱也</hi>脉之洪大而數<hi>實熱</hi>為疏竹葉<lb/>
　石膏湯方因其有腹瀉之病石膏止用一兩病初不<lb/>
　减此兄素不謹一友疑其虚也云宜用肉桂附子<hi>凡診</hi>
　<hi>病淺見者反若深慮多令病家無所適從</hi>或以其言來告乃曰誠有是理<lb/>
　但前者按脉似非此症豈不數日脉頓變耶復往視<lb/>
　仍洪數而大曰此時一投桂附即發狂登屋必不救<lb/>
<pb n="KR3e0096_WYG_001-14a"/>
　矣一照前方但加石膏至二兩或曰得母與瀉有妨<lb/>
　乎曰邪熱作祟此客病也不治立殆渠泄瀉已八年<lb/>
　非暴病也治病須先太甚急進一劑其病遂安即省<lb/>
　人事再劑而前惡症頓去數日霍然但瀉未止耳為<lb/>
　疏脾腎雙補丸而加黄連乾葛升麻以痧痢法治之<lb/>
　不一月瀉竟止八載沉痾一旦若失<lb/>
莊欽之一莊僕因受寒熱頭痛如裂<hi>太陽</hi>兩目俱痛<hi>陽明</hi>渾<lb/>
　身骨肉疼痛下元尤甚<hi>勞傷</hi>狀如刀割不可忍<hi>熱甚傷隂</hi>口<lb/>
<pb n="KR3e0096_WYG_001-14b"/>
　渴甚大便日解一次胸膈飽脹不得眠已待斃矣為<lb/>
　疏一方乾葛三錢石膏一兩五錢麥冬八錢知母三<lb/>
　錢五分羌活二錢五分大𤓰蔞二箇連子打碎枳殻<lb/>
　一錢桔梗一錢竹葉一百片河水煎服四劑而平此<lb/>
　太陽陽明病也貧人素多作勞故下體疼痛尤甚以<lb/>
　羌活去太陽之邪石膏竹葉乾葛麥冬知母解陽明<lb/>
　之熱括蔞桔梗枳殻踈利胸膈之留邪故遂愈<lb/>
又莊一僕因傷寒後勞復發熱頭痛腹内作瀉勢甚危<lb/>
<pb n="KR3e0096_WYG_001-15a"/>
　為疏一方山梔四錢枳實二錢豆豉一兩川黄連二<lb/>
　錢乾葛三錢調六一散五錢服二劑熱退瀉止頭疼<lb/>
　亦愈但不思飲食為去山梔枳實黄連加鱉甲四錢<lb/>
　炙甘草二錢五分麥冬五錢不數劑而愈<lb/>
朱逺齋治從祖近湖公少年因房勞食犬肉傷寒諸醫<lb/>
　以其虚也攻補兼施至發狂登屋奔走號呼<hi>陽明府症實熱</hi>
　日夜令壯夫㸔守㡬月餘矣急走使延朱朱先命煎<lb/>
　人參膏二斤以待用潤字號丸藥數錢下之去黒糞<lb/>
<pb n="KR3e0096_WYG_001-15b"/>
　無算熱遂定奄奄一息鄰於死矣徐以參膏灌之至<lb/>
　一百二十日全瘳<hi>右自繆仲淳至此十一案俱見蔡煥然傷寒約言</hi>
龔子才治一人頭疼發熱増寒身痛發渴譫語日久不<lb/>
　出汗以大梨一枚生薑一塊同搗取汁入童便一椀<lb/>
　重湯煮熱服之汗出如水即愈<hi>製方甚佳愈于甘露且免地黄之忌</hi>
太守劉雲亭患傷寒發熱面紅唇赤面壁側身而卧諸<lb/>
　醫以小柴胡湯解毒湯之類數劑弗效診之六脉浮<lb/>
　大無力此命門無火也<hi>合脉與症即是戴陽</hi>以人參附子沉香<lb/>
<pb n="KR3e0096_WYG_001-16a"/>
　一服立愈三服全愈<lb/>
一嫗年七旬傷寒初起頭疼身痛發熱増寒醫以發散<lb/>
　數劑不効淹延旬日漸不飲食昏沉口不能言眼不<lb/>
　能開氣微欲絶<hi>純見虚症者凡雜症杞見此亦宜獨參猛進貧  以重劑  地少入乾薑</hi>
　與人參五錢煎湯徐徐灌之須㬰稍省欲飲水煎查<lb/>
　服之頓愈又十年乃卒<hi>當與疫症内蘇韜光一案同參</hi>
李士材治一人傷寒九日以來口不能言目不能視體<lb/>
　不能動四肢俱冷咸謂隂症診之六脉皆無以手按<lb/>
<pb n="KR3e0096_WYG_001-16b"/>
　腹兩手䕶之<hi>拒案是也</hi>眉皺作楚<hi>實邪</hi>按其趺陽大而有力<lb/>
　乃知腹有燥矢也欲與大承氣湯病家惶懼不敢進<lb/>
　李曰吾郡能辨是症者惟施笠澤耳<hi>此等症人便稀識可為浩歎</hi>
　延診之若合符節遂下之得燥矢六七枚口能言體<lb/>
　能動矣故按手不及足者何以救此垂絶之症耶<lb/>
一人傷寒煩躁面赤昏亂悶絶時索冷水手揚足擲難<lb/>
　以候脉五六人制之方得就診洪大無倫按之如絲<lb/>
　李曰浮大沈小隂症似陽也與附子理中湯當有生<lb/>
<pb n="KR3e0096_WYG_001-17a"/>
　理其弟駭曰醫者十軰至不曰柴胡承氣則曰竹葉<lb/>
　石膏今反用熱劑烏乎敢李曰温劑猶生凉劑立斃<lb/>
　矣卜之吉遂用理中湯加人參四錢附子一錢煎成<lb/>
　入井水冷與飲甫及一時狂躁定矣再劑而神爽服<lb/>
　參至五斤而安<lb/>
　　凡遇此等傷寒能以全料六味减苓瀉加麥冬杞<lb/>
　　子用大砂罐濃煎與之代茶必數杯而後酣寢汗<lb/>
　　出而愈于時此法未開惟倚仗人參之力取效本<lb/>
<pb n="KR3e0096_WYG_001-17b"/>
　　隂竭之症乃峻補其陽復生隂而愈故用參毎多<lb/>
　　至數斤使在今時非猗頓之家不可為矣<lb/>
一人傷寒至五日下利不止懊憹目脹諸藥不效有以<lb/>
　山藥茯苓與之慮其瀉脱也季診之六脉沉數按其<lb/>
　臍則痛此協熱自利中有結糞小承氣倍大黄服之<lb/>
　果下結糞數枚遂利止懊憹亦痊<lb/>
一人傷寒第二日頭痛發熱正屬太陽李曰方今正月<lb/>
　時令猶寒必服麻黄兩日愈矣若服冲和湯不惟不<lb/>
<pb n="KR3e0096_WYG_001-18a"/>
　得汗即使得汗必致傳經遂以麻黄湯熱飲之更以<lb/>
　滚水八浴桶置牀下熏之得汗如雨密覆半日易被<lb/>
　神已爽矣至晚索粥家人不與李曰邪已解矣必不<lb/>
　傳裏食粥何妨明日果愈不以麻黄汗之傳變深重<lb/>
　非半月不安也<lb/>
吳光禄兼太陽頭痛腹脹身重不能轉側口内不和語<lb/>
　言譫妄有云表裏俱有邪宜以大柴胡下之李曰此<lb/>
　三陽合病也誤下之决不可救乃以白虎湯連進兩<lb/>
<pb n="KR3e0096_WYG_001-18b"/>
　服諸症漸减更加花粉麥冬二劑而安<lb/>
楊與師妾發熱頭疼六日後忽見紅疹衆皆以為發班<lb/>
　用升麻犀角等湯凡五日不效李視之曰此疹也非<lb/>
　斑也斑為陽明火毒疹為太隂風熱一表一裏判如<lb/>
　天淵乃用防風二錢黄芩一錢甘草五分薄荷桔梗<lb/>
　蟬退各一錢四劑霍然矣<lb/>
一人傷寒六日譫語狂笑頭痛有汗大便不通小便自<lb/>
　利衆議承氣湯下之脉之浮而大因思仲景云傷寒<lb/>
<pb n="KR3e0096_WYG_001-19a"/>
　不大便六七日頭疼有熱小便清知不在裏仍在表<lb/>
　也方今仲冬宜與桂枝湯衆皆咋舌掩口謗甚力以<lb/>
　譫狂為陽盛桂枝入口必斃矣李曰汗多神昏故發<lb/>
　譫妄雖不大便腹無所苦和其營衞必自愈耳遂違<lb/>
　衆用之及夜笑語皆止明日大便自通故夫病變多<lb/>
　端不可膠執向使狐疑而用下藥其可活乎<lb/>
盧不逺治來熈菴姪身體壯傷寒已二十八日人事不<lb/>
　省不能言語手足揚擲腹脹如鼓而熱烙手目赤氣<lb/>
<pb n="KR3e0096_WYG_001-19b"/>
　粗齒槁舌黑參附石膏硝黄芩連無不服諸醫告退<lb/>
　矣診之脉濁鼓指用大黄一兩佐以血藥<hi>以血藥佐下穏妥微</hi>
　<hi>妙</hi>一劑下黑血一二斗少甦四劑始清盖此症寒邪<lb/>
　入胃畜血在中其昏沉揚擲是喜忘如狂之深者也<lb/>
　當時大黄未嘗不用而投非其時品劑輕小不應則<lb/>
　惑矣寧望放膽哉<hi>先時雖用大黄仍是失下合脉與症復大下之非髙手不能</hi>
蜀孝廉阮太和病寓吳山下召診披衣强坐對語甚莊<lb/>
　神氣則内索也身無進退舌胎黄而厚盖自吳門受<lb/>
<pb n="KR3e0096_WYG_001-20a"/>
　寒以肉羹為補而時啜之遂纒綿匝月盧用疎散輕<lb/>
　劑熱退又復强啖再熱不能起望愈五日診之譫妄<lb/>
　呼笑不識人已三日形骨立汗雨下而内熱特甚胸<lb/>
　脇之熱捫之烙手第脉尚有神乃用人參八錢加四<lb/>
　逆散中一劑而譫妄定三劑而熱邪清矣自言其神<lb/>
　魂窮天之上極地之下飛揚竒變得太乙神符召之<lb/>
　返愈後問藥狀曰此寒傷心氣荏苒厥深而凑於胸<lb/>
　也以不第南旋病淹中道骨肉遼逺藥石弗周則心<lb/>
<pb n="KR3e0096_WYG_001-20b"/>
　已傷矣又反覆再四汗液多亡内無主宰熱遂入胸<lb/>
　胸為心主之宫城精神因而渙散是以㳺魂為變也<lb/>
　用四逆使熱外出加人參俾神内凝氣復邪散是以<lb/>
　生耳<lb/>
吳孚先治一人傷寒身寒逆冷時或戰慄神氣昏昏大<lb/>
　便秘小便赤六脉沉伏或慿外象謂隂症投熱劑或<lb/>
　以脉沉伏亦作隂治吳診之脉沉伏而重按之則滑<lb/>
　數有力愈按愈甚視其舌則燥探其足則暖曰此隂<lb/>
<pb n="KR3e0096_WYG_001-21a"/>
　症似陽設投熱藥火上添油矣乃用苦寒峻劑煎成<lb/>
　乗熱頓飲而痊<hi>寒因熱用法</hi>
　　按内真寒而外假熱諸家嘗論之矣至内真熱而<lb/>
　　外假寒論及者罕此案故宜熟玩<lb/>
一人病昏昏黙黙如熱無熱如寒無寒欲卧不能卧欲<lb/>
　行不能行虚煩不耐若有神靈莫可名狀此病名百<lb/>
　合雖在脉實在心肺兩經以心合血脉肺朝百脉故<lb/>
　也盖心藏神肺藏魄神魄失守故見其症良由傷寒<lb/>
<pb n="KR3e0096_WYG_001-21b"/>
　邪熱失於汗下和解致熱伏血脉而成用百合一兩<lb/>
　生地汁半鍾煎成兩次服必俟大便如漆乃瘥<hi>論百合病</hi>
　<hi>深得真諦</hi>
張景岳治王生年出三旬病隂虚傷寒其舌芒刺乾裂<lb/>
　焦黒如炭身熱便結大渴喜冷而脉則無力神則昏<lb/>
　沉羣謂陽症隂脉必死無疑察其形氣未脱遂以甘<lb/>
　温壯水等藥大劑進之以救其本仍間用凉水以滋<lb/>
　其標盖水為天一之精凉能解熱甘可助隂非苦傷<lb/>
<pb n="KR3e0096_WYG_001-22a"/>
　寒氣之比故於津液乾燥隂虚便結而熱渴火盛之<lb/>
　症在所不忌由是水藥並進前後凡用人參熟地軰<lb/>
　各一二斤附子肉桂各數兩冷水亦一二斗然後諸<lb/>
　症漸退飲食漸進神氣俱復矣但察其舌則如故心<lb/>
　甚疑之閲數日忽舌上脱一黑殻其内新肉燦然始<lb/>
　悟其膚腠焦枯死而復活使非大為添補安望再生<lb/>
　若此一症特舉其甚者凡舌黑用補得以保全者甚<lb/>
　多盖傷寒之舌則固能黒以火盛而焦也虚亦能黒<lb/>
<pb n="KR3e0096_WYG_001-22b"/>
　以水虧而枯也若以舌黄舌黒悉認為實熱則隂虚<lb/>
　之症萬無一生矣<lb/>
　　按是症既云隂虚燥渴用凉水是矣而又雜與桂<lb/>
　　附各數兩治法未能無疵至舌胎成殻脱落恐桂<lb/>
　　附之投不能無過也<lb/>
一衰翁年過七旬陡患傷寒初起即用温補調理至十<lb/>
　日之外正氣將復忽爾作戰自旦至辰不能汗寒慄<lb/>
　危甚用六味回陽飲入人參一兩薑附各三錢煎服<lb/>
<pb n="KR3e0096_WYG_001-23a"/>
　下咽少頃即大汗如浴時將及午而浸汗不收身冷<lb/>
　如脱鼻息㡬無令以前藥復煎與之曰先服此藥已<lb/>
　大汗不堪今又服此尚堪再汗乎笑謂曰此中有神<lb/>
　非爾所知也急令再進遂汗收神復不旬日起矣嗚<lb/>
　呼發汗用此而收汗復用此無怪乎人之疑之也不<lb/>
　知汗之出與汗之収皆元氣為之樞機耳<lb/>
喻嘉言治黄長人犯房勞病傷寒守不服藥之戒身熱<lb/>
　漸退十餘日外忽然昏沉渾身戰慄手足如氷<hi>乃熱深厥</hi>
<pb n="KR3e0096_WYG_001-23b"/>
　<hi>亦深也</hi>亟請喻至一醫已合就薑附之藥矣見而駭之<lb/>
　診畢再三闢其差謬主人自疑隂症言之不入又不<lb/>
　可以理服乃與醫者約曰此一病藥入口中火生人<lb/>
　死關係重大吾與丈各立擔承倘用藥誤責有所歸<lb/>
　醫者云吾治傷寒三十餘年不知甚麽擔承喻笑曰<lb/>
　有吾明眼在此不忍見人活活就斃吾亦不得已也<lb/>
　如不擔承待吾用藥主家方安心請治與以調胃承<lb/>
　氣湯約重五錢煎成熱服半盞少頃又熱服半盞其<lb/>
<pb n="KR3e0096_WYG_001-24a"/>
　醫見厥漸退人漸甦知藥不悞辭去乃與前藥服至<lb/>
　劑終人事大清忽然渾身壯熱<hi>厥止則陽回復現熱症</hi>再與大<lb/>
　柴胡一劑熱退身安門人問曰病者云係隂症見厥<lb/>
　先生確認為陽症而用下藥果應其理安在答曰其<lb/>
　理頗微吾從悟入可得言也凡傷寒病初起發熱煎<lb/>
　熬津液鼻乾口渴便秘漸至發厥者不問知其為熱<lb/>
　也若陽症忽變隂厥者萬中無一從古至今無一也<lb/>
　盖隂厥得之隂症一起便直中隂經唇青面白遍體<lb/>
<pb n="KR3e0096_WYG_001-24b"/>
　冷汗便利不渴身倦多睡醒則人事了了與傷寒傳<lb/>
　經之熱邪轉入轉深人事昏惑者萬萬不同諸書類<lb/>
　載隂陽二厥為一門即明者猶為所混况昧者乎如<lb/>
　此病先犯房勞後成傷寒世醫無不為隂症之名所<lb/>
　惑往往投以四逆等湯致隂竭莫救促其暴亡尚不<lb/>
　知悟總由傳派不清耳盖犯房勞而病惑者其勢不<lb/>
　過比常較重如發熱則熱之極惡寒則寒之極頭痛<lb/>
　則痛之極所以然者以隂邪必輕旬日漸發尤非暴<lb/>
<pb n="KR3e0096_WYG_001-25a"/>
　症安得以隂厥之例為治耶且仲景明言如發熱六日<lb/>
　厥反九日後復發熱三日與厥相應則病旦暮愈又<lb/>
　云厥五日熱亦五日設六日當復厥不厥者自愈明<lb/>
　明以熱之日數定厥之痊期也又云厥多熱少則病進<lb/>
　熱多厥少則病退厥愈而熱過久者必便膿血發癰<lb/>
　厥應下而反汗之必口傷爛赤先厥後熱利必自止<lb/>
　見厥復利利止反汗出咽痛者其喉為痺厥而能食<lb/>
　恐為除中厥止思食邪退欲愈凡此之類莫非熱深<lb/>
<pb n="KR3e0096_WYG_001-25b"/>
　發厥之因原未論及於隂厥也至於陽分之病而妄<lb/>
　汗妄吐妄下以致熱極如汗亡陽吐利煩躁四肢逆<lb/>
　冷者皆因用藥差誤所致非以四逆真武等湯挽之<lb/>
　則陽不能回亦原不為隂症立方也盖傷寒纔發渴<lb/>
　定然隂分先虧以其誤治陽分此隂分更虧不得已<lb/>
　從權用辛熱先救其陽與純隂無陽隂盛隔陽之症<lb/>
　相去天淵後人不窺制方之意見有成法轉相效尤<lb/>
　不知治隂症以救陽為主治傷寒以救隂為主<hi>此一語為</hi>
<pb n="KR3e0096_WYG_001-26a"/>
　<hi>治傳經症之秘旨</hi>傷寒縱有陽虚當治必㸔其人血肉充盛<lb/>
　隂分可受陽藥者方可回陽若面黧舌黑身如枯柴<lb/>
　一團邪火内燔者則隂已先盡何陽可回耶故見厥<lb/>
　除熱存津液元氣於什一已失之晚况敢助陽刼隂<lb/>
　乎證治方云若證未辨隂陽且以四順丸試之直指<lb/>
　方云未辨疑似且與理中丸試之亦可見從前未透<lb/>
　此關縱有深心無可奈何耳因為子軰詳辨并以告<lb/>
　後之業醫者云<lb/>
<pb n="KR3e0096_WYG_001-26b"/>
成無已云凡厥若始得之手足便厥而不温者是隂經<lb/>
　受邪陽氣不足可用四逆湯温之若手足自熱而至<lb/>
　温從四逆而至厥者傳經之邪也四逆散生之必須<lb/>
　識此勿令誤也又當外症别之予嘗治一中年婦人<lb/>
　惡熱身熱而渴脉數細弱先厥後熱用温藥反劇後<lb/>
　以四逆散兼參术各半服之厥愈脉出洪大而痊<lb/>
　　按成所論隂經受邪及傳經之邪二厥一用四逆<lb/>
　　湯温治一用四逆散凉治已昭然若揭喻或未之<lb/>
<pb n="KR3e0096_WYG_001-27a"/>
　　見耳故列其案於此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0096_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續名醫類案卷一<lb/>
</p>
<p>
</p>
  </div>
</body>
</text>
</TEI>
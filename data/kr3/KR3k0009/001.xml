<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小名録卷上</head> <lb/>
    <p>
<pb n="KR3k0009_WYG_001-1a"/>
欽定四庫全書<lb/>
　小名録卷上<lb/>
　　　　　　　　　　　　唐　陸龜蒙　撰<lb/>
秦始皇二十六年兼并天下定郡三十六海内一統議<lb/>
　立號除諡法自稱始皇以一世二世至于千萬世三<lb/>
　十二年因奏鬼神圗書事曰亡秦者胡乃使蒙恬興<lb/>
　兵三十萬北築長城以偹胡三十七年始皇出逰丞<lb/>
　相李斯與少子胡亥從西至平原津始皇病七月崩<lb/>
<pb n="KR3k0009_WYG_001-1b"/>
　於沙丘丞相李斯立胡亥矯賜太子扶蘇死是為二<lb/>
　世趙髙殺之於望夷宫而立子嬰遂亡亡秦者胡於<lb/>
　斯驗矣<lb/>
漢吕后名娥姁<lb/>
武帝即位尊太后母臧兒為平原君<lb/>
成帝名驁元帝之子以宣帝之世生於甲觀畫堂號曰<lb/>
　世嫡皇孫皇帝愛之因曰太孫常置左右<lb/>
司馬相如字長卿父母名之曰犬子長好讀書學擊劔<lb/>
<pb n="KR3k0009_WYG_001-2a"/>
　慕藺相如乃更名<hi>魏志管輅别傳曰輅父為瑯琊郡佐輅時年十五瑯琊太守單子春</hi>
　<hi>欲見輅父遣造之子春曰此年少盛有才氣聼其言論似司馬犬子遊獵之詞</hi>
揚雄之子小字童烏九嵗與子雲論𤣥<lb/>
匡衡字稚圭少勤學家貧邑有大姓文不識家富墳籍<lb/>
　衡乃為客作而不求直主人恠問衡曰願得主人書<lb/>
　徧觀之主人感嘆遂給書衡能説詩時人語曰無說<lb/>
　詩匡鼎來匡説詩解人頥鼎衡小字也其畏服如此<lb/>
　<hi>顔師古曰鼎正也如春秋鼎盛之美</hi>
<pb n="KR3k0009_WYG_001-2b"/>
齊太倉令淳于公有罪當刑以無子為嘆少女緹縈感<lb/>
　激上書願沒入官婢以贖父刑天子憐其意為除肉<lb/>
　刑改定律令<lb/>
成帝建始三年京師相驚言大水至渭水虒上小女陳<lb/>
　持弓年九嵗走入横城門入未央宫尚方掖門殿門<lb/>
　門衞户者莫見至句盾禁中而覺得<lb/>
初武帝為太子時長公主欲以女配帝帝尚小長公主<lb/>
　指女問帝曰得阿嬌好不帝曰若得阿嬌作婦當以<lb/>
<pb n="KR3k0009_WYG_001-3a"/>
　金屋貯之公主大喜乃以配帝是曰陳后阿嬌小字<lb/>
　也<lb/>
東漢世祖諱秀字文叔初南頓君為濟陽令而世祖生<lb/>
　是嵗嘉禾生縣界大熟因名秀<hi>按此即小名也當時尚質長遂不更改耳</hi>
　故䜟言劉秀作天子世祖亦自負焉<lb/>
皇后郭氏真定人父昌真定恭王以女妻昌昌早終其<lb/>
　妻號曰郭主好禮節儉以王女之富手常操作女曰<lb/>
　聖通有寵生皇子彊以況為城門校尉封緜蠻侯況<lb/>
<pb n="KR3k0009_WYG_001-3b"/>
　皇后弟也賞賜甚厚京師號為金穴<lb/>
赤眉立劉盆子為天子初有說赤眉建立宗室以行誅<lb/>
　伐乃求得景王後七十餘人惟盆子最親盆子年十<lb/>
　五嵗被髮徒跣見衆人拜已恐怖欲啼盆子故武侯<lb/>
　前子王莽為家人赤眉過畧適盆子在赤眉中為劉<lb/>
　俠卿牧牛盆子既立猶朝夕拜俠卿俠卿為之跪後<lb/>
　祠景王扵北郊使盆子乗鮮車大馬軍中牧兒皆隨<lb/>
　車觀曰盆子在是中祠後復歸俠卿所時欲出從牧<lb/>
<pb n="KR3k0009_WYG_001-4a"/>
　兒戲侠卿怒止之樊崇等亦不復候視也<lb/>
班昭字惠姬曹世叔妻彪之女也大家集云父為陳留<lb/>
　長大家隨至作東征賦<lb/>
初大將軍梁商獻美人於順帝姓友字通期帝以歸商商不<lb/>
　敢留而出嫁之冀即遣客追盜通期還㑹商薨冀行服於<lb/>
　城西廬常與之居冀妻孫夀<hi>梁紀之甥也</hi>伺冀出即多從蒼頭<lb/>
　追通期歸治掠之因言當上書告之冀大恐頓首請於夀<lb/>
　母夀不得已而遂幽閉通期後冀復私召往來生子伯<lb/>
<pb n="KR3k0009_WYG_001-4b"/>
　玉匿不敢出夀知之使其子河南尹𦙍械友氏家冀<lb/>
　恐夀害伯玉常置複壁中至年十五冀被誅乃出夀<lb/>
　甚美而善為妖惑好為墜馬髻愁眉啼粧折腰步齲<lb/>
　齒笑性鉗忌能制冀冀不敢違冀愛監奴秦宫官至<lb/>
　太倉令得出入夀每往來屏侍者私語遂與宫通威<lb/>
　震百寮刺史二千石冀於洛陽城門内起甲第而夀<lb/>
　扵狭街起宅與冀相髙作隂陽殿連閣通房魚池釣<lb/>
　臺梁柱門戸皆銅沓紵漆青璅丹墀刻鏤為雲氣又<lb/>
<pb n="KR3k0009_WYG_001-5a"/>
　采土築山十里九坎以像二崤窮極妙麗金玉明珠<lb/>
　充牣其中冀與夀夜乗輦張羽蓋飾以金銀遊戱第<lb/>
　中賔客詣門不得通謁謝門者門者累千金冬十月<lb/>
　冀與夀及諸子相隨㳺獵諸苑中縱酒作倡樂冀畜<lb/>
　狗封襄邑侯夀為襄城君<lb/>
梁冀之誅太尉李固也郡縣承㫖殺固二子憲公季公<lb/>
　初並為長史聞固策免皆棄官歸固知禍將及乃命<lb/>
　二公將小子燮還鄉固女文姬涕泗曰李氏滅矣宻<lb/>
<pb n="KR3k0009_WYG_001-5b"/>
　與二公謀共逃宣言還亰師矣鄉人信之後二公果<lb/>
　受害王成者固之僕𨽻也文姬厚為其資以燮屬成<lb/>
　曰君執義於公家為日乆矣是以當危託君六尺之<lb/>
　孤若李氏復存君之名義齊扵程杵成迺義士乃将<lb/>
　燮走徐州變姓名為酒家僕賣卜於市㑹赦得免成<lb/>
　亦病卒燮厚塟之燮既歸文姬涕泣曰先公謇為漢<lb/>
　忠臣然梁氏暴虎今爾幸全血祀豈非天乎宜杜絶<lb/>
　衆人不然禍重至矣燮敬從卒以獲免燮學行才藝<lb/>
<pb n="KR3k0009_WYG_001-6a"/>
　亞固官至亰兆尹<lb/>
傅燮字南容性剛直不為權貴改節出為漢陽太守時<lb/>
　冀郡羌反進圍郡城胡騎數千在城外卯頭欲令燮<lb/>
　棄官歸鄉里燮子幹年十三亦曰願大人歸鄉里燮<lb/>
　慨然而嘆呼幹小字曰别誠汝知吾心耶聖達節次<lb/>
　守節伯夷不食周粟仲尼以為賢生亂世何處求生<lb/>
　汝其勉之魏太祖見幹年八嵗時甚竒之及為司空<lb/>
　召幹為尚書郎<lb/>
<pb n="KR3k0009_WYG_001-6b"/>
彭寵之叛家數有變恠堂上聞蝦蟇聲在火爐下鑿地<lb/>
　而求之不得卜筮多言兵從中起寵奴子宻等三人<lb/>
　謀刼寵是日寵齋便室晝卧三奴共縛寵從呼諸奴<lb/>
　婢以寵教責問便収縛各置空室中以寵聲呼其妻<lb/>
　妻入室見縛驚曰奴反耶捽妻頭擊頰趣為諸将軍<lb/>
　辦装兩奴将妻入取物一人守寵寵謂守奴曰若小<lb/>
　兒我素所愛也為宻所迫脅耳解我縛出閣則活矣<lb/>
　用女妻汝家中財物悉與汝小奴意欲解之而子宻<lb/>
<pb n="KR3k0009_WYG_001-7a"/>
　適至遂不解使妻縫縑囊解寵手令作教告城門令<lb/>
　子宻等出勿稽留書成斷寵及妻頭置囊中馳詣闕<lb/>
　封子宻為無義侯<lb/>
魏武帝曹操字孟徳一小名阿瞞故有曹瞞傳南陽許<lb/>
　攸字子遠少與袁紹及太祖善官渡之役攸諫紹勿<lb/>
　與太祖争紹不從乃往詣太祖紹破走及後得冀州<lb/>
　攸有功焉攸恃勲勞時與太祖相戱每在座席不自<lb/>
　限至呼太祖小名曰阿瞞卿不得我不得冀州太祖<lb/>
<pb n="KR3k0009_WYG_001-7b"/>
　笑曰汝言是也然内嫌之其後行出鄴東門攸顧左<lb/>
　右曰此家不得我則不得出入此門人有白太祖太<lb/>
　祖遂誅之<lb/>
驍騎將軍秦朗字元明新興人父宜祿為吕布使詣袁<lb/>
　術袁術妻以漢宗室女其妻杜氏下邳人布之圍關<lb/>
　侯屬請於太祖求杜氏為妻太祖疑其色及城䧟太<lb/>
　祖親見乃納之朗隨母蓄于公宫太祖甚愛之每座<lb/>
　席謂賔客曰豈有人愛假子如孤者乎歴文世無尤<lb/>
<pb n="KR3k0009_WYG_001-8a"/>
　明帝即位為驍騎將軍帝以為親愛每顧問之多呼<lb/>
　其小字曰阿鱗<hi>一本阿魚</hi>數蒙賞賜<lb/>
文德郭皇后少清慧父永竒之曰吾此女女中王遂以<lb/>
　女王為字早失二親遭難流離在銅鞮侯家太祖為<lb/>
　魏公時得入東宮文帝所愛<lb/>
美人姓薛名靈芸年十七容貌絶世時文帝選良家<lb/>
　子以入六宫靈芸别父母升車以玉唾壺承淚壺皆<lb/>
　紅色帝遣文車十乗以迎靈芸靈芸去京十里帝乗<lb/>
<pb n="KR3k0009_WYG_001-8b"/>
　雕玉之輦以望車徒之盛嗟曰昔言朝為行雲暮為<lb/>
　行雨今非雲非雨非朝非暮因易名為夜來夜來妙<lb/>
　於針工非夜來裁制帝不服也宫中號為針神<lb/>
關内侯鄭小同𤣥之孫也𤣥别傳曰𤣥有子為孔融吏<lb/>
　舉孝亷融之被圍往赴為賊害有遺腹子以丁卯月<lb/>
　生而𤣥以丁卯嵗生命之曰小同長遂名焉<lb/>
李通字文達江夏平春人也小字萬億勇冠三軍為太<lb/>
　祖所知卒諡剛侯<lb/>
<pb n="KR3k0009_WYG_001-9a"/>
臧霸字宣髙泰山人也聞黄巾起霸從陶謙擊破之拜<lb/>
　騎都尉遂收兵於青徐間與孫觀吳敦尹禮並聚衆<lb/>
　霸以兵助吕布布敗歸太祖太祖善之霸一名冦奴<lb/>
　孫觀名嬰子吳敦名黯奴尹禮名盧兒觀官至青州<lb/>
　刺史從征孫權為矢貫足力戰不顧<lb/>
曹爽之專政也其黨何晏鄧颺丁謐爽敬之言無不從<lb/>
　於時謗書謂臺中三狗二狗崖柴不可當一狗憑黠<lb/>
　作狙囊三狗謂何鄧丁黠爽小字其意言三狗皆欲<lb/>
<pb n="KR3k0009_WYG_001-9b"/>
　齧人者<lb/>
孫權末臨海羅陽縣有神自稱王表<hi>羅陽今之安國</hi>周旋民間<lb/>
　言語飲食與人無異然不見其形有一婢名紡績權<lb/>
　遣中書郎李崇齎輔國將軍羅陽王印綬迎表表隨<lb/>
　崇俱出所歴山川遣紡績與神相聞崇與表至權立<lb/>
　第舍扵蒼龍門外數使近臣齎酒往表說水旱小事<lb/>
　往往竒中<lb/>
後主孫皓字元宗一名彭祖字皓宗或云彭祖小字也<lb/>
<pb n="KR3k0009_WYG_001-10a"/>
蜀劉封者本羅侯冦氏之子長沙劉氏之甥也先主至<lb/>
　荆州未有繼嗣養為子年二十餘有武藝氣力過人<lb/>
　將兵與諸葛亮泝流西上所在戰克益州既定以封<lb/>
　為副中郎稍遷副將軍後與孟逹㑹兵上庸封與逹<lb/>
　忿争不和封奪逹鼓吹逹懼乃發表辭先主率所領<lb/>
　降扵魏文帝以逹為建武將軍平陽亭侯與徐晃共<lb/>
　襲封逹與封書曰足下與漢中王道路之人耳親非<lb/>
　骨肉而據權勢義托君臣而處上位征則有偏任之<lb/>
<pb n="KR3k0009_WYG_001-10b"/>
　威處則有副軍之號逺近所聞也自立阿斗已來<hi>阿斗</hi>
　<hi>後主禪小字</hi>有識之人相為寒心今足下棄父母為人後<lb/>
　非禮也知禍將至而留之非智也見正不廻從而疑<lb/>
　之非義也號為丈夫為此三者何所貴乎以足下之<lb/>
　才棄身來繼嗣羅侯不為背本也北面事君不為棄<lb/>
　舊也恐為亂以免亡不為徒行也封不從先主責封<lb/>
　侵陵諸葛亮勸除之扵是賜封死嘆曰恨不用孟子<lb/>
　度之言先主亦為流涕<hi>襄陽耆舊傳曰習竺字文暉為劉備治中與劉升在公安</hi>
<pb n="KR3k0009_WYG_001-11a"/>
　<hi>同硯席</hi>魏志載明帝破諸葛露布云劉備背恩自竄巴<lb/>
　蜀諸葛亮棄父母之國阿殘賊之黨神人被毒惡積<lb/>
　身滅亮外慕立孤之名而内貪專擅之實斗之兄弟<lb/>
　守空城而已<lb/>
晉愍懐太子名遹字熙祖惠帝長子聘王衍小女字惠風<lb/>
　其將廢也有童謡曰南風起兮吹白沙遥望魯國鬱<lb/>
　嵯峨千嵗髑髏生齒牙南風賈后小字也白晉行沙<lb/>
　門太子小字魯賈謐國言太子遭賈后與謐相危之<lb/>
<pb n="KR3k0009_WYG_001-11b"/>
　酷也<lb/>
齊獻王攸字大猷少岐嶷及長清和平易親賢好施愛經<lb/>
　籍能屬文善尺牘世推才望出武帝之右景帝無子<lb/>
　命攸為嗣及帝崩攸年十嵗哀動左右武帝踐阼時<lb/>
　朝廷草創攸惣統軍事撫寜内外莫不景附焉初文<lb/>
　帝甚寵攸每見輙撫床呼其小字曰此桃符座㡬為<lb/>
　太子者數矣及帝寢疾慮攸不安為武帝叙漢淮南<lb/>
　王魏陳思王故事而泣執手以授帝後為荀朂馮紞<lb/>
<pb n="KR3k0009_WYG_001-12a"/>
　所怨譛之大康三年乃下詔以攸為大司馬都督青<lb/>
　州諸軍侍中如故攸知朂等搆已憤然而薨每就人<lb/>
　借書必手刺其謬然後反之<hi>文明太后将崩謂武帝曰桃符性急汝宜私之</hi>
　<hi>矣</hi>
石崇字季倫勃海清河人苞之子生於青州故小字齊<lb/>
　奴苞六男崇是小子苞臨終分諸子財獨不及崇其<lb/>
　母為之言苞曰此兒雖小大能自得拜黄門累遷荆<lb/>
　州刺史刼商致富遷征虜將軍崇有别舘在河陽之<lb/>
<pb n="KR3k0009_WYG_001-12b"/>
　金谷園一名梓澤謟事賈謐與潘岳為二十四友有<lb/>
　水碓三十餘區蒼頭八百餘人崇有愛婢曰綠珠美<lb/>
　而工藝孫秀欲之使人求焉崇舘於白下方登清凉<lb/>
　觀臨清水使者以告崇出婢妾數十人以示皆蘊蘭<lb/>
　麝被羅縠曰任以擇使者曰君侯服御麗則麗矣然<lb/>
　受命取綠珠崇勃然曰綠珠不可得也使者再三崇<lb/>
　不許遂以告秀秀誅之崇復有愛婢名翔風魏末扵<lb/>
　胡市買得年始十嵗至二十遂有容色妙别玉聲觀<lb/>
<pb n="KR3k0009_WYG_001-13a"/>
　寶色石氏之富瑰寳皆殊方異國所得莫辨其處翔<lb/>
　風别之皆出人地崇艶麗者數千翔風以文詞擅愛<lb/>
　<hi>綠珠弟子宋褘國色善吹簫後入晉明帝宫中</hi>
王濬字士治𢎞農人也小字阿童為益州刺史時吳中<lb/>
　有童謡曰阿童復阿童衘刀浮渡江不畏岸上虎但<lb/>
　畏水中龍羊祜聞之乃表濬監益州加龍驤將軍竟<lb/>
　平吳謡言應矣<lb/>
賈充字公閭娶李氏名婉淑生二女一曰褒裕二曰筌<lb/>
<pb n="KR3k0009_WYG_001-13b"/>
　裕李氏父豐被誅李坐流徙充復娶陽城太守郭配<lb/>
　女槐妬忌甚李氏㑹赦得還帝特詔充置左右夫人<lb/>
　充謙不敢當其實畏槐也筌為齊王妃每號泣請充<lb/>
　省李氏竟不往充有兒名黎生再周充自外入乳母<lb/>
　抱在中庭兒見充喜笑充就憐之槐遥見謂充有私<lb/>
　乃殺乳母兒啼不飲他乳遂死槐亦終身無子<hi>郭氏一字</hi>
　<hi>玉璜</hi>
瑯琊恭王覲妃小字銅環生元帝先有䜟云銅馬入海<lb/>
<pb n="KR3k0009_WYG_001-14a"/>
　建業期後元帝果興於江左<lb/>
王戎字濬冲瑯琊臨沂人祖雄父渾阮籍素與渾友年<lb/>
　十五在郎舍籍每過渾俄頃輙去過視戎良乆方出<lb/>
　謂渾曰濬冲清賞非卿比與卿言不如共阿戎談鍾<lb/>
　士季目王安豐曰阿戎阿戎解人語<lb/>
阮咸字仲容性任誕不拘小節私姑家之貉婢姑徙居<lb/>
　初云留後乃携去咸時居䘮聞之借客驢追之連騎<lb/>
　而返獲議於時廢棄者乆之及孚之生也其姑取王<lb/>
<pb n="KR3k0009_WYG_001-14b"/>
　延夀魯靈光殿賦語曰胡人遥集於上楹乃字曰遥集<lb/>
　仲容每嘆曰我雖失三公然得遥集<lb/>
王凝之妻謝氏道韞安西将軍奕之女也初適凝之還<lb/>
　甚不恱叔父安曰王郎逸少子不惡汝何恨耶荅曰<lb/>
　一門叔父則有阿大中郎羣從兄弟復有封胡羯末<lb/>
　<hi>封胡羯末四小字</hi>不意天壤之中乃有王郎<lb/>
謝太傅安寒食内集兒女論文義俄而雪驟公欣然曰<lb/>
　白雪紛紛何所似兄子胡兒<hi>朗小字</hi>曰撒鹽空中差可<lb/>
<pb n="KR3k0009_WYG_001-15a"/>
　擬兄女道韞曰未若栁絮因風起公大笑樂<hi>朗字長度安次</hi>
　<hi>兄據子仕至東陽太守</hi>
謝胡兒語庾道季<hi>庾龢小字也亮之子晉丹陽尹中領軍</hi>諸人日暮欲就<lb/>
　卿談可堅城壘庾曰若文度<hi>王坦之字</hi>來我以偏師待之<lb/>
　康伯<hi>韓</hi>來濟河焚舟矣胡兒作著作郎當作王堪傳<lb/>
　不諳堪乃諮太傅太傅答曰世曹<hi>堪字</hi>亦被遇堪烈之<lb/>
　子阮千里姨兄弟潘安仁中表安仁所謂子親伊姑<lb/>
　我父惟舅是許元婿<lb/>
<pb n="KR3k0009_WYG_001-15b"/>
謝公因諸子集聚問毛詩何句最佳遏稱曰昔我往矣<lb/>
　楊栁依依今我來思雨雪霏霏公曰訏謨定命逺猷<lb/>
　辰告此句偏有騷人深致<hi>遏𤣥小字</hi>遏年少時好著紫羅<lb/>
　香囊垂裏子叔父患之而不欲傷其意乃譎與棋賭<lb/>
　賭得乃燒之<lb/>
桓宣武作徐州時謝奕為晉陵太守與桓嘯咏無異常日<lb/>
　及桓遷荆州時面晤之間意氣甚篤奕弗之疑唯謝<lb/>
　虎子<hi>據小字奕之弟</hi>婦王<hi>據取太原王輻女名經</hi>悟其㫖每曰桓荆州<lb/>
<pb n="KR3k0009_WYG_001-16a"/>
　用意殊異必與晋陵俱西矣俄而引奕為司馬奕在<lb/>
　温座席岸幘嘯詠宣武曰我方外司馬<lb/>
謝虎子<hi>據</hi>嘗上屋熏鼠胡兒既無由知父為此事<lb/>
　聞人道癡人有作此者戲笑之時道此非復一過<lb/>
　太傅既了已之不知因其言次語胡兒曰世人以<lb/>
　此謗中郎亦言我共作此<hi>中郎據也章仲反按世有兄弟三人則謂第二</hi>
　<hi>者為中今謝昆弟有六而以據為中郎未可解</hi>胡兒懊熱一月日閉齋不<lb/>
　出太傅虛託引已之過以相開悟可謂徳教矣<hi>按末</hi>
<pb n="KR3k0009_WYG_001-16b"/>
　<hi>用贊語極</hi>
桓冲字幼子彛之子温諸弟中最淹識有武幹温甚器<lb/>
　之初彛亡弟兄並小家貧母患須羊以解無由得之<lb/>
　温乃以冲為質羊主甚富言不欲為質幸為養買德郎<lb/>
　<hi>冲小字</hi>及冲為江州出射羊主於射堂邊㸔冲識之謂<lb/>
　曰我買徳也遂厚報之冲性儉素常浴後其妻送以新衣<lb/>
　冲怒促持去其妻曰衣不經新何緣得故冲笑而服<lb/>
　之<lb/>
<pb n="KR3k0009_WYG_001-17a"/>
桓𤣥字敬道大司馬温孽子其母馬氏嘗與同軰夜坐<lb/>
　月下見流星墜銅盆中如二寸火珠冏然明淨競以<lb/>
　瓢接取獨馬氏得而吞之若有感遂娠及生𤣥有光<lb/>
　照室占者曰此兒生有竒輝宜字為天宣武嫌其三<lb/>
　文復字為神靈寳猶復同三既嘆重前却减神一字<lb/>
　名靈寳𤣥南郡被召作洗馬泊船荻渚王大<hi>王大忱小字也</hi>
　服散已小醉往看桓𤣥為設酒<hi>或云忱字佛大</hi>王不能冷飲顧<lb/>
　左右令温酒來𤣥以手巾掩淚王求去因謂王曰犯<lb/>
<pb n="KR3k0009_WYG_001-17b"/>
　我家諱何預卿事王嘆曰靈寳故自逹<hi>語林日𤣥不立忌日止立</hi>
　<hi>忌時其逹而不拘皆此類也</hi>桓循少為𤣥所侮每言論常鄙薄之<lb/>
　循深以為憾及𤣥將簒循請於母庾夫人計襲𤣥庾<lb/>
　曰靈寳視我如骨肉忍相圗耶循乃止<hi>循小字阿厓</hi>
劉毅字希樂彭城人破桓𤣥以功授都督淮南五郡軍<lb/>
　事豫州刺史封南平郡開國公都督宣城軍事初桓<lb/>
　𤣥在南州起齋悉畫盤龍號盤龍齋毅小字盤龍至<lb/>
　是居焉<lb/>
<pb n="KR3k0009_WYG_001-18a"/>
桓石虔小字鎮惡豁之子有材幹趫㨗絶倫從父在荆<lb/>
　州於獵圍中有猛獸被箭而伏諸督將素知其勇戱<lb/>
　令拔箭獸跳石虔亦跳髙於獸獸伏復拔一箭以歸<lb/>
　有患瘧者呼石䖍來疾者多愈<hi>虔年十八九未被舉童幹常呼為鎮惡郎</hi>
禇爽字茂𢎞河南人太傅裒之孫祕書監歆之子太傅<lb/>
　謝安見其少嘆曰若期生<hi>爽小字</hi>不佳我不復論事及<lb/>
　長果俊邁有風氣好老子當世榮譽弗之屑也唯與<lb/>
　殷仲謀交善遷中書郎義興太守<lb/>
<pb n="KR3k0009_WYG_001-18b"/>
王忱字元達坦之子王恭隨父藴在㑹稽王大<hi>忱小字</hi>都<lb/>
　來拜墓恭暫往墓下看之二人素善遂十餘日方還<lb/>
　父問何故多日對曰與阿大語蟬連不得歸因語之<lb/>
　曰恐非爾之友中乖愛好後為王緒所間終成怨隙<lb/>
　果如其言<lb/>
司馬太傅為二王題目曰孝伯亭亭直上阿大羅羅清<lb/>
　疎王恭始與建武甚有情後遇袁恱之閭遂致疑隙<lb/>
　然每有興㑹故有相思時恭常行散至京口射堂于<lb/>
<pb n="KR3k0009_WYG_001-19a"/>
　時清露晨流新桐初發王因嘆曰王大故自濯濯王<lb/>
　恭從㑹稽還王大看之見其坐六尺簟因語恭曰東<lb/>
　來故應有此物可以一領與我恭無言及王大去後<lb/>
　舉所坐簟送之既無餘席便坐薦上大後聞甚驚曰<lb/>
　吾本謂卿多故求取對曰大人不悉恭恭作人無長<lb/>
　物<lb/>
王澄字平子髙風不羣曠逹獨傲每聞玠談名理輙絶<lb/>
　倒人曰衛玠談道平子三倒後王敦為大將軍鎮豫<lb/>
<pb n="KR3k0009_WYG_001-19b"/>
　章玠避亂投敦與之談彌日信宿敦曰昔王輔嗣吐<lb/>
　金聲於中朝此子復玉振於江表微言之緒絶而復<lb/>
　續不悟永嘉之末復聞正始之音阿平<hi>澄小字</hi>若在當<lb/>
　復絶倒矣<lb/>
王衍嘗為天下人士題目曰阿平第一子嵩<hi>庾敳</hi>第二處<lb/>
　仲宜第三<hi>王敦</hi>王孝伯<hi>恭字</hi>問王大曰阮籍何如司馬相<lb/>
　如王大曰阮籍胷中壘塊故須酒澆之王佛大笑曰<lb/>
　三日不飲酒便覺形神不復相親<lb/>
<pb n="KR3k0009_WYG_001-20a"/>
謝遏夏日常仰卧謝公清晨卒來不暇着衣跣出房外<lb/>
　躡履問訊公曰汝可謂前倨後恭也謝太傅未冠時<lb/>
　始出詣王長史濛與清談良乆去後苟子<hi>王脩小字</hi>問曰<lb/>
　向客何如尊長史曰向客亹亹風采逼人<hi>脩字敬仁濛之子</hi>
許掾少時人以比王茍子許大不平後因會稽西寺講<lb/>
　王理遂屈僧意在瓦官寺中王茍子來與共語使者<lb/>
　唱禮便謂王曰聖人有情否王曰無重問聖人如柱<lb/>
　耶王曰如籌算耳雖無情運之者有情意曰誰運聖<lb/>
<pb n="KR3k0009_WYG_001-20b"/>
　人也茍子不得荅而去<lb/>
庾統字長仁衞將軍懌之子也少有令名仕至潯陽太<lb/>
　守簡文目庾赤玉省率除理謝仁祖常云庾赤玉胷<lb/>
　中無宿物<hi>統小字赤玉</hi>王坦之弱冠與郗超俱有重名時<lb/>
　人為之語曰盛徳絶倫郗嘉賔江東獨歩王文度嘉<lb/>
　賓超小字<hi>超字景興髙平人司空愔之子</hi>超少有才氣超世邁俗常<lb/>
　檢語曰大才槃槃謝家安盛徳日新郗嘉賔桓公語<lb/>
　曰嘉賔阿源<hi>殷浩字巨源小字阿源</hi>有徳有言向使便作令僕<lb/>
<pb n="KR3k0009_WYG_001-21a"/>
　足以儀刑百揆朝廷用違其才耳嘉賔欽崇釋道安<lb/>
　徳問餉米千斛修書累紙意寄殷勤道安答云損米<lb/>
　彌覺有待之為煩<lb/>
郗嘉賔書與袁虎<hi>寵小字</hi>戴安道謝居士云恒任之風當<lb/>
　有所引耳以無常以此激之<lb/>
范啟與嘉賔書曰子敬舉體無饒縱掇皮無餘潤郗答<lb/>
　曰舉體無餘潤何如舉體非真也范性矜假多煩嘲<lb/>
　之郗融小字倉融即嘉賔弟也郗司空拜北府<hi>舊徐督以</hi>
<pb n="KR3k0009_WYG_001-21b"/>
　<hi>束為稱晋氏南遷徐州刺史王舒加北中郎將北府之號自此起</hi>王黄門<hi>徽之字子猷</hi>詣<lb/>
　郗門拜云應變將畧非其所長驟詠之不已郗倉謂嘉<lb/>
　賔曰公今拜子猷言殊不遜深不可容嘉賔曰此是<lb/>
　陳夀作諸葛亮評人以汝家比武侯復何所言<lb/>
王臨之字仲産僕射彪之子位至東城太守王右軍曰<lb/>
　我家阿林<hi>臨之小字</hi>清章太出<lb/>
郗恢字道𦙍小字阿乞王子猷詣郗雍州郗在内見有<lb/>
　[翕*毛]㲪云阿乞那得物勅左右送還家郗出覔之曰向<lb/>
<pb n="KR3k0009_WYG_001-22a"/>
　有大力者負之而趨郗無忤色<lb/>
王胡之子循齡清約以風操自居才器率衆舉有秀悟<lb/>
　小字阿齡謝太傅語劉長卿曰阿齡於此事欲大屬<lb/>
　劉曰亦名士之髙操者也<lb/>
王藴恭之父也小字阿興世稱苟子秀出阿興清和<lb/>
王珣字元琳小字法䕶一云阿瓜謝公領中書監王東<lb/>
　亭有事應同上省王後至坐促王謝雖不通太傅猶<lb/>
　歛膝容之王神意甚閒暢謝公傾目還謂劉夫人<hi>安娶</hi>
<pb n="KR3k0009_WYG_001-22b"/>
　<hi>沛國劉躭女字安國真長之妹</hi>曰向見王瓜故自未易有雖不相關<lb/>
　正自使人不能已王珉字季琰珣之弟子小字僧珍<lb/>
　有才藝善行書名出凡流故有語曰僧珍難為兄法<lb/>
　䕶難為弟累遷侍中中書令王大為吏部嘗為選草<lb/>
　臨當奏王僧珍來即出視之僧珍得便以己意改所<lb/>
　選者近半主人甚以為佳即冩更奏<lb/>
僧珍謝車騎𤣥共集王小奴許小奴<hi>小奴小字</hi>僧珍舉酒勸<lb/>
　謝云奉使君一觴<hi>言曽為徐州故云使君</hi>謝曰可爾僧珍勃然<lb/>
<pb n="KR3k0009_WYG_001-23a"/>
　起作色曰汝故吳興溪中釣碣耳何敢侜張<hi>𤣥叔父曽在吳</hi>
　<hi>興𤣥少時從之逰王珉故云</hi>謝徐撫掌而笑曰衛君珎殊不肅省<lb/>
　乃凌上國<lb/>
提婆初至<hi>僧伽提婆罽賔國人姓瞿曇氏</hi>為王東亭第講阿毗曇<hi>晋言無此</hi>
　<hi>法也</hi>始發講才半僧珍便云都已曉即於坐分數四有<lb/>
　意道人便就餘屋自講講竟東亭珣問法門道人曰<lb/>
　弟子都來未解阿珍那得已講所得云何尤狙也<hi>尤狙</hi>
　<hi>不可解</hi>
<pb n="KR3k0009_WYG_001-23b"/>
吳孫權步夫人臨淮隂淮隂以美麗得幸生二女長曰<lb/>
　魯班字虎前配周瑜子循後配全琮少曰魯育字小<lb/>
　虎前配朱據後配劉纂<lb/>
孫休字子烈權第六子即位立子[雨/單]為太子乃下詔曰<lb/>
　人之有名以相紀别長為作字憚其名矣禮名子欲<lb/>
　令難犯易避今為四男作名字太子名[雨/單]<hi>音如湖水灣瀬之灣</hi>
　字<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音如迅令之迅</hi>次名<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>音如兕/輗之兕</hi>字<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>/首之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>次名壾<hi>音如</hi>
　<hi>草葾之□</hi>字昷<hi>音如舉/物之舉</hi>次名<graphic n="KR2591" url="https://raw.githubusercontent.com/kanripo/KR-Gaiji/master/images/KR2591.png" mimeType="image/png"/>
                    <hi>音如裒寛/大之裒</hi>字焚<hi>音如擁特有所之特</hi>
<pb n="KR3k0009_WYG_001-24a"/>
　此都不與世所用同故鈔舊文今造此字既不相配<lb/>
　又字但一庶易避也普告天下咸使聞知<hi>此名之竒恠故附于</hi>
　<hi>此</hi>
孫亮字子明權少子權薨即尊號亮有愛姬四人皆振<lb/>
　古絶倫一名朝姝二名麗居三名潔華四名洛寳又<lb/>
　作綠琉璃屏風甚薄而徹每月下清夜舒之使四姬<lb/>
　坐屏風内而外望之如無隔唯氣不通耳為四姬合<lb/>
　四氣香皆異國所出香氣在衣厯年彌盛百濯不歇<lb/>
<pb n="KR3k0009_WYG_001-24b"/>
　因名百濯香聞曰大畧全是故未嘗有精覈耳<lb/>
王恬字敬豫小字阿螭少好武不為文公所重丞相每<lb/>
　見長豫<hi>恱字</hi>則喜見敬豫則瞋阿螭璽為中興第一謝<lb/>
　公嘗與謝萬共出西過吳阿欲相與萃王恬所<hi>恬時為吳</hi>
　<hi>郡</hi>太傅曰恐汝不必酬汝意不足爾萬猶苦要太傅<lb/>
　堅不廻萬獨往坐少時王便入内謝殊有忻色以為<lb/>
　厚待已良乆乃沐頭散髪而出亦不坐仍據胡牀在<lb/>
　中庭晒頭神氣傲邁無相酬對意萬於是乃還未至<lb/>
<pb n="KR3k0009_WYG_001-25a"/>
　船乃逆太傅曰阿螭不作璽<lb/>
王彭之字安夀小字虎㹠彪之字叔武小字虎犢皆彬<lb/>
　之子彪之年二十鬢皓白時人號為生白髪為會稽<lb/>
　内史豪右歛手是時桓温廢海西公百寮莫知所為<lb/>
　彪之謂温曰取霍光傳來禮度儀注定於須㬰歎曰<lb/>
　元彪不當如是也<lb/>
王右軍在南丞相與書每嘆子姪不令云虎㹠虎犢還<lb/>
　其所知<lb/>
<pb n="KR3k0009_WYG_001-25b"/>
王司州<hi>胡之</hi>嘗乘雪往王螭許司州言氣有小相忤逆於<lb/>
　螭螭便作色不怡司州覺惡便舉牀就之持其臂曰<lb/>
　汝詎復與兄老計也螭撥其手曰冷如鬼手强來捉<lb/>
　人臂<lb/>
王文度弟阿智<hi>王度之小字</hi>不翅年長而無人與婚孫興公<lb/>
　有一女小字阿桓亦僻錯又無嫁娶禮綽因詣文度<lb/>
　求見阿智既見便揚言此定可殊不如所傳那至今<lb/>
　未婚我有一女但吾寒士不宜與卿計文度欣然而<lb/>
<pb n="KR3k0009_WYG_001-26a"/>
　啟藍田述<hi>述文度父名也</hi>驚喜成婚女之頑嚚更過阿智文<lb/>
　度為桓公長史桓為兒求王女王許諾咨藍田既還<lb/>
　藍田愛念文度雖長大猶抱膝上文度因言之述大<lb/>
　怒排文度下膝曰兵那可嫁女與之文度還報云家<lb/>
　中得婚處桓曰吾知矣此尊府君不肯耳後桓女遂<lb/>
　嫁文度兒王氏譜坦之子愷娶桓第二女女字伯子<lb/>
　愷仕至丹陽尹<lb/>
庾翼字稚恭為荆州臨終自表以子園客<hi>庾𤣥之字仲直小字</hi>自<lb/>
<pb n="KR3k0009_WYG_001-26b"/>
　代朝廷慮其不從命未知所為乃共議桓溫劉恢曰<lb/>
　使伊去必能克定荆州恐不可復制後果如恢言<lb/>
桓伊字叔夏譙國銍人父景䕶將軍伊少有才藝善音<lb/>
　律為劉恢王濛所知有蔡邕柯亭笛常自吹之王徽<lb/>
　之赴召亰師泊舟於青溪側伊素不與徽之相識伊<lb/>
　於岸上過船中客稱伊小字曰桓王也徽之使人謂<lb/>
　伊曰聞君善吹笛試為我一奏伊時貴顯素聞徽之<lb/>
　名便下車踞胡床作三調弄上車便去主客不交一<lb/>
<pb n="KR3k0009_WYG_001-27a"/>
　言一云字子野也桓公問子野謝安石知萬石必敗<lb/>
　何以不諫子野曰固當出於相難桓作色曰萬石橈<lb/>
　弱凡才有何顔難犯<hi>桓野每聞清歌輙喚奈何謝公聞之曰子野可謂一往有深情</hi>
桓嗣字祖恭冲之子也小字豹奴人或謂之桓豹奴是<lb/>
　王丹陽<hi>王混</hi>外甥形似其舅桓甚諱之宣武云不恒似<lb/>
　時似耳恒似是形時似是神桓愈不恱<lb/>
桓允素輕桓崖<hi>桓修小字</hi>家在亰下有好桃𤣥連就之遂得<lb/>
　佳者𤣥與殷仲文書曰徳之休明肅慎貢其楛矢如<lb/>
<pb n="KR3k0009_WYG_001-27b"/>
　其不爾籬壁間物亦不可得<lb/>
陶範字道則侃第十九子諸子中最知名王脩齡嘗在<lb/>
　東甚貧乏陶胡奴<hi>範小字</hi>為烏程令送一舟米遺之却<lb/>
　不肯取直答語王脩齡若饑自當就謝仁祖索不須<lb/>
　陶胡奴米<lb/>
袁宏始作東征賦都不道陶公胡奴誘之狭室中臨以<lb/>
　白刄曰先公勲業如是君作東征賦云何相忽畧宏<lb/>
　窘蹇無計便云我曽大道何以云無因語曰精金百<lb/>
<pb n="KR3k0009_WYG_001-28a"/>
　鍊在割能斷功則治民職思靖亂長沙之勲為史所<lb/>
　讃<lb/>
江敳字仲愷濟陽人父彪僕射敳歴黄門侍郎御驃騎<lb/>
　諮議王恭請盧奴<hi>敳小字</hi>為長史晨往詣江江猶在帳<lb/>
　中王坐不敢即言良乆乃得及江不應直呼人取酒<lb/>
　自飲一椀又不與王王且笑且言<lb/>
後趙石季龍殺勒子𢎞僣位大饗羣臣於太武殿佛圖<lb/>
　澄吟曰殿乎殿乎棘子成林將壊人衣季龍令發殿<lb/>
<pb n="KR3k0009_WYG_001-28b"/>
　石下視之有棘生焉諸石後為冉閔滅畧盡閔小字<lb/>
　棘奴<lb/>
石季龍立子邃為太子邃字大淵少而雄慧帝深愛之<lb/>
　及為嗣每顧左右曰馬家父子兄弟自為殘滅若其<lb/>
　不然吾豈有今日如我當有殺阿䥫理乎䥫邃小字<lb/>
　及邃總百揆荒躭酒色驕恣無道不堪儲嗣乃廢為<lb/>
　庶人䆳及張妃男女共六人其夜賜死合一棺埋之<lb/>
前燕慕容冲初苻堅之滅慕容暐冲妹為清河公主年<lb/>
<pb n="KR3k0009_WYG_001-29a"/>
　十四有殊色堅納之冲年十二有龍陽之姿堅又幸<lb/>
　之長安歌曰一雌復一雄雙飛入紫宫咸懼為亂王<lb/>
　猛切諫乃出冲長安又謡曰鳯凰鳯凰止阿房堅曰<lb/>
　鳯凰非梧桐不棲非竹實不食乃各植數千株於阿<lb/>
　房以待之冲小字鳯凰是終為堅賊入止阿房後冲<lb/>
　進攻長安堅登城責之曰爾軰羣奴止可牧牛羊何<lb/>
　為送死冲曰既厭奴苦取爾見代冲竟僣位於阿房<lb/>
　前<lb/>
<pb n="KR3k0009_WYG_001-29b"/>
秦苻生之嗣偽位酷暴夜對侍婢曰阿法<hi>清河王小字</hi>兄弟<lb/>
　亦不可信明當除之是夜清河王苻法夢神人告之<lb/>
　曰旦將禍集汝門先覺者可以免之寤而心悸㑹婢<lb/>
　來告乃率壯士數百人潜入雲龍門苻堅率麾下鼓<lb/>
　譟生猶昏睡堅衆既至引置之别堂廢之為越王俄<lb/>
　而殺之苻堅字永固一字文玉小字肩頭祖洪父雄<lb/>
　伯父㨗西入關夢天神使者赤冠朱衣拜肩頭為龍<lb/>
　驤將軍㨗因為壇於曲沃以授之㨗泣謂堅曰汝祖<lb/>
<pb n="KR3k0009_WYG_001-30a"/>
　昔受此號汝為神明所授可不勉歟苻生既殘虐無<lb/>
　度堅殺之遂僣號秦王<lb/>
後凉吕纂字永緒光庶子殺光長子紹僣即尊號有若<lb/>
　畨太守吕超擅伐鮮卑思盤纂見超曰胡奴卿恃兄<lb/>
　弟恒欲欺吾耶要當腰斬然後天下定超頓首謝曰<lb/>
　不敢纂引超及諸州臣燕扵内殿吕隆屢勸纂酒遂<lb/>
　至昏醉超取劍擊之洞胸奔於宣徳堂将軍魏益多<lb/>
　人斬纂首以狗初纂與沙門羅什棋殺什曰必殺爾<lb/>
<pb n="KR3k0009_WYG_001-30b"/>
　乃止答曰爾難殺我我則必殺爾也于是纂竟被殺<lb/>
　其言驗矣<lb/>
涼天水太守史稷暴疾而死五旬乃蘇云見凉光殿中<lb/>
　皆生白瓜至秦使梁熈至熈小字白苽西凉武超王<lb/>
　李暠字𤣥盛小字長生後立歆字士業𤣥盛夢為凉<lb/>
　公領凉州牧代沮渠為蒙遜所殺士業之未敗也燉<lb/>
　煌父老令狐熾家見白頭翁衣祫識曰南風動吹長<lb/>
　木胡桐推木中轂言訖不見士業小字桐推至是乃<lb/>
<pb n="KR3k0009_WYG_001-31a"/>
　亡<lb/>
後燕慕容農字厚小字頴慧垂第三子也年九嵗問太<lb/>
　史黄紭曰俗稱參辰相見萬人相食各自一宿何為<lb/>
　如是紭曰昔髙辛氏有二子長曰伯閼主辰次曰實<lb/>
　沉主參日尋干戈自相征討後帝不臧使伯閼主辰<lb/>
　實沉主參别而離之相見則爭故代傳言然農曰天<lb/>
　有定宿以人甄之而成憎愛二子之前參辰云何紭<lb/>
　不能對埀深竒之<lb/>
<pb n="KR3k0009_WYG_001-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小名錄卷上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金樓子目録</head> <lb/>
    <p>
<pb n="KR3j0012_WYG_000-1a"/>
欽定四庫全書　　　　　子部十<lb/>
　提要<lb/>
　　金樓子六卷　　　　　雜家類一<hi>雜學之屬</hi>
　　　　<hi>臣</hi>等謹案金樓子六卷梁孝元皇帝撰梁書<lb/>
　　　　本紀稱帝博總郡書著述詞章多行于世其<lb/>
　　　　在藩時嘗自號金樓子因以名書隋書經籍<lb/>
　　　　志唐書宋史藝文志俱載其目為二十卷晁<lb/>
　　　　公武讀書志謂其書十五篇是宋代尚無闕<lb/>
<pb n="KR3j0012_WYG_000-1b"/>
　　　　佚至宋濂諸子辨胡應麟九流緒論所列子<lb/>
　　　　部皆不及是書知明初漸已湮没明季遂竟<lb/>
　　　　㪚亡故馬驌撰繹史徵採最博亦自謂未見<lb/>
　　　　傳本僅從他書摭録數條也今檢永樂大典<lb/>
　　　　各韻尚頗載其遺文核其所據乃元至正間<lb/>
　　　　刋本勘驗序目均為完備惟所列僅十四篇<lb/>
　　　　與晁公武十五篇之數不合其二南五霸一篇<lb/>
　　　　與説蕃篇文多複見或傳刻者亂其目而反<lb/>
<pb n="KR3j0012_WYG_000-2a"/>
　　　　佚其本篇歟又永樂大典詮次無法割裂破<lb/>
　　　　碎有非一篇而誤合者有割綴别卷而本篇<lb/>
　　　　反遺之者其篇端序述亦惟戒子后妃㨗對<lb/>
　　　　志怪四篇尚存餘皆脱逸然中間興王戒子<lb/>
　　　　聚書説蕃立言著書㨗對志怪八萹皆首尾<lb/>
　　　　完整其他文雖攙亂而幸其標目分明尚可<lb/>
　　　　排比成帙謹詳加裒綴叅考互訂釐為六卷<lb/>
　　　　其書於古今聞見事迹治忽貞邪咸為苞載<lb/>
<pb n="KR3j0012_WYG_000-2b"/>
　　　　附以議論勸戒兼資葢亦襍家之流而當時<lb/>
　　　　周秦異書未盡亡佚其所徵引如許由之父<lb/>
　　　　名耳兄弟七人十九而隠成湯凡有七號之<lb/>
　　　　類皆史外軼聞他書未見又立言聚書著書<lb/>
　　　　諸篇自表其撰述之勤所紀典藉源流亦可<lb/>
　　　　補諸書所未備惟永明以後艶語盛行此書<lb/>
　　　　亦文格綺靡不出彼時風氣其故為古奥如<lb/>
　　　　紀始安王遙光一節句讀難施又成變體至<lb/>
<pb n="KR3j0012_WYG_000-3a"/>
　　　　於自稱五百年運余何敢讓儼然上比孔子<lb/>
　　　　尤為不經是則瑕瑜不掩固不必曲為諱爾<lb/>
　　　　乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0012_WYG_000-4a"/>
金樓子原序<lb/>
先生曰余扵天下為不賤焉竊念臧文仲既歿其言立<lb/>
扵世曹子桓云立徳著書可以不朽杜元凱言徳者非<lb/>
所企及立言或可庶㡬故户牖懸刀筆而有述作之志<lb/>
矣常笑淮南之假手每蚩不韋之託<hi>原缺一字</hi>由年在志學<lb/>
躬自搜纂以為一家之言粤以凡庸早賜茅社祚土瀟<lb/>
湘搴帷抰服早攝神州晩居外相文案盈前書幌未輟<lb/>
俾夜作晝勤亦至矣其間屢事𤣥言亟登講肆外陳玉<lb/>
<pb n="KR3j0012_WYG_000-4b"/>
鉉之文内宏金疊<hi>案疊疑罍</hi>之典從乎華隂之市廢乎昌言<lb/>
之説其事一也六戒多務千乗糺紛夕望湯池觀仰月<lb/>
之勢朝瞻羙氣眺非煙之色替扵筆削其事二也復有<lb/>
西園秋月岸幘舉柸左海春朝連章離翰雖有欣乎寸<lb/>
錦而久棄扵尺璧其事三也而體多羸病心氣頻動卧<lb/>
治終日睢陽得善政之聲足不跨鞍聊城有却兵之術<lb/>
吾不解一也常貴無為每嗤有待閒齋寂寞對林泉而<lb/>
握談柄虛宇遼曠玩魚鳥而拂叢蓍愛靜心彰乎此矣<lb/>
<pb n="KR3j0012_WYG_000-5a"/>
而候騎交馳仍麾白羽之扇兵車未息還控蒼兕之軍<lb/>
此吾不解二也有三廢學二不解而著書不息何哉若<lb/>
非隱淪之愚谷是謂髙陽之狂生者也竊重管夷吾之<lb/>
雅談諸葛孔眀之宏論足以言人世足以陳政術竊有<lb/>
慕焉老氏有言知我者希則我者貴矣有是哉有是哉<lb/>
裴㡬原劉嗣芳蕭光侯張簡憲余之知己也伯牙之琴<lb/>
嗟緑綺之長廢巨卿之驥驅白馬其安歸昔為爼豆之<lb/>
人今成介胄之士智小謀大功名其安在哉盖以金樓<lb/>
<pb n="KR3j0012_WYG_000-5b"/>
子為文也氣不遂文文常使氣材不值運必欲師心霞<lb/>
間得語莫非撫臆松石能言必解其趣風雲元感儻獲<lb/>
見知今纂開闢已来至乎耳目所接即以先生為號名<lb/>
曰金樓子盖士安之元晏稚川之抱朴者焉<lb/>
<pb n="KR3j0012_WYG_000-6a"/>
欽定四庫全書<lb/>
　金樓子目録<lb/>
　　梁元帝自序一篇<lb/>
　　金樓子十五篇<hi>内二南五霸篇有録無書</hi>
　　　興王篇一<lb/>
　　　箴戒篇二<lb/>
　　　后妃篇三<lb/>
　　　終制篇四<lb/>
<pb n="KR3j0012_WYG_000-6b"/>
　　　戒子篇五<lb/>
　　　聚書篇六<lb/>
　　　二南五覇篇七<lb/>
　　　説蕃篇八<lb/>
　　　立言篇九上<lb/>
　　　立言篇九下<lb/>
　　　著書篇十<lb/>
　　　㨗對篇十一<lb/>
<pb n="KR3j0012_WYG_000-7a"/>
　　　志怪篇十二<lb/>
　　　雜記篇十三上<lb/>
　　　雜記篇十三下<lb/>
　　　自序篇十四<lb/>
</p>
<p>
</p>
  </div>
</body>
</text>
</TEI>
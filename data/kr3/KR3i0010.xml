<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>墨譜法式卷上</head> <lb/>
    <p>
<pb n="KR3i0010_WYG_001-1a"/>
欽定四庫全書<lb/>
　墨譜法式卷上<lb/>
　　　　　　　　　　　　宋　李孝美　撰<lb/>
　　圗<lb/>
　　　採松<lb/>
　　　造窰<lb/>
　　　發火<lb/>
　　　取煤<lb/>
<pb n="KR3i0010_WYG_001-1b"/>
　　　和製<lb/>
　　　入灰<lb/>
　　　出灰<lb/>
　　　磨試<lb/>
<pb n="KR3i0010_WYG_001-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_001-2b"/>
　　採松<lb/>
右採松之肥潤者截作小枝削去簽刺懼其先成白灰<lb/>
隨烟而入則煤不醇美<lb/>
<pb n="KR3i0010_WYG_001-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_001-3b"/>
　　造窰<lb/>
右造窰用板各長九尺闊尺餘每兩板對倚相次全用<lb/>
泥封合窰梢一角為突<hi>蓋以髙下角突大小約二寸徑合如窰病燃火有碍及出烟不</hi>
<hi>快即開突斟酌修治事訖復閉之</hi>窰心地面上亦有出氣眼<hi>直通突外以備出氣</hi>
其窰至十二步陡低一邊留取煤小門一邊用石板對<lb/>
倚為巷至六步為大巷又漸小一步為拍巷又五步節<lb/>
次低小為小巷又半步為燕口<hi>只開二寸髙五寸</hi>大堂下安臺<lb/>
臺下鑿兩小池<hi>一池以備積灰一池以浸小掃箒以備掃灰</hi>
<pb n="KR3i0010_WYG_001-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_001-4b"/>
　　發火<lb/>
　　　發火要活不用多然然死灰多則墨不黑也庭<lb/>
　　　珪墨所以妙正縁此此造法第一闗也大韶云<lb/>
　　　造墨何須火力堅火微烟重自然姸<lb/>
右窰相並三四眼留一二眼為減火每以松三兩枝細<lb/>
細發火候及六七分將殘者於别眼然之應有灰落即<lb/>
以濕箒掃入池中無使揚也<hi>别眼皆取常煤</hi>
<pb n="KR3i0010_WYG_001-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_001-5b"/>
　　取煤<lb/>
　　　煤貴陳宿隔旬日尤佳又一種栢煤出終南蒲<lb/>
　　　大韶多用之李欣父子用之尤妙栢煤薄取最<lb/>
　　　不易<lb/>
右燒煤自發火止於十日不候窰冷令人開巷邉小門<lb/>
而入以扇子取分前後中為三等唯後者最優<hi>墨苑云突之末</hi>
<hi>者為上</hi>中者次前者又其次故窰梢懸板者謂之茸頭揉<lb/>
殺即名珠子他無以加也<lb/>
<pb n="KR3i0010_WYG_001-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_001-6b"/>
　　和製<lb/>
　　　入膠水等分復用真煙發之遲二日入套板俟<lb/>
　　　稍乾微火薫五七刻冷後加明膠佳　蒲大韶<lb/>
　　　和製與李氏異見宣靖録方<lb/>
右用好醇煤乾𢷬以細絹簁於缸中簁去草芥不可露<lb/>
簁慮飛散也<hi>或用宻羅上下各以紙為袋簁之亦佳</hi>每和入膠物拌捜至<lb/>
勻下鉄臼中寜乾勿濕𢷬三萬杵多多益善不得過二<lb/>
月九月温時敗臭寒則難乾潼溶見風日解碎重不得<lb/>
<pb n="KR3i0010_WYG_001-7a"/>
過三兩寜小不大<hi>出齊民要術韋誕墨法</hi>
<pb n="KR3i0010_WYG_001-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_001-8b"/>
　　入灰<lb/>
　　　不入灰性澡不可乆用多則色白此尤難事<lb/>
右用好柴炭灰相半篩細按平以紙襯放墨再以紙覆<lb/>
布灰令宻大約五六日可出矣亦有不用灰池於宻室<lb/>
中作棚去地三尺置箔於上籍之用糠<hi>麥稻皆可</hi>無害於成<lb/>
獨兖州陳氏世世用之<lb/>
<pb n="KR3i0010_WYG_001-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_001-9b"/>
　　出灰<lb/>
　　　微火薰一晝夜細擊之其滓自落廷珪法不同<lb/>
　　　見後<lb/>
右墨出灰池以䋲辮之掛梁間<hi>無近牆邉牆墨曲</hi>候乾用水刷<lb/>
令平淨再以黄蠟滑石出光有堅緻者至佳收貯以紗<lb/>
嚢懸透風處<hi>出墨苑</hi>
<pb n="KR3i0010_WYG_001-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_001-10b"/>
　　磨試<lb/>
　　　用舊紫石妍新水不著力磨二刻試佳磨重則<lb/>
　　　劑易剥色澤不勻　是蒲墨用栢烟尤不堪重<lb/>
　　　宣和試墨方甚備今採摘其説<lb/>
右硏墨要涼涼則生光不可熱熱則生沫盖忌其硏急<lb/>
則墨熱也李陽氷云用則旋硏無令停乆乆則塵埃相<lb/>
汚膠力隳亡如泥鈍不任下筆矣<hi>出墨苑</hi>
　墨譜法式卷上<lb/>
</p>
<p>
</p>
  </div>
<div>
<head>墨譜法式卷中</head> <lb/>
    <p>
<pb n="KR3i0010_WYG_002-1a"/>
欽定四庫全書<lb/>
　墨譜法式卷中<lb/>
　　　　　　　　　　　　宋　李孝美　撰<lb/>
　　式<lb/>
　　　祖　氏<lb/>
　　　奚庭珪<lb/>
　　　李　超<hi>庭珪</hi>　<hi>承晏/</hi>　<hi>文用/</hi>　<hi>惟慶</hi>
　　　陳　贇<lb/>
<pb n="KR3i0010_WYG_002-1b"/>
　　　張　遇<lb/>
　　　盛　氏<lb/>
　　　柴　珣<lb/>
　　　宣　道<lb/>
　　　猛州貢墨<lb/>
　　　順州貢墨<lb/>
　　　不知名氏<lb/>
<pb n="KR3i0010_WYG_002-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_002-2b"/>
右祖氏易水人故以濟土為號年載已逺罕有存者<lb/>
<pb n="KR3i0010_WYG_002-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_002-3b"/>
右奚庭珪墨二品一面曰逺烟香墨漫曰從前奚庭珪<lb/>
其一面有特龍漫曰供使奚庭珪祖記墨皆狹薄輕脆<lb/>
多斷折枝其精觕不及李庭珪逺甚安敢望超也<lb/>
<pb n="KR3i0010_WYG_002-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_002-4b"/>
右李超墨有二品其面或有特龍者或有新安香墨者<lb/>
其漫曰歙州李超造一止曰李超其號雖異亦互有精<lb/>
觕精者其堅如玉其文如犀寫千幅紙不耗三分墨苑<lb/>
載徐常侍云嘗得李超墨一挺與弟鍇共用十年乃盡<lb/>
磨處邉際有刄可以割紙自後用李氏墨無及者以此<lb/>
知超精意為之者庭珪不及也<lb/>
<pb n="KR3i0010_WYG_002-5a"/>
</p>
<p>
<pb n="KR3i0010_WYG_002-6a"/>
右李庭珪大墨有二品其一面曰歙州李庭珪墨漫有<lb/>
特龍其一面曰歙州李庭珪造漫有雙脊特龍小墨有<lb/>
握子者上止有一香字其豐肌膩理光澤如漆又有小<lb/>
餅子面有蟠龍四角有供御香墨字漫止有一歙字前<lb/>
四品無粗者非法之至精曷能臻於此哉<lb/>
<pb n="KR3i0010_WYG_002-7a"/>
</p>
<p>
<pb n="KR3i0010_WYG_002-8a"/>
</p>
<p>
<pb n="KR3i0010_WYG_002-9a"/>
右李惟慶惟慶推超庭珪為特嘉承晏文用次之惟慶<lb/>
小挺子優於大墨可亞庭珪也<lb/>
<pb n="KR3i0010_WYG_002-10a"/>
</p>
<p>
<pb n="KR3i0010_WYG_002-11a"/>
右張遇大墨有二品一曰易水供堂墨一曰易水進貢<lb/>
墨其漫皆有張遇字又有圓墨二品面皆有蟠龍四角<lb/>
有供御香墨字其漫一曰射香張遇一曰龍腦張遇或<lb/>
云宫中畫眉墨不知何代所貢也<lb/>
<pb n="KR3i0010_WYG_002-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_002-12b"/>
右陳贇世傳不多與張遇等<lb/>
<pb n="KR3i0010_WYG_002-13a"/>
</p>
<p>
<pb n="KR3i0010_WYG_002-14a"/>
右盛氏五品<lb/>
<pb n="KR3i0010_WYG_002-15a"/>
</p>
<p>
<pb n="KR3i0010_WYG_002-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_002-16b"/>
右宣道宣徳不知何許人其形製俱類庭珪疑歙州人<lb/>
也<lb/>
<pb n="KR3i0010_WYG_002-17a"/>
</p>
<p>
<pb n="KR3i0010_WYG_002-18a"/>
右新羅大墨二品一曰猛州貢墨一曰順州貢墨率長<lb/>
挺堅輕如革又有小墨二品形製實厚光澤可愛校其<lb/>
精觕大不及也<lb/>
<pb n="KR3i0010_WYG_002-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_002-19b"/>
右一品不知何郡誰氏所製形製闊厚紋如靴皮蹙縮<lb/>
然面漫有字不類今書約其文面曰龍射文房秘寳漫<lb/>
曰細煤烟黑龍跡其色澤如新羅外有朱君徳耿徳真<lb/>
及兖州諸陳墨世多收之皆少精而多觕故其形製此<lb/>
所不録<lb/>
　<lb/>
　<lb/>
　墨譜法式巻中<lb/>
</p>
<p>
</p>
  </div>
<div>
<head>墨譜法式卷下</head> <lb/>
    <p>
<pb n="KR3i0010_WYG_003-1a"/>
欽定四庫全書<lb/>
　墨譜法式卷下<lb/>
　　　　　　　　　　　　宋　李孝美　撰<lb/>
　　法<lb/>
　　　膠<hi>二</hi>　　　鹿角膠<hi>一/</hi>　魚膠<hi>一</hi>
　　　減膠<hi>一</hi>　　冀公墨　　仲將墨<hi>一</hi>
　　　庭珪墨<hi>二</hi>　古墨<hi>三/</hi>　　油烟墨<hi>六</hi>
　　　叙藥<hi>一</hi>　　品膠<hi>一</hi>
<pb n="KR3i0010_WYG_003-1b"/>
　　膠<lb/>
煮膠要用二月三月九月十月餘月則不成<hi>熱即不凝無以作餅</hi>
<hi>寒即凍瘃合膠不粘</hi>以沙牛皮或水牛皮水浸四五日令極液净<lb/>
洗濯無令有泥不須削毛<hi>削毛費功打膠無益</hi>片割著釜中<hi>唯欲舊釡</hi>
<hi>大而不渝者釡新則燒令皮著底釡小費著火釡渝令膠色黑</hi>凡水皆得煮然醎苦之<lb/>
水膠乃更勝長作匕匕頭鐡刃時時徹底攪之勿令著<lb/>
底<hi>匕頭不施鐵刃雖攪不徹底不徹底則焦焦則膠惡是以尤須數數攪之</hi>水少更添常使<lb/>
滂沛經宿晬時勿令絶火候皮爛熟以已瀝汁看末後<lb/>
<pb n="KR3i0010_WYG_003-2a"/>
一珠微有粘勢膠便熟矣以初挹所濾去滓穢㵼浄乾<lb/>
盆中<hi>挹時勿停火火停沸定則皮膏汁下挹不得也</hi>淳熟汁盡更添水煮之攪<lb/>
如初法熟後挹取看皮垂盡著釜燋黑無復粘勢乃棄<lb/>
去之膠盆向滿舁著空静屋中仰頭令凝<hi>盖則氣變成水令膠解離</hi>
凌旦合席上脫所凝膠口濕細𦂳綫以割之其近盆㡳<lb/>
土惡之處不中用者割去少許然後十字折破之又中<lb/>
斷為段較薄割作餅唯末上膠皮如粥膜者為最近盆<lb/>
之上者次之末下者不佳即苯膠也先於庭中豎槌施<lb/>
<pb n="KR3i0010_WYG_003-2b"/>
三重密箔令免狗䑕於最下箔上布置膠餅其上兩重<lb/>
為作䕃凉并扞霜露<hi>膠餅雖凝水汁未盡見日即消霜露霑濡復難乾燥</hi>旦起至<lb/>
食時卷去上箔令膠見日<hi>凌旦氣寒不畏消釋霜露之潤見日即乾</hi>食後還<lb/>
復舒箔為䕃雨即納敞屋之下則不須重箔四五日浥<lb/>
浥時䋲穿膠餅懸而日曝極乾乃納屋内懸紙籠之<hi>以防</hi>
<hi>青蠅塵上之汚</hi>夏中雖軟相俟至八月秋凉時日中曝之還復<lb/>
堅好<hi>出齊民要術</hi>
　　同前<lb/>
<pb n="KR3i0010_WYG_003-3a"/>
水牛皮不以多少生去肉并毛根洗浸極浄入大鍋慢<lb/>
火煮三兩日令皮極爛如水耗旋添濕水候鍋内有粥<lb/>
面為度漸減火不添水傾在盆内濾取清汁不住手攪<lb/>
至濕<hi>務要出盡熱氣</hi>候凝以綫割之<hi>並如前法</hi>
　　鹿角膠<lb/>
大鹿角十斤截成二寸河水浸一月洗浄入大鍋添水<lb/>
五斗黄膠四兩同煮常令沸水耗即添湯<hi>勿入冷水</hi>日夜熬<lb/>
至二㪷方去鹿角折濾極浄去滓再入小鍋用炭火熬<lb/>
<pb n="KR3i0010_WYG_003-3b"/>
至成貯磁噐中候凝即切作片子於通風處放乾<lb/>
　　魚膠<lb/>
鯉魚鱗不計多少水浸一日洗令極浄以無油鍋内添<lb/>
水用慢火煮一伏時俟鱗爛濾去滓再滓稀稠得所澄<lb/>
取清者俟凝勒作片子或傾在半竹筒内頓風處俟乾<lb/>
收<lb/>
　　減膠<lb/>
鰾半斤膠一斤同以冷水浸一伏時先將鰾用笋葉裹<lb/>
<pb n="KR3i0010_WYG_003-4a"/>
定𦂳繫水煮百餘沸去笋葉乗熱入<hi>臼頭令温</hi>急𢷬至爛次<lb/>
入浸者膠及猪膽汁一盞藤黄一分同𢷬至稀勻得所<lb/>
就臼放凝取出勒作片子放乾<lb/>
　　冀公墨<lb/>
松烟二兩丁香麝香乾漆各少許以膠水捜作挺火烟<lb/>
上薰之一月可使<lb/>
　　仲将墨<hi>蕭子良荅王僧䖍書云仲將之墨一㸃如漆</hi>
醇烟一斤以上以膠五兩<hi>温庭筠云五兩新膠乾輕入用出墨苑</hi>浸梣皮<lb/>
<pb n="KR3i0010_WYG_003-4b"/>
汁中不可下鷄子白去黄五顆亦以朱砂<hi>墨苑作真珠按本草丹砂</hi>
<hi>作末名真硃陶隠居云真珠即今朱砂也珠字恐是傳寫之繆</hi>一兩麝香一兩别治細<lb/>
篩都合稠<hi>餘見和製圖其次他法准此</hi>
　　庭珪墨<lb/>
牛角胎三兩洗浄細剉以水一斗浸七日皂角三挺煮<lb/>
一日澄取清汁三斤入梔子仁黄蘗秦皮蘇木各一兩<lb/>
白檀半兩酸榴皮一枚再浸三日入鍋煮三五沸取汁<lb/>
一斤入魚膠二兩半浸一宿重湯熬熟入碌<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>末半錢<lb/>
<pb n="KR3i0010_WYG_003-5a"/>
同濾過和煤一斤<lb/>
　　同前<lb/>
藥汁一斤入減膠三兩浸一宿重湯煮化令熟綿濾和<lb/>
煤一斤乗熱捜勻<lb/>
　　古墨<lb/>
紫草秦皮皂角蘓木牛角胎酸石榴皮各一兩細剉用<lb/>
清水煎取汁一斤濾過入膠六兩青黛半兩同熬候勻<lb/>
化再濾過煤一斤於净盆内逐旋入膠捜勻<lb/>
<pb n="KR3i0010_WYG_003-5b"/>
　　同前<lb/>
秦皮蘓木各二錢甘松藿香酸石榴皮半兩煎汁一斤<lb/>
六兩浸鹿角膠二兩半重湯煮耗一二分用厚綿濾過<lb/>
和煤一斤四兩更入熟漆一兩<lb/>
　　同前<lb/>
酸石榴皮秦皮牛角胎各三兩黄蘗二兩五倍子巴豆<lb/>
各一兩頴青半兩碌<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>一分皂角三挺並剉細入水二<lb/>
斗浸一兩宿入鍋慢煮至七八升去滓折濾浄汁再熬<lb/>
<pb n="KR3i0010_WYG_003-6a"/>
至三升厚綿濾過取浄汁一斤傾大椀内入猪膽汁半<lb/>
盞鹿角膠五兩重湯化熬令沫散不住手攪再以綿濾<lb/>
煤一斤捜和勻更入細硏藤黄生龍腦各一錢<lb/>
　　油烟墨<lb/>
桐油二十斤大麄椀十餘隻以麻合燈心旋旋入油八<lb/>
分上以瓦盆盖之看烟煤厚薄於無風浄屋内以鷄羽<lb/>
掃取此二十斤可出煤一斤秦皮二兩巴豆黄蘗各一<lb/>
兩梔子仁甘松香陵零香各半兩皂角五挺細槌碎以<lb/>
<pb n="KR3i0010_WYG_003-6b"/>
水五升浸一宿次日於銀石噐内慢火煮至耗半濾去<lb/>
滓秤取一斤入膠四兩再熬化盡退火放冷經宿旋旋<lb/>
入煤捜勻<lb/>
　　同前<lb/>
清油麻子油瀝青作末各一斤先將二油調勻以大碗<lb/>
一隻中心安麻花㸃著旋旋摻入瀝青用大新盆盖之<lb/>
周回以瓦子襯起令透氣薫取以翎子掃之毎煤四兩<lb/>
用潁川梳頭膠一兩先以秦皮水煎取濃汁四兩并膠<lb/>
<pb n="KR3i0010_WYG_003-7a"/>
再熬勻化捜煤<lb/>
　　同前<lb/>
清油一斤瀝青一斤先以紫草二莖燈心十莖共作一<lb/>
束可長三寸於一大椀膠定傾油在内掘一地穴子埋<lb/>
定露椀唇兩指合以新盆<hi>三五斗大</hi>用塼子三脚襯起㸃著<lb/>
草至夜掃之酸石榴皮胡桃青皮各二枚呵梨勒一分<lb/>
青黛半兩皂角三挺並碎之以水二斗煮及一斗以綿<lb/>
濾取汁一斤入膠四兩再熬不住攪候沫散和煤一斤<lb/>
<pb n="KR3i0010_WYG_003-7b"/>
<hi>煤少再依前法燒取</hi>
　　同前<lb/>
麻子油二斤掘地坑子開三吵道置一大椀傾油在内<lb/>
以麻花作心合以新盆不襯起勿令透氣每一斤油可<lb/>
取煤九錢紫草巴豆秦皮黄蘗等分以水煎取濃汁放<lb/>
冷浸膠候軟木臼内杵如稀糊量煤和之<lb/>
　　同前<lb/>
麻子油瀝青相半慢火煉勻以紫草細茸三莖燈心五<lb/>
<pb n="KR3i0010_WYG_003-8a"/>
莖麻皮纒定齊截作三寸長用釘脚挿定置椀底傾油<lb/>
在内撅一地坑約深五寸徑七寸三面開吵道各長尺<lb/>
餘闊四五寸近坑闊一寸塼泥盖了納去坑口五寸安<lb/>
油碗坑内以半塼襯定吵口須近椀下勿令風吹著椀<lb/>
唇坑上合新瓦罐一隻於口邉開三寸口子要看火却<lb/>
用濕紙封合底上開透作圓口子徑一寸半其上以次<lb/>
相乗至七八隻逐隻只於底上開放口子自下漸大唯<lb/>
末上者只留三分小眼子勿閉合令出煤氣毎罐唇亦<lb/>
<pb n="KR3i0010_WYG_003-8b"/>
用濕紙封了㸃著候油盡從上罐掃煤入袋牛角胎酸<lb/>
石榴皮秦皮各三兩草烏頭紫草巴豆呵梨勒各半兩<lb/>
細剉一處用水三斤浸五七日慢火熬耗一半濾去滓<lb/>
入膠五兩化勻和煤一斤<lb/>
　　同前<lb/>
以大麻子油沃糯米半碗强碎剪燈心堆其上燃為燈<lb/>
置一地坑子中用一瓦鉢微穿透其底覆其熖上取烟<lb/>
煤重硏過以石噐中煎者皂角膏并硏過者糯米膏入<lb/>
<pb n="KR3i0010_WYG_003-9a"/>
龍腦麝香秦皮末和之<lb/>
　　叙藥<lb/>
秦皮<hi>解膠益色一名梣皮一名石檀陶隱居云俗謂之焚槻皮以水漬之和墨書色不脱齊民要術云江</hi>
<hi>南焚鷄木也温庭筠書云韋曜名方即永鷄木</hi>藤黄鷄子清生漆牛角胎<hi>至堅</hi>猪<lb/>
膽鯉魚膽<hi>至黑而澤</hi>甘松藿香零陵香白檀丁香龍腦麝香<lb/>
<hi>碎膠煤氣歐陽通每書其墨必古松之烟末以射香方下筆</hi>地榆虎杖卷栢五倍子<lb/>
丹參黄連黄蘆紫草欎金茜根黑豆百藥煎蘓木胡桃<lb/>
青皮草烏頭牡丹皮棠梨葉呵梨勒<hi>助色段成式書云棠梨所染滋節多</hi>
<pb n="KR3i0010_WYG_003-9b"/>
<hi>方梨勒共和周遮無濕</hi>皂角<hi>除濕/氣</hi>梔子仁青黛<hi>去膠/色</hi>黄蘗<hi>硏無聲</hi>川<lb/>
烏頭<hi>膠力不勁</hi>酸石榴皮<hi>硯中/遲散</hi>巴豆<hi>增肥多/則損光</hi>碌<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>
                    <hi>如黒色則敗膠</hi>朱<lb/>
砂<hi>益色李白酬張司縣歌上黨碧松烟夷陵丹砂蘭麝凝珍墨精光乃可掇</hi>烏賊魚腹中墨<lb/>
<hi>諸法未見入用陶隠居云烏賊腹中有墨今作好墨用之</hi>
　　品膠<lb/>
一魚膠<hi>唯番禺者佳</hi>二減膠　三梳頭<hi>潁川膠山子是也</hi>四鹿角膠<lb/>
<hi>墨藪云凡書必取蘆山之松烟岱郡之鹿角膠十年之上强如石者妙墨譜云祖氏墨必以鹿角膠煎膏和之</hi>
五阿膠<hi>鄆膠有兩等一牛皮一烏驢皮和墨必以牛皮者為勝</hi>六膠<hi>作將兾公墨法唯有好膠</hi>
<pb n="KR3i0010_WYG_003-10a"/>
<hi>號為精製取堅而有色也</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0010_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨譜法式卷下<lb/>
</p>
<p>
</p>
  </div></body>
</text>\m</TEI>
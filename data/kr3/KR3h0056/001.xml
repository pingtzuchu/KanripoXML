<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>真蹟日録卷一</head> <lb/>
    <p>
<pb n="KR3h0056_WYG_001-1a"/>
欽定四庫全書<lb/>
　真蹟日録卷一<lb/>
　　　　　　　　　　　　　明　張丑　撰<lb/>
　書畫舫成鑒家謂其粗可觀覽多以名品卷軸見示<lb/>
　就正因信手筆其一二命曰真蹟日録隨見隨書不<lb/>
　復差次時代如欲附儷前編俟後日更詳定云米菴<lb/>
　主人張丑志<lb/>
項氏蔵松雪翁委順菴圖卷　鮮于伯機自號委順菴<lb/>
<pb n="KR3h0056_WYG_001-1b"/>
　求僕作圖僕遂戲為圖之或者乃謂本無此竟圖安<lb/>
　從生僕意不然是直欲寫伯機胸中丘壑耳尚安事<lb/>
　竟哉子昻　孤松秀崇岡閒雲媚遙岑巖華動生意<lb/>
　石泉鳴清音拏舟渡絶壑結茆並雲林牀頭散緗帙<lb/>
　膝上横素琴我本丘壑人塵土日見侵賴君絶俗姿<lb/>
　寫我遺世心願言荅清貺勇去投吾簪　謝　子昻<lb/>
　詩附此樞　委順菴為誰為鮮于伯機菴居在何許<lb/>
　菴居西溪﨑遙林帶平津水竹遶幽扉茆廬照清泚<lb/>
<pb n="KR3h0056_WYG_001-2a"/>
　竹房開翠微環堵著匡牀凝塵滿書幃漉酒脫墊巾<lb/>
　讀書披深衣瑤琴雅曲奏玉麈清談揮翦裁不錦綺<lb/>
　咳唾即珠璣花香擷秋蘋條甘飡春薇潄石枕寒流<lb/>
　風雩浴晴沂持竿下釣沙科頭坐鳬磯山水娯髙深<lb/>
　口體忘輕肥由來樂隠淪或足逃讒譏馬蹄從南來<lb/>
　蜨魂常北歸臣子念　君親家邦思　宫闈異時屬<lb/>
　子昻寫圖發天機霜毫幻烟靄水玉浮空霏心生萬<lb/>
　法生先天天弗違造化歸筆端景物涵清暉巖崖毓<lb/>
<pb n="KR3h0056_WYG_001-2b"/>
　秀潤草木含芳菲平遠即平逺嶔巋即嶔巋囿形情<lb/>
　想巾疇誰逃範圍從無而有有衆竟是耶非翁兮笑<lb/>
　不荅仰靣看雲飛天竺人有在題　曠懷達委順遊<lb/>
　思丘壑美茅堂春日永獨坐對流水流水有清音寫<lb/>
　我膝上琴凝神託毫楮悠然千古心真定張守正<lb/>
　亂石岌齒齒横波帖如砥持此觀委順委順乃如是<lb/>
　掲傒斯　鮮于伯機委順菴者有菴之名實無菴之<lb/>
　竟右圖乃松雪胸中之丘壑也何云寫伯機胸中丘<lb/>
<pb n="KR3h0056_WYG_001-3a"/>
　壑乎想有是竟而摹之易即無是竟而創之亦易惟<lb/>
　黙傳其天衷之神竟為難非生平心同琴瑟道協漆<lb/>
　膠者不能著筆也今觀此圖筆法竒突文采驚人曠<lb/>
　乎有天髙地迴之思無古無今之勢匪伯機胸中不<lb/>
　能具此丘壑微松雪豈能寫伯機之胸中乃亦松雪<lb/>
　早年之神筆也即吾鄊馮子仲處有松雪與伯機論<lb/>
　書卷各有丈餘皆得二王筆法前有劉仲賢一圖作<lb/>
　兩公促膝抵掌髙談文房左右尊鼎參差多人侍立<lb/>
<pb n="KR3h0056_WYG_001-3b"/>
　珍寶盈几其伯機之貌正肖此也然不免少露富貴<lb/>
　氣象此卷人物尤小面貌如生神而且逸更為超軼<lb/>
　可謂同作驪珠並馳方駕千載風流一朝俊偉者也<lb/>
　清軒老人程南雲識　元趙文敏公為鮮于伯機畫<lb/>
　委順菴圖其直一百五十金　明萬厯六年孟秋七<lb/>
　月裝池墨林項元汴珍蔵<hi>真蹟</hi>
青浦曹氏收周文矩唐宫春曉圖絹本著色全師周景<lb/>
　元凡為人大小八十有一器具無算似藁本後有張<lb/>
<pb n="KR3h0056_WYG_001-4a"/>
　澹巖澂䟦尾乃紹興庚申嵗筆也<hi>䟦首墨字改為唐字</hi>
董𤣥宰太史家捕魚圖小本絹本重著色相𫝊為松雪<lb/>
　翁筆雖破碎而神采煥然真筆神品不疑耳<hi>又見松雪翁竹</hi>
　<hi>石巨幅款云子昻為正學作</hi>
黄大癡臨董北苑夏山圖巨幅絹本淺綘色筆法雄偉<lb/>
　亦在董太史家真蹟神品上上<lb/>
倪元鎮寫贈袁子方郎官夜景小幅絹本師董源按年<lb/>
　作于至正四載時年四十有四至洪武庚戌重題時<lb/>
<pb n="KR3h0056_WYG_001-4b"/>
　年七十有一而云六十五嵗竊所未解董𤣥宰至以<lb/>
　四載為元鎮四十時畫亦非也詩題全似水竹居體<lb/>
　為真無疑其畫本屋宇作界畫兼有人物舟船又一<lb/>
　竒也某疑上方重題并王朝臣詩箋恐屬後人蛇足<lb/>
　耳<lb/>
雲間陳氏蔵郭熙春曉圖絹本水墨巨幅筆法超脱生<lb/>
　平所閲熈畫宜為冠<lb/>
沈啟南卧游小冊<hi>絹本凡廿四幀</hi>按䟦尾經始于甲子之嵗圖<lb/>
<pb n="KR3h0056_WYG_001-5a"/>
　成于丙寅之春時年政八十矣而精細古雅氣可食<lb/>
　牛是宜子畏徴仲諸公歛衽屈服也此冊今在王越<lb/>
　石處<lb/>
梅道人放光觀音一軸　中峰和尚讚云雲山竹石水<lb/>
　沈沈一道靈光亘古今童子望崖空合掌不知路遇<lb/>
　古觀音梅華道人畫并書<hi>真蹟</hi>
倪元鎮畫優鉢曇花小幅　十竹已安居忍窮如銕石<lb/>
　寫贈一枝花清供無人摘至正辛丑六月五日過訪<lb/>
<pb n="KR3h0056_WYG_001-5b"/>
　十竹髙士煮茗焚香作此花贈之倪瓚　怪底倪迂<lb/>
　灑墨花時人那識是竒葩林間有箇西來鳥認得維<lb/>
　摩處士家安陽韓性　佛國名花葉更竒稜稜秀色<lb/>
　世間稀是從天女初來散落在毘陵人不知金鏞<lb/>
　此花非是凡間品東海倪儂紙上栽若萐柔枝塵不<lb/>
　染清芬滿室四時開王棟　十竹蕭蕭午夢長客來<lb/>
　煮茗灌詩腸雲林更自閒相過筆吐竒花墨韻香趙<lb/>
　儼　天宫散落此名花飄入梁谿偉士家只恐上方<lb/>
<pb n="KR3h0056_WYG_001-6a"/>
　收拾去詩人姓氏佛前誇馬治　雲林刻畫稱神手<lb/>
　不冩人間萬卉花竊得一枝天上種懶塗紅白自清<lb/>
　華杏村主人髙士　優鉢曇花筆㡳栽不霑雨露萬<lb/>
　年開芙蓉山下倪郎在振世竒才不復恢宋克<hi>真蹟</hi>
唐子畏泉石幽踪圖　十年阿對在泉頭草衣木食傲<lb/>
　王侯枝梧白眼看天際尚嫌鴻鵠為身謀唐寅<lb/>
趙大年江湖八景圖其對題八詩作雙井體而削去題<lb/>
　名後有郭畀跋也<lb/>
<pb n="KR3h0056_WYG_001-6b"/>
仇實甫青緑細山水卷　猷　墨林山人項元汴祕觀<lb/>
　于幻浮齋中時立夏日試恵泉心賞不已俟暇日有<lb/>
　意持來再閲人生快事其樂何如<lb/>
宋趙伯駒浮巒暖翠圖　仇英臨　墨林項元汴清玩<lb/>
　　原價八兩　猷　明嘉靖四十五年秋日裝池<lb/>
沈啟南有竹居圖上有劉廷美徐元玉詩佳桃花書屋<lb/>
　小幅早年作書畫尤精並在東倉周氏<lb/>
倪雲林筠石喬柯　蕭蕭風雨麥秋寒把筆臨摹强自<lb/>
<pb n="KR3h0056_WYG_001-7a"/>
　寛尚賴俞君相慰藉松肪笋脯勸加餐四月十七日<lb/>
　風雨中叔經茂異攜酒殽相餉於晩節軒中因為寫<lb/>
　筠石喬柯并題絶句雲林子瓚　新試羅裳怯薄寒<lb/>
　客懐全賴酒杯寛獨憐晚節軒中竹翠色娟娟若可<lb/>
　餐袁英<hi>真蹟</hi>
虞永興小楷破邪論<hi>按此係已刻書畫舫今刪</hi>
韓太沖龜兹舞女卷今訛為演樂圖非右畫絹本大著<lb/>
　色全學陸探㣲前後凡十二人又嬰孩二竒樹一品<lb/>
<pb n="KR3h0056_WYG_001-7b"/>
　亞周昉揮扇士女卷而收蔵得地筆墨如新後有雙<lb/>
　龍方璽柯九思墨印王芝私印皆真左方蘇飬直呉<lb/>
　傅朋倪元鎮三䟦並屬蛇足可拆去之<lb/>
米南宮手簡　芾頓首再啟比苗幕過道從輿衞於瑯<lb/>
　琊之間為泉石之樂恨不接游跖也滁天下佳山水<lb/>
　且少過客諒稱高懐正恐賜環在邇不能久彼留也<lb/>
　　芾頓首再啟　十一日　二君一飯幸肻顧　芾<lb/>
　頓首<hi>真蹟</hi>
<pb n="KR3h0056_WYG_001-8a"/>
海嶽真蹟　和嚴道培書院韻　城頭山脚舊圖開華<lb/>
　構凌雲亦壯哉談席昔人文獻地升堂此日豫章材<lb/>
　絃歌化裏清風動麟鳯天南紫氣來獨奈巖阿叢桂<lb/>
　冷幽棲不是偉長才　髙館褰帷萬象開西山翠八<lb/>
　氣佳哉六經重振南方學千里還徵上駕材鸞鶴遶<lb/>
　庭翔更集雲霞拂棟去還來古今同被絃歌化林卧<lb/>
　其如老不才　元章　朝散郎書學博士賜緋魚袋<lb/>
　臣米芾上　伏念臣一介微賤初無片善足稱場屋<lb/>
<pb n="KR3h0056_WYG_001-8b"/>
　不第叨竊　賞延偶當輪　對入覲　清光伏奉<lb/>
　聖恩寵錫　宸翰欣榮載懐夙夕不置如臣學識至<lb/>
　疎詞藝至陋敢圖　睿主有此　寵賜其為　遭遇<lb/>
　葢千載未易逢者臣之僥倖則可知矣恭惟　聖上<lb/>
　萬幾之暇　醉心韋編　寓意聲畫莫不造入　睿<lb/>
　智精微之域如臣何知縦極口語實無能名管中之<lb/>
　見但歎　宸毫氣秀韻古縦横自如一點一畫莫不<lb/>
　中道締玩愈久詠頌無斁伏願天地齊久日月並光<lb/>
<pb n="KR3h0056_WYG_001-9a"/>
　<hi>臣</hi>謹□薰緘秘永作𫝊家之寳手舞足蹈仰　祝萬<lb/>
　年之瑞恭奉表陳　謝以　聞　朝散郎書學博士<lb/>
　賜緋魚袋<hi>臣</hi>米芾上<hi>真蹟</hi>
王右軍鶻不佳帖<hi>按此條已刻書畫舫今刪</hi>
米元章尺牘䟦　坡老題米元章所蔵右軍思言三帖<lb/>
　云君家兩行十二字氣壓鄴侯三萬籖元章筆不盡<lb/>
　如右軍然亦奕奕神彩不作强弩砍陣勢數之得字<lb/>
　至三十二吾不知孟氏所蔵書視鄴架如何其賞愛<lb/>
<pb n="KR3h0056_WYG_001-9b"/>
　之當亦不下坡老也苐方先生以受知先帝一語謂<lb/>
　為貽坡老者則不然元章蘇門後進中醍醐往還竿<lb/>
　尺極綿篤決不作世情鹽醯語名諱一印章亦畫蛇<lb/>
　之足聊為拈出之勿使强解事者作口實也世貞題<lb/>
　<hi>王弇州續稿</hi>
倪元鎮小楷　呉道子善畫得神仙術周游人間𤣥宗<lb/>
　聞而召入宫庭有粉牆數尋俾畫山水道子請用墨<lb/>
　漿一缶潑於壁上以幕覆之俄頃請上臨視山水林<lb/>
<pb n="KR3h0056_WYG_001-10a"/>
　木人烟鳥獸無不備具而且精妙道子徐步指㸃巖<lb/>
　下一小洞叩之忽開一童子在側道子奏曰此洞有<lb/>
　佳致臣請入為陛下先遂躍而入俄頃門閉守城卒<lb/>
　曰道子出矣再往視所畫處乃瑩壁也無復山水其<lb/>
　異如此戊申冬日倪瓚書于清閟閣<hi>真蹟</hi>
沈啟南畫册　沈啟南先生此八幀掩映綿羃遂為吾<lb/>
　呉地𫝊神或猶以書法疑之葢少來精謹尚守渠家<lb/>
　民則法未及作雙井老態故也世貞<hi>真蹟</hi>
<pb n="KR3h0056_WYG_001-10b"/>
研北雜志<hi>真蹟</hi>　吏部侍郎葛立方因陛對髙宗從容<lb/>
　語及前代書法曰唐人書雖工至天然處終不及魏<lb/>
　晉如鋪算之狀皆非善書立方對曰古人論書先論<lb/>
　筆法若不能求用筆意于㸃畫之外便有鋪算之狀<lb/>
　矣上曰然　趙子固云書字當立間架牆壁方免骫<lb/>
　骳之弊思陵書法未嘗不圓熟要之于間架牆壁處<lb/>
　不著工夫是避印板鋪算而不知流入欹側矣學者<lb/>
　勉之　栁子厚自言僕蚤好觀古書家所蓄晉魏時<lb/>
<pb n="KR3h0056_WYG_001-11a"/>
　尺牘甚具又二十年來徧觀長安貴人好事者所蓄<lb/>
　殆無遺焉以是知善書者雖未嘗見名氏望而識其<lb/>
　時也　袁伯長父又云嘗聞善書者云大篆不得入<lb/>
　小篆𨽻書最懼入八分　京師人家有王晉卿都尉<lb/>
　寳繪堂畫帙仙佛折枝禽畜凡三帙後入宣和内府<lb/>
　徽宗自書畫人姓名復加寳璽其上　韓侂胄閲古<lb/>
　堂圖書皆出于向若冰鑒定　魏晉𨽻書以匾古為<lb/>
　工至唐虞永興褚河南猶守舊法唐世碑刻作字逾<lb/>
<pb n="KR3h0056_WYG_001-11b"/>
　廣遂以長勁為能而悉變矣近世能書家不屑顔栁<lb/>
　競為李北海書而𨽻體逐絶余拙于書而善鑒未有<lb/>
　能易余言者　定武禊序唐文皇摹本所刻故毫髪<lb/>
　無踰矩至徧賜諸王羣臣則皆一時能書所臨精神<lb/>
　横逸雖抵掌相似然猶以為優孟也予所見元嘉賜<lb/>
　本第一神龍第二蘇才翁家第三才翁本則祖神龍<lb/>
　褚河南悞字本第四馮承素本第五褚庭誨本第六<lb/>
　陸柬之本第七趙模本第八最後見米老所傚褚河<lb/>
<pb n="KR3h0056_WYG_001-12a"/>
　南第九傚馮承素第十紹興内府蔵本第十一皆臨<lb/>
　畫與定武本㣲異皆繭紙非雙鉤響搨所作獨張似<lb/>
　之家絹本云是湯普徹所摹本不同耳　評書家嘗<lb/>
　言率更書難雙鉤葢其落筆全在骨法若填補肥媚<lb/>
　則失其體舊見唐彦猷摹羊帖筆意絶近此卷髣髴<lb/>
　之矣<hi>隅隩帖</hi>　顧野王玉篇惟越本最善末題㑹稽<lb/>
　呉氏三一孃寫問之越人無能知者楷法殊精　余<lb/>
　家有後唐人洪贇所書放生軌儀一卷行筆精𦂳有<lb/>
<pb n="KR3h0056_WYG_001-12b"/>
　股釵畫沙之妙不知何人而楷法如此題云長興元<lb/>
　年歲次庚寅九月一日寓四天王寺金毘羅院于蔵<lb/>
　經中鈔寫漢命放生軌儀法一卷文林郎前攝梁州<lb/>
　司馬洪贇書　南唐雖僣偽一方風流特甚逮今楮<lb/>
　墨書畫皆為世寳人物文章亦盛　長安安信之子<lb/>
　允為邵澤民言舊蔵韓退之家集第二十六七兩卷<lb/>
　繭紙正書有退之親改定字後為張浮休取去　趙<lb/>
　忠簡公家故蔵韋偃畫松絶妙上題韋偃嵗寒圖廣<lb/>
<pb n="KR3h0056_WYG_001-13a"/>
　政二年十月七日奉㫖將仕郎守將作監臣黄居寀<lb/>
　識旁有小古印及得全堂諸印忠簡在貶所嘗失之<lb/>
　其孫盛後于他書畫得之至今蔵其家云　趙子昻<lb/>
　學士論書云書法以用筆為上而結字亦須留意葢<lb/>
　結字因時相𫝊用筆千古不易右軍字勢古法一變<lb/>
　其雄秀之氣出于天然故古今以為師法齊梁間人<lb/>
　結字非不古而乏儁氣此又在乎其人然古法終不<lb/>
　可失也　趙伯昻擕懐素狂僧帖玉馬玉人劍璏㻫<lb/>
<pb n="KR3h0056_WYG_001-13b"/>
　琫李超潘谷等墨來觀　張伯雨記其先人似之所<lb/>
　蔵書畫云湯普徹絹本摹蘭亭唐臨王右軍三帖張<lb/>
　長史春草帖王齊翰仙山圖徽宗畫上清楊真人像<lb/>
　常粲佛因地圖<hi>此卷今在倪元鎮處</hi>范寛三幅雪山二幀僧巨<lb/>
　然夏山雨過許道寧溪山待渡等圖李漸二馬圖李<lb/>
　伯時于闐師子三馬圖黄筌梔子孔雀芙蓉鷺鷥二<lb/>
　圖趙昌寫生月季黄居寀竹雀唐希雅棘雀趙大年<lb/>
　聚沙宿雁圖其他妙品尚多也伯雨又嘗購得孟子<lb/>
<pb n="KR3h0056_WYG_001-14a"/>
　舟御史所蔵僧智永月儀獻嵗帖<hi>神品上上</hi>其辭云獻嵗<lb/>
　將終青陽應節和風動物麗景光輝翠栁舒鱗紅桃<lb/>
　結綬想弟優游勝地縦賞嘉賓酌桂醑以申心玩琴<lb/>
　書而寫志無令披聚敘㑹何期謹遣一介希還數字<lb/>
　行間細書釋文特妙前後有明昌七印泥金題籖今<lb/>
　在梁谿倪元鎮家黄長睿以為何璧所書者即此帖<lb/>
　也　虞伯生曰昔我文宗皇帝天下太平文物大備<lb/>
　自其在東宫時賢能才藝之士固已盡在其左右文<lb/>
<pb n="KR3h0056_WYG_001-14b"/>
　章則有故翰林學士元公復初發揚蹈厲藐視秦漢<lb/>
　書翰則有故翰林承㫖呉興趙公子昻精審流麗度<lb/>
　越魏晉前賢侍讀學士左山商公徳符以世家髙材<lb/>
　游藝筆墨偏妙山水尤被眷遇葢上于繪事天縦神<lb/>
　識是以一時名藝莫不見知也而永嘉王振鵬妙在<lb/>
　界畫運筆和墨毫分縷析左右髙下俯仰曲折方圓<lb/>
　平直曲盡其體而神氣飛動不為法拘嘗為大明宫<lb/>
　圖以獻世稱妙絶延祐中得官稍遷秘書監典簿得<lb/>
<pb n="KR3h0056_WYG_001-15a"/>
　一徧觀古圖書其識更進葢仁宗意也<hi>語具研北雜誌此振鵬龍</hi>
　<hi>舟奪標圖别本向係分宜權相故物見之文休承嚴氏書畫記其圖精細古雅不讓郭恕先輩對客展觀</hi>
　<hi>令人目眩後有振鵬詩䟦并李源道以下十五題詠其後折俸事起旋為韓存良太史所購近始歸之崑</hi>
　<hi>山張丑謹疏始末如右時崇禎紀元端午日也</hi>　季宗元蓄唐摹王右軍<lb/>
　周大㛮帖乃開元五年十一月陪戎副尉張善慶装<lb/>
　　鮮于伯機目趙子昻神情簡逺為神仙中人　趙<lb/>
　子昻云唐人畫實描雲水葢刻畫中有飛動之意後<lb/>
　人所難能也　顔魯公子侍郎之孫家有鍾紹京書<lb/>
<pb n="KR3h0056_WYG_001-15b"/>
　黄庭經紙尾題特健藥三字按武平一徐氏法書苑<lb/>
　云中宗駙馬武延秀家法書漆軸黄麻紙標題云特<lb/>
　健藥云是蕃語其書合作者一云宋以之標法書上<lb/>
　品洪景盧詩云㑹有髙明標健藥葢用此語　余家<lb/>
　有唐人寫論書法一卷皆率保大中潤州延陵牒延<lb/>
　陵宋熙寧五年省入丹陽　喬仲山有唐羅昭諫與<lb/>
　陳正字帖云二月中陳州一正字訪及具審博士攝<lb/>
　理和適近日賢主司空政事才用洋溢譚口㫁割明<lb/>
<pb n="KR3h0056_WYG_001-16a"/>
　快與敓有分守道者自然安矣况博士乎先太傅所<lb/>
　作所立果有餘慶殊不知天道去人如此相近忭賀<lb/>
　老叟十年來欲棹一船子從雲溪館前往東市竟無<lb/>
　因緣此又何如哉近見陳正字否葉大徳丁三傅知<lb/>
　聞否老叟腰脚不枝坐想勝㳺目極千里朱十五李<lb/>
　三史作何靣孔髙積薪復如何因相見皆與話瞻泳<lb/>
　也謹狀羅隠狀後有䟦云法帖率不過數行而言簡<lb/>
　意盡猶足見晉宋間人物風度今羅長江書纔爾片<lb/>
<pb n="KR3h0056_WYG_001-16b"/>
　紙乃知風流逮唐末猶在也近日往來尺牘疊疊<lb/>
　多幅苟為不然則曰簡慢我於是務作不情之語以<lb/>
　為敬近至權貴記室之間聞一函有累十紙風俗頽<lb/>
　壊至此可太息也　張與可家有周昉五星真形圖<lb/>
　昉為宣州長史日所畫其星法亦昉手自書　竹簡<lb/>
　之法絶而不𫝊米元章得古簡始更制法　季宗元<lb/>
　就賈團練家得顔魯公自書誥　吾家太史云冬至<lb/>
　後九日遇壬法當有年　趙子固目姜堯章為書家<lb/>
<pb n="KR3h0056_WYG_001-17a"/>
　申韓　宇文廷臣文孫家有呉彩鸞玉篇鈔今世所<lb/>
　見者唐韻耳其書一先為廿三先廿四仙不可曉又<lb/>
　導江迎祥寺有彩鸞書佛本行經六十卷或者以為<lb/>
　特唐經生書也　鍾王筆法隋人所得與唐人不同<lb/>
　大抵隋多鍾唐多王爾　世謂正月三日為田本命<lb/>
　浙西人謂之下正三言夏正之三日俗以是日秤水<lb/>
　以重為上有年則極驗　丹陽葛魯卿論書云晉宋<lb/>
　人書法妙絶未必盡曉字學　牟伯成父曰今之文<lb/>
<pb n="KR3h0056_WYG_001-17b"/>
　非古之文故六籍多𫝊譌今之音非古之音故易詩<lb/>
　韻有未協者　胡汲仲謂趙子昻書上下五百年縦<lb/>
　横一萬里舉無此書　趙子昻小楷左氏春秋𫝊全<lb/>
　本在錫山安氏書法精𦂳非梵網經之比可寳蔵也<lb/>
　　吾家太史謂李端燕郭曖駙馬宅詩衆稱絶妙而<lb/>
　其詩不𫝊頃在秘閣鈔書得端集三卷中有贈郭駙<lb/>
　馬二首特太史偶未見本爾　歐陽率更書稽古在<lb/>
　李叔固家末云卷絶　趙子昻學士云書貴紙筆調<lb/>
<pb n="KR3h0056_WYG_001-18a"/>
　和若紙筆不佳雖能書亦不能善也譬之快馬行泥<lb/>
　淖中其能善乎<lb/>
鍾太傅篆書孔廟鼎銘<hi>按此條已刻書畫舫今刪</hi>
李伯時三清圖紙本白描極精凡為人物三百四十宫<lb/>
　殿四十餘尤是圓光下段幾于神化乃武林髙瑞南<lb/>
　故物先曾入倪雲林蕭閒書館者卷尾印識具存真<lb/>
　神蹟也<hi>按以上已刻書畫舫</hi>又見伯時山庄圖長卷其樹石人<lb/>
　物雲水屋宇怪怪竒竒惜前後為庸工裝背翦損其<lb/>
<pb n="KR3h0056_WYG_001-18b"/>
　後䟦尾亦詳記之<lb/>
李伯時石勒問道圖絹本計四人墨地白描又一格也<lb/>
　前有宋紙一張後有大安元年宫昌題䟦卷係宋裱<lb/>
　三十一行書法米南宫其花紵亦今時所無卷尾宋<lb/>
　紙五接<lb/>
石勒參佛圖澄圖　舜舉　磊落為人天下竒來參佛<lb/>
　法始知機一言能悟圓通理却笑劉聰事事非呉興<lb/>
　錢選舜舉題<hi>詩不真</hi>
<pb n="KR3h0056_WYG_001-19a"/>
趙文敏公行書中峰和尚懐淨土詩百八首作梵册裝<lb/>
　連偈䟦共百廿則内失七則并前阿彌陀佛像亦亡<lb/>
　其字全仿蘭亭遒勁可喜乃嚴分宜故物也又文敏<lb/>
　公書酒德頌真蹟全學羲獻在王越石處<lb/>
韓存良家秘蔵韓魏公像卷云是米老畫并元章楷行<lb/>
　當時祭文一首在前董𤣥宰䟦之甚詳余細辨之像<lb/>
　屬北宋畫院名手其祭文係思陵之筆故有御書等<lb/>
　印乃秀水項子京故物也又蔵黄涪翁為巽上人行<lb/>
<pb n="KR3h0056_WYG_001-19b"/>
　書華嚴疏計一百十二字用花綾書之雖破碎而神<lb/>
　采煥然終不失為名蹟也此卷至今尚在韓氏<lb/>
王子擕示雅宜山人手錄詩經正文小冊<hi>行草精好計一百四十五</hi>
　<hi>番</hi>余定為倣書非真蹟其人怫然見于辭色余曰主<lb/>
　臣有之僕姑毋論其八法只令竹紙果能幾及百年<lb/>
　而不變色乎其人首肻而退未幾獲觀真本于嚴氏<lb/>
　魚目夜光相去葢天淵矣<lb/>
宋人手錄治疫方用黑豆二合炒令香熟甘草二寸炒<lb/>
<pb n="KR3h0056_WYG_001-20a"/>
　令黄色二味以水二盞煎取一盞時時服之甚良字<lb/>
　法大類米老或云元暉筆也<lb/>
米南宫小楷千文真蹟其辭與行世本小異曰天地𤣥<lb/>
　黄推位遜國周發商湯女慕清潔籍甚無競桓公輔<lb/>
　合沈黙寂寞河渠滴歴具膳飡反羲暉晃耀裴回詹<lb/>
　瞭前後十一句董𤣥宰䟦云米海岳行草書𫝊于世<lb/>
　間與晉人幾爭道馳矣顧其平生所自負者為小楷<lb/>
　貴重不肻多寫以故罕見其蹟予㳺京師曾得□鑒<lb/>
<pb n="KR3h0056_WYG_001-20b"/>
　李伯時西園雅㑹圖有宋米南宫蠅頭題䟦最似蘭<lb/>
　亭筆法己丑四月又從唐完初獲借此千文臨成副<lb/>
　本稍具優孟衣冠大都海岳此帖全倣褚河南哀冊<lb/>
　枯樹賦間入歐陽率更不使一實筆所謂無往不收<lb/>
　葢曲盡其趣恐真本既與余逺便欲忘其書意聊識<lb/>
　之于紙尾是月十八日董其昌題　此余己丑所臨<lb/>
　也今又十年所矣筆法似昔未有增長不知何年得<lb/>
　入古人之室展卷太息不止書道也戊戌四月三日<lb/>
<pb n="KR3h0056_WYG_001-21a"/>
　<hi>真蹟</hi>
倪元鎮書張祐題王右丞山水障子二首　精華在筆<lb/>
　端咫尺匠心難日月堂中見江湖滿座看夜凝嵐影<lb/>
　溼秋浸璧光寒料得昔人意平生詩思殘　右丞今<lb/>
　己没遺畫世間稀咫尺江湖盡尋常鷗鳥飛山光全<lb/>
　在掌雲氣欲生衣以此長為玩平生滄海機懶瓚<hi>真蹟</hi>
孫過庭行書孝經一卷真蹟也今在董太史家其字與<lb/>
　書譜稍異是早年筆戲鴻堂所刻景福殿賦宛然書<lb/>
<pb n="KR3h0056_WYG_001-21b"/>
　譜法也<lb/>
韓魏公像卷　韓魏公　天生元聖必作之配有神司<lb/>
　之不約而㑹既生堯舜禹稷自至　仁宗龍飛公舉<lb/>
　進士妙齡秀發秉筆入侍公於是時仲舒賈誼方將<lb/>
　登庸盜起西夏四方騷然帝用不赦命公秉越往督<lb/>
　師旅公於是時方叔召虎入贊兵政出殿大邦恩威<lb/>
　並行春雨秋霜兵練民安撫鎮邊疆公於是時臨淮<lb/>
　汾陽帝在明堂欲行王政羣后奏功罔厎于成召自<lb/>
<pb n="KR3h0056_WYG_001-22a"/>
　朔方付之樞衡公於是時蕭曹魏邴二帝山陵天下<lb/>
　悸恐呼吸之間有雷有風有存有亡有兵有戎公于<lb/>
　是時伊尹周公功成而退三鎮偃息天下嗷然曷日<lb/>
　而復畢公在外心在王室房公且死征遼是恤嗚呼<lb/>
　哀哉六月甲寅人之無祿䘮我宗臣我有黎民誰與<lb/>
　教之我有子孫誰與保之巍巍堂堂寧復有之公之<lb/>
　云亡我無日矣慟哭流涕何嗟及矣昔我先子没于<lb/>
　東京公為二詩以祖其行文追典誥論極丹青公言<lb/>
<pb n="KR3h0056_WYG_001-22b"/>
　一出孰敢改評施及不肖待以國士匪我自知公實<lb/>
　見謂父子兄弟並出公門公不責報我豈懷恩惟此<lb/>
　涕泣實哀斯人有肉在俎有酒在尊公歸在天寧聞<lb/>
　我言　子瞻之文元章書之魏公相業足稱三絶余<lb/>
　館師韓宗伯有願為魏公故購此卷惜靳之上夀海<lb/>
　内未沾公之德澤然千載尚友聲應氣求此朝集所<lb/>
　為珍䕶如頭目腦髓非獨以書也感慨係之矣董其<lb/>
　昌觀因題　宋畫韓魏公像米氏書思陵秘閣之物<lb/>
<pb n="KR3h0056_WYG_001-23a"/>
　墨林項元汴家蔵天籟閣真賞嘉靖四十四年冬購<lb/>
　于王文恪公孫峰山處　用價十二金裝襲永保<lb/>
　素<hi>真蹟</hi>
項氏擕售松雪翁廬山觀瀑圖紙本大著色金碧輝映<lb/>
　全學唐人雖尺紙經營而極悠深𤣥逺之趣且其冩<lb/>
　太白遺照宛然當日風標匪趙王孫之妙染胡能得<lb/>
　李王孫之軒舉耶本身趙氏子昻一印却真其子昻<lb/>
　二字係雙鉤廓填乃蛇足也自洪武至成化間名賢<lb/>
<pb n="KR3h0056_WYG_001-23b"/>
　題咏凡十三人向為姚公綬故物今歸猶子誕嘉處<lb/>
　聞今又屬他姓中心蔵之何日忘之苐恨嚢澁如子<lb/>
　美一交臂而失焉良可太息是日又示宋拓五字不<lb/>
　損本蘭亭褉序後有榮芑䟦一陳繹曽王士熙等䟦<lb/>
　五<hi>李白觀瀑一事錢選亦有短圖所畫李白外止一騎一從為少異耳而瀑亦不甚雄偉後有劉文成</hi>
　<hi>宋文憲胡文穆三詩及解大紳印記近蔵上海朱太學邦憲家王元美為之作䟦見弇州續稿内可核也</hi>
戴生擕示項又新蔵名卷首為顔魯公爭坐位帖半卷<lb/>
　蔡君謨手帖米元章易說帖趙子昻臨子敬授衣等<lb/>
<pb n="KR3h0056_WYG_001-24a"/>
　四帖後有俞焯張天陽䟦其次惠崇莊列髙風<hi>一為莊周</hi>
　<hi>夢蜨二為列子御風更兼惠崇小楷題識及葉石林等䟦並妙</hi>李嵩錢塘觀潮<hi>絹本淺絳</hi>
　<hi>色佳</hi>又其次劉松年中興四將小像<hi>首劉次韓次張次岳後有俞貞木䟦</hi>
　<hi>記也</hi>錢選山水故實二卷<hi>一為淵明歸去來一為和靖孤山探梅二卷中孤山尤勝</hi>
　是日所見凡廿卷餘所可記者列之右方其國朝沈<lb/>
　文陳陸等製雖佳不悉志云時甲子清和十日也<hi>戴生</hi>
　<hi>云蔡君謨八帖米元章九帖並在項氏繼此當續示云</hi>
范寛長江萬里圖<hi>神品上上</hi>
<pb n="KR3h0056_WYG_001-24b"/>
　雪山　　　汶川　　　虎頭山　　永康軍<lb/>
　離堆　　　青城山　　六六峰　　新津<lb/>
　眉州　　　瓦屋山　　大像　　　月峰<lb/>
　嘉定府　　大峨山　　敘州　　　瀘州<lb/>
　合江　　　重慶府　　涪州　　　忠州<lb/>
　萬州　　　雲安軍　　䕫州　　　八陣<lb/>
　灩澦　　　白羊影　　瞿唐峽　　白帝城<lb/>
　赤甲　　　白鹽　　　沙堆灘　　黑石<lb/>
<pb n="KR3h0056_WYG_001-25a"/>
　巫峽　　　百八盤　　巫山縣　　神女廟<lb/>
　十二峰　　吒灘　　　歸州　　　雙廟<lb/>
　新灘　　　蝦蟆培　　假十二峰　黄牛影<lb/>
　黄牛珠　　洺川廟　　無義灘　　平善壩<lb/>
　辰州界　　鼎澧界　　至喜亭　　峽州<lb/>
　沙頭　　　金沙堆　　洞庭廟　　江陵府<lb/>
　洞庭湖　　君山　　　吕仙亭　　岳州<lb/>
　嘉魚縣　　漢陽軍　　鄂州　　　赤壁<lb/>
<pb n="KR3h0056_WYG_001-25b"/>
　夀昌軍　　黄州　　　雪堂　　　蘄陽鎮<lb/>
　富池　　　琵琶亭　　江州　　　廬山<lb/>
　五老峰　　南康軍　　落星寺　　大孤山<lb/>
　澎浪廟　　馬當廟　　東流縣　　小孤山<lb/>
　鴈义鎮　　九華山　　池口　　　銅陵縣<lb/>
　繁昌縣　　蕪湖縣　　建康府　　眞州<lb/>
　鎮江府　　𤓰洲　　　金山　　　焦山<lb/>
　海門<lb/>
<pb n="KR3h0056_WYG_001-26a"/>
　昔在苑西有呉太學持范中立江圖見視位置正如<lb/>
　此卷猶心疑為裴旻之號今見真本快心洞目之觀<lb/>
　始自信鑒裁不謬董其昌題<lb/>
嚴開宇蔵米南宫八帖在張子京家米書九帖之上皆<lb/>
　檇李項氏故物也又示沈啟南呉江圖長卷水墨師<lb/>
　荆浩脱去畫史縱横習氣純以天趣出之所見長卷<lb/>
　宜為最詳其題識葢為徐克成作也後有呉原博一<lb/>
　詩亦妙<lb/>
<pb n="KR3h0056_WYG_001-26b"/>
黄王合作小幅　僕暇日為郡曹劉彦敬畫竹趣圖甫<lb/>
　畢而一峰黄處士見過僕出此求印正處士以為可<lb/>
　為添一逺山并樵逕天趣逈殊頓增深峻矣時省郎<lb/>
　耿君督兵華亭索僕畫甚急思拙筆弱頃刻不能就<lb/>
　因輟此奉獻呉興王蒙敬題　叔明公子文敏公之<lb/>
　外孫也天姿神品其于翰墨深入晉漢至于鑒裁尤<lb/>
　所精詣漚波之宅相非子而誰耶至正壬辰冬□□<lb/>
　□人公望拜□<hi>真蹟</hi>
<pb n="KR3h0056_WYG_001-27a"/>
項氏蔵李嵩服田圖卷係宋御府裝池前後凡十二段<lb/>
　每段有思陵楷書詩題<hi>詩中凡云耘雲等字皆缺其㸃未詳係某廟諱字當考畫</hi>
　<hi>上識以紹興小璽乾卦圖書井井可玩</hi>其卷通幅長絹以墨界斷末有<lb/>
　李嵩畫三字題名按思陵雖係偏安之主而能留心<lb/>
　農事亦可謂之賢矣<hi>按以上已刻書畫舫</hi>又蔵陸放翁與仲仁<lb/>
　明逺二柬<hi>後柬刻停雲館帖内</hi>末有文夀承題䟦亦一名蹟又<lb/>
　有黄大癡秋嵐積翠直幅案題為性之作筆法簡古<lb/>
　設色雅淡且絹素精好尤不易得云<lb/>
<pb n="KR3h0056_WYG_001-27b"/>
趙子昻三生果圖在新安呉仲暉家神妙可喜其家又<lb/>
　蔵倪元鎮呉松山色一軸秀潤精美層疊無窮而翁<lb/>
　極筆也<lb/>
宋搨臨江二王帖三卷<hi>凡一百四十五帖計缺五帖</hi>綿紙蟬翅拓本<lb/>
　前有沈洪題署後有祝允明䟦王世貞識尾并長歌<lb/>
　一篇上中兩卷全止大令卷内配八十三帖而缺益<lb/>
　州以下雖紙墨稍異亦宋南渡佳搨也今在嚴道普<lb/>
　家<lb/>
<pb n="KR3h0056_WYG_001-28a"/>
韓朝延自述其家書畫精良者定當以王逸少樂毅論<lb/>
　小楷真蹟為最樂毅已亡亦重言耳其次則梁武帝<lb/>
　異趣帖唐懐素書畫訣帖此帖係薛濤箋所書後有<lb/>
　臣柯九思進入六字<hi>前後有悦生秋壑圖書及元朝天厯之寳</hi>周昉對鑑<lb/>
　士女圖<hi>後有宋思陵柯九思題䟦</hi>宋李公麟白描子儀單騎降虜<lb/>
　圖米芾雲山圖<hi>並有思陵識尾</hi>黄庭堅書李白秋浦歌<hi>粉澤紙書</hi>
　元趙孟頫書髙峰和尚行狀<hi>宋紙所書一紙長五丈許字倣禊帖</hi>南宋<lb/>
　思陵行書北山移文今皆散逸不存矣惜哉其尤可<lb/>
<pb n="KR3h0056_WYG_001-28b"/>
　慨者曹弗興兵符圖有梁隋貞觀御筆標題此卷近<lb/>
　為六丁取去至今尚在夢想<lb/>
法書中有兩本並佳難分真偽者如唐顔魯公鹿脯帖<lb/>
　<hi>一在檇李項氏一在王辰玉家</hi>宋黄涪翁書李白秋浦歌<hi>一在韓城良太史氏</hi>
　<hi>一在董𤣥宰尚書家</hi>五字不損本禊帖趙子昻十三䟦卷<hi>一在檇李</hi>
　<hi>項氏一在陳季白家</hi>雖善鑒者莫能辨其高下矣<lb/>
華學士家徐浩小楷道徳經真蹟<hi>黄素寫本</hi>今歸董太宰太<lb/>
　史處惜乎缺其下卷或云屬唐人寫經手過矣又浩<lb/>
<pb n="KR3h0056_WYG_001-29a"/>
　正書朱巨川誥真蹟後有張晏等䟦今在韓存良宗<lb/>
　伯家亦名蹟也<lb/>
張芝知汝帖真蹟後有海岳䟦幾二百字在秀水項氏<lb/>
曹弗興兵符圖<hi>按此條已刻書畫舫今刪</hi>
陸生擕示黄大癡玉岑松壑小幀絹本淺絳色上有真<lb/>
　書題款二行葢為玉澗作者右方有王炳趙奕李和<lb/>
　三詩足稱神品是日又示大癡縹緲山居巨幅畫法<lb/>
　髙古所惜收蔵稍劣不稱神明煥然耳又云家有唐<lb/>
<pb n="KR3h0056_WYG_001-29b"/>
　子畏秋山蕭寺全學王蒙筆意未及示云<lb/>
顔清臣祭伯濠州刺史文真蹟在李九疑處又祭姪季<lb/>
　明文真蹟在呉象成處皆名物也而祭姪尤為傑出<lb/>
　云<lb/>
震澤王氏蔵呉道子毘沙門天王小直幅絹本著色全<lb/>
　學張僧繇凡為天人大小共三十異獸二中間旌旗<lb/>
　器具一一古雅且竒偉也尤是雲烟水石山頭屋宇<lb/>
　逺近布置竒特上方具唐呉道子述五字思陵書也<lb/>
<pb n="KR3h0056_WYG_001-30a"/>
　并有乾卦圖書御書小璽曲脚封字等印與韓存良<lb/>
　家張僧繇五星二十八宿卷筆法若合符節是呉生<lb/>
　盛年畫不疑耳聞其家尚有李成烟波漁艇一軸筆<lb/>
　法尤異未及見之<hi>李畫烟波漁艇極精惜破損已極前有長少李兆蕃題署後有董其</hi>
　<hi>昌䟦尾</hi>
王獻之能為一筆書陸探㣲能為一筆畫乃是自始至<lb/>
　終連綿相屬氣脉不斷耳　王應麟云曾子固䟦西<lb/>
　狹頌謂所畫龍鹿承露人嘉禾連理之木漢畫始見<lb/>
<pb n="KR3h0056_WYG_001-30b"/>
　于今邵公濟謂漢李翕王稚子髙貫方墓碑刻山林<lb/>
　人物乃知顧愷之陸探㣲宗處士輩尚有其遺法至<lb/>
　呉道𤣥絶藝入神始用巧思而古意稍減矣今于盤<lb/>
　洲所集𨽻圖見之　李成峰巒林屋雲景皆以淡墨<lb/>
　為之而水天空處全用粉填亦一竒也每以告人非<lb/>
　愕然而驚則莞爾而笑莫知其妙足見後學之凡下<lb/>
　也　尉遲乙善繪凹凸花或云乙是僧又張僧繇畫<lb/>
　于一乗寺逺望眼暈如凹凸近視即平<hi>楊升菴</hi>
<pb n="KR3h0056_WYG_001-31a"/>
嚴道普蔵米南宫八帖<hi>真蹟神品上上</hi>　芾頓首再啟<lb/>
　　王御史廟額有俟　發潛想留　神慮修廟記一<lb/>
　本　上納係俸錢所印伏乞　□悉　門中清勝<lb/>
　新恩令嗣必已還　侍下未敢附問　芾頓首再行<lb/>
　<hi>廟額帖</hi>　芾頓首再拜　知府内翰丈<hi>台坐</hi>芾奔走道<lb/>
　塗自承　榮命久未寧止有疎　上記思仰所深比<lb/>
　至真始得作此夏序已老恭惟　神明相佑　台候<lb/>
　起居萬福芾比蒙　恩未卜披豁區區結約難罄下<lb/>
<pb n="KR3h0056_WYG_001-31b"/>
　懐不備　芾頓首再行　知府内翰丈<hi>台坐</hi>五月晦<lb/>
　狀<hi>奔走帖</hi>　芾頓首再啟老不脱州縣可憐幸嵗豐無<lb/>
　訟而賢守相照得以苟祿忽已半嵗冬杪敬伏東閤<lb/>
　　芾頓首再行<hi>州縣帖</hi>　芾皇恐新𤓰洲閘中閘傍隋<lb/>
　臨江故宫基一髙臺昨曾孝蘊建大亭其上未名而<lb/>
　去正對鶴林黄鶴上皇下皇山下視金山旁迎羣峰<lb/>
　如圖無纎翳乃山𫝊神也戲作一賦上　呈乞改抺<lb/>
　　芾皇恐再行<hi>臨江帖</hi>　芾皇恐𤓰洲非復往年亭榭<lb/>
<pb n="KR3h0056_WYG_001-32a"/>
　登臨江山之間與壯觀甲乙新于江口得地一片深<lb/>
　濶無一畝黄鶴臺所見相多少傍是兩浦橋因命為<lb/>
　江郊百川浦作草堂基未有資得小詩數篇上　呈<lb/>
　芾異時歸早作此屋來往江南北游戲焉　芾頓首<lb/>
　再行<hi>𤓰洲帖</hi>　芾頓首再啟　公手翰成十軸獨未有<lb/>
　入兩府手札也願惠荅使在秘玩中知　公終始眷<lb/>
　遇不替餘俟　降麻别馳賀次　公執政矣誰為經<lb/>
　綸客望大啟東閤延天下士為　睿主致太平芾雖<lb/>
<pb n="KR3h0056_WYG_001-32b"/>
　駑蹇文武之用惟所　命焉　芾頓首再行<hi>手翰帖</hi>
　芾頓首再啟度九月奏計即留禁從芾十一月滿九<lb/>
　月為入季至時申求一巨舟西上我　公任内與之<lb/>
　後人必不易也䖍扣䖍扣元龍在丹徒否傾<hi>二</hi>渴<hi>二</hi>
　到此作海岱樓得　蔣張諸公詩馳　上暇日求我<lb/>
　　公大句以光陋邦何如造次慚悚慚悚　芾頓首<lb/>
　再行<hi>奏計帖</hi>　門中上下均慶　芾頓首再行<hi>門中帖</hi>
　<hi>真蹟</hi>
<pb n="KR3h0056_WYG_001-33a"/>
米海嶽二帖　念與　公咫尺契濶楗隣又無效好物<lb/>
　又不送過來悵悵將還有古錦一尺許天下第一等<lb/>
　者欲褾破羌求易之如何須薄者佳筆不佳紙不好<lb/>
　草<hi>二</hi>芾頓首　周臣觀察<hi>台坐</hi>　不煩如此前言甚<lb/>
　易當必不到入臺章也　芾頓首　安中吾友　右<lb/>
　米南宫與周臣觀察二帖詞意簡直古人之相與如<lb/>
　此亦可見其平生矣南宫之書世人所愛重而此書<lb/>
　乃竒妙者又周氏子孫能世蔵之是尤可珍重也臨<lb/>
<pb n="KR3h0056_WYG_001-33b"/>
　川王英識　襄陽米南宫書如高峰墜石勢莫可攖<lb/>
　三百年來虹光如在較之他書則莫能居其右宜善<lb/>
　寳之沛郡鎦翼南　米南宫邁往之氣傲倪物表玩<lb/>
　弄人間形于翰墨固不以繩尺拘而靄然有真實意<lb/>
　前輩風流篤厚葢如此海岳舊址在潤岳倦翁神交<lb/>
　于江山之上心㑹于風烟之外摭遺墨瑑堅珉環一<lb/>
　室聚之竒觀也余昔仕潤暇時登覽終日摩挲寒江<lb/>
　夜虹英靈光彩猶歴歴在心目此二帖嘗見之英光<lb/>
<pb n="KR3h0056_WYG_001-34a"/>
　堂今堂莽為荆棘石化為瓦礫陳迹不可復尋矣二<lb/>
　帖有物䕶持猶為人所寳誰謂石之夀不如楮墨之<lb/>
　能不朽耶攬之一嘅荆溪蔣岩書<hi>真蹟</hi>
米南宫墨蹟<hi>引首紙</hi>　北固火後作一閤前見黄鶴羣仙<lb/>
　捧珠勢乃芾家山也僧要名命曰寳珠閤題曰　對<lb/>
　檻青山露<hi>全體佛性</hi>羣仙捧寳珠求遺如起定<hi>罔明起如子定</hi>象<lb/>
　罔是文殊<hi>全體俱見無失無得象罔但作文殊罔明亦無所措</hi>　焦山銘　水<lb/>
　清石白焦公之宅妙道孰測能語而黙俟河之清乃<lb/>
<pb n="KR3h0056_WYG_001-34b"/>
　通帝夢殖殖瑶壇萬靈是擁眄馨逺謁以祚　道宋<lb/>
　公徳不葷客必蓐素擁徒繁御必以風雨明德感神<lb/>
　神應可呼勒銘津塗以肅薄夫　呉人善理砧惡楮<lb/>
　化為美其他亦倣此苐未知之耳　右四紙元章為<lb/>
　書畫學博士書于國子監時崇寧丙戌秋七月也<lb/>
　右雜文并詩先臣芾真蹟臣米友仁鑒定恭䟦<lb/>
趙子昻淺絳色紙本畫一軸全師董巨上有詩云秋風<lb/>
　落葉到衡門怪底窮林笑語溫淮海維揚憶耆舊小<lb/>
<pb n="KR3h0056_WYG_001-35a"/>
　山桂樹著王孫清詩望見詞鋒避餘子驚將氣岸吞<lb/>
　樵青不識城中路短轅何處謝髙軒子昻<lb/>
莫廷韓蔵趙子昻香山避暑瀟湘夜雨二圖黄子久秋<lb/>
　山亭一圖皆元人中之錚錚者畫上皆有廷韓印識<lb/>
　見即可辨<lb/>
李成寒林平野圖<hi>按此條已刻書畫舫今刪</hi>
唐顔魯公書誥<hi>按此條已刻書畫舫今刪</hi>
顔清臣與明逺手帖<hi>硬黄紙行書較之自書吏部尚書告尤為風韻今在餘清堂中亦云</hi>
<pb n="KR3h0056_WYG_001-35b"/>
　<hi>唐人墨蹟不易得者然余細辨之實張伯雨臨本非真蹟也</hi>蔡明逺鄱陽人真卿<lb/>
　昔刺饒州即嘗趨事及來江右無改厥勤靖言此心<lb/>
　有足嘉者一昨緣受替歸北中止金陵闔門百口幾<lb/>
　至餬口明逺與夏鎮不逺數千里冒涉江湖連舸而<lb/>
　來不愆晷刻竟達命于秦淮之上又隨我于䢴溝之<lb/>
　東追攀不疲以至邵伯南埭始終之際良有可稱今<lb/>
　既已事方旋指期斯復江路悠緬風濤浩然行李之<lb/>
　間深冝尚慎不具真卿報<hi>後有王穉登䟦不及錄</hi>
<pb n="KR3h0056_WYG_001-36a"/>
晉陸機平復帖<hi>按此條已刻書畫舫今刪</hi>
王右軍此事帖<hi>按此條已刻書畫舫今刪</hi>
王右軍謝司馬帖<hi>按此條已刻書畫舫今刪</hi>
趙文敏攀鞍圖卷全學唐人印款並全今在韓太史家<lb/>
趙松雪紙本秋林落葉圖全仿董巨為真無疑<lb/>
周昉並馬圖計人七馬四絹本大著色本身有聊城喬<lb/>
　氏二印　八駿飛騰誤穆王聯鑣禍水溺明皇淋鈴<lb/>
　雨奏郎當韻可憶歡生墮馬妝天啟癸亥菊秋十二<lb/>
<pb n="KR3h0056_WYG_001-36b"/>
　日金陵朱之蕃題<lb/>
董𤣥宰評畫　畫家以古人為師己自上乗進此當以<lb/>
　天地為師米元暉自題畫卷云墨戲得之瀟湘竒趣<lb/>
　及居京口時以秋早過北固觀烟雲變態是處江海<lb/>
　空濶羣峰與濤頭相吐吞致足取為畫境又曰宿雨<lb/>
　初霽曉烟未泮正是吾家粉本也　子昻嘗詢錢舜<lb/>
　舉曰如何為士夫畫舜舉曰𨽻法耳𨽻者以異于描<lb/>
　所謂寫畫須令八法通也元人以米元章父子與髙<lb/>
<pb n="KR3h0056_WYG_001-37a"/>
　房山侍郎為士夫畫然倪元鎮又當為米顛配享雖<lb/>
　功力不同逺韻則一大都元季皆以董巨為師如姚<lb/>
　彥卿唐子華學郭河陽者不復能與逸品爭長矣<lb/>
　偶閲舊作評畫語書此董其昌　余嘗欲和㑹三趙<lb/>
　畫為一家三趙者趙令穰千里子昻也宋諸王孫皆<lb/>
　富有古人法書名畫子昻為承㫖都下借珍圖手摹<lb/>
　之或時令胡廷暉輩代摹故其為山水無一筆無來<lb/>
　處若寒乞之人自不辦此　昔人評趙大年畫以為<lb/>
<pb n="KR3h0056_WYG_001-37b"/>
　得胸中有千卷書更奇又每作山水圖來人戲之曰<lb/>
　又是上陵回也大年以宗室不得遠游故云不行萬<lb/>
　里路不讀萬卷書看不得杜詩乃知畫史亦大未易<lb/>
　董其昌書<hi>真蹟</hi>
米南宫真蹟　硏山銘　五色水浮崑崙潭在頂出黒<lb/>
　雲挂龍怪爍電痕下震澤極變化闔道門<hi>後題云寳晉齋前軒</hi>
　<hi>書子于都下見真本及研山圖隨宋元人題䟦甚衆  見楊儀驪珠  錄</hi>
　真蹟日録卷一<lb/>
</p>
<p>
</p>
  </div>
</body>
</text>
</TEI>
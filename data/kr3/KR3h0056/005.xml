<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>真蹟日録卷五</head> <lb/>
    <p>
<pb n="KR3h0056_WYG_005-1a"/>
欽定四庫全書<lb/>
　真蹟日録卷五<lb/>
　　　　　　　　　　　　　明　張丑　撰<lb/>
吳道子水墨天龍八部圖卷<hi>按此條已刻書畫舫今删</hi>
僧元成近購錢選水墨折枝花十八種白宋紙畫草草<lb/>
　而成大饒天趣每種自題小詩一絶而不題名後有<lb/>
　文徵仲王百谷二䟦乃箬溪顧氏物也<lb/>
項子京收沈啟南小橋谿路小幀全學巨然僧淡墨輕<lb/>
<pb n="KR3h0056_WYG_005-1b"/>
　嵐絶不類其平時乃是天順初年之筆按題寫贈慶<lb/>
　雲菴天泉上人者至成化庚寅完菴復題其後雖筆<lb/>
　嫩未及晚歲之蒼古而秀美可㤅不讓荷香亭卷采<lb/>
　藥巨册也<hi>此圖原係先大父所藏余屢購之弗獲</hi>
小橋溪路有新泥半日無人到水西殘酒欲醒茶未熟<lb/>
　一簾春雨竹雞啼　此予有竹居即景語也畫亦曩<lb/>
　歲筆非自不知少嫩葢為天泉强之而畱其迹觀者<lb/>
　毋深笑焉沈周　隱侯何處覓家在水雲邊鶴瘦原<lb/>
<pb n="KR3h0056_WYG_005-2a"/>
　非病人閒即是仙詩題窗外竹茶煮石根泉老我惟<lb/>
　踈放新圖擬巨然成化庚寅夏五十日過啟南有竹<lb/>
　居為作山水小幅復賦是詩于上後四日宿慶雲精<lb/>
　舍天泉出啟南畫索題遂以前詩塞其白閒觀者幸<lb/>
　恕予懶　右畫先大父約之藏本後爲項子京所購<lb/>
　今日重觀舊蹟不勝俯仰之感漫錄題詠於此米菴<lb/>
　張丑<lb/>
文徵仲游山圖後有徐天全雲巖雅集記文乃是祝希<lb/>
<pb n="KR3h0056_WYG_005-2b"/>
　哲寫其外祖之作仍用天全印記復倩徵仲圖之藏<lb/>
　于家此定論也不知者謂天全歿時徵仲纔年三歲<lb/>
　<hi>記文作于公未生時</hi>致疑圖引出捉刀人手豈爲真鑑與夫不<lb/>
　鑒記文出希哲筆而失徵仲妙媺之蹟二老有知寧<lb/>
　不胡盧地下乎吾故表而出之<lb/>
模衞協高士圖<hi>按標題疑脫徽宗二字</hi>前後有雙龍宣和小璽天<lb/>
　厯之寶人物凡六既非八達又非七賢不知誰何或<lb/>
　云六逸謬甚晉人而畫何啻咫尺千里其後題云晉<lb/>
<pb n="KR3h0056_WYG_005-3a"/>
　衞協所作世人莫能及故模寫其本然行筆用意不<lb/>
　可得其萬一數百年間未有繼者伏蒙宣示聖作妙<lb/>
　筆神智出于自然不見施為之筆協豈足尚哉　臣<lb/>
　京謹題　徽廟畫卷真蹟皆命蔡京䟦于卷末余所<lb/>
　見非一二若雪江歸棹圖其一也蔡書米海岳謂爲<lb/>
　得筆未可贋作此卷真蹟無疑董其昌題<hi>真蹟</hi>
米南宮九帖　敬聞命此石亦不惡業鏡在台州耳<lb/>
　芾頓首　伯老台坐　彦臣如何　芾皇恐蒙　惠<lb/>
<pb n="KR3h0056_WYG_005-3b"/>
　柑珍感感長茂者適用水煮起甜甚幸便試之餘卜<lb/>
　　面謝不具　芾頓首　司諫台坐　芾再啟賀鑄<lb/>
　能道行樂慰人意玉筆格十襲收秘何如兩足其好<lb/>
　人生幾何各閼其欲即有意一介的可委者同去人<lb/>
　付子敬二帖來授玉格却付一軸去足示俗目賀見<lb/>
　此中本乃云公所收紙黒顯僞者此理如何一決無<lb/>
　惑　芾再行　此晉紙式也可為之越竹千杵裁出<lb/>
　陶竹乃復不可杵不如此者乃佳耳老來失弟三光<lb/>
<pb n="KR3h0056_WYG_005-4a"/>
　遂獨出入不得孤懷寥落頓衰䬃血氣非昔大兒三<lb/>
　十歲治家能幹且慰目前書畫自怡外無所慕芾頓<lb/>
　首　二曾常見之甚安　百五十千與宗正爭取蘇<lb/>
　氏王略右軍帖獲之梁唐御府䟦記完備黄秘閣知<lb/>
　之可問也人生貴適意　吾友覷一玉格十五年不<lb/>
　入手一旦光照宇宙巍我至前去一百碎故紙知他<lb/>
　真偽且各足所好而門幸圖之米君若一旦先朝露<lb/>
　吾兒吝萬金不肻出芾頓首　丹陽米甚貴請一航<lb/>
<pb n="KR3h0056_WYG_005-4b"/>
　載米百斛來換玉筆架如何早一報恐他人先芾頓<lb/>
　首　丞果實亦力辭非願非願　芾頓首啟畫不可<lb/>
　知書則二月丁君過泗語與趙伯老云要與人即是<lb/>
　此物紙紫赤黄色所註真字褊草字上有爲人模墨<lb/>
　透印損痕末有二字來戲<hi>辯才</hi>字也告留念其直就本<lb/>
　屬虞候撥供給錢或能白　吾老友吳舍人差兩介<lb/>
　送至此尤<hi>□</hi>幸<hi>□</hi>角此芾頓首上　伯修老兄司長<lb/>
　不記得也不記得也在紙尾來戲<hi>辯才字</hi>蒙面諭浙<lb/>
<pb n="KR3h0056_WYG_005-5a"/>
　幹具如後<hi>恐鼎公忙託  承</hi>長洲縣西寺前僧正寶月大師<lb/>
　收翟院深山水兩幀第二幀上一秀才跨馬元要五<lb/>
　千賣只著三千後來寶月五千買了如肻輟元直上<lb/>
　增數千買取蘇州州衙前西南上丁承務家秀才<hi>丞相</hi>
　<hi>孫</hi>新自京師出來有草書一紙玉軸間道有數小字<lb/>
　真註不識草字末有來戲<hi>二字</hi>向要十五千只著他十<lb/>
　千遂不成今知在如十五千肻告買取更增三二千<lb/>
　不妨　戲成呈　司諫台坐芾　我思岳麓抱黄閣<lb/>
<pb n="KR3h0056_WYG_005-5b"/>
　飛泉元在半天落石鯨吐出湔一里赤日霧起陰紛<lb/>
　薄我曾坐石浸足眠時頌抵水洗背肩客時效我病<lb/>
　欲死一夜轉筋著艾燃<hi>關漼</hi>如今病渇擁爐坐安得<lb/>
　縮脚三十年嗚呼安得縮脚三十年重徃坐石浸足<lb/>
　眠<hi>真蹟</hi>
徐晉逸家黄子久畫葢有二幀其一絹本淺絳色題云<lb/>
　處靜圖為子玉寫歲辛丑一峯道人大癡此圖雖稱<lb/>
　俊逸然尚未及紙本直幅尤佳按題乃是寫贈元琳<lb/>
<pb n="KR3h0056_WYG_005-6a"/>
　孫君者更兼收藏得地神彩煥然與其家倪元鎮幽<lb/>
　澗寒松足稱雙璧<hi>處靜軒圖小直幅子昻亦有在顧氏又見晉逸收柯丹丘竹石巨幅</hi>
　<hi>題云敬仲為獨峯作上有笑隱題詩亦佳品也</hi>
吾家舊藏劉原父楷書秋水篇全學歐柳字字飛動近<lb/>
　有客以王叔明秋水軒圖來售後有陳敬初記文亟<lb/>
　購藏之亦一快事<hi>元鎮又有題王元用秋水軒七言古詩</hi>
吳新宇藏李唐七賢過關圖絹本淺絳色有樓鑰黄溍<lb/>
　䟦尾收藏得地精采煥然亦南渡竒蹟<lb/>
<pb n="KR3h0056_WYG_005-6b"/>
嚴君海岳戲自寫像無住臨移妙出心匠形容浩然之<lb/>
　氣為一時之所敬仰經綸之學衆歎曾未得施青史<lb/>
　之名超<hi>按此後疑有闕文</hi>紹興丙寅中秋前三日子友仁贊<lb/>
　<hi>元章生辛卯卒丁亥年三十六為元祐丙寅卒後記其歲月凡三十有九年為后丙寅實紹興紀元之十</hi>
　<hi>五年也紹聖豈有丙寅哉亦元宰孟浪之一事</hi>又見黄筌琴髙乗鯉圖絹本<lb/>
　淺絳小直幅雖百破而神采如生其樹石皆從李昇<lb/>
　來參箋有冰壺居士等二人皆洪武間名流也<hi>按此條前</hi>
　<hi>段疑有脫文故夾註中元宰孟浪之語不知所指考之别本皆同姑仍其舊</hi>
<pb n="KR3h0056_WYG_005-7a"/>
新都人家珍藏顔清臣祭姪文真蹟後有張晏鮮于樞<lb/>
　䟦尾而無陳繹曾陳深文徵明題識中間顔書神妙<lb/>
　而結搆微與停雲館帖不同未知孰為法墨耳名蹟<lb/>
　流傳日久其難于鑒定如此董𤣥宰云文䟦本亦未<lb/>
　得真其語庶幾近之<lb/>
徐太冲收唐子畏水墨踈篁倚石圖卷其畫不甚長而<lb/>
　筆法秀潤之極本身紙上自寫詩逸趣翩翩動人後<lb/>
　有祝希哲文徵仲别紙詩箋書法尤為精美足稱墨<lb/>
<pb n="KR3h0056_WYG_005-7b"/>
　林貫珠十千以下無沽<lb/>
葑溪張氏舊藏祝希哲小楷手錄夷堅丁志三卷計二<lb/>
　十七紙其字約及萬言全法二王精謹可喜按文獻<lb/>
　通考云夷堅志類編三卷即此書也希哲翻錄宋人<lb/>
　手鈔故仍其名耳惜第三卷不完或曰宋本亦缺其<lb/>
　後按魯論云吾猶及史之闕文也祝公葢庻乎近之<lb/>
蘇長公手錄漢書全部及金剛經黄山谷小草爾雅米<lb/>
　元章正書寶章待訪録蔡忠惠小楷荔枝譜茶錄趙<lb/>
<pb n="KR3h0056_WYG_005-8a"/>
　松雪楷行春秋左氏傳老子道德經蓮華經班班見<lb/>
　之記載中今可見者僅吾家舊藏米老寶章録耳皇<lb/>
　明書家所録册子有吳原博手鈔東坡志林穆天子<lb/>
　傳鬻子鬼谷子墨子等帙不下千百紙其後則祝希哲<lb/>
　小楷嬀蜼子三近齋稿夷堅丁志三卷草堂詩餘雲<lb/>
　林先生續集草書碧雞漫錄文徵仲精楷古本水滸<lb/>
　傳自書歴年詩文稿三十册唐子畏真書爾雅翼十<lb/>
　二卷王履吉楷錄尚書毛詩國語正文王祿之小楷<lb/>
<pb n="KR3h0056_WYG_005-8b"/>
　張燕公文集行書玉雅宜三集文壽承小楷缶鳴集<lb/>
　文休承小楷陶貞白集皆一時墨池鴻寶好事家所<lb/>
　當亟購者也<lb/>
檇李項篤壽氏購藏韓朝延家李龍眠畫郭子儀單騎<lb/>
　降虜圖卷<hi>按此條已刻書畫舫今刪</hi>
項又新家李公麟絹本空林蕭散圖卷布景極異筆法<lb/>
　灑然後有陸佃趙孟頫陳方等五䟦惜收藏未善稍<lb/>
　有墨㸃汙損終為白璧微瑕耳又有周文矩織錦回<lb/>
<pb n="KR3h0056_WYG_005-9a"/>
　文圖卷備寫送别會合情景人物樹石皆妙前有凌<lb/>
　晏如題署後有宋人細書則天皇后御製記文及若<lb/>
　蘭璇璣圖詩皆名蹟冠世非韓氏文會圖可擬議也<lb/>
李公麟白描華嚴變相長卷<hi>按此條已刻書畫舫今刪</hi>
孫知微太古畫本雖以逸格著名<hi>按此條已刻書畫舫今刪</hi>
項又新誇示李伯時畫維摩經相<hi>按此條已刻書畫舫今刪</hi>
白石翁畫蹟以水墨寫山為藝林絶品<hi>按此條已刻書畫舫今刪</hi>
白日林堂雜樹陰青苔縈轉路深深屐聲鳴谷人來處<lb/>
<pb n="KR3h0056_WYG_005-9b"/>
　不㑹新茶定㑹琴沈周<hi>此畫在張伯起家</hi>
王叔明松澗鳴琴圖後有陶子昌宋仲溫題詠雖杖頭<lb/>
　小卷而丘壑之趣悉備勝國名流詩畫至此又一變<lb/>
　矣昔人云一粒粟中藏世界端非虛語識者勿易視<lb/>
　之時丙子夏五玉峯張丑青莆䟦<lb/>
吳可文示宋裱周文矩戲嬰圖卷絹本大著色是紹興<lb/>
　御府秘本前後標題御璽全尾有錢舜舉文休承等<lb/>
　䟦亦宋畫中一名卷而紹興畫録不載則知中間遺<lb/>
<pb n="KR3h0056_WYG_005-10a"/>
　逸者多矣王元美説部云云真不誣也<hi>按此條與書畫舫所刻不</hi>
　<hi>同故仍列之</hi>
碧雞漫志宋王晦叔名灼所著灼别號熙堂尚有糖霜<lb/>
　譜七篇行世最為詳悉吾家舊藏祝希哲手録漫志<lb/>
　一册止有上中下三卷而無卷首總論按元人陶南<lb/>
　村説郛所載具有總論第後逐改稍加删削當㑹同<lb/>
　兩本以全晦叔之舊文亦一快事記此以俟<lb/>
存悔齋稿一帙乃永嘉朱先生手録龔子敬之作至正<lb/>
<pb n="KR3h0056_WYG_005-10b"/>
　初吾郡俞貞木復從朱氏本翻出此時貞木年纔志<lb/>
　學趨向已如此前輩留心風雅可重也後五年而貞<lb/>
　木為之題後此册為吳文定公家藏今歸荻溪王寧<lb/>
　遠氏按朱為伯賢長史名右葢後元大儒云<lb/>
吳能逺氏示余梁臨樂毅論後有邢侗再䟦然余細辨<lb/>
　之係宋人筆尚未及韓太史家唐初臨本後有褚遂<lb/>
　良小字兩行者尤為得其筆意次出周文矩戲嬰圖<lb/>
　卷為紹興秘本後有錢舜舉詩及文休承等䟦葢佳<lb/>
<pb n="KR3h0056_WYG_005-11a"/>
　品也次出秦少游臨禊序前有李公麟圖極精次出<lb/>
　趙千里山園圖大幅筆法古雅不作纖細娬媚之態<lb/>
　與世行本絶不相同次出趙子昻臨黄庭經前有梁<lb/>
　楷經相書畫皆精又子昻處靜齋圖絹本淡青緑清<lb/>
　逸之極當屬神品次出倪元鎮雙樹筠石小幅為王<lb/>
　雲浦作而陳敬初題之最後出沈啟南唐子畏文徵<lb/>
　仲仇實甫山水共十餘幅一一皆精不悉記云末更<lb/>
　出張伯雨臨吳道子觀音立像尤為品外之竒焉余<lb/>
<pb n="KR3h0056_WYG_005-11b"/>
　一日而得縱觀諸家名蹟非有翰墨緣者不能享此<lb/>
　清福耳<lb/>
祝希哲為湯碧山寫撰墓誌絹本小楷精謹可喜其前<lb/>
　又錄乃祖彦祥墓表為商輅撰文次錄乃翁松軒像<lb/>
　贊墓誌為希哲大父維清撰文俱一手精楷卷後贉<lb/>
　紙又錄其始祖墓誌為戴表撰文皆真蹟云今好事<lb/>
　家例賞碧山誌銘楷法超羣而不察前後之同一結<lb/>
　搆則為無目人矣<lb/>
<pb n="KR3h0056_WYG_005-12a"/>
祝希哲為崦西太史行書古詩一卷全倣大令遺法筆<lb/>
　勢奕奕動人更兼收藏得地神采煥然惜字稍大不<lb/>
　稱冠塲之作耳<lb/>
高季迪詩帖　夜聞謝太史誦李杜詩　前歌蜀道難<lb/>
　後歌偪仄行商聲激烈出破屋林烏夜起鄰人驚我<lb/>
　愁寂寞正欲眠聽此起坐心茫然髙歌客舍與相如<lb/>
　雙淚迸落青燈前李供奉杜拾遺當時流落俱堪悲<lb/>
　嚴公欲殺力士怒白首江海長憂飢二子髙才且如<lb/>
<pb n="KR3h0056_WYG_005-12b"/>
　此君今與我將何為　高啟稿呈　幼文交契<hi>真蹟</hi>
沈啟南贈君謙山水小幀紙本淺絳色全學王黄鶴山<lb/>
　下作園亭景極佳畫後廿年始題詠之其後君謙轉<lb/>
　贈克瞻而盛昶復書一絶句所見小幅宜為冠<lb/>
唐子畏為古溪黄翁作壽圖全倣李晞古後自題云堂<lb/>
　上白髮人階前紅花草花紅草逢春髮白人年老吳<lb/>
　趨唐寅左方有祝希哲撰文乃正德庚午七月作也<lb/>
唐子畏九曲圖巨幅絹本淺絳色樹石人物全師李晞<lb/>
<pb n="KR3h0056_WYG_005-13a"/>
　古尤是水口烘鎖蓊鬱勃發詳其筆趣葢盛年之作<lb/>
　兼行書詩題奕奕動人十千已下無沽<lb/>
文徵仲竹深留客處荷淨納涼時小幅青緑細山水全<lb/>
　倣趙松雪精妙絶倫神品上上此等名蹟亦何遜古<lb/>
　人耶<lb/>
沈啟南横看一幅題云白日林堂雜樹陰青苔縈轉路<lb/>
　深深屐聲鳴谷人來處不㑹新茶定㑹琴<hi>按此幅已見前第八</hi>
　<hi>葉</hi>沈周此畫全倣董北苑亦一名蹟又見啟南飛來<lb/>
<pb n="KR3h0056_WYG_005-13b"/>
　峯圖純法黄鶴山樵乃是早年同劉廷美史明古同<lb/>
　游武林時作二公有題詠名蹟也又見王履吉小楷<lb/>
　聖主得賢臣頌短卷乃是戊子春寫贈魏誠甫者真<lb/>
　妙蹟也<lb/>
邵僧彌示予唐子畏寫贈楊季靜畫卷前有文徵仲題<lb/>
　署乃似歸重吳原博手柬之詞一時名士䟦之甚詳<lb/>
　前輩克勤小物若此是日又見宋梓任淵註黄涪翁<lb/>
　詩二十卷金朝刻𨽻續四册雖係冷局固自佳<lb/>
<pb n="KR3h0056_WYG_005-14a"/>
䟦舊潭帖　潭帖尤為坡公所賞以為希白作字自有<lb/>
　江左風味比淳化待詔所摹為勝世俗不察爭求閣<lb/>
　下本誤矣以余所見潭帖凡有數本有絶佳者有稍<lb/>
　殘缺者有行數不同者有漏落數行者時謂劉相刋<lb/>
　二本一留郡一藏家而後人飜開于黔和等州又不<lb/>
　知幾本也于十卷之末或題云慶歴五年或云八年<lb/>
　或云六月或云季夏或云模勒上石或無上石二字<lb/>
　或云重模若以八年者為重模則五年者亦有重模<lb/>
<pb n="KR3h0056_WYG_005-14b"/>
　字不應一年内已模而復模也内第三卷山濤帖末<lb/>
　有風筆惻感之語洪容齋隨筆已歎其不成文容齋<lb/>
　知其一爾此卷謝發帖云風尚所勸云云今至風字<lb/>
　止却移筆惻感三字在濤帖之後移尚所勸以下十<lb/>
　九字在欣帖之後又第六卷右軍字先後失次尤甚<lb/>
　帖字屢經臨模固已失真劉次莊釋文雖有未盡亦<lb/>
　十得五六加以陳去非黄長睿施武子更迭考辨十<lb/>
　得八九若潭帖乃悉顛倒而錯亂之幾成異域神咒<lb/>
<pb n="KR3h0056_WYG_005-15a"/>
　矣徃徃刋帖之時不敢比擬尚方欲自為帖但異其<lb/>
　行數可也亂其文理不可也豈劉公本非博雅或貴<lb/>
　重不暇參校或希白雖工于模字而拙于尋行數墨<lb/>
　歟鐫刻雖工如不可讀何坡既推潭勝閣近時陳師<lb/>
　復善書亦于閣帖有異論余恐蘇黄所見非真閣帖<lb/>
　本爾真者或七八行為一板或十六七行為一板皆<lb/>
　李廷珪墨模印其黒如漆字尤豐豓有精神葢熙陵<lb/>
　八法既髙王著輩亦精其技標題可見非希白敢望<lb/>
<pb n="KR3h0056_WYG_005-15b"/>
　舊臨江非不善失之險薄刻削去閣本遠矣帖家故<lb/>
　當以閣為祖綘次之舊臨江次之潭又次之武岡又<lb/>
　次之臨江佳者可亂閣武岡佳者可亂綘汝鼎拙野<lb/>
　無以議為也余晚得一本乃以舊潭翦碎按釋文排<lb/>
　比裝背歴歴可讀必一老士人舊物惜不令希白見<lb/>
　之　蔡端明臨真草千文　藝未有不習而工者右<lb/>
　軍書禊帖至數十本智永臨千文凡八百本辨才年<lb/>
　八十餘日臨蘭亭數過忠惠蔡公書法為本朝第一<lb/>
<pb n="KR3h0056_WYG_005-16a"/>
　然二王帖真草千文樂毅論皆有臨本而千文尤爲<lb/>
　妙絶豈非備衆體而後能自成一家歟　米南宮帖<lb/>
　䟦　光堯尤喜書畫恨不與黄太史米南宮同時世<lb/>
　謂用徐師川為執政以其舅擢元暉為侍從以其父<lb/>
　余曰非也師川不踐偽楚之廷挂冠而去元暉父子<lb/>
　皆宣仁后外姻光堯方崇奬名節方修復元祐政事<lb/>
　故二人者俱貴顯豈直以詞翰之工乎此卷字既雄<lb/>
　㧞父書子䟦尤可珤愛　䟦明皇聽笛圖　張祐所<lb/>
<pb n="KR3h0056_WYG_005-16b"/>
　謂閒把寧王玉笛吹者韓虢兩姨也安敢當御搨而<lb/>
　坐乎此背面横篴三郎曲肱而聽幡綽執板立其旁<lb/>
　而節之者其為玉環無疑也　劉原父陳述古帖<lb/>
　古靈公字不多見此帖姿媚如此可寶也公是先生<lb/>
　帖纔四十字醻對之語雖簡賓主之情甚真尤可寶<lb/>
　也次山小金紫公字名嶠為太常少卿聽蛙君之高<lb/>
　祖父云　李伯時臨韓幹馬　此畫元中題老杜讚<lb/>
　于前伯時自䟦其後元中小楷有名伯時行書間見<lb/>
<pb n="KR3h0056_WYG_005-17a"/>
　諸帖參校與此軸字無小異字真則畫真矣或言伯<lb/>
　時畫以紙不以絹以墨不以丹青而此用絹又著色<lb/>
　何也余曰臨韓幹馬欲其肖幹若用素紙不出色是<lb/>
　伯時馬也豈曰臨幹馬哉<hi>後村居士集羅集中又有王摩詰渡水  漢䟦江貫</hi>
　<hi>道山水䟦馬和之覓句圖䟦楊通老移居圖䟦石鼎聨句圖䟦李伯時畫十國圖䟦不及錄云</hi>
吾家周砥銅官秋色畫卷為曾大父子和故物雖尺幅<lb/>
　短景後元人題詠極多近為嚴道普氏購去矣<hi>按此條較</hi>
　<hi>書畫舫所刻加詳故仍列之</hi>
<pb n="KR3h0056_WYG_005-17b"/>
衡翁寫山清真超妙其題咏云墨痕依約尚鮮新展卷<lb/>
　三年迹已陳更著逺山非是贅老夫原是畫蛇人偶<lb/>
　閱壁間舊作小幅為添逺山併賦絶句文璧<lb/>
歸去來圖題詠　衡門植五柳　東籬采叢菊　長嘯<lb/>
　有餘清　無奈酒不足　當世宜沉酣　作邑召侮<lb/>
　辱　乗興賦歸歟　千載一辭獨　吳興錢選舜舉<lb/>
　　歸去來辭<hi>全文不録</hi>大德庚子十一月十二日鮮<lb/>
　于樞書于維揚客舍<lb/>
<pb n="KR3h0056_WYG_005-18a"/>
陳雲樓擕示房山紙本墨竹一幀右方有子昻七言一<lb/>
　絶全學文湖州葢妙品也是日又示六如寫生册葉<lb/>
　絹本各題小楷絶句全學宋人鉤染極精足稱化工<lb/>
　之筆其設色梨花題云落燈風釀曉來寒新試羅衫<lb/>
　不奈寛擕手玉人閒並立梨花相對隔闌干唐寅為<lb/>
　子貞畫其水墨芍藥題云一百五日春又殘花壇芍<lb/>
　藥紅闌珊明朝恐謝燒燈看擕手玉人同凭欄唐寅<lb/>
　為子貞老兄畫二幀並是竒品而芍藥尤為傑出云<lb/>
<pb n="KR3h0056_WYG_005-18b"/>
唐六如淺絳山水一軸上有詩云不向伊人求友生却<lb/>
　于桐樹締交盟風清月白深秋夜長得噰噰聽鳳鳴<lb/>
　唐寅<hi>真蹟</hi>
定林院昭文齋　米芾題余定林所居因作　我自山<lb/>
　中客何緣有此名當緣琴不鼓人不見虧成　王安<lb/>
　石<hi>真蹟</hi>
王履吉小畫一幀上有詩云梅福藏吳市子長游會稽<lb/>
　客星南逼斗劒氣上干霓山水圖經選鸞皇椅竹棲<lb/>
<pb n="KR3h0056_WYG_005-19a"/>
　乾坤自無限隨意草堂低　太初兄卜隱苕溪為圖<lb/>
　送之併係以詩　雅宜王寵<hi>真蹟是按集時年二十有五  歲為正德戊寅</hi>
石田戲柬　承惠琵琶開奩視之聽之無聲食之有味<lb/>
　不知古來司馬淚于潯陽明妃怨于塞上皆為一啖<lb/>
　之需耳今後覓之當于楊柳晚風梧桐秋雨之際也<lb/>
　因書帖銀鹿有誤字即筆嘲句四言奉覽勿罪勿罪<lb/>
　　枇杷不是這琵琶只為當年識字差若是琵琶能<lb/>
　結果滿城簫管盡開花　通家友弟沈周頓首　謝<lb/>
<pb n="KR3h0056_WYG_005-19b"/>
　　良材契愛足下<hi>真蹟</hi>
𤣥宰畫幅　余藏子久畫甚夥獨畫册二十幅自信海<lb/>
　内無兩每一臨倣時有合處余壬申歲再入春明日<lb/>
　多酬應雖擕行篋未暇展觀至甲戌春以請告註籍<lb/>
　拈筆寫此圖聊得什七但未經設色為恨耳𤣥宰畫<lb/>
　時年八十歲<lb/>
李象賢應壵台州人元末人禮部尚書<lb/>
嘗閲素師石刻千文極其清瘦今觀此卷運筆似不經<lb/>
<pb n="KR3h0056_WYG_005-20a"/>
　意而較刻本頗似覺肥腫葢縁翻勒者過于摹倣乃<lb/>
　至失真終不若此縱横馳驟絶無形迹意態可索足<lb/>
　知其為真蹟然必上方珍玩偶落人間一時為好古<lb/>
　者所獲展對終日亦出夙縁豈可視為長物耶吳中<lb/>
　相傳為水村陸公初得于京師則吾意臆之見庻亦<lb/>
　近之敬用題數語于紙尾不敢遽謂具眼鑒定也枝<lb/>
　山祝允明書<lb/>
吳淵穎集載戒珠寺後登蕺山謁王右軍遺像　小立<lb/>
<pb n="KR3h0056_WYG_005-20b"/>
　天地窄前登萬山阻越王采蕺處秋綠空榛莽古祠<lb/>
　復何人遺像寄梵宇柳老題扇橋荷香弄鵝浦典午<lb/>
　當衰亂神州𣺌淮楚經略欲馳兵保障期按堵姦溫<lb/>
　多大志誕浩郤浪許䕶軍曾參綜牋䟽極心膂廟謀<lb/>
　不可勝野戰徒爭武内外未協和英雄豈豪舉泗口<lb/>
　聊進屯譙城遽奔沮事勢日趨異朝廷孰撐拄去官<lb/>
　寧忤違誓墓獨酸苦父子但法書功勲總塵土青緗<lb/>
　每收拾綵筆餘圖譜草𨽻俱入妙雲龍競掀舞崔蔡<lb/>
<pb n="KR3h0056_WYG_005-21a"/>
　須抗行羊殷特奴虜一鷖或有識野鶩紛難數平生<lb/>
　破布被謾以指畫肚起叩故墨池長鯤戰風雨<lb/>
黄觀字瀾伯貴池人國初狀元禮部侍郎有酬張隱君<lb/>
　詩云漫批華什咀餘甘欲報瓊瑶愧不堪一日返舟<lb/>
　疁邑後幾回飛夢石湖南鶯花敢續吟春句燈火空陪<lb/>
　入夜酣茶氣拂簾清晝午想應賓主正髙談<hi>真蹟</hi>
陳汝秩題王叔明溪山圖云前身定是王摩詰黄鶴溪<lb/>
　山似輞川薜荔十尋懸緑樹芙蓉千仞倚青天長歌<lb/>
<pb n="KR3h0056_WYG_005-21b"/>
　不用來招隱閉户應當味草𤣥怪底西風波浪惡披<lb/>
　圖莫上五湖船<lb/>
楊妹子題劉松年趙清獻琴鶴圖云清獻先生無一錢<lb/>
　故應琴鶴是家傳誰知黙鼔無絃曲時向珠宮舞幻<lb/>
　仙　楊妹子　二印文訛莫辨絹本水墨畫<lb/>
劉廷美上方游覽圖成化丙戌六月廿日同齊髙尚游<lb/>
　上方偕行者東禪敬公江右春公皆能談論釋典脫<lb/>
　略世事所以游必徧而酌必醉也暮歸東禪宿敬公<lb/>
<pb n="KR3h0056_WYG_005-22a"/>
　房余適徃相見復置酒邀月劇談登臨之樂因出留<lb/>
　題絶句見示索予和之余雖不得陪游而聞勝事不<lb/>
　覺逸興飛動遂續貂二首博一笑明日　内翰如瓶<lb/>
　親家過而見之亦追和前韻一絶復各寫圖錄詩留<lb/>
　于東禪敬公所他日來游展而觀之得不為良晤之<lb/>
　談柄云　自從身去五雲邊吳水吳山别十年聞說<lb/>
　城西舊游寺蕭條多少不如前　上方遥在白雲邊<lb/>
　少小登臨到老年昨日山僧得新句碧紗籠在舊房<lb/>
<pb n="KR3h0056_WYG_005-22b"/>
　前　奉議大夫山西按察僉事奉　敇提督屯種致<lb/>
　仕劉珏廷美識<lb/>
奉題　衡山先生所藏宋克畫竹　元運昔崩折龍蛇<lb/>
　鬭中原矯矯雲臺器乗時欲飛翻濩落宇宙間空抱<lb/>
　陰符言騰驤數枝竹灑筆披煩寃清風動林壑髙節<lb/>
　賁丘園吁嗟盤彜切鬱鬱丹青痕斯人則已矣風流<lb/>
　今尚存文君後來彦清世抱璵璠揮洒滿天下詞林<lb/>
　避孤鶱驊騮稍弄轡凡馬時驚奔南宮雖久蕪百年<lb/>
<pb n="KR3h0056_WYG_005-23a"/>
　心可論叱咤丈夫志吾將排帝閽　戊寅正月廿八<lb/>
　日寵頓首頓首　按履吉生于宏治甲寅卒于嘉靖<lb/>
　癸巳當正德戊寅履吉年纔二十有五所書與吾家<lb/>
　畫增□□□□□□□太初筆法正同又見履吉聽<lb/>
　松賦一首作于正德甲戌比時年葢二十有一書法<lb/>
　尚未成就乃徵仲為之代筆或云出履吉手非也又<lb/>
　見履吉送周太常德瑞一序作于嘉靖壬午<hi>德瑞黙齋子也</hi>
　<hi>以任子為太常時履吉年二十九</hi>全倣鍾太傅宣示帖亦一竒也其<lb/>
<pb n="KR3h0056_WYG_005-23b"/>
　前圖引為張夢晉畫較之周懋夫頗為勝之<hi>今在邵僧彌家</hi>
沈啟南送張禮部企翺還朝　拂水朱旂映畫窗官船<lb/>
　催發皷<graphic n="KR3958" url="https://raw.githubusercontent.com/kanripo/KR-Gaiji/master/images/KR3958.png" mimeType="image/png"/>
                    <graphic n="KR3958" url="https://raw.githubusercontent.com/kanripo/KR-Gaiji/master/images/KR3958.png" mimeType="image/png"/>長途筆硯無封事對寫青山過大江<lb/>
　又題畫贈張工部企翺　石古蒼苔合衣涼白羽輕<lb/>
　人心正無事秋水亦同清木脫四五葉鳥鳴三兩聲<lb/>
　山林與鐘鼎各自不忘情　又虹橋别業為陳世本<lb/>
　賦　名園緑水新分業買地虹橋似故居窗裏碧紗<lb/>
　籠野馬案頭青竹走書魚誦聲夜靜兼鄰織圃事春<lb/>
<pb n="KR3h0056_WYG_005-24a"/>
　忙率子鉏市上開門亦堪隱酒壚何悔學相如<lb/>
沈公濟生洪武丁巳至景泰甲戌季秋三日為陳世本<lb/>
　作雪景大幅時年七十有八又四年天順戊寅為沈<lb/>
　孟淵寫西莊雅集圖而杜東原為之作記亦名蹟也<lb/>
一曲陽春早為傳東風冉冉物華遷梅花近水疑寒雪<lb/>
　柳色當門弄曉烟論道昔看重戴席題詩今日樂堯<lb/>
　年餐霞應接安期壽自適逍遥世外篇元旦次韻奉<lb/>
　答徵仲先生削正友弟唐寅草<lb/>
<pb n="KR3h0056_WYG_005-24b"/>
鳥道挂松頂漁家留水心山光摇黯黯江氣靜沉沉吳<lb/>
　郡唐寅畫<lb/>
山桃亂開紅欲然我宜賞之無酒錢十常九事意不愜<lb/>
　百又五日春堪憐誰家竹葉賖爛醉滿眼花枝笑醒<lb/>
　眠何消苦苦仰司業便可燒茶隨玉川　無酒　沈<lb/>
　周錄與　徵仲文學博笑<lb/>
壬午中秋日見紙本設色髙彦敬山水一幅墨氣淋漓<lb/>
　筆法古雅<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>云歲在庚子九月廿日為伯圭畫春雲<lb/>
<pb n="KR3h0056_WYG_005-25a"/>
　晚靄圖房山道人　收藏有蔣伯圭俞子中蘇昌齡<lb/>
　朱澤民姚叔雅九印是日又見沈啟南㑹合紀異圖<lb/>
　卷畫品髙逸題詠清真前後有錢仁夫祝希哲錢鶴<lb/>
　灘桑民懌朱性父等題署詩䟦其詩皆和啟南元韻<lb/>
　而成收藏得地奕奕如新<lb/>
趙榮禄三山秋爽圖卷前有趙字方印大雅長印後有<lb/>
　子昻二字楷<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>趙氏子昻方印松雪齋長印其後有<lb/>
　兩賢詩云尺縑山谷勢凌空寸管經營董巨中一代<lb/>
<pb n="KR3h0056_WYG_005-25b"/>
　宗工記名姓道人原住水晶宮張謙騎魚人去蜃樓<lb/>
　空落日青銅滅沒中莫向三山問今昔桑田原不是<lb/>
　仙宮監修國史長史李泂敬題趙子昻水墨三山秋<lb/>
　爽圖卷全師董巨遺法詳觀筆趣葢晚歲傑作大饒<lb/>
　元人格律不知者謂其或似梅華菴主殆非也大抵<lb/>
　鑒家見精細山水樹石便目為子昻手筆而未識此<lb/>
　圖之絶倫真食而不知味者矣余今僭評子昻真蹟<lb/>
　如幼輿丘壑則精而未神如鵲華秋色則神而未化<lb/>
<pb n="KR3h0056_WYG_005-26a"/>
　必求神逸佳品惟此等足以當之一時壓倒元白誠<lb/>
　非過論歴數元人圖畫指葢不能多屈若秋爽卷清<lb/>
　真蕭灑卓犖不羣真吾家之墨皇也按子昻卷作于<lb/>
　張受益家李溉之閲于趙仙游後細味兩詩自見裝<lb/>
　成并識卷尾時崇禎丙子重陽日玉峯張丑書于米<lb/>
　菴之南榮<lb/>
蘭香堂卷圖詠　張企翺　題蘭香堂用徐字韻　羨<lb/>
　君辭藻類應徐雲霧紛披露豁如刻刻撚鬚吟麗句<lb/>
<pb n="KR3h0056_WYG_005-26b"/>
　時時縱目讀殘書蘭香美室踰青瑣菊蕋寒窗穿碧<lb/>
　踈八斗才名今又見奚囊珠玉過黄初　吳邑奚昌<lb/>
　　次韻奉同　種玉良縁喜得徐佳兒才調似相如<lb/>
　下帷斷手千秋業閉户潛心萬卷書久識鑽研成卓<lb/>
　犖緣知潦倒不麤疎蘭香小築臨江水素位行看賦<lb/>
　遂初成化十年人日練水<hi>李良</hi>　㳟題三賢投贈先髙<lb/>
　祖元素府君蘭香堂卷後　築室相傳自執徐蘭香<lb/>
　披拂氣紛如前人繼序登科業後嗣惟存種樹書志<lb/>
<pb n="KR3h0056_WYG_005-27a"/>
　切猷為思奮迅心期閒曠得蕭疎百年德澤栽培久<lb/>
　五世萌芽復厥初　寓吳門元孫丑拜題<hi>真蹟</hi>
余昔年在燕日見董北苑寒林鍾馗距今二十七年矣<lb/>
　甲子歲暮守歲東海上外孫陶震家戲拈筆畫此圖<lb/>
　以繼董北苑之意云洪武甲子十二月廿九日黄鶴<lb/>
　山中樵叟王叔明題<lb/>
六如真蹟　茶竈魚竿養野心水田漠漠樹陰陰太平<lb/>
　時節英雄懶湖海無邊草澤深唐寅右畫水墨絹本<lb/>
<pb n="KR3h0056_WYG_005-27b"/>
　全學馬和之真逸品也山頭映帶樹腰清灑可愛惜<lb/>
　孤樹亭亭少映帶之趣耳<lb/>
韓幹照夜白圖白麻紙真蹟前有宋髙宗標題吳説等<lb/>
　評定本身上有南唐李後主題署及張彦逺米芾識<lb/>
　尾賈似道印記後有危素揭汯等十二䟦原係韓存<lb/>
　良太史收蓄今歸之文氏<lb/>
嚴持泰擕示唐子畏獨樂圖江山行旅二卷<hi>按此條已刻書畫舫</hi>
　<hi>今刪</hi>
<pb n="KR3h0056_WYG_005-28a"/>
欽叔文示余陳惟允慈母手中線小幅<hi>按此條已刻書畫舫今刪</hi>
沈啟南為劉廷美醉餘寫出小景清逸之極前後凡再<lb/>
　題而詩句云米不米黄不黄葢賣弄之詞本身上有<lb/>
　陳蒙一詩隨山頭髙下書之參差可喜惜上方賀感<lb/>
　樓題頭一紙今不存耳此畫今在徐氏<lb/>
唐子畏淺絳山水一幅題云仙杏花開女几山道傍流<lb/>
　水碧潺潺心期欲到知何日況是鄰逋剩有閒唐寅<lb/>
　此畫全倣李晞古略無周東邨筆法真絶品也此畫<lb/>
<pb n="KR3h0056_WYG_005-28b"/>
　今在李氏<lb/>
汪鄰幾藏明賢畫本凡百幅其最佳者莫如沈啟南喬<lb/>
　松峭壁圖絹本大著色全師趙松雪下方人物極精<lb/>
　與余家春草堂圖筆法一類其唐子畏濶幅全師李晞<lb/>
　古上有詩曰泉拖玉綆懸蒼壁山削芙蓉蘸碧流光<lb/>
　景無邊誰領略吟翁日日坐源頭吳郡唐寅畫係淺<lb/>
　絳佳本也其次則文仇合作仙山樓閣徵仲主樹石<lb/>
　平逺實甫主界畫人物精細之極又實甫采芝圖全<lb/>
<pb n="KR3h0056_WYG_005-29a"/>
　倣劉松年設色空靈人物奕奕有神四畫大小髣髴<lb/>
　乃裝堂絶蹟矣尤是畫中精品末出子畏畫紅葉<lb/>
　青山圖小幅係早年詩畫後有徵仲古𨽻題詠允為<lb/>
　品外之竒焉其他名筆尚多不悉記云爾<lb/>
沈啟南早歲山水一幀紙本水墨畫頗蒼古而詩筆秀<lb/>
　美不讓沈度乃竒蹟也其題詠録後方　誰將水墨<lb/>
　戲春風竹樹人家市井通髣髴孫郎棲息處錦㠶涇<lb/>
　上寺門東陶菴　心逺物皆靜何須擇地居賃畦還<lb/>
<pb n="KR3h0056_WYG_005-29b"/>
　種藥過市每巾車委巷藤梢亂幽窗竹色虛五禽多<lb/>
　却老雙鬢未應疎　叔善先生久索予拙惡兹慢作<lb/>
　此并詩歸之甲申夏孟沈周　輾破春雲駕小車過<lb/>
　橋因看竹交加尋君不用逢人問自有清風引到家<lb/>
　　草庭周琇　思邈移家住逺村板橋流水傍雲根<lb/>
　杏花踏碎春風裏日日輪蹄自到門　醉漁周本<lb/>
　雨晴西郭謾將車草軟輪輕一逕斜聞說丹丘在人<lb/>
　世萬花深處即仙家　沈召　細泉決決幽巖底野<lb/>
<pb n="KR3h0056_WYG_005-30a"/>
　篠叢叢亂石中門巷日長春色閙斬新花柳自東風<lb/>
　　沈翊<hi>真蹟</hi>
祝京兆精楷名畫記計一百廿葉餘京兆自有䟦足稱<lb/>
　神品又唐解元小畫一幅其題詠云石齒潺潺潄碧<lb/>
　流溪山日結樹中秋野人亦有囂囂志不使長安塵<lb/>
　上頭唐寅二件皆拾遺人擕示也<lb/>
唐子畏小畫一幀精細之極絹本淺絳色上有詩云緑<lb/>
　水紅橋夾杏花數間茅屋是仙家主人莫拒看花客<lb/>
<pb n="KR3h0056_WYG_005-30b"/>
　囊有青錢酒不賖唐寅其參箋衡山長謌全倣聖教<lb/>
　序足稱合作其詞云斜日翻波山倒浸晚晴勾出西<lb/>
　南勝絶島雙螺樹色浮遙天一線鷗飛剩誰翦吳淞<lb/>
　尺紙間唐君胸有洞庭山古藤危磴黄茆渚細草荒<lb/>
　宮消夏灣我生無縁空夢墮三十年來蟻旋磨睡起<lb/>
　窗前展畫看恍然垂手磯頭坐湖山宜雨亦宜晴春<lb/>
　色籠葱秋月明知君作畫不是畫分明詩境但無聲<lb/>
　古稱詩畫無彼此以口傳心還應指從君欲下一轉<lb/>
<pb n="KR3h0056_WYG_005-31a"/>
　語何人曽吸西江水徵明題<hi>真蹟</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0056_WYG_005-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　真蹟日録卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太醫局諸科程文格目録</head> <lb/>
    <p>
<pb n="KR3e0039_WYG_000-1a"/>
欽定四庫全書　　　　　子部五<lb/>
　提要<lb/>
　　太醫局程文九卷　　　醫家類<lb/>
　　　　臣等謹案太醫局程文九卷宋時考試醫學<lb/>
　　　　之制也其命題有六一曰墨義試以記問之<lb/>
　　　　博二曰脈義試以察脈之精三曰大義試以<lb/>
　　　　天地之奥與藏府之源四曰論方試以古人<lb/>
　　　　製方佐輔之法五曰假令試以證候方治之<lb/>
<pb n="KR3e0039_WYG_000-1b"/>
　　　　宜六曰運氣試以一嵗陰陽客主與人身感<lb/>
　　　　應之理考宋史醫學初𨽻太常寺元豐間始<lb/>
　　　　置提舉判局設三科以教之曰方脈科鍼科<lb/>
　　　　瘍科凡方脈以素問難經脈經為大經以巢<lb/>
　　　　氏病源龍樹論千金翼方為小經鍼科瘍科<lb/>
　　　　則去脈經而増三部鍼炙經常以春試學生<lb/>
　　　　願與者聴迨崇寜間改𨽻國子監分上舍内<lb/>
　　　　舍外舍其考試法第一塲問三經大義五道<lb/>
<pb n="KR3e0039_WYG_000-2a"/>
　　　　次塲方脈及臨證運氣各二道鍼科瘍科試<lb/>
　　　　小經大義三道運氣二道三塲假令治病法<lb/>
　　　　三道中格髙等為尚藥局醫師以下職乾道<lb/>
　　　　中罷局而存御醫諸科後更不置局僅存醫<lb/>
　　　　學科淳熈中又稍變其制焉此太醫局係紹<lb/>
　　　　熈二年後所置程文以墨義為第一道較舊<lb/>
　　　　制又稍異矣其裒為一集不知何人所編世<lb/>
　　　　亦别無傳者今從永樂大典中排纂得墨義<lb/>
<pb n="KR3e0039_WYG_000-2b"/>
　　　　九道脈義六道大義三十七道論方八道假<lb/>
　　　　令十八道運氣九道謹釐次為九卷其文皆<lb/>
　　　　通貫三經及三部鍼灸之法暨金石之品草<lb/>
　　　　木之性辨析精微足資啟發盖有宋一代于<lb/>
　　　　醫學最為留意自皇祐中於古來經方脈論<lb/>
　　　　皆命孫兆林億髙保衡等挍刋頒行垂為程<lb/>
　　　　式故學者沿波討流各得以專門名家觀于<lb/>
　　　　是編可以見當時討論之詳矣乾隆四十六<lb/>
<pb n="KR3e0039_WYG_000-3a"/>
　　　　年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR3e0039_WYG_000-4a"/>
欽定四庫全書<lb/>
　太醫局諸科程文格目録<lb/>
　　第一卷<lb/>
　　　原牒　　原序　　墨義三道　　脉義二道<lb/>
　　　大義三道　　論方一道　　假令二道<lb/>
　　　運氣一道<lb/>
　　第二卷<lb/>
　　　墨義三道　　脉義二道　　大義三道<lb/>
<pb n="KR3e0039_WYG_000-4b"/>
　　　論方一道　　假令二道　　運氣一道<lb/>
　　第三卷<lb/>
　　　大義五道　　論方一道　　假令二道<lb/>
　　　運氣一道<lb/>
　　第四卷<lb/>
　　　大義五道　　假令二道　　運氣一道<lb/>
　　第五卷<lb/>
　　　大義五道　　論方一道　　假令二道<lb/>
<pb n="KR3e0039_WYG_000-5a"/>
　　　運氣一道<lb/>
　　第六卷<lb/>
　　　大義五道　　論方一道　　假令二道<lb/>
　　　運氣一道<lb/>
　　第七卷<lb/>
　　　大義五道　　論方一道　　假令二道<lb/>
　　　運氣一道<lb/>
　　第八卷<lb/>
<pb n="KR3e0039_WYG_000-5b"/>
　　　脉義二道　　大義三道　　論方一道<lb/>
　　　假令二道　　運氣一道<lb/>
　　第九卷<lb/>
　　　墨義三道　　脉義二道　　大義三道<lb/>
　　　論方一道　　假令二道　　運氣一道<lb/>
<pb n="KR3e0039_WYG_000-6a"/>
太醫局諸科程文格原牒<lb/>
嘉定五年十月十四日准尚書省劄子禮部申據太常<lb/>
寺申據太醫局申承成安大夫特差判太醫局何太任<lb/>
公文照對本局自來依准指揮以十三科取醫士其文<lb/>
體格式並係用崇寧之制迄今遵行然契勘從前脱離<lb/>
場屋及見今䝉被教養者大扺止皆京邑輔郡之人甚<lb/>
非聖朝設科立學以待天下醫士之意盖縁居常中選<lb/>
程文及諸科當習篇目未嘗流布是以外方之士不知<lb/>
<pb n="KR3e0039_WYG_000-6b"/>
蹊徑雖欲從之而不可得大任不才具員深愧無補每<lb/>
感於斯遂率本局教官捜括從來合格程文拔穎取尤<lb/>
每科各列三場仍分類諸科當治之經冠於篇首大任<lb/>
今欲開板流傳庶使外方之士知所矜式翕然肯來上<lb/>
可無負朝廷待遇之意今録草本一部隨狀見到伏乞<lb/>
寺廷繳申省部備申朝廷聽候指揮以憑遵守施行申<lb/>
寺侯指揮本寺所據太醫局備據判局成安何大夫所<lb/>
乞事理備録在前并程文草本一部五册隨狀繳連見<lb/>
<pb n="KR3e0039_WYG_000-7a"/>
到伏乞省部備申朝廷取自指揮施行申部候指揮右<lb/>
所據太常寺申到事理備録在前本部今勘㑹如䝉朝<lb/>
廷從太官所乞徑劄下本局施行上件事理伏乞朝廷<lb/>
指揮施行侯指揮右劄付太醫局從所申事理施行准<lb/>
此<lb/>
<pb n="KR3e0039_WYG_000-8a"/>
太醫局諸科程文格原序<lb/>
昔孟氏有言太匠誨人必以規矩學者亦必以規矩盖<lb/>
為匠而舍規矩則無以致其巧為學而舍規矩則無以<lb/>
知其道况醫之為事功用甚博學者其可以易言之自<lb/>
神農嘗百草黄帝岐伯相問難而醫始有書自周人建<lb/>
六官設醫師瘍醫之職而醫始制禄自唐貞觀立醫學<lb/>
開元置博士如國子教生徒而醫之教始盛皇朝崇寜<lb/>
中課試有式而取士之制備矣其書參天地契隂陽察<lb/>
<pb n="KR3e0039_WYG_000-8b"/>
人經絡血脉以起百病之本故能轉劇為瘉變死為生<lb/>
上可以事君親次可以濟人又其次可以攝生故歴代<lb/>
帝王崇尚不廢賢能智巧之士盡心於是而名垂史筆<lb/>
方册者昭然也六飛南幸修舉舊章乃復局學設判局<lb/>
以為之長列教授以分其教又有長諭職事綱領其徒<lb/>
三嵗取士與科舉同月書季攷與文武二學同大方脉<lb/>
至書禁凡十有三科然俱以七經為本亦如六藝之文<lb/>
皆聖賢之格言大訓學者所當篤意也其文則有墨義<lb/>
<pb n="KR3e0039_WYG_000-9a"/>
脉義大義論方假令運氣六者之别皆崇寜之制也墨<lb/>
義者欲觀其記問之賅博也脉義者欲觀其察脉之精<lb/>
審也大義則推明天文地理之奥腑臓受病之源論方<lb/>
則辯析古人用方之意假令則假設證候方治之疑發<lb/>
為問目以騐其識趣之髙下運氣則推究一嵗隂陽客<lb/>
主以論治療之大體文之典實有據者為中格不貴泛<lb/>
引他書故其辭簡朴而不得出意見竒也大任寡識謭<lb/>
才濫司是職毎惟國朝設科立學之意盖欲網羅天下<lb/>
<pb n="KR3e0039_WYG_000-9b"/>
之良才今也局學生徒幾三百員率皆京邑輔郡之人<lb/>
外此豈無遺逸得非自來諸科所習篇目及課試之文<lb/>
未嘗流布逺方之士無所指南雖欲從之而不可得大<lb/>
任深感扵斯偶幸一時教官皆博習醫經樂於作成遂<lb/>
相與捜括近年合格程文拔頴取尤每科依式各列三<lb/>
塲仍分類當治之經冠於篇首捐俸鋟梓以廣其傳使<lb/>
凡有志於斯者得所矜式翕然肯來儻異才由是而出<lb/>
庶無負科目之設大任固不敢以大匠自視學者其可<lb/>
<pb n="KR3e0039_WYG_000-10a"/>
忘孟氏之訓不以為規矩乎若夫非常之彦道貫三才<lb/>
識窮萬有如古之論醫以及國原診以知政者大任方<lb/>
將率諸生以從其後敢以斯文示之嘉定五年仲秋朔<lb/>
旦成安大夫特差判太醫局濠梁何大任序<lb/>
<pb n="KR3e0039_WYG_000-11a"/>
太醫局諸科程文格原序考證<lb/>
第一頁前六行　原本作醫師疾醫之職疾醫當是瘍<lb/>
　醫之訛謹改正<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太醫局諸科程文格卷三</head> <lb/>
    <p>
<pb n="KR3e0039_WYG_003-1a"/>
欽定四庫全書<lb/>
　太醫局諸科程文格卷三<lb/>
　　大義第一道<lb/>
問肝氣通於目目和則知黒白矣<lb/>
對肝臟内隱既目竅之上通精華外和斯黒白之俱辨<lb/>
葢臟不自通於竅本氣用而相闗目不自司於視由臟<lb/>
和之所致色澤固易見也氣不通則目不能以有見黒<lb/>
白固易知也氣不和則目不能以有知如瞻視之際判<lb/>
<pb n="KR3e0039_WYG_003-1b"/>
然無淆混之差眉睫之間了然無纎毫之惑自非内則<lb/>
因臟氣之通達外則本精華之滋充又安能别其黒白<lb/>
者哉經曰肝氣通於目目和則知黒白矣大意若此嘗<lb/>
謂天有兩曜則無物不歸乎照臨人有雙眸則有象悉<lb/>
由於明辨且兩曜非自明其所以能明者宗隂陽之精<lb/>
氣雙眸非自視其所以能視者本肝氣之上闗是以肝<lb/>
液為淚䰟居舎榮目有淚管也豈非肝氣之相通肝主<lb/>
血輪也無非目竅之相應肝經無病則氣通於目而目<lb/>
<pb n="KR3e0039_WYG_003-2a"/>
有以自和䰟臟不衰則氣闗於眼而眼得以明視自内<lb/>
及外而臟氣貴乎相通因通致和而精明宜其不失如<lb/>
豖膏烏羽之異目和則曉然可知若煤炲枯骨之殊精<lb/>
明則顯然可見以其大不相侔者黒白之容細無不燭<lb/>
者眼目之鑑肝氣不可以不和而和之則無病身鑑不<lb/>
可以不脩而脩之則不昏使其不脩雖離婁不能以逞<lb/>
其明如其得和雖師冕復可以辨其色夫精明者所以<lb/>
視萬物茍或以長為短以白為黒如是則精明已衰又<lb/>
<pb n="KR3e0039_WYG_003-2b"/>
安有肝氣通目之和哉經有曰肝受血而能視又聖濟<lb/>
經曰目和而視五色其所以然者臟氣之所自通也又<lb/>
曰眼者身之鑑也常居欲頻脩又上文曰五臟者當上<lb/>
闗於九竅也又經曰入肝為淚又曰在臟為肝繼之曰<lb/>
在竅為目以此而知肝目既和黒白乃分黒白既分則<lb/>
天下之色無所不察也謹對<lb/>
　　第二道<lb/>
問司嵗備物則無遺主矣<lb/>
<pb n="KR3e0039_WYG_003-3a"/>
對物當司嵗氣味純全而不虧藥備専精主用無遺而<lb/>
有凖葢藥物固非於一品性味不越於五行氣司於嵗<lb/>
也分天地之所産物專其精也别氣味之所育如少隂<lb/>
司天為熱化在泉為苦化太陽司天為寒化在泉為醎<lb/>
化屆少隂之主年專採苦熱之藥値太陽之直嵗悉備<lb/>
醎寒之味收貯為藥氣味既純而既全制用為方治療<lb/>
無遺而無略儻或非於司嵗則質同而性異乖於採摘<lb/>
乃物是而嵗非徒有療疾之名永無必愈之効求無遺<lb/>
<pb n="KR3e0039_WYG_003-3b"/>
畧安可得乎經曰司嵗備物則無遺主矣其意若此原<lb/>
夫天地散精動植均賦金石草木皆藥也未嘗不稟於<lb/>
五行羽毛鱗介亦藥也豈能外質於六氣在氣者既分<lb/>
司嵗之主育物者斯别專精之化聖人備藥要當謹候<lb/>
於年辰前賢已疾惟務收採於藥物且如子午之年少<lb/>
隂司天故性熱之藥得天氣之專精卯酉之嵗少隂在<lb/>
泉故味苦之藥得地氣之純正辰戌則太陽司天所以<lb/>
寒化而純全寅申則厥隂在泉所以醎化而濃厚豈司<lb/>
<pb n="KR3e0039_WYG_003-4a"/>
天在泉之若是在餘嵗主氣之亦然當其司嵗則氣味<lb/>
厚而性用躁値其主年則治保多而力化深取以候嵗<lb/>
收貯於防閑之日將以療疾施用無遺畧之功故推司<lb/>
嵗於先明收採於後分六氣循環之用審百藥氣味之<lb/>
宜惟務司嵗之專精弗取非年之散氣不惟味專而氣<lb/>
足斯亦功的而効全夫如是備物司嵗施用無遺失者<lb/>
自非深明年辰之主又安能臻於是哉考之於經則下<lb/>
文所謂天地之專精也帝曰司氣者何如岐伯曰司氣<lb/>
<pb n="KR3e0039_WYG_003-4b"/>
者主嵗同然有餘不足也帝曰非司嵗物何謂也岐伯<lb/>
曰散也故質同而異等也氣味有薄厚性用有躁靜治<lb/>
保有多少力化有淺深此之謂也由此推之治病之工<lb/>
固當謹候於嵗冝司嵗之藥要必採摘於暇日故治病<lb/>
鮮有不愈者矣謹對<lb/>
　　又大義第一道<lb/>
問凡鈎割及用鍼不得在旦<lb/>
對舉外治以療目施鈎割用鍼之法慮内虗以暈悶禁<lb/>
<pb n="KR3e0039_WYG_003-5a"/>
陽升在旦之時葢赤脉貫於兩眥瘜肉生於雙眸非鈎<lb/>
割取盡而曷除匪火鍼斷熨而難愈施之務戒於非時<lb/>
用之當避於平旦寅朝則飲食未進五臟皆虛平旦則<lb/>
人氣方生諸經未盛其法勿施於斯時恐臟虛而暈悶<lb/>
其治宜禁於此際慮形弱而顛躋然則聖人特戒於在<lb/>
旦而不忌於他時者葢以平旦非鈎割鍼刺之際也經<lb/>
曰凡鈎割及用鍼不得在旦其意如此嘗謂眼者身之<lb/>
鑑治之各有其法明者身之寶療之亦有其時且用鍼<lb/>
<pb n="KR3e0039_WYG_003-5b"/>
之常尚無刺於太飢矧治目之要豈不戒於在旦是故<lb/>
朝主甲乙而屬木木則入通於肝經寅主平旦而屬陽<lb/>
陽則方升於木位飲食未進正五臟之氣皆虛經脉未<lb/>
隆非九鍼之法當用葢眼之為竅輕膜裹水而不耐纎<lb/>
埃目之為用精華受血而不容少損輕則以藥石而獲<lb/>
安重則用鈎鍼而方愈今也因兩眥赤脉之貫致雙眸<lb/>
瘜肉之生捨鈎割而弗去匪鍼熨而莫除扶之正定而<lb/>
勿傾其首鈎之令起而使離其珠割以鈹鍼而盡去淫<lb/>
<pb n="KR3e0039_WYG_003-6a"/>
膚熨以火鍼而斷除赤脈乃知瞳人甚薄當於穩審神<lb/>
水易傷務於詳緩原赤脉瘜肉之證多是虛人而鍼割<lb/>
火熨之法特忌在旦眀所以然者斯時腹空慮其昏悶<lb/>
醫科於此可不謹諸至於水榖入胃輸精在脾腑臟充<lb/>
盈經絡滋盛則鈎割鍼刺隨其患之淺深而神水瞳人<lb/>
不至憂其損失豈有治之過歟上文曰眼若兩眥頭有<lb/>
赤脉及瘜肉者宜鈎起以鈹鍼割取令盡下文曰旦則<lb/>
腹空五臟皆虛即暈悶便倒亦須著人扶頭若有此候<lb/>
<pb n="KR3e0039_WYG_003-6b"/>
皆是虛弱之人由是推之鈎割鍼鎌誠為治目之要法<lb/>
矣謹對<lb/>
　　第二道<lb/>
問隂陽之氣清靜則生化治<lb/>
對隂陽運布既清而有常氣候調平故生化而自治葢<lb/>
陽動於嵗半之前則積溫至於暑隂動於嵗半之後則<lb/>
積凉至於寒隨時迭運本來徃以相推順序遞遷皆安<lb/>
平而叶應故氣候有清靜之理則生化有調治之常是<lb/>
<pb n="KR3e0039_WYG_003-7a"/>
皆二氣之相和人物各得其分也内經曰隂陽之氣清<lb/>
靜則生化治大意如此且夫太極奠位於天地一元肇<lb/>
判於隂陽論人物之附麗雖兩儀覆載之功究人物之<lb/>
化生實隂陽斡運之德今夫氣分四序化應羣生陽用<lb/>
事於嵗半之前則始於温而盛於暑播於春夏之時隂用<lb/>
事於嵗半之後則始於凉而盛於寒布於秋冬之令寒<lb/>
熱溫凉既隨時而有凖生長收藏必應候而有常二氣<lb/>
齊等而不偏兩者平調而相守氣候之來則清靜而調<lb/>
<pb n="KR3e0039_WYG_003-7b"/>
適人物之應則保治於安平生生而悉賦其形化化而<lb/>
各得其分既無災眚之變俱全終始之功自非二氣調<lb/>
平隂陽清靜安能神應如是哉内經曰隂陽者天地之<lb/>
道也又曰生生化化品物咸章上文曰陽之動始於溫<lb/>
而盛於暑隂之動始於清而盛於寒又曰氣之相守司<lb/>
也如權衡之不得相失也王氏註曰天地之氣寒暑相<lb/>
對溫清相望如持秤也兩者齊等無相奪倫則清靜而<lb/>
生化各得其分也聖濟經曰一隂一陽之謂道由是推<lb/>
<pb n="KR3e0039_WYG_003-8a"/>
之氣候推遷既適平而相應人物賦稟别生化以循常<lb/>
大哉洪造之元功貴均和而施用也謹對<lb/>
　　第三道<lb/>
問在竅為目<lb/>
對肝氣内通故在竅而為目目竅外開實在臟而繫肝<lb/>
葢肝藏於血肝本受血而能視肝主於色目因在竅而<lb/>
上闗雖物之巨細頼神水精明而可覩而目之光華捨<lb/>
肝氣通達而難辨是知肝為目之本目應肝之竅大抵<lb/>
<pb n="KR3e0039_WYG_003-8b"/>
由中及外特以在竅為目者肝也經曰在竅為目之意<lb/>
嘗觀夫九竅者内屬於臟五臟者外設為官五臟外闗<lb/>
也既有自而孚應九竅内合也必有源而流通矧目竅<lb/>
之司明藉肝經而為本且肝為東方之木目為肝經之<lb/>
竅屬於木也木具形色之象位於東也東為陽升之方<lb/>
陽氣升則必明故日於是而乃出肝木達則必散故目<lb/>
由是而乃明肝有兩葉故雙眸類甲坼之象眼有五輪<lb/>
故兩目有血輪之屬為隂中之陽也則左目為陽而右<lb/>
<pb n="KR3e0039_WYG_003-9a"/>
目為隂屬甲乙之肝也則左目應甲而右目應乙在志<lb/>
為怒所以忿發則見於眼者豈非在竅為目乎液為泣<lb/>
所以肝病則墮於淚者豈非内應於肝乎然則肝脉上<lb/>
連於目系木精内注於瞳子肝之為用可見其在竅而<lb/>
為目矣經曰肝藏血又曰肝受血而能視則其在竅為<lb/>
目者可知又曰肝主色王氏曰目所以司見形色難經<lb/>
曰肝氣通於目目和則知黒白矣即是論之則肝氣既<lb/>
通於目而所以在竅為目者尤為不誣也謹對<lb/>
<pb n="KR3e0039_WYG_003-9b"/>
　　假令論方義一道<lb/>
問假令處方之道當遵本草而本草合和之法凡有七<lb/>
情繼云當用相須相使者良勿用相惡相反者以此觀<lb/>
之則知處方之際不可用畏惡者宜矣今聖惠方治肝<lb/>
腎虛風眼生黒花其方用丹砂磁石神麴及觀千金方<lb/>
亦載此劑名曰神麴丸以治眼目之疾考之本草丹砂<lb/>
惡磁石不知古人處而為方者何也况神麴不治眼病<lb/>
今用之以治眼者又何也古人制用立方必有深意願<lb/>
<pb n="KR3e0039_WYG_003-10a"/>
盡陳之<lb/>
對因病立方貴達感受之本隨證命藥當明通變之宜<lb/>
何則有非其治而能治者必求本為先有非其用而復<lb/>
用者當適事為要故或取之以性味專達則不拘於所<lb/>
治所主或取之以君臣制攝則不泥於一偏一曲要當<lb/>
隨病機變態之宜達權通意使之妙至於畏惡避忌激<lb/>
發制攝亦有時而取用者豈執一以廢百哉今承明問<lb/>
假令處方之道當遵本草而本草合和之法凡有七情<lb/>
<pb n="KR3e0039_WYG_003-10b"/>
繼云當用相須相使者良勿用相惡相反者以此觀之<lb/>
則知處方之際不可用畏惡者宜矣今聖惠方治肝腎<lb/>
虛風眼生黒花其方用丹砂磁石神麴及觀千金方亦<lb/>
載此劑名曰神麴丸以治眼目之疾考之本草丹砂惡<lb/>
磁石不知古人處而為方者何也况神麴不治眼病今<lb/>
用之以治眼者又何也古人制用立方必有深意願盡<lb/>
陳之嘗謂治病有五難而處方預其一合和有七情而<lb/>
相惡居其次葢治病莫難於用藥而用藥尤難於處方<lb/>
<pb n="KR3e0039_WYG_003-11a"/>
處方之體君臣佐使均相宣攝處方之難畏惡避忌互有違<lb/>
戾雖方有脩製之法而弗為法之所拘雖書有合和之<lb/>
制而不為制之所執如麥門冬相宜於地黃而古人未<lb/>
嘗於俱用欵冬花有得於紫菀而古書未嘗於並行桂<lb/>
不見火千金有熬炒之法丹砂不入湯外臺有煑服之<lb/>
論半夏用生薑者常也豈論其相畏乳石用參术者衆<lb/>
矣不問其相忌仙方甘草丸有防風而復用細辛俗方<lb/>
五石散有栝蔞而復用乾薑此古人處方之妙世人未<lb/>
<pb n="KR3e0039_WYG_003-11b"/>
或易論也泛觀於此則丹砂有惡磁石之理神麴有不<lb/>
治眼之意可即是而類明矣抑嘗思之一身之有雙眸<lb/>
配層霄之有兩曜兩曜之光尚有盈虧雙眸之明豈無<lb/>
損益是以隂陽相盪則日月顯明而不虧水火相勝則<lb/>
眼目昏瞑而不慧倘非丹砂磁石孰能治之故本草有<lb/>
曰丹砂法火色赤而主心磁石法水色黒而主腎此之<lb/>
謂歟雖然藥有畏惡而方家所忌得無論焉畏之在我<lb/>
惡之在彼畏之則我不敢徃惡之則彼不得來此方所<lb/>
<pb n="KR3e0039_WYG_003-12a"/>
以用之者取其同而不和各司其治也雖神麴不治於<lb/>
眼然神麴味甘而屬土水懼土制自不尅於丹砂之火<lb/>
丹砂得土自無惡於磁石之水於是三者各有制持皆<lb/>
不能為害也譬猶冦賈輔漢程周佐呉大體既正而不<lb/>
以私情為害矣故千金方亦有此劑名曰神麴丸以謂<lb/>
神麴於眼獨不言治者深述君臣之體是無為而在上<lb/>
者君之道也其丹砂磁石有為而在下者臣之道也何<lb/>
以見之此方不立丹砂磁石之名而特名之曰神麴圓<lb/>
<pb n="KR3e0039_WYG_003-12b"/>
者豈無自而然耶所以神麴為君丹砂磁石為之輔佐<lb/>
者明矣内經曰君一臣二竒之制也三味合而服之何<lb/>
患眼目之疾不愈哉康子饋藥孔子拜而受之則曰丘<lb/>
未達不敢嘗葢藥之為用誠難事也後之學者當盡心<lb/>
於立方之妙制用之法也歟謹對<lb/>
　　假令法第一道<lb/>
問假令目風赤候目即節氣當得何脉本因是何臟腑<lb/>
受病發何形候即今宜用是何方藥調理設有變動又<lb/>
<pb n="KR3e0039_WYG_003-13a"/>
當隨脉如何救療各須引本經為證及本草逐藥主療<lb/>
所出州土性味畏惡正輔佐使重輕竒偶及脩製之法<lb/>
處方對答<lb/>
對肝為中守既感於風熱之邪氣衝外竅斯成於目赤<lb/>
之證且肝者䰟之居目者肝之竅風邪在内因隙而乘<lb/>
於肝經熱氣相兼投間而客於䰟舍其邪也自臟而發<lb/>
於竅其氣也從肝而衝於目眼帶迎風而下淚本氣邪<lb/>
相感之使然目瞼受熱而皆赤由熱氣内盛之所致故<lb/>
<pb n="KR3e0039_WYG_003-13b"/>
目風赤候良由是矣目即天暑地熱陽盛物繁一身則<lb/>
血氣淖溢六脉則洪大有餘經曰立夏得大脉是其本<lb/>
位今反診得舉指有餘一息七八至者知其病目風赤<lb/>
之候也經曰浮為風又曰數為虛為熱本因肝氣内虛<lb/>
風熱入乘内凌於肝木之經外衝於兩目之竅乃成目<lb/>
風赤之疾矣巢氏曰目者肝之竅風熱在内乘肝其氣<lb/>
外衝於目故見風淚出目瞼皆赤詳此之證病勢尚輕<lb/>
猶可以竒方治之經曰近者竒之宜用正一輔二竒方<lb/>
<pb n="KR3e0039_WYG_003-14a"/>
菊花散主之以菊花一味為正以栀子甘草二味為輔<lb/>
三味合而服之使風熱之邪消釋肝臟之氣自平目風<lb/>
赤候未有不愈也設若違師極療望病自痊留連日深<lb/>
病必傳變前證不除必變為目赤爛眥之候也復診其<lb/>
脉滿指洪隆者是其變病之脉也經曰大則病進又巢<lb/>
氏曰此由冒觸風日風熱之氣傷於目而眥瞼皆赤爛<lb/>
見風彌甚也亦云風眼再詳此證重如前疾非竒方之<lb/>
可去必偶制以為宜當用正二輔四偶方獨活防風散<lb/>
<pb n="KR3e0039_WYG_003-14b"/>
主之以獨活防風二味為正以山梔子菊花黃芩甘草<lb/>
四味為輔六味合而服之風熱日消眥瞼日減則目赤<lb/>
爛眥而漸復如常也由是病有小大則不可不分藥有<lb/>
輕重則不可不察要在臨病之際隨宜變通可以獲十<lb/>
全之效矣謹按本草逐藥主療及脩製之法處竒偶二<lb/>
方今附於後<lb/>
治假令目風赤候正一輔二竒方菊花散　菊花為正<lb/>
味苦甘平無毒主風目欲脱淚出生雍州川澤及田野<lb/>
<pb n="KR3e0039_WYG_003-15a"/>
术枸杞根桑根白皮為之使去枝梗用一兩　梔子為<lb/>
輔味苦寒大寒無毒主五内邪氣療目熱赤痛生南陽<lb/>
川谷去皮用半兩　甘草為輔味甘平無毒主寒邪氣<lb/>
生河西川谷積沙山及上郡术乾漆苦參為之使惡逺<lb/>
志及大㦸芫花甘逐海藻用半兩炙剉右三味為細末<lb/>
每服二錢白湯調下食後服　治假令變證目赤爛眥<lb/>
候正二輔四偶方獨活防風散　獨活為正味苦甘平<lb/>
微溫無毒主風𣪚風邪生雍州川谷或隴西南安䐁實<lb/>
<pb n="KR3e0039_WYG_003-15b"/>
為之使去蘆頭用二兩　防風為正味甘辛溫無毒主<lb/>
風邪目盲無所見生沙苑川澤及邯鄲瑯琊上蔡殺附<lb/>
子毒惡乾薑藜蘆白斂芫花去蘆頭幷义枝用二兩<lb/>
梔子為輔味苦寒大寒無毒主五内邪氣療目熱赤痛<lb/>
生南陽川谷去皮用一兩　菊花為輔味苦甘平無毒<lb/>
主風目欲脱淚出生雍州川澤及田野术枸杞根桑根<lb/>
白皮為之使去枝梗用一兩　黃芩為輔味苦平大寒<lb/>
無毒主諸熱生秭歸川谷及寃胊山茱茰龍骨為之使<lb/>
<pb n="KR3e0039_WYG_003-16a"/>
惡葱實畏丹砂牡丹藜蘆用一兩　甘草為輔味甘平<lb/>
無毒主五臟邪氣生河西川谷積沙山及上郡术乾漆<lb/>
苦參為之使惡逺志反大㦸芫花甘遂海藻微炙用一<lb/>
兩右六味為細末毎服三錢白湯調服食後服謹對<lb/>
　　第二道<lb/>
問假令目淚出不止候目即節氣當得何脉本因是何<lb/>
臟腑受病發何形候即今宜用是何方藥調理設有變<lb/>
動又當隨脉如何救療各須引本經為證及本草逐藥<lb/>
<pb n="KR3e0039_WYG_003-16b"/>
主療所出州土性味畏惡正輔佐使重輕竒偶及脩製<lb/>
之法處方對答<lb/>
對臟氣因虛既不制於津液目淚常出初不因於風邪<lb/>
葢五臟居中六腑相配俱有津液而通於眼悉布精華<lb/>
而注於目臟實則收制而為和臟弱則散漫而為淚目<lb/>
不當風而淚出無時眼非受邪而淚流不止外無紅赤<lb/>
之色内無疼痛之候大抵目不因風而淚出者皆臟氣<lb/>
不足而有也目即夏令已臨火氣適王萬物則垂枝布<lb/>
<pb n="KR3e0039_WYG_003-17a"/>
葉六脉則來疾去遲診合如鈎之象脉為無病之形經<lb/>
曰夏脉如鈎是也今反診得應指極細而微徃來難且<lb/>
散者乃應病之脉也經曰微則為虛又曰濇則少血本<lb/>
因臟氣不足不因風邪侵凌其候津液不能收制自然<lb/>
淚出不止也何則巢氏曰夫五臟六腑皆有津液通於<lb/>
目者為淚若臟氣不足則不能收制其液故目自然淚<lb/>
出亦不因風而出不止本無赤痛詳此之證病勢尚輕<lb/>
治宜於竒經曰近者竒之宜用正一輔二竒方肉蓯蓉<lb/>
<pb n="KR3e0039_WYG_003-17b"/>
圓以肉蓯蓉一味為正以枸杞子川椒二味為輔三味<lb/>
合而服之則臟氣轉盛津液收制目淚出不止之候必<lb/>
獲愈矣設若違師不時即治臟氣轉虛津液日耗則知<lb/>
其病變為目暗不明之候也經曰病乆則傳化復診其<lb/>
脉小弱以濇者知其病之乆矣經曰脉小弱以濇謂之<lb/>
乆病又巢氏曰夫目者五臟六腑隂陽精氣皆上注於<lb/>
目若為氣充實則視瞻分明血氣虛竭則風邪所侵令<lb/>
目暗不明再詳此證積虧成損病乆已成非竒方之可<lb/>
<pb n="KR3e0039_WYG_003-18a"/>
療宜偶制以治之經曰竒之不去則偶之宜用正二輔<lb/>
四偶方枸杞子菊花圓主之以枸杞子菊花二味為正<lb/>
以肉蓯蓉巴㦸天莵絲子乾地黃四味為輔六味合而<lb/>
服之臟氣漸復目暗漸明而有向愈之道也大抵治病<lb/>
必分於輕重施方當别於先後庶幾竒偶合宜與疾適<lb/>
當謹按本草逐藥主療及脩製之法處竒偶二方列之<lb/>
於後<lb/>
治假令目淚出不止候正一輔二竒方肉蓯蓉圓　肉<lb/>
<pb n="KR3e0039_WYG_003-18b"/>
蓯蓉為正味甘酸醎微溫無毒主七傷養五臟强隂益<lb/>
精生河西山谷及代郡鴈門酒洗去土焙乾用一兩<lb/>
枸杞子為輔味苦微寒無毒補内傷生常山平澤及諸<lb/>
邱陵坂岸揀净用半兩　川椒為輔味辛溫大熱有毒<lb/>
調闗節生武都川谷及巴郡杏仁為之使畏欵冬揀去<lb/>
枝梗及目幷閉口者用半兩炒出汗右三味為末煉蜜<lb/>
為圓如梧桐子大每服三十圓白湯送下不拘時候<lb/>
治假令變證目暗不明候正二輔四偶方枸杞子菊花<lb/>
<pb n="KR3e0039_WYG_003-19a"/>
圓　枸杞子為正味苦微寒無毒補内陽生常山平澤<lb/>
及諸邱陵坂岸揀净用二兩　菊花為正味苦甘平無<lb/>
毒主目欲脱淚出生雍州川澤及田野术枸杞根桑根<lb/>
白皮為之使去枝梗用二兩　肉蓯蓉為輔味甘酸鹹<lb/>
微溫無毒主七傷養五臟益精生河西山谷及代郡鴈<lb/>
門酒洗去土焙乾用一兩　巴㦸天為輔味辛甘微溫<lb/>
無毒安五臟補中益精生巴郡及下邳山谷覆盆子為<lb/>
之使惡朝生雷丸丹參去心用一兩　莵絲子為輔味<lb/>
<pb n="KR3e0039_WYG_003-19b"/>
辛甘平無毒補不足乆服明目生朝鮮川澤田野得酒<lb/>
良山　松脂為之使惡葦茵水淘浄去沙土用一兩酒<lb/>
浸焙乾　乾地黃為輔味甘苦寒無毒主補五臟内傷<lb/>
不足通血脉利耳目去苖幷沙土用一兩酒浸焙乾右<lb/>
六味為末煉蜜為圓如梧桐子大毎服五十圓白湯送<lb/>
下不拘時候謹對<lb/>
　　運氣一道<lb/>
問丙辰年五運六氣所在所宜處方為對<lb/>
<pb n="KR3e0039_WYG_003-20a"/>
對太極肇判兩儀位分六氣上橫於太虛五行下列於<lb/>
磅礴氣化分太過不及之殊運統有先天後天之異其平<lb/>
和也民康而物阜其過欠也民病而物衰先立其年以<lb/>
明其氣矣今觀丙辰之年上見太陽寒水司天下臨太<lb/>
隂濕土在泉中行太羽水運是嵗也運行陽干本為太<lb/>
過之年以其運與司天適相符合謂之天符之年命曰<lb/>
靜順之紀藏而勿害治而善下五化咸整其氣明其性<lb/>
下其用沃衍其化凝堅其類水其政流演其候凝肅其<lb/>
<pb n="KR3e0039_WYG_003-20b"/>
令寒其臟腎其病厥詳此之嵗運同寒濕冝用燥熱之<lb/>
藥治其一嵗之過愆經曰同寒濕者燥熱化是也夫動<lb/>
而不息以應天氣為之客靜而守位以應地氣為之主<lb/>
動靜相召隨辰以顯於一嵗之中上下加臨逐氣以布<lb/>
於六位之内且初之氣自乙卯年大寒至丙辰嵗春分<lb/>
六十日有竒上見少陽相火為之客下臨木位為之主<lb/>
地氣遷氣迺大溫草迺早榮民迺厲溫迺作身熱頭痛<lb/>
嘔吐肌腠瘡瘍宜用鹹冷之藥治其過耳二之氣自春<lb/>
<pb n="KR3e0039_WYG_003-21a"/>
分至小滿六十日有竒上見陽明燥金為之客下臨君<lb/>
火為之主大凉反至民迺慘草迺遇寒火氣遂抑民病<lb/>
鬱中滿寒迺始宜用苦溫之藥治其過耳三之氣自小<lb/>
滿至大暑六十日有竒上見太陽寒水為之客下臨火<lb/>
位為之主天政布寒氣行雨迺䧏民病寒反熱中癰疽<lb/>
注下心熱瞀悶不治者死宜用甘熱之藥治其過耳四<lb/>
之氣自大暑至秋分六十日有竒上見厥隂風木為之<lb/>
客下臨土位為之主風濕交爭風化為雨迺長迺化迺<lb/>
<pb n="KR3e0039_WYG_003-21b"/>
成民病大熱少氣肌肉萎足痿注下赤白宜用辛凉之<lb/>
藥治其過耳五之氣自秋分至小雪六十日有竒上見<lb/>
少隂君火為之客下臨金位為之主陽復化早迺長迺<lb/>
化迺成民迺舒宜用鹹寒之藥治其過耳終之氣自小<lb/>
雪至大寒六十日有竒上見太隂濕土為之客下臨水<lb/>
位為之主地氣正濕令行隂凝太虛埃昏郊野民迺慘<lb/>
悽寒風以至反者胎迺死宜用苦熱之藥治其過耳大<lb/>
哉天地變化以隂陽為先隂陽運用以六氣為始察盛<lb/>
<pb n="KR3e0039_WYG_003-22a"/>
衰損益之化明造化迎隨之機有勝有復有平有眚皆<lb/>
布於運氣之中悉列於年辰之内治六氣之藥已布於<lb/>
前調一嵗之方今附於後<lb/>
治丙辰年五運六氣正一輔二竒方附子湯　附子為<lb/>
正味辛甘溫大熱有大毒生犍為山谷及廣漢火炮裂<lb/>
去皮臍用一兩　术為輔味苦甘溫無毒生鄭山山谷<lb/>
漢中南鄭用半兩　甘草為輔味甘平無毒生河西川<lb/>
谷積砂山及上郡微炙用半兩右三味㕮咀毎服三錢<lb/>
<pb n="KR3e0039_WYG_003-22b"/>
水一盞半生薑七片煎至七分去渣溫服不拘時候謹<lb/>
對<lb/>
</p>
<p>
</p>
  </div>
</body>
</text>
</TEI>
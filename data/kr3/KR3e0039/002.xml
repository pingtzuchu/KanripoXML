<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太醫局諸科程文格卷二</head> <lb/>
    <p>
<pb n="KR3e0039_WYG_002-1a"/>
欽定四庫全書<lb/>
　太醫局諸科程文格卷二<lb/>
　　墨義第一道<lb/>
問太陽之政奈何<lb/>
對欲通天之紀從地之理和其運調其化使上下合得<lb/>
無相奪倫天地升降不失其宜五運宣行勿乖其政調<lb/>
之正味從逆奈何歧伯曰昭乎哉問也此天地之綱紀<lb/>
變化之淵源非聖帝孰能窮其至理歟臣雖不敏請陳<lb/>
<pb n="KR3e0039_WYG_002-1b"/>
其道令終不滅乆而不易帝曰願夫子推而次之從其<lb/>
類序分其部主别其宗司昭其氣數明其正化可得聞<lb/>
乎歧伯曰先立其年以明其氣金木水火土運行之數<lb/>
寒暑燥濕風火臨御之化則天道可見民氣可調隂陽<lb/>
卷舒近而無惑數之可數者請遂言之帝曰太陽之政<lb/>
奈何謹對<lb/>
　　第二道<lb/>
問一本云衝<lb/>
<pb n="KR3e0039_WYG_002-2a"/>
對三十一難曰三焦者何稟何生何始何終其治常在<lb/>
何許可曉以不然三焦者水榖之道路氣之所終始也<lb/>
上焦者在心下下膈在胃上口主内而不出其治在膻<lb/>
中玉堂下一寸六分直兩乳間陷者是中焦者在胃中<lb/>
脘不上不下主腐熟水榖其治在臍傍下焦者在臍下<lb/>
當膀胱上口主分别清濁主出而不内以傳導也其治<lb/>
在臍下一寸故名曰三焦其府在氣街一本云衝謹對<lb/>
　　第三道<lb/>
<pb n="KR3e0039_WYG_002-2b"/>
問葉名蒚蔴<lb/>
對白芷味辛溫無毒主女人漏下赤白血閉隂腫寒熱<lb/>
頭風侵目淚出長肌膚潤澤可作膏藥面脂潤顔色一<lb/>
名芳香一名白芷一名䖀一名元一名符離一名澤芬<lb/>
葉名蒚蔴可作浴湯生河東川谷下澤二月八月採根<lb/>
曝乾當歸為之使惡旋覆花謹對<lb/>
　　脉義第一道<lb/>
問脉有三部尺寸及闗榮衛流行不失衡銓腎沉心洪<lb/>
<pb n="KR3e0039_WYG_002-3a"/>
肺浮肝絃此自經常不失銖分<lb/>
對榮衛通行於三部合時令而衡銓不差臟脉各顯於<lb/>
一形應平和而銖分不失葢脉本無異自闗界而定尺<lb/>
寸之名診不自彰依血氣而為流行之用氣脉應期也<lb/>
譬衡銓而合度時診相參也無過減而有倫以至腎沉<lb/>
心洪之脉王冬夏而自經常肺浮肝絃之診王秋春而<lb/>
夲平治脉隨臟異無緇銖之差時與脉期無毫釐之失<lb/>
然則三部者脉之位榮衛者脉之源五臟者脉之主故<lb/>
<pb n="KR3e0039_WYG_002-3b"/>
動應參合是為經常不失之脉矣經曰脉有三部尺寸<lb/>
及闗榮衛流行不失衡銓腎沉心洪肺浮肝絃此自經<lb/>
常不失銖分大意如此且夫脉各有位則不可以一概<lb/>
而求診各有形則不可以一途而取明於脉者必有以<lb/>
定其部分之位善於診者斯有以較其脉象之形定於<lb/>
脉之部也既當以究其脉之源較於脉之形也尤當以<lb/>
合其時之應由是持診之士既能詳陳於經脉之要以<lb/>
之察病則斷無遺功矣今也人法三才形分三部在於<lb/>
<pb n="KR3e0039_WYG_002-4a"/>
脉則亦有部分之殊揣其闗則可分尺寸之異部既定<lb/>
而脉不能以自動位既分而診不能以自行其動者孰<lb/>
為之動本榮血之周流其行者孰為之行由衛氣之運<lb/>
動脉隨時動而脉之可凖也若衡而若銓診逐時遷而脉<lb/>
之可期也有經而有常大率腎王冬而萬物歸根故在<lb/>
脉者有沉潜之象心王夏而品彚蕃秀故在診者有洪<lb/>
大之形天氣通肺故秋則天高而脉見於輕浮之象木<lb/>
性合肝故春則木達而診應於微絃之體察臟脉之應<lb/>
<pb n="KR3e0039_WYG_002-4b"/>
見自經常而無銖分之差較時脉之形容惟平治而無<lb/>
毫釐之失是知脉無定體因其血氣而不忒臟有常形<lb/>
即其時序而可騐矣何以言之經曰三部者寸闗尺也<lb/>
又曰榮行脉中衛行脉外又曰脉者血之府又曰冬脉<lb/>
如營又曰立夏得洪大脉是其本位又曰秋脉如毛又<lb/>
曰肝者東方木萬物始生氣來輭而弱寛而虚故脉為<lb/>
弦以此推之經者有常之脉故必先知經脉而然後知<lb/>
病脉矣謹對<lb/>
<pb n="KR3e0039_WYG_002-5a"/>
　　第二道<lb/>
問脉滑曰病風又云滑者傷熱一脉二病者何<lb/>
對論滑脉之一體即至數相參而有殊究病證之兩端<lb/>
分風熱為患而必異葢滑則應於流利脉乃本於陽邪<lb/>
一呼三動而一吸三動也應滑脉則病於風一呼四至<lb/>
而一吸四至也彰滑診則傷於熱以滑為風也故脉至<lb/>
則過於平人以滑為熱也故診應則倍扵常數即風比<lb/>
熱故風為陽而輕於熱即熱較風故熱亦陽而甚於風<lb/>
<pb n="KR3e0039_WYG_002-5b"/>
雖二證俱見於滑脉故當參其至數而别焉經曰脉滑<lb/>
曰病風又云滑者傷熱一脉二病者何其義如此抑嘗<lb/>
求其審脉之要矣葢切脉有法雖以舉按而察其形容<lb/>
持診之機必以呼吸而紀其至數兩者參合故無疑似<lb/>
之差二者兼明安有毫釐之失且滑本流利之一脉病<lb/>
分風熱之兩端概而言之雖脉象之一體細而推之實<lb/>
動應之兩塗何哉風性善行感於風而滑脉必見熱性<lb/>
淖溢傷於熱而滑脉遂彰以滑脉而皆陽也推至數而<lb/>
<pb n="KR3e0039_WYG_002-6a"/>
别於多寡以風熱而皆陽也參性用而分於輕重風輕<lb/>
於熱故風脉之滑也呼吸各三動而尺不熱熱重於風<lb/>
故熱脉之滑也呼吸各四至而病欲甚儻但求於滑脉<lb/>
之形不别於動應之數則未免以風為熱而方治永乖<lb/>
以熱為風而危殆立至矣何以明之内經曰人一呼脉<lb/>
三動一吸脉三動而躁尺熱曰病溫尺不熱脉滑曰病<lb/>
風又難經曰一呼四至一吸四至病欲甚脉洪大者苦<lb/>
煩滿沉細者腹中痛滑者傷熱又云滑者陽也又脉經<lb/>
<pb n="KR3e0039_WYG_002-6b"/>
曰滑脉往來前却流利展轉替替然與數相似即是觀<lb/>
之滑脉則一為病則二茍非至數而别則何自而别哉<lb/>
謹對<lb/>
　　又大義第一道<lb/>
問寒暑燥濕風火在人合之奈何其於萬物何以生化<lb/>
對論六氣之在人既欲以明其參符之理究六氣之在物<lb/>
尤當以審其生化之源葢均是氣也則神妙貫於三才<lb/>
無所不存均是形也則氣用寓於萬物無所不在察其<lb/>
<pb n="KR3e0039_WYG_002-7a"/>
氣之所布故始則自乎天即其人之所合故用則參乎<lb/>
氣以人騐天既有符合之自然以氣在物亦有生化之<lb/>
常道如風氣通肝之類莫非在人之所合如風木生酸<lb/>
之屬豈非在物之所化肝與木合即同氣之相感酸本<lb/>
木化亦同氣之相求是知六氣周流而靡所不至故人<lb/>
氣從之而萬物由之也經曰寒暑燥濕風火在人合之<lb/>
奈何其於萬物何以生化其意若此原夫天陽積氣以<lb/>
昭乎上地隂積形以位乎下氣形相感則羣品各得稟<lb/>
<pb n="KR3e0039_WYG_002-7b"/>
其和上下交通則人物各得抱其氣所以善言天者必<lb/>
以人而騐善言氣者必以物而彰且天為陽而化氣故<lb/>
六氣之用則自乎天而布於宇宙之間地為隂而成形<lb/>
故五行之用則本乎氣而散於橐籥之内風寒者木水<lb/>
之氣故風寒在下而必應於人燥熱者金火之化故燥<lb/>
熱在上而亦合於體至于濕氣居中與人氣之相應相<lb/>
火逰布與人氣之相參人之所生者固有以合乎此物<lb/>
之所化者亦豈有以外乎此哉今夫風寒在下則合於<lb/>
<pb n="KR3e0039_WYG_002-8a"/>
人之腎肝故風合肝而寒合腎矣燥熱在上則應於人<lb/>
之心肺故燥應肺而熱應心矣中州者脾之臟與混氣<lb/>
相符而在中三焦者氣之源與相火相參而遊布氣之<lb/>
在人既有脗合之異氣之在物亦有生化之殊風則生<lb/>
木而化酸是曰曲直作酸矣熱則生火而化苦是曰炎<lb/>
上作苦矣金本燥而生辛莫非從革之所作水本寒而<lb/>
化鹹豈非潤下之所生濕化乎土故土有稼穡之名土<lb/>
生於甘故甘為稼穡之用在於人身也無一不與氣之<lb/>
<pb n="KR3e0039_WYG_002-8b"/>
所符形於萬物也無一不稟氣之所化總而論之凡拘<lb/>
於形者未嘗不合於氣之用泛而言之凡囿於物者未<lb/>
嘗不頼於氣之和夫如是人鍾五行之秀物稟五行而<lb/>
生故不能有外於六氣之用矣考之於經有曰在天為<lb/>
氣在地成形形氣相感而萬物化生矣又曰寒暑燥濕<lb/>
風火天之隂陽也三隂三陽上奉之又曰氣交之分人<lb/>
氣從之萬物由之又曰風寒在下燥熱在上濕氣在中<lb/>
火遊行其間又曰善言天者必有騐於人又曰善言氣<lb/>
<pb n="KR3e0039_WYG_002-9a"/>
者必有彰於物即此言之至神變化貫三才而無所不<lb/>
有矣謹對<lb/>
　　第二道<lb/>
問風者百病之長也至其變化乃為他病<lb/>
對風本百病之先其用則善行而無定邪流諸經之内<lb/>
為病則變化而不常葢神本妙用而難明風即神化而<lb/>
莫測其邪易中故作病也有為先為長之稱其用無方<lb/>
故生疾也有或變或化之用茍客於脉而不去則變為<lb/>
<pb n="KR3e0039_WYG_002-9b"/>
癘風之屬儻傷於表而入傳則變為腸風之類以數變<lb/>
而不可勝窮為他病而不可勝極夫何故風無常方而<lb/>
靡所不在性本務動而無所不有斯為百病之先變他<lb/>
證而不同矣經曰風者百病之長也至其變化乃為他<lb/>
病大義如此原夫論病而不論邪與不論等察邪而不<lb/>
察變與不察同惟能觀邪變之因故能明病勢之理今<lb/>
也風本無體因陽氣之使然用本無迹頼神化之所致<lb/>
逢虚入凑也先百病而廼有投間易容也長衆疾而為<lb/>
<pb n="KR3e0039_WYG_002-10a"/>
最至其邪數變而數化故其病異種而異端脉風不已<lb/>
因變而癘風以成外邪不除因傳而腸風以作或在於<lb/>
外而為寒熱或舎於裏而傳於臟腑以至風雜寒濕為<lb/>
諸痺之不一風兼寒邪為諸瘧之不同以風與濕之俱<lb/>
傷故為風濕之病以風與熱之並客故為風溫之名自<lb/>
風邪之變化為他病之形狀者何故哉風無常定之方<lb/>
則其用之莫測風本八方之氣則其性之不常用之難<lb/>
測故作病而為先性之不常故傳化而乃異然則風氣<lb/>
<pb n="KR3e0039_WYG_002-10b"/>
飄揚而無所不有故變病而弗能拘矣以經證之脉風<lb/>
成為癘又云風寒客於脉而不去名曰癘風又云風成<lb/>
為寒熱又云風寒濕三氣雜至合而為痺又曰瘧者風<lb/>
寒之氣不常也又曰風者百病之始也又曰風是四時<lb/>
之氣分布八方由是推之風非一定之邪故有如斯之<lb/>
變矣謹對<lb/>
　　第三道<lb/>
問與道合同<lb/>
<pb n="KR3e0039_WYG_002-11a"/>
對與道為一謂之合與道無間謂之同葢道本難名也<lb/>
惟能合之則極渾融於難名之中道本無形也惟能同<lb/>
之則妙運用於無形之表故道其可道而有非常之道<lb/>
故人非常人而乃至眞之人然則與道合同者實無心<lb/>
於合同而自然合同也經曰與道合同其意若此夫<lb/>
用智以求道則道愈昧而不明有心於求道則道愈<lb/>
逺而莫見惟眞人也非求以合之而不期合而自合<lb/>
非求以同之而不期同而自同斂此道於毫芒之細<lb/>
<pb n="KR3e0039_WYG_002-11b"/>
而未嘗有餘散此道於宇宙之間而未嘗不足恍兮<lb/>
惚兮又孰知道之非我而我之非道杳兮㝠兮亦不<lb/>
知身之在道而道之在身隱見莫測契於至理而不<lb/>
可名出入無間齊於妙用而不可喻提挈天地則妙<lb/>
天地不言之化把握隂陽則極隂陽不測之神以吾<lb/>
道為有則本虚而本無以吾道為無則隨寓而隨有<lb/>
達地通天而了無餘物自頂至踵而無非此眞由是<lb/>
觀之則道之外豈復有所謂眞人者乎亦强名之曰<lb/>
<pb n="KR3e0039_WYG_002-12a"/>
道可也下文曰惟真人也又王氏曰真人之身隱見莫<lb/>
測出入天地内外順道至真以生又上古天真論曰提<lb/>
挈天地把握隂陽以是數者言之則真人豈非與道合<lb/>
同者乎謹對<lb/>
　　假令論方義一道<lb/>
問假令仲景傷寒論云太陽病下之其脉促不結胷者<lb/>
此為欲解也脉浮者必結胷脉𦂳者必咽痛脉弦者必<lb/>
兩脇拘急脉細數者頭痛未止脉沉𦂳者必欲嘔脉沉<lb/>
<pb n="KR3e0039_WYG_002-12b"/>
滑者挾熱利脉浮滑者必下血竊詳治傷寒之法汗下<lb/>
之後其脉靜者為病已解今云太陽病下之後其脉促<lb/>
者此為欲解復有太陽桂枝一證醫反下之脉促者表<lb/>
未解也兩證俱屬太陽皆言下後脉促一云欲解一云<lb/>
未解理何如哉又本經云陽盛則促此皆病脉也大抵<lb/>
促非平脉今云欲解者必有説焉餘者七脉皆為下後<lb/>
之病脉獨以促脉為欲觧者未審立法之意何如請陳<lb/>
其論<lb/>
<pb n="KR3e0039_WYG_002-13a"/>
對促脉内見明因下反下之源表證外存别欲解未解<lb/>
之候葢太陽為病形表受邪因攻下而表證未除致裏<lb/>
虛而外邪遂入脉促而無結胷者知陽盛勝隂而欲解<lb/>
脉促而兼下利者知陽盛表邪之尚存一則無裏證而<lb/>
言一則兼裏證而論不可一概而推之也今觀前問假<lb/>
令仲景傷寒論云太陽病下之其脉促不結胷者此為<lb/>
欲解也脉浮者必結胷脉𦂳者必咽痛脉弦者必兩脇<lb/>
拘急脉細數者頭痛未止脉沉者必欲嘔脉沉滑者挾<lb/>
<pb n="KR3e0039_WYG_002-13b"/>
熱利脉浮滑者必下血竊詳治傷寒之法汗下之後其<lb/>
脉靜者為病已解今云太陽病下之後其脉促者此為<lb/>
欲解復有太陽桂枝一證醫反下之脉促者表未解也<lb/>
兩證俱屬太陽皆言下後脉促一云欲解一云未解理<lb/>
何如哉又本經曰陽盛則促此皆病脉也大抵促非平<lb/>
脉今云欲解者必有説焉餘者七脉皆為下後之病脉<lb/>
獨以促脉為欲解者未審立法之意何如請陳其論嘗<lb/>
謂百病之急傷寒是先施治合宜者猶有他證之增汗<lb/>
<pb n="KR3e0039_WYG_002-14a"/>
下乖理者誠有諸證之變雖脉候相同乎一診然本源<lb/>
則究乎兩端何哉邪傷形體之表病先太陽之經用藥<lb/>
不散其外邪攻下反虛其裏氣雖陽氣偏盛見促脉而<lb/>
相似然表裏有證分解利而不同且如太陽病下後脉<lb/>
促不結胷為欲解者葢陽氣太盛促脉遂彰無結胷鞕<lb/>
痛之乖因陽氣勝隂之致所以為欲解者以陽盛勝隂<lb/>
不作結胷而解也又如太陽桂枝證反下之而脉促為<lb/>
未解者葢風邪外中於形表解肌當行於桂枝反施攻<lb/>
<pb n="KR3e0039_WYG_002-14b"/>
下之方復見促脉之診裏氣既虛致下利之不止促脉<lb/>
既見知表邪之尚隆所以為病未解者以陽盛裏虛復<lb/>
兼下利之證也由是推之前證脉促為欲解以其裏虛<lb/>
邪入當作結胷今不結胷者以其無證候而知也後證<lb/>
脉促為未解以其表邪尚盛下利不止今反脉促者以<lb/>
其有證而明也又况下後七脉病匪一端脉浮者邪結<lb/>
上焦必為結胷脉𦂳者邪傳少隂必為咽痛弦脉内彰<lb/>
太陽傳少陽之分少陽受病兩脇有拘急之形細數者<lb/>
<pb n="KR3e0039_WYG_002-15a"/>
邪未傳裏故有頭痛沉𦂳者胃實上攻故為欲嘔沉滑<lb/>
者血勝氣虛必挾熱而下利浮滑者氣虛血勝必下血<lb/>
而無時是皆下後之未解各隨脉候而病生以是而知<lb/>
不結胷而欲解者無裏證也利不止而未解者有裏證<lb/>
也一則陽盛而勝於裏隂一則陽盛而帶於裏證故前<lb/>
證獨以促脉為欲解以無結胷而論也所以本註云太<lb/>
陽病下之後脉促胷滿者桂枝去芍藥湯主之審乎此<lb/>
則不結胷者為欲解明矣又註曰促為陽勝雖下利而<lb/>
<pb n="KR3e0039_WYG_002-15b"/>
脉促者知表未解也是知陽勝反下其證則一陽盛脉<lb/>
促其診復同有裏證則未痊無裏證則向解學者當深<lb/>
察而明辨之謹對<lb/>
　　假令法第一道<lb/>
問假令風經五臟恍惚候目即節氣當得何脉本因是<lb/>
何臟腑受病發何形候即今宜用是何方藥調理設有<lb/>
變動又當隨脉如何救療各須引本經為證及本草逐<lb/>
藥主療所出州土性味畏惡正輔佐使重輕竒偶及脩<lb/>
<pb n="KR3e0039_WYG_002-16a"/>
製之法處方對答<lb/>
對臟氣不足致風邪之所經神氣不安斯恍惚而為候<lb/>
葢臟守於中氣行於外臟實則外氣亦實故邪莫能傷<lb/>
臟虛則外氣亦虚故風廼從入使肝心脾肺腎之受邪<lb/>
致䰟神意魄志之為病風經於臟而臟無所安故恍恍<lb/>
惚惚之無定邪干於神而神乖所守故昏昏憒憒之不<lb/>
寧此皆風經於五臟故為恍惚之候也目即春陽應至<lb/>
氣序發陳天地由是而氤氲肝木於茲而適王脉應微<lb/>
<pb n="KR3e0039_WYG_002-16b"/>
弦廼肝經應時之平脉也經曰春脉如弦是也今則不<lb/>
然切之於脉陽部彰𦂳急之形持之於診隂部應徐緩<lb/>
之象即脉求病故知風邪入經於五臟之間矣經曰隂<lb/>
緩陽急者表有風來入臟也本因臟氣虛衰外經不足<lb/>
風邪既得以侵凌神藏廼為於變病其狀怔怔忪忪而<lb/>
不能以自安恍恍惚惚而不能以自已者是其候也何<lb/>
則巢氏曰五臟處於内而氣行於外臟氣實者邪不能<lb/>
傷虛則外氣不足風邪乘之然五臟心為神肝為䰟肺<lb/>
<pb n="KR3e0039_WYG_002-17a"/>
為魄脾為意腎為志若風氣經之是邪干於正故令恍<lb/>
惚詳此之證邪氣雖干於五臟病勢未顯於至危用竒<lb/>
方則猶可為効也宜用正一輔二竒方茯神湯以茯神<lb/>
一味為主病之正以防風逺志二味為佐正之輔三味<lb/>
合而服之使風邪却散神氣安寧臟得鎮守之和神無<lb/>
泪亂之候者是其藥之效也設若縱意違師忽於微而<lb/>
不療信巫拘鬼自於淺而及深邪氣日益五臟有虛衰<lb/>
之理病勢愈甚神氣有蕩散之愆始則恍惚而無所定<lb/>
<pb n="KR3e0039_WYG_002-17b"/>
今則奄忽而不知人喉中噫然而有聲舌本强硬而不<lb/>
語者則知病變為風癔之候也復診其脉既浮而且遲<lb/>
者是脉病之相應也經曰浮則為風又曰遲者臟也又<lb/>
巢氏曰風邪之氣若先中於隂病發於五臟者其狀奄<lb/>
忽不知人喉裏噫噫然有聲舌强不能言再詳此證邪<lb/>
氣甚於前時病勢重於徃日用竒方而弗及施偶製而<lb/>
可効經曰竒之不去則偶之宜用正二輔四偶方附子<lb/>
獨活湯以附子獨活二味為正以防風桂枝乾薑甘草<lb/>
<pb n="KR3e0039_WYG_002-18a"/>
四味為輔六味合而服之使風邪散釋五臟安平精神<lb/>
俱治而無昏塞之證舌本運用無强急之形故風癔之<lb/>
侯必獲愈矣大抵病有輕重方有竒偶輕則治宜於竒<lb/>
重則療宜以偶此䋲然之不可紊也謹按本草逐藥主<lb/>
療及脩製之法處竒偶二方列之於後<lb/>
治假令風經五臟恍惚候正一輔二竒方茯神湯　茯<lb/>
神為正味甘平療風止驚悸安䰟魄養精神生泰山山<lb/>
谷丈松下馬藺為之使惡白斂畏牡䝉地榆雄黃秦艽<lb/>
<pb n="KR3e0039_WYG_002-18b"/>
龜甲去膜用一兩剉　防風為輔味甘辛溫無毒主風<lb/>
邪生沙苑川澤及邯鄲琅琊上蔡惡乾薑藜蘆白蘞芫<lb/>
花去义枝用半兩　逺志為輔味苦溫無毒主定心氣<lb/>
止驚悸生泰山及寃朐川谷畏真珠藜蘆蜚蠊文蛤去<lb/>
心用半兩甘草水煑焙乾右三味㕮咀每服三錢水一<lb/>
盞半煎至八分去柤溫服不拘時候<lb/>
治假令變證風癔候正二輔四偶方附子獨活湯　附<lb/>
子為正味辛甘溫大熱有大毒主風寒生犍為山谷及<lb/>
<pb n="KR3e0039_WYG_002-19a"/>
廣漢地膽為之使惡蜈蚣畏防風黒豆甘草黃耆人參<lb/>
烏韭炮製去皮臍用二兩　獨活為正味辛甘平微溫<lb/>
無毒主風寒所擊生雍州川谷或隴西南安䐁實為之<lb/>
使用二兩　防風為輔味甘辛溫無毒主風邪生沙苑<lb/>
川澤及邯鄲瑯琊上蔡惡乾薑藜蘆白斂芫花去义枝<lb/>
用一兩桂枝為輔味辛甘大熱有小毒利肝肺氣宣導<lb/>
百藥無所畏生桂陽去麄皮用一兩　乾薑為輔味辛<lb/>
溫大熱無毒逐風邪生犍為川谷及荆州揚州秦椒為<lb/>
<pb n="KR3e0039_WYG_002-19b"/>
之使惡黃連黃芩天鼠糞炮微裂用一兩　甘草為輔<lb/>
味甘平無毒主五臟六腑寒熱邪氣生河西川谷積砂<lb/>
山及上郡术乾漆苦參為之使惡逺志反大㦸芫花甘<lb/>
遂海藻微炙用一兩右六味㕮咀每服五錢水二盞煎<lb/>
至一盞去柤溫服不拘時候謹對<lb/>
　　第二道<lb/>
問假令賊風候目即節氣當得何脉本因是何臟腑受<lb/>
病發何形候即今宜用是何方藥調理設有變動又當<lb/>
<pb n="KR3e0039_WYG_002-20a"/>
隨脉如何救療各須引本經為證及本草逐藥主療所<lb/>
出州土性味畏惡正輔佐使重輕竒偶及脩製之法處<lb/>
方對答<lb/>
對風不從鄉是為竊害之邪人感作疾斯為賊風之候<lb/>
葢時當冬至風忽南來邪有為虛之名風有急疾之勢<lb/>
非時而至故能殘害於冲和非鄉而來必至賊傷於正<lb/>
氣其傷人也但痛而不可按抑其害體也因痛而不能<lb/>
運用内則骨解而作痛外則身冷而欲熨此則賊風故<lb/>
<pb n="KR3e0039_WYG_002-20b"/>
使然矣目即春首發陳之時弦者平和之脉經曰春胃<lb/>
微弦曰平今也不然切之於脉反彰浮大之形持之於<lb/>
診復兼𦂳急之象經曰浮則為風又曰大則邪至又曰<lb/>
𦂳則為痛又曰𦂳則為寒本因冬至之日受南方虚風<lb/>
疾證之形在骨節而冷痛故其狀骨痛而身冷者是其<lb/>
候也何則巢氏曰賊風者謂冬至之日有疾風從南方<lb/>
來名曰虛風此風至能傷害於人故言賊風也其傷人<lb/>
也但痛不可得按抑不可得轉動痛處體卒無熱傷風<lb/>
<pb n="KR3e0039_WYG_002-21a"/>
冷則骨解深痛按之乃應骨痛也但覺身内索索冷欲<lb/>
得熱物熨痛處即小寛時有汗詳此之證邪雖在骨而<lb/>
疼痛體卒無熱而喜溫病勢未重竒方可行經曰君一<lb/>
臣二竒之制也宜用正一輔二竒方獨活湯以獨活一<lb/>
味為主病之正以附子乾薑二味為佐正之輔三味合<lb/>
而服之使風冷外除骨痛内已身體向溫而轉動自和<lb/>
者是其愈也設若醫士執方而無權病者縱意而勿藥<lb/>
致邪氣内盛而傳變不常熱氣復傷而相搏不已加之<lb/>
<pb n="KR3e0039_WYG_002-21b"/>
濕冷並襲風熱交擊始則疼痛而在骨今則附骨而成<lb/>
疽皮肉微急而洪腫如肥痺痛不隨而支節難動則知<lb/>
病變為附骨疽矣復診其脉弦洪相薄者此其應病之<lb/>
診也經曰診其脉弦洪相薄外急内熱欲發癰疽巢氏<lb/>
曰遇風熱氣相搏乃變附骨疽也又曰附骨疽者由當<lb/>
風入骨解風與熱相搏復遇冷濕或秋夏露卧為冷所<lb/>
折風熱復結壅遏附骨成疽再詳此證榮血壅潰而為<lb/>
膿疽瘡附骨而為痛邪氣㽞連病勢深重非竒方之可<lb/>
<pb n="KR3e0039_WYG_002-22a"/>
用必偶製而治之也經曰君二臣四偶之制也宜用正<lb/>
二輔四偶方木香連翹湯以木香連翹二味為正以黃<lb/>
耆芍藥防風甘草四味為輔六味合而服之俾血氣流<lb/>
行癰膿潰𣪚者是其藥之効矣吁病有輕而有重方有<lb/>
竒而有偶故輕則治之以竒方則不至失之於太過重<lb/>
則治以偶方則不至失之於不及要在審其病而施其<lb/>
藥則世無不愈之患謹按本草逐藥主療及脩製之法<lb/>
處竒偶二方列之於後<lb/>
<pb n="KR3e0039_WYG_002-22b"/>
治假令賊風候正一輔二竒方獨活湯　獨活為正味<lb/>
辛甘平微溫無毒療諸賊風百節痛生雍州川谷或隴<lb/>
西南安䐁實為之使用一兩　附子為輔味辛甘溫大<lb/>
熱有大毒主風寒生犍為山谷及廣漢地膽為之使惡<lb/>
蜈蚣畏防風黒豆甘草黃耆人參烏韭炮裂去皮臍用<lb/>
半兩　乾薑為輔味辛溫大熱無毒主風邪生犍為川<lb/>
谷及荆州揚州秦椒為之使惡黃連黃芩天鼠糞炮用<lb/>
半兩　右三味㕮咀每服三錢水一盞半煎至八分去<lb/>
<pb n="KR3e0039_WYG_002-23a"/>
柤溫服不拘時候<lb/>
治假令變證附骨疽候正二輔四偶方木香連翹湯<lb/>
木香為正味辛溫無毒主邪氣行藥之精生永昌山谷<lb/>
用二兩　連翹為正味甘平無毒主癰惡瘡生泰山山<lb/>
谷用二兩　黃耆為輔味甘微溫無毒主癰疽生川郡<lb/>
山谷白水漢中惡龜甲去蘆頭用一兩　芍藥為輔味<lb/>
苦酸平微寒有小毒主邪氣順血脉生中岳川谷及邱<lb/>
陵須元為之使用一兩　防風為輔味甘平溫無毒主<lb/>
<pb n="KR3e0039_WYG_002-23b"/>
風行周身骨節疼痛生沙苑川澤及邯鄲瑯琊上蔡惡<lb/>
乾薑藜蘆白斂芫花去义枝用一兩　甘草為輔味甘平<lb/>
無毒主寒熱邪氣生河西川谷積砂山及上郡术乾漆<lb/>
苦參為之使惡逺志及大㦸芫花甘遂海藻微炙用一<lb/>
兩右六味㕮咀每服五錢水二盞煎至一盞去柤溫服<lb/>
不拘時候謹對<lb/>
　　運氣一道<lb/>
問乙丑年五運六氣所在所宜處方為對<lb/>
<pb n="KR3e0039_WYG_002-24a"/>
對太極初判開五運以更遷升降纔分列六氣而為紀<lb/>
清濁既分於天地嵗運皆稟於隂陽過減相因迎隨相<lb/>
繼是以陽年太過法陽道之常饒隂年不及配隂道之<lb/>
常乏即上下加臨之相參别天符嵗㑹之有異攷之者<lb/>
必究於年辰騐之者必推於支干其平也民物有康阜<lb/>
之祥其變也民物有衰病之眚自非先聖更相問難則<lb/>
運氣之奥何自而明哉經曰先立其年以明其氣者正<lb/>
謂是歟今觀乙丑之年上見太隂濕土司天中行少商<lb/>
<pb n="KR3e0039_WYG_002-24b"/>
金運下臨太陽寒水在泉是嵗也金運統嵗運行隂干<lb/>
謂之不及之年命曰從革之紀是謂折收收氣迺後生<lb/>
氣迺揚長化合德火政迺宣庶類以蕃其氣揚其用躁<lb/>
切其動鏗禁瞀厥其臟肺其病嚏欬鼽衂詳此之嵗廼<lb/>
同寒者以熱化宜用溫熱之藥治其一嵗之過愆夫天<lb/>
氣運動而不息則為之客地氣應靜而守位故為之主<lb/>
左右間氣以顯於中上下加臨以布於内且初之氣自<lb/>
甲子嵗大寒後至乙丑嵗春分六十日有奇上見厥隂<lb/>
<pb n="KR3e0039_WYG_002-25a"/>
風木為之客下臨木位為之主地氣遷寒迺去春氣正<lb/>
風迺來生布萬物以榮民氣條舒風濕相薄雨迺後民<lb/>
病血溢筋絡拘强闗節不利身重筋痿宜用辛凉之藥<lb/>
治其氣之過耳二之氣自春分至小滿六十日有竒上<lb/>
見少隂君火為之客下臨火位為之主大火正物承化<lb/>
民迺和其病溫厲盛行逺近咸若濕薫相薄雨迺時降<lb/>
宜用鹹寒之藥治其氣之過耳三之氣自小滿至大暑<lb/>
六十日有竒上見太隂濕土為之客下臨火位為之主<lb/>
<pb n="KR3e0039_WYG_002-25b"/>
天政布濕氣降地氣騰雨迺時降寒迺隨之感於寒濕<lb/>
則民病身重胕腫胷腹滿宜用苦熱之藥治其氣之過<lb/>
耳四之氣自大暑至秋分六十日有竒上見少陽相火<lb/>
為之客下臨土位為之主畏火臨鬱薫化地氣騰天氣<lb/>
否隔寒風曉暮薫熱相薄草木凝烟濕化不流則白露<lb/>
隂布以成秋令民病腠理熱血暴溢瘧心腹滿熱臚脹<lb/>
甚則胕腫宜用鹹冷之藥治其氣之過耳五之氣自秋<lb/>
分至小雪六十日有竒上見陽明燥金為之客下臨金<lb/>
<pb n="KR3e0039_WYG_002-26a"/>
位為之主慘令已行寒露下霜迺早降草木黃落寒氣<lb/>
及體君子周宻民病皮腠宜用苦溫之藥治其氣之過<lb/>
耳終之氣自小雪至大寒六十日有竒上見太陽寒水<lb/>
為之客下臨水位為之主寒大舉濕大化霜迺積隂迺<lb/>
凝水堅氷陽光不冶感於寒則病人闗節禁固腰脽痛<lb/>
寒濕持於氣交而為疾也宜用甘熱之藥治其氣之過<lb/>
耳由是必折其鬱氣而取化源使暴過不生苛疾不起<lb/>
治六氣之藥已布於前調一嵗之方今附於後<lb/>
<pb n="KR3e0039_WYG_002-26b"/>
治乙丑年五運六氣正一輔二竒方附子湯　附子為<lb/>
正味辛甘溫大熱有大毒生犍為山谷及廣漢地膽為<lb/>
之使惡蜈蚣畏防風黒豆甘草黃耆人參烏韭炮裂去<lb/>
皮臍用一兩　术為輔味平甘溫無毒生鄭山山谷漢<lb/>
中南鄭防風地榆為之使用半兩　乾薑為輔味辛溫<lb/>
大熱無毒生犍為川谷及荆州揚州秦椒為之使惡黃<lb/>
連黃芩天鼠糞炮用半兩右三味㕮咀每服三錢水一<lb/>
盞半煎至八分去柤溫服不拘時候謹對<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太醫局諸科程文格卷八</head> <lb/>
    <p>
<pb n="KR3e0039_WYG_008-1a"/>
欽定四庫全書<lb/>
　太醫局諸科程文格卷八<lb/>
　　脉義第一道<lb/>
問脉浮有表無裏陽無所使不但危身并中其母<lb/>
對夏見浮而反下故表不解而裏復虗陽外偏而失使<lb/>
故心既傷而肝亦損且盛夏屆時脉應浮而汗之為當<lb/>
伏隂在臟醫既昧而下之為逆表熱仍在裏復受其所<lb/>
傷隂氣既虧陽無施其所使既妄治而不順其時非獨<lb/>
<pb n="KR3e0039_WYG_008-1b"/>
害於心火因誤下而并中其母亦兼傷於肝木然則醫<lb/>
之過失而傷肝心子母之臟者無他由夏日妄攻不究<lb/>
其脉形之浮也經曰脉浮有表無裏陽無所使不但危<lb/>
身并中其母其意若此嘗謂施治之道詎可不参於時<lb/>
汗下之法烏可不從於脉逆時違脉非惟邪氣之不除<lb/>
傷隂害陽反致臟真之受損今也時屬乎夏當隂氣歸<lb/>
伏於中脉應乎浮法陽熱正隆於外隂在内則腑臟易<lb/>
虛攻下之方固不可以輕用陽居表而汗液當泄蕩滌<lb/>
<pb n="KR3e0039_WYG_008-2a"/>
之劑尤不可以妄投粗工誤治與病脉失兩審之冝下<lb/>
藥亂施俾臟氣有重虗之弊所以裏之受損表熱弗可<lb/>
得而除隂之已虧外陽不能為之使隂陽錯雜而失其<lb/>
平臟真衰㣲而乖其用矧夫心火王於夏受疾則必在<lb/>
其經肝木生於心子病則亦虛其母即五行而言之火<lb/>
竊木氣之相生火衰則木無不損在五臟而論之心藉<lb/>
肝經之相助心虧則肝無不傷大抵當夏之時陽用其<lb/>
事脉應浮而必知表陽之咎治當汗而反施攻下之方<lb/>
<pb n="KR3e0039_WYG_008-2b"/>
致隂乖所守於中而裏氣之重虛俾陽無所使於外而<lb/>
表邪之不解在本位而不但危於心火之氣由其逆時<lb/>
而并復中於肝木之經所以然者肝為心母心為肝子<lb/>
妄下重虛則二臟俱傷而子母悉病實由醫之過也不<lb/>
然則上文所謂陽氣上出汗見於頭五内乾枯胞中空<lb/>
虛醫反下之此為重也本註曰陽盛脉浮則冝發其汗<lb/>
而反下之損於隂氣陽為表隂為裏經言陽為隂使隂<lb/>
為陽守相須而行脉浮故無裏也治之錯逆故令隂陽<lb/>
<pb n="KR3e0039_WYG_008-3a"/>
離别不能復相朝使下之不但傷心并復中肝觀乎此<lb/>
為醫之士必當謹候三部無逆四時然後可以無虞矣<lb/>
謹對<lb/>
　　第二道<lb/>
問三部沉浮正等按之無斷絶者有娠也<lb/>
對診三部沉浮而正等既無斷絶之形知二氣施化而<lb/>
皆和必有姙娠之道且肧胎肇始於中脉象相符於外<lb/>
沉浮相得既不偏於部分之間呼吸齊均斯弗絶於舉<lb/>
<pb n="KR3e0039_WYG_008-3b"/>
按之次此陽施隂化而勿奪乃成三部之和應血凝氣<lb/>
聚而無虧當有重身之兆是知經血留止脉象平調則<lb/>
决為娠者豈無所自而然耶經曰三部沉浮正等按之<lb/>
無斷絶者有娠也其意若此且夫脉體即血氣而成診<lb/>
之無偏者因血氣和調而至動應假隂陽而見按之不<lb/>
絶者由隂陽順適而彰脉既無作病之乖身必有成胎<lb/>
之道何者寸爲陽部可以候榮衛之源尺主隂經足以<lb/>
察神精之本當尺寸上下之間為隂陽出入之界不大<lb/>
<pb n="KR3e0039_WYG_008-4a"/>
不小此血氣之通調應浮應沉乃隂陽之正等因舉按<lb/>
不絶於指必冲和有餘於中方其經忽閉而不月身有<lb/>
病而無邪脉既有應知衝任於化之無疑娠必肇始兹<lb/>
元氣符合之有道彼夫少隂動甚也診之者斷曰懷姙<lb/>
尺中别陽也得之者决為有子此一脉獨見猶如影響<lb/>
之不差况三部齊同定若桴鼔之相應診諸婦人欲知<lb/>
有姙之脉皆不可以他求當以是為法也上文有曰隂<lb/>
搏陽别謂之有子此是血氣和調陽施隂化也診其手<lb/>
<pb n="KR3e0039_WYG_008-4b"/>
少隂脉動甚者妊子也少隂心脉也心主血脉又曰腎<lb/>
名胞門子户尺中腎脉也尺中之脉按之不絶者妊娠<lb/>
脉也即是而推之三部正等以為妊娠者信不誣矣謹<lb/>
對<lb/>
　　大義第一道<lb/>
問二七而天癸至任脉通太衝脉盛月事以時下故有<lb/>
子<lb/>
對女數二七而天癸至則衝任既盛而應期日滿三旬<lb/>
<pb n="KR3e0039_WYG_008-5a"/>
而經血行故隂陽至和而有子盖禀隂道為女子之質<lb/>
女子者全隂之生也受陽竒合天癸之數天癸者水干<lb/>
之名也至二七海滿而弗越其度每三旬經行而不失<lb/>
其時所以衝為血海而既滿由斯得輸泄之和任主胞<lb/>
胎而亦通自此有懷姙之道雖天癸之使然實生育之<lb/>
常數矣經曰二七而天癸至任脉通太衝脉盛月事以<lb/>
時下故有子其意如斯原夫有天地然後有萬物有萬<lb/>
物然後分男女盖乾道成男男子為陽而數竒本七而<lb/>
<pb n="KR3e0039_WYG_008-5b"/>
合於少陽坤道成女女子為隂而數偶本八而應於少<lb/>
隂男七冝益故益其一而為八是陽得隂數而成焉女<lb/>
八冝損故損其一而為七是隂得陽數而立焉今夫女<lb/>
子雖集於衆隂資乾元以為本天真雖始於七歲稟陽<lb/>
道以相和况適當二七之數迺應初笄之時因天癸之<lb/>
方行致衝任之通盛血海由茲以滿必盈溢而欲其流<lb/>
轉月事以時而下當通泄而見其調匀如晝夜之更迭<lb/>
若海水之朝夕遇三旬而輸冩應環會之無差合二氣<lb/>
<pb n="KR3e0039_WYG_008-6a"/>
之氤氲有淳化之至妙以其衝者通也故經至此而方<lb/>
行任者姙也則子由兹而迺有是知形之所囿而不能<lb/>
免數之所定而莫能逃逮夫經水絶止而地道不通衝<lb/>
任衰㣲而形壞無子至是之時固自有數則始終成敗<lb/>
皆不出於自然之理故也何以言之王氏註曰癸謂壬<lb/>
癸北方水干名也任脉皆竒經脉也腎氣全盛衝任流<lb/>
通經血漸盈應時而下然衝為血海任主胞胎二者相<lb/>
資故能有子又巢氏云衝脉任脉之海皆起於胞内手<lb/>
<pb n="KR3e0039_WYG_008-6b"/>
太陽小腸之經也手少隂心經也此二經為表裏主下<lb/>
為月水又曰隂陽和調二氣相感陽施隂化是以有娠<lb/>
以是而知人生於地命垂於天男女雖不同盛衰實由<lb/>
於天數矣謹對<lb/>
　　第二道<lb/>
問欲令胎夀當治其母<lb/>
對當肧胎已肇之初欲令子以全夀即血氣既凝之際<lb/>
當治母以平調方其為母也衝任通盛而為姙子之期<lb/>
<pb n="KR3e0039_WYG_008-7a"/>
逮其懷軀也血氣温充而為夀胎之本今因胎養胎而<lb/>
欲得其夀必先事慮事而預為之防不善治則散其凝<lb/>
聚斯不得以成胎或挾寒則濁其血氣故不能以致壽<lb/>
亦如鷄之伏子㧞一毛則覆子不遍正謂人之養胎受<lb/>
外寒則育胎不成故欲令胎夀要當治其母者也經曰<lb/>
欲令胎夀當治其母其意如斯夫論治病之道者必求<lb/>
本以為先務養胎之法者當治母以為要且人生於地<lb/>
命垂於天言其立命雖假天地以生成原其賦形實頼<lb/>
<pb n="KR3e0039_WYG_008-7b"/>
血氣而化育兆於胞胎之内資血凝氣聚而成冥於隱<lb/>
黙之中食氣味形精而養然則食氣於母所以養其形<lb/>
故得於母者為甚多食味於母所以養其精故稟於母<lb/>
者為甚衆是以或謂之胎既食於母謂資始也或謂之<lb/>
肧未成為器猶之坯也至於娠則時動懷則身依論是<lb/>
數者非謂胎已具而不由於母必待母先和而可保於<lb/>
胎今夫自經斷血閉於一月之後當氣聚血凝於三月<lb/>
之時不可挾寒而傷胎惟務得温而養體故陽主生而<lb/>
<pb n="KR3e0039_WYG_008-8a"/>
隂主殺陽氣清而隂氣濁逺取諸物譬如伏子之雞一<lb/>
羽不覆則溷濁於中近取諸身類夫養胎之母一氣不<lb/>
調則動變於内儻母有挾寒則必見腹寒掌逆之證如<lb/>
工之施治則無出温經養胎之方故知治則夀而違則<lb/>
天熱則禄而寒即濁有姙之人可不為之戒哉上文所<lb/>
謂有一婦人來診自道經斷即去師曰一月血為閉二<lb/>
月若有若無三月為血積譬如雞伏子中寒即濁中熱<lb/>
即禄下文有云挾寒懐子命則不夀也譬如雞伏子試<lb/>
<pb n="KR3e0039_WYG_008-8b"/>
取雞一毛㧞去覆子不遍中寒者濁今夫人有軀少腹<lb/>
寒手掌反逆柰何有軀婦人因言當柰何師曰當與温<lb/>
經湯舉是而論之欲以夀其胎當以治其母者豈不信<lb/>
然謹對<lb/>
　　第三道<lb/>
問衰其大半而止<lb/>
對毒藥不容於不用既衰其太半之病毒藥不可以全<lb/>
用當明其即止之法且胞胎内繫血氣始凝茍有大積<lb/>
<pb n="KR3e0039_WYG_008-9a"/>
大聚之証何懼攻邪破堅之藥然藥本攻邪也豈能遽<lb/>
逹於胞胎劑不盡行也恐有過傷於子臟若執以傷胎<lb/>
破血之論則母病不去而子安能保當行以解急有毒<lb/>
之藥則勢衰太半而病無深害母既無殞胎亦自安在<lb/>
重身固當以避其毒至於病勢急切而犯之者盖所以<lb/>
存其大也經曰衰其太半而止厥意如此夫流變在乎<lb/>
病則病有輕而有重主治在乎藥則藥有大而有小小<lb/>
病而投於大毒之藥則藥毒過而反傷其正大病而施<lb/>
<pb n="KR3e0039_WYG_008-9b"/>
以無毒之劑則藥力緩而弗及其邪雖或病勢難勝於<lb/>
毒藥而非憑毒藥之療固不能以瘳其病而良工必用<lb/>
於毒藥而能衰其病之半則但不可過於用也今夫人<lb/>
有重身假血氣之内聚病非常證由積聚之中堅若拘<lb/>
於懷胎而不施之以削堅之藥茍執於有娠而不投之<lb/>
以峻駃之劑母之疾既弗瘳子在胎而豈保屆此雖解<lb/>
急之時固烈劑不可以不施當斯已太半之病則藥服<lb/>
不可以全用所以黄帝興重身可毒之問先師舉有故<lb/>
<pb n="KR3e0039_WYG_008-10a"/>
無殞之辭有積有聚也但衰其病之太半不當全以害<lb/>
其生可毒可行也當從其禁而乃止無反過約而傷其<lb/>
正其或工以過禁藥欲盡邪病不能以勝藥毒或有以<lb/>
傷胎儻不衰半而即止寧能無殞而俱生至於母有病<lb/>
而不去將有羸弱之乖藥慮毒而弗施必有危因之咎<lb/>
所以明醫治療處以中庸與疾適當知半而止之勿過<lb/>
而餘則何疑於攻治哉何則本經上文曰婦人重身毒<lb/>
之何如歧伯曰有故無殞亦無殞也繼之曰衰其太半<lb/>
<pb n="KR3e0039_WYG_008-10b"/>
而止過者死聖濟經曰母將羸弱子安能保又下文曰<lb/>
大毒治病十去其六又曰無毒治病十去其九夫如是<lb/>
為醫之士要在知其藥性得其病情施於治療之間斯<lb/>
無一偏之失矣謹對<lb/>
　　假令論方義一道<lb/>
問假令晉王叔和脉經云婦人産後七八日無太陽證<lb/>
少腹堅痛此惡露不盡不大便四五日趺陽脉㣲實再<lb/>
倍其人發熱日晡所煩躁者不能食譫語利之則愈冝<lb/>
<pb n="KR3e0039_WYG_008-11a"/>
承氣湯又云婦人産訖五臟虗羸唯得將補不可輕㵼<lb/>
今産後復用承氣湯者恐有實實虛虛之咎理何如哉<lb/>
請陳母略<lb/>
對論婦人新産之後既惡露之不除致邪熱藴結於中<lb/>
須蕩滌而乃愈盖産育之後其治非比於平時承氣之<lb/>
藥其用豈同於常劑雖血氣之皆虛固當補其不足然<lb/>
穢惡之未盡猶可折其有餘顯於證而少腹痛堅及煩<lb/>
躁發熱之屬形於候而大便秘澀兼譫語不食之類以<lb/>
<pb n="KR3e0039_WYG_008-11b"/>
太陽證之不見也此必血結於膀胱診趺陽脉之㣲實<lb/>
也亦或熱蒸於胃腑所謂承氣湯者斯可得而用焉伏<lb/>
承明問假令晉王叔和脉經云婦人産後七八日無太<lb/>
陽證少腹堅痛此惡露不盡不大便四五日趺陽脉㣲<lb/>
實再倍其人發熱日晡所煩躁者不能食譫語利之則<lb/>
愈冝承氣湯又云婦人産訖五臟虛羸唯得將補不可<lb/>
輕㵼今産後復用承氣湯者恐有實實虛虛之咎理何<lb/>
如哉請陳母略大矣哉此古人之髙議也愚雖不敏請<lb/>
<pb n="KR3e0039_WYG_008-12a"/>
申之抑嘗謂精氣奪則虛虛則補之而為要邪氣盛則<lb/>
實實則㵼之而為冝雖有兩途各存一理今夫産育未<lb/>
乆必血氣之皆虛調衞無方致穢惡之不盡血積於膀<lb/>
胱之内則少腹堅痛而不和熱蒸於胃腑之間則大便<lb/>
固結而不利甚至於日晡之頃晡應於陽明之時所以<lb/>
熱發於外穀食欲進而不能躁擾於中語言不次而妄<lb/>
發况乎太陽乃膀胱之經太陽無證者不頭項强痛而<lb/>
非類傷寒也趺陽本胃腑之脉㣲實再倍者知熱邪躁<lb/>
<pb n="KR3e0039_WYG_008-12b"/>
盛而結在裏分也故下文曰以熱在裏結於膀胱也經<lb/>
曰太陽者膀胱經也又云趺陽者胃脉也考其病証於<lb/>
經則有云諸痛為實復曰實則譫語以此數者推之可<lb/>
驗血實於内也是以知實則㵼之蕩滌之方固可以用<lb/>
裏者泄之攻下之劑尤可以投叔和於此特立承氣湯<lb/>
而治者深有㫖也以其脉證雖言於産後之疾其法與<lb/>
傷寒之論一體故承氣湯有四方有大承氣湯小承氣<lb/>
湯調胃承氣湯桃核承氣湯論其所主也各有其治考<lb/>
<pb n="KR3e0039_WYG_008-13a"/>
其為用也大率相同無非大黄之類芒硝之屬皆大寒<lb/>
峻下之藥有蕩滌破血之功服之使藴熱之邪蕩然而<lb/>
去則五臟調暢俾瘀惡之血决然而釋則諸証悉除故<lb/>
王氏立承氣之名不專於一欲醫士當施用之際必務<lb/>
其詳故調胃承氣湯小承氣湯與大承氣湯桃核承氣<lb/>
湯俱能攻其結熱最能破其瘀血者非桃核承氣湯不<lb/>
可也要在量輕重而制方隨所冝而為用則厥疾必瘳<lb/>
矣儻若執産後之虛羸而唯務補益捨毒藥之攻下而<lb/>
<pb n="KR3e0039_WYG_008-13b"/>
坐待平和何異膠柱而調瑟守株而待兔仲景所謂心<lb/>
迷意惑動失紀綱者厥有㫖哉大抵療男子固異於婦<lb/>
人拯胎産尤難於雜病補㵼一或有差祸不旋踵而至<lb/>
雖古人有實實虛虛之戒醫士當有以致其審要不可<lb/>
以拘焉謹對<lb/>
　　假令法第一道<lb/>
問假令姙娠腹痛候目即節氣當得何脉本因是何臟<lb/>
腑受病發何形候即今冝用是何方藥調理設有變動<lb/>
<pb n="KR3e0039_WYG_008-14a"/>
又當隨脉如何救療各須引本經為證及本草逐藥主<lb/>
療所出州土性味畏惡正輔佐使重輕竒偶及修製之<lb/>
法處方對答<lb/>
對胎結於中或受風寒之氣邪干於正遂成腹痛之疾<lb/>
且陽施隂化雖冲和之所資氣聚血凝務温充而為養<lb/>
或胚胎之前挾冷疹而不去或姙娠之後感風邪而入<lb/>
傷與血氣相搏而攻擊於腑臟之間致邪氣交爭而㽲<lb/>
痛於腹裏之分然姙婦有此証之見乃傷胎之本也目<lb/>
<pb n="KR3e0039_WYG_008-14b"/>
即玉宇横秋金行用事草木零落也獨枝條之猶存脉<lb/>
象輕虛也有㣲毛之相應經曰秋胃㣲毛曰平乃應時<lb/>
之脉矣今也不虛浮於輕舉之間反沉動於重按之際<lb/>
經曰沉為在裏又曰動則為痛沉動相兼此腹痛之脉<lb/>
應矣本因胎前有冷姙後挾風其候㽲結而不寧腹裏<lb/>
而作痛故巢氏有云腹痛皆由風邪入於腑臟與血氣<lb/>
相擊搏所為姙娠之人或宿挾冷疹或新犯風邪㽲結<lb/>
而痛也詳此之病其勢尚輕當處竒方治之經曰近者<lb/>
<pb n="KR3e0039_WYG_008-15a"/>
竒之冝用正一輔二竒方芎藭湯以芎藭一味為主病<lb/>
之正以乾薑芍藥二味為佐正之輔三味合而服之其<lb/>
痛必獲愈矣設若以姙娠而不可進劑雖腹痛而不即<lb/>
服藥致風冷之邪豈能以散釋俾胞胎之本必失於充<lb/>
榮由是而變為姙娠胎動之候也復持其脉動而芤者<lb/>
變病之診也經曰動則為痛芤則為虛巢氏曰胎動不<lb/>
安者多因勞役氣力或犯冐冷熱或飲食不適或居處<lb/>
失冝輕者止轉動不安重者便致傷墮若其母有疾以<lb/>
<pb n="KR3e0039_WYG_008-15b"/>
動胎治母則胎安復詳變病之生又非前証之比疾勢<lb/>
既深竒方難已冝用正二輔四偶方阿膠艾葉湯主之<lb/>
以阿膠艾葉二味為正以當歸芎藭乾地黄桑上寄生<lb/>
四味為輔六味合服使外邪散而痛止内血盛而胎安<lb/>
其病必能愈矣由是病有重輕窮本始而布叙於前方<lb/>
有竒偶隨主療而處方於後<lb/>
治假令姙娠腹痛候正一輔二竒方芎藭湯　芎藭為<lb/>
正味辛温無毒主腹痛温中生武功川谷白芷為之使<lb/>
<pb n="KR3e0039_WYG_008-16a"/>
用一兩剉　乾薑為輔味辛温大熱無毒主腹痛生犍<lb/>
為川谷秦椒為之使惡黄芩黄連天鼠糞用半兩炮裂<lb/>
剉　芍藥為輔味苦酸平㣲寒有小毒主邪氣腹痛生<lb/>
中岳川谷須丸為之使用半兩剉右三味㕮咀每服三<lb/>
錢水一盞半煎至八分去滓温服不計時候<lb/>
治假令變證姙娠胎動候正二輔四偶方阿膠艾葉湯<lb/>
　阿膠為正味甘平㣲温無毒主安胎生東平郡煑牛<lb/>
皮作之出東阿畏大黄擣碎蛤粉炒成珠用二兩　艾<lb/>
<pb n="KR3e0039_WYG_008-16b"/>
葉為正味苦㣲温無毒主婦人漏血生田野用二兩剉<lb/>
　當歸為輔味甘辛溫大温無毒主溫中止痛生隴西<lb/>
川谷惡䕡茹畏菖蒲海藻牡蒙酒洗焙乾用一兩剉<lb/>
芎藭為輔味辛溫無毒主腹痛温中生武功川谷白芷<lb/>
為之使用一兩剉　乾地黄為輔味甘苦寒無毒主女<lb/>
子傷中生咸陽川澤惡貝母畏蕪荑用一兩剉　桑上<lb/>
寄生為輔味苦甘平無毒主安胎生洪農川谷桑木上<lb/>
用一兩剉右六味㕮咀每服半兩水二盞煎至一盞去<lb/>
<pb n="KR3e0039_WYG_008-17a"/>
滓温服不計時候謹對<lb/>
　　第二道<lb/>
問假令産後虛煩候目即節氣當得何脉本因是何臟<lb/>
腑受病發何形候即今冝用是何方藥調理設有變動<lb/>
又當隨脉如何治療各須引本經為證及本草逐藥主<lb/>
療所出州土性味畏惡正輔佐使重輕竒偶及修製之<lb/>
法處方對答<lb/>
對新産未乆必有傷血之乖中氣不宣故生虛煩之候<lb/>
<pb n="KR3e0039_WYG_008-17b"/>
且懐胎之時血氣凝聚而為養臨蓐之際血氣輸寫而<lb/>
俱傷五臟六腑乏於中不能運布百骸四肢羸於外未<lb/>
復經常因氣布而未調使胷中壅塞而不通以内虛而<lb/>
未暢故心下擾煩而不定婦人育子之後多有此證者<lb/>
盖亦虛之使然也目即時惟九月序屬三秋氣應容平<lb/>
之候脉見中衡之形方為平人之脉也經曰秋應中衡<lb/>
茍或診乖時序三部無中衡之至六脉見虛數之體經<lb/>
云數為虛為熱又曰數則熱煩是應虛煩之病也本因<lb/>
<pb n="KR3e0039_WYG_008-18a"/>
産育有傷血氣未復其候昏悶而不清煩擾而不定是<lb/>
其病也巢氏曰産後血氣俱傷臟腑虛氣在内不宣故<lb/>
令煩也詳此虛煩之為病亦乃産後之㣲疾處以竒方<lb/>
可使必愈冝以正一輔二竒方黄耆湯主之以黄耆一<lb/>
味為正以茯苓人参二味為輔三味合而服之使血氣<lb/>
調平臟腑充實則虛煩自已設若治療失時待其自差<lb/>
始則壅塞於中次則發越於外變為産後虛熱之候也<lb/>
當此之時復持其脉雖虛數之猶存兼輕浮而併見經<lb/>
<pb n="KR3e0039_WYG_008-18b"/>
云浮則為虛又云浮為在表又云數則為熱復考巢氏<lb/>
書云産後臟腑勞傷血虛不復而風邪乗之搏於血氣<lb/>
使氣不宣泄而否澀生熱或支節煩憒或唇口乾燥但<lb/>
因虛生熱故謂之虛熱此証既見已甚於前施竒方而<lb/>
不及唯偶方而可已經曰逺者偶之冝用正二輔四偶<lb/>
方黄耆秦艽湯主之以黄耆秦艽二味為正以乾地黄<lb/>
人参芍藥甘草四味爲輔六味合而服之其虗熱之証<lb/>
必獲愈矣夫如是病形之本皆具於巢源藥物之性實<lb/>
<pb n="KR3e0039_WYG_008-19a"/>
存乎本草證列於前方附於後<lb/>
治假令産後虗煩候正一輔二竒方黄耆湯　黄耆為<lb/>
正味甘㣲温無毒主補虗生川郡山谷惡龜甲用一兩<lb/>
蜜炙剉　茯苓為輔味甘平無毒主煩滿生泰山山谷<lb/>
大松下馬蘭為之使惡白蘞畏牡蒙地榆䧺黄秦艽龜<lb/>
甲用半兩剉　人参為輔味甘㣲寒㣲温無毒主補五<lb/>
臟調中生上黨山谷茯苓為之使惡溲蔬反藜蘆去蘆<lb/>
頭用半兩剉右三味㕮咀每服三錢水一盞煎至八分<lb/>
<pb n="KR3e0039_WYG_008-19b"/>
去滓温服不計時候<lb/>
治假令變証産後虛熱候正二輔四偶方黄耆秦艽湯<lb/>
　黄耆為正味甘㣲溫無毒主補虛生川郡山谷惡龜<lb/>
甲用二兩蜜炙剉　秦艽為正味苦辛平㣲寒無毒主<lb/>
寒熱邪氣生飛烏山谷菖蒲為之使去土用二兩剉<lb/>
乾地黄為輔味甘苦寒無毒主寒熱生咸陽川澤惡貝<lb/>
母畏蕪荑用一兩剉　人参為輔味甘㣲寒㣲温無毒<lb/>
主補五臟生上黨山谷茯苓爲之使惡溲蔬反藜蘆去<lb/>
<pb n="KR3e0039_WYG_008-20a"/>
蘆用一兩剉　芍藥為輔味苦酸平㣲寒有小毒主寒<lb/>
熱生中岳川谷須丸爲之使用一兩剉　甘草為輔味<lb/>
甘平無毒主寒熱邪氣生河西川谷术乾漆苦参為之<lb/>
使惡逺志反大㦸芫花甘遂海藻用一兩炙剉右六味<lb/>
㕮咀每服半兩水二盞煎至一盞去滓温服不計時候<lb/>
謹對<lb/>
　　運氣一道<lb/>
問甲戌年五運六氣所冝處方為對<lb/>
<pb n="KR3e0039_WYG_008-20b"/>
對穹窿而覆於上者本清陽之所宗磅礴而載於下者<lb/>
由濁隂之所化既天地位於上下而分兩儀故五運遷<lb/>
於其中而統一嵗然後随嵗干之異而分太過不及之<lb/>
紀察氣運之同而别天符歲會之年其平也為德化政<lb/>
令之詳其乖也有災𤯝變易之咎明勝復辨吉㐫莫不<lb/>
由斯而見鍳盈虛識變化悉皆因是而知物應之而有<lb/>
興有廢固非人之所為民隨之而或病或平亦在藥之<lb/>
所治大抵為醫之士審劑調經明標探本冝先悉意於<lb/>
<pb n="KR3e0039_WYG_008-21a"/>
此矣今觀甲戌之年上見太陽寒水司天下臨太隂濕<lb/>
土在泉中行大宫土運是歲也本為太過之年謂其土<lb/>
運統歲適會在泉太隂之土而以陽年加之則曰同天<lb/>
符又土運臨四季是謂歲會同天符之年氣之平者也<lb/>
命曰備化之紀氣恊天休德流四政五化齊修其氣平<lb/>
其性順其用髙下其化豐滿其類土其政安靜其候溽<lb/>
薫其令濕其臟脾其病否詳兹之歲乃同寒濕者燥熱<lb/>
化冝用辛熱之藥治其一歲之過愆夫動而不息者天<lb/>
<pb n="KR3e0039_WYG_008-21b"/>
氣也則為之客静而守位者地氣也則為之主左右間<lb/>
氣隨辰顯一歲之中上下加臨逐位布六氣之内且初<lb/>
之氣自歲前大寒至當歲春分六十日有竒上見少陽<lb/>
相火為之客下臨木位為之主地氣遷氣迺大温草迺<lb/>
早榮民迺厲温病迺作身熱頭痛嘔吐肌腠瘡瘍冝用<lb/>
醎冷之藥治其過耳二之氣自春分至小滿六十日有<lb/>
竒上見陽明燥金為之客下臨君火為之主大涼反至<lb/>
民迺惨草迺遇寒火氣遂抑民病氣鬱中滿寒迺始冝<lb/>
<pb n="KR3e0039_WYG_008-22a"/>
用苦温之藥治其過耳三之氣自小滿至大暑六十日<lb/>
有竒上見太陽寒水為之客下臨相火為之主天政布<lb/>
寒氣行雨迺降民病寒反熱中癰疽注下心熱瞀悶不<lb/>
治者死冝用甘熱之藥治其過耳四之氣自大暑至秋<lb/>
分六十日有竒上見厥隂風木為之客下臨土位為之<lb/>
主風濕交争風化為雨迺長迺化迺成民病大熱少氣<lb/>
肌肉萎足萎注下赤白冝辛凉之藥治其過耳五之氣<lb/>
自秋分至小雪六十日有竒上見少隂君火為之客下<lb/>
<pb n="KR3e0039_WYG_008-22b"/>
臨金位為之主陽復化早迺長迺化迺成民迺舒冝用<lb/>
鹹寒之藥治其過耳終之氣自小雪至大寒六十日有<lb/>
竒上見太隂濕土為之客下臨水位為之主地氣正濕<lb/>
令行隂凝太虛埃昏郊野民迺惨悽寒風以至反者胎<lb/>
乃死冝用苦熱之藥治其過耳於是必折其鬱氣先資<lb/>
化源抑其運氣扶其不勝無使暴過而生其疾由是治<lb/>
六氣之藥已布於前調一歲之方今附於後<lb/>
治甲戌年五運六氣正一輔二竒方附子湯　附子為<lb/>
<pb n="KR3e0039_WYG_008-23a"/>
正味辛甘温大熱有大毒生犍為山谷炮裂去皮臍用<lb/>
一兩剉　术為輔味苦甘温無毒生鄭山山谷用半兩<lb/>
剉　乾薑為輔味辛温大熱無毒生犍為川谷炮裂用<lb/>
半兩剉右三味㕮咀每服三錢水一鍾半煎至七分去<lb/>
滓温服謹對<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太醫局諸科程文格卷一</head> <lb/>
    <p>
<pb n="KR3e0039_WYG_001-1a"/>
欽定四庫全書<lb/>
　太醫局諸科程文格卷一<lb/>
　　墨義第一道<lb/>
問故治病者必明天道地理<lb/>
對天不足西北左寒而右凉地不滿東南左熱而右温<lb/>
其故何也歧伯曰隂陽之氣髙下之理太少之異也東<lb/>
南方陽也陽者其精降扵下故左熱而右温西北方隂<lb/>
也隂者其精奉扵上故左寒而右凉是以地有髙下氣<lb/>
<pb n="KR3e0039_WYG_001-1b"/>
有温凉髙者氣寒下者氣熱故適寒凉者脹適温熱者<lb/>
瘡下之則脹已汗之則瘡已此腠理開閉之常太少之<lb/>
異耳帝曰其扵夀夭何如歧伯曰隂精所奉其人夀陽<lb/>
精所奉其人夭帝曰善其病也治之奈何歧伯曰西北<lb/>
之氣散而寒之東南之氣收而温之所謂同病異治也<lb/>
故曰氣寒氣凉治以寒凉行水漬之氣温氣熱治以温<lb/>
熱强其内守必同其氣可使平也假者反之帝曰善一<lb/>
州之氣生化夀夭不同其故何也歧伯曰髙下之理地<lb/>
<pb n="KR3e0039_WYG_001-2a"/>
勢使然也崇髙則隂氣治之汚下則陽氣治之陽勝者<lb/>
先天隂勝者後天此天理之常生化之道也帝曰其有<lb/>
夀夭乎歧伯曰髙者其氣夀下者其氣夭地之小大異<lb/>
也小者小異大者大異故治病者必明天道地理謹對<lb/>
　　第二道<lb/>
問服此水去温氣<lb/>
對泉水味甘平無毒主消渇及胃熱痢熱淋小便赤澀<lb/>
兼洗滌瘡瘍癰腫令散久服却温調中下熱氣利小便<lb/>
<pb n="KR3e0039_WYG_001-2b"/>
並多飲之又新汲水百一方云患心腹冷病者若男子<lb/>
病令女人以一盃與飲女子病令男子以一盃與飲又解<lb/>
合口椒毒又主食魚為骨所鯁取一盃水合口向水張<lb/>
口取水氣鯁當自下又主人忽被墮損腸出以冷水噴<lb/>
之令身噤腸自入也又臘日夜令人持椒井傍無與人<lb/>
語内椒井中服此水去温氣博物志亦云凡諸飲水療<lb/>
疾皆取新汲清泉不用停汙濁暖非直無効固亦損人<lb/>
謹對<lb/>
<pb n="KR3e0039_WYG_001-3a"/>
　　第三道<lb/>
問肝靑象木<lb/>
對肝青象木肺白象金今肝得水而沉木得水而浮肺<lb/>
得水而浮金得水而沉其意何也然肝者非為純木也<lb/>
乙角也庚之柔大言隂與陽小言夫與婦釋其微陽而<lb/>
吸其㣲隂之氣其意樂金又行隂道多故令肝得水而<lb/>
沉也肺者非為純金也辛商也丙之柔大言隂與陽小<lb/>
言夫與婦釋其㣲隂婚而就火其意樂火又行陽道多<lb/>
<pb n="KR3e0039_WYG_001-3b"/>
故令肺得水而浮也肺熱而復沉肝熱而復浮者何也<lb/>
故知辛當歸庚乙當歸甲也謹對<lb/>
　　脉義第一道<lb/>
問人之居處動静勇怯脉亦為之變乎<lb/>
對人之居處既有動静勇怯之不同脉之應見亦隨性<lb/>
情變易之各異盖禀氣扵天立形扵地居處之不同也<lb/>
動則陽以擾静則隂以定故在脉者亦有躁静之分禀<lb/>
賦之有異也勇則氣以行怯則氣以著故在診者豈無<lb/>
<pb n="KR3e0039_WYG_001-4a"/>
强弱之辨以人形扵外既無一定之體而脉應扵中乃<lb/>
有變易之候此善診之士必觀人之居處動静勇怯而<lb/>
察脉為之變者盖以形諸外而必有騐諸中故也經曰<lb/>
人之居處動静勇怯脉亦為之變乎其意如此原夫人<lb/>
生扵地氣禀扵天其生扵地也晝作夜息分躁静之不<lb/>
同其禀扵天也肖形賦貎别强弱之有異人性異常脉<lb/>
形隨變故聖人即其如是之形而騐其為變之脉者燭<lb/>
照數計初不能有毫髮之間也盖嘗求其故矣動則氣<lb/>
<pb n="KR3e0039_WYG_001-4b"/>
行扵陽經静則氣行扵隂分氣行扵陽經也則脉隨之<lb/>
而動若浮洪者豈非陽之屬乎氣行扵隂分也則脉隨<lb/>
之而彰若細沉者豈非隂之類乎此動静之見扵脉者<lb/>
然也勇則氣行而已怯則氣著而病病已扵氣行也則<lb/>
診應有常而和平皆無病之形病成扵氣著也則診乖<lb/>
其候而變異亦成病之象此勇怯之應扵脉者然也以<lb/>
其氣之不常則動静勇怯既非可以一體觀脉之多變<lb/>
則强弱浮沉尤不可以一診取然則持脉之道又豈可<lb/>
<pb n="KR3e0039_WYG_001-5a"/>
安常守故而昧變通之冝哉考之下文曰診病之道觀<lb/>
人勇怯骨肉皮膚能知其情以為診法也又經有曰脉<lb/>
肥人責浮瘦人責沉即此推之則知診病之道必觀其<lb/>
脉之變者以其人無一定之形而脉亦無一定之候豈<lb/>
可執扵膠柱調瑟知常而不知變者乎謹對<lb/>
　　第二道<lb/>
問寸口脉沉滑者中有水氣<lb/>
對脉朝扵寸既彰沉滑之形病在扵中必為水氣之候<lb/>
<pb n="KR3e0039_WYG_001-5b"/>
盖脉分三部寸總諸經沉脉重按而方得病為水而主<lb/>
中則法其潤下之體滑脉徃來而流利病為實而主飲則<lb/>
象其流注之性既二脉俱見扵寸口則水氣必在扵體<lb/>
中是皆積飲稽留而不行水氣停貯而為病故變如斯<lb/>
之脉也經曰寸口脉沉滑者中有水氣厥理若是嘗謂<lb/>
疾之所起未有不因扵自縱脉之所變靡有不㕘扵病<lb/>
源故水氣停積居裏分而總謂之中則脉象沉滑見部<lb/>
分而皆應扵寸何哉冬日飲湯所以敵扵寒氣夏日飲<lb/>
<pb n="KR3e0039_WYG_001-6a"/>
水所以消於熱邪皆適事知節而有常故行津布液而<lb/>
無病儻小渇咽乾因縱飲而不已或内虚熱少因寒飲<lb/>
而太多脾胃守常也猶尅化而内消倉廪或虚也必停<lb/>
積而不散故凡積飲之證皆曰水氣之名診其寸口脉<lb/>
沉者沉為水而主裏按其闗前脉滑者滑為飲而有風<lb/>
以沉脉則按指有餘應水屬隂而潤下以滑脉則徃來<lb/>
流利類水得風而慓疾故其為病也攻於上則面目有<lb/>
腫滿之形發於外則身體有生熱之證以其中先有水<lb/>
<pb n="KR3e0039_WYG_001-6b"/>
外感於風所以命名曰風水也何以見之下文曰面目<lb/>
腫大有熱名曰風水又經曰積飲成水又朱肱云水氣<lb/>
者皆因飲水過多所致又巢氏曰脾胃虚不能制水又<lb/>
曰滑為有飲又脉經曰沉為水又曰沉為在裏又曰滑<lb/>
為風况夫大渇欲水者猶令與之不足茍縱飲無節積<lb/>
而不化焉得不為水氣之患歟謹對<lb/>
　　大義第一道<lb/>
問彼春之暖為夏之暑彼秋之忿為冬之怒<lb/>
<pb n="KR3e0039_WYG_001-7a"/>
對積暖而為暑本陽氣因春而為夏積忿而為怒乃隂<lb/>
情因秋而為冬盖二氣因變而乃通四時由㣲而至著<lb/>
陽勝固為暑也然不生於夏之時隂極固為寒也本不<lb/>
起於冬之令熈然而暖實夏暑之基凄然而忿乃冬怒<lb/>
之漸故暖未幾而為暑皆陽氣之漸勝忿未幾而為怒<lb/>
本隂情之宻移為於此者雖有可見之迹變於彼者實<lb/>
有難明之妙然則春夏以言其氣秋冬以象其情各分<lb/>
於隂陽之主也經曰彼春之暖為夏之暑彼秋之忿為<lb/>
<pb n="KR3e0039_WYG_001-7b"/>
冬之怒大槩如斯嘗謂造化更王於二氣本因㣲而至<lb/>
著機緘黙運於四時必由變而能通故陽之積也由復<lb/>
而至於乾隂之積也由姤而至於坤猶人之生自童穉<lb/>
而至壯大曰加益而不自知猶木之盛自萌芽而至合抱<lb/>
日加長而不自覺是以觀物之妙必觀其㣲察時之變<lb/>
必察其本信夫陽氣方升於厚載之下而萬象皆春隂<lb/>
氣始凝於太虚之中而一葉知秋方其春也荄者萌而<lb/>
甲者拆孰不知有登臺之樂方其秋也華者成而實者<lb/>
<pb n="KR3e0039_WYG_001-8a"/>
收莫不知有落葉之悲故積陽不已必為夏之暑則草<lb/>
木蕃而金石流積隂不已必為冬之怒則霜露降而氷<lb/>
雪堅寒固變而為暑也然不變於寒之時暑固變而為<lb/>
寒也然不變於暑之月春之暖者乃異時之暑秋之忿<lb/>
者即後日之怒故履霜堅冰其所由来者漸而流金爍<lb/>
石其所著見者㣲以其陽主於氣隂主於情是皆為於<lb/>
此而生於彼也何以明之王氏曰春暖為夏暑言陽生<lb/>
而至盛秋忿為冬怒言隂少而至壯又經曰陽之動始<lb/>
<pb n="KR3e0039_WYG_001-8b"/>
於温盛於暑隂之動始於清盛於寒又曰隂陽之往復<lb/>
寒暑彰其兆又曰春夏則陽氣多而隂氣少秋冬則隂<lb/>
氣盛而陽氣衰又曰春夏歸陽為生秋冬歸隂為死即<lb/>
此推之則知造化宻移機緘潛運即其㣲則可以觀其<lb/>
著因其始則可以究其終也謹對<lb/>
　　第二道<lb/>
問西北之氣散而寒之東南之氣收而温之<lb/>
對人禀於氣因地勢之不同惟地勢不同故醫之用藥<lb/>
<pb n="KR3e0039_WYG_001-9a"/>
當知治法之不一且均是方也食熱則外實食凉則外<lb/>
弱而其人不能以不異同是氣也散之則為寒收之則<lb/>
為温而其法不能以不殊故當風髙氣凛之方則欲寒<lb/>
而外散者乃所以去其食熱之害在地土卑濕之䖏則<lb/>
冝温而内收者盖將以治其食凉之疾此禀氣不同則<lb/>
用藥有異皆因地勢之使然則治法不得不爾也經曰<lb/>
西北之氣散而寒之東南之氣收而温之其意如此嘗<lb/>
謂論方而不論其氣則混寒温以一致求治而不求其<lb/>
<pb n="KR3e0039_WYG_001-9b"/>
宜則同散収為一法盖方本無異也而異之者以其有<lb/>
温凉之氣治本不殊也而殊之者以其有散收之冝是<lb/>
以古人析其土壤辨其方宜者抑豈若是之强為區别<lb/>
哉然則論方而不論其氣求法而不求其宜其可乎抑<lb/>
嘗論之人之處世也飲食起居初無一定之性醫之用<lb/>
藥也温凉散收亦無一定之宜其在西北者則風髙氣<lb/>
凛其人食熱而外實其在東南者則水濕土卑其人食<lb/>
凉而外弱外實之人則邪不能傷於形體而常起於腑<lb/>
<pb n="KR3e0039_WYG_001-10a"/>
臓之内外弱之人則病不能起於腸胃而多生於腠理<lb/>
之間故因其食熱也而治之者所以宜寒而外散隨其<lb/>
食凉也而療之者所以宜温而内收故治之以毒藥施<lb/>
之以㣲鍼皆散寒之類治之以砭石用之以灸<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>亦收<lb/>
温之法然則施治之士豈可昧其方宜同其治療而不<lb/>
知變者乎何以見之下文曰所謂同病異治也故曰氣<lb/>
寒氣凉治之以寒凉行水漬之氣温氣熱治以温熱强<lb/>
其内守必同其氣可使平也又異法方宜論云一病而<lb/>
<pb n="KR3e0039_WYG_001-10b"/>
治各不同皆愈何也歧伯曰地勢使然也即此推之則<lb/>
知古人為治之妙誠不可一槩而論茍無變通執一藥<lb/>
以盡天下之病守一法以論天下之疾是昧於得病之<lb/>
情施治之體求治愈切而為効愈邈矣謹對<lb/>
　　第三道<lb/>
問陽之汗以天地之雨名之<lb/>
對論身形之汗泄既本於至陽之氣即天地之雨降斯<lb/>
得其同類之名盖兩儀雖大而雨有潤澤之道一身雖<lb/>
<pb n="KR3e0039_WYG_001-11a"/>
小而汗有滋通之理雨不自降本天氣臨地而使然汗<lb/>
不自流亦陽氣加隂之所致取而類之也盖因類而求<lb/>
類即而名之也實能名而可名然則所謂名之者本其<lb/>
法象之似同故其理可以並稱之也經曰陽之汗以天<lb/>
地之雨名之大義若此且夫漉漉之汗初何闗乎雨降<lb/>
之時而霖霖之雨本無與乎汗泄之證自其迹而言之<lb/>
則泥於迹而無相通之道取其意而思之則得其意而<lb/>
有可名之理况人之一身與乾坤而並立而體之四大<lb/>
<pb n="KR3e0039_WYG_001-11b"/>
與上下以相參是宜觀雨降之自天如汗流之浹背雲<lb/>
騰於上則沛然而莫之能禦陽發於外則濈然而不能<lb/>
自已彼之功也可以足江河而滋草木此之用也可以<lb/>
潤毛髪而充皮膚以至病在表而汗乃解則亦如霖雨之<lb/>
應時病當汗而表不潤則有類宻雲而不雨出而偏沮<lb/>
者乃施澤未周之象多而亡陽者亦霖霪不已之如夫<lb/>
如是則陽之汗豈非類天地之雨乎何以明之王氏曰<lb/>
夫人汗泄於皮腠者是陽氣之發泄爾然其取類於天<lb/>
<pb n="KR3e0039_WYG_001-12a"/>
地之間則雲騰雨降而相似也又經曰陽加於隂謂之<lb/>
汗又曰地氣上為雲天氣下為雨由是觀之陽之汗以<lb/>
天地之雨名之者實其理之自然矣謹對<lb/>
　　假令論方義一道<lb/>
問素問所載東方青色入通於肝南方赤色入通於心<lb/>
中央黄色入通於脾西方白色入通於肺北方黑色入<lb/>
通於腎皆以臟法五行色通五臟至於金石之類草木<lb/>
之品無非法象之相符也今觀神農本草首卷云丹砂<lb/>
<pb n="KR3e0039_WYG_001-12b"/>
法火色赤而主心是丹砂色赤法南方之火故丹砂之<lb/>
功可以専主乎心也如今之方論所載靈砂桂心之屬<lb/>
皆能治心亦色赤之類如麥門冬逺志之軰亦治心之<lb/>
藥而色不赤何也諸君以醫為業所當講論請陳其意<lb/>
而毋畧<lb/>
對物存法象固當博究於根源藥具功能豈在専求於<lb/>
色類夫二氣之散布俾萬物以滋生自其造化而論則<lb/>
隂陽配合各有自然之機因其事物而推則形色性味<lb/>
<pb n="KR3e0039_WYG_001-13a"/>
悉有使然之利故適於器用者取其材色以為要施於<lb/>
藥石者擇其氣味以為先審乎此則丹砂主心而法火<lb/>
即光色瑩赤禀南方氣化之純餘藥治心而安神即物<lb/>
類通靈隨本類功能之騐唯明其色類而法象紀其性<lb/>
用而施為斯通術而循理逹藥物之要也伏承明問素<lb/>
問所載東方青色入通於肝南方赤色入通於心中央<lb/>
黄色入通於脾西方白色入通於肺北方黒色入通於<lb/>
腎皆以臟法五行色通五臓至於金石之類草木之品<lb/>
<pb n="KR3e0039_WYG_001-13b"/>
無非法象之相符也今觀神農本草首卷云丹砂法火<lb/>
色赤而主心是丹砂色赤法南方之火故丹砂之功可<lb/>
以専主於心也如今之方論所載靈砂桂心之屬皆能<lb/>
治心亦色赤之類如麥門冬逺志之軰亦治心之藥而<lb/>
色不赤何也諸君以醫為業所當講論請陳其意而毋<lb/>
畧可得而詳議焉嘗觀夫洪造産物本以氣而感寓羣<lb/>
形賦質亦以氣而充成唯氣之所召隨類而不齊故物<lb/>
之所化分數有不等有得天地之中和者如稼穡之致飬<lb/>
<pb n="KR3e0039_WYG_001-14a"/>
有得天地之純粹者如金石之効珍鱗甲羽毛生屬不<lb/>
一要不外於隂陽根莖華實形狀不同悉不逃於氣化<lb/>
是知形色之既備俱有配象而可推且生而後有象象<lb/>
而後有滋滋而後有數三者物之所受也流動而生色<lb/>
感發而布氣成熟而具味三者物之所成也至於性有<lb/>
燥濕材有剛柔體有輕重質有大小雖各賦之於物豈<lb/>
能出於二氣五行之變化哉此所以形氣既具博物者<lb/>
必究其源性味既存用藥者必逹其理則法象之本功<lb/>
<pb n="KR3e0039_WYG_001-14b"/>
効之著因是而兩盡之矣今夫物存五色色合五行八<lb/>
石之至赤者選於丹砂五官之純赤者推於心臟故以丹<lb/>
砂之法火南方神化之所寓心臟之屬火陽精運化之<lb/>
所通以瑩赤之物而主色赤之宫以法火之物而治屬<lb/>
火之臟是謂得其同類必能致於全功然古人究物取<lb/>
形色法象者衆良醫用藥取形色配合者希玉石之有<lb/>
色色之著者多純草木之有色色之變者多雜故本草<lb/>
注但以五石而法五行良由此也如空青法木雌黄法<lb/>
<pb n="KR3e0039_WYG_001-15a"/>
土瑩青純黄得木土二色之正雲母法金磁石法水瑩<lb/>
白純黒得金水二色之正不特此也石英有五色各隨<lb/>
色而補五宫石脂有五色各隨色而補五臟赤芝透丹<lb/>
益心氣以增慧青芝透緑補肝氣以安魂豈唯石類為<lb/>
然草類亦有是也如是則丹砂中外之瑩赤色悠久而<lb/>
鮮華全火化之至精為心經之上藥内以安神明之正<lb/>
外以殺鬼魅之邪不唯取顔色配合之全亦以取材性<lb/>
神靈之正也若夫靈砂色赤非本色也乃硫黄汞白之<lb/>
<pb n="KR3e0039_WYG_001-15b"/>
所化桂心色赤非純赤也有澤黒皮黄之所包特以硫<lb/>
汞二氣之存因火而感之必安於心氣肉桂木中之靈<lb/>
取心而用之則尤養於心神本非以色赤而言也麥門<lb/>
冬為君有調中保神之効逺志為君得定心同志之升<lb/>
以類求之不止此焉松下茯苓抱根而有神也用之去<lb/>
木能益志而心開藕上蓮實通中而至潔也用之取肉<lb/>
能養神而心喜亦皆以性味功効為用奚以形色法象<lb/>
為事哉大抵神農嘗藥物原性味以紀功天師明治法<lb/>
<pb n="KR3e0039_WYG_001-16a"/>
因氣味以致用香湊脾腥湊肺以氣而主五臟也酸入<lb/>
肝苦入心以味而攻五臟也因嵗而言色者有之矣嵗<lb/>
木不及其糓蒼是也隨方而定色者有之矣南方赤色<lb/>
其糓黍是也雖有法象之理然非治療之機其他如鐵<lb/>
落治狂取質之重而形色不存蘭草治渇取氣之芳而<lb/>
形色不與又豈若本草以大小色類子母兄弟不可同<lb/>
行之說而施用乎要以得五行之正者可以類推受五<lb/>
氣之偏者難以例舉故石膏滑石皆白而不聞専主肺<lb/>
<pb n="KR3e0039_WYG_001-16b"/>
代赭鉛丹皆赤而不聞専治心如此色類言之則似相<lb/>
違戾矣所以丹砂法火主心之説實取其材性之能因<lb/>
以五行而附㑹爾用藥之法誠不必泥可也故圖經序<lb/>
云昔神農嘗百草之滋味以救萬民疾苦又曰藥有酸<lb/>
鹹甘苦辛五味又有寒熱温凉四氣及有毒無毒繼之<lb/>
曰良醫以意量得其節也内經氣味之説兹不復言聖<lb/>
濟經曰物有氣臭有性味交取互用以為虚實補㵼之<lb/>
法由是推之元牝賦形形色法象者固不可以不究逹<lb/>
<pb n="KR3e0039_WYG_001-17a"/>
士論藥藥物氣味者尤不可以不明審其性用而但取<lb/>
夫材之良紀其功効而勿拘於物之合然後權通而意<lb/>
使致用而恊宜斯為醫道之淵㣲逹藥理之要妙也謹<lb/>
對<lb/>
　　假令法第一道<lb/>
問假令虚勞盗汗候目即節氣當得何脉本因是何臟<lb/>
腑受病發何形候即今冝用是何方藥調理設有變動<lb/>
又當隨脉如何救療各須引本經為證及本草逐藥主<lb/>
<pb n="KR3e0039_WYG_001-17b"/>
療所出州土性味畏惡正輔佐使重輕竒偶及修製之<lb/>
法䖏方對答<lb/>
對形神妄用體因虛極以成勞陽氣不充汗因寐出而<lb/>
名盗盖形設乎外神守於中形太用則勞也陽氣失衛<lb/>
固之和神太用則耗也真氣無固宻之用因其安卧則<lb/>
陽氣入行於隂經失其充營則津液發逹於形表是以<lb/>
寐之已熟身體漉漉而常濡寢之方濃汗液津津而常<lb/>
潤乘卧而出於肌表遇覺而止於皮膚所以類盗而潛<lb/>
<pb n="KR3e0039_WYG_001-18a"/>
行名盗汗而為候無非虚勞之使然矣目即氣序當春<lb/>
盛徳在木天温地發二氣至此而氤氲隂降陽升品彚<lb/>
屆斯而榮美萬物始生而未盛六脉㣲弦而未隆斯為<lb/>
春時之平脉也經曰春胃㣲弦曰平今反診得虚弱而<lb/>
不實細㣲而不足斯為應病之脉也經曰脉虚弱細㣲<lb/>
皆為盗汗脉也本因外勞其形内損其神陽氣無緻宻<lb/>
之和津液有妄出之咎其狀遇卧而汗出潛行而如盗<lb/>
也巢氏云盗汗者因眠睡而身體流汗也此由陽虚所<lb/>
<pb n="KR3e0039_WYG_001-18b"/>
致詳此之證病在外而尚淺治䖏方而用竒經曰近者<lb/>
竒之冝用正一輔二竒方黄耆湯以黄耆一味為主病<lb/>
之正以牡蠣麻黄根二味為佐正之輔三味合而服之<lb/>
使陽氣外宻津液内固則虚勞盗汗之候必獲愈矣設<lb/>
若忽於㣲細怠於服藥致陽氣轉虚津液日耗形體羸<lb/>
瘠而不充肌膚瘦悴而不澤則知病必變為虚勞羸瘦<lb/>
之候也經曰病成而變復診其脉小弱以濇謂之久病<lb/>
又巢氏曰夫血氣者所以榮養其身也虚勞之人精髓<lb/>
<pb n="KR3e0039_WYG_001-19a"/>
萎竭血氣虚弱不能充盛肌膚故羸瘦也又曰乆病不<lb/>
已令人羸瘠枯瘦心氣不足亡津液故也再詳此證積<lb/>
虧成損病久已深非竒方之可去必偶制之可行經曰<lb/>
竒之不去則偶之宜用正二輔四偶方鹿茸石斛湯以<lb/>
鹿茸石斛二味為正以黄耆當歸乾地黄桂四味為輔<lb/>
六味合而服之血氣日滋精髓日盛則肌膚充滿而漸<lb/>
復於常也大抵治病之法必當分扵輕重䖏方之冝實<lb/>
不逃於竒偶要在適事為故而効如影響謹按本草逐<lb/>
<pb n="KR3e0039_WYG_001-19b"/>
藥主療及修製之法處竒偶二方列之於後<lb/>
治假令虛弱盗汗候正一輔二竒方黄耆湯　黄耆為<lb/>
正味甘㣲温無毒補虛損五勞生川郡山谷白水漢中<lb/>
惡龜甲蜜炙用一兩剉　牡蠣為輔味鹹平㣲寒無毒<lb/>
止汗生東海池澤貝母為之使惡麻黄吴茱茰辛夷火<lb/>
煅取粉用半兩　麻黄根為輔味苦温無毒能止汗生<lb/>
晉地及河東用半兩剉右三味㕮咀每服三錢水一盞<lb/>
半煎至七分去柤温服不拘時候<lb/>
<pb n="KR3e0039_WYG_001-20a"/>
治假令變證虚勞羸瘦候正二輔四偶方鹿茸石斛湯<lb/>
　鹿茸為正味甘酸㣲温無毒主虚勞羸瘦火燎去毛<lb/>
酥炙令黄用二兩剉　石斛為正味甘平無毒主虚勞<lb/>
羸瘦生六安山谷水傍石上陸英為之使惡凝水石巴<lb/>
豆畏殭蠶雷丸去根用二兩剉　黄耆為輔味甘㣲温<lb/>
無毒補虚損五勞羸瘦生川郡山谷白水漢中惡龜甲<lb/>
蜜炙用一兩剉　當歸為輔味甘辛大温無毒補五臟<lb/>
生肌肉生隴西川谷惡䕡茹畏菖蒲海藻牡蒙酒洗去<lb/>
<pb n="KR3e0039_WYG_001-20b"/>
土及蘆頭用一兩剉　乾地黄為輔味甘苦寒無毒填<lb/>
骨髓長肌肉主五勞七傷生咸陽川澤黄土地者佳惡<lb/>
貝母畏蕪荑去蘆頭用一兩剉　桂為輔味甘辛大熟<lb/>
有小毒主理踈不足生桂陽去麤皮用一兩剉右六味<lb/>
㕮咀每服半兩水二盞煎至一盞去渣温服不拘時候<lb/>
謹對<lb/>
　　第二道<lb/>
問假令傷寒悸候目即節氣當得何脉本因是何臟腑<lb/>
<pb n="KR3e0039_WYG_001-21a"/>
受病發何形候即今宜用是何方藥調理設有變動又<lb/>
當隨脉如何救療各須引本經為證及本草逐藥主療<lb/>
所出州土性味畏惡正輔佐使重輕竒偶及修製之法<lb/>
䖏方對答<lb/>
對逆府藏而受邪因名傷寒之病昧汗下而停飲遂成<lb/>
悸動之疾盖傷寒則其經有六悸動則其源有二或因<lb/>
攻發氣虚而不制於水飲或因陽病熱少而不消於水<lb/>
漿引飲過多停於胷臆之内與水無厭留於膺膈之間<lb/>
<pb n="KR3e0039_WYG_001-21b"/>
殊不知心屬火而惡水裏因虚而畏寒水乘於心使神<lb/>
氣之妄動水積於裏致正氣之弗寜故築築然惕惕然<lb/>
而不安必怔怔然忪忪然而無定夫如是傷寒之悸豈<lb/>
不為氣虚停飲之所致者哉目即三春屆候萬物發陳<lb/>
陽氣方升故脉有耎弱之象品彚始育故診有寛虚之<lb/>
形是以耎而弱寛而虚乃為應時之弦脉茍或切之而<lb/>
脉如轉索持之而診若切繩斯為𦂳脉之形乃應傷寒<lb/>
之悸也仲景曰假令欬者坐飲冷水故令脉𦂳也則𦂳<lb/>
<pb n="KR3e0039_WYG_001-22a"/>
為停飲者是矣不特此也仲景又曰𦂳為寒脉經亦曰<lb/>
趺陽脉浮少陽脉𦂳心下必悸此緊為傷寒悸者明矣<lb/>
本因冬感殺厲之氣病為傷寒之名或汗下後而引飲<lb/>
不化或太陽病而飲水過多其候水停心下而築築悸<lb/>
動者是矣巢氏曰悸者動也謂心下悸動也此由傷寒<lb/>
病發汗已後因又下之内有虚熱則渇渇則飲水水氣<lb/>
乘心必振寒而心下悸也太陽病小便不利者多飲水<lb/>
心下必悸小便少者必苦裏急夫脉浮數法當汗之而<lb/>
<pb n="KR3e0039_WYG_001-22b"/>
愈下之身體重心悸不可發汗當自汗出而解所以然<lb/>
者尺中㣲裏虚表實津液自和便自汗出愈詳此之病<lb/>
邪氣雖傷而未致於傳變水飲雖停而未致於深重惟<lb/>
竒方之可療也宜用正一輔二竒方茯苓湯以茯苓一<lb/>
味為主病之正以半夏生薑二味為佐正之輔三味合<lb/>
而服之使水飲之消散俾正氣之安寜則悸動之證何<lb/>
復而有矣設若治不求本水飲無自而除療不窮源正<lb/>
氣無由而定殊不知水性流散病變多端浸於肺而為<lb/>
<pb n="KR3e0039_WYG_001-23a"/>
喘為欬停於胃而為<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>為噎溢於皮膚則病生腫滿漬<lb/>
於腸間則疾成泄利夫若是者此皆病成而必變也始<lb/>
則氣虚停飲而為悸今則飲盛肺浮而為喘復切其脉<lb/>
既彰洪大之形再詳其診仍兼盛滿之象故知其病必<lb/>
變傷寒喘促之候也經曰大則病進又曰上盛則氣髙<lb/>
巢氏曰傷寒太陽病下之㣲喘者表未解故也夫發汗<lb/>
後飲水者必喘以水停心下腎氣乘心故喘也以水灌<lb/>
之亦令喘也復審變病之候治非前證之比竒方不能<lb/>
<pb n="KR3e0039_WYG_001-23b"/>
及也當用偶方治之經曰竒之不去則偶之冝用正二<lb/>
輔四偶方厚朴杏核仁湯以厚朴杏核仁二味為正以<lb/>
半夏茯苓桂乾薑四味為輔六味合而服之使傳變之<lb/>
邪豁然而散致稽留之飲釋然而消肺臟安和於中正<lb/>
氣調順於内呼吸有常而喘息自定此其施治之効矣<lb/>
大抵病分輕重方别竒偶前證病輕而用以竒後證勢<lb/>
重而制以偶故為治病之要法立方之妙論也故經有<lb/>
曰君一臣二竒之制也君二臣四偶之制也正此之謂<lb/>
<pb n="KR3e0039_WYG_001-24a"/>
謹按本草逐藥主療及修製之法䖏竒偶二方列之扵<lb/>
右<lb/>
治假令傷寒悸候正一輔二竒方茯苓湯　茯苓為正<lb/>
味甘平無毒主恐悸及膈中痰水生太山山谷大松下<lb/>
馬藺為之使惡白蘞畏牡蒙地榆雄黄秦艽龜甲去皮<lb/>
用一兩剉　半夏為輔味辛平生㣲寒熟温有毒主傷<lb/>
寒及消心腹胷膈痰熱生槐里川谷射干為之使惡皂<lb/>
莢畏雄黄生薑秦皮龜甲湯浸七次去滑曝乾用半兩<lb/>
<pb n="KR3e0039_WYG_001-24b"/>
剉　生薑為輔味辛㣲温主傷寒上氣生犍為川谷及<lb/>
荆州揚州秦椒為之使殺半夏毒惡黄芩黄連天鼠糞<lb/>
用半兩切右二味㕮咀入生薑片和匀每服三錢水一<lb/>
盞半煎至八分去柤温服不拘時候<lb/>
治假令變證傷寒喘候正二輔四偶方厚朴杏核仁湯<lb/>
　厚朴為正味苦大温無毒消痰下氣生交趾寃句乾<lb/>
薑為之使惡澤㵼寒水石硝石去麄皮塗薑汁炙乾用<lb/>
二兩剉　杏核仁為正味苦甘平無毒主欬逆上氣湯<lb/>
<pb n="KR3e0039_WYG_001-25a"/>
浸去皮尖用二兩炒剉　半夏為輔味辛平生㣲寒熟<lb/>
温有毒主上氣生槐里川谷射干為之使惡皂莢畏雄<lb/>
黄生薑秦皮龜甲湯浸七次去滑曝乾用一兩剉　茯<lb/>
苓為輔味甘平無毒主胷脇逆氣膈中痰水生太山山<lb/>
谷大松下馬藺為之使惡白蘞畏牡蒙地榆雄黄秦艽<lb/>
龜甲去皮用一兩剉　桂為輔味甘辛大熱有小毒利<lb/>
肝肺氣生桂陽去麄皮用一兩剉　乾薑為輔味辛温<lb/>
大熱無毒主胷滿欬逆上氣生犍為川谷及荆州揚州<lb/>
<pb n="KR3e0039_WYG_001-25b"/>
秦椒為之使惡黄芩黄連天鼠糞炮㣲裂用一兩剉右<lb/>
六味㕮咀毎服五錢水二盞煎至一盞去渣温服不拘<lb/>
時候謹對<lb/>
　　運氣一道<lb/>
問甲子年五運六氣所在所宜䖏方為對<lb/>
對太極未判之先則名為混沌太極既判之後則氣有<lb/>
隂陽清陽上積以為天濁隂下辟以為地寒暑燥濕風<lb/>
火由是而布於穹窿木火土金水火於斯而列於磅礴<lb/>
<pb n="KR3e0039_WYG_001-26a"/>
五運經横於氣交至神宰制於橐籥司天在泉者即年<lb/>
辰而可考統運主氣者自支干而乃明陽年則為於太<lb/>
過應陽道而常饒隂年則為於不及應隂道而常乏或<lb/>
天與運符而謂之天符或嵗與運㑹而謂之嵗㑹茍三<lb/>
合平治之年為太一天符之紀其平和也則徳化政令<lb/>
及於物而應於人或過減也則勝復盛衰及於人而見<lb/>
於物要當察其所在而施於藥物審其所宜而施於方<lb/>
治和其運而調其化折其鬱而資其源髙者抑之而不<lb/>
<pb n="KR3e0039_WYG_001-26b"/>
致於太盛下者舉之而不致於太衰使上下而無相奪<lb/>
倫俾氣運而得於平治自非聖人存仁民惻隱之心更<lb/>
相問難著而為書則嵗之氣運何自而明調之正味何<lb/>
自而知矣考之内經有曰先立其年以明其氣今觀甲<lb/>
子之年甲為諸干之先故天氣始於甲子為衆支之首<lb/>
故地氣始於子子甲相合而嵗紀始立君臣答問而氣<lb/>
運方明是嵗也上見少隂君火之司天中行大宫之土<lb/>
運下臨陽明燥金之在泉以陽干復遇於陽支兩陽相<lb/>
<pb n="KR3e0039_WYG_001-27a"/>
配故為太過之年經曰陽年為太過正此謂也土運有<lb/>
餘名曰厚阜之紀經曰厚阜之紀是謂廣化厚徳清静<lb/>
順長以盈至隂内實物化充成煙埃蒙鬱見於厚土大<lb/>
雨時行濕氣迺用燥政迺辟其化圓其氣豐其政静其<lb/>
令周備其動濡積并結其徳柔潤重淖其變震驚飄驟<lb/>
倒潰其經足太隂陽明其臟脾胃其病腹滿四支不舉<lb/>
大風迅至邪傷脾也詳此之嵗迺同地者温熱化宜用<lb/>
温熱之藥治其一嵗之過愆夫天氣運動而不息則為<lb/>
<pb n="KR3e0039_WYG_001-27b"/>
之客地氣鎮静而守位則為之主左右間氣以顯於其間<lb/>
上下加臨必布於其内且初之氣自癸亥年大寒節寅<lb/>
初一刻交入甲子年初之氣分終六十日而餘八十七<lb/>
刻半至春分日子丑時夜半止上見太陽寒水為之客<lb/>
下臨木位為之主地氣遷燥將去寒迺始蟄復藏水迺氷<lb/>
霜迺降風迺至陽氣鬱民迺周宻闗節禁固腰脽痛炎<lb/>
暑將起中外瘡瘍冝用甘熱之藥治其氣爾二之氣自<lb/>
春分節子中之左交入二之氣分終六十日而餘八十<lb/>
<pb n="KR3e0039_WYG_001-28a"/>
七刻半至小滿日戌之後四刻止上見厥隂風木為之<lb/>
客下臨君火為之主陽氣布風迺行春氣以正萬物應<lb/>
榮寒氣時至民迺和其病淋目瞑目赤氣鬱於上而熱<lb/>
宜用辛凉之藥治其氣爾三之氣自小滿節亥初一刻<lb/>
交入三之氣分終六十日而餘八十七刻半至大暑日<lb/>
酉正止上見少隂君火為之客下臨火位為之主天政<lb/>
布大火行庶物蕃鮮寒氣時至民病氣厥心痛寒熱更<lb/>
作欬喘目赤宜用鹹寒之藥治其氣爾四之氣自大暑<lb/>
<pb n="KR3e0039_WYG_001-28b"/>
節酉中之北交入四之氣分終六十日而餘八十七刻<lb/>
半至秋分日未後四刻止上見太隂濕土為之客下臨<lb/>
土位為之主溽暑至大雨時行寒熱互至民病寒熱嗌<lb/>
乾黄癉鼽衂飲發宜用苦熱之藥治其氣爾五之氣自<lb/>
秋分節申初一刻交入五之氣分終六十日而餘八十<lb/>
七刻半至小雪日午正止上見少陽相火為之客下臨<lb/>
金位為之主畏火臨暑反至陽迺化萬物迺生迺長迺<lb/>
榮民迺康其病温宜用鹹冷之藥治其氣爾終之氣自<lb/>
<pb n="KR3e0039_WYG_001-29a"/>
小雪節午中之右交入終之氣分終六十日而餘八十<lb/>
七刻半至大寒日辰正之後四刻止上見陽明燥金為<lb/>
之客下臨水位為之主燥令行餘火内格腫於上欬喘<lb/>
甚則血溢寒氣數舉則霧霧翳病生皮腠内舍於脇下<lb/>
連少腹而作寒中地將易也宜用苦温之藥治其氣爾<lb/>
由是抑其運氣資其嵗勝折其鬱發先取化源使暴過<lb/>
不生苛疾不起治六氣之藥已布於前調一嵗之方今<lb/>
附於後<lb/>
<pb n="KR3e0039_WYG_001-29b"/>
治甲子年五運六氣正一輔二竒方附子湯　附子為<lb/>
正味辛甘溫大熱有大毒生犍為山谷及廣漢地膽為<lb/>
之使惡蜈蚣畏防風黑豆甘草黄耆人參烏韭炮㣲裂<lb/>
去皮臍用一兩剉　乾薑為輔味辛温大熱無毒生犍<lb/>
為川谷及荆州揚州秦椒為之使惡黄芩黄連天鼠糞<lb/>
炮㣲裂用半兩剉　术為輔味苦甘温無毒生鄭山山<lb/>
谷漢中南鄭防風地榆為之使用半兩剉右三味㕮咀<lb/>
每服三錢水一盞半煎至八分去渣温服不拘時候謹<lb/>
<pb n="KR3e0039_WYG_001-30a"/>
對<lb/>
</p>
<p>
</p>
  </div>
</body>
</text>
</TEI>
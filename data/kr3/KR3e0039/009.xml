<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太醫局諸科程文格卷九</head> <lb/>
    <p>
<pb n="KR3e0039_WYG_009-1a"/>
欽定四庫全書<lb/>
　太醫局諸科程文格卷九<lb/>
　　墨義第一道<lb/>
問夫生人之道莫不養小為大<lb/>
對夫生人之道莫不養小為大若無於小卒不成大故<lb/>
易稱積小以成髙大詩有厥初生民傳云聲子生隱公<lb/>
此之一義即是從㣲至著自少及長人情共見不待經<lb/>
史然小児氣勢㣲弱醫人雖欲留心救療急切難差今<lb/>
<pb n="KR3e0039_WYG_009-1b"/>
之學者多不存意由嬰兒在於襁褓之内乳氣腥臊醫<lb/>
者操行英䧺詎肯瞻視靜而言之可為太息者矣小品<lb/>
曰黄帝言凡又年六歲以上為小十六歲已上為少二<lb/>
十已上為壯五十已上為老其六歲已下經所不載所<lb/>
以乳下嬰兒有病難療者皆無所承據也中古有巫姥<lb/>
者立小兒顱𩕄經以占夭夀判疾病死生俗相傳受始<lb/>
有小兒方焉凡百居家皆冝逹兹養小之術謹對<lb/>
　　第二道<lb/>
<pb n="KR3e0039_WYG_009-2a"/>
問療小児百病諸癎熱口不開<lb/>
對牛黄味苦平有小毒主驚癎寒熱熱盛狂痓除邪逐<lb/>
鬼療小児百病諸癎熱口不開大人狂癲又墮胎乆服<lb/>
輕身增年令人不忘生晉地平澤於牛得之即隂乾百<lb/>
日使時燥無令見日月光人参為之使得牡丹菖蒲利<lb/>
耳目惡龍骨地黄龍胆蜚亷畏牛膝謹對<lb/>
　　第三道<lb/>
問少陽之至乍大乍小<lb/>
<pb n="KR3e0039_WYG_009-2b"/>
對少陽之至乍大乍小乍短乍長陽明之至浮大而短<lb/>
太陽之至洪大而長太隂之至𦂳大而長少隂之至𦂳<lb/>
細而㣲厥隂之至沉短而實此六者是平脉耶將病脉<lb/>
也然皆王脉也其氣以何月各王㡬日然冬至之後得<lb/>
甲子少陽王復得甲子陽明王復得甲子太陽王復得<lb/>
甲子太隂王復得甲子少隂王復得甲子厥隂王王各<lb/>
六十日六六三百六十日以成一歲此三陽三隂之王<lb/>
時日大要也謹對<lb/>
<pb n="KR3e0039_WYG_009-3a"/>
　　脉義第一道<lb/>
問弦急者客忤氣<lb/>
對脉彰弦急因風搏而變於經常病為客忤本神弱而<lb/>
感於異氣且嬰童之際精魄未全襁褓之時䰟神尚怯<lb/>
儻保衛不謹忽瞻於未識之人鞠育昧冝偶覩於非常<lb/>
之物因神弱而客邪忤犯致神驚而脉象異常切之而<lb/>
弦也故弦為虛之使然持之而急也故急亦邪之所致<lb/>
是知脉弦者神虛而不守脉急者邪干而弗寧殘賊之<lb/>
<pb n="KR3e0039_WYG_009-3b"/>
脉形於診中者能為小兒客忤之氣也此經所謂弦急<lb/>
者客忤氣之意嘗謂人之初生臟腑弱而未周形之始<lb/>
育膚革踈而未成柔脆則外邪易犯懦弱則異氣易傳<lb/>
正資保愛之冝全藉鞠養之法今也衛䕶無方出處不<lb/>
謹物或見於非常人或覩於未識或沾惹牛馬異類之<lb/>
氣或經歴惡暴神鬼之祠從於外而至者謂之客乘其<lb/>
虛而犯者謂之忤感於邪也非止於一端應於脉也莫<lb/>
逃乎二象循而切之有若弓弦之至按而紀之又兼勁<lb/>
<pb n="KR3e0039_WYG_009-4a"/>
急之来弦者虛之所生本神虗而失守急者邪之所至<lb/>
由邪犯而不寧形之於証也吐下作而病類諸癎之狀<lb/>
見之於候也腹痛生而目無上視之形吐下若極則水<lb/>
穀以解離腹痛至甚則色象而變易是皆神氣不守而<lb/>
藏氣不安其為客忤者明矣質之於經曰脉舍神又曰<lb/>
弦則為虛又聖惠方云夫小兒客忤者是神氣軟弱忽<lb/>
有非常之物或見未識之人氣息犯之謂之客忤也或<lb/>
乳母及父母從外来還或經履鬼神麄惡暴氣或牛馬<lb/>
<pb n="KR3e0039_WYG_009-4b"/>
之氣皆為忤也其狀吐下青黄赤白水穀解散腹痛夭<lb/>
矯面變五色狀似發癎但眼不戴其脉弦急數者是也<lb/>
又聖濟經曰神不守而客忤又云養㓜難即此推之客<lb/>
忤之病皆調䕶不謹之使然弦急之脉悉神氣不寧之<lb/>
所致以脉合證如鼓之應桴響之應聲也謹對<lb/>
　　第二道<lb/>
問脉沉而數者骨間有熱<lb/>
對沉數之脉既兼見於指下熱邪之病必深藏於骨間<lb/>
<pb n="KR3e0039_WYG_009-5a"/>
蓋重按始得而為沉去来急促而名數以沉而論之也<lb/>
則本於腎脉即數而言之也則應於陽邪骨乃腎之所<lb/>
合熱為陽之所化故二脉兼呈病非肌肉之分兩診並<lb/>
見熱生骨髓之中是沉為裏而數為陽故童穉得之乃<lb/>
骨間之有熱矣經曰脉沉而數者骨間有熱大義如此<lb/>
且夫小兒之脉亦以舉按而辨其形嬰兒之診尤在徃<lb/>
來而别其象病有淺而有深即脉形而不驗邪有寒而<lb/>
有熱因診切而乃明今也以舉按而推之沉脉則重按<lb/>
<pb n="KR3e0039_WYG_009-5b"/>
而始得以徃來而考之數脉則至數而過常胡不觀少<lb/>
隂本乎沉而沉乃主於骨髓諸陽見於數而數乃應於<lb/>
熱邪沉非在骨而不彰數非有熱而不顯茍脉獨見乎<lb/>
沉雖主裏而不應有熱若脉兼見乎數乃有熱而實為<lb/>
在裏以其二診俱見疾非在表之邪兩脉共呈應骨間<lb/>
之熱内求診而兼應於沉數之形外觀証而就按於冷<lb/>
清之處盖骨熱者深藏之患故脉象雖按指有餘而沉<lb/>
中兼見數脉之軆也經曰沉為在裏又曰沉脉舉之不<lb/>
<pb n="KR3e0039_WYG_009-6a"/>
足按之有餘一云重按之乃得又曰腎主骨又曰數則<lb/>
為熱又曰數脉去來促急又曰數者陽也又下文曰欲<lb/>
以腹就按冷清也即是而觀則淺深之疾寒熱之証莫<lb/>
不以是脉而知之矣謹對<lb/>
　　大義第一道<lb/>
問位天者天文也位地者地理也通於人氣之變化者<lb/>
人事也<lb/>
對貫三為一則道無徃而不在裂一為三則氣各隨其<lb/>
<pb n="KR3e0039_WYG_009-6b"/>
所司且道始於一而有太極位奠於三而有三才天位<lb/>
乎上故清陽之氣著為燦然之文地位乎下故濁隂之<lb/>
氣積為凝然之理運司變化之為用中傍人事之相通<lb/>
自迹而求之初若遼絶以道而觀之實為貫通仰觀乎<lb/>
天而文即氣之所為俯察乎地而理即形之所積上下<lb/>
奠位而表著既定變化居中而先後不齊天文也地理<lb/>
也人事也裂之則異而貫之則一也經曰位天者天文<lb/>
也位地者地理也通於人氣之變化者人事也大意若<lb/>
<pb n="KR3e0039_WYG_009-7a"/>
此原夫一元既判而兩儀肇分兩儀既分而三才始備<lb/>
昧之者以是理而别於異端明之者縂是道而同於一<lb/>
致今夫司天之氣分三隂三陽而上統乾元司地之氣<lb/>
别三隂三陽而下統坤德人處氣交之中運合變化之<lb/>
用是知位天而為天之文故明如日月而麗如雲霓是<lb/>
亦積氣而為之文焉位地而為地之理故髙若山嶽而<lb/>
深若河海是亦積形而為之理焉及乎雨暘之變星辰<lb/>
之應皆可自此而占候汚崇之勢早晏之節悉能由是<lb/>
<pb n="KR3e0039_WYG_009-7b"/>
而類推在人為事則見於日用之無窮以事通氣則合<lb/>
於變化之無已嗚呼擬諸三極其中各有所㑹擬諸三<lb/>
元其氣各有所統貫之則一分之則三仰觀俯察豈難<lb/>
測而難量乾旋坤轉見為文而為理大抵道居天地之<lb/>
先妙縂隂陽之化氣之為用而各有所司道之所通則<lb/>
無乎不在故得其道者縂為一致昧其道者分為兩塗<lb/>
不然上文何以有曰夫道者上知天文下知地理中知<lb/>
人事又啓元子注云三隂三陽司天司地以表定隂陽<lb/>
<pb n="KR3e0039_WYG_009-8a"/>
生化之紀是謂位天位地也五運居中司人氣之變化<lb/>
故曰通於人事也又聖濟經曰貫三為一則道無二致<lb/>
而理亦同歸即此推之上而司天下而司地中而統運<lb/>
大哉之道則可一而貫之矣謹對<lb/>
　　第二道<lb/>
問重陽者狂重隂者癲<lb/>
對邪并於陽乃生狂妄之疾邪并於隂乃見癲仆之候<lb/>
且陽之為性則躁而舒隂之為性則靜而惨陽并於陽<lb/>
<pb n="KR3e0039_WYG_009-8b"/>
則為之重陽隂并於隂則為之重隂陽氣偏勝躁動而<lb/>
神不自安故少卧譫語而為狂此重陽之使然也隂氣<lb/>
獨隆止静而志不自慧故直視僵仆而為癲此重隂之<lb/>
所致也夫如是狂癲二証各本隂陽重并而為患也經<lb/>
曰重陽者狂重隂者癲之意嘗謂一隂一陽之為道偏<lb/>
隂偏陽之謂疾是故百骸之滋育頼二氣之平調隂平<lb/>
陽治則底於安和偏勝獨隆則成其疾患今也保攝乖<lb/>
冝邪氣乘客并於陽則陽氣偏勝故有重陽之疾并於<lb/>
<pb n="KR3e0039_WYG_009-9a"/>
隂則隂氣獨隆故有重隂之患以其陽舒而躁也故少<lb/>
卧不飢則好歌而妄行隂静而惨也故其意不樂則直<lb/>
視而僵仆或自髙自貴之態故狂候非止一端或濕癲<lb/>
馬癲之類故癲證分為五種陽邪偏盛則實於四肢而<lb/>
充於百脉烏得不形為狂隂邪獨隆則入於五臟而并<lb/>
於三隂烏得不發為癲隂不勝陽故諸經薄疾而狂乃<lb/>
生陽不勝隂故五臟氣爭而癲乃作吁狂癲之病有重<lb/>
陽重隂之異者豈非陽動隂静之使然歟内經曰隂不<lb/>
<pb n="KR3e0039_WYG_009-9b"/>
勝其陽則脉流薄疾并乃狂陽不勝其隂則五臟氣爭<lb/>
九竅不通又巢氏云狂病者由風邪入并陽所為也又<lb/>
曰邪入於隂則為癲疾又内經曰邪入於陽則狂本經<lb/>
曰狂之始發少卧不飢而自髙賢也自辨智也自貴倨<lb/>
也妄笑好歌樂也妄行不休是也癲之始發意不樂直<lb/>
視僵仆又曰隂静陽躁又曰隂惨陽舒以此推之則二<lb/>
者之証謂之隂陽偏隆之所致詎不信然謹對<lb/>
　　第三道<lb/>
<pb n="KR3e0039_WYG_009-10a"/>
問形寒飲冷則傷肺<lb/>
對皮毛者肺之合形寒則邪傷於外胃口者肺之脉飲<lb/>
冷則病在於中且肺為華蓋臟屬太隂外則氣合於皮<lb/>
毛内則脉循於胃口茍避禦不謹則寒邪乗客而傷形<lb/>
調養失冝則冷飲過咽而入胃以其肺臟輸精於皮毛<lb/>
之外太隂循環於胃口之間從其所合而必致華盖之<lb/>
傷究其所自而是謂正經之病然則肺惡於寒故形寒<lb/>
飲冷者因其所患而為害也經曰形寒飲冷而傷肺之<lb/>
<pb n="KR3e0039_WYG_009-10b"/>
意嘗謂臟腑於中病不能以遽起隂守於内疾無自而<lb/>
頓生原其所起必自外合而歸中推於所致必循經脉<lb/>
而入臟明於養生者避其所惡而臟不受傷昧於保命<lb/>
者犯其所惡而臟乃所損今也罔識節宣而外無閉拒<lb/>
之冝常多縱欲而内失温養之道形傷於寒而先侵於<lb/>
皮毛之分飲恣於冷則必入於胃口之中殊不知皮毛<lb/>
之間頼肺臟輸精之和胃口之際為肺脉循環之所從<lb/>
其合也襲於陽中之太隂循於經也入於鬲間之牝臟<lb/>
<pb n="KR3e0039_WYG_009-11a"/>
是謂正經之自病實非他邪之相干盖魄之所處則欲<lb/>
温而畏寒氣之所藏則喜暖而懼冷以肺則經屬於隂<lb/>
故寒則喜傷於隂又况清寒者肺之本邪故形寒飲冷<lb/>
而肺臟不傷者未之有也内經欬論云皮毛者肺之合<lb/>
也皮毛先受其邪氣邪氣必從其合其寒飲食入胃從<lb/>
肺脉上至於肺則肺寒肺寒則内外合邪又鍼經曰手<lb/>
太隂之脉起於中焦下絡大腸循環胃口又經曰肺惡<lb/>
寒又經曰有正經自病即此為論則所傷之因可得而<lb/>
<pb n="KR3e0039_WYG_009-11b"/>
求其病之本矣謹對<lb/>
　　假令論方義一道<lb/>
問假令太平聖惠方治小児心痛但覺兒將手數數摩<lb/>
心腹即啼是心痛不可忍宜服芍藥散方用赤芍藥人<lb/>
参白术黄芩川大黄當歸為麄散以水煎服竊詳小兒<lb/>
臟腑軟弱不可輙吐下又心痛之病本因寒邪冷氣傷<lb/>
於心之别脉搏於經絡得之今觀芍藥散皆性寒之藥<lb/>
既心痛因寒而得今復用之豈不反傷其正氣乎願詳<lb/>
<pb n="KR3e0039_WYG_009-12a"/>
其意而陳之<lb/>
對拯病之道要當以意而黙㑹施治之法尤冝囙證而<lb/>
變通盖小兒則臟腑柔脆嬰童則腸胃怯弱易虛易實<lb/>
用藥而不可茍易寒易熱投劑而不可忽今寒冷之邪<lb/>
傷於經絡之中疼痛之候發於心包之分察候之始既<lb/>
得以意料制方之要貴合於病情大抵㣲者逆之而為<lb/>
冝甚者從之而為要故心痛之病本寒甚而使然治療<lb/>
之方必從之而乃効由是因病立法以寒療寒雖小兒<lb/>
<pb n="KR3e0039_WYG_009-12b"/>
之腑臟軟弱用之合冝豈有反傷之過哉今承前問假<lb/>
令太平聖惠方治小兒心痛但覺兒將手數數摩心腹<lb/>
即啼是心痛不可忍宜服芍藥散方用赤芍藥人参白<lb/>
术黄芩川大黄當歸為麄散以水煎服竊詳小兒臟腑<lb/>
軟弱不可輙吐下又心痛之病本因寒邪冷氣傷於心<lb/>
之别脉搏於經絡得之今觀芍藥散皆性寒之藥既心<lb/>
痛因寒而得今復用之豈不反傷其正氣乎願詳其意<lb/>
而陳之此聖人通變之法愚雖不敏試陳之嘗謂小児<lb/>
<pb n="KR3e0039_WYG_009-13a"/>
之病口未能言雖言語而不可辨是不可以問而知之<lb/>
童稚之疾脉未有定又啼呌而不可持是尤難切而知<lb/>
之也使工者無所用其工巧者無所施其巧是知治病<lb/>
之難無難於小兒也既不可以問而知又尤難以切而<lb/>
曉果何知其病之生耶大抵即心會理則理因心會而<lb/>
可明以意識病則病因意識而可曉何以言之兒言固<lb/>
未可辨今數摩心腹則可以因意而推求幼脉固難以<lb/>
診今手近即啼則可以即理而黙會是必寒凑於心經<lb/>
<pb n="KR3e0039_WYG_009-13b"/>
邪客於包絡由其作痛而手舉摩腹因其痛甚而摩腹<lb/>
即啼以此推之是其痛之不可忍也手摩雖本於黙識<lb/>
其實因望而可知聲啼雖本於意求其實因聞而可見<lb/>
經所謂望而知之謂之神聞而知之謂之聖是不待工<lb/>
巧為能而造乎聖人之妙矣與夫察病之際既以燭其<lb/>
情施療之間尤欲通其法且病有㣲甚方有逆從㣲者<lb/>
逆之而以寒治熱以熱治寒甚者從之而以寒治寒以<lb/>
熱治熱今心痛者裏熱之使然裏熱者邪甚之所致經<lb/>
<pb n="KR3e0039_WYG_009-14a"/>
曰邪氣盛則實又曰諸痛為實是邪盛而為痛證矣故<lb/>
甚者從之當以寒而治寒實者㵼之當以通而去塞論<lb/>
至於此故古方用芍藥散者豈不冝乎觀芍藥散方用<lb/>
赤芍藥人参白术黄芩川大黄當歸六味之藥其間以<lb/>
芍藥人参之㣲寒以黄芩川大黄之大寒正所謂以寒<lb/>
治寒以㵼去實蕩滌心包之邪踈通寒熱之氣致邪却<lb/>
而疼已俾實散而痛除誠變通之良法也茍或以寒病<lb/>
而不可用寒以小兒而不可輙下則甚者當從故逆之<lb/>
<pb n="KR3e0039_WYG_009-14b"/>
而格拒不入痛者宜下故塞之而疼楚轉加王氏謂大<lb/>
寒内結以熱攻除痛發尤甚聖濟經曰謂冝通而塞則<lb/>
為痛理亦明矣故知小兒心痛之病用㣲寒攻下之劑<lb/>
者誠藥病之相投標本之相得又烏有反傷正氣之弊<lb/>
哉抑又觀巢氏云小兒始生氣尚盛無有虛勞㣲惡則<lb/>
須下之所損不足言及其愈病則致深益若不時下則<lb/>
成大疾疾成則難治矣以此言之則小兒平常有患亦<lb/>
須下之今心腹大痛而不可忍又安畏其寒凉也聖賢<lb/>
<pb n="KR3e0039_WYG_009-15a"/>
之論可謂權冝通變如調瑟之法不可膠柱待兔之術<lb/>
不可守株固當隨機應變豈可拘於以寒治熱以熱治<lb/>
寒之道姑以此而塞明問執事以為如何謹對<lb/>
　　假令法第一道<lb/>
問假令解顱候目即節氣當得何脉本因是何臟腑受<lb/>
病發何形候即今冝用是何方藥調理設有變動又當<lb/>
隨脉如何救療各須因本經為證及本草逐藥主療所<lb/>
出州土性味畏惡正輔佐使重輕竒偶及修製之法處<lb/>
<pb n="KR3e0039_WYG_009-15b"/>
方對答<lb/>
對腎氣不足則骨髓無滋養之榮顱𩕄開解則頭縫失<lb/>
閉合之道且産母臨於九月胎氣資於少隂始於胚胎<lb/>
而腎氣不成後為童稚而骨髓不足骨者腎之合腎弱<lb/>
而骨無所充腦者髓之海髓虛而腦無所養故初生而<lb/>
顱不合漸大而𩕄自開者必然之理也目即春令正值<lb/>
發陳之時脉見㣲弦乃為平和之診經曰春胃㣲弦曰<lb/>
平今反診得㣲弱之脉乃應解顱之候經曰㣲則為虛<lb/>
<pb n="KR3e0039_WYG_009-16a"/>
又曰弱則為虛本因在胎之時少隂失於榮養既生之<lb/>
後骨氣乖於滋充𩕄門漸大而漸開頭縫當合而不合<lb/>
者是也巢氏曰解顱者其狀小兒年大𩕄應合而不合<lb/>
頭縫開解是也由腎氣不成故也詳此之病其勢尚輕<lb/>
可用竒方治之經曰近者竒之當用正一輔二竒方龜<lb/>
甲圓主之以龜甲一味為主病之正以乾地黄山蕷二<lb/>
味為佐正之輔三味合而服之則髓氣復榮腎臟滋養<lb/>
解顱之候必然而漸合矣倘若昧於鞠育失於治療使<lb/>
<pb n="KR3e0039_WYG_009-16b"/>
腎氣之益衰骨髓之愈弱遂變為小兒行遲之証也經<lb/>
曰病成而變復診其脉徐緩者是變病之脉也經曰緩<lb/>
則為虛又曰尺脉緩脚弱其証骨無幹立之和體有軟<lb/>
弱之態當行而未能行乃有後時之患矣故太平聖惠<lb/>
方云小兒行遲者是肝腎氣不足致骨氣虛弱筋骨無<lb/>
力故行遲也復詳其病既甚於前時非竒方之能及唯<lb/>
偶方之可用冝以正二輔四偶方附子五加皮湯主之<lb/>
以附子五加皮二味為正以黄耆<graphic n="KR1181" url="https://raw.githubusercontent.com/kanripo/KR-Gaiji/master/images/KR1181.png" mimeType="image/png"/>薢牛膝甘草四味<lb/>
<pb n="KR3e0039_WYG_009-17a"/>
為輔六味合而服之使肝腎全盛筋骨和柔行遲之病<lb/>
無復憂也謹按本草逐藥主療及修製之法處竒偶二<lb/>
方列之於後<lb/>
治假令解顱候正一輔二竒方龜甲圓　龜甲為正味<lb/>
甘平有毒主小兒𩕄不合生南海池澤惡沙参蜚亷用<lb/>
一兩醋炙黄剉　乾地黄為輔味甘苦寒無毒填骨髓<lb/>
補五臟内傷不足生咸陽川澤黄土地者佳惡貝母畏<lb/>
蕪荑用半兩剉焙乾　山蕷為輔味甘温平無毒充五<lb/>
<pb n="KR3e0039_WYG_009-17b"/>
臟生嵩髙山谷柴芝為之使惡甘遂用半兩剉右三味<lb/>
為細末用狗腦和丸如麻子大每服三十丸白湯送下<lb/>
乳食前服<lb/>
治假令變証行遲候正二輔四偶方附子五加皮湯附<lb/>
子為正味辛甘温有大毒主不能行歩生犍為山谷地<lb/>
膽為之使惡蜈蚣畏防風黒豆甘草黄耆人参烏韭炮<lb/>
裂去皮臍用一兩剉　五加皮為正味辛苦温㣲寒無<lb/>
毒主小兒不能行生漢中逺志為之使畏蛇皮𤣥参用<lb/>
<pb n="KR3e0039_WYG_009-18a"/>
一兩剉　黄耆為輔味甘㣲温無毒主小兒百病生白<lb/>
水漢中惡龜甲用半兩蜜炙　萆薢為輔味苦甘平無<lb/>
毒主强骨節生真定山谷薏苡為之使畏葵根大黄柴<lb/>
胡牡蠣用半兩剉　牛膝為輔味苦酸平無毒填骨髓<lb/>
主膝痛不可屈伸生河内川谷惡螢火陸英龜甲畏白<lb/>
前用半兩酒浸一宿焙乾剉　甘草為輔味甘平無毒<lb/>
堅筋骨生河西川谷積沙山及上郡术乾漆苦参為之<lb/>
使惡逺志反大㦸芫花海藻甘遂用半兩炙剉右六味<lb/>
<pb n="KR3e0039_WYG_009-18b"/>
㕮咀每服二錢重水一小盞生薑五片煎至四分去滓<lb/>
食前温服謹對<lb/>
　　第二道<lb/>
問假令壯熱候目即節氣當得何脉本因是何臟腑受<lb/>
病發何形候即今冝用是何方藥調理設有變動又當<lb/>
隨脉如何救療各須用本經為證及本草逐藥主療所<lb/>
出州土性味畏惡正輔佐使重輕竒偶及修製之法處<lb/>
方對答<lb/>
<pb n="KR3e0039_WYG_009-19a"/>
對榮衛壅盛致五臟生熱於中病勢薫發使一體壯熱<lb/>
於外盖嬰童全藉於調養腑臟易致於盛衰今血氣皆<lb/>
盛因無踈逺之冝臟氣乖和迺有壅滯之患致陽氣之<lb/>
偏勝令邪熱之内生其邪也則薫發於肌膚其熱也則<lb/>
壯熱於皮表蒸蒸然而身無暫凉熇熇然而體若燔炭<lb/>
肌熱至甚而無漸發之理邪氣獨隆斯為壯熱之名矣<lb/>
目即三春届序萬物啓陳脉應㣲弦之形命曰平人之<lb/>
診經曰春胃㣲弦曰平今也不然診之有洪大之體持<lb/>
<pb n="KR3e0039_WYG_009-19b"/>
之兼數疾之形乃為壯熱之脉矣經曰大則氣强又曰<lb/>
數則為熱本因血氣壅盛臟氣生熱其證有極熱之狀<lb/>
者是也巢氏曰小兒壯熱者是小兒血氣盛五臟生熱<lb/>
薫發於外故令身體壯熱其發無漸壯熱甚也竊詳是<lb/>
病熱邪尚淺未為重甚之時施治所冝當用竒方之制<lb/>
經曰近者竒之當用正一輔二竒方柴胡湯主之以柴<lb/>
胡一味為主病之正以黄芩甘草二味為佐正之輔三<lb/>
味合而服之使熱邪泄越正氣平和必得其愈矣儻若<lb/>
<pb n="KR3e0039_WYG_009-20a"/>
隱忍冀差違於治療之方荏苒既深必有傳變之患使<lb/>
熱實於内神氣不安遂變為驚之候矣經曰病成而變<lb/>
復持其脉動而數者是也經曰動則爲驚又云數則為<lb/>
熱巢氏曰小兒驚者由血氣不和熱實在内心神不定<lb/>
所以驚復詳其證勢重於前竒方力淺當用偶方經曰<lb/>
逺者偶之冝用正二輔四偶方丹砂人参散主之以丹<lb/>
砂人参二味為正以蠍蜈蚣牛黄麝香四味為輔六味<lb/>
合而服之使心神安静驚熱消散小兒發驚之候不容<lb/>
<pb n="KR3e0039_WYG_009-20b"/>
不差矣謹按本草逐藥主療及修製之法處竒偶之二<lb/>
方列於後<lb/>
治假令壯熱候正一輔二竒方柴胡湯　柴胡為正味<lb/>
苦平㣲寒無毒主寒熱邪氣生𢎞農川谷半夏為之使<lb/>
惡皂莢畏女萎藜蘆去苖用一兩剉　黄芩為輔味苦<lb/>
平大寒無毒主諸熱生姊歸川谷山茱萸龍骨理石為<lb/>
之使惡蔥實畏丹砂藜蘆用半兩剉　甘草為輔味甘<lb/>
平無毒主寒熱邪氣生河西川谷术乾漆苦参為之使<lb/>
<pb n="KR3e0039_WYG_009-21a"/>
惡逺志反大㦸芫花甘遂海藻用半兩炙剉右三味㕮<lb/>
咀每服二錢水一小盞煎至四分去柤温服不計時候<lb/>
治假令變証驚候正二輔四偶方丹砂人参散　丹砂<lb/>
爲正味甘㣲寒無毒主身體五臟百病生符陵山谷惡<lb/>
磁石畏鹹水用一兩别研如粉　人参爲正味甘㣲寒<lb/>
㣲溫無毒止驚生上黨山谷茯苓為之使惡溲蔬反藜<lb/>
蘆去蘆頭用一兩剉　蠍爲輔味甘辛有毒主手足抽<lb/>
掣用半兩去毒炙蜈蚣為輔味辛溫有毒療心腹寒熱<lb/>
<pb n="KR3e0039_WYG_009-21b"/>
生太湖川谷用一條赤足者去毒炙用　牛黄為輔味<lb/>
苦平有小毒主驚癎生晉地平澤於牛得之人参為之<lb/>
使惡龍骨地黄龍膽蜚亷畏牛膝用半兩别研　麝香<lb/>
爲輔味辛温無毒主癎痓生中臺用一錢别研令細右<lb/>
以蠍人参蜈蚣為細末却入丹砂麝香牛黄末再研和<lb/>
匀每服一錢白湯調下不拘時候謹對<lb/>
　　運氣一道<lb/>
問己巳年五運六氣所在所冝處方爲對<lb/>
<pb n="KR3e0039_WYG_009-22a"/>
對天道動而不息統六氣以周行地道静而守位列五<lb/>
行而環布天地相召上下相符五運之政逥薄於太虛<lb/>
之中五化之常主通於民物之用分德化政令之不同<lb/>
有勝復淫治之不等惟聖人也仰觀俯察推盛衰之原<lb/>
審劑調經施五味扶抑之法髙者抑而下者舉損其盛<lb/>
而益其衰必也先立其年以明其氣今也己巳之年上<lb/>
見厥隂風木司天下見少陽相火在泉中行少宫土運<lb/>
是歲也上下無相加臨以隂干支運行後天故曰不及<lb/>
<pb n="KR3e0039_WYG_009-22b"/>
之年命曰卑監之紀是謂减化化氣不令生敢獨彰長<lb/>
氣整雨迺愆收氣平風寒並興草木榮美秀而不實成<lb/>
而粃也其氣散其用静其動瘍涌分潰癰腫其發濡滯<lb/>
其臟脾其病留滿否塞詳此之歲宜以辛調上以鹹調<lb/>
下此一歲之大法也夫應天者為客故動而不息應地<lb/>
者為主故静而守位左右間氣隨辰以見且初之氣自<lb/>
戊辰歲大寒至己巳年春分六十日有竒上見陽明燥<lb/>
金為之客下臨木位為之主寒始肅殺氣方至民病寒<lb/>
<pb n="KR3e0039_WYG_009-23a"/>
於右之下冝以苦温之藥以調其氣二之氣自春分至<lb/>
小滿六十日有竒上見太陽寒水為之客下臨火位為<lb/>
之主寒不去華雪水氷殺氣施行霜迺降名草上焦寒<lb/>
雨數至陽復化民病熱於中治冝甘熱之藥以調其氣<lb/>
三之氣自小滿至大暑六十日有竒上見厥隂風木為<lb/>
之客下臨火位為之主天政布風迺時舉民病泣出耳<lb/>
鳴掉運治冝辛凉之藥以調其氣四之氣自大暑至秋<lb/>
分六十日有竒上見少隂君火為之客下臨土位為之<lb/>
<pb n="KR3e0039_WYG_009-23b"/>
主溽暑濕熱相薄争於左之上民病黄癉而為胕腫冝<lb/>
用鹹寒之藥以調其氣五之氣自秋分至小雪六十日<lb/>
有奇上見太隂濕土為之客下臨金位為之主燥濕更<lb/>
勝沉隂迺布寒氣及體風雨迺行治冝苦熱之藥以調<lb/>
其氣終之氣自小雪至大寒六十日有竒上見少陽相<lb/>
火為之客下臨水位為之主畏火司令陽迺大化蟄虫<lb/>
出見流水不氷地氣大發草迺生人迺舒其病温厲冝<lb/>
用鹹冷之藥以調其氣由是必資其化源賛其運氣無<lb/>
<pb n="KR3e0039_WYG_009-24a"/>
使邪勝治六氣之藥已布於前調一歲之方今附於後<lb/>
治己巳年五運六氣正一輔二竒方細辛湯　細辛為<lb/>
正味辛溫無毒生華隂山谷用一兩剉　防風為輔味<lb/>
甘辛温無毒生沙苑川澤去蘆頭用半兩剉　澤㵼為<lb/>
輔味甘鹹寒無毒生汝南池澤用半兩剉右三味㕮咀<lb/>
每服三錢水一盞半煎至七分去柤温服不拘時候謹<lb/>
對<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太醫局諸科程文格卷七</head> <lb/>
    <p>
<pb n="KR3e0039_WYG_007-1a"/>
欽定四庫全書<lb/>
　太醫局諸科程文格卷七<lb/>
　　大義第一道<lb/>
問吾上知天文下知地理天地夫人教吾禁名能禁疫<lb/>
鬼<lb/>
對惟吾身於天地能通文理之機故天地之夫人敎吾<lb/>
禁疫鬼之法且天有文華而列於穹窿地有井里而處<lb/>
於磅礴人居覆載之中位在氣交之分仰觀於天也上<lb/>
<pb n="KR3e0039_WYG_007-1b"/>
則可以知其文俯察於地也下則可知其理四時有疫<lb/>
鬼之氣故天后敎吾以禁名一嵗有瘟癘之邪故地后<lb/>
授吾以禁法斷疵癘以消除辟瘟疫以退散以其能窮<lb/>
天地之機故天地夫人教我以禁疫之法矣經曰吾上<lb/>
知天文下知地理天地夫人敎吾禁名能禁疫鬼其意<lb/>
若此原夫乾象穹窿非智淺之可測坤元廣愽非悟性<lb/>
之難明測之者窮是理而靡所不知明之者逹是道而<lb/>
無所不曉惟能得貫通之機故能傳呪禁之法今也天<lb/>
<pb n="KR3e0039_WYG_007-2a"/>
象昭垂地形厚載虹霓雲霧日月星辰凡緯於天者謂<lb/>
之文山嶽河海分野州域凡䴡於地者謂之理天以文<lb/>
而列於上吾則仰觀而可知地以理而辟乎下吾則俯<lb/>
察而可盡是故天皇夫人敎我以禁疫之名地皇夫人<lb/>
授我以去邪之法茍疫鬼之干正或瘟氣之害真以至<lb/>
四時之間氣序不調而非節一嵗之内長㓜有病而似<lb/>
同或謂時行之氣亦名瘟疫之邪持此禁呪之法治其<lb/>
疫癘之邪自非先聖有好生之徳著書立篇流傳於後<lb/>
<pb n="KR3e0039_WYG_007-2b"/>
世者其禁法何所自而有哉經曰夫道者上知天文下<lb/>
知地理又曰天有八紀地有五里又下文曰六壬六癸<lb/>
百鬼速出急急如律令又仲景曰一嵗之内長㓜之病<lb/>
多相似者此則時行之氣也然則禁法之妙固自本乎<lb/>
天地夫人之傳授則凡見行持作用之際尤不可以不<lb/>
謹也謹對<lb/>
　　第二道<lb/>
問凡欲學禁先知五戒十善八忌四歸<lb/>
<pb n="KR3e0039_WYG_007-3a"/>
對五戒十善凡學法則貴於先明八忌四歸欲持禁必<lb/>
冝於備曉且法不可以易持禁不可以輕受戒總有五<lb/>
當持於未學之先善總有十欲知於未行之始妄不親<lb/>
於八忌亂不犯於四歸修德以治其身正已以参乎道<lb/>
由是萬神扶助則禁法通行而靈驗矣經曰凡欲學禁<lb/>
先知五戒十善八忌四歸其意如此嘗謂三才之間惟<lb/>
人最貴萬物之内有生最靈法清净則與道合同謹齋<lb/>
戒則與神胥應於是神靈則禁無不靈已正則法無不<lb/>
<pb n="KR3e0039_WYG_007-3b"/>
正此行法之道畢矣今也學禁有要持戒爲先明之則<lb/>
清净而禁法通行昧之則昏濁而呪術徒用五戒冝避<lb/>
也如殺盜淫妄之類十善可行也皆恭謹慈善之屬八<lb/>
忌者勿近於汚濁四歸者不犯於邪穢有戒有善貴知<lb/>
於欲學之初有忌有歸當明於受持之始修身合道則<lb/>
萬神扶助而符禁通靈正已無偏則衆聖護持而呪術<lb/>
有驗或取於三才之和或借於三光之氣誦神秘之宻<lb/>
言噀清净之法水將以禁病而病無不除施於禁邪而<lb/>
<pb n="KR3e0039_WYG_007-4a"/>
邪無不伏自非謹持於齋戒修治於形神則欲其禁法<lb/>
之行者難矣經曰凡受符禁者皆清净齋戒百日不得<lb/>
近死亡産乳房室又曰凡持禁之法當齋戒百日精心<lb/>
不行淫慾惟得清净沐浴著新浄衣口常不出惡言罵<lb/>
詈精思浄念勿生異想又曰皆能治此者萬神扶助禁<lb/>
法乃行由是觀之不知戒謹則豈足以與語行禁之法<lb/>
哉謹對<lb/>
　　又大義第一道<lb/>
<pb n="KR3e0039_WYG_007-4b"/>
問天陽在上人陽在中隂陽在地水從下流唾腫消化<lb/>
對禁隂邪之偏勝取三才陽氣之和呪水液之下流散<lb/>
一身水腫之病且天屬陽而在上故陽中有隂地屬隂<lb/>
而在下故隂中有陽人居天地之間形禀隂陽之氣濕<lb/>
傷於外也故水濕浸漬而腫必生飲積於中也故水液<lb/>
散漫而腫亦作禁之有法假三才純陽而制其隂濕之<lb/>
害呪之有理使水濕下逹而去其濡潤之邪雖水腫之<lb/>
洪隆得呪唾而消化故知禁法之妙其神㨗之若是也<lb/>
<pb n="KR3e0039_WYG_007-5a"/>
經曰天陽在上人陽在中隂陽在地水從下流唾腫消<lb/>
化其意如此嘗謂隂能制陽陽能制隂者此隂陽之常<lb/>
理水曰潤下火曰炎上者亦水火之自然明二氣之無<lb/>
偏逹五行之妙用夫如是則禁呪之術始可以語其機<lb/>
矣今也天處乎上本積陽之所成故天雖陽也而肅肅<lb/>
之隂岀焉地處乎下由積隂之所致地雖隂也而赫赫<lb/>
之陽發焉人身法天而象地形體負隂而抱陽惟均等<lb/>
而得於平治無偏勝而底於安平今隂邪偏勝於身腫<lb/>
<pb n="KR3e0039_WYG_007-5b"/>
滿外見於體或水濕之所致本濕傷而氣血不行或水<lb/>
飲之使然由水勝而濕邪不㪚聖人立禁腫之法取陽<lb/>
氣於三才之分聖人設禁腫之言呪水流於至下之鄉<lb/>
以陽和而制於濕邪故濕邪自釋即水流而導其水氣<lb/>
故水氣自行必也唾之則以正而去邪故腫無不消噀<lb/>
之則以平而却病故腫無不化然則水腫之病得其行<lb/>
禁法者則効隨手騐病無不差矣經曰天有隂陽地亦<lb/>
有隂陽又曰人之生也負隂而抱陽又曰足脛腫曰水<lb/>
<pb n="KR3e0039_WYG_007-6a"/>
又曰濕勝則濡㵼甚則水閉胕腫洪範云水曰潤下于<lb/>
以是而論呪禁之法啓自誠心之所感非輕慢䙝瀆之<lb/>
所學至於臨危施治以真氣相資以正氣相輔腫毒之<lb/>
患烏能不成効乎謹對<lb/>
　　第二道<lb/>
問六甲六乙邪鬼自出六丙六丁邪鬼入冥<lb/>
對行禁法以治病呼天干木火之神即正氣以去邪逐<lb/>
肝心客忤之鬼盖六甲六乙應木德於東方六丙六丁<lb/>
<pb n="KR3e0039_WYG_007-6b"/>
應火干於南位神存諸干假神化以去其邪干寓五方<lb/>
資干德以祛其鬼儻肝䰟不足致外邪客忤於中心神<lb/>
稍虧使鬼氣凌犯於内稱甲乙之木神則安其䰟而邪<lb/>
岀於外祝丙丁之火氣則保其神而鬼入於𠖇故鬼邪<lb/>
客忤之氣即此而可禁矣經曰六甲六乙邪鬼自岀六<lb/>
丙六丁邪鬼入𠖇之意夫天地區分皆五行之宰制人<lb/>
身兆立亦五行之斡旋得其常則為正為和失其常則<lb/>
為邪爲病所以禁鬼之法故必取於五行祛病之功故<lb/>
<pb n="KR3e0039_WYG_007-7a"/>
必贊於十干若此者以天地之正氣去人身之邪氣也<lb/>
是以五臟虧虚七神衰弱致外邪之浸傷受鬼氣之客<lb/>
忤其候則腹痛而吐利其症則氣衝而悶絶禁之有法<lb/>
必稱十干之神呪之有要必取五行之氣六甲六乙也<lb/>
則干屬東方之木六丙六丁也則干屬南方之火肝藏<lb/>
䰟而屬木呼木干則肝䰟自安心藏神而法火贊火干<lb/>
而心神自定䰟安於内逐邪氣而出體神守於中祛鬼<lb/>
厲而入𠖇舉而言之則其干有四通而論之則其干有<lb/>
<pb n="KR3e0039_WYG_007-7b"/>
十從類而應於五臟隨合而却於外邪所以聖人禁客<lb/>
忤之鬼必取其十干之名何以言之下文曰六戊六已<lb/>
邪鬼自止六庚六辛邪鬼自分六壬六癸邪鬼自死急<lb/>
急如律令又巢氏曰小兒神氣軟弱忽有非常之物或<lb/>
未識之人犯之與鬼神氣相忤而發病謂之客忤也又<lb/>
曰人有魂魄衰弱者則為鬼氣所犯忤又隂陽書曰甲<lb/>
乙属木丙丁屬火即此觀之資天地五行之氣去人身<lb/>
五臟之邪捨神禁之妙又曷能至是哉謹對<lb/>
<pb n="KR3e0039_WYG_007-8a"/>
　　第三道<lb/>
問逢水難土王擊之<lb/>
對若逢水難以戕其生必呼土王以致其擊盖患處異<lb/>
途治擊同類或水運太過之年或水鬰暴發之際臨深<lb/>
履危而偶值於洪濤登舟渉險而忽逢於流衍遇見則<lb/>
迺為水難禁法則擊以土王土王迺中央之尊土盛則<lb/>
擊制於水如是則因其呪禁得以平之故聖人流傳後<lb/>
世附於書禁之門以備一時捍禦之無措也經曰逢水<lb/>
<pb n="KR3e0039_WYG_007-8b"/>
難土王擊之其意如此嘗謂在天為雨露在地為泉源<lb/>
因地而爲曲直因器而成方圓至柔也其流則有經趣<lb/>
下也其行則有理𣲖分萬殊而所適不同㑹於一源而<lb/>
所本有異善為時雨使竭者枯者皆得以被其澤若彼<lb/>
鬰發致苖者秀者因得以爲其害何哉嵗水太過鬱發<lb/>
暴行及於物而有霖霪驟注之愆在於人而有漂泄沃<lb/>
涌之患以至臨險或逢於水厄登舟忽至於洪波出乎<lb/>
倉卒至於無措有祝禳之法可以脫難有書禁之方可<lb/>
<pb n="KR3e0039_WYG_007-9a"/>
以備急呼以土王擊其所勝水得土而乃平土制水而<lb/>
乃治庶可以免洪濤没溺之虞因是以得全生安平之<lb/>
自所以土擊其水取夫相尅之義兹前賢流傳設爲書<lb/>
禁以備不測之難也内經曰太過何謂岐伯曰水曰流<lb/>
衍又曰水鬱之發陽氣迺辟隂氣暴舉又曰水得土而<lb/>
竭又隂陽書曰土尅水下文曰逢土難木王擊之逢刀<lb/>
難陽精擊之由是禁法之行各有尅制之相擊要不可<lb/>
以妄求也謹對<lb/>
<pb n="KR3e0039_WYG_007-9b"/>
　　假令論方義一道<lb/>
問假令千金翼方載太白仙人禁腫一法云一二三四<lb/>
五六七百腫皆疾出急急如律令竊詳腫之為病固自<lb/>
不一無非有所壅結而成也今獨念此七字而令百腫<lb/>
皆疾出何以言之甚寡而効之甚速如此請論立法之<lb/>
意<lb/>
對邪盛而正衰者受病之本始法簡而効著者行禁之<lb/>
神功蓋疾病兆作也能明根本之源則可以行治療之<lb/>
<pb n="KR3e0039_WYG_007-10a"/>
方禁呪施用也能通簡妙之法則可以臻急速之効能<lb/>
明於此則太白仙人之禁腫一二至七之呪言精意貫<lb/>
行之無有不騐者矣今觀前問假令千金翼方載太白<lb/>
仙人禁腫一法云一二三四五六七百腫皆疾出急急<lb/>
如律令竊詳腫之爲病固自不一無非有所壅結而成<lb/>
也今獨念此七字而令百腫皆疾岀何其言之甚寡而<lb/>
効之甚速如此請論立法之意大哉簡易之法請得而<lb/>
論之矣嘗謂兩儀位乎上下民庻處於中央感其正氣<lb/>
<pb n="KR3e0039_WYG_007-10b"/>
也則為平而爲和受其邪氣也則為災而為病故受病<lb/>
之始既因邪氣之所致則治病之法必假正氣而可除<lb/>
或施湯藥之功或行鍼艾之制或導引而按古法或禁<lb/>
呪而布神方悉以正道而去邪誠心而拯苦所以療病<lb/>
皆愈也今夫腫疾外作病本不同有因濕熱之毒侵客<lb/>
於形體之間有因風寒之氣入舍於經絡之内使經脉<lb/>
壅滯而不暢致血氣凝澀而不通結於形表之中發爲<lb/>
諸腫之病故黄帝内經曰氣傷痛形傷腫又曰因於氣<lb/>
<pb n="KR3e0039_WYG_007-11a"/>
爲腫巢氏諸腫候曰腫之生也皆由風邪寒熱毒氣客<lb/>
於經絡使血氣澀而不通壅結皆成腫也至於無頭無<lb/>
根者由風邪之内客有頭有根者本寒邪之内凝色赤<lb/>
而作痛者因熱毒之所攻不赤而不痛者因風寒之未<lb/>
盛有發為堅痒有腐為血膿或著胷背手足之間或生<lb/>
頭項臍腹之分言其候則非一論其名則多端故古人<lb/>
總而言之今曰百腫者也况腫疾之治方法具存湯液<lb/>
醪醴治其中鍼石鑱艾治其外或塗藥以散或傅膏以<lb/>
<pb n="KR3e0039_WYG_007-11b"/>
摩煎藥汁以外淋行水角而速射凡治療之法皆欲去<lb/>
邪而安正則書禁之設亦為持正而去邪然太白仙人<lb/>
以一二三四五六七之呪使百腫皆疾出者深有說焉<lb/>
盖聖人立教以揆物至於十而乃終古人取数以行禁<lb/>
至於七而足用五星配於日月合七政而照臨萬物北<lb/>
斗處於帝座列七星而斡旋四方七曜周旋也四方廣<lb/>
照以至明而釋幽暗之愆七星定位也衆宿拱奉以正<lb/>
氣而鎮鬼魊之厲所以禁呪之立法多取七數以為先<lb/>
<pb n="KR3e0039_WYG_007-12a"/>
如瓦器盛水以七盞而祭神魁罡効法以七舉而為歩<lb/>
取氣則以七咽爲凖持齋則以七日爲期或七遍以誦<lb/>
文或七吸而納氣審乎此則立法自一而至七者深有<lb/>
㫖也夫一以應天而在上二以應地而處卑三則象於<lb/>
三才四則合於四序五以法五行之數六以参六律之<lb/>
音至於七數而呪成則効七星而羅列皆乾坤正氣之<lb/>
所寓造化真氣之所存仙人之法獨取此數以治腫而<lb/>
不治他疾者亦有意也以他病之生皆邪氣散入而作<lb/>
<pb n="KR3e0039_WYG_007-12b"/>
獨諸腫之證因雜邪結聚而成所發之處有髙下之不<lb/>
常所得之源有隂陽之不定故取造化七數隂陽在中<lb/>
包羅緫念而治之取其以至正之法除不正之邪一唾<lb/>
隨呪而速行百腫乗時而疾出雖大腫如山堅髙而可<lb/>
以破小腫如粟碎襍而可以消應若影響不容毫髮之<lb/>
遲急如律令不容頃刻之緩此太白仙人之呪簡易徑<lb/>
㨗與其餘禁腫之法不同也譬如九鍼之論上應天地<lb/>
四時隂陽亦具數而立法云一天二地三人四時五音<lb/>
<pb n="KR3e0039_WYG_007-13a"/>
六律七星八風九野身形亦應之是用鍼之道有九數<lb/>
之所存如行禁之方有七數之所寓論其法象之意其<lb/>
揆一也由是觀之天下之事唯真可以銷偽萬古之道<lb/>
唯正可以治邪或取於五方之神或求於造物之數上<lb/>
聖包羅而立法智士精誠而奉行則幽顯感通病邪應<lb/>
効行書禁以療疾冝留意於此焉謹對<lb/>
　　又假令法第一道<lb/>
問假令金瘡血岀不止候目即節氣當得何脉本因是<lb/>
<pb n="KR3e0039_WYG_007-13b"/>
何臟腑受病發何形候即今冝用是何方藥調理設有<lb/>
變動又當隨脉如何救療各須引本經爲證及本草逐<lb/>
藥主療所出州土性味畏惡正輔佐使重輕竒偶及修<lb/>
製之法處方對答<lb/>
對金刃所犯既成瘡而未愈皮膚因損斯出血以無時<lb/>
且犯於刃病為金瘡其輕也傷皮肉筋骨之間其重也<lb/>
害腸胃腑臟之内使榮衛不以循其道致血流不得以<lb/>
運乎經隨瘡口之溢岀則未嘗而暫止乗孔穴之散漫<lb/>
<pb n="KR3e0039_WYG_007-14a"/>
則無時而或斷故金瘡血岀不止者良由是矣目即春<lb/>
候届時陽和用事萬物於是而方生人氣届斯而未定<lb/>
脉應中規而曰平今反診得濇脉之形者故為失血之<lb/>
脉也經曰濇則少血本因金刃所傷其證出血而不斷<lb/>
者是也巢氏曰金瘡血出不斷其脉大而止三七日死<lb/>
金瘡血岀不止前赤後黒或黄或白肌肉腐臭寒䩕强<lb/>
急者其瘡難愈亦死詳其証而未危得其疾而未乆冝<lb/>
用正一輔二竒方麒麟竭散以麒麟竭一味為主病之<lb/>
<pb n="KR3e0039_WYG_007-14b"/>
正以花乳石硫黄二味為佐正之輔三味合而傅之使<lb/>
瘡合血止者是其藥之効也設若違師治療用藥乖冝<lb/>
亡血過多而心守不安失血太甚而驚悸不定故知必<lb/>
變為金瘡驚悸之候也巢氏曰金瘡失血多者必驚悸<lb/>
以其損於心故也心主血血虗則心守不安心守不安<lb/>
則喜驚悸悸者動也復切其脉指下動摇之形者故為<lb/>
驚悸之脉也經曰動為痛爲驚再詳其證病勢甚於前<lb/>
時疾証生於神臟用竒方傅貼而弗及必偶制服餌而<lb/>
<pb n="KR3e0039_WYG_007-15a"/>
可効冝用正二輔四偶方人参當歸散以人参當歸二<lb/>
味為正以丹砂芎藭乾地黄茯苓四味為輔六味合而<lb/>
服之使榮血漸生心神鎮守斯爲藥之効矣謹按本草<lb/>
逐藥主療所出州土性味畏惡正輔佐使重輕竒偶及<lb/>
修製之法處竒偶二方列之於後<lb/>
治假令金瘡血出不止候正一輔二竒方麒麟竭散麒<lb/>
麟竭爲正味甘鹹平有小毒主金瘡用二兩研細末<lb/>
花乳石爲輔主金瘡止血出陜華諸郡用一兩碾為細<lb/>
<pb n="KR3e0039_WYG_007-15b"/>
末　石硫黄為輔味酸温大熱有毒主止血生東海牧<lb/>
羊山谷中及太山河西山用一兩爲末右三味除麒麟<lb/>
竭外將花乳石石硫黄二味為末入甆罐内鹽泥固濟<lb/>
用炭火五斤煆炭盡為度取出頓地下出火氣一宿再<lb/>
碾細將麒麟竭末和匀傅患處無時<lb/>
治假令變証金瘡驚悸候正二輔四偶方人参當歸散<lb/>
人参為正味甘㣲寒㣲温無毒止驚悸生上黨山谷中<lb/>
及遼東茯苓為之使惡溲蔬反藜蘆去蘆頭用二兩<lb/>
<pb n="KR3e0039_WYG_007-16a"/>
當歸爲正味甘辛温大温無毒主金瘡補五臟生隴西<lb/>
川谷惡䕡茹畏菖蒲海藻牡蒙去蘆頭及土酒浸一宿<lb/>
焙乾用二兩　丹砂爲輔味甘㣲寒無毒養精神生符<lb/>
陵山谷惡磁石畏鹹水用一兩研細水飛　芎藭為輔<lb/>
味辛温無毒主金瘡生武功川谷斜谷西嶺白芷為之<lb/>
使用一兩　乾地黄為輔味甘苦寒無毒補五臟内傷<lb/>
不足生咸陽川澤惡貝母畏蕪荑用二兩　茯苓為輔<lb/>
味甘平無毒主驚邪恐悸生泰山山谷去赤皮用一兩<lb/>
<pb n="KR3e0039_WYG_007-16b"/>
剉右六味爲細末每服三錢温酒調下不拘時候謹對<lb/>
　　第二道<lb/>
問假令金瘡著風腫候目即節氣當得何脉本因是何<lb/>
臟腑受病發何形候即今冝用是何方藥調理設有變<lb/>
動又當隨脉如何救療各須引本經為證及本草逐藥<lb/>
主療所出州土性味畏惡正輔佐使重輕竒偶及修製<lb/>
之法處方對答<lb/>
對金瘡未巳既感於風寒之氣邪正相搏必生於洪腫<lb/>
<pb n="KR3e0039_WYG_007-17a"/>
之愆且形因金刃之傷病為金瘡之候㣲則皮開而肉<lb/>
拆甚則骨斷而筋傷知於保調者則封護而外邪莫侵<lb/>
昧於將理者則祼露而風邪斯入風搏於氣而氣不宣<lb/>
流氣搏於風而風無通泄俾皮腫而瘡髙致肉䐈而瘡<lb/>
突所以然者金瘡著風之故也目即春陽已至物彚始<lb/>
生榮衛至此而方通人氣於斯而漸盛故脉應㣲弦曰<lb/>
平今反診得浮虗之象者故為風邪之脉矣經曰浮為<lb/>
風爲虗本因金刃既傷風邪又入其證皮膚腫起瘡口<lb/>
<pb n="KR3e0039_WYG_007-17b"/>
髙突者是也巢氏曰此由瘡著於風風氣相搏故腫也<lb/>
詳其證而尚輕受其邪而猶淺冝用正一輔二竒方防<lb/>
風散以防風一味為主病之正以芎藭雄黄二味為佐<lb/>
正之輔三味合而服之使風邪散釋洪腫漸消此其藥<lb/>
之効也設若治之稍緩療之失時故風寒自外而歸中<lb/>
外邪從表而入臓其狀背直而口急其候頭摇而馬鳴<lb/>
故知其病必變為金瘡中風痙候矣巢氏曰夫金瘡痙<lb/>
者此由血脉虗竭飲食未復未滿月日榮衛傷穿風氣<lb/>
<pb n="KR3e0039_WYG_007-18a"/>
得入五臓受寒則痙其狀口急背直摇頭馬鳴腰為反<lb/>
折復切其脉浮而兼遲者為金瘡風痙之脉也經曰浮<lb/>
則為風又曰遲者臟也再詳其證病則甚於先時邪則<lb/>
入於五臓用竒方而不及必偶方而可効冝用正二輔<lb/>
四偶方防風芎藭湯以防風芎藭二味為正以當歸天<lb/>
䧺獨活乾薑四味為輔六味合而服之使風邪散釋臟<lb/>
氣安和則背直腰反之證悉得愈矣謹按本草逐藥主<lb/>
療所出州土性味畏惡正輔佐使重輕竒偶及修製之<lb/>
<pb n="KR3e0039_WYG_007-18b"/>
法處竒偶二方附之於後<lb/>
治假令金瘡著風腫候正一輔二竒方防風散　防風<lb/>
爲正味甘辛温無毒主風邪及金瘡生沙苑川澤及邯<lb/>
鄲琅琊上蔡惡乾薑藜蘆白　芫花去义枝用一兩<lb/>
芎藭為輔味辛温無毒主中風及金瘡生武功川谷斜<lb/>
谷西嶺白芷為之使用半兩　雄黄為輔味苦甘平寒<lb/>
大温有毒主絶筋破骨百節中大風用半兩别研細用<lb/>
水飛右三味為細末每服二錢温酒調下不拘時候<lb/>
<pb n="KR3e0039_WYG_007-19a"/>
治假令變証金瘡中風痙候正二輔四偶方防風芎藭<lb/>
湯　防風爲正味甘辛温無毒主金瘡内痙生沙苑川<lb/>
澤及邯鄲琅琊上蔡惡乾薑藜蘆白　芫花去义枝用<lb/>
二兩　芎藭為正味甘辛温無毒主中風及金瘡生武<lb/>
功川谷斜谷西嶺白芷為之使用二兩　當歸為輔味<lb/>
甘辛温大温無毒主金瘡及中風痙生隴西川谷惡䕡<lb/>
茹畏菖蒲海藻牡蒙去土及蘆頭酒浸一宿焙乾用一<lb/>
兩　天䧺為輔味辛甘温大温有大毒主大風及金瘡<lb/>
<pb n="KR3e0039_WYG_007-19b"/>
生少室山谷惡腐婢炮裂去皮臍用一兩　獨活為輔<lb/>
味苦甘平㣲温無毒主風寒所擊金瘡生雍州川谷或<lb/>
隴西南安豚實為之使用一兩　乾薑為輔味辛温大<lb/>
熱無毒逐風邪生犍為川谷及荆州揚州惡黄芩黄連<lb/>
天鼠糞炮用一兩右六味㕮咀每服五錢水二盞煎至<lb/>
八分去柤温服不拘時候謹對<lb/>
　　運氣一道<lb/>
問甲寅年五運六氣所在所冝處方為對<lb/>
<pb n="KR3e0039_WYG_007-20a"/>
對道生一而有太極一生二而分兩儀天得一而以清<lb/>
布六氣於穹窿之表地得一而以寕列五行於磅礴之<lb/>
間寒暑燥濕風火於是而推遷木火土金水火由兹而<lb/>
妙用司運者則六十年各統於一歲司氣者則十二月<lb/>
共主於一年太過不及而可分承歲天符而可别氣用<lb/>
相得則謂之和故民康而物盛氣用相違則謂之變故<lb/>
民疾而物衰至於在上司天在下司地五運循環六氣<lb/>
遷復自匪先立其年則何自而推明矣今觀甲寅之年<lb/>
<pb n="KR3e0039_WYG_007-20b"/>
上見少陽相火司天中行太宫土運下臨厥隂風木在<lb/>
泉是歲也天氣與運氣有相生相繼之道司天與在泉<lb/>
無相尅相制之冝運行陽干是為太過之年命曰厚阜<lb/>
之紀是謂廣化厚德清靜順長以盈至隂内實物化充<lb/>
成煙埃䑃鬱見於厚土大雨時行濕氣迺用燥政迺辟<lb/>
其化圓其氣豐其政静其令周備其動濡積并結其臟<lb/>
脾胃其病腹滿四支不舉詳此之歲迺異風熱者少寒<lb/>
化冝用㣲寒之藥治其一歲之過愆夫天氣運動而不<lb/>
<pb n="KR3e0039_WYG_007-21a"/>
息則為之客地氣應静而守位則為之主左右間氣以<lb/>
顯於其間上下加臨以布於其内且初之氣自先歲大<lb/>
寒至當歲春分六十日有竒上見少隂君火為之客下<lb/>
臨木位為之主地氣遷風勝迺摇寒迺去候迺大温草<lb/>
木早榮寒來不殺温病迺起其病氣怫於上血溢目赤<lb/>
欬逆頭痛血漏脇滿膚腠中瘡冝用鹹寒之藥治其氣<lb/>
之過耳二之氣自春分至小滿六十日有竒上見太隂<lb/>
濕土為之客下臨火位為之主火反鬱白埃四起雲趍<lb/>
<pb n="KR3e0039_WYG_007-21b"/>
雨府風不勝濕雨迺零民迺康其病熱鬱於上欬逆嘔<lb/>
吐瘡發於中胷嗌不利頭痛身熱昏憒膿瘡冝用苦熱<lb/>
之藥治其氣之過耳三之氣自小滿至大暑六十日有<lb/>
竒上見少陽相火為之客下臨火位為之主天政布炎<lb/>
暑至少陽臨上雨迺霪民病熱中聾暝血溢膿瘡欬嘔<lb/>
<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>衂渴嚏欠喉痺目赤善暴死冝用鹹冷之藥治其氣<lb/>
之過耳四之氣自大暑至秋分六十日有竒上見陽明<lb/>
燥金為之客下臨土位為之主凉迺至炎暑間化白露<lb/>
<pb n="KR3e0039_WYG_007-22a"/>
降民氣和平其病滿身重冝用苦温之藥治其氣之過<lb/>
耳五之氣自秋分至小雪六十日有竒上見太陽寒水<lb/>
為之客下臨金位為之主陽迺去寒迺來雨迺降氣門<lb/>
迺閉剛木早凋民避寒邪君子周宻冝用甘熱之藥治<lb/>
其氣之過耳終之氣自小雪至大寒六十日有竒上見<lb/>
厥隂風木為之客下臨水位為之主地氣政風迺至萬<lb/>
物反生霜霧以行其病闗閉不禁心痛陽氣不藏而欬<lb/>
冝用辛凉之藥治其氣之過耳由是必折其鬱氣先取<lb/>
<pb n="KR3e0039_WYG_007-22b"/>
化源使暴過不生苛疾不起治六氣之藥已布於前調<lb/>
一歲之方今附於後<lb/>
治甲寅年五運六氣正一輔二竒方人参湯　人参為<lb/>
正味甘㣲寒㣲温無毒生上黨山谷及遼東茯苓為之<lb/>
使惡溲蔬反藜蘆去蘆頭用一兩　麥門冬為輔味甘<lb/>
平㣲寒無毒生函谷川谷及堤坂肥土石間久廢處去<lb/>
心日乾用半兩　甘草為輔味甘平無毒生河西川谷<lb/>
積沙山及上郡术乾漆苦参為之使惡逺志反大㦸芫<lb/>
<pb n="KR3e0039_WYG_007-23a"/>
花甘遂海藻㣲炙用半兩右三味㕮咀每服三錢水一<lb/>
盞半煎至八分去滓温服不拘時候謹對<lb/>
</p>
<p>
</p>
  </div>
</body>
</text>
</TEI>
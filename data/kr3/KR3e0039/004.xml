<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太醫局諸科程文格卷四</head> <lb/>
    <p>
<pb n="KR3e0039_WYG_004-1a"/>
欽定四庫全書<lb/>
　太醫局諸科程文格卷四<lb/>
　　大義第一道<lb/>
問生而勿殺長而勿罰化而勿制收而勿害藏而勿抑<lb/>
對推五運之統嵗既上下處平正之和察五化之主時<lb/>
斯氣令無凌犯之過葢天地俱正則四時咸遂其宜氣<lb/>
運偕和則五化各安其序既無偏盛之由罔有侵凌之<lb/>
害木之平也生化迺榮金氣無肆殺之傷火之正也長<lb/>
<pb n="KR3e0039_WYG_004-1b"/>
化迺布水氣無縱罰之弊化氣主嵗此為土得其平收<lb/>
氣司年是迺金適其正土臨備化則生氣勿恣於相凌<lb/>
金至審平則長氣弗專於縱害至於水運之平和知其<lb/>
藏氣之勿抑夫如是五化各獲於平正萬物皆遂於生<lb/>
成所以謂之平紀者不亦宜乎經曰生而勿殺長而勿<lb/>
罰化而勿制收而勿害藏而勿抑大畧如此原夫五氣<lb/>
者既不可以太過尤不可以弗及太過者失之暴盛而<lb/>
相凌不及者失之委靡而不振恃强以相凌者則彼有<lb/>
<pb n="KR3e0039_WYG_004-2a"/>
求報之愆卑弱而自退者則已有受侮之患今夫天地<lb/>
底於安平上下無有侵客主於時也春夏秋冬皆不紊<lb/>
其序施於化也生長收藏亦不亂其倫且生氣主時木<lb/>
運之嵗也當和氣敷布而生榮長氣司年火運之紀也<lb/>
當威明升騰而長育故生榮之時收氣雖在而孰得以<lb/>
縱其殺長育之際藏氣雖存而莫能以縱其罰以至土<lb/>
運平和木弗制土而化氣迺行金氣脩正火弗害金而<lb/>
收氣無犯逮乎水之平也金藏化於冬時土勿抑也安<lb/>
<pb n="KR3e0039_WYG_004-2b"/>
政令於茲嵗無勝無復使四序之適宜不盛不衰俾羣<lb/>
生之獲遂儻非平氣之年則未免於太過不及之失本<lb/>
經有云木曰敷和火曰升明土曰備化金曰審平水曰<lb/>
靜順又王氏註曰生氣主嵗收氣不能縦其殺長氣<lb/>
主嵗蔵氣不能縱其罰化氣主嵗生氣不能縱其制收<lb/>
氣主嵗長氣不能縱其害藏氣主嵗化氣不能縱其抑<lb/>
夫如是皆天氣平地氣正五化之氣不以勝尅為用故<lb/>
謂曰平舉此推之則上下無相奪倫斯生長化收藏皆<lb/>
<pb n="KR3e0039_WYG_004-3a"/>
安於平氣之年可得而知矣謹對<lb/>
　　第二道<lb/>
問齒已後至㑹厭深三寸半<lb/>
對齒及㑹厭皆七衝要㑹之門數有度量法三元五行<lb/>
之義且形體皆有法象尺寸俱可凖量以齒牙為戸門<lb/>
則摧伏水榖而下咽以㑹厭為吸門則引納冲和而入<lb/>
胃水榖下咽則三焦以為之道路冲和入胃則五臟悉<lb/>
為之滋充所以三焦則配於三元五臟則合於五氣自<lb/>
<pb n="KR3e0039_WYG_004-3b"/>
齒後至㑹厭之門故深三寸半者是法三五之數而然<lb/>
也經曰齒已後至㑹厭深三寸半大意如此嘗謂人肖<lb/>
天地之貌以生體合隂陽之數以成首足則象其方圓<lb/>
腑臟則配其竒偶雖曰口齒咽喉之微亦有規矩凖繩<lb/>
之法今也近自齒牙而皆有法象終及㑹厭而俱可度<lb/>
量齒牙有催物之功㑹厭有吸門之號物運三焦而各<lb/>
司其職氣充五臟而悉歸其用人有三焦五臟之分天<lb/>
有三元五行之化故天與人身而貫通為一齒及㑹厭<lb/>
<pb n="KR3e0039_WYG_004-4a"/>
而深淺有數容五合之大則皆有其機深三寸之半則<lb/>
可明其理以其三寸法三元之數五分應五行之常長<lb/>
短闊狹各存自然之理淺深大小悉有可量之宜故深<lb/>
乎三寸半豈無謂而然乎何以明之素問謂其生五其<lb/>
氣三王氏註云言人生所運為内依五氣以立應三元<lb/>
以成又本經曰齒為戸門㑹厭為吸門又註曰度之得<lb/>
此之數又下文曰大容五合舉此證之一寸一分必有<lb/>
理寓焉謹對<lb/>
<pb n="KR3e0039_WYG_004-4b"/>
　　又大義第一道<lb/>
問春氣始於下秋氣始於上夏氣始於中冬氣始於標<lb/>
對論四時布化之常既生長收藏而有異推四氣運行<lb/>
之始則上下中標而迺殊葢隂陽密運時序遞遷三陽<lb/>
初布而為春則春迺發陳之令萬寶告成而為秋則秋<lb/>
迺容平之時以春氣之方臨也故潜者發而屈者伸此<lb/>
始於下而可知以秋氣之既至也故殘者飛而成者墜<lb/>
此始於上而可見逮乎夏氣始於中散於外則物有蕃<lb/>
<pb n="KR3e0039_WYG_004-5a"/>
秀之宜冬氣始於標歸於根則物有閉藏之理夫如是<lb/>
四序之變更生更化而無窮四氣之行一始一終而不<lb/>
息觀乎此則天地萬物之情可見矣經曰春氣始於下<lb/>
秋氣始於上夏氣始於中冬氣始於標大略如此抑嘗<lb/>
聞隂陽布化而為於四時天地散精而生於萬物時立<lb/>
氣布斯成一嵗之功物變氣遷迺有周㫷之候然則四<lb/>
時更代其於生化之妙者有所不同一氣周行其於上<lb/>
下之次者有所不等高卑弗紊升降靡差觀夫物之生<lb/>
<pb n="KR3e0039_WYG_004-5b"/>
成知其氣之本始生因春而長因夏則自下以及中收<lb/>
因秋而藏因冬則從上而至標且春布暄淑之和施於<lb/>
物者主乎生榮秋行慘肅之政臨於物者主乎揫斂春<lb/>
氣自下而漸騰秋氣從上而始布羣芽坼吐迺知春令<lb/>
之臨得不謂始於下乎一葉飄空已應秋化之至得不<lb/>
謂始於上乎至於自春而徂夏由秋而至冬夏為蕃茂<lb/>
之時冬迺潛伏之際夏氣之至也已踰於下而始於其<lb/>
中冬氣之行也既越於上而始於其標觀乎萬物繁盛<lb/>
<pb n="KR3e0039_WYG_004-6a"/>
無非自中而敷榮一氣伏藏是亦從標而歸本夫如是<lb/>
善言時者必有騐於氣善言氣者必有彰於物論夫品<lb/>
物之生變則四氣之所始可得而推焉本經有曰生因<lb/>
春長因夏收因秋藏因冬又曰彼春之暖為夏之暑彼<lb/>
秋之忿為冬之怒又曰時立氣布如環無端又曰善言<lb/>
氣者必彰於物舉此而推則四序之氣於生化收藏莫<lb/>
不有上下本末之理焉謹對<lb/>
　　第二道<lb/>
<pb n="KR3e0039_WYG_004-6b"/>
問脣至齒長九分<lb/>
對營脣齒之二脉應手足陽明之經凖度量之九分法<lb/>
金土資生之數葢自脣至齒推其數之所長原始要終<lb/>
悉有理之可考謂貫頰侠口者手陽明大腸之金以循<lb/>
鼻入齒者足陽明胃腑之土金之生數而為四土之生<lb/>
數而為五舉金土之相資推四五之相合所以自脣至<lb/>
齒長九分者誠有謂焉經曰脣至齒長九分其意如此<lb/>
嘗謂大鈞播物斡旋一氣之機元牝賦形備具五行之<lb/>
<pb n="KR3e0039_WYG_004-7a"/>
理形之長短而各有法象體之分寸而各有規繩近取<lb/>
脣齒之微亦法度量之數且以脣者聲之扇而有飛門<lb/>
之名齒者骨之餘迺有戸門之號脣則一翕一張如飛<lb/>
之象齒則或啓或閉如戸之設因末而可以求其本即<lb/>
始而可以要其終脣之所營則頼乎手陽明之經齒之<lb/>
所養則資乎足陽明之脉胡不觀貫頰俠口者手經陽<lb/>
明之所系應於大腸循鼻入齒者足經陽明之所行闗<lb/>
於胃腑大腸屬金而金得四數之主胃腑屬土而土有<lb/>
<pb n="KR3e0039_WYG_004-7b"/>
圍五之用以四數而合五數則以應九數之理自脣後<lb/>
而至齒門則以合九分之長短長之理具五行之機緘<lb/>
分寸之微無一毫之差忒至於此則長短闊狹之在人<lb/>
身者皆有法則之妙存乎其中矣鍼經曰手陽明之脉<lb/>
其支别者上頸貫頰還出俠口又云足陽明之脉下循<lb/>
鼻外入齒中又經曰大腸者肺之府又曰金者肺又云<lb/>
其數四又曰胃者脾之府又云胃圍尺五又云其數五<lb/>
舉此而論之人一身之中各有尺數之可凖葢亦屬乎<lb/>
<pb n="KR3e0039_WYG_004-8a"/>
手足三隂三陽之經矣謹對<lb/>
　　第三道<lb/>
問其政為明<lb/>
對火當臨於其政明乃顯於斯時葢火本陽熱之生熱<lb/>
乃南方之化究其為體則因附物而後見施於為政乃<lb/>
由中虛而外明燭乎羣物則羣物無隱遁之情耀乎六<lb/>
合則六合無蔽匿之體小如爝火而光亦不泯大致燎<lb/>
原而明乃愈彰然則政者正也其政為明者是亦火之<lb/>
<pb n="KR3e0039_WYG_004-8b"/>
正性也經曰其政為明大意如此嘗謂兩儀奠位散精<lb/>
於五行五行分司各御乎一位司於位也有東西南北<lb/>
居中之異宜專於方也别木火金水與土之常政隨其<lb/>
運之所化因其化之所使故火本南方之化位處離麗<lb/>
之鄉天地之情於此以著萬物之嘉因斯而會且𣪚者<lb/>
齊而萬物與之並行昧者明而天地與之偕昌鑚木煙<lb/>
飛則因陽極而始飛擊石光發則由熱甚而始發觀其<lb/>
所自則附物而後見施於有政則應火而為明以其離<lb/>
<pb n="KR3e0039_WYG_004-9a"/>
卦中虚而善照火體炎上而有光運當不及則命曰伏<lb/>
明之紀氣如太過則取於赫曦之年大而言之則日象<lb/>
火而旁燭無疆小而論之則爝為火而熹微之著其五<lb/>
香散方用沉香木香雞舌香薫陸香麝香之類是通氣<lb/>
散毒者明矣由是推之咽喉腫痛者豈但因熱而生非<lb/>
獨宜寒而療若執以五香性溫而不當用又疑其非是<lb/>
主對咽喉之藥是泥於一曲而治病不求其本也大率<lb/>
有熱則當用寒有寒則當用熱有惡氣結塞者宜用以<lb/>
<pb n="KR3e0039_WYG_004-9b"/>
散毒通氣之藥是皆推源索本隨病施治者也不然則<lb/>
經不曰若臟熱則喉腫塞氣不能通若腑寒則哽哽如<lb/>
有物常欲痛痒多涎唾是以熱則通之寒則補之不寒<lb/>
不熱依經取之寒熱平和病不生矣又聖濟經曰鬰而<lb/>
不散邪氣内實而不通壅滯於肺胃之間攻衝於咽喉<lb/>
之内非諸香之芳美則不能去其惡毒之邪非五香之<lb/>
辛溫則曷能散其結塞之氣觀之本草沉香微溫療毒<lb/>
腫去惡氣木香辛溫去邪氣消諸毒薫陸香專主於風<lb/>
<pb n="KR3e0039_WYG_004-10a"/>
毒雞舌香亦去其惡氣以至麝香辟邪而散惡毒五物<lb/>
擣碎而水煎服使惡散毒除腫消痛愈則咽喉通暢氣<lb/>
道平和乃古人善治之良法也倘若論病而不推其本<lb/>
療疾而不究其源但執咽喉為熱治當用寒殊不知因<lb/>
寒邪兆疾者投之則其勢轉增因惡氣而結塞者用之<lb/>
則其證愈盛至於腫塞不通水漿不下速於危殆者有<lb/>
矣吁咽喉之患誠為不測所起則微所闗則大臨病之<lb/>
工宜須精審固不可一概論也謹對<lb/>
<pb n="KR3e0039_WYG_004-10b"/>
　　假令法第一道<lb/>
問假令脣瘡候目即節氣當得何脉本因是何臟腑受<lb/>
病發何形候即今宜用是何方藥調理設有變動又當<lb/>
隨脉如何救療各須引本經為證及本草逐藥主療所<lb/>
出州土性味畏惡正輔佐使重輕竒偶及脩製之法處<lb/>
方對答<lb/>
對陽邪内鬰留於脾胃之中熱氣外薫發為脣瘡之候<lb/>
且口脣者肌肉之本肌肉者脾胃之候脾之與胃以膜<lb/>
<pb n="KR3e0039_WYG_004-11a"/>
相連脣之有瘡因熱所發所以天五之經既失其平和<lb/>
四白之華必見於腫痛是皆熱氣之上薫遂至脣瘡之<lb/>
外發原其本始實脾胃有熱而使然矣目即氣應容平<lb/>
之時脉合微毛之象經曰秋胃微毛曰平儻診彰數脉<lb/>
動見闗部此為中焦之有熱乃見應病之脉也經曰脾<lb/>
部在右手闗上以胃合為府又曰數則為熱本因熱薫<lb/>
脾胃之中瘡發脣吻之上者是也本經曰脾與胃合足<lb/>
陽明之經胃之脉也其經起於鼻環於脣其支脉入絡<lb/>
<pb n="KR3e0039_WYG_004-11b"/>
於脾脾胃有熱氣發於脣則脣生瘡詳此之證熱邪微<lb/>
而未盛病熱淺而尚輕宜以竒方治之經曰近者竒之<lb/>
宜用正一輔二竒方黃連膏主之以黃連一味為正以<lb/>
蘖皮甘草二味為輔三味合而用之使熱毒消散瘡疾<lb/>
復平夫復何憂矣儻或以為輕淺而不顧忽於治療而<lb/>
勿藥復感風寒濕毒之邪必致瘡腫而濕爛乃變為脣<lb/>
𦂳之候矣經曰病成則變復切其脉洪大而數者乃應<lb/>
變病之脉也經曰大則病進又曰數則為熱其證瘡作<lb/>
<pb n="KR3e0039_WYG_004-12a"/>
於脣吻之間疾兼於腫爛之證或冷或熱而不已乍差<lb/>
乍發而遷延故本經曰脾與胃合胃為足陽明其經脉<lb/>
起於鼻環於脣其支脉入絡於脾胃脾胃有熱氣發於<lb/>
脣則脣生瘡而重被風邪寒濕之氣傳於瘡則微腫濕<lb/>
爛或冷或熱乍差乍發積月累年謂之𦂳脣復詳其病<lb/>
豈唯熱毒之已盛抑且風濕之相攻察傅貼外治之注<lb/>
難以成功必服餌内治之藥乃獲全効宜用正二輔四<lb/>
偶方獨活升麻散主之經曰逺者偶之以獨活升麻二<lb/>
<pb n="KR3e0039_WYG_004-12b"/>
味為正以大黃沉香犀角甘草四味為輔六味合而服<lb/>
之内則宣通脾肺之積熱外則消散脣口之腫瘡故𦂳<lb/>
脣之病必得愈矣竒偶之方既具於前脩製之法今列<lb/>
於後<lb/>
治假令脣瘡候正一輔二竒方黃連膏　黃連為正味<lb/>
苦寒微寒無毒主熱氣療口瘡生巫陽川谷黃芩龍骨<lb/>
理石為之使惡菊花芫花黒參白鮮畏欵冬花用一兩<lb/>
剉　蘖皮為輔味苦寒無毒主肌膚熱口瘡生漢中山<lb/>
<pb n="KR3e0039_WYG_004-13a"/>
谷惡乾漆取皮火炙用半兩剉　甘草為輔味甘平無<lb/>
毒主長肌肉觧毒生河西川谷積沙山及上郡术乾漆<lb/>
苦參為之使惡逺志及大㦸芫花甘遂海藻用半兩炙<lb/>
剉右三味為細末以臘月豬脂調成膏子塗患處時時<lb/>
用之<lb/>
治假令變證𦂳脣候正二輔四偶方獨活升麻散　獨<lb/>
活為正味苦甘平無毒主風寒所擊止痛生雍州川谷<lb/>
豚實為之使用二兩剉　升麻為正味甘苦微寒無毒<lb/>
<pb n="KR3e0039_WYG_004-13b"/>
主風腫諸毒口瘡生益州山谷用二兩剉　大黃為輔<lb/>
味苦寒無毒主蕩滌腸胃生河西川谷黃芩為之使無<lb/>
所畏用一兩剉　沉香為輔微溫療腫毒去惡氣用一<lb/>
兩剉　犀角為輔味苦酸鹹寒微寒無毒主諸毒氣生<lb/>
永昌山谷松脂為之使惡雷丸鎊取屑用一兩　甘草<lb/>
為輔味甘平無毒主長肌肉觧毒生河西川谷積沙山<lb/>
及上郡术乾漆苦參為之使惡逺志反大㦸芫花甘遂<lb/>
海藻用一兩炙剉右六味為麄末每服三錢水一盞煎<lb/>
<pb n="KR3e0039_WYG_004-14a"/>
至七分去柤溫服不拘時候謹對<lb/>
　　第二道<lb/>
問假令咽喉疼痛候目即節氣當得何脉本因何臟腑<lb/>
受病發何形候即今宜用是何方藥調理設有變動又<lb/>
當随脉如何救療各須因本經為證及本草逐藥主療<lb/>
所出州土性味畏惡正輔佐使重輕竒偶及脩製之法<lb/>
處方對答<lb/>
對風熱内盛既搏脾肺之經邪氣上攻故作咽喉之痛<lb/>
<pb n="KR3e0039_WYG_004-14b"/>
且咽主地氣而合乎脾經之容納喉主天氣而通乎肺<lb/>
臟之輕清今風熱相搏而經絡失流利之和邪毒攻衝<lb/>
則上焦無宣通之理所以氣之上下否澀而作痛物之<lb/>
嚥納壅滯而為疼由其邪摶於脾肺之經遂有咽喉疼<lb/>
痛之候矣目即九秋届序萬寶告成氣應容平之令脉<lb/>
有中衡之和經曰秋應中衡此應時之平脉也今診其<lb/>
右手之寸闗反見浮數之二脉故為咽痛之脉也何以<lb/>
知之經曰肺部在右手闗前寸口是也又曰脾部在右<lb/>
<pb n="KR3e0039_WYG_004-15a"/>
手闗上是也又曰浮則為風又曰數則為熱本因脾肺<lb/>
受風邪熱氣之侵上焦有壅滯否塞之患其候咽喉不<lb/>
利而為痛矣太平聖惠方云夫咽喉者氣之所通流呼<lb/>
吸之道路若風邪熱氣摶於脾肺則經絡否澀氣不通<lb/>
利邪熱攻衝上焦壅滯故令咽喉疼痛也詳此之病風<lb/>
熱初傷邪氣易去當以竒方治之經曰近者竒之宜用<lb/>
正一輔二竒方桔梗湯主之以桔梗一味為主病之正<lb/>
以升麻甘草二味為佐正之輔三味合而服之使風熱<lb/>
<pb n="KR3e0039_WYG_004-15b"/>
消散脾肺平和咽喉之間疼痛自愈矣設若忽於治療<lb/>
致於淹延熱氣結聚而不散必變為風毒腫痛之證矣<lb/>
經曰浮則為風又曰大則病進又曰數則為熱其候咽<lb/>
喉腫痛者是也太平聖惠方云夫咽喉者氣液之通流<lb/>
脾肺之道路呼吸出入水榖徃來莫不自於咽喉也若<lb/>
隂陽不調脾肺壅滯風邪搏於經絡伏留於上焦攻注<lb/>
咽喉結聚腫痛故名風腫也復詳其病風邪結聚疾勢<lb/>
深重宜以偶方治之經曰逺者偶之宜用正二輔四偶<lb/>
<pb n="KR3e0039_WYG_004-16a"/>
方犀角射干散主之以犀角射干二味為主病之正以<lb/>
天麻防風桔梗甘草四味為佐正之輔六味合而服之<lb/>
使風邪之毒因而消散脾肺之氣得其平調雖變為風<lb/>
毒腫痛之病豈有不愈者乎謹按本草處竒偶二方及<lb/>
脩製之法附之於後<lb/>
治假令咽喉疼痛候正一輔二竒方桔梗湯　桔梗為<lb/>
正味辛苦微寒有小毒療咽喉生嵩高山谷節皮為之<lb/>
使畏白芨龍眼龍膽用一兩剉升麻為輔味甘苦平微<lb/>
<pb n="KR3e0039_WYG_004-16b"/>
寒無毒主風腫諸毒口瘡生益州山谷用半兩剉　甘<lb/>
草為輔味甘平無毒主解毒生河西川谷積沙山及上<lb/>
郡术乾漆苦參為之使惡逺志反大㦸芫花甘遂海藻<lb/>
用半兩炙剉右三味為㕮咀每服三錢水一盞煎至八<lb/>
分去滓放溫食後細細呷服<lb/>
治假令變證咽喉風毒腫痛候正二輔四偶方犀角射<lb/>
干散　犀角為正味苦酸鹹寒微寒無毒主諸毒氣生<lb/>
永昌山谷松脂為之使惡雷丸錯取屑用二兩　射干<lb/>
<pb n="KR3e0039_WYG_004-17a"/>
為正味苦平微寒有毒主喉閉咽痛生南陽川谷田野<lb/>
用二兩剉　天麻為輔味辛平無毒主諸風生鄆州用<lb/>
一兩細剉　防風為輔味甘辛溫無毒主風邪生沙苑<lb/>
川澤惡乾薑藜蘆白斂芫花去蘆頭用一兩剉　桔梗<lb/>
為輔味辛苦微寒有小毒療咽喉生嵩高山谷節皮為<lb/>
之使畏白芨龍眼龍膽用一兩剉　甘草為輔味甘平<lb/>
無毒主解毒生河西川谷積沙山及上郡术乾漆苦參<lb/>
為之使惡逺志反大㦸芫花甘遂海藻用一兩炙剉右<lb/>
<pb n="KR3e0039_WYG_004-17b"/>
六味為麄散每服半兩水一盞煎至七分去柤放溫食<lb/>
後細細呷服謹對<lb/>
　　運氣一道<lb/>
問庚午年五運六氣所在所宜處方為對<lb/>
對太極既判兩儀肇分輕清辟乎上而為天統六氣以<lb/>
下臨重濁辟乎下而為地列五行而上奉運則逥薄於<lb/>
太虛之中氣則主適於人事之變於是形氣相感而損<lb/>
益以彰上下相召而盛衰以著是以氣之平和也物阜<lb/>
<pb n="KR3e0039_WYG_004-18a"/>
而民康氣之過減也物衰而民病必也先立其年以知<lb/>
其氣矣今觀庚午之年上見少隂君火司天下則陽明<lb/>
燥金在泉中行太商金運是嵗運行陽干本為太過之<lb/>
年以其金運下加在泉之金名曰同天符之年也經曰<lb/>
太過而加同天符是為平氣命曰審平之紀收而不爭<lb/>
殺而無犯五化宣明其氣㓗其性剛其用散落其化堅<lb/>
斂其類金其政勁肅其候清切其令燥其臟肺其病欬<lb/>
詳此之嵗運同地氣治宜溫熱之藥以治一嵗之氣耳<lb/>
<pb n="KR3e0039_WYG_004-18b"/>
夫應天者為客故動而不息應地者為主故靜而守位<lb/>
左右間氣隨辰以見且初之氣自己巳年大寒至庚午<lb/>
嵗春分六十日有竒上見太陽寒水為之客下臨木位<lb/>
為之主地氣遷燥將去寒迺始蟄復藏水迺冰霜復降<lb/>
風迺至陽氣鬰民反周密闗節禁固腰脽痛炎暑將起<lb/>
中外瘡痬宜用甘熱之藥以調其氣二之氣自春分至<lb/>
小滿六十日有竒上見厥隂風木為之客下臨火位為之<lb/>
主陽氣布風迺行春氣以正萬物應榮寒氣時至民迺<lb/>
<pb n="KR3e0039_WYG_004-19a"/>
和其病淋目瞑目赤氣鬰於上而熱宜用辛凉之藥以<lb/>
調其氣三之氣自小滿至大暑六十日有竒上見少隂<lb/>
君火為之客下臨火位為之主天政布大火行庶類蕃<lb/>
鮮寒氣時至民病氣厥心痛寒熱更作欬喘目赤宜用<lb/>
鹹寒之藥以調其氣四之氣自大暑至秋分六十日有<lb/>
竒上見太隂濕土為之客下臨土位為之主溽暑至大<lb/>
雨時行寒熱互至民病寒熱嗌乾黃癉<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>衂飲發宜用<lb/>
苦熱之藥以調其氣五之氣自秋分至小雪六十日有<lb/>
<pb n="KR3e0039_WYG_004-19b"/>
竒上見少陽相火為之客下臨金位為之主畏火臨暑<lb/>
反至陽迺化萬物迺生迺長迺榮民迺康其病溫宜用<lb/>
鹹冷之藥以調其氣終之氣自小雪至大寒六十日有<lb/>
竒上見陽明燥金為之客下臨水位為之主燥令行餘<lb/>
火内格腫於上欬嗽甚則血溢寒氣數舉則霧霿翳病<lb/>
生皮腠内舎於脇下連少腹而作寒中地將易也宜用<lb/>
苦溫之藥以調其氣由是必抑其運氣資其嵗勝折其<lb/>
鬰發先取化源無使暴過而生其病也治六氣之藥已<lb/>
<pb n="KR3e0039_WYG_004-20a"/>
布於前調一嵗之方今附於後<lb/>
治庚午年五運六氣正一輔二竒方厚朴湯　厚朴為<lb/>
正味苦溫大溫無毒去麄皮剉薑汁炒用二兩　天雄<lb/>
為輔味辛甘溫大溫有大毒炮裂去皮臍剉細用一兩<lb/>
　乾薑為輔味辛溫大熱無毒用一兩炮剉右三味為<lb/>
㕮咀每服三錢水一盞半煎至七分去滓溫服不拘時<lb/>
候謹對<lb/>
</p>
<p>
</p>
  </div>
</body>
</text>
</TEI>
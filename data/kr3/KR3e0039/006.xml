<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太醫局諸科程文格卷六</head> <lb/>
    <p>
<pb n="KR3e0039_WYG_006-1a"/>
欽定四庫全書<lb/>
　太醫局諸科程文格卷六<lb/>
　　大義第一道<lb/>
問以左手掐穴令定法其地不動右手持鍼象其天而<lb/>
運轉也<lb/>
對明於用鍼得左掐右持之妙知於法象𠫭地靜天動<lb/>
之常且左右則分於隂陽天地則司於覆載左手掐穴<lb/>
也令其定而不移所以法坤道之安靜右手持鍼也欲<lb/>
<pb n="KR3e0039_WYG_006-1b"/>
其動而不息所以象乾元之運行即左右言之則左欲<lb/>
靜而右欲動即動靜論之則靜法地而動法天行鍼用<lb/>
刺合乾坤運止之功瀉實補虗参天地損益之道機要<lb/>
既得於心精㣲斯應於手誠以法則天地者謂之賢人<lb/>
故鍼刺之法未嘗或外於是矣經曰以左手掐穴令定<lb/>
法其地不動右手持鍼象其天而運轉也其意如此嘗<lb/>
謂一元既判則大道裂一而爲三三才既分則聖人貫<lb/>
三而爲一論天地機緘之運無一而不合於人身言人<lb/>
<pb n="KR3e0039_WYG_006-2a"/>
身起止之常無一而不𠫭於天地至於治病逹精㣲之<lb/>
妙行鍼候子午之法未有捨是理而外是道矣盖積隂<lb/>
為地也隂主乎靜故隤然守位而不移積陽爲天也陽<lb/>
主乎動故穹然運行而不息用鍼之妙則𠫭乎隂陽之<lb/>
性行刺之機則合乎動靜之常以左手掐穴欲其定則<lb/>
法乎地以右手持鍼欲其動則象乎天不法地之止静則<lb/>
掐穴有偏側之差不象天之旋動則行鍼有補㵼之失<lb/>
左則留神以掐穴固不可以或動右則存意以捻鍼尤<lb/>
<pb n="KR3e0039_WYG_006-2b"/>
不可以或止不特此也施治之間法天地而損盈益虧<lb/>
用鍼之際在人身而補虗㵼實虗者補之則扶其不足<lb/>
之氣實者㵼之則抑其有餘之邪雖假於毫芒之㣲取<lb/>
於呼吸之頃或入疾而出徐或入徐而出疾其所以能<lb/>
補能㵼者自非首明於左掐右持之妙先法乎地靜天<lb/>
動之常則未聞其可也考之於經素問所謂應地之氣<lb/>
静而守位又曰應天之氣動而不息又曰補㵼不失與<lb/>
天地如一又下文曰右手存意捻鍼左手掐穴可重五<lb/>
<pb n="KR3e0039_WYG_006-3a"/>
兩已來計其鍼如轉如不轉徐徐下之又經曰虗者徐<lb/>
而疾實者疾而徐徐即是㵼疾即是補即是觀之自非<lb/>
得之於心而應之於手則不足以論用鍼之法也謹對<lb/>
　　第二道<lb/>
問病有浮沉刺有淺深各至其理無過其道<lb/>
對病有浮沉刺必分其淺深之冝治皆合理謹無過其<lb/>
氣行之道蓋邪之感受流變不同病之留止爲証不一<lb/>
浮則在於皮毛肌肉之間沉則在於筋脉骨髓之内浮<lb/>
<pb n="KR3e0039_WYG_006-3b"/>
則鍼之輕而當淺沉則刺之重而欲深逺近隨冝皆至<lb/>
理而不可失淺深在志循氣道而不可差於是無太過<lb/>
内傷之患無不及外壅之愆自匪聖人得其鍼刺之要<lb/>
則曷能論至於斯矣經曰病有浮沉刺有淺深各至其<lb/>
理無過其道其意如此原夫迴生起死莫逃用刺之功<lb/>
刼病愈疾豈外行鍼之妙審病情之流變既得於心明<lb/>
鍼法之重輕斯應乎手如是則收功十全匪藥物之能<lb/>
及始可與言得鍼刺之道矣今也病有浮沉之異爲工<lb/>
<pb n="KR3e0039_WYG_006-4a"/>
不可以不明刺有淺深之殊用鍼不可以不逹分皮毛<lb/>
肌肉之受邪别筋脉骨髓之爲病自骨髓而上至皮毛<lb/>
則漸爲之浮故刺亦隨之而漸淺自皮毛而下至骨髓<lb/>
則漸爲之沉故鍼亦隨之而漸深鍼毫毛腠理之間則<lb/>
勿傷於皮刺皮膚形表之分則無傷於肉鍼肉不可以<lb/>
傷脉刺脉謹勿以傷筋筋病刺筋而莫至於骨骨病刺<lb/>
骨而勿中於髓如刺骨髓之類則失之於太深如鍼肉<lb/>
至皮之屬則失之於太淺太深者謂之太過故損於榮<lb/>
<pb n="KR3e0039_WYG_006-4b"/>
衛而邪氣内傷太淺者謂之不及故益於他氣而榮衛<lb/>
外壅浮則刺淺至病所而得其宜沉則刺深及病處而<lb/>
合其理各隨其淺深之源無過其氣行之道故聖人告<lb/>
戒若其淺深不得反爲邪氣内賊者誠欲勉其存心於<lb/>
鍼刺之法而無毫髮之差而後已何以明之經曰淺深<lb/>
在志逺近若一如臨深淵又下文曰過之則内傷不及<lb/>
則生外壅壅則邪從之淺深不得反爲大賊内動五藏<lb/>
反生大病即此推之醫道固甚難而鍼法尤不易茍非<lb/>
<pb n="KR3e0039_WYG_006-5a"/>
心諦手巧者豈足以知此哉謹對<lb/>
　　又大義第一道<lb/>
問虗者徐而疾實者疾而徐徐即是㵼疾則是補補㵼<lb/>
之法一依此也<lb/>
對審虗實之病故用鍼有疾徐之不同論補㵼之法在<lb/>
良工能遵守而不易盖精氣奪者謂之虗則當補邪氣<lb/>
盛者謂之實則當瀉且夫下鍼徐而出鍼疾也故先徐<lb/>
則不擾於真後疾則不走於氣下鍼急而出鍼緩也故<lb/>
<pb n="KR3e0039_WYG_006-5b"/>
先急則可决於邪後緩則可引於氣徐而掣鍼故徐即<lb/>
是其㵼疾而掣鍼故疾即是其補虗者補之眞氣漸復<lb/>
而自全實者㵼之邪氣既除而自治所以隨氣虗實而<lb/>
用鍼既分徐疾之有異依此補㵼而治病斯明法守而<lb/>
不易矣經曰虗者徐而疾實者疾而徐徐即是㵼疾即<lb/>
是補補㵼之法一依此也其意若此嘗謂病證多端初<lb/>
不外於虗實鍼刺異法皆不越於補㵼在於人身也有<lb/>
補虗㵼實之異冝法於天地也有損盈益虧之常道明<lb/>
<pb n="KR3e0039_WYG_006-6a"/>
於此者萬舉萬全無實實虗虗之過也今也審虗實受<lb/>
病之機明補㵼疾徐之要皆前賢得鍼刺之妙其法盖<lb/>
本乎此縱後學有智巧之能其用亦不外乎此且虗乃<lb/>
精之不足實爲邪之有餘虗則當補用鍼者先徐而後<lb/>
疾實則當㵼用刺者先疾而後徐緩而入鍼俾經絡安<lb/>
寧而不擾疾而出鍼使真氣秘固而不離兹所以謂之<lb/>
補焉急而下鍼致經絡通暢而不塞徐而掣鍼令病氣<lb/>
引泄而不絶兹所以謂之㵼焉徐即是㵼以其出鍼之<lb/>
<pb n="KR3e0039_WYG_006-6b"/>
緩疾即是補以其出鍼之速虗而當補也故不可以疾<lb/>
而徐實而當㵼也亦不可以徐而疾然則用鍼雖一施<lb/>
治則二故聖人以疾徐先後之序爲治法補㵼之機殆<lb/>
貽後世遵守而不可易也下文曰計其鍼如轉如不轉<lb/>
徐徐下覺痛即可重二兩若不覺以經下之入人榮至<lb/>
衛至病得氣如鮪魚食釣即得其病氣也量其輕重以<lb/>
經取之名曰疾徐至病得氣欲出鍼時子午緩緩而出<lb/>
令引病氣不絶名曰徐也既引氣多一向無補名之曰<lb/>
<pb n="KR3e0039_WYG_006-7a"/>
㵼之法一依如此而不違損益之功無過其道而不失<lb/>
又况出鍼而徐按手而疾此亦謂之補出鍼而疾按手<lb/>
而緩此亦謂之㵼所以聖人取疾徐之先後爲刺法之<lb/>
補㵼候氣於子午者誠得鍼刺之大要矣又内經鍼解<lb/>
篇曰徐而疾則實者徐出鍼而疾按之疾而徐則虗者<lb/>
疾出鍼而徐按之又曰補㵼不失與天地如一由是推<lb/>
之先聖立用鍼之法以爲後世學者之權衡謹對<lb/>
　　　第二道<lb/>
<pb n="KR3e0039_WYG_006-7b"/>
問若經脉之間鍼灸病已<lb/>
對在經脉之間既有以受其邪憑鍼灸之功斯能以己<lb/>
其病盖手有隂陽之六經足有隂陽之六脉行血氣而<lb/>
運於周身通隂陽而循於遍體虗則感邪舍於經隧之<lb/>
間非藥物之所冝隙則受病留於脉道之分非湯劑<lb/>
而可及施於鍼刺故邪隨呼吸而易除用其灸<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>故病<lb/>
因火力而遂已是知經脉之病不施鍼灸而愈者㡬希<lb/>
矣經曰若在經脉之間鍼灸病已其意如此夫病有表<lb/>
<pb n="KR3e0039_WYG_006-8a"/>
裏之證治有内外之法内者内治而病無不瘳外者外<lb/>
治而疾無不愈如腸胃之病則在乎内必以藥物而内<lb/>
和如經脉之疾則在乎外必以鍼灸而外取惟能明此<lb/>
斯可坐收十全之功矣且夫太隂少隂厥隂者三隂之<lb/>
經太陽少陽陽明者三陽之脉手有六經行血氣而綱<lb/>
維於體足有六脉通隂陽而貫絡於身隨所虗之經隧<lb/>
受所感之外邪舍於其間而内不得通留於其内而外<lb/>
不得泄非腸胃之病而藥餌不能及非臟腑之邪而湯<lb/>
<pb n="KR3e0039_WYG_006-8b"/>
液莫能去善治者隨其經而行鍼能療者取其穴而灼<lb/>
艾如病在手經之太隂必取之以肺俞如邪在足經之<lb/>
太隂必取之以脾穴鍼刺之法借毫鋒而引逹諸經灸<lb/>
<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>之冝資火力而速透諸脉在經之病得其刺而乃除<lb/>
留脉之邪因其灸而自釋臟腑内列而㑹通六合經脉<lb/>
外行而各從其處聖人灸刺而治經脉者是明以外治<lb/>
外之法也經曰經脉者行血氣而通隂陽又曰經有十<lb/>
二絡有十五又曰㑹通六合各從其經氣穴所發各有<lb/>
<pb n="KR3e0039_WYG_006-9a"/>
處名又曰外者外治是知聖人因其外之有病而立其<lb/>
治外之法則世無不愈之患矣謹對<lb/>
　　第三道<lb/>
問春刺井夏刺榮<lb/>
對臟舍受病因春夏而所感不同刺法隨冝取井榮而<lb/>
爲治各異且肝屬木而旺於三春心屬火而旺於九夏<lb/>
井者木也故始生所出而應於肝經榮者火也故出流<lb/>
所聚而應於心臟春序受邪而在肝故春必刺於井而<lb/>
<pb n="KR3e0039_WYG_006-9b"/>
所出為井也夏令感邪而在心故夏必刺於榮而所流<lb/>
爲榮也是知病以時而受鍼以要而取所以聖人審春<lb/>
夏之異刺有春刺井夏刺榮之法矣經曰春刺井夏刺<lb/>
榮其意若此且夫人有五臟而法於五行臟應五行而<lb/>
旺於四序邪氣或侵故傷於主時之臟鍼法或用故隨<lb/>
於氣應之穴審春夏秋冬之異取井榮經絡之殊各隨<lb/>
臟脉之所冝参符時序之所在矣盖臟氣之行若泉源<lb/>
而不息經脉之注如川流而無窮腑臟各有其井故井<lb/>
<pb n="KR3e0039_WYG_006-10a"/>
者氣之所出臟腑各有其榮故榮者氣之所流出則象<lb/>
於始生故井乃屬於肝木流乃法於止聚故榮乃屬於<lb/>
心火時届於春乗春感邪則病在於肝故刺必取乎井<lb/>
令當於夏乗夏受邪則疾在於心故鍼必取乎榮邪之<lb/>
所傷於人者固不同治之所在於我者亦不一觀其色<lb/>
青其臭臊之類必知病之在肝者無疑說察其色赤及<lb/>
臭焦之屬必知疾之在心者有定論春刺井以通肝則<lb/>
肝邪自釋夏刺榮以通心則心病自退茍病不分於春<lb/>
<pb n="KR3e0039_WYG_006-10b"/>
夏刺不别於井榮欲其刼病安可得乎何則經所出為<lb/>
井所流為榮又曰井者木也榮者火也又下文曰春刺<lb/>
井者邪在肝夏刺榮者邪在心又曰假令肝病色青者<lb/>
肝也臊臭者肝也喜酸者肝也喜呼者肝也喜泣者肝<lb/>
也其病衆多不可盡言也由是推之用鍼之法則在變<lb/>
通固不可執於一定之論矣謹對<lb/>
　　假令論方義一道<lb/>
問假令太平聖惠方載古來用火灸病忌八般木火切<lb/>
<pb n="KR3e0039_WYG_006-11a"/>
冝避之八木者松木火難差增病栢木火傷神多汗竹<lb/>
木火傷筋目暗榆木火傷骨失志桑木火傷肉肉枯棗<lb/>
木火内傷吐血枳木火大傷氣脉橘木火傷榮衛經絡<lb/>
切詳灸<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>之法特忌以八木之火而不忌他木之火者<lb/>
何耶况不避忌而用之則所生之病又各不同大抵古<lb/>
人著書而告戒必有深意而存焉請論而毋略<lb/>
對刼病之法當以灸而爲先灼艾之術必以火而成効<lb/>
蓋灸則助陽而消隂火則透經而行絡明其要㫖也資<lb/>
<pb n="KR3e0039_WYG_006-11b"/>
火力以去其病昧於避忌也因火氣以増其疾所以聖<lb/>
人取燈燭之火者欲其潤而無忌古法避八般木火切<lb/>
冝避之八木者松木火難差增病栢木火傷神多汗竹<lb/>
木火傷筋目暗榆木火傷骨失志桑木火傷肉肉枯棗<lb/>
木火内傷吐血枳木火大傷氣脉橘木火傷榮衛經絡<lb/>
竊詳灸<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>之法特忌以八木之火而不忌他木之火者<lb/>
何耶况不避忌而用之則所生之病又各不同大抵古<lb/>
人著書而告戒必有深意而存焉請詳論而毋畧大哉<lb/>
<pb n="KR3e0039_WYG_006-12a"/>
先聖之奥㫖愚雖不敏姑以管見而論之嘗謂立身之<lb/>
道濟物居先保夀之宜治病爲要草木有蠲痾之力鍼<lb/>
灸有刼病之功得其冝則萬舉萬全乖其宜則變証百<lb/>
出是以灸<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>之法尤當知其所宜而避其所忌也謂如<lb/>
病在經絡邪傳臟腑或隂邪之有餘或陽氣之暴脫非<lb/>
鍼藥之可及須灸艾之取効所以聖人求民之瘼恤民<lb/>
之隠窮流注之要妙陳穴道之根元立其灸法之書矣<lb/>
夫灸者取其腧穴<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>者灼之以艾火其所以成効獲騐<lb/>
<pb n="KR3e0039_WYG_006-12b"/>
者無非火力而已至於㸃穴之際固不可以或差及其<lb/>
用火之時尤不可以不謹古之立法以火灸病而有八<lb/>
般木火之忌者松栢竹榆桑棗枳橘之謂也誠哉聖人<lb/>
之垂戒豈無所自而然乎且木感五氣而生色隨五臟<lb/>
而應如草有五芝各以色而合五臟石有五脂亦以類<lb/>
而歸五宫皆同聲而相應同氣而相求實物理之自然<lb/>
也栢木者色赤而通於心臟竹木者色青而達於肝宫<lb/>
榆木性滑而類水故合於腎桑木色黄而象土故合於<lb/>
<pb n="KR3e0039_WYG_006-13a"/>
脾棗木亦赤而通心枳木本白而通肺經曰東方青色<lb/>
入通於肝又曰南方赤色入通於心又曰中央黄色入<lb/>
通於脾又曰西方白色入通於肺又曰腎者主水又本<lb/>
草曰榆性滑利此其謂也以至松木易<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>而火力輕僣<lb/>
橘木辛㪚而火勢炎爍雖無色類而相参亦自性用而<lb/>
區别是故栢木通心也有傷神多汗之害竹木入肝也<lb/>
有傷筋暗目之愆榆木入腎則傷骨而失志桑木入脾<lb/>
則傷肉而肉枯棗木之赤亦取以通心故内傷而吐血<lb/>
<pb n="KR3e0039_WYG_006-13b"/>
者有之枳木之白本能以入肺故大傷於氣脉者有之<lb/>
經曰心藏神又曰入心爲汗又曰心主血又曰肝之合<lb/>
筋也又曰肝氣通於目又曰腎之合骨也又曰腎藏精<lb/>
與志又曰脾之合肉也又曰肺主氣此其謂也與夫松<lb/>
火輕僣用之則灸瘡難差而病勢愈增橘火炎爍用之<lb/>
則榮衛皆傷而經絡俱損如是用八木之火者必有所<lb/>
傷用他木之火者自無其損故特避八木而不避於他<lb/>
木也火忌有八既所犯而不同病證多端故所生而亦<lb/>
<pb n="KR3e0039_WYG_006-14a"/>
異隨其所犯之木火顯其所傷之病證也所以聖人有<lb/>
曰如無木火者懼其或犯於八木之火矣故古人取之<lb/>
以日光之火後世用以燈燭之火一則愈病而無忌一<lb/>
則潤瘡而不疼吁先聖立法而告戒後世者可謂至矣<lb/>
爲工者烏可輕忽而不謹乎謹對<lb/>
　　又假令法第一道<lb/>
問假令嘔吐候目即節氣當得何脉本因是何臟腑受<lb/>
病發何形候即今宜用是何腧穴鍼灸設有變動又當<lb/>
<pb n="KR3e0039_WYG_006-14b"/>
隨脉如何治療各須引本經爲證仍具銅人腧穴鍼經<lb/>
隨輕重脉屬經絡用鍼分寸補㵼之法并灸壯数處穴<lb/>
爲對<lb/>
對脾胃虗弱既受風寒之邪倉廪乖和斯為嘔吐之病<lb/>
盖水穀假胃而包容飲食資脾而播化胃腑一弱致風<lb/>
邪以乘凌脾臟一虗使外邪而入客膈間則停於宿食<lb/>
胃内則積於乆寒致水穀之海而乖於受納使倉廪之<lb/>
本而失於腐消嘔則因是而生吐亦於斯而作故嘔吐<lb/>
<pb n="KR3e0039_WYG_006-15a"/>
之病良由此矣目即三春届時盛德在木萬物始生而<lb/>
未盛六脉濡弱而兼長故爲應時之脉乃曰平人之診<lb/>
今也不然寸脉見緊急之形尺脉彰蹇濇之象斯為嘔<lb/>
吐之脉也經曰寸緊尺澀其人胷滿不能食而吐本因<lb/>
脾臟不足胃腑虧感於風寒之邪停於宿留之飲故其<lb/>
狀氣長太息心常澹澹胷中有如煩之愆膈内有痞滿<lb/>
之咎或大便之閉難或臟腑之溏泄原其所以皆嘔吐<lb/>
氣虗之使然也巢氏曰嘔吐者皆由脾胃虗弱受於風<lb/>
<pb n="KR3e0039_WYG_006-15b"/>
邪所為也若風在胃則嘔膈間有停飲胃内有久寒則<lb/>
嘔而吐其狀長太息心裏澹澹然或煩滿而大便難或<lb/>
溏泄變其候詳其病而尚輕傳其病而未乆冝鍼灸雲<lb/>
門之穴去其風寒之邪補於脾胃之氣則嘔吐之疾可<lb/>
得而愈也設若服藥不對求治失時俾榮衛之俱虗致<lb/>
水穀之不納朝食暮吐暮食朝吐心下牢堅形體寒熱<lb/>
則知其病變為胃反之候也巢氏曰榮衛俱虗其血氣<lb/>
不足停水積食在胃脘則臟冷而脾不磨脾不磨則宿<lb/>
<pb n="KR3e0039_WYG_006-16a"/>
穀不化其氣逆而成胃反也則朝食暮吐暮食朝吐心<lb/>
下牢大如杯徃来寒熱甚者食已即吐復持其脉弦緊<lb/>
者胃反之脉也經曰其脉弦而緊弦則爲虗緊則爲寒<lb/>
虗寒相搏故食已即吐名曰胃反也再詳其證病則出<lb/>
於嘔吐名則謂之胃反鍼灸雲門而不可及故當取其<lb/>
中脘之穴使寒邪散釋脾胃充盛水穀得腐化之冝飲<lb/>
食無反吐之咎乃知其鍼灸之効也謹按銅人腧穴鍼<lb/>
經脉屬經絡用鍼分寸補㵼之法并灸壮數處穴附之<lb/>
<pb n="KR3e0039_WYG_006-16b"/>
於後<lb/>
治假令嘔吐候鍼灸雲門穴法　雲門二穴在巨骨下<lb/>
氣户兩傍各二寸陷中動脉應手舉臂取之是穴足太<lb/>
隂脉氣所發治嘔逆右其穴冝鍼灸七分灸五壮若深<lb/>
令人氣逆<lb/>
治假令變証胃反候鍼灸中脘穴法　中脘一穴在太<lb/>
倉是胃之幕在上脘下一寸是穴手太陽少陽足陽明<lb/>
所主任脉之㑹主治心匿不能食反胃右其穴冝鍼八<lb/>
<pb n="KR3e0039_WYG_006-17a"/>
分留七呼㵼五吸疾出鍼灸亦良日灸二七壯至四百<lb/>
壯止忌豬魚生冷酒麫毒食生菜醋滑等物謹對<lb/>
　　第二道<lb/>
問假令頭面風候目即節氣當得何脉本因是何臟腑<lb/>
受病發何形候即今冝用是何腧穴鍼灸設有變動又<lb/>
當隨脉如何治療各須引本經爲證仍具銅人腧穴鍼<lb/>
經隨輕重脉属經絡用鍼分寸補㵼之法并灸壯數處<lb/>
穴爲對<lb/>
<pb n="KR3e0039_WYG_006-17b"/>
對陽經上行既走於頭面之部腠理外弱必受於風陽<lb/>
之邪蓋頭爲諸陽之㑹面乃至陽之宗因形體而虧虗<lb/>
致風邪而入客風則喜傷於陽經上則先受於風氣其<lb/>
狀也惡風多汗本陽氣之偏虗其候也精明作痛由邪<lb/>
正之相搏此所以謂之頭面風矣目即時當春令序届<lb/>
發陳應陽氣之漸升在物彚之始育脉見寛虗之形診<lb/>
兼輭弱之象斯爲順時之弦脉矣今反診得寸口之脉<lb/>
而隂陽互見闗前之部而表裏相乘乃爲頭面風之脉<lb/>
<pb n="KR3e0039_WYG_006-18a"/>
矣經曰診其脉寸口隂陽表裏互相乘如風在首有因<lb/>
運動勞役有因新沐未乾陽氣發泄腠理空踈致陽經<lb/>
之受風使頭面之爲病其状則多汗惡風甚則頭痛者<lb/>
是也巢氏曰頭靣風者是體虗諸陽經脉爲風所乘也<lb/>
諸陽經脉上走於頭面運動勞役陽氣發泄腠理開而<lb/>
受風謂之首風病狀頭面多汗惡風病甚則頭痛又新<lb/>
沐中風則爲首風者也詳其病而尚淺受於邪而未深<lb/>
冝鍼灸上星之穴使風邪而散釋致頭面而病愈斯爲<lb/>
<pb n="KR3e0039_WYG_006-18b"/>
鍼灸之効也設若縱意違師隱忍冀差邪入腦户之間<lb/>
病引目系之内故腦轉而目系以急目急而運冒以生<lb/>
則知病變爲風頭運矣巢氏曰風頭運者由血氣虗風<lb/>
邪入腦而引目系故也五臟六腑之精氣皆上注於目<lb/>
血氣與脉并上系上屬於腦後出於項中逢身之虗則<lb/>
爲風邪所傷入腦則腦轉而目系急故成運也復切其<lb/>
脉洪大而兼長者乃爲應病之診也經曰診其脉洪大<lb/>
而長者風運再詳其證邪氣入腦病勢已深鍼灸上星<lb/>
<pb n="KR3e0039_WYG_006-19a"/>
而不及故當刺其承光之穴去其在腦之邪愈其作運<lb/>
之證斯爲鍼刺之功矣謹按銅人腧穴鍼法脉屬經絡<lb/>
用鍼分寸補㵼之法并灸壮數處穴附之於右<lb/>
治假令頭面風候鍼灸上星穴法　上星一穴在額顱<lb/>
上直鼻中央入髮際一寸陥容豆是穴督脉氣所發主<lb/>
療頭風右其穴冝針入一分留十呼㵼五吸鍼下氣盡<lb/>
更停鍼引之得氣即㵼灸亦得然不及鍼日灸三壯不<lb/>
冝多也<lb/>
<pb n="KR3e0039_WYG_006-19b"/>
治假令變證風頭運候鍼承光穴法　承光二穴在五<lb/>
處後二寸是穴足太陽脉氣所發主風頭運痛右其穴<lb/>
冝鍼入三分不可灸謹對<lb/>
　　運氣一道<lb/>
問癸丑年五運六氣所宜處方爲對<lb/>
對一元未判隂陽無自而可明兩儀既分清濁從兹而<lb/>
可見清陽辟上而爲天故天則布於六氣濁隂辟下而<lb/>
爲地故地則列於五行一上一下至神宰制於中一尊<lb/>
<pb n="KR3e0039_WYG_006-20a"/>
一卑五運逥薄於内運則有五隨其化而統於年氣則<lb/>
有六因其嵗而紀其步分司天在泉之殊别左右間氣<lb/>
之異至於有乖有和或過或减推嵗運而攸分究年辰<lb/>
而區别平和則物阜民康乖異則物衰民病要在先立<lb/>
其年以明其氣爾今觀癸丑之年上見太隂濕土司天<lb/>
中行少徴火運下臨太陽寒水在泉是嵗也火運統嵗<lb/>
運行隂干謂之不及之年命曰伏明之紀是謂勝長長<lb/>
氣不宣藏氣反布収氣自政化令迺衡寒清數舉暑令<lb/>
<pb n="KR3e0039_WYG_006-20b"/>
乃薄承化物生生而不長成實而稚遇化已老陽氣屈<lb/>
伏蟄䖝早藏其氣鬱其用暴其動彰伏變易其發痛其<lb/>
臟心其病昏惑悲㤀詳此之嵗應少徴而平和處之冝<lb/>
用平和之藥治其一嵗之過愆也天氣運動而不息則<lb/>
爲之客地氣應静而守位則爲之主左右間氣以顯於<lb/>
其間上下加臨以布於其内且初之氣自先嵗大寒至<lb/>
當嵗春分前六十日有竒上見厥隂風木爲之客下臨<lb/>
木位爲之主地氣遷寒迺去春氣正風迺来生有萬物<lb/>
<pb n="KR3e0039_WYG_006-21a"/>
以榮民氣條舒風濕相薄雨迺後民病血溢筋絡拘強<lb/>
闗節不利身重筋痿冝用辛凉之藥治其氣之過爾二<lb/>
之氣自春分至小滿六十日有竒上見少隂君火爲之<lb/>
客下臨火位爲之主大火正物承化民迺和其病温厲<lb/>
盛行逺近咸若濕薫相摶雨迺時䧏冝用鹹寒之藥治<lb/>
其氣之過爾三之氣自小滿至大暑六十日有竒上見<lb/>
太隂濕土爲之客下臨火位爲之主天政布濕氣降地<lb/>
氣騰雨迺時䧏寒迺隨之感於寒濕則民病身重胕腫<lb/>
<pb n="KR3e0039_WYG_006-21b"/>
胸腹滿冝用苦熱之藥治其氣之過爾四之氣自大暑<lb/>
至秋分六十日有竒上見少陽相火為之客下臨土位<lb/>
為之主畏火臨溽薫化地氣騰天氣否隔寒風曉暮薫<lb/>
熱相薄草木凝煙濕化不下流則白露隂布以成秋令<lb/>
民病腠理熱血暴溢瘧心腹滿熱臚脹甚則胕腫冝用<lb/>
鹹冷之藥治其氣之過爾五之氣自秋分至小雪六十<lb/>
日有竒上見陽明燥金爲之客下臨金位為之主燥令<lb/>
已行寒露下霜迺早降草木黄落寒氣及體君子周宻<lb/>
<pb n="KR3e0039_WYG_006-22a"/>
民病皮腠冝用苦温之藥治其氣之過爾終之氣自小<lb/>
雪至大寒六十日有竒上見太陽寒水為之客下臨水<lb/>
位爲之主寒大舉濕大化霜迺積隂迺凝水堅氷陽光<lb/>
不冶感於寒則病人關節禁固腰脽痛寒濕持於氣交<lb/>
而爲疾也冝用甘熱之藥治其氣之過爾由是必折其<lb/>
鬱氣而取化源使暴過不生苛疾不起治六運之藥已<lb/>
布於前調一嵗之方今附於後<lb/>
治癸丑年五運六氣正一輔二竒方人参湯　人参為<lb/>
<pb n="KR3e0039_WYG_006-22b"/>
正味甘㣲寒㣲温無毒生上黨山谷及遼東茯苓為之<lb/>
使惡溲蔬反藜蘆去蘆頭用一兩剉　术爲輔味苦甘<lb/>
温無毒生鄭山山谷漢中南鄭防風地榆為之使用半<lb/>
兩剉　甘草為輔味甘平無毒生河西山谷積沙山及<lb/>
上郡术乾漆苦参為之使惡逺志反大㦸芫花甘遂海<lb/>
藻㣲炙用半兩剉右三味㕮咀每服三錢水一<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>半煎<lb/>
至七分去柤通口服不拘時候謹對<lb/>
</p>
<p>
</p>
  </div>
</body>
</text>
</TEI>
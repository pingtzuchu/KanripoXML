<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孫公談圃卷上</head> <lb/>
    <p>
<pb n="KR3l0039_WYG_001-1a"/>
欽定四庫全書<lb/>
　孫公談圃卷上<lb/>
　　　　　　　　　　　　宋　劉延世　編<lb/>
藝祖生西京夾馬營營前陳學究聚生徒為學宣祖遣<lb/>
　藝祖從之上微時猶嫉惡不容人過陳時時開諭後<lb/>
　得趙學究即舘于汴第杜后錄陳之舊召至門下與<lb/>
　趙俱為門客然藝祖獨與趙計事陳不與也其後藝<lb/>
　祖踐祚而陳居陳州村舍聚生徒如故逮太宗判南<lb/>
<pb n="KR3l0039_WYG_001-1b"/>
　衙使人召之居無何有言開封之政皆出于陳藝祖<lb/>
　怒問狀太宗懼遂遣之且以白金贈行陳歸半道盡<lb/>
　為盗掠居陳村舍生徒日衰飢寒館于驛舍一夕<lb/>
　醉飽而死趙學究即趙普也陳忘其名崔伯易能道<lb/>
　其詳屢欲作傳<lb/>
周孟陽春卿英廟宮僚也聖眷素厚書簡以老丈稱之<lb/>
　當儲副時固辭不就而魏公亟欲定大計使人誚春<lb/>
　卿春卿因造卧内諭意時裕陵秉燭侍立上曰所以<lb/>
<pb n="KR3l0039_WYG_001-2a"/>
　不就者避禍也春卿曰今日之事太尉豈不知若果<lb/>
　不就必當别立他人太尉能避禍乎上大悟即拜春<lb/>
　卿床下遂正儲位裕陵在東宮朝廷復以春卿為翼<lb/>
　善春卿為人純直謂不當為父子宮僚上表力辭有<lb/>
　親奉堯言躬承禹拜之句魏公怒曰不易丙吉初朝<lb/>
　廷闕副樞人以春卿必膺是命已而寢不報迨裕陵<lb/>
　即位孫永述其事始進天章閣待制入謝上撫慰甚<lb/>
　厚未幾以疾終家貧不克葬露殯佛寺元祐御史賈<lb/>
<pb n="KR3l0039_WYG_001-2b"/>
　易請依王雱例中使䕶葬宣仁曰待其子來子定民<lb/>
　至盡裒英廟所賜御札上之賜銀千兩官其一孫<lb/>
趙參政抃閱道初好神仙術在成都有僧上詩云湏向<lb/>
　維摩頂上行悦道遂悟後有道士獻紫金盂閱道拒<lb/>
　不受道士求金三兩易之閱道曰吾以三兩凡金換<lb/>
　竒金不可在青州有何郎中相傳晉時人公招之至<lb/>
　則鬚髪皓白肌膚如稿木龍鍾幾不能步而飲啖自<lb/>
　若閱道閔其羸使兩吏扶掖而出至門外則行步如<lb/>
<pb n="KR3l0039_WYG_001-3a"/>
　飛吏還報閱道大駭使徤步追之已失所在閱道後<lb/>
　歸郷里一日忽遍辭親友其子㞦恠其形色異常問<lb/>
　後事閱道厲聲斥之少頃趺坐而化<lb/>
泰州西溪多蚊使者行按左右以艾煙燻之有一㕔吏<lb/>
　醉仆為蚊所噆而死世傳飽似櫻桃重飢如柳絮輕<lb/>
　但知從此去不要問前程范文正公詩也西溪瀚海<lb/>
　堰吕䝉正所治至今屋記尚在後文正繼往故堰之<lb/>
　城至今為利<lb/>
<pb n="KR3l0039_WYG_001-3b"/>
王青晏元獻公門下常賣人自號王實頭常遇竒士傳<lb/>
　一相術時時相公之奴婢輙中夫人一日呼至堂下<lb/>
　青遽相其女曰此國夫人也夫人笑曰為我擇一佳<lb/>
　壻青應聲曰恰有一秀才姓富湏做宰相眀年狀元<lb/>
　及第在興國寺下元獻退朝夫人具道其事使人通<lb/>
　好眀年富黜于春官晏以青為妄大悔之未幾富中<lb/>
　大科恩比狀元即大丞相鄭公也青有女壻時秀才<lb/>
　儀貌甚偉衆以青善相必得非常人青曰吾女命薄<lb/>
<pb n="KR3l0039_WYG_001-4a"/>
　安敢適富貴人時生亦非遠到果及第而卒<lb/>
司馬温公之薨當眀堂大享朝臣以致齋不及奠肆赦<lb/>
　畢蘇子瞻率同輩以往而程頥固爭引論語子于是<lb/>
　日哭則不歌子瞻曰眀堂乃吉禮不可謂歌則不哭<lb/>
　也頥又諭司馬諸孤不得受弔子瞻戲曰頥可謂燠<lb/>
　糟鄙俚叔孫通聞者笑之<lb/>
呂相端奉使髙麗過洋祝之曰囘日無虞當以金書維<lb/>
　摩經為謝比囘風濤輙作遂取經沉之聞絲竹之聲<lb/>
<pb n="KR3l0039_WYG_001-4b"/>
　起于舟下音韻清越非人間比經沉𨼆𨼆而去崔伯<lb/>
　易在禮部求奉使髙麗故實遂得申公事故楊康國<lb/>
　錢勰皆冩此經往豐稷為楊掌牋表言東海洋龍宮<lb/>
　之寳藏所也氣如厚霧雖無風亦有巨浪使人卧木<lb/>
　匣中雖蕩而身不揺食物盡嘔唯飲少漿舟前大龜<lb/>
　如屋兩目如巨燭光燿沙上舟人以此卜之見則無<lb/>
　虞也<lb/>
荆公為江西漕夢小龍呼相公求夾注維摩經十卷久<lb/>
<pb n="KR3l0039_WYG_001-5a"/>
　而忘之後至友人家見佛堂中有是經因録而送廟<lb/>
　及在相府夢小龍來謝<lb/>
吳待問得解時母已八十餘嵗欲赴禮部見隣人泣下<lb/>
　隣人曰秀才但行吾遣妻兒往母䘏其失所待問下<lb/>
　第不果歸次舉登第及門方知母已亡問殯所乃在<lb/>
　一路隅待問欲遷鄰人云初已卜地無何至此柩繩<lb/>
　自斷遂藁葬待問引術者求佳處數日無易路隅之<lb/>
　吉遂為兆域後諸子相繼豋第而冲卿入相<lb/>
<pb n="KR3l0039_WYG_001-5b"/>
交趾犯邕州蘇緘知不可守自殘其家坐㕔事罵賊而<lb/>
　死朝廷命郭逵討之交趾地熱死者十八九至富良<lb/>
　江止存一二人所過暴犯無噍𩔖士卒頗思戰逵下<lb/>
　令敢言戰者斬相持久之食盡有覘者言窖粟江外<lb/>
　可取燕逵疑有伏兵以蕃落騎五千衛而後往交趾<lb/>
　洪貞太子素養卒五百禁嗜慾教以陣法鋭甚人執<lb/>
　金牌為號果遇于窖傍逵以蕃落騎誘至平地大破<lb/>
　于江中其卒猶執金牌而沒遂擒太子因是納欵當<lb/>
<pb n="KR3l0039_WYG_001-6a"/>
　時多罪逵不深入乗勝覆其巢穴也<lb/>
元豐脩城李士京主其役日費四百千為傭直元祐初<lb/>
　公為御史按圖眎開發處來山乾艮例皆發掘將至<lb/>
　震地即上言民庶之家猶有避忌况天子衆人之君<lb/>
　乎其論甚切因是罷役浚濠時土中得一物狀𩔖人<lb/>
　而無眉目埋之他處所掘得及舁去之人皆死或言<lb/>
　太嵗也又獲大虵𩔖龍送金明池是夜大風飄瓦子<lb/>
　瞻以温公論薦簾眷甚厚議者且為執政矣公力言<lb/>
<pb n="KR3l0039_WYG_001-6b"/>
　蘇軾為翰林學士其任已極不可以加如用文章為<lb/>
　執政則國朝趙普王旦韓琦未嘗以文稱又言王安<lb/>
　石在翰苑為稱職及居相位天下多事以安石止可<lb/>
　以為翰林則軾不過如此而已若欲以軾為輔佐願<lb/>
　以安石為戒<lb/>
子瞻試館職䇿題論漢文帝宣帝及仁宗神宗公率傳<lb/>
　堯俞王巖叟言以文帝有弊則仁宗不為無弊以宣<lb/>
　帝有失則神宗不為無失雖不明言其意在此久之<lb/>
<pb n="KR3l0039_WYG_001-7a"/>
　御批軾特放罪<lb/>
仁廟聖誕乃李淑妃也謚章懿太后晏殊撰碑薨時上<lb/>
　㓜章獻養為己子雖上亦不知也及即位章獻稱制<lb/>
　而楊太妃病革上問疾楊宻語其事上大慟即見執<lb/>
　政欲行服章獻難之衆無敢言獨呂夷簡不去進曰<lb/>
　陛下萬嵗後獨不念劉氏乎於是持心喪然宮中稍<lb/>
　有異説章獻崩即日遣人發李太后棺驗之形色如<lb/>
　生鬢髪欝然無少異上于是存撫諸劉晏殊撰神道<lb/>
<pb n="KR3l0039_WYG_001-7b"/>
　碑不白其事上不悦後升祔二后赦文孫扑當筆直<lb/>
　言為天下之母育天下之君上覽之感涕孫遂參大<lb/>
　政<lb/>
司馬温公隧碑賜名清忠粹徳紹聖初毁磨之際大風<lb/>
　走石羣吏莫敢近獨一匠氏揮斤而擊未盡碎忽仆<lb/>
　于碑下而死<lb/>
鄭毅夫未第時夢浴池中化為大龍池邊小兒數十拍<lb/>
　手呼為龍公來既覺猶見其尾曳牀間卒于安州十<lb/>
<pb n="KR3l0039_WYG_001-8a"/>
　年貧不克葬滕元發為郡一日夢毅夫來但見轎中<lb/>
　一白龍身首即毅夫也元發因出俸營窆<lb/>
荆公為許子春作家譜子春寄歐陽永叔而𨼆其名永<lb/>
　叔未及觀後因曝書讀之稱善初疑荆公作既而曰<lb/>
　介甫安能為必子固也<lb/>
蘇洵明允作權書永叔大竒之為改書中所用崩亂十<lb/>
　餘字奏于朝明允因得官<lb/>
崔公度伯易自號曲轅先生作太行山賦以太行近時<lb/>
<pb n="KR3l0039_WYG_001-8b"/>
　忌改作感山賦裴煜得之獻魏公未及品藻示永叔<lb/>
　永叔題其後曰司馬子長之流也魏公因薦其文英<lb/>
　廟欲擢以館職魏公言未見其人之賢否召與語未<lb/>
　為晚也後數日伯易與友人㑹話坐上忽賫告身至<lb/>
　乃授伯易潁川防禦推官國子監直講荆公嘗云感<lb/>
　山賦不若明珠賦<lb/>
公言昔曾得椰子酒嘗之余因曰椰子本出伽盧國其<lb/>
　地熱衢直椰子木為䕃剖其實中有酒能醉人若他<lb/>
<pb n="KR3l0039_WYG_001-9a"/>
　國所釀多不同西域蒲萄酒南蠻㯽榔酒扶南石榴<lb/>
　酒辰溪鈎藤酒赤土國甘蔗酒<lb/>
子瞻得罪時有朝士賣一詩策内有使墨君事者遂下<lb/>
　獄李定何正臣劾其事以指斥論謂蘇曰學士素有<lb/>
　名節何不與他招了蘇曰軾為人臣不敢萌此心却<lb/>
　未知何人造此意一日禁中遣馮宗道按獄止貶黄<lb/>
　州團練副使<lb/>
李撰徐禧為同時人善景徳寺嚴法華嚴死又與小法<lb/>
<pb n="KR3l0039_WYG_001-9b"/>
　華善一日法華引禧撰往相國寺小巷中至一茅茨<lb/>
　間見一老人藉薦而坐老人見撰曰華山童子也得<lb/>
　也得次見禧詫曰許真君兒五代時宰相殺人多减<lb/>
　三品後禧敗永洛以給事中贈金紫光禄大夫果第<lb/>
　四品也禧洪州人家住許真君觀後是時京師盛傳<lb/>
　老人有竒術西駙馬店火先一日往店後孫染家懐<lb/>
　中出一木略如魚狀曰此行雨龍也我于玉皇大帝<lb/>
　處借來取水一椀以木魚盡洒屋壁懐之而去是夜<lb/>
<pb n="KR3l0039_WYG_001-10a"/>
　火孫氏宅惟焚一厠乃木洒水不至處也<lb/>
温公大更法令欽之子瞻宻言宜慮後患温公起立拱<lb/>
　手厲聲曰天若祚宋必無此事二人語塞而去方其<lb/>
　病也猶肩輿見呂申公議改都省臨終牀簀蕭然惟<lb/>
　枕間有役書一卷故公為挽詞云漏殘餘一榻曽不<lb/>
　為黄金<lb/>
儂智高䧟邕州狄青討之列軍陣城下智高大宴城頭<lb/>
　鼓吹振作一人衣道服罵官軍有善射者一矢斃之<lb/>
<pb n="KR3l0039_WYG_001-10b"/>
　青隨行倚河東王簡子為先鋒勇甚為鑣所殺青見<lb/>
　之汗出如雨世言青真武神也至是曳兩皂旗麾兵<lb/>
　而戰先用蕃落馬貫賊亂之大呼騎歩夾進遂破智<lb/>
　高是時智高可擒青疑有伏兵乃止<lb/>
孫莘老知福州時民有欠市易錢繋獄甚衆有富人出<lb/>
　錢五百萬葺佛殿請于莘老莘老徐曰汝輩所以施<lb/>
　錢者何也衆曰願得福耳莘老曰佛殿未甚壊佛又<lb/>
　無露坐者孰若以錢為獄囚償官逋使數百人釋枷<lb/>
<pb n="KR3l0039_WYG_001-11a"/>
　鏁之苦其得福豈不多乎富人不得已諾之即日輸<lb/>
　錢囹圄遂空<lb/>
杜祁公為人清約平生非賓客不食羊肉時朝多恩賜<lb/>
　請求無不從祁公尤抑倖所請即封還其有私謁上<lb/>
　必曰朕無不可但這白鬚老子不肯<lb/>
汀州地多香茸閩人呼為香蕕公曰孰是予曰左傳言<lb/>
　一薫一蕕十年尚有臭杜預曰蕕臭草也漢書薫以<lb/>
　香自燒顔籕曰薫香草也左氏以薫對蕕是不得為<lb/>
<pb n="KR3l0039_WYG_001-11b"/>
　香草今香茸自甲拆至花時投殽爼中馥然謂之臭<lb/>
　草可乎按本草香薷薷音疎味辛注云家家有之主<lb/>
　霍亂今醫家用香茸正療此疾味亦辛但淮南為香<lb/>
　茸閩中呼為香蕕此非當以本草為證公曰信是杜<lb/>
　大監植少子灼為李定所招定曰莫要剥了緑衫灼<lb/>
　從容對曰緑衫未剥恐先剥了紫衫定大怒枷送司<lb/>
　理院求其贓罪不得以他事坐之衝替而已定未幾<lb/>
　果以不持所生母仇氏服貶官而死灼今為循州興<lb/>
<pb n="KR3l0039_WYG_001-12a"/>
　寧尉<lb/>
王徳用號黒王相公年十九從父討西夏威名大震西人<lb/>
　兒啼即呼黒大王來以懼之徳用在朝屢引年仁宗<lb/>
　惜其去兩為減年一日除樞宻使孔道輔上言徳用<lb/>
　狀𩔖藝祖宅枕乾岡即出知隨州謝表云狀𩔖藝祖<lb/>
　父母所生宅枕乾岡先朝所賜時人莫不多其言<lb/>
藝祖從世祖征淮南有徐氏世以酒坊為業上每訪其<lb/>
　家必進美酒無小大奉事甚謹徐氏知人望已歸即<lb/>
<pb n="KR3l0039_WYG_001-12b"/>
　從容屬異日計上曰汝輩來吾何以驗之徐氏曰某<lb/>
　全家人手指節不全不過存中節世謂徐雞爪迨上<lb/>
　登極諸徐來皆願得酒坊許之今西樞曽布其母朱<lb/>
　氏即徐氏外甥亦無中指節故西樞亦然世以其異<lb/>
　故貴不知其氣所傳自外氏諸徐也<lb/>
仁宗嘗患腰疼李公主薦一黥卒即召見用針刺腰針<lb/>
　才出即奏云官家起行上如其言行步如故遂賜號<lb/>
　興龍穴<lb/>
<pb n="KR3l0039_WYG_001-13a"/>
劉虚白金陵人善三輔學堂只相兩府見曽子固曰乞<lb/>
　兒也陳執中為撫州通判使者將劾之虚白曰無患<lb/>
　公當作宰相使者果𬒳召半道而去王益知韶州自<lb/>
　期必至公輔韶有張九齡廟相傳兩府過雖赤日亦<lb/>
　下雨王過雨作尤自負還金陵盛服見虚白曰幾時<lb/>
　入兩府虛白笑曰只做得都官益大怒欲危以事時<lb/>
　茶禁嚴聞虚白自南來使人伺察為一郡將庇之得<lb/>
　免後虚白竟以他事杖脊而益果終都官郎中<lb/>
<pb n="KR3l0039_WYG_001-13b"/>
荆公以雱病夜焚紙錢平甫戲曰天曹也行倉法時新<lb/>
　立倉法胥史重禄者皆用馬人以為不便故平甫譏<lb/>
　之也<lb/>
夏文莊父為侍禁時文莊尚㓜有道士愛之乞為養子<lb/>
　父止文莊一子弗許道士曰是兒有仙骨不爾位極<lb/>
　人臣但可惜墮落了後文莊為通判又見昔日道士<lb/>
　曰尚可作地仙在成都復見道士跨驢于市揺手曰<lb/>
　無及矣遂不復見<lb/>
<pb n="KR3l0039_WYG_001-14a"/>
公嘗與孫莘老傳師喬希聖閻求仁約異日為林下友<lb/>
　不至者以書督之公曰今莘老希聖相繼謝世獨傳<lb/>
　師尚顯求仁碌碌仕宦而某謫遠方前日之約不能<lb/>
　及矣良可嘆也余謂林泉軒冕雖去就不同皆有命<lb/>
　焉公曰然<lb/>
　<lb/>
　<lb/>
　<lb/>
<pb n="KR3l0039_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孫公談圃卷上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>孫公談圃</head>
    <p>
<pb n="KR3l0039_WYG_000-1a"/>
欽定四庫全書　　　　　子部十二<lb/>
　孫公談圃　　　　　　　小說家𩔖一<hi>雜事之屬</hi>
　　提要<lb/>
　　　　<hi>臣</hi>等謹案孫公談圃三卷宋臨江劉延世録<lb/>
　　　　所聞于孫升之語也升字君孚髙郵人元祐<lb/>
　　　　中官中書舍人紹聖初謫汀州延世父時知<lb/>
　　　　長汀得從升游因録為此書升嘗入元祐黨<lb/>
　　　　籍多述時事觀其記王安石見王雱𡨕中受<lb/>
<pb n="KR3l0039_WYG_000-1b"/>
　　　　報事則不滿于安石記蘇軾以司馬光薦將<lb/>
　　　　登政府升言軾為翰林學士其任已極不可<lb/>
　　　　以加如用文章為執政則趙普王旦韓琦未<lb/>
　　　　嘗以文稱王安石在翰林為稱職及居相位<lb/>
　　　　天下多事若以軾為輔佐願以安石為戒又<lb/>
　　　　記軾試館職策題論漢文帝宣帝及仁宗神<lb/>
　　　　宗升率傳堯俞王嵒叟言以文帝有弊則仁<lb/>
　　　　宗不為無弊以宣帝有失則神宗不為無失<lb/>
<pb n="KR3l0039_WYG_000-2a"/>
　　　　則又不滿于軾記爭弔司馬光事亦不滿程<lb/>
　　　　子殆于黨籍之中又自行一意者歟王楙野<lb/>
　　　　客叢書曰臨汀刋孫公談圃三卷近時髙沙<lb/>
　　　　用臨汀本復刋于郡齋余得山陽吳氏建炎<lb/>
　　　　初録本校之多三段其後二段乃公之甥朱<lb/>
　　　　椁所記併著于此庶㡬異時好事者取而附<lb/>
　　　　之卷末云云今考此本亦無此三條殆楙雖<lb/>
　　　　有是説而刋板迄未補入或傳刻者復佚之<lb/>
<pb n="KR3l0039_WYG_000-2b"/>
　　　　也乾隆四十四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3l0039_WYG_000-3a"/>
孫公談圃原序<lb/>
紹聖初黨錮禍起先公謫居臨汀竟捐舘舍其平生出<lb/>
處誕略臨汀劉君序之為詳後六十有八年兢以事來<lb/>
此訪先公之寓居與當時之故老求能道先公時事者<lb/>
邈不可得獨慨然太息久之偶携所謂談圃者隨行因<lb/>
請于外舅郡太守晁公欲傳于世欣然領略之遂槧於<lb/>
木且以為臨汀故事云乾道二年六月望日季孫兢謹<lb/>
書於州治之鎮山堂<lb/>
<pb n="KR3l0039_WYG_000-3b"/>
紹聖之改元也凡仕於元祐而貴顯者例皆竄貶湖南<lb/>
嶺表相望而錯趾惟閩郡獨孫公一人遷于臨汀四年<lb/>
夏五月單車而至屏處林谷幅巾杖屨往來乎精藍幽<lb/>
塢之間其後避謗杜門不出余時侍親守官長汀縣竊<lb/>
從公㳺聞公言皆可以為後世法亦足以見公平生所<lb/>
存之大節於是退而筆之集為三卷命曰孫公談圃公<lb/>
狀貌竒特眉目孤聳望之凛然可畏元祐時厯三院遷<lb/>
左史入中書為舍人危言讜論内外憚之已而忤時宰<lb/>
<pb n="KR3l0039_WYG_000-4a"/>
意以集賢殿脩撰留守南都後遷天章閣待制其謫官<lb/>
也自南都為歸州遂以㪚秩謫臨汀公在汀二年竟以<lb/>
疾終明年嵗在庚辰天子嗣位盡還公官職士大夫傷<lb/>
公之不及見也余辱公之知且久而公之語亦嘗屬余<lb/>
記焉公之子㓜而孤則其事久或不傳於是詳而述之<lb/>
庶幾不為負公者非特為談圃道也公諱升字君孚髙<lb/>
郵人建中靖國元年正月初四日臨江劉延世述之引<lb/>
</p>
<p>
</p>
  </div>
</body>
</text>
</TEI>
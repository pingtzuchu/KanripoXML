<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孫公談圃卷下</head> <lb/>
    <p>
<pb n="KR3l0039_WYG_003-1a"/>
欽定四庫全書<lb/>
　孫公談圃卷下<lb/>
　　　　　　　　　　　　宋　劉延世　編<lb/>
子由嘗為黄白術先治一室甚宻中置大爐將舉火見<lb/>
　一大猫據爐而溺湏臾不見子由以謂神仙之術天<lb/>
　使濟貧乏待其人然後傳予非其人遂不復講<lb/>
子瞻官鳯翔陳仲亮知府好黄白術府中有術僧甚異<lb/>
　仲亮屢廹之輙逃匿不出子瞻乗間入寺排闥見僧<lb/>
<pb n="KR3l0039_WYG_003-1b"/>
　問其事僧云仲亮貪不可傳因授子瞻其法用黄金<lb/>
　一兩硃砂一錢同燒之湏臾化為紫金其價數倍子<lb/>
　瞻因為仲亮言即呼僧至驗之果然仲亮因造金治<lb/>
　第未幾敗官而卒<lb/>
呂文靖生四子公弼公著公奭公孺皆少時文靖與其<lb/>
　夫人語四兒他日皆繫金帶但未知誰作宰相吾將<lb/>
　驗之他日四子居外夫人使小鬟擎四寳器貯茶而<lb/>
　往教令至門故跌而碎之三子皆失聲或走歸告夫<lb/>
<pb n="KR3l0039_WYG_003-2a"/>
　人者獨公著凝然不動文靖謂夫人曰此子必作相<lb/>
　元祐果大拜<lb/>
丁崖州多智數在海外有一販夫輙與數百緡任其貨<lb/>
　易嵗久不問商人疑其意且欲報之曰相公或使之<lb/>
　雖死不避丁乃預計南京春宴必有中使在坐因作<lb/>
　表丐還封為書投府坐約商人曰汝必湏於是日到<lb/>
　仍湏宴次投之商人欣躍而去至則如其言府坐得<lb/>
　書懼不敢發欲匿之又中使已見遂因中使囘附奏<lb/>
<pb n="KR3l0039_WYG_003-2b"/>
　自是得移光州其表云雖遷陵之罪大應立主之功<lb/>
　多<lb/>
黄魯直得洪州解頭赴省試公與喬希聖數人待榜相<lb/>
　傳魯直為省元同舍置酒有僕自門𬒳髪大呼而入<lb/>
　舉三指問之乃公與同舍三人魯直不與坐上數人<lb/>
　皆㪚去至有流涕者魯直飲酒自若飲酒罷與公同<lb/>
　看榜不少見於顔色公嘗為其婦翁孫莘老言甚重<lb/>
　之後妻死作發願文絶嗜慾不御酒肉至黔州命下<lb/>
<pb n="KR3l0039_WYG_003-3a"/>
　亦不少動公在歸州日見其容貌愈光澤留貶所累<lb/>
　年有見者無異仕官時議者疑魯直其徳性殆夙成<lb/>
　非學而能之<lb/>
予嘗小釀公聞而見訪後度釀熟以詩見索云稍覺香<lb/>
　薫鼻還思酒入唇盈缸止三斗可撥甕頭春予因和<lb/>
　云紫貂寒擁鼻緑螘細侵唇蓮燭當時事壺頭此日<lb/>
　春<lb/>
公問自昔貶官至汀者為誰予對圖經不載按唐史蘇<lb/>
<pb n="KR3l0039_WYG_003-3b"/>
　弁自户部侍郎以腐粟貶司户蔣防自翰林學士貶<lb/>
　刺史裴胄自宣州刺史貶司馬張又新自行軍司馬<lb/>
　貶刺史<lb/>
何殿直黥卒也善行天心正法子由婦遇祟二年何治<lb/>
　之初見四鬼環守後止見一何更造天獄築壇追捕<lb/>
　鞭笞之聲聞於外是夜婦如醉而醒者家人詢二年<lb/>
　之病皆不記但如夢中耳公先娶撫州吳氏因言吳<lb/>
　氏有女為祟所苦得洪州道士治之而愈道士埋符<lb/>
<pb n="KR3l0039_WYG_003-4a"/>
　廟下一夕廟屋盡圮至今脩而復壊者數四其術祕<lb/>
　不傳世<lb/>
安南不滅議者歸咎王荆公進郭逵而退李憲荆公笑<lb/>
　曰使逵無功勝憲有功使宦者得志吾屬異日受禍<lb/>
　矣他日有朝士在中書稱李憲字荆公厲聲叱之曰<lb/>
　是何人即出為監當<lb/>
宋宣獻家蔵書過祕府章獻明肅太后稱制未有故實<lb/>
　於其家討論盡得之<lb/>
<pb n="KR3l0039_WYG_003-4b"/>
王青未遇時貧甚有人告曰何不賣脂灰令人家補璺<lb/>
　器青如其言家貲遂豐是時京師無人賣此今則多<lb/>
　矣蓋自青始也公見髙士英説少時見青監倉門時<lb/>
　有一朝士在坐求青相青云眼昏看人不中朝士曰<lb/>
　某不遠千里而來幸無辭也青曰無所諱則言官人<lb/>
　山林中有寃氣所以平生坎坷守官多事不衝替即<lb/>
　差替也朝士愕然曰某五嵗時所生母死於江行父<lb/>
　遽焚於水濱即解舟而去後求骨已亡矣無一日不恨<lb/>
<pb n="KR3l0039_WYG_003-5a"/>
　青曰如此不湏問相也<lb/>
元祐初呂申公欲以張問為給事中張老甚外議恟恟<lb/>
　公上言朝廷欲用老成者謂其有成人之徳豈特蒼<lb/>
　頭白髪而已乎人有讒於申公申公以皓首上又弟公<lb/>
　績除慶帥辭疾不行請宮觀即以秘書少監領真祠<lb/>
　公言近常有某官亦如此請者因得罪不宜以宰相<lb/>
　弟遂撓法申公不悦出公知濟州<lb/>
胡兢除監察御史公連章言禁中何以知此人姓名且<lb/>
<pb n="KR3l0039_WYG_003-5b"/>
　未嘗有大臣論薦及有投獻文字堅執不下引觀近<lb/>
　臣以其所為主觀逺臣以其所主孔子主癰疽侍人<lb/>
　瘠環又主上春秋鼎盛太皇太后簾幃深宻正當防<lb/>
　竊弄之人蓋指陳衍也其命遂寝<hi>今按家集所載乃裴綸非胡兢</hi>凡<lb/>
　稱臣寮上言即御史所陳舊日皆書御史姓名至仁<lb/>
　宗朝因事罷之<lb/>
蒲恭敏宗孟知鄆州日有盗黄麻胡者刼良民使自掘<lb/>
　地倒埋之觀其足動以為戲樂恭敏獲其黨先剔去<lb/>
<pb n="KR3l0039_WYG_003-6a"/>
　足筋然後置於法先是冦依梁山濼縣官有用長梯<lb/>
　窺蒲葦間者恭敏下令禁毋得乗小舟出入濼中賊<lb/>
　既絶食遂散去公為憲日一倚恭敏凡獲盗即日輦<lb/>
　金至市中行賞以故人人用力斬捕畧盡<lb/>
閩中唯建劍汀邵武四處殺子士夫大家亦然章郇公<lb/>
　建州人生時家嫗將不舉凡㓕燭而復明者三有呼<lb/>
　於梁者曰相公家人懼甚遽収養之<lb/>
藍大卿丞知吉州日朝廷議行新法自念年老乞致仕<lb/>
<pb n="KR3l0039_WYG_003-6b"/>
　忽有相手紋者曰大卿正做官何故要閒藍驚曰吾<lb/>
　雖有意而未發言何以知之相者曰只為手中一道<lb/>
　紋分明藍之子方病觀其手曰有兩横紋相侵則不<lb/>
　可救已而紋侵果卒<lb/>
海陵徐神翁居天慶觀公為僉判任滿别之神翁無他<lb/>
　語但言做官時著緋後公入京授烏墩鎮至潤尋醫<lb/>
　六年授常山撫勾未至覃恩賜五品服遂入臺自海<lb/>
　陵至此五年方<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>事應神翁之説又王和甫乞字書<lb/>
<pb n="KR3l0039_WYG_003-7a"/>
　一諱乃授益州益其父名也開寳試院火泰州舉人<lb/>
　赴試求字皆從火傍徐王病遣中使設齋求字中使<lb/>
　去得一蝕字蓋王以久不食至明年三月一日日蝕<lb/>
　是日忽索粥自是病愈莊公岳為湖北漕得𠖇字未<lb/>
　㡬卒和甫又嘗得三山字後提舉嵩山崇福公未貴<lb/>
　時遣人求字得乙未上地四字後乙亥年謪歸州郡<lb/>
　之公宇向未也昔有監觀道士每嵗至有一人至觀<lb/>
　引神翁於三清像後閉門終日而去疑受道之異人<lb/>
<pb n="KR3l0039_WYG_003-7b"/>
　也<lb/>
許景山逖知維揚以卒子子春既除服往舊治將丐府<lb/>
　公理遺表事時王丞相随為郡子春以封狀見之謁<lb/>
　通判拒不見子春大怒拂衣去而丞相聞之曰前日<lb/>
　一封狀甚謹况其氣節如此因立奏遺表遂授太廟<lb/>
　齋郎時年已四十終天章閣待制<lb/>
瓊崖四州在海島上中有黎戎國其族散處無酋長多<lb/>
　沉香藥貨余靖知桂州時吳蒙為司户管内機宜文<lb/>
<pb n="KR3l0039_WYG_003-8a"/>
　字以卒五百安撫黎戎蒙謂此不足以立功即深入<lb/>
　其地反為掩殺蒙下馬請降戎得蒙待之甚厚以女<lb/>
　妻之而蒙有子在瓊州令以銀五十星造兩缾贖之<lb/>
　戎得缾甚喜遂放蒙還島上水出黎戎飲四州人少<lb/>
　忤其意即毒其上流故鮮能入其巢穴國初時有一<lb/>
　節度使忘其名姓王不悦於趙普因使討之王有知<lb/>
　術使士卒以鉄底為襪入其地多使斬馘至今國中<lb/>
　一石戎過之必懼而再拜相傳王節度曽坐其上蒙<lb/>
<pb n="KR3l0039_WYG_003-8b"/>
　即荆公夫人之叔父公先妻呉與荆公夫人同母親見<lb/>
　蒙説如此公再娶周即春卿家有賢行<lb/>
張舜民芸叟從軍髙遵裕有詩曰白骨似沙沙似雪勸<lb/>
　君莫上望鄉臺神廟見詩謫郴州税郴多碧蓮根大<lb/>
　如盌張嘗以墨印於詩藁上以詫北人也<lb/>
紹聖初復用元豐舊人呂吉甫起知金陵公謫歸州過<lb/>
　之燕勞甚厚日謁於清凉寺問曽上荆公墳否公言<lb/>
　不曽到但妻母墳近一省之蓋是時士大夫上荆公<lb/>
<pb n="KR3l0039_WYG_003-9a"/>
　冢者無虚日呂因是問之<lb/>
巫山神女廟其像坐帳中祕不可觀馮沆學士之㓜子<lb/>
　美秀如玉年十五隨沆知䕫州日戲于郡圃必拍手<lb/>
　呼鹿鹿至則騎之人以為異後改蜀郡過巫山廟其<lb/>
　子輙褰帷見神女目動歸時頭痛疾三日而卒<lb/>
公言近嵗乗輿唐突者多為衛士毆傷宜造一木匣如<lb/>
　匭狀隨駕而行以御史一員掌之庶使寃抑可伸而<lb/>
　良民無毆傷之害<lb/>
<pb n="KR3l0039_WYG_003-9b"/>
晁堯民端仁嘗得冷病無藥可治惟日中炙背遂愈<lb/>
范<hi>缺</hi>峒善風鑒公為中書舍人時峒曰凡坐羢毛要如<lb/>
　半睡者公在馬上精神太衒恐不久居此未幾果出<lb/>
　知南京<lb/>
公昔與杜挺之梅聖俞同舟遡汴見聖俞吟詩日成一<lb/>
　篇衆莫能和因宻伺聖俞如何作詩盖寝食㳺觀未<lb/>
　嘗不吟諷思索也時時於坐上忽引去奮筆書一小<lb/>
　紙納筭袋中同舟竊取而觀皆詩句也或半聨或一<lb/>
<pb n="KR3l0039_WYG_003-10a"/>
　字他日作詩有可用者入之有云作詩無古今惟造<lb/>
　平淡難乃筭袋中所書也<lb/>
徐君平金陵人親見荆公病革時獨與一醫者對床而<lb/>
　寢荆公矍然起云適夢與王禹玉露髻不巾同立一<lb/>
　壇上已而遂薨此可恠也<lb/>
杜常及第時在期集處為公言先夢已及第猶著白衣<lb/>
　見主上被髪常在衆中騎馬意欲先行為前三人擁<lb/>
　而不得進又過一大澗幾堕後得一人狀貌甚偉扶<lb/>
<pb n="KR3l0039_WYG_003-10b"/>
　掖而過果第四人及第則前有三人之應也後一人<lb/>
　乃沈季長正如夢中所見時在諒闇中即𬒳髪之應<lb/>
　也<lb/>
儂智髙反時軍官屢敗孫沔余靖軍行不整所過殘掠<lb/>
　狄青為帥有婦人賣蔬於道一卒倍取青拽卒馬前<lb/>
　斬之至廣召諸將責陳曉<hi>犯英廟御名</hi>違節制斥赴大門<lb/>
　外已羅酒炙遂斬之孫余坐上股栗自是軍聲大振<lb/>
　秋毫無犯遂破賊焉<lb/>
<pb n="KR3l0039_WYG_003-11a"/>
杜鎬龍圖江南名士植之祖也初登第時將試之前寤<lb/>
　而燭之見大鼠銜卷于前視之乃孝經正義明日果<lb/>
　於正義中出題三道<lb/>
俞次尚與其妻𡊮逹理性次尚病呼其妻曰我將死時<lb/>
　次尚二子在外妻曰我欲先死君俟諸子至未晚也<lb/>
　其妻奄然而化次尚為文誌其墓已而諸子至明日<lb/>
　告曰吾亦行矣即薰沐趺坐而化孫莘老嘗表其墓<lb/>
　次尚官至屯田郎湖州人字退翁云<lb/>
<pb n="KR3l0039_WYG_003-11b"/>
燕逵為兒時賣鴨卵嚴法華取其卵悉啖之既而撫其<lb/>
　背曰惜此身他日一箇節度使<lb/>
契丹犯澶淵奏至冦凖適在病告上遣數軰召與計事<lb/>
　凖辭疾復遣衛士舁病而入亦不至明日凖入對上<lb/>
　引視二圖一江南一蜀中也凖曰江南必王欽若蜀<lb/>
　中必陳堯咨也二人以其鄉里皆亡國語不可固請<lb/>
　鑾輿親征即出懐中所擬將校姓名凡數百人詔勑<lb/>
　皆具天戈即日言邁遂退大敵凖之力也<lb/>
<pb n="KR3l0039_WYG_003-12a"/>
馮亮善相人為䕫路監司日吕文靖父為州職官一見<lb/>
　文靖即許以女嫁之其妻怒曰君嘗以此女為國夫<lb/>
　人何為與選人子亮曰此所以為國夫人也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0039_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孫公談圃卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>數學九章</head>
    <p>
<pb n="KR3f0041_WYG_000-1a"/>
欽定四庫全書　　　　　子部六<lb/>
　數學九章　　　　　　　天文算法類二<hi>算書之屬</hi>
　　提要<lb/>
　　　　<hi>臣</hi>等謹案數學九章十八卷宋秦九韶撰九<lb/>
　　　　韶始末未詳惟據原序自稱其籍曰魯郡然<lb/>
　　　　序題淳祐七年魯郡已久入於元九韶葢述<lb/>
　　　　其祖貫未詳實為何許人也是書分為九類<lb/>
　　　　一曰大衍以奇零求總數為九類之綱二曰<lb/>
<pb n="KR3f0041_WYG_000-1b"/>
　　　　天時以步氣朔晷影及五星伏見三曰田域<lb/>
　　　　以推方圓羃積四曰測望以推髙深廣逺五<lb/>
　　　　曰賦役以均租稅力役六曰錢榖以權輕重<lb/>
　　　　出入七曰營建以度土功八曰軍旅以定行<lb/>
　　　　陣九曰市易以治交易雖以九章為名而與<lb/>
　　　　古九章門目迥别葢古法設其術九韶則别<lb/>
　　　　其用耳宋代諸儒尚虚談而薄實用數雖聖<lb/>
　　　　門六藝之一亦鄙之不言即有談數學者亦<lb/>
<pb n="KR3f0041_WYG_000-2a"/>
　　　　不過推演河洛之奇偶於人事無闗故樂屢<lb/>
　　　　争而不決厯亦每變而愈舛豈非算術不明<lb/>
　　　　惟憑臆斷之故歟數百年中惟沈括究心是<lb/>
　　　　事而自夢溪筆談以外未有成書九韶當宋<lb/>
　　　　末造獨崛起而明絶學其中如大衍類蓍卦<lb/>
　　　　發微欲以新術改周易揲蓍之法殊乖古義<lb/>
　　　　古厯㑹積題數既誤且謂設問以明大衍之<lb/>
　　　　理初不計前後多少之厯過尤非實據天時<lb/>
<pb n="KR3f0041_WYG_000-2b"/>
　　　　類綴術推星本非方程法而術曰方程復於<lb/>
　　　　草中多設一數以合方程行列更為牽合所<lb/>
　　　　載皆平氣平朔凡晷影長短五星遲疾皆設<lb/>
　　　　數加減不過得其大㮣較今之定氣定朔用<lb/>
　　　　三角形推算者亦為未密然自秦漢以來成<lb/>
　　　　法相傳未有言其立法之意者惟此書大衍<lb/>
　　　　術中所載立天元一法能舉立法之意而言<lb/>
　　　　之其用雖僅一端而以零數推總數足以盡<lb/>
<pb n="KR3f0041_WYG_000-3a"/>
　　　　奇偶和較之變至為精妙苟得其意而用之<lb/>
　　　　凡諸法所不能得者皆隨所用而無不通後<lb/>
　　　　元郭守敬用之於弧矢李冶用之於勾股方<lb/>
　　　　圓歐邏巴新法易其名曰借根方用之於九<lb/>
　　　　章八線其源實開自九韶亦可云有功於算<lb/>
　　　　術者矣至於田域測望賦役錢榖營建軍旅<lb/>
　　　　市易七類皆擴充古法取事命題雖條目紛<lb/>
　　　　紜曲折往復不免瑕瑜互見而其精確者居<lb/>
<pb n="KR3f0041_WYG_000-3b"/>
　　　　多今即永樂大典所載於其誤者正之疎者<lb/>
　　　　辨之顛倒者次序之各加案語於下庶得失<lb/>
　　　　不掩俾算家有所稽考焉乾隆四十九年十<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3f0041_WYG_000-4a"/>
數學九章序<lb/>
周教六藝數實成之學士大夫所從事尚矣其用本太<lb/>
虛生一而周流無窮大可以通神明順性命小足以經<lb/>
世務類萬物距容以淺近窺哉若昔推䇿以迎日定律<lb/>
而和氣髀距濬川土圭度咎天地之大囿焉而不能外<lb/>
况其間總總者乎爰自河圖洛書闓發幽祕八卦九疇<lb/>
錯綜精㣲極而至於大衍皇極之用而人事之變無不<lb/>
該鬼神之情莫能隱矣聖人神之言而遺其粗常人昧<lb/>
<pb n="KR3f0041_WYG_000-4b"/>
之由而莫之覺要其歸則數與道非二本也漢去古未<lb/>
逺有張蒼許商馬延年耿夀昌鄭𤣥張衡劉洪之倫或<lb/>
明天道而法傳於後或計功䇿而效驗於時後世學者<lb/>
自高鄙不之講此學殆絕惟治厯疇人能為乘除而弗<lb/>
通於開方衍變若官府會事則府史一二絫之算家位<lb/>
置素所不識上之人亦委而聽焉持算者惟若人則鄙<lb/>
之也宜矣嗚呼樂有制氏僅記鏗鏘而謂與天地同和<lb/>
者止於是可乎今數術之書尚三十餘家天象厯度謂<lb/>
<pb n="KR3f0041_WYG_000-5a"/>
之綴術太乙壬甲謂之三式皆曰内算言其祕也九章<lb/>
所載及周官九數擊於方圓者為專術皆曰外算對内<lb/>
而言也其用相通不可岐二獨大衍法不載九章未有<lb/>
能推之者厯家演法頗用之以為方程者誤也且天下<lb/>
之事多矣古之人先事而計計定而行仰觀俯察人謀<lb/>
鬼謀無所不用其謹是以不愆於成載籍章章可覆也<lb/>
後世興事造始鮮能考度<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>
                    <graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>乎天紀人事之殽缺矣<lb/>
可不求其故哉九韶愚陋不閑於藝然早嵗侍親中都<lb/>
<pb n="KR3f0041_WYG_000-5b"/>
因得訪習於太史又嘗從隱君子受數學時際兵難歴<lb/>
嵗遥塞不自意全於矢石之間更險離憂荏苒十禩心<lb/>
槁氣落信知失物莫不有數也乃肆意其間旁諏方能<lb/>
探索杳𦕈粗若有得焉所謂通神明順性命固膚末於<lb/>
見若其小者竊嘗設為問荅以擬於用積多而惜其棄<lb/>
因取八十一題釐為九類立術具草間以圖發之恐或<lb/>
可備博學多識君子之餘觀曲藝可遂也願進之於道<lb/>
儻曰藝成而下是惟疇人府史流也烏足盡天下之用<lb/>
<pb n="KR3f0041_WYG_000-6a"/>
亦無瞢焉時淳祐七年九月魯郡秦九韶叙且系之曰<lb/>
昆崙旁薄道本虚一聖有大衍㣲寓於易竒餘取䇿郡<lb/>
數皆捐衍而䆒之探隱之原數術之傳以實為體其書<lb/>
九章惟兹弗紀厯家雖用用而不知小試經世姑推所<lb/>
為述大衍第一　七精迴穹人事之紀追綴而求宵星<lb/>
畫晷厯乆則踈惟智能革不尋天道模襲何益三農務<lb/>
穯厥施自天以滋以生雨膏雪零司牧閔馬尺寸驗之<lb/>
積以噐移憂喜皆非述天時第二　魁隗粒民甄度四<lb/>
<pb n="KR3f0041_WYG_000-6b"/>
海蒼姫井之仁政攸在代逺庶蕃懇菑日廣步度庀賦<lb/>
版圖是掌方圓異狀袤窳殊形專術精㣲熟䆒厥真差<lb/>
之毫釐謬乃千里公私共弊蓋謹其籍述田域第三<lb/>
莫高匪山莫濬匪川神禹奠之積矩攸傳智創巧述重<lb/>
差夕桀求之既詳揆之岡越崇深廣逺度則靡容形格<lb/>
勢禁㓂壘仇墉欲知其數先望以表因差施術坐悉㣲<lb/>
𣺌述測望第四　邦國之賦以待百事畦田經入取之<lb/>
有度未免力役先商厥功以衰以率逸乃同漢猶近古<lb/>
<pb n="KR3f0041_WYG_000-7a"/>
租稅以算調均錢榖何菑之扞惟仁隱民猶已溺饑賦<lb/>
役不均寜得勿思述賦役第五　物等歛賦式時府庾<lb/>
粒粟寸絲褐夫紅女商征邊糴後世多端立縁為欺上<lb/>
下俱殫我聞理財如智治水澄原濬流惟其深矣彼昧<lb/>
弗察慘急煩刑去理益逺吁嗟不仁述錢榖第六　斯<lb/>
城斯池乃棟乃宇宅坐寄命以保以聚鳩功雉制竹箇<lb/>
本章匪䆒匪度財蠧力傷圍蔡而裁如子西素匠計露<lb/>
臺俾漢文懼惟武圖功惟儉昭德有國有家兹焉取則<lb/>
<pb n="KR3f0041_WYG_000-7b"/>
述營建第七　天生五材兵去未可不教而戰維上之<lb/>
過堂堂之陣鵝鸛為行營應規矩其將莫當師中之吉<lb/>
惟智仁勇夜算軍書先計攸重我聞在昔輕則寡謀殄<lb/>
民以幸亦孔之憂述軍旅第八　日中而市萬民所資<lb/>
賈貿墆鬻利析銖錙蹛財役貧封君低首豕末兼并非<lb/>
國之厚述市易第九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>公是弟子記卷四</head> <lb/>
    <p>
<pb n="KR3a0034_WYG_004-1a"/>
欽定四庫全書<lb/>
　公是弟子記卷四<lb/>
　　　　　　　　　　　　　宋　劉敞　撰<lb/>
王囘問曰堯命治水四岳薦鯀堯曰方命圮族然猶試<lb/>
之九年若是乎聖人之不愛民也劉子曰否奚謂此哉<lb/>
堯將以盡民心者也洪水方割浩浩懐山襄陵當是之<lb/>
時民猶倒懸也能釋是懸者民之望之猶父母也自四<lb/>
岳九牧天下之人以鯀為能釋之然而堯不用則是奪<lb/>
<pb n="KR3a0034_WYG_004-1b"/>
之父母也奪之父母而水不治天下之怨非堯尚誰哉<lb/>
聖人之政也務盡于民心而不以獨智知不使已負疑<lb/>
于天下為天下而非已也故賞而天下莫不從罰而天<lb/>
下莫不服愛民之至莫大于是<lb/>
劉子曰聖人神也神也者不見而形不言而知不行而<lb/>
速者也王囘曰然則聖人不可及乎劉子曰否其可及<lb/>
也者皆可及也其不可及也者則不可及已聖人之言<lb/>
有不可以智知聖人之為有不可以理推是皆天也獨<lb/>
<pb n="KR3a0034_WYG_004-2a"/>
聖人知天命之可以然可以不然王囘曰然則聖人不<lb/>
可知乎劉子曰否其可知也者皆可知也其不可知也<lb/>
者則不可知也已矣其神也其天也吾不知其可知而<lb/>
知其不可知矣王囘曰子之言聖人也太尊劉子曰然<lb/>
衆人之言聖人也太卑人有言曰琢圭玊可以為日月<lb/>
之明子必不信也琢圭玊可以為日月之形子必信之<lb/>
矣然則以圭玊為日月之明雖良工止焉以圭玉為日<lb/>
月之形雖拙工勉矣將卑日月以止良工乎髙日月以<lb/>
<pb n="KR3a0034_WYG_004-2b"/>
勉拙工乎<lb/>
王安石曰性者太極也情者五行也五行生于太極而<lb/>
後有利害利害非所以言太極也情生于性而後有善<lb/>
惡善惡非所以言性也謂性善惡者妄也劉子曰王子<lb/>
之言其謂人無性焉可已夫太極者氣之先而無物之<lb/>
物者也人之性亦無物之物乎聖人之言人性也固以<lb/>
有之為言豈無之為言乎是亂名者也王子曰人之性<lb/>
無善惡之稱彼善不善者情之成名也然則聖人無所<lb/>
<pb n="KR3a0034_WYG_004-3a"/>
言性可矣易曰乾道變化各正性命夫不以物為無性<lb/>
性為無善而以性為善或不得本者也如物也而無性<lb/>
性也而無善則乾尚何化而化尚何正之有夫言性而<lb/>
明其無性者不足以明性而固惑于有性者也説何以<lb/>
免此王子曰情生于性而有善惡焉善惡乃非性也往<lb/>
應之曰雛生于卵而有雌雄然則雌雄生于卵之前乎<lb/>
生于雛之後乎雌雄生于卵卵雖無雌雄之辨不可謂<lb/>
卵無雌雄也善生于性性雖未有善之動豈可謂性無<lb/>
<pb n="KR3a0034_WYG_004-3b"/>
善哉彼卵而無雌雄性乃可以無善矣<lb/>
歐陽永叔曰趙盾弑其君加之弑乎誠弑之乎劉子曰<lb/>
加之爾何以加之也曰不知賊之為誰而不得討可也<lb/>
知賊之起也而力不能討可也知賊矣力足以討矣縁<lb/>
其親與黨而免之是以謂之弑君也曰今有殺人者有<lb/>
司足以執之而不執也然則謂有司殺人可乎曰否不<lb/>
不君固非人之此也大臣之於其君豈有司之于其人<lb/>
乎君親之間聖人加焉後世猶亂况勿加也書曰議事<lb/>
<pb n="KR3a0034_WYG_004-4a"/>
以制此之謂也<lb/>
或曰契生于娀簡狄后稷生于姜嫄詩人以為天命之<lb/>
何也曰王者之興固然不已怪且神乎古之有是多矣<lb/>
惟不以怪而以為理是以聖人存之可得聞乎曰王者<lb/>
之興也其符絶人其徳絶人其功絶人三者參而王有<lb/>
其徳無其符無其功不能以王仲尼是也有其徳有其<lb/>
功無其符不能以王夏之益商之伊尹周之周公是也<lb/>
有其符有其徳有其功然後王夏商周漢皆是也故曰<lb/>
<pb n="KR3a0034_WYG_004-4b"/>
配天<lb/>
永叔問曰人之性必善然則孔子謂上智與下愚不移<lb/>
可乎劉子曰可愚智非善惡也雖有下愚之人不害于<lb/>
為善善者親親尊尊而已矣孔子謂子貢曰女與回也<lb/>
孰愈對曰賜也聞一以知二囘也聞一以知十然則其<lb/>
亦有聞十而知一聞百而知一聞千而知一者矣愚智<lb/>
之不可移如此<lb/>
深甫曰泰伯讓一國而曰讓天下何也劉子曰惟至徳<lb/>
<pb n="KR3a0034_WYG_004-5a"/>
者能以百里王天下能以百里王天下者雖未得天下<lb/>
能以百里讓是亦讓天下矣讓者推已之所能有而與<lb/>
人者也非其有而居之謂之盜非其有而與之謂之佻<lb/>
劉子曰教者所以明民也明民者其猶迷之有表乎一<lb/>
則得多則惑天下之表亦衆矣欲民之無惑難矣<lb/>
劉子曰道廢則士之為私議者衆而後有楊墨政亂則<lb/>
民之圖非福者衆而後有佛老庶之富之教之節之事<lb/>
非其方者恥之子思不去其親臣思不去其君天下安<lb/>
<pb n="KR3a0034_WYG_004-5b"/>
有不治乎<lb/>
人之議所親也則欺所賢也則囘所貴也則隨欺者私<lb/>
也囘者疑也隨者畏也君子雖私不欺雖疑不囘雖畏<lb/>
不隨故父兄之私諱而已矣聖賢之疑辨而已矣君上<lb/>
之畏直而已矣<lb/>
學不能至于自足者好為人師道不能至于自得者急<lb/>
言天下之憂<lb/>
士未可言而言者及其可言也或不言矣未可憂而憂<lb/>
<pb n="KR3a0034_WYG_004-6a"/>
者及其可憂也或不憂矣有利之心存焉君子不由也<lb/>
人自以為忠者衆而明于忠者寡人自以為仁者衆而<lb/>
至于仁者寡忠者以厚得之用力為下仁者以静得之<lb/>
愛利為下<lb/>
君子有過而無罪父子之親也君臣之義也朋友之交<lb/>
也骨肉之愛也君子過于厚不過于薄觀其過可以知<lb/>
仁矣<lb/>
劉子曰天地之運一動一静四時寒暑一進一退萬物<lb/>
<pb n="KR3a0034_WYG_004-6b"/>
一生一死一廢一起帝王之功一盛一衰祅異變化一<lb/>
出一没此皆理之自然者也惟聖人窮于理理者微而<lb/>
著隠而顯者也猶羿之射也在百步之外而不失秋毫<lb/>
射之理先盡矣<lb/>
子貢曰夫子之文章可得而聞也夫子之言性與天道<lb/>
不可得而聞也敢問其不可得聞何也曰神神也者不<lb/>
疾而速不行而至者也萬物之性未嘗同而聖人盡之<lb/>
剛柔也遲速也淺深也明晦也燥濕也應而不窮者也<lb/>
<pb n="KR3a0034_WYG_004-7a"/>
物固未嘗無性而性未必善也人之性善矣而未必能<lb/>
自知也學者能自知矣而未必能盡已也君子能盡已<lb/>
矣而未必能盡人也人之與人其類同仁人能盡人矣<lb/>
而未必能盡物也故可以聞者言也不可以聞者其所<lb/>
以言也<lb/>
永叔曰以人性為善道不可廢以人性為惡道不可廢<lb/>
以人性為善惡混道不可廢以人性為上者善下者惡<lb/>
中者善惡混道不可廢然則學者雖毋言性可也劉子<lb/>
<pb n="KR3a0034_WYG_004-7b"/>
曰仁義性也禮樂情也以人性為仁義猶以人情為禮<lb/>
樂也非人情無所作禮樂非人性無所明仁義性者仁<lb/>
義之本情者禮樂之本也聖人惟欲道之達于天下是<lb/>
以貴本今本在性而勿言是欲導其流而塞其源食其<lb/>
實而伐其根也夫不以道之不明為言而以言之不及<lb/>
為説此不可以明道而惑于言道不可以無言而迷于<lb/>
有言者也<lb/>
劉子曰君子小人之恥過也同欲善也同君子恥過而<lb/>
<pb n="KR3a0034_WYG_004-8a"/>
改之小人恥過而遂之君子欲善而自反也小人欲善<lb/>
而自欺也其斯所以異乎雖桀紂未嘗不自多以無過<lb/>
未嘗不好人之謂已善也吾以是驗之君子小人之恥<lb/>
過也同欲善也同所以異者微耳楊朱哭衢塗曰此夫<lb/>
失一舉足而差以千里者歟此之謂也<lb/>
永叔曰老子貴無為然則極老子之無為且將大不為<lb/>
國小不為家開口而哺仰人而食安坐徒處而已矣劉<lb/>
子曰非也貴無為者以其可以無不為也無不為者惟<lb/>
<pb n="KR3a0034_WYG_004-8b"/>
無為獨也此聖王之道仁人之守非老子之蔽知老子<lb/>
之蔽者其絶聖棄智絶仁棄義絶學棄禮號不可以教<lb/>
者也老子為柱下史矣未嘗以無為廢其職然則無為<lb/>
非所以廢職也舜耕而化陶而化漁而化賈而化知夫<lb/>
無為也故能屢化不　夫無為也躓于物久矣<lb/>
劉子曰道莫大乎仁仁莫要乎一一者無不貫也無不<lb/>
載也一在内萬在外一之至貴賤貧富壽夭生死不見<lb/>
其異焉進退取舍動静語黙不見其二焉事有制者也<lb/>
<pb n="KR3a0034_WYG_004-9a"/>
禮有節者也言有物者也所以事者不出于制所以禮<lb/>
者不出于節所以言者不出于物乘夫無心以遊無欲<lb/>
大矣<lb/>
永叔曰何以謂復其見天地之心也劉子曰復者静静<lb/>
者天地之性也知静者非静之至也動而反于静也性<lb/>
静者静之至也未嘗知静而為萬物應故曰天地之心<lb/>
也永叔曰人之生也一生一死一覺一寐生動也而死<lb/>
静覺動也而寐静所謂静為復者然則天地之心死且<lb/>
<pb n="KR3a0034_WYG_004-9b"/>
寐也人之復死且寐歟劉子曰非此之謂也復静者言<lb/>
得一也得一者純粹積于胸中與物變化而不以外傷<lb/>
内者也非死且寐之謂也有人于此耳目聲色猶衆人<lb/>
也形體動作猶衆人也然而未嘗以外傷内未嘗以内<lb/>
隨外可以謂之動乎然則復其見天地之心可知也<lb/>
或曰召公為保周公為師相成王為左右召公不悦敢<lb/>
問召公之不悦何也曰疑其疑何也曰以周公為不可<lb/>
復三公之列夫既嘗南面而聴天下矣復子明辟又留<lb/>
<pb n="KR3a0034_WYG_004-10a"/>
而不去潔于節者不為夫周公之意以文武之道未之<lb/>
能大備備之者已而已矣是以北面就諸臣之位匔匔<lb/>
如畏然攝天子之位而不自以為泰反以三公處而不<lb/>
自以為少死則葬于成周聖人之忠也然則召公不知<lb/>
周公歟曰否召公相成王卜宅于洛率諸侯以幣見皆<lb/>
再拜稽首曰旅王若公曷為其不知周公也夫聖人神<lb/>
矣必有疑而後辨辨而後喻者非召公不足以動百姓<lb/>
之疑而喻其義則其疑也乃所以辨也其不悦乃所以<lb/>
<pb n="KR3a0034_WYG_004-10b"/>
歡也君子之為衆人固不知<lb/>
劉子曰無强重任强重任非其力必廢其任無歆重名<lb/>
歆重名非其實必毁其名<lb/>
劉子曰山林之士重生市井之庸輕生役于名者勞生<lb/>
得于徳者安生安生者家之謂孝子也國之謂忠臣也<lb/>
戰之謂勇士也教之謂賢師也學之謂良友也安生者<lb/>
非以生為安者也言達于性命達于性命者故能役于<lb/>
禮義曲而中肆而辨死而不貳<lb/>
<pb n="KR3a0034_WYG_004-11a"/>
待賞罰而為治者非正主也挟非譽而為義者非徳士<lb/>
也<lb/>
深甫曰無衣之詩晉武公之詩也晉武公兼有宗國則<lb/>
君子曷為美之君子之道固兼其宗國乎劉子曰否此<lb/>
之謂變風變風者變于正也變之中有美美之中有刺<lb/>
取其一節不兼其義谷風曰采葑采菲無以下體此之<lb/>
謂也無衣之詩其惠足以得民其智足以使臣其力足<lb/>
以兼國然而不自安也待天子之命然後安是之取爾<lb/>
<pb n="KR3a0034_WYG_004-11b"/>
也孔子曰齊桓公正而不譎非以其殺子糾簒齊國為<lb/>
正也以尊天子也<lb/>
劉子曰聖人之政吾非得親見之也而有禮存焉聖人<lb/>
之言吾非得親聞之也而有道存焉在于書者一是一<lb/>
非一偽一真吾誰與信然則吾且以禮觀政以道觀言<lb/>
乎<lb/>
三王之禮相變者皆其可得而變者也其不可得而變<lb/>
者猶若也夏足鼓商楹鼔周縣鼓謂之鼓之變可也以<lb/>
<pb n="KR3a0034_WYG_004-12a"/>
為變鼔矣則吾未之見<lb/>
不言不為者天也言而不為者君也言且為者臣也不<lb/>
言而為者民也四者有職而為為下矣<lb/>
雖有聖人之性顧而與衆同雖有無為之徳還事于事<lb/>
是以知聖人者鮮矣<lb/>
楊慥問曰仲尼稱顔淵不遷怒何謂也劉子曰中庸而<lb/>
已矣衆人之怒也出怒于怒故怒也是遷也已顔子之<lb/>
怒也出怒不怒出怒不怒者怒出于不怒者也怒出于<lb/>
<pb n="KR3a0034_WYG_004-12b"/>
不怒者有遷之者乎仲尼言其一端爾由是言之謂之<lb/>
不遷怒也可謂之不遷喜也可楊子曰何謂中庸曰中<lb/>
庸者中用也喜怒哀樂之未發謂之中發而皆中節謂<lb/>
之和此四物者君子不能不由焉然而中為之本矣有<lb/>
人也喜之不喜怒之不怒若是可謂中庸乎曰未也是<lb/>
其於智也達于道也偏偏則不徧是其過之者也然則<lb/>
喜之而喜怒之而怒喜怒不失其類則可謂中庸乎曰<lb/>
未也是其于名也察于情也節猶未免乎徇也是之謂<lb/>
<pb n="KR3a0034_WYG_004-13a"/>
不及然則奈何曰因于物縁于理彼其可喜也而喜之<lb/>
彼其可怒也而怒之其貌曲巧其變曲當物之制也理<lb/>
之有也而泊然無所于繫是中庸矣孔子曰中庸之為<lb/>
徳也其至矣乎民鮮久矣<lb/>
君子之道致乎至有曰不為無曰愈乎已<lb/>
矜小名以售大偽飾小亷以釣大利者惟鉅孱也何謂<lb/>
鉅孱鉅者齊之處士孱者魏之處士鉅以玊璧賂而顯<lb/>
孱以金錢貨而用以名處士則是所以為處士則非也<lb/>
<pb n="KR3a0034_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是弟子記卷四<lb/>
</p>
<p>
</p>
  </div>
</body>
</text>
</TEI>
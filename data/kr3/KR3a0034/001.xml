<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>公是弟子記卷一</head> <lb/>
    <p>
<pb n="KR3a0034_WYG_001-1a"/>
欽定四庫全書<lb/>
　公是弟子記卷一<lb/>
　　　　　　　　　　　　　宋　劉敞　撰<lb/>
劉子曰四十而仕為不惑也五十而爵為知命也不惑<lb/>
然後可以為士知命然後可以為大夫<lb/>
兼近四隅不失其所者中是也并總萬物不失其元者<lb/>
一是也明徳制義不失其方者禮是也禮者道之中也<lb/>
教人以道云乎豈曰教人以文云乎道者文之本也循<lb/>
<pb n="KR3a0034_WYG_001-1b"/>
本以求末易循末以求本難今之所謂作者筆墨焉爾<lb/>
簡牘焉爾<lb/>
君子之謀也盡下而用其所長不以已奪人故曰功成<lb/>
而已矣事立而已矣衆人盡其慮而君子受其名<lb/>
道之勢似迂闊道之文似詭偽道之情似剛狷勢無迂<lb/>
闊則鄙文無詭偽則野情無剛狷則蕩<lb/>
舜作九招九招者九名也予識其三焉祈徵角之謂焉<lb/>
天可順而不可恃也鬼神可敬而不可諂也<lb/>
<pb n="KR3a0034_WYG_001-2a"/>
廟中其至矣百官備萬物具<hi>案物一本作事</hi>不言而事行無為<lb/>
而功立<lb/>
齊一變至於魯魯一變至於道春秋變魯之實也修已<lb/>
以安人<lb/>
治天下其猶作樂乎作樂者備八音八音不同物而同<lb/>
聲同聲乃和治天下者進賢能賢能不同術而同治同<lb/>
治乃平是故樂之和一物不得主焉天下之平一賢不<lb/>
能名焉<lb/>
<pb n="KR3a0034_WYG_001-2b"/>
政莫美于簡易何為而可曰繁矣而後求簡焉難矣而<lb/>
後求易焉簡之而簡者繁不可如何矣易之而易者難<lb/>
不可如何矣<lb/>
儒者之原仁義也樂工之本律吕也本律吕者衆而知<lb/>
律吕者寡原仁義者衆而通仁義者寡律吕之所以亂<lb/>
淫聲亂之仁義之所以毁小道毁之淫聲出乎律吕而<lb/>
非所以正律吕也小道生乎仁義而非所以明仁義也<lb/>
善治聲者擇乎律吕善治道者擇乎仁義<lb/>
<pb n="KR3a0034_WYG_001-3a"/>
天下之道莫大乎學莫貴乎學夫學者匹夫也而居聖<lb/>
人之業可不謂大乎匹夫也而言王者之事可不謂貴<lb/>
乎<hi>案以上二條一本誤連為一條</hi>
聖人辯必能窮萬物而不言智必能兼萬物而不為不<lb/>
言者有所止之不為者有所因之<lb/>
君人議道有司守法君人議道故議道者君人之徳也<lb/>
有司守法故守法者有司之器也<lb/>
古所以治者當其分也古所以亂者違其分也當其分<lb/>
<pb n="KR3a0034_WYG_001-3b"/>
而勸違其分而競勸則事立競則怨作<lb/>
關雎樂而不淫哀而不傷何謂也曰徳之至也窈窕淑<lb/>
女琴瑟友之樂也不淫其色悠哉悠哉輾轉反側哀也<lb/>
無傷善之心此之謂也<lb/>
古之教者言不足而徵徵不足而諭諭不足而類類不<lb/>
足而辯古之君子言而已矣辯其末也<lb/>
天有常運也地有常勢也人有常性也物有常理也是<lb/>
故天地始者由今日知之萬世後者由今日知之雖有<lb/>
<pb n="KR3a0034_WYG_001-4a"/>
至愚之人而不疑于天不惑于地審必然也審必然則<lb/>
不可敓以辭不可敓以辭者衆人皆然而君子為甚是<lb/>
故聖賢之事出于上古者雖甚逺必有以信之雖甚幽<lb/>
必有以明之雖甚繁必有以詔之雖甚亂必有以治之<lb/>
書所以紀逺而書未必盡信也信有理言所以交近而<lb/>
言未必盡聴也聴有理故信理者不惑于書聴理者不<lb/>
惑于言不惑于書可以為師不惑于言可以為友<lb/>
漢武帝好馬而余吾渥洼為之出馬葉公好龍而龍亦<lb/>
<pb n="KR3a0034_WYG_001-4b"/>
下之髙宗好賢恭黙思道夢帝賚以良弼此皆可以謂<lb/>
篤好之矣<lb/>
柱厲叔事莒敖公不見用而死其難曰吾以羞後世不<lb/>
知臣者狼瞫黜于晉不肯為亂而死國事亦以使上知<lb/>
也<lb/>
不肖之君諱言死亡秦人不敢言死衰宋之主怒言白<lb/>
也<lb/>
趙王殺其良將李牧而作山木之謳項羽既敗悲歌慷<lb/>
<pb n="KR3a0034_WYG_001-5a"/>
慨泣下沾衣李斯就戮東市嘻吁感動使彼早自警安<lb/>
有此患哉<lb/>
齊靈公淫于崔氏崔氏殺之將死曰請自刃于廟楚成<lb/>
王求食熊蹯而死趙武靈王梁武帝探鳥鷇而食胡亥<lb/>
曰願為黔首皆不忍平居為善而希望須臾之生<lb/>
楚靈王聞諸公子被殺自投車下曰予殺人子多矣能<lb/>
無及此乎商君設法殘民及死之日歎曰為法之敝一<lb/>
至此乎使此兩人幸而免猶自以為行之是也楚荘王<lb/>
<pb n="KR3a0034_WYG_001-5b"/>
曰吾以不祥道民則災及吾身<lb/>
桀紂可與為善哀平不可與圖存非桀紂優也時勢失<lb/>
也<lb/>
武王戎車三百兩虎賁三百人而誓司徒司馬司空此<lb/>
三卿三軍也諸侯以百乘為軍不以萬二千五百人為<lb/>
軍下天子也以百乘為軍者一乘凡八十家家出一人<lb/>
其中步卒七十二人甲士三人其餘以為厮役扈養者<lb/>
凡一乘則一右右皆虎賁勇士也故武王戌軍三百兩<lb/>
<pb n="KR3a0034_WYG_001-6a"/>
則虎賁三百人<lb/>
漢武帝初好兵事征伐故衛青霍去病李廣楊僕諸酷<lb/>
吏皆為用及後悔之封丞相為富民侯而捜粟都尉趙<lb/>
過平都令光更以務農重穀進天下亦翕然賴之此一<lb/>
君之身終始相反如此而隨其取捨輒皆得人外則伸<lb/>
威四海内則安養百姓世豈乏士哉常患人主不求也<lb/>
禮不以近人為達樂不以易備為樂事不以便用為利<lb/>
味不以爽口為美行之似迂逺作之似疎拙居之似愚<lb/>
<pb n="KR3a0034_WYG_001-6b"/>
朴安之似淡泊化民成俗俗既已成偷偽者不能入<lb/>
物謂之命生謂之性道謂之情情者聖人所貴也詩書<lb/>
禮樂所由作也仁義忠信所由顯也五帝三王所以有<lb/>
其人民也<lb/>
忘情者自以為達悖情者自以為難直情者自以為真<lb/>
三者異趨同亂不可以為王霸之民<lb/>
哀公問弟子孰為好學孔子曰顔囘季康子問弟子好<lb/>
學子曰顔囘好之者樂之也十室之邑必有忠信如丘<lb/>
<pb n="KR3a0034_WYG_001-7a"/>
者焉不如丘之好學也此聖人之好學也<lb/>
齊桓欲用管仲求之于魯魯施父曰不如殺之衛鞅為<lb/>
秦伐魏破魏師魏安釐王曰吾悔不用公叔痤之言以<lb/>
誅鞅也夫不忍克已為徳而謀害人之臣猶竊鈴掩耳<lb/>
也智止于自欺而已<lb/>
教民者禮樂為急非謂三王之禮五帝之樂也時禮時<lb/>
樂禮諭其制樂諭其功百姓鼓之舞之而不敢叛焉<lb/>
教民以學為将行之也試人以言為將用之也是故學<lb/>
<pb n="KR3a0034_WYG_001-7b"/>
不可行者君子弗取也言不可用者君子弗詢也書曰<lb/>
無稽之言勿聴弗詢之謀勿庸<lb/>
智不求隠辯不求給名不求難行不求異推鬼神虚無<lb/>
詭聴易視乘人以<hi>缺</hi>如此者執而殺之<lb/>
民難聚也而易散難安也而易危聚之有道安之有術<lb/>
不出于人情而已矣<lb/>
叔贛問曰尚書記人之功忘人之過春秋収毫毛之善<lb/>
貶纎芥之惡二者無異乎曰無異何謂無異也曰忘其<lb/>
<pb n="KR3a0034_WYG_001-8a"/>
過不忘其惡貶其惡無貶其過<lb/>
仁義禮智信五者霸王之器也愛之而仁利之而義嚴<lb/>
之而禮謀之而智示之而信之謂霸仁不待愛義不待<lb/>
利禮不待嚴智不待謀信不待示之謂王王者率民以<lb/>
性者也霸者動民以情者也性者莫自知其然情者如<lb/>
畏不可及王者百年而立百年而備百年而裕百年而<lb/>
衰百年而踣有過之矣霸者十年而立十年而備十年<lb/>
而裕十年而衰十年而踣有不及矣<lb/>
<pb n="KR3a0034_WYG_001-8b"/>
率人以教人其政乃純率人以事神<hi>案此句人字一本訛作神</hi>其鬼<lb/>
乃神政之不純教之過也鬼之不神事之過也教人過<lb/>
于觳事神過于瀆民不見嚴而煩是䙝非瀆乎<hi>案此二句有脱</hi>
<hi>佚字</hi>古之事神者必有則弗徵弗徵民弗信也必無則弗<lb/>
畏弗畏民弗從也事神若疑故筮則弗非盟則弗叛禱<lb/>
則壹齋則潔言則信令則從居則謹行則順郊則見帝<lb/>
廟則見先王奥則見主而誰職思亂<lb/>
任天下之憂者相天下者也苦天下之重者君天下者<lb/>
<pb n="KR3a0034_WYG_001-9a"/>
也任天下之憂者非憂敗也言以已為天下法苦天下<lb/>
之重者非實可苦也言富貴之非已伊尹非憂天下任<lb/>
天下之憂者也故舉于畎畝而相湯舜禹非樂天下苦<lb/>
天下之重者也故受天下禪也<lb/>
古之君子為義于其學為功于其業義非其學雖刑不<lb/>
避為政者有以徇之而勸事師也功非其業雖賞不就<lb/>
為政者有以置之則勸事君也事師貴一事君貴一一<lb/>
之外毋敢動其心人人一以事師人人一以事君天下<lb/>
<pb n="KR3a0034_WYG_001-9b"/>
治矣義非其學雖刑不避者誰歟曰若齊景公虞人魏<lb/>
絳欒氏之臣是也功非其業雖賞不就者誰歟曰若董<lb/>
安于屠羊説者是也<lb/>
五經者五常也詩者温厚仁之質也書者訓告信之紀<lb/>
也易者淵微智之表也春秋褒貶義之符也惟禮自名<lb/>
其道専也<lb/>
利已者亡利民者霸能以美利利天下不言所利者王<lb/>
君臨臣喪以桃茢先非古也周之未造也古者教民不<lb/>
<pb n="KR3a0034_WYG_001-10a"/>
倍死臣已死君不忍呼其名<lb/>
事師者北面言臣之也就養無方死則為三年之服言<lb/>
子之也故受道焉不敢倍倍之者君不以為臣士不以<lb/>
為友故善事其師者必善事其親善事其親者必善事<lb/>
其君故人君莫不欲其臣之善師也故立師保之官人<lb/>
父莫不欲其子之善師也故易子而教<lb/>
孟子曰人之性善人之性皆可以為堯舜孟子可謂言<lb/>
過其實矣人之性善且有上有中有下于上也又有上<lb/>
<pb n="KR3a0034_WYG_001-10b"/>
焉于中也又有中焉于下也又有下焉九品也故上者<lb/>
聖中者君子下者有常不及乎聖而為仁不及乎君子<lb/>
而為善不及乎有常而為齊民故性不同也而善均善<lb/>
不同也而性均故人不可以為堯舜猶堯舜不可為人<lb/>
也壽莫如召公不能至乎聖而止天莫如顔子亦不能<lb/>
至乎聖而止使召公而天使顔子而壽其材亦若是而<lb/>
止矣此性之不可過也人何可為堯舜哉故開難到之<lb/>
期者人不能信也人不能信者學不能益也<lb/>
<pb n="KR3a0034_WYG_001-11a"/>
古之教者詩書禮樂至仲尼益之以易春秋樂自此沒<lb/>
矣禮者徳行之本也詩者言語之本也書者文學之本<lb/>
也春秋者政事之本也此四本者君子之所盡心也<lb/>
聚無功之人者乏百姓之食也地不加闢而賦粟倍民<lb/>
不益進而廪餼廣貧則不能富也流則不能止也殍則<lb/>
不能救也此率人而使食人也人相食則不祥莫大焉<lb/>
子曰參乎吾道一以貫之曾子曰唯門人問曾子曾子<lb/>
曰忠恕而已矣施之已曰忠施之人曰恕<lb/>
<pb n="KR3a0034_WYG_001-11b"/>
聖人之功與人同也聖人之徳與人同也聖人之性不<lb/>
可及也聖人之功不過治人聖人之徳不過治身聖人<lb/>
之性不行而至不疾而速惡可及哉孔子曰十室之邑<lb/>
必有忠信如丘者焉是故舉功徳以言聖人者其由不<lb/>
知聖人者也<lb/>
有材而不知道材非其材也有功而不知道功非其功<lb/>
也<lb/>
古者祭蓋必有配配必有尸尸者人道也非祭人則無<lb/>
<pb n="KR3a0034_WYG_001-12a"/>
尸<lb/>
天子七廟二王後六廟諸侯五廟孤卿四廟大夫三廟<lb/>
上士二廟官師一廟故生異宫者祭異廟也<lb/>
孔子曰無為而治者其舜也與如何斯可謂之無為矣<lb/>
曰因堯之臣襲堯之俗用堯之政斯孔子謂之無為也<lb/>
正朔無所改制度無所變教令無所易恭已正南面而<lb/>
已矣孔子曰巍巍乎舜禹之有天下也而不與焉王者<lb/>
承極敝之後者則新之改正朔以新其時也異徽號服<lb/>
<pb n="KR3a0034_WYG_001-12b"/>
色以新其目也殊聲音律吕之變以新其耳也一制度<lb/>
法令以新其俗也非所謂無為也孔子曰唐虞禪夏后<lb/>
繼湯武伐其義一也<lb/>
不王不禘非諸侯不祫祫及其壇墠禘者禘其祖之所<lb/>
自出以其祖配之而及其夾室<lb/>
廟有二昭漢之失禮也古者一昭一穆<lb/>
非學之難知所學之難也非所學之難知道之難也非<lb/>
知道之難知行道之難也知所學者亦鮮矣知道者吾<lb/>
<pb n="KR3a0034_WYG_001-13a"/>
未之見也譬知道者其猶止水乎止水能盡物之形此<lb/>
之謂一以貫之<lb/>
商賈有千百之利則勤農夫有終嵗之食則勉是其樂<lb/>
之者也為道者亦然苟得其樂終身不厭苟為不得終<lb/>
身愁苦亦勤之而已矣如商賈之謀富農夫之望嵗安<lb/>
有不及哉詩曰如匪行邁謀是用不得于道今之為學<lb/>
者多若此勿為名則名隨之勿為利則利隨之故學者<lb/>
去名利之心而已矣<lb/>
<pb n="KR3a0034_WYG_001-13b"/>
徳之親民甚于子孫子孫天性也服有時而殺廟有時<lb/>
而遷至于徳或累十世民悲思享嘗之詩曰豈弟君子<lb/>
胡不萬年<lb/>
賓之初筵飲酒之禮也古者非祭祀不飲酒不至于醉<lb/>
書曰庶國飲惟祀徳將無醉<lb/>
秦之亡不亦宜乎多為利者大夫則君之婦人則客之<lb/>
以是教其民焉民是以共利之為政者慎所以導民導<lb/>
民于善其報亦善導民于惡其報亦惡詩曰爾之教矣<lb/>
<pb n="KR3a0034_WYG_001-14a"/>
民胥效矣<lb/>
莫之為仁者而謂之不可為猶莫之行而忌逺也熊蹯<lb/>
之美不食則不知其美知熊蹯之美者必其食之者也<lb/>
先王之禮其猶熊蹯乎<lb/>
庶子為後為其母不敢貳尊者也庶祖母之喪三年非<lb/>
禮也吾未之聞也<lb/>
聖人之治天下結之不以恩惠威之不以刑罰不為而<lb/>
治者民自治也一曰宗族二曰師友三曰賓客四曰祭<lb/>
<pb n="KR3a0034_WYG_001-14b"/>
祀五曰喪紀<lb/>
所謂命者道而已矣生死貴賤貧富道之制也君子以<lb/>
為命所謂天者人而已矣人歸之則為諸侯諸侯歸之<lb/>
則為天子人之制也非已制也君子以為天知道者其<lb/>
知命也知人者其知天也<lb/>
孫不後祖故有嫡子無嫡孫嫡孫者繼嫡子者也為嫡<lb/>
子三年為嫡孫朞祖不以孫為後也祖不以孫為後孫<lb/>
亦不敢後祖也然則孰後後嫡子嫡子死有子則廟廟<lb/>
<pb n="KR3a0034_WYG_001-15a"/>
則以昭穆治之無子則不廟不廟則不以昭穆治也孫<lb/>
後祖者惟始封君及始為大夫之嫡子前死者子未為<lb/>
後其孫代之于是乎為祖三年後者後宗廟也庶子不<lb/>
為長子三年言不為後也禮曰祖卒然後為祖後者服<lb/>
斬此之謂也<lb/>
　<lb/>
　<lb/>
　<lb/>
<pb n="KR3a0034_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是弟子記卷一<lb/>
</p>
<p>
</p>
  </div>
</body>
</text>
</TEI>
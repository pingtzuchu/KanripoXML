<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>公是弟子記卷二</head> <lb/>
    <p>
<pb n="KR3a0034_WYG_002-1a"/>
欽定四庫全書<lb/>
　公是弟子記卷二<lb/>
　　　　　　　　　　　　　宋　劉敞　撰<lb/>
或問曰太公治齊尊賢而尚能周公曰後世必有簒奪<lb/>
之臣周公治魯尊尊而親親太公曰後世寖弱矣若是<lb/>
乎聖賢之無益于治亂之數也曰否此非聖賢之語也<lb/>
致功兼并者文其過之言爾齊不用太公之法故齊奪<lb/>
魯不用周公之政故魯弱尊賢尚能非所以啟簒也尊<lb/>
<pb n="KR3a0034_WYG_002-1b"/>
尊親親非所以致弱也齊桓公修太公之法而霸天下<lb/>
魯僖公修周公之政詩人頌之以比三王惡在其無益<lb/>
于治亂也<lb/>
或曰人有言太公封于齊五月而報政伯禽封于魯三<lb/>
年而報政周公喟然歎曰嗚呼魯後世其北面齊乎夫<lb/>
政不簡不易民不有近平易近民民則歸之信有諸乎<lb/>
曰否此非周公之語致功兼并者欲速之言耳孔子曰<lb/>
無欲速無見小利欲速則不達見小利則大事不成古<lb/>
<pb n="KR3a0034_WYG_002-2a"/>
之人豈不欲簡易哉又惡欲速速非所以簡易也簡易<lb/>
者未嘗速也民之為道信而後可使富而後可教安而<lb/>
後可保此所以為達也三年之為亟矣齊先魯亡何魯<lb/>
之北面哉孔子曰齊一變至于魯魯一變至于道<lb/>
吳起可謂知戰矣親與士卒最下者同其勞苦曰是何<lb/>
足以言知戰也子見夫乞人乎叫號偃仆乎康荘之間<lb/>
其聲可哀也不若是不足以濟其身若乃家丈人者五<lb/>
十可以衣絲七十可以食肉子孫者奉之爾父母之仇<lb/>
<pb n="KR3a0034_WYG_002-2b"/>
不與共天下兄弟之仇不與共國非虚加之也然後稱<lb/>
于人情視民如子者民報之如父視民如弟者民事之<lb/>
如兄無所仇云爾有則争先致力焉子弟豈待父兄與<lb/>
已均其苦然後為用哉故用民者矯之以身徇之以愛<lb/>
濟之以術苟一時之勝而已矣惡可以久哉詩曰服其<lb/>
命服朱芾斯皇八鸞鏘鏘道上不失度下不失節也駕<lb/>
彼四牡四牡騤騤君子所依小人所腓君子之所依而<lb/>
小人以為已腓安在其毁上下之節哉<lb/>
<pb n="KR3a0034_WYG_002-3a"/>
或曰仁者壽顔淵何以不壽曰死生命也非人之所益<lb/>
然則仁者壽非君子之言乎曰固君子之言也所謂壽<lb/>
者言無以増其年而已矣通是道者内自得于心雖殤<lb/>
子猶彭祖也有言彭祖而非壽者乎請問知者樂曰通<lb/>
是道者内則得于心雖窮居猶南面也烏有南面而非<lb/>
樂者乎請問仁智動静曰誠而明之静也明而誠之動<lb/>
也孔子曰顔氏之子其殆庶幾乎不遷怒不貳過<hi>案此條一</hi>
<hi>本誤分孔子曰以下另為一條</hi>
<pb n="KR3a0034_WYG_002-3b"/>
君子之事君也諫不用則去諫不用而去者道也先其<lb/>
未亂也見亂而去是逃也死之可也<lb/>
君子之不去其君也不忍也何不忍也曰不忍其君之<lb/>
無與為善曰庶幾乎若此哉故不聴則諫不已其有利<lb/>
之之心焉是貪也非不忍也<lb/>
子以四教文行忠信文所謂文學也行所謂徳行也政<lb/>
事主忠言語主信<lb/>
君子之不言利也惡其號也曰利于已不可言也利于<lb/>
<pb n="KR3a0034_WYG_002-4a"/>
國利于天下不言不亦病乎曰天子之有天下猶諸侯<lb/>
之有國諸侯之有國猶大夫之有家大夫之有家猶庶<lb/>
人之有室大者治大小者治小云爾非異物也利之天<lb/>
下則謂之公利之家則謂之私利之國則謂之亷利之<lb/>
室則謂之貪是亦不知類也詩云爾之教矣民胥效矣<lb/>
上之所貴而下為之則善事上也上之所貴而下不為<lb/>
之則不善事上也欲治民而責其善事上非也責其不<lb/>
善事上而惡其效已于利難矣如惡之也則莫若不言<lb/>
<pb n="KR3a0034_WYG_002-4b"/>
利<lb/>
君以人為天人以君為天天以人為天人之所歸號之<lb/>
曰天與之人之所去號之曰天奪之非君以人為天歟<lb/>
君安之則安富之則富生之則生死之則死非人以君<lb/>
為天歟世治人曰天也世亂人曰天也天非實治之也<lb/>
天非實亂之也有曰治有曰亂者非天以人為天歟<lb/>
君子畏幽則小人畏明君子畏明則小人其無畏矣詩<lb/>
云憯不畏明<lb/>
<pb n="KR3a0034_WYG_002-5a"/>
性者受之天也道者受之人也受之天者已雖欲易之<lb/>
不能易也受之人者人雖欲易之不能易也魚不可使<lb/>
去淵鳥不可使去林天也出處語黙隠顯之不齊人也<lb/>
有所受之矣<lb/>
言而無當猶漏巵也形具而已矣<lb/>
聖人無可無不可賢人有可有不可衆人適可適不可<lb/>
聖人曰懐之賢人曰擇之衆人曰所遇而已矣<lb/>
誠於中者其受言也不惑不惑然後知言知言然後知<lb/>
<pb n="KR3a0034_WYG_002-5b"/>
人<lb/>
權所以濟義也非義無所用權為義者聴民民之所徇<lb/>
因以濟之堯舜禪湯武伐義也<lb/>
人君誠有畏天之心雖有災害不殘及其無畏天之心<lb/>
雖有災害殘矣人君誠有恤民之心雖有災害不畔及<lb/>
其無恤民之心雖無災害離矣故天之所享誠也氏之<lb/>
所保誠也誠之至不言而喻不施而惠不禱祀而福是<lb/>
以人道貴忠也<lb/>
<pb n="KR3a0034_WYG_002-6a"/>
三王肉辟有諸曰有之不已慘乎曰秦漢則慘三王則<lb/>
否井田以均之鄉黨以安之學校以教之示之以禮動<lb/>
之以義惠之以仁竒衺之行無自習焉荒鄙之聲無自<lb/>
聞焉淫佻之色無自見焉上下察矣逺邇一矣然而附<lb/>
于辟者衆所棄也奚其慘非聖王不能用肉刑秦漢之<lb/>
用肉刑暴矣慘其末乎漢文之革不亦宜乎<lb/>
人胥知行之由足不知行之由目人胥知視之由目不<lb/>
知視之由心人胥知生之由食不知生之由道三者異<lb/>
<pb n="KR3a0034_WYG_002-6b"/>
類而同義如使人之行者莫如足也則瞽者曷為有所<lb/>
不行也如使人之視者莫如目也則念者曷為有所不<lb/>
見也如使人之生者莫如食也則不義之食曷為有所<lb/>
不生也生之依道視之依心行之依目此天理之自然<lb/>
者也知行之待目而不知生之待道則外其生于道矣<lb/>
夫外其生于道者生而不以道者也生而不以道者猶<lb/>
行而不用目其不陷于坑谷者幸而已矣<lb/>
臨大事而不懼守大節而不可奪詖言不入偽言不出<lb/>
<pb n="KR3a0034_WYG_002-7a"/>
其惟知道者乎<lb/>
君子貴曲能有誠曲能有誠者藝之上也而况直而誠<lb/>
之誠而明之者乎<lb/>
梓慶削木為鐻不敢以毁譽觸其心不敢以爵賞攖其<lb/>
慮七日鐻成而若神梓慶可謂知用巧矣有為者亦然<lb/>
今之懐道者假譽于仁邀賞于義故弗成也器而弗成<lb/>
猶毁瓦也<lb/>
事求可功求成何如曰不可事求法功求義法而不可<lb/>
<pb n="KR3a0034_WYG_002-7b"/>
者有矣義而不成者有矣未有不法而可者也未有不<lb/>
義而成者也<lb/>
君子之道不出于中中者所以并容也賢者守焉不肖<lb/>
者勉焉并容所以為大也決絶之行君子不為<lb/>
舜在深山之中伊尹耕有莘之野說築傅巖之野亦憂<lb/>
天下乎曰不憂也奚為不憂賢者之生于世也世亂固<lb/>
坐而視之乎曰天子憂天下諸侯憂其國大夫憂其政<lb/>
士憂其職庶人憂其業天下已定矣非其憂而憂之亂<lb/>
<pb n="KR3a0034_WYG_002-8a"/>
也天下固亂而又亂之是以使天下多事也詩云職思<lb/>
其憂君子豈無所憂哉亦思其職而已矣或問舜伊尹<lb/>
傅說之職曰舜職其孝伊尹職其耕説職其築<lb/>
或問孔席不煖有諸曰有之矣其皇皇也曰聖人以其<lb/>
皇皇為道衆人以其皇皇為利或曰為道固皇皇乎曰<lb/>
迎之致敬則就之言不行諫不用則去之不皇皇何為<lb/>
佛肹以中牟畔召孔子孔子往孔子不惡其畔歟曰惡<lb/>
之惡之曷為往也曰人之于仁也無必不為其于不仁<lb/>
<pb n="KR3a0034_WYG_002-8b"/>
也亦無必為知賢而召之也非知仁歟知仁也不足與<lb/>
為善歟知仁且為善畔可使復合危可使復安亂可使<lb/>
復平亦何為不往哉<lb/>
或問君子疾没世而名不稱使傅説死于胥靡末如名<lb/>
之何矣亦疾之乎曰君子之名有不幸而不稱無幸而<lb/>
稱小人之名有幸而不稱無不幸而稱其疾之也在已<lb/>
其稱之也在人君子能知其必疾也而不能知其必稱<lb/>
也奚疾之哉<lb/>
<pb n="KR3a0034_WYG_002-9a"/>
或問誠曰誠者成也成物者也不成物非誠也何謂物<lb/>
曰君子則徳小人則事徳莫若修事莫若敏二者其誠<lb/>
乎<lb/>
揚子雲曰賢者為人所不能為揚子亦安知禮哉夫賢<lb/>
者為人所能為而已矣人所不能為賢者不為也<lb/>
或問君子矯乎曰惟君子為能矯君子之矯以為義也<lb/>
小人之矯以為利也君子窮而益堅小人達而亦偽<lb/>
富而無以為道也則辭富貴而無以為道也則辭貴生<lb/>
<pb n="KR3a0034_WYG_002-9b"/>
而無以為道則舍生惟仁者能之<lb/>
或問伊尹比乎妹喜以滅夏膠鬲比乎妲己以滅商有<lb/>
諸曰否此非智者之言也桀為無道嬖妹喜而殺其良<lb/>
臣棄先世之典而絶百姓之命百姓弗堪伊尹為是相<lb/>
湯以滅夏放桀于南巢紂為無道嬖妲己妲已之所悦<lb/>
而爵之所惡而殘之殺比干以遂其怒百姓弗能忍武<lb/>
王為是伐紂而殺之當是時膠鬲諫而不入使之問師<lb/>
期期後武王趨而救之猶紂臣也吾聞得天下者得其<lb/>
<pb n="KR3a0034_WYG_002-10a"/>
民心者也有天下者不利天下者也如湯武因人之嬖<lb/>
以取其國是利之也何以為湯武鄭穆公將伐胡則妻<lb/>
之句踐有吳之怨入西子焉夫搆人于禍而後殘之陷<lb/>
人于危而後幸之此不仁者之所為也而謂湯武為之<lb/>
乎<lb/>
太上無文其次有而不恃其次恃之而治其次治之而<lb/>
不足恃<lb/>
君子有四擇擇術然後學之擇師然後傳之擇交然後<lb/>
<pb n="KR3a0034_WYG_002-10b"/>
親之擇君然後事之是以君子有終身之憂無一朝之<lb/>
患也<lb/>
施而不報者吾未之見也廟堂之上獻以爵酬以觚一<lb/>
獻而三酢民猶以為薄故君不可以弗厚施也<lb/>
治國家天下者去利之心而已矣國君過市有罰夫人<lb/>
過市有罰命夫命婦過市有罰徒過之而已矣猶曰不<lb/>
可况親利之者乎<lb/>
禁過于微則人樂遷善防患于小則患逺矣或曰禮齒<lb/>
<pb n="KR3a0034_WYG_002-11a"/>
路馬有誅以足蹴路馬芻有誅不已亟乎曰是所謂逺<lb/>
其防者也路馬者君之路馬也路馬之可敬况其君乎<lb/>
是以國家之敗常必自其小者始焉民無嚴君之心則<lb/>
無為貴禮矣<lb/>
成民而後使之則無怨民教民而後用之則無失人<lb/>
犬馬之勞不可棄也厚之至也<lb/>
禮也者大為之為其小也逺為之為其近也厚為之為<lb/>
其薄也深為之為其淺也謹為之為其怠也此之為禮<lb/>
<pb n="KR3a0034_WYG_002-11b"/>
之情知禮之情者所以作禮也<lb/>
過而能知知而能改上也過而不知知而能改次也既<lb/>
不能知又不能改下也<lb/>
衡平也故準之繩直也故度之鏡明也故監之君子成<lb/>
徳以待物至也輕重出焉曲直決焉醜好分焉誰能蔽<lb/>
之哉<lb/>
委巷之禮小人悦之君子恥行焉先王之禮君子悦之<lb/>
小人恥行焉詩云彼醉不臧不醉反恥行不由先王之<lb/>
<pb n="KR3a0034_WYG_002-12a"/>
禮猶醉也惟君子能忍是恥也詩云憂心悄悄愠于羣<lb/>
小<lb/>
吾乃今知禮之為貴也用于未亂而不用于已亂臣弑<lb/>
其君子弑其父則揖遜為之詬矣<lb/>
學所以為已也推而及人仕所以為人也推而及已推<lb/>
而及人故不以人害已推而及已故不以已害人<lb/>
君子之得其時者將以行其道也道不行猶為不得時<lb/>
也叔孫通制漢禮得其時矣君子恥之者以道不得行<lb/>
<pb n="KR3a0034_WYG_002-12b"/>
也<lb/>
或曰子三年無改于父之道若其不善也亦無改乎曰<lb/>
否改其惡無改其道謂之道矣若之何改之三年不改<lb/>
焉雖終身不改矣<lb/>
信善者毁譽不能惑也毁譽不能惑也則信善已乎曰<lb/>
未也貧富不能易也貧富不能易也則信善已乎曰未<lb/>
也貴賤不能動也貴賤不能動也則信善已乎曰未也<lb/>
生死不能誘生死不能誘則幾于至矣雖至乎至者蔑<lb/>
<pb n="KR3a0034_WYG_002-13a"/>
以加矣<lb/>
文王謂武王曰我百爾九十吾與爾三焉聖人固能與<lb/>
人壽若此乎曰否不然也昔者武王既克商有疾諸大<lb/>
夫懼請穆卜于先君周公于是為壇請命于文王卜之<lb/>
以三王之龜而吉書曰王翼日乃瘳復三年王乃崩世<lb/>
以為文王與之也是以傳于此言也聖人不能以其壽<lb/>
與人也<lb/>
士可使見義不可使見利民可使見徳不可使見刑<lb/>
<pb n="KR3a0034_WYG_002-13b"/>
齊無知弑襄公孟陽死于牀石之紛如死于階下崔氏<lb/>
弑荘公荘公臣死者十人晏子端委立于門外莫之死<lb/>
亦莫之亡<lb/>
四民異業而莫不相悦者職分均也<hi>案莫不相悦一本作莫相悦</hi>
制度不定雖殫天下之富其求不給<lb/>
富貴不可矜也富貴而攻之者衆以其可矜譬如明珠<lb/>
?于千仞之淵沒人取之<lb/>
莫善乎性人之學求盡其性也學而不能盡其性有之<lb/>
<pb n="KR3a0034_WYG_002-14a"/>
矣未有不學而能盡其性者也<lb/>
性猶弓也學猶力也雖有千鈞之弓引之弗滿弗能貫<lb/>
也豈弓力為有不足哉所以用之者不足也<lb/>
上之治下職也下之事上亦職也上不能治下則昬下<lb/>
不能事上則亂亂則喪身昬則喪位其事一也<lb/>
孔子之教人也猶量也豆區釡鍾因其能容放乎足而<lb/>
止<lb/>
五帝之治翼翼如也三王之治兢兢如也危國者必自<lb/>
<pb n="KR3a0034_WYG_002-14b"/>
暇亡國者必自佚詩曰彼昬不知壹醉日富<lb/>
違禍如水火猶有及焉去辱如溝隍猶有隕焉不早辨<lb/>
故也無日不違無日不去則何悔吝之有詩云不敢暴<lb/>
虎不敢馮河人知其一莫知其他一近而他逺也<lb/>
世有道則其民質其士貴其鬼神世無道則其民巧其<lb/>
士賤其鬼不神<lb/>
舜之受天下也禮辭禹之受天下也固辭益之受天下<lb/>
也終辭非苟降殺也時也聖人從時<lb/>
<pb n="KR3a0034_WYG_002-15a"/>
進莫若讓勇莫若義貴莫若仁富莫若廉<lb/>
民可刑也而不可辱可懼也而不可怒可親也而不可<lb/>
怨<lb/>
或問公孫𢎞兒寛以儒術飾吏事何如曰巧矣不有毁<lb/>
也其能飾乎或曰與其莫用飾不亦近乎曰君子逺之<lb/>
為道小人近之為利苟可飾也奚往而非義也為義而<lb/>
飾民進于偽偽實害徳百度昬矣其有不佻乎詩曰其<lb/>
維哲人告之話言順徳之行其維愚人覆謂我僭民各<lb/>
<pb n="KR3a0034_WYG_002-15b"/>
有心非徳之順而心是制民各有心何上之有民之情<lb/>
也凌上其性也好徳<lb/>
禘帝也不王不禘虞夏禘黄帝商周禘嚳皆帝也諸侯<lb/>
不敢祖天子不敢祖天子則亦不敢禘故魯之禘非禮<lb/>
也<lb/>
　<lb/>
　<lb/>
　公是弟子記卷二<lb/>
</p>
<p>
</p>
  </div>
</body>
</text>
</TEI>
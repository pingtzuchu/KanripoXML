<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>公是弟子記卷三</head> <lb/>
    <p>
<pb n="KR3a0034_WYG_003-1a"/>
欽定四庫全書<lb/>
　公是弟子記卷三<lb/>
　　　　　　　　　　　　　宋　劉敞　撰<lb/>
或問鄉飲酒之禮劉子曰所尚三徳也年也爵也俎豆<lb/>
之事則人知之矣敢問三者兼乎曰然如何曰謀賓介<lb/>
于先生尚徳也旅酬以齒老者異秩尚年也大夫為僎<lb/>
坐于賓東尚爵也三者天下之達尊也夫如是故觀于<lb/>
鄉者其一曰彼壮也而先老何也曰惟其徳也然後民<lb/>
<pb n="KR3a0034_WYG_003-1b"/>
退而修徳其二曰彼羸也而先富何也曰惟其長也然<lb/>
後民退而事長其三曰彼後入也而異席何也曰惟其<lb/>
貴也然後民退而貴貴故先王不賞而民勸不令而民<lb/>
從一事而三美備焉其惟鄉飲酒乎<lb/>
非聖主不能封建非封建不能長世<lb/>
善于義之為善也雖不利于已天下善之已亦善之而<lb/>
善安有不勸乎惡于義之為惡也雖利于已天下惡之<lb/>
已亦惡之而惡安有不懼乎<lb/>
<pb n="KR3a0034_WYG_003-2a"/>
安民也世祀也養已也君之不同也安民者無危世祀<lb/>
則有死矣養已者亦未之常存<lb/>
不以仁而為之不以不仁而不為上也以仁而為之以<lb/>
不仁而不為次也不知仁而為之仁不知不仁而不為<lb/>
不仁下也不以仁而為之不以不仁而不為者性也未<lb/>
始入于非以仁而為之以不仁而不為者智也畏乎不<lb/>
仁不知仁而為之仁不知不仁而不為不仁者出入也<lb/>
有幸矣不知仁而為之仁亦有不知仁而不為不知不<lb/>
<pb n="KR3a0034_WYG_003-2b"/>
仁而不為不仁亦有不知不仁而為之不知仁而不為<lb/>
亦有知仁而不為不知不仁而為之亦有知不仁而為<lb/>
之荀子不知性揚子不知命韓子不知道荀子言聖人<lb/>
之性以惡言聖人之道以偽惡亂性偽害道荀子之言<lb/>
不可為治揚子劇秦美新畏禍投閣苟悦其生而不顧<lb/>
義湯有夏臺文王有羑里周公奔楚仲尼畏于匡非其<lb/>
義貴之不受非其罪虐之不辭為畏而投與刑而死同<lb/>
為投而死與刑而誅異揚子之道不可以教韓子言聖<lb/>
<pb n="KR3a0034_WYG_003-3a"/>
賢者時人之耳目時人者聖賢之身耳司聞而目司見<lb/>
身然後安聖賢汲汲憂天下之憂明其義曰孔席不暇<lb/>
煖墨突不得黔數進不恥數退不怒不得出貴人之門<lb/>
為懼使天下學者矜于功名進于勢利墨道也古者士<lb/>
脩其身鄉里不知朋友恥之朝廷不用有司恥之君子<lb/>
之行不由于人之所可賤是故不聘之女祭祀不為主<lb/>
不聘之士朝廷不為用韓子不知道可為具臣不可為<lb/>
大臣<lb/>
<pb n="KR3a0034_WYG_003-3b"/>
物莫靈于鑑<hi>案靈一本作鄰</hi>其守也一其應也博其居也以平<lb/>
以平為道者也<lb/>
春秋之誅也先意而後事其賞也先事而後意有其善<lb/>
無其功君子不賞也賞之弗信有其惡無其志君子不<lb/>
誅也誅之不服先意而後事是以刑不濫先事而後意<lb/>
是以賞不?刑不濫賞不僭王道之盛也<lb/>
天之道有常人之道無常無常所以應有常也天之道<lb/>
無為人之道有為有為所以應無為也天之道不言人<lb/>
<pb n="KR3a0034_WYG_003-4a"/>
之道有言有言所以應不言也天之道無形人之道有<lb/>
形有形所以應無形也天之于人相反也其相反猶相<lb/>
徇也故聖人黙而成之既已有為矣而謂之無為既已<lb/>
有言矣而謂之無言既已有形矣而謂之無形是荘老<lb/>
也非正名實之言也<lb/>
劉子謂楊異曰鼔舞鏗鏘吾不知其異于樂也然而知<lb/>
鼔舞鏗鏘而不知其義者是制氏之樂也折旋俯仰吾<lb/>
不知其異於禮也然而知折旋俯仰而不知其理者是<lb/>
<pb n="KR3a0034_WYG_003-4b"/>
徐氏之禮也簡牘筆墨吾不知其異于道也然而知簡<lb/>
牘筆墨而不知其道者是世俗之儒也故君子務本<lb/>
史之諱國惡非禮也晉人殺靈公董狐書之曰趙盾弑<lb/>
君趙盾曰嗚呼天乎盾豈弑君者乎董狐曰趙穿弑君<lb/>
而子不討賊弑君者非子而誰仲尼曰董狐良史也書<lb/>
法不隠故史之諱國惡非禮也曰然則春秋何以諱國<lb/>
惡春秋不足法乎曰春秋至矣史不足以當之孔子曰<lb/>
其事齊桓晉文其文則史其義則丘有罪焉故春秋至<lb/>
<pb n="KR3a0034_WYG_003-5a"/>
矣史不足以當之<lb/>
問瞽者之色白曰皎然黒曰黯然青曰蒼然丹曰赫然<lb/>
黄曰煴然問之其别不知也問聾者之音宫曰温以厚<lb/>
商曰廣以廉角曰和以愉徵曰清以辨羽曰堅以微問<lb/>
之其次不知也問衆人之道仁曰博愛義曰禁非禮曰<lb/>
卑遜智曰通物信曰不欺問之其用不知也然則瞽者<lb/>
能得五色之名聾者能得五音之名衆人能得五常之<lb/>
名未足貴也貴道者貴其施之而不悖理之而皆得言<lb/>
<pb n="KR3a0034_WYG_003-5b"/>
之而不惑也非貴知其名也<lb/>
臨尸而不怍則可以為孝子矣<lb/>
天子之玊全上公厖侯伯瓚子男將貴者取純焉賤者<lb/>
取駮焉夫學亦猶是矣全而純者玊也次厖也次瓚也<lb/>
次將也石為下<lb/>
或問資于事父以事君君之使臣猶父之使子父之使<lb/>
子雖辱不辭雖勞不怨詩曰大夫不均我從事獨賢然<lb/>
則詩人怨乎劉子曰父子性也君臣義也父子内也君<lb/>
<pb n="KR3a0034_WYG_003-6a"/>
臣外也詩人之怨有使之然也故事親有慕而無怨事<lb/>
君有怨而無懟<lb/>
聖人行而當理非求當也自當也言而中律非求中也<lb/>
自中也<lb/>
或問吳充曰衛輒拒父則逆親不拒則廢命為衛輒宜<lb/>
奈何吴充曰合國人而聴之楊緯以吳充之言問劉子<lb/>
劉子曰否以謂聴于國人則公矣國人君臣也蒯瞶父<lb/>
子也君臣主義父子主親義無廢命親無絶屬與國人<lb/>
<pb n="KR3a0034_WYG_003-6b"/>
慮兄弟君天下不為也若之何與國人慮其親哉<hi>案哉一本</hi>
<hi>訛作或</hi>且衛有君矣國人不忘其君輒忘其親乎堯有天<lb/>
下讓之舜舜有天下讓之禹堯舜之有天下也非無所<lb/>
命之也已而遷焉天下有非之者哉<lb/>
或問孟子曰舜為天下臯陶為士瞽瞍殺人則如之何<lb/>
孟子曰舜視棄天下猶敝屣也竊負而逃遵海濱而處<lb/>
終身訢然樂而忘天下故父子天性也孟子可謂知舜<lb/>
矣<lb/>
<pb n="KR3a0034_WYG_003-7a"/>
志近者聞逺則悲志小者見大則疑詩云憂心悄悄愠<lb/>
于羣小逢不善之謂也<lb/>
知性者不可惑以善惡知道者不可動以富貴知命者<lb/>
不可貳以生死<lb/>
梁惠王問利國孟子知其非問財利也然而曰王何必<lb/>
曰利者利不可為號也齊威王問好樂孟子知其非好<lb/>
先王之樂也然而曰王之好樂甚則齊庶幾者樂可以<lb/>
為名也故號之不可傳者去之名之不可教者正之故<lb/>
<pb n="KR3a0034_WYG_003-7b"/>
兼愛為我絶學棄智之説君子弗聴<lb/>
或曰臧堅勇乎亷矣劉子曰是安得為勇且亷哉彼喪<lb/>
其衆而不死惑也恥一言而死之忿也且堅者惑忘其<lb/>
死忿忘其生者也勇者忘其死乎亷者忘其生乎<lb/>
或曰儒者無益於勝敗之數秦漢之勢原憲季次無益<lb/>
也曰然儒者無益于勝敗之數勝敗故不及儒者之治<lb/>
矣<lb/>
願大而不志于仁亂也好勝而不志于禮賊也<lb/>
<pb n="KR3a0034_WYG_003-8a"/>
行斯政也使天下之人服是王者之政矣出斯言也使<lb/>
天下之學者悦是聖人之言矣故王者之政服人心而<lb/>
聖人之言悦人性政莫大于得人心得人心者非夫得<lb/>
衆人之心得賢者之心也民之于賢也其動以為法其<lb/>
言以為政故賢者所就就之所去去之國未有不以是<lb/>
而存亡者也武王曰予有亂臣十人同心同徳自古莫<lb/>
盛焉武王之有天下朝諸侯猶反掌也此之謂得人心<lb/>
自信也故能使人信已自愛也然後可以愛人不自信<lb/>
<pb n="KR3a0034_WYG_003-8b"/>
雖然教人不行不自愛雖欲愛人偽矣<lb/>
或問克已復禮曰賢者就之不肖者勉之克已矣然則<lb/>
是仁矣乎曰純則仁駮則否一日克巳復禮而求仁焉<lb/>
天下孰能歸之<lb/>
不仁者有三殆富則見怨貴則見嫉有功則見疑三者<lb/>
非人予也自予也<lb/>
或曰黄帝堯舜垂衣裳而天下治蓋取諸乾坤何謂也<lb/>
曰無為而已矣天無為四時行焉地無為百貨出焉君<lb/>
<pb n="KR3a0034_WYG_003-9a"/>
無為百官治焉何為哉<lb/>
爵可貴也財可富也賞可勸也罰可威也中人也君子<lb/>
貴不待爵而重矣富不待財而厚矣善不待賞而勸矣<lb/>
過不待罰而沮矣然而貴貴焉富富焉賞賞焉罰罰焉<lb/>
中人之法也若夫貴富賞罰則非君子之事也<lb/>
苟可貴也則可賤也苟可富也則可貧也君子貴乎非<lb/>
貴賤乎非賤富乎非富貧乎非貧者也其動中禮其静<lb/>
中仁斯已矣<lb/>
<pb n="KR3a0034_WYG_003-9b"/>
貴不為賤也貴有道富不為貧也富有禮是王者之臣<lb/>
也貴且為賤也術得行焉富且為貧也政得治焉是霸<lb/>
者之臣也貴為賤而已富為貧而已是敝國之臣必禍<lb/>
之勢也<lb/>
聖人有所不言而無不知也賢人有所不言而亦有所<lb/>
不知衆人有所不知而無不言<lb/>
所恥而不恥愚也非所恥而恥惑也<lb/>
有仁心而不施之政焉民不信也有仁政而不施之法<lb/>
<pb n="KR3a0034_WYG_003-10a"/>
焉後世弗徇也故君子有其心必見于其政有其政必<lb/>
著于其法<lb/>
或問百姓不親五品不遜不祥莫大焉瞽瞍以殺舜為<lb/>
事象從而謀之帝曽弗能禁乎劉子曰禁則誅誅則傷<lb/>
孝子之心聞屈子以伸父矣未聞屈父以伸子也詩云<lb/>
孝子不匱永錫爾類<lb/>
聖人受命於天賢人受命于聖人故聖人之命亦天命<lb/>
也子事親臣事君出于聖人者也是以問聖人者問其<lb/>
<pb n="KR3a0034_WYG_003-10b"/>
所為毋問其所以為問其所知毋問其必不可知子路<lb/>
是矣子路問鬼子曰未能事人焉能事鬼又問死子曰<lb/>
未知生焉知死故聖人有所不言也賢者有所不問也<lb/>
聖人所不言而言之雖辯弗聴賢者所不問而問之雖<lb/>
精弗復<lb/>
名者所争也過者所匿也君子晦其名而衆不得蓋焉<lb/>
明其過而世不得非焉<lb/>
或問仁人曰仁人者死生無變乎已而况于富貴貧賤<lb/>
<pb n="KR3a0034_WYG_003-11a"/>
乎或曰若是則荘老何足異曰荘老也過仁人過乎哉<lb/>
孔子曰顔氏之子其殆庶幾乎有不善未嘗不知知之<lb/>
未嘗復行也<hi>案此條一本誤分孔子曰以下另為一條</hi>
或曰仁義禮智不若道之全劉子曰春夏秋冬别于天<lb/>
者也是以為時金木水火别于地者也是以為用使天<lb/>
不時地不用則無以知其大矣所謂道者固仁義禮智<lb/>
之名也仁義禮智弗在焉安用道<lb/>
人無為不祥也而後受其祥所謂不祥者少陵長不祥<lb/>
<pb n="KR3a0034_WYG_003-11b"/>
也賤干貴不祥也愚蔽賢不祥也强駕弱不祥也少陵<lb/>
長長亦或陵之賤干貴貴亦或干之愚蔽賢賢亦或蔽<lb/>
之强駕弱弱亦或駕之其類還至也今有變怪之物鬼<lb/>
神之事至于此則人必以謂不祥且有禍矣至于身不<lb/>
祥則莫之能察者不亦惑哉<lb/>
世之命仁也則愛而已矣奚足焉有所謂愛而不若其<lb/>
不愛奚以為仁哉仁者人也今指人之一體而言人可<lb/>
乎知一體之為人不知人之非一體也何以異于知愛<lb/>
<pb n="KR3a0034_WYG_003-12a"/>
之為仁而不知仁之非愛也孔子罕言仁曰曷為其罕<lb/>
言也曰不足言也其不足言何也仁者安之也非强之<lb/>
也知夫安之也何言哉孔子曰中人以下不可以語上<lb/>
也<lb/>
畏之斯師之矣樂之斯友之矣是故師之者雖死不倍<lb/>
其道誠以為是也友之者終身不貳其義誠以為當也<lb/>
暫而言道必得輕焉强而言道必得争焉輕争之人不<lb/>
可以為師師無輕者也師無争者也<lb/>
<pb n="KR3a0034_WYG_003-12b"/>
恃賞罰而為國不若其遺賞罰而不恃也君君臣臣父<lb/>
父子子苟為厚于義而薄于利賞罰無所用矣夫賞也<lb/>
者賢者所薄也不得已而居之罰也者小人所薄也不<lb/>
得已而用之<lb/>
劉子曰天地之神也待人而成功而况乎人之不及天<lb/>
地乎<lb/>
逺于利可謂士矣逺于利篤于學可謂士君子矣逺于<lb/>
利篤于學成于禮可謂仁者矣<lb/>
<pb n="KR3a0034_WYG_003-13a"/>
人之性善而自以為惡人之情正而自以為邪非情無<lb/>
性非性無善性之與情猶神之與形乎今夫盲者不能<lb/>
别五色聾者不能昭五聲非無聰明也形不使也人之<lb/>
所以去善而為不善者亦若此矣豈性不善哉情不使<lb/>
也因之謂性惡矣是亦謂耳目非善也夫盲者不夢盲<lb/>
而夢明俄然覺則盲矣聾者不夢聾而夢聰俄然覺則<lb/>
聾矣然則聰明非不存也物有蔽焉耳人之困于情亦<lb/>
猶是也<lb/>
<pb n="KR3a0034_WYG_003-13b"/>
或曰治國以刑名猶愈乎已劉子曰然天下大治則無<lb/>
所用刑上下分定則無所用名刑名者亂之資也小亂<lb/>
則解大亂則駭雖有刑名亦不得施矣夫懐之以仁義<lb/>
道之以禮樂迨其敝而後刑名繼之變未窮也<lb/>
劉子曰道之所以不明者三智者損之以就功賢者文<lb/>
之以便已學者析之以遂名故道之所以不明者三非<lb/>
小人不肖之過也凡在賢智而已矣古之為道者大而<lb/>
不損致而不文玩而不析<lb/>
<pb n="KR3a0034_WYG_003-14a"/>
有仕為天下者有仕為國者有仕為家者仕為天下者<lb/>
徳合則見不合則隠仕為國者雖徳未合有禮則留無<lb/>
禮則行仕為家者不謀人之軍不議人之國寵則辭之<lb/>
危則避之是皆君子之義也任輕而憂重勢疎而慮宻<lb/>
其惟好亂之人乎<lb/>
劉子曰仕有三恥相時而為道者恥也希俗而為功者<lb/>
恥也飾義而為名者恥也<lb/>
劉子曰道諛有三飾人之意謂之鄉原伺人之色謂之<lb/>
<pb n="KR3a0034_WYG_003-14b"/>
籧篨服人之言謂之戚施士不修其方而游富貴者皆<lb/>
鄉原籧篨戚施之類也<lb/>
鸋鴂鳥之巧者也而常以其巢覆其宗鸋鴂之巧至于<lb/>
害而已矣夫智不知擇安危之處而美其宫室則亦奚<lb/>
以異鸋鴂之巧哉<lb/>
劉子曰有命必有性性者命之分也有形必有情情者<lb/>
形之動也<lb/>
劉子曰凡學志為本道次之文次之無其志為其道不<lb/>
<pb n="KR3a0034_WYG_003-15a"/>
立無其道為其文不傳<lb/>
或問明哲劉子曰自知之謂明知人之謂哲<lb/>
劉子曰郊以嵗始蜡以嵗終終始之義也三代共之<lb/>
劉子曰為君有患患不知人不患無臣為臣有患患不<lb/>
能治身不患不能治民故君必不知人然後無臣臣必<lb/>
不能治身然後不能治民知人有道也無以名妨實治<lb/>
身有道也無以逺謀近人自為正而國治耳<lb/>
劉子曰深于易者吉凶不待占矣此之謂知微<lb/>
<pb n="KR3a0034_WYG_003-15b"/>
劉子曰常事禮也變事權也堯禪舜舜禪禹湯放桀武<lb/>
王殺紂伊尹放太甲周公攝成王權也聖人仁人無所<lb/>
不用權惟聖人仁人然後可以用權<lb/>
為人臣者不可以不自重也食而廢事君雖弗誅則犬<lb/>
豕畜之媚而廢節君雖弗誅則倡優畜之妒而廢能君<lb/>
雖弗誅則婢妾畜之巧而僥倖君雖弗誅則冦竊畜之<lb/>
此四者非君予其名也自予之也<lb/>
或問子罕言利與命與仁何也曰利非所以為號也命<lb/>
<pb n="KR3a0034_WYG_003-16a"/>
非所以明教也仁非所以常道也利為號必失所以利<lb/>
命明教必惑所以教仁常道必輕所以道<lb/>
自外至者無主不止自内出者無匹不行孔子曰可與<lb/>
言而不與言失人不可與言而與之言失言吾未見好<lb/>
仁者惡不仁者蓋有之矣我未之見也<hi>案以上二條一本誤連為一條</hi>
功名之説立則道徳微古之君子以道事上以徳畜下<lb/>
勝國而非謀也富國而非利也齊衆而非刑也克敵而<lb/>
非力也凡在道徳是故竒變之巧矯偽之行君不以賞<lb/>
<pb n="KR3a0034_WYG_003-16b"/>
于朝士不以教于國史不以書于冊<lb/>
君使臣報也臣事君報也君人報其徳臣人報其食報<lb/>
也者報其直者也直者天下之公也薄施而厚報之君<lb/>
子不為工尹商陽是也厚施而薄報之君子不可豫讓<lb/>
是也<lb/>
射者勝而飲慶也下而飲罰也于飲酒而有恥焉故刑<lb/>
可以不用也<lb/>
禮者幣之質也自我往者縁其質以出其文自外来者<lb/>
<pb n="KR3a0034_WYG_003-17a"/>
縁其文以觀其質<lb/>
聖人之所言吾有不達而無有非聖人之所為吾有不<lb/>
知而無有疑聖人受命于天賢者受命于聖<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0034_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是弟子記卷三<lb/>
</p>
<p>
</p>
  </div>
</body>
</text>
</TEI>
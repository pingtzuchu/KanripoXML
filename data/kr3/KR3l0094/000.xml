<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海内十洲記</head> <lb/>
    <p>
<pb n="KR3l0094_WYG_000-1a"/>
欽定四庫全書<lb/>
　海内十洲記<lb/>
　　提要<lb/>
　　　　<hi>臣</hi>等謹案海内十洲記一卷舊本題漢東方<lb/>
　　　　朔撰十洲者祖洲瀛洲懸洲炎洲長洲元洲<lb/>
　　　　流洲生洲鳯麟洲聚窟洲也又後附以滄海<lb/>
　　　　島方丈洲扶桑蓬邱崑崙五條其言或稱臣<lb/>
　　　　朔似對君之詞或稱武帝又似追記之文又<lb/>
<pb n="KR3l0094_WYG_000-1b"/>
　　　　盛稱武帝不能盡朔之術故不得長生則似<lb/>
　　　　道家夸大之語大抵恍惚支離不可究詰考<lb/>
　　　　劉向所録朔書無此名書中載武帝幸華林<lb/>
　　　　園射虎事案文選應貞晉武帝華林園集詩<lb/>
　　　　李善註引洛陽圖經曰華林園在城内東北<lb/>
　　　　隅魏明帝起名芳林園齊王芳改為華林武<lb/>
　　　　帝時安有是號葢六朝詞人所依托觀其引<lb/>
　　　　衛叔卿事知出神仙傳後引五岳真形圖事<lb/>
<pb n="KR3l0094_WYG_000-2a"/>
　　　　知出漢武内傳後也然自隋志已著于録李<lb/>
　　　　善注張衡南都賦宋玉風賦鮑照舞鶴賦張<lb/>
　　　　衡思元賦曹植洛神賦郭璞遊仙詩第一首<lb/>
　　　　第七首江淹擬郭璞遊仙詩夏侯元東方朔<lb/>
　　　　畫贊陸倕新刻漏銘並引其文為證足見其<lb/>
　　　　詞條豐蔚有助文章陸徳明經史釋文亦于<lb/>
　　　　莊子北𡨕條下引此書曰水黒色謂之𡨕海<lb/>
　　　　無風洪波百丈則通儒訓詁且據其文矣唐<lb/>
<pb n="KR3l0094_WYG_000-2b"/>
　　　　人詞賦引用尤多固録異者所不能廢也諸<lb/>
　　　　家著録或入地理循名責實未見其然今與<lb/>
　　　　山海經同退置小説家焉乾隆四十五年十<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3l0094_WYG_000-3a"/>
欽定四庫全書<lb/>
　海内十洲記<lb/>
　　　祖洲在東海　　　瀛洲在東海<lb/>
　　　𤣥洲在北海　　　炎洲在南海<lb/>
　　　長洲在南海　　　元洲在北海<lb/>
　　　流洲在西海　　　生洲在東海<lb/>
　　　鳳麟洲在西海　　聚窟洲在西海<lb/>
漢武帝既聞王母説八方巨海之中有祖洲瀛洲𤣥洲<lb/>
<pb n="KR3l0094_WYG_000-3b"/>
炎洲長洲元洲流洲生洲鳳麟洲聚窟洲有此十洲乃<lb/>
人跡所稀絶處又始知東方朔非世常人是以延之曲<lb/>
室而親問十洲所在所有之物名故書記之方朔云臣<lb/>
學仙者耳非得道之人以國家之盛美將招名儒墨於<lb/>
文教之内抑絶俗之道於虚詭之迹臣故韜隐逸而赴<lb/>
王庭藏養生而侍朱闕矣亦由尊上好道且復欲抑絶<lb/>
其威儀也曽隨師主履行比至朱陵扶桑蜃海冥夜之<lb/>
丘純陽之陵始青之下月宫之間内逰七丘中旋十洲<lb/>
<pb n="KR3l0094_WYG_000-4a"/>
踐赤縣而遨五嶽行陂澤而息名山臣自少及今周流<lb/>
六天廣陟天光極於是矣未若凌虚之子飛眞之宮上<lb/>
下九天洞視百萬北極勾陳而并華蓋南翔太丹而棲<lb/>
大夏東之通陽之霞西薄寒穴之野日月所不逮星漢<lb/>
所不與其上無復物其下無復底臣所識乃及於是愧<lb/>
不足以酬廣訪矣<lb/>
祖洲近在東海之中地方五百里去西岸七萬里上有<lb/>
不死之草草形如菰苗長三四尺人已死三日者以草<lb/>
<pb n="KR3l0094_WYG_000-4b"/>
覆之皆當時活也服之令人長生昔秦始皇大苑中多<lb/>
枉死者横道有鳥如烏狀銜此草覆死人靣當時起坐<lb/>
而自活也有司聞奏始皇遣使者齎草以問北郭鬼谷<lb/>
先生鬼谷先生云此草是東海祖洲上有不死之草生<lb/>
瓊田中或名為養神芝其葉似菰苗叢生一株可活一<lb/>
人始皇於是慨然言曰可採得否乃使使者徐福發童<lb/>
男童女五百人率攝樓船等入海㝷祖洲遂不返福道<lb/>
士也字君房後亦得道云<lb/>
<pb n="KR3l0094_WYG_000-5a"/>
瀛洲在東海中地方四千里大扺是對㑹稽去西岸七<lb/>
十萬里上生神芝仙草又有玉石髙且千丈岀泉如酒<lb/>
味甘名之為玉醴泉飲之數升輙醉令人長生洲上多<lb/>
仙家風俗似吳人山川如中國也<lb/>
𤣥洲在北海之中戍亥之地方七千二百里去南岸三<lb/>
十六萬里上有太𤣥都仙伯眞公所治多丘山又有風<lb/>
山聲響如雷電對天西北門上多太𤣥仙官宫室宫室<lb/>
各異饒金芝玉草乃是三天君下治之處甚肅肅也<lb/>
<pb n="KR3l0094_WYG_000-5b"/>
炎洲在南海中地方二千里去北岸九萬里上有風生<lb/>
獸似豹青色大如貍張網取之積薪數車以燒之薪盡<lb/>
而獸不然灰中而立毛亦不燋斫刺不入打之如灰囊<lb/>
以鐵鎚鍜其頭數十下乃死而張口向風須臾復活以<lb/>
石上菖蒲塞其鼻即死取其腦和菊花服之盡十斤得<lb/>
壽五百年又有火林山山中有火光獸大如鼠毛長三<lb/>
四寸或赤或白山可三百里許晦夜即見此山林乃是<lb/>
此獸光照狀如火光相似取其獸毛以緝為布時人號<lb/>
<pb n="KR3l0094_WYG_000-6a"/>
為火浣布此是也國人衣服垢汚以灰汁浣之終無潔<lb/>
淨唯火燒此衣服两盤飯間振擺其垢自落潔白如雪<lb/>
亦多仙家<lb/>
長洲一名青丘在南海辰巳之地地方各五千里去岸<lb/>
二十五萬里上饒山川及多大樹樹乃有二千圍者一<lb/>
洲之上專是林木故一名青丘又有仙草靈藥甘液玉<lb/>
英靡所不有又有風山山恒震聲有紫府宫天眞仙女<lb/>
遊於此地<lb/>
<pb n="KR3l0094_WYG_000-6b"/>
元洲在北海中地方三千里去南岸十萬里上有五芝<lb/>
𤣥澗澗水如蜜漿飲之長生與天地相畢服此五芝亦<lb/>
得長生不死亦多仙家<lb/>
流洲在西海中地方三千里去東岸十九萬里上多山<lb/>
川積石名為昆吾冶其石成鐵作劍光明洞照如水精<lb/>
狀割玉物如割泥亦饒仙家<lb/>
生洲在東海丒寅之間接蓬萊十七萬里地方二千五<lb/>
百里去西岸二十三萬里上有仙家數萬天氣安和芝<lb/>
<pb n="KR3l0094_WYG_000-7a"/>
草長生地無寒暑安養萬物亦多山川仙草衆芝一洲<lb/>
之水味如飴酪至良洲者也<lb/>
鳳麟洲在西海之中央地方一千五百里洲四面有弱<lb/>
水繞之鴻毛不浮不可越也洲上多鳳麟數萬各為羣<lb/>
又有山川池澤及神藥百種亦多仙家煮鳳喙及麟角<lb/>
合煎作膏名之為續絃膠或名連金泥此膠能續弓弩<lb/>
已斷之弦刀劍斷折之金更以膠連續之使力士掣之<lb/>
他處乃斷所續之際終無斷也武帝天漢三年帝幸北<lb/>
<pb n="KR3l0094_WYG_000-7b"/>
海祠恒山四月西國王使至獻此膠四两吉光毛裘武<lb/>
帝受以付外庫不知膠裘二物之妙用也以為西國雖<lb/>
逺而上貢者不竒稽留使者未遣又時武帝幸華林園<lb/>
射虎而弩絃斷使者時從駕又上膠一分使口濡以續<lb/>
弩弦帝驚曰異物也乃使武士數人共對掣引之終日<lb/>
不脫如未續時也膠色青如碧玉吉光毛裘黃色蓋神<lb/>
馬之𩔖也裘入水數日不沉入火不燋帝於是乃悟厚<lb/>
謝使者而遣去賜以牡桂乾薑等諸物是西方國之所<lb/>
<pb n="KR3l0094_WYG_000-8a"/>
無者又益思東方朔之逺見周穆王時西胡獻昆吾割<lb/>
玉刀及夜光常滿盃刀長一尺盃受三升刀切玉如切<lb/>
泥盃是白玉之精光明夜照㝠夕出盃於中庭以向天<lb/>
比明而水汁已滿於盃中也汁甘而香美斯實靈人之<lb/>
器秦始皇時西胡獻切玉刀無復常滿盃耳如此膠之<lb/>
所出從鳯麟洲來劍之所出必從流洲來並是西海中<lb/>
所有也<lb/>
聚窟洲在西海中申未之地地方三千里北接崑崙二<lb/>
<pb n="KR3l0094_WYG_000-8b"/>
二十六萬里去東岸二十四萬里上多眞仙靈官宫第<lb/>
比門不可勝數及有獅子辟邪鑿齒天鹿長牙銅頭鐵<lb/>
額之獸洲上有大山形似人鳥之𧰼因名之為神鳥山<lb/>
山多大樹與楓木相𩔖而花葉香聞數百里名為反魂<lb/>
樹扣其樹亦能自作聲聲如羣牛吼聞之者皆心震神<lb/>
駭伐其木根心於玉釜中煮取汁更微火煎如黑餳狀<lb/>
令可丸之名曰驚精香或名之為震靈丸或名之為反<lb/>
生香或名之為震檀香或名之為人鳥精或名之為却<lb/>
<pb n="KR3l0094_WYG_000-9a"/>
死香一種六名斯靈物也香氣聞數百里死者在地聞<lb/>
香氣乃却活不復亡也以香薰死人更加神驗征和三<lb/>
年武帝幸安定西胡月支國王遣使獻香四两大如雀<lb/>
卵黑如桑椹帝以香非中國所有以付外庫又獻猛獸<lb/>
一頭形如五六十日犬子大似貍而色黃命國使將入<lb/>
呈帝見之使者抱之似犬羸細禿悴尤怪其非也問使<lb/>
者此小物可弄何謂猛獸使者對曰夫威加百禽者不<lb/>
必繫之以大小是以神麟故為巨𧰼之王鸞鳯必為大<lb/>
<pb n="KR3l0094_WYG_000-9b"/>
鵬之宗百足之蟲制於螣蛇亦不在於巨細也臣國去<lb/>
此三十萬里國有常占東風入律百旬不休青雲干呂<lb/>
連月不㪚者當知中國時有好道之君我王固將賤百<lb/>
家而貴道儒薄金玉而厚靈物也故搜竒藴而貢神香<lb/>
步天林而請猛獸乗毳車而濟弱淵策驥足以度飛沙<lb/>
契濶途遥辛苦蹊路於今已十三年矣神香起夭殘之<lb/>
死疾猛獸却百邪之魅鬼夫此二物實濟衆生之至要<lb/>
助政化之昇平豈圖陛下反不知眞乎是臣國占風之<lb/>
<pb n="KR3l0094_WYG_000-10a"/>
謬矣今日仰鑒天姿亦乃非有道之君也眼多視則貪<lb/>
色口多言則犯難身多動則滛賊心多飾則奢侈未有<lb/>
用此四者而成天下之治也武帝恧然不平又問使者<lb/>
猛獸何方而伏百獸食噉何物膂力何比其所生何鄉<lb/>
耶使者曰猛獸所出或生崑崙或生𤣥圃或生聚窟或<lb/>
生天路其夀不窮食氣飲露解人言語仁惠忠恕當其<lb/>
仁也愛䕶蠢動不犯虎豹當其威也一聲呌發千人伏<lb/>
息牛馬百物驚斷絙繫武士奄忽失其勢力當其神也<lb/>
<pb n="KR3l0094_WYG_000-10b"/>
立興風雲吐嗽雨露百邪迸走蛟龍騰鶩處於太上之<lb/>
厩役御獅子名曰猛獸蓋神光無常能為大禽之宗主<lb/>
乃攫天之元王辟邪之長帥者也靈香雖少斯更生之<lb/>
神丸也疫病災死者將能起之及聞氣者即活也芳又<lb/>
特甚故難歇也於是帝使使者令猛獸發聲試聽之使<lb/>
者乃指獸命喚一聲獸<graphic n="KR1851" url="https://raw.githubusercontent.com/kanripo/KR-Gaiji/master/images/KR1851.png" mimeType="image/png"/>唇良乆忽呌如天大雷霹靂<lb/>
又两目如䃱磹之交光光朗衝天良乆乃止帝登時顛<lb/>
蹶掩耳震動不能自止侍者及武士虎賁皆失仗伏地<lb/>
<pb n="KR3l0094_WYG_000-11a"/>
諸内外牛馬豕犬之屬皆絶絆離繫驚駭放蕩乆許咸<lb/>
定帝忌之因以此獸付上林苑令虎食之於是虎聞獸<lb/>
來乃相聚屈積如死虎伏獸入苑徑上虎頭溺虎口去<lb/>
十步已來顧視虎虎輙閉目帝恨使者言不遜欲収之<lb/>
明日失使者及猛獸所在遣四出㝷討不知所止到後<lb/>
元元年長安城内病者數百亡者大半帝試取月支香<lb/>
燒之於城内其死未三月者皆活芳氣經三月不歇於<lb/>
是信知其為神物也乃更秘録餘香後一旦又失之檢<lb/>
<pb n="KR3l0094_WYG_000-11b"/>
函封印如故無復香也帝愈懊恨不禮待於使者益貴<lb/>
方朔之遺語自愧求李君之不勤慚衛叔卿於堦庭矣<lb/>
越明年帝崩於五柞宫已亡月支國人鳥山震檀却死<lb/>
等香也向使厚待使者帝崩之時何縁不得靈香之用<lb/>
耶自合命殞矣<lb/>
滄海島在北海中地方三千里去岸二十一萬里海四<lb/>
靣繞島各廣五千里水皆蒼色仙人謂之滄海也島上<lb/>
俱是大山積石至多石𧰼八石石腦石桂英流丹黃子<lb/>
<pb n="KR3l0094_WYG_000-12a"/>
石膽之輩百餘種皆生於島石服之神仙長生島中有<lb/>
紫石宮室九老仙都所治仙官數萬人居焉<lb/>
方丈洲在東海中心西南東北岸正等方丈方靣各五<lb/>
千里上專是羣龍所聚有金玉琉璃之宮三天司命所<lb/>
治之處羣仙不欲昇天者皆徃來此洲受太𤣥生籙仙<lb/>
家數十萬耕田種芝草課計頃畆如種稻狀亦有玉石<lb/>
泉上有九源丈人宮主領天下水神及龍蛇巨鯨隂精<lb/>
水獸之輩<lb/>
<pb n="KR3l0094_WYG_000-12b"/>
扶桑在東海之東岸岸直陸行登岸一萬里東復有碧<lb/>
海海廣狹浩汗與東海等水既不鹹苦正作碧色甘香<lb/>
味美扶桑在碧海之中地方萬里上有太帝宮太眞東<lb/>
王父所治處地多林木葉皆如桑又有椹樹長者數千<lb/>
丈大二千餘圍樹两两同根偶生更相依倚是以名為<lb/>
扶桑仙人食其椹而一體皆作金光色飛翔空𤣥其樹<lb/>
雖大其葉椹故如中夏之桑也但椹稀而色赤九千歲<lb/>
一生實耳味絶甘香美地生紫金丸玉如中夏之瓦石<lb/>
<pb n="KR3l0094_WYG_000-13a"/>
狀眞仙靈官變化萬端蓋無常形亦有能分形為百身<lb/>
為十丈者也<lb/>
蓬丘蓬萊山是也對東海之東北岸周廻五千里外别<lb/>
有圓海繞山圓海水正黒而謂之㝠海也無風而洪波<lb/>
百丈不可得徃來上有九老丈人九天眞王宮蓋太上<lb/>
眞人所居唯飛仙有能到其處耳<lb/>
崑崙號曰崑崚在西海之戌地北海之亥地去岸十三<lb/>
萬里又有弱水周迴繞帀山東南接積石圃西北接北<lb/>
<pb n="KR3l0094_WYG_000-13b"/>
户之室東北臨大活之井西南至承淵之谷此四角大<lb/>
山實崑崙之支輔也積石圃南頭是王母吿周穆王云<lb/>
咸陽去此四十六萬里山髙平地三萬六千里上有三<lb/>
角方廣萬里形似偃盆下狹上廣故名曰崑崙山三角<lb/>
其一角正北干辰之輝名曰閬風巔其一角正西名曰<lb/>
𤣥圃堂其一角正東名曰崑崙宮其一角有積金為天<lb/>
墉城面方千里城上安金臺五所玉樓十二所其北户<lb/>
山承淵山又有墉城金臺玉樓相鮮如流精之闕光碧<lb/>
<pb n="KR3l0094_WYG_000-14a"/>
玉之堂瓊華之室紫翠丹房錦雲燭日朱霞九光西王<lb/>
母之所治也眞官仙靈之所宗上通璿璣元氣流布五<lb/>
常玉衡理九天而調隂陽品物羣生希竒特出皆在於<lb/>
此天人濟濟不可具記此乃天地之根紐萬度之綱柄<lb/>
矣是以太上名山鼎於五方鎮地理也號天柱於珉城<lb/>
𧰼綱輔也諸百川極深水靈居之其隂難到故治無常<lb/>
處非如丘陵而可得論爾乃天地設位物𧰼之宜上聖<lb/>
觀方縁形而著爾乃處𤣥風於西極坐王母於坤鄉昆<lb/>
<pb n="KR3l0094_WYG_000-14b"/>
吾鎮於流澤扶桑植於碧津離合火生而火獸生於炎<lb/>
野坎總衆隂是以仙都宅於海島艮位名山蓬山鎮於<lb/>
寅丒巽體元女養巨木於長洲髙風鼓於羣龍之位暢<lb/>
靈符於瑕丘至妙𤣥深幽神難盡眞人𨼆宅靈陵所在<lb/>
六合之内豈唯數處而已哉此蓋舉其標末耳臣朔所<lb/>
見不慱未能宣通王母及上元夫人聖㫖昔曾聞之於<lb/>
得道者説此十洲大丘靈阜皆是眞仙隩墟神官所治<lb/>
其餘山川萬端並無覿者矣其北海外又有鐘山在北<lb/>
<pb n="KR3l0094_WYG_000-15a"/>
海之子地隔弱水之北一萬九千里髙一萬三千里上<lb/>
方七千里周旋三萬里自生玉芝及神草四十餘種上<lb/>
有金䑓玉闕亦元氣之所舎天帝居治處也鐘山之南<lb/>
有平邪山北有蛟龍山西有勁草山東有束木山四山<lb/>
並鐘山之枝幹也四山髙鐘山三萬里官城五所如一<lb/>
登四面山下望乃見鐘山爾四面山乃天帝君之城域<lb/>
也仙眞之人岀入道經自一路從平邪山東南入穴中<lb/>
乃到鐘山北阿門外也天帝君總九天之維貴無比焉<lb/>
<pb n="KR3l0094_WYG_000-15b"/>
山源周迴其有四城之髙但當心有觀於崑崙也昔禹<lb/>
治洪水既畢乃乗蹻車度弱水而到此山祠上帝於北<lb/>
阿歸大功於九天又禹經諸五嶽使工刻石識其里數<lb/>
髙下其字科斗書非漢人所書今丈尺里數皆禹時書<lb/>
也不但刻剫五岳諸名山亦然刻山之獨髙處爾今書<lb/>
是臣朔所具見其王母所道諸靈藪禹所不履唯書中<lb/>
夏之名山爾臣先師谷希子者太上眞官也昔授臣崑<lb/>
崙鐘山蓬萊山及神州眞形圖昔來入漢留以寄知故<lb/>
<pb n="KR3l0094_WYG_000-16a"/>
人此書又尤重於嶽形圖矣昔也傳授年限正同爾陛<lb/>
下好道思㣲甄心内向天尊下降並傳授寳秘臣朔區<lb/>
區亦何嫌惜而不止所有哉然術家幽其亊道法秘其<lb/>
師術泄則事多疑師顯則妙理㪚願且勿宣臣之意也<lb/>
武帝欣聞至説明年遂復從受諸眞形圖常𢃄之肘後<lb/>
八節當朝拜靈書以書求度脱焉朔謂滑稽逆知預觀<lb/>
帝心故弄萬乗傲公侯不可得而師友不可得而喜怒<lb/>
故武帝不能盡至理於此人<lb/>
<pb n="KR3l0094_WYG_000-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海内十洲記<lb/>
</p>
<p>
</p>
  </div>
</body>
</text>
</TEI>
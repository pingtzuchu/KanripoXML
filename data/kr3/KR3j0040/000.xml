<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>演繁露</head>
    <p>
<pb n="KR3j0040_WYG_000-1a"/>
欽定四庫全書　　　　　子部十<lb/>
　演繁露　　　　　　　　雜家類二<hi>雜考之屬</hi>
　　提要<lb/>
　　　　<hi>臣</hi>等謹案演繁露十六卷續演繁露六卷宋<lb/>
　　　　程大昌撰紹興中春秋繁露初出其本不完<lb/>
　　　　大昌證以通典所引劍之在左諸條太平御<lb/>
　　　　覽所引禾實於野諸條辨其為偽因謂仲舒<lb/>
　　　　原書必句用一物以發己意乃自為一編擬<lb/>
<pb n="KR3j0040_WYG_000-1b"/>
　　　　之而名之以演繁露後樓鑰參校諸家復<lb/>
　　　　得繁露原本凡諸書所引者具在譏大昌<lb/>
　　　　所見不廣誤以仲舒書為小説家其論良<lb/>
　　　　是然大昌所演雖非仲舒本意而名物典<lb/>
　　　　故考證詳明實有資於小學所引諸書用<lb/>
　　　　李匡乂資暇集引通典例多注出某書某<lb/>
　　　　卷倘有訛舛易於尋檢亦可為援據之法<lb/>
　　　　其書正編不分類續編分制度文類詩事<lb/>
<pb n="KR3j0040_WYG_000-2a"/>
　　　　談助四門中如謂衛士扈駕清道等子當為<lb/>
　　　　鼎子一條岳珂愧郯録引呉仁傑鹽石新論<lb/>
　　　　甲編謂魏典韋傳有等人之稱洪翰林云等<lb/>
　　　　人猶候人蓋軍制如此大昌所疑未為詳允<lb/>
　　　　然書中似此偶疎者不過一二條其他實多<lb/>
　　　　精確足為典據周密齊東野語云程文簡演<lb/>
　　　　繁露初成髙文虎嘗假觀之稱其博贍文虎<lb/>
　　　　子似孫時年尚少因竊窺之越日程索囘原<lb/>
<pb n="KR3j0040_WYG_000-2b"/>
　　　　書似孫因出一帙曰繁露詰其間多文簡所<lb/>
　　　　未載而辨證尤詳今其書不傳諸家亦不著<lb/>
　　　　於録考似孫所著緯畧其精博不能勝大昌<lb/>
　　　　或傳聞者過周密誤載之歟乾隆四十六年<lb/>
　　　　十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3j0040_WYG_000-3a"/>
演繁露原序<lb/>
大學致知必始格物聖人之教初學亦期其多識鳥獸<lb/>
草木之名也麟睢騶鵲荇蘋棠樸豈遽是道若未明八<lb/>
者之為何物八物之為何似而曰吾能得周南召南之<lb/>
所以言蓋望而知其為罔也是學也先秦則爾雅入漢<lb/>
則繁露其後轉而為釋名廣雅正謬刋誤皆小學也而<lb/>
論事談理者必稽焉如辨方正位之不容不仗土圭也<lb/>
五三而上制器備物人以為道故爾雅得與經比繁露<lb/>
<pb n="KR3j0040_WYG_000-3b"/>
以下既雜載後世之制則其書往往晦伏不揚此貴耳<lb/>
賤目之失也對道而言則有迹者為器本事而論則有<lb/>
質者為物何可限古今而論深淺也以仲舒之識精通<lb/>
天人性命而繁露之書事物名義悉所研極茍其未及<lb/>
仲舒顧可忽而不竟歟予常有意於是而聞見不博且<lb/>
目力窮於應物未能極欲間因閲古有見不問經史稗<lb/>
説諧戲茍從疑得釋則遂隨所遇縑簡亟疏録以備忽<lb/>
忘雖不皆闗涉治道而㑹心賢已棄之可惜因加凡最<lb/>
<pb n="KR3j0040_WYG_000-4a"/>
而并輯之題其帙曰演繁露以便尋繹非敢自列於董<lb/>
氏以其董出而董名之自識其意焉耳韓退之曰爾雅<lb/>
注蟲魚定非磊落人誠可恧矣然有退之之學則可無<lb/>
退之之學而遺迹談虚恐援據所及金根金銀或相貿<lb/>
易益可赧矣淳熙庚子正月新安程大昌寓吳興書<lb/>
董仲舒有春秋繁露十卷書名演繁露本此然繁露専<lb/>
主釋經而時時雜以已見穿鑿傅㑹可謂公羊之忠臣<lb/>
未可謂尼山之素臣也而其文亦骩靡不振或是贗書<lb/>
<pb n="KR3j0040_WYG_000-4b"/>
不可知是編義取校勘體雜訓詁頗傷煩碎然其辨名<lb/>
正物出史入經證據精覈好古者所必資譬之董書亦<lb/>
猶玊巵無當不如土缶康瓠之適於用也𤣥晏有言予<lb/>
恨不得請命於天延年累百博極羣書予每讀其語而<lb/>
悲之夫人之生有涯而知無涯以有涯窮無涯殆已博<lb/>
物若張平子而豐城劔氣必諮之雷令嵩山竹簡亦訪<lb/>
之束生然後神物為開亥豕無訛况學謝三餘書慚半<lb/>
豹者乎予少有嗜古癖久而健忘每讀書至㑹心處有<lb/>
<pb n="KR3j0040_WYG_000-5a"/>
所欲語取筆書之而尋以懶棄去年紀蹉跎恐此事便<lb/>
廢徒欲窮搜古人已成書而讀之彼則溉種而我乃食<lb/>
其實亦巧拙勞佚之效也是書得自友人謝耳伯予愛<lb/>
其錯綜義理不冗不浮在諸小説家最為可憙恨世不<lb/>
甚傳因刻置文逺堂中以貽同好至於是書撰述大㫖<lb/>
業詳程大昌自序余故可毋論也時萬厯丁巳端午簫<lb/>
曲山人鄧渼題<lb/>
</p>
<p>
</p>
  </div>
</body>
</text>
</TEI>
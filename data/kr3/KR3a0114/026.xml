<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村語録卷二十六</head> <lb/>
    <p>
<pb n="KR3a0114_WYG_026-1a"/>
欽定四庫全書<lb/>
　榕村語録卷二十六<lb/>
　　　　　　　　　　　　大學士李光地撰<lb/>
　　理氣<lb/>
大極天之性帝天之心<lb/>
先有理而後有氣有明一代雖極純儒亦不明此理蔡<lb/>
　虛齋謂天地間二氣滚作一團其不亂處即是理羅<lb/>
　整菴謂理即氣之轉折處如春轉到夏夏轉到秋自<lb/>
<pb n="KR3a0114_WYG_026-1b"/>
　古及今何嘗有一毫差錯此便是理某初讀其書只<lb/>
　覺得不帖然不知其病在何處及讀薛文清讀書録<lb/>
　有性即氣之最好處頗賞其語而未暢至五十一嵗<lb/>
　後忽悟得三説之差總是理氣先後不分明耳先有<lb/>
　理而後有氣不是今日有了理明日纔有氣如形而<lb/>
　上者為道形而下者為器豈判然分作兩截只是論<lb/>
　等級畢竟道屬上器屬下論層次畢竟理在先氣在<lb/>
　後理能生氣氣不能生理大凡道理不明白處即以<lb/>
<pb n="KR3a0114_WYG_026-2a"/>
　人身驗之如人之歡欣暴厲者氣也但未有漠然無<lb/>
　喜而忽歡忻恬然無怒而忽暴厲之事何以有喜以<lb/>
　有仁之理故也何以有怒以有義之理故也喜中乎<lb/>
　仁之節則喜得其理矣怒中乎義之節則怒得其理<lb/>
　矣是未發之先此理本自充滿堅實於中故及其已<lb/>
　發自有條理明乎此則知天地雖氣化遷流萬端雜<lb/>
　糅亦有不能自主之時卻有萬古不變的一箇性在<lb/>
　惟其如此所以人雖物欲陷溺氣質昬蔽惟狂克念<lb/>
<pb n="KR3a0114_WYG_026-2b"/>
　作聖天下雖大而君子以為篤恭可平世雖大亂而<lb/>
　聖賢以為反手可治即謂氣滚作一團其不亂者即<lb/>
　理到底有所以不亂者在謂氣流行不已其轉折處<lb/>
　即理到底有所以轉折者在蔡羅之説但説到發而<lb/>
　中節之和不曾見得未發之中誠也中也太極也即<lb/>
　性也誠者性之實理中者性之不偏不倚無過不及<lb/>
　有未發之不偏不倚而後有已發之無過不及極者<lb/>
　造化之樞紐品彚之根柢樞紐自其生物之旋運有<lb/>
<pb n="KR3a0114_WYG_026-3a"/>
　主處言如户之闔闢無端而扉柱不移故運行不已<lb/>
　而其生不窮也根柢自所生之物歸根復命處言如<lb/>
　草木之種入地榦枝華葉而結果如種故物之形千<lb/>
　態萬状而無一不全其天也又曰極者至極之義即<lb/>
　樞紐之説標準之名即根柢之説見到此便覺得聖<lb/>
　賢儒先所言無一處不合<lb/>
理氣固不可分作兩截然豈得謂無先後如有仁之理<lb/>
　一感于事便有温和之氣有義之理一感于事便有<lb/>
<pb n="KR3a0114_WYG_026-3b"/>
　果決之氣<lb/>
虛齋理氣性命説得全不是門人於其身後翻出他自<lb/>
　記一篇欲將太極圖説動而陽静而隂之本體改作<lb/>
　全體不知一改全體便鶻突了盖從頭便有此太極<lb/>
　也人物尚有性豈天地之大而無性太極者天地之<lb/>
　性也有太極便不能無隂陽一直流出毫無虚假毫<lb/>
　無間斷若本原上明白雖虚齋之説亦説得通但須<lb/>
　知有太極自有隂陽不可説從隂陽始見太極如説<lb/>
<pb n="KR3a0114_WYG_026-4a"/>
　由情見性未始不可但須知有性斯有情斷不可説<lb/>
　惟有情乃可從此見性也有太極自有隂陽與因隂<lb/>
　陽而見太極是大闗頭由彼説竟有以氣為性之病<lb/>
　張長史於某極有益長史初登第自言在監中試無<lb/>
　欲故静題他論中有一段言禪定便説静故無欲此<lb/>
　論大妙静故無欲者勉强要静也無欲故静者自然<lb/>
　而静也一日某問之曰理是何物可是萬事萬物有<lb/>
　當然而不可易即見得有自然而不容己者否曰看<lb/>
<pb n="KR3a0114_WYG_026-4b"/>
　來却須倒轉來有自然而不容己的故有當然而不<lb/>
　可易的此言殊有味如人忠孝之心有一段不可解<lb/>
　處是自然不容己纔有陳善閉邪視無形聽無聲種<lb/>
　種當然之事與其從氣上説理於此見不如從理上<lb/>
　説氣於此出為是又一日因講為物不貳復問之曰<lb/>
　為物的是甚麽生物的又是甚麽曰其為物的就是<lb/>
　其生物的某曰這不是向日所説有自然而不容己<lb/>
　的故有當然而不可易的麽曰便是<lb/>
<pb n="KR3a0114_WYG_026-5a"/>
蔡虚齋分别理氣不清直認氣為理固不是又或離氣<lb/>
　以言理謂未有天地之先天地既壊之後理依然在<lb/>
　亦不須推説到此<hi>鍾旺</hi>
程子言性即理也今當言理即性也不知性之即理則<lb/>
　以習為性而混於善惡以空為性而入於虚無不知<lb/>
　理之即性則求髙深之理而差於日用溺泛濫之理<lb/>
　而昧於本源性即理也是天命之无妄也理即性也<lb/>
　是萬物之皆備也<lb/>
<pb n="KR3a0114_WYG_026-5b"/>
理即性也實實有箇本體在即乾之元而人之性也有<lb/>
　此便不得不動不得不静故朱子解太極曰即隂陽<lb/>
　而指其本體不雜乎隂陽而為言極精程朱説來若<lb/>
　合符節此外惟真西山有些意思餘不能也<lb/>
汝楫問性即理也理可是條理否曰是條理孔子曰窮<lb/>
　理盡性以至於命和順於道德而理於義順性命之<lb/>
　理謂之理都是在事物上説君臣父子夫婦昆弟朋<lb/>
　友不相紊亂這是理然此理不是到事物上纔有性<lb/>
<pb n="KR3a0114_WYG_026-6a"/>
　即有仁義禮智不可混矣命即有隂陽五行不可亂<lb/>
　矣順性命之理説得最好性命皆理也程子説性即<lb/>
　理也是因人把性字説空了故指㸃此句其實在事<lb/>
　物為理人之所秉為性天之所降為命命本以天言性<lb/>
　本以人言理本以事物言道亦理也但理以事物條理<lb/>
　言道以人所行之路言然又曰形而上者謂之道曰天道<lb/>
　曰天理曰天心皆是借用字眼其曰天徳亦借用字眼徳<lb/>
　本以得之於已言故曰行道而有得於心謂之徳其曰天命<lb/>
<pb n="KR3a0114_WYG_026-6b"/>
　亦借用臣受君之命的命字其實命字仍非本源天<lb/>
　有天之性若沒有縁故命箇甚麽程子兄弟一生只<lb/>
　把這㡬箇字眼想得分明説得確當如曰在物為理<lb/>
　處物為義皆至精言理始於孔子言性始於成湯曰<lb/>
　惟皇上帝降𠂻於下民若有恒性将命字作賦予於<lb/>
　人之理言始於劉子曰人受天地之中以生謂之命<lb/>
　以前言命多作天之厯數言<lb/>
理須活看如陽善隂惡若説陽是生氣隂是殺氣生氣<lb/>
<pb n="KR3a0114_WYG_026-7a"/>
　善殺氣惡如此天何為用此殺氣豈有意欲殺乎有<lb/>
　陽不能無隂猶之有隂不能無陽也豈有善必須有<lb/>
　惡乎盖天陽也地隂也人之心神陽也形體隂也人<lb/>
　心本無不善即形體亦非不善特不善皆起於形體<lb/>
　耳從其大體為大人從其小體為小人耳欲姦聲目<lb/>
　欲淫色四肢安於惰慢以饑渴之害為心害何者不<lb/>
　生於形體若天君泰然百體從令則惟有一善而已<lb/>
　不見有不善惟有一陽而已不見有隂也如君豈可<lb/>
<pb n="KR3a0114_WYG_026-7b"/>
　無臣父豈可無子夫豈可無妻然若臣不禀君之令<lb/>
　子不從父之教妻不受夫之節制便不好若臣能盡<lb/>
　職子能承教妻能宜家但見君父及夫之好處而已<lb/>
　雖各分些功名而不専其美也此方説得通<hi>以上理氣</hi>
天的大意只是生人如草木的大意只是結子既欲結<lb/>
　子繁多勢必先為地歩不得不有根株枝榦又必有<lb/>
　陪生者不得不有葉至結子時千顆萬顆無不與種<lb/>
　子相肖雖其中有秕細不成實者亦無不與種子相<lb/>
<pb n="KR3a0114_WYG_026-8a"/>
　肖天要生人不得不闢世界以為之地歩又必生物<lb/>
　以陪之人生雖至萬億無不與天相肖故皆能心天<lb/>
　之心行天之道盡其性以盡人物之性真與天一般<lb/>
　何則以天亦只此性而人全得之故也其中即有庸<lb/>
　愚昬惡之人如秕細不成之實然其性亦無不與天<lb/>
　肖也物雖不能自外此性要不能如人之全以限於<lb/>
　氣類之偏蔽故也見得天人同一性自能節節皆通<lb/>
　佛家任他虚空粉碎靈光照徹總不離乎氣吾儒平<lb/>
<pb n="KR3a0114_WYG_026-8b"/>
　平常常下學上達而所見無非理氣有滅時理無毁<lb/>
　時故謂之至誠誠者實也<lb/>
某見得一箇道理頗有闗係老子淮南子邵康節都説<lb/>
　天地未有以前渾渾沌沌動静不分及到有動静纔<lb/>
　有天地人物即張横渠亦説坱然太虚升降飛揚清<lb/>
　而浮者為陽濁而降者為隂連太極圖説亦不離此<lb/>
　意某讀易覺得孔子從不説到天地之先繫𫝊説天<lb/>
　尊地卑然後説到剛柔相摩八卦相盪又云乾坤毁<lb/>
<pb n="KR3a0114_WYG_026-9a"/>
　則無以見易易不可見則乾坤或㡬乎息都是從天<lb/>
　地説起盖六合之外存而不論無稽之言無復證據<lb/>
　者聖人便不言康節謂過午運後天地日就消滅聖<lb/>
　人不復生亦未必然恐天地本無壊時就有大劫數<lb/>
　不過一經大亂人物㡬乎滅盡便像初開闢一般雖<lb/>
　不敢執定此説然如堯舜這様人忽生出一箇來亦<lb/>
　定不得堯舜不過是箇至好的人最平常一㸃不竒<lb/>
　怪再生㡬箇好人一幚便是唐虞有何異<lb/>
<pb n="KR3a0114_WYG_026-9b"/>
看天似無心然從事事物物體貼來覺得處處都似算<lb/>
　計過一畨如黄道赤道不同極常疑何不同極省得<lb/>
　歩算多少周折細想若同一極必有百年只見半日<lb/>
　半月之處惟畧一差互便隠見盈虧都均齊矣<lb/>
呼如春夏便是内外之氣皆充盈也吸如秋冬便是内<lb/>
　外之氣皆揫斂也但充盈却是内虚揫斂却是内實<lb/>
　耳<hi>自記</hi>
分野之説荒誕無理雖祖沖之約畧言之亦大段不的<lb/>
<pb n="KR3a0114_WYG_026-10a"/>
　確以左傳中兩處觀之似是分封時以某星賜某人<lb/>
　使其國有水旱疾疫得而祭禳之未必以此分疆畫<lb/>
　界也<lb/>
某舊以地雖是天之渣滓因天氣旋轉地在中間又為<lb/>
　精氣之會今看來精氣之會四字未完確盖是天之<lb/>
　精氣凝實處天凝實在中間故萬物象之凝實俱在<lb/>
　中間<hi>自記</hi>
中國不可言地之中惟可言得天地之中氣當黄道下<lb/>
<pb n="KR3a0114_WYG_026-10b"/>
　處日直到頂上其熱太劇當赤道下處一嵗兩春夏<lb/>
　秋冬立春春分為春夏立夏夏至為秋冬立秋秋分<lb/>
　又為春夏立冬冬至又為秋冬惟中國寒暑晝夜適<lb/>
　均而不過所以形骸端整文物盛備<lb/>
語云百川東注某嘗疑中國不過居地數十分之一西<lb/>
　邊之水西流者甚多如何據此以論大地其實地雖<lb/>
　似圓毬亦似有上下一般西北沙漠之外無非髙山<lb/>
　曠野即西流之水皆是有㟁的不似東南之海無有<lb/>
<pb n="KR3a0114_WYG_026-11a"/>
　邊際盖東南如血脉所注之處古人語終不錯<lb/>
地至圓無有上下周遭人皆戴天履地無有偏側倒置<lb/>
　錫曰此盖地大之故如蟻行於雞卵之下但見其大<lb/>
　不見其倒曰固是亦由人與地本相粘聯如蟲行承<lb/>
　塵上有時失足墮地不見有人墮向天本乎天者親<lb/>
　上本乎地者親下既有形質不能離地矣<lb/>
朱子言自大庾嶺之北水皆北流南髙北下嶺南水皆<lb/>
　南流北髙南下故浙江冬寒夏熱向嘗笑其語以為<lb/>
<pb n="KR3a0114_WYG_026-11b"/>
　何處不是冬寒夏熱故語類四纂削去此語其實應<lb/>
　存盖冬更寒而夏加熱也有嶺為背夏則南風不到故<lb/>
　加熱冬則北風無遮故更寒浙閩相去直算不過四<lb/>
　五百里如何浙江大雪而嶺南便少為此故也<lb/>
繹史云天地之精華為四時有四時而後有五行水之<lb/>
　精為月火之精為日又云天皇十三個頭地皇十一<lb/>
　個頭人皇九個頭大可笑四時乃因日而有日傍近<lb/>
　氣温為春在頭上大熱為夏稍逺便涼為秋大逺便<lb/>
<pb n="KR3a0114_WYG_026-12a"/>
　冷為冬據周髀經及西洋人説則半年寒半年暑者<lb/>
　有之一年有兩春夏秋冬者有之與中國對過的地<lb/>
　方中國的南極是他的北極中國的北極是他的南<lb/>
　極中國寒他却暑中國暑他却寒如此倒説先有寒<lb/>
　暑後有日月可乎所以聖人萬古之師一切幽𣺌荒<lb/>
　唐之説刪去浄盡説理氣只從天地説起又只説現<lb/>
　在的至天地以前天地之終都不説刪書斷自唐虞<lb/>
　以前就有文字孔子都不存不似他家從混沌之始<lb/>
<pb n="KR3a0114_WYG_026-12b"/>
　懸空揣度以啓後來編通鑑者荒唐幽怪之謬就是<lb/>
　天地之初或有神怪事亦不必記只該就有條理處<lb/>
　記起<lb/>
問寒暑之節可驗隂陽之消長而論寒暑乃以去日逺<lb/>
　近之故則是地形為之與隂陽之氣不相干矣曰君<lb/>
　以日與天為二乎日即天之心即天之目心目到處<lb/>
　便是神氣流行心目不到處便是神氣休息大浪山<lb/>
　之北我之冬至即彼之夏至我之夏至即彼之冬至<lb/>
<pb n="KR3a0114_WYG_026-13a"/>
　然彼之冬至猶我之冬至彼之夏至猶我之夏至無<lb/>
　二理也<lb/>
問日行南陸便寒行北陸便暑間有一年不寒又有一<lb/>
　處獨寒者何故曰人事為之也雨暘寒燠風隨人所<lb/>
　偏之氣勝便能感召其中又以為一方之主者所召<lb/>
　之氣為多<lb/>
日似有面背一般朝似面相向故色紅而暖既中而昃<lb/>
　似面已掉轉故色淡而漸寒不爾夜氣久而日初出<lb/>
<pb n="KR3a0114_WYG_026-13b"/>
　應寒何以暖日氣蒸至半日臨晚應暖何以寒且果<lb/>
　實東照者先紅西照者尚青向舉以問梅定九梅云<lb/>
　想果實受露朝日烘入則滋液浹洽而先紅西日則<lb/>
　露乾久矣故有異未知是否<hi>以上天地</hi>
至誠之心無一事可離得如五行都是土土氣流行無<lb/>
　有不貫土旺四季之説出於京房耳問何以謂之旺<lb/>
　於四季曰以其交際處尤為易見耳天之氣化還難<lb/>
　遽曉至存乎人者可以類推如喜樂怒哀是木火金<lb/>
<pb n="KR3a0114_WYG_026-14a"/>
　水也土何在思是也喜之過而樂到将樂時思一思<lb/>
　便喜不至過分樂之極而怒到將怒時思一思便樂<lb/>
　不至過分怒哀亦然發而皆中節謂之和和氣即土<lb/>
　氣從來言五行者有三文王後天圖土有艮坤月令<lb/>
　吕覽土在中央京房則土旺四季旺四季者是於交<lb/>
　際處見在中央者是播五行於四時若不將季夏屬<lb/>
　土便止有四行矣至文王之説於理尤長單水如何<lb/>
　生得木單火如何生得金畢竟須土若金生水木生<lb/>
<pb n="KR3a0114_WYG_026-14b"/>
　火可不須土他如納甲之説五行既不依生之次第<lb/>
　又不依行之次第然今星命地形家皆用之納音之<lb/>
　説尤無理<lb/>
天地一嵗生生之氣於木驗之水火金土亦自為消息<lb/>
　虚盈但不如木之著耳是亦木包四行之證縁此可<lb/>
　見五行内木得生氣之全也<hi>自記</hi>
人有問木何以長於五行者朱子以生氣答之極是而<lb/>
　未盡盖具五行之全德者無如木始發生繼暢茂又<lb/>
<pb n="KR3a0114_WYG_026-15a"/>
　繼而收斂又繼而閉蔵由閉蔵又復發生如仁之貫<lb/>
　五常元之貫四德也<lb/>
火外明内闇水外闇内明火照人影在外水照人影在<lb/>
　内大都外明者必須内闇所謂外精明而内渾厚也<lb/>
　外闇者必須内明所謂内文明而外柔順也<lb/>
水在地中有陽氣推盪他方會敷散潤澤如人身有血<lb/>
　陽氣盛方能睟然見於面不爾便血不華色面帯青<lb/>
　黄黑氣<lb/>
<pb n="KR3a0114_WYG_026-15b"/>
土氣原流貫於五行之始終而發見却於辰未戌丑到<lb/>
　此節一節纔度過去<hi>以上五行</hi>
夫子不語怪神不説有亦不説無又説敬而逺之不説<lb/>
　正神亦不説邪神到得敬而逺之即鬼神亦都為民<lb/>
　用務民之義至於天地位萬物育不特山川社稷各<lb/>
　效其職即郵表畷猫虎之類都有職事年豐則祀之<lb/>
　否則八蜡不通以罰之一不語一敬而逺竟是鍜鍊<lb/>
　鬼神之法聖門賢者信是留心一云子不語怪力亂<lb/>
<pb n="KR3a0114_WYG_026-16a"/>
　神一云子罕言利與命與仁一云子所雅言詩書執<lb/>
　禮嗚呼盡之矣<lb/>
問人感天似比感人較易曰自然是如此天者吾之父<lb/>
　母也人者吾之同類相與也<lb/>
問天無心而成化果然無心否曰以為無心連人亦可<lb/>
　謂之無心以為有心連天亦可謂之有心人在天地<lb/>
　間不過偶然氣聚能蓄多少靈光尚然有知覺何況<lb/>
　天地即父慈子孝君仁臣忠兄友弟恭夫倡婦隨亦<lb/>
<pb n="KR3a0114_WYG_026-16b"/>
　是感應自然之理不得謂之有心然謂之無心可乎<lb/>
　山川之隂氣升而為雲天以陽氣壓下遂成雨亦升<lb/>
　降自然之理然便有雲師風伯雷公電母運行於其<lb/>
　中既過便都不知歸於何所天地總是一氣塞滿有<lb/>
　氣便有象有象便有神<lb/>
天原發㣲中言鬼神云天地無空處如一窪之水蟲魚<lb/>
　生焉糞壤之内蛆蚓生焉以及氷至寒也而有雪蛆<lb/>
　雪蟇氷蠶之屬火至熱也而有火䑕之類由此觀之<lb/>
<pb n="KR3a0114_WYG_026-17a"/>
　至㣲者氣也而氣之中有物至寂者虚也而虚之中<lb/>
　亦有物氣與虚而鬼神居焉推而論之却有此理人<lb/>
　但因其平生之立心行事死而以類相從憑依感觸<lb/>
　而有託焉或清明剛正與明神合而為神或幽暗乖<lb/>
　戾與鬼怪合而為鬼佛家説人死後看一㸃亮處行<lb/>
　好人亮處入人神道惡人亮處入畜生道亦是此理<lb/>
鬼神嗜好與人一般此理詩中言之最詳禮始於飲食<lb/>
　詩從夫婦居室説起便以此事其祖考以此賽其田<lb/>
<pb n="KR3a0114_WYG_026-17b"/>
　祖以此而社以此而郊問想因神亦人之游魂其生<lb/>
　時習於此故神魂亦如此曰天豈亦人為之而曰上<lb/>
　帝居歆何也不須倒看人飲食之性從何來<lb/>
先天而天不違後天而奉天時天且不違而況於人乎<lb/>
　況於鬼神乎分明説鬼神在天地之外安得謂鬼神<lb/>
　無職事但鬼神亦須人幚如勾龍配土神后稷配榖<lb/>
　神不獨是功德在人亦因他這一件精通便就是這<lb/>
　物事之主問有邪曲不正之鬼神否曰有邵子曰幽<lb/>
<pb n="KR3a0114_WYG_026-18a"/>
　暗巖厓生鬼魅這一種喜禍惡福喜亂惡治喜暗惡<lb/>
　明喜邪惡正一番亂他一番出現如王章亂而盜賊<lb/>
　猖獗即平時亦有王法管不到處姦還時作也<lb/>
問離騷言扣帝閽之類想古時便有與神鬼相通之術<lb/>
　曰觀尚書乃命重黎絶地天通可見堯舜之前地天<lb/>
　相通至堯舜絶之乃不相通佛家說許多荒唐話亦<lb/>
　怪他不得他那裏原相通非全掉謊也只是中庸之<lb/>
　道乃天地之經此道明一切鬼神皆服故絶他他就<lb/>
<pb n="KR3a0114_WYG_026-18b"/>
　不敢通逺他他亦不敢怨<lb/>
鬼神與人不是兩箇我人也吾之祖父則鬼神矣謂不<lb/>
　與我一體可乎推而上之則厥初生民非天地所生<lb/>
　而何同為天地所生皆是一氣自古忠臣孝子聖賢<lb/>
　豪傑之有靈而為神者皆與吾一體矣只是聖人説<lb/>
　得妙敬鬼神而逺之不敬不是不逺又不是故為之<lb/>
　禮以裁制之應存者存應革者革各以其分則隂陽<lb/>
　和而灾沴息<lb/>
<pb n="KR3a0114_WYG_026-19a"/>
人總是一心此心與鬼神本是一氣故天地古今無復<lb/>
　間隔如今闗忠義之神禱祈多應豈果有忠義之奔<lb/>
　馳于天下哉忠義之義氣本在天地人心自有其義<lb/>
　氣心皆向之則忠義之神所憑也人讀易經若於天<lb/>
　地萬物求之都隔只于心求之則伏羲文王周公孔<lb/>
　子都是我<lb/>
人有大好事終身不忘有大可愧恥事亦終身不忘其<lb/>
　忘者都是平常沒要𦂳者耳然亦不可謂不存在那<lb/>
<pb n="KR3a0114_WYG_026-19b"/>
　裏偶然觸發却又記起天地間無此物無此影象有<lb/>
　此物便有此影象況如堯舜禹湯文武周孔之神乃<lb/>
　是天地生平得意事如何忘得只是王莽董卓李林<lb/>
　甫秦檜之徒亦與天壤同敝是天地大不得意事桓<lb/>
　温乃是别有肺腸遺臭萬年有何好處如今喫一香<lb/>
　物惟恐不噯氣悞喫臭物惟恐噯氣臭氣噴出如何<lb/>
　過得<lb/>
先時重伍子胥後重朱虚侯今乃重闗忠義只因其人<lb/>
<pb n="KR3a0114_WYG_026-20a"/>
　當日死時有一段鬱結處人人為之鬱結以人之鬱<lb/>
　結合之神之鬱結自然兩相感通至於鬱結之久非<lb/>
　祭賽祠廟鼓樂祝祈之盛不足以宣洩其氣故致香<lb/>
　火之盛迨鬱結之氣漸平則香火亦漸減理自如此<lb/>
　皆人心為之<lb/>
程朱説道理極精至説鬼神猶有未盡處朱子説人形<lb/>
　既銷亡還有甚麽存於天地間此却小差即以人心<lb/>
　與事驗之當其心與事相合時居然有此事至事過<lb/>
<pb n="KR3a0114_WYG_026-20b"/>
　後未嘗想要記此事然已有在心裏到久後偶然題<lb/>
　起又記得就是全忘了到底有一影子未事之先心<lb/>
　為形事為影既事之後事為形心為影天地既生過<lb/>
　這一個形就是過去了亦有此一個影大約以心法<lb/>
　觀之極確一念便是萬事旦夕即是百年百年即是<lb/>
　千古問草木禽獸亦天地所生也豈既銷化後亦有<lb/>
　影乎曰其靈異者尚能為物怪至尋常者如人于没<lb/>
　要𦂳事隨過便銷銷過亦無矣大概取精多而用物<lb/>
<pb n="KR3a0114_WYG_026-21a"/>
　宏者其存為多<lb/>
人有不安於心者此事常記得不忘若做得合理便帖<lb/>
　然放下人死為厲此必有不安也聖賢死則與天地<lb/>
　泯然同流無不安也非無也其理與天地合天地存<lb/>
　則聖賢亦存張子云没吾寧也寧字見到至處<lb/>
至而伸者為神反而歸者為鬼是解釋鬼神字義人發<lb/>
　動於外者為神蔵記於内者為鬼統言之只是神别<lb/>
　言之却有鬼神之分先儒解何以喚作鬼是反而歸<lb/>
<pb n="KR3a0114_WYG_026-21b"/>
　的何以喚作神是至而伸的<lb/>
或疑人死為鬼使古來靈魂都在豈不塞滿世界此却<lb/>
　不然如人讀過的書做過的事説過的話雖多年還<lb/>
　記得何嘗見塞滿胸腹鬼亦有消去的只是存者自<lb/>
　不少又人有已忘的事追思復記起來者如鬼神你<lb/>
　不問他似是無的及誠心求之便又有應<lb/>
物類形骸長而神理短人則形骸短而神理長草木如<lb/>
　松柏之類有千年者龜鶴亦久而不死人則不能然<lb/>
<pb n="KR3a0114_WYG_026-22a"/>
　人雖死而神理常存物類則不能此最易知以尋常<lb/>
　日用間驗之如人做一器皿不破毁他他便常在倘<lb/>
　　一破毁即不復有矣若作一文字雖毁去還可記誦<lb/>
　起來神理存也況大而至於道德本於心性萬古常<lb/>
　留誰得而滅之雖草木禽獸久蹔不同類人之靈蠢<lb/>
　亦不同類然大段如此<lb/>
祖考精神便是自家精神上蔡之言盡矣其曰自家要<lb/>
　有便有要無便無却説得稍脱了人心上有天地間<lb/>
<pb n="KR3a0114_WYG_026-22b"/>
　便是有了故明道説無説有之語最圓活而朱子一<lb/>
　言以斷之曰有<hi>鍾旺</hi>
朱子事事體貼過能知鬼神情状一日論鬼怪事深詆<lb/>
　佛法之非有人曰信有之朱子曰公見否其人曰曽<lb/>
　見有鬼為祟但聞寺鐘一扣則鬼一伏朱子曰大抵<lb/>
　鬼亦公輩所為生時如此信向死後焉得不爾雖似<lb/>
　戲言却有名理<lb/>
鬼神不得謂之無但不可與相接見如水火然兩者本<lb/>
<pb n="KR3a0114_WYG_026-23a"/>
　相濟然不可見面人或與鬼神夢寐相接尚隔一層<lb/>
　若直見之便非佳事<lb/>
人怕鬼自是胸中愧怍多<lb/>
神鬼精怪要分得清天地日星河嶽之神無非生氣以<lb/>
　至人之魂皆神也人既死其魄不㪚則鬼也精則龍<lb/>
　精狐精之類是有一物而修練久能變幻出入神鬼<lb/>
　之間即人之仙亦是此類至怪則不正之氣所生如<lb/>
　山之怪曰夔罔兩水之怪曰龍罔象山魈木魅之屬<lb/>
<pb n="KR3a0114_WYG_026-23b"/>
　是也今人一概名之曰鬼則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頇無别矣<lb/>
陳梓言物有有性而無心者先生問曰何謂曰如磚瓦<lb/>
　之類先生曰是何言歟有性即有心天地間木石之<lb/>
　類久則能成精怪靈者象人蠢者象鳥獸若無心何<lb/>
　以成形如管輅卜碓精和尚家破竈公案皆是土石<lb/>
　而云無心可乎<lb/>
鬼神是有的佛家説轉生事是偶然有的如雞變為蜃<lb/>
　雀變為蛤何嘗個個如是<lb/>
<pb n="KR3a0114_WYG_026-24a"/>
佛家輪廻之説最難信五經説鬼神多矣竝未嘗説到<lb/>
　此偶想在天成象在地成形覺得有些意思象與形<lb/>
　總是一氣凡物皆然如水在地其氣升於天便為雲<lb/>
　及雲之墮而下則為雨為水如日在天乃象也以地<lb/>
　下之陽燧取之則為火人在地下天上亦必有象所<lb/>
　以説魂升於天孔子亦謂其氣發揚於上為昭明以<lb/>
　此論之則聖賢轉生亦有此理總是天地清明之氣<lb/>
　耳想是當其為雲不自知其為水當其為水亦不自<lb/>
<pb n="KR3a0114_WYG_026-24b"/>
　知其為雲<lb/>
韓宗伯慕廬病困時某往候之宗伯曰正有一事欲仗<lb/>
　大筆傳信某問何事曰病中見得幽冥之故灼然不<lb/>
　爽吾初疾原非大症止因衆祟遶榻徹夜呌讙連旬<lb/>
　不能合眼以致病勢日臻某日諸鬼忽相約於西河<lb/>
　㳂赴席甫晡相率而去吾竟得寧寝及旦使人訪問<lb/>
　則西河㳂人果於是夜普度施食自是後諸鬼復還<lb/>
　吾亦遂不寐以至於困某曰今者諸鬼在何處曰見<lb/>
<pb n="KR3a0114_WYG_026-25a"/>
　君在坐退處榻後矣此事向不以為信今将記録示<lb/>
　後病不能執筆故以相囑此某面得之宗伯者大抵<lb/>
　僧家之普度即先王祭厲之義於理所有者即不當<lb/>
　斷以為無但不宜如和尚家説得來全是鬼物為政<lb/>
　耳<hi>清植</hi>
一友人看佛書公案極多嘗為某言渠曽攜眷歸鄉舟<lb/>
　次杭州一女纔二嵗許匍匐坐側呼曰汝明日午時<lb/>
　死如是者三渠若不聞又呼曰汝不死則我死如是<lb/>
<pb n="KR3a0114_WYG_026-25b"/>
　者亦三渠又若不聞至明日卒皆無它其後友人享<lb/>
　有多夀女亦出嫁成家當時友人謂某曰若聞言驚<lb/>
　愕必致它異凡此皆是看公案方能解得問死生有<lb/>
　命豈因驚愕鬼物便能死人乎曰亦有此理如兩軍<lb/>
　相當不動便不敗挑戰者只得敵軍一動事便濟矣<lb/>
　某當日與海賊相拒時舎弟有妻弟某者使舎弟來<lb/>
　告曰賊己遣兵五千取道永春火藥手五百取道安<lb/>
　溪兩路竝發志在相滅渠從永春來見賊已駐卓埔<lb/>
<pb n="KR3a0114_WYG_026-26a"/>
　卓埔距余鄉僅三十里耳彼時若驚愕動足便可禍<lb/>
　生蕭墻幸某堅然不動惟令集衆以俟别分遣二人<lb/>
　偵之兩路皆不見一賊既還報其人猶敦促余行某<lb/>
　乃笑而止之<lb/>
同年沈尚仁曽卧病三年而後起云為前生事與鬼鬭<lb/>
　訟自此遂盡見鬼物某登第後與陳友造之談幽㝠事<lb/>
　陳難之曰温公言三代以前不聞有地獄轉生事自<lb/>
　佛法入中國便逐旋添出何也沈云果然如此如今<lb/>
<pb n="KR3a0114_WYG_026-26b"/>
　隂司何嘗不日日添出事與陽世一般又云人於不<lb/>
　平事多言豈無鬼神以為鬼神正直殊大不然如嶽<lb/>
　瀆正神何嘗閒管都是不好的邪鬼多事還不如陽<lb/>
　世尚有公道豈惟人死為鬼廟中泥塑吏役皆能為<lb/>
　祟嘗於早間變人出來日出便退入廟中陳友笑之<lb/>
　某曰亦有此理管輅傳中舊碓乃成大鳥以其啄與<lb/>
　翅似也大凡土木之類皆能以其形似化為人物錫<lb/>
　曰可見生氣無一不貫曰然<lb/>
<pb n="KR3a0114_WYG_026-27a"/>
閩中有真人元女諸神能行醫方療人疾病往往有驗<lb/>
　此雖非人事之正然既有功于人則君子不禁先王<lb/>
　八蜡迎貓迎虎貓虎之神何足祭以其有功於人耳<lb/>
　年不順成則八蜡不通無益於人則絶之<hi>以上鬼神</hi>
天地如雞卵古人雖有其説而未竟其論唐之淳風一<lb/>
　行宋之堯夫元之郭太史許魯齋明之劉伯温皆聰<lb/>
　明絶世而皆不知天地之俱為圓體自西人利瑪竇<lb/>
　輩入中國言地原無上下無正面四周人著其上中<lb/>
<pb n="KR3a0114_WYG_026-27b"/>
　國人争笑之豈知自彼國至中國㡬於遶地一周此<lb/>
　事乃彼所目見竝非浪詞至梅定九出始發明周髀<lb/>
　經以為原如此説何必西學因為補其闕正其訛于<lb/>
　是周髀煥然大明周髀言地如饅首天如上下雨傘<lb/>
　合籠日月在腰如在雨傘合縫處人在日月之下不<lb/>
　正當傘脊處西人言中國東西南三靣皆有人惟北<lb/>
　方尚未開闢盡是林樹鬼魅青燐而已中國不見之<lb/>
　星甚多西人都圖將來乃知聖人無所不通周禮中<lb/>
<pb n="KR3a0114_WYG_026-28a"/>
　説九州只以景長景短景夕景朝數語盡之至天地<lb/>
　全局只以周髀盡之<lb/>
周髀自張平子蔡伯喈皆以為非周公之書後人遂謂<lb/>
　其荒誕不經惟唐人趙君卿為之注程朱二子雖頗<lb/>
　露其端而未窮其㫖至梅定九始大加發明遂至統<lb/>
　掠中西之學為厯學不祧之祖其功甚大周髀言北<lb/>
　極之下有朝生而暮穫者人指為謾趙氏注之云以<lb/>
　北極之下有以半年為晝半年為夜者故也此語忒<lb/>
<pb n="KR3a0114_WYG_026-28b"/>
　煞聰明盖北極下日在天腰其在上半盤繞時全是<lb/>
　晝及旋到下半便全是夜此理甚確問其地若彼尚<lb/>
　能生物乎曰天地之大德曰生生意無所不到故雪<lb/>
　中有雪蛆離雪則殂火山内有火樹火鼠離火則死<lb/>
　彼處自有彼處所生之物或非中國五榖耳即如昌<lb/>
　平州温泉其湯中游魚無數萍草自然鮮緑將魚投<lb/>
　之冷水便殭無非此理<lb/>
四游之説朱子屢述之而不悟其非何也謂地於春夏<lb/>
<pb n="KR3a0114_WYG_026-29a"/>
　秋冬相那移三萬里如人在舟中舟移而人不知果<lb/>
　爾則看北極髙度當四時不同何以北極出地之度<lb/>
　萬古不改耶周髀只周公問商髙一篇為經其餘皆<lb/>
　傳間有假托無理之語却有精到處分别觀之可也<lb/>
　程子謂日無時而不為精地無處而不為中妙極此<lb/>
　分明是說地圓而不指明其故闕於所不見也又云<lb/>
　地無窮者如無端也亦極好<lb/>
朱子言天天不宜以恒星為體當立有定之度數記之天<lb/>
<pb n="KR3a0114_WYG_026-29b"/>
　乃動物仍當於天外立一太虚不動之天以測之此<lb/>
　説即今西厯之宗動天也其言九層之天近人者最<lb/>
　和暖故能生人物逺得一層運轉得較𦂳似一層至<lb/>
　第九層則𦂳不可言與今西厯所云九層一一脗合<lb/>
地平之説是地與天相際也程子以為四邊有空濶則<lb/>
　地在天中一彈丸耳極得其理<hi>自記</hi>
朱子語類中論厯不過六七條而已盡理法之㣲妙今<lb/>
　西厯最侈為獨解處不能加也<hi>自記</hi>
<pb n="KR3a0114_WYG_026-30a"/>
三萬里之説無可稽信朱子又謂三萬里者日軌相距<lb/>
　之數耳非地只有三萬里也故語類以程子之言為<lb/>
　悞然施之於用則千里一寸之法自不可通自陽城<lb/>
　至衡岳又無萬五千里以為二至相距亦㳂襲之説<lb/>
　耳今新厯却以極度推算凡二百五十里而移一度<lb/>
　地之周圍凡九萬里三分取一其徑三萬或古者三<lb/>
　萬里之説意正如此而傳者失之故或言四方之逰或<lb/>
　言二至之距皆不可曉也<hi>自記</hi>
<pb n="KR3a0114_WYG_026-30b"/>
天圓地方之説盖以動静體性言之實則形氣渾淪相<lb/>
　周古人卵中裹黄之喻是已厯家又以地平為説亦<lb/>
　即目所察天在地之上下隠顯各半而名之爾夫至<lb/>
　順極厚非方非平髙下相循渾淪旁薄者地之本體<lb/>
　然也其南北兩端以去日逺近為寒暑之差東西以<lb/>
　見日早晚為晝夜之度東之夜乃西之晝南之暑乃<lb/>
　北之寒也如是則東西南北安有一定之中南北或<lb/>
　以極為中或以赤道為中者亦天之中非地之中也<lb/>
<pb n="KR3a0114_WYG_026-31a"/>
　此理周髀言之至悉而漢氏以下莫有知者近新厯<lb/>
　之家侈為獨得歴詆前説㡬數萬言惜乎無以髀盖<lb/>
　之術告之者<hi>自記</hi>
今言嵗十二年填二十八年火二年金水皆一年行一<lb/>
　度者舉大約耳實皆有餘分惟金水則一日一度一<lb/>
　嵗一周萬古不差毫髪何則金水從陽先後者也使<lb/>
　有㡬㣲之差則不能追及日而後先之而與三星無<lb/>
　異矣張子正䝉云填星地類而從天故其追日最緩<lb/>
<pb n="KR3a0114_WYG_026-31b"/>
　木一嵗一盛衰故嵗歴一辰木者生道天地之中<lb/>
　氣故遲疾中也火日質而㣲故其遲倍日金水從日<lb/>
　盖隂必從陽物感自然精㣲之理也<hi>自記</hi>
定九言古不知有嵗差後頗有言者李淳風又掃落不<lb/>
　講直至一行始援證鑿鑿一行比李博雅其言天自<lb/>
　為天嵗自為嵗至精<lb/>
楊某説厯法每髙妙自竒使人無可攀躋梅定九則極<lb/>
　低平隨人扣之皆言下即得門户恐即此便是楊不<lb/>
<pb n="KR3a0114_WYG_026-32a"/>
　及梅處大凡説道理平處即是髙處<lb/>
張平子造地動儀甚竒各處地震皆知之司儀者報聞<lb/>
　及彼處奏到時刻皆應不知何理定九先生云先業<lb/>
　師倪先生云地動儀當是極平平之至少有動便傾<lb/>
　響何處地震其餘勢所及者必逺人不覺而此器平<lb/>
　極遂有聲至其語之過於神竒者或有潤飾也<lb/>
從來厯學須以梅定九為第一曩在京師見某所著厯<lb/>
　象本要有未當處許為改訂乃㩦往天津經年不報<lb/>
<pb n="KR3a0114_WYG_026-32b"/>
　某作字趣之報書云西説是矣然中厯古有其説者<lb/>
　不得槩置使西人専美至古説有得其意而詞未達<lb/>
　者須為達之又恐於其本意有所走作故須斟酌非<lb/>
　造次可定且尊筆文皆簡明下筆時尤須淘汰取精<lb/>
　文氣方稱及後訂訖寄示觀之果如其言此人心虚<lb/>
　而厚委曲從容非見到十分的確不肯出口落筆故<lb/>
　其書無一字不可信者<lb/>
西人厯算比中國自覺細密但不知天人相通之理如<lb/>
<pb n="KR3a0114_WYG_026-33a"/>
　古人説日變修德月變修刑西人便説日月交食五<lb/>
　星凌犯乃運行定數無闗灾異不知天於人君猶父<lb/>
　母也父母或有病飲食不進豈不是風寒燥濕所感<lb/>
　自然有的但為子孫者自應憂苦求所以然之故必<lb/>
　先自反於身或自己有不是處觸怒致然否則亦是<lb/>
　我有調理不周而致然因為徬徨求醫斷無有説疾<lb/>
　病人所時有不須管他之理無論天子即督撫于一<lb/>
　省知府于一郡知縣于一邑皆有社稷人民之責皆<lb/>
<pb n="KR3a0114_WYG_026-33b"/>
　當脩省即士庶雖至卑賤似不足以召天變然據理<lb/>
　亦當脩省如父母怒别個兒子時凡為兒子者俱當<lb/>
　畏懼父母斷不因其畏懼而謂我本怒他於爾無與<lb/>
　而反増其怒者通天地人之謂儒揚雄謂知天而不<lb/>
　知人則技西人此等説話直是隂助人無忌憚天變<lb/>
　不足畏之説<hi>以上厯法</hi>
　<lb/>
　榕村語録卷二十六<lb/>
</p>
<p>
</p>
  </div>
</body>
</text>
</TEI>
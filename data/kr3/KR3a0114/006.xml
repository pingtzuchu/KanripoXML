<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村語録卷六</head> <lb/>
    <p>
<pb n="KR3a0114_WYG_006-1a"/>
欽定四庫全書<lb/>
　榕村語録卷六<lb/>
　　　　　　　　　　　　　大學士李光地撰<lb/>
　　下孟<lb/>
以通章文勢觀之既竭目力一節對章首離婁之明一<lb/>
　節是一反一正文體今有仁心仁聞三節對為高一<lb/>
　節俱是見先王之道之當遵耳<hi>自記</hi>
以父子兄弟對君臣朋友則父子兄弟為主恩君臣朋<lb/>
<pb n="KR3a0114_WYG_006-1b"/>
　友為主義以父子對兄弟則親親仁也敬長義也<lb/>
仁義智禮者性也事親從兄者道也性在内道在外性之理<lb/>
　似乎虚而難見故指其實而可循者實對虛字不對華字<lb/>
　只緣後段有樂字人遂不敢以之名性反以仁義智禮樂<lb/>
　為道而以事親從兄為性此倒説也豈知禮樂是一件禮<lb/>
　可以名性樂獨不可名性乎葢禮之和樂處即是樂也<hi>自記</hi>
仁之實實字注中對華説如仁民愛物仁之華也而其<lb/>
　實在事親尊賢敬長義之華也而其實在從兄某却<lb/>
<pb n="KR3a0114_WYG_006-2a"/>
　要就理與事上説仁義是理只有愛敬其實事却在<lb/>
　事親從兄注特恐人將事親從兄認作性故以仁義<lb/>
　為道畢竟仁義禮智樂是天命之性事親從兄是率<lb/>
　性之道人因不敢以樂為性故説得支離不知吾性<lb/>
　之中即禮吾性之和即樂中和可謂非性乎<lb/>
所為所不為只是一事有兩面耳當其不為便有一面<lb/>
　為的在當其為又即有不為的一面在不是兩事亦<lb/>
　不是兩時如人走路一脚跕得定便一脚動得有力<lb/>
<pb n="KR3a0114_WYG_006-2b"/>
　如坐在館中讀書屏却閒游襍好便分外讀得有精<lb/>
　神大要擇之明則守之固守之固則發之果是此節<lb/>
　正意人之分量有限材質不齊於理固有之然亦看<lb/>
　所不為的分數何如果有天下不顧千駟不視夲領<lb/>
　則功業亦何足云若云智識自此可進材猷自此可<lb/>
　充則是以不為為但取硜硜之諒者耳却小了擇守<lb/>
　夲領也<hi>自記</hi>
自得非獨得之謂言其氣候既足渙然氷釋怡然理順<lb/>
<pb n="KR3a0114_WYG_006-3a"/>
　自然而得之耳得是深造之功自得是以道之效<hi>自記</hi>
夫子好觀水正是心源與之一般至誠無息孟子窺見<lb/>
　的實處曰原泉混混不舍晝夜盈科而後進放乎四<lb/>
　海有夲者如是必有事焉數句正是如此心中不放<lb/>
　下這件事正又不好忘又不好助長又不好綿綿不<lb/>
　斷火候自到與夫子觀水同意<lb/>
庶物上文禽獸在其内人倫即人之所以異於禽獸者<lb/>
　也明於庶物察於人倫便是將人與禽獸所以異所<lb/>
<pb n="KR3a0114_WYG_006-3b"/>
　以同處無不知之之明至於由仁義行則所謂一視<lb/>
　同仁篤近舉遠而處之當也<hi>自記</hi>
不泄曰敬泄生於玩易也不忘曰誠忘生於間斷也<hi>自記</hi>
文定謂邶鄘以下多春秋時詩也而曰詩亡葢自黍離<lb/>
　降為國風天下無復有雅而王者之詩亡矣某謂畿<lb/>
　内之地亦有風謡雖西周盛時豈能無風王朝卿士<lb/>
　賢人閔時念亂雖既東之後豈盡無雅只可以正變<lb/>
　分治亂不可以風雅為盛衰也觀二雅體製不進於<lb/>
<pb n="KR3a0114_WYG_006-4a"/>
　頌東遷後猶有魯頌况雅乎然西周不見所謂風東<lb/>
　周亦復無雅者意畿内醇美之詩悉附於二南以為<lb/>
　正風而衰亂之風則别為王風而為變至雅之無東<lb/>
　則序詩者失之也今觀所謂平王之孫齊侯之子赫<lb/>
　赫宗周褎姒烕之周宗既滅今也日蹙國百里明是<lb/>
　王畿有正風東遷有變雅之證而説詩者穿鑿以就<lb/>
　其例此正如成王不敢康噫嘻成王惟彼成康奄有<lb/>
　四方明是成王康王緣説者謂皆周公制禮作樂時<lb/>
<pb n="KR3a0114_WYG_006-4b"/>
　詩遂以為非二王而别為解釋耳其可信乎此三百<lb/>
　一大義不敢附和先儒而不闕所疑也况風詩是王<lb/>
　者命太師採陳而行賞罰之典於春秋所取之義尤<lb/>
　切奈何專以無雅為詩亡<hi>自記</hi>
上二句三史之所同下一句則裁自聖心故講者多將<lb/>
　上二句輕抹豈知夫子垂世立教不寓之他書而必<lb/>
　修春秋葢他書為空言春秋則有二百四十餘年之<lb/>
　行事因而著其是非褒貶則比之空言者尤為深切<lb/>
<pb n="KR3a0114_WYG_006-5a"/>
　著明不是説夫子實行王者之事也書仍舊是空言<lb/>
　但書中有許多行事在耳如此則事文兩字固不可<lb/>
　輕畧况事是桓文王降而覇史是春秋周禮在魯俱<lb/>
　隠隠與王迹事相闗乃義之所由起也<hi>自記</hi>
孟子所謂天子之事猶云天子之史也諸國皆自為史<lb/>
　以記一國之事而夫子乃尊周故為天子之事問何<lb/>
　言其事則齊桓晉文曰其事春秋之内事也天子之<lb/>
　事作春秋之事也河陽之役晉文之事也天王狩于<lb/>
<pb n="KR3a0114_WYG_006-5b"/>
　河陽天子之事也所謂義也<lb/>
其義其字亦非指詩亦非指春秋懸空對上兩其字説<lb/>
　出是謂春秋中所有之義也畢竟此義是何處取來<lb/>
　夫子亦未説破隠然是正王道明大法從三代盛王<lb/>
　得來的<hi>自記</hi>
曰侵則掠境未深曰追則歸師不遏故四矢禦亂而足<lb/>
　以反命也使斯死黨背公則又何足為端人乎<hi>自記</hi>
起句天下之言性也便隠然有許多智者在其意中葢<lb/>
<pb n="KR3a0114_WYG_006-6a"/>
　敢於言性者皆其以智自命者也孟子言性説如此<lb/>
　紛紛以我觀之亦但以故言便是了而已矣言不必<lb/>
　深求也為其鑿也便是惡其以穿鑿言性雖行水一<lb/>
　轉似是以行事言之然惟其見性之差是以行事之<lb/>
　謬言行原非二物况禹之行水行所無事正言其深<lb/>
　明水性非獨以行説也下節茍求其故求字亦是就<lb/>
　知見上説<hi>自記</hi>
以惻隠驗仁是以故言性也但惻隠必以孺子入井自<lb/>
<pb n="KR3a0114_WYG_006-6b"/>
　然生心者為據方得其真所謂利也若既參以人偽<lb/>
　如納交惡聲之等則非利矣因有納交而惻隠惡聲<lb/>
　而惻隠者遂據之以詆人性之仁非鑿而何<hi>清植</hi>
文問千嵗之日至曰説者多指前邊的厯元某意却要<lb/>
　指後邊的日至茍求得前邊已然便以後千嵗之日<lb/>
　至可坐而致此章不曰吾之言性而曰天下之言性<lb/>
　葢謂告子荀子軰也天下人之言性也見不好人多<lb/>
　便云性惡見有生來善生來不善者便曰有性善有<lb/>
<pb n="KR3a0114_WYG_006-7a"/>
　性不善見人可為善有改而不善者便曰可以為善<lb/>
　可以為不善不知故者以自然出之者為夲今夫水<lb/>
　順流而下是故矣若過顙在山亦以為故則非矣所<lb/>
　惡于智者為其鑿也鑿字對利字説行所無事則利<lb/>
　矣世遠曰以此節言之語氣則得矣論通章則末節<lb/>
　有茍求其故句仍以朱子説為順曰末節之故即包<lb/>
　利字在内以第二節已説明也然難云茍求其利故<lb/>
　仍曰故問日至自然是冬至曰不論冬至夏至總是<lb/>
<pb n="KR3a0114_WYG_006-7b"/>
　厯法得日至便都定了<lb/>
自反而忠矣而曰於禽獸又何難焉便微有責人之意<lb/>
　故章末復引舜以為凖則葢舜終身責已終無是我<lb/>
　非人之見曰如舜而已矣則依然自反之初心也張<lb/>
　子曰學至於不尤人學之至也便是此意<hi>清植</hi>
齊人餽女樂孔子官亦不小不聞上一諫章出一諍語<lb/>
　而借燔肉即行何太恝然却得孟子發揮出來蔡虛<lb/>
　齋以為孔子以小故而去自己擔著些不是正是他<lb/>
<pb n="KR3a0114_WYG_006-8a"/>
　不欲茍且而去以歸過君上處説得甚有意味如父<lb/>
　母之不我愛於我何哉虛齋解云我竭力耕田不過<lb/>
　是供我子職之常夲無可以悦親者不得乎親不可<lb/>
　為人不順乎親不可為子畢竟父母不愛我我將何<lb/>
　以為人為子哉此方於而已矣三字有情説得怨慕<lb/>
　意出大凡前軰解書雖不必盡當時有紆折處要是<lb/>
　一團忠厚悱惻之心<lb/>
其子之賢不肖皆天也天字似以氣數言天之所廢天<lb/>
<pb n="KR3a0114_WYG_006-8b"/>
　字似以天心言然要之皆氣數而天心存乎其中如<lb/>
　堯舜之有敗子仲尼之不遇其君氣數之不幸也天<lb/>
　心亦不得已而廢之夏商周繼世有人是氣數之幸<lb/>
　也天心亦因而不廢之主宰之天與氣化之天是一<lb/>
　是二此處要看得活<hi>自記</hi>
以天下為己任自耕野時便如此所謂志伊尹之所志<lb/>
　也不可單就應聘上看出自任<hi>自記</hi>
前一豈若後三豈若時講説來竟似伊尹有兩箇舌頭<lb/>
<pb n="KR3a0114_WYG_006-9a"/>
　伊尹一片心腸只是以堯舜之道為主初時猶未卜<lb/>
　得湯之果可與為堯舜否也則毋寧畎畝而堯舜之<lb/>
　道自在及見得確信得過則又何如親見之為愈俱<lb/>
　是實情<hi>清植</hi>
吾聞其以堯舜之道要湯未聞以割烹也兩聞字亦是<lb/>
　折之以理非據傳記説也<hi>自記</hi>
謂金玉為鎛鐘特磬將作樂而擊鐘以先之樂終則擊<lb/>
　磬以止之經中無此語惟注疏有之考虞書戞擊鳴<lb/>
<pb n="KR3a0114_WYG_006-9b"/>
　球商頌依我磬聲是磬亦所以始樂某思金玉恐即<lb/>
　是編鐘編磬鐘磬有頌鐘頌磬所以綱紀人聲也有<lb/>
　笙鐘笙磬所以綱紀笙聲也金石在八音中實為綱<lb/>
　紀每一句以鐘聲領頭衆音皆隨之如鐘聲是宫羣<lb/>
　音隨之而宫鐘聲長有餘韻韻將歇而磬以止之是<lb/>
　謂始終條理鐘磬之鳴相去不遠每字每句皆有始<lb/>
　終之義如孔子一言一動皆有始條理終條理如射<lb/>
　然每矢皆有中有力無四鍭未發用一巧而四鍭既<lb/>
<pb n="KR3a0114_WYG_006-10a"/>
　舍用一力之理問如此説與集大成合否曰八音全<lb/>
　用便是集大成註中一音獨奏葢如取瑟而歌擊磬<lb/>
　于衛之類然非作樂樂則無一音獨奏之時問或逐<lb/>
　字逐句用編鐘編磬起調畢曲用鎛鐘特磬亦未可<lb/>
　知曰要有憑據方好鐘鼓奏九夏始用鎛鐘朱子或<lb/>
　沿古人成説而用之然不可解<lb/>
大國地方百里積實得一萬里也七十里者積實惟七<lb/>
　七四十九得四千九百里是於大國殺十之五而强<lb/>
<pb n="KR3a0114_WYG_006-10b"/>
　五十里者積實惟五五二十五得二千五百里是於<lb/>
　次國又殺十之五而弱<hi>自記</hi>
交際章前説交際後説行道似不相照應然却有闗通<lb/>
　之意聖賢之交際不嫌委曲通融者總是汲汲行道<lb/>
　欲以濟世也為之兆朱子説得是是聖人自示以道<lb/>
　可行之兆即指獵較既示以兆而不行而後去是以<lb/>
　未嘗有所終三年淹也今人都説是見道有可行之<lb/>
　兆為之二字都解不去朱子解見行可云見其道之<lb/>
<pb n="KR3a0114_WYG_006-11a"/>
　可行解際可云接遇以禮如此是見可行不是見行<lb/>
　可可際不是際可見行可是自見行道之可非累世<lb/>
　不能殫道大不能容也際可是自見交際之可非絶<lb/>
　人逃世不近人情也見行可或可謂之仕至際可公<lb/>
　養亦謂之仕者總欲仕也皆是解為之兆公養乃是<lb/>
　饑餓於我土地周之亦可受也免死而已然使出公<lb/>
　委國以聽夫子即為之正名定分而且為東周矣此<lb/>
　二叚皆與前交際相應凡文章未有不前後照應者<lb/>
<pb n="KR3a0114_WYG_006-11b"/>
　孟子尤然如養氣章是從行道説起後遂説知言養<lb/>
　氣不復顧前至末迤迤邐邐説到得百里之地而君<lb/>
　之皆能以朝諸侯有天下行一不義殺一不辜而得<lb/>
　天下皆不為也却收繳起處<lb/>
見行可三字近來都説錯了見者示也示人以吾道之<lb/>
　可行此之謂見行可即與上文為之兆是一意為之<lb/>
　兆者示人以端使知吾道非迂遠而難行也兆足以<lb/>
　行而不行者小試其端吾道果非迂遠難行者矣而<lb/>
<pb n="KR3a0114_WYG_006-12a"/>
　人猶不行也<hi>自記</hi>
為之兆為之二字𦂳粘孔子乃是孔子為之兆見行可<lb/>
　見字即為之字<lb/>
見行可明朝人都説是視其君可與有為視其臣可與<lb/>
　共事因此連上節兆字亦説錯魯定公季桓子何嘗<lb/>
　比列國君臣好來為之兆是做出來使人知吾道之<lb/>
　非迂濶不可行耳當時抱疑者多以孔子為當年莫<lb/>
　能究其藴累世莫能殫其業如晏子之云不知孔子<lb/>
<pb n="KR3a0114_WYG_006-12b"/>
　為中都宰為司宼相夾谷之會那一處不見效<lb/>
萬章好論古而大抵博觀襍取未能質之於理以得古<lb/>
　人之用心故孟子告之以為湏此等人纔識得此等<lb/>
　人今人論古大槩如矮人觀塲莫知其悲笑之所自<lb/>
　故惟古人能知古人亦如前之取友云云也作尋常<lb/>
　論友便不切<hi>自記</hi>
萬章是好古之人一切稗官野史都記許多却不知其<lb/>
　人連大禹伊尹孔子都疑惑一番孟子就他長處引<lb/>
<pb n="KR3a0114_WYG_006-13a"/>
　誘他前一節正是起下一節不知古人但觀今人如<lb/>
　善盖一鄉始能友善盖一鄉之士善盖一國始能友<lb/>
　善盖一國之士善盖天下始能友善盖天下之士非<lb/>
　自己身分與之一様焉能知其人然則尚友古人亦<lb/>
　湏是有古人身分兩面夾出正意作求友説不是以<lb/>
　上節為友盡鄉國天下之士尤不是<lb/>
告子便是佛學故孟子辨告子詳於楊墨以其能推性<lb/>
　命之説也諱氏僅知孟子之闢楊墨不知後世釋氏<lb/>
<pb n="KR3a0114_WYG_006-13b"/>
　之弊於告子辭而闢之無餘藴矣<hi>自記</hi>
問程子謂孟子言性是極夲窮源之性既是極夲窮源<lb/>
　似不應以人物兩兩較量曰然易言繼之者善乃明<lb/>
　道所謂人生而靜以上不容説者是極夲窮源之性<lb/>
　也言成之者性乃明道所謂纔説性時便已不是性<lb/>
　者然後人物異而善不善分焉是則孟子言性正就<lb/>
　形生神發以後言之<hi>鍾旺</hi>
孟子所謂性善者單指人性如是統論萬物一原之性<lb/>
<pb n="KR3a0114_WYG_006-14a"/>
　則不應云異於禽獸幾希違於禽獸不遠且云犬牛<lb/>
　與人異性犬馬與我不同類矣既是單指人性便是<lb/>
　以其得氣質之正而為萬物之靈孟子論性又何嘗<lb/>
　丢了氣質如以人性未必皆善為疑則正是好參尋<lb/>
　孟子夲意處我與堯舜同類不與禽獸同類禽獸做<lb/>
　不得我我却做得堯舜便是性善何必十成至善而<lb/>
　後謂之善哉<hi>自記</hi>
告子議論許多破綻處孟子不投間抵巇以窮其説而<lb/>
<pb n="KR3a0114_WYG_006-14b"/>
　却似隨其言下酬酢然者湏知聖賢夲心是欲救㧞<lb/>
　其心術之失非以取勝也我亦欲正人心息邪説距<lb/>
　跛行放滛辭以承三聖者豈好辨哉便是其自道處<lb/>
　<hi>自記</hi>
把栁諸章要知孟子節節是開之悟之不是辭之闢之<lb/>
　得此意然後諸章之詳畧淺深節節有味今人例作<lb/>
　折辨口氣反有許多罅漏處<hi>自記</hi>
把栁之性水之性人之性只是一性犬之性牛之性却<lb/>
<pb n="KR3a0114_WYG_006-15a"/>
　非人性此孟子善言夭命氣質處<hi>自記</hi>
此章告子言性之蔽在兩決字亦猶前章之蔽在兩為<lb/>
　字既有所矯揉安排則非性矣故孟子以戕賊搏激<lb/>
　之説曉之<hi>自記</hi>
生之謂性章朱子云以氣言之則知覺運動人與物若<lb/>
　不異以理言之則仁義禮智之秉豈物之所得而全<lb/>
　哉某看孟子意不如此孟子言你説生就呌作性如<lb/>
　白就呌作白麽告子曰然孟子又問凡生都呌做性<lb/>
<pb n="KR3a0114_WYG_006-15b"/>
　如白羽猶白雪白雪猶白玉麽告子又曰然孟子方<lb/>
　説然則犬之性猶牛牛之性猶人與不分理氣氣亦<lb/>
　不同犬之知覺運動亦不同于牛牛之知覺運動亦<lb/>
　不同于人<lb/>
程朱分理與氣説性覺得孟子不是這様説孟子却是<lb/>
　説氣質而理自在其中若分理氣倒像理自理氣自<lb/>
　氣一般氣中便有理氣有偏全理即差矣如人是立<lb/>
　生的禽獸是横生的草木是倒生的便大不同孟子<lb/>
<pb n="KR3a0114_WYG_006-16a"/>
　只説人性故曰性善人形氣與物不同性自與物不<lb/>
　同不是説氣同而理異白之謂白猶云凡生皆性與<lb/>
　告子曰然羽雪之問恐其謂生與生還有不同也告<lb/>
　子又曰然是凡生皆同矣故折之曰然則犬之性猶<lb/>
　牛之性牛之性猶人之性與兩節只是一意不是上<lb/>
　節言理氣不同下節言氣與氣亦不同也孔子曰性<lb/>
　相近也却與孟子説一様性無不善故曰相近逺者<lb/>
　習耳孟子亦云從其大體為大人從其小體為小人<lb/>
<pb n="KR3a0114_WYG_006-16b"/>
　其權在人也大約天地之氣夲於天地之理何嘗有<lb/>
　不善鼓之以雷霆雷霆是好的潤之以風雨風雨亦<lb/>
　是好的只是人物如何稟得全似天地惟人也具體<lb/>
　而微到底不能如天地但氣質雖或偏駁而天地之<lb/>
　性無不有如銀子之成色雖不等然饒使極低畢竟<lb/>
　陶鍊得銀子出<lb/>
告子以凡遇長者便長之見義之外及孟子喻之季子<lb/>
　知有敬之説在吾意中也故發伯兄鄉人之辨以見<lb/>
<pb n="KR3a0114_WYG_006-17a"/>
　凡長者未必敬及以為皆敬而又以為敬如此轉移<lb/>
　無定可見敬原是在外也轉移無定意在弟與鄉人<lb/>
　夲不當敬處看出即告子吾長楚長之説而加一層<lb/>
　駁難也<hi>自記</hi>
季子初是外長既乃外敬答問間是兩層推究時講總<lb/>
　以因時制宜一語混過覺辨者解者都沒把鼻<hi>自記</hi>
告子之學徑似後來逹磨直證無上菩提不立語言文<lb/>
　字故孟子於儀衍輩不置一詞於楊墨亦不過以無<lb/>
<pb n="KR3a0114_WYG_006-17b"/>
　父無君闢之而已至告子則委曲接引娓娓不倦非<lb/>
　徒爭勝好辨也把栁章告子以性原無仁義而可以<lb/>
　做出仁義來若然則把栁還可做成棍棒殺人將亦<lb/>
　以喻性乎孟子恐如此駁他他竟以為可是反助其<lb/>
　説而開其放誕之端所以只將戕賊二字破他為字<lb/>
　他亦覺得為湏戕賊説不去因變為湍水之説決東<lb/>
　則東決西則西未嘗戕賊夫水也不知為惡可以言<lb/>
　決為善不可以言決但若與他辨決字他便硬説為<lb/>
<pb n="KR3a0114_WYG_006-18a"/>
　善亦湏決所以孟子只順他東西二字跌出上下二<lb/>
　字使他自覺得使東西方在上亦不能決之即流也<lb/>
　告子因取譬不切遂直指性體以為生之為性孟子<lb/>
　不遽斥其非者仁義禮智亦頼知覺運動而行但是<lb/>
　生中有性不可謂即生即性耳故問之云生之謂性<lb/>
　猶白之謂白與曰然是告子以為即生即性矣孟子<lb/>
　又未知其以為生有異類即性亦有異品耶抑凡有<lb/>
　生皆即生是性耶故問之云白羽之白猶白雪之白<lb/>
<pb n="KR3a0114_WYG_006-18b"/>
　白雪之白猶白玉之白與曰然是凡有生皆即生是<lb/>
　性矣於是以人與犬牛折之而彼乃無辭告子既窮<lb/>
　又復變為仁内義外之説者彼以孟子之學總是用<lb/>
　外面之義襲取之學以致錯認為性故謂人性雖不<lb/>
　同於犬牛以人而論食色可謂非性乎但愛生於心<lb/>
　而宜由乎物學者但當求仁不必求義仍是當耑力<lb/>
　於内不必分心於外之意蓋佛氏不以仁為非惟不<lb/>
　肯認義為内故至今尚有慈悲修善之説孟子折之<lb/>
<pb n="KR3a0114_WYG_006-19a"/>
　若直以子今言仁内何以前言以人性為仁義猶以<lb/>
　把栁為桮棬彼將何辭以對孟子却不截斷以為彼<lb/>
　既以仁為内已屬可喜姑且留下此句只問他何以<lb/>
　謂義外也及得他彼長而我長之猶彼白而我白之<lb/>
　之説却當指出敬字來提醒他矣孟子恐怕説出敬<lb/>
　字他便以長與敬混作一團索性破除槩以為外便<lb/>
　鏟絶根源所以又藏過敬字只就長字詰問他長馬<lb/>
　不用敬長人用敬意已隠躍在内又就他彼長而我<lb/>
<pb n="KR3a0114_WYG_006-19b"/>
　長之句摘出長之字曰長者義乎長之者義乎告子<lb/>
　乃以愛與長為有不同而强分内外夫吾弟固當愛<lb/>
　何至秦人之弟便不愛假令吾弟飽食無病而秦人<lb/>
　之弟饑餓濱死則必輟吾弟之食以食之矣豈有不<lb/>
　愛之理孟子亦姑不與理論只就長之一面駁他炙<lb/>
　之在外猶長之在外也耆之之心在内猶長之之心<lb/>
　在内也耆秦人之炙無以異於耆吾炙猶長楚人之<lb/>
　長亦長吾之長也然則耆炙之心亦從外而得與告<lb/>
<pb n="KR3a0114_WYG_006-20a"/>
　子言長楚人之長孟子破之却言耆秦人之炙者因<lb/>
　彼有不愛秦人之弟之語故用秦人以影切之不但<lb/>
　長之非外之理明即秦人之弟之亦當愛其理已隠<lb/>
　躍於言中矣孟季子一章尤為要𦂳行吾敬故謂之<lb/>
　内公都子之言極是但因此季子遂<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>住敬字一并<lb/>
　破除孟子之駁告子不肯輕易提出敬字正以此耳<lb/>
　然季子之意以為所敬在兄而所長在鄉人即將所<lb/>
　敬之人放在一邊而别長一人是敬雖可以云内而<lb/>
<pb n="KR3a0114_WYG_006-20b"/>
　不能不掩於鄉人之長長之起於鄉人之長而所長<lb/>
　者又非所敬則是由外轉移非内可知其病在不以<lb/>
　長為敬故孟子復為兩問逼出彼將曰敬弟彼將曰<lb/>
　敬叔父跌明兩敬字然後曰庸敬在兄斯湏之敬在<lb/>
　鄉人斯湏之敬在鄉人猶斯湏之敬在弟也鄉人斯<lb/>
　湏之敬敬也為在内則長鄉人之長亦敬也惡得謂<lb/>
　在外乎季子至此尚蠻執前見更欲兜底破除以為<lb/>
　敬因位而在則敬亦在外公都子乃以飲食亦在外<lb/>
<pb n="KR3a0114_WYG_006-21a"/>
　折之理甚精當直駁到食色性也若以此為在外則<lb/>
　食色性也亦在外矣<lb/>
才字當依程子作氣質説孟子非不知有氣質顧以為<lb/>
　天性在人非氣質所得而拘其以不善罪氣質者實<lb/>
　非氣質之罪何則就其氣質之所至盡其力而果不<lb/>
　足焉然後可以歸之罪耳今人原未嘗竭才而曰未<lb/>
　嘗有才故曰非才之罪也如近講説才字太影響<hi>自記</hi>
讀書字字挑剔是孔子正派孔子小象與春秋翻來覆<lb/>
<pb n="KR3a0114_WYG_006-21b"/>
　去不過幾箇字然無窮道理俱在裏面讀詩亦是此<lb/>
　法如説蒸民之詩只添兩箇故字一箇必字一箇也<lb/>
　字而語氣已極醒露平常説有物必有則故人秉為<lb/>
　常性自然好是懿德是將民之秉彜連下句説却是<lb/>
　錯了夫子言有物必有則是乃人之秉彛也所以好<lb/>
　是懿德故字顚在下面可知民之秉彜是連有物有<lb/>
　則説來語意甚妙天生蒸民二句是命民之秉彜是<lb/>
　性好是懿德是情問上故字作何解曰承天生蒸民<lb/>
<pb n="KR3a0114_WYG_006-22a"/>
　來言不受命而為人則己既有物必有則是如此口<lb/>
　氣<lb/>
犬馬之與我不同類自其耳目口體而分故其心性亦<lb/>
　異禮運董子皆察言之故牛山章所云不可以喻言<lb/>
　看過<hi>自記</hi>
牛山章於尚書人心道心中庸已發末發大易消長剝<lb/>
　復靡不顯闡却只就人心當下指㸃變前文之雅奥<lb/>
　躋行路於聖域先儒所謂亞聖之才是也<hi>自記</hi>
<pb n="KR3a0114_WYG_006-22b"/>
張程補出氣質之性其實熟看孟子亦不必補孟子曰<lb/>
　非才之罪也不能盡其才者也非天之降才爾殊也<lb/>
　才即氣質之性人之才質不同有偏於仁者有偏於<lb/>
　義禮智者有不足於仁者有不足於義禮智者要未<lb/>
　有全無仁義禮智及仁義禮智之闕一者也如五味<lb/>
　調和不鹹是所入之鹽少非全無鹽也不酸是所入<lb/>
　之梅少非全無梅也人雖才質稍遜奮勵擴充自不<lb/>
　可限故曰非才之罪人一能之已百之人十能之已<lb/>
<pb n="KR3a0114_WYG_006-23a"/>
　千之雖愚必明雖柔必强此所謂能盡其才者也舍<lb/>
　而不求以至相去之遠何嘗自盡其才而乃以罪才<lb/>
　乎孟子所説皆是人性不合物性言故曰人皆有不<lb/>
　忍人之心今人乍見孺子人之有是四端也人皆有<lb/>
　之其好惡與人相近也者幾希是豈人之情也哉天<lb/>
　以一理化生萬物物與无妄雖人物所同然人得五<lb/>
　行之秀受天地之中所禀之性獨全與天地一般故<lb/>
　曰三才如虎狼則但知父子而不知有君臣蜂蟻則<lb/>
<pb n="KR3a0114_WYG_006-23b"/>
　但知君臣而不知有父子惟人雖才質不同皆可反<lb/>
　求擴充而得其全故曰聖人與我同類者若犬馬則<lb/>
　不與我同類也人性皆善非曰性皆善也人未必盡<lb/>
　堯舜然人皆可以為堯舜何也以類同也未有犬馬<lb/>
　亦可以為堯舜者聖人先得我心之所同然耳謂之<lb/>
　人則理義之心所同然者無不可為堯舜是才質全<lb/>
　無權柄何足為累此與孔子性相近習相遠之㫖融<lb/>
　洽無間特孔子補出上知下愚為更密耳<lb/>
<pb n="KR3a0114_WYG_006-24a"/>
所息者非氣也仁義之心也平旦又是日夜中氣最清<lb/>
　明之頃故所息者至此遂發見耳一念惻隠便是好<lb/>
　與人近而為仁之心一念羞惡便是惡與人近而為<lb/>
　義之心<hi>自記</hi>
操存舍亡神明不測似乎贊心之神妙而夲意則是發<lb/>
　其危㣲<hi>自記</hi>
既云心之官則思則先立兩字似并思字在内蓋必心<lb/>
　得其職乃稱立也然注云若能有以立之則事無不<lb/>
<pb n="KR3a0114_WYG_006-24b"/>
　思而耳目之欲不能奪之則又似思前更有一叚立<lb/>
　之功夫蓋思是窮理以上便是操持操持者窮理之<lb/>
　根惟其此心常存是以事至而常能思况心箴有君<lb/>
　子存誠克念克敬之語則此説是也<hi>自記</hi>
無有封而不告繫在交鄰之後蓋存亡繼絶如城楚丘<lb/>
　之類注所謂專封國邑是也非指夲國臣下<hi>自記</hi>
養氣章是説理告子篇是説性盡心篇是説命合之則<lb/>
　窮理盡性以至於命也<lb/>
<pb n="KR3a0114_WYG_006-25a"/>
論語不説出根來大學撮總説中庸㨮底便説出至孟<lb/>
　子盡其心者一章説得透徹精到發揮無餘矣周子<lb/>
　太極圖説張子西銘皆不過詳細説一番非至周張<lb/>
　始發此論也<lb/>
盡心知性則知天存心養性所以事天夭夀不貳修身<lb/>
　以俟所以立命説得極平實極精透錫曰此孔子下<lb/>
　學而上逹義疏也曰然<lb/>
心是出入無時莫知其鄉的故湏存性是無為的故湏<lb/>
<pb n="KR3a0114_WYG_006-25b"/>
　養敬以直内倒是存心義以方外倒是養性養性不<lb/>
　是空空守靜之謂大槩寡欲是存心充無穿窬充無<lb/>
　欲害人擴充四端却是養性<lb/>
盡心數章是孟子傳曾思之學之丹頭萬物皆備于我<lb/>
　句曾思不曾説出註中大則君臣父子小則事物細<lb/>
　㣲其當然之理無一不具於性分之内所謂性分即<lb/>
　仁也故結出仁字曰求仁莫近焉仁者生理君臣父<lb/>
　子事物細㣲何者非此誠是箇虛字只是實實有此<lb/>
<pb n="KR3a0114_WYG_006-26a"/>
　即五常信字仁是一箇生意周流滚熱的甚麽道理<lb/>
　都離這箇不得注將反身而誠兩節分安勉亦好但<lb/>
　以孟子之意求之似不湏如此説反之於身不自欺<lb/>
　而自慊仰不媿俯不怍樂莫大焉以心而言也强恕<lb/>
　而行求仁莫近焉以事而言也恕夲不容易子貢曰<lb/>
　吾亦欲無加諸人程子説無字太自然無字亦與毋<lb/>
　通况有欲字子貢原未嘗説他已能非爾所及就是<lb/>
　説此强恕之事何容易言故及其問一言即告之以<lb/>
<pb n="KR3a0114_WYG_006-26b"/>
　恕若恕是子貢所已能夫子曷為告之克伐怨欲不<lb/>
　行朱子謂不行到底有在那裏只是不肯形顯出來<lb/>
　所以不是仁仁是根株皆盡固是然只就大分上論<lb/>
　之亦得仁之體却是生意周流克伐怨欲固然不行<lb/>
　其生意流行安在冷冰冰的不見有仁也夫子不肯<lb/>
　與人言仁體只教人用心于内茍心内存便自見得<lb/>
　生意周流<lb/>
待文王而後興者凡民也何以不説他人文王終日以<lb/>
<pb n="KR3a0114_WYG_006-27a"/>
　作人為事者也清廟之詩説文王之德最明濟濟多<lb/>
　士皆秉文王之德所對越者文王在天之神也所駿<lb/>
　奔走者文王在廟之主也<lb/>
德慧術知術字是所作的事所謂以四術造士孟子亦<lb/>
　説術不可不慎也德字在内邊説術字在外邊説内<lb/>
　之德有靈慧外之術有智思如以德業對舉一般<lb/>
安社稷臣只知社稷為重天民却見得百姓要𦂳要匹<lb/>
　夫匹婦無不與被堯舜之澤實實見到天之生斯民<lb/>
<pb n="KR3a0114_WYG_006-27b"/>
　也使先知覺後知使先覺覺後覺一叚道理問大人<lb/>
　亦不過是天民見解不能更高了曰其根夲見識天<lb/>
　民與大人一様只是正己而物正是盡其性則能盡<lb/>
　人物之性贊化育參天地天民者正己而正物者也<lb/>
　大人者正己而物正者也問社稷臣功豈不及于百<lb/>
　姓曰如霍子孟與民休息天下富庶豈無恩澤及民<lb/>
　只是起念為安社稷耳即事君人者豈無有益社稷<lb/>
　之處只起意為容悦耳問容悦不過是鄙夫孟子為<lb/>
<pb n="KR3a0114_WYG_006-28a"/>
　何與後三項人竝舉曰容悦之臣不是鄙夫如張安<lb/>
　世一輩人他亦有他的德行學問但止知事是君則<lb/>
　為容悦耳<lb/>
登東山泰山即孔子登之也截斷孔子二字不得將孔<lb/>
　子連下作譬喻亦不得是在借喻作正意斷續其文<lb/>
　意觀之耳<hi>自記</hi>
登東山而小魯登泰山而小天下凡人亦是如此因孔<lb/>
　子有此事而借之以立言耳注中所處者愈高則視<lb/>
<pb n="KR3a0114_WYG_006-28b"/>
　下愈小是説登山不是説孔子<lb/>
鄭重孔子兩字固是然畢竟東山泰山是何人登孔子<lb/>
　字逗斷而下方作喻言則文意不順矣以瀾字照字<lb/>
　便當夲固非直以為流末而由此以觀夲者亦非也<lb/>
　二字乃水與日月之所以不息處必有夲者乃能不<lb/>
　息不息乃能放乎四海經乎八紘故觀於湍瀾繼照<lb/>
　而其源夲可知而為學者之不可以舍乎晝夜明矣<lb/>
　<hi>自記</hi>
<pb n="KR3a0114_WYG_006-29a"/>
觀水有術節注云此言道之有夲也王肯堂曲思成解<lb/>
　謂聖人之道之夲不可見觀言足以知道水與日月<lb/>
　之夲不可見觀瀾與容光則知其夲是非言道之有<lb/>
　夲乃是言道有末始足以見夲也某向來以為觀水<lb/>
　其術不一觀其瀾瀾即夲也日月有明是其夲故容<lb/>
　光必照焉如此看是觀水之術對容光必照必觀其<lb/>
　瀾對日月有明兩必字語氣全不相應近思之方得<lb/>
　其説蓋瀾與容光是水與日月中間一叚論水之夲<lb/>
<pb n="KR3a0114_WYG_006-29b"/>
　為山澤之氣日月之夲為陽隂之精水之極放乎四<lb/>
　海日月之極普照萬方今但觀其湍急不已處看其<lb/>
　但可受光無不照入處知非有夲不能如是夲字意<lb/>
　在觀水有明内瀾與容光乃對成章意成章非道之<lb/>
　夲亦非道之極但非有夲必不能成章不盈科不行<lb/>
　正是此意原泉混混不舍晝夜盈科而後進放乎四<lb/>
　海有夲者如是可知盈科後行之因有夲矣<lb/>
瀾與照不是大處亦未是夲處蓋所由以觀夲者但觀<lb/>
<pb n="KR3a0114_WYG_006-30a"/>
　斷港絶潢之水必無瀠迴急湍而雷電燭影之光不<lb/>
　能幾㣲畢照則知瀾與照之可以觀夲矣蓋有原泉<lb/>
　必有混混不舍者有積精必有光景常新者此是有<lb/>
　夲之驗從此盈科而進便放四海然則光瀾正對成<lb/>
　章<hi>自記</hi>
無源之水必無瀾瀾者源頭活水來也<hi>自記</hi>
聖人之應變無窮處即水之瀾也聖人之無㣲不入處<lb/>
　即容光之照也觀此非有夲者能如是乎<lb/>
<pb n="KR3a0114_WYG_006-30b"/>
鷄鳴而起説到平旦之氣上去便不是猶言五更頭起<lb/>
　來做此事便是舜之徒做彼事便是蹠之徒不單是<lb/>
　雞鳴時如此從此時做到晚為善為利直是去做不<lb/>
　獨是念頭雞鳴而起孶孶為七箇字都同只善利一<lb/>
　箇字不同明人若以為利之精神才力去為善就是<lb/>
　舜竝無難處乃是孟子𦂳醒喚人回頭語<lb/>
丑不是欲孟子貶其高美欲孟子使已幾及其高美耳<lb/>
　又非以其立教之高而謂如天不可幾及正謂其立<lb/>
<pb n="KR3a0114_WYG_006-31a"/>
　教之循循有序而苦於高美者速至之無期如天之<lb/>
　不可幾及耳蓋有好高躐等之病故孟子告之云云<lb/>
　<hi>自記</hi>
愛字仁字親字湏見得聖賢字眼的實處愛與親夲由<lb/>
　仁出此三字如何分别一視而同仁仁亦可説在物<lb/>
　上仁親以為寶仁亦可説在親上如何謂愛之弗仁<lb/>
　仁之弗親愛是在一節上説仁是全體説孟子説箇<lb/>
　物字禽獸草木皆在内無論犬羊雞豚不忍輕殺布<lb/>
<pb n="KR3a0114_WYG_006-31b"/>
　帛菽粟不敢妄費就是魚蝦之細以至草木瓦石當<lb/>
　其用時亦有不忍糟蹋他的念頭至老吾老以及人<lb/>
　之老㓜吾㓜以及人之㓜雖有人已之分而老㓜總<lb/>
　是一般竟與我同類所以下箇仁字仁字已極親切<lb/>
　親又是仁之發用最初極醇厚處如有子孝弟為行<lb/>
　仁之夲之説三字不可説得大相懸遠如時文云愛<lb/>
　之而已而仁弗存焉便説不去君子於物非不欲仁<lb/>
　也竟待物如民有何不好勢有所不能於民非不欲<lb/>
<pb n="KR3a0114_WYG_006-32a"/>
　親也竟待民如親有何不好勢有所不能盡天下之<lb/>
　老者而皆為之昬定而晨省冬温而夏清豈非至願<lb/>
　其勢能乎不能所惡乎墨氏者為其剏為勢不能行<lb/>
　之教及不能待天下之老者盡如其親反薄其親以<lb/>
　就之此為可惡耳<lb/>
天生民而立之君若不為民立君何為孟子一言道盡<lb/>
　曰得乎丘民而為天子窺見此意覺得湯武之應天<lb/>
　順人方有把鼻<lb/>
<pb n="KR3a0114_WYG_006-32b"/>
口之於味章是辨性命之説而所以順性命之理者在<lb/>
　其中矣只看兩不謂字可見性也命也之性命是世<lb/>
　之所謂性命以氣言者有命焉有性焉之性命是君<lb/>
　子所謂性命以理言者有命焉非但貧賤者有定分<lb/>
　不可强求即富貴者亦有定分不可踰越此之謂理<lb/>
　也性之不與命二命之不與性二是性命之真也以<lb/>
　窮其欲者托之性而已非命矣以盡其理者歸之命<lb/>
　寧有異性乎要湏看得性命合一則不至惑於嗜慾<lb/>
<pb n="KR3a0114_WYG_006-33a"/>
　氣質之説而性命之理明矣<hi>自記</hi>
養心心字是義理之心非但虚靈之心也寡欲是就現<lb/>
　成説其所以寡欲則自持敬克己中來<hi>自記</hi>
汝楫問養心莫善於寡欲曰心性情一一分析是宋儒<lb/>
　因異端邪説混為一區牽纒支離學術大亂不得不<lb/>
　如此分析明白孔孟時無此也大槩孟子説心即是<lb/>
　説性如良心仁義之心求放心仁人心也惻隠羞惡<lb/>
　辭譲是非之心都是如此説人心得其正便是道心<lb/>
<pb n="KR3a0114_WYG_006-33b"/>
明言自堯舜至湯自湯至文王自文王至孔子中間却<lb/>
　添出許多見知來則其致意在見知可知矣側重自<lb/>
　是語勢非逆志而為之辭也<hi>自記</hi>
由堯舜至於湯章是説道在天地間無有歇時只寛寛<lb/>
　説伊尹在莘野便樂堯舜之道太公一出來便與文<lb/>
　王為師友何嘗學於湯文且聞知亦不消借重見知<lb/>
　也<lb/>
　榕村語録卷六<lb/>
</p>
<p>
</p>
  </div>
</body>
</text>
</TEI>
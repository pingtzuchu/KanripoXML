<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村語錄卷十七</head> <lb/>
    <p>
<pb n="KR3a0114_WYG_017-1a"/>
欽定四庫全書<lb/>
　榕村語錄卷十七<lb/>
　　　　　　　　　　　　大學士李光地撰<lb/>
　　春秋三<lb/>
晉人之執宋仲幾傳稱歸於京師未嘗不歸於王也不<lb/>
　請專執故雖歸王不書耳<hi>自記年定公元</hi>
凡盟必日之拔之盟不日而且不月又夫子當時之事<lb/>
　非遺失也無亦非魯以大夫盟邾君故去月日以見<lb/>
<pb n="KR3a0114_WYG_017-1b"/>
　慢歟厥後句繹則如常書<hi>自記年定公三</hi>
臯鼬之盟不日亦當時事非遺失也著衆志已渙散怠<lb/>
　於禮而畧於事矣<hi>自記年定公四</hi>
許于夷葉白羽容城凡四遷皆楚令也如是則許幾爲<lb/>
　楚邑矣前侵楚之役臯鼬之盟猶有許男何哉此時<lb/>
　楚以吳故頗不暇於諸侯許雖遷白羽猶不敢違中<lb/>
　國之徵召故楚又遷之以自近歟<hi>自記年定公四</hi>
劉卷之卒赴不以日也其卒前乎此矣若是此月卒來<lb/>
<pb n="KR3a0114_WYG_017-2a"/>
　赴往㑹周魯之間其事不應同在一月<hi>自記年定公四</hi>
柏舉之戰言救則美在吳言以則自强雪恥其美在蔡<lb/>
　<hi>自記年定公四</hi>
歸粟於蔡穀梁子曰不言歸之者專辭也義通也然則<lb/>
　城楚丘戍虎牢亦豈義通乎蓋皆公辭也春秋所深<lb/>
　與也事無逺邇惟其公而已功邇而德逺矣<hi>自記五定公</hi>
　<hi>年</hi>
於越入吳于是楚以秦師敗吳皆不書非楚不告也直<lb/>
<pb n="KR3a0114_WYG_017-2b"/>
　春秋畧之耳蓋吳之可貶在于入郢之日而不在敗<lb/>
　也<hi>自記年定公五</hi>
鹹之盟不日不月我不在焉故畧之沙之盟同沙瑣古<lb/>
　蓋同音<hi>自記年定公七</hi>
以暨齊平及齊平兩處事實攷之曁齊平之後我往涖<lb/>
　盟而齊人不報使及齊平之後兩君好㑹而且來返<lb/>
　侵田則曁爲强彼而及乃彼我同欲明也汲汲者彼<lb/>
　此俱汲汲也曁曁者彼此俱曁曁也非以一人言也<lb/>
<pb n="KR3a0114_WYG_017-3a"/>
　辰出奔時佗彄蓋爲所牽率也故曰暨其旣則同惡<lb/>
　其謀彼此欲之矣故及其入蕭則書及<hi>自記年定公十</hi>
以時卒時葬者赴既簡畧㑹亦如之葬薛襄公是也<hi>自記</hi>
　<hi>十定公  二年</hi>
告至則致成特境内私邑而且無功豈亦告至乎蓋時<lb/>
　夫子相魯君行必告至不以近而畧其禮叔孫武叔<lb/>
　之毁疑即在此時蓋讒毁而欲去之非特無故譏笑<lb/>
　也叔孫毁于内孟孫據邑阻兵于外僅一李桓子信<lb/>
<pb n="KR3a0114_WYG_017-3b"/>
　之故孟子公羊子皆有行焉之言及其受女樂而無<lb/>
　禮于聖人夫子雖欲不去而不可矣<hi>自記二定公十  年</hi>
蛇淵之築比蒲之蒐皆夫子去魯後事<hi>自記三定公十  年</hi>
十三年春魯有事于郊膰肉不至夫子去魯矣至十四<lb/>
　年而無冬蓋傷王道之不成也則曷不於十三年去<lb/>
　冬曰其春夫子猶在魯也故于此年去之王道無成<lb/>
　而不終不猶之天之嵗功不究者乎<hi>自記四定公十  年</hi>
孔子去魯子貢實從而邾子來朝子貢有觀焉之事則<lb/>
<pb n="KR3a0114_WYG_017-4a"/>
　知夫子在行弟子蓋往來其間<hi>自記五定公十  年</hi>
以八月庚辰朔推之則葬定姒之日不應在九月以爲<lb/>
　閏九月則明年四月又有辛巳也蓋實閏九月也辛<lb/>
　巳爲閏月之朏計大小盡明年四月二十八日下辛<lb/>
　也<hi>自記五定公十  年</hi>
哀公元年楚入蔡而僅書圍吳滅越而削不書或曰不<lb/>
　告也或曰皆報君父之讐故也<hi>自記年哀公元</hi>
伐晉之役以傳考之我師及鮮虞在焉不書諱也春秋<lb/>
<pb n="KR3a0114_WYG_017-4b"/>
　何厚于晉百餘年來冠蓋相望于宗周猶有臣節者<lb/>
　晉耳春秋之外楚爲僭王也内晉爲尊周也<hi>自記元哀公</hi>
　<hi>年</hi>
晉趙鞅帥師納衛世子蒯瞶于戚罪瞶也齊國夏衛石<lb/>
　曼姑帥師圍戚罪輒也圍宋彭城者主晉之辭也善<lb/>
　晉義也圍戚者主衛之辭也誅衛志也晉義善則華<lb/>
　元無惡矣衛志惡則齊夏無善矣<hi>自記年哀公三</hi>
魯之桓僖晉之文武蓋皆竊附于祖功宗德之義者<hi>自記</hi>
<pb n="KR3a0114_WYG_017-5a"/>
　<hi>三哀公  年</hi>
稱人以執諸侯而諸侯不名而爵皆下執上之詞深惡<lb/>
　執之者也晉人執虞公其盛也執戎蠻子其衰也而<lb/>
　皆大惡故以上下之詞書之<hi>自記年哀公四</hi>
荼與奚齊同而不曰君之子何也曰君之子者不與奚<lb/>
　齊之爲君也謂其殺世子而立之也景公者羣公子<lb/>
　耳非申生奚齊類也<hi>自記年哀公六</hi>
歸邾子於後則不諱獲于前正如歸濟西讙闡於後則<lb/>
<pb n="KR3a0114_WYG_017-5b"/>
　不諱取於前也<hi>自記年哀公七</hi>
宋滅曹也而以入書先儒以爲罪曹誤矣春秋于諸夏<lb/>
　之邦言滅者邢陳蔡許是也不言滅者紀虞虢曹是<lb/>
　也紀與虞虢先儒以爲猶存其祀安知宋之不存曹<lb/>
　祀乎戰國之時猶有曹交也<hi>自記年哀公八</hi>
吳不挾陳以叛楚何用救哉陳之禍吳爲之也救庸足<lb/>
　多乎此與楚救鄭一耳蓋争諸侯非救也季子自言<lb/>
　之矣文定未免穿鑿<hi>自記年哀公十</hi>
<pb n="KR3a0114_WYG_017-6a"/>
凡侵伐之類多書時而已如國書伐我之事爲夫子歸<lb/>
　國之年非不詳其月日可知下伐齊則書月者例凡<lb/>
　戰必日不可下有日而上無月也<hi>自記一哀公十  年</hi>
艾陵之戰大㨗魯必告至無疑矣而經不致者非削也<lb/>
　是時夫子在魯君卿有事必咨焉子貢冉有之徒時<lb/>
　有論建蓋雖不能遏㑹吳之役猶能使知㑹吳殘與<lb/>
　國之不足榮於廟也而不告歟故傳稱季孫勝而懼<lb/>
　<hi>自記一哀公十  年</hi>
<pb n="KR3a0114_WYG_017-6b"/>
甸甲不足而丘之丘賦不足而田之傳紀季孫使冉有<lb/>
　訪于仲尼而夫子之言曰行度于禮施取于厚事舉<lb/>
　其中斂從其薄如此則丘亦足矣若不度于禮而貪<lb/>
　冒無厭雖以田賦將又不足季氏卒不聽蓋冉子與<lb/>
　其謀也鳴鼓之攻其此時歟<hi>自記二哀公十  年</hi>
先生常舉耜卿云孟子卒襍記明明説夫人之不命于<lb/>
　天子自魯昭公始也可見春秋據實書而紛紛以爲<lb/>
　貶以爲諱皆未必然近是<hi>哀公十二年</hi>
<pb n="KR3a0114_WYG_017-7a"/>
春者嵗始也麟者仁獸也于嵗始而仁獸來遊至仁之<lb/>
　應也春秋不書秋冬者累累而此年又止于春春或<lb/>
　書王或不書王而此年止書時蓋氣序雖有亂時而<lb/>
　生生之心長在王道雖不行而天之所以爲天萬古<lb/>
　不可變也<hi>自記四哀公十  年</hi>
五石六鷁都特書甲子如何春秋以獲麟終篇却止書<lb/>
　春又不是逺年之事豈難咨問而得之此不得謂之<lb/>
　無意矣或者夫子以此開萬世之太平所以春秋一<lb/>
<pb n="KR3a0114_WYG_017-7b"/>
　書始于春終于春也公羊傳人都笑其在年月日時<lb/>
　上穿鑿恐怕他有傳受下來<hi>哀公十四年</hi>
春秋周三家左氏公羊穀梁唐三家啖助趙匡陸淳宋<lb/>
　三家孫明復胡安國張洽注疏周禮第一大全春秋<lb/>
　第一<hi>以下論三傳</hi>
治春秋者某嘗謂宋三家不如唐三家唐三家不如漢<lb/>
　三家漢三家不如周三家其實左公穀好而穀梁尤<lb/>
　好或云杜注不免太疏畧曰且寛寛的説在那裏好穿<lb/>
<pb n="KR3a0114_WYG_017-8a"/>
　鑿就不是如滕降而書子程子謂是因其後服屬于<lb/>
　楚豈有因子孫服屬于楚而先貶其祖宗之理且終<lb/>
　春秋不見滕有服屬于楚之事蓋因孟子滕小國也<lb/>
　間于齊楚而誤耳文定不安于程子之説又謂其首<lb/>
　朝弑君之賊不想春秋中弑君之賊尚不貶其爵而<lb/>
　貶朝弑君者有是理乎且貶止其身可矣因這一朝<lb/>
　遂終春秋而不復何也朱子又不安其説而從程沙<lb/>
　隨謂當時小國之君因霸主㑹盟征伐供億不來故<lb/>
<pb n="KR3a0114_WYG_017-8b"/>
　自貶其爵但滕降子時㑹盟之事尚未多有況隱十<lb/>
　一年滕薛來朝方自崛强争長豈有逾年而即甘自<lb/>
　貶之理惟杜元凱寛寛一句説爲周所貶原是胡文<lb/>
　定見程子不從他便駁云如周尚能削人之爵則春<lb/>
　秋可以不作矣夫吳楚之僭齊晉之横天子不能問<lb/>
　而所貶者惟滕薛把諸小國此春秋所以作也如門<lb/>
　祚衰薄之家紀綱之僕尾大不掉惟汲㸑下役朝笞<lb/>
　而夕搒之適足以啟輕侮而已且把及邾或貶或封<lb/>
<pb n="KR3a0114_WYG_017-9a"/>
　當時皆請之天子何獨于滕而不能削降耶載書曰<lb/>
　無有封而不告旣有封即有貶矣至春秋之後晉之<lb/>
　三卿尚不敢自爲諸侯故綱目書曰初命晉大夫魏<lb/>
　斯趙籍韓䖍爲諸侯何春秋之初而不能貶滕耶如<lb/>
　不書即位穀梁所云至精曰書即位正也不書卽位<lb/>
　故也繼故而書即位與聞乎故也卽位是朝見于廟<lb/>
　有許多事世次相及自然行正禮若有簒弑不正之<lb/>
　故則先君不正其終世子焉得行吉禮有故而又書<lb/>
<pb n="KR3a0114_WYG_017-9b"/>
　卽位是即位之人亦與乎變故之謀故意欲掩飾其<lb/>
　同謀之罪反行吉禮若不知然者此却終春秋都是<lb/>
　如此先儒又都不從另出一箇論頭及難通又變一<lb/>
　箇義例都不是<lb/>
程子謂公穀次于左氏今觀公穀儘有好處須如朱子<lb/>
　之論方平<hi>自記</hi>
左氏非丘明也左氏若是孔子同時如何所紀六卿分<lb/>
　晉已是孔子卒後事古者左史記言或者以官爲氏<lb/>
<pb n="KR3a0114_WYG_017-10a"/>
　耶蓋因傳春秋而附以己之見聞胡文定于春秋時<lb/>
　事不見于經者明知道是不經赴告夫子無從而書<lb/>
　又時自忘却説此事左傳有之經何故不書倒似左<lb/>
　傳即魯之春秋原本爲夫子所據以脩者此最有關<lb/>
　係<lb/>
左傳不可不讀其中有許多三代典禮及二百四十年<lb/>
　事蹟又文章古雅不讀覺得看經益無依傍國語一<lb/>
　書是左傳未經剪裁鍜錬者想從列國隨便採來其<lb/>
<pb n="KR3a0114_WYG_017-10b"/>
　中如吳越逈與他國不同唯魯周差近齊一味誇大<lb/>
　晉如今日劇演一般塗飾㸃綴左傳則貫串鍜錬文<lb/>
　采斐然韓氏評以浮夸亦確不過<lb/>
孛入北斗左氏叔服曰不出七年宋齊晉之君皆將死<lb/>
　亂宋上公齊晉侯伯皆應北斗之象爲天紀綱也七<lb/>
　者斗之數<hi>自記四文公十  年</hi>
侵鄭之役盾不與楚遇而汲汲于還蓋君臣之際疑貳<lb/>
　形矣盾憂内變之將作而志不存乎諸侯焉耳<hi>自記  宣</hi>
<pb n="KR3a0114_WYG_017-11a"/>
　<hi>公三年</hi>
㸃線靣體事事離不得從此㸃到彼㸃便成線將此線<lb/>
　規而圓之便是圓四折便是方三折便是三角都成<lb/>
　靣將此面積厚便成體體成則天下之象數備矣左<lb/>
　傳物生而後有象象而後有滋滋而後有數象即是<lb/>
　㸃滋即包線面體滋字妙生生不窮<lb/>
鄢陵之筮似是遇復之明夷其繇曰明夷于南狩得其<lb/>
　大首離南方也又爲目爲戈兵離明見傷故曰射其<lb/>
<pb n="KR3a0114_WYG_017-11b"/>
　元中厥目而南國䠞也傳聞不詳故史失之耳<hi>自記  成</hi>
　<hi>公十六年</hi>
襄之十四年距夫子生時尚九年而伯玉夫子友也柰<lb/>
　何此便從大夫與聞國事乎據傳崔杼壽亦太多俱<lb/>
　有未可據者<hi>自記四襄公十  年</hi>
伐陳之役子産不敢深言陳即楚之罪者鄭亦即楚故<lb/>
　也與齊不敢問楚人僭號滅國同意王道無諸已而<lb/>
　非諸人春秋諸侯首尾横決爲辭令以相諼而已雖<lb/>
<pb n="KR3a0114_WYG_017-12a"/>
　有敬仲子産何所措喙焉<hi>自記五襄公二十  年</hi>
季札觀樂前面都是歌某歌某後面乃言舞某舞某蓋魯<lb/>
　備六代宮懸止存舞耳故韶箾亦言舞夫子至齊始<lb/>
　聞韶音所以韓文公以三月爲音字之誤<hi>自記十襄公二  九</hi>
　<hi>年</hi>
史趙言亥有二首六身下二如身是其日數蓋今算馬<lb/>
　六作□亥字下有三□而上乃二字下其二字于旁<lb/>
　則爲□亦算馬也<hi>自記</hi>
<pb n="KR3a0114_WYG_017-12b"/>
買朱鉏密州兩字切音也莒夷也語譯而通<hi>自記十襄公三  一</hi>
　<hi>年</hi>
郯子來朝時夫子年二十七魯禮樂已盡學矣而又好<lb/>
　問好察以廣其智又兩年遂適周而窮文武之道<hi>自記</hi>
　<hi>十昭公  七年</hi>
左氏于昭二十二年十二月有庚戌是月癸酉朔烏得<lb/>
　有庚戌乎<hi>自記二昭公二十  年</hi>
公羊傳自内出者無匹不行自外至者無主不止自内<lb/>
<pb n="KR3a0114_WYG_017-13a"/>
　出似以祖言匹者匹配之匹祖妣是也自外至似以<lb/>
　神祗言主者賔主之主天祖是也<hi>自記年宣公二</hi>
敬嬴公羊作頃熊音之訛也<hi>自記年宣公八</hi>
胡傳誤以叔弓爲叔孫氏叔弓蓋公弟叔肸之孫<hi>自記  昭</hi>
　<hi>公十年</hi>
大全惟春秋最好永樂命儒臣纂集四書五經性理大<lb/>
　全只限七箇月俱成故當時只得將現成本子畧加改<lb/>
　換春秋是用歙人汪克寛所纂原有條理所以好<lb/>
<pb n="KR3a0114_WYG_017-13b"/>
某平生于易經外一部書不敢動手大凡著書有一字<lb/>
　不安便不好朱子不敢注春秋便是爲此其大綱如<lb/>
　何不知不知如何作綱目只是零碎處不曽透曉得<lb/>
　　孝經<lb/>
程朱提出學庸語孟直是功蔽天壤只少一部孝經孝<lb/>
　經道理好到至處朱子疑其有左傳語雖未知其言<lb/>
　之先後總當以道理爲主<lb/>
聖賢著書都是提尖如大學一書欲成天下之人才同<lb/>
<pb n="KR3a0114_WYG_017-14a"/>
　天下之風俗非此不可子思時已有邪説異端如講<lb/>
　老莊刑名之類子思見得天下道理平平實實高者<lb/>
　空虚得不是低者又淺俗得不是只是中庸二字切<lb/>
　近精實故作此書至孝經亦是提出大道理的要領<lb/>
　來説天下道理只是仁義義又出於仁義不是氷冷<lb/>
　的仁心之有節制處便是義道理説到仁已頂尖了<lb/>
　只是囫圇説箇仁難道墨子兼愛亦算做仁佛家慈<lb/>
　悲亦算做仁仁之道却要從孝做起親親而仁民仁<lb/>
<pb n="KR3a0114_WYG_017-14b"/>
　民而愛物極其至通于神明光于四海<lb/>
五性缺一不可單拈别的還有病只是孔子説仁斷無<lb/>
　流弊仁包四德是我生最初所得的道理然猶恐其泛<lb/>
　也孝經又專説一孝字更妙前人多説孝經文字淺<lb/>
　易不知聖人説話原不要深只此已足世上有一種<lb/>
　鄉人止知愛敬其父兄而惡人慢人又一種好虚名<lb/>
　者外事結納而内薄骨肉更是無根由惡人慢人一<lb/>
　種便有楊子爲我一種學問由不愛親不敬親一種<lb/>
<pb n="KR3a0114_WYG_017-15a"/>
　便有墨子兼愛一種學問異端不過此二事孝經儘<lb/>
　是精密此書縱不是夫子自作必是曽子之徒所記<lb/>
　生吾者父由父而祖而曽而高而始祖以及始祖所<lb/>
　自出非天地而何非天地與吾爲一體而何所以太<lb/>
　極圖下二圏一箇是天地生人一箇是父母生人父<lb/>
　母人之小天地也吾有一事自覺得好不必問定知<lb/>
　父母喜之祖宗喜之卽天地亦是喜的我有此身父<lb/>
　母之心在我天地祖宗之心亦在我是以呼吸相通<lb/>
<pb n="KR3a0114_WYG_017-15b"/>
　問祖宗年代既逺未知尚有䰟魄否至天地却舉目<lb/>
　可見是現在的祖宗曰祖宗魂魄原在天地有我他<lb/>
　便未亡我盛他亦盛我衰他亦衰孝弟之至通于神<lb/>
　明光于四海道理不到此原未完備孝道不到愛盡<lb/>
　天下人亦不算完得孝道中庸由子臣弟友説到鬼<lb/>
　神之德大孝達孝直到郊社禘嘗説得實實精到如<lb/>
　今説微之顯都説屈實有屈之理伸實有伸之理纒<lb/>
　來纒去都是皮膚語誠即理也如心有愧怍靣便發<lb/>
<pb n="KR3a0114_WYG_017-16a"/>
　赤人都知其慚恧心中快活便有喜悦之色人都知<lb/>
　其得意此何以故其羞愧者必是理上打不過其喜<lb/>
　悦者必是理上做得順也我們誠心果到祈禱便應<lb/>
　以我有此心彼亦有此心故相感若一有而一無如<lb/>
　何能感何以能感此心有此實理也理便是性性與<lb/>
　祖宗天地鬼神一也有此理便有此氣便有此象如<lb/>
　何掩得往日看中庸此章殊如贅疣今見得如無此<lb/>
　章前靣位育後面不顯其德都無著落人知此理便<lb/>
<pb n="KR3a0114_WYG_017-16b"/>
　見得暗室屋漏刻刻有神明臨之自已知得念頭不<lb/>
　好便是鬼神察你自已覺得此事無愧便是鬼神許你<lb/>
　到得暗室屋漏不欺神明尚敢欺天下之人而凌虐<lb/>
　之乎故曰治國如視諸掌問不知當日賈誼與漢文<lb/>
　帝説鬼神是如何曰必説不到此此理到宋儒纔説<lb/>
　得明白<lb/>
程朱大叚與孔孟若合符節所謂先聖後聖其揆一也<lb/>
　若微文碎義安能處處都不差若使不差伊川何以<lb/>
<pb n="KR3a0114_WYG_017-17a"/>
　亦有不依明道處朱子何以亦有不依二程處蓋主<lb/>
　於發明道理不爲人也即朱子于四書注至埀絶猶<lb/>
　改可見他亦不以自已所見爲一定不移何況于人<lb/>
　朱子疑孝經某便不敢從孝經所説道理實在完全<lb/>
　説孝爲至德要道下文德之本也教之所由生也即<lb/>
　解説至德要道五常之性德也禮信義智皆統于仁<lb/>
　而仁之最篤處莫過于孝這箇根剪不斷的極殘賊<lb/>
　兇暴之人説到他父母未有不關心者所以爲德之<lb/>
<pb n="KR3a0114_WYG_017-17b"/>
　本惟其爲本故謂之至德五達道所以爲教知愛父<lb/>
　母自然愛兄弟因是長㓜有序便見得上下尊卑之<lb/>
　分宗祧繼嗣之大四者必頼朋友講明聯絡教都由<lb/>
　此而生所以爲要道世上原有只知自已父母當愛<lb/>
　敬而不知别人父母亦當愛敬又有一種人不愛敬<lb/>
　自已父母轉交結别人孝經云愛親者不敢惡于人<lb/>
　敬親者不敢慢於人又倒説回來不愛其親而愛他<lb/>
　人者謂之悖德不敬其親而敬他人者謂之悖禮不<lb/>
<pb n="KR3a0114_WYG_017-18a"/>
　愛敬别人父母似無與于己之孝不知不能及人便<lb/>
　是自己的不足詩云孝子不匱不匱是取之不窮用<lb/>
　之不竭也若惡慢于人畢竟自己之孝有限程朱極<lb/>
　推西銘不知却從孝經脱出如云事父孝故事天明<lb/>
　事母孝故事地察是乾坤大父母也通于神明即窮<lb/>
　神達化以繼志述事也光于四海即民胞物與也又<lb/>
　易言天地之心天地之情不有性心情何從而見惟<lb/>
　孝經云天地之性是最大頭腦他書都未言及又孝<lb/>
<pb n="KR3a0114_WYG_017-18b"/>
　經書名便好是道德頂尖處故以爲經經非孔子自<lb/>
　命也以其爲孔子所言而人稱之爲經至云吾志在<lb/>
　春秋行在孝經自稱孝經則不可信矣書名如易字<lb/>
　洪範範字大學中庸皆妙若忠經便不是忠已包在<lb/>
　孝内<lb/>
前儒謂西銘乃原道宗祖吾謂孝經又西銘宗祖西銘<lb/>
　言人皆知孝父母而不知孝天地其實如此等去孝<lb/>
　天地就如此等去孝父母還是比例相同的意思若<lb/>
<pb n="KR3a0114_WYG_017-19a"/>
　孝經則即此便是事父孝故事天明事母孝故事地<lb/>
　察直上直下一以貫之孝經只是推將去收將來初<lb/>
　由敬愛父母而推之欲其盡敬愛天下之人終必盡<lb/>
　敬愛天下之人而後爲敬愛吾父母之盡如人家在<lb/>
　一鄉一邑雖在家中無失意於父母茍得罪于鄉邑<lb/>
　令人辱及父母便是自已有以致之即爲不敬愛其<lb/>
　父母矣若人人皆敬愛其子因而歸美於親咸曰某<lb/>
　人生此賢嗣即是以衆人之敬愛敬愛其父母矣至<lb/>
<pb n="KR3a0114_WYG_017-19b"/>
　合萬國之歡心以事其先王亦是此意所謂一朝之<lb/>
　忿亡其身以及其親好勇鬬狠以危父母皆是此叚<lb/>
　話頭的反面此書開口説至德要道下文夫孝德之<lb/>
　本也即是解至德仁義禮智皆德也然元者善之長<lb/>
　仁以親親爲大仁之實事親是也豈非至德乎教之<lb/>
　所由生也即是解要道司徒五教父子君臣夫婦昆<lb/>
　弟朋友何莫非道然有父子然後有君臣有君臣然<lb/>
　後有上下假如父子不立他教何從而有故曰教所<lb/>
<pb n="KR3a0114_WYG_017-20a"/>
　由生豈非要道乎中庸曰脩道以仁親親爲大孟子<lb/>
　曰事親事之本也亦有此意然無用此意衍成全書<lb/>
　者此書是生人之本如何可少朱子疑其中有左傳<lb/>
　語然安知非左氏用孝經耶如元者善之長數語左<lb/>
　氏亦有之可云易經襲左傳乎此書道理至足不當<lb/>
　于語言文字間疑之<lb/>
天地之性人爲貴貴其能盡人道也蜂蟻之君臣雎鳩<lb/>
　之有别就其一節雖人有所不及然而不貴者所賦止<lb/>
<pb n="KR3a0114_WYG_017-20b"/>
　此不能推之而盡其道若夫婦之知能似與禽獸不<lb/>
　能大段差别然却限量他不得一旦要做聖賢便能<lb/>
　做你却禁捺他不下白額虎入市傷三數人羣起而<lb/>
　噪之以為罪大惡極人殺百虎曽不以為非人于此<lb/>
　要猛省自已貴重在何處<lb/>
　<lb/>
　<lb/>
　榕村語錄卷十七<lb/>
</p>
<p>
</p>
  </div>
</body>
</text>
</TEI>
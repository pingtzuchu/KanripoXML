<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村語録卷十一</head> <lb/>
    <p>
<pb n="KR3a0114_WYG_011-1a"/>
欽定四庫全書<lb/>
　榕村語録卷十一<lb/>
　　　　　　　　　　　　大學士李光地撰<lb/>
　　周易三<lb/>
繋辭傳古今至文也惟中庸像之文體直是一様<lb/>
上繋是說易經大本大源下繋是説讀易的秘訣及凡<lb/>
　例<lb/>
繫傳首章乃太極圖説所自出圖說之分隂分陽即尊<lb/>
<pb n="KR3a0114_WYG_011-1b"/>
　卑一節之義動静互根即摩盪二節之義但繋傳由<lb/>
　摩盪而生六子圖説則由變合而生五行言各有所<lb/>
　當耳男女即繋傳之男女也知始者所以發其神作<lb/>
　成者所以生其形易簡二字實包中正仁義之義成<lb/>
　位乎中則所謂立人極者也<hi>清植</hi>
動静有常兼二義其分則或動或静其變則時動時静<lb/>
　如風雷是動的山澤是静的就山澤言則澤是動的<lb/>
　山是静的所謂或動或静也水停蓄處又是静山發<lb/>
<pb n="KR3a0114_WYG_011-2a"/>
　生處又是動雷迅風行是動歛氣収聲又是静所謂<lb/>
　時動時静也<hi>清植</hi>
剛柔相摩是一對對相摩雷與風摩山與澤摩八卦相<lb/>
　盪則山可與雷盪風可與澤盪都是言交易問此二<lb/>
　句著卦上説否曰未著卦所言八卦猶言天地間之<lb/>
　雷風山澤如此相盪耳王輔嗣及程子俱不著卦説<lb/>
　惟朱子方説作生卦剛柔亦只是説天地間之二氣<lb/>
　不是説卦畫剛柔<hi>清植</hi>
<pb n="KR3a0114_WYG_011-2b"/>
至尊言春風帯潤最為豐年之兆乃知易云潤之以風<lb/>
　雨非漫下風字也<lb/>
雨以潤之上繋竝風亦曰潤者謂東南風也詩曰習習<lb/>
　谷風以隂以雨舜之操曰可以阜吾民之財<hi>清植</hi>
乾以易知之知乃乾知大始之知與易則易知之知不<lb/>
　同坤以簡能能即作也易主心言故屬徳一邊簡主<lb/>
　事言故屬業一邊後儒只因把知能二字看混遂有<lb/>
　以知行分配徳業者悞矣<hi>清植</hi>
<pb n="KR3a0114_WYG_011-3a"/>
朱子説悔是吉之根吝是凶之根最好凡遇不好底事<lb/>
　只求之於已便消了多少火氣纒繞佛家重懴悔亦<lb/>
　是此意吝不是大惡如何便至於凶只是不爽快留<lb/>
　在那裏遮遮掩掩便可以做出大不好來人當禍患<lb/>
　來時痛心疾首思愆悔過有這念頭便可不動火氣<lb/>
　消除魔障某平生覺得與人無大仇怨事事要忍耐<lb/>
　亦是尋根見得自己身上明白了便已消息許多<lb/>
憂悔吝震无咎不在悔吝无咎之辭之外即在悔吝无<lb/>
<pb n="KR3a0114_WYG_011-3b"/>
　咎之辭之中看出介比小疵先一歩悔比補過又先<lb/>
　一歩於此處提撕警覺便是憂且震處<hi>自記</hi>
仰以觀於天文一節淡淡幾句把佛家無常迅速生死<lb/>
　事大六道輪㢠諸説都包盡了至與天地相似範圍天<lb/>
　地之化兩節便是佛家説不到的尺蠖之屈以求伸<lb/>
　也龍蛇之蟄以存身也把道家虚静之説都包盡了<lb/>
　至精義入神以致用也利用安身以崇徳也過此以<lb/>
　往未之或知也窮神知化徳之盛也便是道家説不<lb/>
<pb n="KR3a0114_WYG_011-4a"/>
　到的<lb/>
仰觀俯察節括盡佛氏精妙幽明難知也其實不必逺<lb/>
　求但觀察於至顯之天文地理陽主施隂主受晦明<lb/>
　盈虧循環往來幽明便是這縁故下箇故字言其所<lb/>
　以然不外此也知之則凡作息出處進退顯晦皆視<lb/>
　此矣死生難知也其實不必逺求但於所作之事原<lb/>
　乎事之所以始反乎事之所以終自無而有自有而<lb/>
　無死生便是這様下箇説字言其説即如此也知之<lb/>
<pb n="KR3a0114_WYG_011-4b"/>
　則知誠者物之終始只就應事接物上可以了當生<lb/>
　順死安之義矣鬼神難知也其實不必逺求但就身<lb/>
　上體驗耳目口體精之為也其聰明運動氣之為也<lb/>
　隂精陽氣聚而成物是對待的至於思慮夢想倐忽<lb/>
　現滅出入有無幻化萬端則逰䰟之變是流行的鬼<lb/>
　神之情之狀即是這様知之則踐形盡性克己復禮<lb/>
　清明在躬志氣如神郊焉而天神格廟焉而人鬼饗<lb/>
　矣<lb/>
<pb n="KR3a0114_WYG_011-5a"/>
原始反終始可原終之後又誰為反之所以朱子亦覺<lb/>
　説不去只云能原其始而知所以生則反其終而知<lb/>
　所以死反終即在原始中看出以某言之始終不必<lb/>
　貼生死只是泛論言即一事一物之始終而可以知<lb/>
　死生之説也精氣為物游䰟為變亦不必貼定鬼神<lb/>
　觀凡精氣之為物游䰟之為變而鬼神之情狀可知<lb/>
　矣<lb/>
夫子賛易許多神字有説似鬼神者有説似神化者有<lb/>
<pb n="KR3a0114_WYG_011-5b"/>
　説似心神者要想箇至當不易的著落纔好神者兩<lb/>
　物相感之幾互根之妙其原只是一理如人一心放<lb/>
　之可以千頭萬緒歛之便自一些沒有可見一些沒<lb/>
　有處便有那千頭萬緒在其中至千頭萬緒時原有<lb/>
　那一些沒有者在其内此之謂變化千載而上千載<lb/>
　而下我一思便到可見千載上下我有他的他有我<lb/>
　的不然如何相及無他一理故也動中有静之理故<lb/>
　於動便知有静静中有動之理故於静便知有動隂<lb/>
<pb n="KR3a0114_WYG_011-6a"/>
　有陽陽有隂相生相剋止是一理<lb/>
湏知説廣大為何推到専直翕闢葢明天地一動一静<lb/>
　無心之妙即所謂易簡也故通章以易簡結住此意<lb/>
　少人㑹得<lb/>
静専動直静翕動闢是推廣大之原於易簡處故曰是<lb/>
　以大生焉是以廣生焉而下文以廣大變通隂陽之<lb/>
　義歸之易簡至徳<hi>自記</hi>
法言云萬類錯雜必衷諸天羣言淆亂必折諸聖河圖<lb/>
<pb n="KR3a0114_WYG_011-6b"/>
　洛書如何形狀自漢以後宋以前無有也惟班孟堅<lb/>
　五行志有自一至十八卦是也自一至九洛書是也<lb/>
　畧可考據至陳希夷後始傳河洛及先天之圖朱子<lb/>
　答王子和尚以先天圖為不足信而以九為河圖十<lb/>
　為洛書後見蔡季通始改九為洛書十為河圖而歎<lb/>
　先天為最精朱子於大根大源處已透又心虚而大<lb/>
　故一聞合理之言便從而信之今日既有朱子以為<lb/>
　依歸何必重加根尋自取擾亂且説道理必不能如<lb/>
<pb n="KR3a0114_WYG_011-7a"/>
　朱子之精考據源流必不能如朱子之確以折羣言<lb/>
　之淆亂可也<lb/>
河圖不必拘天一生水地二生火諸語只以隂陽奇偶<lb/>
　言洛書只以參天兩地三才言天下之理數盡此矣<lb/>
　五為皇極人也參兩之㑹也三至一二至六皆生生<lb/>
　不窮無住時其順而加則乘也其逆而減則除也五<lb/>
　不用至十又成一用奇數之皆得五用偶數之皆得<lb/>
　十<lb/>
<pb n="KR3a0114_WYG_011-7b"/>
變化鬼神即從相得有合上看出相得所以成變化有<lb/>
　合所以行鬼神<hi>自記</hi>
變化是就推行有漸處見鬼神是就合一不測處見五<lb/>
　氣順布所以有漸也隂陽互根所以不測也推此則<lb/>
　變化鬼神分頂相得有合甚明説卦傳以後天分職<lb/>
　為帝先天互藏為神亦此意<hi>自記</hi>
聖人揲蓍而數學之精俱括於内其根皆始於七故勾<lb/>
　股法勾三股四為勾股和以無餘數也大衍之數五<lb/>
<pb n="KR3a0114_WYG_011-8a"/>
　十其用四十有九七七四十九未至七不成比例過<lb/>
　七又不成比例以有零數也凡開方方圓相求圍徑<lb/>
　相求圍積相求無不始於七方徑七二十八圓徑七<lb/>
　二十二為密率以此為例卦乃乘數蓍乃除數<lb/>
蓍䇿是法厯數的一年全數為三百六十五日四分日<lb/>
　之一除五日四分日之一為氣盈其整數為三百六<lb/>
　十蓍策則虚一外所餘者四十九復以掛一一策當<lb/>
　氣盈五日四分日之一之數其餘四十八策則一策<lb/>
<pb n="KR3a0114_WYG_011-8b"/>
　當七日半合之得三百六十日併掛一所當數正與<lb/>
　一年全數相合不似太元潛虚洞極諸書牽强與厯<lb/>
　數相應却極割碎分裂不整齊郭子和専以掛象閠<lb/>
　朱子辨之詳矣但朱子以扐為指間奇為揲餘又似<lb/>
　専以扐象閠而掛無與於閠數如此則下文而後掛<lb/>
　不得為别起積分之象矣其實掛象氣盈扐象朔虚<lb/>
　二者皆象閠氣盈不用算一定是五日四分日之一<lb/>
　故掛亦分二了便掛朔虚却湏細算始得故扐在揲<lb/>
<pb n="KR3a0114_WYG_011-9a"/>
　四之後夫子分明言箇奇字奇是箇一數扐字從手<lb/>
　從力又是箇實字故歸奇於扐當是歸掛一於揲餘<lb/>
　言併氣盈於朔虛而後成閏併掛一於揲餘是象閠<lb/>
　也五嵗再閠而後别起積分故再扐而後掛也然如<lb/>
　此則掛象積分之端耳象再閏者再扐也不知氣安<lb/>
　得盈朔虚而後氣盈蓍安得掛覺得四四揲之尚有<lb/>
　零數所以有掛専以扐象之則不全<hi>清植</hi>
揲四象時過揲象期歸奇象閠揲䇿正數也奇䇿餘數<lb/>
<pb n="KR3a0114_WYG_011-9b"/>
　也時與期亦正數閠亦餘數<hi>自記</hi>
問啓䝉附論中迎日推策一篇算來皆與厯法脗合孔<lb/>
　子於各様圖象未嘗以配厯法獨於蓍策諄諄言之<lb/>
　所見必無差謬倘治厯明時直用此細加推測未必<lb/>
　不冠絶今古曰恐是如此<hi>清植</hi>
以言只是將所為所行之事於問時對蓍言之<hi>自記</hi>
問本義以至精為辭占之事至變為象變之事觀彖不<lb/>
　從以變占屬至精象辭屬至變何也曰至精節是言<lb/>
<pb n="KR3a0114_WYG_011-10a"/>
　蓍筮之用至變節是言卦爻之藴葢本河圖而立卦<lb/>
　爻生蓍策以前民用易之本末具是矣故此篇首列<lb/>
　河圖遂紀蓍策因備舉辭變象占四者以象辭具於<lb/>
　卦爻變占生於蓍策故也以此推之則變占應屬至<lb/>
　精象辭應屬至變明矣至下文又復列舉蓍卦爻其<lb/>
　義可見問至精故能極深而通志至變故能研幾而<lb/>
　成務下文通志與前同却舍曰成務而曰定天下之<lb/>
　業又増一句曰斷天下之疑何也曰通志主蓍言成<lb/>
<pb n="KR3a0114_WYG_011-10b"/>
　務主卦爻言以方知易貢將析卦爻以立義故於成<lb/>
　務中亦以定業斷疑析言之卦方以知故能定業爻<lb/>
　易以貢故能斷疑如當需之時貴於孚亨而貞焉斯<lb/>
　足以定其業矣然自郊而沙自沙而泥處位不同義<lb/>
　各有當則非爻無以為斷要皆所以成天下之務而<lb/>
　已<hi>清植</hi>
以此洗心此字何所指即指蓍卦之徳六爻之義也蓍<lb/>
　卦爻之設乃是聖人牖民一片婆心所寓以此洗心<lb/>
<pb n="KR3a0114_WYG_011-11a"/>
　則滿腔都是惻隠至退藏於密而此意常在故及其<lb/>
　發而能與民同患也以此齋戒根神物來亦是此意<lb/>
　<hi>清植</hi>
易有太極此句即其圓妙氣根於理理因氣見説來渾<lb/>
　融無迹<hi>鍾旺</hi>
吉凶生大業且不必入教人趨避意天地間若無箇吉<lb/>
　凶或有吉而無凶一切事業經綸何自而起惟大業<lb/>
　由吉凶而生故聖人教人趨避以成天下之業<hi>自記</hi>
<pb n="KR3a0114_WYG_011-11b"/>
書不盡言何以繋辭便能盡言既有盡意之卦象因而<lb/>
　繋之辭則非凡書之比矣故於繋辭下著一焉字其<lb/>
　㫖自明第二章繋辭焉而明吉凶亦是根上設卦觀<lb/>
　象來與此正同即有見於天下之動節所云繋辭亦<lb/>
　是根上節象字來繋辭焉所以吉亦是根上文四象<lb/>
　來故俱著焉字經書中助字無虚下者<hi>清植以上繋辭上傳</hi>
卦各三畫以天地人有定位而事之始中終有定序都<lb/>
　是如此因而重之為六十四亦皆理數之自然非有<lb/>
<pb n="KR3a0114_WYG_011-12a"/>
　一毫造作於其間<lb/>
貞正也常也吉凶不一要以正而常者為勝惠廸吉從<lb/>
　逆凶豈無修徳而凶不道而吉非其正常也天地以<lb/>
　正而常者為觀日月以正而常者為明天地日月豈<lb/>
　無變異非其正而常者也此隂陽人事之主宰若如<lb/>
　時解便大有病吉凶相勝既是一定之理聖人教人<lb/>
　趨吉避凶謂之何哉<lb/>
貞觀貞明便是天地日月之貞於一處老氏所謂天得<lb/>
<pb n="KR3a0114_WYG_011-12b"/>
　一以清地得一以寧亦頗得此意<hi>自記</hi>
大徳曰生故生乃天地之性絪緼化醇則生意可觀者<lb/>
　也<hi>自記</hi>
日與月寒與暑二氣兩體却是交藏互根此所以自然<lb/>
　相感而無容心也<hi>自記</hi>
承否之後是甫安甫存甫治也觀三箇不忘字便見得<lb/>
　去亂亡未逺與制治未亂保邦未危口氣是兩様<hi>自記</hi>
八卦是伏羲所名朱子於乾卦顯言之至屯則不敢定<lb/>
<pb n="KR3a0114_WYG_011-13a"/>
　繋傳其稱名也雜即指六十四卦之名也而下云其<lb/>
　於中古乎其有憂患乎亦未定為誰名今思伏羲時<lb/>
　井鼎諸物或未備意者其文王所名乎<lb/>
聖人憂患都是憂患天下不是只為一身作易者其有<lb/>
　憂患乎吉凶與民同患聖人滿腔都是仁原不見有<lb/>
　一層皮殻<lb/>
其出入以度外内使知懼則雖師保之嚴不是過矣然<lb/>
　又為之明其憂患與所以致是憂患之故牖民覺世<lb/>
<pb n="KR3a0114_WYG_011-13b"/>
　全是一片婆心故人不覺其有師保之嚴而直如父<lb/>
　母臨之也口氣是如此<hi>清植</hi>
柔之為道不利逺故六二不如九二以此推之則知九<lb/>
　二强於六二矣以逺貴剛故也又知九四不如六四<lb/>
　六四强於九四矣以近貴柔不貴剛故也其柔危其<lb/>
　剛勝故三雖多凶而六三又甚於九三五雖多功而<lb/>
　九五尤强於六五也此二節不過數語直括盡全易<lb/>
　中四爻義例然其立言曰其要曰耶一以見聖人之<lb/>
<pb n="KR3a0114_WYG_011-14a"/>
　徳盛禮恭語多渾含不似後人武斷一以見易理變<lb/>
　動不居雖畧論其大體見得如此而終不可以拘泥<lb/>
　看殺<hi>清植</hi>
理本易簡惟健順者能體之若謂易簡生於健順則非<lb/>
　也天地之道可一言而盡者誠也誠則自然易簡不<lb/>
　誠而自謂易簡者妄也<hi>自記</hi>
健以聖人之心體言順以聖人之行事言非兩人也易<lb/>
　對險不對難前章所謂辭有險易中庸謂君子居易<lb/>
<pb n="KR3a0114_WYG_011-14b"/>
　小人行險皆是以險易相對葢以險遇險則不能知<lb/>
　險而亦無以處此險也故惟易者能知之亦惟易者<lb/>
　能處之本義却用難字為對然難亦險也雖易而能<lb/>
　知險所謂不逆詐不億不信抑亦先覺者也簡與阻<lb/>
　亦然<hi>自記</hi>
易乃坦易如居易以俟命之易不是難易之易如人以<lb/>
　機械變詐來我亦以機械變詐應倒往往為所欺蔽<lb/>
　遇機械變詐人我只以明白坦易處之倒都照見得<lb/>
<pb n="KR3a0114_WYG_011-15a"/>
　他的情偽所以云易以知險也既知之便能以此處<lb/>
　之不過坦易明白誠心直道彼亦乆而自化矣簡與<lb/>
　阻亦然遇事之煩難瑣碎者我只求得其要領則煩<lb/>
　難瑣碎處亦俱知其故若仍以叢脞御之如何知其<lb/>
　阻以簡知之即以簡處之而已<lb/>
某解易以知險簡以知阻與本義畧異葢身亦入險阻<lb/>
　便難有濟我即易以知其險即簡以知其阻以此知<lb/>
　之即以此處之則險者易而阻者簡矣人心之光明<lb/>
<pb n="KR3a0114_WYG_011-15b"/>
　易也行事之順理簡也在我無邪曲曖昧而行所無<lb/>
　事當險阻有何不濟静専動直静翕動闢即是詮解<lb/>
　易簡二字葢在人之易簡可以心地行事言之天地<lb/>
　之易簡於何見天之道其静也専一其動也直遂豈<lb/>
　不易乎地之道其静也都包在裏面不見形聲其動<lb/>
　也一放出來色色俱全豈不簡乎朱子説得妙専直<lb/>
　是一箇翕闢是兩箇如兩扇門有閉有開閉則一無<lb/>
　所見開則無所不有却不是開時方逐物造出來原<lb/>
<pb n="KR3a0114_WYG_011-16a"/>
　是一有都有也<lb/>
愛惡生於時逺近生於位情偽生於徳利害最重悔吝<lb/>
　為輕吉凶居其間凡易之情近而不相得則凶或害<lb/>
　之悔且吝總頂時位徳而論之不相得者以惡相攻<lb/>
　以偽相感也近而不相得則勢必致凶甚者或至於<lb/>
　生害即輕者亦必悔且吝也以此推之則近而相得<lb/>
　者必獲吉利可知逺而相得者雖未必吉利其免於<lb/>
　凶害亦可知即逺而不相得者雖或不免於悔吝其<lb/>
<pb n="KR3a0114_WYG_011-16b"/>
　不至於凶害又可知矣著語無多八面周盡故是聖<lb/>
　筆<hi>清植以上繋辭下傳</hi>
繋辭都是説辭説卦都是講卦繋辭中雖有講卦處意<lb/>
　總歸於辭説卦中雖有説辭處意總歸於卦<lb/>
參天兩地而倚數儒先之説都不甚明白葢以理言天<lb/>
　一地二地為天包豈非三乎以數言一數不行必至<lb/>
　三方有數三三為九是也以形象言隨便㸃三㸃求<lb/>
　其心皆可規而圓之隨便㸃兩㸃求其角皆可矩而<lb/>
<pb n="KR3a0114_WYG_011-17a"/>
　方之兼此三説其義始備<hi>清植</hi>
朱子謂圓者徑一圍三方者徑一圍四三用其全四用<lb/>
　其半其實徑一圍不止三徑七圍當二十二且用全<lb/>
　用半之説又多一轉看來天數起於一而實行於三<lb/>
　一是全數行不去推至於十百千萬總是箇一必以<lb/>
　三推之方可至於無窮地數却只湏從二起便可行<lb/>
　又曰三一為三三三為九三九為二十七三二十七<lb/>
　為八十一歸到一上來葢此數是自三歸到一不是<lb/>
<pb n="KR3a0114_WYG_011-17b"/>
　自一數到三<hi>清植</hi>
道即命徳即性義即理物所固有者為理性命人之體<lb/>
　之則為道徳義能和順於道徳而理於義則能窮理<lb/>
　盡性以至於命<hi>自記</hi>
和順於道徳而理於義謂立卦窮理盡性以至於命謂<lb/>
　繋爻<hi>自記</hi>
兼三才而兩之分隂陽而迭用之且就聖人上説六畫<lb/>
　成卦六位成章是就易上説兼字語勢側在兩字分<lb/>
<pb n="KR3a0114_WYG_011-18a"/>
　字語勢側在迭用字<hi>自記</hi>
兼三才而兩之是道有變動故曰爻分隂分陽是爻有<lb/>
　等故曰物迭用柔剛是物相雜故曰文<hi>自記</hi>
參同契納甲應月候之説似先天八卦方位太元方州<lb/>
　部家之法似先天生卦次第故朱子疑希夷康節之<lb/>
　前有傳<hi>自記</hi>
天地定位節與出震之序不符又與乾坤六子之次亦<lb/>
　異故邵子以之證明先天確矣然湏先言水火乃及<lb/>
<pb n="KR3a0114_WYG_011-18b"/>
　雷風而此反之下雷動節兩相對舉又俱先陽卦後<lb/>
　隂卦不以左右隂陽為次為可疑耳葢此章重在雷<lb/>
　動節見隂陽次第此節卦位對偶原可錯舉至下一<lb/>
　左一右對舉先陽卦後隂卦取其於辭為順於左陽<lb/>
　右隂之理無礙也<hi>自記</hi>
數往者順節邵子之説似與朱子異愚謂此條葢承上<lb/>
　節起下節之意言八卦方位若如上文起乾坤三陽<lb/>
　三隂數至震巽一陽一隂是順數也若起震巽一陽<lb/>
<pb n="KR3a0114_WYG_011-19a"/>
　一隂數至乾坤三陽三隂則是逆數也論方位相對<lb/>
　尊卑之序湏從乾坤説起然易圖之意則是起震巽<lb/>
　終乾坤以著隂陽消息之次如下文所云也<hi>自記</hi>
數往知來邵子説是自震至乾皆已生之卦為順自巽<lb/>
　至坤皆未生之卦為逆看來此湏與雷動節合為一<lb/>
　章而數往一節為過文天地是三隂三陽底卦山澤<lb/>
　是二隂二陽底卦風雷便只一隂一陽自三隂三陽<lb/>
　數至一隂一陽為數往者順是結上節自一隂一陽<lb/>
<pb n="KR3a0114_WYG_011-19b"/>
　數至三隂三陽為知來者逆是起下節逆數云何雷<lb/>
　動風散云云是也坎離亦二隂二陽却放在雷風之<lb/>
　後聖人之意以水火為重故邵子曰乾坤定上下之<lb/>
　位坎離列左右之門推而至於天地日月四時畫夜<lb/>
　莫不由於是也又如雷風之例則湏云日以晅之雨<lb/>
　以潤之聖人立文却不然不以女先男也上文山水<lb/>
　居澤火之先下文水火相逮亦是此意<hi>清植</hi>
雷動節既卦位與上章同則氣候亦湏相應何以一南一<lb/>
<pb n="KR3a0114_WYG_011-20a"/>
　北之風雷同為生物之功乎葢是兩兩對說雷以動<lb/>
　之動其潛陽也風以㪚之㪚其伏隂也雨以潤之秋<lb/>
　多雨也日以晅之春多暘也艮以止之是収歛之時<lb/>
　兌以説之是發榮之候乾居大夏首出庶物謂之大<lb/>
　君坤居大冬息養萬物謂之慈母<hi>自記</hi>
冬春之際陽氣將𤼵故曰雷以動之秋來則凉風至日<lb/>
　晩暮亦多風雨潤在西邵子所謂秋多雨是也日晅<lb/>
　在東觀朝日尤可見艮止也生意止息以徳言也兊<lb/>
<pb n="KR3a0114_WYG_011-20b"/>
　說是生機暢遂亦以徳言然春夏則萬物皆䝉潤澤<lb/>
　秋冬則草木歸根山林象在其中矣<hi>自記</hi>
雷風皆火之所發似乎重複體之於心二者最大雷主<lb/>
　動有二義一奮發有為一戰兢惕厲風主散人有私<lb/>
　欲凝滯要有箇消散他的道理即省察克治也雷即<lb/>
　戒慎恐懼風即謹獨是問學中要𦂳處故震巽當頭<lb/>
　問澤亦水也譬之人身作何分别曰水主流行澤主<lb/>
　滋潤人身中周流榮衛活動筋骨那沾濕潮潤者皆<lb/>
<pb n="KR3a0114_WYG_011-21a"/>
　水也其便溺津液涕唾則澤也水無形以氣向油漆<lb/>
　物上呵之便有水是從陽氣生出既生有形質便是<lb/>
　澤水是初生頭澤是既生尾<lb/>
至尊以天縱之姿撫大一統之運件件俱經講究著落甞<lb/>
諭四海甚小不過是一大湖退而思之漢書中明<lb/>
　言西水自入西海而先儒説先天圖乃有澤注東南<lb/>
　之論向疑其為據中土以立言大地形勢未必如是<lb/>
　恭繹之下始知先儒之論原無差舛也梅定九亦言<lb/>
<pb n="KR3a0114_WYG_011-21b"/>
　西洋之水與中國之海通<lb/>
漢唐以來都不識天多以天為茫茫蕩蕩無有知覺不<lb/>
　過胡亂生出人物來任他升沉顯晦後來儒者覺得<lb/>
　不是亦只空説有箇理在不然何以日月星辰萬古<lb/>
　不錯生人生物都有條緒其實天之形勢大其運動<lb/>
　包羅人豈能與之同乃聖人説來天與人直是一般<lb/>
　説天聰明果然天聰明説天有好惡果然天有好惡<lb/>
　説上天震怒果然天有震怒説皇天眷佑果然天有<lb/>
<pb n="KR3a0114_WYG_011-22a"/>
　眷佑人有性天亦有性人有心天亦有心無絲毫之<lb/>
　異一切風雨雷霆都是天之材料而中間有箇主宰<lb/>
　謂之帝各項職掌無不聴命於帝其生殺舒歛氣候<lb/>
　一到無有鉅細莫不響應如人一身其五官百體皆<lb/>
　人之材料亦各有職掌而主宰乃心也㧞一根毛髪<lb/>
　心亦知痛所以謂之天君聖人説天竝不説他精微<lb/>
　奥妙只在人日用飲食上説盡道理<lb/>
先天圖陽生於子隂生於午後天圖陽生於亥隂生於<lb/>
<pb n="KR3a0114_WYG_011-22b"/>
　已京房火珠林及十二律旋相為宫又皆陽生於子<lb/>
　隂生於未問先天圖正也後天圖陽生亥隂生已何<lb/>
　也曰至子月已成一陽其實無無陽之時亥月陽已<lb/>
　生特未成一陽耳隂亦如此問隂陽相配而星術家<lb/>
　率言隂生於未何也曰此扶陽抑隂意也然亦實有<lb/>
　此理但觀春夏秋冬雖平分其實正月物已萌芽直<lb/>
　至九月始彫落則陽盛隂微極顯然者論林鍾居丑<lb/>
　應在子月之次而今居未者隂陽分對亦有此理如<lb/>
<pb n="KR3a0114_WYG_011-23a"/>
　日屬陽夜屬隂也又如夫婦初娶之時同牢合巹本<lb/>
　是一體及至成禮之後則男正位乎外女正位乎内<lb/>
　各不相攙同者所以聨其情異者所以嚴其分子午<lb/>
　宜對而起於未者避陽之衝也<lb/>
後天圖儒先原不曽講明朱子答袁機仲云後天圖思<lb/>
　之終不得其解與其支離附㑹不如闕之以待知者<lb/>
　可見朱子亦不敢自信其餘諸儒所説卦位不過依<lb/>
　著震東兊西離南坎北説過何曽説出縁故來當初<lb/>
<pb n="KR3a0114_WYG_011-23b"/>
　只有此圖竝無後天之名因邵子傳出先天圖遂别<lb/>
　此為後天如今因分先天後天又以後天為先天變<lb/>
　出來的多讀些古書者知道以前原無先天之説至<lb/>
　詆邵朱為杜撰而篤信宋儒者讀書又從宋截斷不<lb/>
　思漢唐以來就説得未必是然源流在此不特好處<lb/>
　要知道就是不好處亦要知道所以讀書貴多不耑<lb/>
　是考究却是源流不可不知耳讀宋以後書者不知<lb/>
　後天即易之本圖非先有先天而變為後天也讀漢<lb/>
<pb n="KR3a0114_WYG_011-24a"/>
　唐以來書者又不信先天以先天為於易經之外以<lb/>
　意造出者二者皆不是<lb/>
後天圖惟項平菴一説近似項氏以此圖配五行謂震<lb/>
　巽皆木故居東離火故居南兊乾皆金故居西坎水<lb/>
　故居北土旺四季故艮居冬春之交坤居夏秋之交<lb/>
　木金土各二者以形旺也水火各一者以氣旺也坤<lb/>
　隂土故在隂地艮陽土故在陽地震陽木故正東巽<lb/>
　隂木故近南兊隂金故正西乾陽金故近北而接乎<lb/>
<pb n="KR3a0114_WYG_011-24b"/>
　陽也此亦一説然使當時畫圖之指只如此亦無甚<lb/>
　關係竊謂此圖理甚大大抵以四陽卦始終四隂卦<lb/>
　却置在中間如人原只是純陽之氣中間必娶妻而<lb/>
　後能生子至生子又只是純陽之氣始終只是陽氣中<lb/>
　間却離隂不得又如播一種子所包莫非陽氣假令<lb/>
　此種便自能結果豈不甚善到底湏生枝生葉開花<lb/>
　方能結果中間許多事雖是無用底然却離他不得<lb/>
　<hi>清植</hi>
<pb n="KR3a0114_WYG_011-25a"/>
後天圖把乾位在西北其義甚深蓋到子位一陽来復<lb/>
　天心已動惟前一位故者已滅新者未生寂然不動<lb/>
　喜怒哀樂未發時乃天下之大本已往的渣滓盡皆<lb/>
　消化方能生生不息人不特惡念要消即善事亦要<lb/>
　消不可留滯如喫飯到睡時都要消若留在腹中便<lb/>
　成病堯舜事業亦浮雲之過太虚曰戰乎乾者不戰<lb/>
　不能消化天如此聖人亦如此只是聖人有不戰戰<lb/>
　必勝矣若消化不盡便是間斷便息了過去的留滯<lb/>
<pb n="KR3a0114_WYG_011-25b"/>
　便是未來的將迎文王得力於此所以謂之純<lb/>
後天似與先天相反然天道人事脗合甚精伏羲以動<lb/>
　為陽静為隂文王却以静為陽動為隂如人静而無<lb/>
　事將心存在内卓然精明此以神明用事為陽有事<lb/>
　而動則形骸用事為隂萬物藏於冬蠢於春生成於<lb/>
　夏秋然冬春却是陽生夏秋却是隂生巽離兊震坎<lb/>
　艮各從其類陽却隔斷在頭尾中間夹著隂如人動<lb/>
　念要做一事不是一心便做得來畢竟費些力氣做<lb/>
<pb n="KR3a0114_WYG_011-26a"/>
　成方完了這箇念頭最妙是安頓乾這一位好人做<lb/>
　事有兩様一是倦怠了打不起精神一是事已做完<lb/>
　放不下還攪擾在胸中這便接不過去天命就於此<lb/>
　斷了非於穆不已也戰乎乾正是要去此二病果木<lb/>
　地下種子不是大始枝上方結之實乃是大始所以<lb/>
　乾在木果在木之果也艮為果蓏則下地之種也終<lb/>
　日乾乾有事之時也夕惕若正是戰乎乾萬事皆從<lb/>
　此始艮萬物之所成終而所成始也所成終要重讀<lb/>
<pb n="KR3a0114_WYG_011-26b"/>
　而所成始也輕讀積之不厚則𤼵之無力藏之不固<lb/>
　則出之易盡艮物之所成終也而成始即在此齊乎<lb/>
　巽一隂生也如人形體用事便理欲不齊要截斷使<lb/>
　歸於齊潔齊者一毫不罣累方為潔方才齊人只見<lb/>
　地下種子為始不知枝上方成形者為大始所以謂<lb/>
　天徳不可為首也人不知此為首耳<lb/>
乾是由動之静轉灣處艮是由静之動轉灣處兊是盛<lb/>
　滿時<lb/>
<pb n="KR3a0114_WYG_011-27a"/>
常人有常人的八卦陽是理隂是欲震是警動意坎是<lb/>
　閱厯意艮是歸於静正巽是私意萌動離則虚妄兊<lb/>
　則溺矣聖人有聖人的八卦陽是誠隂是明震為戒<lb/>
　懼誠之端也坎則中實艮則復於静正而乾也者終<lb/>
　日乾乾夕猶惕若吾軰睡時心便放逸聖人猶是惕<lb/>
　然一放則天命不流行矣中庸注自戒懼而約之約<lb/>
　如約之以禮之約非約少乃約束也約是約心不是<lb/>
　約戒懼乾是静動之交過渡處又是始終貫注處巽<lb/>
<pb n="KR3a0114_WYG_011-27b"/>
　是明之端離則朗若懸照無物不見坤是無往不順<lb/>
　兊是和悦皆中於節矣朱子致中和節註可謂達天<lb/>
　徳致中便是誠致和便是明<lb/>
後天圖包盡天下物事以人心言之最易明白帝出乎<lb/>
　震即是人心動處人心無事時原自寂然到有事便<lb/>
　動出來至巽則所以做事之意已定故曰齊然必此<lb/>
　心乾乾净净方能齊故下文添出潔字潔字甚精離<lb/>
　只是明底意思故曰相見又曰嚮明而治到得坤正<lb/>
<pb n="KR3a0114_WYG_011-28a"/>
　是做事時節故曰致役説言乎兊則事已心休了乾<lb/>
　卦伏羲原放在南邊此是天的正位文王却放在西<lb/>
　北妙處正在此不可放過大凡人做事已完則此心<lb/>
　必懈了不然則昬了故放一乾卦在此欲人提醒此<lb/>
　心使常常分明孔子下一戰字最妙此時不戰便昬<lb/>
　惰了如人日間做了許多事到了夜來睡後便昬昬<lb/>
　沉沉不省覺了此是不戰之故必提醒此心使雖在<lb/>
　夢寐常有清明之氣始得此一卦是文王最用意處<lb/>
<pb n="KR3a0114_WYG_011-28b"/>
　勞乎坎則休息了成言乎艮言事至此而始成也萬<lb/>
　物之所成終而所成始也此句甚有力不可輕抹過<lb/>
　言萬物到此方成是萬物之所成終然人但知其為<lb/>
　成終不知其成始者即在此其實萬物之所成終即<lb/>
　萬物之所成始也而所成始也五字湏著眼<hi>清植</hi>
至尊嘗垂諭云先後天圖可説得合否奏云論理自説<lb/>
　得合理只一箇只是論其物事却是兩箇頭面復諭<lb/>
　云如此則先天是自然的後天豈不像是安排出來<lb/>
<pb n="KR3a0114_WYG_011-29a"/>
　不自然了麽奏云據臣愚見想來凡天下物事頭一<lb/>
　箇都是自然的至第二箇便要畧加安排就是先天<lb/>
　圖横圖是自然的圓圖便畧有些安排如數一二三<lb/>
　四五六七八九十數去何等自然若用他來算必定<lb/>
　要用一歸不湏歸等法亦是安排的聖人老吾老㓜<lb/>
　吾㓜以及人之老㓜一毫無所勉强但至要做實事<lb/>
　便到底是他的老㓜不在一家住這裏便要安排湏<lb/>
　是替他制田里教樹畜有許多事豈獨聖人天地亦<lb/>
<pb n="KR3a0114_WYG_011-29b"/>
　然赤道是自然的黄道就不能全自然天包地外地<lb/>
　在天中兩極為樞運動有常豈有不自然的到了黄<lb/>
　道便斜掛在赤道上月與五星更有些參差到那行<lb/>
　不去時連天也像不得不畧加安排遂䝉笑<lb/>
諭云所論極當正是如此<lb/>
後天是帝之各専其職處先天是神之互為其根處帝<lb/>
　變化成萬物神則所以能變化而成萬物也神字専<lb/>
　屬先天前面只是引起<hi>自記</hi>
<pb n="KR3a0114_WYG_011-30a"/>
上章言帝存乾坤之位此章言神則去乾坤而専言六<lb/>
　子此理至妙葢乾坤即帝即神也程子曰以主宰言<lb/>
　謂之帝譬之於人則心也以妙用言謂之神譬之於<lb/>
　人亦人之神也心與神非二物也然心有主而神無<lb/>
　在故言人之心則心在腔子裏可指其處所而言五<lb/>
　事以思與貌言視聴竝列猶上章以乾坤與六子竝<lb/>
　列也若言心之神則固難指一處以為言如我們静<lb/>
　坐於此忽然有人言觸於吾耳則耳旋聴之目旋視<lb/>
<pb n="KR3a0114_WYG_011-30b"/>
　之因辨其聲亦鑒其貎彼時將以神為在耳乎在目<lb/>
　乎將以辨聲者為神乎抑以鑒貎者為神乎無在而<lb/>
　無不在故不可以指其處所也問程子之釋帝釋神<lb/>
　皆根乾為義似於坤無與曰乾坤豈是二物坤即乾<lb/>
　中之坤也分言之則為乾為坤専言帝言神則坤綂<lb/>
　是矣<hi>清植</hi>
足是行動的於震為似艮何以為指解者曰手能止物<lb/>
　手之用不止於能止物也從來解易者多順著經文<lb/>
<pb n="KR3a0114_WYG_011-31a"/>
　隨便扯一箇道理來解以為聖人的話雖横説竪説<lb/>
　無所不可而不知非也指之為用比足不同足一動<lb/>
　便離故處獨指之用不離故處以静為動雖動而不<lb/>
　出其位故艮為指也聖人取象皆取與他物不同處<lb/>
　直是體物工妙如水取其至實何以為至實以其不<lb/>
　盈也論形之堅實者無如金石然都不能比水如今<lb/>
　用土築堤雖極堅厚使用夯硪舂之畢竟陷下些去<lb/>
　五榖八斗斛雖極堆滿試揺動之亦遂陷下金銀至<lb/>
<pb n="KR3a0114_WYG_011-31b"/>
　堅矣鍊之亦有消耗中有渣滓即虚處也惟其盈滿隆<lb/>
　起故得而消陷之水則取平而已流而不盈滿則溢<lb/>
　無不由地中行者人之學問自己做出一箇盈滿光<lb/>
　景便是他虚處無而為有虚而為盈約而為泰難乎<lb/>
　有恒矣<lb/>
乾為健而健之中始震動以有為中習坎而出險終凝<lb/>
　然而能止皆健也坤為順而順之中始盤旋而深入<lb/>
　中光明而洞達終怡然而喜悦皆順也總言之健順<lb/>
<pb n="KR3a0114_WYG_011-32a"/>
　而已分析則又各有三徳焉<hi>以上説卦傳</hi>
河汾以時之相生贊序傳以旁行不流贊雜傳極有見<lb/>
　天下道理只有相生相對二義序傳因經卦之序流<lb/>
　水説去以明卦卦鈎連皆有相生之義雜傳因反對<lb/>
　之卦雙雙發明以見卦卦配搭皆有相對之義如此<lb/>
　看易方覺得活活潑潑頭頭是道而占筮者引伸觸<lb/>
　類能事可畢夫子如此贊易後來詮易者尚多看作<lb/>
　板定物事豈不可歎<hi>清植以上序雜卦傳</hi>
<pb n="KR3a0114_WYG_011-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕村語錄卷十一<lb/>
</p>
<p>
</p>
  </div>
</body>
</text>
</TEI>
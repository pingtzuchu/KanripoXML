<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村語錄卷二十八</head> <lb/>
    <p>
<pb n="KR3a0114_WYG_028-1a"/>
欽定四庫全書<lb/>
　榕村語錄卷二十八<lb/>
　　　　　　　　　　　　大學士李光地撰<lb/>
　　治道二<lb/>
問韶至何時始失傳曰其晉之東乎漢髙廟中尚有之<lb/>
　五代亂至二三百年秦炬所不盡者至此始滅絶無<lb/>
　遺<lb/>
問古樂似皆以詩為主曰詩言志歌永言聲依永律和<lb/>
<pb n="KR3a0114_WYG_028-1b"/>
　聲八音克諧無相奪倫神人以和樂之始終條理備<lb/>
　矣詩所以言志而詩之言必抑揚髙下歌之而後可<lb/>
　聴其詩之和平廣大者以宫聲歌之清揚激發慷慨<lb/>
　悲壯者以商聲歌之歡忻流暢者以角聲歌之急疾<lb/>
　清促者以徵聲歌之繁碎嘈雜者以羽聲歌之然五<lb/>
　聲無節不能中和則以律和之由律而寫其聲於八<lb/>
　音之中至於克諧無相奪倫則神人以和矣問鳳儀<lb/>
　獸舞是實事否曰是實事如今官府行禮處畧有肅<lb/>
<pb n="KR3a0114_WYG_028-2a"/>
　雍之意便人皆聚觀各有懽然悚然處雖悍卒野人<lb/>
　亦不敢譁可以見矣<lb/>
教化莫重於樂唐虞之教胄子曰典樂夏商曰樂正周<lb/>
　曰大司樂今之祭酒即古之司成成樂之一終也又<lb/>
　有司業業懸鍾磬之板也即如做戲然竟把國子輩<lb/>
　演成一箇様範後來要變亦不㑹變其初勉强教習<lb/>
　及其成也都是順其自然導以固有而已後來把第<lb/>
　一義先澌滅盡而以下賤倡優視樂工欲天下化行<lb/>
<pb n="KR3a0114_WYG_028-2b"/>
　俗美人材輩出得乎宋時用女戲門人問有事當用<lb/>
　否朱子曰時尚安得不用聖賢亦不能違時只是女<lb/>
　更不如今之男矣唐宋仕宦皆有官妓名尤不馴明<lb/>
　尚演其餘習髙麗人進貢論官之品級以妓陪之直<lb/>
　至今日始革去甚是男女無别則亷恥道喪矣教化<lb/>
　將從何處說起<lb/>
雅樂是舞者舞歌者歌俗樂是舞者自歌殊無理如大<lb/>
　武之舞始而北出一人總干而山立人莫知為誰也<lb/>
<pb n="KR3a0114_WYG_028-3a"/>
　歌者則歌殷商之旅其㑹如林矢于牧野維予侯興<lb/>
　上帝臨汝無貳爾心人知為武王矣再成而滅商一<lb/>
　人𤼵揚蹈厲人莫知為誰也歌者則歌牧野洋洋檀<lb/>
　車煌煌維師尚父時維鷹揚涼彼武王燮伐大商㑹<lb/>
　朝清明人知為太公矣以此推之想韶亦是自徵庸<lb/>
　在位殛罪命官遂有九成也當時國子豈必如今優<lb/>
　人不過有其象而已為其事者口不言而旁觀者則<lb/>
　稱羨慕誦之雖其詞誇多亦無妨若斟酌雅俗之間<lb/>
<pb n="KR3a0114_WYG_028-3b"/>
　如蘇武即將史傳語放在他口中自說而臺下别用<lb/>
　人贊嘆之亦可<lb/>
五音惟管子言之的當宫博厚洪長君欲其如此商激<lb/>
　昻慷慨臣欲其如此角清和調暢民欲其如此徵警<lb/>
　動而煩襍事欲其敏也羽細碎而悽切物在天地間<lb/>
　至多却各不相混也聽人之聲皆出於㗋其人便正<lb/>
　道而貴入鼻多者恐乖厲或作危險舌音多者或心<lb/>
　回互或巧佞齒音多者或狠或艱深唇音多者或不<lb/>
<pb n="KR3a0114_WYG_028-4a"/>
　正或賤試之頗驗作詩用韻脚若是喜慶事用宫音<lb/>
　便洪亮發揚感激事用商音述平常事用角音可駭<lb/>
　愕事用徵音悲惻事用羽音<lb/>
黄鍾之宫另是一物非黃鍾管也朱子以律準律通比<lb/>
　之極是然吕氏所謂取竹斷兩節間三寸九分而吹<lb/>
　之以為黄鍾之宫次曰含少者此義千古不明以啓<lb/>
　隋志及近日李文利之說某謂黃鍾八寸一分應鍾<lb/>
　四寸二分自黃至應相距三寸九分是諸律長短皆<lb/>
<pb n="KR3a0114_WYG_028-4b"/>
　在此距内耳黄鍾為宫則自太簇為商至應鍾為變<lb/>
　宫皆以少聲與之相應少聲者言其聲比黃鍾為少<lb/>
　也既得黃鍾遂穴諸孔於三寸九分之内間而吹之<lb/>
　其全聲則黄鍾之宫其次所穴孔間而吹者即所含<lb/>
　商角徵羽及二變之少聲也此以一管而備五聲故<lb/>
　曰黄鍾之宫及制十二筒之後則果相和而此管可<lb/>
　以生之<hi>自記</hi>
向解吕覽三寸九分以為黃鍾以下應鍾以上中間三<lb/>
<pb n="KR3a0114_WYG_028-5a"/>
　寸九分於隔八相生分寸之位穴孔吹之以得諸律<lb/>
　所謂間而吹之立此為律本在十二律管之外前年<lb/>
　王振聲往天壇看樂器其穴孔處却非隔八相生取<lb/>
　之今律吕正義書中乃言其故琴是隔八相生者平<lb/>
　方也靣也管以比例言則立方也體也體便隔八相<lb/>
　生不得乃知吕不韋不知此義故云三寸九分間而<lb/>
　吹之班孟堅漢書全引此段只去三寸九分一句想<lb/>
　是考究過知不如是故去之耳<lb/>
<pb n="KR3a0114_WYG_028-5b"/>
問律準律通之制曰以木安十二絃如琴狀一絃為全<lb/>
　律黃鍾或具七聲如十二管之有黃鍾之宫一管或<lb/>
　可以上下按取十二律之聲皆不可知此絃不在十<lb/>
　二絃之内餘十二絃即應十二律用十二絃不用此<lb/>
　絃此絃以驗十二絃之合否為十二絃之母<lb/>
問何妥雖止存黄鍾七均但既有黄鍾七均用此以推<lb/>
　各律依以旋生有何難處而謂自此旋宫之法遂廢<lb/>
　何也曰正是總是因陋就簡不去推勘補足他且因<lb/>
<pb n="KR3a0114_WYG_028-6a"/>
　此可見朱子所謂君臣之道不逹一段議論之確葢<lb/>
　五倫都是逹道後世惟父子兄弟夫婦朋友四倫逹<lb/>
　於天下而君臣之道不逹何也君者九州之綱然宰<lb/>
　相亦做得主行些事六部亦做得主行些事下至鄉<lb/>
　亭嗇夫皆做得主行些事便人人有君道有臣道後<lb/>
　世事無巨細俱要稱制裁決所以朱子云然黃鍾獨<lb/>
　存一調而不能各自為宫以相生者以此這道理甚<lb/>
　神妙<lb/>
<pb n="KR3a0114_WYG_028-6b"/>
明道論樂謂將上下聲考之須得其正一言以蔽之省<lb/>
　辨論者多少紛紛此等處與所謂加一倍法者皆可<lb/>
　謂要言不煩<hi>自記</hi>
問朱子謂從來無祉角何也曰亦嘗疑此朱子謂自漢<lb/>
　唐以來之樂不能以祉角成調不知何故宋徽宗强<lb/>
　為之起聲是祉尾聲又走了問審音是祉而用之如<lb/>
　何㑹走曰如彈琴頭一聲是祉了尾聲不應彈至那<lb/>
　裏一様安放却是别聲可奈何此理甚㣲葢三代而<lb/>
<pb n="KR3a0114_WYG_028-7a"/>
　下君臣皆具生物仍然但事多不得其理民多不得<lb/>
　其所此聲竟亡問民事既錯則物亦失宜何以有羽<lb/>
　曰畢竟差如今所生之物竟有較古時加多者但看<lb/>
　武王既得天下偃武修文商聲不用國祚遂衰弱而<lb/>
　綿長景王造無射之鍾伶州鳩知其以心疾死劉歆<lb/>
　造樂而莽死荀勖造樂而晉亂宋仁宗作樂亦以心<lb/>
　疾死王朴為周世宗造樂聲太髙世宗死而國祚促<lb/>
　宋太祖至太常聞樂嫌其管太髙令下二律國祚遂<lb/>
<pb n="KR3a0114_WYG_028-7b"/>
　衰弱而綿長如響應聲此理怕人齊景公作徵招角<lb/>
　招只怕那時此二聲便有些作怪晏子勸景公出舍<lb/>
　於郊大戒於國於行慶施惠之時作此樂我輩不㑹<lb/>
　吹彈又無精曉音律之人可問不知果否苐向時曾<lb/>
　聴一友彈琴逐曲問他大抵宫商調多羽亦有未有<lb/>
　說是角徵調者又亡兒學琴時說琴中本有啞處某<lb/>
　不信同是有木有絃如何㑹啞及試之果然以此驗<lb/>
　之或有此事即以人之說話言之激昻慷慨者商聲<lb/>
<pb n="KR3a0114_WYG_028-8a"/>
　也凄切哀怨者羽聲也至合乎人情令人歡悦和暢<lb/>
　是角聲𦂳切事理一字不浮汎是徵聲此二聲便少<lb/>
　問三代以後文不如古亦然曰然大約宫聲是天地<lb/>
　元聲聖人謂黄鍾萬事之本此不容亡者慷壯激發<lb/>
　凄𦂳瑣細此後世之所有至民氣歡悅流動諸事懇<lb/>
　摯警切此聖王之事三代以返不能及也角與宫相<lb/>
　近徵與羽相近以為是角矣仍是宫以為是徵矣仍<lb/>
　是羽今人認錯部位者多<lb/>
<pb n="KR3a0114_WYG_028-8b"/>
元人曲子只四齣猶是古樂之遺古樂只升歌笙入閒<lb/>
　歌合樂四節儒先都謂舜樂九成周樂六成某意謂<lb/>
　四節之樂唐虞三代恐皆如此所謂九成六成乃舞<lb/>
　也但古人却無此說存以備考如今戲亦當以四齣<lb/>
　為則把中間没情理者盡刪之至其履歴姓名莫要<lb/>
　自己叙述使一人在旁以詩歌詠歎之更有情理戲<lb/>
　最可厭是中間夾雜許多不相干事而收塲草草文<lb/>
　章須是篇末收拾完全一絲不漏戲何獨不然<lb/>
<pb n="KR3a0114_WYG_028-9a"/>
明世用冷謙韓邦奇等所定之樂將舞都依字音五行<lb/>
　有俯仰伸縮而無疾徐進退信為可笑<lb/>
古人制七始都與造化相應如黄鍾為宫則太簇為商<lb/>
　只隔一位姑洗為角亦隔一位至林鍾為徵則隔二<lb/>
　位南吕為羽又隔一位自南吕至黄鍾又是兩位角<lb/>
　徵相隔兩位故取中以蕤賔為變徵羽宫相隔兩位<lb/>
　故取中以應鍾為變宫月行節氣亦然至將置閏則<lb/>
　越兩節氣不得不置閏與五聲二變同故房氏以二<lb/>
<pb n="KR3a0114_WYG_028-9b"/>
　變為閏宫閏徵<lb/>
有謂三分損益隔八相生為不是者其說以氣是一呼<lb/>
　一吸未有極長而漸縮短極短而漸放長不知隂陽<lb/>
　二氣以相對者言則呼吸是也以一氣之始終言則<lb/>
　漸長漸短是也如人之聲自丹田出即撞入鼻乃到<lb/>
　舌次齒次唇則出口矣何嘗一出即一入也<lb/>
十二管音之母也作樂時却用他不著其調中所用律<lb/>
　則寄於簫管之孔琴之絃鍾磬之厚薄八音惟革木<lb/>
<pb n="KR3a0114_WYG_028-10a"/>
　不入律塤有孔亦入律十二管却藏著所謂王府則<lb/>
　有金石絲竹有差則取出管來正之<lb/>
聲大莫如黄鍾細莫如應鍾皆可以起調而其腔板聲<lb/>
　口則不改於其為宫者也如大江東詞大聲唱使得<lb/>
　即低聲唱亦使得而其聲口則淨也非旦也<lb/>
問樂律曰律者樂之末節也曰諸書言古律分寸不定<lb/>
　因失中聲而古樂無由復何云末節曰假今樂得中<lb/>
　聲遂能鳳儀獸舞乎古禮之不復果以衣冠籩豆之<lb/>
<pb n="KR3a0114_WYG_028-10b"/>
　制闕而無所考乎曰然則古之立律何也曰人得天<lb/>
　地之中以生性得天地之中理氣得天地之中氣形<lb/>
　得天地之中形則聲亦得天地之中聲聲之大者如<lb/>
　雷霆小者如蚊蝱皆非中也就人之聲喑啞叱咤則<lb/>
　過大咿嚘啾唧又過小亦非中也惟平常之聲髙下<lb/>
　抑揚大不過宫細不過羽其中有十二部焉故律吕<lb/>
　十二配人之中聲也黄鍾大吕太簇夾鍾姑洗仲吕<lb/>
　蕤賔林鍾夷則南吕無射應鍾皆鍾名又以鍾之擊<lb/>
<pb n="KR3a0114_WYG_028-11a"/>
　有輕重不等則聲不足以為定不若竹之分寸一定<lb/>
　而人儘力用氣吹之為較準故製管為律以存聖人<lb/>
　中和之聲於是以十二律之聲寫入金石絲竹匏土<lb/>
　之内則聲皆和而樂成矣<lb/>
問宫商角徵羽既分清濁髙下如宫濁矣何以旋宫又<lb/>
　有極清聲為宫者曰此是兩様論頭如應鍾為宫其<lb/>
　聲細矣則他律為商角徵羽者更細於宫律管本長<lb/>
　於為宫之律管者臣民不可以陵君則以變以半應<lb/>
<pb n="KR3a0114_WYG_028-11b"/>
　之自合若在言志之詩論其氣象是宫是商終不得<lb/>
　變大抵宫商角徵羽為虛位<lb/>
古人作樂以律從詩今人講樂以詩從律詩言志歌永<lb/>
　言聲依永律和聲豈非以律從詩如今填詞却是派<lb/>
　定某字用平某字用仄鐵板不可易又自樂學失傳<lb/>
　論者便謂聲音之道無從理論而詭誕者又造為秘<lb/>
　傳怪異之術轉相迷悞其實今日看戲見忠臣孝子<lb/>
　則感泣見奸邪害正則髪指是即樂之大本大源也<lb/>
<pb n="KR3a0114_WYG_028-12a"/>
　聖人有作而欲制禮即今所行者折𠂻之可矣欲制<lb/>
　樂即今崑腔戲考定而條理之可矣<lb/>
樂有調有聲調如今曲之清江引新水令是也歌如歌<lb/>
　關雎鹿鳴之字句是也如以宫調歌關雎則闗字必<lb/>
　用宫所謂起調也至逑字必收到宫上所謂畢曲也<lb/>
　二章參字側字三章參字之字皆然是之謂調若每<lb/>
　句之字宫商角徵羽變宫變徵七音任用各隨其宜<lb/>
　如首闗字用宫未有次闗字仍用宫而並頭者勢必<lb/>
<pb n="KR3a0114_WYG_028-12b"/>
　湏用别音葢即一字隨人歌作七聲總在髙下長短<lb/>
　上分别非本字自為一定之七音而不可變也<lb/>
全曲謂之調每一律有五調其六十調二變不為調每<lb/>
　字謂之聲每一律有七聲共八十四聲自隋時鄭譯<lb/>
　得旋宫法於西域蘇祗婆何妥恥其不能止用黃鍾<lb/>
　一調七均至今雅樂尚如此今俗樂唱戲者亦未攷<lb/>
　調聲之全否但用某調則以某聲起調某聲畢曲如<lb/>
　用黄鍾則以黄鍾歌第一字及完仍以黄鍾歌末一<lb/>
<pb n="KR3a0114_WYG_028-13a"/>
　字而通歌所用字總不出黄鍾所生之宫商角徵羽<lb/>
　變宫變徵以他律為宫皆然律吕新書中却不曾把<lb/>
　五聲為調一處挑剔發揮明白故人難看聲依永律<lb/>
　諧聲分得清楚則了然矣<lb/>
問如奏黄鍾之商用黄鍾七聲乎用太簇七聲乎曰竟<lb/>
　用太簇為宫之七聲因其為商不可云太簇之宫只<lb/>
　可云黄鍾之商他律皆如此<lb/>
十二律制器止可以制金石絲竹匏此五者有十二律<lb/>
<pb n="KR3a0114_WYG_028-13b"/>
　至鼓柷圉則不具壎雖為人所吹然土為之亦未知<lb/>
　能具與否十二律用以考音而不用以作樂雖以竹<lb/>
　為之而以鍾為主故以竹管而取鍾名者甚多黄鍾<lb/>
　夾鍾林鍾應鍾皆是也八音之中惟竹絲匏可以字<lb/>
　字依人聲音節簇而金石土革木止一聲或以起樂<lb/>
　或以止樂或以節樂也<lb/>
問八音之序曰金石所以為衆音之節故最尊絲堂上<lb/>
　之樂竹管也乃堂下之樂天子元侯始用管卿大夫<lb/>
<pb n="KR3a0114_WYG_028-14a"/>
　則用笙笙即匏也故次於竹土塤也雖其用小而為<lb/>
　人所吹與竹匏同故次之至鼓與柷圉不過節樂起<lb/>
　樂止樂而已又曰鼓無當於五聲故又次之<lb/>
問方響有十六箇十二箇是正律四箇是清聲何也曰<lb/>
　方響即磬也正律只有十二至第九聲即不能全具<lb/>
　五聲少一聲第十聲少二聲第十一少三聲第十二<lb/>
　少四聲葢律至應鍾窮矣只得截律變半為四清聲<lb/>
　以全十二律之五聲二變不為調故止十六所以編<lb/>
<pb n="KR3a0114_WYG_028-14b"/>
　鍾編磬皆十六編簫之管亦十六其故俱是如此<lb/>
舊欲作一部樂書竟分八章樂用樂教樂章樂聲樂律<lb/>
　樂器樂舞樂理今思只以周官大司樂一篇為經禮<lb/>
　記中樂記為傳而與經相發明者曰附大司樂與傳<lb/>
　相發明者曰附樂記或將八章另編各成一類以便<lb/>
　専考一門者言樂者嫌不得古之黃鍾猶習禮者嫌<lb/>
　不得古之衣冠豈今之衣冠必不可以行禮耶自元<lb/>
　以前講厯者必欲求上古之厯元冬至嵗月日時皆<lb/>
<pb n="KR3a0114_WYG_028-15a"/>
　㑹於甲子日月如合璧五星如連珠勉强凑合終不<lb/>
　能確至郭守敬始悟其非追之既往未必是驗之將<lb/>
　來未必合又無闗於厯之𦂳要於是一筆勾去即以<lb/>
　至元辛巳為厯元而授時厯遂迺超絶前古自元以<lb/>
　後人皆翕然服之不復言厯元矣黄鍾之說亦是如<lb/>
　此朝廟之樂實能有以象功昭徳字字確實明創業<lb/>
　之艱難道君臣之一徳憫將士之憔悴咨黎庶之勤<lb/>
　劬便好然古之作樂者非徒以朝廟為重也移風易<lb/>
<pb n="KR3a0114_WYG_028-15b"/>
　俗全以用之邦國用之鄉黨用之閭巷者為要葢朝<lb/>
　廷郊廟之樂臣民得與聞者有幾惟家家户户皆得<lb/>
　見之方能興感孟子云今之樂由古之樂以樂記冕<lb/>
　而舞大武一段及賓牟賈一段觀之古之樂與今之<lb/>
　戲何殊若將廿一史中忠孝節義之實事如戲編出<lb/>
　但詞不要艷聲不要淫使聽者心氣和平可以語可<lb/>
　以道古何代事即用何代衣冠官號器具禮節自士<lb/>
　大夫以及編氓無不歡欣鼓舞而臣思忠子思孝夫<lb/>
<pb n="KR3a0114_WYG_028-16a"/>
　思義婦思節則太和之風洋溢於宇宙此豈徒講黃<lb/>
　鍾之所能致耶至於詞漢即用樂府唐即用詩宋以<lb/>
　後即用詩餘曲子無不可者編纂皆要設一局禮局<lb/>
　樂局天文局書算局講求在這裏便有舉而用之之<lb/>
　時朱子何嘗能用於當時明朝承其餘緒得其糟粕<lb/>
　尚可支持三百年莫以空言為無補也今欲考訂朱<lb/>
　子所言禮為一書而以己見輯樂書至厯算有梅定<lb/>
　九之書在亦覺燦然可觀矣<lb/>
<pb n="KR3a0114_WYG_028-16b"/>
崑腔之吐字每字有頭腹尾如西要烏之為簫伊要烏<lb/>
　之為憂之類如但有頭腹而無尾則聲短非其本音<lb/>
　矣歌麻支㣲齊魚虞皆自𤼵自收為聲之元東冬江<lb/>
　陽庚青蒸真文元寒刪先侵覃鹽咸有頭腹而無尾<lb/>
國書以阿厄伊烏於五字為字頭最妙歌麻即阿部支<lb/>
　㣲齊即伊部魚虞即烏部<lb/>
古人習樂其舞蹈有節能使血脉活動所以云養其血<lb/>
　脉只是如何舞法今已不傳然果然作樂不患無傳<lb/>
<pb n="KR3a0114_WYG_028-17a"/>
　禮記說樂如抗如墜等聲之節即舞之節其轉折疾<lb/>
　徐亦如大不過宫細不過羽之意以理準之雖不中<lb/>
　不逺矣<lb/>
樂最要𦂳禮即存於其中即如章服代各異制惟優人<lb/>
　不禁有虞氏之衣冠至周衰必蕩盡無復舊制而韶<lb/>
　舞則全存之友曰髫年看劇演見扮髙力士者尚戴<lb/>
　紫金冠今則為烏紗㡌矣唐制中官雖極老必戴紫<lb/>
　金冠不敢烏紗㡌見酌中志做那一朝戲即用那一<lb/>
<pb n="KR3a0114_WYG_028-17b"/>
　朝衣冠方是名優曰嘉靖改定禮樂以為大備其實<lb/>
　到此乃大崩壊舞按五行醜不可言古舞斷不如是<lb/>
　大率即如今劇演冕而舞大武者即武王尚父則發<lb/>
　揚蹈厲各肖其形容行事令人想見當日光景故曰<lb/>
　舞以象事不肖其人焉取哉又恐人不曉歌者却從<lb/>
　旁贊其功徳若何行事若何所謂一唱三歎也優孟<lb/>
　之似孫叔人即以為真故當日樂工皆非庸俗人也<lb/>
各省大吏多以優伶為性命無怪其然即吾輩之幾本<lb/>
<pb n="KR3a0114_WYG_028-18a"/>
　書也不爾政事之暇如何度日古人暇時便有琴瑟<lb/>
　歌舞先王知道人身心必有所寄因其勢而利導之<lb/>
　以歸於正様様都動得手故有用不是全靠讀書如<lb/>
　今禮樂久廢只得守幾本書檢束身心開廣知識若<lb/>
　移而之他則放辟邪侈不可言已古時必有民間之<lb/>
　樂韶武豈士庶可用宵雅肄三亦不可用於燕閒使<lb/>
　徒九廟明堂之間作韶頀而天下即風移俗易恐無<lb/>
　此事<lb/>
<pb n="KR3a0114_WYG_028-18b"/>
如今即將古書中忠孝亷節之事製為詞曲去其聲容<lb/>
　之無情理者令人歌舞之便足以移易風俗感動人<lb/>
　心不妨從粗處做起禮始諸汙尊而抔飲蕢桴而土<lb/>
　鼓後來便至禮儀三百威儀三千古人詩何嘗有平<lb/>
　仄後分為平仄又於平仄之中分為四聲又於古詩<lb/>
　之中論出聲病唐人則竟字字程式做成律詩用之<lb/>
　久自然漸漸細密<lb/>
連日因讌藍總兵演戲做到入情時未有不感動者以<lb/>
<pb n="KR3a0114_WYG_028-19a"/>
　此見得樂之效速若就元人百種中選其忠孝節義<lb/>
　有事實者改其義理不通處每事四齣此外誨淫導<lb/>
　欲者禁之亦粗足以感人心而成風俗矣<lb/>
至尊嘗論及樂律奏曰其理於經書上畧可考見至聲<lb/>
　氣之調和都不能曉得諭曰和不和極容易講如你<lb/>
　向我說話聲髙我髙聲答應聲低我低聲答應自然<lb/>
　和若你低聲說我胸中有不喜歡的意思髙聲答應<lb/>
　這便不和此語見得天地間都是感應之理實說得<lb/>
<pb n="KR3a0114_WYG_028-19b"/>
　著聲氣根源時壬辰四月<lb/>
舜曰有苗弗率汝徂征其詞責人之意多畧有滿假益<lb/>
　窺見到此故贊曰滿招損謙受益此是行兵𦂳要處<lb/>
　驕忿極害事孔明七縱七擒後以為兵可用矣故前<lb/>
　表有奬率三軍北定中原攘除奸凶興復漢室諸語<lb/>
　直視曹叡如孟獲㣲有自恃之意及街亭既敗想亦<lb/>
　見到此意故後表曰成敗利鈍非臣之明所能逆睹<lb/>
　其識髙矣<lb/>
<pb n="KR3a0114_WYG_028-20a"/>
孔子云善人教民七年可以即戎孟子推衍其說如發<lb/>
　政施仁深耕易耨修其孝弟忠信都是教民裏事教<lb/>
　民至於七年豈但與民休息而上下相信即以之戰<lb/>
　民亦各知大義勝不輕喜敗不輕懼國手教奕若有<lb/>
　下一善著狂呼得意下一失著悔恨失聲者國手必<lb/>
　斥之葢輕喜輕懼中不定氣不靜最不好兵事尤忌<lb/>
孟子云大國五年小國七年必為政於天下他原有戰<lb/>
　勝攻克的本事却不用所以規模大後人便疑孟子<lb/>
<pb n="KR3a0114_WYG_028-20b"/>
　用兵未必濟事不知孟子手段竟可不用兵事事束<lb/>
　縛之以禮教人便動不得何必用兵穀梁子說得是<lb/>
　善為國者不師善師者不陳善陳者不戰到得善戰<lb/>
　者不敗善敗者不死善死者不亡便不妙了管仲生<lb/>
　平便不曾與人打仗何况孟子後世惟武侯有此意<lb/>
　所以人說將兵非其所長豈知正是他本領大處老<lb/>
　子亦見得此意曰惟慈故勇以無為取天下都確有<lb/>
　此理<lb/>
<pb n="KR3a0114_WYG_028-21a"/>
鄉兵最妙孟子所云出入相友守望相助管子所云夜<lb/>
　戰則聲相聞晝戰則目相識其歡欣鼓舞足以相死<lb/>
　情誼既聯屬而鍊習又熟故鮮敗至卒長黨正之類<lb/>
　用之課農則保介田畯即是人用之勸諭則飲射讀<lb/>
　法即是人用之出兵則伍兩卒旅之長即是人人相<lb/>
　習而教有常法文武兵民未嘗分也何等有條理<lb/>
漢經費無兵餉徒有吏祿而已故太平數十年則國富<lb/>
　用足自唐宋以來有養兵之費故官俸代以微薄天<lb/>
<pb n="KR3a0114_WYG_028-21b"/>
　下雖無事而兵常聚食故國家縻費恒多而動有不<lb/>
　給之患<hi>自記</hi>
官俸之薄起於宋其所由簿則起於養兵漢時兵在京<lb/>
　師者不過南北軍武帝止增七校而已其餘南征北<lb/>
　伐皆用民兵無事則農故少營伍支給之費而官俸<lb/>
　得厚唐之府衛雖已有兵民之分而兵皆屯田未嘗<lb/>
　坐而仰食猶然農夫也至宋削藩鎮兵權乃悉以京<lb/>
　室禁兵出防各路兵額既多而更番往來費尤無數<lb/>
<pb n="KR3a0114_WYG_028-22a"/>
　故國帑虛耗貧弱不振而官俸遂減但三代時勸農<lb/>
　之外即以講武為事法制整然條理精密漢則無事<lb/>
　聽其佃作有事便驅而用之是謂以不教民戰三代<lb/>
　之民日日使之習勤内外有備故無倉卒之患<lb/>
漢時兵民不分故國勢富强宋藝祖但就所見目前之<lb/>
　弊率意釐革因藩鎮財富兵强遂設兵仗以收其銳<lb/>
　卒立轉運以收其利權務使文官有民而無兵武官<lb/>
　有兵而無餉以為如此方不能為害至各路應設守<lb/>
<pb n="KR3a0114_WYG_028-22b"/>
　禦之處皆從京都遣戍更番往來以致養兵之費府<lb/>
　庫為虛不獨官俸緣以寢薄即郊祀大典亦時以匱<lb/>
　乏不舉豈知官俸厚如天之雨澤散而為利也兵餉<lb/>
　多如水之決隄聚而為害也若稍省養兵之費而散<lb/>
　之百官以養其亷恥貪墨則盡法繩之自然大小寅<lb/>
　恭不敢朘削小民而閭閻日富於是興禮樂施教化<lb/>
　以感之三代之治豈逺哉<lb/>
朱子論兵政謂唐之弊在主兵者専制强梁宋之弊在<lb/>
<pb n="KR3a0114_WYG_028-23a"/>
　主兵者分散煩冗而歸之責成郡守可知漢法猶善<lb/>
　於唐宋也觀朱子前後議論大都猶有取於漢制<hi>自記</hi>
古之陣法只武侯八陣李衛公五花陣為有根五花原<lb/>
　於鄉遂之兵八陣原於都鄙之兵鄉遂之兵以十為<lb/>
　數起於五都鄙之兵以八為數起於井田之八家自<lb/>
　五家以至於萬二千五百家皆以五相叠故出兵自<lb/>
　五人以至於萬二千五百人亦如之自八家以至五<lb/>
　百一十二家皆以八相叠其在卒長之教皆以五八<lb/>
<pb n="KR3a0114_WYG_028-23b"/>
　為隊而教之一居中前後左右為四無論多少皆依<lb/>
　此此五花陣法也天地風雲龍虎鳥蛇無論多少皆<lb/>
　依此此八陣法也問鄉遂四閭為族是百家四兩為<lb/>
　卒是百人每家出一人而都鄙四丘為甸是五百一<lb/>
　十二家出長轂一乗步兵七十二人甲士三人鄉遂<lb/>
　亦出車牛馬否曰亦然鄉遂雖百人大槩亦用七十<lb/>
　五人隨兵車輕車也餘二十五人隨牛車重車也歸<lb/>
　馬於華山之陽謂輕車放牛於桃林之野謂重車<lb/>
<pb n="KR3a0114_WYG_028-24a"/>
孫武子書總是說詐如虛者實之實者虛之之類終以<lb/>
　火攻實大不仁之事火攻無一存者吾儒兵法入以<lb/>
　事其父兄出以事其長上可使制梃以撻秦楚之堅<lb/>
　甲利兵矣故善戰者服上刑至於人來算計我却不<lb/>
　可以無備湏要事事周到漢將自當以趙充國為第<lb/>
　一看他幾篇奏疏無一句不靠實立於不敗之地魏<lb/>
　相論驕兵貪兵忿兵幾句亦得兵要外有充國内有<lb/>
　魏相所以相濟成功若將左傳國策史漢諸書選集<lb/>
<pb n="KR3a0114_WYG_028-24b"/>
　一部兵法當勝於今所謂七書者<lb/>
充國傳嘗以遠斥候為務行必為戰備止必堅營壁尤<lb/>
　能持重愛士卒先計而後戰數語盡兵家之要<hi>自記</hi>
韓文公論招募鄉兵大妙客兵便一戰而潰施將軍平<lb/>
　海若不即用福建人如何能成事王輔臣反亦是西<lb/>
　兵平之此却是用兵扼要處<lb/>
用兵如下棋然低棋貪殺又要多殺國手只要自己不<lb/>
　敗到嬴人一著亦是嬴何湏多管仲用兵何曾殺一<lb/>
<pb n="KR3a0114_WYG_028-25a"/>
　人而天下畏之武侯節制之師不曽多殺人司馬懿<lb/>
　畏之如虎趙充國金城之役何嘗與賊打仗都是國<lb/>
　手<lb/>
凡用兵敗後再進鮮不勝者王姚江初遇伏而敗夜復<lb/>
　整兵而往便破贛州用此者多勝<lb/>
巡撫浙中者前有范覲公後有李武定浙中士民至於<lb/>
　今稱之武定之才視覲公為優當行兵時施其智術<lb/>
　亦能得其懽心武定先與鎮浙將軍結納為兄弟及<lb/>
<pb n="KR3a0114_WYG_028-25b"/>
　耿逆作亂武定言於將軍曰今勢危全要得百姓之<lb/>
　心百姓一心便可憑以立事今與將軍約萬一兵有<lb/>
　生事害民者吾闗白將軍即當按法治罪迨後别為<lb/>
　庇䕶操縱總由吾等耳要使民知吾等不䕶兵以蹂<lb/>
　民而已將軍唯唯未幾適有是事武定聞而升堂作<lb/>
　色令標兵皆環甲發令箭召將軍兵百姓觀者數萬<lb/>
　移時而將軍縳兵至以法治之一時歡聲雷動武定<lb/>
　又損家資及用庫金之無名籍者以充犒勞凡滿兵<lb/>
<pb n="KR3a0114_WYG_028-26a"/>
　向前者必拊其背奬諭賞賚之故滿兵亦歸心焉武<lb/>
　定於督兵王子及領兵將軍皆用此法王子將軍見<lb/>
　其兵民歸向肯擔當事亦倚以為重以故内外和輯<lb/>
　又臨事頗能不動一日與頼將軍拉將軍同坐一山<lb/>
　望見一二千人擁至從者不敢誰何兩將軍皆失色<lb/>
　武定自頻捋其鬚徐步出帳外來者至皆跪武定和<lb/>
　顔色問曰汝兵耶必有苦試為我言之衆曰無之曰<lb/>
　或有條陳事試為我言之又曰無之武定曰然則欲<lb/>
<pb n="KR3a0114_WYG_028-26b"/>
　何為衆曰吾等前私通於賊受有吳耿兩家劄付觀<lb/>
　成敗為去就今被公厚恩視吾等若骨肉心不忍有<lb/>
　二故自首於公後有賊至當奮刃以自明也武定垂<lb/>
　涕慰之曰汝等皆忠肝義膽之人也吾何以得此於<lb/>
　若輩應時悉焚其劄付而以牛酒犒焉衆皆欣然而<lb/>
　去兩將軍於是大服後某以是事問之曰如此比者<lb/>
　尚多每與之語果能不動雖平常語無即答者必稍<lb/>
　存思而後應<lb/>
<pb n="KR3a0114_WYG_028-27a"/>
當日白頭賊妄假名號衆至三萬圍安溪縣某出示言<lb/>
　蔡寅本永春賣漿家兒托名三太子值此年荒民食<lb/>
　不繼何故甘被誑惑以糧賫賊我已興兵𠞰捕諸鄉<lb/>
　不得仍蹈前轍倘賊以為恚即可嫁怨於我若我家<lb/>
　破餉之未晩或故相違忤甘心餉賊是亦賊也便當<lb/>
　移兵先剪以為諸鄉戒又復分兵守其要道抄絶糧<lb/>
　路更出一招降告示敢殺降死無赦出示之翌日即<lb/>
　有賊弁林起以七百人降某量留四五十人餘悉遣<lb/>
<pb n="KR3a0114_WYG_028-27b"/>
　為民自林起來賊輒自相疑忌又苦乏糧不數日散<lb/>
　走强半僅六七千人忿來攻我某以兵堵之山陘賊<lb/>
　不敢下經大風雨而退某遣李治以二三百人尾之<lb/>
　令去賊二三里即結營自固勿與交鋒治請曰萬一<lb/>
　賊回衆來戰奈何某曰只據險一交鋒便為黔之驢<lb/>
　矣又數日賊盡奔散其髪即用腰刀截之棄滿道路<lb/>
　葢人多則需餉亦多無所得食自然破亡矣<lb/>
管仲初見桓公三薰三沐之後所進不過管子頭一張<lb/>
<pb n="KR3a0114_WYG_028-28a"/>
　書一二十年用之鄧禹於光武武侯於先主一見說<lb/>
　得幾句話終身總不出此他見得明白所以行之有<lb/>
　成辛酉年施將軍方督水師専平海事某遇於逆旅<lb/>
　問數語某即喜曰臺灣已平矣施曰何相信之深也<lb/>
　某曰君言之已在掌握豈不能行乎說得實在是了<lb/>
　便不問而知其能行<lb/>
地曾啓奏云有人說海賊凡數萬人浙江来都是此輩<lb/>
　搬去故常患米少此說不確數萬人必有宿泊之所<lb/>
<pb n="KR3a0114_WYG_028-28b"/>
　今臺灣澎湖舟山金門海壇厦門諸島無不重兵鎮<lb/>
　守其餘小島能駐百人者便少數萬人何處栖身此<lb/>
　輩不過是内地之人乗南風則出掠北風起則仍歸<lb/>
　内地耳未幾擒獲一賊地奏且莫正法就此窮究其<lb/>
　根株必有巨猾為之窩主得其巨猾則餘黨易散矣<lb/>
　其後果得鄭盡心大凢兵間事須得其要領成功便<lb/>
　易又莫妙於以賊攻賊不易之道也<lb/>
馬見伯整頓山西營伍兵皆譁然站隊見伯有將材不<lb/>
<pb n="KR3a0114_WYG_028-29a"/>
　知何以如此其無序凡仕宦所至要有興革須使他<lb/>
　不覺以漸而更又要有同心的人方得成事為將又<lb/>
　須先擇材幹技力有用者使為頭目頭目皆我之人<lb/>
　則其下安能動乎此所謂機也<lb/>
至尊所不可及者不嗜殺人雖吳三桂亦不曾族誅耿<lb/>
　精忠親族尚有為近臣者前年一大臣親族有以叛<lb/>
　逆論者他已自分連坐乃寛之不問下諭曰豈有人<lb/>
　做此等事而謀之宗族者何等聖明三代以前想已<lb/>
<pb n="KR3a0114_WYG_028-29b"/>
　有相及之典故甘誓湯誓俱曰予則孥戮汝如此盛<lb/>
　徳事竟超絶千古矣<lb/>
有惜晁錯早死者曰便不死亦不過如此即賈誼所言<lb/>
　衆建諸侯而少其力雖似合機宜但視諸侯王都似<lb/>
　劇賊一般亦太不廣人本領大度量便大周公誅管<lb/>
　蔡後未嘗猜疑同姓親親之誼如故後世多因一事<lb/>
　有變至於懲羮吹虀者聖人先從修身尊賢說起然<lb/>
　後及親親晁賈議論都不曾理清根本至族滅一事<lb/>
<pb n="KR3a0114_WYG_028-30a"/>
　乃秦之酷暴以霍光之賢猶族上官其意以為不爾<lb/>
　恐有後患耳惟武侯本領大李嚴廢斥若遇他人便<lb/>
　恐其不走魏或走吳矣武侯如此處來何嘗有他患<lb/>
　武侯一切都用王道罪人以族嬰兒之在襁褓者何<lb/>
　與彼事皆駢首就戮實是惨事當日耿尚二逆親族<lb/>
　羣臣皆請誅之䝉垂諭曰他在外要反親族奈之何<lb/>
　哉豈獨不害其命竝不去其官兩額駙仍如故甚盛<lb/>
　徳事可為萬世法<lb/>
<pb n="KR3a0114_WYG_028-30b"/>
聖人本領大只隨事處得當不計其後問他本領大處<lb/>
　就在那不過分際處持得定否曰他抛得便是大如<lb/>
　有徳易以王無徳易以亡到了無徳不亡何用如殛<lb/>
　鯀而用禹道理應如此<lb/>
某巡撫直𨽻時奉命築永定河堤當時私心以為何須<lb/>
　與水爭地但免其民之錢糧使無催科之擾則民頼<lb/>
　水利亦足以生堤久必壞終歸無益今思之<lb/>
聖見為是大禹之功萬世永頼然不久亦輒廢遷如今<lb/>
<pb n="KR3a0114_WYG_028-31a"/>
　既與斯民同時得幾年安享地利令少者長長者老<lb/>
　老者死亦可矣譬如年荒賑濟明知此三日糧不能<lb/>
　保其三日之外但且救他三日未有逆料其三日後<lb/>
　之必死竝靳現在之糧而速之死者<lb/>
當日去看南河時靳總河引到髙家堰一帯看六壩曰<lb/>
　此明潘印川所留四十里天然減水壩處也原是四<lb/>
　十里行水竝不說害民今只留六壩科道却參我害<lb/>
　民彼時不解其故及後大城静海頻苦水患先是二<lb/>
<pb n="KR3a0114_WYG_028-31b"/>
　縣無隄竝未告災至近嵗堤成民反大病於時適某<lb/>
　出為巡撫因悟六壩之害與此正同葢水平漫則淺<lb/>
　而無力用堤束之一遇崩決則力併而猛其疾如箭<lb/>
　當之者無不麋潰後又看漳河至成安聞崔惟雅著<lb/>
　有治河之書因訪其子其子便說得好他說築堤斷<lb/>
　非良策漳水來時初不甚急至深不過五尺人畜概<lb/>
　得遷避若以堤障之一決直是所向無前人畜俱不<lb/>
　能保且漳水東行則西路退出西行則東路退出退<lb/>
<pb n="KR3a0114_WYG_028-32a"/>
　出之地皆極肥美反得數倍收成只勿與爭地隨其<lb/>
　所行之地蠲除其糧可已某遂據此奏請施行後有<lb/>
　言漳河現分四股當併歸一者某奏云禹疏九河殺<lb/>
　其勢也天分為四正使勢緩便是世運將泰不應併<lb/>
　而為一奏上遂䝉許可至興化一帶下河却是靳總<lb/>
　河說得是他說海反髙於内地若開七道河洩水汐<lb/>
　時内水外出潮時外水内入出者甜水入者苦水但<lb/>
　見其害不見其利今人不想鹽城范公堤因何而築<lb/>
<pb n="KR3a0114_WYG_028-32b"/>
　全是為海水侵田築此障之苦水所過田便無用今<lb/>
　下河人家半在水中安之若素田倒肥美又有魚蝦<lb/>
　之利開下河無益此言甚當其後下河雖開倒底湮<lb/>
　塞友云鯀湮洪水便是用堤禹貢一篇無一隄障字<lb/>
　惟九澤既陂澤乃可用陂耳葢澤水淹漫畧用陂堰<lb/>
　便田可有收若江河之流難以隄束所以孟子謂行<lb/>
　所無事<lb/>
　榕村語錄卷二十八<lb/>
</p>
<p>
</p>
  </div>
</body>
</text>
</TEI>
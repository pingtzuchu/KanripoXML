<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村語録卷十</head> <lb/>
    <p>
<pb n="KR3a0114_WYG_010-1a"/>
欽定四庫全書<lb/>
　榕村語録卷十<lb/>
　　　　　　　　　　　　大學士李光地撰<lb/>
　　周易二<lb/>
正義中釋屯彖傳以剛柔始交而難生動乎險中雷雨<lb/>
　之動滿盈為皆卦所以名分之則始交而動是釋亨<lb/>
　難生險中是釋貞雷雨滿盈是釋建侯今思之屯象<lb/>
　稱雲雷解彖稱雷雨則屯之時猶未解也彖傳變雲<lb/>
<pb n="KR3a0114_WYG_010-1b"/>
　言雨者欲以見屯之必解則雷雨之動四字是釋亨<lb/>
　然動者亨之機耳其絪緼滿盈又足以見貞固之義<lb/>
　故程傳以剛柔始交而難生動乎險中二句為釋名<lb/>
　以雷雨之動滿盈句為釋大亨貞其説可從<hi>清植</hi>
問本義以光亨及吉為孚貞之應觀彖不從何也曰看<lb/>
　六爻中言敬言慎言中皆孚之屬也言恒言衍言順<lb/>
　皆亨之屬也其言正則貞之屬也需之時孚義最重<lb/>
　故上雖不正而敬則終吉象謂雖不當位未大失者<lb/>
<pb n="KR3a0114_WYG_010-2a"/>
　以此亨義次之故二雖不正而衍亦終吉象謂雖小<lb/>
　有言以吉終者以此<hi>清植</hi>
邑人三百戸无眚覺得本義説未安故向來作無株連<lb/>
　之患解自以為妥矣一日宴見䝉<lb/>
諭云此乃邑人化之而歸於無訟之意想來極當若是<lb/>
　不致株連何消鑿言三百戸三百戸邑之小者本義説<lb/>
　原是葢二之自克雖未足以成風敎而已可以化小邑<lb/>
聖見髙明洵非儒生所及<hi>清植</hi>
<pb n="KR3a0114_WYG_010-2b"/>
小人勿用謂既撥亂世反之正則當建官惟賢不可復<lb/>
　用小人以釀他日之亂階耳用者所謂是崇是長是<lb/>
　信是使是以為大夫卿士非不用以開國承家也小<lb/>
　象必亂邦邦字是謂大君之邦非指所開之國若以<lb/>
　小人為即指開國承家者言則當命將出師之初所<lb/>
　謂長子帥師弟子輿尸者已致其叮嚀之意是論功<lb/>
　行賞之人大率皆長子之類安得小人哉自古戰勝<lb/>
　之後多致驕盈而小人因以得志聖人之特為設戒<lb/>
<pb n="KR3a0114_WYG_010-3a"/>
　者以此故既濟于三年克之下亦曰小人勿用<hi>清植</hi>
宻雲不雨自我西郊張魏公解云言陽未應也此句實<lb/>
　諸家所不及雲者隂氣雲而宻是隂先唱也若陽入<lb/>
　而散之則氣降而成雨矣不雨者以其氣猶尚往也<lb/>
　所以尚往者由自我西郊故施未行也西為隂方自<lb/>
　我西郊即陽未應之驗觀彖中此意猶未能暢<hi>清植</hi>
血去傳義説未安君臣之際所以致惕為其間有壅隔<lb/>
　而情不通也若積誠感動以致去其壅隔則惕可出<lb/>
<pb n="KR3a0114_WYG_010-3b"/>
　矣小象合志二字正釋血去之義<hi>清植</hi>
易有大畜有小畜大畜者聖君在上正名定分布徳發<lb/>
　政天下風靡小畜則如以臣子而匡救其君父也自<lb/>
　上而變下者易自下而變上者難然始雖勢逆積乆<lb/>
　自效故曰既雨既處言畜之極而隂陽亦合也但大<lb/>
　畜功成則身名俱泰故曰何天之衢小畜功成便宜<lb/>
　引退若以寵利居成功必致凶咎故又曰婦貞厲月<lb/>
　幾望<lb/>
<pb n="KR3a0114_WYG_010-4a"/>
若以位不當為爻徳之不善則當以釋跛眇今此以釋<lb/>
　咥人葢卦有不咥人之辭而三適直兌口之缺故有<lb/>
　受咥之象是所謂位者爻位之位也<hi>自記</hi>
履彖傳所謂剛中正履帝位而不疚者即指五也凡彖<lb/>
　傳中所贊美其爻無凶者他卦皆然獨履五之辭曰<lb/>
　夬履貞厲此厲字當與乾三之厲同言常存危懼之<lb/>
　心爾非占辭也惟剛故曰夬惟中正故曰貞惟常存<lb/>
　危懼所以不疚書曰心之憂危若蹈虎尾正此厲字<lb/>
<pb n="KR3a0114_WYG_010-4b"/>
　之義觀彖中猶是循用舊解<hi>清植</hi>
内陽而外隂内健而外順内君子而外小人三内外是<lb/>
　一様或疑順健都是好的如何分内外不知連隂陽<lb/>
　君子小人原都是好的如人以心為主難道耳目口<lb/>
　體都是壞的不成獨陽不生隂乃所以成物君子當<lb/>
　權秉令亦要小人宣力于外趨事赴功何常不好只<lb/>
　是要得在内者為陽為君子耳<lb/>
以内外取義則為消長以上下取義則為交泰帝乙歸<lb/>
<pb n="KR3a0114_WYG_010-5a"/>
　妹只是以上下取義耳<hi>自記</hi>
否彖傳之言内外隂陽君子小人字俱與泰同只改健<lb/>
　順為剛柔葢順雖要放在外却全是好的若隂柔便<lb/>
　可生出不好來<hi>清植</hi>
問不可榮以禄對榮字宜曰爵而反曰禄葢當否時稍<lb/>
　有識者便知不貪爵位然或廹于貧不得已而為禄<lb/>
　仕者有之矣惟儉徳辟難之君子人君不可以禄釣<lb/>
　之而致其身于榮此非有衡門樂飢之節者不能也<lb/>
<pb n="KR3a0114_WYG_010-5b"/>
　曰看得好<hi>清植</hi>
凡卦必有主爻同人于野亨卦之義也而爻徳無以配<lb/>
　之者葢六二雖成卦之主然以爻徳論之以隂求陽<lb/>
　以下應上非所謂大同也九五雖剛健中正然居尊<lb/>
　位以下交以言同人則可于在野之義則有間矣惟<lb/>
　上九處卦之外有野之象坤之上曰龍戰于野是也<lb/>
　然既非卦之主而又未極中正之善故其義次于野<lb/>
　而曰郊國外百里為郊郊外為野郊比之于宗于門<lb/>
<pb n="KR3a0114_WYG_010-6a"/>
　則公矣比之野猶未也故象傳曰志未得于野則亨<lb/>
　于郊僅无悔而已志未得釋无悔之義也<hi>自記</hi>
大有有賢之卦也大象兼遏惡言者惡不遏則善不可<lb/>
　得而揚堯典先辨三凶而後舉舜舜典先誅四凶而<lb/>
　後咨二十二人皆是此意<hi>清植</hi>
同鳴謙也一曰中心得一曰志未得者一則對鳴字為<lb/>
　義言謙雖逺聞而實自得于心非徇外也徇外則非<lb/>
　謙矣一則對征邑國為義言謙雖逺聞而實不敢自<lb/>
<pb n="KR3a0114_WYG_010-6b"/>
　以為得故雖可用行師而惟自治其私邑非務外也<lb/>
　務外則又非謙矣中心得志未得皆所以為謙之至<lb/>
　<hi>自記</hi>
嚮晦入宴息與隨名義不甚關合此等處是夫子示人<lb/>
　以觀象之例羲易無文然觀玩之下隨人識取意理<lb/>
　更是無窮所以文周未繋之先原可用以占筮夫子<lb/>
　于大象傳指切人事處雖説得與名義關合者為多<lb/>
　時漏一二處使人知文王當日假令别命一名亦未<lb/>
<pb n="KR3a0114_WYG_010-7a"/>
　嘗不可以此意看易益覺得變動不居意理活潑<hi>清植</hi>
蠱當以革巽二卦比看巽者隂伏于内弊之端也蠱者<lb/>
　蠧蝕于中弊之成也巽如果子受溼有一二軟腐之<lb/>
　處蠱則内生蟲蛀矣故巽不過要搜索那一㸃伏隂<lb/>
　制而去之若蠱則湏從頭整頓所謂甚者必舉而更<lb/>
　張是也巽曰先庚後庚而蠱曰先甲後甲甲者從頭<lb/>
　做起之意至革則通體全壞湏用變換一番又甚于<lb/>
　蠱矣吉凶生大業無吉凶則無業故巽止小亨而蠱<lb/>
<pb n="KR3a0114_WYG_010-7b"/>
　革皆元亨<hi>清植</hi>
二陽在下如何為臨以二陽正向盛也三陽則恐盈而<lb/>
　昃矣既以二陽為臨未有四隂在上反為下所臨者<lb/>
　且臨人必當有道至為人所臨者本無可説故六爻<lb/>
　通作臨人説觀卦二陽在上自是為人所觀之象六<lb/>
　爻既説為人所觀又説觀人者觀人以自處亦必有<lb/>
　道故不可以無言<lb/>
因承修周易折中請得内府宋版本義觀卦辭下注云<lb/>
<pb n="KR3a0114_WYG_010-8a"/>
　觀者有以示人而為人所仰也曰坊版于示人上皆<lb/>
　増入中正二字如何可通向嘗以為疑今看此可見<lb/>
　坊版之誤人不淺<hi>清植</hi>
彖傳神道設教是總説象言觀民設教是就省方一事<lb/>
　説非上設教以徳而下設教以政也猶之天有四時<lb/>
　風雨霜露無非教也而風之動物尤為深入而逺被<lb/>
　豈彖之設教以神道而象之設教非神道乎王者既<lb/>
　設教以為民觀復因省方而觀民以設教象意總包<lb/>
<pb n="KR3a0114_WYG_010-8b"/>
　舉于彖傳中耳<hi>自記</hi>
觀民與彖傳觀天下之義同言九五大觀之主為民所<lb/>
　觀也茍其徳之未至則不足以為民所觀故必觀我<lb/>
　之平生皆合于君子而後无咎<hi>自記</hi>
柔文剛文之而已剛文柔何故言分此理驗之樹木最<lb/>
　為易見樹之本根為剛為質其枝葉為柔為文枝葉<lb/>
　之庇本根是文剛也然其所以枝枝相對葉葉相當<lb/>
　津潤悦懌而不枯者非本根之氣為之流布灌注何<lb/>
<pb n="KR3a0114_WYG_010-9a"/>
　以能然但枝葉之津潤悦懌即日有加而本根初無<lb/>
　所損則分而丈之之驗也<hi>清植</hi>
以象言之一陽居上有得輿之象衆隂在下剥之有剥<lb/>
　廬之象以理言之君子當道之窮而人心益歸之得<lb/>
　輿之義也小人之剥君子自失其所依芘剥廬之義<lb/>
　也然碩果既不可食則廬亦終不可剥故象傳補爻<lb/>
　意曰終不可用<hi>自記</hi>
徐善長問陽無盡時當剥方盡一動便是復如何復卦<lb/>
<pb n="KR3a0114_WYG_010-9b"/>
　本義云剥盡則為純坤十月之卦而陽已生于下矣<lb/>
　積之踰月然後一陽之體始成而來復是踰月後一<lb/>
　陽成體而始為復也曰朱子此語自未圓然卻有此<lb/>
　理㑹得便不湏疑此卻是無中生有道理喜怒哀樂<lb/>
　未𤼵時一切皆有人呼時必有息方其息時正是蓄<lb/>
　呼之力此之謂大本人舉足要行卻要先站一站那<lb/>
　站便是大本了陽生于子卻胚胎于亥乾所以位于<lb/>
　西北也亥添草頭便是根荄之荄添木旁便是核實<lb/>
<pb n="KR3a0114_WYG_010-10a"/>
　之核添子旁便是孩提之孩可見陽生于亥亥月謂<lb/>
　之陽月非無故也<lb/>
問見天地之心曰使天地無心人物之心卻從何來<hi>自記</hi>
朱子謂也不耕也不穫恐未是本意葢只管耕菑不計<lb/>
　畬穫也試將此意代聖人作兩句其立文自不得不<lb/>
　如此無可疑者<hi>自記</hi>
行人得牛邑人災也語氣葢謂若邑人得牛則其被罪<lb/>
　也乃自作之孽矣惟得牛者為行人故在邑人雖不<lb/>
<pb n="KR3a0114_WYG_010-10b"/>
　幸被罪特可謂之災而已<hi>清植</hi>
良馬逐是象利艱貞是占日閑輿衛又是占中之象承<lb/>
　良馬逐之意而取此日閑輿衛利有攸往即是利艱<lb/>
　貞注脚<hi>自記</hi>
顛頤拂經于丘頤征凶本義云求養于初則拂于常理<lb/>
　求養于上則往而得凶是拂經與征凶為對皆占辭<lb/>
　也至小象六二征凶行失類也單言征凶本義卻云<lb/>
　初上皆非其類是又以征凶二字兼承顛頤于丘頤<lb/>
<pb n="KR3a0114_WYG_010-11a"/>
　兩義矣考六爻四亦曰顛以求初也三五皆曰拂以<lb/>
　求上也既求初為顛求五為拂則此拂經于丘頤五<lb/>
　字當作一句讀而以征凶二字總為占辭黄勉齋之<lb/>
　説如是于義為長<hi>清植</hi>
大過四陽在中取象于棟二五變棟象楊者以其近隂<lb/>
　則雖為材之類猶未離乎水澤之感也小過四隂在<lb/>
　外取象于鳥而五又象雲者以其居尊則雖為飛之<lb/>
　類獨有取乎飄揚之質也棟在中故四陽皆棟而三<lb/>
<pb n="KR3a0114_WYG_010-11b"/>
　四獨言棟翼在末故四隂皆翼而初上獨言飛同一<lb/>
　棟而四隆三撓者以位而定也同一飛而初以凶上<lb/>
　則離之凶者亦以位而定也<hi>清植</hi>
大過小過湏當斟酌得妥如事斷不可徇俗則湏壁立<lb/>
　萬仞雖獨立而不懼雖遯世而无悶如猶或可從則<lb/>
　雖少徇之亦不妨如麻冕禮也今也純儉吾從衆用<lb/>
　純原自無妨况又得儉所以聖人亦只得從他若拜<lb/>
　堂上則斷不可從此是權衡處天下事豈可教過過<lb/>
<pb n="KR3a0114_WYG_010-12a"/>
　便不是了然聖人覺得這邊分數較多便站穏在這<lb/>
　邊如獨立遯世聖人豈願如此此便是過處但時當<lb/>
　如此聖人便不懼无悶行過喪過用過便不得謂全<lb/>
　是了但時當如此亦只得依他然使行過肆喪過易<lb/>
　用過侈聖人亦便不從因為過恭過哀過儉尚有好<lb/>
　處所以從他這便是權而不失經處孟子答任人處<lb/>
　便是小過舍生取義章便是大過<hi>清植</hi>
棟者剛在上也剛在上則有橈之患惟柔在下以藉薦<lb/>
<pb n="KR3a0114_WYG_010-12b"/>
　之則可以防其橈矣君子之臨事獨立不懼蕩蕩然<lb/>
　無顧慮之意也當其未事周防不懈䕫䕫然存恭畏<lb/>
　之心也<hi>自記</hi>
八卦皆人心之徳乾健是不息的人血氣不周流便病<lb/>
　脈歇至便病坤順所謂百體從令也健主神上説順<lb/>
　主體質上説震主動巽主入而㪚兌主説艮主止皆<lb/>
　人心之徳不可無者惟水主險豈可説人心有險徳<lb/>
　故聖人于坎上加一習字王輔嗣云更習也最妙程<lb/>
<pb n="KR3a0114_WYG_010-13a"/>
　朱不用而以重坎為習坎那一卦不是重何獨坎卦<lb/>
　孔子所云重險乃是解習字之意一重險過又一重<lb/>
　險非更習而何不是以重字訓習字也不獨上聖大<lb/>
　賢將降大任必先窮餓困苦動心忍性増益其所不<lb/>
　能即平常人亦困心衡慮而後作徴色發聲而後喻<lb/>
　所謂險不獨貧賤患祸也那極如意之中一切飲食<lb/>
　男女聲色嗜好那一處不是窞阱都要在此等處鍊<lb/>
　過方好如一習字便是人心之徳最不可少者<lb/>
<pb n="KR3a0114_WYG_010-13b"/>
天下至實者無如水以黍稷入斗斛已滿了再築實揺<lb/>
　㨪便陷下土沙皆然惟水一滿不可増添他物可堆<lb/>
　髙水至平而止所謂水流而不盈也古人文字有兩<lb/>
　句似相對而上句斷下句聨下文者甚多史記尚如<lb/>
　此水流而不盈似與行險而不失其信相對其實水<lb/>
　流而不盈是斷句行險而不失其信維心亨乃以剛<lb/>
　中也是一連讀<lb/>
徳行如三物中六徳六行之類教事如三物中六藝之<lb/>
<pb n="KR3a0114_WYG_010-14a"/>
　類皆自己身上事程傳以習教事作三令五申使民<lb/>
　習熟説稍離<hi>清植</hi>
宛平王相公熙嘗語余云吾閲事多矣凡人設機心假<lb/>
　一事以作阱陷人者其人必即因此事自取禍戾余<lb/>
　因是語而悟習坎入坎之義其所習之坎即其所入<lb/>
　之坎不待他處有坎而後致凶也<hi>清植</hi>
水徳所以為至實者以其未平則未驟滿方平復無増<lb/>
　髙既平之後又難以人力使之縮少也然則其後之<lb/>
<pb n="KR3a0114_WYG_010-14b"/>
　無損耗者由于其初之不盈大也二在下體是未至<lb/>
　于平也未平則不驟滿故爻曰求小得而象曰未出<lb/>
　中五在上體是既至于平也既平則不増髙故爻曰<lb/>
　不盈而象曰中未大人之心徳有本而無助長之功<lb/>
　有實而無過情之譽者亦如之<hi>自記</hi>
習坎之得其道者二五也四承五故亦无咎其餘三隂<lb/>
　皆失道者也獨初上言之者初雖渉險未深而居下<lb/>
　有坎底之象是小人動作機詐自謂能習險而自納<lb/>
<pb n="KR3a0114_WYG_010-15a"/>
　于陷阱者也故爻特加習坎二字而象曰失道凶上<lb/>
　雖處隂之極而居上有出坎之象是人之惡積罪大<lb/>
　罹于刑辟聖人至仁之心則猶望其習于險而改悔<lb/>
　者也故象曰凶三嵗所以終習坎之義充類以至于<lb/>
　盡也三雖亦失道然處重險之間則時之窮也時之<lb/>
　窮者不可以習險責之柔材故爻但曰勿用象但曰<lb/>
　无功而已<hi>自記</hi>
爻言三嵗而猶不能改悔以得于道則凶矣明其失道<lb/>
<pb n="KR3a0114_WYG_010-15b"/>
　于今將復凶于後也象言由其失道故凶三嵗明失<lb/>
　道于前是以凶于今也言外之意乃謂因幽憂困苦<lb/>
　而能改悔從道則三年之外可以免凶矣此爻象交<lb/>
　𤼵意也<hi>自記</hi>
繼明者所謂緝熙于光明也傳説太泥不必從<hi>清植以上上經</hi>
遇憂患危疑事如艮卦太髙明道所謂萬變皆在人其<lb/>
　實無一事者即是此地位想明道已能到此平常人<lb/>
　倒是咸卦用得著事變來以理為主若不能萬全只<lb/>
<pb n="KR3a0114_WYG_010-16a"/>
　得順理有把柄<lb/>
取女主陽感隂言女歸主隂從陽言陽感隂貴乎情之<lb/>
　専隂從陽重乎禮之别女壯則勿取者以失乎順從<lb/>
　之道則不可感者也歸妹則征凶者以不待交感之<lb/>
　節則不宜歸者也<hi>清植</hi>
憧憧往來不是説憧憧然往來葢謂把往來放在心上<lb/>
　盤算憧憧然不寧也往來即當感應二字看感應是<lb/>
　該有的不合憧憧于其間耳<hi>自記</hi>
<pb n="KR3a0114_WYG_010-16b"/>
浚者求深之義也求深非不善而始而求深則不以其<lb/>
　序而終至于无恒矣浚恒者求深于其常也而終至<lb/>
　于无常事不循乎其序則不可繼而不可乆也<hi>自記</hi>
諸爻皆言遯而二爻無之則是義不可遯者也故傳言<lb/>
　固志以明之<hi>自記</hi>
卦皆貴剛惟升進則尚柔葢取難進之義故晉曰柔進<lb/>
　而上行升曰柔以時升漸曰漸之進也女歸吉也定<lb/>
　九先生曰守得住柔便是剛<lb/>
<pb n="KR3a0114_WYG_010-17a"/>
説明夷因曰自我西郊亨于西山以為指文王皆恐未<lb/>
　確惟此卦卻有些像明夷于飛不知指著誰人説想<lb/>
　是當時隠者如伯夷太公之類夷于左股用拯馬壯<lb/>
　卻像是指文王文王率商之叛國以事紂又隂行善<lb/>
　上不失君臣之分下又救了許多百姓所謂馬壯也<lb/>
　明夷于南狩是指武王入于左腹獲明夷之心于出<lb/>
　門庭卻像微子腹者腹心之臣故繋二止曰股不曰<lb/>
　腹箕子之明夷明明是指箕子不明晦正指獨夫初<lb/>
<pb n="KR3a0114_WYG_010-17b"/>
　登于天所謂殷之未喪師克配上帝後入于地所謂<lb/>
　惟不敬厥徳乃早墜厥命都有些像所以彖傳中分<lb/>
　明言文王以之箕子以之將來所著易解中凡引古<lb/>
　事為證者皆當盡行删去惟此卦卻不得不如此説<lb/>
　<hi>清植</hi>
明夷原是好字今人皆説作昬主明夷是自家明卻被<lb/>
　别人傷了故自初至五皆曰明夷惟上是傷人之明<lb/>
　者故不曰明夷而曰不明晦<hi>清植</hi>
<pb n="KR3a0114_WYG_010-18a"/>
風火為家人風本從火生也因熱而生故萬物亦被之<lb/>
　而生一家和便有暖氣暖氣薫蒸至于黨族親戚而<lb/>
　化及鄉國矣此家人之義也<lb/>
君子以言有物誠也不誠則無物誠字信字皆從言葢<lb/>
　誠信于言驗之<hi>自記</hi>
暌時湏從小處去行如人子得罪于父母大處動輙生<lb/>
　疑且莫動只揀小小事體無可生疑處勤慎自效積<lb/>
　乆亦漸消釋是感通之道也<lb/>
<pb n="KR3a0114_WYG_010-18b"/>
有孚于小人作驗之于小人之退説于義雖通但細玩<lb/>
　此爻義當是言解之時本以解去小人為急五又居<lb/>
　尊惟有能解則吉耳然多欲之君雖或一時廹于公<lb/>
　論不得已去其近習心中終有不忍捨去者存如宋<lb/>
　孝宗之念曽覿之類則小人雖或見斥而有以窺其<lb/>
　隠微猶未信其實能斥己也未信其實能斥己則安<lb/>
　肯改惡以歸于正哉故君子之解必使小人共信其<lb/>
　為誠心去惡然後可以得吉象言小人退非正釋有<lb/>
<pb n="KR3a0114_WYG_010-19a"/>
　孚于小人言既孚于小人則小人必改惡以歸于正<lb/>
　如論語不仁者逺之意此説尤長既與孚之字義相<lb/>
　合又于句下不用添出之退字面觀彖中尚未及改<lb/>
　正<hi>清植</hi>
損下益上為損損上益下為益最為確鑿不是徒以虚<lb/>
　理立論天地施生何處不然然必假人力以為輔相<lb/>
　如今墾一畝田必湏工本播一區榖必湏糞水損上<lb/>
　益下之世民有餘饒自然野加闢而榖加豐是聚于<lb/>
<pb n="KR3a0114_WYG_010-19b"/>
　上者雖若見為損合世間所生殖者論之所嬴不知<lb/>
　凡幾矣其實民間之財何莫非君上之財豈非益乎<lb/>
　若損下益上歛利而藏之府庫所藏者既無生息之<lb/>
　源而民間工本乏資糞水無藉勢必棄壤不闢而所<lb/>
　収亦歉是在上者雖若盈溢合世間而通算之所失<lb/>
　不已多乎此理陸忠宣看得透故有小儲大儲之説<lb/>
　其奏䟽中有一篇論損益者極佳<hi>清植</hi>
損剛益柔有時即𦂳頂二簋應有時如損神明之享以<lb/>
<pb n="KR3a0114_WYG_010-20a"/>
　濟時艱亦所謂損剛益柔也故總之曰損益盈虚與<lb/>
　時偕行<hi>自記</hi>
動者志之奮也巽者心之入也即程朱學的中立志虚<lb/>
　心之云説命曰惟學遜志務時敏遜志巽也時敏動<lb/>
　也<hi>清植</hi>
君子小人不但善惡之稱凡上位下位皆是也九四與<lb/>
　初六應未嘗逺之也然應而不能制之則非我有矣<lb/>
　聖人推原其本謂不能制之者由于親愛之失其道<lb/>
<pb n="KR3a0114_WYG_010-20b"/>
　也我失親愛之道然後彼之心離離然後不可制也<lb/>
　<hi>自記</hi>
易中號笑二字每相應若號一握為笑言萃之所以亂<lb/>
　者以孚之不終也若號則仍有孚矣故可一轉而為<lb/>
　笑一握猶言一反覆手間<hi>清植</hi>
爻言萃有位无咎矣又言匪孚元永貞悔亾則是無元<lb/>
　永貞之徳而但以位萃天下雖无咎而猶有悔也故<lb/>
　象傳推其意釋之謂以位萃天下則志未光未光謂<lb/>
<pb n="KR3a0114_WYG_010-21a"/>
　有悔也<hi>自記</hi>
升虚邑東坡之説為長五之升階其進有漸也升階而<lb/>
　吉則升虚邑之無吉義可知升晉之卦皆利于柔者<lb/>
　以抑躁競也九三過剛難免于躁競故其詞如此<hi>清植</hi>
㝠豫在上則不可以乆長矣㝠升在上而曰利于不息<lb/>
　之貞者葢悦豫非乆長之道故必速變之而後无咎<lb/>
　升則有時難于退者但利于守正不息而已<hi>自記</hi>
困與蹇異困者身之困也蹇者時之難也説者以致命<lb/>
<pb n="KR3a0114_WYG_010-21b"/>
　與匪躬同解覺得太過言舉其所遇一委之命而惟<lb/>
　惓惓以遂志為心而已彖傳困而不失其所亨志即<lb/>
　其所亨者也文中子東歸餓于逆旅講學不輟而曰<lb/>
　困而不憂窮而不懾通能之即致命遂志之謂<hi>清植</hi>
君子雖處貧賤無入而不自得非所以為困也惟樂行<lb/>
　憂違君子之志也若言不必聴計不必從徒以爵禄<lb/>
　縻其身而不得引去不幾于進退失據者乎所謂困<lb/>
　于酒食朱紱方来困于金車困于赤紱者意正如此<lb/>
<pb n="KR3a0114_WYG_010-22a"/>
　<hi>清植</hi>
困四志在下與臨上志在内同皆非指應爻而言也臨<lb/>
　上在卦外于人為事外矣而曰敦臨則是臨民之道<lb/>
　敦厚不㤀志存乎天下之内者也非志在内則居事<lb/>
　之外何以見其敦厚于臨乎困四居上位者也而曰<lb/>
　來徐徐則是無心于進而勢不得退其志常存乎居<lb/>
　下者也非志在下則居位至髙何以見其來之徐徐<lb/>
　乎<hi>自記</hi>
<pb n="KR3a0114_WYG_010-22b"/>
動悔有悔吉為句行也為句破能履吉相承也遇其夷<lb/>
　主吉行也義同<hi>自記</hi>
就爻觀之疑于所謂我者井自我也若井自我則亦井<lb/>
　自心惻而井自求福矣非爻意也故夫子釋之曰此<lb/>
　謂行路之人過此井者覩其清而不食憫然憂傷故<lb/>
　為之思遇明王庶幾食此井者皆受其福耳葢必如<lb/>
　此解釋然後我字竝字可通也<hi>自記</hi>
獸皮曰革獸之變必先易其皮故革字又有改革之義<lb/>
<pb n="KR3a0114_WYG_010-23a"/>
　六爻中言牛言虎言豹者以此<hi>清植</hi>
已日者革之時乃孚者革之應惟已日故為順天惟乃<lb/>
　孚故為應人然而惟有慙徳故必元亨利貞而後悔<lb/>
　亾也爻于二言已日三四五言孚四又言悔亾皆析<lb/>
　卦義以立文初未至于已日故不可以有為五者創<lb/>
　業之成而上則守成之緒也故變大人為君子<hi>清植</hi>
爻言得妾以其子是即以初為妾比于鼎之顛趾而以<lb/>
　其從夫得子比之出否也然文意未明疑于初之得<lb/>
<pb n="KR3a0114_WYG_010-23b"/>
　妾者然故象傳曰利出否以從貴也則知初是為妾<lb/>
　而從貴者矣<hi>自記</hi>
至尊讀書都在最上一層著意信是天亶睿智一日諭<lb/>
　地云易經逐爻説吉凶不知道他的根甚疑惑如鼎<lb/>
　卦四爻為甚麽斷他鼎折足覆公餗其形渥還是他<lb/>
　自己有應得之罪還是天地間有此事硬派在這一<lb/>
　爻上地奏云據臣愚見大易三百八十四爻都是聖<lb/>
　人逐爻比校過纔下斷語鼎四之辭是他自取不是<lb/>
<pb n="KR3a0114_WYG_010-24a"/>
　硬派的曰如何是他自取奏曰鼎卦初六是鼎趾二<lb/>
　三四是鼎腹四居鼎腹之上實既滿盈便有傾覆之<lb/>
　理又易有義例五位君也四近君之位故曰多懼四<lb/>
　宜柔不宜剛五宜剛不宜柔四爻以剛承柔率多凶<lb/>
　懼他已犯此例又下應初爻初在下宜剛不宜柔如<lb/>
　特立獨行賢人在下之象四宜柔如大臣虚已下賢<lb/>
　之象今大臣剛而在下者柔如所信任者乃隂邪之<lb/>
　小人他又犯此例初乃鼎趾也故曰折足鼎有實而<lb/>
<pb n="KR3a0114_WYG_010-24b"/>
　折足鼎中之所有必覆矣故曰覆公餗其形渥奏訖大䝉<lb/>
嘉悦因曰由此看來易經通有義例折中内有義例一<lb/>
　册從此起也<lb/>
易爻以陽為實鼎五隂也然有中徳故可以之為實猶<lb/>
　未濟九二非正也然有中徳故可以之行正兩處文<lb/>
　義正可參觀<lb/>
八純卦大象與六十四卦大象微有不同葢八卦之象<lb/>
　皆造化之本各一其極而無假借君子體之皆是以<lb/>
<pb n="KR3a0114_WYG_010-25a"/>
　其徳反之于心非如他卦之或取于時遇如泰否蹇<lb/>
　解之類也故天法其健地法其順火法其明水法其<lb/>
　習山法其止澤法其滋風法其令推是以譚雷亦是<lb/>
　法其震動此震動乃吾心所固有戒慎恐懼乎其所<lb/>
　不覩不聞者不可以洊雷之象目為外至之震驚而<lb/>
　君子因之以恐懼修省也<hi>自記</hi>
艮背二字之義即是主静故周子曰背非見也程子曰<lb/>
　止于所不見惟語類有止至善之説而䝉引存疑因<lb/>
<pb n="KR3a0114_WYG_010-25b"/>
　之文意雖殊義理則一<hi>自記</hi>
朱子解艮其背為止于至善道理極是只是以至善詮<lb/>
　背字覺得不協程子説背為不見之地是矣又説行<lb/>
　其庭不見其人為絶物未免太過聖人説篤實便説<lb/>
　輝光説闇然便説日章只是以静為主<lb/>
問止其所曰所字是甚麽近講以仁敬孝慈信之類詮<lb/>
　釋頗于字義不肖若直以為寂静之境又恐宗指有<lb/>
　差諸燮文云適得吾明覺之體不失吾順應之常于<lb/>
<pb n="KR3a0114_WYG_010-26a"/>
　止字本意得之矣<hi>自記</hi>
佛家將心地一㸃靈明謂之三昧真火其他一知半解<lb/>
　有知覺處都是無名火所以破除一切以養他那一<lb/>
　㸃靈明艮卦三爻正是説著此病厲薰心薰字最妙<lb/>
　火條達便光芒照耀若佛氏硬提此心是抑塞壓制<lb/>
　使他鬰鬰不能出如火之薫適足以為障蔽而已故<lb/>
　程子謂觀一艮卦勝讀楞嚴一部<lb/>
外邊事處置妥心裏便安本是一箇聖人學問如此異<lb/>
<pb n="KR3a0114_WYG_010-26b"/>
　端離此而求静乃悍然不顧其中不自在者多矣聖<lb/>
　人知之曰厲薫心盖𤼵其隠也<lb/>
六四在心之上口之下以咸例之正當背位合卦義矣<lb/>
　然艮為剛徳而四柔也且徳非中正故未能純乎卦<lb/>
　義卦義曰艮其背不獲其身夫子釋之曰艮其止止<lb/>
　其所也葢止于其所則自不獲其身矣無制身之勞<lb/>
　也未至于是則必止于其身止于其身者未能不獲<lb/>
　其身也故夫子釋之曰止諸躬也易其為諸義自明<lb/>
<pb n="KR3a0114_WYG_010-27a"/>
　矣非禮勿視聴言動皆是也<hi>自記</hi>
漸以女歸為義歸妹以妹為名故六爻皆取女象漸三<lb/>
　曰婦孕不育婦指三也其曰夫征不復者引起之詞<lb/>
　歸妹上曰女承筐无實女指上也其曰士刲羊无血<lb/>
　者波及之詞<hi>清植</hi>
歸妹上六専取妹象由女之承筐也无實故士之刲羊<lb/>
　也无血其咎在女也故象傳偏釋承筐<hi>自記</hi>
豐初之配主為四配如夫婦之配合四之夷主謂初夷<lb/>
<pb n="KR3a0114_WYG_010-27b"/>
　如朋友之等夷以下交上雖合徳猶必謹其分上之<lb/>
　交下既同道則必畧其尊<hi>清植</hi>
往時解風陽也主㪚隂氣西方隂凝時湏風以㪚之至<lb/>
　春方𤼵生無隂可㪚乃是㪚去年隂氣之尚凝者耳<lb/>
　今思之非也天地間有陽便有隂如心纔動而身體<lb/>
　便隨之方春陽氣一到便有隂氣便湏風㪚不是㪚<lb/>
　去他是㪚開要他流行如化開飲食以滋益于人不<lb/>
　可結凝為患也<lb/>
<pb n="KR3a0114_WYG_010-28a"/>
入而後能斷故巽有制義又有齊義六爻又有武人齊<lb/>
　斧之義不能斷者不能入者也<hi>自記</hi>
巽訓卑巽始于輔嗣殊為附㑹巽者入也非謂一隂能<lb/>
　入謂二陽能入一隂以㪚之也如腹中無故腸鳴不<lb/>
　為佳事若中有痞塊元氣盤旋而解㪚之則周旋作<lb/>
　聲人方通泰國家有藏姦伏慝必搜索整治而後消<lb/>
　㪚亦是此理常見五六月間空際雲起旋即風來吹<lb/>
　㪚之雲㪚則風亦止矣再有雲起則風又至故巽有<lb/>
<pb n="KR3a0114_WYG_010-28b"/>
　伏義主隂而言也又有入義有齊義皆主陽而言也<lb/>
　何以謂之小亨破㪚隂氣到底不過去滯非元氣本<lb/>
　然流行者可比利有攸往者搜擿不可不急也利見<lb/>
　大人者必得陽剛而後能化也史巫以搜其姦邪資<lb/>
　斧者齊斧也謂以斷物斬齊也上九不斷故凶問上<lb/>
　不斷不有疑于卑暗乎曰彼亦刻刻欲搜姦𤼵伏非<lb/>
　安于暗弱者但不能斷終正乎凶耳<lb/>
今俗占雨暘以甲庚日蓋十干氣候到此二日便湏少<lb/>
<pb n="KR3a0114_WYG_010-29a"/>
　變如嵗之有春秋也蠱是從頭變來故有取于甲巽<lb/>
　是從中間變故有取于庚<hi>自記</hi>
渙汗其大號為句渙一字自為句王居无咎為句言能<lb/>
　渙汗其大號則雖當渙時而王居无咎也本義以渙<lb/>
　王居三字連讀但王居既渙如何説得无咎故以居<lb/>
　為居積之居微費周折惟依小象斷句則王居二字<lb/>
　即是後世所謂皇居者故小象以正位釋之<hi>清植</hi>
此逖出與惕出自不同故夫子以渙其血為句而専釋<lb/>
<pb n="KR3a0114_WYG_010-29b"/>
　之則明下當以去逖出為句如樽酒簋貳之類皆是<lb/>
　夫子分别句讀處也當渙之時在事中者則以渙其<lb/>
　所利為義在事外者則以渙其所害為義<hi>自記</hi>
卦取澤水為義水甘而澤苦水通而澤塞卦爻言甘苦<lb/>
　故傳復言通塞以發明之塞則窮矣故傳曰中正以<lb/>
　通又曰其道窮也<lb/>
中孚二爻講家説來語氣全舛和之者其子而已靡之<lb/>
　者吾與爾而已皆明其非謏聞動衆之為也不然聲<lb/>
<pb n="KR3a0114_WYG_010-30a"/>
　聞過情如登天之翰音則凶矣此二爻對看其義自<lb/>
　明<hi>清植</hi>
小過之時以過為中者也然有當過者則雖過而未離<lb/>
　乎中有不當過者則不及而後不失乎中過與不及<lb/>
　之義如反覆手然過于恭者乃其不及于亢者也過<lb/>
　于儉者乃其不及于豐者也麻冕之義過乎儉矣是<lb/>
　所謂過其祖遇其妣也拜下之義過乎恭矣是所謂<lb/>
　不及其君遇其臣也不及其君則是君不可過也而<lb/>
<pb n="KR3a0114_WYG_010-30b"/>
　曰臣不可過者葢言是為臣之中則不可過非為君<lb/>
　不可過也<hi>自記</hi>
爻意謂能曵其輪而不進則雖濡其尾而无咎也曵者<lb/>
　我曵之也濡者非我濡之也故二義不可一例觀未<lb/>
　濟濡其尾吝曵其輪吉則可見矣象傳専釋曵輪其<lb/>
　義自明<hi>自記以上下經</hi>
　<lb/>
　榕村語錄卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村語録卷二十二</head> <lb/>
    <p>
<pb n="KR3a0114_WYG_022-1a"/>
欽定四庫全書<lb/>
　榕村語録卷二十二<lb/>
　　　　　　　　　　　　大學士李光地撰<lb/>
　　歴代<lb/>
舜葬蒼梧是廣西已入版圗禹㑹塗山是浙東已入版<lb/>
　圖不知宣王中興赫聲濯靈何以淮徐即呼為戎夷<lb/>
　江南湖廣春秋時皆擯為荆吳非我族類大抵諸侯<lb/>
　各君其國天子有道則來朝否則職貢不至聲敎遂<lb/>
<pb n="KR3a0114_WYG_022-1b"/>
　阻定九先生曰觀武丁朝諸侯有天下可見武丁未<lb/>
　出諸侯不可得而朝也總之王畿雖為萬國繫屬而<lb/>
　各國卻委其自治聖人公天下之心原是如此<lb/>
武王取商不聞商家有死難之人當時箕子膠鬲以下<lb/>
　自然尚有其人因武王處得好大家便相安竝不見<lb/>
　膠鬲出為周用周亦不曽强膠高使為己用這便是<lb/>
　兩盡其道<lb/>
管仲器小且不須推説到正心修德致主王道上去假<lb/>
<pb n="KR3a0114_WYG_022-2a"/>
　令孔子請討陳恒魯從其請斷無奪齊國土之事不<lb/>
　過誅其罪人置君而去至義聲滿天下自然四方仰<lb/>
　而待命如文王之世矣孟子之以齊王亦是以齊之<lb/>
　地行政救民使天下歸心耳斷不是要奪周家天下<lb/>
　而有之也古者方伯専征或天子以所征之地賞功<lb/>
　則可受又或要荒之外蠢動暴害者取之可也古公<lb/>
　初時國甚小後來便大想是多得西戎之地耳斷没<lb/>
　有聖賢利人之有而攘而據之之事管仲便是又滅<lb/>
<pb n="KR3a0114_WYG_022-2b"/>
　幾箇小國駁雜不純<lb/>
問使孔子為君為相亦如堯舜周公足矣曰只怕此周<lb/>
　公更渾然無跡些孔子乾浄無比事事穏又收得好<lb/>
　雖曰危邦不入他卻曽入亂邦不居他卻曽居所謂<lb/>
　磨而不磷湼而不緇江漢以濯之秋陽以暴之<lb/>
商鞅開阡陌可見以前阡陌尚存三代田制如何急忙<lb/>
　變得盡直至鞅始無遺又人之為兵亦鞅為之信是<lb/>
　千古罪人不過要變換新法奪人相位就做出此等<lb/>
<pb n="KR3a0114_WYG_022-3a"/>
　事商鞅李斯當不得位時好讀不正之書著不正議<lb/>
　論及得志便惡燄滔天所以讀書要正當莫著怪僻<lb/>
　之論有此一叚怪論便恐有發作時<lb/>
孟子言好善優于天下大學之一个臣便是此二字注<lb/>
　腳有此二字無所不有蕭何與高祖同起豐沛良平<lb/>
　皆後進高祖任用之何無幾微不平之意自己老老<lb/>
　實實的管糧餉又薦一韓信頼以成功故功為諸臣<lb/>
　冠<lb/>
<pb n="KR3a0114_WYG_022-3b"/>
人但知焚書者李斯不知蕭何不為無罪何原是吏故<lb/>
　從入關止知收圖籍為錢糧兵馬計經書皆置不問<lb/>
　至項羽一炬乃盡澌滅秦人所禁禁其行于民間者<lb/>
　耳所謂王府則有者固在也<lb/>
韓信之敗就在聞酈生下齊自恥不如遂襲而取之功<lb/>
　必欲自己出敗之根也韓信等之善將如蛛之結網<lb/>
　蜂之釀蜜他的偏長是天生的亦有學問他學問于<lb/>
　這一路偏容易偏在行<lb/>
<pb n="KR3a0114_WYG_022-4a"/>
程朱身分高又見得到直眼大如箕三代下所推者不<lb/>
　過幾人董江都諸葛武侯文中子韓文公餘則稱陸<lb/>
　敬輿郭汾陽如韓魏公則曰間氣范文正則曰才氣<lb/>
　老成<lb/>
某看漢儒中如江都武侯實在做得事來次之便算賈<lb/>
　長沙劉更生班孟堅孟堅一部漢書何所不有議論<lb/>
　又得要領後人議其品行似屬過苛當日竇憲出征<lb/>
　朝廷命固從之豈得不行既與同行憲得功而歸要<lb/>
<pb n="KR3a0114_WYG_022-4b"/>
　地做篇文字豈得不作更生峭直忠鯁但畧傷急躁<lb/>
　長沙不及董葛醇正夾雜霸道<lb/>
漢文以長沙傅梁王以鼂錯傅大子可謂誤于擇師<lb/>
客言王莽未簒時覺得天下無他伶俐既簒位一日呆<lb/>
　似一日曰便是古人説得好欺天者天亦欺之㒺人<lb/>
　者人亦㒺之穆穆之天未必做此伎倆鬼神便有許<lb/>
　多駁雜的來弄你<lb/>
鉅鹿昆陽皆以少勝衆項羽一戰而驕諸侯膝行而前<lb/>
<pb n="KR3a0114_WYG_022-5a"/>
　氣燄太露光武一味收歛伯升為更始所殺夜間涙<lb/>
　濕枕席平居卻不露聲色便是成事氣量<lb/>
古來高隠人不盡是㤀世多是志願極大見不能然遂<lb/>
　决意不臣人武侯不立史官他自看得功業不上眼<lb/>
　故不屑記如不遇先主自然高隠終身孫曹豈足掛<lb/>
　眼嚴子陵便是看得光武未能十分像意所以不肯出<lb/>
　即邵康節先生亦是英霸之資<lb/>
耿鄧輩贊光武以𢎞濟艱難不過保全天下之人身子<lb/>
<pb n="KR3a0114_WYG_022-5b"/>
　陵高風峻節不汚新莽亦不臣光武乃能激厲天下<lb/>
　之人心東漢末宦禍黨錮頻興而赴仁蹈義者視死<lb/>
　如歸子陵之力也于易蠱者事也故皆曰幹至上獨<lb/>
　曰不事王侯志可則也葢所幹者更大不可謂非事<lb/>
　也定九先生曰孟子答士何事曰尚志正是此義<lb/>
弔嚴子陵詩文以權文公范文正公為絶唱權詩直説<lb/>
　到風尚為淳而曰焉用佐天子持此報故人高濶純<lb/>
　粹又是實事范記兩邊説得到一邊高一邊大包涵<lb/>
<pb n="KR3a0114_WYG_022-6a"/>
　甚遠明太祖著論乃曰子陵若在難乎免于今之世<lb/>
　殊欠度量王姚江自以驅馳王事而以荷簣譏之意<lb/>
　亦褊淺<lb/>
方正學作子陵詩極可厭古今君臣惟此最飄灑是一<lb/>
　叚佳話有何放不過定要説得掃興至此況郭后又<lb/>
　安知其無可廢之道友云其實麗華卻是糟糠郭后<lb/>
　反是後來所立至吕東萊以宋𢎞語為諷郭后事宋<lb/>
　𢎞薨于建武六年廢郭后乃十五年事安得預為諷<lb/>
<pb n="KR3a0114_WYG_022-6b"/>
　耶古人亦有憒憒時<lb/>
漢宣綜核名實雖小康竟弄成一名法天下至孝明始<lb/>
　銳意興復禮樂雖止皮毛然已能使人尚名節可見<lb/>
　禮樂之功大<lb/>
鄧伯道事小學採之其實有過處弟子固要保全己子<lb/>
　縱不能兩顧聽他追隨不上萬一得活亦不可知何<lb/>
　必縳在樹上使賊戕之郭巨之子必不得已只好聽<lb/>
　他饑斃埋之殊屬害理這都是漢晉人好名之弊<lb/>
<pb n="KR3a0114_WYG_022-7a"/>
客氣用事好名作威其人必不可與共事李元禮為司<lb/>
　𨽻校尉宦官之弟已避入柱中便當住手乘此以懾<lb/>
　羣小足矣何必破柱殺之以致激變武侯事事嚴肅<lb/>
　卻又肯放過所以妙<lb/>
漢之高文武宣明章諸帝天分皆不及先主先主遺命<lb/>
　幾句語似平常而所見甚高勿以善小而不為勿以<lb/>
　惡小而為之是何等胸次識解高文武宣諸君都用<lb/>
　不得武侯即唐太宗好自見聰明亦未必用得<lb/>
<pb n="KR3a0114_WYG_022-7b"/>
項羽精采最是沈船破釡能斷而行所以成破秦之功<lb/>
　其無用之狀全見于鴻門之宴非謂卿子冠軍與高<lb/>
　祖皆宜殺祗于適合機宜與不中機宜處見其大概<lb/>
　耳項羽起手殺太守便規模不好昭烈舉事郤有度<lb/>
　不輕殺人其于督郵也鞭之而已口不離仁義之言<lb/>
　遺詔數言老靠決斷<lb/>
先主不忍東征之舉後來武侯收拾便如人遭瀕死大<lb/>
　病雖已痊可元氣終未能復假令當年能忍姑與吳<lb/>
<pb n="KR3a0114_WYG_022-8a"/>
　和俟曹操死後以先主之英偉加武侯之幹濟據河<lb/>
　渭上流以爭天下必大得志人不能如聖人之大公<lb/>
　便須堅忍一能堅忍成就便不可量孟子以太王配<lb/>
　勾踐總押在畏天上説銖兩不差<lb/>
帝王總以知人為要昭烈論學問文采智謀勇略俱不<lb/>
　及曹操當時陳元龍鄭康成輩皆推重之可見他認<lb/>
　得人得王霸之要又名義正得一武侯増多少氣燄<lb/>
　後來又肯讀書至遺詔乃己筆在漢詔中為第一大<lb/>
<pb n="KR3a0114_WYG_022-8b"/>
　約大英雄未有不學問者<lb/>
孟子言行一不義殺一不辜而得天下不為故曰善戰<lb/>
　者服上刑連諸侯者次之辟草萊任土地者次之辟<lb/>
　草萊任土地有何妨為其惟導世主以富强勢必至<lb/>
　奪民之利而歸之上也其論獨夫直推到天生民而<lb/>
　立之君原是為民來都是透頂議論近來讀史將此<lb/>
　意一觀覺得三代下不堪著眼曹操之惡不消到暗<lb/>
　移神器誅戮忠良只看他報陶謙之讐將徐州鷄犬<lb/>
<pb n="KR3a0114_WYG_022-9a"/>
　不留一陶謙耳徐州之人何辜這便是賊盜所為昭<lb/>
　烈逃至長坂已是臨危尚不忍棄百姓武侯便有孟<lb/>
　子家法朱子論其拔三千戸而歸云是皆歸命于漢<lb/>
　者不爾恐魏人屠之非因街亭之敗欲以此遮當其<lb/>
　罪其論確矣武侯之外如郭令公范文正公司馬温<lb/>
　公皆實有孟子之意但武侯做得來尤一毫不苟能<lb/>
　令司馬懿老姦宿猾不敢動手為儒者吐氣不然那<lb/>
　一輩盜賊以為儒者竟無用但空言誇大耳<lb/>
<pb n="KR3a0114_WYG_022-9b"/>
曹操挾天子以令諸侯名目甚正當時天下士翕然歸<lb/>
　之逆節竝未萌也武侯不徃而反南遷静中已窺見<lb/>
　其底裏矣當時形勢人物俱看得了了于中本意拚<lb/>
　得終身不出及見先主帝室之胄赤心白意可與共<lb/>
　事方肯委身此其出處合于聖賢者<lb/>
三代後武侯是箇小周公朱子是箇小孔子具體而微<lb/>
　武侯才大器宏通身絶無火氣雖以伊川之刻覈每<lb/>
　與周公同舉亦尊之至矣<lb/>
<pb n="KR3a0114_WYG_022-10a"/>
近世惟朱子八面打開光明洞逹無一㸃黑暗處可以<lb/>
　起人疑惑武侯亦是如此其求救于吳而曰若事之<lb/>
　不濟此乃天也安能復為之下此是實話出于至誠<lb/>
　若如戰國策士之掉口舌權亦黠獪豈能受其揶揄<lb/>
　法正一飯之恩必酬睚眦之怨必報人以為言武侯<lb/>
　曰主公之在公安進退狼跋孝直為之輔翼令翺翔<lb/>
　不可復制如何使不得行其意武侯立法甚嚴自律<lb/>
　極謹而權于人情又極寛明是為情面即直説無復<lb/>
<pb n="KR3a0114_WYG_022-10b"/>
　遮䕶人説陳壽與武侯有仇故説他竒謀為短不知<lb/>
　此句卻是武侯功臣九合諸侯不以兵車管仲即不<lb/>
　用竒謀何況武侯武侯行兵竟是太公方叔之遺孫<lb/>
　吴一片詭詐成何局面妙在武侯又不迂濶口中亦<lb/>
　不説不用竒謀只似引繩墨切事情而所行都是直<lb/>
　接三代之事如今尋武侯一㸃黑暗處亦没有<lb/>
武侯有手段後人以司馬温公比之温公是箇好人才<lb/>
　具焉能比武侯當時曹操雖死謀臣猛將尚多兵經<lb/>
<pb n="KR3a0114_WYG_022-11a"/>
　百鍊三分天下有其二武侯用彈丸之蜀三五年間<lb/>
　魏人慄慄應舉者都不應舉以待蜀漢之至是何聲<lb/>
　勢觀所以治蜀一事不苟惟取益州一節被人議論<lb/>
　朱子到此亦嘆息云便是後代聖賢難做武侯本意<lb/>
　倒要先主受劉表之讓當時若受了荆州荆益相連<lb/>
　劉璋闇弱聲罪西征何等光明正大後來據荆襲益<lb/>
　畢竟虧理只因先主為主武侯未必把持得住如東<lb/>
　征之役亦不能止君臣之際難言之矣武侯去既去<lb/>
<pb n="KR3a0114_WYG_022-11b"/>
　不得不取益州又無站腳處奈何<lb/>
昭烈之取蜀武侯不設一謀不著一語然隆中之對未<lb/>
　嘗不以此為言大㮣武侯即取蜀亦必有道不肯不<lb/>
　光明正大耳<lb/>
朱子謂漢唐來做事宻者惟武侯猶未免有疎處不知<lb/>
　朱子説他疎處安在豈以荆州單付關侯及用馬謖<lb/>
　之類耶關侯與先主如骨肉必不容他人監押荆州<lb/>
　之任又非關侯不可馬謖雖敗更見衆整武侯軍見<lb/>
<pb n="KR3a0114_WYG_022-12a"/>
　前面敗而不動所以魏人謂之動如風止如山<lb/>
吴臨川言不聞聖人之道雖徳行如司馬文正才畧如<lb/>
　諸葛忠武亦未足以興禮樂此是宋人習氣語錫曰<lb/>
　文中子云孔明無死禮樂有興然横渠有云若不聞<lb/>
　性與天道而欲制禮作樂者末矣然則武侯能聞性<lb/>
　與天道乎曰禪家有悟而修者有修而悟者湯武反<lb/>
　之亦是勉勉不巳功夫純熟透到性天上來武侯不<lb/>
　是粗節豪傑看他一言一動毫不苟且安知其不直<lb/>
<pb n="KR3a0114_WYG_022-12b"/>
　透上一層若李忠定便疎節濶目饒使才畧大極其<lb/>
　能事不過做到恢復使天下富强而止禮樂要無私<lb/>
　無我至誠大公本之躬行心得之餘薰蒸流溢人人<lb/>
　皆信而從之合下便郊焉而格廟焉而饗不是但考<lb/>
　核制度頒行天下即算得數禮樂不是濶遠事自日<lb/>
　用行習家庭微曖何處不是能興禮樂之人須時時<lb/>
　事事無一不合禮樂又須詳考古來因革之變紀數<lb/>
　音節源流之故審時度務合于變通損益之宜博學<lb/>
<pb n="KR3a0114_WYG_022-13a"/>
　詳説至精至當方可見之設施<lb/>
後世用兵都不能出孫吳之外惟武侯脱去此窠臼管<lb/>
　仲伐楚不問僣王之罪而尋摘至小不可考校之事<lb/>
　朱子謂是不肯殘民之意樂毅威力本可下齊其不<lb/>
　進或亦有此意故文中子許夏侯泰初善發其藴武<lb/>
　侯自比管樂必當有見武侯節制之師法令嚴明其<lb/>
　兵與渭濱之民雜處而若不知是何等調度文中子<lb/>
　云孔明不死禮樂有興今以臆度之若興禮樂恐武<lb/>
<pb n="KR3a0114_WYG_022-13b"/>
　侯不及朱子考求得精細然就其設施凡廬舍供饋<lb/>
　井竈溷厠皆井然有法巳是禮内外和輯上下安服<lb/>
　遠近感動巳是樂即以意為之必不大差<lb/>
武侯同時人無不服身後人無不服雖讐敵如魏吴亦<lb/>
　無不服先主目空一世計見武侯時年已四十餘武<lb/>
　侯纔二十六歲一見便傾倒世謂陳壽與武侯有隙<lb/>
　而貶之大謬陳壽進諸葛文集表前説管蕭之亞者<lb/>
　漢人眼孔耳後面比之召公又謂以佚道使以生道<lb/>
<pb n="KR3a0114_WYG_022-14a"/>
　殺尚有何不足如今想他不及聖人卻不在據荆取<lb/>
　益倒是勸進表雖非出其手畢竟武侯為首中間填<lb/>
　許多䜟緯若是程朱斷有斟酌又手寫申韓以授後<lb/>
　主申韓有何佳處此則聖人不為也豈所謂天民之<lb/>
　未粹者亦近之乎<lb/>
立朝與僚屬同事最不可露出我是正人的意思害事<lb/>
　最大東吴張溫被罪而死武侯聞之疑訝不得其故<lb/>
　乆之曰我得之矣清濁太明此便是武侯大處不如<lb/>
<pb n="KR3a0114_WYG_022-14b"/>
　此不能用人不能成事<lb/>
時務隨事不同春秋書楚為子假令孔子厄陳蔡時楚<lb/>
　子發兵救之圍既解而延見畢竟不得稱他為子孫<lb/>
　權稱帝正是漢賊孔明不討而稱賀此類正可參想<lb/>
問程朱自然都做得事當時伊川若交付他西夏朱子<lb/>
　交付他恢復未知能如武侯否曰朱子自然做得來<lb/>
　只是像武侯不像武侯未可知問伊川畢竟如何曰<lb/>
　須是從人主以至宫中府中一切都依他整理一番<lb/>
<pb n="KR3a0114_WYG_022-15a"/>
　他纔做不然便罷若是從劉先主先主畧不依他他<lb/>
　自然即囘隆中去了武侯既被先主折節下賢從他<lb/>
　出來不大差亦便隨分做了聖人中如周公既有聖<lb/>
　人之徳又通身才藝自是不同若伊吕想其作用亦<lb/>
　未必遠過武侯管仲才大又有學問只是較之武侯<lb/>
　卻許多不如非是説他必然繼周而王纔算功烈不<lb/>
　卑只尊攘二字他便做得有限桓公四十年中竝不<lb/>
　見朝王一次至以天下諸侯臨楚不過數説他兩件<lb/>
<pb n="KR3a0114_WYG_022-15b"/>
　没要𦂳事雖朱子替他原情有不肯殘民之説終是<lb/>
　不能制楚之命纔如此武侯亦賀孫權即位卻是事<lb/>
　機當然必如此方好并力于魏魏滅不怕吴不服與<lb/>
　管仲不同<lb/>
孔明有巧思木牛流馬亦是想出來的腳用四小輪容<lb/>
　易行動棧道路窄車大難行牛馬卻歩窄前用一人<lb/>
　牽動其後十數俱可牽連而行<lb/>
靜中工夫惟閒時可用孔明自廿六歲出來日倥偬于<lb/>
<pb n="KR3a0114_WYG_022-16a"/>
　戎馬之間曽無刻暇而曰學須静也才須學也想他<lb/>
　天資高時時將心提起用著實落工夫來<lb/>
朋友要取直諒自己受益不受盡言者始于予智終于<lb/>
　至愚夫子稱舜好問好察不必賢智之言始足聽也<lb/>
　耕問奴織問婢他所素習必勝于我武侯天資高曰<lb/>
　廣諮詢曰聞過必改而無吝色曰吾心如秤不能為<lb/>
　物作輕重故功雖未成而信格神明勢傾天下當時<lb/>
　稱服了無異詞後世傳誦乆而彌光<lb/>
<pb n="KR3a0114_WYG_022-16b"/>
武侯以區區之蜀能抗衡于吴魏者得人之力也宫中<lb/>
　府中須一體不宜内外異法親賢臣遠小人不過淡<lb/>
　淡數語實則千古治亂之經故可與伊訓説命相表<lb/>
　裏<lb/>
徐元直説俗儒不知世務識時務者為俊傑武侯云劉<lb/>
　繇王朗各據州郡論安言議動引聖人今歲不戰明<lb/>
　年不征使孫策坐大遂據江東正所謂俗儒也<lb/>
朱子謂陳羣為賊佐命詞嚴而義正荀攸自應入此例<lb/>
<pb n="KR3a0114_WYG_022-17a"/>
　彧雖為操謀主至與操謀簒必無其事彧之侍中原<lb/>
　是漢官未嘗仕操操建國稱魏則彧死而後操為之<lb/>
　彧阻董昭以致殺身一節亦自可取若其㛰于宦官<lb/>
　則彧方二歲其父為之耳彧之罪當從末减<hi>鍾旺</hi>
龎士元論人才不肯求全責備這箇心胸便可以稱鳯<lb/>
　雛<lb/>
蜀漢雖小年數不多卻有可觀人物之盛亦不止一武<lb/>
　侯即如關侯對張遼言吾極知曹公待我厚但吾受<lb/>
<pb n="KR3a0114_WYG_022-17b"/>
　劉将軍厚恩誓以共死不可悖之吾終不留吾要當<lb/>
　立效以報曹公乃去何等磊落趙子龍不受第宅曰<lb/>
　霍去病尚曰匈奴未滅何以家為漢室未復無所用<lb/>
　此又謂漢賊曹操非孫權都中義理張翼德釋嚴顔<lb/>
　奉之上坐而受敎何等風誼受劉子初之侮慢而不<lb/>
　怒何等氣度至後尚有蔣公琰費文偉即姜伯約亦<lb/>
　有意思朱子以正綂歸之允當熒惑守心之説渺茫<lb/>
　不可知惟以人道大義為定方為正理魏之人物惟<lb/>
<pb n="KR3a0114_WYG_022-18a"/>
　曹子建耳仲逹輩不足道也江東人物惟周公瑾次<lb/>
　魯子敬餘不足道也<lb/>
趙雲張嶷不獨有將畧其見事明決持重老成實古重<lb/>
　臣之選<lb/>
管寧不仕名望甚重果是何如曰其人未免雜些黄老<lb/>
　氣本傳中載他一篇文字細撿便見<hi>清植</hi>
司馬懿有功于魏甚大其耐得定處便是他的作用便<lb/>
　是高手<lb/>
<pb n="KR3a0114_WYG_022-18b"/>
作事要箇底子如行兵古人有幾句不可易的要言若<lb/>
　頓兵堅城之下置之死地而後生窮㓂勿追之類至<lb/>
　兩軍相抗哀者勝則又片言居要矣鄧艾已至蜀是<lb/>
　死兵自宜堅壁清野勿與交鋒諸葛瞻遽與之戰全<lb/>
　不知乃翁兵法者<lb/>
知人任人是人君大事取人以身從根本做下來者頗<lb/>
　少如苻堅淫昬無比為用王景略便能立國唐武宗<lb/>
　任李德裕亦有效只是錯的狠多所以知人是難事<lb/>
<pb n="KR3a0114_WYG_022-19a"/>
唐太宗天資英發若有人引他到正路上便當他不起<lb/>
　因為他只學得駕馭人之法雖聳動得外國人聞其<lb/>
　崩而𠢐面終不是至誠動物也凡人處事都不消自<lb/>
　己暴白只這㸃心萬古人皆知之<lb/>
唐太宗事事料理過又承蘇綽之後所以治效為三代<lb/>
　以下所僅見但大根本巳錯了又所謂敷求哲人俾<lb/>
　輔于爾後嗣者絶不加意所以再傳而有武氏之禍<lb/>
立言最要端直魏鄭公顔魯公為人忠亮節義如此魯<lb/>
<pb n="KR3a0114_WYG_022-19b"/>
　公為文往往雜于浮屠之説鄭公作李宻墓誌感宻<lb/>
　舊恩猶之可也更稱贊楊素極其推高豈非失言<hi>鍾旺</hi>
商周之際除夷齊外微箕且就武王之封商容亦受武<lb/>
　王之表書録微子易繫明夷詩歌白馬孔子亦曰殷<lb/>
　有三仁總量其心之無他而一于仁也是心非可假<lb/>
　托而人遂信之也皎日霽月萬夫皆見狄梁公親相<lb/>
　武后反唐又身後事而儒者諒其為唐盖當日無可<lb/>
　退休之勢只得委蛇以圖濟又自下位以至為相皆<lb/>
<pb n="KR3a0114_WYG_022-20a"/>
　有清惠及民故經世所推者子房梁公而已大抵天<lb/>
　生民而立之司牧非徒以榮之將使助天而生養斯<lb/>
　民也苟以救民為心雖湯武之放伐大易以為順天<lb/>
　應人管仲之事讐聖人以為仁孟子曰民為貴社稷<lb/>
　次之所見精矣<lb/>
遇時勢極難處只有一無依傍聽天順理不作主意而<lb/>
　已施將軍説飄洋遇風者只有砍倒大桅隨風所吹<lb/>
　或得近岸不爾無不覆者郭汾陽善用此法抛置生<lb/>
<pb n="KR3a0114_WYG_022-20b"/>
　死于度外倒得身名俱泰當時若欲萬全乆無汾陽<lb/>
　矣此理周易説盡<lb/>
汾陽純忠無私然才具略短不得臨淮相助恐難成功<lb/>
　郭李素不相睦及郭為帥李乃自縛請罪郭驚謝之<lb/>
　曰王室多難豈修私怨時耶遂兩相交契此等處實<lb/>
　高人數等易傳以孔明與周公並舉而以汾陽次之<lb/>
　果非等閒<lb/>
唐人設科有學窺孔顔道侔伊吕等目終唐之世惟張<lb/>
<pb n="KR3a0114_WYG_022-21a"/>
　曲江中伊吕科孔顔一科竟為虚設紱問窺字不為<lb/>
　十分深造如韓退之還可充得此科否曰退之果能<lb/>
　窺見然終是狂不是孔顔底氣象有間又曰若將退<lb/>
　之充孔顔科陸忠宣充伊吕科亦還去得忠宣儘有<lb/>
　經緯<hi>清植</hi>
易言有親則可乆即盛德至善不能㤀之意大凡乆而<lb/>
　不㤀者須是徳至誠感人纔能乆而不㤀宋時有書<lb/>
　生弔仁宗詩云桑麻不擾歲常登邊將無功吏不能<lb/>
<pb n="KR3a0114_WYG_022-21b"/>
　四十二年如夢覺春風吹淚過昭陵吏下著不能二<lb/>
　字妙寫出含容寛厚與漢武非武健嚴酷惡能勝任<lb/>
　者不啻逕庭此亦是有親可乆但不能有功可大耳<lb/>
　當時賢姦迭進用人無常安能立功如何不受西夏<lb/>
　的氣總是明白要𦂳既有誠心又要明善所以程朱<lb/>
　説格致那樣鄭重看來如鳥䨇翼缺一不可<lb/>
顔魯公忠義强直至死不變陸子静推唐有三人顔魯<lb/>
　公杜子美陸宣公而韓文公不與焉朱子為王梅溪<lb/>
<pb n="KR3a0114_WYG_022-22a"/>
　作序所推剛者五人漢之武侯唐之杜工部魯公宋<lb/>
　之范文正公及梅溪其人為朱陸所稱豈偶然哉問<lb/>
　文正聲價竟在韓魏公上曰天地間最重是成就人<lb/>
　材宋之道學派是文正開的其心量光明廣大歐陽<lb/>
　公亦喜汲引後進然近于詞章意思多文正則理學<lb/>
　氣節竒才異能無不兼收所以聲光烜赫<lb/>
富鄭公文潞公看來不過是有學問的老實端正一邊<lb/>
　人范文正事業不必勝人而為第一流者功在推奨<lb/>
<pb n="KR3a0114_WYG_022-22b"/>
　人才故陳止齋謂百年用其餘也王荆舒人品何嘗<lb/>
　不高而罪不可赦者以其摧殘人才也要造就當下<lb/>
　人才要培養後來人才武侯不得培養工夫且造就<lb/>
　當下的忠厚者用其德技勇者用其才所以能建功<lb/>
　立事<lb/>
伊尹云匹夫匹婦不獲自盡民主㒺與成厥功天地間<lb/>
　道理是公共的人説不妥到底有些毛病所以武侯<lb/>
　只要人攻其短不是故意如此他高明直見得事理<lb/>
<pb n="KR3a0114_WYG_022-23a"/>
　無盡非一人之見便能至當不易裁斷雖是一人衆<lb/>
　議必要周盡竟是以能問不能以多問寡有若無實<lb/>
　若虛的本領此卻是聖賢窮理治事根本王荆公只<lb/>
　為少卻這段意思便萬事瓦裂武侯在草廬見龎德<lb/>
　公便拜身為將相見許司徒亦拜此是何等意度王<lb/>
　荆公于韓富諸公皆視之若無有日對明道先生猶<lb/>
　謂其言如上壁兩目不見人如何成事凡做事與人<lb/>
　商量有好處推與衆人即是與人為善之意<lb/>
<pb n="KR3a0114_WYG_022-23b"/>
荆公變科舉之制亦是如何將孔子所定之經竟欲重<lb/>
　加去取去儀禮又去春秋至詆為斷爛朝報而自己<lb/>
　作三經新義盡廢前人之説幾幾欲奪孔子之席狂<lb/>
　妄孰甚焉論理如此其見之事可知程朱雖疵駁前<lb/>
　人惟至漢而止然漢人有片言之善何嘗不録如望<lb/>
　道而未之見漢儒解作見殷之天命未改賢人尚多<lb/>
　望太平而未之見溫公至據以疑孟子此等不辨是<lb/>
　䕶漢儒而疎孔孟矣事有同行而異情者此類是也<lb/>
<pb n="KR3a0114_WYG_022-24a"/>
王介甫若治一郡比東坡强介甫事事留心實欲立事<lb/>
　東坡輕財重義清㢘高濶文采風流至民生政務不<lb/>
　似介甫有實心<lb/>
宋神宗之用荆公明建文之用正學皆非前代所有惜<lb/>
　其敗事令儒者短氣建文時本無人神宗對著明道<lb/>
　寧宗對著朱子而嘆無人其然豈其然乎<lb/>
神宗升遐時邵伯溫問明道曰時事将如何曰司馬君<lb/>
　實吕晦叔相矣曰果相如何曰君實擔當不暁事晦<lb/>
<pb n="KR3a0114_WYG_022-24b"/>
　叔暁事不擔當以熙豐之人除熙豐之政以漸則可<lb/>
　不然衣冠之禍未艾後一一如其言然朱子謂明道<lb/>
　為之則可不然君子小人亦難雜然竝處大約明道<lb/>
　卻能如此孫盛稱諸葛威畧能撿衛異端撿者知也<lb/>
　衛者行也畧撿也威衛也惟知仁勇全而至誠者能<lb/>
　之<lb/>
李忠定每用輒效次第井然只是畧急些竟是一粗武<lb/>
　侯<lb/>
<pb n="KR3a0114_WYG_022-25a"/>
武穆歸來時風色已可見入作樞宻何如且韜晦自全<lb/>
　如王沂公之于丁謂徐文貞之于嚴嵩忍耐以待其<lb/>
　變大抵君子欲攻小人則小人之黨必固不如且放<lb/>
　鬆其黨必自相攻擊乃可相機而動<lb/>
古今兩大恨秋風五丈原一也金牌十二道二也一天<lb/>
　為之一人為之武侯正命猶可武穆直枉死牢獄且<lb/>
　並其子戮于市曹然至今三尺童子莫不知尊武侯<lb/>
　武穆亦莫不切齒秦檜人心即是天心可知及身之<lb/>
<pb n="KR3a0114_WYG_022-25b"/>
　事乃氣數之雜耳敝鄉蔡京子孫都認作忠惠公子<lb/>
　孫吕惠卿子孫俱不肯認惠卿為祖有子孫而滅絶<lb/>
　然則天之性其可違乎<lb/>
門人問中興將帥還有在岳侯上者否朱子凝神良乆<lb/>
　曰次第無人所貴于聖賢者以其言可信使人物事<lb/>
　蹟千載下據以得其實耳武穆死時朱子已廿餘歲<lb/>
　豈有見聞不確者丘瓊山説秦檜有存宋之功武穆<lb/>
　不死亦未必能平金人後人錯記或指作朱子語可<lb/>
<pb n="KR3a0114_WYG_022-26a"/>
　笑之甚<lb/>
張德逺為宋齊愈劾去李忠定齊愈何人也乃首出張<lb/>
　邦昌姓名擁戴邦昌者自是忠定終于不起而宋祚<lb/>
　遂終于臨安後又不喜武穆全是私意雖朱子為作<lb/>
　行状不敢謂非徇南軒情面也問此亦可見南軒差<lb/>
　處父既官至將相功罪須付之史官與士大夫公論<lb/>
　何用粉飾表暴曰然程子于大中朱子于韋齋毫無<lb/>
　溢美大中當承平之世不汲汲仕進一見茂叔即知<lb/>
<pb n="KR3a0114_WYG_022-26b"/>
　為非常人遣子從學是何等人品韋齋獨先排擊秦<lb/>
　檜是何等氣節而其子不多稱焉盖如此然後人信<lb/>
　之若裝㸃些無實之事人便非笑然則非自非笑其<lb/>
　父也一間耳禹言四凶舉其三諱父惡也道理不過<lb/>
　如是而止是非者天下之公非可以私情移也錫曰<lb/>
　此事流弊甚逺馴至于今守身誠身都不講甚至供<lb/>
　養俱不周惟于親死之後架空撰為志狀或經營入<lb/>
　鄉賢祠便以為孝子尊親之至以致學宫之内儈伍<lb/>
<pb n="KR3a0114_WYG_022-27a"/>
　叢雜賢者恥與為列廼知道理一錯其弊有不可言<lb/>
　者先生曰然魏公後亦復薦忠定魏公得罪忠定亦<lb/>
　救之大抵魏公尚是正經人但糊塗太甚耳<lb/>
張魏公平生只管誤事朱子每多恕詞或以南軒之故<lb/>
　吕舜從仕張邦昌則不可訓雖以東萊力為廻䕶亦<lb/>
　不得不直其辭<hi>鍾旺</hi>
胡康侯以秦檜為王佐這病就見在春秋傳上論古人<lb/>
　不著古人則看今人亦不著今人矣大約知人從虚<lb/>
<pb n="KR3a0114_WYG_022-27b"/>
　公窮理上來的便不差亦是天分居多各人眼神不<lb/>
　同又單講辦事而不論根本便易錯<lb/>
薦賢育才上聖之美節王荆公見得人皆不己若得位<lb/>
　行政總不得賢能之力便是規模器局小規模器局<lb/>
　小則才亦小矣先主從不識武侯聽徐元直語就懇<lb/>
　切求見屈躬三顧卒收其效荆公聞濂溪名一再相<lb/>
　訪而不得見遂忿然不復往胡文定提舉湖北時謝<lb/>
　上蔡為應城令文定因行部欲往謁先之以書上蔡<lb/>
<pb n="KR3a0114_WYG_022-28a"/>
　不報文定未至其縣即止從人入境徒歩往見上蔡<lb/>
　見之于公堂坐定文定見兩旁𨽻人如木雕遂禀學<lb/>
　焉文定之視荆公其賢逺矣<lb/>
南宋不可與東晉竝論者以有朱子遂増重十倍孔明<lb/>
　之在蜀亦然以知聖賢之益人國者在千古其一時<lb/>
　之禆助猶淺之乎為見也<lb/>
相傳文文山初中狀元一相者潜至朝堂瞰歸語人曰<lb/>
　在某處立者大貴在末座年少大凶在某處立者乃<lb/>
<pb n="KR3a0114_WYG_022-28b"/>
　留夢炎末座即文山也後留果為兩朝宰相而文殺<lb/>
　死有人薦一日者于陸子静子靜問曰齊景公有馬<lb/>
　千駟算得出不曰算得夷齊餓死首陽算得出不曰<lb/>
　算得齊景公卻死之日民無稱夷齊卻民到于今稱<lb/>
　之算得出不其人無以答<lb/>
三綱五常整頓起來便天地日月亦覺添許多清明明<lb/>
　太祖知得此意故靖難時忠烈之臣極多至亾國猶<lb/>
　忠義如林一綂太平二百餘年宫闈間極乾淨可見<lb/>
<pb n="KR3a0114_WYG_022-29a"/>
　此是天地之心<lb/>
人材之興端由學校太學為四方觀瞻尤屬要𦂳洪武<lb/>
　雖不讀書卻能以此為急務每日下學聽諸生講誦<lb/>
　即偶不至亦令畫工暗圖師弟子作何營幹諸生有<lb/>
　歸省者必賜之表裏至廩餼居處之細件件理㑹周<lb/>
　到迄今勒石學宫者猶可考見惟専一誠切故雖經<lb/>
　永樂及魏忠賢之摧殘而節義滚出大率培養之力<lb/>
　居多<hi>珣</hi>
<pb n="KR3a0114_WYG_022-29b"/>
元時人多恒舞酣歌不事生産明太祖于中街立高樓<lb/>
　令卒偵望其上聞有絃管飲博者即縳至倒懸樓上<lb/>
　飲水三日而死雖立法太嚴然所以激厲頽靡處志<lb/>
　氣規模果不尋常竟有一人横行武王恥之之意不<lb/>
　然天下已定習俗已乆何苦使偷惰者反有故元寛<lb/>
　大之思但使聖人處之必當有道不至如此過于苛<lb/>
　急耳<lb/>
古君臣相與其善者都是榜樣如留侯與高帝忠武與<lb/>
<pb n="KR3a0114_WYG_022-30a"/>
　昭烈鄭公與文皇皆好方正學年方廿餘被薦到京<lb/>
　太祖命宗伯陪宴于禮部乃白衣據上座以師道自<lb/>
　居太祖令畵工暗圖其像曰斯人何傲吾不能用留<lb/>
　為子孫光輔太平遂送伴蜀王是皆可為榜樣惜後<lb/>
　僨事遂减聲價<lb/>
方正學就所著文字便有許多糊塗處當時皆以為曠<lb/>
　世一見之人國家留為伊周者後用起來當靖難時<lb/>
　著著都錯這就是他學問有病才高意廣好説大話<lb/>
<pb n="KR3a0114_WYG_022-30b"/>
　實用處便少只要自己位置一箇古人便不是但看<lb/>
　武侯何嘗有絲毫要做伊周不過當下且做得不至<lb/>
　敗亾踏踏實實做一件是一件無暇高自期許後來<lb/>
　人卻以伊周許之<lb/>
客有論宋代人材優于他代明卻人材少想因太平年<lb/>
　乆英華散了所以不生人先生曰亦是靖難時摧殘<lb/>
　太甚上帝怒而不生秦始皇把幾箇讀書人坑了直<lb/>
　至國亾無一人為死者只有一東陵侯後來亦為蕭<lb/>
<pb n="KR3a0114_WYG_022-31a"/>
　相國諸公門客就是新莽隋煬皆有死節人獨秦無<lb/>
　之<lb/>
洪武起自農家只敎人力田讀書深惡貪汚卻博得士<lb/>
　大夫知亷恥嘉靖以前無擕宦貲歸家營産者蔡虛<lb/>
　齋既登第不求仕惟在開元寺授徒一日為其母畫<lb/>
　像母乆不出虛齋往請母曰汝成進士十年我尚不<lb/>
　得一新布衣不欲出見客也虛齋大傷之即赴選在<lb/>
　任心動告歸不乆而父逝後又貧不能自給求得南<lb/>
<pb n="KR3a0114_WYG_022-31b"/>
　京部司以去鄉近也到任又心動復告歸其母亦不<lb/>
　乆即逝人以為孝感虛齋提學江西寄四金以周其<lb/>
　寡表嫂丁寧告誡萬勿浪費當時人雖窮卻窮得熱<lb/>
　閙如春天樹木何嘗盡有花葉覺得有生意冬天何<lb/>
　嘗無寒花覺得枯索盖樹木亦要小草來帮襯便有<lb/>
　氣色百姓細民乃士大夫之小草也<lb/>
有明一代學問凡前人説過的話便不屑説卻要另出<lb/>
　意解鄭世子韓大司馬楊椒山講樂一無承受直接<lb/>
<pb n="KR3a0114_WYG_022-32a"/>
　虞舜王陽明講學便似從孔子後到他方明白孔子<lb/>
　像預知後來有這般人所以説述而不作信而好古<lb/>
　以此定人之學問百不一失有所承受一路考訂來<lb/>
　者便是作而不述不信而好古者便不是<lb/>
季本明德初讀律吕新書不了徹乃扁舟請敎于章楓<lb/>
　山楓山曰此是絶學吾友程篁墩無書不讀亦不能<lb/>
　知明德歸而求之卻明白了著幾篇論極乾淨<lb/>
黄石齋就擒時門人多相隨石齋一再辭之曰我為大<lb/>
<pb n="KR3a0114_WYG_022-32b"/>
　臣義宜死諸君無為也猶不去石齋乃曰諸君踐土<lb/>
　食毛義亦可死但未食禄亦可以無死今與諸君訣<lb/>
　甘殉難者止否則各有父母妻子毋為冒不測也衆<lb/>
　乃泣别惟七人願從江西四人福建三人是時遭逢<lb/>
　仁恕令前代遺臣梗不服者得請方行刑毋許専殺<lb/>
　由是石齋師徒皆下獄以待石齋入獄即絶粒大帥<lb/>
　憂其蚤斃也百方進食飲皆不顧乃募漳人之賈于<lb/>
　江寧者至獄以鄉情相慰藉猶不食于是邀與游于<lb/>
<pb n="KR3a0114_WYG_022-33a"/>
　市扶㩦以出入飯肆强之不可乃入酒肆共酌以獻<lb/>
　石齋曰酒以合歡今鄉井相聚小飲可乎但必毋過<lb/>
　三爵衆皆喜諾遂飲三爵更一肆則又三爵以此閱<lb/>
　數日不至于斃及就義之晨二官入謁拜如儀日為<lb/>
　公送喜石齋曰吾國破君亾何喜之有二官曰巳得<lb/>
　請許公就義矣石齋笑曰是誠可喜但汝輩安能解<lb/>
　此因歴數二官之家世閥閱也而呵其罪二官皆浹<lb/>
　背趨去不敢仰視頃之石齋乘小車出七人從中途<lb/>
<pb n="KR3a0114_WYG_022-33b"/>
　石齋返顧後車七人者皆無人色石齋笑曰怖乎毋<lb/>
　庸忍一刻即千秋矣七人皆應曰然比至西華門石<lb/>
　齋忽墜車下一指揮趨進掖之且慰曰毋恐石齋瞋<lb/>
　目叱之曰是何言歟天下豈有畏死黄道周哉此地<lb/>
　為輦路所經吾不可以乘而過因絶食足弱下而致<lb/>
　仆吾何恐哉指揮愕然易容因跪曰此地萬人瞻仰<lb/>
　公又困憊即就大事可乎石齋四顧曰善遂命布席<lb/>
　南向拜訖一老僕請以數字貽家石齋躊躇曰無可<lb/>
<pb n="KR3a0114_WYG_022-34a"/>
　言者固請乃裂衣襟嚙指血書曰綱常萬古節義千<lb/>
　秋天地知我家人無憂七人者亦血書一幅云師存<lb/>
　與存師亾與亾石齋體故昻藏立而受刑又義風凛<lb/>
　凜行刑者手慄刃下不殊行刑者大悸急跪曰公坐<lb/>
　石齋頸已中刃血淋漓猶頷之曰可乃坐而受刑焉<lb/>
　其時大帥亦閩人也大書牌云偽閣部黄某首廵示<lb/>
　沿江一兵以他首易而匣藏之古墓中後數年石齋<lb/>
　子至江寧求遺骸有以兵事告者其子詣之兵人欵<lb/>
<pb n="KR3a0114_WYG_022-34b"/>
　至浹月乃與到古墓取匣開視面尚如生遂以歸葬<lb/>
石齋雖當時用之恐無益于亂亾救亂須有體有用之<lb/>
　人石齊每于晩食後始排書案及漏下䨇眸烱烱手<lb/>
　不停披服役者令繙書帙給使令皆不得閒至四鼓<lb/>
　僕從憊甚乃就枕其夫人善書畫書法甚與石齋類<lb/>
徐偉長中論有一段論行不及知處不為無理若看得<lb/>
　透便大㮣不錯明代士大夫如黄石齋輩煉出一股<lb/>
　不怕死風氣名節果厲苐其批鱗捋鬚九死不廻者<lb/>
<pb n="KR3a0114_WYG_022-35a"/>
　都不能將所爭之事于君國果否有益盤算箇明白<lb/>
　大槩都是意見意氣上相競耳行有餘而知不足其<lb/>
　病卻大<lb/>
某聞郭蒯菴棻言黄石齋濃眉高<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>面帶風霜溫體仁<lb/>
　方持朝綱開口輒呼溫賊<lb/>
明自正嘉以前程子全書朱子文集語類尚未盛行學<lb/>
　者所讀只是大全及性理而已而其時士風質實雖<lb/>
　或膚淺卻少背戾嘉靖後一派務高遂釀成明末那<lb/>
<pb n="KR3a0114_WYG_022-35b"/>
　樣風氣<hi>鍾旺</hi>
宋家一代風流篤厚臣子表奏率從君身上直詞批糾<lb/>
　毫不委婉曽無被誅者韓侂胄雖怒諸賢流竄耳沈<lb/>
　繼祖請殺朱子朱子得朝報不語而散行庭中既而<lb/>
　曰我這頭且蹔戴在這裏移時又曰自古聖人不曽<lb/>
　被人殺死聖人果無被殺者就是大賢亦只比干一<lb/>
　人是路窮了方如此伊川晩年便謝遣生徒曰各尊<lb/>
　所聞各行所知足矣不必及吾門也漢之黨錮明之<lb/>
<pb n="KR3a0114_WYG_022-36a"/>
　東林多太過便是要以死求名聖賢無此法門<lb/>
東漢之末東林之盛是處士横議遥執朝權競勝不止<lb/>
　故致顛覆孔子當昭公被逐之時韜光斂鍔閉門讀<lb/>
　書如不聞也者及老而居衛適當出公拒父此何等<lb/>
　事而孔子受其公養住五六年亦置之不論安卿曰<lb/>
　于此見聖人之作用曰論作用便差要看出聖人未<lb/>
　嘗不在利害上斟酌究歸于中庸不可易的道理又<lb/>
　要看出他謹嚴一絲不走處方好虛説卻不得力季<lb/>
<pb n="KR3a0114_WYG_022-36b"/>
　氏逐昭公孔子未嘗食君之禄分所不屬何為多事<lb/>
　孟子曰鄉鄰有鬬者被髮纓冠而往救之則惑也雖<lb/>
　閉户可也以常情論似大決絶然細思之道理卻顛<lb/>
　撲不破鄉鄰本非至親往救而不力則詐往救而力<lb/>
　則代鄉鄰而與鬬者為讐或致被辱傷生以危父母<lb/>
　皆不可知即不然如今律例鬬毆殺人在旁不救者<lb/>
　亦有不應問擬就是牽連作人命干證亦屬無謂雖<lb/>
　閉户可也的確應如此夫子居衞其初不過住歇店<lb/>
<pb n="KR3a0114_WYG_022-37a"/>
　其君知之送些柴米受之可也使出公能委國以聽<lb/>
　夫子自有正名一番設施既不見用何為以局外之<lb/>
　人為不入耳之計夫子當日不税冕而行已與魯絶<lb/>
　不便自歸至老欲還鄉惟衞與魯近只得居衞彼時<lb/>
　地位道理止當如此故曰聖之時<lb/>
孟子説伯夷隘非是説惡人之朝應立惡人應與之言<lb/>
　他當殷周之際竝無職守優游西山亦可卒歲乃見<lb/>
　得世非黄農便過不得朱子平生不肯出來一過分<lb/>
<pb n="KR3a0114_WYG_022-37b"/>
　水嶺便為生往死歸之計直與君相爭執到底及罷<lb/>
　而歸便讀書㑹友不問朝政假若看得一片武夷山<lb/>
　仍住不得除非是死儘可不必魏忠賢之禍諸賢赴<lb/>
　湯蹈火自是忠烈但韜晦些以存此身未始不可易<lb/>
　經以杞包𤓰道理甚好𤓰乃易腐之物豈能耐杞小<lb/>
　人兇惡已甚自然敗在眼前及其敗而吾輩在國尚<lb/>
　有人直弄得到後來元兇已去無人可用而國之受<lb/>
　害酷矣亦伯夷隘之流風也<lb/>
<pb n="KR3a0114_WYG_022-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0114_WYG_022-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕村語録卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村語録卷二十三</head> <lb/>
    <p>
<pb n="KR3a0114_WYG_023-1a"/>
欽定四庫全書<lb/>
　榕村語録卷二十三<lb/>
　　　　　　　　　　　　大學士李光地撰<lb/>
　　學一<lb/>
陳北溪論工夫節目一條蓋朱門學的也朱子千言萬<lb/>
　語只此數事然所謂虚心者又初不外乎立志而已<lb/>
　若張子所謂大其心以體天下之物邵子所謂翫心<lb/>
　髙明者如是而志豈有不立而心豈有不虚者乎雖<lb/>
<pb n="KR3a0114_WYG_023-1b"/>
　然此非朱子之言也立志居敬即中庸之尊徳性也<lb/>
　致知力行即中庸之道問學也廣大髙明蓋立志之<lb/>
　事涵泳敦篤蓋居敬之事知行則錯綜乎其中精微<lb/>
　知新致知之事中庸崇禮則力行之事也古聖之書<lb/>
　莫備於中庸近賢之説莫備於朱子若周子之誠幾<lb/>
　德乾損益程子之涵養進學居敬窮理以溯夫古訓<lb/>
　之制心制事直内方外中和誠明之指雖語有繁殺<lb/>
　義有偏全先聖後聖其揆一耳近世於敬知行之説<lb/>
<pb n="KR3a0114_WYG_023-2a"/>
　頗有能言之者往往未免於判然兩事截然二時之<lb/>
　差故或頑心絶物以為存養曰我将以為知之基或<lb/>
　泛渉博攬以為致知曰我将以為行之地而不知古<lb/>
　人之精義集義初非二事直内方外本非二時也<hi>自記</hi>
學問須将大頭腦處通透方得姚江主先行後知虚齋<lb/>
　次崖則主先知後行姚江引尊德性節為宗指蔡林<lb/>
　求其説而不得乃謂先知後行者用功之序先行後<lb/>
　知者成德之序不思注中明説聖人示人入德之方<lb/>
<pb n="KR3a0114_WYG_023-2b"/>
　莫詳於此安在其為成德乎不知敬在知行之先貫<lb/>
　於知行之後朱子已經説明佛家所謂主人翁惺惺<lb/>
　著者他連父母妻子都不顧忠孝之事都不行何况<lb/>
　其他而惺惺自若豈亦力行乎有此然後讀書窮理<lb/>
　便是致知身體實踐便是力行若無此為根本致知<lb/>
　力行都做不來只是致知亦是存心力行亦是存心<lb/>
　存心工夫亦不離乎此耳<lb/>
當年曾夢大兒向某屈指云一指活二指拙三指存中<lb/>
<pb n="KR3a0114_WYG_023-3a"/>
　心四指言詮明五指思議絶後來舉問鋭峰僧渠云<lb/>
　禪家竝未有此成語細思此却是幾箇闗頭活是源<lb/>
　頭活水之謂拙是用心於内剛毅木訥之意存中心<lb/>
　者主人惺惺之㫖三者皆要緊事至言詮明則黙而<lb/>
　識之的光景思議絶則過此以往的境界矣拙字甚<lb/>
　妙凡有㢘恥不茍為世俗事皆拙也<lb/>
㸔語類門目便見得朱門無大賢問勉齋在内否曰不<lb/>
　在内但他的中庸說亦絶不得朱子之説他說首章<lb/>
<pb n="KR3a0114_WYG_023-3b"/>
　只説戒慎是以敬為主未及知行後説到不明不行<lb/>
　纔是知行工夫如此是單主敬便就巳天地位萬物<lb/>
　育了知行儘可不用何須更説知行且苦纒住生安<lb/>
　學利困勉説甚無味至謂正是教人莫要學生安那<lb/>
　是人學不到的尤為不確後人不善讀朱子書者竟<lb/>
　像主敬了幾年纔致知致知了幾年纔力行難道主<lb/>
　敬時遇事來便推開不管曰我尚未致知如此使得<lb/>
　麽知行何嘗無先後但不是這様分先後如目與足<lb/>
<pb n="KR3a0114_WYG_023-4a"/>
　然於今行路眼㸔著路脚纔好走一邊㸔一邊走兩<lb/>
　相須兩不相妨豈有先㸔幾日路不干脚事到走路<lb/>
　又不干眼事之理<lb/>
吾學大綱有三一曰存實心二曰明實理三曰行實事<lb/>
　髙忠憲劉蕺山都是明季學問不佛不儒常州惲遜<lb/>
　菴亦是如此錫曰昔髙齋業師曾與忠憲門人丹陽<lb/>
　周季純為友言周能端坐竟日心了不動只是夜間<lb/>
　熟睡時尚有囈語其語甚或不免有鄙瑣處曰這尚<lb/>
<pb n="KR3a0114_WYG_023-4b"/>
　是和尚之粗淺者吾鄉有僧天問坐空山中十餘載<lb/>
　蛇虎皆與馴習小兒曾往訪之云其言多鄙俚不過<lb/>
　是尋常因果之説而已大概團聚心靈精氣相守便可<lb/>
　以有光怪又所處既久與異物親便與異物為化此<lb/>
　乃狐媚妖螭之能事原無足怪其荒誕處至謂三千<lb/>
　大千世界百萬人天皆在座下天且為之下則父母<lb/>
　反拜不足言矣人為天所生為父母所出乃是根本<lb/>
　他却要踞其上聖人之道便從孝弟做起終則與天<lb/>
<pb n="KR3a0114_WYG_023-5a"/>
　地一般或有助天地所不及處故曰參賛此理徹上<lb/>
　徹下同流竝運乾坤即毁而此理不滅道理至此已<lb/>
　極若説到空處上下四旁往古來今各無窮極何處<lb/>
　是邊際故惟聖人之道謂之中庸過此即為隠怪此<lb/>
　是實理此是實心此是實事即淺即深即粗即精無<lb/>
　大無小無内無外<lb/>
朱子嘗言始學須静坐又言不可偏求之静當合兩條<lb/>
　之指而深思之其義始備<hi>自記</hi>
<pb n="KR3a0114_WYG_023-5b"/>
聖人論學先要忠信無此便諸事無根然既有實心為<lb/>
　本倘不博學考問推廣擴充到盡處孔子亦放他作<lb/>
　第二等人如宗族稱孝鄉黨稱弟為士之次<lb/>
國手於碁亦終身之事他刻刻不能離碁可見一藝成<lb/>
　名也要至誠無息若有一日放得下便非第一流的<lb/>
　本事堯舜已将天下讓與人自然尚是勅天之命惟<lb/>
　時惟幾一息尚存此志不容少懈人的學問總要不<lb/>
　斷這是一㸃真源有源之物便㑹大陸子静於此却<lb/>
<pb n="KR3a0114_WYG_023-6a"/>
　有所得故云易簡工夫終久大支離事業竟浮沉但<lb/>
　只是真源不息矣又有他水來㑹豈不更好到得衆<lb/>
　水合流不得謂此水非他本來水也子静正苦打作<lb/>
　兩截非合外内之道<lb/>
某為詩文只畧見得從心源理路上説雖舊日所讀書<lb/>
　大都忘了就所記的還能驅使得動這便是自家一<lb/>
　㸃本領不爾不能驅使他只是有這㸃本領又要記<lb/>
　得多有得運用更好敝鄉西面髙山上有一泉源僅<lb/>
<pb n="KR3a0114_WYG_023-6b"/>
　如汗一滴一㸃稍逺便成細渠半里外成溝里許便<lb/>
　成瀑布飛洒巖下聲聞數里山上竝無他水來㑹不<lb/>
　知何以自己㑹大想他既是真源便能呼噏一山潤<lb/>
　澤生氣安卿曰不止一山之氣就是霧露雲漢之氣<lb/>
　他都收納得來先生曰然只是有此真源再有他水<lb/>
　來㑹更好有他水來㑹而我却無真源如有客無主<lb/>
　所謂溝澮皆盈涸可立待若謂我只求真源便可流<lb/>
　注不窮斷不要别水來㑹這却是偏乃陸王之見也<lb/>
<pb n="KR3a0114_WYG_023-7a"/>
　程門問經史中許多話伊川總不答良久曰某學問<lb/>
　却是無中生有明道於史書上纎細事皆能記得門<lb/>
　人訝其博識明道曰我若求記便不能記二程非禪<lb/>
　學却用禪機錫曰此便是孔子所云一貫曰然安卿<lb/>
　曰此還是一未説到貫曰本是一到生有就是貫了<lb/>
源泉一勺耳及其漸逺漸大便成江河問一貫之義似<lb/>
　此曰然有了源頭愈多愈好江水一路來無限諸水<lb/>
　㑹之然只成其為江不聞品江水者以為此中雜某<lb/>
<pb n="KR3a0114_WYG_023-7b"/>
　某之水也河水一路來無限諸水㑹之然只成其為<lb/>
　河不聞品河水者以為此中雜某某之水也有源頭<lb/>
　的物事他物入其中皆成自己的物事<lb/>
仙家明日成仙今日尚不知總是要工夫不歇如雞抱<lb/>
　子呆呆的只抱在那裏火候一刻不到不能得他出<lb/>
　來朱子六十嵗上自嘆假如五十九嵗死竟不聞道<lb/>
　矣後五六年仍嘆與道無分門人援前言以問曰想<lb/>
　是為不得行道而𤼵朱子曰非也就是眼前道理尚<lb/>
<pb n="KR3a0114_WYG_023-8a"/>
　逺耳汝楫曰然則下學何時窺見津涯曰此仙家所<lb/>
　謂太丹也然小丹亦不可不結想來顔曾思孟有顔<lb/>
　曾思孟之丹周程張朱有周程張朱之丹如董韓亦<lb/>
　有董韓之丹成得無上天仙固好不爾就是地仙亦<lb/>
　强似虚生浪死<lb/>
地中有木升山上有水漸蓋陽氣方盛一出而不可遏<lb/>
　及形已成則長便難觀筍與竹可見學問亦然其初<lb/>
　便是凡俗與聖賢闗頭一變迥然不同及至充實美<lb/>
<pb n="KR3a0114_WYG_023-8b"/>
　大則難矣<lb/>
為學須歩歩踏著階梯得尺主尺得寸主寸朱子言子<lb/>
　静門徒仰視霄漢此當為戒<hi>鍾旺總論以上</hi>
夫子十五志學便是志到從心所欲不踰矩田地二程<lb/>
　十四五嵗便鋭然欲學聖人便是要學到二程田地<lb/>
　立志成德一以貫之然下學之功亦有因師友學問<lb/>
　而心漸開明志漸恢廓者趨向亦一歩進一歩也要<lb/>
　在勉力不已<hi>鍾旺</hi>
<pb n="KR3a0114_WYG_023-9a"/>
震象傳曰君子以恐懼修省一經震動便惕然畏謹起<lb/>
　來斯為立志而萬行都從此出風霆流行庶物露生<lb/>
　是何氣象<hi>鍾旺</hi>
精神大於身極是要緊每見人之神周於體者必加精<lb/>
　警然志立則神日生要在提撕之力<hi>鍾旺</hi>
凡人一藝之精必有幾年高興若迷溺其中見得有趣<lb/>
　方能精如先存一别有逺大何必在此駐足之意斷<lb/>
　不精矣某人别件都能領畧只是文章不進每自云<lb/>
<pb n="KR3a0114_WYG_023-9b"/>
　只要求得心裏明白明白後自然説得出便是辭逹<lb/>
　此即是他心病文章如何能逹却也要剪裁有材料<lb/>
　不然言之無文行之不逺藝文如此况於聖賢之學<lb/>
　非有一段毅然専致之誠安能有得<lb/>
學者要有千古自命之意所以韓文公云譽之則以為<lb/>
　憂毁之則以為喜然此亦是狂者之語若聖賢却只<lb/>
　要自慊於心合於理而已中庸説得渾厚云百世以<lb/>
　俟聖人而不惑可見聖賢只是自己精進檢㸃沒工<lb/>
<pb n="KR3a0114_WYG_023-10a"/>
　夫計較到人的毁譽然却有一層徵諸庶民的道理<lb/>
　蓋論到全體必俟聖人始可不惑若零零星星凑籠<lb/>
　将來則合衆人之公便是一聖人公等試㸔我們文<lb/>
　字心裏有一分疑看者便有一分疑若説得確㸔者<lb/>
　亦便洞逹聖人所以説徵諸庶民韓公却不曾見到<lb/>
　這一層<lb/>
逹磨一老癯對著壁坐了九年幾奪吾儒之席胡安定<lb/>
　在泰山讀書十餘年其後學徒之盛遍天下伊川於<lb/>
<pb n="KR3a0114_WYG_023-10b"/>
　周子猶呼其字獨安定必曰先生凡人有十年著緊<lb/>
　工夫其聲光氣燄斷然不同<lb/>
鋭峰僧議論極有好處常説偈云學道必須鐵漢用力<lb/>
　心頭便判直證無上菩提一切是非莫管此彼學所<lb/>
　謂𤼵大願力即吾儒之立志也願力發得大即悟亦<lb/>
　悟得快修亦修得到朱子有云書不記熟讀可記義<lb/>
　不精細思可精惟有志不立直是無著力處即是此<lb/>
　意<hi>之銳</hi>
<pb n="KR3a0114_WYG_023-11a"/>
道理是分共的不是一己的舜之居深山之中與木石<lb/>
　居與鹿豕遊于野人之中聞一善言見一善行若決<lb/>
　江河沛然莫之能禦難道野人勝似大舜不成白香<lb/>
　山詩令老嫗讀之老嫗説不好便改全要解得此意<lb/>
　道理原是天地間公共的<lb/>
人心虚則明明則虚虚以受善便可到明惟其真知自<lb/>
　然服善學問之事以道為主不當論年齒之大小官<lb/>
　爵之尊卑王陽明尚有古義當日泰州王心齋方廿<lb/>
<pb n="KR3a0114_WYG_023-11b"/>
　餘嵗陽明已封伯心齋見之抗賓主禮譚三日而心<lb/>
　齋服四拜為師後數日心齋又不服陽明于是還之<lb/>
　四拜仍為賓主後心齋又大服乃復拜為師吾鄉張<lb/>
　净峰諫武宗在午門外晒五日罷歸過謁陽明净峰<lb/>
　年亦廿餘相見亦抗賓主禮數日卒不服陽明亦聽<lb/>
　之王荆公見司馬溫公為吕公所作墓誌譏切新法<lb/>
　人謂司馬禍不可測荆公乃以粘於屏風歎羙不已<lb/>
　曰此西漢之文也某向作學而時習之文有友為塗<lb/>
<pb n="KR3a0114_WYG_023-12a"/>
　乙數次某皆即時改定每改一次畢竟覺得好些最<lb/>
　後復問之曰尚有宜改處否友曰似宜拈出性字蓋<lb/>
　時習説朋來樂凡學皆是如此提出性字方是吾儒<lb/>
　之學故註曰人性皆善又曰復其初拈出此字則次<lb/>
　節以善及人三節成德之名皆有著落如此議論實<lb/>
　為精透非冄四講切不聞此義也又常作進呈詩文<lb/>
　稿成同鄉諸君觀之紛然指摘諸君不必盡善詩文<lb/>
　也然因所指摘改之便覺視舊較佳可見作者自己<lb/>
<pb n="KR3a0114_WYG_023-12b"/>
　不明旁觀比自已不同合衆人之見比一己之見又<lb/>
　不同所以虚心要𦂳<lb/>
世間有才的人多見得自己身分髙輒敢横下斷語即<lb/>
　如三蘇才氣蓋代有許多開天闢地論頭自以為髙<lb/>
　出千古今觀之都未確無論千秋萬世中原有人就<lb/>
　是你現在一言一行至平常人心裏不服便是你有<lb/>
　不穩貼處人心都有此同然之理故也舜知之故好<lb/>
　問察邇言<lb/>
<pb n="KR3a0114_WYG_023-13a"/>
人説王荆公剛愎此猶其次所見原不曾透徹明白人<lb/>
　明便虚虚纔能受某人答子書云汝所云不為無見<lb/>
　我所行一毫不差凡事只見得自己不差便㑹錯悞<lb/>
　武侯周諮博訪只要人箴其過所以人稱其聞過必<lb/>
　改而無吝色同朝某便推服魏環極先生人有所辨<lb/>
　駁他却閉目細聽於是處便㸃頭有疑處即張目問<lb/>
　幾句仍復閉目及人盡其詞乃歎曰是事都要與人<lb/>
　細細商量便欣然有喜色其次便是湯潜菴陸稼書<lb/>
<pb n="KR3a0114_WYG_023-13b"/>
　某人常示某以稼書所批時文某駁其批語有未合<lb/>
　處其人以告稼書深以為然次日即以所記大學相<lb/>
　質其説儘有好處如説格物主物即身心意知家國<lb/>
　天下格即格此極是但又云程子一草一木也須格<lb/>
　之説是旁意非正意却踈脱某駁之云草木豈在家<lb/>
　國天下之外耶問稼書先生細心讀書如何還爾踈<lb/>
　漏曰思路不圓他拘縳在一字一句上不能見到四<lb/>
　面八方去只看得道理在書冊内耳目之前都似㸔<lb/>
<pb n="KR3a0114_WYG_023-14a"/>
　不見的一般問思何以不圓曰思不出其位切問而<lb/>
　近思思在近處方得力問稼書先生所思自不外馳<lb/>
　何以不圓曰正坐不能近草木即在天下之中豈非<lb/>
　耳目前事他不能見却思到别處去愈思愈逺矣即<lb/>
　如人問自天子以至於庶人壹是皆以修身為本庶<lb/>
　人如何有新民之責朱子曰異日為士大夫豈無新<lb/>
　民之責某意不必如此説庶人自有家刑于寡妻至<lb/>
　于兄弟訓子以義方即外而和睦鄰里皆新民也人<lb/>
<pb n="KR3a0114_WYG_023-14b"/>
　以為近處容易明白不知舍近而求逺斷無明白之<lb/>
　日逺處不明白却要就近處思想譬如天地鬼神髙<lb/>
　深幽微無論見得未必是即是了亦難信惟就自己<lb/>
　身上體貼合著的便是合不著的便不是萬物皆備<lb/>
　於我天地鬼神不可通之理都要從人身上體貼方<lb/>
　親切<lb/>
某在涿州病發時公私之事俱不在心惟讀書一生到<lb/>
　底不曾透亮糊糊塗塗虚過此生此念纒攪不已乃<lb/>
<pb n="KR3a0114_WYG_023-15a"/>
　知朝聞夕死一章喫𦂳喚醒人也人生功名富貴過<lb/>
　去輒了子孫昌熾固有定數若加意營謀必更得禍<lb/>
　敗只於我生道理明白透徹有可信心處少少許便<lb/>
　足當下能到一箇是處是要𦂳事<hi>以上論立志虚心</hi>
静以養敬之原存義之本動以觀敬之發著義之施若<lb/>
　有義而無敬有敬而無義皆不足以體動静之神而<lb/>
　通性情之德然以敬言之動處熟則静處愈斂而終<lb/>
　以斂者為之根以義言之動時當理則静時愈有所<lb/>
<pb n="KR3a0114_WYG_023-15b"/>
　存而終以存者為之地况敬義夾持之後則止而止<lb/>
　行而行静亦定動亦定是時雖有動静而心則一於<lb/>
　静而已此大易艮背之學周子主静程子定性之微<lb/>
　意也<hi>自記</hi>
毋不敬是持養思無邪是謹獨<lb/>
存養之功蓋取諸乾説卦曰戰乎乾終日欽欽如對大<lb/>
　敵非戰則無以為存也天徳流行純亦不已非健則<lb/>
　無以為養也省察克治之功蓋取諸巽説卦曰齊乎<lb/>
<pb n="KR3a0114_WYG_023-16a"/>
　巽巽者入也非入則無以為察也齊者斷也非齊則<lb/>
　無以為克也<hi>清植</hi>
涵養是築城鑿池省察是詰奸禦暴<hi>自記</hi>
静而存養動而省察打作兩截是黄洵直饒雙峰語朱<lb/>
　子無是也居敬以窮理云者猶言用心以讀書又如<lb/>
　教人出力以挑擔雖有内外却是一事<lb/>
義以為質禮以行之又曰以義制事以禮制心蓋由乎<lb/>
　中而應乎外制於外以養其中也<hi>自記</hi>
<pb n="KR3a0114_WYG_023-16b"/>
敬是在内的義之根雖在内但此時説不得義若敬則<lb/>
　嚴恭寅畏時説得敬省察時亦説得敬作事時亦説<lb/>
　得敬中和誠明忠恕皆然保合太和中内原有但未<lb/>
　𤼵時説不得和至中則在未發為不偏不倚已𤼵為<lb/>
　無過不及中雖心亦無偏但主性一邊説忠雖實理<lb/>
　亦在却主心一邊説<lb/>
凡為學只在日用喜怒哀樂上用功中即大本和即逹<lb/>
　道夫子許顔子好學不是終日講求四代禮樂却説<lb/>
<pb n="KR3a0114_WYG_023-17a"/>
　不遷怒不貳過濓溪明道終身無疾言遽色是何等<lb/>
　工夫邵伯溫出仕伊川謂之曰打人自一板以上皆<lb/>
　立案蓋有案則其罪有等不得乘以吾之意及乘以<lb/>
　吾之氣矣人之為學從此脚踏實地所謂易簡而天<lb/>
　下之理得<lb/>
自孔孟後心學不講漢唐儒者雖讀儒書只以䜟緯文<lb/>
　詞為事講到經濟氣節而止将孔子合外内之道遺<lb/>
　却一邊全不從天命之性自己心上下工夫所以佛<lb/>
<pb n="KR3a0114_WYG_023-17b"/>
　家窺見此意從内裡打叠便将來提唱呌喚人都從<lb/>
　風而靡孔子未嘗将心字作話説然説孝説弟執事<lb/>
　敬與人忠言忠信行篤敬何處不是説心到得立則<lb/>
　見其參於前在輿則見其倚於衡竟是養成一箇嬰<lb/>
　兒隨處現形一般此學不講便無是處從何處説起<lb/>
　這却不難将要説話時覺得放易便收住覺得神氣<lb/>
　飛揚便斂入身裏來不過言語容貌之間時時整頓<lb/>
　久之自然熟了就心存不放形神不相離豈可忽過<lb/>
<pb n="KR3a0114_WYG_023-18a"/>
忠信有在根本上説者如主忠信之類有在一事上説<lb/>
　者如事君以忠交友以信之類事君之忠主事説臣<lb/>
　事君不是為爵禄是要辦事此事不是一己的亦不<lb/>
　是君的是天地間當做的事人看此事是公共的所<lb/>
　以不盡心者多如今把作自己當做的便忠交友之<lb/>
　信主言説相與朋友是要勸善規過其尊不如君臣<lb/>
　其親不如父子兄弟易得不信<lb/>
忠信算不得兩件亦算不得一件如人有心本淳厚偶<lb/>
<pb n="KR3a0114_WYG_023-18b"/>
　然説話不循其事理畧浮漫㸃染些便不是信又有<lb/>
　說話一絲不肯假借却或為俠氣或欲要譽未必皆<lb/>
　出於忠是信有自忠出之信有不自忠出之信忠却<lb/>
　沒有兩箇至恕乃如心之謂亦沒有兩箇恕無作寛<lb/>
　恕解者作寛恕解想是起于可以情恕之説此句尚<lb/>
　未碍理至以恕已之心恕人便斷然不可難道自己<lb/>
　不要做聖賢便亦不以聖賢之道望人不成恕字中<lb/>
　無此義故大學説有諸己而後求諸人無諸已而后<lb/>
<pb n="KR3a0114_WYG_023-19a"/>
　非諸人求諸人非諸人皆不可少必須有諸已無諸<lb/>
　已耳須是兩面都到<lb/>
忠信若都在心上説忠畧在前幾已動而事未形此事<lb/>
　既我所當行若不極其量有一毫隠匿留餘便覺有<lb/>
　過不得的意思這是忠信畧在後意已著事而理有<lb/>
　定此理分明是如此若不循其分有一毫夾雜乖離<lb/>
　便覺有去不得的意思這是信<lb/>
存養二字本出孟子孟子曰茍得其養無物不長操則<lb/>
<pb n="KR3a0114_WYG_023-19b"/>
　存舍則亡又曰存其心養其性蓋人心惟危存者所<lb/>
　以使之安道心惟微養者所以使之著是孟子本指<lb/>
　惟存為收斂寧静之意若養則當致其滋培充擴之<lb/>
　功矣程朱引來却俱用為收斂寧静之名而於理實<lb/>
　不相悖蓋心性是一是二未有不存其心而能養其<lb/>
　性者亦未有能養其性而心有不存者故心上亦可<lb/>
　用養字養心莫善於寡欲是也性上亦可用存字成<lb/>
　性存存是也要之心性俱是本原工夫若言心學而<lb/>
<pb n="KR3a0114_WYG_023-20a"/>
　只著存字不幾釋老之空虚乎<hi>清植</hi>
程子提出敬字便是救苦救難第一丹頭敬則神存不<lb/>
　敬則神亡神存則生神亡則死<lb/>
敬説喚醒二字最好一喚醒起來便是東方日出氣象<lb/>
　<hi>鍾旺</hi>
朱子説敬字是畏字意如見父母畏父母見兄長畏兄<lb/>
　長見朋友畏朋友退然如不自勝惟恐得罪一般孔<lb/>
　子説顔子好學首曰不遷怒定性書説廓然大公物<lb/>
<pb n="KR3a0114_WYG_023-20b"/>
　來順應許多大道理歸于怒之時忘情而觀理易説<lb/>
　懲忿在窒慾之先損者之樂驕樂居首曾子孟子俱<lb/>
　有泰山巖巖氣象自是浩然之氣養得如此然曾子<lb/>
　戰戰兢兢臨深履薄動容貌斯逺暴慢又曰有若無<lb/>
　實若虚而後乃曰可以託六尺之孤寄百里之命臨<lb/>
　大節而不可奪敬字要仔細理論問稱顔子好學何<lb/>
　以首及于怒曰怒最易𤼵而難制故大學説正心亦<lb/>
　先説忿懥不貳過一切窒慾事都包在裏面<lb/>
<pb n="KR3a0114_WYG_023-21a"/>
羅整菴蔡虚齋留心朱子之學然于天命誠意諸章注<lb/>
　都不曾講透他以存心持敬為力行工夫不知存心<lb/>
　只是提起此心不要昬去原無多事如何謂之力行<lb/>
　戒謹不睹恐懼不聞有何事可行<lb/>
敬字從理上發出心和氣平就是俗語一箇怕字故恭<lb/>
　人曰溫溫德隅曰抑抑近人錯㑹多作有意矜厲就<lb/>
　是果然壁立萬仞亦是泰而驕威而猛與敬本㫖相<lb/>
　反矣有意矜厲是從氣上做工夫既不心和氣平如<lb/>
<pb n="KR3a0114_WYG_023-21b"/>
　何能中節東漢人謂之氣節其節自氣中出不從理<lb/>
　上來故曰一變至道正須變也劉念臺黄石齋豈非<lb/>
　君子惜其工夫都用在氣上<lb/>
敬字被後人講不明白做來形状可畏湯潛菴陸稼書<lb/>
　皆中此病竟有不近人情之意令人望而去之敬是<lb/>
　怕人不是要人怕我如見大賓如承大祭無衆寡無<lb/>
　小大無敢慢戰戰兢兢臨深履薄還是自己怕人還<lb/>
　是要人怕已至于敬人者人恒敬之自然儼然人望<lb/>
<pb n="KR3a0114_WYG_023-22a"/>
　而畏威可畏而儀可象<lb/>
人若閒散度日過後未免悔恨惟用工讀書便心無不<lb/>
　安處可見人只是求心安為主佛家云我視禪定如<lb/>
　須彌柱心非須彌柱心安處便是須彌柱也你看這<lb/>
　不過一些子却頂天立地是這箇<lb/>
黄石齋云人無今古最妙如有人凡事淳厚不肯茍且<lb/>
　欺人便是古人如今冩一本書刻一本書一毫不肯<lb/>
　潦草這就是古人之書問有因官事磨得細心者只<lb/>
<pb n="KR3a0114_WYG_023-22b"/>
　是怕心常存心便細了曰怕便不好須是不盡心自<lb/>
　過不去務要工緻周到心裏纔安帖方好<lb/>
和尚家參禪亦是要心歸一故意説一句極沒理的話<lb/>
　要你在這上尋求想來想去别的念頭都斷了人心<lb/>
　本自靈明逼到歸一時光彩忽𤼵别見得一箇境界<lb/>
　他們得此方好用功不是到此就住從此遍參歴扣<lb/>
　直追無上菩提隂符經曰絶利一源用師十倍是這<lb/>
　一層工夫至三返晝夜用師萬倍即參同契所謂干<lb/>
<pb n="KR3a0114_WYG_023-23a"/>
　周粲彬彬萬遍将可覩乃是思之精熟若心無那一<lb/>
　段歸一内力却不能思要思心散去了亦不中用<lb/>
省察省字是從三省處用來字面然曾子之省是事已<lb/>
　之後廻頭盤算程朱引來却是作當幾㸃檢語省察<lb/>
　言下便是克治故朱子於學庸兩處慎獨注一則曰<lb/>
　務決去而求必得一則曰遏人欲于将萌非徒㸃檢<lb/>
　一番已也省之之精則知無不致克之之勇則行無<lb/>
　不力故省察内便包得致知力行工夫朱子所謂自<lb/>
<pb n="KR3a0114_WYG_023-23b"/>
　謹獨而精之以至于應物之處無少差謬而無適不<lb/>
　然應物而無差謬非致知力行者能之乎故陳北溪<lb/>
　所舉學的只説居敬致知力行不及省察正以致知<lb/>
　力行即省察之實也<hi>清植</hi>
　<lb/>
　<lb/>
　<lb/>
　榕村語録卷二十三<lb/>
</p>
<p>
</p>
  </div>
</body>
</text>
</TEI>
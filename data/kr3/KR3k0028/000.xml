<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全芳備祖集</head>
    <p>
<pb n="KR3k0028_WYG_000-1a"/>
欽定四庫全書　　　　　子部十一<lb/>
　全芳備祖集　　　　　　類書類<lb/>
　　提要<lb/>
　　　　<hi>臣</hi>等謹案全芳備祖前集二十七卷後集三<lb/>
　　　　十一卷宋陳景沂撰景沂號肥遯天台人仕<lb/>
　　　　履未詳是書前有寳祐元年韓境序據序所<lb/>
　　　　言此書於理宗時嘗進於朝其事亦無可考<lb/>
　　　　凡前集二十七卷所記皆花後集第一卷至<lb/>
<pb n="KR3k0028_WYG_000-1b"/>
　　　　八卷為果部十卷至十二卷為卉部十三卷<lb/>
　　　　為草部十四卷至十九卷為木部二十卷至<lb/>
　　　　二十二卷為農桑部二十三卷至二十七卷<lb/>
　　　　為蔬部二十八卷至三十一卷為藥部其例<lb/>
　　　　每一物分事實祖賦詠祖二類事實祖中分<lb/>
　　　　碎録紀要雜著三子目賦詠祖中分五言散<lb/>
　　　　句七言散句五言散聨七言散聨五言古詩<lb/>
　　　　七言古詩五言八句七言八句五言絶句七<lb/>
<pb n="KR3k0028_WYG_000-2a"/>
　　　　言絶句十子目唐以前事實賦詠紀録寥寥<lb/>
　　　　北宋以後特為賅備而南宋尤詳多有他書<lb/>
　　　　不載及其本集已佚者皆可以資考證焉乾<lb/>
　　　　隆四十四年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校官<hi>臣</hi>陸　費　墀<lb/>
<pb n="KR3k0028_WYG_000-3a"/>
全芳備祖集原序<lb/>
類書之作其來尚矣自唐率更有藝文類聚白傅有六<lb/>
帖至我朝元獻有類要宜無復加矣近世乃有建章萬<lb/>
花谷事類本末諸書大概誇多於品彚競美於纂輯而<lb/>
原本祖萃羣芳者闕焉天台陳君少負傑特讀書數萬<lb/>
卷目力所及如富人坐日中之肆細大涵蓄感萬物敷<lb/>
榮乃獨致意於草木蕃廡積而為書思襲前人之躅以<lb/>
補後來者之闕意是以嘗客遊江淮縱觀宇宙山川之<lb/>
<pb n="KR3k0028_WYG_000-3b"/>
盛舉凡舟車之㑹人力所及蒐覽之餘可以廣紀載備<lb/>
討論者畢録無遺於是物推其祖詞掇其芳數十大家<lb/>
之作俱在而騷人墨客之詠亦不廢不知螢幾聚雪幾<lb/>
映剡溪之藤凡幾閲而全芳備祖之書成矣陳君益歛<lb/>
華就實由博趨約研精洙泗濓洛之書折衷於渡江諸<lb/>
老凡昔之泥於物者今皆反諸心矣心有經因知有録<lb/>
凡昔之㑹於心者今皆筆於書矣名公鉅卿嘉歎不少<lb/>
置嘗以呈天子之覽陳君不可謂不遇矣一日陳君過<lb/>
<pb n="KR3k0028_WYG_000-4a"/>
予山隂澤中貌癯氣腴神采内澤有道之士也手數巨<lb/>
編以示且歎曰吾不幸少事華藻勤半生以資口耳之<lb/>
談猶幸晩歸朴素持一念心窮性理之藴然少年之書<lb/>
雖吾甚悔好事者或取焉欲櫝而藏之不可得也予拱<lb/>
而曰盈天壤間皆物也物具一性性得則理存焉大學<lb/>
所謂格物者格此物也今君晩而窮理其昭明貫通倐<lb/>
然是非得䘮之表毋亦自其少時區别草木有得於格<lb/>
物之功歟昔孔門學詩之訓有曰多識於鳥獸草木之<lb/>
<pb n="KR3k0028_WYG_000-4b"/>
名陳君於是書也奚其悔寳祐元年癸丑中秋安陽老<lb/>
圃韓境序<lb/>
</p>
<p>
</p>
  </div>
</body>
</text>
</TEI>
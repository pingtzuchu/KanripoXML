<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>仇池筆記卷上</head> <lb/>
    <p>
<pb n="KR3j0093_WYG_001-1a"/>
欽定四庫全書<lb/>
　仇池筆記卷上<lb/>
　　　　　　　　　　　　　宋　蘇軾　撰<lb/>
　　論文選<lb/>
舟中讀文選恨其編次無法去取失當齊梁文字衰陋<lb/>
蕭統尤為卑弱如李陵五言皆偽今日觀瀾集可喜者<lb/>
甚多而獨取數篇淵明作閒情賦正所謂國風好色而<lb/>
不淫正使不及周南與屈原所陳何異而統大譏之此<lb/>
<pb n="KR3j0093_WYG_001-1b"/>
小兒强作解事也<lb/>
　　三殤<lb/>
李善註文選本末詳備所謂五臣者真俚儒荒陋者也<lb/>
謝張子房詩云苛慝暴三殤此禮所謂上中下三殤言<lb/>
秦無道戮及幼穉而注乃謂苛政猛於虎吾父吾夫吾<lb/>
子皆死謂夫謂父為殤此類甚多<lb/>
　　日月蝕<lb/>
玉川子月蝕詩以蝕者月中蝦蟇也梅聖俞作日蝕詩<lb/>
<pb n="KR3j0093_WYG_001-2a"/>
云食日者三足烏也此因俚説以寓意也戰國䇿日月<lb/>
輝於外其賊在内則俚説亦當矣<lb/>
　　中宫太乙<lb/>
杜子美詩云自平中宫吕太乙世不曉其義而妄者以<lb/>
為唐有平中宫偶讀𤣥宗實録有中宫太乙判於廣南<lb/>
杜詩云自平中宫吕太乙下文又有南海取珠之句見<lb/>
書不廣輕改文字鮮不為笑<lb/>
　　八陣圖詩<lb/>
<pb n="KR3j0093_WYG_001-2b"/>
子嘗夢杜子美云世人誤㑹八陣圖詩云江流石不轉<lb/>
遺恨失吞吳以為先主武侯欲與關羽復仇故恨不滅<lb/>
吳非也我意本為吳蜀唇齒之國不當相圖晉能取蜀<lb/>
者以蜀有吞吳之意此為恨耳<lb/>
　　不忮之誠信於異類<lb/>
予少時書室前竹柏雜花衆鳥巢於上武陽君惡殺生<lb/>
婢僕不得捕取數年間鳥有巢於低枝其鷇可俯而窺<lb/>
也此無它不忮之誠信於異類<lb/>
<pb n="KR3j0093_WYG_001-3a"/>
　　陽關三疊<lb/>
舊傳陽關三疊今歌者每句再疊而已若通一首又是<lb/>
四疊皆非是每句三唱以應三疊則叢然無復節奏有<lb/>
文勛者得古本陽關每句皆再唱而第一句不疊乃知<lb/>
唐本三疊如此樂天詩云相逢且莫推辭醉聽唱陽關<lb/>
第四聲勸君更盡一杯酒以此騐之若一句再疊則此<lb/>
句為第五聲今為第四則一句不疊審矣<lb/>
　　磨蝎為身宫<hi>見志林一卷</hi>
<pb n="KR3j0093_WYG_001-3b"/>
　　治齒治目<hi>見志林一巻</hi>
　　老子解<lb/>
子由寄老子新解使戰國時有此書則無商鞅韓非使<lb/>
漢初有此書則孔老為一晉宋間有此書則佛老不為<lb/>
二<lb/>
　　三豪詩<lb/>
石介作三豪詩云曼卿豪於詩永叔豪於詞師雄豪於<lb/>
歌永叔亦贈杜黙師雄詩云贈之三豪篇而我濫一名<lb/>
<pb n="KR3j0093_WYG_001-4a"/>
黙歌少見於世有云學海波中老龍夫子門前大蟲皆<lb/>
此類語永叔不誚者此公惡爭名且為介諱也黙豪氣<lb/>
正是京東學究飲私酒食瘴死牛肉醉飽後所發也作<lb/>
詩狂怪至盧仝馬異極矣若更求奇便作杜黙矣<lb/>
　　萬花㑹<lb/>
揚州芍藥為天下冠蔡京為守始作萬花㑹用花十餘<lb/>
萬枝既困諸邑吏縁為姦予首罷之萬花本洛帥故事<lb/>
亦為民害錢惟演作留守始置驛貢洛花有識鄙之此<lb/>
<pb n="KR3j0093_WYG_001-4b"/>
宫妾愛君之意也<lb/>
　　弄胡孫<hi>見志林四卷</hi>
　　治大風方<hi>見志林三卷</hi>
　　酒名<lb/>
退之詩云且可勤買抛青春國史補云酒有郢之富水春<lb/>
烏程之若下春滎陽之土窟春富平之石凍春劍南之燒<lb/>
春杜子美詩云聞道雲安麯米春裴鉶傳奇亦有酒名<lb/>
松醪春乃知唐人名酒多以春<lb/>
<pb n="KR3j0093_WYG_001-5a"/>
　　論詩<lb/>
唐末五代人物衰盡詩有貫休書有亞栖村俗之氣大<lb/>
率相似蘇子美家有長史書云隔簾歌已俊對坐貌彌<lb/>
精語既凡惡而字法真亞栖之流曽子固編李太白集<lb/>
而有贈僧懐素草書歌及笑巳乎數首皆貫休以下格<lb/>
調卑陋子固號有知識者故深可怪如白樂天贈徐凝<lb/>
退之贈賈島皆世俗無知者所記不足多怪<lb/>
　　禁同省徃來<hi>見志林二卷</hi>
<pb n="KR3j0093_WYG_001-5b"/>
　　劉原父語<hi>見志林一卷</hi>
　　谿洞畫李中師像<lb/>
郭祥正嘗從章惇入梅山谿洞中見洞主蘇甘家有畫<lb/>
像事之甚謹云桂府李大夫也問其名曰此豈可名哉<lb/>
叩頭稱死罪數四卒不敢名徐考其年月則李中師誠<lb/>
之也嘗為提刑權桂府耳夷獠乃爾畏信之<lb/>
　　韓玉汝李金吾<lb/>
韓縝為秦州以賊殺不辜去官秦人語曰寧逢乳虎莫<lb/>
<pb n="KR3j0093_WYG_001-6a"/>
逢韓玉汝孫臨最滑稽或問莫逢韓玉汝當以何對臨<lb/>
曰可怕李金吾<lb/>
　　舒公封荆公<lb/>
王介甫先封舒公改封荆公詩曰戎狄是膺荆舒是懲<lb/>
識者曰宰相不學之過也<lb/>
　　以意改書<lb/>
近世人輕以意改書鄙賤之人好惡多同從而和之遂<lb/>
使古書日就舛訛孔子曰吾猶及史之闕文也蜀本莊<lb/>
<pb n="KR3j0093_WYG_001-6b"/>
子云用志不分乃疑於神此與易隂疑於陽禮使人疑<lb/>
女於夫子同今四方本皆作凝陶濳詩採菊東籬下悠<lb/>
然見南山採菊之次偶見南山境與意㑹今皆作望南<lb/>
山杜子美云白鷗沒浩蕩蓋滅沒於煙波間而宋敏求<lb/>
云鷗不解沒改作波二詩改此兩字覺一篇神氣索然<lb/>
也<lb/>
　　書秋雨詩<lb/>
把人馬正卿作太學生有氣節學生不喜博士亦忌之<lb/>
<pb n="KR3j0093_WYG_001-7a"/>
予偶至齋書杜子美秋雨歎一篇壁上初無意也正卿<lb/>
即日辭歸不出至今白首固窮守節<lb/>
　　杜子美詩<lb/>
余在岐山見秦州進一馬騌如斗項下重胡倒立毛生<lb/>
肉端蕃人云此肉騌乃知鄧公驄馬行肉駿碨礧連錢<lb/>
動當作肉騣悲陳陶云四方義士同日死此房琯之敗<lb/>
也唐書作陳濤未知孰是琯既敗猶欲持重有所伺而<lb/>
中人促戰遂大敗故後篇云焉得附書與我軍忍待明<lb/>
<pb n="KR3j0093_WYG_001-7b"/>
年莫倉卒北征詩云桓桓陳將軍仗鉞奮忠烈謂陳元<lb/>
禮也佐𤣥宗平内難又從幸蜀建誅國忠之䇿洗兵馬<lb/>
云張公一生江海客此張鎬也明皇雖誅蕭至忠常懐<lb/>
之侯君集云蹭蹬至此至忠亦蹭蹬者耶故杜子美亦<lb/>
哀之云赫赫蕭京兆今為時所憐後出塞詩云我本良<lb/>
家子出師亦多門躍馬三十年恐負明主恩見坐幽州<lb/>
騎長驅河洛昏中夜間道歸故里但荒村惡名幸脱免<lb/>
窮老無兒孫詳味此詩蓋禄山反時其將有脱身歸國<lb/>
<pb n="KR3j0093_WYG_001-8a"/>
而禄山殺其妻兒者不出姓名可恨也憶昔詩云關中<lb/>
小兒壊紀綱謂李輔國也張后不樂上為忙謂肅宗張<lb/>
皇后也為留猛士守未央謂郭子儀奪兵柄入宿衛也<lb/>
　　子美詩外有事在<lb/>
杜子美自許稷與契未必許也然其詩云舜舉十六相<lb/>
身尊道何髙秦時用商鞅法令如牛毛此是稷契輩人<lb/>
口中語也又云知名未足稱局促商山翁又云王侯與<lb/>
螻蟻同盡隨丘墟願聞第一義回向心地初乃知子美<lb/>
<pb n="KR3j0093_WYG_001-8b"/>
詩外尚有事在也<lb/>
　　歸去來詞<hi>見志林三卷</hi>
　　孟郊詩<hi>見志林三卷二條並見論貧士則中</hi>
　　白樂天詩<lb/>
白樂天為王涯所讒謫江州司馬甘露之禍樂天有詩<lb/>
云當君白首同歸日是我青山獨徃時不知者以為幸<lb/>
亡樂天豈幸人之禍者哉蓋悲之也<lb/>
　　成相<lb/>
<pb n="KR3j0093_WYG_001-9a"/>
孫卿子書有韻語者其言鄙近多云成相莫曉其義前<lb/>
漢藝文志詩賦類中有成相雜詞十一篇則成相古謳<lb/>
謠之名也疑所謂䘮舂不相者又樂記云治亂以相亦<lb/>
恐由此得名<lb/>
　　擬作<lb/>
劉子𤣥辨文選所載李陵與蘇武書並齊梁文士擬作<lb/>
予因悟陵與武五言亦後人擬作列女傳蔡琰二詩其<lb/>
詞明白感慨頗類木蘭詩東京無此格也建安七子猶<lb/>
<pb n="KR3j0093_WYG_001-9b"/>
含蓄不盡發見况伯喈女乎琰之流離必在父歿之後<lb/>
董卓既誅伯喈乃遇禍此詩乃云董卓所驅虜入胡尤<lb/>
知其非真也蓋范曄荒淺遂載之本傳<lb/>
　　食薑損智<lb/>
王介甫多思而言鑿時出一新説已而悟其非又出一<lb/>
説以解之是以其學多説嘗與劉貢父食曰孔子不撤<lb/>
薑食何也貢父曰本草言薑食多損智道非明民將以<lb/>
愚之孔子以道教人者故不撤薑食所以愚之也介甫<lb/>
<pb n="KR3j0093_WYG_001-10a"/>
欣然而笑乆之乃悟其戲也貢父雖戲言王氏之學實<lb/>
大類此<lb/>
　　石墨<lb/>
陸士衡與士龍書云登銅雀臺得曹公所藏石墨數甕<lb/>
今分寄一螺大業拾遺宫中以蛾綠畫眉亦石墨之類<lb/>
也沈存中帥鄜延以石燭作墨堅重而墨在松烟之上<lb/>
曹公所藏豈此物也<lb/>
　　桃笙<lb/>
<pb n="KR3j0093_WYG_001-10b"/>
柳子厚詩云盛時一失貴反賤桃笙葵扇安可常不知<lb/>
桃笙為何物因閲方言宋魏之間簟謂之笙乃悟桃笙<lb/>
以桃竹為簟也<lb/>
　　池魚<hi>見志林三卷</hi>
　　耳白於靣<hi>見志林三卷</hi>
　　如夢詞<lb/>
泗州雍熙塔下余戲作如夢令兩闋云水垢何曾相受<lb/>
細看兩俱無有寄語揩背人盡日勞君揮肘輕手輕手<lb/>
<pb n="KR3j0093_WYG_001-11a"/>
居士本來無垢又云自淨方能洗彼我自汗流呀氣寄<lb/>
語澡浴人且共肉身游戲但洗但洗本為人間一切唐<lb/>
莊宗製名憶先婆嫌其不雅馴改為如夢莊宗詞云如<lb/>
夢如夢和淚出門相送取以為名云<lb/>
　　論物理<lb/>
舒州醫人李惟熙善論物理云菱芡皆水物菱寒而芡<lb/>
煖者菱花開背日芡花開向日故也又曰桃杏雙仁輙<lb/>
殺人者其花本五出六出必雙仁草木花皆五出惟雪花<lb/>
<pb n="KR3j0093_WYG_001-11b"/>
六出此殆隂陽之理今桃杏六出雙仁皆殺人者失常<lb/>
故也<lb/>
　　木螙<lb/>
木實之螙者必不沙爛爛者必不螙而能浮不浮者亦<lb/>
殺人常考其理既沙爛散則不能藴蓄而生蟲瓜至甘<lb/>
而不螙者以其沙也<lb/>
　　小兒吸蟾蜍氣<hi>見志林三卷</hi>
　　奴為<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>
                    <hi>見志林三卷</hi>
<pb n="KR3j0093_WYG_001-12a"/>
　　附語<hi>見志林二卷</hi>
　　晉人書<lb/>
唐太宗購晉人書有二王以下富千軸皆在秘府武后<lb/>
時為張易之兄弟所攘竊遂流落人間多在王涯張延<lb/>
賞家涯敗軍人劫奪金玉軸而棄其書余於李瑋都尉<lb/>
家見晉人數帖皆有小印涯字意其為王氏物也有謝<lb/>
尚謝鯤王衍等字皆竒夷甫獨超然若羣鶴聳翅欲飛<lb/>
而未起也<lb/>
<pb n="KR3j0093_WYG_001-12b"/>
　　𨼆者楊朴<hi>見志林二卷</hi>
　　古鏡<lb/>
元豐中余自齊安過古黄州獲一鏡其背銘云漢有善<lb/>
銅出白陽取為鏡清而明左龍右虎輔之其字如菽大<lb/>
篆欵甚精妙白陽疑白水之陽也其銅黑色如漆照人<lb/>
微小古鏡皆然此道家聚形之法也<lb/>
　　剖桃核得雄黄<hi>見志林三卷</hi>
　　砑光帽<lb/>
<pb n="KR3j0093_WYG_001-13a"/>
徐倅李陶有子年十七八忽詠落花詩云流水難窮目<lb/>
斜陽易斷腸誰同砑光帽一曲舞山香父驚問之若有<lb/>
物馮附者云西王母宴羣仙有舞者戴砑光帽帽上簪<lb/>
花舞山香一曲曲未終花皆落去<lb/>
　　戴嵩鬬牛<lb/>
有藏戴嵩鬬牛者以錦囊繫肘後隨出與客觀旁有牧<lb/>
童曰鬬牛力在前尾入兩股間今畫鬬而尾掉何也黄<lb/>
荃畫飛鴈頭足皆展或曰飛鳥縮頭則展足縮足則展<lb/>
<pb n="KR3j0093_WYG_001-13b"/>
頭無兩展者騐之信然<lb/>
　　鵝有二能<lb/>
錢塘人喜殺日屠百鵝有人自湖上夜歸屠者之門百<lb/>
鵝皆號聲振衢路若有所訴鵝能驚盜亦能却蛇其糞<lb/>
殺蛇蜀人園池養鵝蛇即逺去所有二能而不能免死<lb/>
人有技倆之厄也悲夫安得人如逸少乎<lb/>
　　戒殺<lb/>
水族癡暗人輕殺之或云不能償寃是乃欺善怕惡李<lb/>
<pb n="KR3j0093_WYG_001-14a"/>
公擢云雞有雌而卵者抱之雖能破殻而出不數日輙<lb/>
死此卵可食非殺也予曰凡能動者皆佛子也竹蝨初<lb/>
如塗粉竹葉上乆乃能動百千為曹無非佛子梁武水<lb/>
陸畫像六道外者以淡墨作人畜禽魚等形罔㒺然於<lb/>
空中乃是佛子流浪陋劣之極至於濕生如竹蝨者猶<lb/>
不可得但若存若亡於冥間耳而謂水族雞卵可殺乎<lb/>
但一起殺念地獄已具不必在其能訴與不能訴也<lb/>
　　論醫<lb/>
<pb n="KR3j0093_WYG_001-14b"/>
醫之難明古今所病也至虛有盛候而大實有羸狀疑<lb/>
似之間便有死生之異士大夫多秘所患以求痊驗醫<lb/>
能否使索病於冥漠之中辨虚實冷煖於疑似之際醫<lb/>
不幸而失終不肯自謂失也巧飾遂非以全其名間有<lb/>
謹愿者雖或主人言之亦參以所見兩存而雜治吾平<lb/>
生求醫蓋於平時黙驗其工拙有疾求療必盡告以所<lb/>
患使醫了然知患之所在然後診之虚實冷煖先定於<lb/>
中脈之疑似不能惑也故雖中醫治吾疾嘗愈吾求疾<lb/>
<pb n="KR3j0093_WYG_001-15a"/>
愈而已豈以困醫為事哉<lb/>
　　黎稼子<hi>見志林一卷</hi>
　　服井花水<hi>見志林一卷</hi>
　　費孝先卦影<hi>見志林三卷</hi>
　　看茶啜墨<lb/>
真松煤逺烟自有龍麝氣世之嗜者如滕達道蘇浩然<lb/>
吕行甫暇日晴暖研墨水數合弄筆之餘乃啜飲之蔡<lb/>
君謨嗜茶老病不能飲但把玩而已看茶啜墨亦事之<lb/>
<pb n="KR3j0093_WYG_001-15b"/>
可笑者也<lb/>
　　正獻公焚聖語<lb/>
杜正獻公為相蔡君謨孫之翰為諫官屢乞出仁宗曰<lb/>
卿等審欲得郡當具所欲奏來於是蔡除福州孫除安<lb/>
州正獻公曰諫官無故出終非美事乞且依舊上可之<lb/>
退書聖語時陳恭公為執政不肯書曰吾初不聞正獻<lb/>
懼遂焚之由此罷相議者謂正獻當明日奏審不當遽<lb/>
焚其書也<lb/>
<pb n="KR3j0093_WYG_001-16a"/>
　　賈婆婆<hi>見志林三卷</hi>
　　世有顯人<lb/>
李士衡之父豪恣不法誅死士衡進用王欽若欲言之<lb/>
而未有路㑹真宗論時文之敝因言路振文人也然不<lb/>
識體上曰何也曰李士衡父誅死而振為贈誥曰世有<lb/>
顯人上頷之士衡以故不大用<lb/>
　　論柳宗元<hi>見志林四卷</hi>
　　論金土同價<lb/>
<pb n="KR3j0093_WYG_001-16b"/>
齊髙帝曰當使金土同價意則善矣然物豈有此理哉<lb/>
孟子曰物之不齊物之情也巨屨小屨同價人豈為之<lb/>
哉孟子亦自忘此言為菽粟如水火之論金不可賤如<lb/>
土猶土不可貴如金也堯之民比屋可封桀之民比屋<lb/>
可誅若信此説則堯時諸侯滿天下桀時大辟徧四海<lb/>
也<lb/>
　　青苖錢<hi>見志林二卷</hi>
　　巫蠱<lb/>
<pb n="KR3j0093_WYG_001-17a"/>
漢武帝惡巫蠱如仇讐蓋夫婦君臣父子之間嗷嗷然<lb/>
不聊生矣然史記封禪書云丁夫人洛陽虞初等以方<lb/>
祠詛匈奴大宛已且為巫蠱何以責臣下此最可笑<lb/>
　　字謎<lb/>
鮑明逺詩有字謎三首飛泉仰流者舊説是井字又乾<lb/>
之一九隻立無偶坤之六二宛然雙宿云是桑字又頭<lb/>
如刀尾如鈎中間横四角六抽右面負兩刃左邊雙屬<lb/>
牛乃龜字也<lb/>
<pb n="KR3j0093_WYG_001-17b"/>
　　論墨<lb/>
今世論墨惟取其光而不黑是為棄墨黑而不光索然<lb/>
無神氣亦復安用要使其光清而不渾<hi>一作浮</hi>湛湛然如<lb/>
小兒目睛乃佳<lb/>
　　佛菩薩語<lb/>
濟南監鎮宋保國出其所集王荆公華嚴解余曰華嚴<lb/>
有八十一卷今獨解其一何也曰公謂我此佛語至深<lb/>
妙他皆菩薩語耳曰予於藏經中取佛語數句襍菩薩<lb/>
<pb n="KR3j0093_WYG_001-18a"/>
語中復取菩薩語數句襍佛語中子能識其是非乎曰<lb/>
不能也曰非獨子不能荆公亦不能也予昔在岐下聞<lb/>
河陽猪肉美使人徃致之使者醉猪夜逸買他猪以償<lb/>
吾不知也客皆大詫以為非他産所及已而事敗客皆<lb/>
大慙今荆公之猪未敗耳屠者賣肉倡者唱歌或因以<lb/>
悟子若一念清淨墻壁瓦礫皆説無上法而云佛語深<lb/>
妙菩薩語不及豈非夢中語乎保國曰唯<lb/>
　　李赤詩<lb/>
<pb n="KR3j0093_WYG_001-18b"/>
姑熟堂下詠怪其語不類太白王平甫云此李赤詩也<lb/>
赤自比李白故名赤後為厠鬼所惑死今觀其詩止於<lb/>
此以太白自比其心疾乆矣豈厠鬼之罪耶<lb/>
　　論茶<lb/>
除煩去膩不可缺茶然暗中損人不少吾有一法每食<lb/>
畢以濃茶潄口煩膩既出而脾胃不知肉在齒間消縮<lb/>
脱去不煩挑刺而齒性便若縁此堅密率皆用中下茶<lb/>
其上者亦不常有數日一啜不為害也此大有理<lb/>
<pb n="KR3j0093_WYG_001-19a"/>
　　魯直詩文<lb/>
黄魯直詩文如蝤蛑江瑤柱格韻髙絶盤飡盡廢然不<lb/>
可多食多食則發風動氣<lb/>
　　論漆<lb/>
漆畏蠏予嘗使工作漆器工以蒸餅潔手而食之宛轉<lb/>
如中毒狀急以蠏黄食之乃蘇墨入漆最善然以少蠏<lb/>
黄敗之乃可不爾即堅頑不可用也<lb/>
　　二紅飯<lb/>
<pb n="KR3j0093_WYG_001-19b"/>
今年東坡收大麥二十餘石賣之價甚賤而粳米適盡<lb/>
故日夜課奴婢以為飯嚼之嘖嘖有聲小兒女相調云<lb/>
是嚼虱子然日中腹飢用漿水淘食之自然甘酸浮滑<lb/>
有西北村落氣味今日復令庖人雜小豆作飯尤有味<lb/>
老妻大笑曰此新様二紅飯也<lb/>
　　大禹周公<lb/>
東坡將别乞一言於徐仲車曰自古皆有功獨稱大禹<lb/>
之功自古皆有才獨稱周公之才以其有徳以將之故<lb/>
<pb n="KR3j0093_WYG_001-20a"/>
耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0093_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　仇池筆記卷上<lb/>
</p>
<p>
</p>
  </div>
</body>
</text>
</TEI>
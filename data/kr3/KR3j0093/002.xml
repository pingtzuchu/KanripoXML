<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>仇池筆記卷下</head> <lb/>
    <p>
<pb n="KR3j0093_WYG_002-1a"/>
欽定四庫全書<lb/>
　仇池筆記卷下<lb/>
　　　　　　　　　　　　　宋　蘇軾　撰<lb/>
　　論設醴<lb/>
楚元王為穆生設醴王戊即位亡設穆生遂謝病去申<lb/>
公白公留戊稍淫暴二人諫不聽赭衣襍舂於市申公<lb/>
愧之歸魯而趙綰王臧言於武帝以蒲輪召卒坐綰臧<lb/>
事病免穆生逺引於未然之前申公睠戀於既然之後<lb/>
<pb n="KR3j0093_WYG_002-1b"/>
謂禍福皆天不可避絶者未必然也<lb/>
　　服松脂<lb/>
松脂以鎮定者為良細布袋盛漬水中沸湯煮之浮水<lb/>
面者罩籬掠取投新水中乆煮不出棄不用入白茯苓<lb/>
末杵羅為末每日取三錢匕着口中用少熟水潄仍如<lb/>
常法揩齒更啜少熟水嚥之仍潄齒牢牙駐顔烏鬚也<lb/>
　　孔北海<lb/>
王鞏云張安道説蘇子瞻比予孔北海諸葛孔明孔明<lb/>
<pb n="KR3j0093_WYG_002-2a"/>
吾豈敢望北海或似之然不至若是之惷也北海以忠<lb/>
義氣節冠天下其勢足與曹操相軒輊决非兩立者北<lb/>
海以一死捍漢豈所謂輕於鴻毛者何名為惷哉<lb/>
　　梁賈<hi>見志林三卷</hi>
　　雞唱<lb/>
光黄人二三月羣聚謳歌不中音律宛轉如雞鳴耳與<lb/>
宫人唱漏微相似但極鄙野漢官儀宫中不畜雞汝南<lb/>
出長鳴雞衛士候於朱雀門外専傳雞唱又應劭曰令<lb/>
<pb n="KR3j0093_WYG_002-2b"/>
雞鳴歌晉太康地道記曰後漢衛士習此曲於關下歌<lb/>
之今雞唱是也顔師古不考古本妄破此説今余所聞<lb/>
豈雞唱之遺音乎今士人謂之山歌云<lb/>
　　王晉卿墨<lb/>
王晉卿造墨用黄金丹砂墨成價與金等三衢蔡瑫自<lb/>
烟煤膠外一物不用特以和劑有法甚黑而光殆不減<lb/>
晉卿胡人謂犀黑暗象白暗可以名墨亦可以名茶<lb/>
　　徐仲車二反<lb/>
<pb n="KR3j0093_WYG_002-3a"/>
徐積字仲車古之獨行於陵仲子不能過然其詩文則<lb/>
怪而放如玉川子此一反也耳瞶畫地為字乃始通終<lb/>
日面壁坐不與人接而四方事無不知此二反也<lb/>
　　論漢武帝<hi>見志林四卷</hi>
　　硬黄臨二王書<lb/>
王㑹稽父子書存於世者蓋一二數唐人禇薛之流硬<lb/>
黄臨倣亦足為貴<lb/>
　　魯直詩<lb/>
<pb n="KR3j0093_WYG_002-3b"/>
讀魯直詩如見魯仲連李太白不敢復論鄙事雖若不<lb/>
入用不無補於世也<lb/>
　　寳應民<hi>見志林二卷</hi>
　　佛受戒平寃<lb/>
李如損之妹既笄發病見前世寃對日月笞之遂歸誠<lb/>
佛法夢中見佛與受戒平遣寃者李因蔬食不嫁<lb/>
　　君謨書<lb/>
僕嘗論蔡君謨書為本朝第一議者多以為不然或謂<lb/>
<pb n="KR3j0093_WYG_002-4a"/>
君謨書為弱殊非知書者若江南李主外險而中實無<lb/>
有此真可謂弱者以李主為勁則宜以君謨為弱<lb/>
　　張子野詩<lb/>
張子野詩筆老妙歌詞乃餘波耳華州西溪云浮萍破<lb/>
處見山影野艇歸<hi>一作横</hi>來聞棹聲和愁詩云愁似鰥魚<lb/>
知夜永懶同蝴蝶為春忙若此之類皆可追配古人而<lb/>
世俗但稱其歌詞晉周昉畫人物入神世亦但知有周<lb/>
昉士女可謂未見好徳如好色者歟<lb/>
<pb n="KR3j0093_WYG_002-4b"/>
　　林檎詩<lb/>
兒子邁幼作林檎詩云熟顆無風時自落半腮迎日鬬<lb/>
鮮紅於等輩號有思致者又詩云葉隨流水歸何處牛<lb/>
帶寒鴉過晚村此亦可人<lb/>
　　鳳咮研<lb/>
僕好用鳳咮石研論者多異同蓋少得真者黯然灘石<lb/>
亂之耳<lb/>
　　李十八草書<lb/>
<pb n="KR3j0093_WYG_002-5a"/>
劉十五論李十八草書謂之鸚哥嬌意謂鸚鵡能言不<lb/>
過數句大率雜以鳥語十八後稍進以書問僕近日比<lb/>
舊何如僕答曰可作秦吉了矣<lb/>
　　楊凝式書<lb/>
唐末五代文章卑泥字畫從之而楊凝式筆跡雄强徃<lb/>
徃與顔柳相上下今世多稱李建中宋宣獻此二人書<lb/>
僕所不解宋寒而李俗殆是浪得名耳惟蔡君謨書姿<lb/>
格既髙而學亦至當為本朝第一<lb/>
<pb n="KR3j0093_WYG_002-5b"/>
　　杜甫詩<lb/>
杜甫詩固無敵然自致逺已下句甚村陋也世人雷同<lb/>
不復譏評過矣然亦不能掩其美也<lb/>
　　與曇秀倡和<lb/>
余在廣陵送客山光寺曇秀作詩云扁舟乘興到山光<lb/>
古寺臨流勝氣藏慚愧南風知我意吹將草木作天香<lb/>
予和云閙裏清游借隙光醉時真境發天藏夢回拾得<lb/>
吹來句十里南風草木香<lb/>
<pb n="KR3j0093_WYG_002-6a"/>
　　文與可詩<lb/>
余昔對歐公誦文與可詩云美人却扇坐羞落庭下花<lb/>
公曰世間元有此句與可拾得耳<lb/>
　　論董秦<lb/>
玉川子月蝕詩云歳星主福禄官爵奉董秦詳味此語<lb/>
當是無功而享厚禄者秦本忠臣天寳末屢立戰功亦<lb/>
頗知義代宗時吐蕃犯闕徵兵秦即日赴難或勸擇日<lb/>
答曰君父在難乃擇日耶後汙朱泚偽命誅考其終始<lb/>
<pb n="KR3j0093_WYG_002-6b"/>
非無功而享禄者不知玉川子何以有此句<lb/>
　　樂天燒丹<hi>見志林一卷</hi>
　　盤逰飯谷董羮<lb/>
江南人好作盤逰飯鮓脯鱠炙無不有埋在飯中里諺<lb/>
曰掘得窖子羅浮頴老取凡飲食雜烹之名谷董羮詩<lb/>
人陸道士出一聨云投醪谷董羮鍋内掘窖盤逰飯盌<lb/>
中<lb/>
　　參寥詩<hi>見志林一卷</hi>
<pb n="KR3j0093_WYG_002-7a"/>
　　煮猪頭頌<lb/>
浄洗鍋淺着水深壓柴頭莫教起黄豕賤如土富者不<lb/>
肯吃貧者不解煮有時自家打一碗自飽自知君莫管<lb/>
　　<graphic n="KR2282" url="https://raw.githubusercontent.com/kanripo/KR-Gaiji/master/images/KR2282.png" mimeType="image/png"/>草詩<lb/>
杜子美有除<graphic n="KR2282" url="https://raw.githubusercontent.com/kanripo/KR-Gaiji/master/images/KR2282.png" mimeType="image/png"/>草一篇蜀中謂之毛<graphic n="KR2282" url="https://raw.githubusercontent.com/kanripo/KR-Gaiji/master/images/KR2282.png" mimeType="image/png"/>毛芒可畏觸之<lb/>
如蜂蠆治風疹以此草㸃之一身失去葉背紫者入藥<lb/>
杜詩注云<graphic n="KR2282" url="https://raw.githubusercontent.com/kanripo/KR-Gaiji/master/images/KR2282.png" mimeType="image/png"/>音灊山篚也<lb/>
　　採艾<lb/>
<pb n="KR3j0093_WYG_002-7b"/>
端午日日未出時以意求艾似人者採之以炙殊效一<lb/>
書中見之忘其為何書也艾未有真似人者於明暗間<lb/>
以意命之而已萬法皆妄無一真者此何疑也<lb/>
　　治内障眼<lb/>
本草云熟地黄麥門冬車前子相雜治内障眼有効屢<lb/>
試信然其法細搗羅蜜丸如桐子大三藥皆難搗羅和<lb/>
合異常甘香真奇藥也露蜂房蛇退皮亂髮各燒灰存<lb/>
性取錢匕酒服治瘡乆不合<lb/>
<pb n="KR3j0093_WYG_002-8a"/>
　　潘谷墨<lb/>
潘谷墨既精妙而價不二一日忽取欠墨錢劵焚之飲<lb/>
酒三日發狂赴井死人下視之趺坐井中尚持數珠也<lb/>
　　雪堂義尊<lb/>
元祐中駙馬都尉王詵晉卿置墨數十品雜研之作數<lb/>
十字以觀色之淺深若果佳當搗為一品昔在黄州鄰<lb/>
近四五州送酒合置一器謂之雪堂義尊今又為雪堂<lb/>
義墨耶<lb/>
<pb n="KR3j0093_WYG_002-8b"/>
　　顔魯公論逸少字<lb/>
顔真卿寫碑唯東方朔畫贊最為清雄後見逸少本乃<lb/>
知魯公字臨此雖大小相懸而意良是非自得於書未<lb/>
易為言之也<lb/>
　　歐公書<lb/>
歐公用尖筆作方濶字神采秀發膏潤無窮後人見之<lb/>
如見其清晬豐頰進趨裕如也<lb/>
　　荆公書<lb/>
<pb n="KR3j0093_WYG_002-9a"/>
王荆公書得無法之法然不可學學之則無法僕書作<lb/>
意為之頗似蔡君謨稍得意則似楊風子更放則似言<lb/>
法華<lb/>
　　真人之心<lb/>
道家云心不離田手不離宅又云真人之心若珠在淵<lb/>
衆人之心若瓢在水<lb/>
　　搬運法<lb/>
揚州有武官侍其者官於二廣十餘年終不染瘴面紅<lb/>
<pb n="KR3j0093_WYG_002-9b"/>
膩腰足輕快初不服藥每日五更起坐兩足相向熱摩<lb/>
湧泉穴無數以汗出為度歐公平日不信仙佛笑人行<lb/>
氣晚年云數年來足瘡一㸃痛不可忍近有人傳一法<lb/>
用之三日不覺失去其法重足坐閉目握固縮谷道搖<lb/>
颭兩足如氣毬狀氣極則休氣平復為之日八九度得<lb/>
暇即為乃搬運捷法也文忠痛已即廢若不廢當有益<lb/>
　　勤脩善果<lb/>
佛云三千大千世界猶如空華亂起亂滅而况我在空<lb/>
<pb n="KR3j0093_WYG_002-10a"/>
華起滅之中寄此須臾貴賤夀夭得失賢愚所訃幾何<lb/>
惟有勤脩善果以升神明照遣虛妄以誠知本性最為<lb/>
着身要事也<lb/>
　　衆狗不悦<lb/>
惠州市寥落然每日殺一羊不敢與在官者爭買時囑<lb/>
屠者買其脊骨間亦有微肉熟煮熟漉若不熟則泡水<lb/>
不除隨意用酒薄㸃鹽炙微焦食之終日摘剔得微肉<lb/>
於牙綮間如食蠏螯率三五日一食甚覺有補子由三<lb/>
<pb n="KR3j0093_WYG_002-10b"/>
年堂庖所食芻豢滅齒而不得骨豈復知此味乎此雖<lb/>
戲語極可施用用此法則衆狗不悦矣<lb/>
　　三老人問年<hi>見志林二卷</hi>
　　夢韓魏公<lb/>
夜夢登合江樓月色如水韓魏公跨鶴來曰被命同領<lb/>
劇曹故來相報他日北歸中原當不乆也<lb/>
　　真一酒<lb/>
余在白鶴新居鄧道士忽叩門時已三鼔家人盡寢月<lb/>
<pb n="KR3j0093_WYG_002-11a"/>
色如霜其後有偉人衣桄榔葉手擕斗酒丰神映發如<lb/>
吕洞賓曰子嘗真一酒乎就坐三人各飲數杯擊節髙<lb/>
歌合江樓下海風振水大魚皆出袖出一書授予乃真<lb/>
一法及脩養九事其末云九霞仙人李靖書既去恍然<lb/>
　　法報化三身<hi>見志林二卷</hi>
　　蒸豚詩<lb/>
王中令既平蜀飢甚入一村寺主僧醉甚箕踞公欲斬<lb/>
之僧應對不懼公奇之公求蔬食云有肉無蔬饋蒸猪<lb/>
<pb n="KR3j0093_WYG_002-11b"/>
頭甚美公喜問止能飯酒肉耶尚有他技也僧云能詩<lb/>
公令賦蒸豚立成云觜長毛短淺含<hi>一作金</hi>臕乆向山中<lb/>
食藥苖蒸處已將蕉葉裹熟時兼用杏漿澆紅鮮雅稱<lb/>
金盤飣熟軟真堪玉筯挑若把氊根來比並氊根自合<lb/>
喫藤條公大喜與紫衣師號<lb/>
　　儋耳地獄<hi>見志林二卷</hi>
　　五穀耗地氣<lb/>
吾昔有田在蘄水僅種一斗得稻十斛問其故云連山<lb/>
<pb n="KR3j0093_WYG_002-12a"/>
皆野草散木不生五榖地氣不耗故發如此以是知五<lb/>
榖耗地氣為最甚王莽末天下旱蝗黄金一觔易粟一<lb/>
斗至漢光武六年野蚕成繭被於山澤至五年漸少而<lb/>
農事益脩蓋土不生榖地氣無所耗藴蓄日乆發而為<lb/>
野蚕旅榖其理甚明凡地不生草木者多産金錫亦其<lb/>
理也書此以為衛生之方<lb/>
　　論菊<lb/>
菊中黄之色香味和正花葉根實皆長生藥也北方隨<lb/>
<pb n="KR3j0093_WYG_002-12b"/>
秋早晚大略至菊有黄華乃開嶺南至冬乃盛地煖百<lb/>
卉造化無時而菊獨後開考其理菊性介烈不與百卉<lb/>
並盛衰須霜降乃發嶺南嘗以冬至微霜也仙卉髙潔<lb/>
如此宜其通仙靈也<lb/>
　　本秀二僧<hi>見志林二卷</hi>
　　梅詢非君子<hi>見志林四卷</hi>
　　吳育不相<hi>見志林四卷并上條見真宗仁宗之信任内</hi>
　　時無英雄豎子成名<hi>見志林一卷</hi>
<pb n="KR3j0093_WYG_002-13a"/>
　　永樂之役<lb/>
張舜民云永樂之役李舜舉徐禧李稷皆在圍中上以<lb/>
手詔賜四人云若能保全吏士當盡復侵地詔未至而<lb/>
舜舉等已死聖意可謂重一士而輕千里惜此等不被<lb/>
其賜也哀哉<lb/>
　　二李優劣<lb/>
中官李舜舉死於永樂將死以故紙半幅書曰臣舜舉<lb/>
死無所恨但願陛下勿輕此賊使一健黠者間走以聞<lb/>
<pb n="KR3j0093_WYG_002-13b"/>
時李稷亦將死書紙尾曰臣稷千苦萬屈上為一慟然<lb/>
二人優劣賢不肖已可見矣<lb/>
　　太尉足香<lb/>
方李憲用事士大夫或奴事之穆衍孫路至為執袍帶<lb/>
王中正盛時余充令妻執板以侑酒彭孫本一劫盜招<lb/>
出氣陵公卿韓持國至詣其第出妓飲酒酣慢持國持<lb/>
國不敢對然嘗為李憲濯足曰太尉足何香也憲以足<lb/>
踏其頭曰奴諂不太甚乎孫在許下私捉逃軍三百人<lb/>
<pb n="KR3j0093_WYG_002-14a"/>
役之予時將乞許至郡斬訖乃奏㑹除穎乃止<lb/>
　　西征途中詩<lb/>
張舜民通練西事稍能詩從髙遵裕西征回途中作詩<lb/>
曰靈州城下千株柳總被官軍砍作薪他日玉關歸去<lb/>
後將何攀折贈行人青岡峽裏韋州路十去從軍九不<lb/>
回白骨似山山似雪將軍莫上望鄉臺為李密<hi>一作察</hi>所<lb/>
奏貶彬<hi>一作柳</hi>州鹽税舜民云官軍圍靈州不下粮盡而<lb/>
返西人城上問官軍漢人兀捺<hi>一作摖</hi>否答曰兀捺城上<lb/>
<pb n="KR3j0093_WYG_002-14b"/>
皆笑兀捺者慚愧也<lb/>
　　招髙麗<hi>見志林三卷</hi>
　　易書論語説<lb/>
孔壁汲冡竹簡科斗皆漆書也終於蠧壊編鍾石鼔益<lb/>
堅古人為不朽之計至矣然其妙意所以不墜者特以<lb/>
人傳之耳易言神而明之存乎其人吾作易書傳論語<lb/>
説亦粗備矣嗚呼又何以多為<lb/>
　仇池筆記卷下<lb/>
</p>
<p>
</p>
  </div>
</body>
</text>
</TEI>
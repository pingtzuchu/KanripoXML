<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>續孟子卷上</head> <lb/>
    <p>
<pb n="KR3a0017_WYG_001-1a"/>
欽定四庫全書<lb/>
　續孟子卷上<lb/>
　　　　　　　　　　　　唐　林慎思　撰<lb/>
　　梁大夫一<lb/>
梁大夫見孟子問曰吾聞夫子教王遠利而易以仁義<lb/>
有諸孟子曰然大夫曰吾家有民見凍饑于路者非其<lb/>
親而救之脱衣以衣之輟食以食之及已凍餓㡬死是<lb/>
其親而不救之而何孟子曰噫是大夫從王厚利而薄<lb/>
<pb n="KR3a0017_WYG_001-1b"/>
仁義故也厚利率民民争貪欲苟有獨持仁義者宜乎<lb/>
不得全其身矣昔楚有靳氏父子相傳以温鴆醉人者<lb/>
客過其門則欲之未嘗不斃于路矣卒有孺子能哀客<lb/>
而告之然後鴆十九不行焉洎靳氏怒反鴆孺子矣然<lb/>
而靳氏家習不仁也孺子身盜為仁矣一身盜為仁而<lb/>
罪一家習不仁其家孰容乎今大夫有仁能救民之凍<lb/>
饑也是謂身盜為仁矣及己之凍餓不得人之救者豈<lb/>
非其家不容乎大夫苟能與王移厚利之心而在仁義<lb/>
<pb n="KR3a0017_WYG_001-2a"/>
移薄仁義之心而在利則上下移矣然而仁義非盜而<lb/>
有也欲人不容其可得乎故易曰立人之道曰仁與義<lb/>
　　梁襄王二<lb/>
梁襄王使人求于孟子孟子再往襄王儀服不整而見<lb/>
孟子孟子曰詩云敬慎威儀維民之則王每見軻若此<lb/>
何以則民乎王曰吾以天下未定國無以安方惕惕然<lb/>
貯憂乎中豈遑以威儀為務乎孟子曰王苟能恩信來<lb/>
其民必先以容儀正其身夫禮存不以寒暑也暑可畏<lb/>
<pb n="KR3a0017_WYG_001-2b"/>
得以袒膚為敬乎寒可懼得以縮臂為恭乎王謂憂國<lb/>
未安不遑以容儀為務何異畏暑而袒膚懼寒而縮臂<lb/>
邪苟王憂國既然則大夫憂家士庶憂身亦然咸曰不<lb/>
遑以容儀為務使上下無儀矣君臣父子何以則乎梁<lb/>
襄王矍然曰吾敬從夫子之教<lb/>
　　樂正子三<lb/>
樂正子見孟子曰吾國之君常耽酒嗜音俾俗不治克<lb/>
欲以治道諫之夫子何以教克孟子曰魯君耽嗜與民<lb/>
<pb n="KR3a0017_WYG_001-3a"/>
同之則其庶㡬乎他日魯平公備樽罍之器陳金石之<lb/>
音樂正子曰君獨好此致魯俗不治不若與民同之則<lb/>
其庶㡬乎平公遂召致魯民卒命樽罍俱執使金石咸<lb/>
奏魯民大酣他日俗益不治樂正子復見孟子告之孟<lb/>
子曰吾昔教子諫魯君耽嗜與民同之君反若是貽民<lb/>
之怨豈謂與民同邪且禽必棲于木魚必泳于川使易<lb/>
禽于籠孰若木之安乎移魚于沼孰若川之樂乎民居<lb/>
魯國若禽之在木魚之在川也魯君耽嗜召民于側是<lb/>
<pb n="KR3a0017_WYG_001-3b"/>
猶易禽于籠移魚于沼也使民且恐且懼豈暇耽嗜而<lb/>
同于君乎吾所謂與民同者均役于民使民力不乏均<lb/>
賦于民使民用常足然後君有餘而宴樂民有餘而歌<lb/>
詠夫若此豈不謂與民同邪詩云假樂君子顯顯令徳<lb/>
宜民宜人受禄于天此之謂也樂正子復以是諫平公<lb/>
平公不悦臧倉曰克之所陳孟軻之言也曩君欲乗輿<lb/>
出見孟子臣常諫之今孟子怨君不見故教克惑君君<lb/>
惡信是哉平公怒他日有人告于孟子孟子曰天富道<lb/>
<pb n="KR3a0017_WYG_001-4a"/>
于予魯國之君其能窮予乎<lb/>
　　公都子四<lb/>
公都子問曰吾聞諸齊人言蚳鼃所以諫于王而不用<lb/>
致為臣而去是夫子之謀邪孟子曰然公都子曰齊人<lb/>
有言曰夫子能為蚳鼃不能自為而何孟子曰齊人安<lb/>
知吾之所為乎夫吾所以疾脱蚔鼃非他也以昵王故<lb/>
耳汝聞齊姑之欲殺人乎嘗命其婦與焉婦有不忍從<lb/>
者呼隣女為謀而脱之然而隣女不親于齊婦也殺人<lb/>
<pb n="KR3a0017_WYG_001-4b"/>
未嘗與也所以為齊婦謀者齊婦之急也不為己謀者<lb/>
于己非急也今蚳鼃誠猶齊婦也齊王面南蚳鼃面北<lb/>
吾未嘗與焉所以為蚳鼃謀者于我能急邪汝信齊人<lb/>
言齊人安知吾所為乎<lb/>
　　髙子五<lb/>
孟子將去齊髙子曰王欲授夫子室夫子舍之而去然<lb/>
王意于夫子不為不厚矣夫子或缺所以王必補之今<lb/>
何為不止孟子曰吾嘗觀齊王之意也先有執雅樂之<lb/>
<pb n="KR3a0017_WYG_001-5a"/>
器進于王王始重之使奏而未嘗樂也後有執靡聲之<lb/>
器進于王王始輕之使奏而未嘗舍也然而執雅樂之<lb/>
器者王雖未棄王終不能用矣是執雅聲以得罪于王<lb/>
也今吾以王之未棄也若受王之禄居王之室王終不<lb/>
能矣是媒吾身以得罪于王也不亦甚乎吾幸去何適<lb/>
而不遇哉孔子曰邦有道穀邦無道穀恥也<lb/>
　　公孫丑六<lb/>
孟子去齊反鄒止于晝公孫丑髙子從晝人有惑于孟<lb/>
<pb n="KR3a0017_WYG_001-5b"/>
子曰齊王能悔過修徳日新其道鄒之民聞于路夫子<lb/>
何適哉孟子不懌徑宿于晝髙子以為孟子信晝人之<lb/>
言而欲不行乃謂公孫丑曰晝人之言于夫子夫子信<lb/>
乎公孫丑曰諾予請問之入曰衆人之言信偽孰多孟<lb/>
子曰偽多曰能言天不覆地不載乎曰甚于斯言天不<lb/>
覆地不載是露其機而先見其偽先見其偽欲惑于人<lb/>
其可得乎隠其機而難知其偽欲人不惑其可得乎且<lb/>
設穽于野隠其機也獸不知其防則觸而入矣設偽于<lb/>
<pb n="KR3a0017_WYG_001-6a"/>
國隠其機也人不知其防則觸而入矣曰孰不懼邪曰<lb/>
君子周防其身何懼公孫丑出曰夫子不信晝人之言<lb/>
哉<lb/>
　　屋廬子七<lb/>
孟子適任見季子喜欲授孟子禄孟子辭而去屋廬子<lb/>
憮然曰連敢問昔夫子居鄒任君嘗以幣交之夫子受<lb/>
今之任任君復以禄授之夫子不受何也曰汝聞孔氏<lb/>
不疑之盜乎不疑宋人也好饋食于士士有館于孔氏<lb/>
<pb n="KR3a0017_WYG_001-6b"/>
者未嘗不罹其盜焉然而不疑豈真盜邪家有無肖之<lb/>
氓矣不疑非好士邪反貽盜之名矣今任君待吾誠猶<lb/>
孔氏好士焉左右無肖非為任君盜邪吾今罹盜之人<lb/>
也吾苟不去未始能報任君也適足以貽任君為盜之<lb/>
名<lb/>
　<lb/>
　<lb/>
　續孟子卷上<lb/>
</p>
<p>
</p>
  </div>
<div>
<head>續孟子卷下</head> <lb/>
    <p>
<pb n="KR3a0017_WYG_002-1a"/>
欽定四庫全書<lb/>
　續孟子卷下<lb/>
　　　　　　　　　　　　唐　林慎思　撰<lb/>
　　咸丘䝉八<lb/>
咸丘䝉問曰吾聞諸仲尼立身揚名以顯父母孝之終<lb/>
也舜瞽叟有不父之名何也孟子曰瞽叟不父天顯之<lb/>
也天生大孝于舜使化天下之人也故不生于帝裔而<lb/>
生于庶人不事于常父而事于瞽叟生帝裔則身先貴<lb/>
<pb n="KR3a0017_WYG_002-1b"/>
也身先貴則何以育兆人乎事常父則心先安也心先<lb/>
安焉能成大化之節乎是以取庶人之窮以處舜則使<lb/>
舜無怠矣命瞽叟之惡以化舜則使舜無怨矣然後率<lb/>
天下之為人子者得不慕舜之行邪戒天下之為人父<lb/>
者得不懲瞽叟之惡邪所以舜有大孝之名由瞽叟化<lb/>
之瞽叟有不父之名由天顯之<lb/>
　　齊宣王九<lb/>
齊宣王問孟子曰吾欲任忠去邪用得其當唯左右前<lb/>
<pb n="KR3a0017_WYG_002-2a"/>
後賢不肖孰辨邪孟子曰用之而已矣王曰惡知可用<lb/>
而用乎曰王誠不見所以用也夫材既伐矣離于山谷<lb/>
處于庭廡久則圩墁以封苔蘚以周目之于外誠不分<lb/>
其松櫟也在斧以削之斤以斲之索其内然後辨矣賢<lb/>
不肖在王之左右誠久矣進退以恭言容以莊目之于<lb/>
外誠不分其賢不肖也在禄以誘之勞以處之索其内<lb/>
然後辨矣王苟不用則賢不肖何以别乎<lb/>
　　萬章十<lb/>
<pb n="KR3a0017_WYG_002-2b"/>
萬章問曰夫子所謂禹稷顔回同道使易地則皆然然<lb/>
則禹以治水之功著使囘易禹其能治水乎稷以播種<lb/>
之功著使囘易稷其能播種乎孟子曰惡是何言歟夫<lb/>
山者狩水者漁皆捕于物也善捕于物使狩反于水必<lb/>
能為漁焉漁反于山必能為狩焉禹稷居平世而顯其<lb/>
功非山者狩乎顔囘居亂世而守其道非水者漁乎苟<lb/>
禹稷逰于孔門名不後于四科必矣其與狩者反于水<lb/>
漁者反于山何以異乎<lb/>
<pb n="KR3a0017_WYG_002-3a"/>
　　宋臣十一<lb/>
孟子問宋臣曰子之王于民何如曰撫之曰何以撫邪<lb/>
曰民未及歉則開廩以賑之不使民歉也民未及寒則<lb/>
散帛以給之不使民寒也孟子曰吁子之王曾不若魯<lb/>
民也子知魯民善教子取薪乎南山百里有薪也北園<lb/>
百歩有薪也命子曰汝採薪欲山乎園乎其子曰園近<lb/>
願採諸園魯民曰汝勿以近為易而採也勿以逺為難<lb/>
而不採也且近是我家之薪逺是天下之薪也我家之<lb/>
<pb n="KR3a0017_WYG_002-3b"/>
薪人不敢採之以天下之薪盡則我家之薪存焉天下<lb/>
之薪汝胡不先採之以我家之薪盡則天下之薪何有<lb/>
哉子之王于民猶此也民有耕織猶南山有薪不待取<lb/>
其耕織而賑之給之是知魯民教子乎以恩樂于民不<lb/>
知民樂為惰民惰則何取乎<lb/>
　　莊暴十二<lb/>
莊暴問孟子曰鯀遭舜殛禹受舜禪其為孝乎孟子曰<lb/>
禹之孝在乎天下不在乎一家也夫鯀遭舜殛公也禹<lb/>
<pb n="KR3a0017_WYG_002-4a"/>
受舜禪亦公也舜不以禹徳可立而不殛鯀是無私于<lb/>
禹也禹不以父讎可報而不受禪是無私于舜也且舜<lb/>
哀天下之民于墊溺也命禹治之禹能不私一家之讎<lb/>
而出天下之患也此非禹之孝在乎天下而不在乎一<lb/>
家歟苟私一家之讎而忘天下之患則何以為禹之孝<lb/>
故孔子曰禹吾無間然矣其是之謂乎<lb/>
　　彭更十三<lb/>
孟子居休嘆曰天富吾道不使齊王用吾豈吾之過歟<lb/>
<pb n="KR3a0017_WYG_002-4b"/>
彭更曰夫子何為急急乎且善醫者不自造他户必待<lb/>
媒而後行善相者不自俟他顔必待求而後動自造他<lb/>
户雖善醫人不得不疑自俟他顔雖善相人不得不賤<lb/>
矣今夫子不為齊王用豈不由自造自俟而使疑且賤<lb/>
乎孟子曰噫汝之言蔽矣夫路有囊金迷于夜而不止<lb/>
者將入冦盜之境非有仁人導而出之不能免其害矣<lb/>
今齊王昏昧若迷于夜也冦盜之害将生亂亡無日矣<lb/>
吾非不仁之人安能忍其害生不導之而出邪所以急<lb/>
<pb n="KR3a0017_WYG_002-5a"/>
急于齊王豈以求用為心哉然而王不用吾所導是以<lb/>
嘆也詎同醫相之心而懐其利乎<lb/>
　　陳臻十四<lb/>
陳臻問曰堯有天下皆謂比屋可封然而四凶在庭亦<lb/>
可封邪紂有天下皆謂比屋可誅然而三仁在側亦可<lb/>
誅邪孟子曰以其大而舉之不以其小而廢之也堯之<lb/>
仁也化天下皆如堯之仁矣不以四凶不可封而廢天<lb/>
下可封也紂之戾也化天下皆如紂之戾矣不以三仁<lb/>
<pb n="KR3a0017_WYG_002-5b"/>
不可誅而廢天下可誅也且舉目于洪海必曰水瀰天<lb/>
矣雖旁有洲島豈能廢瀰天之言乎馳心于巨岳必曰<lb/>
勢接霄漢矣雖上隔空虚豈能廢接霄漢之言乎比屋<lb/>
可封若洪海瀰天也四凶猶洲島矣遥望瀰天孰計洲<lb/>
島邪比屋可誅若巨岳接霄漢也三仁猶虚空矣仰見<lb/>
霄漢孰計虚空邪所謂以其大而舉之不以其小而廢<lb/>
之不亦昭昭歟<lb/>
　續孟子卷下<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3i0031_WYG_000-1a"/>
欽定四庫全書　　　　　子部九<lb/>
　提要<lb/>
　　劉氏菊譜　　　　　　譜録類三<hi>草木禽魚之屬</hi>
　　　　<hi>臣</hi>等謹案劉氏菊譜宋劉蒙撰蒙彭城人不<lb/>
　　　　詳其仕履其叙中載崇寧甲申為龍門之游<lb/>
　　　　訪劉元孫所居相與訂論為此譜蓋徽宗時<lb/>
　　　　人故王得臣麈史中已引其說焦竑國史經<lb/>
　　　　籍志列於范成大之後者誤也其書首譜叙<lb/>
<pb n="KR3i0031_WYG_000-1b"/>
　　　　次說疑次定品次列菊名三十五條各叙其<lb/>
　　　　種類形色而評次之以龍腦為第一而以雜<lb/>
　　　　記三萹終焉書中所論諸菊名品各詳所出<lb/>
　　　　之地自汴梁以及西京陳州鄧州雍州相州<lb/>
　　　　滑州鄜州陽翟諸處大抵皆中州物産而萃<lb/>
　　　　聚於洛陽園圃中者與後來史正志范成大<lb/>
　　　　之專志吳中蒔植者不同然如金錢酴醿諸<lb/>
　　　　名史范二志亦具載焉意者本出自河北而<lb/>
<pb n="KR3i0031_WYG_000-2a"/>
　　　　　傳其種於江左者歟<lb/>
　　史氏菊譜　　　　　　　　譜録類三<hi>草木禽魚之屬</hi>
　　　　<hi>臣</hi>等謹案史氏菊譜宋史正志撰正志字志道江<lb/>
　　　　都人紹興二十一年進士累除司農丞孝宗<lb/>
　　　　朝歴守廬揚建康官至吏部侍郎歸老姑蘇<lb/>
　　　　自號吳門老圃所著有清暉閣詩建康志菊<lb/>
　　　　圃集諸書今俱失傳此本載入左圭百川學<lb/>
　　　　海中宋史藝文志亦著於録所列凡二十七<lb/>
<pb n="KR3i0031_WYG_000-2b"/>
　　　　種前有自序稱自昔好事者為牡丹芍藥海<lb/>
　　　　棠竹筍作譜記者多矣獨菊花未有為之譜<lb/>
　　　　者余姑以所見為之云云然劉蒙菊譜已在<lb/>
　　　　前正志殆未之見而為是言耳末有後序一<lb/>
　　　　首辨王安石歐陽修所爭楚詞落英事謂菊<lb/>
　　　　有落有不落者譏二人於草木之名未能盡<lb/>
　　　　識其說甚詳乃向來所未發世俗所傳蘇軾<lb/>
　　　　以嗤㸃安石詩誤謫黄州其地菊皆落瓣軾<lb/>
<pb n="KR3i0031_WYG_000-3a"/>
　　　　始媿服其言甚怪誕不根明人作說部者或<lb/>
　　　　多信之得此亦可以證其妄也<lb/>
　　范村梅譜　　　　　　譜録類三<hi>草木禽魚之屬</hi>
　　　　<hi>臣</hi>等謹案范村梅譜宋范成大撰成大有桂<lb/>
　　　　海虞衡志諸書已别著録此乃記所居范村<lb/>
　　　　之梅凡十二種前後皆有自序梅之為物其<lb/>
　　　　名雖見於尚書禮經然皆取其實而不以花<lb/>
　　　　著自唐人題咏競作始以香色重於時成大<lb/>
<pb n="KR3i0031_WYG_000-3b"/>
　　　　剏為此編稍辨次其品目然如緑萼梅一種<lb/>
　　　　今在吳下已為常植而成大乃矜為人間不<lb/>
　　　　多見之物則土宜之異或者隨時遷改歟又<lb/>
　　　　楊无咎畫梅有名後世皆珍為絶作而成大<lb/>
　　　　後序乃謂其畫大畧皆如吳下之氣條雖筆<lb/>
　　　　法竒峭去梅實遠與宋孝宗詆无咎為村梅<lb/>
　　　　者所論相近蓋其時猶未甚重无咎之畫至<lb/>
　　　　嘉熈淳祐間趙希鵠作洞天清録始稱江西<lb/>
<pb n="KR3i0031_WYG_000-4a"/>
　　　　人得无咎一幅梅價不下百千疋是亦可以<lb/>
　　　　覘世變也通考以此書與所作菊譜合為一<lb/>
　　　　題曰范村梅菊譜二卷然觀其自序實别為<lb/>
　　　　書今故仍各加標目焉<lb/>
　　范村菊譜　　　　　　　譜録類三<hi>草木禽魚之屬</hi>
　　　　<hi>臣</hi>等謹案范村菊譜宋范成大撰記所居范<lb/>
　　　　村之菊成於淳熈丙午嵗蓋其以資政殿學<lb/>
　　　　士領宫祠家居時所作自序稱所得三十六種<lb/>
<pb n="KR3i0031_WYG_000-4b"/>
　　　　而此本所載凡黄者十六種白者十五種雜<lb/>
　　　　色四種實止三十五種尚闕其一疑傳冩所<lb/>
　　　　脫佚也菊之種類至繁其形色變幻不一塲<lb/>
　　　　師老圃因隨時各為之題品名目遂日出而<lb/>
　　　　不窮以此譜與史正志譜相核其異同已十<lb/>
　　　　之五六而成大但記家園所植採擷亦未盡<lb/>
　　　　賅備然叙次頗有理致視他家為尤工至種<lb/>
　　　　植之法黄省曾謂花之朶視種之大小而存<lb/>
<pb n="KR3i0031_WYG_000-5a"/>
　　　　之大者四五蘂次者七八蘂又次者十餘蘂<lb/>
　　　　今吳下藝菊者猶用此法其力既厚故花皆<lb/>
　　　　碩大豐縟成大乃謂一榦所出數千百朶婆<lb/>
　　　　娑團植幾於俗所謂千頭菊者此則今古好<lb/>
　　　　尚之不同矣乾隆四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嘯堂集古録</head>
    <p>
<pb n="KR3h0085_WYG_000-1a"/>
欽定四庫全書　　　　　子部九<lb/>
　嘯堂集古録　　　　　　譜錄類一<hi>器物之屬</hi>
　　提要<lb/>
　　　　<hi>臣</hi>等謹案嘯堂集古録二卷宋王俅撰俅字<lb/>
　　　　子弁一作球字夔玉米芾畫史又作夔石未<lb/>
　　　　詳孰是陳振孫書録解題謂李邴序祇稱故<lb/>
　　　　人長孺之子未詳其為何王氏攷邴序稱與<lb/>
　　　　長孺同郷闗邴籍濟州任城則俅為齊人可<lb/>
<pb n="KR3h0085_WYG_000-1b"/>
　　　　知是編録古尊彛敦卣之屬自商迄漢凡數<lb/>
　　　　百種摹其欵識各以今文釋之中有古印章<lb/>
　　　　數十其一曰夏禹元吾衍學古編謂係漢巫<lb/>
　　　　厭水災法印世俗傳有渡水佩禹字法此印<lb/>
　　　　乃漢篆故知之衍精於鑒古當得其實衍又<lb/>
　　　　謂滕公墓銘欝欝作兩字書與古法叠字止<lb/>
　　　　作二小畫者不同知其偽則是書固真贋雜<lb/>
　　　　糅然所採摭尚足資攷鑒不能以一二疵累<lb/>
<pb n="KR3h0085_WYG_000-2a"/>
　　　　廢之盖居千百年下而辨别千百年上之遺<lb/>
　　　　器其物或真或不真其説亦或確或不確自<lb/>
　　　　考古圖以下大勢類然亦不但此書也乾隆<lb/>
　　　　四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0085_WYG_000-3a"/>
嘯堂集古錄原序<lb/>
長孺之子王俅子弁見過出書二巨編皆類鐘鼎字甚<lb/>
富名嘯堂集古錄且謂予曰俅不揆留意於此久矣自<lb/>
幼至今每得一器欵識必摸本而投之篋積三十餘年<lb/>
凡得數篋則又芟夷剪截獨留善者編次之其志猶以<lb/>
謂未足也他日再獲古文奇字即續於卷末將示子孫<lb/>
永為家寶予與長孺同師同舍同鄉閭又為同年進士<lb/>
兩家契故甚宻子弁幼警悟不類常兒長年好學工文<lb/>
<pb n="KR3h0085_WYG_000-3b"/>
鄉先生皆稱異之又精於古字四方人士以絹素相求<lb/>
者門無虚日予既喜故人之有子復熟觀此二編大慰<lb/>
平昔所願欲而不得者子弁欲予文傳信將來予欣然<lb/>
為叙卷首而歸其書云雲龕小隱李邴漢老序<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>隨𨼆漫録卷一</head> <lb/>
    <p>
<pb n="KR3l0077_WYG_001-1a"/>
欽定四庫全書<lb/>
　隨𨼆漫録卷一<lb/>
　　　　　　　　　　　　宋　陳世崇　撰<lb/>
令製春秋賛云微顯闡幽三體五例嚴乎成言褒貶一<lb/>
　字周禮云肇建六典條章煥明萬世之則太平之基<lb/>
　日新云大哉盤銘日新其德一盟一思惟湯是則自<lb/>
　警云孳孳為善無怠講習心思唐虞聖道可入又曰<lb/>
　私既克理是從中則正公則平操則存德日新鑑銘<lb/>
<pb n="KR3l0077_WYG_001-1b"/>
　云湛然厥中惟正是守萬醜千妍於我何有離卦賛<lb/>
　云日月麗天德備中正明以繼明聖而益聖艮云兼<lb/>
　山曰艮德在知止君子體之思不出位晚望云鷗鷺<lb/>
　歸烟渚秋江挾晩晴老漁閑艤艇坐待月華生賞春<lb/>
　云珠簾翠幙千門曉麗日和風萬國春乍雨乍晴雖<lb/>
　莫測無非天地發生仁社日雨云風催社日雨霏雰<lb/>
　處處雞豚樂祀神見說豐年於此卜不妨墊濕社翁<lb/>
　巾新涼云新涼燈火又相親遍閱羣書不厭勤緩視<lb/>
<pb n="KR3l0077_WYG_001-2a"/>
　微吟真樂處那知宫漏夜將分授衣云從來人事順<lb/>
　天時九月纔更即授衣可咲索裘臨歳晩履霜猶自<lb/>
　未知幾桂云秋桂庭前霽影涼萬重深翠護深黄恭<lb/>
　迎兩殿臨清賞夀斚濃浮月殿香恭和御製賜牟子<lb/>
　才韻云視草詞臣地位髙玉堂深夜許焚膏文華瑞<lb/>
　世呈儀鳳顧問承恩直禁鼇喜有竒才追宋軾光膺<lb/>
　聖製勝唐綯重修盛典熈朝事千古青編記寵褒題<lb/>
　諸色扇面云履霜知地凍賞雪念民寒山嵐迷曉月<lb/>
<pb n="KR3l0077_WYG_001-2b"/>
　海浪起晴雲鷺起蓮邊曉鷗棲蓼外涼西風欹翠蓋<lb/>
　曉露浥紅裳艶紅酣霽圃冷翠媚秋池聲幽梧葉雨<lb/>
　香冷菊花風院子供新茗園丁獻異花穠華照水澄<lb/>
　秋靜冷艶欺風醉露涼一枝翠葉凝秋色萬粟金英<lb/>
　噴古香月篩穠影虚窓靜秋染繁英淨几香千葉喜<lb/>
　容迎曉日萬鈴黄色映朝霞日麗桞塘鸎語滑雨收<lb/>
　桃岸燕飛忙瞻菉堂帖子云歸仁由克己學道在存<lb/>
　心堯舜傳心惟以一禹湯受命本乎中凝華殿云帝<lb/>
<pb n="KR3l0077_WYG_001-3a"/>
　德巍巍温恭允塞心傳精微惟堯是則觀瞻菉凝華<lb/>
　數帖子必有如文中子窺髙祖之心於大風歌者故<lb/>
　敬録之<lb/>
紫宸殿上夀三十三拜三舞蹈初面西立閤門進班齊<lb/>
　牌上升座鳴鞭禁衛起居移班北面躬身聽賛兩拜<lb/>
　起直身搢笏三舞蹈跪左膝三叩頭出笏就一拜又<lb/>
　兩拜躬身竢班首奏聖躬萬福再聽賛拜兩拜移班<lb/>
　如初殿中監升殿詣酒尊所教坊起居殿侍進御茶<lb/>
<pb n="KR3l0077_WYG_001-3b"/>
　床又北面躬身聽賛拜兩拜直身立上公升殿注酒<lb/>
　詣御座前躬進俛伏致詞竝躬身竢上公降階復位<lb/>
　聽賛拜兩拜起躬身竢樞宻宣荅聽賛拜兩拜移班<lb/>
　如初上公升殿立御座東樂作上飲畢上公受盞降<lb/>
　階復位北面躬身聽賛拜兩拜舞蹈如初不該赴座<lb/>
　官先退赴座官躬身聽樞宻詣折檻東宣荅訖聽賛<lb/>
　拜兩拜升階立席後竢進酒樂作上飲畢舍人賛各<lb/>
　賜酒躬身聽賛拜兩拜起賛各就坐立如故復賛乃<lb/>
<pb n="KR3l0077_WYG_001-4a"/>
　坐酒行先上公次百官搢笏執盞立席後躬身飲訖<lb/>
　聽賛拜兩拜復坐食至搢笏執碟出笏再進酒如上<lb/>
　禮三行舍人曰可起立席後竢上公御座前俛伏跪<lb/>
　奏復位降階北面聽賛拜兩拜舞蹈如初鳴鞭捲班<lb/>
　凡正旦朝賀一十九拜三舞蹈初面西立上升座閤<lb/>
　門起居班首以下躬身北面竢舍人宣名訖聽賛拜<lb/>
　兩拜舞蹈如前禮躬身竢班首奏聖躬萬福聽賛拜<lb/>
　兩拜起直身立竢樞宻升殿班首出班俛伏致詞並<lb/>
<pb n="KR3l0077_WYG_001-4b"/>
　躬身竢班首復位聽賛拜兩拜舞蹈如初起躬身竢<lb/>
　樞宻承㫖詣折檻東稱有制兩拜起躬身竢樞宻宣<lb/>
　荅訖聽賛拜兩拜舞蹈如初凡冬至朝賀一十三拜<lb/>
　一舞蹈初百官面西立儀仗以下起居知閤次之次<lb/>
　讀奏自舍人宣班首以下起居稱賀北面躬身聽賛<lb/>
　拜兩拜起舞蹈如初起躬身竢班首奏聖躬萬福聽<lb/>
　賛拜兩拜起直身立竢樞宻升殿班首致詞宣荅如<lb/>
　正旦禮凡朔望起居九拜一舞蹈初讀奏自知閤御<lb/>
<pb n="KR3l0077_WYG_001-5a"/>
　帶行門以下常起居殿中侍御史大起居七拜百官<lb/>
　躬身聽舍人宣班首名北面聽賛拜兩拜舞蹈如初<lb/>
　不候賛兩拜班首不離位奏聖躬萬福躬身聽賛拜<lb/>
　兩拜起躬身聽賛各祗候捲班凡上殿輪對初面西<lb/>
　立舍人引北面躬身聽賛拜聲絶兩拜起躬身聽賛<lb/>
　祗候直身立引稍前兩步再躬身聽賛拜兩拜起躬<lb/>
　身聽賛祗候面西立竢三省奏事退引升殿立東南<lb/>
　角舍人前奏銜位姓名上殿因依引赴御座左側身<lb/>
<pb n="KR3l0077_WYG_001-5b"/>
　立搢笏當殿未出笏乂手及横執劄子為失儀如有<lb/>
　宣諭即口奏云臣官不該殿上拜容臣奏事畢下殿<lb/>
　謝恩奏事畢依舊路下殿北面不候賛兩拜隨班凡<lb/>
　謝恩初面西立舍人奏姓名引北面賛拜兩拜出殿<lb/>
　致詞歸位賛兩拜舞蹈聽賛祗候退凡朝辭面西立<lb/>
　舍人奏姓名引北面賛兩拜不出班奏聖躬萬福又<lb/>
　賛兩拜出班致詞復位又賛兩拜賛好去如有賜物<lb/>
　宣有勑即搢笏舞蹈三拜凡賜茶引北面躬身奏聖<lb/>
<pb n="KR3l0077_WYG_001-6a"/>
　躬萬福賛兩拜賛就坐升殿立席後再賛乃坐茶至<lb/>
　搢笏出笏降階賛兩拜賛祗候退<lb/>
夫子没歴秦漢晉宋齊梁陳隋至明皇始封文宣王神<lb/>
　宗欲加尊崇禮臣定議為至神元聖帝而李邦直者<lb/>
　獨曰周室稱王陪臣不當為帝於是僅加𤣥聖二字<lb/>
　異代尊崇何預於周果如所言則公亦不可封矣雖<lb/>
　萬代帝王之師何假虚名而邦直之罪所當筆誅敢<lb/>
　執筆以俟<lb/>
<pb n="KR3l0077_WYG_001-6b"/>
夫子之徒三千一貫之道獨語曾子而曾子一唯幾到<lb/>
　列聖處大學十章為後世帝王治天下之律令格例<lb/>
　絜矩即忠恕也中庸一書彌綸天地參賛化育孔子<lb/>
　之道益著而曾思位在弟子下度皇即位首升侑食<lb/>
　舉數千載未行之典為億萬世將來之法度皇之聖<lb/>
　至矣<lb/>
西山蔡先生訓子曰夸之一字壞人終身凡念慮言語<lb/>
　纔有夸心即截斷卻滿招損謙受益時乃天道曰作<lb/>
<pb n="KR3l0077_WYG_001-7a"/>
　事皆依本分屈己饒人終無悔吝錢穀與人交關頭<lb/>
　頭讓人㱔少生事一切用柔道理之若識㱔道理不<lb/>
　做好人天地鬼神亦深惡之蓋不識好惡如童稚如<lb/>
　醉人雖有罪可赦若知而故犯王法不可免也曰孝<lb/>
　弟忠信不可須臾離若有分毫瞞人底心天地鬼神<lb/>
　不恕也曰禍患中第一莫使性氣中外事一切靜柔<lb/>
　順理之曰為喜得禍乃是為善未熟為惡得福乃是<lb/>
　為惡未深人事盡處方是天理曰欺世盗名者無後<lb/>
<pb n="KR3l0077_WYG_001-7b"/>
　吾甚慎之<lb/>
延平李先生靜坐正心以驗夫喜怒哀樂未發之前氣<lb/>
　𧰼為何如乆之而知天下之大本真有在乎是也若<lb/>
　夫致虚極守靜篤不思善不思惡老佛亦同此理但<lb/>
　有治世出世體用之不同耳<lb/>
豹死留皮人死留名朝事梁暮事晉遺下兎園冊子耳<lb/>
　此軰與一把算子未知顛倒何益於君國可謂僂儸<lb/>
　兒矣煮粥飯僧者都頭甚操刺六一公化俗語為神<lb/>
<pb n="KR3l0077_WYG_001-8a"/>
　竒者也<lb/>
蕭蕭馬鳴靜中有動也悠悠斾旌動中有靜也見軍整<lb/>
　而靜也昔我徃矣楊栁依依今我來思雨雪霏霏寫<lb/>
　物態慰人情也張文潜謂雞聲茅店月人跡板橋霜<lb/>
　覊旅窮愁想之在目桞塘春水漫花塢夕陽遲春物<lb/>
　融冶人心和暢言不能盡張無垢謂雪消池館初春<lb/>
　後人倚䦨干欲暮時盡山之情意物之容態可入圖<lb/>
　畫皆彷彿三百篇之遺意歟<lb/>
<pb n="KR3l0077_WYG_001-8b"/>
杜少陵贈衛八處士一篇乆别倐逢曲盡人情想而味<lb/>
　之宛然在目下此則馬上相逢乆人中欲認難問姓<lb/>
　驚初見稱名憶舊容乍見翻疑夢相悲各問年無愧<lb/>
　前作若戴叔倫之歲月不可問山川何處來青出於<lb/>
　藍者也<lb/>
唐人詩工於下生字走月逆行雲芙蓉抱香死笠卸晩<lb/>
　峰隂山雨慢琴絃松涼夏健人緑竹助秋聲歲月換<lb/>
　紅顔石磴掃春雲畫角赴邉愁逺帆開浦烟踈雨滴<lb/>
<pb n="KR3l0077_WYG_001-9a"/>
　梧桐字字穏帖不覺<lb/>
上謚百三十一神聖賢文武成康獻懿元章釐景宣明<lb/>
　昭正敬恭莊肅穆戴翼襄烈桓威勇毅克壯圉僖安<lb/>
　定簡貞節白匡質靖真順思考暠顯和𤣥髙光大英<lb/>
　睿博憲堅孝忠惠德仁智慎禮義周敏信逹寛理凱<lb/>
　清直欽益良度𩔖基慈齊深温讓宻厚純勤謙友祈<lb/>
　廣淑儉靈榮厲比絜舒賁逸退訥偲逑懋宜哲察通<lb/>
　儀經庇協端休恱綽容確恒熈洽紹世果用之君親<lb/>
<pb n="KR3l0077_WYG_001-9b"/>
　焉用之臣子焉中謚十四懷悼愍哀𨼆幽冲夷懼恩<lb/>
　擕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>愿儆用之閔傷焉用之無後者焉下謚六十五<lb/>
　野夸譟伐荒煬戾刺虚蕩墨愆亢干𥚹專輕苛介暴<lb/>
　虐愎悖㓙慢忍毒惡殘奰攘頑昬驕酗湎澆狃侈靡<lb/>
　溺偽妄讟謟誣詐譎訩詭奸邪慝蠱危圮懦撓覆敗<lb/>
　斁庇饕費用之小人焉<lb/>
太史梁傅昭子婦嘗得家餉牛肉以進昭曰食之則犯<lb/>
　法告之則不可取而埋之宰牛之禁自梁已然或謂<lb/>
<pb n="KR3l0077_WYG_001-10a"/>
　牢字從牛或謂牛土畜也與土宿同位真武為北水<lb/>
　神亦與土同位故不可食禍福恐人豈理也哉吳恕<lb/>
　齋革帥江東時戒宰牛詩曰中和後五日袖香謁南<lb/>
　臺田夫趂雨耕歡聲沸如雷老守視尔農服田亦勞<lb/>
　哉有牛負犁者俄頃一週迴無牛人代耕四夫盡力<lb/>
　推四夫力雖疲不如一牛犁一牛當四夫功力大如<lb/>
　斯農以牛為命愛牛如愛兒愛兒惟恐傷殺牛何忍<lb/>
　為老守今奉勸戒之重戒之宰牛國有禁殺牛天所<lb/>
<pb n="KR3l0077_WYG_001-10b"/>
　災留取黒牡丹年年待花開盧桞南卻人送牛肉小<lb/>
　簡云昔人亦珍此味所謂如享太牢是也然一犁春<lb/>
　雨數町秋雲既食其力又食其肉可乎余不忍敢請<lb/>
　改命理語讀之惻然<lb/>
西山真先生㸃先君集中警句如闢戸夜通月掬泉朝<lb/>
　飲星煖曝花巗日晴眠蘚石烟地曠日難晩海寛天<lb/>
　欲浮與子纔分手何人更賞心遊歸雲衲破定起石<lb/>
　床温道至無偏黨心何有重輕萬事豈容人有意一<lb/>
<pb n="KR3l0077_WYG_001-11a"/>
　春多𬒳雨無情舉頭莫看王侯面失脚恐為名利人<lb/>
　千古留芳惟好句一時得意總微塵石湖歸途云人<lb/>
　與西風結約來芙蓉花氣撲吟盃曲塘好處都行遍<lb/>
　帶得一身秋色回城東看桞云翻煖為寒一信風畫<lb/>
　橋南北岸西東春歸楊桞無私意深淺青黄自不同<lb/>
　上林歸鴉云夕陽鴉背歛殘紅萬㸃飛歸傍帝宫應<lb/>
　是上林棲宿穏可曾驚散月明中友人官滿云三年<lb/>
　官滿氷霜潔一日春回宇宙寛曾向㕔前種楊桞緑<lb/>
<pb n="KR3l0077_WYG_001-11b"/>
　隂留與後人看東園書所見云娉婷遊女步東園曲<lb/>
　徑相逢一少年不肯比肩花下過含羞卻立海棠邉<lb/>
　苦吟云水驛荒寒天正霜夜深吟苦未成章閉門不<lb/>
　管庭前月分付梅花自主張蘓堤曉望云荷邉清露<lb/>
　襲人衣風裏明蟾浴曉池涼影潤香吟不得手攀堤<lb/>
　桞立多時妾身恨不事英雄果是英雄安有淚初陽<lb/>
　烘霽途繁隂布幽林山禽互嘲唽為我流好音傾耳<lb/>
　須㬰間已快清冷心飛蓋何為者傲睨松之隂翻然<lb/>
<pb n="KR3l0077_WYG_001-12a"/>
　移他枝餘弄不可尋䟦曰學充而意廣氣大而體不<lb/>
　偏用力於先聖之書漫塘劉先生曰觀其文詞贍㫖<lb/>
　逺為詩深於運思使人嘉歎不足習庵陳先生曰僕<lb/>
　莊騷而奴班馬止堂黄先生曰騷選唐宋罔不究心<lb/>
　紫巗潘先生曰出入於江西晚唐之間而不墮於刻<lb/>
　與率者也惜端平以後所作諸老不得見之吁<lb/>
有貨炒栗人坐亡無凖秉炬云平生辟辟剥剥做盡萬<lb/>
　千手脚今朝撒手便行這回炒得離殻隨𨼆拈云未<lb/>
<pb n="KR3l0077_WYG_001-12b"/>
　敢相許<lb/>
辛巳八月己丑先君方外友清溪沅禪師坐亡遺偈云<lb/>
　六十七年無法可說一片雲收澄潭皎月隨𨼆拈云<lb/>
　年本無期法亦何說末後倒贓虚空着揳咦若遇波<lb/>
　騰嶽立時且道月在什麽處<lb/>
　<lb/>
　<lb/>
　隨𨼆漫録卷一<lb/>
</p>
<p>
</p>
  </div>
<div>
<head>隨𨼆漫録卷二</head> <lb/>
    <p>
<pb n="KR3l0077_WYG_002-1a"/>
欽定四庫全書<lb/>
　隨𨼆漫録卷二<lb/>
　　　　　　　　　　　　宋　陳世崇　撰<lb/>
晉侯受玉惰内史過知其不能長世趙同獻狄俘于周<lb/>
　不敬劉康公知其必有大咎晉侯見魯宣公不敬季<lb/>
　文子知其不免郤錡來乞師將事不敬孟獻子知其<lb/>
　不亡何為成子受賑于社不敬劉康公知其不反齊<lb/>
　髙厚不敬士莊子知其不免齊侯衛侯不敬叔向知<lb/>
<pb n="KR3l0077_WYG_002-1b"/>
　二君之必不免蔡侯不敬子産知其將死伯有不敬<lb/>
　穆叔知其必有大咎不敬取禍如響斯荅嗚呼毋不<lb/>
　敬其堯舜禹湯文武周孔傳心之要法歟<lb/>
王莽女為平帝后帝崩莽不能強之下嫁漢兵燒未央<lb/>
　宫后曰何面目見漢家赴火自死非特莽愧其女劉<lb/>
　歆孔光之徒亦愧矣羊琇女惠風為愍懷太子妃劉<lb/>
　曜陷洛陽以賜其將喬厲仗劍大罵而死王夷甫諸<lb/>
　人不愧乎劉禪降魏見蜀伎不悲有此間樂不思蜀<lb/>
<pb n="KR3l0077_WYG_002-2a"/>
　之語孔明之子瞻孫尚戰死張飛之孫遵趙雲次子<lb/>
　廣亦戰死北平王諶哭于昭烈廟先殺妻子乃自殺<lb/>
　魏以蜀宫人賜將士李昭儀不辱自殺禪不特愧于<lb/>
　將士亦且愧于婦人矣<lb/>
晉靈公不君患宣子驟諫使鉏麑賊之麑曰賊民之主<lb/>
　不忠棄君之命不信觸槐而死宋髙祖使張偉酖舊<lb/>
　君偉曰酖君以求生不如死乃于道自飲而卒子曰<lb/>
　有殺身以成仁無求生以害仁此之謂也<lb/>
<pb n="KR3l0077_WYG_002-2b"/>
東山之詩雨雪寒燠僕馬衣裳室家婚姻出於聖人之<lb/>
　忠厚惻怛故能感人也楚子伐蕭師人多寒拊而勉<lb/>
　之皆如挾纊遂傅於蕭明日蕭潰亦窺見此意曹操<lb/>
　云行行日已逺人馬同時饑托其羣臣又愧其子愧<lb/>
　其妾異哉<lb/>
衛青少為平陽公主馬前奴後貴顯公主擇配無踰青<lb/>
　者卒歸之北齊後宫一裙之費至直萬疋周滅其國<lb/>
　后妃以賣燭為業南唐劉承勲窮奢極侈蓄妓樂數<lb/>
<pb n="KR3l0077_WYG_002-3a"/>
　千一妓價數十萬教以藝又數十萬服飾稱之歸京<lb/>
　乞食凍餒死軍卒楊杲宗為丁晉公築第丁貶海上<lb/>
　朝廷以第賜杲宗劉美善鍜金後貴顯賜上方器視<lb/>
　刻工名多美所造嗚呼世事飜覆徃徃如此惟德行<lb/>
　文章照耀今古彼富貴者猶蝜蝂醯鷄豈止空言徒<lb/>
　苦民耳<lb/>
閻樂引兵入望夷宫二世願得一郡為王弗許願得為<lb/>
　萬户侯弗許願與妻子為黔首又弗許麾其兵進二<lb/>
<pb n="KR3l0077_WYG_002-3b"/>
　世自殺懷帝為劉聰青衣行酒愍帝執㦸前導行酒<lb/>
　執蓋俱不免遇害煬帝先殺其子索鴆不許自解練<lb/>
　巾授令狐行逹縊殺之全忠殺昭宗方醉臥遽起单<lb/>
　衣遶柱走追而弑之晉王北遷自採木實草葉食之<lb/>
　馮后隂令左右求毒藥欲與晉王俱自殺不果嗚呼<lb/>
　君天下得其道則富有四海失其道求為匹夫而不<lb/>
　得况妻子乎哀哉<lb/>
天子五學中辟雍南成均北上庠東東序西瞽宗學書<lb/>
<pb n="KR3l0077_WYG_002-4a"/>
　者就上庠學舞者就東序學樂者就成均天子承師問<lb/>
　道養三老五更則就辟雍帝入東學上親貴仁入南學<lb/>
　上齒貴信入西學上賢貴徳入北學上貴尊爵皆太學也<lb/>
書稱后稷播時百穀周禮農貢九穀晉志有八榖孟子<lb/>
　云樹藝五榖百榖繁莫克知九榖黍稷稻梁菰大小<lb/>
　豆麥麻八榖即詩之黍稷稻梁禾麻菽麥獨五榖鄭<lb/>
　註云黍稷菽麥麻趙岐云黍稷菽麥稻日用所急莫<lb/>
　如稻岐說為是黄帝用黍制律積六十四黍為圭凖<lb/>
<pb n="KR3l0077_WYG_002-4b"/>
　之黍𩔖苜蓿差小宜釀酒杜預謂菽為豆唐本草舊<lb/>
　註云稷即穄也<lb/>
青溪汪先生初筮長沙出錫器歸舟有錫熟水器每對<lb/>
　之不樂妻楊氏曰吾償其直而得之者庸何傷曰居<lb/>
　官不欲為器皿奈何以是汚我楊命投之江中始無<lb/>
　愧色蔡京當國欲得知名士附己以宗子博士召力<lb/>
　辭不就或潜問其故曰吾異時不欲附姦臣傳耳吁<lb/>
　士大夫能勤小物故充此心也享萬鍾必以義不為<lb/>
<pb n="KR3l0077_WYG_002-5a"/>
　京屈特小小者爾學犬吠村莊者愧死無地<lb/>
孽臣姦驕為劉豫等發也奉賊稱臣為陳希烈等發也<lb/>
　死生堪羞為新君營救均垍及六等定罪發也此元<lb/>
　子書萬世綱常之法陳所翁賦子道臣節云銀旗金<lb/>
　甲渡巴西靈武城樓已萬幾一札只聞元帥命五牋<lb/>
　合待使臣歸未聞請表更追表且看黄衣換紫衣天<lb/>
　性非由人偽滅何縁尚父結張妃六等勝如誅獨栁<lb/>
　二張縱活亦何顔太師死後猶書法水部刑章托頌<lb/>
<pb n="KR3l0077_WYG_002-5b"/>
　間最憶海青投樂器絶憐甄濟𨼆青山中興碑下姦<lb/>
　臣懼天道何嘗不好還溪深毛寒壁立鬼怖可不懼<lb/>
　哉<lb/>
潘紫巗慨慕先𨼆集老子以下迄于宣靖可師者各為<lb/>
　小傳曰幽人景範周二十七附見者四老𥅆尹喜莊<lb/>
　周列禦㓂榮啟期楚狂接輿及妻長沮桀溺荷蓧荷<lb/>
　蕢石門晨門顔回閔損曾參原憲公析哀漆雕開仲<lb/>
　子及妻老萊子及妻公儀休披裘閭丘顔躅叚干木<lb/>
<pb n="KR3l0077_WYG_002-6a"/>
　黔婁及妻鬼谷子兩漢二十七附見者六魯二徴士<lb/>
　龔勝彭城老父宋勝之莊遵李𢎞鄭璞戴良向長禽<lb/>
　慶王覇及妻逢萌嚴光范丹髙鳳臺佟梁鴻孟光周<lb/>
　爕黄憲洪直韓康陳留老父魏栢徐穉姜肱及二弟<lb/>
　申屠蟠郭泰張奉魏晉十二附見者六管寧張臶胡<lb/>
　昭王烈焦先皇甫謐及子方回孫登董京郭文何琦<lb/>
　孟陋汜毓徐苗翟湯周卲湯子莊陶潜南朝至五代<lb/>
　十九附見者七戴逵劉凝之沈麟朱百年孔顗郢野<lb/>
<pb n="KR3l0077_WYG_002-6b"/>
　老潯陽漁父宗測及宗人尚之從弟彧之祖炳明僧<lb/>
　紹阮孝緒劉許及族兄歊仲長子光王通衛大經張<lb/>
　氲盧鴻一張志和鄭遨王居巗張令問及弟亢言及<lb/>
　子立宋十八附見者六戚同文宗翼陳摶𫝊霖楊朴<lb/>
　李瀆魏野及子閑邢郭林逋甄樓真劉海蟾張俞孔<lb/>
　旼髙懌种放張蕘許勃潘興嗣孫侔邵雍成都𨼆者<lb/>
　張舉劉臯凢百三十二人<lb/>
漢書載淮南王安以叛自刑神仙傳以為安丹成上昇<lb/>
<pb n="KR3l0077_WYG_002-7a"/>
　鷄犬䑛鼎亦得仙去唐書紀張果自云我生堯丙子<lb/>
　其貎實年六七十未幾亦卒神仙傳謂果生堯丙子<lb/>
　二萬八千歲矣堯即位三十四年丙子至唐開元初<lb/>
　才二千八百餘年魯魚亥豕之誤明矣不然孟子載<lb/>
　文王之地百里荅齊宣王則曰文王之囿方七十里<lb/>
　則民居者三十里耳<lb/>
㑹寧郡夫人昭儀王秋兒順安俞修容新興胡美人永<lb/>
　陽朱梅兒資陽朱春兒髙安朱夏兒南平朱端兒東<lb/>
<pb n="KR3l0077_WYG_002-7b"/>
　陽周冬兒順政石潤兒髙平周賽兒通化聞潤兒潯<lb/>
　陽陳宜兒胡安化沈咸寧黄新平皆上所幸也初東<lb/>
　宫以春夏秋冬四夫人直書閤為最親王能屬文為<lb/>
　尤親雖鶴骨臞貎但自上即位後萬幾之暇批荅畫<lb/>
　聞式克欽承皆出其手然則王非以色事主度皇亦<lb/>
　恱德者也<lb/>
庚申八月太子請兩殿幸本宫清霽亭賞芙蓉木犀韶<lb/>
　部頭陳盻兒捧牙板歌尋尋覔覔句上曰愁悶之詞<lb/>
<pb n="KR3l0077_WYG_002-8a"/>
　非所宜聽顧太子曰可令陳藏一撰一即景快活<lb/>
　聲聲慢先臣再拜承命五進酒而成二進酒數十人<lb/>
　已羣謳矣天顔大悦於本宫官屬支賜外特賜百疋<lb/>
　兩詞曰澄空初霽暑退銀塘氷壺鴈程寥漠天闕清<lb/>
　芬何事早飄巗壑花神更裁麗質漲紅波一奩梳掠<lb/>
　凉影裏筭素娥仙隊似曽相約閑把兩花商略開時<lb/>
　候羞趂觀桃堦藥緑幙黄簾好頓膽瓶兒着年年粟<lb/>
　金萬斛拒嚴霜錦絲圍幄秋富貴又何妨與民同樂<lb/>
<pb n="KR3l0077_WYG_002-8b"/>
　明年四月九日儲皇生辰令述寳鼎現俾本宫内人<lb/>
　羣唱為夀上稱得體詞曰虞絃清暑佳氣葱鬰非烟<lb/>
　非霧人正在東闈堂上分瑞祥輝騰翠渚奉玉斚總<lb/>
　歡呼稱頌爭羡神光葆聚慶誕節彌生二佛接踵瑶<lb/>
　池仙母最好英慧由天賦有仁慈寛厚襟宇每留念<lb/>
　修身誠意愽問謙勤親保傅染寳翰鎮規隨宸畫心<lb/>
　授家𫝊有素更吟詠形容雅頌𨼆𨼆賡歌風度恩重<lb/>
　漢殿傳觴宣付祝恭承天語對南薰初試宫院笙簫<lb/>
<pb n="KR3l0077_WYG_002-9a"/>
　競舉但長願際昇平世萬載皇基因覩問寢日竢鷄<lb/>
　鳴舞拜龍樓深處又明年賜永嘉郡夫人全氏為太<lb/>
　子妃錫宴畢子妃回宫令㫖俾立成絳都春家宴進<lb/>
　酒詞曰晴春媚曉正禁苑乍煖鶯聲嬌小桞拂玉䦨<lb/>
　花映朱簾韶光早熈朝多暇舒長晝慶聖主新頒飛<lb/>
　詔貽謀恩重齊家有訓萬邦儀表偏稱宫闈歡笑釀<lb/>
　和氣共結天香繚繞侍宴回車韶部將迎金蓮照鷄<lb/>
　鳴警戒丁寧了但管取咸恒同道東皇先報宜男已<lb/>
<pb n="KR3l0077_WYG_002-9b"/>
　生瑞草若此者餘百篇史臣章采稱陳藏一長短句<lb/>
　以清真之不可學老坡之可東宫應令含情托諷所<lb/>
　謂曲終奏雅者耶沉香亭清平之調尚托汗青以傳<lb/>
　藏一此詞合太史氏書法宜牽連得書<lb/>
二十四班行門長入祗候殿前指揮左右班御龍直金<lb/>
　鎗班銀鎗班散員散指揮骨朶直散祗候散都頭東<lb/>
　一至五西一至二茶酒新舊四班招箭班殿直弓箭<lb/>
　直弩直散直禁衛内殿直散鈞容直隨龍忠佐習馭<lb/>
<pb n="KR3l0077_WYG_002-10a"/>
　直先是太祖自陳橋驛擁兵入覲長入祗候班喬陸<lb/>
　二卒長率衆拒于南門乃入自北解衣折箭誓不殺<lb/>
　咸義不臣自縊太祖親至直舍歎曰忠義孩兒賜廟<lb/>
　曰忠義易班曰孩兒至今孩兒班於㡌子後垂頭<graphic n="KR2254" url="https://raw.githubusercontent.com/kanripo/KR-Gaiji/master/images/KR2254.png" mimeType="image/png"/>
　二條粉青者為世宗持服紅者賀太祖登極直舍正<lb/>
　門護以黄羅傍穿小門出入旌忠也先臣奉勑譔二<lb/>
　侯加封續紀云生而忠舍一身以立大節殁而神歴<lb/>
　百世以顯威靈國家頼若而人扶持風化頼若而人<lb/>
<pb n="KR3l0077_WYG_002-10b"/>
　激勵菑旱頼若而人捍禦朝廷寵之美號邦人倚之<lb/>
　徼福豈他祠例論哉長入祗候班喬陸二侯忠義見<lb/>
　於建隆之初福祉施於景定之後雨䁑菑患禱輙應<lb/>
　班首小臣陳桂等以狀聞於是忠義威烈之褒忠烈<lb/>
　德義之寵蓋所以廣解衣折箭之誓俾之與國同休<lb/>
　者也宜刻堅珉以勸萬古皇帝以命臣藏一臣藏一<lb/>
　再拜稽首而獻文曰太祖肇造歴數攸歸爾喬爾陸<lb/>
　忠節不移誓永宥爾折箭解衣舍生取義廟食于兹<lb/>
<pb n="KR3l0077_WYG_002-11a"/>
　後三百載愈顯靈威捍菑禦患福𬒳髦倪爰錫徽號<lb/>
　勸忠匪私服我休命永佑昌時<lb/>
偶敗篋中得上毎日賜太子玉食批數紙司膳内人所<lb/>
　書也如酒醋白腰子三鮮筍炒鵪子烙潤鳩子㸇石<lb/>
　首魚土步辣羮海鹽蛇鮓煎三色鮓煎臥烏熓湖魚<lb/>
　糊炒田鷄鷄人字焙腰子糊燠鮎魚蝤蛑簽麂膊及<lb/>
　浮助酒蠏江䖴青蝦辣羮燕魚亁㸇鯔魚酒醋蹄酥<lb/>
　片生豆腐百宜羮燥子煠白腰子酒煎羊二牲醋腦<lb/>
<pb n="KR3l0077_WYG_002-11b"/>
　子清汁雜熰胡魚肚兒辣羮酒炊淮白魚之𩔖嗚呼<lb/>
　受天下之奉必先天下之憂不然素餐有愧不特是<lb/>
　貴家之暴殄略舉一二如羊頭簽止取兩翼土步魚<lb/>
　止取兩腮以蝤蛑為簽為餛飩為棖瓮止取兩螯餘<lb/>
　悉棄之地謂非貴人食有取之則曰若軰真狗子也<lb/>
　噫其可一日不知菜味哉<lb/>
先君號藏一蓋取坡詩惟有王城最堪𨼆萬人如海一<lb/>
　身藏之句夢牎吳先生文英為度夷則商犯無射宫<lb/>
<pb n="KR3l0077_WYG_002-12a"/>
　製玉京謡云蝶夢迷清曉萬里無家歲晩貂裘敝載<lb/>
　取琴書長安閑看桃李爛繡錦人海花場任客燕飄<lb/>
　零誰計春風裏香泥九陌文梁孤壘微吟怕有詩聲<lb/>
　翳鏡慵看但小樓獨倚金屋千嬌從他鵷煖秋𬒳蕙<lb/>
　帳移煙雨孤山待對影落梅清泚終不似江上翠微<lb/>
　流水<lb/>
襄樊之圍食子㸑骸權奸方怙權妬賢沉溺酒色論功<lb/>
　周召粉飾太平楊僉判有一剪梅詞云襄樊四載弄<lb/>
<pb n="KR3l0077_WYG_002-12b"/>
　干戈不見漁歌不見樵歌試問如今事若何金也消<lb/>
　磨穀也消磨柘枝不用舞婆娑醜也能多惡也能多<lb/>
　朱門日日買朱娥軍事如何民事如何<lb/>
雲間酒淡有作竹香子云浙右華亭物價廉平一道㑹<lb/>
　買箇三升打開缾後滑辣光馨教君霎時飲霎時醉<lb/>
　霎時醒聽得淵明説與劉伶這一缾約迭三斤君還<lb/>
　不信把秤來秤有一斤水一斤缾嗚呼豈知太羮𤣥<lb/>
　酒之真味哉<lb/>
<pb n="KR3l0077_WYG_002-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0077_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隨𨼆漫録卷二<lb/>
</p>
<p>
</p>
  </div>
<div>
<head>隨𨼆漫録卷三</head> <lb/>
    <p>
<pb n="KR3l0077_WYG_003-1a"/>
欽定四庫全書<lb/>
　隨𨼆漫録卷三<lb/>
　　　　　　　　　　　　宋　陳世崇　撰<lb/>
孟享駕出則軍器庫御酒庫御厨祗候庫儀鸞司御藥<lb/>
　院從物前導騏驥院馬引從舍人内外諸司庫務官<lb/>
　繼之前驅親從左右各二十一人控攏親從三百十<lb/>
　四㳂路喝賛舍人二文武左右各八都下親從如其<lb/>
　數閤門宣賛捧駕頭於馬上乃太祖即位所坐香木<lb/>
<pb n="KR3l0077_WYG_003-1b"/>
　為之金飾四足隨其角前小偃織藤冐之至則迎駕<lb/>
　者起居引駕主首左右各五人閤門提㸃御史臺諸<lb/>
　房副承直御椅子簿書官閣門祗候金鎗銀鎗招箭<lb/>
　東一至五西一至二茶酒等班環衛御帶内等子道<lb/>
　遥子御輦院官御燎子翰林司官閤門覺察宣賛二<lb/>
　人殿侍五十二快行如上數而殺其二御馬數十院<lb/>
　官隨之警蹕八人殿侍執從物者十人行門徃來禁<lb/>
　衛内編排三十人知閤步帥行於中御龍直執從物<lb/>
<pb n="KR3l0077_WYG_003-2a"/>
　者八十人引駕長八人祗候左右班各二十人殿前<lb/>
　指揮使如上數各殺其六親方圍子二百四十人内<lb/>
　殿直御龍直各二百崇政殿親從内外等子各如上<lb/>
　數内等子十七人作内圍子主管殿司公事主管禁<lb/>
　衛官押之燭籠兩行各六十人快行如初數行門二<lb/>
　十四人擎輦六十人中仰天顔蓋二扇二挾輦殿前<lb/>
　指揮使左右各二十四人内殿直如之挾輦御藥左<lb/>
　右各二人揷帶内外御帶倍上數帶御器械閤下官<lb/>
<pb n="KR3l0077_WYG_003-2b"/>
　又倍之文武親從又各如前數筤一扇二左賢右戚<lb/>
　乘馬從駕彈壓宫殿之行門以下舒腳幞頭大團花<lb/>
　羅袍擊鞭編排小團花羅袍御龍直茶酒等班紅地<lb/>
　方勝練鵲纈羅衫各塗金束帶控攏御馬左右直執<lb/>
　七寳素紅瑪瑙鞭各二擎硃紅水地戱珠龍杌子各<lb/>
　一皂紗㡌青地荷蓮纈羅衫塗金束帶文武親從貼<lb/>
　錦㡌紫寳相花大神衫銅革帶内外圍子皂紗㡌紅<lb/>
　地黄白獅子纈羅衫緋線羅背子塗金戱獅束帶前<lb/>
<pb n="KR3l0077_WYG_003-3a"/>
　引從並姜牙㡌三色纈衫銅帶親事官曲脚幞頭簇<lb/>
　四金鵰袍塗金帶百官諸司並朝服阮秀實仰瞻聖<lb/>
　駕詩云紫烟歛翠碧天長栁䕃旌旗午尚霜一朶彩<lb/>
　雲擎瑞日光華盡在舜衣裳僧必萬云輕塵不動馬<lb/>
　蹄催警蹕聲中聖輦來漢代威儀周禮樂太平天子<lb/>
　拜香回若恭謝駕於内圍子内作樂添教坊東西班<lb/>
　各三十六人丞相以下皆簮花姜䕫云六軍文武浩<lb/>
　如雲花簇頭冠様様新惟有至尊渾不帶盡分春色<lb/>
<pb n="KR3l0077_WYG_003-3b"/>
　賜羣臣萬數簮花滿御街聖人先自景靈回不知後<lb/>
　面花多少但見紅雲冉冉來潘牥云輦路安排看駕<lb/>
　迴千官花壓㡌簷垂君王不輟憂勤念玉貎還如未<lb/>
　揷時鄧克中云輦路春風錦繡張裁紅剪緑鬭芬芳<lb/>
　黄羅傘底瞻天表萬疊明霞捧太陽阮秀實云宫花<lb/>
　宻映㡌簷新誤蝶疑蜂逐去塵自是近臣偏得賜繡<lb/>
　鞍扶上不勝春先臣云幸驂恭謝覩繁華馬上歸來<lb/>
　戴御花老婦稚兒相顧問也頒春色到詩家<lb/>
<pb n="KR3l0077_WYG_003-4a"/>
真徳秀草招安湖南草㓂詔云自有天子至于今日未<lb/>
　聞盜賊得以全軀弄潢池之兵諒非爾志烈崑崗之<lb/>
　火亦豈余心上稱其得體姚勉述勑祭閻妃文曰五<lb/>
　雲縹緲誰扣玉扄上怒曰朕雖不善未如明皇之甚<lb/>
　也姑蘇守臣進蠏應制程奎草批荅云新酒菊天惟<lb/>
　其時矣上曰茅店酒旗語豈王言耶令陳藏一擬聞<lb/>
　先臣援筆立成略曰内則黄中通理外則戈甲森然<lb/>
　此卿出將入相文在中而横行匈奴之象也上乃悅<lb/>
<pb n="KR3l0077_WYG_003-4b"/>
　又承㫖令述太乙宫明禋祈晴設醮青詞云我將我<lb/>
　享爰有事于明堂載禱載祈肅致忱于楚帝上自改<lb/>
　為上帝楚邦昌逆號也凡代王言不可不謹<lb/>
秦始皇諱政改正月為端月漢宣帝諱荀改荀卿為孫<lb/>
　卿明帝諱莊改莊光為嚴光司馬氏諱昭改昭君為<lb/>
　明妃晉簡文母鄭太后諱阿春改春秋為陽秋仍之<lb/>
　非也<lb/>
禮曰刑不上大夫以其近君也故不㢘曰簠簋不飭汙<lb/>
<pb n="KR3l0077_WYG_003-5a"/>
　穢曰帷薄不修罷軟曰下官不職尚遷就為之辭有<lb/>
　大罪者聞命則北面自裁曰子大夫有過吾不忍加<lb/>
　刑焉故淫者更絶纓盜者更賜酒而甚於恥戮唐家<lb/>
　待士不用廉恥姜皎官三品且有功猶杖辱之况簿<lb/>
　尉乎故神器屢揺蓋不養士氣於渾淪之中服其形<lb/>
　而不服其心孟子曰君之視臣如犬馬則臣視君如<lb/>
　㓂讐此之謂也<lb/>
先君㑹天下詩盟于通都隨𨼆纔十二三諸先生以孺<lb/>
<pb n="KR3l0077_WYG_003-5b"/>
　子學詩可教而教以詩吳一齋石翁云大𨼆君家小<lb/>
　𨼆君得名太早忌人聞秋窗吟共緱山月曉榻眠分<lb/>
　華嶽雲鶯欲引雛先出谷馬纔生驥便離羣新詩却<lb/>
　要多拈出突過即能張我軍杜北山汝能云父子名<lb/>
　相繼如君又出竒乾坤鍾秀氣湖海誦新詩放鶴春<lb/>
　風逺横琴夜月遲未應隨大𨼆閒過聖明時劉雷厓<lb/>
　彦朝云坎止流行只任天吟廬新傍紫薇邉夜窗低<lb/>
　過宫花月曉巷深横御栁烟五字肯同餘子說一燈<lb/>
<pb n="KR3l0077_WYG_003-6a"/>
　親自乃翁𫝊雖然不作功名念却恐功名逼少年景<lb/>
　定癸亥特㫖以布衣除東宫掌書吟社賀詩數十僅<lb/>
　記五首錢春塘舜選云吟筆何須管用銀日供譔述<lb/>
　聖恩新只今已脫凡塵去便作金丹換骨人夜泛孤<lb/>
　舟載月船靜捜吟料六橋邉詩成上達宸聦了流落<lb/>
　人間到處𫝊吕雪屋三餘云青宫樓觀近堯階班列<lb/>
　屏風間坐開人羨杜閒生杜甫天教蘇頲繼蘇瓌馬<lb/>
　歸禁苑行邉栁鶴伴平山𨼆處梅我恨長鑱斸黄獨<lb/>
<pb n="KR3l0077_WYG_003-6b"/>
　兀年無計䇿衰頽栁月磵桂孫云鏤玉裁氷字字竒<lb/>
　少年親結九重知君臣際遇榮千載父子推敲冠一<lb/>
　時罍進楚蘭春奏雅缾分陶菊夜聨詩五雲樓近開<lb/>
　黄道金紫連班進赤墀菊牎俞氏云萬人海裏闢幽<lb/>
　扉欲學深居只布衣不道内前車馬閙又催父子入<lb/>
　宫闈丙寅來歸江西名勝又贈詩詞黄梅塘力敘云<lb/>
　詩在天地間風清月明處若為深閉門而可覔佳句<lb/>
　夫君小元龍豪氣隘區宇青春發詩材秀茁長膏雨<lb/>
<pb n="KR3l0077_WYG_003-7a"/>
　流水與行雲吾不見滯住乗月滌吟毫玉椀三危露<lb/>
　超詣自透脫悟在觀劒舞入宫畫蛾眉胡為衆女妬<lb/>
　君詩亦何憾千載一時遇向也詩道昌吟聲喧禁籞<lb/>
　應制沉香亭龍巾曾拭吐今焉詩道厄短笻策江路<lb/>
　悲嘯梁甫吟侘傺離騷賦浮雲時卷舒睨此知出處<lb/>
　此其隨之義大𨼆會境趣天地梅又春風緊雪飛絮<lb/>
　一笠㶚橋驢吟鞍且臨汝得句從人傳傳今亦傳古<lb/>
　要知是家傳審言以傳甫𫝊之而又傳衣鉢傳宗武<lb/>
<pb n="KR3l0077_WYG_003-7b"/>
　張溪居彛云醖藉中涵廊廟姿詩文都好見宸批只<lb/>
　蒙四字君王寵蟣虱微臣不用題周埜舟濟川八聲<lb/>
　甘州云有乾坤清氣入詩脾隨龍散神仙蘸西湖和<lb/>
　墨長空為紙幾度詩圎消得宫妃捧硯夜燭照金蓮<lb/>
　試問隔屏坐誰後誰先長是花香栁色更風清月白<lb/>
　吟入牋天自霞觴誤覆謫下玉皇邉笑隨歸山中隨<lb/>
　𨼆且醉拚斗酒寫新篇天應近呼來時後記上襟船<lb/>
　壬申秋留西湖半載吳松壑大有餞行云我昔見君<lb/>
<pb n="KR3l0077_WYG_003-8a"/>
　方成童長吉才華驚鉅公人間科第不屑就直使聲<lb/>
　名聞九重乃翁引上凝華殿子虚不待他人薦入直<lb/>
　承明凡幾年天上竒書盡曾見翩然歸去大江西二<lb/>
　䟽父子還相隨故鄉分得雲水地卻喜不爽漁樵期<lb/>
　春雨騎牛對烟草何如振衣隨龍五雲表秋霜黄獨<lb/>
　煨地爐何如駞峰犀筯食天厨林間食葉抄詩句何<lb/>
　如宫妃捧硯揮毫處溪邉照影着荷衣何如龍門應<lb/>
　制奪錦時鈞天夢斷難回顧浩然合在山中住金石<lb/>
<pb n="KR3l0077_WYG_003-8b"/>
　臺前伴白雲六年不踏西湖路今日重來發長吁忍<lb/>
　看清平破草廬盡拈書籍向人賣歸買田園供荷鉏<lb/>
　乃翁八十齒髮落倚門待兒斜日薄孤山梅花帶不<lb/>
　歸却喚扁舟載童鶴俛仰之間倐三十稔吾翁諸老<lb/>
　皆賦玉樓西湖吟社各天一涯窮達一塲春夢故記<lb/>
　之<lb/>
帶格三十二<hi>三品以上玉四品以上金餘並金塗銀錯班金塗銅</hi>笏頭一字<hi>王外執政</hi>
　<hi>兩府</hi>笏頭毬絞<hi>宰/執</hi>排方御仙花<hi>正侍郎知/閤節使</hi>螺犀<hi>權侍郎</hi>絲<lb/>
<pb n="KR3l0077_WYG_003-9a"/>
　頭荔枝<hi>正任副使横行</hi>毬路<hi>内/侍</hi>海揵<hi>幕土/輦宫</hi>剔梗荔枝<hi>訓武郎下</hi>柘<lb/>
　枝<hi>快行親從</hi>太平花<hi>隨龍/忠佐</hi>碎草<hi>茶酒班</hi>師蠻人仙犀牛寳瓶<lb/>
　行虎戲童寳相胡荽鳳子野馬雙鹿方勝雲鶴坐神<lb/>
　<hi>並班直</hi>天王<hi>親事/官</hi>行獅<hi>行/門</hi>行鹿<hi>御厨/教馶</hi>盤鳳<hi>翰林/司</hi>凹面<hi>教坊</hi>
　醉仙<hi>御龍直</hi>獐鹿<hi>軍頭司儀鸞司</hi>
韋忠不就張華之辟張彖不為國忠之謁何其少也以<lb/>
　栁子厚之才而附叔文以蕭至忠之美而事韋后何<lb/>
　其多也此張無垢所謂貪冐之士如落穢溷汙渠中<lb/>
<pb n="KR3l0077_WYG_003-9b"/>
　如何使人敢近㢘正之士如竹間清風露氣灑灑襲<lb/>
　人觀者已覺心目頓快况處其間哉<lb/>
左傳之山鞠芎庚癸呼列女傳之食獵犬組羊裘荀卿<lb/>
　之六賦東方朔之<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蜴皆𨼆記也今何謂之始於楊<lb/>
　修杜何獨以曹娥名耶<lb/>
信菴先生開閫維揚時偶入教塲取芟草二卒所帶便<lb/>
　袋題姓名懸梁間越兩月忽俾緝捕呼至亟命釋縛<lb/>
　飲以大白時回易庫納息錢二百袋一袋萬瓶楮也<lb/>
<pb n="KR3l0077_WYG_003-10a"/>
　俾各負一袋環行三匝曰能益乎曰能曰汝等健兒<lb/>
　當力戰取富貴用义袋中錢小篋僅藏三十二楮豈<lb/>
　不辱國呼盧百萬大丈夫事也且各將兩袋去用用<lb/>
　盡再來取髙沙凱還人困馬疲恱道旁假山令諸軍<lb/>
　隨意負歸衆怒多棄於半途餘至畢秤石輕重償以<lb/>
　銀而棄石于野其鼔舞駕御有賞徙木傲黥布罵趙<lb/>
　將之風<lb/>
手執黄庭上石臺竹隂掃月遍蒼苔欲從此處即仙去<lb/>
<pb n="KR3l0077_WYG_003-10b"/>
　玉立清風待鶴來趙十洲希彭詩趙君入仕四十年<lb/>
　虚靜恬淡寂寞無為除南雄守不赴丙寅九日别親<lb/>
　友理家事端坐而逝遺偈曰六十二年皮袋放下了<lb/>
　無罣礙青天明月一輪萬古逍遥自在與前詩𩔖達<lb/>
　矣<lb/>
壬戌秋儲君賜先臣記顔賛云文窺先漢詩到盛唐侍<lb/>
　余左右知汝忠良王城雖大如海政恐一藏而不得<lb/>
　藏也甲戍秋自賛云年方九秩開丹臉映碧眼習靜<lb/>
<pb n="KR3l0077_WYG_003-11a"/>
　寸心安味窮百事懶由中以致和聞道亦非晩噫十<lb/>
　年譔述幸隨龍二聖在天應黙眷<lb/>
紹定庚寅春汀㓂入譙趙守竄殿司禆將胡斌領弱卒<lb/>
　二百巷戰矢盡刀折易雙鐡鞭所殺尤衆死焉坐執<lb/>
　雙鞭屢日不僵民賴其力多獲竄免守臣王埜聞于<lb/>
　朝贈武節大夫賜廟額忠勇劉後村詩云士各全軀<lb/>
　命惟侯視死輕張廵鬚盡怒先軫靣如生短刃猶梟<lb/>
　㓂空拳尚背城新祠簫鼓盛人敬此神明<lb/>
<pb n="KR3l0077_WYG_003-11b"/>
四明倪君奭臨終賦夜行船詞云年少疎狂今已老筵<lb/>
　席散雜劇打了生向空來死從空去有何喜有何煩<lb/>
　惱說與無常二鬼道福亦不作禍亦不造地獄閻王<lb/>
　天堂玉帝看你去那裏押到<lb/>
葉靖逸紹翁賛洞賓像云撚吟髭劒在前心中月天上<lb/>
　圓猫圖云醉薄荷撲蟬蛾主人家奈鼠何<lb/>
林可山稱和靖七世孫不知和靖不娶已見梅聖俞序<lb/>
　中矣姜石帚嘲之曰和靖當年不娶妻因何七世有<lb/>
<pb n="KR3l0077_WYG_003-12a"/>
　孫兒若非鶴種并龍種定是𤓰皮搭李皮石帚之詩<lb/>
　特甚於郭崇韜李環之撾戒之<lb/>
杭城外北新橋某翁枕流居焉門有蒲萄七架時旱翁<lb/>
　勤灌溉獨盛宿架下以防盜忽二三鬼出水面賀得<lb/>
　替曰明午方巾白衫自北而至者是也及期翁株坐<lb/>
　以俟果有方巾白衫者大笑入水急救之是夕鬼詬<lb/>
　曰吾經數十年剛得替而汝奪之吾將殺汝取淤泥<lb/>
　瓦礫亂擲翁悵懼而入又擊戸黎明蒲萄無孑遺矣<lb/>
<pb n="KR3l0077_WYG_003-12b"/>
　蓋盜詐鬼艤舟以載也噫移此智以遷善誰能禦之<lb/>
史相生朝寺觀皆有厚饋獨無凖獻偈云日月兩條燭<lb/>
　須彌一炷香祝公千歲夀地乆與天長史大喜隨𨼆<lb/>
　拈云滿口道着<lb/>
雲峰徳師住撫之廣夀途遇時貴避不及有違言即上<lb/>
　堂别衆云澹然無累水雲僧去住分明葉様輕十字<lb/>
　街頭休作夢五湖依舊一枝藤隨𨼆拈云劄得眼來<lb/>
　白雲萬里<lb/>
<pb n="KR3l0077_WYG_003-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0077_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隨𨼆漫録卷三<lb/>
</p>
<p>
</p>
  </div>
<div>
<head>隨𨼆漫録卷四</head> <lb/>
    <p>
<pb n="KR3l0077_WYG_004-1a"/>
欽定四庫全書<lb/>
　隨𨼆漫録卷四<lb/>
　　　　　　　　　　　　宋　陳世崇　撰<lb/>
楊慈湖簡題平江府太伯廟云三以天下讓先聖謂至<lb/>
　徳簡也拜廟下太息復太息三辭不難也太伯無人<lb/>
　識胡為無徳稱萬𧰼妙無極或曰太伯之神無形體<lb/>
　何故言𧰼又言萬通大道者匪有匪無𧰼即無萬即<lb/>
　一一即萬尚不思而可言乎言即無言天地内外皆<lb/>
<pb n="KR3l0077_WYG_004-1b"/>
　太伯人皆見之而不識馮深居去非賛云太伯之逺<lb/>
　啟吳宇也其周之盛徳耶顯哉丕謀承哉丕烈維天<lb/>
　有成命匪躬之責委而去之川逝河決孔子不云乎<lb/>
　可謂至徳也已矣虞仲𨼆居季札守節其流芳遺烈<lb/>
　歟郡以吳𨽻禮遜維則<lb/>
古之大儒格物以為學倫𩔖通達謂之真知其次博物<lb/>
　以為聞敏識強記謂之多知真知者徳性之知若顔<lb/>
　子聞一知十子貢告徃知來曾子致知子夏日知月<lb/>
<pb n="KR3l0077_WYG_004-2a"/>
　無忘是也多知者見聞之知若子産汾神之對絳老<lb/>
　疑年師曠知獲僑知之歲左史倚相能讀三墳五典<lb/>
　八索九丘不能知祈招之詩而子革能之祝陀誦載<lb/>
　書於萇𢎞以長衛侯于盟是也真知者優入聖域回<lb/>
　賜參商外無聞焉多知者非命世之英如子産游吉<lb/>
　師曠叔向子革椒舉祝陀之外不能也後世真知者<lb/>
　寂然多知者唯劉向而已<lb/>
春秋婦人有謚晉之聲子敬嬴魯之哀聲穆諸姜齊宋兩<lb/>
<pb n="KR3l0077_WYG_004-2b"/>
　共姬此國君夫人之得謚者穆伯之妻敬姜此大夫<lb/>
　妻之得謚者鄭武姜秦穆姬晉懷嬴衛之宣莊二姜<lb/>
　宋威許穆晉悼此因國君之謚而名之者魯人哀此<lb/>
　姜謂之哀姜此私謚也謚以表徳婦人以三從為徳<lb/>
　夫之徳即其徳故禮從夫謚是以舜典言為汭釐降<lb/>
　之事則二妃所觀之刑可見周誥著文武之烈則太<lb/>
　姒所嗣之音可傳也<lb/>
傳曰因生賜姓胙土命氏及字謚官邑六者而已今推<lb/>
<pb n="KR3l0077_WYG_004-3a"/>
　廣為十七𩔖一曰以國為氏五帝之前有國者不稱<lb/>
　國以名為氏所謂無懷氏葛天氏伏羲氏燧人氏者<lb/>
　也神農軒轅雖曰炎帝黄帝猶以名為氏至唐虞夏<lb/>
　商周而后以國為氏諸侯亦然魯衛齊宋之𩔖是也<lb/>
　支庶稱氏適他國則稱國如宋公子朝在韓則稱宋<lb/>
　朝衛公孫鞅在秦則稱衛鞅二曰以邑為氏原以周<lb/>
　邑而得氏申以楚邑而得氏魯有沂邑因沂大夫相<lb/>
　魯而以沂相為氏周有甘邑因甘平公為王卿士而<lb/>
<pb n="KR3l0077_WYG_004-3b"/>
　以甘士為氏三曰以鄉為氏四曰以亭為氏封建五<lb/>
　等降國為邑邑有關内侯鄉侯亭侯關内邑者温原<lb/>
　蘇毛甘樊祭尹之𩔖是也封於鄉者以鄉氏封於亭<lb/>
　者以亭氏五曰以地為氏居傅巗者為傅氏徙稽山<lb/>
　者為稽氏主東蒙之祀者為東蒙氏守橋山之塚者<lb/>
　則為橋氏耏氏因耏班食於耏門頴氏因考叔為頴<lb/>
　谷封人東門襄仲為東門氏桐門右司為桐門氏𨼆<lb/>
　於甫里綺里者為甫里氏綺里氏六曰以姓為氏姓<lb/>
<pb n="KR3l0077_WYG_004-4a"/>
　之為氏與地之為氏皆因所居而命也得賜者為姓<lb/>
　不得賜者為地居姚墟者賜以姚居嬴瀆者賜以嬴<lb/>
　姬之得賜居於姬水姜之得賜居於姜水七曰以字<lb/>
　為氏八曰以名為氏諸侯之子稱公子公子之子稱<lb/>
　公孫公孫之子以王父字為氏如鄭穆公之子曰公<lb/>
　子騑字子駟其子曰公孫夏其孫則曰駟帶駟乞宋<lb/>
　威公之子曰公子目夷字子魚其子曰公孫友其孫<lb/>
　曰魚莒魚石魯孝公之子曰公子展其子曰公孫夷<lb/>
<pb n="KR3l0077_WYG_004-4b"/>
　伯其孫曰展無駭展禽鄭穆公之子曰公子豐其子<lb/>
　曰公孫段其孫曰豐卷豐施天子之子亦然王子狐<lb/>
　之後為狐氏王子朝之後為朝氏如公子遂之子曰<lb/>
　公孫歸父字子家其後為子家氏父字為氏者也季<lb/>
　孫鉏字子彌其後為公鉏氏父名為氏者也九曰以<lb/>
　次為氏伯仲叔季之𩔖是也十曰以族為氏族近於<lb/>
　次者氏之别也孟氏仲氏别兄弟也丁氏癸氏别先<lb/>
　後也祖氏禰氏别上下也第五氏第八氏以同居别<lb/>
<pb n="KR3l0077_WYG_004-5a"/>
　也孔氏子孔氏旗氏子旗氏字之别也軒氏軒轅氏<lb/>
　熊氏熊相氏名之别也季氏之有季孫氏仲氏之有<lb/>
　仲孫氏叔氏之有叔孫氏嫡庶之别也十一曰以官<lb/>
　為氏太史太師司馬司空是也十二曰以爵為氏皇<lb/>
　王公侯是也十三曰以謚為氏莊氏出於楚莊王康<lb/>
　氏出於衛康公魯僖公宣公之後為僖氏宣氏文武<lb/>
　哀謬皆是也十四曰以吉徳為氏趙衰人愛之如冬<lb/>
　日後為冬日趙氏吉有賢人為老成子後為老成氏<lb/>
<pb n="KR3l0077_WYG_004-5b"/>
　十五曰以凶徳為氏英布被黥為黥氏楊感梟首為<lb/>
　梟氏十六曰以事為氏夏侯氏遭有窮之難后緡方<lb/>
　娠逃出自竇而生少康支孫以竇為氏漢武帝認丞<lb/>
　相田千秋乗小車出入省中後因以車為氏十七曰<lb/>
　以技為氏巫者之後為巫氏以至卜氏匠氏豢龍御<lb/>
　龍干將氏者亦莫不然三代之後姓氏混矣<lb/>
梁冀不顧清河王蒜明徳屬親而立蠡吳侯以為富貴<lb/>
　可長保然族兾者桓帝也郭崇韜知莊宗之嬖劉氏<lb/>
<pb n="KR3l0077_WYG_004-6a"/>
　請立為后中莊宗之欲結劉氏之援為自安之計至<lb/>
　深至厚然殺崇韜者劉氏也故君子守道徳之正而<lb/>
　禍福之變豈思慮所能及哉<lb/>
髙疎寮騎鸞引云夜騎白鶴出琳闕千萬仙官鏘珮玦<lb/>
　雲雷貼妥過罡風左推日丸右扶月一息瑶池翠水<lb/>
　家阿母迎謁龍驅車青娥彈絲玉妃酒折盡蟠桃紅<lb/>
　玉花九天丈人來問道太極之前天不老丹霞一炁<lb/>
　玉虚宫寳笈䋲金容探討井君沐浴波五色洞房光<lb/>
<pb n="KR3l0077_WYG_004-6b"/>
　芒上奔日天上傳呼六丁直星斗離闌礙鸞翼錢春<lb/>
　唐紀夢云翠峰嵳峩三十六寒泉落空響哀玉甃花<lb/>
　石路勢縈紆玉闌干䕶修筠緑雪髯老人負紫瓢金<lb/>
　絲麈尾揺相招紅螺酌酒湛湛碧坐倚蒼石吹洞簫<lb/>
　孤鶴來傳天上詔老人挽余偕一到飄飄髙舉凌青<lb/>
　冥直過罡風履黄道祥光樓閤倚崢嶸神虎守關森<lb/>
　衛兵雙闔朱扉忽微啟中有靈官來逺迎絳衣持斧<lb/>
　立丹陛玉皇手中玉如意雲璈風瑟自宫商天聲清<lb/>
<pb n="KR3l0077_WYG_004-7a"/>
　越非人世帝旁青童傳帝宣文華宫中呼謫仙謫仙<lb/>
　顧余笑且言子宜亟反來他年探懷贈我五色筆子<lb/>
　當寳之慎勿失濃香氤氲迷常所長揖老人下西廡<lb/>
　身從日月上頭行俯視斗杓分子午雲氣相隨步武<lb/>
　生過耳但覺松風鳴覺來握筆紀佳夢月明樓鼓撾<lb/>
　三更毛吾竹鈞天云鳶飛魚躍鳬短鶴長各適其適<lb/>
　孰尤彼蒼奈何人異於萬物身備乎五常學關乎經<lb/>
　濟志效乎忠良乃使蝸蚓同槁乎土壤鴻鴈俱逐乎<lb/>
<pb n="KR3l0077_WYG_004-7b"/>
　稻梁精神所著夢遊八荒浴銀河飜月之浪熏旃檀<lb/>
　帶露之香戴芙蓉九華之冠披雲錦五色之裳騎祥<lb/>
　麟兮翳綵鳳攀若木兮拂扶桑直造乎玉皇香案之<lb/>
　傍白虎守關御劒芒熒惑執法齒髮張臯䕫丘旦列<lb/>
　鴈行肅然鳴佩諧宫商關張衛霍立兩廂相向盾甲<lb/>
　明如霜千官拜起低復昻星輝霞彩難為祥一人殿<lb/>
　中立宣揚令臣奏事無恐惶臣愚幸覩天日光願拜<lb/>
　短疏禆毫芒讀罷帝親把袖藏曰汝所奏見未嘗政<lb/>
<pb n="KR3l0077_WYG_004-8a"/>
　如藥性和温良一一可以瘳民瘡又如百煉昆吾鋼<lb/>
　用之國可無妖祥惜哉無遇徒心傷亟宜歸世朝君<lb/>
　王君王神聖今禹湯勤求賢雋食不遑扶天大象親<lb/>
　提綱充庭至寳皆琳琅尚憐空谷遺幽芳蒲輪鶴詔<lb/>
　紛相望賜汝紫綬黄金章衮衣赤舄坐廟堂爕調萬<lb/>
　化躋時康凌轢周漢超虞唐賜汝斧鉞羽林鎗專征<lb/>
　不義誅暴強火鈴霹靂杵金剛攝伏百怪回瀾狂載<lb/>
　命玉女斟霞觴賜汝天醖九霞漿一飲盡蛻藜藿膓<lb/>
<pb n="KR3l0077_WYG_004-8b"/>
　令汝身貴家亦昌不論中國蠻與羗蟲魚草木皆春<lb/>
　陽天子萬夀永無疆汝乗白雲來帝鄉二十八宿參<lb/>
　翺翔臣辭草茅不敢當遜于稷契暨殳斨罡風滿路<lb/>
　明月在床皆不食烟火語而鈞天尤富贍云<lb/>
魏明帝景初元年徙長安銅人承露盤盤折聲聞數十<lb/>
　里重不可致留于覇城大發卒鑄銅人二號翁仲列<lb/>
　坐司馬門外抱獨先生命先人與錢菊友<hi>頴</hi>即席以<lb/>
　乆字韻賦翁仲菊友云武皇騎龍朝帝后露濕銅仙<lb/>
<pb n="KR3l0077_WYG_004-9a"/>
　古苔繡景初命名翁與仲無復衣冠仍漢舊桓圭大<lb/>
　劒髙嵯峨不動如山嚴鎮守豈知屹立司馬門九鼎<lb/>
　暗移司馬手變遷陵谷亦何易洛陽塵埃一回首因<lb/>
　嗟寵辱非可常世間何者為長乆君不見後來荆棘<lb/>
　埋銅駞坐想失身横隴畆先人云銅仙擎露秋風表<lb/>
　珍重劉郎千萬夀老瞞攘鼎貽孫謀因逼此仙俱受<lb/>
　垢仙寧折骨拒非招恥為姦雄效奔走汚名翁仲俾<lb/>
　司門口不能言心自否洛陽宫殿一灰飛天上此標<lb/>
<pb n="KR3l0077_WYG_004-9b"/>
　獨長乆君不見堂堂冠劒𨼆霸城萬古六丁驅鬼守<lb/>
　先生䟦云紹定壬辰九日抱獨山人徐逸觀陳藏一<lb/>
　所作翁仲詩觀其命意布辭灼見魅鄉呼魄指寃俾<lb/>
　受言奬如在荆棘中流涕而話徃事嗚呼如詩人忠<lb/>
　憤之心隨事而見可勝歎哉因執筆惘惘而書<lb/>
甲子六月六日昧爽福寧殿東西向列聖訓及讀書紀<lb/>
　要各二匣凝華集一匣太子兩拜問安又兩拜云臣<lb/>
　某職守東闈恩承南面近思問學謹葺韋編兹蓋伏<lb/>
<pb n="KR3l0077_WYG_004-10a"/>
　遇爹爹皇帝陛下聖訓尊嚴師資妙選遂令譾見晉<lb/>
　徹睿知臣下情無任瞻天望聖激切屏營之至兩拜<lb/>
　搢笏舞三拜開匣各奉一冊以進兩拜云纂輯所聞<lb/>
　編摩亦乆慚非博學幸澈嚴宸陛下教育歲深修為<lb/>
　日漸謹祈錫覽終賜玉成兩拜進凝華集云自㓜習<lb/>
　詩乆承親訓僣編草藁恭進蓂堦陛下勤於教子學<lb/>
　乃知方仰冀聖慈錫之乙覽兩拜退本宫聖堂祈祝<lb/>
　文云愚昧譾才勉強問學夙佩君親之訓垂二十年<lb/>
<pb n="KR3l0077_WYG_004-10b"/>
　問安視膳之頃凡一語一言之教詔服膺弗失會集<lb/>
　為編目曰聖訓凡二百卷卜吉恭進惟神靈隂相之<lb/>
　八日付史館賜詔云朕惟萬邦克正端自元良百世<lb/>
　昭垂常存典則爰示家嚴之訓以貽燕翼之謀期續<lb/>
　心傳用敷言教皇太子某天資既淑學問益充凡平<lb/>
　時丁寧告戒之辭悉見於躬行踐履之際復加編集<lb/>
　以示鑑觀爰實契於朕心可永垂於世則庸加諭㫖<lb/>
　丕寓至懷九日起居畢致詞云頃集訓言獲遭乙覽<lb/>
<pb n="KR3l0077_WYG_004-11a"/>
　登之史館奬以温辭陛下道重傳心恩深教子敢不<lb/>
　益加勉勵庸竭忠勤兩拜進詩云寵頒御墨十行新<lb/>
　天錫光華𬒳小臣家學傳心當謹守恩深何以報君<lb/>
　親兩拜舞蹈退祝文云昨者告忱恭進聖訓果蒙黙<lb/>
　祐得徹宸嚴君親恱怡宣付史館不惟見某平日積<lb/>
　習之功亦我皇上天縱之學修齊治平之道藏之石<lb/>
　渠照耀今古佩服神追與此編相為長乆<lb/>
理宗御容自賛云身黄屋兮心太虚動節度兮靜恬愉<lb/>
<pb n="KR3l0077_WYG_004-11b"/>
　肥瘠以天下兮不移夫厥居夫孰為廣成子兮吾將<lb/>
　問道於千歲之餘<lb/>
獨恨太平無一事江南閒卻老尚書蕭宰易恨為幸雲<lb/>
　山蒼蒼江水泱泱先生之徳山髙水長李泰伯易徳<lb/>
　為風日斜奏罷長楊賦半山易為奏賦長楊罷白玉<lb/>
　堂中曾草詔水晶宫裏近題詩韓子蒼易為堂深宫<lb/>
　冷眺無咎試交趾進象表云備法駕之前陳周益公<lb/>
　易陳為驅古詞云春歸也只消戴一朶荼<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>宇文元<lb/>
<pb n="KR3l0077_WYG_004-12a"/>
　質易戴為更皆一字師也<lb/>
己夘冬日訪欽雪巖于仰山上堂云千里相尋慰寂<lb/>
　寥未嫌風雪路迢迢廬山雖好且休去更撥寒爐話<lb/>
　一宵明年九日訪珍南州于開元上堂云從上行不<lb/>
　到處行取步步登髙從上說不到處說取言言見諦<lb/>
　白酒釀千家黄花開滿地噫嘻陶淵明若知有今此<lb/>
　世界終不執着東籬<hi>置拂子下座</hi>又明年訪常竹塢于龜<lb/>
　峰上堂云一藏一切藏錯隨𨼆隨時𨼆錯靄靄春雲<lb/>
<pb n="KR3l0077_WYG_004-12b"/>
　眼中金屑直饒并到帝王前總是一團閑落索<hi>置拂子顧</hi>
　<hi>衆云</hi>還見麽這落索天將以夫子為木鐸隨𨼆拈云鏗<lb/>
　金戛玉則不無三大老同一舌頭雖然多賛不如少<lb/>
　罵<lb/>
　<lb/>
　<lb/>
　<lb/>
　隨𨼆漫録卷四<lb/>
</p>
<p>
</p>
  </div>
<div>
<head>隨𨼆漫録卷五</head> <lb/>
    <p>
<pb n="KR3l0077_WYG_005-1a"/>
欽定四庫全書<lb/>
　隨𨼆漫録卷五<lb/>
　　　　　　　　　　　　宋　陳世崇　撰<lb/>
春秋何始於魯𨼆公杜預謂平王東周之始王𨼆公讓<lb/>
　國之賢君非也桓公弑兄諸國無討賊者自平王不<lb/>
　能復父讐始此春秋之所以作也此春秋之始於𨼆<lb/>
　公也孔子作春秋而亂臣賊子懼惟孟子知之<lb/>
周公告二公曰我其弗辟我無以告我先王辟法也當<lb/>
<pb n="KR3l0077_WYG_005-1b"/>
　置管蔡于法辟避也居東以避之辟君也我若有無<lb/>
　君之心何以告我先王三說俱通必有能辨之者<lb/>
齊桓公盟洮盟牡丘會鹹㑹淮兵車之㑹四莊十三年<lb/>
　㑹北杏十四年㑹鄄十五年㑹鄄十六年盟幽二十<lb/>
　七年盟幽㑹檉盟貫㑹陽穀首止甯母葵丘衣裳之<lb/>
　㑹十有一孔子但言九合諸侯不以兵車蓋北杏始<lb/>
　圗覇初㑹鄄覇未成莊十五年再㑹鄄為始傳曰復<lb/>
　㑹焉齊始覇也<lb/>
<pb n="KR3l0077_WYG_005-2a"/>
石駘仲卒無適子有庶子六人卜所以為後者曰沐浴<lb/>
　佩玉則兆五人皆沐浴佩玉石祈子曰孰有執親之<lb/>
　喪而沐浴佩玉者乎不沐浴佩玉石祈子兆齊大饑<lb/>
　黔敖為食於路以待餓者而食之有餓者蒙𬒮輯屨<lb/>
　貿貿然來黔敖左奉食右執飲曰嗟來食揚其目而<lb/>
　視之曰予惟不食嗟來之食以至於斯也從而謝焉<lb/>
　終不食而死於此見古人仁孝之理前一章疊四沐<lb/>
　浴珮玉字而文不繁後一章省一餓者黔敖字而文<lb/>
<pb n="KR3l0077_WYG_005-2b"/>
　愈簡又見古人叙事之法<lb/>
風以動之上之化下如風之鼓動萬物也雅者正也天<lb/>
　子齊正萬物也頌者後王賛美祖宗之功徳也一國<lb/>
　之事各不同皆本於君故即其教化之美而名以風<lb/>
　二雅固皆天子之事鹿鳴嘉賓采薇王政之興可以<lb/>
　小言至文王大明美則大矣節彼南山正月諸詩王<lb/>
　政之廢可以小言至於板蕩壞則大矣况遣戍復古<lb/>
　育材南征不過指陳一事至於受命明徳既醉守成<lb/>
<pb n="KR3l0077_WYG_005-3a"/>
　治則大矣積小雅以成大雅積風成雅積雅成頌故<lb/>
　諸侯有風而無雅天子有雅而無風平王政令不行<lb/>
　黍離十詩不刺則閔不閔則思自降為風徳不文功<lb/>
　不武則不頌魯特列國之風以美之也<lb/>
子畏於匡厄於陳蔡伐木於宋削迹於衛顔子一簞食<lb/>
　一瓢飲在陋巷人不堪其憂自古聖賢猶不免困厄<lb/>
　然處變如處常平日見得義命透故用舍行藏惟我<lb/>
　與爾他弟子不能及<lb/>
<pb n="KR3l0077_WYG_005-3b"/>
原憲居貧子貢連騎結駟過之謂憲曰夫子何病也憲<lb/>
　曰無財謂之貧道不行謂之病憲貧也非病也此語<lb/>
　政鍼子貢殖貨之膏肓<lb/>
秦下逐客之令李斯在逐中若不上書乞留終身布衣<lb/>
　及其見留致位宰相父子俱戮政坐一書之故蓋斯<lb/>
　因倉鼠興感見逐上書則其志在利禄也與趙髙謀<lb/>
　殺扶蘇立二世恐失利禄也一有患得患失之心故<lb/>
　不免於大戮誠可以為貪利禄者之戒<lb/>
<pb n="KR3l0077_WYG_005-4a"/>
孔明仕蜀子瞻孫尚死於忠義瑾仕吳子恪死於誅戮<lb/>
　誕仕魏死於兵三諸葛皆豐之後分仕三國惟孔明<lb/>
　從劉氏瞻尚得其死合乎正當時龍虎狗之喻甚當<lb/>
唐虞尚徳夏尚功商尚老周尚親秦尚刑名西漢尚權<lb/>
　謀東漢尚節義魏尚詞華晉尚清言周隋尚族望唐<lb/>
　尚制度宋尚道理紀綱<lb/>
董賢財物四十三萬萬梁冀財物三十餘萬萬郿塢金<lb/>
　三萬斤銀九萬斤錦綺寳玩山積元載胡椒八百斛<lb/>
<pb n="KR3l0077_WYG_005-4b"/>
　他物稱是終不免自殺剖棺燃臍塞襪果何所得哉<lb/>
唐莊宗詔魏王殺蜀王衍一行人宦人張居翰謂殺降<lb/>
　不祥以詔傅殿柱揩改行為家於是隨衍千餘人皆<lb/>
　獲免漢髙祖以李崧第賜宰相逢吉併取其西京之<lb/>
　田宅崧子弟有怨言逢吉誘人告崧與家僮二十人<lb/>
　謀反改二為五遂族其家周太祖梟逢吉適當崧𬒳<lb/>
　刑之所一字活千人族一家宜六一公有取於居翰<lb/>
　也<lb/>
<pb n="KR3l0077_WYG_005-5a"/>
賈生獲罪于漢投文汨羅以弔屈原皮日休不用於唐<lb/>
　投文沅湘以悼賈誼賈之見䜛似屈之忠日休不用<lb/>
　似賈之投閑長沙洩其忠憤可悲已栁宗元恃叔文<lb/>
　輩為氷山設為天對投文弔湘有二子之才無三閭<lb/>
　之忠寧不發屈賈之笑<lb/>
紹興初有獻鼎於行都上賜白金三千兩賜三茅觀髙<lb/>
　一尺三寸有咫兩耳旁出三足與首皆𩔖牛腹外周<lb/>
　紋如篆籀腹内篆銘曰維甲午八月丙寅帝若稽古<lb/>
<pb n="KR3l0077_WYG_005-5b"/>
　肇宋鼎審厥象作牛鼎格于太室從用享億萬寧神<lb/>
　休惟帝時寳萬世其永賴乃宋孝武孝建元年八月<lb/>
　二日肇作以享太室者二十九年常州澄清觀先是<lb/>
　滆湖有物湧出波濤寺觀爭取之莫能得澄清試以<lb/>
　香花迎之則凌波而上有唐廣徳二年九月戊午河<lb/>
　東薛泚之銘曰上徳願而鑄洪鐘仙聖祐而人天從<lb/>
　霜朝聞而窈窕月夜聴而邕容蓮生花而清淨頂銜<lb/>
　繞於盤龍響上聞於天外聲下徹於九重庶長空於<lb/>
<pb n="KR3l0077_WYG_005-6a"/>
　鬼獄魔屏跡而潜蹤其象鐸其量勺不石不播不怍<lb/>
　不鬱臍當其腹杵不臨唇重幾百鈞禁中日伺其鳴<lb/>
　為興繕節童行專任撞擊毋先時毋不及三朞錫以<lb/>
　度牒聲澈九重之銘始驗觀亦有吳道子火星圖禇<lb/>
　遂良書隂符經然皆出鐘鼎下<lb/>
錢唐遊手數萬以騙局為業初願納交或稱契家言鄉<lb/>
　里族屬吻合稍稔邀至其家妻妾羅侍寳玩充案屋<lb/>
　宇華麗好飲者與之沉酗同席或王府或朝士親屬<lb/>
<pb n="KR3l0077_WYG_005-6b"/>
　或太學生狎戲喧呼或詐失錢物誣之倍償好遊者<lb/>
　與之放恣衢陌或入豪家與有勢者共騙之好呼盧<lb/>
　者使之旁觀以金玉質鏹遂易瓦礫訪之則封門矣<lb/>
　或詐敗以誘之少則合謀傾其囊或竊彼物為證索<lb/>
　鏹其家變化如神如淨慈寺前瞽嫗揣骨聴聲知貴<lb/>
　賤忽有虞候一人荷轎八人訪嫗曰某府娘子令請<lb/>
　登轎至清河坊張家疋帛鋪前少駐虞候謂鋪中曰<lb/>
　娘子親買疋帛數十端虞候隨一卒荷歸取鏹七卒<lb/>
<pb n="KR3l0077_WYG_005-7a"/>
　列坐鋪前候乆不至二卒促之又不至二卒繼之少<lb/>
　焉棄轎皆遁矣有富者揖一丐曰㓜别尊叔二十年<lb/>
　何以在此引歸沐浴更衣以叔事之丐者亦因以為<lb/>
　然乆之同買疋帛數十端曰叔留此我歸請償其直<lb/>
　店翁訝其不來挾丐者物色之至其所則其人徃矣<lb/>
　有華衣冠者買疋帛令僕荷歸授鑰開篋取鏹坐舖<lb/>
　候乆晩不來店翁隨歸入明慶寺如厠易僧㡌裏僧<lb/>
　衣以逃戴生貨藥觀者如堵有青囊腰纒者雖企足<lb/>
<pb n="KR3l0077_WYG_005-7b"/>
　引領而兩手捧䕶甚至白衫者拾地芥銜刺其頸方<lb/>
　引手<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>則腰纒失矣有術士染銀為藥先以水銀置<lb/>
　鍋内雜投此藥水銀化烟去銀在其中或者欲傳之<lb/>
　欺以藥盡重需市藥則墮其計矣殿步軍多貸鏹出<lb/>
　戍令母氏妻代領衣賜出庫即貨以償債有少年髙<lb/>
　價買老嫗絹引令坐茶肆内曰候吾母交易少焉復<lb/>
　髙價買一嫗絹引坐茶肆外指曰内吾母也錢在母<lb/>
　處取其絹又入附耳謂内嫗曰外吾母也錢在母處<lb/>
<pb n="KR3l0077_WYG_005-8a"/>
　又取其絹出門莫知所之嗚呼盜賊姦宄臯陶明刑<lb/>
　則治晉用士㑹盜奔于秦治之之法在上不在下<lb/>
宋坦齋謂曹東畆曰君生永嘉詩學江西曰興到何拘<lb/>
　江浙然則四靈不足學歟曰四靈詩如啖玉腴雖爽不<lb/>
　飽江西詩如百寳頭羮充口適腹<lb/>
陳子長韔守瑞陽用刑甚峻西山真公勉以詩曰粉省<lb/>
　郎官出把麾故人何以贈箴規孔門仁恕真心法漢<lb/>
　吏循良乃吏師聴訟莫嫌刀似筆愛民終見口成碑<lb/>
<pb n="KR3l0077_WYG_005-8b"/>
　玉麟夜語如相問為說如今兩鬢絲與䛕恱者異矣<lb/>
有賦長相思詞云晴也行雨也行雨也行時不似晴天<lb/>
　晴終快人名也成利也成利也成時不似名名成天<lb/>
　下驚有心為名名亦利也可警矣<lb/>
王晉卿云海棠開後鷰子來時黄昬庭院劉招山云一<lb/>
　般時節兩銷魂樓上黄昬馬上黄昬趙徳麟云斷送<lb/>
　一生憔悴能消幾箇黄昬<lb/>
金聲玉振乃景鐘也頂上有玉扣則金先鳴玉終之髙<lb/>
<pb n="KR3l0077_WYG_005-9a"/>
　九尺天子親擊以祠上帝銘曰徳純懿兮舜文繼躋<lb/>
　夀域兮孰内外薦上帝兮偉兹器聲氣應兮同乆視<lb/>
　貽子孫兮彌萬世<lb/>
裕齋馬樞宻判臨安府榮邸解偷山賊逼令重罪鞠之<lb/>
　乃拾墳山之墜松者判云松毛落地是草村人得之<lb/>
　是寳大王穏便解來即時放了<lb/>
景定辛酉杭大饑帥朝服請見榮王求糴三百萬石王<lb/>
　不出終日坐賓次必得請乃退是歲也饑不為害<lb/>
<pb n="KR3l0077_WYG_005-9b"/>
安晩鄭公私居青田府鹿食民稻犬噬殺之府囑守黥<lb/>
　犬主幕官擬云鹿雖帶牌犬不識字殺某氏之犬償<lb/>
　鄭府之鹿足矣守從之<lb/>
浙右富人捨竹園于鄰寺其子貧甚取其笋僧執為盜<lb/>
　聞于官守判云當初捨園指望福田既無福田還他<lb/>
　竹園<lb/>
嘗記殿司薦陣亡䟽略云虎頭食肉彼何人斯馬革裹<lb/>
　屍深負公等戰河南戰河北毋忘此日之精忠出山<lb/>
<pb n="KR3l0077_WYG_005-10a"/>
　東出山西再作明時之將相<lb/>
陸放翁宿驛中見題壁云玉堦蟋蟀閙清夜金井梧桐<lb/>
　辭故枝一枕凄凉眠不得呼燈起作感秋詩放翁詢<lb/>
　之驛卒女也遂納為妾方餘半載夫人逐之妾賦卜<lb/>
　算子云只知眉上愁不識愁來路窗外有芭蕉陣陣<lb/>
　黄昬雨曉起理殘粧整頓教愁去不合畫春山依舊<lb/>
　留愁住<lb/>
姑蘇女子沈清友能詩如晩天移棹泊垂虹閑倚篷窗<lb/>
<pb n="KR3l0077_WYG_005-10b"/>
　問釣翁為底鱸魚低價賣年來朝市怕秋風得風人<lb/>
　之體詠漁父云起家紅蓼岸傳世緑蓑衣詠牧童云<lb/>
　自便牛背穏却笑馬蹄忙得下字之工<lb/>
退之送窮文自謂怪怪竒竒毛穎傳雖稍怪然筆力已<lb/>
　不及不知者以怪辭為工疊字為巧字理舛謬不暇<lb/>
　顧則諉之曰自我作古又飾之曰周誥殷盤屈曲聲<lb/>
　牙其實學力未充筆下澁滯僅足以誑聾瞽老泉先<lb/>
　生曰風行水上渙非水之文也非風之文也二物者<lb/>
<pb n="KR3l0077_WYG_005-11a"/>
　非能為文而不能不為文也惟退之得之<lb/>
辛稼軒觴客滕王閣詩人胡時可通謁閽人辭焉呵詈<lb/>
　愈甚辛使前曰既稱詩人先賦滕王閣有佳句則預<lb/>
　坐即題云滕王髙閣臨江渚衆大笑再書云帝子不<lb/>
　來春已暮鶯啼紅樹栁揺風猶似當年舊歌舞迺相<lb/>
　與宴而厚賙之范希文置酒郊樓聞哭聲悉撤飲器<lb/>
　贈數喪之未𦵏者忠厚可以戒薄俗稼軒視希文之<lb/>
　事必優為之<lb/>
<pb n="KR3l0077_WYG_005-11b"/>
黄桂𨼆鵬飛以二絶送余遊廬山云天下廬山第一竒<lb/>
　西風楚楚送行時晦庵白鹿書猶在非是遊山只愛<lb/>
　詩曽從圖畫識廬山山好誰知畫亦難畫好不如詩<lb/>
　好讀就煩詩筆畫來看其大父官南康故於圖畫識<lb/>
　廬山四世祖以直道勁氣不偶於時有䂬谿詩話行<lb/>
　于世<lb/>
珏荆叟住靈𨼆僧求掛搭不得一日五鼔乆立方丈忽<lb/>
　問云何方狗子甚處猫兒僧云某甲温州叟曰温州<lb/>
<pb n="KR3l0077_WYG_005-12a"/>
　王小婆布針帶得來麽曰有入何不出去僧於叟脅<lb/>
　下槌一拳叟以竹箆連打不止僧忽云打則任打祖<lb/>
　師西來意未許你在叟曰如何是祖師西來意荅云<lb/>
　五峰青更青叟曰便與掛搭隨𨼆拈云靈𨼆雖則方<lb/>
　便垂慈爭奈這僧尚居門外<lb/>
無準入室問倫斷橋云近離甚處荅云天台問云曽見<lb/>
　石橋麽荅云踏斷了也問云踏斷後如何荅云碧潭<lb/>
　深萬丈直下取魚歸隨隠拈云驀爾漁翁輕舉棹<lb/>
<pb n="KR3l0077_WYG_005-12b"/>
　無端空谷裏傳聲<lb/>
閻妃以特㫖奪靈𨼆寺菜園建功徳寺住持沖癡絶退<lb/>
　院示衆云欲去不去被去礙欲住不住被住礙渾不<lb/>
　礙十洲三島鶴乾坤四海五湖龍世界隨𨼆拈云長<lb/>
　長還有人看方丈也無<lb/>
　<lb/>
　<lb/>
　隨𨼆漫録卷五<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0017_SBCK_007-1a"/>
　跋<lb/>
　是書前三卷爲元人手抄後三卷爲南宋陳道人書籍鋪刊本<lb/>
　蕘翁先後得之遂成合璧今藏常熟瞿氏鐵琴銅劍樓瞿目謂<lb/>
　以明翻宋陳道人刊本校元人所抄頗有不同如卷一次行題<lb/>
　郭若虛撰又次爲敍論細目七行而陳本無之卷二李昇條注<lb/>
　云蜀中多呼昇爲小李將軍小李將軍乃思訓之子陳本脫下<lb/>
　小李將軍四字卷三文同條末有一字至十字詩陳本亦失載<lb/>
　云云郭氏原序第十一行空缺三字以學津討源本覈之上下<lb/>
　文字互異又永昌元年凡兩見皆不作會昌知非偶誤卷一論<lb/>
　黃徐體異條刁處士名光下云下一字犯太祖廟諱則其所據<lb/>
　之本亦必爲別一宋刻也卷六第十一葉描補七字第十三葉<lb/>
　四十字均近下闌殆卽蕘翁所謂舊時塡寫者第十三葉第六<lb/>
<pb n="KR3h0017_SBCK_007-1b"/>
行末夫字且誤作失蕘翁愛護此書愼之又愼今亦悉仍其舊<lb/>
猶蕘翁志也毛子晉稱若虛深鄙衆工而獨歸於軒冕巖穴爲<lb/>
是翁之卓識四庫總目又謂是書於一百五六十年中名人藝<lb/>
士流派本末頗稱賅備實視劉道醇畫評爲詳云云蓋其上繼<lb/>
彥遠下開鄧椿亦藝苑之功臣也崑山胡文楷<lb/>
<pb n="KR3h0017_SBCK_007-2a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>銅人鍼灸經卷一</head> <lb/>
    <p>
<pb n="KR3e0017_WYG_001-1a"/>
欽定四庫全書<lb/>
　銅人鍼灸經卷一<lb/>
夫黄帝正經者是先聖之遺教乃後人之令範是以先<lb/>
明流注孔穴靡不指的其源若或茍從異説恐乖正理<lb/>
之言其十三經脈者皆有俞原手足陰陽之交㑹血氣<lb/>
之流通外營指節内連臟腑故經云手三陽之脈從手<lb/>
至頭手三陰之脈從手至胷足三陽之脈從足至頭足<lb/>
三陰之脈從足至胷是謂日夜循環陰陽㑹合又曰春<lb/>
<pb n="KR3e0017_WYG_001-1b"/>
夏刺淺秋冬刺深緣春夏陽氣在上人氣亦在上故當<lb/>
淺取之秋冬陽氣在下人氣亦在下故當深取之是以<lb/>
春夏各致一陰秋冬各致一陽者也然春夏温必致一<lb/>
陰者初下針沉之至腎肝之部得氣乃引持之陰也秋<lb/>
冬寒必致一陽者乃初内針淺而浮之至心肺之部得<lb/>
氣而内之陽也是謂春夏必致一陰秋冬必致一陽者<lb/>
也凡孔穴流注所出為井所流為營所注為俞所過為<lb/>
原所行為經所入為合此針之大法也春刺井夏刺營<lb/>
<pb n="KR3e0017_WYG_001-2a"/>
仲夏刺俞秋冬刺合也<lb/>
營出少商為井手太隂脈也流於魚際為營注於太泉<lb/>
為俞過於列缺為原行於經渠為經入於尺澤為合<lb/>
心出中冲為井手少隂脈也流於勞宫為營注於大陵<lb/>
為俞過於内關為原行於間使為經入於曲澤為合<lb/>
心包絡脈手厥隂之脈也出於少冲為井流於少府為<lb/>
營注於神門為俞過於通理為原行於靈道為經入於<lb/>
少海為合<lb/>
<pb n="KR3e0017_WYG_001-2b"/>
大腸出於商陽為井手陽明脈也流於二間為營注於三<lb/>
間為俞過於合谷為原行於陽溪為經入於曲池為合<lb/>
三焦出於闗冲為井手少陽脈也流於液門為營注於<lb/>
中渚為俞過於陽池為原行於支渠為經入於天井為合<lb/>
小腸出於少澤為井手太陽脉也流於前谷為營注於<lb/>
後溪為俞過於腕谷為原行於陽谷為經入於少海為<lb/>
合手三隂三陽流注者<lb/>
胃出於厲兑為井足陽明脈也流於内庭為營注於陷<lb/>
<pb n="KR3e0017_WYG_001-3a"/>
谷為俞過於冲陽為原行於解谿為經入於三里為合<lb/>
膽出於竅隂為井足少陽脈也流於俠谿為營注於臨泣<lb/>
為俞過於丘墟為原行於陽輔為經入於陽陵泉為合<lb/>
膀胱出於至隂為井足大陽脈也流於通谷為營注於<lb/>
束骨為俞過於京骨為原行於崑崙為經入於委中為合<lb/>
脾出於隱白為井足大陰脈也流於大都為營注於太白<lb/>
為俞過於公孫為原行於商丘為經入於隂陵泉為合<lb/>
肝出大敦為井足厥陰脈也流於行間為營注於太冲<lb/>
<pb n="KR3e0017_WYG_001-3b"/>
為俞過於中封為原行於中都為經入於曲泉為合<lb/>
腎出湧泉為并足少隂脈也流於然谷為營注於太谿為<lb/>
俞過於水泉為原行於復溜為經入於陰谷為合足三隂<lb/>
三陽所流注者又云能知迎隨之氣可令調氣調氣之方<lb/>
者必在陰陽然所謂迎隨者知榮衛之流行經絡之往來<lb/>
也隨其順逆而取之故曰迎隨調氣之方必在隂陽者知<lb/>
其表裏隨其隂陽而調之故曰調氣之方必在隂陽者也<lb/>
夫用針刺刺者須明其孔穴補虛㵼實送堅付軟以急隨<lb/>
<pb n="KR3e0017_WYG_001-4a"/>
緩榮衛常行勿失其理故經云虚者補之實者㵼之不<lb/>
虚不實以經取之然虚者補其母實者㵼其子當先補<lb/>
而後㵼不實不虚以經取穴者然是正經目<lb/>
中他邪當自取其經故言以經取之<lb/>
又云刺營無傷於衛刺衛無傷於營然針陽者卧針而<lb/>
刺之刺陰者先以左手捻按所針營俞之處候氣散乃<lb/>
内針是謂刺營無傷於衛刺衛無傷於營也<lb/>
又云東方實西方虚瀉南方補北方者然是金水木火<lb/>
<pb n="KR3e0017_WYG_001-4b"/>
土當於相平也緣東方木西方金木欲實金當平之火<lb/>
欲實水當平之東方者肝也則知肝實西方者肺也則<lb/>
知肺虚㵼南方補北方者南方火火者木之子北方水<lb/>
水者木之母水勝火子能令母實母令子虚故㵼火補<lb/>
水欲令金不得平木也經言不能治其虚何問其餘此<lb/>
之謂也又曰夫言氣實者熱也氣虚者寒也針實者以<lb/>
右手持針左手捻按開針穴以㵼之虚者以左手閉針<lb/>
穴以補之補㵼之時與氣開闔相應是謂針容一豆補<lb/>
<pb n="KR3e0017_WYG_001-5a"/>
㵼之理也又云虚者徐而疾實者疾而徐徐即是㵼疾<lb/>
即是補補㵼之法一依此也下針之時搯取穴置針於<lb/>
營上三十六息以左搯穴令定法其地不動右手持針<lb/>
象其天而運轉也於此三十六息然定得針右手存意<lb/>
捻針左手搯穴可重五兩已來計其針如轉如不轉徐<lb/>
徐下之若覺痛即可重二兩若不覺以經下之入人營<lb/>
至衛至病得氣如鮪魚食釣即得其病氣也量其輕重<lb/>
以經取之名曰疾徐者至病即得氣欲出針時子午緩<lb/>
<pb n="KR3e0017_WYG_001-5b"/>
緩出而引病氣不絶名曰徐也旣引氣名一向無補名<lb/>
之曰㵼問曰凡下針時若為是好答曰徐徐下之堅持<lb/>
為實凡下針先須持針堅得安稔不用飽食亦不用空<lb/>
肚如患人欲針針者有乘車來者有步行來者如人行<lb/>
十里許須令坐息安神定氣乘車者如人行三里許患<lb/>
人嘿嘿而不言安心大坐候氣脈安定乃可下針又云<lb/>
夫針之者不胷身心口如銜索曰欲内視消息氣而不<lb/>
得妄行針針入一分知天地之氣針入二分知呼吸之<lb/>
<pb n="KR3e0017_WYG_001-6a"/>
氣針入三分知逆順之氣針皮毛者無傷肌肉針肌肉<lb/>
者無傷筋脈針筋脈者無傷骨髓針骨髓者無傷諸絡<lb/>
東方甲乙木主人筋膜南方丙丁火主人血脈西方庚<lb/>
辛金主人皮毛北方壬癸水主人骨髓中央戊己土主<lb/>
人肌肉針傷筋膜者令人愕視失魂針傷血脈者令人<lb/>
煩亂失神針傷皮毛者令人上氣失魄針傷骨髓者令<lb/>
人呻吟失志針傷肌肉者令人四肢不收失智也刺若<lb/>
中心一日死刺若中肝五日死刺若中腎六日死刺若<lb/>
<pb n="KR3e0017_WYG_001-6b"/>
中肺三日死刺若中脾十日死刺若中膽一日半死<lb/>
又云無刺大醉無刺大怒無刺大勞無刺大飽無刺大<lb/>
饑無刺大渴無刺大驚已上古之深戒也<lb/>
又黄帝問岐伯曰余聞九針之名上應天地四時陰陽<lb/>
願聞其方𫝊於後代岐伯對曰九針者一曰鑱針二曰<lb/>
圓針三曰鍉針四曰鋒針五曰䤵針六曰丸利針七曰<lb/>
毫針八曰長針九曰大針此乃九針之名九針所應一<lb/>
天二地三人四時五音六律七星八風九野人之身形<lb/>
<pb n="KR3e0017_WYG_001-7a"/>
示應之也各有所宜人皮應天人肉應地人脈應人人<lb/>
筋應四時人聲應音人陰陽合氣應律人齒面目應星<lb/>
人出入氣應風人九竅三百六十五絡應九野故一針<lb/>
皮二針肉三針脈四針筋五針骨六針調陰陽七針益<lb/>
精八針除風九針通九竅除三百六十五節氣此之謂<lb/>
各有所立也黄帝問曰人生有形不離陰陽天地合氣<lb/>
别為九野分為四時月有小大日有長短長萬物並至<lb/>
不可勝量虚實呿吟敢問其方岐伯曰木得金而伐火<lb/>
<pb n="KR3e0017_WYG_001-7b"/>
得水而滅土得木而達金得火而缺水得土而絶萬物<lb/>
盡然不可勝竭故針有懸布天下者五黔首其餘食莫<lb/>
知之也一曰治神二曰知養身三曰知毒藥為真四曰<lb/>
制砭石小大五曰知府藏血氣之診五法俱立各有所<lb/>
先今末世之刺也虚者實之滿者泄之此皆衆工所共<lb/>
知也若夫法天則地隨應而動和之者若響隨之者若<lb/>
影道無鬼神獨往黄帝曰願聞其道岐伯曰凡刺之真<lb/>
必先治神五臟已定九候已備乃後存針衆脈不見衆<lb/>
<pb n="KR3e0017_WYG_001-8a"/>
凶弗聞外内相得無以形先可玩往來乃施於人人有<lb/>
虚實五虚勿近五實勿逺至其當發間不容瞚手動若<lb/>
務針耀而匀静意視義觀適之變是謂𡨕𡨕莫知其形<lb/>
見其烏烏見其稷稷從見其飛不知其誰伏如横弩起<lb/>
如發機黄帝曰何如而虚何如而實岐伯曰刺虛者須<lb/>
其實刺實者須其虚也留氣已至慎守勿失深淺在志<lb/>
逺近如一如臨深淵手如握虎神無營於衆物今列孔<lb/>
穴圖於後者<lb/>
<pb n="KR3e0017_WYG_001-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　銅人鍼灸經卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雲林石譜卷上</head> <lb/>
    <p>
<pb n="KR3i0018_WYG_001-1a"/>
欽定四庫全書<lb/>
　雲林石譜卷上<lb/>
　　　　　　　　　　　　　宋　杜綰　撰<lb/>
　　靈璧石<lb/>
宿州靈璧縣地名磬山石産土中歲久穴深數丈其質<lb/>
為赤泥漬滿土人多以鐵刃遍刮凡三兩次既露石色<lb/>
即以黄蓓箒或竹箒兼磁末刷治清潤扣之鏗然有聲<lb/>
石底多有漬土不能盡去者度其頓放即為向背石在<lb/>
<pb n="KR3i0018_WYG_001-1b"/>
土中隨其大小具體而生或成物狀或成峯巒巉岩透<lb/>
空其眼少有宛轉之勢或多空塞或質匾朴或成雲氣<lb/>
日月佛像或狀四時之景須藉斧鑿修治磨礲以全其<lb/>
美或一靣或三四靣若三四靣全者即是從土中生起<lb/>
凡數百之中無一二有得四靣者多是磇者石尖擇其<lb/>
竒巧處鐫治取其底平頃歲靈璧張氏蘭皋亭列巧石<lb/>
頗多各髙一二丈許峯巒嵓竇嵌空具美大抵亦三兩<lb/>
靣背亦著土又有一種石理蹸踆若胡桃殻紋其色稍<lb/>
<pb n="KR3i0018_WYG_001-2a"/>
黑大者髙二三尺小者尺餘或如拳大坡陁拽脚如大<lb/>
山勢鮮髙峯岩竇又有一種産新坑黄泥溝峯巒嵌空<lb/>
竒巧亦須刮治扣之稍稍有聲但石色清淡稍燥軟易<lb/>
於人為不若磬山清潤而堅此石宜避風日若露處日<lb/>
久即色轉白聲亦隨減書所謂泗濵浮磬是也<lb/>
　　青州石<lb/>
青州石産之土中大者數尺小亦尺餘或大如拳細碎<lb/>
磊磈未成物狀在穴中性頗軟見風即勁凡採之易脆<lb/>
<pb n="KR3i0018_WYG_001-2b"/>
不可勝舉其質玲瓏竅眼百倍於他石眼中多為軟土<lb/>
充塞徐以竹枝洗滌浄盡宛轉通透無峯巒峭㧞勢石<lb/>
色帶紫微燥扣之無聲土人以石藥粘綴四靣取巧像<lb/>
雲氣枯木怪石欹側之狀<lb/>
　　林慮石<lb/>
相州林慮石地名交口其質堅潤扣之有聲一種出土<lb/>
中採之穴地見石則尋坑坎處石多倒生向下垂如鍾<lb/>
乳融結皆天然鏨去麄石留石座如板山多自載山一<lb/>
<pb n="KR3i0018_WYG_001-3a"/>
座峯巒下秀髙㧞或如無物狀石色甚碧曽貢入内府<lb/>
有藍關蒼虬洞天凡十餘品各髙數寸甚竒異又有一<lb/>
種色稍斑而微黑産土中微有土漬易於洗滌有大山<lb/>
勢四靣徘徊無背稍着土千岩萬壑峯巒迤邐頗多嵌<lb/>
空洞穴宛轉相通不假人為至有中虚可施香燼静而<lb/>
視之若烟雲出沒岩岫間此石因崇寕年方田相視地<lb/>
脉偶得之大不踰三五尺至如拳大竒巧百怪<lb/>
　　平江府太湖石<lb/>
<pb n="KR3i0018_WYG_001-3b"/>
産洞庭水中石性堅而潤有嵌空穿眼宛轉嶮怪勢一<lb/>
種色白一種色青而黑一種微黑青其質文理縱横籠<lb/>
絡起隐於石靣遍多坳坎盖因風浪中衝激而成謂之<lb/>
彈子窩扣之微有聲採人擕鎚鏨入深水中頗艱辛度<lb/>
竒巧取鑿貫以巨索浮大舟設木架絞而出之其間稍<lb/>
有巉岩特勢則就加鐫礲取巧復沉水中經久為風水<lb/>
冲刷石理如生此石岩最髙有三五丈低不踰十數尺<lb/>
間有尺餘惟宜植立軒檻裝治假山或羅列園林廣榭<lb/>
<pb n="KR3i0018_WYG_001-4a"/>
中頗多偉觀鮮有小巧可置几案間者<lb/>
　　無為軍石<lb/>
無為軍石産土中連接而生擇竒巧者即斷取之易為<lb/>
洗滌不着泥漬石色稍黑而潤大者髙數尺亦有盈尺<lb/>
及五六寸者多作羣山勢扣之有聲至有一叚二三尺<lb/>
間羣峯聳㧞連接髙下凡數十許巉嵓澗谷不異眞山<lb/>
頃年維揚俞次契大夫家獲張氏一石方圓八九尺上<lb/>
有峯巒髙下不知數中有谷道相通目之為千峯石又<lb/>
<pb n="KR3i0018_WYG_001-4b"/>
米芾為太守獲異石拜者四靣巉峻但石苗所出不廣<lb/>
佳者頗艱得之<lb/>
　　臨安石<lb/>
杭州臨安縣石出土中有兩種一深青色一微青白色<lb/>
其質竒怪無尖峯崒嵂勢髙者十數尺小者數尺温潤<lb/>
而堅扣之有聲間有質朴從而斧鑿修治磨礲增巧頃<lb/>
歲錢塘千頃院有石一塊髙數尺舊有小承天法喜堂<lb/>
徒弟授衣鉢得此石價値五百餘千其石置方斛中四<lb/>
<pb n="KR3i0018_WYG_001-5a"/>
靣嵌空嶮怪洞穴委曲於石罅間植枇杷一株頗年遠<lb/>
岩竇中嘗有露珠凝滴目為醜石元居中有詩略云人<lb/>
久衆所憎歲久衆所惜為負磊落姿不隨寒暑易政和<lb/>
間取歸内府此石之尤者<lb/>
　　湖州武康石<lb/>
出土中一青色一黄黑而斑其質頗燥不堅無混然巉<lb/>
岩峯巒雖多透空渲眼亦不堪宛轉採人入穴石多卧<lb/>
生甚廣潤度竒巧處以鐵鏨揭取之或多細碎大抵石<lb/>
<pb n="KR3i0018_WYG_001-5b"/>
性匾側多涮道摺疊勢浙中假山藉此為山脚石座間<lb/>
有險怪尖鋭者即側立為峯巒頗勝青州穿眼宛轉渾<lb/>
然可觀<lb/>
　　崑山石<lb/>
平江府崑山縣石産土中多為赤土積漬既出土倍費<lb/>
挑剔洗滌其質磊塊巉岩透空無聳㧞峯巒勢扣之無<lb/>
聲土人唯愛其色之潔白或種植小木或種溪蓀於竒<lb/>
巧處或置立器中互相貴重以求售至正初杭州皋亭<lb/>
<pb n="KR3i0018_WYG_001-6a"/>
山後太山出石與崑山石無分毫之異<lb/>
　　江革石<lb/>
道州江革永寕二縣皆産石在亂山間於平地土空礲<lb/>
積永寕石疊而生成或大或小不相粘綴江革一種稍<lb/>
青色一種灰黑間有巉岩特勢其質例皆麄澁枯燥扣<lb/>
之有聲未見絶竒巧者唯永寕所産大者十數尺或二<lb/>
三尺至有尺餘或大如拳或多細碎每就山採石散處<lb/>
地土莫知其數蓋率皆竒怪大抵各隨人所欲旣擇絶<lb/>
<pb n="KR3i0018_WYG_001-6b"/>
佳者多為泥土苔蘚所積以水漬一兩日用磁末痛刷<lb/>
一種色深青一種微青一種微黑其色質堅潤扣之有<lb/>
聲或多坳坎頗類太湖彈子窩峯巒巉岩四靣亦多透<lb/>
空嶮恠萬狀或有數尺若大山氣象千岩萬壑羣峯環<lb/>
遶中有谷道拽脚類諸物像不可槩舉非人力能為之<lb/>
大抵其石多白脉又有如大山之巔合三兩峯間因石<lb/>
脉相連數道而成瀑布直落澗壑凡遇石塞路迸濺即<lb/>
散漫分流石之兩邊如圖寫之狀<lb/>
<pb n="KR3i0018_WYG_001-7a"/>
　　常山石<lb/>
衢州常山縣思溪又地名石洪或云空字石去水底側<lb/>
垂似鍾乳雜沙泥不相聯接採人車戽深水甚難得之<lb/>
或大或小不踰數尺竒巧萬狀多是全質每一石則有<lb/>
聯續尖鋭十數峯髙下峭㧞嵌空全若大山氣勢亦有<lb/>
如拳大者又於巉岩嶮怪岩竇中出石筍或欹斜尖細<lb/>
互相撐拄之勢蓋石生溪中為風水衝激融結而成竒<lb/>
巧又有峯巒聳秀洞穴委曲相通底座透空堪施香燼若<lb/>
<pb n="KR3i0018_WYG_001-7b"/>
烟雲縈遶亂峯間一種色深青石理如刷絲捫之輒隱<lb/>
手又一種青而滑或以磁末刷治而顔色皆溫潤扣之<lb/>
有聲間有質朴全無巧勢者石性稍礦不容人為非靈<lb/>
璧可増嶮恠<lb/>
　　開化石<lb/>
衢州開化縣龍山深土中出石雖磈或巉岩可觀色稍<lb/>
燥扣之有聲又地鱉灘亦多産石水中色稍青潤石質<lb/>
骨麄而肉細率皆全質間有羣峯前後羅列若大山氣<lb/>
<pb n="KR3i0018_WYG_001-8a"/>
勢比之思溪無峭崪勢扣之亦有聲<lb/>
　　澧州石<lb/>
澧州石産土中磊磈而生大者尺餘亦有絶小者頗多<lb/>
嶮怪巉岩類諸物狀其質為沙泥積漬費工刷治石理<lb/>
遍鋪絲捫之隐手青白稍潤有白脉籠絡土人不知貴<lb/>
士大夫多擕歸裝視假山髙視之頗類鴈蕩諸竒峯<lb/>
　　英石<lb/>
英州含光眞陽縣之間石産溪水中有數種一微青色<lb/>
<pb n="KR3i0018_WYG_001-8b"/>
有白通脉籠絡一微灰黑一淺綠各有峯巒嵌空穿眼<lb/>
宛轉相通其質稍潤扣之微有聲又有一種色白四靣峯<lb/>
巒聳㧞多稜角稍瑩徹靣靣有光可鑒物扣之無聲採<lb/>
之人就水中度竒巧處鏨取之此石處海外遼逺賈人罕<lb/>
知之然山谷以謂象州太守費萬金載歸古亦然耳頃<lb/>
年東坡獲雙石一綠一白目為仇池石鄉人王郭夫亦<lb/>
嘗擕數塊歸髙尺餘或大或小各有可觀方知有數種<lb/>
不獨白綠耳<lb/>
<pb n="KR3i0018_WYG_001-9a"/>
　　湖口石<lb/>
江州湖口石有數種或在水中或産水際一種色青混<lb/>
然成峯巒岩壑或類諸物狀一種匾薄嵌空穿眼通透<lb/>
幾若木板似利刀剜刻之狀石理如刷絲色亦微潤扣<lb/>
之有聲土人李正臣蓄此石大為東坡稱賞目之為世<lb/>
中九華有百金歸買小玲瓏之語然石之諸峯間有外<lb/>
來竒巧者相粘綴以増嶮怪此種在李氏家頗多適偶<lb/>
為大賢一顧彰名今歸尚方久矣又有一種挺然成一<lb/>
<pb n="KR3i0018_WYG_001-9b"/>
兩峯或三四峯髙下峻峭無拽脚有向背首尾一律或<lb/>
大或小土人多綴以石座及以細碎諸石膠漆粘綴取<lb/>
巧為盆山求售正如僧人排設供具兩兩相對殊無意<lb/>
味<lb/>
　　袁石<lb/>
袁州萬載縣去縣十餘里石無數在野田間其質嶙峋<lb/>
微青色間多峯巒岩竇四向又有石罅中上下生小林<lb/>
木蓊鬱可喜或髙三四尺或五六尺全如一大山氣勢<lb/>
<pb n="KR3i0018_WYG_001-10a"/>
經行凡數百歩不斷目地名為亂石里土人以石占田<lb/>
壠有妨布種恨不之去惜乎地遠人罕知之<lb/>
　　平泉石<lb/>
平泉石出自關中考之李德裕平泉莊記草木花石之<lb/>
美其石産水中每獲一竒皆鐫有道二字頃余於潁昌<lb/>
杜欽益家賞一石雙峯髙下有渲道挺然長數寸許無<lb/>
嵌空岩竇勢其質不露圭角磨礲光潤而青堅於石罅<lb/>
中鐫有道二字扣之有聲<lb/>
<pb n="KR3i0018_WYG_001-10b"/>
　　兗石<lb/>
兗州出石如褐色謂之栗玉有巉岩峯巒勢無穿眼其<lb/>
質甚堅潤扣之有聲堪為器頗費鐫礲土人貴重之與<lb/>
北方所産栗頗相類但見峯巒一律耳<lb/>
　　永康石<lb/>
蜀水永康軍産異石錢遜叔遺余一石平如板厚半寸<lb/>
濶六七寸於靣上如鋪一紙許甚潔白上有山一座高<lb/>
低前後凡十數峯劇有佳趣迴邉不脱其底山色皆青<lb/>
<pb n="KR3i0018_WYG_001-11a"/>
黑温潤而堅利刃不能刻扣之有聲清越目為江山小<lb/>
平遠遜叔得自蜀中部使者云出自永康軍後未見偶<lb/>
者<lb/>
　　排牙石<lb/>
臨安府府署之側一山甚髙名拜郊臺錢氏故跡向山<lb/>
之巔險峻處兩邊各有列石數十塊從地生出者峯巒<lb/>
巉岩穿眼委曲翠潤而堅謂之排牙石<lb/>
　　品石<lb/>
<pb n="KR3i0018_WYG_001-11b"/>
建康府有石三塊頗雄偉有岩洞嶮怪色稍蒼翠遍産<lb/>
竹木茂鬱可觀石罅中有六朝唐宋諸公刻字謂之品<lb/>
石<lb/>
　　永康石<lb/>
永州州署依山㕔事之東隅頃歲太守黄叔度因其地<lb/>
稍露山骨除治積壤十餘尺得眞山一座凡八九峯岩<lb/>
洞相通翠潤可喜遍有唐人刻字於諸峯之側甚竒右<lb/>
有一石横尺餘聯綴石上全若水禽因引泉出水瀦滿<lb/>
<pb n="KR3i0018_WYG_001-12a"/>
岩竇其石正浮水靣亦有唐人刻字目之為鸂鶒石又<lb/>
羣山之後下廣二頃餘率皆怪石羅布田野間或為居<lb/>
人蔽隱元次山剏萬石亭於郡之山巔<lb/>
　　石筍<lb/>
石筍所産凡有數處一出鎭江府黄山一産商州一産<lb/>
益州諸郡率皆卧生土中採之隨其長短就而出之或<lb/>
有斷而出者大者二三尺小者尺餘皆微著土者其質<lb/>
挺然尖鋭或匾側有三靣紋理如刷絲起隐於石靣或<lb/>
<pb n="KR3i0018_WYG_001-12b"/>
得涮道徹扣之或有聲石色無定間有四靣停者又有<lb/>
髙一二丈首尾一律因斧鑿修治而成<lb/>
　　泰岩<lb/>
襲慶府泰山石産土中大小踰三四寸間有磊塊碎小<lb/>
者色灰白或微青亦有嵌嶮竒怪勢其質甚軟可施鐫<lb/>
礲土人不甚珍愛<lb/>
　　嶧山石<lb/>
嶧山在襲慶府鄒縣山土中産美石間有岩穴穿眼眼<lb/>
<pb n="KR3i0018_WYG_001-13a"/>
不甚宛轉深邃亦有峯巒髙下無崷崪勢其質堅礦不<lb/>
容斧鑿色若拔藍或如木葉翠潤可喜<lb/>
　　耒陽石<lb/>
耒陽縣土中出石磊磈巉岩大小不等石質稍堅一種<lb/>
色青黑一種灰白一種黄而斑四靣竒巧扣之無聲可<lb/>
置几案間小有可觀<lb/>
　　襄陽石<lb/>
襄陽府去城十數里有山名鳯凰地中出石橫長尺餘<lb/>
<pb n="KR3i0018_WYG_001-13b"/>
或如拳者巉岩嶮怪往往如大山勢色稍青黑間有如<lb/>
灰褐者扣之有聲土人不甚重政和間惟鎮江蘇仲恭<lb/>
留臺家有數塊置几案間<lb/>
　　黄山石<lb/>
鎭江府去城十五里地名黄山在鸐林寺西南<lb/>
　　峴山石<lb/>
峴山在黄山之東皆産石土中小者或全質大者或鐫<lb/>
取相連處竒怪有萬狀色黄清潤而堅扣之有聲間有<lb/>
<pb n="KR3i0018_WYG_001-14a"/>
色灰褐者石多穿眼相通可出音<lb/>
　　排衙石<lb/>
鎮江蘇仲恭留臺家有一石如蹲獅子或如睡鸂鶒羅<lb/>
列八九狀太守梅知勝目之為蘇氏排衙石又有一石<lb/>
筍髙九尺有竒混然天成目之為蘇棟樑悉歸内府矣<lb/>
崇寕間米元章取小石為峴山甚竒特峴山石多青潤<lb/>
而産黃山者色多土脉少有可鐫治者<lb/>
　　清溪石<lb/>
<pb n="KR3i0018_WYG_001-14b"/>
廣南清溪鎮之三五十里土中出石巉岩險恠一種色<lb/>
甚清潤扣之有聲韵清越一種色白頃年蘇仲恭家置<lb/>
於几案間有七八石甚竒巧此石所産相隣青綠坑尤<lb/>
竒於他處<lb/>
　　刑石<lb/>
刑州西山接太行山山中有石石色黑亦有峯巒竒巧<lb/>
亦可置几案間土人往往採石為硯名曰烏石頗發墨<lb/>
稍燥蘇仲恭有三硯樣製殊不俗<lb/>
<pb n="KR3i0018_WYG_001-15a"/>
　　仇池石<lb/>
韶州之東南七八十里地名仇池土中産小石峯巒岩<lb/>
竇甚竒巧石色清潤扣之亦有聲頗於清溪品目相類<lb/>
　　盧溪石<lb/>
袁州石出溪水中色稍青黑有嵌空嶮恠勢大者髙數<lb/>
尺鮮有小巧者唐盧肇隱居草堂溪水之側堂前立一<lb/>
大石髙丈餘三峯九竅甚竒怪指謂盧溪石崇寕間欲<lb/>
輦置内府以石背多有前人刻字語或時忌遂止之<lb/>
<pb n="KR3i0018_WYG_001-15b"/>
　　卞山石<lb/>
湖州西門外十五里有卞山在郡山最為崷崒頃朱先<lb/>
生所居産石竒巧羅布山間嵌石礧磈色類靈璧而清<lb/>
潤尤勝葉少藴得其地蓋堂以就其景故號石林石上<lb/>
皆有李唐逰人題字自顔魯公而下悉署焉又州之西<lb/>
北鳯凰山後地名前山於亂篠間有石生土中下多流<lb/>
泉石質嵌空嶮怪往往多穿眼青翠如湖口悉髙大鮮<lb/>
有小者宣和間嘗使土人取之重不可致今有數塊留<lb/>
<pb n="KR3i0018_WYG_001-16a"/>
道傍<lb/>
　　涵碧石<lb/>
婺州東南縣之南五里有涵碧池唐令于典宗得其勝<lb/>
槩鑿池面瀑布有二大石魚置池靣魚之前有石一塊<lb/>
髙二尺許嶮岩可觀石之半間凹然如掌羅列江東著<lb/>
書嘗以為硏好事者每往逰覽劉禹錫有詩在集中<lb/>
　　吉州石<lb/>
吉州安福縣之東二三里有秀嶺石産土中不相聯綴<lb/>
<pb n="KR3i0018_WYG_001-16b"/>
其質巉岩清潤扣之有聲間有三兩靣或混然窒塞髙<lb/>
數尺無小巧者又有白馬廟去縣之東二十餘里土中<lb/>
亦出石石質稍青或色稍白四靣嵌空嶮怪又有佛僧<lb/>
潭在縣之西十四五里産潭上土中亦清潤嵌空穿眼<lb/>
宛轉扣之或有聲又有一種如大山四靣<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒勢間有<lb/>
小巧者或云潭逺處則皆枯燥無聲色亦灰白又縣西<lb/>
六十里慶雲鄕地名久石岩山極髙峻中有一岩深邃<lb/>
可容千餘人岩之側土中出石或大或小嵌空巉岩四<lb/>
<pb n="KR3i0018_WYG_001-17a"/>
靣峙石少有穿眼多類物像宛然天成凡此四種若白<lb/>
馬廟石加之清潤有全美矣<lb/>
　　全州石<lb/>
全州湘江一帶泝流而上江邉兩岸狹處間有土石山<lb/>
懸石如鍾乳嵌空巉岩萬狀扣之聲清越其色若靈璧<lb/>
青翠可喜余舟過石側擊取數塊髙尺餘甚竒巧<lb/>
　<lb/>
　<lb/>
<pb n="KR3i0018_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲林石譜卷上<lb/>
</p>
<p>
</p>
  </div>
</body>
</text>
</TEI>
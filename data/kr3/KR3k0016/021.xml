<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0016_WYG_021-1a"/>
書叙指南後序<lb/>
先從父季字左之博雅好古絶意婚宦讀書竹隠山房<lb/>
夜以繼日年甫二十有八不幸遘疾不起出遺編屬先<lb/>
君子俾授余小子而世守之中有書叙指南一帙其躬<lb/>
自校讐集同志以重録者也統計二十卷僅得十七卷<lb/>
卷有題詞中三卷未録予始弱冠即欲擇工書者繕冩<lb/>
成册及閲原本則三卷中已失一卷盖分録時為何人<lb/>
所携去業巳不可考計惟有博採羣書以補其闕但須<lb/>
<pb n="KR3k0016_WYG_021-1b"/>
俟之嵗月而非旦夕所可冀也繼而遭家多難大父母<lb/>
與先君子相繼下世十年之間大喪接踵而余小子㷀<lb/>
㷀孤孑旅食頻年未有攸底遺書雖在其如輯之不暇<lb/>
何雖然及今不輯而後有遺散之恨是無以承先志而<lb/>
隳其遺緒也於是謹列其目于左每夜發書採其菁華<lb/>
標其簡要以輯成一卷然而豈必有當於古人猶未敢<lb/>
自信其可也<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>諸五十餘年始購得宋刻不全本歸而<lb/>
校之十得四五焉耳於是盡棄所輯悉遵古本并前未<lb/>
<pb n="KR3k0016_WYG_021-2a"/>
録者録之嗟乎人生之幻泡有盡載籍之聚散無常缺<lb/>
而復全若是之難且久也今而後庶幾無負付托之意<lb/>
也已若云世守則此書由宋至明已三易主矣余家固<lb/>
與勝國相為盛衰者也家國淪亡可勝浩歎書可得而<lb/>
全其可得而守耶可得而守其可得而世耶茍此書之<lb/>
幸更遇有力者而授梓焉則任君之編次俞氏之傳流<lb/>
先季父與同録諸君子之澤歴久而不廢也又何必沾<lb/>
沾焉存彼此得失之見為似山道人金滙序於舟居非<lb/>
<pb n="KR3k0016_WYG_021-2b"/>
水處<lb/>
</p>
<p>
</p>
  </div>
</body>
</text>
</TEI>
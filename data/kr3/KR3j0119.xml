<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>游宦紀聞卷一</head> <lb/>
    <p>
<pb n="KR3j0119_WYG_001-1a"/>
欽定四庫全書<lb/>
　游宦紀聞卷一<lb/>
　　　　　　　　　　　　宋　張世南　撰<lb/>
書云朞三百有六旬有六日以閏月定四時成歳是一<lb/>
　歳三百六十有六日明甚今以毎歳十二月計之只<lb/>
　三百六十日又有小盡不與焉世南嘗以此問學厯<lb/>
　者所對皆未精切其説當以今歳立春數至來歳立<lb/>
　春恰三百六十有六日<hi>以時刻較之實三百六十有五日零三時</hi>世南始<lb/>
<pb n="KR3j0119_WYG_001-1b"/>
　得其説未以為然取百中經試加稽考殊無差者蓋<lb/>
　三百六旬有六日言其凡也其實周天三百六十五<lb/>
　度四分度之一日行一度一歳一周天一歳云者自<lb/>
　今歳冬至數至明年冬至凡三百六十有五日奇三<lb/>
　時所奇三時即四分日之一也若以十二月計之不<lb/>
　滿三百六十日者月有小盡又積其餘五度有奇合<lb/>
　之以置閏其所以有小盡有閏月者以月行速二十<lb/>
　七日有奇巳周天進三十度與日合朔合朔之際即<lb/>
<pb n="KR3j0119_WYG_001-2a"/>
　為一月凡一歳十二合朔故曰十二月若論朞之一<lb/>
　當以氣周斷不當以十二月斷也<lb/>
鄱陽為郡文物之盛甲於江東無圗經地志元祐六年<lb/>
　餘干都頡作七譚一編叙土風人物云張仁有篇徐<lb/>
　濯有説顧雍有論王德璉有記今不復存矣嘉定乙<lb/>
　亥史守始延郡之前輩訪問彚聚而為圗經然登載<lb/>
　亦未詳盡如秋薦五十有五人殊無確然之說世南<lb/>
　嘗聞之先生長者云舊額三十五人自范文正公守<lb/>
<pb n="KR3j0119_WYG_001-2b"/>
　此邦通榜渾化驟増員數此説盛行牢不可破是亦<lb/>
　口耳之傳有故舊家藏元祐五年解榜止三十有三<lb/>
　人在文正公之後又德興縣開山記載宣政閒撥弋<lb/>
　陽縣建節鄉入本縣分割苗稅而信州減兩名解額<lb/>
　歸饒以此可見人言之妄嘗試考之蓋自大觀興三<lb/>
　舍試鄱士寖盛以在郡學人數定貢士額歲貢一十<lb/>
　八人半後罷貢法行鄉舉合三年大比積計五十五<lb/>
　人半遂為定制此説載之國史及法律學令南渡後<lb/>
<pb n="KR3j0119_WYG_001-3a"/>
　西北流寓士人每郡科塲各舉二人紹興丙子罷流<lb/>
　寓入本貫額諸郡各増其二惟饒以額寛故仍舊云<lb/>
今日者所用百中經乃從唐顯慶壬寅年壬寅日積筭<lb/>
　起欲知其法但看某年下得若干數以六十除之不<lb/>
　及六十數然後在寅上數<hi>上聲</hi>一數<hi>去聲</hi>逆行間一位是<lb/>
　第二十下倣此則知本年正旦得何日辰假令辛巳<lb/>
　年得十八萬二千九百七十三數以六數除之先除<lb/>
　三六十八除十八萬數又除四六二十四除二千四<lb/>
<pb n="KR3j0119_WYG_001-3b"/>
　百又除六九五百四十剰三十三數自壬寅數到壬<lb/>
　申計三十位又自壬申數下第三位則旦日為甲戌<lb/>
　他倣此欲知每歳逐月旦日是何甲子但取九年前<lb/>
　次月望日即是後九年前一月旦日毫髪無差乃知<lb/>
　數學有㨗法此亦一端也<lb/>
圗經本草人家最不可缺醫者處方則便可知藥性飲<lb/>
　食果菜則便可知避忌然其間有常用之藥而載以<lb/>
　異名卒難尋究鄱郡官書有本草異名一篇盡取諸<lb/>
<pb n="KR3j0119_WYG_001-4a"/>
　藥它名登載似覺繁冗今摘常用者書於此以備博<lb/>
　知荆芥曰假蘇香附子曰莎草根金鈴子曰練實訶<lb/>
　子曰訶黎勒花謝欲結子為風吹墮者曰隨風子嘉<lb/>
　禾散所用者是也今醫家只以緊實小訶子代之山<lb/>
　藥曰薯豫一名玉延簡齋常作玉延賦蒼耳曰葈耳<lb/>
　實馬藺花曰蠡實仙靈脾曰淫羊藿牛蒡子曰惡實<lb/>
　茴香曰蘹香子破故紙曰補骨脂乳香曰薫陸香栢<lb/>
　子仁曰栢實凌霄花曰紫葳餘甘子曰菴摩勒菱角<lb/>
<pb n="KR3j0119_WYG_001-4b"/>
　曰芰蘿蔔曰萊菔已上藥名間亦有醫者所未盡知<lb/>
余童字端䝉鄱之樂平人由學省登紹興戊辰第㓜學<lb/>
　以能文稱同里項氏極愛重之欲納為壻其意未決余<lb/>
　一日來訪項謂曰偶得寫景句云杜宇一聲春晝永<lb/>
　午夣驚殘子能對否余應聲云黄鸝百囀曉風清宿<lb/>
　酲消盡項大喜即以女妻之仕至蘄守其族子永之<lb/>
　為世南言永之亦能詩者<lb/>
劉過字改之能詩詞流落江湖酒酣耳熱出語豪縱自<lb/>
<pb n="KR3j0119_WYG_001-5a"/>
　謂晉宋間人物其詩篇警䇿者已載江湖集尤好作<lb/>
　沁園春上稼軒詞已見岳侍郎珂桯史最為辛所喜<lb/>
　今又得數篇其一黄書子由帥蜀中閤乃胡給事晉<lb/>
　臣之女過雪堂行書赤壁賦於壁間改之從後題一<lb/>
　闋其詞云按轡徐驅兒童聚觀神仙畫圗正芹塘雨<lb/>
　過泥香路軟金蓮自拆小小籃輿傍柳題詩穿花覓<lb/>
　句嗅蘂攀條得自如經行處有蒼松夾道不用傳呼<lb/>
　清泉恠石盤紆信風景江淮各異殊想東坡賦就紗<lb/>
<pb n="KR3j0119_WYG_001-5b"/>
　籠素壁西山句好簾捲晴珠白玉堂深黄金印大無<lb/>
　此文君載後車揮毫處看淋漓雪壁眞草行書後黄<lb/>
　知為劉所作厚有饋貺壽皇銳意親征大閱禁旅軍<lb/>
　容肅甚郭杲為殿巖從駕還内都人昉見一時之盛<lb/>
　改之以詞與郭云玉帶猩袍遥望翠華馬去似龍擁<lb/>
　千官鱗集貂蟬爭出貔貅不斷萬騎雲從細柳營開<lb/>
　團花袍窄人指汾陽郭令公山西將筭韜鈐有種五<lb/>
　世元戎旌旗蔽滿寒空魚陣整從容虎帳中想刀明<lb/>
<pb n="KR3j0119_WYG_001-6a"/>
　似雪縱横挽矟箭飛如雨霹靂鳴弓威撼邊城氣吞<lb/>
　河朔慘憺塵沙吹北風中興事看君王神武駕馭英<lb/>
　雄郭餽劉亦踰數十萬錢又送孫季和云問信竹湖<lb/>
　<hi>孫自號</hi>竹如之何如何不歸道吳山越水無非佳處來<lb/>
　無定止去亦何為莫是秋來未能忘耳心與孤雲相<lb/>
　伴飛關情處向南山寄傲北澗題詩人生了事成癡<lb/>
　筭世上終無眞是非看雲臺突兀無君子者雪堂零<lb/>
　落有美人兮踈雨梧桐微雲河漢鐘鼎山林無限悲<lb/>
<pb n="KR3j0119_WYG_001-6b"/>
　陽山縣問昌黎負汝汝負昌黎又嘗於友人張正子<lb/>
　處見改之親筆詞一卷云去年秋予求牒四明嘗賦<lb/>
　賀新郎與一老娼至今天下與禁中皆歌之江西人<lb/>
　來以為鄧南秀詞非也老去去相如倦向文君説似<lb/>
　而今如何消遣衣袂京塵曾染處空有香紅尚軟料<lb/>
　彼此魂消腸斷一枕新凉眠客舎聽梧桐踈雨秋風<lb/>
　戰燈暈冷記重見樓低不放珠簾捲晚粧殘翠蛾狼<lb/>
　藉淚痕留臉人道愁來須殢酒無奈愁多酒淺但託<lb/>
<pb n="KR3j0119_WYG_001-7a"/>
　意焦桐紈扇莫鼔琵琶江上曲怕荻花楓葉俱凄怨<lb/>
　雲萬疊寸心逺<hi>改之自號龍洲</hi>
余儔字季倫號癡齋吾鄉詩人也章泉先生雅愛之作<lb/>
　書使袖訪韓仲止及門候謁甚久將命者出扣所由<lb/>
　來久猶未出余題二詩壁間云謁入久不出兀坐如<lb/>
　枯荄蒼頭前致詞問我何因來士節久凋喪人情易<lb/>
　嫌猜本無性命憂不去安待哉其二云名聞由昔者<lb/>
　禮進合欣然古有不屑教意令加後鞭尚書八座貴<lb/>
<pb n="KR3j0119_WYG_001-7b"/>
　吏部一燈傳驚代文章伯曾容賈浪仙已乃拂袖去仲<lb/>
　止見詩遣人追之余竟不返余有詩集號蛙吹藏於<lb/>
　家云<lb/>
翡翠屑金人氣粉犀此物理相感之異者常觀歸田録<lb/>
　載歐公家有一玉罌形製甚古且精巧始得之梅聖<lb/>
　俞以為碧玉在潁州時嘗以示僚屬坐有兵馬鈐轄<lb/>
　鄧保吉者眞宗朝老内臣也識之曰此寳器也謂之<lb/>
　翡翠寳物皆藏宜春庫有翡翠琖一隻所以識也其<lb/>
<pb n="KR3j0119_WYG_001-8a"/>
　後偶以金環於<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>腹信手磨之金屑紛紛而落如硯<lb/>
　中磨墨始知翡翠之能屑金也諸藥中犀最難細搗<lb/>
　必先鎊屑乃入衆藥中已而衆藥篩盡犀屑猶存偶<lb/>
　見一醫生元逹者解犀為小塊子方一寸半許以極<lb/>
　薄紙裹置懐中近肉以人氣蒸之候氣薫蒸浹洽乗<lb/>
　熱投臼中急擣應手如粉因知人氣之能粉犀也今<lb/>
　醫工皆莫有知者<lb/>
夷堅志載虞雍公自渠州守召至行在憩北郭外接待<lb/>
<pb n="KR3j0119_WYG_001-8b"/>
　院因道中冐暑得疾瀉痢連月重九日夣至一處類<lb/>
　神仙居一人被服如仙官延坐視壁間有韻語藥方<lb/>
　讀之其詞曰暑毒在脾濕氣連脚不泄則痢不痢則<lb/>
　瘧獨煉雄黄蒸餅和藥甘草作湯服之安樂别法治<lb/>
　之醫家大錯如方服之遂愈世南在蜀中遍訪林下<lb/>
　人求獨煉法鮮有能者忽一日得青城山道友傳授<lb/>
　云丹經謂捉得龍伏得雄言雄黄見火則飛走為烟<lb/>
　焰最難伏也其法用雄黄不拘多少研細於鍋火内<lb/>
<pb n="KR3j0119_WYG_001-9a"/>
　煆令通紅取出攛雄黄末焰硝末急用桃枝攪轉即<lb/>
　成水矣急傾出瓦堞微側堞子則清者一邉俟凝取<lb/>
　出去麤者研細以宿蒸餅為丸如菉豆大毎服三丸<lb/>
　至七丸如前法服雄黄末一兩大約用焰硝一錢此<lb/>
　乃丹竈家秘法得之甚艱古人云施藥不如施方故<lb/>
　詳紀之<lb/>
書大字用松烟墨每患無光彩而墨易脫偶得太乙宫<lb/>
　易高士書符用墨訣試之果妙其法以黄明水膠半<lb/>
<pb n="KR3j0119_WYG_001-9b"/>
　兩許用水小盂煎至五分蒸化尤妙如磨松墨時以<lb/>
　膠水兩蜆殻研至五色見浡作再添膠水俟墨濃可<lb/>
　書則止如覺滯筆入生姜自然汁少許或溶膠時入<lb/>
　濃皂角水數滴亦可<lb/>
士大夫謁見刺字古制莫詳世南家藏石夲元祐十六<lb/>
　君子墨跡其間有觀敬賀子允學士尊兄正旦高郵<lb/>
　秦觀手状庭堅奉謝子允學士同舎正月日江南黄<lb/>
　庭堅手状耒謹候謝子允學士兄二月日著作郎兼<lb/>
<pb n="KR3j0119_WYG_001-10a"/>
　國史院檢討張耒状補之謹謁謝子允同舎尊兄正<lb/>
　月日昭德晁補之状汝礪參候子允校書同舎以次<lb/>
　凡十六人皆元祐四年時惟彭公為中書舍人餘皆<lb/>
　館職也刺字或書官職或書郡里或稱姓名或只稱<lb/>
　名既手書之又稱主人字且有同舎尊兄之目風流<lb/>
　氣味将之以誠今人觀之宜泚顙矣野處先生嘗跋<lb/>
　此碑謂子允不知為誰嘗考之常立字子允當時亦<lb/>
　在館中當是謁常無疑而野處偶未詳也世南家又<lb/>
<pb n="KR3j0119_WYG_001-10b"/>
　藏彭公北山編紙皆治平四年士夫往還書状有醫<lb/>
　愽士程昉謹祗侯參節推状元伏聽裁㫖牒件如前<lb/>
　謹牒治平四年九月日醫愽士程昉牒如此類者數<lb/>
　紙如冬至年節月旦凡在外官皆以状至其長吏有<lb/>
　賀冬状一幅云泗州軍事推官将仕郎試秘書省校<lb/>
　書郎權保信軍節度推官彭汝礪右某啟伏以晷運<lb/>
　推移日南長至恭惟發運學士膺時納祐與國同休<lb/>
　某限以職局所拘不遑躬詣堦墀祗侯陳賀下情無<lb/>
<pb n="KR3j0119_WYG_001-11a"/>
　任惶懼之至謹具状申聞謹録状上牒件状如前謹<lb/>
　牒年月日具位某牒今大異<lb/>
今醫家脩製藥品往往一遵古法如本草炮炙及許學<lb/>
　士方前所載亦既詳矣世南在蜀得數法頗出古人<lb/>
　意表如麥門冬去心古法湯泡少時則易去今只以<lb/>
　銀石銚火上微烙隨手漸剥極易為力又不為湯漬<lb/>
　去藥味乳香没藥最難研若作丸子藥則以乳鉢研<lb/>
　略細更入酒或水研頃刻如泥更無滓脚若酒糊丸<lb/>
<pb n="KR3j0119_WYG_001-11b"/>
　則入酒研若以麫則入水研甚省力而易細且不飛<lb/>
　走虧耗分兩<lb/>
　<lb/>
　<lb/>
　<lb/>
　<lb/>
　<lb/>
　游宦紀聞卷一<lb/>
</p>
<p>
</p>
  </div>
<div>
<head>游宦紀聞卷二</head> <lb/>
    <p>
<pb n="KR3j0119_WYG_002-1a"/>
欽定四庫全書<lb/>
　游宦紀聞卷二<lb/>
　　　　　　　　　　　　宋　張世南　撰<lb/>
唐鄧間多大柿初生澁堅實如石凡百十柿以一榠楂<lb/>
　置其中則紅爛如泥而可食榅桲亦可代榠楂用此<lb/>
　歐公歸田錄所載但江南人不識榅桲世南侍親官<lb/>
　蜀至梁益間方識之大者如棃味甜而香用刀切則<lb/>
　味損而黒凡食時先以巾拭去毛以巾包於柱上擊<lb/>
<pb n="KR3j0119_WYG_002-1b"/>
　碎其味甚佳蜀人以榅桲切去頂剜去心納檀香沉<lb/>
　香末幷麝少許覆所切之頂線縛蒸爛取出候冷研<lb/>
　如泥入腦子少許和勻作小餅燒之香味不減龍涎<lb/>
金橘産於江西諸郡有所謂金柑差大而味甜年來商<lb/>
　販小株才髙二三尺許一舟可載千百株其實纍纍<lb/>
　如垂彈殊可愛價亦廉實多根茂者才直二三鐶往<lb/>
　時因温成皇后好食價重京師然患不能久留惟藏<lb/>
　菉豆中則經時不變蓋橘性熱豆性凉也<lb/>
<pb n="KR3j0119_WYG_002-2a"/>
世南嘉定甲戌侍親自成都歸䕫門官所舟過眉州見<lb/>
　釣於水濱者即而觀之籃中皆大蝦蟇兩兩相負牢<lb/>
　不可拆極力分而為兩旋即相負如初扣釣者云市<lb/>
　間以為珍味乃知成都人最貴重以料物和酒炙之<lb/>
　曰炙蟾親朋間更相餽遺者此也辛巳侍親守酉陽<lb/>
　一日遊郡圃池岸亦有相負者數十對沅陵胡宰留<lb/>
　括蒼人聞之亟令人捉去謂其鄉里以為珍品名曰<lb/>
　風蛤予世居德興有毛山環三州界廣袤數百里毎<lb/>
<pb n="KR3j0119_WYG_002-2b"/>
　歳夏間山傍人夜持火炬入深溪或巖洞間捕大蝦<lb/>
　蟇名曰石撞鄉人貴重之世南亦嘗染鼎其味乃巨<lb/>
　田雞耳扣捕者云竒而非耦又與所見者異矣坡公<lb/>
　眉人恨不脫得錦襖子即此物也世南嘗觀文選左<lb/>
　太冲吳郡賦曰乗鱟黿鼉同罛共羅劉淵林注云鱟<lb/>
　形如惠文冠青黒色十二足似蟹足悉在腹下長五<lb/>
　六寸雌嘗負雄行漁者取之必得其雙故曰乗鱟<lb/>
犀出永昌山谷及益州今出南海者為上黔蜀次之此<lb/>
<pb n="KR3j0119_WYG_002-3a"/>
　本草所載云然世南頃游成都藥市間多見之詢所<lb/>
　出云來自黎雅諸蕃及西和宕昌亦諸蕃寳貨所聚<lb/>
　處五羊桂莞桐城亦有之往往皆來自蕃舶又有所<lb/>
　謂河北山犀紋麤而不光要之數處皆非所出乃所<lb/>
　聚耳犀似牛猪首大腹脚有三蹄色黒好食棘其皮<lb/>
　每孔生三毛頂一角或云兩角或云三角郭璞爾雅<lb/>
　注犀三角一在頂上一在額上一在鼻上鼻上者即<lb/>
　食角也小而不隋<hi>地果反</hi>亦有一角者嶺表録異曰犀<lb/>
<pb n="KR3j0119_WYG_002-3b"/>
　有二角一在額上為兕犀一在鼻上為胡㡌犀牯犀<lb/>
　亦有二角皆為毛犀而今人多傳一角之説向在蜀<lb/>
　見畫圖犀之形角在鼻上未審孰是此數種俱有粟<lb/>
　紋以麤細為貴賤貴者有通天花文犀有此紋必自<lb/>
　惡其影常飲濁水不欲照見也文理絶好者有百物<lb/>
　之形或云通天者是其病理不可知也通天犀腦上<lb/>
　角千歳者長且銳白星徹端能出氣通天則能通神<lb/>
　可破水駭雞故曰通天抱朴子曰通天犀有白理如<lb/>
<pb n="KR3j0119_WYG_002-4a"/>
　綿者以盛米雞見即駭其眞者刻為魚銜入水水開<lb/>
　三尺俗所謂離水犀者是也犀胎時見物象戾天則<lb/>
　形於角上故云通天有倒插有正插有腰鼔插倒插<lb/>
　者一半以下通正插者一半以上通腰鼓插者中斷<lb/>
　不通其類極多皆以為奇異故波斯呼象牙為白暗<lb/>
　犀角為黒暗言難識别也犀中最大者曰墮羅犀一<lb/>
　株有重七八斤者云是牯犀額角其花多作撒豆斑<lb/>
　色深者堪作帶胯斑散而色淺者但可作器皿耳或<lb/>
<pb n="KR3j0119_WYG_002-4b"/>
　曰兕是犀之雌者未知的否又曰犀之佳者是㹀犀<lb/>
　紋理細膩斑白分明俗謂斑犀服用為上然入藥則<lb/>
　不如雄犀也凡犀入藥者有黒白二種以黒者為勝<lb/>
　其角尖又勝方書多言生犀相承謂未經水火湛<hi>將廉</hi>
　<hi>反</hi>熾者是或謂不然蓋犀有捕得殺而取者為生犀<lb/>
　有得其蛻角為退犀亦猶用鹿角法耳唐相段文昌<lb/>
　門下醫人吳士臯因職于南海見舶主言海中取犀<lb/>
　牛之法先於山路多植木如猪羊棧其犀以前脚直<lb/>
<pb n="KR3j0119_WYG_002-5a"/>
　常依木而息植木久必蠧犀忽倚焉即木折犀倒而<lb/>
　因斃之取其角又云犀每自蛻角必培土埋之海人<lb/>
　跡其處濳易以木角若直取之則犀徙去别山遯跡<lb/>
　不可尋已未知今之取犀角果如此否異物志云山<lb/>
　東海水中犀牛樂聞絲竹彼人動樂犀則出祥符間<lb/>
　老璫李德永撰㸃頭文一編其間有論犀帶至貴者<lb/>
　無出於黒犀謂生犀徹骨黒者名黒骨犀不經湯火<lb/>
　只如餅餡<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>四邉取方為鉸具其文頭或如桑椹或<lb/>
<pb n="KR3j0119_WYG_002-5b"/>
　似狗鼻以墨蠟刷之自然光潤性全脂脉在内兼無<lb/>
　皴裂四邉雲頭兩脚直者是也不拘黔螺㹀牯黔謂<lb/>
　無紋螺謂紋旋㹀紋細牯紋大而勻或每一粒紋尖<lb/>
　上更有一眼者佳也又有赭黄犀須是裏外透明瑩<lb/>
　淨如眞金色者至寳也又一說犀有二種曰山犀曰<lb/>
　水犀水犀少見五溪記云山犀者食竹木小便竟日<lb/>
　不盡夷獠以弓矢採取故曰黔犀大率犀之性寒能<lb/>
　解百毒世南友人章深之病心經熱口燥脣乾百藥<lb/>
<pb n="KR3j0119_WYG_002-6a"/>
　不效有教以犀角磨服者如其言飲兩碗許疾頓除<lb/>
　成都雙流縣有一匠者能以牛角造通犀但刻畫太<lb/>
　逼真易為人所識别然色澤粟紋自有不可揜者井<lb/>
　邑間市語謂犀下品為鬼犀乃死犀角其紋色絶不<lb/>
　堪也<lb/>
淳熈丁酉議者以混補太學人數猥冗遂立待補太學<lb/>
　生之法以終場人數定其額百人取三繼又倍之預<lb/>
　選者是亦薄収場屋之效時多嘲謔之語獨司業計<lb/>
<pb n="KR3j0119_WYG_002-6b"/>
　公衡名之曰貢餘尤覺雋永<lb/>
淮南人藏鹽酒蟹凡一器十隻以皂莢半挺置其中則<lb/>
　經歳不壊世南向侍親至四明鹽白而廉僕軰貪利<lb/>
　以<graphic n="KR2350" url="https://raw.githubusercontent.com/kanripo/KR-Gaiji/master/images/KR2350.png" mimeType="image/png"/>盛貯邸翁曰塗中走滷將若之何授汝一法可<lb/>
　煨皂莢一挺置其中則無慮矣試之果然<lb/>
凡衣帛為漆所涴即以麻油先漬洗透令漆去盡即以<lb/>
　水膠溶開少着水令濃以洗麻油頃刻可盡蓋膠性<lb/>
　與油相着即如米泔桐油亦然若白衣為油汚石膏<lb/>
<pb n="KR3j0119_WYG_002-7a"/>
　火煆研細糝汚處以重物壓過夜則如初如卒無此<lb/>
　只以新石灰亦佳此皆已試之效<lb/>
騐漆之美惡有概括為韻語者云好漆清如鏡懸絲似<lb/>
　釣鈎撼動琥珀色打着有浮漚騐真桐油之法以細<lb/>
　篾一頭作圏子入油蘸若真者則如鼓靣鞔圏子上<lb/>
　纔有偽則不著圏上<lb/>
雄黄雌黄出階州雄黄好者如雞冠色透明可愛雌黄<lb/>
　佳者成葉子如金色入乳鉢内研頃刻成粉色極鮮<lb/>
<pb n="KR3j0119_WYG_002-7b"/>
　麗與韶粉相忌繪事不可用二物稍相親則色淪胥<lb/>
　而黒向在蜀曾令畫工用之卷藏數月已而展翫其<lb/>
　色果然工亦不曉<lb/>
蘄春鐡錢監五月至七月號為鐡凍例閣鑪韛本錢四<lb/>
　可鑄十鐡炭稍貴六可鑄十工雇費皆在焉其用工<lb/>
　之序有三曰沙模作次曰磨錢作末曰排整作以一<lb/>
　監約之日役三百人十日可鑄一萬緡一歳用工九<lb/>
　月可得二十七萬緡<lb/>
<pb n="KR3j0119_WYG_002-8a"/>
陳文忠公堯叟字唐夫端拱二年狀元及第文惠公堯<lb/>
　佐字希元端拱二年舉進士第十六人康肅公堯咨<lb/>
　字嘉謀咸平三年狀元及第三人皆秦國公省華之<lb/>
　子也方仲弟希元登第之明年賜緋與父省華同日<lb/>
　改祕書丞故唐夫有啟事云蟾桂驪珠連歳有弟兄<lb/>
　之美魚章象簡同時聯父子之榮吾鄉三洪皆忠宣<lb/>
　公皓之子也兄弟連中詞科紹興十三年忠宣以徽<lb/>
　猷學士直翰苑紹興二十九年其仲子文安公遵始<lb/>
<pb n="KR3j0119_WYG_002-8b"/>
　入西省隆興二年文惠公适繼之乾道二年文敏公<lb/>
　邁又繼之相距首尾二十二年故景盧有謝表云父<lb/>
　子相承四上鑾坡之直弟兄在望三陪鳳閣之游二<lb/>
　事實為本朝儒林榮觀之盛<lb/>
韻略中無打字已詳見歸田錄中但於廣韻梗字韻中<lb/>
　音德冷又都挺切今俗譚謂打魚打水打船打傘打<lb/>
　量之類於義無取沙隨先生云往年在太學爐亭中<lb/>
　以此語同舎有三山黄師尹曰丁當也以手當之也<lb/>
<pb n="KR3j0119_WYG_002-9a"/>
　其義該而有理無不字但於有字韻中音俯九又尤<lb/>
　字韻中音方鳩褪字亦常用者徧檢字書皆無之尖<lb/>
　字韻中亦不載<lb/>
東坡謁吕微仲值其晝寢久之方出見便坐有昌陽盆<lb/>
　豢緑毛龜坡指曰此易得耳唐莊宗時有進六目龜<lb/>
　者敬新磨獻口號云不要閙不要閙聴取龜兒口號<lb/>
　六隻眼兒睡一覺抵别人三覺世南嘗疑坡寓言以<lb/>
　諷吕未暇尋閱質究偶因見嶺海雜記有載六目龜<lb/>
<pb n="KR3j0119_WYG_002-9b"/>
　出欽州只兩眼餘四目乃斑紋金黄花圓長中黒與<lb/>
　眞目排比正正不偏仔細辨認方知為非眞目也<lb/>
蜀之岷山有焦夫子國初時人亡其名以博學教導後<lb/>
　進故世以夫子稱貌陋且恠長目廣鼻虬髯垂癭性<lb/>
　率不自飾雖冠帶往往爬搔捫虱然為歌詩有驚人<lb/>
　句今蜀人止能誦其一聯云兩輪日月磨興廢一合<lb/>
　乾坤夾是非熈寜中文與可因至天彭館於徐公園<lb/>
　杯酒譚笑中肆筆成夫子像於亭之璧曲盡寒酸態<lb/>
<pb n="KR3j0119_WYG_002-10a"/>
　度元豐壬戌郡守聶子固懼其歳久隠晦漫滅遂徙<lb/>
　其壁於郡圃凝翠亭今不復存矣有石刻在世南嘗<lb/>
　得其本今人但見與可枯木竹石未嘗見其為人物<lb/>
　坡公謂與可詩文不能盡溢而為書變而為畫皆詩<lb/>
　之餘誠哉是言也<lb/>
蜀昔有術士精於譚天尤善戱謔士夫或有以五行試<lb/>
　其術答云此人必已食禄異時官至五馬咸强其筆<lb/>
　於楮以為他日證驗於是索筆特書云目今斂板鞠<lb/>
<pb n="KR3j0119_WYG_002-10b"/>
　躬已見二千石在後衆莫不譁然共哂之且誚云是<lb/>
　乃挽米舟一水手何為謬言如是術者云吾之術驗<lb/>
　矣請細思之衆方悟斂板鞠躬之説莫不為之一笑<lb/>
今之作倅者皆借緋堂除知縣亦借緋太守則借紫謂<lb/>
　已經賜緋則借軍監則仍緋邉郡節鎮不俟賜緋可<lb/>
　借紫謂之隔借先作州曽借紫後得軍則仍服緋此<lb/>
　皆甲令定制比年張嵩先知嘉興府後知建昌軍遂<lb/>
　申朝廷云前任已䝉恩借紫今任欲乞仍舊㫖從之<lb/>
<pb n="KR3j0119_WYG_002-11a"/>
　遂為定例<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0119_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游宦紀聞卷二<lb/>
</p>
<p>
</p>
  </div>
<div>
<head>㳺宦紀聞卷三</head> <lb/>
    <p>
<pb n="KR3j0119_WYG_003-1a"/>
欽定四庫全書<lb/>
　㳺宦紀聞卷三<lb/>
　　　　　　　　　　　　宋　張世南　撰<lb/>
泊宅編云越絶書曰慧種生聖癡種生狂桂實生桂桐<lb/>
　實生桐沙隨先生云以世事觀之殆未然也齊民要<lb/>
　術曰凡種棃一棃十子唯二子生棃餘皆生杜段氏<lb/>
　曰鶻生三子一為䲭禽經曰鸛生三子一為寉造化<lb/>
　權輿曰夏雀生鶉楚鳩生鶚南海記曰鱷生子百數<lb/>
<pb n="KR3j0119_WYG_003-1b"/>
　為鱷者才十二餘或為黿為鼈然則堯之有丹朱瞽<lb/>
　叟之有舜鯀之有禹文王之有周公又有管蔡奚足<lb/>
　恠哉先生又嘗謂桂生桂桐生桐者理之常也生異<lb/>
　類者理之變也先儒謂揚雄宜有後張湯宜無後然<lb/>
　則人之私智安得必之於天孟子曰莫之為而為之<lb/>
　者天也莫之致而致之者命也斯言盡之矣<lb/>
昔人有誡後生不可稱前輩表字此忠厚之至也然一<lb/>
　時出於中心至誠未嘗深考字所以表德也古人以<lb/>
<pb n="KR3j0119_WYG_003-2a"/>
　為美稱殷人以為諱事神而後有字儀禮子祭父云<lb/>
　敢昭告于考伯某父稱字也子思子作中庸稱其祖<lb/>
　曰仲尼曰云云爰盎之姪問盎曰絲能日飲㡬何近<lb/>
　世子由與坡公多言子瞻兄陳了齋師事龜山簡中<lb/>
　稱中立先生非若今世俗既諱其名又諱其字也又<lb/>
　今往往有台諱尊諱之語尤非是生曰名死曰諱載<lb/>
　之禮經可覆禮部韻載先帝廟諱曰諱今上皇帝御<lb/>
　名只曰名稱生人名乃曰諱不祥之甚也<lb/>
<pb n="KR3j0119_WYG_003-2b"/>
世南少小時嘗見親朋間有請紫姑仙以筯插筲箕布<lb/>
　灰卓上畫之有能作詩詞者初間必先書姓名皆近<lb/>
　世文人如于湖石湖止齋者亦有能作時賦時論記<lb/>
　跋之類者往往敏而工言禍福却多不驗近時都下<lb/>
　有士人許其姓者能迎致大仙所言多竒中嘉定壬<lb/>
　午之春三山黄公朴同一二友朋訪許扣功名大略<lb/>
　即書沙門光逺降先作自贊云伸脚自由屈脚自在<lb/>
　不知十二部尊經不識三千條大戒醉後高歌無障<lb/>
<pb n="KR3j0119_WYG_003-3a"/>
　無礙當時若見閻王任他枷鎖杻械又一云無疑無<lb/>
　疑自有東西目前行檢眼下阿鼻不認眞實法性不<lb/>
　念如來菩提捉取金毛獅子任教烏兎如飛後再書<lb/>
　云黄子黄子文魁多士醖藉胸中十萬兵縱横筆下<lb/>
　三千字無垢為朋汪公相似若得水土相逢一躍禹<lb/>
　門浪裏後八年歳在己丑黄公果大魁天下黄生於<lb/>
　壬子魁於己丑實符水土相逢之句狀元局中諸公<lb/>
　唱和詩有醖藉縱横一聯不差一字鬼物已先知之<lb/>
<pb n="KR3j0119_WYG_003-3b"/>
　矣光逺乃昔時雲游入蜀至青城山丈人觀不為道<lb/>
　士所禮偽為繡衣出廵盡黥觀中向來不禮之人南<lb/>
　僧不許入蜀者以此距今百餘載尚為黠鬼可謂異<lb/>
　事<lb/>
龍溪先生汪公藻字彦章吾郡之德興人㓜年已負大<lb/>
　名作詩云一春略無十日晴處處溪雲將雨行野田<lb/>
　春水碧於鏡人影渡傍鷗不驚桃花嫣然出籬咲似<lb/>
　開未開最有情茅茨烟暝客衣濕破夣午雞啼一聲<lb/>
<pb n="KR3j0119_WYG_003-4a"/>
　此篇一出便為詩社諸公所稱晚年牢落莫究所學<lb/>
　朱叔止題其墓云名高從昔毁相隨未免羣兒著力<lb/>
　擠一日狼心萌偃月十年豹霧隠愚溪不逢華旦開<lb/>
　昌運終抱沈埋返故棲已矣九原寜可作蕭蕭古木<lb/>
　亂蟬嘶亦為諸公所稱叔止名軧舎人新仲之姪也<lb/>
永福縣之東南八十里羅漢寺之仙巖有篆書十形體<lb/>
　奇恠環布巖石不著姓名人所未識號曰仙篆歐陽<lb/>
　公永叔嘗得之喜其無鐫刻之跡如指畫成文欲以<lb/>
<pb n="KR3j0119_WYG_003-4b"/>
　畨夷金書字圗號譯之未暇也蔡端明時守三山以<lb/>
　道家書釋之曰貧道守眞一中有不死術亦莫得其<lb/>
　據政和三年之夏邑宰陳武祐好奇之士也訪求其<lb/>
　詳知篆有三一在安仁寺仙人山寺僧憚墨蠟之費<lb/>
　燎斵而瘞之二在中和寺黄坑之崖今存焉字皆奇<lb/>
　恠亦不可識三即羅漢寺之仙巖也安仁者掘而得之<lb/>
　僅完三字又於上生院僧景純得所藏善本四字餘<lb/>
　不復有遂再鋟諸木<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>巖之堂今聞亦有不存者余<lb/>
<pb n="KR3j0119_WYG_003-5a"/>
　嘗見碑本字勢夭矯灑落奇妙枝葉不屬而脉絡皆<lb/>
　通信是奇恠不知蔡忠惠觀道家何等書而識之此<lb/>
　字恐子雲未必識也<lb/>
程公衡字子平沙隨先生之父也知音律宣和閒市井<lb/>
　競唱韻令程曰五聲皆往而不返不祥也後二帝播<lb/>
　遷建炎初唱柳葉曲程又曰當有姓劉人作亂後數<lb/>
　年間偽齊竊據中原此説載之沙隨家集中<lb/>
蘇翁者初不知其何許人紹興兵火末來豫章東湖南<lb/>
<pb n="KR3j0119_WYG_003-5b"/>
　岸結廬獨居待隣右有恩禮無良賤老穉皆不失其<lb/>
　懽心故人愛且敬之稱曰蘓翁猶祖翁婦翁云身長<lb/>
　九尺美鬚髯寡言笑布褐草履終歳不易未嘗疾病<lb/>
　筋力數倍於人食啖與人亦倍巨鍤長柄略與身等<lb/>
　披荆棘轉瓦礫闢廢地為圃或區或架或籬且塍應<lb/>
　四時蔬菜不使一闕藝植耘芟皆有法度灌注培壅<lb/>
　時刻不差雖隆暑極寒土石焦灼草木凍死圃中根<lb/>
　荄芽甲滋鬱暢茂以故蔬不絶圃味眎他圃蔬為最<lb/>
<pb n="KR3j0119_WYG_003-6a"/>
　勝市鬻者利倍而售速每先期輸直不二價而人無<lb/>
　異辭晝爾治圃宵爾織屨屨堅靭革舄可穿屨不可<lb/>
　敗織未脫手人爭貿之以饋逺號曰蘇公屨薪米不<lb/>
　至匱乏且有餘羨喜周急人有貸假隨力所及應之<lb/>
　負償一不經意閉門高臥或危坐終日人莫測識先<lb/>
　是高宗南渡急賢如飢渇時張公浚為相馳書函金<lb/>
　幣且移書屬豫章漕及帥曰余鄉人蘇雲卿管樂流<lb/>
　亞遁跡湖海有年矣近聞灌園東湖其高風偉節非<lb/>
<pb n="KR3j0119_WYG_003-6b"/>
　折簡所能屈幸親造其廬為我必致之漕帥宻諭物<lb/>
　色彼人曰此有灌園蘓翁者無雲卿也漕帥即相與<lb/>
　變服為㳺客入其圃翁運鋤不顧二客前揖與語翁<lb/>
　良久問客何從來乃延入室土銼竹几輝光溢然地<lb/>
　無纎塵案上留西漢書一冊二客神融意消恍若自<lb/>
　失黙計曰此為蘇雲卿也必矣既而汲泉煮茗意稍<lb/>
　欵接客遂扣曰翁仙里何地徐曰廣漢客曰張徳逺<lb/>
　廣漢人翁當識之曰識之客遂泛問張公世系材品<lb/>
<pb n="KR3j0119_WYG_003-7a"/>
　翁歴歴陳叙且曰不知張今何官蓋其初不料張公<lb/>
　使其訪已而欲致之也二客遂笑謂翁曰某等備乏<lb/>
　漕帥實非游者張公今秉相權令某等造廬以禮致<lb/>
　公共濟大業出書函金幣於其案上翁色遽變喉中<lb/>
　隠隠有聲似怨張公暴己者至是始知翁廣漢人即<lb/>
　雲卿是已然終不知雲卿其字邪抑名邪繼旌旗塡<lb/>
　委堅請翁同載以歸再三謝不可許詰朝上謁越夕<lb/>
　遣吏迎伺則扄户閴然從他徑排闥入惟書幣留案<lb/>
<pb n="KR3j0119_WYG_003-7b"/>
　上儼然如昨日室空而人不可得見矣形迹遼絶莫<lb/>
　知所終此隆興士宋自適字正文所紀蘓翁本末如<lb/>
　此宋後得翁遺址面揖湖山平地數十畆仍築小庵<lb/>
　以寄仰髙之思章泉先生為名之曰灌園庵<lb/>
世南頃在瑞安董宰煟書室中見其所錄誠齋先生與<lb/>
　周益公小簡心竊愛之讀數過輒能成誦今二十年<lb/>
　矣追思尚記首尾其間必有脫誤處他時得見大全<lb/>
　集當借本改正之謾記於此萬里伏以渉秋益熱恭<lb/>
<pb n="KR3j0119_WYG_003-8a"/>
　惟少保觀使丞相十陌雲莊天棐忠藎鈞候萬福相<lb/>
　眷均慶某近得報知閤下釋位去國而莫知風帆所<lb/>
　止昨收尤延之書乃知度夏於陽羡吾人仕宦有進<lb/>
　便有退有出便有處丞相勢位豈不能築河沙而障<lb/>
　屋溜君子得時行道而不得究其所藴良可憾者然<lb/>
　道之興廢聖人歸諸命斯文得喪聖人歸諸天則又<lb/>
　何憾焉當庚午試南宫丞相雪中騎一馬於前而某<lb/>
　荷一傘於後當此之時豈知丞相至此布衣位極上<lb/>
<pb n="KR3j0119_WYG_003-8b"/>
　宰此後復奚求哉却嚴寒飲醇酒之論丞相尚記憶<lb/>
　否已矣姑置此事獨世路風波眞可畏耳近讀邸報<lb/>
　得感事詩云去國還家一歳新鳳山錦水更登臨别<lb/>
　來蠻觸幾百戰險盡山川多少心何自閒人無藉在<lb/>
　不妨冷眼看升沈荷花正閙蓮蓬嫩月下松醪且滿<lb/>
　斟當左揆進歩時高揖辭去此舉甚善惜宿留耳聲<lb/>
　利之場輕就者固不為世所恕蔡定夫是也而不輕<lb/>
　就者亦復不恕何哉朱元晦是也論至於此則去就<lb/>
<pb n="KR3j0119_WYG_003-9a"/>
　辭受皆不可取可畏可畏<hi>云云</hi>又嘗記其答益公惠<lb/>
　鳩兎橘酒小柬云錦羽在桑翩翩二七褐衣缺口躍<lb/>
　躍一雙挾歡伯以俱來與木奴而偕至恭惟某官文<lb/>
　章羮酒儒學鳳麟㳺梁王之兎園夙推能賦賜漢庭<lb/>
　之鳩杖晚冠耆英橘頌續騷酒箴飽德塡然四美萃<lb/>
　此一翁某已嘗占辭敬致追節<hi>云云</hi>觀此足見善於<lb/>
　體物者也<lb/>
占城國前此未嘗與中國通唐顯德五年國王因德澷<lb/>
<pb n="KR3j0119_WYG_003-9b"/>
　遣使者莆訶散來貢猛火油八十四瓶薔薇水十五<lb/>
　瓶其表以貝多葉書之香木為函猛火油以灑物得<lb/>
　水則出火薔薇水得自西域灑衣雖敝而香不減已<lb/>
　上見五代史四夷附錄内典云人火得水則滅龍火<lb/>
　得水而熾信有此理陰陽自然變化論曰龍能變水<lb/>
　人能變火龍不見石人不見風魚不見水鬼不見地<lb/>
　此亦理也<lb/>
予友人胡子震嘗謂予曰牛以鼻聽葢聞之前軰餘論<lb/>
<pb n="KR3j0119_WYG_003-10a"/>
　而莫知所本一日觀庖丁解牛首剖至耳果見窒塞<lb/>
　無孔始信其言之不妄埤雅舉戎右曰贊牛耳桃茢<lb/>
　牛耳無竅以鼻聽也焦贛易林曰牛龍耳聵蓋龍亦<lb/>
　聾者也牛走順風馬走逆風故楚子曰君處北海寡<lb/>
　人處南海唯是風馬牛不相及也<lb/>
永福剙自唐代宗時割福泉建三州之地因年號曰永<lb/>
　㤗後避哲宗陵寢諱改名永福在唐新剙縣後有邑<lb/>
　宰潘君滿解遺愛在民攀臥祖餞留連累日其夫人<lb/>
<pb n="KR3j0119_WYG_003-10b"/>
　王氏先已解舟泊五里汰王灘下俟久不至月夜登<lb/>
　岸書一絶於石壁云何事潘郎戀别筵懽心未斷妾<lb/>
　心懸汰王灘下相思處猿叫山山月滿船末署太原<lb/>
　王氏書詩蹟已澷滅獨太原二字入石至今尚存字<lb/>
　方五六寸許邑人因以名其灘政和陳武祐慮歲久<lb/>
　詩亡大書繋以記文鐫之字右方自唐及今流潦巨<lb/>
　浸之所漂齧震風凌雨之所滌蕩不知其㡬而墨色<lb/>
　爛然如新一婦人望夫之切精神入石終古不變如<lb/>
<pb n="KR3j0119_WYG_003-11a"/>
　此則知至誠之道感鬼神裂金石者詎不信然舊閩<lb/>
　中記作汰王灘陳武祐刻石却作太原灘今灘旁之<lb/>
　地名大王入石字之左不復可容字矣恐末係太原<lb/>
　王氏書為正<hi>陳記大字下云疑為汰王</hi>
　<lb/>
　<lb/>
　<lb/>
　<lb/>
<pb n="KR3j0119_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游宦紀聞卷三<lb/>
</p>
<p>
</p>
  </div>
<div>
<head>游宦紀聞卷四</head> <lb/>
    <p>
<pb n="KR3j0119_WYG_004-1a"/>
欽定四庫全書<lb/>
　游宦紀聞卷四<lb/>
　　　　　　　　　　　　宋　張世南　撰<lb/>
永福下鄉有農家子姓張以採薪鬻鋤柄為業鄉人目<lb/>
　為張鋤柄狀貌醜恠口能容拳一日入山遇仙人對<lb/>
　奕投之以桃苦不可食張心知為仙冀有所遇忍苦<lb/>
　噉咽且及半若將螫舌遂弃其餘而歸因忽忽若狂<lb/>
　絶粒食草木實時言人隠惡能道未來禍福素不諳<lb/>
<pb n="KR3j0119_WYG_004-1b"/>
　書忽奮筆作字得羲獻體口占頌偈立成如宿搆傳<lb/>
　聞四散士夫多往赴之因度為僧人號為張聖者游<lb/>
　邑中募縁造高蓋石橋富屋揮金相先人曰聖者作<lb/>
　大功徳又自可無一頌語僧笑云只兩好事石橋半<lb/>
　出通判石橋全出狀元無庸頌也及侍講蕭公國梁<lb/>
　魁天下乃生於橋成之月橋方半時實生通判吳公<lb/>
　時有黄倅少魏未第倦游太學善人倫者多言其油<lb/>
　膩天羅屯滯相也黄稍稍有沮意僧且謂曰待我及<lb/>
<pb n="KR3j0119_WYG_004-2a"/>
　第日汝當及第乃自笑謂僧人及第理所無也既而<lb/>
　黄以張安國榜中第訪張僧乃近住安國寺云僧發<lb/>
　狂時言無不驗其言禍敗事尤竒中人於狂時亦畏<lb/>
　其毒罵莫敢詣者作字多以左手或以足指挾筆又<lb/>
　時扱筆□書時里中有吳氏建重光寺輪藏成求讚<lb/>
　於僧援筆立就云無上雄文貝葉鮮㡬生三藏往西<lb/>
　天行行字字為珍寳句句言言是福田苦海波中猴<lb/>
　行復况毛江上馬駞前長沙過了金沙難望岸還知<lb/>
<pb n="KR3j0119_WYG_004-2b"/>
　到岸縁夜义歡喜隨心答菩薩精䖍合掌傳半千六<lb/>
　十餘函在功德難量熟處圓筆力遒勁可愛一日游<lb/>
　白面村有少婦隨衆往謁僧命至前痛撮其項婦號<lb/>
　叫觀者哄堂大哂歸語其夫夫怒奮臂勇往詬罵僧<lb/>
　笑曰子毋怒公案未了宜令再來罵者不聽居亡何<lb/>
　婦以他恚投繯而死又有鄉民著新紫襦詣謁僧請<lb/>
　以為施民有難色僧曰急抖擻去狗毛蓋民竊烹隣<lb/>
　狗得襦人無知者故戲之又有富室㩦少女求頌僧<lb/>
<pb n="KR3j0119_WYG_004-3a"/>
　曰好弓鞋敢求一隻語再四不得已遺之即裂其底<lb/>
　得襯紙乃佛經也神異多類此後㳺郡郛大為帥府<lb/>
　賞識十禪僧頗多類此忌疾中傷之不可及冬一夕<lb/>
　張坐定有青衣擎生荔一柈獻詰旦遺遣郡帥是日<lb/>
　十禪朔參帥舉似之中一僧云得毋詐耶山間偶亦<lb/>
　有此歸獻百顆蓋郡中多以穰代薪獻臺禾熟時寺<lb/>
　倉積穰荔樹上及冬穰空荔實偶尚無恙得以巧設<lb/>
　欺計帥亦因此疎張人謂張狂時㝡靈豈獻荔之夕<lb/>
<pb n="KR3j0119_WYG_004-3b"/>
　適㑹其不狂耶張自遇異人後絶烟火走人間五十<lb/>
　餘年竒事不止如此友人吳信可永福人為予言是<lb/>
　數事皆其髫齔時得之鄉里長老末議且神仙方技<lb/>
　祕恠之事書傳所記從古有之然詭誕不經無補世<lb/>
　教而君子存之者豈非以其能言禍福於無形之先<lb/>
　使不知命者有所悟至於發人隱惡雖虧雅道亦使<lb/>
　暗室屋漏之下有所警是亦小道之可觀者不然亦<lb/>
　何足尚云<lb/>
<pb n="KR3j0119_WYG_004-4a"/>
福之永福西山曰高蓋為天下第一福地出縣郭陟峻<lb/>
　嶺山行五十里而近最上處有禪刹曰名山徐眞君<lb/>
　上昇東西二室歸寂其所也朝廷累降御香有樵禁<lb/>
　該曲臺祀典石門揷天杉檜晝暝猿狖清嘯與寒泉<lb/>
　響答眞偉觀也徐本牧兒飯牛山椒一日聞樂聲出<lb/>
　林杪縁崖造觀至則有二人奕拱立良久遺徐棊子<lb/>
　一叱令歸歸即精解手譚時碎瓦器為子布地為局<lb/>
　縱㳺巖上往往與二人遇遂得修行燒煉訣有趙眞<lb/>
<pb n="KR3j0119_WYG_004-4b"/>
　君不逺千里訪之以所得祕宻與之參契徐喜酌酒<lb/>
　共飲草廬中時霜月草木彫空徐曰主人遠訪無以<lb/>
　為樂以餘瀝一濆頃刻林花遍開今名所居曰花林<lb/>
　莊徐功行成將入山煉大丹仙去埋棊子田中涌土<lb/>
　成墩植牛杖其傍旋生枝葉今老樹尚存嘗有耕者<lb/>
　發墩致風雷之變至今相指為戒丹成之日與兄弟<lb/>
　姊妹七人餌之同時上昇故其地七仙有亭徐趙二<lb/>
　眞君有祠云自仙羽化後俗眼凡骨莫有一詣其上<lb/>
<pb n="KR3j0119_WYG_004-5a"/>
　者數百年下有浙僧㩦小師來主寺有輕身術偕至<lb/>
　徐君壇得二石室乃鑿山通道飛磴自石門中出始<lb/>
　盡發地祕四方㳺者於是翕集其東室明潔前有水<lb/>
　簾自千仞崖顛垂空而下如其門之廣山中佳致可<lb/>
　坐而揖西則晻藹亦不乏竒觀獨去洞數歩有石龜與<lb/>
　石棊枰對立古老相傳云龜舊處室中徐君叱而出<lb/>
　之其事頗誕一日東室主僧赴邑齋㑹小師乗其逺<lb/>
　出趨師牀坐逝主僧於齋席中即知之嘆云叵耐小<lb/>
<pb n="KR3j0119_WYG_004-5b"/>
　鬼奪我山中佳處亦即席坐逝其徒議舁歸以登渉<lb/>
　之勞乃茶毗囊骨歸塑西室雖加丹粉作喜色每一<lb/>
　風雨即脫落如怒或者猶疑二僧禪寂雖高而貪嗔<lb/>
　一念未能了然者小師之趨東室也急欲化去跏趺<lb/>
　不盡一脚數十年前有髙僧數其敗教之罪摺而正<lb/>
　之言其中如敗炊餅云耳目所得梗概如此高蓋為<lb/>
　閩中佳山雖僻左名勝往往逺從游覽吟題甚富有<lb/>
　一聯云雲幄䕶壇仙世界水簾遮室佛家風時人賞<lb/>
<pb n="KR3j0119_WYG_004-6a"/>
　之以為能㸃出山中眼目云<lb/>
永福古有䜟語曰天保石移瑞雲來竒龍爪花紅狀元<lb/>
　西東乾道間福清天保瑞雲寺後石崖横山而行齧<lb/>
　地成蹊既而永邑東鄉石壁溪巖松上産龍爪瑞花<lb/>
　其年蕭公國梁果魁天下次舉黄公定臚唱第一蓋<lb/>
　瑞花生處西之於蕭東之於黄各三十五里此状元<lb/>
　西東之應也又次舉鄭公僑廷試復先多士邑宰見黄丰<lb/>
　姿秀發驚喜曰有如此竒男子安得出我門下既而<lb/>
<pb n="KR3j0119_WYG_004-6b"/>
　豫薦尉喜甚約妻以女及中第日尉已捐館其妻挈<lb/>
　累扶櫬相遇於中途黄哭之慟命逆旅主人逹情請<lb/>
　遂初約夫人曰往事尚忍言之哉無禄縣尉清貧死<lb/>
　無餘資吾㩦百指扶䕶而歸衣衾斥賣殆盡方以不<lb/>
　逹鄉井為慮那可復議臠先輩事况黄甲少年當結<lb/>
　好鼎族吾且行矣善為我辭黄垂涕曰嗚呼吾許人<lb/>
　以諾死而負之吾行将何歸夫人不念死者言乃作<lb/>
　世俗炎凉語茍遂吾志秋毫自齎不敢聞命也遂定<lb/>
<pb n="KR3j0119_WYG_004-7a"/>
　婚於邂逅間分㩦慟哭而别某氏從公歸能執婦道<lb/>
　琴瑟在御没齒無間言公登從橐夫人尚無恙若公<lb/>
　者可謂有徳有言者也噫今之年少弄筆墨取科第<lb/>
　者項背相望聞公之風盍亦知所以自省哉<lb/>
永福邑東三十五里曰三島村村東北山曰方廣巖往<lb/>
　昔荆榛䝉茸不可上給事黄公築室讀書山下一日<lb/>
　獵師逐獸歸能言其境給事命僕剪荆劚險攀縁而<lb/>
　上抵一石室下可蔽千人鄉人從往即其地奉浮屠<lb/>
<pb n="KR3j0119_WYG_004-7b"/>
　故水旱必於此乎禱後數年水暴至漂一巨木長可<lb/>
　丈餘廣半之臥山下者累月風雨晦暝之夕往往若<lb/>
　有神光舁致室中亡何有異人來請斵為賓頭盧尊<lb/>
　者像像成不受直去莫知所之今縣官禱雨必躬往<lb/>
　迎致其應如響像眉毫修白骨氣龍鍾殆若生動每<lb/>
　至邑中人士敬嘆瞻禮喜其來而惜其去好事者至<lb/>
　有命精工模倣以易之雖毫髪無欠精神莫具不獨<lb/>
　主巖者能辨之自造像後香火日昌往來供施相屬<lb/>
<pb n="KR3j0119_WYG_004-8a"/>
　室内遂搆三層閣不戴片瓦雖疾風暴雨不能犯也<lb/>
　室距平地可五里許其間梁空磴險山徑峭拔㳺者<lb/>
　有攀躋傴僂之難及㝡上峯廻路轉倐忽風景不同<lb/>
　巖洞飛驚臺殿縹緲使人神觀軒豁忘其罷憊周廻<lb/>
　有十竒如石門水簾瀑布石燈石鐘磬觀音影之類<lb/>
　皆自然天巧居最者有龍尾泉状如石龍裂巖而去<lb/>
　尚餘不盡尾修及尋丈望之作蜿蜒勢尾鋒湧泉一<lb/>
　滴冬夏不枯人敬其水以為佛供越室而右有羚羊<lb/>
<pb n="KR3j0119_WYG_004-8b"/>
　洞云其中可容三四人作詩云翀峯龜嶺與龍嶼三處<lb/>
　家山一壮哉相去未逾一百里七年三度状元來盖<lb/>
　蕭公翀峯鄭公龜嶺黄公龍嶼也蕭公登科歳第一<lb/>
　人本丞相忠定趙公故事設科以待草茅士凡豫屬<lb/>
　籍挂仕版者法當遜避唱名曰陞蕭公為榜首故蕭<lb/>
　公對御吟有名傳玉陛星辰曉澤霈金枝雨露春之<lb/>
　句其謝啓有云豫飛龍之選淮安論次以當先無汗<lb/>
　馬之勞鄼侯何功而居上蓋用宗室及蕭家事至今<lb/>
<pb n="KR3j0119_WYG_004-9a"/>
　膾炙人口因幷書之<lb/>
永福邑有東嶽宫乃吳太博經剙大門内建三清殿上<lb/>
　梁日邑中諸寓公咸在吳以書梁儷語首遜給事黄<lb/>
　公龜年公即領畧立解手帖濡墨作字云風馬雲車<lb/>
　儷百順勾陳之衛金枝玉葉拱萬齡宸極之尊詞語<lb/>
　鏗潤筆法髙古太博初見公略不經思復疑帛書非<lb/>
　法既而雙美吳始大喜心服歸語家人子姪輩曰吾<lb/>
　邦山川之秀有如此公者操行過人數等不獨詞翰<lb/>
<pb n="KR3j0119_WYG_004-9b"/>
　可敬其未第時最貧素自處澹如應鄉貢引保日有<lb/>
　考官某縣尉居簾内見公十輩微徑僅可著足下臨<lb/>
　無際人莫敢進獨主巖者藏貯其中來往如猱亦野<lb/>
　性便習然也詹事王公十朋曽游作十竒律詩五言<lb/>
　六十字見公集内士友吳信可亦有紀游詩云曾訪<lb/>
　神仙巖洞來人言偉觀似天台藤蘿足下猨猱嘯鐘<lb/>
　鼓聲邉日月開燈續佛光凝紫翠雲將蜃氣作樓臺<lb/>
　最憐貫石神龍尾猶帶天東雨露回巖中乞靈多驗<lb/>
<pb n="KR3j0119_WYG_004-10a"/>
　如前司農薄柯公垓少時鄉試回嘗徑從主巖者先<lb/>
　夜夣尊者命之曰可設榻煮茗來日當有十九歳官<lb/>
　人來及期與公同游者十餘人老行前致茶問稠中<lb/>
　誰為十九歳官人遂以夣告柯公是歲鄉舉次年登<lb/>
　科果如其言已上六説皆友人吳兄信可為世南言<lb/>
　信可諱錡永福人誠敬而疏通博學而和粹月旦之<lb/>
　評最所推重世南方以得友為喜納友不百日而遂<lb/>
　隔今古嗟乎信可踐履如此而遽止於斯亦可悲也<lb/>
<pb n="KR3j0119_WYG_004-10b"/>
　已追思紀錄以備遺忘<lb/>
借書一癡還書一癡或作嗤字此鄙俗無状語前輩謂<lb/>
　借書還書皆以一瓻禮部韻云瓻盛酒器也山谷以<lb/>
　詩借書目於胡朝請末聯云願公借我藏書目時送<lb/>
　一鴟開鏁魚坡公和陶詩云不持兩鴟酒肯借一車<lb/>
　書吳王取伍子胥屍盛以鴟夷革浮之水中應劭曰<lb/>
　取馬革為鴟夷榼形范蠡號鴟夷子皮師古曰若盛<lb/>
　酒之鴟夷揚子雲酒箴鴟夷滑稽腹大如壺師古云<lb/>
<pb n="KR3j0119_WYG_004-11a"/>
　鴟夷革囊以盛酒也蘇黄用鴟字本此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0119_WYG_004-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游宦紀聞卷四<lb/>
</p>
<p>
</p>
  </div>
<div>
<head>游宦紀聞卷五</head> <lb/>
    <p>
<pb n="KR3j0119_WYG_005-1a"/>
欽定四庫全書<lb/>
　游宦紀聞卷五<lb/>
　　　　　　　　　　　　宋　張世南　撰<lb/>
東坡先生嘗親筆錄其外曾祖程公逸事云公諱仁覇<lb/>
　蜀山人以仁厚信於鄉里蜀平中朝士大夫憚逺宦<lb/>
　官缺選士人有行義者攝公攝錄參軍眉山尉有得<lb/>
　盜蘆菔根者實竊而所持刃誤中主人尉幸賞以刼<lb/>
　聞獄掾受賕掠成之太守將慮囚囚坐廡下涕泣衣<lb/>
<pb n="KR3j0119_WYG_005-1b"/>
　盡濕公適過之知其寃咋謂盜曰汝寃盍自言吾為<lb/>
　汝直之盜果稱寃移獄公既直其事而尉掾争不已<lb/>
　復移獄竟殺盜公坐縱囚罷歸不及月尉掾皆暴卒<lb/>
　後三十餘年公晝日見盜拜庭下曰尉掾未伏待公<lb/>
　而決前此地府欲召公蹔對我扣頭争之曰不可以<lb/>
　我故驚公是以至今壽盡今日我為公荷擔而往蹔<lb/>
　對即生人天子孫壽禄朱紫滿門矣公具以語家人<lb/>
　沐浴衣冠就寢而卒軾㓜時聞此言已而外祖父壽<lb/>
<pb n="KR3j0119_WYG_005-2a"/>
　九十舅氏始貴顯壽八十五曾孫皆仕有聲同時為<lb/>
　監司者三人𤣥孫宦學益盛而尉掾之子孫微矣或<lb/>
　謂盜德公之深不忍煩公蹔對可也而獄久不決豈<lb/>
　主者亦因以苦尉掾也歟紹聖二年三月九日軾在<lb/>
　忠州讀陶潜所作外祖孟嘉傳云凱風寒泉之思實<lb/>
　鍾厥心意悽然悲之乃記公之逸事以遺程氏亦庶<lb/>
　㡬淵明之心也是歳九月二十七日惠州星華館思<lb/>
　無邪齋書此叚玉山端殿汪公應辰刻先生手書於<lb/>
<pb n="KR3j0119_WYG_005-2b"/>
　石筆法遒美極可愛<lb/>
辨博書畫古器前輩盖嘗著書矣其間有議論而未詳<lb/>
　眀者如臨摹硬黄響搨是四者各有其論今人皆謂<lb/>
　臨摹為一體殊不知臨之與摹逈然不同臨謂置紙<lb/>
　在傍觀其大小濃澹形勢而學之若臨淵之臨摹謂<lb/>
　以薄紙覆上隨其曲折宛轉用筆曰摹硬黄謂置紙<lb/>
　熱熨斗上以黄蠟塗勻儼如枕角毫釐必見響搨謂<lb/>
　以紙覆其上就明窓牖間映光摹之辨古器則有所<lb/>
<pb n="KR3j0119_WYG_005-3a"/>
　謂欵識臘茶色朱砂斑真青緑井口之類方為真古<lb/>
　其製作則有雲紋雷紋山紋輕重雷紋垂花雷紋鱗<lb/>
　紋細紋粟紋蟬紋黄目飛亷饕餮蛟螭虬龍麟鳳熊<lb/>
　虎龜蛇鹿馬象鸞䕫犧蜼<hi>余季切</hi>鳬雙魚蟠虺如意圜<lb/>
　絡盤雲百乳鸚耳貫耳偃耳直耳附耳挾耳獸耳虎<lb/>
　耳獸足䕫足百獸三螭穟草瑞草篆帶<hi>若糾結之勢</hi>星帶<lb/>
　<hi>四旁飾以星象</hi>輔乳<hi>鐘名用以/節樂者</hi>碎乳<hi>鐘名大乳三十六外復有小乳周之</hi>立䕫<lb/>
　雙䕫之類凡古器制度一有合此則以名之如雲雷<lb/>
<pb n="KR3j0119_WYG_005-3b"/>
　鍾鹿馬洗鸚耳壺之類是也如有欵識則以欵識名<lb/>
　如周叔夜鼎齊侯鍾之類是也古器之名則有鐘<hi>大曰</hi>
　<hi>特中曰鎛小曰編</hi>鼎尊罍彛舟<hi>類洗而/有耳</hi>卣<hi>音酉又音由中尊器也有攀足蓋類</hi>
　<hi>壺</hi>瓶爵斗<hi>有耳有流有/足流即嘴也</hi>巵觶<hi>之䜴反/酒觴也</hi>角<hi>類彛而無柱</hi>杯敦<lb/>
　簠<hi>其形方</hi>簋<hi>類鼎而矮/蓋有四足</hi>豆甗<hi>牛偃切/無底甑</hi>錠<hi>徒徑切又都定切</hi>斚觚<lb/>
　鬲<hi>形製同鼎漢志謂空足曰鬲</hi>鑊<hi>方宥切玉篇云似釜而/大其實類小甕而有環</hi>盉<hi>户戈切又</hi>
　<hi>胡臥切成五味之器也似鼎而有蓋有嘴有執攀</hi>壺<hi>其類有四曰圎/曰匾曰方曰温</hi>盦<hi>於含切覆</hi>
　<hi>蓋也似洗而腰大有足有提攀</hi>瓿<hi>類壺而矮/蒲後切</hi>鋪<hi>類豆鋪陳/薦獻之義</hi>
                    <graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>
                    <hi>類/釜</hi>鑑<hi>盛氷</hi>
<pb n="KR3j0119_WYG_005-4a"/>
　<hi>器上方如斗鏤底作風窓下設盤以盛之</hi>匜<hi>弋支切/沃盥器</hi>盤洗盆鋗<hi>呼𤣥切類洗玉篇云</hi>
　<hi>小盆也</hi>杅磬錞鐸鉦<hi>類鐘/而矮</hi>鐃戚鐓<hi>飾物/柄也</hi>奩鑑<hi>即鏡</hi>節鉞戈<lb/>
　矛盾弩機表坐旂鈴刀筆杖頭蹲龍<hi>宫廟乗輿之飾或云欄楯間物</hi>
　鳩車<hi>兒戱之物</hi>提梁龜蛇硯滴車輅杔轅之屬此其大概<lb/>
　難於盡備然知此者亦思過半矣所謂欵識乃分二<lb/>
　義欵謂陰字是凹入者刻畫成之識謂陽字是挺出<lb/>
　者正如臨之與摹各自不同也臘茶色亦有差别三<lb/>
　代及秦漢間之器流傳世間歲月寖久其色㣲黄而<lb/>
<pb n="KR3j0119_WYG_005-4b"/>
　潤澤今士大夫間論古器以極薄為眞此蓋一偏之<lb/>
　見也亦有極薄者有極厚者但觀製作色澤自可見<lb/>
　也亦有數百年前句容所鑄其藝亦今鑄不及必竟<lb/>
　黑而燥須自然古色方為真古也<lb/>
左太冲三都賦序云相如賦上林而引盧橘夏熟揚雄<lb/>
　賦甘泉而云玉樹青葱考之果木則生非其壤校之<lb/>
　神物則出非其所於辭則易為藻飾於義則虛而無<lb/>
　徴且夫玉巵無當雖寳非用侈言無驗雖麗非經又<lb/>
<pb n="KR3j0119_WYG_005-5a"/>
　云余既思摹二京而賦三都其山川城邑則稽之地<lb/>
　圗其鳥獸草木則驗之方志又蜀都賦則云旁挺龍<lb/>
　目側生荔枝布緑葉之萋萋結朱實之離離讀至此<lb/>
　而竊有疑焉世南㳺蜀道徧歴四路數十郡周旋凡<lb/>
　二十餘年風俗方物靡不質究所謂龍目未嘗見之<lb/>
　間有自南中㩦到者蜀人皆以為竒果此外如荔枝<lb/>
　橄欖餘甘榕木蜀皆有之但無龍目榧實楊梅三者<lb/>
　耳豈蜀昔有而今無耶抑左氏考方志草木之未精<lb/>
<pb n="KR3j0119_WYG_005-5b"/>
　耶<lb/>
辛稼軒初自北方還朝官建康忽得㿗疝之疾重墜大<lb/>
　如杯有道人教以取葉珠<hi>即薏苡仁也</hi>用東方壁土炒黄<lb/>
　色然後水煮爛入砂盆内研成膏毎用無灰酒調下<lb/>
　二錢即消沙隨先生晚年亦得此疾辛親授此方服<lb/>
　之亦消然城郭人患不能得葉珠只於生藥舗買薏<lb/>
　苡仁亦佳按本草薏苡仁上等上上之藥為君主養<lb/>
　命多服不傷能輕身養命不老延年者本經上品味甘<lb/>
<pb n="KR3j0119_WYG_005-6a"/>
　微寒無毒治拘攣不可屈伸除風濕痺下氣除筋骨<lb/>
　寒邪氣不仁利腸胃消水腫令人能食久服輕身益<lb/>
　氣其根下三蟲生眞定平澤及田野八月採實採根<lb/>
　無時今在在有之眞良藥也蜀中巴蓬間甚多士大<lb/>
　夫以此相饋遺雜之飲食間也饒之城中有宗子善<lb/>
　平病腎虛腰痛沙隨先生以其尊人所傳宋誼叔方<lb/>
　用杜仲酒浸透炙乾擣羅為末無灰酒調下趙如方<lb/>
　製之三服而愈<lb/>
<pb n="KR3j0119_WYG_005-6b"/>
沙隨先生在泰興時有乳嫗因食冷肉心脾發痛不可<lb/>
　堪忍知縣錢仁老名壽之以藥與之一服痛止再服<lb/>
　即無他其藥以陳茱茰五六十粒水一大盞煎取汁<lb/>
　去滓入官局平胃散三錢再煎熱服錢云高宗嘗以<lb/>
　賜近臣時有歸正官校尉添差縣尉後歸軍中以是<lb/>
　愈人疾甚多其妻弟王得中又以其藥歸昌國亦多<lb/>
　愈人疾眞竒方也<lb/>
硯品中端石人皆貴重之載於譜記凡數家取予各異<lb/>
<pb n="KR3j0119_WYG_005-7a"/>
　或佳其有眼為端或以無眼為貴然石之青脉者必<lb/>
　有眼嫰則多眼堅則少眼石嫰則細潤而發墨所以<lb/>
　貴有眼不特為石之驗也眼之品類不一曰鸚哥眼<lb/>
　曰鸜鵒眼曰了哥眼<hi>謂秦吉了也</hi>曰雀眼曰雞翁眼曰猫<lb/>
　眼曰菉豆眼各以形似名之翠緑為上黄赤為下諺<lb/>
　謂火黯為佳然亦石之病乾道癸巳高廟嘗書翰墨<lb/>
　數説以賜曹勛其一云端璞出下嵓色紫如猪肝宻<lb/>
　理堅緻瀦水發墨呵之即澤研試則如磨玉而無聲<lb/>
<pb n="KR3j0119_WYG_005-7b"/>
　此上品也中下品則皆砂壤相雜不惟肌理既麤復<lb/>
　燥而色赤如後歴新皆不可用製作既俗又滑不留<lb/>
　墨且石之有眼余亦不取大抵瑕翳於石有嫌况病<lb/>
　眼假眼韻度尤不足觀故所藏皆一段紫玉略無㸃<lb/>
　綴已上皆聖語石眼少而色正者方為佳物<lb/>
三山方言茨菇曰蘇傍水多植之雖嘗在水中遇晚稻<lb/>
　損蘇亦損有一種柑曰回青實大凌冬不凋滿樹垂<lb/>
　金至春復回青再黄始摘味不甚佳花極香與抹利<lb/>
<pb n="KR3j0119_WYG_005-8a"/>
　相頡頏永嘉之柑為天下冠有一種名朱欒花比柑<lb/>
　橘其香絶勝以棧香或降眞香作片錫為小甑實花<lb/>
　一重香骨一重常使花多於香竅甑之傍以泄汗液<lb/>
　以器貯之畢則徹甑去花以液清香明日再蒸凡三<lb/>
　四易花暴乾置磁器中宻封其香最佳朱欒乃好柑<lb/>
　之祖栽接之法始取朱欒核洗淨下肥土中一年而<lb/>
　長名曰柑澹其根簇簇然明年移而疎之又一年木<lb/>
　始大盈握遇春則取柑之佳品或橘之美者接於木<lb/>
<pb n="KR3j0119_WYG_005-8b"/>
　身則盡為佳者矣朱欒乃枳也<lb/>
三山荔子丹時最可觀四月味成曰火山實小而酸五<lb/>
　月味成曰中冠最後曰常熟中冠品佳者不减莆中<lb/>
　二十年來始能用掇樹法取品高枝壅以肥壤包以<lb/>
　黄泥封䕶惟謹久則生根鋸截移種之不踰年而實<lb/>
　自是愈繁衍矣日乾致逺者皆次品果中又有黄澹<lb/>
　子金斗子菩提果羊桃皆他處所無黄澹大如小橘<lb/>
　色褐味微酸而甜本草載於橘柚條豈橘中别有名<lb/>
<pb n="KR3j0119_WYG_005-9a"/>
　黄澹者長樂志曰王壇子舊記又云相傳生於王覇<lb/>
　壇側<lb/>
玉出藍田崑岡本草亦云好玉出藍田及南陽徐善亭<lb/>
　部界日南廬容水中外國于闐踈勒諸處皆善今藍<lb/>
　田南陽日南不聞有玉國朝禮器及乗輿服御多是<lb/>
　于闐玉晉天福中髙居誨從使于闐為判官作記紀<lb/>
　其採玉處云玉河在國城外源出崐山西流千三百<lb/>
　里至國界牛頭山分為三曰白玉河在城東三十里<lb/>
<pb n="KR3j0119_WYG_005-9b"/>
　曰緑玉河在城西二十里曰烏玉河在緑玉河西七<lb/>
　里源雖一玉隨地變故色不同每歳五六月水暴漲<lb/>
　玉隨流至多寡由水細大水退乃可取方言曰撈玉<lb/>
　國主未採禁人至河濱大觀中添創八寳從于闐國<lb/>
　求大玉一日忽有國使奉表至故事下學士院召譯<lb/>
　表語而後答詔其表云日出東方赫赫大光照見西<lb/>
　方五百國五百國條貫主師子黑汗王表上日出東<lb/>
　方赫赫大光照見四天下四天下條貫主阿舅大官<lb/>
<pb n="KR3j0119_WYG_005-10a"/>
　家你前時要者玉自家甚是用心力只為難得似你<lb/>
　尺寸底自家已令人兩河尋訪纔得似你尺寸底便<lb/>
　奉上也當時傳以為笑後果得之厚大踰二尺色如<lb/>
　截肪昔未始有也大抵今世所寳多出西北部落西<lb/>
　夏五臺山于闐國玉分五色白如截肪黄如蒸栗黑<lb/>
　如㸃漆紅如雞冠或如臙脂惟青碧一色高下最多<lb/>
　端帶白色者漿水又分九色上之上之中之下中之<lb/>
　上之中之下下之上之中之下宣和殿有玉等子以<lb/>
<pb n="KR3j0119_WYG_005-10b"/>
　諸色玉次第排定凡玉至則以等子比之高下自見<lb/>
　今内帑有金等子亦此法<lb/>
三山溪中産小魚斑紋赤黑相間里中兒豢之角勝負<lb/>
　為博戱昔有闘禽未見有闘魚亦可觀也聞永嘉亦<lb/>
　有之<lb/>
本朝宰相三入者四人趙韓王向文簡王冀公文潞公<lb/>
　四入者止蔡京而已然其人不足算也<lb/>
自甲至癸為十榦自子至亥為十二枝後人省文以榦<lb/>
<pb n="KR3j0119_WYG_005-11a"/>
　為干以枝為支非也<lb/>
改元始於共和紀號剏於漢武後世遵用之我宋年號<lb/>
　無過九年者惟天聖盡九年至十年十二月改明道<lb/>
　熈寧亦盡十年紹興乃三十二年淳熈亦十六年而<lb/>
　後揖遜高廟居德壽者二十六年孝廟居重華六年<lb/>
　光廟居壽安宫七年寧宗嘉定十七年<lb/>
　<lb/>
　<lb/>
<pb n="KR3j0119_WYG_005-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游宦紀聞卷五<lb/>
</p>
<p>
</p>
  </div>
<div>
<head>㳺宦紀聞卷六</head> <lb/>
    <p>
<pb n="KR3j0119_WYG_006-1a"/>
欽定四庫全書<lb/>
　㳺宦紀聞卷六<lb/>
　　　　　　　　　　　　宋　張世南　撰<lb/>
世南有令原之戚以紹定戊子仲冬往懷玉修伊蒲供<lb/>
　山行百里始至其下捨輿策杖無非崇山峻嶺又二<lb/>
　十里有平地廣袤數百畆人烟數十家田疇井井滿<lb/>
　目桑麻問道傍之人云嵗熟可得米千斛其上復有<lb/>
　峰巒圍繞一目不能窮又五里始至寺尋考記載乃<lb/>
<pb n="KR3j0119_WYG_006-1b"/>
　唐大厯中髙僧志初經始乾符初元南嶽僧寳光來<lb/>
　居又四年賜名懷玉古志云天帝遺玉此山山神藏<lb/>
　焉故其地靈爽塏仙佛所居因以是名由古至今兵<lb/>
　戈不到疫癘不及僖宗於乾寜之四年改賜定水禪<lb/>
　院時有雙峰長老師復自長安領徒千人止息鄧公<lb/>
　場<hi>今徳興縣是也</hi>遣人致詞於寳光曰師復酷愛此山師具<lb/>
　慈悲若為取捨光曰舍則不捨來則不止語意深逺<lb/>
　衆莫曉解於是雙峰選日入院光師擕杖下山别建<lb/>
<pb n="KR3j0119_WYG_006-2a"/>
　禪刹即今興教院是也時禪月大師混居㑹下深達<lb/>
　性相文筆神敏愛其林木瀟灑水石連雲建讀書堂<lb/>
　修禪觀隐居山中遺趾猶存嘗夢游他國於巖阿石<lb/>
　室親見大士覺而追想謂之應夢羅漢或云師則羅<lb/>
　怙羅<hi>羅漢</hi>身每入定觀率意揮染皆其真容非世間相<lb/>
　末乃照水自狀本形既而絶筆故托於夢感自正本<lb/>
　之外别有臨摸二本予登羅漢閣取禪月親作本諦<lb/>
　觀竟日其間有極破碎糜爛者筆法髙玅相貌古怪<lb/>
<pb n="KR3j0119_WYG_006-2b"/>
　至道丙申五月太宗搜天下古書畫悉以進呈至二<lb/>
　年正月復付本寺免進間有題其傍云西嶽僧貫休<lb/>
　作皆篆文或古體或玉筯或栁葉又一軸題云大蜀<lb/>
　國龍樓待詔明因辨果功徳大師翔鱗殿引駕内供<lb/>
　奉繼律論道門選練教授三教𤣥逸大師守兩川僧<lb/>
　録大師食邑三千戸賜紫大沙門貫休字徳隐今人<lb/>
　知禪月之號則以為髙僧聞貫休之名則以為能畫<lb/>
　殊不知當時所作神異如此非特能畫且於詩文尤<lb/>
<pb n="KR3j0119_WYG_006-3a"/>
　髙有西嶽集三十卷翰學吳融為之序唐相張格韋<lb/>
　莊王鍇周庠皆有詩紀其事去寺之左里許下梯徑<lb/>
　又二里有亭曰輔龍乃先兄之冰翁董諱<hi>煟</hi>字季興<lb/>
　所創季興向為瑞安邑大夫有志斯世所著活民書<lb/>
　夀國脉書嘗經乙覽今浙漕有刋本作亭之意盖為<lb/>
　四方祈禱者憇息之所則輔龍之名良有以也且捨<lb/>
　田入寺為輔龍不朽計又半里許始至龍湫仰望瀑<lb/>
　布作三級傾㵼於兩山之間飛瓊濺雪汹湧澎湃浩<lb/>
<pb n="KR3j0119_WYG_006-3b"/>
　浩然聲若奔雷下臨石壁屹立萬丈真竒觀也時雲<lb/>
　雨未收溪流初漲嵐霧滃鬱山巔水涯千態萬狀得<lb/>
　寓目者移時不忍捨去世南既登覽山川之竒秀且<lb/>
　得考覈其事之顛末故詳紀之以告來者<lb/>
秦㑹之當軸時幾務之微𤨏者皆欲豫聞此相權之常<lb/>
　態然士夫投獻必躬自披閱間有去取吾郡徳興士<lb/>
　人姚敦臨字公儀能篆書秦喜之令作二十家篆孝<lb/>
　經上表以進時紹興十一年二月十九日也許授以<lb/>
<pb n="KR3j0119_WYG_006-4a"/>
　文資未降㫖閒㑹之招飲姚喜忘其敬不覺振股以<lb/>
　此惡之尋得㫖令充樞宻院効士辨驗篆文而已又<lb/>
　有蜀士投啓千冊其間一聫云乾坤二百州未有託<lb/>
　身之所水陸八千里來歸造命之司秦尤稱道之遂<lb/>
　得陞擢<lb/>
董季興昔嘗為世南言沙隨先生紹興丙午苦淋血之<lb/>
　疾兩年不愈明年七月二十四日筮易遇渙之觀其<lb/>
　辭曰渙奔其杌悔亡俄夢知大冶縣趙定叟相訪定<lb/>
<pb n="KR3j0119_WYG_006-4b"/>
　叟名不疚疚乆病也言不久病也偶董閱本草因見<lb/>
　白冬瓜治五淋於是日食三大甌七日而愈前此百<lb/>
　藥皆無效董沙隨先生之壻也先生嘗書此事於家<lb/>
　廟之壁<lb/>
今之逺官及逺服賈者皆曰天涯海角盖俗譚也頃在<lb/>
　成都嘗聞有天涯地角石暇時訪古及閱圖志乃知<lb/>
　天涯石在中興寺耆老傳云人坐其上則脚腫不能<lb/>
　行至今人不敢踐履及坐其上又有天牙石在大東<lb/>
<pb n="KR3j0119_WYG_006-5a"/>
　門對昭覺寺髙六七尺有廟今石市于湯家園地角<lb/>
　石舊有廟在羅城内西北角髙三尺餘王均之亂為<lb/>
　守城者所壞今不復存矣欽州有天涯亭廉州有海<lb/>
　角亭二郡盖南轅窮途也<lb/>
栁子厚息壤記永州龍興寺東北陬有堂堂之地隆然<lb/>
　負塼甓而起者廣四步髙一尺五寸始之為堂也夷<lb/>
　之而又髙凡持鍤者盡死秦甘茂盟息壤乃在秦地<lb/>
　非此也龍興寺今在永州太平寺而息壤不復見矣<lb/>
<pb n="KR3j0119_WYG_006-5b"/>
　江陵城内有法濟院今俗稱為地角寺乃昔息壤祠<lb/>
　圖經引溟洪録云江陵南門有息壤焉隆起如伏牛<lb/>
　馬狀平之則一夕如故前古相傳不知其始牛馬踐<lb/>
　之或立死開元中裴宙牧荆州掘之深六尺得石城<lb/>
　與江陵城同制中徑六尺八寸棄徙於牆壁間是年<lb/>
　霖雨不止江潦暴漲從道士歐陽獻之謀復埋之祭<lb/>
　以酒脯而水止厥後凡亢旱徧禱無應即詣地角寺<lb/>
　欲發掘必得霶𩃱之雨遂為故事詳見皇祐辛夘刑<lb/>
<pb n="KR3j0119_WYG_006-6a"/>
　侍王子融息壤記二郡大率相類而秦地之息壤則<lb/>
　未詳也<lb/>
沙隨先生寓居鄱陽一日買得米元暉小端硯後刻銘<lb/>
　曰惟端有溪孕石惟黟兹乃下巖舉無有此色奪芝<lb/>
　英温堅玉理以貽安中是亦成美後書紹興己未盖<lb/>
　元暉親書以遺建昌守喻安中者後又得張無垢遺<lb/>
　樊茂實研後刻詩曰端溪石硯天下竒紫光夜半吐<lb/>
　虹霓不隨凡石追時好真與日月争光輝韜藏久矣<lb/>
<pb n="KR3j0119_WYG_006-6b"/>
　不亂用惟恐翰墨汚染之樊子文章有餘地汪汪萬<lb/>
　頃誰能窺贈君此硯無輕棄經史玅處其發揮飛流<lb/>
　濺沬徧天下要使咳唾皆珠璣無垢居士作子喻子<lb/>
　書盖小篆玉泉先生學張有篆無垢從沈元用學汪<lb/>
　端明從無垢學凡十有二年三公相繼魁多士建炎<lb/>
　二年李順之作魁玉泉亦登髙第世南嘗見沙隨先<lb/>
　生親筆紀載卒章云此竒物也子孫世傳不知樊公<lb/>
　家何以不寳守此物以三先生盛名此物乃隨程氏<lb/>
<pb n="KR3j0119_WYG_006-7a"/>
　世傳之寳二硯今亦流落不知所在良可嘆惜<lb/>
沙隨先生嘗云頃於行在見一道人以笛柱項下吹曲<lb/>
　其聲清暢而不近口竟不曉所以然此説已在三十<lb/>
　年前嘉定庚辰先兄岳翁趙憲伯鳯自曲江擕一道<lb/>
　人歸三衢亦喉間有竅能吹簫凡飲食則以物窒之<lb/>
　不然水自孔中溢出每作口中語則塞喉間作喉間<lb/>
　語則以手掩口先兄之所目覩但不知沙隨先生昔<lb/>
　所見有似此人否<lb/>
<pb n="KR3j0119_WYG_006-7b"/>
先伯諱<hi>大正</hi>字汝弼登淳熈丁未第初隆興乙酉詣鄉<lb/>
　舉時主司命題云平康正直彊弗友剛克燮友柔克<lb/>
　沈潛剛克髙明柔克己而春官失利夢神人告曰汝<lb/>
　若再遇四克始克有濟自以為經㫖中别無四克矣<lb/>
　淳熈丁酉再試題云撫于五辰庶績其凝無教逸欲<lb/>
　有邦兢兢業業一日二日萬幾場中遇程三畏字景<lb/>
　宣厲聲云汝弼可賀矣不記向時之夢耶今果有四<lb/>
　克是年遂再薦景宣為解首嘉定辛酉鄉人王佐起<lb/>
<pb n="KR3j0119_WYG_006-8a"/>
　莘以免舉赴省忽一日告從姪慶辰云昨宵夢趙宰<lb/>
　拉赴鹿鳴與公隣坐已而杳然後三舉庚午慶辰豫<lb/>
　薦時新舉只六人宰招已第者十人同宴起莘豫焉<lb/>
　果與慶辰隣坐宰亦天族<hi>師俌</hi>信知得失莫非前定<lb/>
　云<lb/>
張約齋種花法云春分和氣盡接不得夏至陽氣盛種<lb/>
　不得立春正月中旬宜接櫻桃木樨徘徊黄薔薇正<lb/>
　月下旬宜接桃梅李杏半丈紅臘梅梨棗栗柿楊柳<lb/>
<pb n="KR3j0119_WYG_006-8b"/>
　紫薇二月上旬可接紫笑綿橙匾橘已上種接並於<lb/>
　十二月間沃以糞壤兩次至春時花果自然結實立<lb/>
　秋後可接金林檎川海棠黄海棠寒毬轉身紅祝家<lb/>
　棠梨葉海棠南海棠以上接種法並要接時將頭與<lb/>
　木身皮對皮骨對骨用麻皮𦂳纒上用篛葉寛覆之<lb/>
　如萌茁稍長即撤去篛葉無有不成也<lb/>
沙隨先生嘗蓄一歙硯後有蔡忠惠題詩曰玉質純蒼<lb/>
　理緻精鋒鋩都盡墨無聲相如聞道還持去肯要秦<lb/>
<pb n="KR3j0119_WYG_006-9a"/>
　人十五城後以送汪書季路又汪書寓三衢以五千<lb/>
　得一硯後刻東坡銘曰東坡硯龍尾石開鵠卵見蒼<lb/>
　璧與居士同出入更寒暑就燥濕今何者獨先逸同<lb/>
　叅寥老空寂二硯皆佳物也<lb/>
鄱陽自雍熈乙酉梁顥榜至紹定己丑登科者五百七<lb/>
　十餘人其間三世聮登者唯三家龍溪先生汪藻汪<lb/>
　槃汪糓張宗諤張琮張棫鮑煜鮑安世鮑升之汪氏<lb/>
　之登科者七世張氏今亦六世然非正嫡相續也鮑<lb/>
<pb n="KR3j0119_WYG_006-9b"/>
　氏安國安行安世兄弟三科連中故程文昌伯禹贈<lb/>
　之詩有七年三破桃花浪之句其餘父子兄弟俱中<lb/>
　科第者甚多不勝紀載<lb/>
世南家嘗藏髙麗國使人狀數幅乃宣和六年九月其<lb/>
　國遣使金紫光禄大夫檢校司空知樞宻院事上柱<lb/>
　國李資徳副使太中大夫尚書禮部侍郎柱國賜紫<lb/>
　金魚袋金富轍至本朝謝恩進奉各有四六倣中國<lb/>
　體李之詞云跂予望之適江干之弭節亦既<hi>犯髙廟嫌諱</hi>
<pb n="KR3j0119_WYG_006-10a"/>
　止幸堂上之披風况飛五朶之雲特貺千金之幣禮<lb/>
　當拜受心則愧惶金之詞云穆如清風幸被餘光之<lb/>
　照酌彼行潦可形將意之勤幸被寛裕而有容敢以<lb/>
　菲微而廢禮所塵名品别具染濡私覿之物則幞頭<lb/>
　紗三枚白成鈒花銀盤一面<hi>十二兩</hi>紫大蔽羅一疋生<lb/>
　大紋羅二疋白蹵大綾一疋生花綾二疋白細苧布<lb/>
　三疋大紙八十幅黄毛筆二十管松烟墨二十挺松<lb/>
　扇三合摺疊扇二隻螺鈿硯匣一副螺鈿筆匣一副<lb/>
<pb n="KR3j0119_WYG_006-10b"/>
　尅絲藥袋一枚剋絲箆子袋一枚繡繫腰一條茯苓<lb/>
　二斤白术二斤白銅器五事而已是年有請於上願<lb/>
　得能書者至國中於是得㫖以徐兢為國信使禮物<lb/>
　官兢之歸因譔髙麗圖經備載其建國立政之體風<lb/>
　俗事物之宜上之徽廟覽其書大悅召對便殿賜同<lb/>
　進士出身擢為宗丞兼掌書學其奉使時李資謙為<lb/>
　太師尚書令髙麗國王多納李氏為后妃由是門戸<lb/>
　光顯資徳其弟也金富軾為同接伴金氏為大族自<lb/>
<pb n="KR3j0119_WYG_006-11a"/>
　前史已載其與朴氏族望相埒故其子孫以文學進<lb/>
　富軾豐貌碩體面黑目露博學彊識善屬文知今古<lb/>
　富轍亦有時譽徐嘗宻訪其兄弟命名之意盖有所<lb/>
　慕文章動蠻貊此語盖不誣云<lb/>
　<lb/>
　<lb/>
　<lb/>
　<lb/>
<pb n="KR3j0119_WYG_006-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游宦紀聞卷六<lb/>
</p>
<p>
</p>
  </div>
<div>
<head>游宦紀聞卷七</head> <lb/>
    <p>
<pb n="KR3j0119_WYG_007-1a"/>
欽定四庫全書<lb/>
　游宦紀聞卷七<lb/>
　　　　　　　　　　　　宋　張世南　撰<lb/>
沅芷黎溪硯紫者類端石而無眼有金束腰眉予紋間<lb/>
　有潤者其初甚發墨久而復滑或磨以細石乃仍如<lb/>
　新有色緑而花紋如水波者有色黑而金星者有生<lb/>
　自然銅於石中琢以為北斗三台之類者有生白線<lb/>
　當中而為琹様者其類不一慶元間單路公煒字丙<lb/>
<pb n="KR3j0119_WYG_007-1b"/>
　文始創為硯以遺故舊今遂盛行終在端歙之下單<lb/>
　雖西班乃中原故家居黔陽好古博雅所蓄竒玩甚<lb/>
　富仍精於别辨平生俸入盡費於此學小王書筆法<lb/>
　尤玅始習補之梅而自成一家吾鄉姜堯章學書於<lb/>
　單姜帖今亦少有世南嘗藏姜一帖正與單論劉次<lb/>
　莊軰十數家釋帖非是又云吾帖中只張芝秋凉帖<lb/>
　鍾繇宣示帖皇象文武帖王廙小字二表皆在右軍<lb/>
　之上其說尤親有絳帖平二十卷恨未之見也<lb/>
<pb n="KR3j0119_WYG_007-2a"/>
嘉定甲申夏有持潁濱先生帖十數幅求售蹤跡所自<lb/>
　知非贋物明甚有黄樓賦一篇讀之其間前則項籍<lb/>
　劉戊一句中觀瀾文作劉備潁濱集作劉季觀瀾文<lb/>
　注云徐州牧陶謙病篤謂别駕糜竺曰非劉備不能<lb/>
　安此邦及謙死竺率州人迎先主先主未敢當陳登<lb/>
　孔融曉諭之先主遂領徐州劉戊乃楚元王交之子<lb/>
　也漢六年既廢楚王信分其地為二國立劉賈為荆<lb/>
　王交為楚王王薛郡東海彭城三十六縣先有功也<lb/>
<pb n="KR3j0119_WYG_007-2b"/>
　及薨戊嗣稍淫暴遂應吳王反起兵㑹吳與周亞夫<lb/>
　戰絶吳糧道士飢吳王走戊自殺彭城即徐州先生<lb/>
　之意盖以此也不知當來作劉備劉季而後來易以<lb/>
　戊耶或傳冩訛謬而意其為備為季耶要當以先生<lb/>
　手書為定也<lb/>
己丑孟秋訪一親舊出示古物數種皆所未見一刀長<lb/>
　可七八寸微彎背之中有細齒如鋸末有環予退而<lb/>
　考諸傳記乃知其為削考工記築氏為削長尺博寸<lb/>
<pb n="KR3j0119_WYG_007-3a"/>
　合六而成規此所以微彎也鄭氏謂之書刀以滅青<lb/>
　削槧如仲尼作春秋筆削是也蕭曹皆秦刀筆吏師<lb/>
　古曰刀所以削書也古用簡牒皆以刀筆自隨鄭氏<lb/>
　又謂三分其金而錫居一謂之大刀五分其金而錫<lb/>
　居二謂之削如此是刀與削分為二物也鄭氏曰刃<lb/>
　刀劒之屬削今之書刀孔安國曰赤刀赤刃削少儀曰刀<lb/>
　卻刃授頴削授拊鄭氏曰頴環也拊把也釋名曰刀到也<lb/>
　其末曰鋒若鋒刺之利也其本曰環形似環也然則<lb/>
<pb n="KR3j0119_WYG_007-3b"/>
　直而本環者刀也曲而本不環者削也予所謂有齒<lb/>
　如鋸者正釋名所謂若鋒刺之利者但其本有環又<lb/>
　不可名之以削古人製作精微必有所本更俟請教<lb/>
　於博洽君子云<lb/>
包遜字敏道衆山先生之上足也寳慶丁亥為世南言<lb/>
　頃在臨安謁魏舍人了翁䝉予進因出雲萍録令書<lb/>
　包有六子皆從心其間名恊者舍人指曰此非從心<lb/>
　乃是從十有館客李丈留心字學數十年矣待為叩<lb/>
<pb n="KR3j0119_WYG_007-4a"/>
　之少選李至遂及此云其義有二從十乃衆人之和<lb/>
　是謂協和萬邦之協從心乃此心之和是謂三后恊<lb/>
　心之恊世南嘗以語士大夫間有云恐出臆斷後閱<lb/>
　集韻果如前所云是知作字偏旁不可毫髪之差李<lb/>
　丈名肩吾眉人學問甚富世南嘗識之云<lb/>
坡公元豐七年自黄量移汝海五月訪張文定公於瑞<lb/>
　七八月間留連金陵過陽羡九月抵宜興通真觀側<lb/>
　郭知訓提舉宅即公所館徃年邑簿朱冠卿續編圖<lb/>
<pb n="KR3j0119_WYG_007-4b"/>
　經云五十五里地名黄土村坡公嘗與董秀才步田<lb/>
　至焉地主以酒見餉謂坡曰此紅友也坡言此人知<lb/>
　有紅友不知有黄封真快活人也田主有曹姓者已<lb/>
　鬻而造訟有司已察而斥之坡公移牒以田歸之邑<lb/>
　人慕容揮嗜酒好吟不務進取家於城南所居有雙<lb/>
　楠並植如盖東坡訪之目為雙楠居士長橋元豐元<lb/>
　年火四年邑宰褚理復立榜曰欣濟東坡過之為書<lb/>
　曰晉周孝侯斬蛟之橋刻石道傍崇寜禁錮沈石水<lb/>
<pb n="KR3j0119_WYG_007-5a"/>
　中不知所在<lb/>
諸香中龍涎最貴重廣州市直每兩不下百千次等亦<lb/>
　五六十千係畨中禁𣙜之物出大食國近海傍常有<lb/>
　雲氣罩山間即知有龍睡其下或半載或二三載土<lb/>
　人更相守視俟雲散則知龍已去徃觀必得龍涎或<lb/>
　五七兩或十餘兩視所守人多寡均給之或不平更<lb/>
　相讐殺或云龍多蟠於洋中大石卧而吐涎魚聚而<lb/>
　噆之土人見則沒而取得又一說大洋海中有渦旋<lb/>
<pb n="KR3j0119_WYG_007-5b"/>
　處龍在下湧出其涎為太陽所爍則成片為風飄至<lb/>
　岸人則取之納官予嘗扣泉廣合香人云龍涎入香<lb/>
　能收斂腦麝氣雖經數十年香味仍在嶺外雜記所<lb/>
　載龍涎出大食西海多龍枕石一睡涎沫浮水積而<lb/>
　能堅鮫人採之以為至寳新者色白稍久則紫甚久<lb/>
　則黑又一說云白者如百藥煎而膩理黑者亞之如<lb/>
　五靈脂而光澤其氣近於臊似浮石而輕或云異香<lb/>
　或云氣腥能發衆香氣皆非也於香本無損益但能<lb/>
<pb n="KR3j0119_WYG_007-6a"/>
　聚烟耳和香而用真龍涎焚之則翠烟浮空結而不<lb/>
　散坐客可用一剪以分烟縷所以然者蜃氣樓臺之<lb/>
　餘烈也又一說云龍出沒於海上吐出涎沫有三品<lb/>
　一曰汎水二曰滲沙三曰魚食汎水輕浮水面善水<lb/>
　者伺龍出没隨而取之滲沙乃被濤浪飄泊洲嶼凝<lb/>
　積多年風雨浸淫氣味盡滲於沙土中魚食乃因龍<lb/>
　吐涎魚競食之復化作糞散於沙磧其氣腥穢惟汎<lb/>
　水者可入香用餘二者不堪曲江鄧灝以為就三說<lb/>
<pb n="KR3j0119_WYG_007-6b"/>
　較之後說頗是諸家之論不同未知孰當以愚見第<lb/>
　一說稍近<lb/>
天地萬物莫逃乎數知數之理莫出乎易知易之玅惟<lb/>
　康節先生其學無傳觀皇極經世書概可見矣此外<lb/>
　有所謂太乙數能知運祚災祥刀兵水火陰晴風雨<lb/>
　又能以之出戰守城傍門小法亦可知人命貴賤渡<lb/>
　江後有北客同州免解進士王湜潛心此書作太乙<lb/>
　肘後備檢三卷為陰陽二遁繪圖一百四十有四上<lb/>
<pb n="KR3j0119_WYG_007-7a"/>
　自帝堯以來至紹興六年丙辰凡三千四百九十二<lb/>
　年皆隨六十甲子表以分野如通鑑編年前代興亡<lb/>
　歴歴可考然自古及今應者雖多不應者亦或有之<lb/>
　景祐間命司天楊維徳脩五福太乙占書考驗行度<lb/>
　亦為精詳其間云自石晉天福四年己亥歳入東北<lb/>
　遼東分至國朝雍熈元年甲申歳入東南吳分至天<lb/>
　聖七年己巳歳入西南蜀分後人繼加考算至熈寜<lb/>
　七年甲寅歳入中宫洛陽分至宣和元年己亥歳入<lb/>
<pb n="KR3j0119_WYG_007-7b"/>
　西北西河分至隆興二年甲申歳入東北遼東分至<lb/>
　嘉定二年己巳歳入東南吳分向後至甲寅年入西<lb/>
　南秦分上來五福太乙所臨之分自合太平至治今<lb/>
　推而上之後周宣帝元年己亥歳至唐髙祖武徳六<lb/>
　年癸未歳五福太乙在西南凡四十五年中更隋唐<lb/>
　禪代之變正在本宫分野又自唐宣宗大中三年己<lb/>
　巳歳至昭宗景福二年癸丑歳五福太乙在中宫凡<lb/>
　四十五年中更僖宗廣明黄巢之變中國之禍甚慘<lb/>
<pb n="KR3j0119_WYG_007-8a"/>
　既曰五福所臨何為又却如此本朝興國九年有方<lb/>
　士楚芝蘭言五福今照吳分上命建太乙宫於京城<lb/>
　外之蘇村芝蘭為春官正又命宰臣張齊賢醮享之<lb/>
　然其所以不應者亦有說王湜跋肘後備檢立論甚<lb/>
　通其說云后羿寒浞之亂得陽九之數七赧王衰微<lb/>
　得陽九之數八桓靈卑弱得陽九之數九煬帝滅立<lb/>
　得陽九之數十周宣王父厲而子幽得百六之數十<lb/>
　二敬王時吳越相殘海内多事得百六之數十三秦<lb/>
<pb n="KR3j0119_WYG_007-8b"/>
　滅六國得百六之數十四東晉播遷十六國分裂得<lb/>
　百六之數極而反於一五代亂離得百六之數三此<lb/>
　皆所應者也舜禹至治萬世所師得百六之數七成<lb/>
　康刑措四十餘年得百六之數十一小甲雍巳之際<lb/>
　得陽九之數五而百六之數九庚丁武乙之際得陽<lb/>
　九之數六武丁享國五十九年得百六之數八盤庚<lb/>
　小辛之際得百六之數十明帝章帝繼光武而臻泰<lb/>
　定得百六之數十五正觀二十三年近世所謂太平<lb/>
<pb n="KR3j0119_WYG_007-9a"/>
　得百六之數二此皆所不應者也福應集云唐武徳<lb/>
　七年甲申五福太乙入中宫洛陽之分繼有正觀之<lb/>
　治遂以此為福應然宣懿僖昭之際再入中宫而正<lb/>
　觀之治何不復舉又云唐昭宗天祐四年丁卯四神<lb/>
　太乙入六宫雍州之分而昭宗禪位於梁遂以此為<lb/>
　福應然開元十六年亦入六宫乃太平極治與正觀<lb/>
　比以至夏桀放於南巢商紂亡於牧野王莾簒漢禄<lb/>
　山亂唐陽九百六之數皆不逢之此其何故也余嘗<lb/>
<pb n="KR3j0119_WYG_007-9b"/>
　深究其所以然者周公問太公何以治齊曰舉賢而<lb/>
　尚功周公以之為强臣之漸太公問周公何以治魯<lb/>
　曰親親而尚恩太公以之為浸弱之基是以聖人推<lb/>
　三代損益而百世可知大抵天下之事因縁積累固<lb/>
　有繋於人事未必盡由天理通天地人曰儒通天地<lb/>
　而不通人曰技拘然執此以為不可改易乃術士之<lb/>
　蔽非儒者之通論善言天地者以人事善言人事者<lb/>
　以天地豈可蔽於天而不知人乎古之善為政者尚<lb/>
<pb n="KR3j0119_WYG_007-10a"/>
　以知變為賢况㝠㝠之中奉行天地號令或主吉或<lb/>
　主凶皆本於天地之一氣安有固而不知變者以堯<lb/>
　舜禹為君臣文武周公為父子雖遇陽九百六之數<lb/>
　越理而降以禍必不其然自此而下其他不能詳知<lb/>
　者皆可以類推也色不過五五色之變不可勝觀聲<lb/>
　不過五五聲之變不可勝聽太乙不過十神十精四<lb/>
　計之類彼其周流於天地間始而有終終則復始古<lb/>
　既不異於今今亦不異於古然上古至治終不可復<lb/>
<pb n="KR3j0119_WYG_007-10b"/>
　又中間盛衰興廢亦不可循前而取豈非人事之不<lb/>
　齊故應之者亦不一耶術固有之太乙考治人君之<lb/>
　善惡臨有道之國則昌臨無道之國則亡有天下國<lb/>
　家者可不謹哉已上皆王說盖太乙數中專考陽九<lb/>
　百六之數以四百五十六年為一陽九二百八十八<lb/>
　年為一百六陽九竒數也為陽數之窮百六偶數也<lb/>
　為隂數之窮大抵歳運值之終有厄㑹洪文敏公五<lb/>
　筆中載陽九百六之說與此不同本朝康定庚辰慶<lb/>
<pb n="KR3j0119_WYG_007-11a"/>
　厯辛巳間西羌方熾天下騷動詔求有文武材可用<lb/>
　者叅政宋綬侍讀林瑀皆以徐復薦至仁宗訪以世<lb/>
　務復曰今年氣運類唐徳宗居奉天時上驚曰何至<lb/>
　爾耶復曰徳宗性忌刻其徳與凶㑹陛下㳟儉仁恕<lb/>
　屈己容物雖時與徳宗同而徳與徳宗異運雖凶無<lb/>
　能為也此說正與王湜之論合故幷紀之<lb/>
　<lb/>
　<lb/>
<pb n="KR3j0119_WYG_007-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游宦紀聞卷七<lb/>
</p>
<p>
</p>
  </div>
<div>
<head>游宦紀聞卷八</head> <lb/>
    <p>
<pb n="KR3j0119_WYG_008-1a"/>
欽定四庫全書<lb/>
　游宦紀聞卷八<lb/>
　　　　　　　　　　　　宋　張世南　撰<lb/>
黄公銖字子厚富沙浦城人與朱文公為交友長於詩<lb/>
　劉潛夫宰建陽刻其榖城集於縣齋黄之母筆力甚<lb/>
　髙世南甞見黄親録詞稿今載於此云先妣冲虛居<lb/>
　士少聰明頴異絶人於書史無所不讀一過輙成誦<lb/>
　年三十先君捐棄即抱貞節以自終平生作為文章<lb/>
<pb n="KR3j0119_WYG_008-1b"/>
　詩辭甚富晚遭囘禄燬爇無餘此詞數篇皆膾炙在<lb/>
　人者因訪求得之適予與景紹主簿兄有好且屢見<lb/>
　索敬書以贈紹興三年中春二十有四日黄銖識景<lb/>
　紹則太參鄭公昭先也其一滴滴金云月光飛入林<lb/>
　前屋風策策度庭竹夜半江城撃柝動寒梢棲宿等<lb/>
　閒老去年華促祗有江梅伴幽獨夢繞夷門舊家山<lb/>
　恨驚回難續其二序云力脩寳學賢表宴胡明仲侍<lb/>
　郎遣歌姬來乞詞作醉蓬萊令歌之看鷗翻波濺蘋<lb/>
<pb n="KR3j0119_WYG_008-2a"/>
　末風輕水軒消暑雲疊竒峰破桐隂亭午列岫連環<lb/>
　澑泉鳴玉對幅巾芒屨况有清時風流故人劇譚揮<lb/>
　麈才冠一時論髙兩漢書扇豪蹤吐鳯辭語晝錦歸<lb/>
　來慶長年老母且盡緑尊莫懐歸興聽扇歌髙舉㑹<lb/>
　見登庸泥封詔下促朝天去其三菩薩蠻闌干六曲<lb/>
　天圍碧松風亭下梅初白臘盡見春回寒梢花又開<lb/>
　曲瓊閒不卷沈燎看星轉凝竚小裴回雲間征鴈來<lb/>
　其四序云葛氏姪女子告歸作少年游送之雨晴雲<lb/>
<pb n="KR3j0119_WYG_008-2b"/>
　斂烟花澹蕩遥山凝碧驅車問征路賞春風南陌正<lb/>
　雨後梨花幽艷白悔怱怱過了寒食歸家漸春暮探<lb/>
　酴醿消息其五序云季温老友歸樵陽人來問書因<lb/>
　以為寄秋寂寞秋風夜雨傷離索傷離索老懐無奈<lb/>
　淚珠零落故人一去無期約尺書忽寄西飛鶴故人<lb/>
　何在水村山郭其六醉思仙晚霞紅㸔山迷暮靄烟<lb/>
　暗孤松動翩翩風袂輕若驚鴻心似鏡髩如雲弄清<lb/>
　影月明中謾悲凉歳冉冉蕣華潛改衰容前事銷凝<lb/>
<pb n="KR3j0119_WYG_008-3a"/>
　久十年光景怱怱念雲軒一夢囘首春空綵鳯逺玉<lb/>
　簫寒夜悄悄無窮歎黄塵久埋玉斷腸揮淚東風<lb/>
朱文公晚年居考亭便著野客服有位榜云滎陽吕公<lb/>
　甞言京洛致仕官與人相接皆以閒居野服為禮而<lb/>
　歎外郡或不能然其指深矣衰朽無狀雖幸已叨誤<lb/>
　恩許致其事而前此或蒙賓客不鄙下訪初未敢遽<lb/>
　援此例便以老大自居近縁久病艱於動作詘伸俯<lb/>
　仰皆不自由遂不免遵用舊京故俗輙以野服從事<lb/>
<pb n="KR3j0119_WYG_008-3b"/>
　然而上衣下裳大帶方屨比之凉衫自不為簡其所<lb/>
　便者但取束帶足以為禮解帶可以燕居免有拘絆<lb/>
　纒繞之患脫著疼痛之苦而已切望深察恕此病人<lb/>
　且使窮鄉下邑得以復見祖宗盛時京都舊俗其美<lb/>
　如此亦補助風教之一端也至於筋骸攣縮轉動艱<lb/>
　難迎候不時攀送不及區區之意亦非敢慢幷冀有<lb/>
　以容之為大幸也<lb/>
世南從三山故家見朱文公一帖云講明正學其道必<lb/>
<pb n="KR3j0119_WYG_008-4a"/>
　本乎人倫明乎物理其教自小學灑掃應對以往修<lb/>
　其孝悌忠信周旋禮樂其所以誘掖激勵漸磨成就<lb/>
　之道皆有節序其要在於擇善脩身至於化成天下<lb/>
　自鄉人而可至於聖人之道先生教人自致知至於<lb/>
　知止誠意至於平天下灑掃應對至於窮理盡性循<lb/>
　循有序病世之學者舍近而趨逺處下而闚髙所以<lb/>
　輕自大而卒無得也<lb/>
世南於紀聞首端嘗論期三百有六旬有六日之說以<lb/>
<pb n="KR3j0119_WYG_008-4b"/>
　求教於白鹿胡云周天三百六十五度四分度之一<lb/>
　天左旋日月五星右轉此古今厯家之說皆然也天<lb/>
　左旋之說信然矣日一日行一度月一日行十三度<lb/>
　有零日者陽之精而行遲月者隂之精而行反速大<lb/>
　抵陽健而隂順陽剛而隂柔徤而剛者運行當速順<lb/>
　而柔者運行當遲今不特反是月之行乃過於日十<lb/>
　有二倍其理不通從來無人推見其所以然近時晦<lb/>
　庵朱文公解毛詩正月篇亦用舊說惟於楚詞天問<lb/>
<pb n="KR3j0119_WYG_008-5a"/>
　篇發其端而不詳其實天左旋日月亦左旋一晝夜<lb/>
　以日之明晦為節日之行三百六十五度四分日之<lb/>
　一則比天之旋少一周逐日所不及天之運以二十<lb/>
　八宿計之分為度數盖二十八宿及經星附天而行<lb/>
　凝然不動可從而計其度數亦猶量地之里云至某<lb/>
　州某郡若干里州郡有定所人莫不知姑借之以為<lb/>
　限節也髙麗國有九執厯正如此竊意厯家以數之<lb/>
　少者易算日月天左旋數之不及者少取其易算故<lb/>
<pb n="KR3j0119_WYG_008-5b"/>
　假日月右轉也期三百六旬有五日又四分日之一<lb/>
　堯典特舉成數而言耳以之均為十二月則多六日<lb/>
　無所歸故又每歳作五六小盡取其贏而湊足多之<lb/>
　數是以五年必有兩閏以定每歳三百六旬有六日<lb/>
　之成數也雖是除閏月每歳只三百六旬有四五日<lb/>
　只有二十四氣前後相去皆三百六十五六日也胡<lb/>
　學於文公者多見前軰論議皆有所本故復記於此<lb/>
雲林先生黄長睿云饅頭當用䊡字見束晳餠賦興元<lb/>
<pb n="KR3j0119_WYG_008-6a"/>
　闗表諸郡食肆所貨薑䜴用僵字最為有理<lb/>
予於菊磵髙九萬處見蘇紹叟手書憶劉改之摸魚兒<lb/>
　一闋云望闗河試窮遥眼新愁似絲千縷劉郎豪氣<lb/>
　今何在應是九疑三楚堪恨處便拚得一生寂寞長<lb/>
　覉旅無人寄語但弔夌傷桃邉松倚竹空憶舊詩句<lb/>
　文章事到底將身自誤功名難料遲暮鶉衣簞食年<lb/>
　年痩受侮世間兒女君信否盡縣簿髙門歳晚誰青<lb/>
　顧何如引去任槎上張騫山中李廣商略儘風度又<lb/>
<pb n="KR3j0119_WYG_008-6b"/>
　賦雨中花一闋云予徃時憶劉改之尚未見之也數<lb/>
　日前忽聞改之去<hi>闕</hi>　　悵惘殆不勝言因憶改之<lb/>
　每聚首愛歌雨中花悲壯激烈令人鼓舞輒倚此聲<lb/>
　以寓予思凡未忘吾改之者幸為我和之十載尊前<lb/>
　放歌起舞人間酒戸詩流盡期君凌厲羽翮髙秋世<lb/>
　事幾如人意儒冠還負身謀歎天生李廣才氣無雙<lb/>
　不得封侯榆闗萬里一去飄然片雲甚處<hi>闕</hi>州應悵<lb/>
　望家人父子重見無由隴水寂寥傳恨淚淮山宛轉<lb/>
<pb n="KR3j0119_WYG_008-7a"/>
　供愁這回休也燕鴻南北長隔英游紹叟有冷然詩<lb/>
　集十卷行於世<lb/>
三山之俗立春前一日出土牛於鼓門之前若晴明自<lb/>
　晡後達旦傾城出觀巨室或乘轎旋繞相傳云看牛<lb/>
　則一歳利市三日游賢沙四日游天寜六日烏石山<lb/>
　之神光寺西湖之水晶宫逮暮始散此皆圖志所不<lb/>
　載也<lb/>
洪文敏公容齋隨筆論人君夀考自三代而後惟梁武<lb/>
<pb n="KR3j0119_WYG_008-7b"/>
　帝八十三以侯景之禍幽辱告終至光堯太上皇<lb/>
　帝之福夀真可於天人中求之國朝大臣如樞相張<lb/>
　昇宫保趙概皆八十六陳文惠八十三杜祁公八十<lb/>
　一富鄭公八十文潞公獨九十二張文定公八十五<lb/>
　范蜀公曾宣靖蘇文定皆餘八十渡江後惟史越王<lb/>
　八十三周益公八十云<lb/>
朱文公移簡輔漢卿云得趙昌父書以致政大夫見呼<lb/>
　此甚真實而又雅馴可為報同社諸人今後請依此<lb/>
<pb n="KR3j0119_WYG_008-8a"/>
　例也<lb/>
何賢良名致字子一嘉定壬申游南嶽至祝融峰下按<lb/>
　嶽山圖禹碑在岣嶁山詢樵者謂采樵其上見石壁<lb/>
　有數十字何意其必此碑俾之導前過隠真屏復渡<lb/>
　一二小澗攀蘿捫葛至碑所為苔蘚封剥讀之得古<lb/>
　篆五十餘外癸酉二字俱難識韓昌黎所謂科斗拳<lb/>
　身薤葉披鸞飄鳯泊拏蛟螭而其形模果為竒特字<lb/>
　髙濶約五寸許取隨行市買厯碎而模之字每摹二<lb/>
<pb n="KR3j0119_WYG_008-8b"/>
　雖墨濃澹不勻體畫却不甚糢糊歸旅舍方湊成本<lb/>
　何過長沙以一獻曹十連彦約并栁子厚所作及書<lb/>
　般舟和尚第二碑以一揭座右自為寳玩曹喜甚牒<lb/>
　衡山令搜訪栁碑本在上封寺僧法圓申以去冬雪<lb/>
　多凍裂之禹碑自昔人罕見之反疑何取之他處以<lb/>
　誑曹何遂刻之岳麓書院後巨石但令解栁碑來匣<lb/>
　之郡庠而已<lb/>
紹定癸巳七夕後一日予甥董若金忽語予云適有自<lb/>
<pb n="KR3j0119_WYG_008-9a"/>
　弋陽來者言縣境桃花步漁人入水見一物長八尺<lb/>
　博四尺有五寸約四百餘斤兩頭如燕尾腰有眼其<lb/>
　二圓其二如半月非鐵非石圖形以示云漁人舁至<lb/>
　縣市火復舁至桃花又火遷於神祠始息衆莫識予<lb/>
　應曰此不難别其制絶類岳陽樓下鐵枷必縣傍溪<lb/>
　中古有龍祟時得道之士如許旌陽者鑄為此物以<lb/>
　鎮塞妖蜃穴歳月深久水岳陽沙上數枚人以為厭<lb/>
　勝鐵枷或以為湖賊王麽矴石或云昔人拒敵鏁江<lb/>
<pb n="KR3j0119_WYG_008-9b"/>
　之具圖經皆疑其非或有傅㑹者曰晉太康元年大<lb/>
　舉伐吳二月戊午王濬唐彬擊鼓丹陽監吳人於江<lb/>
　磧要害處並以鐵鎻横截之以為必此物今觀弋陽<lb/>
　所出可名之鏁江之具乎以此驗彼厭勝之物明矣<lb/>
德興邑廨有石刻二詩云仕宦之身天涯海畔行商之<lb/>
　身南州北縣不如田舍長拘見面門無官府身即彊<lb/>
　健麻麥徧地猪羊滿圏不知金貴惟聞粟賤夏新絹<lb/>
　衣秋新米飯安稳眠睡直千直萬我田我地我桑我<lb/>
<pb n="KR3j0119_WYG_008-10a"/>
　梓只知百里不知千里我飢有糧我渇有水百里之<lb/>
　官得人生死孤兒寡婦一張白紙入著縣門寃者有<lb/>
　理上官不嗔民即歡欣上官不富民免辛苦生我父<lb/>
　母養我明府苗稼萋萋曷東曷西父母之鄉天子馬<lb/>
　蹄沙隨先生過豫章之進賢手書於旅舍後三十年<lb/>
　門人程㢠廻授邑於兹既受代始於郡中得之而真蹟<lb/>
　不復存矣友人髙季安㑹丞是邑季安先生姻戚也<lb/>
　因託刻於石先生下世七年矣噫廻跋此詩始刻於<lb/>
<pb n="KR3j0119_WYG_008-10b"/>
　進賢再刻於徳興丙子巨浸出於泥滓中石斷字漫邑<lb/>
　宰潘傳重刻之世南愛其言近而意切懼其碑之復<lb/>
　淪故紀於此<lb/>
雪峰為刹與徑蔣諸山相甲乙懿宗咸通十一年僧義<lb/>
　存開山創寺乾符二年賜號真覺禪師傳道徳山五<lb/>
　祖寺有木毬相傳謂常受真覺役使呼僕役客毬皆<lb/>
　自徃來嘉泰間寺災毬忽滚入池中得不壊山周遭<lb/>
　百里間皆奯<hi>音豁</hi>竹筍味極甘美寺衆自三月至五六<lb/>
<pb n="KR3j0119_WYG_008-11a"/>
　月猶饜飫亦覺所植也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0119_WYG_008-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游宦紀聞卷八<lb/>
</p>
<p>
</p>
  </div>
<div>
<head>游宦紀聞卷九</head> <lb/>
    <p>
<pb n="KR3j0119_WYG_009-1a"/>
欽定四庫全書<lb/>
　游宦紀聞卷九<lb/>
　　　　　　　　　　　　宋　張世南　撰<lb/>
世南近於三山郡齋獲觀龍眠所作奉節圖後題云景<lb/>
　文老兄持節守大名從迓吏以訪别念非仁者不能<lb/>
　以言為贈贈之以佛衣綾而不受贈之以紋縠而不<lb/>
　受戲作奉節圖以見分手之拳拳然朝廷委寄之重<lb/>
　雅歌長嘯無復愧於古人矣元祐坤成節日龍眠山<lb/>
<pb n="KR3j0119_WYG_009-1b"/>
　中人李公麟書景文即劉季孫也平之子東坡嘗薦<lb/>
　之後知隰州而歿有詩寄坡云四海共知霜髩滿重<lb/>
　陽能挿菊花無死之日無一錢但有書三萬軸畫數<lb/>
　百輻耳其家藏王子敬黄柑三百顆帖坡嘗有詩與<lb/>
　景文云君家子敬十六字氣壓鄴侯三萬籖坡一日<lb/>
　語景文曰一則仲父二則仲父以何為對劉云可對<lb/>
　千不如人萬不如人坡為絶倒<lb/>
王金陵字說之作率多牽合固不免坡公之譏建炎間<lb/>
<pb n="KR3j0119_WYG_009-2a"/>
　莆中鄭樵字漁仲作六書略謂象形諧聲指事㑹意<lb/>
　轉注假借從六者而生總計二萬四千二百三十五<lb/>
　其間惟諧聲類最多計二萬一千八百一十約以簡<lb/>
　易而盡得作字之義矣自說文以字畫左旁為類而<lb/>
　玉篇從之不知右旁亦多以類相從如戔有淺小之<lb/>
　義故水之可涉者為淺疾而有所不足者為殘貨而<lb/>
　不足貴重者為賤木而輕薄者為棧青字有精明之<lb/>
　義故日之無障蔽者為晴水之無溷濁者為清目之<lb/>
<pb n="KR3j0119_WYG_009-2b"/>
　能明見者為睛米之去麄皮者為精凡此皆可類求<lb/>
　聊述兩端以見其凡<lb/>
字學不講多因前代諱惡遂致書畫差誤漢以火徳王<lb/>
　都於洛陽惡水能滅火遂改洛為雒故今惟書經作洛<lb/>
　而傳記皆作雒矣秦始皇嫌<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>
                    <hi>韻畧上聲</hi>字似皇改為罪<lb/>
　自出己意謂非之多則有<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>也今經書皆以罪為<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>
　獨禮記爾雅猶有可考无字乃子雲竒字古文天屈<lb/>
　西北為无今易中無皆從无它書則雜之矣世字因<lb/>
<pb n="KR3j0119_WYG_009-3a"/>
　唐太宗諱世民故今□<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>弃皆去世而從云漏洩縲<lb/>
　絏又去世而從曳世之與云形相近與曳聲相近若<lb/>
　皆從云則泄為沄矣故又從云而變為曳也民則易<lb/>
　而從氏昏愍泯之類至今猶或從氏也以至如晉諱<lb/>
　昭改昭穆之昭為詔音秦諱政而改正月之正為<lb/>
　征音至今從之此何理耶<lb/>
字聲有清濁非强為差别夫輕清為陽陽主生物形用<lb/>
　未著故音常輕重濁為隂隂主成物形用既著故字<lb/>
<pb n="KR3j0119_WYG_009-3b"/>
　音必重如衣施諸身為衣冠加諸首為冠衣與冠讀<lb/>
　作平聲者其音重已定之物屬乎隂也讀作去聲者<lb/>
　其音輕未定之物屬乎陽也物所藏曰藏人所處曰<lb/>
　處藏平聲處上聲者輕其作去聲者皆重亦其類也<lb/>
胡堂長伯量記度常卿涵星研云寳慶丙戍秋八月渝<lb/>
　州度史君正奉詔入京過金陵出其所藏坡仙涵星<lb/>
　硯而廬山胡泳記之曰研端石以石眼<hi>闕</hi>　得名形<lb/>
　方以今尺度之可廣四寸其表倍蓰髙寸有半上廣<lb/>
<pb n="KR3j0119_WYG_009-4a"/>
　下殺其陰容掌不啻面出玉斗為池斗之半微為窪<lb/>
　坡如半月用以限墨星在池者十有三下皆乘以雲<lb/>
　氣大者四其二近半月其二倚南壁而一復差大而<lb/>
　髙外微緑中黄瞳如針眼而紺碧衆星此為獨勝小<lb/>
　者九二倚東壁二倚西壁如參商然五者中立一髙<lb/>
　二次而三低如聚東井然汲泉滿池<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>
                    <graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>相輝半月<lb/>
　止墨𤣥雲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>靆而下古人制作之精如此星在陰者<lb/>
　二上列四字曰癸巳端嚴下三字曰子容記子容蘇<lb/>
<pb n="KR3j0119_WYG_009-4b"/>
　丞相頌意其初得也東壁之外有墨書子瞻二字下<lb/>
　有三字惟泓字髣髴二不可辨西壁外子功二字史<lb/>
　君云硯陰七字本亦未嘗刋以借觀者衆懼把玩之<lb/>
　多遂成泯沒故李氏刋之按坡詩有以涵星硯贈范<lb/>
　純夫侍講風月石屏贈子功中書共二首詩中模狀<lb/>
　與此硯實合以年譜考之當在元祐八年癸酉硯後<lb/>
　歸李才元家其孫家於成都之成都縣史君以百五<lb/>
　十緡購得之外周以二髹匣盖陰各有朱字紀歳月<lb/>
<pb n="KR3j0119_WYG_009-5a"/>
　及土人姓名外者己亥洋州造大方誌内者辛未杭<lb/>
　州後洋沈上牢坡仙元祐己巳以龍圖閣直學士左<lb/>
　朝奉郎知杭州至辛未二月九日除翰林承㫖則内<lb/>
　匣為坡仙在杭作無疑距作詩為先三年耳范李後<lb/>
　為婣家故硯歸李云<lb/>
許樞宻崧老甞記黄祕書辯博之説云昔長睿父博學<lb/>
　好古頗得三代之遺器其鼎文有上下畫一而中重<lb/>
　三者長睿父識之曰此爭首也盖著飲食有訟之戒<lb/>
<pb n="KR3j0119_WYG_009-5b"/>
　然則八十一首與周易凖其已久矣以世南之見其<lb/>
　器必後漢時物盖八十一首作於子雲何縁三代時<lb/>
　已有爭首又云初予與長睿父見古太𤣥於中秘書<lb/>
　長睿父手録藏之明年予復求之則本已亡長睿父<lb/>
　以其所録借予而卒予既作傳藏長睿父書襄陵竢<lb/>
　見其子弟歸之㑹狄難起城䧟而翰所傳𤣥經與凡<lb/>
　論次周易春秋論語法言以先附便舟適免故古太<lb/>
　𤣥今獨予有逮渡江畱建業一夕兵變火作鬱攸被<lb/>
<pb n="KR3j0119_WYG_009-6a"/>
　予舍望予㦸決藩籬遯去自悼死生未測而書知亡<lb/>
　矣然亂定使人視之則居以反風不焚諸物席卷無<lb/>
　遺而書獨存是歳建炎初元也未幾被召行在以書<lb/>
　屬家人而行家入九江復遇冦而予舟焚儀真擕書<lb/>
　盡亡獨太𤣥等以家人奉之力又免去歳客分寜邑<lb/>
　人得予書刻之未卒而豫章䧟負書奔瀏陽值亂兵<lb/>
　入盡弃其裝以書夜度大光保平江月餘秋䧟岳陽<lb/>
　游騎至平江復以書還分寜刻書乃成尚念世紛之<lb/>
<pb n="KR3j0119_WYG_009-6b"/>
　未艾也故屬長老清公藏諸黄龍經藏因念經之幾<lb/>
　絶而僅存艱虞若此使學者知斯文之不墜盖有天<lb/>
　助而哀予顛沛流離萬里保有之難也而共振顯之<lb/>
　天人之際精感神昭則必有和同無間而福禄不量<lb/>
　者矣宋建炎四年秋洞霄隠吏許翰記<hi>古太𤣥今不復見惜哉</hi>
龍圖馬公遵字仲塗吾郡之樂平人至和間為諫官御<lb/>
　史言時政多聽用國史有傳今其家藏蔡忠惠帖用<lb/>
　金花牋十六幅每幅四字玩其波畫令人起敬真竒<lb/>
<pb n="KR3j0119_WYG_009-7a"/>
　物也世南嘗屢得觀之云梅三馬五蔡大皇祐壬辰<lb/>
　中春寒食前一日㑹飲於普照院仲塗和墨聖俞按<lb/>
　紙君謨揮翰過南都試呈杜公歐陽九評之當處在<lb/>
　何等馬五諾我精婢潤筆皆是竒事凡六十四字今<lb/>
　前一紙四字不存南軒先生甞跋云蔡端明此書大<lb/>
　得顔平原浯溪磨崖刻筆意世人但知其端嚴有法<lb/>
　度而不察其操縱運用玅處何異趙括讀兵書乎前<lb/>
　輩評端明正書為本朝第一盖不誣也<lb/>
<pb n="KR3j0119_WYG_009-7b"/>
世南嘗從親戚馬建家見洪文敏公内簡一幅與族伯<lb/>
　提刑云正月十九日晚間宣召從容聖語云近日郡<lb/>
　守辭見並詣議事堂太子封劄子來但思之甚有未<lb/>
　盡處盖全不見語話如何得識其賢否朕於選引郡<lb/>
　守自有見處幾於不傳之妙遂笑云所謂父不能以<lb/>
　傳之子也邁奏每見批出别與差遣人者無不合於<lb/>
　公論上云如張垓者觀其人材儘得一州只縁鄂渚<lb/>
　屯大軍有諸司却恐它費力故改與九江邁奏張垓<lb/>
<pb n="KR3j0119_WYG_009-8a"/>
　是臣鄉人故叅知政事燾之子其人誠如聖諭自得<lb/>
　改命極感聖恩至於玉音說其為人雖鄉里與之久<lb/>
　處者不過知之如是而陛下一見即盡其平生可謂<lb/>
　至當上笑而頷首觀此足知簡記不忘故詳以報此<lb/>
　叚乃孝宗皇帝天語拜手敬觀益足以窺聰明冠倫<lb/>
　妙處也<lb/>
階州産石品第不一白者明潔初琢時可愛乆則受垢<lb/>
　色暗今朝廷取為冊寳等用有黄青黑緑數色取之<lb/>
<pb n="KR3j0119_WYG_009-8b"/>
　不窮而性軟易攻故價亦廉巴州嘉定府皆産玉石<lb/>
　曰巴璞嘉璞堅而難琢與玉質無異故價數倍於階<lb/>
　石其温潤略與玉等叙州宣化縣亦有玉石曰宣化<lb/>
　璞溪源出黎雅大渡河其品最髙有胭脂標瓜蔞標<lb/>
　琢為器物白若凝脂非精鑒者不能辨峽州之上百<lb/>
　里間有黄牛神祠祠中多玉石皆徃來賈客或牽江<lb/>
　人得於沙磧間者以獻有一石質黑紋白隠然龍形<lb/>
　作蜿蜒狀鱗角鬛纎悉備具又有如孔雀尾者是為<lb/>
<pb n="KR3j0119_WYG_009-9a"/>
　石中之異忠州樂磧市出玉石舟至岸人競持來求<lb/>
　售有指甲紋亦有磨見白質者雖光瑩可觀然皆碔<lb/>
　砆也是數郡所產皆予所經歴故亦稍能識别<lb/>
橄欖閩蜀俱有之閩中丁香一品極小雋永其味勝於<lb/>
　蜀產家君嘗手植核於小圃伺其萌茁再歳而樹壯<lb/>
　畏霜覆以屋又三歳髙二丈許始實初如菉豆凡兩<lb/>
　月漸大有墮地者視之木槵子也皮可洗衣功不讓<lb/>
　皂角核則人以為念珠者嗚呼地土風氣之能移物<lb/>
<pb n="KR3j0119_WYG_009-9b"/>
　性如是耶橘踰淮而北為枳鸜鵒不踰濟貉踰汶則<lb/>
　死地氣使然無足多怪<lb/>
後山贈二蘇公詩末云如大醫王治膏肓外證已解中<lb/>
　尚彊探囊一試黄昏湯一洗十年新學腸任子淵注<lb/>
　云按圖經本草曰合歡夜合也一名合昏韋宙獨行<lb/>
　方胸中甲錯是為肺癰黄昏湯治之取夜合皮掌大<lb/>
　一枚水煮服之其說最為牽合無義沙隨先生云晚<lb/>
　年因閱本草王孫味苦平無毒王五藏邪氣吳名白<lb/>
<pb n="KR3j0119_WYG_009-10a"/>
　功草楚名王孫齊名長孫一名黄孫一名黄昏生海<lb/>
　西川谷盖指當時癖學為五藏邪氣耳取義精深如<lb/>
　此<lb/>
莊子云䕫憐蚿蚿憐蛇蛇憐風風憐目目憐心盖謂天<lb/>
　機所動何可易邪䕫止一足蛇雖無足行疾於蚿蛇<lb/>
　行雖疾於蚿豈如風之蓬然起於北海入於南海之<lb/>
　疾風雖疾而勝矣豈若目視所到為最疾目視雖疾<lb/>
　又不若心之所之更疾也大率推廣大勝者唯聖人<lb/>
<pb n="KR3j0119_WYG_009-10b"/>
　能之之意晦翁先生答或人論心之問曰心之虛靈<lb/>
　無有限量如六合之外思之則至前乎千百世之已<lb/>
　徃後乎千萬世之未來皆在目前又曰人心至靈千<lb/>
　萬里之逺千百世之上一纔發念便到那裏神妙如<lb/>
　此却不去養他自旦至暮只管轉展於利欲之中都<lb/>
　不知覺此說通透極妙如莊子是從譬喻上說來且<lb/>
　卒章不說心字故令人卒㸔難曉也<lb/>
南溪柴先生中行字與之吾鄉前軰也以國學上舍登<lb/>
<pb n="KR3j0119_WYG_009-11a"/>
　紹熈庚戌甲科事寜考為秘書監初任臨川推官戊<lb/>
　午秋大比漕司前期取脚色必欲書委不是偽學五<lb/>
　字公得文移即具申云自㓜習易讀程伊川之書以<lb/>
　收科第於新制未委是與不是偽學如以為偽不願<lb/>
　考漕難其報後有讒之者内臺欲加論列何公澹在<lb/>
　諫省曰其人所守不變可罪之乎<lb/>
　<lb/>
　<lb/>
<pb n="KR3j0119_WYG_009-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游宦紀聞卷九<lb/>
</p>
<p>
</p>
  </div>
<div>
<head>游宦紀聞卷十</head> <lb/>
    <p>
<pb n="KR3j0119_WYG_010-1a"/>
欽定四庫全書<lb/>
　游宦紀聞卷十<lb/>
　　　　　　　　　　　　宋　張世南　撰<lb/>
黄祕書長睿父之子詔紀其尊人建炎庚戌在平江圍<lb/>
　城中失去楊凝式書一册幷其先人手書楊傳以無<lb/>
　别本念念不忘是歳四月復寓饒之徳興太寜資福<lb/>
　寺偶録道文遂見之喜甚予偶得其本恐終失墜今<lb/>
　紀其年譜家譜傳賛於此唐咸通十四年癸巳凝式<lb/>
<pb n="KR3j0119_WYG_010-1b"/>
　是年生故題識多自稱癸巳人唐天祐四年丁卯是<lb/>
　年夏朱全忠簒唐凝式諌其父唐相涉宜辭押寳使<lb/>
　涉懼事泄凝式自此遂陽狂時年三十五代史補言<lb/>
　時年方弱冠誤也晉天福四年己亥三月有洛陽風<lb/>
　景四絶句詩年六十七據詩云到此今經三紀春盖<lb/>
　自丁卯至己亥實三十年則自全忠之簒凝式即居<lb/>
　洛矣真蹟今在西都唐故大聖善寺勝果院東壁字<lb/>
　畫尚完亦有石刻書側有畵像亦當時畫又廣愛寺<lb/>
<pb n="KR3j0119_WYG_010-2a"/>
　西律院有壁題云後歳六十九亦當是此年所題此<lb/>
　書凡兩壁行草大小甚多真蹟今存但多漫暗故無<lb/>
　石刻天福六年辛丑是年六月有天宫寺題名稱太<lb/>
　子賓客時年六十九真蹟今在此寺東序題維摩詰<lb/>
　後又吏部郎榮輯家有石刻一帖無年但云太子賓<lb/>
　客楊凝式暮春奉板輿至自真原等語其末云清和<lb/>
　之月復至當是此年前後也天福七年壬寅是年有<lb/>
　真定智大師詩二首時年七十真蹟在文潞公家刻<lb/>
<pb n="KR3j0119_WYG_010-2b"/>
　石在從事郎蘇太寜家晉開運元年甲辰是年歳在<lb/>
　甲辰四月十五日有看花八韻時年七十二題於洛<lb/>
　陽一僧舍書勝上後云維晉九載今刻石在湖州前<lb/>
　殿中侍御史劉燾家開運二年乙巳是年五月於天<lb/>
　宫寺題壁論維摩經等語八月再題太子少保時年<lb/>
　七十三真蹟今在此寺東序幷辛丑題同刻石開運<lb/>
　四年丁未是年二月前七月有寄惠才大師左郎中<lb/>
　詩三首稱㑹同丁未歳㑹同即契丹入晉改元之號<lb/>
<pb n="KR3j0119_WYG_010-3a"/>
　也時年七十五稱太子少傅真蹟在文潞公家刻石<lb/>
　在蘇太寜家周廣順三年癸丑是年於長夀寺華嚴<lb/>
　東壁題名時年八十一後又題院似禪心静等二詩<lb/>
　稱太子少師亦應是此年真蹟今為人移去石刻亦<lb/>
　不存人或得舊本耳又有與其從子侍御者家問二<lb/>
　帖後題廣順癸丑歳孟夏月真蹟在洛陽士人家又<lb/>
　有判完契五十餘字在洛陽故職方郎李氏家者刻<lb/>
　之無年但稱七月十六日太子少師楊艸名亦應是<lb/>
<pb n="KR3j0119_WYG_010-3b"/>
　廣順中也又家譜云唐脩行楊氏系出越公房本出<lb/>
　中山相結次子繼生洛州刺史暉暉生河間太守恩<lb/>
　恩生越㳟公鈎出居馮翊至藏器徙潯陽唐相楊收<lb/>
　之父曰遺真生四子名皆從入曰發假收嚴以四時<lb/>
　為義故發之諸子名皆從木假之子從火收之子從<lb/>
　金嚴之子從水嚴生涉涉生凝式而收乃藏器之兄<lb/>
　涉之伯也新五代史記唐六臣傳乃以收為涉之祖<lb/>
　嚴之父非也又傳云楊凝式字景度隋越公素之後<lb/>
<pb n="KR3j0119_WYG_010-4a"/>
　唐相涉之子也天姿警悟工草𨽻善屬文昭宗時第<lb/>
　進士為度支廵官再遷祕書郎直史館梁開平中為<lb/>
　殿中侍御史禮部員外郎去從西都張全義辟為畱<lb/>
　守廵官梁相趙光裔器其才奏為集賢殿直學士改<lb/>
　考功員外郎唐同光初以比部郎中知制誥改給事<lb/>
　中史館修撰判館事明宗立拜中書舍人長興中歴<lb/>
　右散騎常侍工禮戸三侍郎後以疾免改袐書監清<lb/>
　泰初遷兵部侍郎復以疾歸洛晉天福中遷太子賓<lb/>
<pb n="KR3j0119_WYG_010-4b"/>
　客尋除禮部尚書致仕開運中宰相桑維翰表起為<lb/>
　太子少保分司漢乾祐中歴少傅少師周廣順中再<lb/>
　請老以尚書石僕射致仕顯徳初改左僕射太子太<lb/>
　保元年冬薨於洛陽年八十二<hi>舊史云年八十五誤也</hi>贈太子<lb/>
　太傅初凝式父祖世顯於唐至涉相哀帝時方賊臣<lb/>
　陵慢王室殘蕩賢人多罹患涉受命泣語凝式曰世<lb/>
　道方極吾嬰網羅不能去禍將及且累汝朱全忠簒<lb/>
　唐涉當送傳國寳凝式諌曰尊為宰相而國至此不<lb/>
<pb n="KR3j0119_WYG_010-5a"/>
　為無過乃更持天子印綬與人雖保富貴如千載史<lb/>
　筆何時全忠恐唐室舊臣不利於己徃徃陰訪群情<lb/>
　疑貳之間及禍者甚衆涉常不自保忽聞凝式言大<lb/>
　驚曰汝赤吾族矣凝式恐事泄因佯狂而涉以謙持<lb/>
　終免梁禍凝式雖仕歴五代以心疾閒居故時人目<lb/>
　以風子其筆迹遒放宗師歐陽詢與顔真卿而加以<lb/>
　縱逸既久居洛多遨游佛道祠遇山水勝概輙畱連<lb/>
　賞詠有垣牆圭缺處顧視引筆且吟且書若與神㑹<lb/>
<pb n="KR3j0119_WYG_010-5b"/>
　率寳䕶之其號或以姓名或稱癸巳人或稱楊虛白<lb/>
　或稱希維居士或稱闗西老農其所題後或真或草<lb/>
　不可原詰而論者謂其書自顔中書後一人而已其<lb/>
　佯狂之迹甚著卜第於尹居之側遇入府前輿後馬<lb/>
　猶以為遲乃杖䇿徒行市人隨笑之常迫冬家人未<lb/>
　挾纊㑹有故人過洛贈以綿五十兩絹百端凝式悉<lb/>
　畱之修行尼舍俾造韈以施崇徳普明兩寺飯僧其<lb/>
　家雖號寒啼飢而凝式不屑屑也畱守聞其事乃自<lb/>
<pb n="KR3j0119_WYG_010-6a"/>
　製衣給米遺之凝式笑謂家人曰我固知畱守必見<lb/>
　賙也每旦起將出僕請所之楊曰宜東游廣愛寺僕<lb/>
　曰不若西游石壁寺凝式舉鞭曰姑游廣愛僕又以<lb/>
　石壁為請凝式乃曰姑游石壁聞者撫掌凝式詩什<lb/>
　亦多雜以恢諧少從張全義辟故作詩紀全義之徳<lb/>
　云洛陽風景實堪哀昔日曾為瓦子堆不是我公重<lb/>
　葺理至今猶自一堆灰他類若此石晉時張從㤙尹<lb/>
　洛凝式自汴還時飛蝗蔽日偶與之俱凝式先以詩<lb/>
<pb n="KR3j0119_WYG_010-6b"/>
　寄從㤙曰押引蝗蟲到洛京合消郡守逺相迎從㤙<lb/>
　弗恠也然凝式詩句自佳及至洛後以詩贈從㤙云<lb/>
　其題壁有院似禪心静花如覺性圓自然知了義争<lb/>
　肯學神仙清麗可喜也尹洛者皆當時王公凝式或<lb/>
　傲然不以為禮尹亦以其耆俊狂直不之責也凝式<lb/>
　本名家既不遇時而唐梁之際以節義自立襟量宏<lb/>
　廓竟免五季之禍以夀考終洛陽諸佛宫書跡至多<lb/>
　本朝興國中三川大寺刹率多頽圯翰墨所存無幾<lb/>
<pb n="KR3j0119_WYG_010-7a"/>
　今有數壁存焉士大夫家亦有愛其書帖者皆藏弆<lb/>
　以為清玩世以凝式行書頗類顏魯公故謂之顏楊<lb/>
　云贊曰唐季不綱朱晃乘時盗國一時公卿大夫廹<lb/>
　於凶威魚伏䑕遁能全節者無幾故大臣奉璽紱駿<lb/>
　奔畀之惟恐居後而凝式乃能諌父以千載史筆為<lb/>
　耻因兹陽狂弗與世網優游卒歳言足以厲俗智足<lb/>
　以全生正諌似直吏隠如愚豈特寗武子東方朔之<lb/>
　流乎世徒知陽狂可笑而不言其所以狂徒知墨妙<lb/>
<pb n="KR3j0119_WYG_010-7b"/>
　可傳而不言其挺挺風烈如此諌涉之事新舊史皆<lb/>
　弗書復不為立傳可勝嘆哉余因彚次筆跡遂為之<lb/>
　傳使百代之下知凝式者不特以工書與陽狂而已<lb/>
歐公小草世不多見沙隨先生家有所藏石刻東坡跋<lb/>
　云文忠小草秋聲賦歸鴈亭詩當為希世珍藏而思<lb/>
　仲乃得之老人家箱篋間以苴藉絏纊者荆山之人<lb/>
　以玉抵鵲非虛言也沙隨跋其後云張湯逢君之惡<lb/>
　賊殺不辜獨以推賢揚善有後於漢文忠公推賢揚<lb/>
<pb n="KR3j0119_WYG_010-8a"/>
　善之功一時元老鉅公多出其門非湯所敢望其萬<lb/>
　一而無湯之罪今其後止有選人三數輩景徳監鎮<lb/>
　侯得替半年未得去又選人之困者也天之報施有<lb/>
　時而爽可為慨嘆又云堯舜一傳已不振吾於文忠<lb/>
　何恨雖然令聞廣譽常若衮繡筆力千鈞常若壯夫<lb/>
　豈與曹蜍輩富貴宦達者同日語哉<lb/>
世南仕閩中於忠定李丞相家見坡公一帖云某頓首<lb/>
　秋暑不審起居佳否某與兒子八月二十九日離亷<lb/>
<pb n="KR3j0119_WYG_010-8b"/>
　九月六日到鬱林七日遂行初約畱書歐陽晦夫處<lb/>
　忽聞秦少游凶問畱書不可不言欲言又恐不的故<lb/>
　不忍下筆今行至白州見容守之猶子陸齋郎云少<lb/>
　游過容畱多日飲酒賦詩如平常容守遣般家二卒<lb/>
　送歸衡州至藤傷暑困卧至八月十二日啟手足於<lb/>
　江亭上徐守甚照管其喪仍遣人報范承務<hi>范先去已至梧</hi>
　<hi>州</hi>范自梧州赴其喪此二卒申知陸守者止於如此<lb/>
　其他莫知其詳也然其死則的矣哀哉痛哉何復可<lb/>
<pb n="KR3j0119_WYG_010-9a"/>
　言當今文人第一流豈可復得此人在必大用於世<lb/>
　不用必有所論著以曉後人前此所著已足不朽然<lb/>
　未盡也哀哉哀哉其子甚竒俊有父風惟此一事差<lb/>
　慰吾輩意某不過旬日到藤可以知其詳續奉報次<lb/>
　尚熱惟萬萬自重無聊中奉啟不謹某再拜元老長<lb/>
　官足下九月六日元老不審謂誰當考觀此足見坡<lb/>
　公篤愛交友畱意人才為可敬嘆所謂竒俊之子名<lb/>
　湛字處度者也<lb/>
<pb n="KR3j0119_WYG_010-9b"/>
谷簾三疊廬阜勝處惟三疊於紹熈辛亥歳始為世人<lb/>
　所見宣和初有徐上老棄官修浄業名動天聰被㫖<lb/>
　祝髪住圓通號青谷止禪師當時已觀此泉圖於勝<lb/>
　果寺之壁盖未出之先緇黄輩已見特秘而不發耳<lb/>
　從來未有以瀹茗者紹定癸巳湯制幹仲能主白鹿<lb/>
　教席始品題以為不讓谷簾常有詩寄二泉於張宗<lb/>
　瑞曰九疊峰頭一道泉分明來處與雲連幾人競賞<lb/>
　飛流勝今日方知至味全鴻漸但嘗唐代水涪翁不<lb/>
<pb n="KR3j0119_WYG_010-10a"/>
　到紹熈年從兹康谷宜居二試問真嵓老詠仙張賡<lb/>
　之曰寒碧朋尊勝酒泉松聲逺壑憶畱連詩於水品<lb/>
　進三疊名與谷簾真兩全畫壁烟霞醒昨夢茶經日<lb/>
　月著新年山靈似語湯夫子恨殺屏風李謫仙九疊<lb/>
　屏風之下舊有太白書堂及有詩云吾非濟代人且<lb/>
　隠屏風疊之句揚子江心水號中泠泉在金山寺傍<lb/>
　郭璞墓下最當波流險處汲取甚艱士大夫慕名求<lb/>
　以瀹茗操舟者多淪溺寺僧苦之於水陸堂中穴井<lb/>
<pb n="KR3j0119_WYG_010-10b"/>
　以紿游者徃歳連州太守張思順監江口鎮日嘗取<lb/>
　二水較之味之甘冽水之輕重萬萬不侔乾道初中<lb/>
　泠别湧一小峰今髙數丈每歳加長鸛棲其上峰下<lb/>
　水益湍泉之不可汲更倍昔時矣玉汝泉在丹陽縣<lb/>
　練湖上觀音寺中本一小井舊傳水潔如玉思順以<lb/>
　淳熈十三年沿檄經田專徃訪索僧蹙額而言此泉<lb/>
　變為昏黑已數十年矣初疑其紿乃親徃騐視果如<lb/>
　墨汁嗟愴不足因賦詩題壁曰觀音寺裏泉經品今<lb/>
<pb n="KR3j0119_WYG_010-11a"/>
　日惟存玉乳名定是年來無陸子甘香收入柳枝瓶<lb/>
　明年攝邑六月出迎客後至寺再汲泉又變白置器<lb/>
　中若雲行水影中雖不極清而味絶勝詰其故盖紹<lb/>
　興初宗室攅祖母柩於井左泉遂壊改遷不旬日泉<lb/>
　如故異哉事物之廢興雖莫不有時亦由所遭於人<lb/>
　如何耳宗瑞思順之子也<lb/>
　<lb/>
　<lb/>
<pb n="KR3j0119_WYG_010-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游宦紀聞卷十<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>言行龜鑑卷一</head>
    <p>
<pb n="KR3j0184_WYG_001-1a"/>
欽定四庫全書<lb/>
　言行龜鑑卷一　　　　　元　張光祖　撰<lb/>
　　學問門<lb/>
范魯公質自從仕未嘗釋卷人或勉之質曰昔嘗有日<lb/>
者與吾言他日必當大任茍如其言無學術何以處之<lb/>
趙韓王普為相每朝廷遇一大事定一大議纔歸第則<lb/>
亟闔户啟篋取一書而讀之有終日者雖家人不測也<lb/>
及翌日出則是事决矣用是為常後普薨家人始開篋<lb/>
<pb n="KR3j0184_WYG_001-1b"/>
見之則論語二十篇也太宗欲相普或譛之曰普山東<lb/>
學究惟能讀論語耳太宗疑之以告普普曰臣實不知<lb/>
書但能讀論語佐藝祖定天下纔用得半部尚有一半<lb/>
可以輔陛下上意釋然卒相之<lb/>
李文靖公沆為相常讀論語或問之公曰沆為宰相如<lb/>
論語中節用而愛人使民以時兩句尚未能行聖人之<lb/>
言終身誦之可也　沆厚重淳質内行修謹尤厭榮利<lb/>
好賢樂善世稱賢相胡文定曰李文靖澹然無欲王沂<lb/>
<pb n="KR3j0184_WYG_001-2a"/>
公儼然不動資禀既如此又濟之以學故是八九分地<lb/>
位人也<lb/>
晏元獻公殊為館職時天下無事許臣寮擇勝燕飲當<lb/>
時侍從文館士大夫各為燕集以至市樓酒肆往往皆<lb/>
供帳為㳺息之地公是時貧不能出惟家居與兄弟講<lb/>
習<lb/>
狄武襄公青為指揮使時尹洙與談兵善之薦于經畧<lb/>
使韓琦范仲淹一見竒之曰此良將才也授以左氏春<lb/>
<pb n="KR3j0184_WYG_001-2b"/>
秋曰將不知古今匹夫勇耳青遂折節讀書悉通秦漢<lb/>
以來將帥兵術由是知名<lb/>
范文正公仲淹字希文在長白山僧舍修學惟煮粟米<lb/>
二升作粥一器經宿遂凝乃畫為四塊早晚取二塊斷<lb/>
虀十數莖醮汁半盂入少鹽煖而啗之如此者三年公<lb/>
在南都學舍掃一室晝夜講誦未嘗觧衣而寐或昏怠<lb/>
輒以水沃面往往饘粥不充日昃始食刻苦五年大通<lb/>
六經之㫖為文章論說必本于仁義公少有大節其于<lb/>
<pb n="KR3j0184_WYG_001-3a"/>
仁義禮樂孝悌忠信如饑渴之於飲食其於富貴貧賤<lb/>
毁譽歡戚不一動其心　范文正公遭母憂晏元獻守<lb/>
南京請掌府學范公嘗宿學中訓督學者皆有法度勤<lb/>
勞恭謹以身先之夜課諸生讀書寢食皆立時刻往往<lb/>
潜至齋舍詗之見有先寢者詰之其人紿云適疲倦暫<lb/>
就枕耳問未寢之時觀何書其人亦妄對則取書問之<lb/>
不能對乃罰之出題使諸生作賦必先自為之欲知其<lb/>
難易及所當用意亦使學者率以為法由是四方從學<lb/>
<pb n="KR3j0184_WYG_001-3b"/>
者輻輳其後宋人以文學有名於塲屋朝廷者多其所<lb/>
教也<lb/>
滕公宗諒仁宗朝知湖州大興學校學者皆敦行實傳<lb/>
經義人各治一事又兼一事學徒千數寳元初太學下<lb/>
湖州學取其法行之<lb/>
范忠宣公純仁字堯夫文正公之長子文正門下多延<lb/>
賢士如胡瑗孫復石介李覯之徒與公從㳺晝夜肄業<lb/>
置燈帳中夜分不寢後公貴夫人猶收其帳頂如墨色<lb/>
<pb n="KR3j0184_WYG_001-4a"/>
時以示諸子孫曰爾父少時勤學燈煙跡也初再調官<lb/>
皆不赴文正公遣之純仁曰豈可重于禄食而輕去父<lb/>
母邪雖近亦不能朝夕在側遂終飬焉自布衣以至宰<lb/>
相廉儉公遜不少加損嘗曰吾生平所學惟得忠恕二<lb/>
字一生用不盡以至立朝事君接待僚友親睦宗族未<lb/>
嘗須臾離此也又戒子弟曰六經聖人之事也知一字<lb/>
則行一字要須造次顛沛必於是所謂有為者亦若是<lb/>
耳<lb/>
<pb n="KR3j0184_WYG_001-4b"/>
陳忠肅公瓘為禮部貢院㸃檢官與校書郎范淳夫同<lb/>
舍淳夫嘗論顔子之不遷不貳惟伯淳能之瓘問公曰<lb/>
伯淳誰也公黙然久之曰不知有伯淳邪瓘曰生長東<lb/>
南實未知也時年二十九矣自是以來嘗以寡陋自愧<lb/>
每得明道先生之文必冠帶而後讀<lb/>
司馬温公光字君實七歲聞講左氏春秋即了大義自<lb/>
是手不釋書至不知饑渇寒暑每患記問不若人群居<lb/>
講習衆兄弟既成誦游息矣獨下帷絶編或在馬上或<lb/>
<pb n="KR3j0184_WYG_001-5a"/>
中夜不寐時詠其文思其義精誦至終身不忘公忠信<lb/>
孝友恭儉正直出於天性其好學如饑渴之嗜飲食於<lb/>
財利紛華如惡惡臭平生所為事未嘗有不可對人言<lb/>
者康節嘗稱之曰君實脚踏實地人也　司馬温公對<lb/>
賓客無問賢愚長㓜悉以疑事問之有草簿數枚常置<lb/>
坐間茍有可取隨手記録或對客即書率以為常其書<lb/>
字皆真謹<lb/>
吕正獻公於講讀尤精語約而義明可以為當世之冠<lb/>
<pb n="KR3j0184_WYG_001-5b"/>
與司馬光同侍經筵光退語人曰每聞晦叔講便覺己<lb/>
語煩<lb/>
吕滎陽公希哲字原明從胡先生於太學與伊川俱事先<lb/>
生居並舍公少伊川一二歲察其學問淵源非他人比<lb/>
首以師禮事之又與同舍黄公履邢公恕相友善一時<lb/>
之士不逺萬里皆來師之學者相與必稱先生不問可<lb/>
知為胡公弟子也<lb/>
胡安定公瑗字翼之患隋唐以來仕進尚文辭而遺經<lb/>
<pb n="KR3j0184_WYG_001-6a"/>
業茍趨利禄其教學者必以明體逹用為本初與孫明<lb/>
復石守道同讀書泰山攻苦食淡終夜不寢一坐十年<lb/>
不歸得家書見上有平安二字即投之澗中不復展讀<lb/>
及為蘇湖二州教授嚴條約以身先之雖大暑必公服<lb/>
終日以見諸生嚴師弟子之禮觧經至有要義<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>為<lb/>
諸生言其所以治己而後治乎人者學徒千數日月刮<lb/>
劘為文章皆傳經義必以理勝信其師說敦尚行實其<lb/>
在湖州學置經義齋治事齋經義齋者擇疏通有器局<lb/>
<pb n="KR3j0184_WYG_001-6b"/>
者居之治事齋者人各治一事又兼一事如治民治兵<lb/>
水利書數之類其在太學亦然其子弟散在四方随其<lb/>
人賢愚皆循循雅飭其言談舉止遇之不問知為先生<lb/>
弟子門人劉彛召對䇿略曰臣少從學於安定先生胡<lb/>
瑗瑗以道徳仁義教東南諸生臣聞聖人之道有體有<lb/>
用有文君臣父子仁義禮樂歴世不可變者其體也詩<lb/>
書史𫝊垂法後世者其文也舉而措之天下能潤澤其<lb/>
民歸于皇極者其用也國家累朝取士不以體用為本<lb/>
<pb n="KR3j0184_WYG_001-7a"/>
而尚聲律浮華之詞是以風俗媮薄臣師瑗當明道寳<lb/>
元之間以體用之學授諸生故今學者明夫聖人體用<lb/>
以為政教之本者臣師之力也　胡安定為國子先生<lb/>
日番禺大商遣其子就學得病甚瘠客于逆旅若將斃<lb/>
焉父至携其子來謁胡先生曰是宜先警其心而後誘<lb/>
之以道乃取一帙書曰汝讀是可以先知養生之術知<lb/>
養生之後可以進學子視其書黄帝素問也讀之未竟<lb/>
懼伐性命之過甚悔痛自責冀可自新胡知其已悟召<lb/>
<pb n="KR3j0184_WYG_001-7b"/>
而誨之曰知愛身則可以修身自今以始其洗心向道<lb/>
取聖賢之書次第讀之既通其義然後為文則汝可以<lb/>
成名聖人不貴無過而貴改過無媿昔悔第勉事業其<lb/>
人亦頴銳善學二三年登上第而歸　胡安定先生明<lb/>
道景祐間與孫明復石守道三人以師道自任而先生<lb/>
之徒獨盛在湖州學弟子往來嘗數百人各以其經轉<lb/>
相𫝊授其教學之法最備行之數年東南之士莫不以<lb/>
仁義禮樂為學慶歴間建太學于京師有司下湖州學<lb/>
<pb n="KR3j0184_WYG_001-8a"/>
取先生學法行之太學皇祐至和間以先生判國子監<lb/>
執經座下生徒千餘人每講罷或引當世之事以明之<lb/>
教育諸生皆有法<lb/>
劉執中彛福州人安定在湖學時從學者數百人彛為<lb/>
高弟熈寧二年彛召對上問從學何人曰臣少從學於<lb/>
安定先生胡瑗先生始自蘇湖終于太學出其門者無<lb/>
慮數千人上曰門人今在朝為誰彛曰若錢藻之淵篤<lb/>
孫覺之純明范純仁之直温錢公輔之簡諒皆陛下之<lb/>
<pb n="KR3j0184_WYG_001-8b"/>
所知也其在外明體適用教于民者殆數十軰其餘政<lb/>
事文學粗出於人者不可勝數<lb/>
徐公仲車積謚節孝處士初從安定胡先生學潛心力<lb/>
行先生自言初見安定先生退頭容少偏安定厲聲云<lb/>
頭容直積因自思不獨頭容直心亦要直也自此不敢<lb/>
有邪心　公初學於胡安定門人甚衆一日獨召積食<lb/>
於中堂二女子侍之積問安定門人或問見侍女否何<lb/>
以對安定曰莫安排積聞此一語大省悟其學頓進<lb/>
<pb n="KR3j0184_WYG_001-9a"/>
公平日教學者每以治心飬氣四字為先曰修身務學<lb/>
之要莫大於此其效甚明其術甚易乃著書未成而病<lb/>
嘗曰吾之書大要以正治心以直飬氣而已或問立朝<lb/>
之要則必曰以正輔君或問修身之要則必曰以正修<lb/>
身諸生逾年不省侍者以私財遣之使歸<lb/>
李平字初平為郴州守時濂溪先生為桂陽令初平知<lb/>
先生之賢與之語嘆曰吾欲讀書何如先生曰公老無<lb/>
及矣某請得為公言之于是初平日聽先生語二年果<lb/>
<pb n="KR3j0184_WYG_001-9b"/>
有悟<lb/>
明道先生程顥字伯淳自十五六時聞汝南周茂叔論<lb/>
學遂厭科舉之業卓然有求道之志先生嘗曰昔受學<lb/>
於周茂叔每令尋仲尼顔子樂處所樂何事又曰自再<lb/>
見周茂叔後吟風弄月而歸有吾與㸃也之意自孟子<lb/>
沒而聖學不傳先生生千四百年之後以斯道自任其<lb/>
教人之法自致知至於知止誠意至於平天下自洒掃<lb/>
應對至於窮理盡性循循有序先生徳性充完粹和之<lb/>
<pb n="KR3j0184_WYG_001-10a"/>
氣盎於靣背樂易多恕接人温然無賢不肖皆使之欵<lb/>
曲自盡聞一人善咨嗟奬勞惟恐其不篤人有不及開<lb/>
導誘掖惟恐其不至望其容色聽其言教則放心邪氣<lb/>
自不容於胷中　明道先生兄弟每見人静坐便歎其<lb/>
善學謝顯道從明道先生於扶溝明道一日謂之曰爾<lb/>
軰在此相從只是學某言語故其學心口不相應盍若<lb/>
行之請問焉曰且静坐顯道云明道先生坐如泥塑人<lb/>
接人則渾是一團和氣<lb/>
<pb n="KR3j0184_WYG_001-10b"/>
伊川先生程頥字正叔曰大學孔氏之遺書而初學入<lb/>
徳之門也其次莫如語孟學者必由是而學焉則庶乎<lb/>
其不差矣又曰凡㸔語孟且須熟讀玩味將聖人言語<lb/>
切己不可只作一塲話説又曰讀論語者但將弟子問<lb/>
處便作己問將聖人答處便作今日耳聞自然有得若<lb/>
深求玩味將來涵飬成甚生氣質　伊川先生曰世間<lb/>
有三件事至難可以奪造化之力為國而至於祈天永<lb/>
命飬形而至於長生學而至於聖人此三事工夫一般<lb/>
<pb n="KR3j0184_WYG_001-11a"/>
分明人力可以勝造化自是力不為耳　伊川先生紹<lb/>
聖間有涪州之行自涪還洛氣貎容色髭髮皆勝平昔<lb/>
門人問何以得此答曰學之力大凡學者學處患難貧<lb/>
賤若富貴榮逹即不湏學也　伊川先生在經筵每當<lb/>
進講必宿齊豫戒潛思存誠冀以感動聖意常於文義<lb/>
之外反復推明歸之人主一日當講顔子不改其樂章<lb/>
門人疑此章非有人君事將何以為說及講既畢乃復<lb/>
言曰陋巷之士仁義在躬忘其貧賤人主崇高奉飬偹極<lb/>
<pb n="KR3j0184_WYG_001-11b"/>
茍不知學安能不為富貴所移且顔子王佐之才也而<lb/>
簞食瓢飲季氏國之蠧也而富於周公魯君用舍如此<lb/>
非後世之鑒乎聞者歎服　程伊川先生曰君子知識<lb/>
為本行次之今有人焉力能行之而識不足以知之則<lb/>
有異端者出彼將流蕩而不知反内不知好惡外不知<lb/>
是非雖有尾生之信曽參之孝吾弗貴矣<lb/>
游定夫酢伊川至京師一見謂其資可與適道是時明<lb/>
道知扶溝縣事先生兄弟方以倡明道學為己任設庠<lb/>
<pb n="KR3j0184_WYG_001-12a"/>
序聚邑人弟子教之召公職學事公欣然往從之於是<lb/>
盡棄其學而學焉伊川謂公曰游君徳器粹然問學日<lb/>
進政事亦過人逺甚<lb/>
楊中立時調官京師往潁昌從學于明道南方高弟惟<lb/>
游定夫謝顯道與公三人伊川自涪歸見學者凋落多<lb/>
從異學獨楊謝不變因嘆曰學者皆流於異端惟楊謝<lb/>
二君長進中立歸明道送之出門因謂坐客曰吾道南<lb/>
矣　定夫中立初見伊川伊川瞑目而坐二子侍立既<lb/>
<pb n="KR3j0184_WYG_001-12b"/>
覺顧謂曰賢軰尚在此乎日既晚且休矣及出門外之<lb/>
雪深一尺　楊中立云為文要有温柔敦厚之氣對人<lb/>
主語言及為章䟽文字温柔敦厚尤不可無如作詩多<lb/>
譏玩殊無惻怛愛君之意在朝論事多不循理惟是爭<lb/>
氣何以事君君子所養要今暴躁邪僻之氣不設於身<lb/>
體<lb/>
謝顯道自言昔日學時只垂足亦不敢盤足<lb/>
張思叔繹初見道楷禪師有祝髮從之之意時周恭叔<lb/>
<pb n="KR3j0184_WYG_001-13a"/>
官伊中謂之曰他日程先生歸可從之學無為空祝髮<lb/>
也及伊川歸自涪陵思叔始見先生時從學者甚衆先<lb/>
生獨許思叔因讀孟子志士不忘在溝壑勇士不忘喪<lb/>
其元始有自得處伊川嘗言晚得二士謂思叔及尹焞<lb/>
也<lb/>
羅文恭公質字仲素云某嘗有數句教學者讀書之法<lb/>
云以身體之以心驗之從容黙㑹于幽閑静一之中超<lb/>
然自得于書言象意之外此葢某所為者如此<lb/>
<pb n="KR3j0184_WYG_001-13b"/>
高彦先登曰凡為學之道必須一言一句自求己事如<lb/>
六經語孟中我所未能當勉而行之或我所行未合于<lb/>
六經語孟中便思改之先務躬行非止誦書作文而已<lb/>
又曰凡為學之道必先至誠不誠未有能至焉者也何<lb/>
以見其誠居處齊莊志意凝定不妄言不茍笑開卷伏<lb/>
讀必起恭欽如對聖賢掩卷沉思必根義理以閑邪僻<lb/>
行之悠久習與性成便有聖賢前軰氣象<lb/>
横渠先生張載字子厚年十八慨然以功名自許書謁<lb/>
<pb n="KR3j0184_WYG_001-14a"/>
范文正公公知其逺器欲成就之乃責之曰儒者自有<lb/>
名教何事扵兵因勸讀中庸雖愛之猶以為未足又訪<lb/>
諸釋老之書累年盡究其說知無所得反而求之六經<lb/>
嘉祐初見程伯淳正叔于京師共語道學之要于是盡<lb/>
棄異學淳如也終日危坐一室左右簡編俯而讀仰而<lb/>
思有得則識之或終夜起坐取燭以書其志道精思未<lb/>
始湏臾息也學者有問多告以知禮成性變化氣質之<lb/>
道先生氣質剛毅徳盛貎恭與人居而日親其治家接<lb/>
<pb n="KR3j0184_WYG_001-14b"/>
物大要正己以感人非其義也不敢以一毫犯之　朱<lb/>
子曰横渠學力絶人尤勇於改過獨謂戯為無傷一日<lb/>
忽曰凡人之過猶有出於不知而為之者至於戱則皆<lb/>
有心為之也其為害尤甚遂作東銘<lb/>
康節先生邵雍字堯夫始學于百原堅苦刻厲冬不爐<lb/>
夏不扇夜不就席者數年先生嘆曰昔人尚友千古而<lb/>
未嘗及四方遽可已乎于是走吳適楚過齊魯客梁晉<lb/>
久之而歸曰道其在是矣退居共城乃覃思易學三年<lb/>
<pb n="KR3j0184_WYG_001-15a"/>
不設榻晝夜危坐以思于是學以大成<lb/>
老泉先生蘇洵字明允少不喜學年壯猶不知書二十<lb/>
七始大發憤謝其素所徃來少年閉户讀書為文歲餘<lb/>
舉進士不中又舉茂材異等亦不中退而嘆曰此不足<lb/>
為吾學也悉取所為文數百篇焚之益閉户讀書絶筆<lb/>
不為文辭者五六年涵蓄老成抑而不發久之慨然曰<lb/>
可矣由是下筆頃刻數千言其縱横上下出入馳走必<lb/>
造于深㣲而後止至和嘉祐間與其二子軾轍至京師<lb/>
<pb n="KR3j0184_WYG_001-15b"/>
歐陽公修得其書二十篇大愛其文辭以為賈誼劉向<lb/>
不過也二子同舉進士又同登制科一時名動京師天<lb/>
下言文章者稱三蘇云<lb/>
范侍講祖禹在經筵東坡語李廌曰淳夫講說為經筵<lb/>
講官第一言簡而當無一冗字無一長語義理明白而<lb/>
成文燦然乃得講師三昧也<lb/>
馬時中伸崇寧中禁元祐學伊川之門學者無幾雖宿<lb/>
素從㳺間以趨利叛去公方自吏部求為西京司法曹<lb/>
<pb n="KR3j0184_WYG_001-16a"/>
事銳然為親依之計至則因張繹求見先生辭焉公曰<lb/>
使伸得聞道雖死何憾先生聞而嘆曰此真有志者遂<lb/>
引而進之<lb/>
岳武穆王飛少負氣節生而有力未冠能引弓三百斤<lb/>
弩八石天資敏悟强記書傳尤好左氏春秋傳及孫吳<lb/>
兵法家貧拾薪為燭逹旦不寐為文初不經意人取而<lb/>
誦之則辯是非析義理若精思而得之者<lb/>
張子韶九成曰朋友講習固是天下樂事不幸獨學則<lb/>
<pb n="KR3j0184_WYG_001-16b"/>
尚友古人故讀論語如對孔門聖賢讀孟子如對孟子<lb/>
凝神静慮如目擊之如此用心雖生千載之下可以見<lb/>
千載上人矣又曰㸔史若身處其中當時人主情性如<lb/>
何在朝士大夫孰為君子孰為小人其處事孰為當孰<lb/>
為否皆令胷次曉然可以口講指畫則機㑹圓熟他日<lb/>
臨事必過人矣　張子韶曰伊川云以富貴驕人固非<lb/>
美事以學問驕人害亦不細此真格言也予聞尹彦明<lb/>
從學於伊川聞見日新謝顯道謂之曰公既有所聞正<lb/>
<pb n="KR3j0184_WYG_001-17a"/>
如服烏頭茍無以制之則藥發而患生矣顯道之言誠<lb/>
可為淺露者之戒<lb/>
胡文定公字康侯曰為學必以聖人自期為政必以宰<lb/>
相自期莫將第一等事讓與他人做　胡文定公每子<lb/>
孫定省必問其習業合意則曰士當志於聖勿臨深以<lb/>
為高否則嚬蹙曰流光可惜無為小人之歸屬後生艱<lb/>
難窮阨但勉於進修使動心忍性不為濡沫之惠<lb/>
晦菴先生朱熹字仲晦曰今人不曽做得小學工夫一<lb/>
<pb n="KR3j0184_WYG_001-17b"/>
旦學大學是以無下手處今且當自持敬始只據而今<lb/>
地頭便立定脚跟做去栽種後來根株補填前日欠闕<lb/>
如二十歲覺悟便從二十歲立定脚跟做去三十歲覺<lb/>
悟便從三十歲立定脚跟做去便年八九十歲覺悟亦<lb/>
當據定見立定硬寨做去　晦菴先生嘗云初師屏山<lb/>
籍溪籍溪學于文定又初學佛老以文定之學為論治<lb/>
道則可而道未至然于佛老亦未有見屏山少年官莆<lb/>
田接塔下一僧能入定數日後乃見了義歸家誦讀儒<lb/>
<pb n="KR3j0184_WYG_001-18a"/>
書以為與佛合故作聖傳論某自見于此道未有所得<lb/>
一日某在劉病翁所㑹一僧却與劉說某也理㑹得箇<lb/>
昭昭虚虚的禪劉後說與某某遂疑此心更有要妙處<lb/>
後赴同安任見延平先生先生只說不是再三質問先<lb/>
生只教㸔聖賢言語某遂將那禪權倚閣起意中道禪<lb/>
亦自在且將聖賢書來讀讀來讀去日復一日覺得聖<lb/>
賢言語漸漸有味却回頭㸔釋氏之說破綻罅漏百出<lb/>
　朱晦菴年二十二調同安主簿後二年之同安任始<lb/>
<pb n="KR3j0184_WYG_001-18b"/>
受學于延平李先生之門秩滿丐祠留延平之門又來<lb/>
往從學者五年遂盡得先生之傳　晦菴先生曰惺惺<lb/>
法只是喚醒此心因言瑞巖和尚每日喚主人翁惺惺<lb/>
自答曰惺惺今時學者却不能如此又引釋氏說心云<lb/>
不得跳舉不得昏沉是他見得此心只有兩項跳舉是<lb/>
走作時昏沉是放倒時惟敬則都無此病　晦菴先生<lb/>
年十四而孤受學于胡原仲劉致中劉彦冲三君子之<lb/>
門遂慨然有求道之志博求經傳徧交當世有識之士<lb/>
<pb n="KR3j0184_WYG_001-19a"/>
登第後同安主簿秩滿歸不逺數百里徒歩從學於延<lb/>
平李先生時年二十四矣先生初亦學於李先生只說<lb/>
不是從游累年精思實體而後學之所造益深專精致<lb/>
誠晝夜不懈至忘寢食延平稱之曰樂善好義鮮與倫<lb/>
比又曰頴悟絶人力行可畏<lb/>
南軒先生張栻字敬夫頴悟夙成既長往從胡公仁仲<lb/>
問河南程氏學先生一見知其大器即以所聞孔門論<lb/>
仁親切之指告之公退而思若有得也益自奮厲直以<lb/>
<pb n="KR3j0184_WYG_001-19b"/>
古之聖賢自期作希顔録一篇早夜觀省<lb/>
吕東來嘗自言少時性氣粗暴後因病中讀論語至躬<lb/>
自厚而薄責於人忽然覺得意思一時平了遂終身無<lb/>
暴怒晦菴作其贊曰以一身備四氣之和以一心涵千<lb/>
古之秘可謂得變化氣質之法矣<lb/>
</p>
<p>
</p>
  </div>
<div>
                <head>言行龜鑑卷二</head>
    <p>
<pb n="KR3j0184_WYG_002-1a"/>
欽定四庫全書<lb/>
　言行龜鑑卷二　　　　　元　張光祖　撰<lb/>
　　徳行門<lb/>
曹武惠王彬為世宗親吏掌茶酒太祖嘗從求酒彬曰<lb/>
此官酒不敢相與自沽酒以飲太祖及即位語群臣曰<lb/>
世宗舊吏不欺其主者獨曹彬耳由是委以心腹　曹<lb/>
武惠王國朝名將勲業之盛無與為比嘗曰吾為將殺<lb/>
人多矣然未嘗以私喜怒輒戮一人其所居堂屋敝子<lb/>
<pb n="KR3j0184_WYG_002-1b"/>
弟請加修葺公曰時方大冬墻壁瓦石之間百蟲所蟄<lb/>
不可傷其生其仁心愛物葢如此<lb/>
王文正公與人寡言笑其語雖簡而能以理屈人黙然<lb/>
終日莫能窺其際及奏事上前群臣異同公徐一言以<lb/>
定　王文正公平生薦引人未嘗知冦凖嘗使人私求<lb/>
作使相公大驚曰將相之任豈可求耶且吾不受私凖<lb/>
深恨之已而制出除凖武勝軍節度使同中書門下平<lb/>
章事凖入見泣涕曰非陛下知臣何以至此真宗具道<lb/>
<pb n="KR3j0184_WYG_002-2a"/>
公所以薦凖者凖始愧歎以為不可及　王文正公忽<lb/>
有貨玉帶者因弟以呈文正曰如何弟曰甚佳公命繫<lb/>
之曰還見否曰繫之安得自見文正曰自負重而使觀<lb/>
者稱好無乃勞乎我腰間不稱此物亟還之公平生所<lb/>
服止於賜帶　王文正公冲澹寡欲奉身儉約每見家<lb/>
人服飾似過即瞑目曰吾門素風一至於此亟令减損<lb/>
故家人有一衣稍華必於閨中易之不敢令公見<lb/>
冦萊公準年十九舉進士時太宗取人多問其年年少<lb/>
<pb n="KR3j0184_WYG_002-2b"/>
者徃徃罷遣或教公増年公曰吾初進取可欺君耶<lb/>
冦萊公寢處一青幃二十餘年時有破壊輒命補葺或<lb/>
以公孫布被譏之則笑曰彼詐我誠雖敝何憂<lb/>
王沂公曽狀元及第還青州故郡府帥聞其歸命父老<lb/>
娼樂迎於近郊公乃易服乘小衛由他門入遽謁守守<lb/>
驚曰聞君來已遣人奉迎門司未報君至何為抵此公<lb/>
曰不才幸忝科第豈敢煩太守父老致迓是重其過也<lb/>
守嘉歎以逺大期之<lb/>
<pb n="KR3j0184_WYG_002-3a"/>
魯肅簡公宗道為人忠實仁宗在東宫宗道為諭徳其<lb/>
居側有酒肆公㣲行飲其中一日真宗急召使者及門<lb/>
而公不在移時飲歸中使與公約曰上若怪公來遲當<lb/>
託何事以對公曰但以實告中使曰然則當得罪公曰<lb/>
飲酒人之常情欺君臣子之大罪也中使嗟嘆而去真<lb/>
宗果問中使具如公對真宗問公何故私入酒家公謝<lb/>
曰臣家貧無器皿酒肆百物備具賓至如歸適有鄉里<lb/>
親客自逺來遂與之飲然臣既易服市人亦無識臣者<lb/>
<pb n="KR3j0184_WYG_002-3b"/>
真宗自此竒公以為可大用　魯肅簡貶濮州團練副<lb/>
使汀州安置在汀二年杜門不與人接日閲書數卷而<lb/>
已室内僅容一榻坐卧其中欲將終身焉人不堪其憂<lb/>
而公處之裕如也<lb/>
章太傅夫人練氏章郇公得象高祖太傅之妻也太傅<lb/>
建州人仕王氏為刺史練氏智識過人太傅出兵有二<lb/>
將後期欲斬之夫人置酒飾羙姬進之太傅歡甚迨夜<lb/>
飲醉夫人宻使二將亡去二將奔南唐後為唐將攻建<lb/>
<pb n="KR3j0184_WYG_002-4a"/>
州破之時太傅已死夫人居建州二將遣使厚以金帛<lb/>
遺夫人且以一白旗授之曰吾將屠此城夫人植旗於<lb/>
門且吾已戒士卒勿犯也夫人反其金帛并旗弗受曰<lb/>
君幸思舊徳願全此城之人必欲屠之吾家與衆俱死<lb/>
耳不願獨生二將感其言遂止不屠太傅十三子其八<lb/>
子夫人所生也後子孫及第至逹宦者甚衆　章郇公<lb/>
得象在私第子弟有夜扣門禀事者公曰若是公事明<lb/>
早來待漏院理㑹若是私事即于堂前夫人處禀覆在<lb/>
<pb n="KR3j0184_WYG_002-4b"/>
中書一日坐處地陷徐起使人填之不以為怪家人聞<lb/>
之甚憂及公還家亦不言至晚公與弟虞部對飲虞部<lb/>
問公今日聞中書地陷是否曰中書地陷何干汝事竟<lb/>
不言前軰大抵有此氣象卒作搖撼不動<lb/>
向文簡公敏中除右僕射麻下日李昌武為翰林學士<lb/>
當對真宗曰朕自即位以來未嘗除僕射今日以命敏<lb/>
中此殊命也敏中應甚喜對曰臣不知上曰敏中今日<lb/>
門下賀客必多卿往觀之昌武往見丞相方謝客悄無<lb/>
<pb n="KR3j0184_WYG_002-5a"/>
一人昌武徑入見之徐賀曰今日聞降麻士大夫莫不<lb/>
歡慰公但唯唯又曰自上即位未嘗除端揆此非常之<lb/>
命自非勲徳隆重眷倚殊越何以至此公復唯唯終不<lb/>
測其意又歴陳前世為僕射勲勞徳業之盛禮命之重<lb/>
公亦唯唯卒無一言既退復使人至庖厨中問今日有<lb/>
無親戚飲食者亦寂無一人明日對上問昨日見敏中<lb/>
之意何如乃具以所見對上曰向敏中大耐官職<lb/>
王公徳用狀貎魁偉面色正黒雖匹夫下卒閭巷小兒<lb/>
<pb n="KR3j0184_WYG_002-5b"/>
外至四夷君長皆知其名識與不識稱之曰黒王相公<lb/>
契丹常呼其名以驚小兒其為敵人畏服如此<lb/>
陳文惠公堯佐見動物必戒左右勿殺器服壊隨輒補<lb/>
之曰無使不全以見棄也<lb/>
方公謹言為侍御史時丁謂遭貶謹言籍其家得士大<lb/>
夫書多干請關通者悉焚之不以聞世稱其長者<lb/>
蔡文忠公齊在大位臨事不回無所牽畏而恭敬謙退<lb/>
未嘗自伐天下推之為正人<lb/>
<pb n="KR3j0184_WYG_002-6a"/>
杜正獻公衍歴知州提轉安撫未嘗壊一箇官員其間<lb/>
不職者即委以事使之不暇惰不謹者諭以禍福俾之<lb/>
自新從而遷善者甚衆不必繩以法也　杜正獻公食<lb/>
於家惟一麺一飯而已或美其儉公曰衍本一措大爾<lb/>
名位爵禄冠冕服用皆國家者俸入之餘以給親族之<lb/>
貧者常恐浮食焉敢以自奉也一旦名位爵禄國家奪<lb/>
之却為一措大又將何以自奉飬耶　杜正獻公一日<lb/>
憂見于色門生曰公今日何以不悅公曰適覩朝報行<lb/>
<pb n="KR3j0184_WYG_002-6b"/>
某事行某事非便所以憂耳又一日喜見于色門生未<lb/>
及問公曰今日朝報某人進用某人進用社稷之福也<lb/>
　杜正獻推奬後進名士多出其門居家見賓客必問<lb/>
時事聞有善喜若己出至有所不可憂見于色或夜不<lb/>
能寐如任其責者<lb/>
范文正公少有大節其於富貴貧賤毁譽歡戚不一動<lb/>
其心而慨然有志於天下常自誦曰士當先天下之憂<lb/>
而憂後天下之樂而樂也其事上遇人一以自信不擇<lb/>
<pb n="KR3j0184_WYG_002-7a"/>
利害為趨舍其有所為必盡其力曰為之自我者當如<lb/>
是其成與否有不在我者雖聖賢不能必吾豈茍哉<lb/>
范文正公曰吾遇夜就寢即自計一日飲食奉飬之費<lb/>
及所為之事果自奉之費與所為之事相稱則鼾鼻熟<lb/>
寐或不然則終夕不能安眠明日必求所以稱之者<lb/>
范文正公為鄧州守賈内翰黯以狀元及第歸内翰謝<lb/>
公曰某晚進偶得科第願受教公曰君不憂不顯唯不<lb/>
欺二字可終身行之内翰拜其言不忘每語人曰吾得<lb/>
<pb n="KR3j0184_WYG_002-7b"/>
於范文正者平生用之不盡也<lb/>
韓魏公監左藏庫時方貴高科多徑去為顯職公獨滯<lb/>
於筦庫衆以為非宜公處之自若不以為卑冗職事亦<lb/>
未嘗茍且　韓魏公曰琦平生仗孤忠以進每遇大事<lb/>
即以死自處幸而不死事皆偶成實天扶持非琦所能<lb/>
及也　韓魏公領四路招討駐延安縣元昊冦邉忽夜<lb/>
有人携匕首至卧内遽褰帷帳公起坐問誰何曰某來<lb/>
殺諌議又問曰誰遣汝來曰張相公遣某來葢是時張<lb/>
<pb n="KR3j0184_WYG_002-8a"/>
元夏國正用事也公復就枕曰汝携吾首去其人曰某<lb/>
不忍願得諌議金帶足矣遂取帶而出　韓魏公所歴<lb/>
諸大鎮皆有遺愛人人畫像事之　韓魏公雖在外然<lb/>
其心常在社稷老而益篤雖病不忘國家或有時聞更<lb/>
祖宗一法度壊朝廷一紀綱則泣涕終日不食　韓魏<lb/>
公語録曰欲成大節不免小忍　韓魏公帥定州時夜<lb/>
作書令一侍兵持燭於旁侍兵他顧燭燃公鬚公遽以<lb/>
袖麾之而作書如故少頃回視則已易其人矣公恐主<lb/>
<pb n="KR3j0184_WYG_002-8b"/>
吏鞭之亟呼視之曰勿易渠今已觧持燭矣軍中感服<lb/>
　韓魏公為相見文字有攻人隐惡者即手自封之未<lb/>
嘗使人見　韓魏公在相府時家有女樂二十餘輩及<lb/>
崔夫人亡一日盡厚遣之同列多勸且留以為暮年歡<lb/>
公曰所樂能幾何而常令人心勞孰若吾簡静之樂也<lb/>
識者以為過人逺矣<lb/>
仁宗既告大廷相富弼士大夫皆舉笏相賀或宻以聞<lb/>
帝益喜曰吾之舉賢於夢卜矣　富韓公弼少時有詬<lb/>
<pb n="KR3j0184_WYG_002-9a"/>
者如不聞或問之曰恐罵他人曰斥公名云富公曰天<lb/>
下安知無同姓名者<lb/>
歐陽文忠公在蔡屢乞致仕門人因間言曰公徳望為<lb/>
朝廷倚重且未及引年豈容遽去公荅曰修平生名節<lb/>
為後生描畫盡惟有早退以全晚節豈可更俟驅逐乎<lb/>
初公在亳已六請致仕比至蔡逾年復請四年以觀文<lb/>
殿學士太子少師致仕舊守潁上樂其風土因卜居焉<lb/>
唐質肅公介潭州一巨賈私藏蚌胎為關吏取搜太守<lb/>
<pb n="KR3j0184_WYG_002-9b"/>
而下輕其估悉自售焉公時以言事謫潭倅分珠獄發<lb/>
奏方入仁宗謂近臣曰唐介必不肯買案具奏覆覧之<lb/>
果然<lb/>
蘇丞相頌字子容在潁州日通判趙至忠本歸明人所<lb/>
至輒與守競公待之以禮具盡誠意他日至忠泣曰至<lb/>
忠北人也然見義則服平生誠服者唯今韓魏公與公<lb/>
耳　蘇丞相平生未嘗問家人有無及為相所得俸賜<lb/>
随即散用其自奉養薄每食不過一肉始薨之日弔哭<lb/>
<pb n="KR3j0184_WYG_002-10a"/>
者造其寢堂見其居處服用無不歎愕咨嗟以為素不<lb/>
若也　蘇丞相之孫曰舒信道元豐中為御史中丞銳<lb/>
於進取言事多渉刻薄為王和甫所繩除名紹聖復通<lb/>
直郎知無為州或言其得罪深重不當復叙改監中嶽<lb/>
廟祖父聞之曰士大夫立朝當路一渉非義失人心則<lb/>
終身遂廢如王君貺未三十為御史丞縁進奏院事終<lb/>
身轗軻不復大用陷於刻薄可不謹哉<lb/>
趙清獻公抃日所為事夜必衣冠露香拜手以告于天<lb/>
<pb n="KR3j0184_WYG_002-10b"/>
不可告者則不為也　趙清獻公寛厚長者與物無忤<lb/>
家于三衢所居甚隘弟姪有欲悅公意者厚以直易隣<lb/>
翁之居以廣公第公聞不樂曰吾與此翁三世為隣矣<lb/>
忍棄之乎命亟還翁而不追其直　趙清獻公通判泗<lb/>
州泗守昬不事事監司欲罷遣之公獨左右其政而諱<lb/>
其所以然使若權不已出者守得以善罷　趙清獻公<lb/>
初任成都携一龜一鶴以行其再任也屏去龜鶴止一<lb/>
蒼頭張公裕送以詩云馬諳舊路行來滑龜放長河不<lb/>
<pb n="KR3j0184_WYG_002-11a"/>
再來<lb/>
陳恭公執中素不喜歐陽公其知陳州時公自潁移南<lb/>
京過陳拒而不見後公還朝作學士陳為首相公遂不<lb/>
造其門已而陳出知亳州罷使相公當草制陳自謂必<lb/>
不得其美辭至云杜門却掃善避權勢以逺嫌處事執<lb/>
心不為毁譽而更變陳大驚喜曰使與我相知深者不<lb/>
能道此此得我之實也録寄其客李師中曰吾恨不早<lb/>
識此人<lb/>
<pb n="KR3j0184_WYG_002-11b"/>
司馬温公童稚時與群兒戲於庭庭有大甕一兒偶墮<lb/>
甕水中群兒譁然棄去公即以石擊甕水因穴而迸出<lb/>
兒得不死葢其活人手叚已見於齠齔中至今京洛間<lb/>
多為小兒擊甕圖　司馬温公曰世之人不以耳視而<lb/>
目食者鮮矣聞者駭曰何謂也温公曰衣冠所以為容<lb/>
觀也稱體斯美矣世人舍其所稱聞人所尚而慕之豈<lb/>
非以耳視者乎飲食之物所以為味也適口斯美矣世<lb/>
人取果餌而刻鏤朱緑之以為槃按之玩豈非以目食<lb/>
<pb n="KR3j0184_WYG_002-12a"/>
者乎　司馬温公作迂書或問何謂回心曰去惡而從<lb/>
善捨非而從是人或知之而不能徙以為如制悍馬如<lb/>
斡磻石之難也静而思之在我而已如轉户樞何難之<lb/>
有　司馬温公從龎頴公辟為大原府通判尚未有子<lb/>
夫人為買一妾公殊不顧夫人疑有所忌也一日教其<lb/>
妾俟我出汝自飾至書院中冀公一顧也妾如其言公<lb/>
訝曰夫人出汝安得至此亟遣之　温公赴闕庭民遮<lb/>
道曰公無歸洛留相天子全活百姓　司馬温公以高<lb/>
<pb n="KR3j0184_WYG_002-12b"/>
才全徳大得中外之望士大夫識與不識稱之曰君實<lb/>
下至閭閻畎畆匹夫匹婦莫不能道司馬公之名退十<lb/>
有餘年而天下之人冀其復用於朝故蘇子瞻為公獨<lb/>
樂園詩曰先生獨何事四海望陶冶兒童誦君實走卒<lb/>
知司馬葢紀實也　司馬温公病與吕申公簡曰晦叔<lb/>
自結髮志學仕而行之端方忠厚天下仰服垂老乃得<lb/>
秉國政平生所藴不施於今日將何俟乎比物論頗譏<lb/>
晦叔慎嘿太過光自病以來悉以身付醫家事付康惟<lb/>
<pb n="KR3j0184_WYG_002-13a"/>
國事未有所付今日囑於晦叔　又曰介甫文章節義<lb/>
過人處甚多但性不曉事而遂非致忠直疎逺䜛佞輻<lb/>
輳敗壊百度以至於此今方矯革其弊不幸介甫謝世<lb/>
反覆之徒必詆毁百端光意以謂朝廷特宜優加厚禮<lb/>
以振起浮薄之風不識晦叔以為如何　司馬温公曰<lb/>
受人恩而不忍負者其為子必孝為臣必忠　司馬温<lb/>
公居處有法動作有禮其被服如陋巷之士一室蕭然<lb/>
圖書盈几終日静坐泊如也其所服之布衾乃范蜀公<lb/>
<pb n="KR3j0184_WYG_002-13b"/>
自許訪公時所贈也後寢疾東府治命殮以深衣而覆<lb/>
以是衾常作布衾銘曰藜藿之甘綈布之温名教之樂<lb/>
徳義之尊求之孔易享之嘗安綺繡之奢膏粱之珍權<lb/>
寵之盛利欲之繁苦難其得禍辱旋臻取易捨難去危<lb/>
就安至愚且知士寧不然顔樂簞食萬世師模紂居瓊<lb/>
臺死為獨夫君子以儉為徳小人以奢喪軀然則斯衾<lb/>
之陋其可忽諸<lb/>
吕正獻公燕居凝塵滿案澹然弗顧嘗言自見吾友王<lb/>
<pb n="KR3j0184_WYG_002-14a"/>
深父而道徳性命之學日加益公天性清儉然居處飲<lb/>
食衣服不過為敝陋從容有常度　李公擇治平中數<lb/>
為朋友言吕正獻未嘗聞其疾聲見其遽色亦未嘗草<lb/>
書學者當師慕之<lb/>
王荆公知制誥夫人為買一妾荆公見之曰何物女子<lb/>
曰夫人令執事左右曰汝誰氏曰妾之夫為軍大將部<lb/>
米運舟失水家貲盡沒猶不足又賣妾以償公愀然曰<lb/>
夫人用錢幾何得汝曰九十萬公呼其夫令為夫婦如<lb/>
<pb n="KR3j0184_WYG_002-14b"/>
初盡以錢賜之<lb/>
范忠宣公曰今人好名乃勇於為善　范忠宣公平生<lb/>
自奉無重肉又雜誌云古人自奉簡約類非後人所能<lb/>
及飲食高下各有制度諸侯無故不殺牛大夫無故不<lb/>
殺羊士無故不殺犬豕大抵古人得肉食者至少所謂<lb/>
肉食者謀之此言貴者方得食也又曰虎頭燕頷食肉<lb/>
相也此古以食肉為難得比之後人簡約甚矣　公親<lb/>
族間有子弟請教於公公曰唯儉可以助廉惟恕可以<lb/>
<pb n="KR3j0184_WYG_002-15a"/>
成徳其人書於坐隅終身佩服公平生自奉無重肉不<lb/>
擇滋味所食麤糲而已每退自公易衣短褐率以為常<lb/>
　公罷相尹洛三子皆衣布袴尹和靖因揖上馬見之<lb/>
伊川論國朝名相必曰李文靖范忠宣<lb/>
吕滎陽公更歴中外凢典五州晚居宿州真揚間十餘<lb/>
年衣食不給有至絶糧數日者其在和州嘗作詩云除<lb/>
却借書沽酒外更無一事擾公私古人清白如此　吕<lb/>
滎陽公曰飬心莫善於寡欲天下之難持者莫如心天<lb/>
<pb n="KR3j0184_WYG_002-15b"/>
下之易染者莫如欲善養心者正其思而已矣目欲紛<lb/>
麗之色視思明則色欲寡矣耳欲鄭衛之聲聽思聰則<lb/>
聲欲寡矣口欲天下之美味思夏禹之菲飲食則口欲<lb/>
寡矣身欲天下之文繡思文王之卑服則身欲寡矣寡<lb/>
欲如此而心不治未之有也<lb/>
鍾離權曰吾買婢得前令之女吾特憐而悲之義不可<lb/>
久辱<lb/>
趙康靖公槩厚徳長者口未嘗言人短中嵗常置黄黒<lb/>
<pb n="KR3j0184_WYG_002-16a"/>
二豆於几案間自旦數之每興一善念則投一黄豆興<lb/>
一惡念則投一黒豆暮發視之初黒豆多於黄豆漸久<lb/>
反之既謝事歸南京遂徹豆無可數<lb/>
石徂徠介字守道為舉子時寓學於南郡其固窮苦學<lb/>
世無比者王侍郎瀆聞其窮約因宴客以盤餐遺之石<lb/>
謝曰甘脆亦介之願但日饗之則可若止得一饗則明<lb/>
日何以繼乎朝饗膏粱暮厭粗糲人之常情也介所以<lb/>
不敢當賜王咨重之<lb/>
<pb n="KR3j0184_WYG_002-16b"/>
陳無巳與趙挺之邢和叔皆郭大夫婿陳在舘職當侍<lb/>
郊丘非重裘不能禦寒氣無巳止有其一其内子為於<lb/>
挺之家假以衣之無巳詰所從來内以實告無巳曰汝<lb/>
豈不知我不着渠家衣耶却之既而遂以凍病而死<lb/>
劉元城在宋杜門屏跡不妄交逰人罕見其面田夫野<lb/>
老市井細民謂若過南京不見劉待制如過泗州不見<lb/>
大聖　劉元城見賓客談論踰時體無欹側肩背竦直<lb/>
身不妄動　劉元城曰唯絶嗜欲可以不死<lb/>
<pb n="KR3j0184_WYG_002-17a"/>
陳古靈襄與鄉士陳烈周希孟鄭穆名四友公與三人<lb/>
者獨以斯道鳴於海隅躬行持守益堅自家而逹于州<lb/>
閭邦人化之謂之四先生雖有誕突恣傲不可率者不<lb/>
敢失禮於其門<lb/>
曽公鞏字子固在官有所市易取賈必以薄予賈必以<lb/>
厚於門生故吏以幣交者一無所受福州無職田歲鬻<lb/>
園蔬收其直自入常三四十萬公曰太守與民争利可<lb/>
乎罷之後至者亦不復取也<lb/>
<pb n="KR3j0184_WYG_002-17b"/>
蔡文忠公通判濟州日飲醇酎往往至醉是時太夫人<lb/>
年已高頗憂之山東賈存道先生過濟文忠館之先生<lb/>
慮其以酒廢學生疾乃為詩示文忠曰聖君恩寵龍頭<lb/>
選慈母年高鶴髮垂君寵母恩俱未報酒如成病悔何<lb/>
追文忠矍然起謝之自是非請客不對酒終身未嘗至<lb/>
醉<lb/>
陳忠肅公綬性清謹言動有常平生手不執錢貨殖之<lb/>
事未嘗講論惟於農田不廢詢訪嘗語人曰有國有家<lb/>
<pb n="KR3j0184_WYG_002-18a"/>
豈能忘利或孳孳而營之或臨事必以為言則可戒也<lb/>
　陳忠肅公嘗語人蔡京他日必大用但此人得志必<lb/>
擅私逞欲無君自肆矣尋居諌省遂攻其惡京致情懇<lb/>
以甘言啖公公曰射人先射馬擒賊須擒王不得自已<lb/>
也攻之愈力初京為翰林學士承㫖以辭命為職世未<lb/>
知其非也公力言京不可用用之必為腹心患宗社安<lb/>
危未可知聞者往往甚其言以為京之惡不至是已而<lb/>
結嬖倖竊國柄矯誣先烈怙寵妄作為宗社禍悉如公<lb/>
<pb n="KR3j0184_WYG_002-18b"/>
言於是人服公如蓍龜云　陳忠肅公有㪷餘酒量每<lb/>
飲不過五爵每㑹親戚間有歡適不過大白滿引恐以<lb/>
長飲廢事每日有定課自鷄鳴而起終日寫閱不離小<lb/>
齋倦即就枕既寤即興不肯偃仰枕上每夜必置行燈<lb/>
於床側自提就案人或問公何不呼喚使者公曰起止<lb/>
不常若渉寒暑則必動其念此非可常之道偶吾性安<lb/>
之故不欲勞人也<lb/>
陳忠肅公瓘為越州僉判蔡卞為帥待公甚厚而公已<lb/>
<pb n="KR3j0184_WYG_002-19a"/>
得其心術常欲踈逺之屢引疾尋醫章不得上㑹明倅<lb/>
闕蔡俾公權攝以時當得職田意公方貧必喜于少紓<lb/>
公到明遂伸尋醫之請將所得圭租遜前官明州以法<lb/>
當公得公以義不當受卒不取而歸之官廪　陳忠肅<lb/>
謫台州所過州郡皆令甲兵防送不得稽留至台久之<lb/>
人莫敢以居室借賃者暫館僧舍十日必遷一寺公處<lb/>
之澹然到台數月朝廷起遷人石悈知州事且令赴闕<lb/>
之官士論以為將有處分于公也悈至揚言怖公視事<lb/>
<pb n="KR3j0184_WYG_002-19b"/>
之次日即遣兵官突來約束不得令出入又置邏卒數<lb/>
處雖親戚家書殆至隔絶未幾復令兵官搜檢行李攝<lb/>
公至郡郡庭垂簾如制獄大陳獄具公知其意遂發問<lb/>
曰今日之事豈被㫖耶悈示公劄子葢取尊堯集副本<lb/>
以為係詆誣之書合繳出毁棄公曰然則朝廷指揮取<lb/>
尊堯集耳追瓘至此復欲何為因問曰君知尊堯所以<lb/>
立名乎葢以神考為堯而以主上為舜也助舜尊堯何<lb/>
為詆誣瓘將顯就誅戮不必以刑獄相恐悈不待公言<lb/>
<pb n="KR3j0184_WYG_002-20a"/>
畢屢揖公退繼又幽公僧舍使小吏監守對榻坐卧窘<lb/>
辱百端人情憂怖慮有不測公安之不以為撓悈亦終<lb/>
不能為害<lb/>
馬永卿言匡衡疏有曰治性之道必審己之所有餘而<lb/>
强其所不足葢聰明疎通者戒於太察寡聞少見者戒<lb/>
於壅蔽勇猛剛强者戒於太暴仁慈温良者戒於無斷<lb/>
沈静安舒者戒於後時廣心浩大者戒於遺忘此語可<lb/>
為座右銘<lb/>
<pb n="KR3j0184_WYG_002-20b"/>
王文公洙始舉進士與郭稹同保有告稹冒祖母禫者<lb/>
法當連坐主司召問果保稹否公曰保之不可易也於<lb/>
是與稹俱罷<lb/>
唐充之每稱前軰說後生不能忍詬不足為人聞人宻<lb/>
論不能容受而輕泄之者不足為人<lb/>
劉高尚先生臯云毋以嗜欲殺身毋以政事殺人毋以<lb/>
貨財殺子孫毋以學術殺天下後世<lb/>
明道先生曰世傳神仙白日飛昇之類則無若閒居山<lb/>
<pb n="KR3j0184_WYG_002-21a"/>
林保形錬氣以延年益壽則有之譬如一爐火置之風<lb/>
中則易過置之宻室則難過有此理也或問揚子言聖<lb/>
人不師仙聖人能為此等事否曰此是天地之間一賊<lb/>
若非竊造化之機安能延年使聖人肯為周孔為之矣<lb/>
　明道先生曰大人者不失其赤子之心赤子之心良<lb/>
心也天之所以降衷民之所以受天地之中也寂然不<lb/>
動虚明純一與天地相似與神明為一傳曰喜怒哀樂<lb/>
未發謂之中其謂此歟如衡之平不加以物如鑑之明<lb/>
<pb n="KR3j0184_WYG_002-21b"/>
不蔽以垢乃所謂正也惟先立其大者則其小者不能<lb/>
奪如使忿懥恐懼好樂憂患一奪其良心則視聽食息<lb/>
從而失守欲區區脩身以正其外難矣　明道先生年<lb/>
十六七時好田獵後自謂今無此好周茂叔曰何言之<lb/>
易也但此心潛隐未發一日萌動復如前矣後十二年<lb/>
暮歸在田野間見田獵者不覺有喜心乃知果未無也<lb/>
　明道先生曰有人胷中常若有人焉欲為善如有惡<lb/>
以為之間欲為不善又若有羞惡之心者本無二人此<lb/>
<pb n="KR3j0184_WYG_002-22a"/>
正交戰之驗也持其志使氣不能亂此最可驗<lb/>
伊川先生或問家貧親老應舉求仕不免有得失之累<lb/>
何修可以免此先生曰此只是志不勝氣若志勝自無<lb/>
此累家貧親老須用禄仕然得之不得為有命曰在己<lb/>
固可為親奈何曰為己為親也只是一事若不得其如<lb/>
命何茍不知命見患難必避遇得必動見利必趨其何<lb/>
以為君子然聖人言命非為中人以上者設中人以下<lb/>
于得喪之際不能不惑故有命之說若上智之人更不<lb/>
<pb n="KR3j0184_WYG_002-22b"/>
言命　伊川先生曰主一之謂敬無適之謂一不一則<lb/>
二三矣至於不敢欺不敢慢尚不愧於屋漏皆是敬之<lb/>
事也又曰整齊敬肅則心便一一則自無非僻之干此<lb/>
意但涵養久之則天理自明　伊川先生曰利不獨財<lb/>
利之利凡有利心便不可纔作一事湏尋自家稳便處<lb/>
皆利心也<lb/>
張思叔詬詈僕夫伊川曰何不動心忍性思叔慙謝<lb/>
謝顯道與伊川别一年往見之伊川曰相别一年做得<lb/>
<pb n="KR3j0184_WYG_002-23a"/>
甚工夫謝曰也只去個矜字曰何故曰仔細㸃檢來病<lb/>
痛盡在這裡若按伏得這個罪過方有向進處伊川㸃<lb/>
頭因語在坐同志者曰此人為學切問近思者也胡文<lb/>
定公問顯道矜字罪過何故恁地大謝曰今人做事只<lb/>
管要誇耀别人耳目渾不關自家受用事有底人食前<lb/>
方丈便向人前喫只蔬食菜羮却去房裏喫為甚恁的<lb/>
又曰舊多恐懼不好打疊了此心又曰人有己便有夸<lb/>
心立己與物幾時到得與天為一處湏是克己纔覺時<lb/>
<pb n="KR3j0184_WYG_002-23b"/>
便克將去又曰克己須從性偏難克處克將去　謝顯<lb/>
道從學於明道明道嘗稱之曰謝子雖稍近魯直是誠<lb/>
篤理㑹事有不透其顙有泚憤悱如此<lb/>
朱光庭公掞見明道于汝歸謂人曰光庭在春風中坐<lb/>
了一箇月<lb/>
尹彦明焞年二十師事伊川應進士舉䇿問元祐黨人<lb/>
彦明曰此尚可以干禄邪不對徑出<lb/>
劉質夫絢自髫齔即事明道先生天性孝悌樂善而不<lb/>
<pb n="KR3j0184_WYG_002-24a"/>
為異端所惑氣和而體莊持論不茍合跬歩不離學每<lb/>
瞀悶時正坐端襟意氣即下既卒明道以文哭之曰遊<lb/>
吾門者衆矣而信之篤得之多行之果守之固若子者<lb/>
幾希侯師聖稱之曰明道平和簡易惟劉絢近之<lb/>
王宣徽之子正甫一日約康節同吳處厚王平甫㑹飯<lb/>
康節辭以疾明日正甫來康節謂曰某之辭㑹有以姑<lb/>
聽之吳處厚者好議論王平甫乃介甫之弟介甫方執<lb/>
政行新法處厚每譏刺之平甫雖不甚主其兄若人面<lb/>
<pb n="KR3j0184_WYG_002-24b"/>
罵之則亦不堪矣此某所以辭㑹也正甫笑曰先生料<lb/>
事之審如此昨處厚席間毁介甫平甫作色欲列其事<lb/>
于府某觧之甚苦乃巳嗚呼康節以道徳尊一代平居<lb/>
出處一飯之間其謹如此為子孫者當念之<lb/>
范侍講元祐初伊川除崇政殿說書時范公為著作佐<lb/>
郎實録院檢討伊川謂温公曰經筵若得范淳夫來尤<lb/>
好但經筵須要他温公曰何故伊川曰頥自度乏温潤<lb/>
之氣淳夫色温而氣和尤可以開陳是非導人主之意<lb/>
<pb n="KR3j0184_WYG_002-25a"/>
其後除侍講<lb/>
劉道原恕家貧不能自給一毫不妄取於人其自洛陽<lb/>
南歸也時已十月無寒具司馬温公以衣襪二事及舊<lb/>
貂褥贐之固辭强與之行及潁州悉封而還之司馬温<lb/>
公曰於光不受他人可知　劉道原為人剛毅時王介<lb/>
甫權震天下人不敢忤憤憤不少屈<lb/>
鄒侍郎浩曰聖人之道備於六經千門萬户何從而入<lb/>
大要在謹獨而已但於十二時中㸔自家一念從何處<lb/>
<pb n="KR3j0184_WYG_002-25b"/>
起即㸃檢不放過便見工力<lb/>
徐節孝事母謹嚴非有大故未嘗去其側日具太夫人<lb/>
所嗜或不獲即奔走闤市若有所亡人或慕其純孝損<lb/>
直以售之親戚故人或致甘毳誠不至禮不恭弗受也<lb/>
所奉饌皆自調味太夫人飲食時先生率家人在左右<lb/>
為兒戱或謳歌以說之故太夫人雖在窮巷而奉飬與<lb/>
富貴家等無湏臾不快太夫人以疾終先生號慟嘔血<lb/>
絶而復蘇哭不輟聲吕溱造廬下聞其號哭曰想見鬼<lb/>
<pb n="KR3j0184_WYG_002-26a"/>
神中夜聞此聲亦湏為公泣也先生少時為母置饍先<lb/>
過一賣肉家中心欲買其肉遂先於市中買他物而别<lb/>
路於歸途為順且亦有賣肉者因自念中心已許買他<lb/>
家肉若舍而之他能不欺心乎遂迂道買肉而歸且云<lb/>
己之行信自此始也又云少時逐日以衫㡌揖母一日<lb/>
見貴官乃用襽幞因自念天下之尊莫踰父母今反不<lb/>
若見貴官明日以襽幞揖母家人見之無不笑既久亦<lb/>
不笑也且云己之行敬自此始也<lb/>
<pb n="KR3j0184_WYG_002-26b"/>
晏公敦復平居静黙似不能言者立朝論事則明目張<lb/>
膽不畏强禦<lb/>
張子韶論處巳曰操守欲正器局欲大識見欲逺三者<lb/>
有一便可立身兼之者極難雖然有識見者自别當以<lb/>
識見為先　或曰倉卒患難中處事不亂是其才耶抑<lb/>
其識耶公曰未必才識了得必其胷中器局不凡素有<lb/>
定力不然恐胷中先亂何以臨事古人平日欲涵飬器<lb/>
局者此也　張子韶謫居南安至則閉門謝客以經史<lb/>
<pb n="KR3j0184_WYG_002-27a"/>
自娛緼袍糲食家人軰幾無以自存親知聞之爭餽遺<lb/>
以奉公皆謝遣之<lb/>
南軒先生曰心在焉則謂之敬且如方對客談論而他<lb/>
有所思雖思之善亦不敬纔有間斷便是不敬　南軒<lb/>
先生曰學莫先於義利之辨而義也者本心之所當為<lb/>
而不能自已非有所為而為之者也一有所為而後為<lb/>
之則皆人欲之私而非天理之所存矣<lb/>
晦庵先生曰心者萬事之原也人之一心得其正則事<lb/>
<pb n="KR3j0184_WYG_002-27b"/>
事皆得其正心或不正則無一事得由於正人有常言<lb/>
曰心印若此印刋刻得端正㸔印在何處莫不端正若<lb/>
刋刻得欹邪㸔印在何處無不欹邪故治心之學不可<lb/>
不謹也　晦庵先生曰凡徇人欲自是危嶮莊子所謂<lb/>
其熱焦火其寒凝冰是也<lb/>
汪信民常言人常咬得菜根則百事可做胡康侯聞之<lb/>
擊節歎賞<lb/>
</p>
<p>
</p>
  </div>
<div>
                <head>言行龜鑑卷三</head>
    <p>
<pb n="KR3j0184_WYG_003-1a"/>
欽定四庫全書<lb/>
　言行龜鑑卷三　　　　　元　張光祖　撰<lb/>
　　交際門<lb/>
竇諌議禹鈞為人素長者每量嵗之所入除伏臘供給<lb/>
外皆以濟人之急嘗於宅南建一書院四十間聚書數<lb/>
千卷禮文行之儒延置師席凡四方孤寒之士貧無供<lb/>
頓者公咸為處之無問識與不識有志於學者聴其自<lb/>
至故其子見聞益博凡四方之士由公之門登貴顯者<lb/>
<pb n="KR3j0184_WYG_003-1b"/>
前後接踵來拜公之門必命左右扶公坐受其禮及公<lb/>
之亡蒙深恩者有持心喪三年以報其遺徳<lb/>
戚同文睢陽人幼孤事祖母以孝聞遭世喪亂不復仕<lb/>
創睢陽書院聚徒講學相繼登科者五十六人踐䑓閣<lb/>
者亦至十數同文尚信義喜賙人急所與交皆當世名<lb/>
士門人號曰堅素先生　戚公同文從邑人楊懿受經<lb/>
懿遇疾託以家事同文為葬其三世之未葬者<lb/>
曺武恵王征幽州失律素服待罪趙㕘政昌年請按軍<lb/>
<pb n="KR3j0184_WYG_003-2a"/>
法朝廷察之止謫右驍衛上將軍未幾遂起趙叅政自<lb/>
延安還因事被劾久不許見時公已復樞宻使三抗疏<lb/>
力雪之方許朝謁士論嘆服<lb/>
王文正公嘗與楊文公評品人物楊曰丁謂何如對曰<lb/>
才則才矣他日在上位使有徳者助之庶得終吉若獨<lb/>
當權必為身累<lb/>
錢公惟演出守河橋詣王沂公曾為别酌酒餞之錢曰<lb/>
惟演身列將相不為不重然朝廷毎闕輔相議不在中<lb/>
<pb n="KR3j0184_WYG_003-2b"/>
惟公憐之公答曰相公才用閥閱豈曾所敢望然曽忝<lb/>
冠宰府今已數年相公尚寄藩屏者何也錢曰惟演才<lb/>
識不茂實假遭逢相公科第文章敭歴中外豈惟演所<lb/>
敢侔哉公曰不然曾之才不及公而猥當柄用乃先於<lb/>
公者蓋以搢紳之士畏公而不畏曽也公誠能去其可<lb/>
畏之跡使人無所復畏登庸調化必有日矣<lb/>
張忠定公詠號乖崖與冦萊公為布衣交萊公兄事之<lb/>
忠定面責不少恕雖貴不改也公守蜀聞萊公大拜曰<lb/>
<pb n="KR3j0184_WYG_003-3a"/>
冦準宰相才也又曰蒼生無福門人李畋怪而問之曰<lb/>
人千言而不盡者準一言而盡然用之太早恐不及學<lb/>
耳萊公在岐忠定自蜀還訪之不留既别顧萊公曰曽<lb/>
讀霍光傳否曰未也更無他語萊公歸取其𫝊讀之至<lb/>
不學無術曰此張公謂我也　張忠定公言吾頃與冦<lb/>
公凖張公覃取大名府解試罷衆謂吾名居覃之右吾<lb/>
上府帥書言覃之徳行著于鄉里有古人風以某之文<lb/>
近覃之文則未可知若言其行則某不及覃逺甚遂讓<lb/>
<pb n="KR3j0184_WYG_003-3b"/>
覃為解元葢士君子當以徳義為先不然未足為士也<lb/>
　張忠定公有清鑒善臧否人物凡所薦辟皆方亷恬<lb/>
退之士嘗曰彼好奔競者將自得之何假吾舉<lb/>
李文定公家甚貧同巷李生毎推財以濟之公感其意<lb/>
拜為兄尋舉進士第一李生遣人奉書通殷勤公口謝<lb/>
之而已不荅書生慙謂公挾貴忘舊遂不復相聞後十<lb/>
年公為左相因而奏李生昔日賙䘏之義願授一官以<lb/>
報其徳詔授左班殿直公製袍笏致書州將令送生至<lb/>
<pb n="KR3j0184_WYG_003-4a"/>
公所公與叙舊好且謝曰昔日周旋極不敢忘幸被誤<lb/>
恩乃獲所願衆然後服公性度𢎞逺非狹中淺見之人<lb/>
所能度<lb/>
王章恵公隨舉進士甚貧遊於翼城逋人錢執而入縣<lb/>
石務均之父為縣吏為償錢又飯之館之於其家其母<lb/>
尤所加禮一日務均醉毆之王遂去明年登第後為河<lb/>
東轉運使務均恐懼逃竄後以事敗文潞公為縣捕之<lb/>
急往投王王已為御史中丞矣未幾封一鋌銀至縣𦵏<lb/>
<pb n="KR3j0184_WYG_003-4b"/>
務均之母事少解公不忘一飯之恩如此<lb/>
吕許公夷簡執政范希文以天章閣待制知開封府屢<lb/>
攻許公之短落職知饒州康定元年復天章閣待制知<lb/>
永興軍尋改陜西都轉運使㑹吕許公復入相對仁宗<lb/>
曰范仲淹賢者朝廷將用之豈但除舊職即除龍圖閣<lb/>
直學士陜西經畧安撫使上以許公為長者天下亦美<lb/>
許公不念舊惡仲淹謝曰嚮以公事忤犯相公不意相<lb/>
公奬拔乃爾許公曰夷簡豈敢復以舊事為念耶及仲<lb/>
<pb n="KR3j0184_WYG_003-5a"/>
淹知延州移書喻元昊以利害荅書不遜仲淹焚其書<lb/>
不以聞執政以為不當通書而又擅焚之宋庠請論以<lb/>
軍法上問夷簡何如夷簡曰止可薄責而已乃降一官<lb/>
宋韓忠憲公億布衣時與李康靖公同遊止一氊同寢<lb/>
一日分途割而分之　公與李若谷未第時皆貧同試<lb/>
京師每出謁更為僕李先登第授許州長社縣主薄赴<lb/>
官自控妻驢韓為負一箱將至長社三十里李謂韓曰<lb/>
恐縣吏來箱中止有錢六百以其半遺韓相持大哭别<lb/>
<pb n="KR3j0184_WYG_003-5b"/>
去次舉韓亦登第後皆至參政世為婚姻不絶詠史詩<lb/>
云韓李京師更僕時控驢負笈兩無辭一朝接踵身榮<lb/>
顯合契姻聨百世期　韓忠憲與李康靖皆甚貧汝州<lb/>
太守趙學士請康靖為門客尤敬待韓公韓公至即設<lb/>
豬肉康靖嘗有簡戲之久思肉味請君早訪前軰以設肉<lb/>
為重禮<lb/>
李康靖公為長社令每日懸百錢于壁上用盡即止其<lb/>
貧儉如此<lb/>
<pb n="KR3j0184_WYG_003-6a"/>
陳公希亮輕財好施篤於恩義少與蜀人宋輔游輔卒<lb/>
于京師母老子少公養其母終身而以女妻其孤端平<lb/>
使與諸子游學卒與子忱同登進士第<lb/>
楊侍郎偕知審官院元昊乞和而不稱臣偕上言以謂<lb/>
連年出師國力日以蹙莫如以書遺之徐圖誅滅之計<lb/>
諌官歐陽修蔡襄交章劾奏偕職為從官不思為國討<lb/>
賊而助元昊不臣之請罪當誅偕不自安求知越州道<lb/>
改知杭而襄謁告迎親於杭經遊里市或謂曰何以不<lb/>
<pb n="KR3j0184_WYG_003-6b"/>
言於朝偕曰襄嘗以公抵我豈可以私報也<lb/>
杜正獻公曰今之在上者多摘發下位小節是不恕也<lb/>
范文正公生三嵗而孤母夫人貧無依再適長山朱氏<lb/>
長育有恩常思厚報之及貴用南郊所加恩贈朱氏父<lb/>
太常博士暨諸子皆公為𦵏之嵗則為饗祭朱氏他子<lb/>
弟以公䕃得補官者三人　范文正公少貧悴依睢陽<lb/>
朱氏家常與一術者遊㑹術者病篤使人呼文正而告<lb/>
曰吾善錬水銀為白金吾兒幼不足以付今以付子即<lb/>
<pb n="KR3j0184_WYG_003-7a"/>
以其方與所成白金一斤封誌納文正懐中文正方辭<lb/>
避而術者已絶後十餘年文正為諌官術者之子長呼<lb/>
而告之曰而父有神術昔之死也以汝尚幼故俾我收<lb/>
之今汝成立當以還汝出其方并白金授之封誌宛然<lb/>
　范文正公以晏元獻之薦入館終身以門生事之後<lb/>
雖名位相亞亦不敢少變　范文正公言幕府辟客須<lb/>
可為己師者乃辟之雖朋友亦不可辟蓋我敬之為師<lb/>
則心懐尊奉每事取法於我有益耳　范文正公守邠<lb/>
<pb n="KR3j0184_WYG_003-7b"/>
州日帥僚屬登樓置酒未舉觴見縗絰數人營理䘮具<lb/>
公亟詢之乃寄居士人卒於邠將出殯近郊賵斂棺椁<lb/>
皆所未具公憮然徹席厚賙給之使畢其事坐客感嘆<lb/>
有泣下者<lb/>
石徂徠師事孫明復行則從升降拜則執杖履以侍孔<lb/>
給事道輔為人剛直嚴重不妄與人交聞先生之風就<lb/>
見之介侍左右魯人素髙此二人由是始識師弟子之<lb/>
禮<lb/>
<pb n="KR3j0184_WYG_003-8a"/>
張孝基娶同里富人女富人只一子不肖斥逐之富人<lb/>
病且死盡其家財付孝基與治後事如禮久之其子丐<lb/>
于塗孝基見之惻然謂曰汝能灌園乎荅曰如得灌園<lb/>
以就食何幸孝基使灌園其子稍自力孝基怪之後謂<lb/>
曰汝能管庫乎荅曰得灌園已出望外況管庫乎又何<lb/>
幸也孝基使管庫其子馴謹無他過孝基徐察之知其<lb/>
能自新遂以其父所委財産歸之其子自此治家勵操<lb/>
為鄉閭善士<lb/>
<pb n="KR3j0184_WYG_003-8b"/>
韓魏公琦重義輕財賙人之急少善尹師魯師魯亡割<lb/>
俸畀其孤為直其寃於朝仍奏録其子視財物不以慁<lb/>
其意既乏則損已服用玩好以與之士無逺近咸趨之<lb/>
其故舊之子孫寒窶無所託而依以為生者常十數家<lb/>
　韓魏公在通州張商英入相欲引公自助時置政典<lb/>
局乃自局中奉㫖取所著尊堯集蓋將施行其言而由<lb/>
吏局用公也　韓魏公言歐曽同事兩府歐性素褊曽<lb/>
亦齷齪每議事至厲聲相攻不可解公一切不問俟其<lb/>
<pb n="KR3j0184_WYG_003-9a"/>
氣定徐以一言可否之二公皆伏<lb/>
歐陽公修字永叔平生篤於朋友如尹師魯梅聖俞孫<lb/>
明復既卒其家貧甚公力經營之使皆得以自給又表<lb/>
其孤于朝悉録以官由是三族賴公之力其後昌熾<lb/>
公與韓魏公相知最深毎心服韓公之徳量嘗曰累百<lb/>
歐陽修何敢望韓公韓公曰永叔相知無他琦以誠而<lb/>
已<lb/>
趙康靖公槩與歐陽公同在館及同修起居注槩性厚<lb/>
<pb n="KR3j0184_WYG_003-9b"/>
重寡言修意輕之及修除知制誥是時韓范在中書以<lb/>
槩為不文乃除天章閣待制槩澹然不屑意及韓范出<lb/>
乃復除知制誥㑹修甥嫁為修從子晟妻與人淫亂事<lb/>
覺語連及修修時為龍圖閣直學士河北都轉運惡韓<lb/>
范者皆欲文致修罪云與甥亂上怒急羣臣無敢言者<lb/>
槩乃上書言修以文學為近臣不可以閨房曖昧之事<lb/>
輕加汚衊臣與修蹤跡素疎修之待臣薄所惜者朝廷<lb/>
大體耳或謂槩曰公不與歐陽公有隙乎公曰以私廢<lb/>
<pb n="KR3j0184_WYG_003-10a"/>
公槩所不敢書奏上不恱修終坐降知滁州槩出知蘇<lb/>
州遭喪去官服闋除翰林學士復表讓歐陽修先進不<lb/>
可超越奏雖不報時論美之<lb/>
唐質肅公為御史論文潞公彦博為相専權植黨交結<lb/>
宫禁仁宗怒召二府示之疏唐公語益切詔送臺劾之<lb/>
潞公獨留再拜曰御史言事職也願不加罪於是唐公<lb/>
既貶而公亦罷相判許州未幾公復召還即上言唐某<lb/>
所言正中臣罪召臣未召唐某臣不敢行仁宗用公言<lb/>
<pb n="KR3j0184_WYG_003-10b"/>
起唐通判潭州公復言介責太重願召之尋至大用與<lb/>
公同執政相知為深後潞公為平章重事薦介之子義<lb/>
問以集賢殿修撰帥荆南<lb/>
司馬温公與一朝士有舊欲得齊州公曰齊州已差人<lb/>
乃與廬州不就曰齊州地望卑於廬州但於私便耳相<lb/>
公不使一物失所改易前命當亦不難公正色曰不使<lb/>
一物失所惟是均平若奪一與一此一物不失所則彼<lb/>
一物必失所其人慙沮而退　公與范蜀公相友善熈<lb/>
<pb n="KR3j0184_WYG_003-11a"/>
寧元豐間士大夫論天下賢者必曰君實景仁道徳風<lb/>
流師表當世二公相得歡甚約更相為傳而後死者則<lb/>
誌其墓君實常謂人曰吾與景仁兄弟也但姓不同耳<lb/>
　司馬温公判西京留司御史臺遂居洛買園於尊賢<lb/>
坊以獨樂名之始與康節先生游嘗曰光陜人先生衛<lb/>
人今同居洛即鄉人也有如先生道徳之尊當以年徳<lb/>
為貴官職不足道也公嘗問康節曰光何如人康節曰<lb/>
君實脚踏實地人也公深以為知言<lb/>
<pb n="KR3j0184_WYG_003-11b"/>
康節先生嘗謂富韓公曰安石恵卿本以勢利合勢利<lb/>
相敵將自為仇矣後果然　康節先生解他山之石可<lb/>
以攻玉玉者温潤之物若將兩塊玉來相磨必磨不成<lb/>
須是得他箇麄礦底物方磨得出譬如君子與小人處<lb/>
為小人侵凌則修省畏避動心忍性増益豫防如此<lb/>
李公擇遇事强毅不為茍合初善王荆公荆公嘗遣雱<lb/>
諭意曰所爭者國事盍少存朋友之義公曰大義㓕親<lb/>
況朋友乎自守益確<lb/>
<pb n="KR3j0184_WYG_003-12a"/>
彭公汝礪少師事桐廬倪天隠天隠没無子為𦵏其母<lb/>
及妻又割俸錢嫁其女<lb/>
范忠宣帥慶陽時為總管种詁無故訟於朝上遣御史<lb/>
按治詁停任公亦罷帥至公為樞宻副使詁尚停任復<lb/>
薦為永興軍路鈐轄又薦為隰州每自咎曰先人與种<lb/>
氏上世有契義純仁不肖為其孫所訟寧論事之曲直<lb/>
哉嗚呼可謂以徳報怨者也<lb/>
王荆公秉政恵卿自知不安乃條荆公兄弟之失凡數<lb/>
<pb n="KR3j0184_WYG_003-12b"/>
事面奏意欲上意有貳上封恵卿所言以示荆公故公<lb/>
表云忠不足以取信故事事欲其自明義不足以勝奸<lb/>
故人人與之立敵葢謂是也<lb/>
陳忠肅公尊敬前輩皆可為後生法晚年過揚州見滎<lb/>
陽公請公坐受六拜又拜祖母河南夫人請必無荅拜<lb/>
然後拜其與他人語必曰吕公或曰吕侍講其對前輩<lb/>
說後進必斥姓名未嘗少改<lb/>
伊洛淵源録吕侍講希哲雖性至樂易然未嘗假人辭<lb/>
<pb n="KR3j0184_WYG_003-13a"/>
色恱人以私在邢州日劉公安世適守潞州邢潞鄰州<lb/>
也公之子疑問嘗勸公與劉公書通勤懇曰吾素與劉<lb/>
徃還不熟今豈可先意相結私相附託也卒不與書<lb/>
謝顯道云申顔自謂不可一日不見侯無可或問其故<lb/>
曰無可能攻人之過一日不見則吾不得聞吾過矣謝<lb/>
子曰人不可與不勝己者處鈍滯了人<lb/>
劉道原為人剛毅或稠人廣坐王介甫諸人滿側公議<lb/>
其得失無所隠惡之者側目愛之者快意<lb/>
<pb n="KR3j0184_WYG_003-13b"/>
張魏公浚在京師獨與趙鼎宋齊愈胡寅為至交寢食<lb/>
行止未嘗相舍所講論皆問學之力與所以濟時之䇿<lb/>
欽宗召涪陵處士譙定至京師將處以諌職定以言不<lb/>
用力辭杜門不出公往見至再三開闗延入公問所得<lb/>
於前輩者定告公但當熟讀論語公自是益潛心於聖<lb/>
人之㣲言<lb/>
</p>
<p>
</p>
  </div>
<div>
                <head>言行龜鑑巻四</head>
    <p>
<pb n="KR3j0184_WYG_004-1a"/>
欽定四庫全書<lb/>
　言行龜鑑巻四　　　　　元　張光祖　撰<lb/>
　　家道門<lb/>
竇公禹鈞同宗及外姻甚多貧困者有喪不能自舉公<lb/>
為出金𦵏之由公𦵏者凡二十七喪親姻故舊孤遺有<lb/>
女不能嫁者公為出金嫁之由公嫁者凡二十八人<lb/>
竇公禹鈞有五子儀儼侃偁僖皆登第馮道贈之詩燕<lb/>
山竇十郎教子以義方靈椿一株老丹桂五枝芳毎對<lb/>
<pb n="KR3j0184_WYG_004-1b"/>
客坐即一尚書二侍郎三起居四參政五補闕皆侍立<lb/>
李文靖公為相治居第於封丘門内<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事前僅容旋馬<lb/>
或言其太隘公笑曰居第當𫝊子孫此為宰相㕔事誠<lb/>
隘為太祝奉禮㕔事已寛矣　又談苑云公所居陋巷<lb/>
<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事無重門其偪下已甚頹垣壊壁公不以為慮堂前<lb/>
花欄壊妻戒守舍者勿令葺以試公公朝夕見之經月<lb/>
不言妻以語公公笑謂其弟維曰豈可以此動吾一念<lb/>
哉家人勸治居第未嘗荅維因語次及之公曰身食厚<lb/>
<pb n="KR3j0184_WYG_004-2a"/>
禄時有横賜計囊裝亦可以治第但缺陷世界安得圓<lb/>
滿如意自求稱足今市新宅須一年繕完人生朝暮不<lb/>
可保又豈能久居巢林一枝聊自足耳安事豐屋哉<lb/>
本朝公卿能守先法久而不衰者唯故李相昉家子孫<lb/>
數世至二百餘口猶同居共爨田園邸舍所收及有官<lb/>
者俸禄皆聚之一庫計口日給餉婚姻喪𦵏所費皆有<lb/>
常數分命子孫掌其事其規模大抵出於翰林學士宗<lb/>
諤所制也<lb/>
<pb n="KR3j0184_WYG_004-2b"/>
張文定公齊賢以右拾遺為江南轉運使一日家宴一<lb/>
奴竊銀器數事於懐中公自簾中熟視不問後為相門<lb/>
下厮奴皆得班行而此奴竟不霑禄奴因泣下公語曰<lb/>
爾意江南日曽盜吾銀器數事乎吾備位宰相進退百<lb/>
官志在激濁揚清安敢以盜賊薦耶念汝事我日久今<lb/>
予汝鈔三百千汝其出吾門下自擇所安蓋吾既發汝<lb/>
平昔之事不可復留也奴泣拜而去<lb/>
王文正公旦局量寛厚未嘗見其怒飲食有不精潔者<lb/>
<pb n="KR3j0184_WYG_004-3a"/>
但不食而已家人欲試其量以少埃墨投羮中唯啖飯<lb/>
而已家人問何以不食羮曰吾偶不喜肉一日又墨其<lb/>
飯公視之曰吾今日不喜飯可具粥　有母弟傲不可<lb/>
訓一日逼冬至祠家廟列百壺於堂前弟皆擊破之家<lb/>
人惶駭文正忽自外入見酒流滿路不可行俱無一言<lb/>
但攝衣步入中堂其後弟忽感悟復為善終亦不言<lb/>
張尚書公誠為人孝友慈恵景徳二年登進士第後知<lb/>
蜀罷官歸蜀中錦綺之物入門不以適私室悉布之堂<lb/>
<pb n="KR3j0184_WYG_004-3b"/>
上請其母及諸昆弟姊妺擇取之嘗曰兄弟天之所生<lb/>
譬如手足不可離絶妻妾乃是外舍之人柰何用外人<lb/>
而斷手足乎<lb/>
許尚書公元宣城人以孝謹稱其父亡一子可得官兄<lb/>
弟相讓不受久之兄乃曰吾弟之才後日能庇吾宗乃<lb/>
以公補郊社齋郎<lb/>
真宗命馮元談易元薦查道李虚巳李行簡三人者與<lb/>
焉奏曰道歙州人母病嘗思鱖魚羮方冬無有道泣禱<lb/>
<pb n="KR3j0184_WYG_004-4a"/>
河神鑿氷取得鱖魚果尺餘以饋母後舉賢良入策四<lb/>
等<lb/>
晏元獻公手帖與兄及嫂云知置得宅子大抵亷由守<lb/>
分為官須隨宜作一生計且安泊親屬不得待豐足嘗<lb/>
見范應辰率家人持十齋日云一則勸其淡素好善次<lb/>
則減魚肉之價聚為生計果置得一兩好莊及宅第免<lb/>
于茫然此最良圖況宦遊有何盡期兼官下不可營私<lb/>
魏四工部可為戒也然須内外各且儉嗇為先方可議<lb/>
<pb n="KR3j0184_WYG_004-4b"/>
此殊家間僕吏等直至今兩日内破一頓豬肉此持久<lb/>
之術是以常為宗親及相交游言之<lb/>
楊尚書玢致仕歸長安舊居為鄰里侵占子弟欲詣府<lb/>
訴其事以狀白玢玢批狀尾云四鄰欺我我從伊畢竟<lb/>
須思未有時試上含元殿基望西風秋草正離離子弟<lb/>
不敢復言<lb/>
种公世衡字仲平少尚氣節昆弟有欲其家者君推貲<lb/>
産與之惟取季父圖書而已<lb/>
<pb n="KR3j0184_WYG_004-5a"/>
韓忠獻公教子嚴肅不可犯知亳州第二子舍人自西<lb/>
京倅告省覲康公與右相及姪柱史宗彦皆中甲科歸<lb/>
公喜置酒召僚屬之親厚者俾諸子坐於隅坐中忽語<lb/>
云二郎吾聞西京有疑讞者其詳云何舍人思之未得<lb/>
已訶之再問未能對遂推案索杖大詬曰汝食朝廷厚<lb/>
禄倅貳一府事無巨細皆當究心大辟奏案尚不能記<lb/>
則細務不舉可知吾在千里外無所干預猶能知之爾<lb/>
叨冒廩禄何顔報國必欲撻之衆賔力解方已諸子股<lb/>
<pb n="KR3j0184_WYG_004-5b"/>
栗累日不能釋家法之嚴如此所以多賢子孫也　韓<lb/>
忠獻公汝州太守趙學士有女遂與公議親既過聘趙<lb/>
公遣人送女來至京城旅店中一夕病卒公具素服往<lb/>
哭之　韓忠獻公為河北轉運使王太夫人坐太平車<lb/>
以葦為棚覆獻肅公乘驢隨車時王文正公已貴忠獻<lb/>
公作一路使者其儉如此今人聞之誠可愧也<lb/>
丁晉公三十六事載某氏女子嫁時之服而篋有襂衣<lb/>
一襲問其故曰若夫家遇其私忌服此慰舅姑也今無<lb/>
<pb n="KR3j0184_WYG_004-6a"/>
此禮余以謂昔之為婦當私忌慰服尚爾則受慰者其<lb/>
服可知嘗切講之而未知所從在洛時聞富鄭公私諱<lb/>
日裹垂脚襂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>幞頭襂布衫繫藍鐵帶此乃今人釋服<lb/>
襂<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>之衣嘗聞李世美文定之猶子世美曰冠以帽衣<lb/>
白紵衫繫黒帶余以謂𫝊稱君子有終身之憂忌日之<lb/>
謂也是則其服色亦當少變<lb/>
范文正公自政府出歸姑蘇焚黄搜外庫惟有絹三千<lb/>
匹令掌吏録親戚及閭里知舊自大及小散之皆盡曰<lb/>
<pb n="KR3j0184_WYG_004-6b"/>
宗族鄉黨見我生長幼學壯仕為我助喜我何以報之<lb/>
哉　范文正公嘗語諸子弟曰吾呉中宗族甚衆於吾<lb/>
固有親疎然以吾祖宗視之則均是子孫固無親疎也<lb/>
吾安得不恤其饑寒哉且自祖宗積徳百餘年而始發<lb/>
於吾得至大官若獨享富貴而不恤宗族異日何以見<lb/>
祖宗於地下今亦何顔以入家廟乎故恩例俸賜常均<lb/>
族人并置義田宅云<lb/>
黄公孝先有文行天資孝悌母有肺疾綿痼嵗久飲食<lb/>
<pb n="KR3j0184_WYG_004-7a"/>
藥餌非經公手則不中度公乃一一自調冬日先煖温<lb/>
被然後請母就枕迨其得所然後起而觀書坐是不能<lb/>
輒去左右年三十二矣母病稍安始就鄉舉中上第而<lb/>
母亡每遇新物未經祭則不食<lb/>
張忠定公詠知益州單騎赴任官屬憚其嚴峻莫敢畜<lb/>
婢使者公不欲絶人情遂買一婢以侍巾櫛自此官屬<lb/>
稍置姬侍在蜀四年被召還闕呼婢父母出資以嫁之<lb/>
仍處女也　公寢室中無侍婢服玩之物闃如也李畋<lb/>
<pb n="KR3j0184_WYG_004-7b"/>
嘗侍坐於廡下畋謂公寢禪室不如公哂曰吾不為輕<lb/>
肥為官以至如是吾往年及第後以詩寄傅霖逸人云<lb/>
前年失脚下魚磯苦戀明時未得歸寄語巢由莫相笑<lb/>
此心不是愛輕肥豈今日之言也<lb/>
賈文元公戒子文云古人重厚朴直乃能立功立事享<lb/>
悠久之福士人所貴節行為大軒冕失之有時而復來<lb/>
節行失之終身不可復得矣搢紳以為格言<lb/>
包孝肅公始及第以親老侍養不仕宦且十年人稱其<lb/>
<pb n="KR3j0184_WYG_004-8a"/>
孝<lb/>
宋曽魯公幼子光禄卿孝純休官三十年治家嚴整有<lb/>
法子弟非冠帶不見晝日不得居房以長幼次序各居<lb/>
㕔事書院纔入㕔門雖暫歸必見尊長亦須冠帶出男<lb/>
子雖見姊妹亦須有時不得接笑語弟婦與伯終身不<lb/>
同坐不立談男女燕合異席男子在家行步必令小童<lb/>
導喝婦女無從婢不獨行光禄主家不畜私財不置别<lb/>
産止享用衆分合得一分之物至今子孫猶貧<lb/>
<pb n="KR3j0184_WYG_004-8b"/>
李潛字君行嘗自䖍州入京師至泗州其子弟請先行<lb/>
君行問其故曰科場近欲先至京師貫開封户取應君<lb/>
行不可曰汝䖍州人而户貫開封欲求事君而先欺君<lb/>
乎寧遲數年不可行也<lb/>
呉庠妻謝氏其子名賀賀與賔客言及人之長短夫人<lb/>
屏間竊聞之怒笞賀一百或解之曰臧否士之常忍笞<lb/>
之若是夫人曰愛其女者必取三復白圭之士妻之今<lb/>
獨産一子使知義命而出語忘親豈可久之道哉因涕<lb/>
<pb n="KR3j0184_WYG_004-9a"/>
泣不食賀由是恐懼<lb/>
陳公堯咨知荆南時母馮氏問曰古人居一郡一邑必<lb/>
有異政汝典郡有何治效堯咨曰荆南當衝要郊勞宴<lb/>
餞迨無虚日然稍精於射衆無不服馮氏曰汝父訓汝<lb/>
以忠孝俾輔國家今不務仁政善化而専卒伍一夫之<lb/>
技豈汝先人之意耶杖而擊之金魚墮地<lb/>
蔡延慶所生母亡不為服久矣聞李定不服所生母為<lb/>
臺所彈乃乞追服<lb/>
<pb n="KR3j0184_WYG_004-9b"/>
連處士父卒家故多貲悉散以賙鄉里而教其二子以<lb/>
學曰此吾貲也<lb/>
胥内翰偃未仕時家有良田數千頃既貴悉以與族人<lb/>
王公存自奉甚約而喜厚賔客揚潤相去一水公守揚<lb/>
時援故相例得嵗時過家上冢乃出賜錢五十萬賙給<lb/>
閭里又具牛酒㑹父老數百人親與酬酢皆歡醉而去<lb/>
鄉黨以為美談<lb/>
王公質在相門而弗驕以不貪為寶文正作舍人時家<lb/>
<pb n="KR3j0184_WYG_004-10a"/>
甚虚嘗貸人金以贍昆弟過期不入輟所乘馬償之公<lb/>
因閱家蔵書而得其券召家人視之曰此前人清風吾<lb/>
輩當奉而不墜冝秘蔵之又得顔魯公為尚書時乞米<lb/>
于李大夫墨帖并刻石摹之以遺親友<lb/>
韓魏公合宗族百口衣食均等無所異嫁孤女十餘人<lb/>
養育諸姪比於己子所得恩例必先及旁族逮其終子<lb/>
有褐衣未命者追孝祖考恨不及養奉塋域甚厚五世<lb/>
祖冢皆訪得之買田其旁植松檟召人守視之貴顯十<lb/>
<pb n="KR3j0184_WYG_004-10b"/>
五年身為將相累更大賜予及其没也庫無羨錢室無<lb/>
竒玩賴天子賜金帛官出𦵏資喪事得以無乏　林述<lb/>
中云韓師朴入市歸韓魏公問所買之物云千三魏公<lb/>
責之曰此俚巷之談非對尊辭何不一貫三伯<lb/>
歐陽修四嵗而孤母鄭守節自誓親誨之學家貧至以<lb/>
荻畫地教子學書幼敏悟過人讀書輒成誦　歐陽文<lb/>
忠公與其姪通禮書云自南方多事以來日夕憂汝得<lb/>
昨日遞中書頓解憂想歐陽氏自江南歸朝累世蒙朝<lb/>
<pb n="KR3j0184_WYG_004-11a"/>
廷官禄吾今又被榮顯致汝等並列官品當思報效偶<lb/>
此多事如有差使盡心向前不得避事至於臨難死節<lb/>
亦是汝榮事但存心盡公神明自祐汝謹不可思避事<lb/>
也昨書中言欲買朱砂來吾不闕此物汝於官下冝守<lb/>
亷何買官下物吾在官所除飲食外不曽買一物可觀<lb/>
此為戒也<lb/>
程太中珦娶侯氏侯夫人事舅姑以孝謹稱與太中相<lb/>
待如賔客公賴其内助禮敬尤至而夫人謙順自牧雖<lb/>
<pb n="KR3j0184_WYG_004-11b"/>
小事未嘗専必禀而後行　程公珦前後五得任子以<lb/>
均諸父子孫嫁遣孤女必盡其力伯母劉氏寡居公奉<lb/>
養甚至其女之夫死公逆從女兄以歸教養其子均於<lb/>
子姪既而女兄之女又寡公懼女兄之悲思又取甥女<lb/>
以歸嫁之時小官禄薄克己為義人以為難<lb/>
司馬温公與其兄伯康友愛尤篤伯康年將八十公奉<lb/>
之如嚴父保之如嬰児每食少頃則問曰得無饑乎天<lb/>
少冷則問曰衣得無薄乎　司馬温公曰凡議婚姻當<lb/>
<pb n="KR3j0184_WYG_004-12a"/>
先察其壻與婦之性行及家法何如勿茍慕其富貴壻<lb/>
茍賢矣今雖貧賤安知異時不富貴乎茍為不肖今雖<lb/>
富盛安知異時不貧賤乎婦者家之所由盛衰也茍慕<lb/>
一時之富貴而娶之彼挾其富貴鮮有不輕其夫而傲<lb/>
其舅姑養成驕妬之性異日為患庸有極乎借使因婦<lb/>
財以致富依婦勢以取貴茍有丈夫之志氣者能無愧<lb/>
乎　司馬温公𫝊家集内先公遺文記云玉藻曰父歿<lb/>
而不能讀父之書手澤存焉耳楊子曰書心畫也今人<lb/>
<pb n="KR3j0184_WYG_004-12b"/>
親沒則畫像而事之畫像外貎也豈若手澤心畫之為<lb/>
深切哉今集先公遺文手書及碑志行狀共為一櫝寘<lb/>
諸影堂子子孫孫永祗保之<lb/>
李公彭字商老性友愛撫恤二弟保恵教誨雖陽城兄<lb/>
弟不是過也先生毎製一衣必俱有而後肯服食飲亦<lb/>
然未嘗獨行四逺饋餉不問豐寡一皆付之二弟<lb/>
吕汲公大防家法至嚴晉伯汲公兄也汲公夫人毎見<lb/>
晉伯必拜於庭下汲公既相晉伯往見之夫人令兩獲<lb/>
<pb n="KR3j0184_WYG_004-13a"/>
扶下階而拜晉伯不樂曰宰相夫人尊重不必拜汲公<lb/>
甚懼遽撤兩獲<lb/>
吕原明正獻公之長子也正獻公居家簡重寡黙不以<lb/>
事物經心而申國夫人性嚴有法度雖甚愛公然教公<lb/>
事事循蹈規矩甫十嵗祁寒暑雨侍立終日不命之坐<lb/>
不敢坐也日必冠帶以見長者平居雖天時甚熱在父<lb/>
母長者之側不得去巾襪䙏袴衣服唯謹行步出入無<lb/>
得入茶肆酒肆市里井巷之語鄭衛之音未嘗一經於<lb/>
<pb n="KR3j0184_WYG_004-13b"/>
耳不正之書非禮之色未嘗一接於目正獻公通判潁<lb/>
州歐陽文忠公適知州事焦先生千之伯强客文忠公<lb/>
所嚴毅方正正獻公招延之使教諸子諸生小有過差<lb/>
先生端坐召與相對竟夕不與之語諸生恐懼畏伏先<lb/>
生方略降詞色時公方十餘嵗内則正獻公與申國夫<lb/>
人教訓如此之嚴外則焦先生化導如此之篤故公徳<lb/>
器成就大異衆人公嘗言人生内無賢父兄外無嚴師<lb/>
友而有成者少矣　吕正獻公公著年三十餘通判潁<lb/>
<pb n="KR3j0184_WYG_004-14a"/>
州已有重名范文正知青州過潁來汶謁公呼公謂曰<lb/>
太博近朱者赤近墨者黑歐陽永叔在此太博冝近筆<lb/>
硯申國夫人在㕔後聞其語以教滎陽公<lb/>
范堯夫知襄城縣伯兄久病心疾公承事照管湯藥飲<lb/>
食居處衣服必躬必親如孝子之事嚴父<lb/>
蘇公頌至和中文潞公為相嘗請建家廟事下太常公<lb/>
議以為禮大夫士有田則祭無田則薦是有土者乃為<lb/>
廟祭也有田則有爵無土與爵則子孫無以繼承宗祀<lb/>
<pb n="KR3j0184_WYG_004-14b"/>
是有廟者止於其躬子孫無爵祭乃廢也若㕘合古今<lb/>
之制依約封爵之令為等差錫以土田然後廟制可議<lb/>
若猶未也即請考案唐賢寢堂祠饗儀止用燕噐常食<lb/>
而已　頌知婺州泝桐江水暴迅舟横欲覆魏國太夫<lb/>
人在舟中幾溺矣公哀號赴水救之舟忽自正太夫人<lb/>
甫出及岸舟乃覆衆以謂誠孝所感<lb/>
陳諌議省華家法甚嚴堯叟娶馬尚書亮女日執饋馬<lb/>
於朝路語諌議以女素不習乞免其責諌議荅云未曾<lb/>
<pb n="KR3j0184_WYG_004-15a"/>
使之執庖自是隨山妻下厨耳馬遂語塞<lb/>
趙槩㑹郊祀當進階封且任一子京官槩乞以封母郡<lb/>
太君宰相謂公曰公為學士擬封不久矣公曰母八十<lb/>
二朝夕不可期願及今以為榮許之後遂以為例改知<lb/>
審官院判祕閣與髙若訥同判流内銓若訥言往嘗知<lb/>
貢舉聞母疾不得出幾不能生公矍然即請郡以便親<lb/>
宰相謂旦夕為學士可少待也公不聴遂除蘇州<lb/>
華隂吕君舉進士䀻里中女既中第婦家言曰吾女故<lb/>
<pb n="KR3j0184_WYG_004-15b"/>
無疾既聘而後盲敢辭吕君曰既聘而後盲君不為欺<lb/>
又何辭遂娶之生五男皆中進士第其一丞相汲公是<lb/>
也<lb/>
姚公雄初為將以女議定一寨主子無何寨主忽故妻<lb/>
及子皆淪落後雄以邊帥赴闕奏計一老嫗浣衣喜其<lb/>
有士人家風問所從來嫗曰有將姚其姓者許以女歸<lb/>
妾子今夫既喪無以自存貨餅餌以自給姚曰爾尚記<lb/>
姚形容否嫗曰流落困苦不復省記姚曰雄是也女自<lb/>
<pb n="KR3j0184_WYG_004-16a"/>
許歸之後不復與他族日望壻來豈以父之存没為間<lb/>
耶嫗泣下氣咽不語久之因留并呼其子易以新衣俱<lb/>
載還鎮遂畢其禮<lb/>
明道先生雖奴僕必託以忠信嘗自澶淵遣奴持金詣<lb/>
京師買用物件金之數可當二百千奴無父母妻子同<lb/>
列聞之皆駭且誚既而奴持納如期而歸衆歎服<lb/>
横渠先生解瞽叟底豫章曰舜之事親有不恱者為父<lb/>
頑母嚚不近人情若中人之性其愛惡畧無害理姑必<lb/>
<pb n="KR3j0184_WYG_004-16b"/>
順之親之故舊所喜者當極力招致以恱其親凡於父<lb/>
母賔客之奉必極力營辦亦不計家之有無然為養又<lb/>
須使不知其勉强勞苦茍使見其為而不易則亦不安<lb/>
矣　横渠先生曰婢僕始至本懐勉勉敬心若到所提<lb/>
掇更謹則加謹慢則棄其本心便習以成性<lb/>
蘇文忠公軾謫忠州日視囊中止有錢若干分作若干<lb/>
塊月以三十塊懸于壁日用一塊以竹叉之用不盡則<lb/>
貯于他器以待賔客　蘇東坡與李公擇書云僕行年<lb/>
<pb n="KR3j0184_WYG_004-17a"/>
五十始知作活大要是慳耳而文以美名謂之儉素然<lb/>
吾儕為之則不類俗人真可謂淡而有味者又詩云不<lb/>
戢不難受福不那四體之欲何窮之有毎加節儉亦是<lb/>
惜福延壽之道此似處窮約出於不得已然自謂長䇿<lb/>
不敢獨用故獻左右處之自宜也<lb/>
趙彦霄温州人政和間兄弟二人父母服闋後同爨十<lb/>
二年兄彦雲惟聲色博奕是娯生業壊已踰半彦霄諌<lb/>
之不入遂求析籍及五年而兄之生計蕩然矣公私逋<lb/>
<pb n="KR3j0184_WYG_004-17b"/>
負尚三千餘緡彦霄因除夕置酒邀兄嫂而告之曰向<lb/>
者初無分爨意以兄用度不節恐皆蕩盡俱有飢寒之<lb/>
憂今幸留一半亦足以給伏臘兄自今復歸中堂以主<lb/>
家務即取分書以付之管鑰之屬悉以付焉因言所少<lb/>
逋負已儲錢償之兄初有慚色不從不得已而受之次<lb/>
年彦霄與長子俱登第鄉人大敬服之相聚四五年家<lb/>
道大興向來所出之田一齊歸復更数年祖墓邊有樹<lb/>
悉皆交枝秋熟禾獲禾皆合穟以此見夫孝道之至感<lb/>
<pb n="KR3j0184_WYG_004-18a"/>
于神明今人視骨月如仇讎視兄弟如路人寧不愧於<lb/>
天地之間乎<lb/>
陳忠肅公瓘字瑩中於兄弟友愛伯氏早世公撫恤其<lb/>
孤教養嫁娶使皆成立初奏補恩澤捨己子而先伯父<lb/>
之子及後貶責以致終身諸子皆白衣未嘗有不滿之<lb/>
意　陳忠肅公事親承順顔色無不適之意居喪毁瘠<lb/>
如禮廬墳茹蔬連年有甘露芝草之瑞<lb/>
丞相馮公當世記富家翁有宅于村者親既終其兄甲<lb/>
<pb n="KR3j0184_WYG_004-18b"/>
不忍羣雁異飛而友愛其弟乙甚厚未嘗有違言久之<lb/>
乙既有室不令日咻其夫使叛其兄乙牽愛而聴之而<lb/>
甲之所為無不善者欲開衅隙無其端于是甲有善馬<lb/>
愛之甚至乙欲激其怒乘甲馬出杖折其足甲歸而見<lb/>
之且諭其意略不怒甲復有花藥之好列檻數十皆名<lb/>
品且其手植乙乘間鉏而賣之甲曰吾欲去是久矣因<lb/>
犂地而植之穀甲既鰥處而有愛妾與之側室其婦詬<lb/>
罵毁辱妾不能堪而訴于甲甲因逐其妾其婦愧汗乃<lb/>
<pb n="KR3j0184_WYG_004-19a"/>
正冠帔而拜于庭以謝不敏于是卒為善婦以相其夫<lb/>
晏公敦復字景初當其居官晨起必問安而後出理公<lb/>
務晝則親自饋饍而後敢退食夜則躬親温凊俟其寢<lb/>
既定而後敢退休私室毎天隂雨必拱立母側恐其聞<lb/>
雷而驚或出遇雷必馳歸省問以慰母心每遇疾病躬<lb/>
治藥餌通夕不解帶雖老服勤不衰<lb/>
徐節孝訓子弟曰汝等欲為君子而使勞己之力費己<lb/>
之財不為可也不勞力不費財何不為君子鄉人賤之<lb/>
<pb n="KR3j0184_WYG_004-19b"/>
父母惡之不為可也鄉人欲之父母榮之何不為君子<lb/>
　徐節孝居官得禄奉祭祀外悉付家人未嘗問有無<lb/>
至親舊急難則罄所有赴其急或解衣衣之率以為常<lb/>
故居州序三十年未嘗一日絶禄而家徒四壁立<lb/>
宋劉忠顯公韐除顯謨閣學士宣和間鎮長樂公以書<lb/>
生起白屋一旦持帥節過家上冡與親舊揮金把酒勞<lb/>
問平生留連旬日不忍去閩人榮之<lb/>
權樞密邦彦父在鄆卧病公雖從戎然沃盥必親執藥<lb/>
<pb n="KR3j0184_WYG_004-20a"/>
物必親嘗未嘗解衣而寢後歸汶上道梗不通公在九<lb/>
江每北望必長號不能自已<lb/>
胡文定公毎嵗釀酒一斗以備家廟祭饗造麴蘖治秫<lb/>
禾潔器用節齊量無不躬視也沐浴盛服率子孫諸務<lb/>
各執其事方饗則敬巳祭必哀濟濟促促如祖考之臨<lb/>
也禮成置酒五行分胙于内外雖亂離遷次衣食或不<lb/>
給而奉先未嘗缺<lb/>
劉元城曰丈夫自誓不為則止且何必用術也趙清獻<lb/>
<pb n="KR3j0184_WYG_004-20b"/>
公亦本朝名臣欲絶慾不能乃取父母之畫像臨於床<lb/>
中且已偃卧其下而使父母具冠裳監視不已凟乎<lb/>
劉元城與馬永卿論禮記内則雞鳴而起適父母之所<lb/>
僕曰不亦太早乎先生正色曰不然禮事父與君一等<lb/>
一體父召無諾君命召無諾父前子名君前臣名今朝<lb/>
謁者必以雞鳴而起適君之所而人不以為勞蓋以刑<lb/>
驅其後也世俗薄惡故事父母之禮得已而已爾若士<lb/>
人畏義如刑則今人可為古人矣僕聞其言至今愧之<lb/>
<pb n="KR3j0184_WYG_004-21a"/>
張魏公念秦檜欺君誤國使災異數見欲力論時事以<lb/>
悟上意又念太夫人年髙言之必被禍恐不能堪太夫<lb/>
人覺公形瘠問故公具言所以太夫人誦先雍公紹聖<lb/>
初對方正䇿之詞曰臣寧言而死于斧鉞不忍不言而<lb/>
負陛下至再至三公意遂決乃上書檜大怒謫連州二<lb/>
十年移永州天下士無賢不肖莫不傾心公結門掃軌<lb/>
動止有則談經自樂手不停披嵗久庭磚足蹟依然公<lb/>
題于柱曰平生嗜書老來目病執書就明於此者十四<lb/>
<pb n="KR3j0184_WYG_004-21b"/>
年矣倚立積久雙趺隠然<lb/>
張子韶解舜五十而慕章曰孝子之事親當常如嬰兒<lb/>
時不當以長者自居也夫嬰兒之於父母也其弗見也<lb/>
則悲哀號哭無物可以恱其心其既見也則歡欣踊躍<lb/>
喜氣形於顔色間天下之物果可以易此哉是以於父<lb/>
母前顔色常怡然不變者天下之至難也舜五十而慕<lb/>
夫年已五十矣方且如嬰兒之慕非孝子何老萊子七<lb/>
十衣綵而戲於親之前時已七十矣方且如嬰兒之戲<lb/>
<pb n="KR3j0184_WYG_004-22a"/>
以兒之戲於親之前而静觀之其顔色為何如哉必養<lb/>
之有素然後於父母之心専一雖形骸向老年齒轉深<lb/>
而此心常如嬰兒也<lb/>
</p>
<p>
</p>
  </div>
<div>
                <head>言行龜鑑卷五</head>
    <p>
<pb n="KR3j0184_WYG_005-1a"/>
欽定四庫全書<lb/>
　言行龜鑑卷五　　　　　元　張光祖　撰<lb/>
　　出處門<lb/>
張全義末帝時累遷太尉中書令封齊王凡四十年位<lb/>
極人臣善保終吉者蓋一人而已全義朴厚大度敦本<lb/>
務實起戰士而志功名不儒業而樂善道家非士族而<lb/>
奬愛衣冠開幕府辟士必求望實屬邑補奏不任吏人<lb/>
位極王公不衣羅綺心奉釋老而不溺左道如是數者<lb/>
<pb n="KR3j0184_WYG_005-1b"/>
人以為難<lb/>
後唐趙光逢為相常有女真寄黄金一鎰於其家適值<lb/>
亂離女真委貨於他所後二十年金無所歸納於河南<lb/>
尹張全義請付諸官觀其舊封尚在兩登廊廟四退丘<lb/>
園百行五常不欺闇室搢紳咸仰以為名教宗主<lb/>
周馮道初仕後唐長興中平章事明宗謂侍臣曰馮道<lb/>
性純儉頃在徳勝寨所居一茅菴與從人同器食卧則<lb/>
芻藳一束其心晏如及以父憂退歸鄉里自耕耘樵採<lb/>
<pb n="KR3j0184_WYG_005-2a"/>
與農夫雜處曽不以素貴介懐真士大夫也道歴仕四<lb/>
朝二入中書在相位二十餘年以持重鎮俗為己任性<lb/>
亷儉不受四方之賂未嘗以片簡擾諸侯私門之内無<lb/>
累茵無重味不畜姬僕不聴絲竹有寒素之士求見者<lb/>
必引於中堂語及平生其待遇也心無適莫故雖朝代<lb/>
遷貿人無問言屹若巨山不可轉也議者以為厚徳稽<lb/>
古宏才偉量葢漢胡廣晉謝安之徒歟<lb/>
蘇禹珪初仕漢為宰輔純厚長者遭漢祖與蘇逢吉同<lb/>
<pb n="KR3j0184_WYG_005-2b"/>
登相位漢末逢吉夷滅禹珪恬然無咎時人以為積善<lb/>
之報也<lb/>
士大夫不可爭名競進致有缺行玷平生之蹤跡昔張<lb/>
去華當太祖朝乞試有數知己皆館閣名臣保舉之太<lb/>
祖怒而問曰汝有多少文章得如陶穀曰不如敢與竇<lb/>
儀比試曰不敢汝與張澹比試遂遲遲不對遂令張澹<lb/>
比試試畢考校所試優於張澹然澹是季父自此去華<lb/>
一生不得入館閣蓋由是耳<lb/>
<pb n="KR3j0184_WYG_005-3a"/>
吕文穆公罷相上謂左右曰吕蒙正前自布衣朕擢為<lb/>
輔相今退在班列必望復位矣劉昌言曰蒙正雖驟登<lb/>
顯貴然其風望不為忝冒不聞蒙正之鬱悒也況今巖<lb/>
穴髙士不求榮達者甚多惟若臣輩茍且官禄不足以<lb/>
自重矣上黙然錢若水言忠正之士不以窮達易志操其<lb/>
或以爵禄恩遇之故而效忠於上中人以下者之所為<lb/>
也上然之<lb/>
劉昌言罷上問趙鎔等曰昌言涕泣否曰與臣等談多<lb/>
<pb n="KR3j0184_WYG_005-3b"/>
至流涕若水曰昌言實未嘗流涕鎔等迎合上意耳若<lb/>
水因自念上待輔臣如此蓋未嘗有秉節髙邁不貪名<lb/>
勢能全進退之道以感動人主遂貽上之輕鄙將以滿<lb/>
嵗移疾遂草章求解職㑹晏駕不果上<lb/>
王内翰禹偁字元之性狷介數忤權貴宦官尤惡之上<lb/>
累召至中書戒諭之禹偁終不改咸平初修太祖實録<lb/>
與宰相論不合又以謗責落職出知黄州作三黜賦以<lb/>
見志其卒章曰屈于身而不屈于道兮雖百謫其何虧<lb/>
<pb n="KR3j0184_WYG_005-4a"/>
吾當守正直而佩仁義兮惟終身而行之<lb/>
王司門繕調沂州録事參軍時魯宗道方為司户參軍<lb/>
家貧食衆禄俸不給毎貸於王猶不足則又懇王豫貸<lb/>
俸鈔魯御下嚴庫吏深怨之訴魯私貸緡鈔州并劾王<lb/>
王諭魯曰第歸罪某君無承也王卒明魯不知而獨得<lb/>
私貸之罪魯深媿謝不自容王處之裕如無慊恨也由<lb/>
是沉困銓曺二十餘年晚用薦者引對吏部狀其功過<lb/>
奏目有魯姓名時魯已參大政立殿中仁廟目魯曰豈<lb/>
<pb n="KR3j0184_WYG_005-4b"/>
卿邪魯遽稱謝具呈其實仁宗嘆曰長者也先是有私<lb/>
過者例改次第由是得不降等詔改大理寺丞仕至省<lb/>
郎累典名郡壽八十九卒亦庇賢為善之報也<lb/>
王文正公時諌議大夫張師徳謁向文簡公曰師徳兩<lb/>
詣王相公門皆不得見恐為人輕毁望公從容勸之一<lb/>
日方議知制誥公曰可惜張師徳向公曰何謂公曰累<lb/>
於上前說張師徳名家子有士行不意兩及吾門狀元<lb/>
及第榮進素定但當静以待之耳若復奔競使無階而<lb/>
<pb n="KR3j0184_WYG_005-5a"/>
進者當如何也向公方以師徳之意啟之公曰旦處安<lb/>
得有人敢輕毁人但師徳後進待我淺也向公因稱師<lb/>
徳適有闕望公弗遺公曰苐緩之使師徳知聊以戒貪<lb/>
進激薄俗也<lb/>
龎莊敏公籍知定州請老召還京師公陳請不已或謂<lb/>
公今精力完壯主上注意方厚何遽引去公曰必待筋<lb/>
力不支明主厭棄然後乃去是不得已豈止足之謂耶<lb/>
凡上表者九手疏二十餘通朝廷不能奪五年聴以太<lb/>
<pb n="KR3j0184_WYG_005-5b"/>
子太保致仕<lb/>
吕正獻公去就之際極其介潔在朝廷小不合便脫然<lb/>
無留意歴事四朝無一年不自引求去<lb/>
富韓公慶歴間為樞密副使辭愈力公言遼既通好議<lb/>
者便謂無事邊備漸弛遼萬一敗盟臣死且有罪非獨<lb/>
臣不敢受亦願陛下思外夷輕侮中原之恥坐薪嘗胆<lb/>
不忘修政因以告納上前而罷逾月復以命公時元昊<lb/>
使辭上俟公綴樞密院班乃坐且使章得象諭公曰此<lb/>
<pb n="KR3j0184_WYG_005-6a"/>
朝廷特用非以使遼故也公不得已乃受<lb/>
余公靖為諌官時范文正公言事忤大臣貶知饒州諌<lb/>
官緘口無敢言者余獨奏曰若習為常恐鉗天下之口<lb/>
不可不戒書既上落職監均州酒稅尹公洙歐陽修相<lb/>
繼抗疏論列又以書讓諌官髙若訥亦得罪逺謫時天<lb/>
下賢士大夫相與惜其去號為四賢蔡襄作四賢一不<lb/>
肖詩以記其事詩播都下<lb/>
包孝肅公吕文靖聞其才欲見之一日待漏院見班次<lb/>
<pb n="KR3j0184_WYG_005-6b"/>
有包拯名頗喜及歸又問知居同里巷意以拯欲便於<lb/>
求見無幾報拯朝辭乃就部註一知縣而出尤竒之遽<lb/>
使人追還遂薦對除裏行自此擢用<lb/>
韓公維弱不好進篤志問學嘗以進士薦禮部父任執<lb/>
政不就廷試乃以父任守將作監主簿丁外艱服除闔<lb/>
門不仕仁宗患搢紳奔競諭近臣曰恬退守道者旌擢<lb/>
則躁求者自當知恥于是宰相文彦博宋庠等言公好<lb/>
古嗜學安于静退乞加甄録以厚風俗召試學士院辭<lb/>
<pb n="KR3j0184_WYG_005-7a"/>
不赴除國子監主簿<lb/>
陳恭公執中初罷政亳州年六十九遇生日親族獻壽<lb/>
獨其姪世修獻范蠡遊五湖圖且賛曰賢哉陶朱霸越<lb/>
平呉名遂身退扁舟五湖恭公甚喜即日表納節明年<lb/>
累表求退遂以司徒致仕<lb/>
劉公敞前後升官未嘗輒讓惟初拜侍讀及除諌議辭<lb/>
之其心誠謂分所不冝處則不欲茍受之非以邀名也<lb/>
韓魏公常言君子與小人並處其必不勝則奉身而退<lb/>
<pb n="KR3j0184_WYG_005-7b"/>
樂道無悶也<lb/>
范忠宣公奏疏乞將吕大防等引赦原放忤大臣章惇<lb/>
落職知隨州公草疏時或以觸怒為解萬一逺謫非髙<lb/>
年所冝公曰我世受國恩事至于此無一人為上言者<lb/>
若上心遂回所繫非小設有不從果得罪死復何憾命<lb/>
家人促裝以俟謫命公在隨幾一年素苦目疾忽全失<lb/>
其明上表乞致仕惇戒堂吏不得上遂貶公武安軍節<lb/>
度副使永州安置命下公怡然就道人或謂公為近名<lb/>
<pb n="KR3j0184_WYG_005-8a"/>
公聞而嘆曰七十之年兩目俱喪萬里之行豈其欲哉<lb/>
但區區愛君之心不能自已人若避好名之嫌則無為<lb/>
善之路矣毎諸子怨章惇公必怒止之江行赴貶所舟<lb/>
覆扶公出衣盡濕顧諸子曰此豈章惇為之哉至永州<lb/>
公之諸子聞韓少卿維謫均州其子告惇以少卿執政<lb/>
日與司馬公議論多不合得免行欲以公與司馬公議<lb/>
役法不同為言求歸白公公曰吾用君實薦以至宰相<lb/>
同朝論事不合即可汝輩以為今日之言不可也有愧<lb/>
<pb n="KR3j0184_WYG_005-8b"/>
而生者不若無愧而死諸子遂止公安置永州課兒孫<lb/>
誦書躬親教督常至夜分在永三年怡然自得或加以<lb/>
横逆人莫能堪而公不為動亦未嘗含怒于後也毎對<lb/>
賔客惟論聖賢修身行己餘及醫藥方書他事一語不<lb/>
出口而氣貌益康寧如在中州時<lb/>
司馬温公事神宗時王安禮為右丞一日宰執同對有<lb/>
無人才之歎左丞蒲宗孟對曰人才半為司馬光以邪<lb/>
說壊之上不語正視宗孟久之宗孟懼甚無以為容上<lb/>
<pb n="KR3j0184_WYG_005-9a"/>
復曰蒲宗孟乃不取司馬光耶司馬光未論别事只辭<lb/>
樞密一節朕自即位以來惟見此一人他人則雖迫之<lb/>
使去亦不肯矣<lb/>
劉安世元城初除諌官未敢拜命入與孃子謀曰朝廷<lb/>
不以安世不肖誤除諌官這箇官職不比閑慢差遣須<lb/>
與他朝廷理㑹事有所觸犯禍出不測朝廷方以孝治<lb/>
天下如以老母懇辭必無不可孃子曰不然諌官是天<lb/>
子爭臣我見你爺要做不能得你是何人蒙朝廷有此<lb/>
<pb n="KR3j0184_WYG_005-9b"/>
除授你果能補報朝廷假使得罪我不選甚處隨你去<lb/>
但做公遂備禮辭免尋便供職三日朝廷有大除拜公<lb/>
便上二十四章又論章惇十九章及得罪惇必欲見殺<lb/>
春循梅新髙竇雷化八州惡地安世歴遍七州又遭先<lb/>
妣喪禍與兒子輩扶䕶靈柩盛夏跣足日行數十里脚<lb/>
底都穿嘆曰今只老夫與兒子兩人在耳　公在朝章<lb/>
惇於崑山縣强市民田人口經州縣監司次第陳訴皆<lb/>
不敢受理又經户部不敢治御史臺亦不彈劾公累上<lb/>
<pb n="KR3j0184_WYG_005-10a"/>
疏極論曰按惇抱死黨之志而濟以隂謀藴大奸之才<lb/>
而輔之殘忍因縁王安石恵卿之黨遂得進用而造起<lb/>
邊隙徼倖富貴在先帝時已坐置田不法嘗罷執政蔡<lb/>
確引用再叨大任陛下嗣位擢置上樞而内懐姦謀沮<lb/>
毁聖政以致悖慢帷幄之前殊無臣子之禮及以家難<lb/>
退歸里閭而敢憑恃㐫豪刼持州縣使無辜之民流離<lb/>
失業乞特賜竄殛仍委臺臣置院推劾其崑山蘇州及<lb/>
本路監司亦乞並行黜責章四上朝廷令發運司體究<lb/>
<pb n="KR3j0184_WYG_005-10b"/>
詔贖銅十斤公復爭之以為所責太輕未厭公議況惇<lb/>
與蔡確黄履邢恕素相交結天下指為四凶若不因其<lb/>
自致人言遂正典刑異日却欲竄逐深恐無名且干繫<lb/>
官吏因惇致罪皆處從坐惇係首惡之人乃止贖銅事<lb/>
理顛錯亦已太甚況下狀之日惇父尚在而别籍異財<lb/>
事義顯著考按律文罪入十惡愚民冒犯猶有常刑惇<lb/>
為大臣天下所望而虧損名教絶滅義理止從薄罰何<lb/>
以示懲聖人制法惟務至公若行於匹夫而廢於公卿<lb/>
<pb n="KR3j0184_WYG_005-11a"/>
伸於愚民而忽於貴近此乃姑息之弊非清朝之所冝<lb/>
行也蔡確雖貶尚與章惇等自謂有定䇿功創造語言<lb/>
恐脅貴近為中外憂劉安世復言曰臣近嘗進對論確<lb/>
朋黨雖粗陳大槩未能盡達天聴事體至重不可不憂<lb/>
臣聞蔡確章惇黄履邢恕四人者在元豐之末號為死<lb/>
黨惇確執政倡之於内履為中丞與其僚屬和之於外<lb/>
恕立其間往來𫝊送天下之事在其掌握聖上嗣位四<lb/>
人者以為有定䇿之功眩惑中外若不早為辨正恐異<lb/>
<pb n="KR3j0184_WYG_005-11b"/>
日必為朝廷之患臣聞元豐七年秋宴之日今上皇帝<lb/>
出見羣臣都下喧𫝊以為盛事明年神宗皇帝晏駕衆<lb/>
謂前日之出已示與子之意其事一也自先帝違豫嘉<lb/>
政二王日詣寢殿候問起居及疾勢稍増太皇太后即<lb/>
時面諭並令還宫非遇宣召不得輒入有以見聖心無<lb/>
私保佑慎重其事二也建儲之際大臣未嘗啟沃而太<lb/>
皇太后内出皇帝為神考祈福手書佛經宣示執政稱<lb/>
美仁孝發於天性遂令下詔誕告外庭蓋事已先定不<lb/>
<pb n="KR3j0184_WYG_005-12a"/>
假外助其事三也陛下聴政之初首建親賢之宅才告<lb/>
畢工二王即遷就外第天下之人莫不服陛下之聖明<lb/>
深得逺嫌之理其事四也此實太皇太后聖慮深逺為<lb/>
宗廟社稷無窮之計彼四人者乃敢貪天之功以為己<lb/>
力伏望明詔執政及當時受遺之臣同以親見䇿立今<lb/>
上事跡作為金縢之書蔵之禁中又以其事本末著實<lb/>
録然後明正四凶之罪布告天下除蔡確近已貶竄外<lb/>
所有章惇黄履邢恕欲乞並行逐之逺方終身不齒所<lb/>
<pb n="KR3j0184_WYG_005-12b"/>
貴姦豪屏息它日無患由是三人皆得罪　劉元城遭<lb/>
貶章惇蔡卞用事欲殺公者甚至凡甲令所載稱逺惡<lb/>
州軍無所不至雖盛夏令所在州軍監督日行一舍或<lb/>
泛海往來貶所人謂公必死然七年間未嘗一日病年<lb/>
幾八十堅悍不衰公貶梅州忽有所厚士類數輩至輒<lb/>
相向垂淚公曰豈非安世有後命乎客曰屬聞朝廷遣<lb/>
使入郡將不利于公願公自裁無辱時公貶所有土豪<lb/>
縁進納以入仕者因持厚資入京師求見惇直以能殺<lb/>
<pb n="KR3j0184_WYG_005-13a"/>
公意達之不數日薦上殿自選人改秩除本路轉運判<lb/>
官其人飛馭往驅至公貶所郡將遣其客來勸公治後<lb/>
事涕泣以言公色不動留客飲酒談笑自若對客取筆<lb/>
書數紙徐呼其僕曰聞朝廷賜我死即死依此行之謂<lb/>
客曰死不難矣客從其僕取紙閱之則皆經紀其家與<lb/>
同貶當死者之家事甚悉客驚以為不及俄報運使距<lb/>
郡城三十里而止翌日當至家人聞之亦號泣不食不<lb/>
能寐且治公後事而公起居飲食如平昔曽無少異至<lb/>
<pb n="KR3j0184_WYG_005-13b"/>
夜半伺公酣寢鼻息如雷忽聞鐘動上下驚曰鐘聲何<lb/>
太早也黎明問之鳴鐘者乃運判公一夕嘔血而斃矣<lb/>
明日有客唁公公亦無喜色<lb/>
范蜀公善文賦補國子監生及貢院奏名皆第一故事<lb/>
殿庭唱第過三人則為奏名之首必抗聲自陳以祈恩<lb/>
雖考校在下天子必擢寘上列以呉春卿歐陽永叔之<lb/>
耿介猶不免從衆公獨不然左右及並立者屢趣之使<lb/>
自陳公不應至七十九人始唱名及之公出拜退就列<lb/>
<pb n="KR3j0184_WYG_005-14a"/>
訖無一言衆皆服其安恬自是始以自陳為恥舊風遂<lb/>
絶　范蜀公力詆王安石青苗之法疏三上不行即請<lb/>
致仕蘇軾賀曰公雖退而名益重矣公愀然不樂曰君<lb/>
子言聴計從消患於未萌使天下隂受其賜無智名無<lb/>
勇功吾不得為此命也夫使天下受其害而吾享其名<lb/>
吾何心哉<lb/>
王介甫曰智者成之仁者守之温公曰介甫誤矣君子<lb/>
難進易退小人反是若小人得路豈可去也　王荆公<lb/>
<pb n="KR3j0184_WYG_005-14b"/>
介甫在政事堂只喫魚羮飯一日因事乞去云世間何<lb/>
處無魚羮飯胡文定公云只為介甫縁累輕故去住自<lb/>
在<lb/>
范淳夫極為温公奬識嘗為進論求教於公公每見則<lb/>
未始有可否淳父疑而質於公公久而言曰子之進論<lb/>
非不美也顧念世人獲甲科者絶少而子既已在前列<lb/>
而復習進論求應賢良以光觀之但有貪心耳光之不<lb/>
喜者非為進論也不喜子有貪心也淳夫於是焚去進<lb/>
<pb n="KR3j0184_WYG_005-15a"/>
論不應賢良　公嘗從司馬温公辟修歴代君臣事迹<lb/>
時王荆公當國人皆奔競公未嘗往謁王安國與公友<lb/>
善嘗諭荆公意以公獨不親附故未進用公竟不往見<lb/>
後章惇拜相公坐貶永州公平生澹然無欲家人不見<lb/>
其喜怒之容脩書于洛有終焉之志及登侍從無時不<lb/>
求退每被除擢必力辭不得已然後就職及被貶責處<lb/>
之怡然嘗曰吾西蜀一布衣耳今復不仕何為不可<lb/>
蘇文忠公謫恵州以少子過自隨瘴癘所侵蠻蛋所侮<lb/>
<pb n="KR3j0184_WYG_005-15b"/>
胷中泊然無芥蔕恵人愛敬之四年安置昌化昌化非人<lb/>
所居食飲不具藥石無有僦官屋以庇風雨有司猶謂不<lb/>
可則買地築室縳草屋三間人不堪其憂公食芋飲水<lb/>
著書時從其父老遊亦無間也<lb/>
</p>
<p>
</p>
  </div>
<div>
                <head>言行龜鑑卷六</head>
    <p>
<pb n="KR3j0184_WYG_006-1a"/>
欽定四庫全書<lb/>
　言行龜鑑卷六　　　　　元　張光祖　撰<lb/>
　　政事門<lb/>
王公漙事周祖為秘書郎置幕府從征李守貞王景崇得<lb/>
朝臣交結書周祖欲暴其事溥力請焚之後世宗嘗問<lb/>
漢相李崧蠟九書結契丹有記其辭者否漙曰使崧有<lb/>
此肯以示人耶逢吉輩為之爾世宗遂優贈其官<lb/>
趙韓王為相太祖即位之初數出微行或過功臣之家<lb/>
<pb n="KR3j0184_WYG_006-1b"/>
不可測一日大雪向夜叩趙普門普亟出惶懼迎拜從<lb/>
容問曰夜久甚寒陛下何以出帝曰吾睡不能著一榻<lb/>
之外皆他人家也故來見卿普曰陛下小天下耶南征<lb/>
北伐今其時也願聞成算所向帝曰吾欲下太原普默<lb/>
然久之曰非臣所知也帝問其故普曰太原當西北二<lb/>
邊使一舉而下則二邊之患我獨當之何不姑留以俟<lb/>
削平諸國帝笑曰吾意正如此特試卿爾遂定下江南<lb/>
之議　太祖既得天下召普問曰自唐季以來數十年<lb/>
<pb n="KR3j0184_WYG_006-2a"/>
間帝王凡易十姓兵革不息其故何也吾欲息天下之<lb/>
兵為國家建長久計其道如何普曰鎮節太重君弱臣<lb/>
强而已惟稍奪其權制其錢穀收其精兵則天下自安<lb/>
矣語未畢上曰卿勿復言吾已諭矣上因晚朝與故人<lb/>
石守信王審琦等飲酒酣上曰人生如白駒之過隙所<lb/>
為富貴不過多積金帛厚自娛樂使子孫無貧乏爾汝<lb/>
曹何不釋去兵權擇好田宅重為子孫久逺之業多置<lb/>
歌兒舞女日飲酒相歡以終其天年君臣之間兩無猜<lb/>
<pb n="KR3j0184_WYG_006-2b"/>
嫌上下相安不亦善乎皆再拜曰陛下念臣及此所謂<lb/>
生死肉骨也明日皆稱疾請解兵權上許之皆以散官<lb/>
就第賜賚甚厚諸功臣皆以善終　趙韓王事太祖時<lb/>
有羣臣立功當遷官上素嫌其人不與普堅以為請曰<lb/>
刑以懲罪賞以酬功古今之通道也且刑賞者天下之<lb/>
刑賞非陛下之刑賞豈得以喜怒専之上怒甚起普亦<lb/>
隨之上入宫普立於宮門久之不去上寤乃可其奏普<lb/>
欲除某人為某官不合太祖意不用明日普復奏之又<lb/>
<pb n="KR3j0184_WYG_006-3a"/>
不用明日又奏之太祖怒取其奏壊裂投地普顔色自<lb/>
若徐拾奏歸補綴明日復進之上乃寤用之後果稱職<lb/>
呂文穆公蒙正以寛厚為宰相太宗尤所眷遇有一朝<lb/>
士家藏古鑑自言能照二百里欲因公弟獻以求知其<lb/>
弟因間從容言之公笑曰吾面不過楪子大安用照二<lb/>
百里其弟遂不敢言聞者歎服以謂賢於李衞公逺矣<lb/>
蓋寡好而不為物累者昔賢之所難也　呂文穆公為<lb/>
相夾袋中有册子每四方替罷謁見必問其有何人才<lb/>
<pb n="KR3j0184_WYG_006-3b"/>
隨即疏之悉分門類或有一人而數人稱必賢也朝廷<lb/>
求賢取之囊中故公為相文武百官各稱職者以此<lb/>
張文定公齊賢為相時戚里有争分財不均更相訴訟<lb/>
更十餘斷不能服公即命各供状結實乃召兩吏趨歸<lb/>
其家令甲入乙舍乙入甲舍<lb/>
呂正惠公端居相位㑹太宗大漸李太后與宣政使王<lb/>
繼恩忌太子英明隂與參知政事李昌齡殿前都指揮<lb/>
使李繼勲知制誥胡旦謀立潞王元佐上崩太后使繼<lb/>
<pb n="KR3j0184_WYG_006-4a"/>
恩召端端知有變鏁繼恩於閤内使人守之而入太后<lb/>
謂曰宮車已晏駕立嗣以長順也今將何如端曰先帝<lb/>
立太子正為今日豈可遽違先帝之命更有異議乃迎<lb/>
太子立之　真宗即位垂簾引見羣臣呂端於殿下平<lb/>
立不拜請捲簾升殿審視然後降堦率羣臣拜呼萬嵗<lb/>
錢宣靖公若水為樞宻副使時李繼隆與運使盧之翰<lb/>
有隙欲陷之罪遂奏轉運使乏軍糧太宗怒立召中使<lb/>
一人付三函令乘驛馳取轉運使盧之翰等三人首公<lb/>
<pb n="KR3j0184_WYG_006-4b"/>
争之請先推驗有状然後行法上大怒拂衣起入禁中<lb/>
二府皆罷公獨留廷中不去上既食久之使人偵廷中<lb/>
有何人報云有細瘦而長者尚立焉上出詰之曰爾以<lb/>
同州推官再朞為樞宻副使朕以爾為賢乃不才如是<lb/>
耶對曰陛下不知臣無状使得待罪二府臣當竭其愚<lb/>
慮不避死亡今陛下據李繼隆一幅奏書誅三轉運使<lb/>
雖有罪天下何由而知之鞫驗事状明白加誅何晚上<lb/>
意解如若水議三人皆黜為行軍副使既而遼入塞事<lb/>
<pb n="KR3j0184_WYG_006-5a"/>
皆虚誕繼隆坐罷招討知秦州<lb/>
王晉公祐事太祖為知制誥太祖遣使魏州以便宜付<lb/>
之蓋魏州節度使符彦卿有飛語聞於上祐至魏得彦<lb/>
卿家僮二人挾勢恣横以便宜决配而已及還朝太祖<lb/>
問曰汝敢保彦卿無異意乎祐曰臣與符彦卿家各有<lb/>
百口願以臣之家口保符彦卿又曰五代之君多因忌<lb/>
猜殺無辜致享國不長願陛下以為戒<lb/>
王文正公為相時宫禁火灾真宗驚惶語王旦曰兩朝<lb/>
<pb n="KR3j0184_WYG_006-5b"/>
所積朕不敢妄費一朝殆盡誠可惜也公對曰陛下富<lb/>
有天下財帛不足憂所慮者政令賞罰有所不當耳臣<lb/>
備位宰相天灾如此臣當罷免繼上表待罪上乃降詔<lb/>
罪巳許中外上封事言朝政得失後有大臣言非天灾<lb/>
乃王宮失於火禁請置獄上出其狀當斬决者數百人<lb/>
公持以歸翌日乞獨對曰初火灾陛下降詔罪巳臣上<lb/>
表待罪今行此刑恐不副前詔有違天意果欲行法願<lb/>
罪臣以明無狀上欣然聽納免死幾百輩　　文正公<lb/>
<pb n="KR3j0184_WYG_006-6a"/>
以上官泌知河陽諸公白公泌欲轉運使㑹京東有闕諸<lb/>
公曰可差上官泌公不答因奏對言泌向日議差河陽<lb/>
然亦合入一職司㑹京東轉運使闕更禀上㫖上閲泌<lb/>
歴任日與轉運使諸公歸相語曰王公無私如此　王<lb/>
文正公為相張士遜出為江西轉運使辭公於政事堂<lb/>
且求教公從容曰朝廷㩁利至矣士遜起謝後迭更是<lb/>
職思公之言未嘗求錐刀之利識者曰此運使最識大<lb/>
體　王文正公再涖大名代陳堯咨既視事府署毁圮<lb/>
<pb n="KR3j0184_WYG_006-6b"/>
者即舊而葺之無所改作什器之損失者修補之如數<lb/>
政有不便委曲彌縫悉掩其非及移守洛帥陳復為代<lb/>
覩之歎曰王宜為宰相我之量不及也蓋陳以昔時之<lb/>
嫌意謂公必反其故發其隠也　王文正公為相時冦<lb/>
凖知永興軍誕日排設如聖節儀晚衣黄服簮花走馬<lb/>
或奏冦凖有叛心真宗怒甚手出奏示執政曰冦凖乃<lb/>
反耶旦熟視笑曰冦凖許大年紀尚騃耳可劄與冦凖<lb/>
知上意亦解　文正公為相有求差遣見其人材可取<lb/>
<pb n="KR3j0184_WYG_006-7a"/>
將收用必正色拒絶之已而擢用或不足收用必和顔<lb/>
溫語待之子弟問故公曰用賢人主之事我若受其請<lb/>
是市私恩也故峻絶之使恩歸於上若其不用者既失<lb/>
所望又無善辭此取怨之道也　王文正公或歸私第<lb/>
不去冠帶入静室中黙坐家人惶恐莫敢見者而不知<lb/>
其意後公弟以問趙公安仁趙公曰見議事公不欲行<lb/>
而未决此必憂朝廷矣　王文正公以病求罷入見滋<lb/>
福殿真宗曰朕方以大事託卿而卿病如此因命皇太<lb/>
<pb n="KR3j0184_WYG_006-7b"/>
子拜公公言太子盛徳必任陛下事因薦可為大臣者<lb/>
十餘人後皆為名臣<lb/>
李文靖公為相真宗雅敬之嘗問治道所宜先沆曰不<lb/>
用浮薄新進喜事之人此最為先帝問其人曰梅詢曽<lb/>
致堯等是也帝深然之　李文靖公每言丁晉公小人<lb/>
之才不可用冦萊公始與晉公善薦於文靖屢矣而終<lb/>
未用一日萊公語文靖曰比屢言丁謂之才而相公終<lb/>
不用豈其才不足耶公曰如斯人者才則才矣顧其為<lb/>
<pb n="KR3j0184_WYG_006-8a"/>
人可使之在人上乎萊公曰如謂者終能抑之使在人<lb/>
下乎文靖笑曰他日後悔當思吾言晚年與冦權寵相<lb/>
軋交互傾奪至有海康之禍始服文靖之先識　龜山<lb/>
語録真宗問李文靖曰人皆有宻啟而卿獨無何也對<lb/>
曰臣待罪宰相公事則公言之何用宻啟夫人臣有宻<lb/>
啟者非讒即佞臣常惡之豈可效尤上曰善祖宗時宰相<lb/>
如此天下安得不治<lb/>
向文簡公知廣州至荆南即市南藥以歸在官一無所<lb/>
<pb n="KR3j0184_WYG_006-8b"/>
須以廉清聞<lb/>
張忠定公自蜀還詔以牛冕代公公曰冕非撫御才其<lb/>
能綏輯乎踰年果致王均之亂後雖討平之而民尚未<lb/>
寧上以公前治蜀長於安集威惠在人復以公知益州<lb/>
事蜀民聞之皆鼓舞相慶公知民信易嚴以寛凡一令<lb/>
之下人情無不慰愜蜀部遂大治　張忠定公問李畋<lb/>
曰百姓果信我否對曰侍郎威惠及民民皆信服公曰<lb/>
前一任未也此一任應稍稍爾秀才只此一个信五年<lb/>
<pb n="KR3j0184_WYG_006-9a"/>
方得成　公誨李畋曰子異日為政信及於民然後教<lb/>
之言及於義然後勸之動而有禮然後化之静而無私<lb/>
然後民安而樂業矣行斯四者在乎先率其身不然則<lb/>
退必有後言矣<lb/>
馬正惠公知節自始仕以至登用遇事謇謇未嘗有所<lb/>
顧憚王冀公丁晉公用事毎廷議不直輒面詆之真宗<lb/>
初或甚忤然終以此知公而天下至今稱其正直嘗與<lb/>
王欽若奏事上前欽若或懐數奏出其一二其餘匿之<lb/>
<pb n="KR3j0184_WYG_006-9b"/>
既退以己意稱聖㫖行之嘗與公俱奏事上前欽若將<lb/>
退公目之曰懐中奏何不盡出之又與同列奏對次忽<lb/>
厲聲曰王欽若等讀盡劄子莫謾官家公退見王文正<lb/>
公詞色尚怒因語曰諸子上前議論如此吾幾欲以笏<lb/>
擊死之但恐驚動君相耳公歎撫久之<lb/>
李謙漙有將劉進勇力絶人數以少擊衆并人患之乃<lb/>
以蠟丸封書讒進陽遺其丸晉帥趙贊得之以聞太祖<lb/>
即詔謙漙械送闕下謙漙曰此反間也願以闔門保之<lb/>
<pb n="KR3j0184_WYG_006-10a"/>
太祖得奏遽釋進厚賜金帛遣之<lb/>
畢文簡公士安在政府時契丹謀入塞公首疏五事陳<lb/>
選將餉兵理財之策帝多納用乃進公吏部侍郎參知<lb/>
政事入謝帝曰行且相卿然時方多事求與卿同進者<lb/>
其誰可公頓首辭謝曰冦凖兼資忠義善斷大事此宰<lb/>
相才也帝曰聞其性剛使氣對曰凖資方正慷慨有大<lb/>
節忘身徇國秉道疾邪此其素所蓄積朝臣罕出其右<lb/>
者第不為流俗所喜今天下之民雖蒙休徳涵養安佚<lb/>
<pb n="KR3j0184_WYG_006-10b"/>
而西北跳梁為邊境患正若凖者所宜用也帝曰然<lb/>
王沂公為相㑹章聖不豫劉后諷宰臣丁謂欲臨朝中<lb/>
外洶洶無敢言者公謂后戚錢惟演曰漢之呂后唐之<lb/>
武氏皆據非其位其後子孫誅戮不得保首領公后之<lb/>
肺腑何不入白皇后萬一宮車不諱太子即位太后輔<lb/>
政豈不為劉氏之福乎若欲稱制以取疑於天下非惟<lb/>
劉氏之禍恐亦延及公矣惟演大懼入白之其議遂止<lb/>
　王沂公在中書章聖上僊外尚未聞中書宻院同入<lb/>
<pb n="KR3j0184_WYG_006-11a"/>
問起居召詣寢閣東面垂帷明肅傳遺命輔立皇太子<lb/>
及皇太后權聼斷軍國大事退而發哀公於殿廬草具<lb/>
遺制丁謂欲去權字公曰皇帝冲年太后臨朝斯已國<lb/>
家否運稱權猶足示後况言猶在耳何可改也且増减<lb/>
制書有法豈期表則之地先欲亂之耶謂勃然曰參政<lb/>
却欲擅改遺制乎公曰曽適來寢殿中實不聞此言若<lb/>
誠有之豈敢改　章獻明肅太后權處分軍國事聽斷<lb/>
儀式久而未定丁謂欲每議大政則皇太后坐後殿朝<lb/>
<pb n="KR3j0184_WYG_006-11b"/>
執政朔望則皇帝坐前殿朝羣臣其餘庶務中書樞宻<lb/>
院平决之公時判禮儀院獨奏曰天下者太祖太宗先<lb/>
帝之天下也非陛下之天下也奈何使兩宮異位不共<lb/>
天下之政是壅主上之聰明絶下情而不使通况宮人<lb/>
専政亂之始也乃采用蔡邕所述東漢故事皇帝在左<lb/>
母后在右同殿垂簾中書樞宻院以次奏事如儀而後<lb/>
人心始定　景徳中朝廷始與契丹通好詔遣使將以<lb/>
北朝呼之公請止稱契丹本號朝論韙之　沂公與李<lb/>
<pb n="KR3j0184_WYG_006-12a"/>
觀察維薛尚書昳同謁王文正公公託病薛頗不平公<lb/>
壻韓億時在門下見之一日以此白公公曰韓郎未之思<lb/>
耳王薛皆李之壻相率而來恐有所干於朝廷事果不<lb/>
可沮之無害若可行答以何辭執政之大忌也韓謝曰<lb/>
非億所知<lb/>
李文定公迪居相位真宗不豫大漸之夕公與宰執以<lb/>
祈禳宿内殿時仁宗㓜冲八大王元儼者有威名以問<lb/>
疾留禁中累日不肯去執政患之偶翰林司以金盂貯<lb/>
<pb n="KR3j0184_WYG_006-12b"/>
熟水曰王所須也文定取案上墨筆攪水中盡黒令持<lb/>
去王見之大驚意其有毒也即上馬去文定臨事大率<lb/>
類此　真宗既疾甚殆不復知事李迪丁謂同作相内<lb/>
侍雷允恭者嬖臣也自劉后以下皆畏事之謂之進用<lb/>
皆允恭之力嘗傳宣中書欲以林特為樞宻副使迪不<lb/>
可曰除兩府須面奉聖㫖翌日争之上前聲色俱厲謂<lb/>
辭屈俛首鞠躬而已謂既退迪獨留納劄子上皆不能<lb/>
省記而二相皆以郡罷允恭傳宣謂家以中書闕人權<lb/>
<pb n="KR3j0184_WYG_006-13a"/>
留謂發遣謂因直入中書見同列召堂吏諭之索文書<lb/>
閲之來日與諸公同奏事上亦無語衆退獨後及出道<lb/>
過學士院問吏今日學士誰直曰劉學士筠謂呼筠出<lb/>
口傳聖㫖令謂復相可草麻筠曰命相必面得㫖果爾<lb/>
今日必有宣召麻乃可為也謂無如之何他日再奏事<lb/>
復少留退過學士院復問誰直曰錢學士惟演謂復以<lb/>
聖㫖語之惟演即從命既復相乃逐李公及其黨正人<lb/>
為之一空<lb/>
<pb n="KR3j0184_WYG_006-13b"/>
丁公謂險詐然亦有長者言真宗常怒一朝士再三語<lb/>
及輒稍退不答上作色曰如此叵耐問輒不應謂進曰<lb/>
雷霆之下臣若更加一言則虀粉矣真宗欣然嘉納<lb/>
魯肅簡公為正言事有違誤風聞彈疏真宗稍厭之公<lb/>
自訟於上前曰臣在諫列而諫守臣職也陛下以數而<lb/>
厭之豈非事納諫之虚名俾臣尸素茍禄乎臣竊愧之<lb/>
願得罷去上恱其忠慰勉以遣他日御筆題殿壁曰魯<lb/>
直<lb/>
<pb n="KR3j0184_WYG_006-14a"/>
呂文靖公夷簡當仁宗初莅政問輔臣四方奏獄來上<lb/>
不知所以裁之如之何則可公進曰凡奏獄必出於疑<lb/>
疑則從輕可也帝深以為然故終仁宗之世疑獄一從<lb/>
於輕<lb/>
呂許公慶厯初仁宗服藥久不視朝一日聖體康復思<lb/>
見執政坐便殿促召二府宰臣公聞命移頃方赴比至<lb/>
中使數軰促公同列亦贊公速行公愈緩轡既見上曰<lb/>
久疾方平喜與卿等相見而遲遲其來何也公曰陛下<lb/>
<pb n="KR3j0184_WYG_006-14b"/>
不豫中外頗憂一旦聞急召近臣臣若奔馳以進慮人<lb/>
心驚動耳上以為得輔臣之體　天聖時大内火灾宮<lb/>
室畧盡比曉朝者盡至日宴宮門不發不得聞上起居<lb/>
兩府請入對不報久之追班上御拱宸門樓有司贊謁<lb/>
百官盡拜樓下公獨立不動上使人問其意對曰宮庭<lb/>
有變羣臣願一望天顔上為舉簾俯檻見之乃拜<lb/>
陳文惠公堯佐謂治煩之術任威以擊强盡察以防姦<lb/>
譬如激水而欲其澄也故公為政一以誠信每嵗正月<lb/>
<pb n="KR3j0184_WYG_006-15a"/>
夜放燈則悉籍惡少年禁錮之公召諭曰尹以惡人待<lb/>
汝汝安能為善吾以善人待汝汝忍為惡耶因盡縱之<lb/>
凡五夜無一人犯法者<lb/>
杜正獻公有門生為縣令公戒之曰子之才器一縣令<lb/>
不足施然切當韜晦無露圭角不然無益於事門生曰<lb/>
公平生以直亮忠信取重天下今反誨某以此何也公<lb/>
曰衍歴任多歴年久上為帝王所知次為朝野所信故<lb/>
得以申其志今子為縣令卷舒休戚繫之長吏夫良二<lb/>
<pb n="KR3j0184_WYG_006-15b"/>
千石固不易得若不奉知子烏得以申其志徒取禍爾<lb/>
龎莊敏公過京師謁上時上新用文富為相謂公曰朕<lb/>
新用二相如何公曰二臣皆朝廷髙選陛下抜而用之<lb/>
甚副天下之望上曰誠如卿言文彦博猶多私至於富<lb/>
弼萬口同詞皆云賢相也公曰文彦博臣頃同在中書<lb/>
詳知所為實無所私但惡之者毁之耳富弼頃為樞宻<lb/>
副使朝士大夫未有與之為怨者故交口譽之冀其進<lb/>
用而已有所利焉若富弼以陛下之爵禄樹私恩則非<lb/>
<pb n="KR3j0184_WYG_006-16a"/>
忠臣又何足賢也陛下所宜深察且陛下既知二臣之<lb/>
賢而用之則當信之堅任之久然後可以責成功上曰<lb/>
卿言是也　至和三年以災異詔中外咸言得失公宻<lb/>
䟽曰太子天下本今陛下春秋固方盛然太子不豫建<lb/>
使四方無所係心願擇宗室之宜為嗣者早决之羣情<lb/>
既安則災異可塞矣<lb/>
諫議田錫好直諫太宗時上言軍國要機者一朝廷大<lb/>
體者四真宗即位屢召對言事嘗請抄畧御覽三百<lb/>
<pb n="KR3j0184_WYG_006-16b"/>
六十卷日覽一卷又采經史要言為御屏風十卷以便<lb/>
觀覽及卒真宗謂李沆曰田錫直臣也天何奪之速朝<lb/>
廷每少有闕失方在思慮錫之章奏已至矣每見公色<lb/>
必莊嘗目之曰朕之汲黯也幸龍圖閣閱書指東北隅<lb/>
架二漆函謂陳堯咨曰此田錫章疏也<lb/>
王文忠公堯臣使還行至涇州而徳勝寨兵逼其將姚<lb/>
貴閉城叛公止道左解裝為榜射城中以招貴且發近<lb/>
兵討之初吏白曰公奉使且還歸報天子爾貴叛非公<lb/>
<pb n="KR3j0184_WYG_006-17a"/>
事也公曰貴土豪也頗得士心然初非叛者今不乘其<lb/>
未定速招降後必生事為朝廷患貴果出降<lb/>
王公質通判蘇州州守黄宗旦得盗鑄錢者百餘人以<lb/>
託公公曰事發無迹何從得之宗旦曰吾以術隂鈎出<lb/>
之公愀然曰仁者之政以術鈎人寘之死而又喜耶宗<lb/>
旦慙服悉緩其獄稱公曰君子也<lb/>
韓魏公為右司諫時灾異數見公以灾異屢發主於執<lb/>
政者非才累言於上又奏曰若杜衍范仲淹孔道輔宋<lb/>
<pb n="KR3j0184_WYG_006-17b"/>
祁胥偃衆以為忠正之臣可備進擢者王曽呂夷簡蔡<lb/>
齊宋綬亦人所屬望也章十上不報公抗疏乞出疏示<lb/>
中書勅御史臺集百官㑹議上乃罷宰臣王隨陳堯佐<lb/>
參政韓億石中立等四人及宣麻日乃張士遜昭文章<lb/>
得象集賢宋庠晁宗慤參政天下大失望是時朝廷欲<lb/>
以公為知制誥寵其盡言公曰諫行足矣因取美官非<lb/>
本意也人其謂我何公又言賞罰當從中書出今數聞<lb/>
有内降不可不止王沂公見公論事切直謂公曰比年<lb/>
<pb n="KR3j0184_WYG_006-18a"/>
臺諫官多畏避為自安計否則激發近名如君不負所<lb/>
職公為諌官三年所存諫藁欲斂而焚之以效古人謹<lb/>
宻之義然恐無以表章從諫之美乃集七十餘章為三<lb/>
卷曰諫垣存藁自序於首畧曰諫主於理勝而以至誠<lb/>
將之　韓魏公居相位初英宗即位以憂得心疾太后<lb/>
垂簾同聽政帝遇宦官少恩左右多不恱者乃讒間兩<lb/>
宮遂成隙太后對輔臣嘗及之公慮宫中有不測者一<lb/>
日因對以危言感動太后曰臣等只在外面不得見官<lb/>
<pb n="KR3j0184_WYG_006-18b"/>
家内中保䕶全在太后若官家失照管太后亦未安穏<lb/>
太后驚曰相公是何言語自家更是用心公即曰太后<lb/>
照管則衆人自照管同列為縮頸流汗或謂公曰語不<lb/>
太過否公曰不得不如此間有傳帝在禁中過失事衆<lb/>
頗惑之公曰豈有殿上不曽錯了一語而入宮門得許<lb/>
多錯來自爾妄傳語言者稍息帝疾甚時有不遜語太<lb/>
后不樂大臣有不預立皇太子者隂進廢立之計惟公<lb/>
確然不變參政歐陽修深助其議嘗奏事簾前太后<lb/>
<pb n="KR3j0184_WYG_006-19a"/>
嗚咽流涕遽道不遜狀公曰此病故耳病已必不爾子<lb/>
病母可不容之乎太后不懌修乃進曰太后事仁宗數<lb/>
十年仁聖之徳著於天下婦人之性鮮不妬忌昔溫成<lb/>
驕恣太后處之裕如何所不容今母子之間而反不能<lb/>
忍耶太后曰得諸君知此善矣太后意稍和修復進曰<lb/>
仁宗在位嵗久徳澤在人人所信服故一日晏駕天下<lb/>
禀承遺命奉戴嗣君無一人敢異辭者今太后一婦人<lb/>
臣等五六措大耳舉足造事非仁宗遺意天下誰肯聽<lb/>
<pb n="KR3j0184_WYG_006-19b"/>
從太后黙然他日琦等見帝帝曰太后待我無恩公曰<lb/>
自古獨稱舜為大孝者蓋父慈愛而子孝此常不足道<lb/>
惟父母不慈愛而子不失孝乃可稱爾今但陛下事之<lb/>
未至耳父母豈有不慈者帝大悟自是不復言太后短<lb/>
矣　韓魏公事仁宗受遺詔輔太子英宗初為皇子時<lb/>
允弼最尊屬心不平及即位先獨召允弼入稱先帝晏<lb/>
駕皇子即位大王當賀允弼曰皇子為誰曰某人允弼<lb/>
曰豈有團練使為天子者何不立尊行公曰先帝有詔<lb/>
<pb n="KR3j0184_WYG_006-20a"/>
允弼曰焉用宰相公叱下曰大王人臣也不得無禮左<lb/>
右甲士已至遂賀次召諸親王見六軍百官中外晏然<lb/>
　英宗即位已數日初掛服於柩前哀未發而疾暴作<lb/>
大呼語言恐人所不可聞左右皆反走大臣輩駭愕癡<lb/>
立莫知所措公亟投杖於地直趨至前抱入簾曰誰激<lb/>
惱官家且當服藥内人驚散公呼之來擁上以授之曰<lb/>
皆須用心照管官家再三慰安以出仍戒見者曰今日<lb/>
事惟某人見某人見外人未有知者復就位哭處之若<lb/>
<pb n="KR3j0184_WYG_006-20b"/>
無事　英宗即位有疾光憲太后垂簾同聽政有入内<lb/>
都知任守忠者姦邪反復間諜两宫時司馬温公知諫院<lb/>
吕諫議為御史凡十數章請誅之英宗雖悟未施行公一<lb/>
日出空頭勅一道參政歐陽修已簽趙槩難之修曰第書<lb/>
之韓公必自有説公坐政事堂召守忠數其罪謫蘄州取空<lb/>
頭勅填之差使臣即日押行意以為少緩則中變矣　英<lb/>
宗初以憂疑得心疾太后垂簾聽政公潛察帝已安而太<lb/>
后未有還政意乃先建議於帝曰可一出祈雨使天下<lb/>
<pb n="KR3j0184_WYG_006-21a"/>
之人識官家甲午祈雨於相國寺及醴泉觀士庶驩呼<lb/>
相慶戊申太后出手書付中書還政是日遂不復處分<lb/>
軍國事先是上疾稍愈間日御前後殿視朝聽政兩府<lb/>
毎退朝入内東門小殿覆奏太后如初太后再出還政<lb/>
手書上既康復無他太后復降詔書還政亦欲罷東殿<lb/>
垂簾嘗一日取十餘事幷以禀上上裁决如流悉皆允<lb/>
當公退與同列相賀謂曽公亮等曰昭陵復土琦合求<lb/>
退顧上體未平遷延至今上聽斷不倦如此誠天下之<lb/>
<pb n="KR3j0184_WYG_006-21b"/>
大慶琦當於簾前先白太后請一鄉郡須公等贊成之<lb/>
公詣東殿覆奏上所裁决十餘事太后每事稱善同列<lb/>
既退獨留白太后如向與公亮等言太后曰相公安可<lb/>
求退老身合居深宫却每日在此甚非得已且容老身<lb/>
先退公即稱前代如馬鄧之賢不免貪戀權勢今太后<lb/>
便能復辟誠馬鄧所不及因再拜稱賀且言臺諫亦有<lb/>
疏章乞太后還政未審决取何日撤簾太后遽起公即<lb/>
厲聲命儀鑾司撤簾簾既落猶在御屛後微見太后衣<lb/>
<pb n="KR3j0184_WYG_006-22a"/>
也　韓魏公當仁宗之末英宗之初朝廷多故公臨大<lb/>
節處危疑茍利國家知無不為或諫曰公所為如是萬<lb/>
一蹉跌豈惟身不自保恐家無處所非明哲之所尚也<lb/>
公歎曰此何言也凡為人臣者盡力以事君死生以之<lb/>
顧事之是非如何耳至於成敗天也豈可豫憂其不成<lb/>
遂輟不為哉聞者愧服其忠勇如此　英宗初晏駕急<lb/>
召上未至英宗復手動曽公愕然亟告韓魏公欲止召<lb/>
太子公拒之曰先帝復生乃一太上皇愈促召上其逹<lb/>
<pb n="KR3j0184_WYG_006-22b"/>
權知變如此　韓魏公知大名魏之牒訴甚劇而事無<lb/>
大小親視之雖在疾病不出亦許通問請命而就决於<lb/>
卧内或以公任勞事過多勉其委於佐屬而少自便安<lb/>
公曰兩辭在官人之大事或生或死或予或奪至此一<lb/>
言而决吾親之猶恐有所不盡况可以委人乎　韓魏<lb/>
公嘗謂處事不可有心有心則不自然不自然則擾太<lb/>
原土風喜射故民間有弓箭社公在太原不禁亦不驅<lb/>
故人情自得亦可寓武備於其間後繼政者下令籍為<lb/>
<pb n="KR3j0184_WYG_006-23a"/>
部伍仍須用角弓太原人貧素只用木弓自此有賣牛<lb/>
置弓者人始騷然矣蓋出於有心也　韓魏公為相曽<lb/>
公為亞相趙康靖歐陽公為參政凡事該政令則曰問<lb/>
集賢該典故則曰問東㕔該文學則曰問西㕔至於大<lb/>
事則自决之人以為得宰相體　韓魏公在相位所汲<lb/>
引多正直有名或忠厚可鎮風俗列侍從備臺諫以公<lb/>
議用之多有未嘗識者人亦不知出何人門下所薦引<lb/>
於上前者未嘗輒漏其語間上有宣諭或同寮談説人<lb/>
<pb n="KR3j0184_WYG_006-23b"/>
始聞之公初罷相上問孰可以為執政者公力薦韓絳<lb/>
忠直公輔之器上遂用為樞宻副使既而有排毁絳者<lb/>
上曰韓琦之去惟薦此人　魏公當國日東坡試制科<lb/>
中程英宗即欲便授知制誥公曰蘇軾之才逺大之器<lb/>
也他日自當為天下用要在朝廷培養之今驟用之則<lb/>
天下之士未必以為然適足以累之也英宗曰且與修<lb/>
注何如公曰記注與制誥為鄰未可遽授不若且於館<lb/>
閣中擇近上貼職與之他日擢用亦未為晚乃授直史<lb/>
<pb n="KR3j0184_WYG_006-24a"/>
館東坡聞之曰公可謂愛人以徳矣<lb/>
富韓公熙寧初再相神宗首問邊事公曰陛下臨御未<lb/>
久臣愚以為首當推恩惠布徳澤三十年未可道著用<lb/>
兵二字若干戈一興上貽聖憂下竭民力願勿首先留<lb/>
意邊事萬一鄰國渝盟人神共怒為應敵之計可也上<lb/>
曰所先當如何公曰阜安宇内為先蓋是時王荆公已<lb/>
有寵勸帝用兵以威四夷故公言及後果用王韶取熙<lb/>
河以窺靈武結髙麗以圖大遼又用章惇取湖北䕫峽<lb/>
<pb n="KR3j0184_WYG_006-24b"/>
之地用劉彝沈起窺交阯造戰艦於富良江上又用郭<lb/>
逵趙卨宣撫廣南使直搗交阯交阯扼富良江兵不得<lb/>
進瘴死者十餘萬人元豐四年五路進兵取靈武夏人<lb/>
决黄河水櫃兵將凍溺飢餓死者數十萬人又用呂惠<lb/>
卿所薦徐禧築永樂城夏人以大兵破之自禧而下死<lb/>
者十餘萬人報夜至帝早朝當宁慟哭宰執不敢仰視<lb/>
帝歎息曰永樂之舉無一人言其不可者又謂宰執曰<lb/>
自今更不用兵　富韓公在朝延州民二十人詣闕告<lb/>
<pb n="KR3j0184_WYG_006-25a"/>
急上召問具得諸敗亡狀執政惡之命逺郡禁民擅赴<lb/>
闕者富韓公言此非陛下意宰相惡上知四方有敗耳<lb/>
民有急不得訴之朝則西走元昊北走契丹矣　契丹<lb/>
自晉天福以來踐有幽薊北鄙之警畧無寧嵗凡六十<lb/>
有九年至景徳元年舉國來侵真宗用冦凖計親征澶<lb/>
淵射殺其驕將順國王達蘭敵懼遂請和時諸將皆請<lb/>
以兵㑹界河上邀其歸徐以精兵躡其後殱之敵懼求<lb/>
哀於上遂詔諸將按兵縱敵歸敵自是通好守約不復<lb/>
<pb n="KR3j0184_WYG_006-25b"/>
侵邊者三十有九年及元昊叛兵久不决契丹之臣有<lb/>
貪而喜功者以我為怯且厭兵遂教其主設詞以動我<lb/>
欲得晉髙祖所與關南十縣慶厯二年聚重兵境上使<lb/>
其臣蕭英劉六符來聘仁宗命宰相擇報聘者時敵情<lb/>
不可測羣臣皆不敢行宰相以富弼名聞乃以公接伴<lb/>
英等入境上命中使勞之英託足疾不拜公曰吾嘗使<lb/>
北卧病車中聞命輒拜今中使至而公不起見何禮也<lb/>
英矍然起拜公開懐與語如主賓相見禮英等遂去左<lb/>
<pb n="KR3j0184_WYG_006-26a"/>
右宻以其主所欲得者告公且曰可從從之不可從更<lb/>
以一事塞之公具以聞上命御史中丞賈昌朝館伴不<lb/>
許割地而許増幣且命報聘見契丹契丹曰南朝違約<lb/>
塞雁門増塘水治城隍籍民兵此何意也羣臣請舉兵<lb/>
而南寡人以謂不若使使求地求而不獲舉兵未晚公<lb/>
曰北朝忘章聖皇帝之大徳乎澶淵之役若從諸將言<lb/>
北兵無得脫者且北朝與中國好則人主専其利而臣<lb/>
下無所獲若用兵則利歸臣下而人主任其禍故北朝<lb/>
<pb n="KR3j0184_WYG_006-26b"/>
諸臣争勸用兵者此皆其身謀非國計也契丹驚曰何<lb/>
謂也公曰晉髙祖欺天叛君而求助於北末帝昏亂神<lb/>
人棄之是時中國狹小上下離叛故契丹全師獨克雖<lb/>
廣獲金帛充牣諸臣之家而壯士健馬物故大半此誰<lb/>
任其禍者今中國提封萬里所在精兵以百萬計法令<lb/>
修明上下一心北朝欲用兵能保其必勝乎曰不能公<lb/>
曰就使勝所去士馬羣臣當之歟亦人主當之歟若通<lb/>
好不絶嵗幣盡歸入主臣下所得止奉使者嵗一二人<lb/>
<pb n="KR3j0184_WYG_006-27a"/>
耳羣臣何利焉契丹大悟首肯久之公又曰塞雁門者<lb/>
以備元昊也塘水始於何承矩事在通好前地卑水聚<lb/>
勢不得不増城隍皆修舊民兵亦舊籍特補其闕耳非<lb/>
違約也晉髙祖以盧龍一道賂契丹周世宗復伐取關<lb/>
南皆異代事宋興已九十年若各欲求異代故地豈北<lb/>
朝之利也哉本朝皇帝之命使臣則有詞矣曰朕為祖<lb/>
宗守國必不敢以其地與人北朝所欲不過利其租賦<lb/>
耳朕不欲以地故多殺兩朝赤子故屈己増幣以代賦<lb/>
<pb n="KR3j0184_WYG_006-27b"/>
入若北朝必欲得地是志在敗盟假此為詞耳朕亦安<lb/>
得獨避用兵乎澶淵之盟天地鬼神實臨之今北朝首<lb/>
發兵端過不在朕天地鬼神豈可欺也哉契丹感悟遂<lb/>
欲求婚公曰婚姻易以生隙且人命修短不可知不若<lb/>
嵗幣之堅久也本朝長公主出降齎送不過十萬緡豈<lb/>
若嵗幣無窮之獲契丹主曰卿且歸矣再來當擇一受之<lb/>
卿其遂以誓書來公歸復命再聘受書及口𫝊之詞於<lb/>
政府既行次樂壽謂其副曰吾為使者而不見國書萬<lb/>
<pb n="KR3j0184_WYG_006-28a"/>
一書詞與口傳者異則吾事敗矣發書視之果不同乃<lb/>
馳還都以晡入見宿直學士院一夕易書而行既至乃<lb/>
不復求婚専欲求増幣曰南朝遺我書當曰獻否則曰<lb/>
納公争不可契丹曰卿勿争南朝既懼我何惜此二字<lb/>
我若擁兵而南得無悔乎公曰本朝皇帝兼愛南北之<lb/>
民不忍使蹈鋒鏑故屈己増幣何名為懼哉若不得已<lb/>
而至於用兵則南北敵國當以曲直為勝負非使臣之<lb/>
所憂也契丹曰卿勿固執古亦有之公曰自古惟唐髙<lb/>
<pb n="KR3j0184_WYG_006-28b"/>
祖借兵於突厥故臣事之當時所遣或稱獻納則不可<lb/>
知其後頡利為太宗所擒豈復有此禮哉公聲色俱厲<lb/>
敵知不可奪曰吾當自遣人議之於是許留増幣誓書<lb/>
復使耶律仁先及六符以其國書來且求為獻納公奏<lb/>
曰臣既以死拒敵氣折矣可勿許敵無能為也上從之<lb/>
増幣二十萬而契丹平契丹君臣至今誦其語守其約<lb/>
不忍敗者以其心曉然知通好用兵利害之所在也<lb/>
富公再使以國書與口傳之詞不同馳還奏曰政府故<lb/>
<pb n="KR3j0184_WYG_006-29a"/>
為此欲置臣於死死不足惜奈國事何仁宗召宰相吕<lb/>
夷簡而問之夷簡從容袖其書曰恐是悞當令改正富<lb/>
公怒形於色與之辨論　富韓公宣撫河北時天章閣<lb/>
待制張昷之為河北都轉運使保州界河巡檢兵士常<lb/>
以中貴人領之與州抗衡州常下之其士卒驕悍雖不<lb/>
出巡徼常廪口食通判石待舉以為虚費申轉運使罷<lb/>
之士卒作亂殺守倅中貴人楊懐敏與張昷之不叶宻<lb/>
奏曰賊於城上呼云得張昷之首我當降願賜昷之首<lb/>
<pb n="KR3j0184_WYG_006-29b"/>
上從之遣使奉劍即軍中斬昷之首以示賊富弼遣中<lb/>
使還且奏曰賊初無此言是必寃讐者為之借令有之<lb/>
若以一卒之故斷却轉運使頭此後政何由得行上怒<lb/>
解<lb/>
歐陽公曰吾昔貶夷陵因取架閣陳年公案反覆觀之<lb/>
見其枉直乖錯不可勝數且以夷陵荒逺褊小尚如此<lb/>
天下固可知矣當時仰天誓心自爾遇事不敢忽也<lb/>
歐陽文忠公嘗語人曰治民如治病凡治人者不問吏<lb/>
<pb n="KR3j0184_WYG_006-30a"/>
才能否設施何如但民稱便即是良吏故公為數郡不<lb/>
見治迹不求聲譽以寛簡不擾為意故所至民便既去<lb/>
民思或問公為政寛簡而事不弛廢者何也曰以縱為<lb/>
寛以畧為簡則弛廢而民受其弊也吾之所謂寛者不<lb/>
為苛急所謂簡者不為繁碎耳議者以為知言　歐陽<lb/>
文忠公在翰林仁宗一日見御閣春帖子讀而愛之問<lb/>
左右曰歐陽修之辭也悉取宮中諸帖閱之見其篇篇<lb/>
有意歎曰舉筆不忘規諫真侍從之臣也<lb/>
<pb n="KR3j0184_WYG_006-30b"/>
韓公綜通判天雄軍㑹河水漲金堤民依丘冢者凡數<lb/>
百家水大至綜出令能活一人者予千錢氏争操舟栰<lb/>
盡救之已而丘冢潰<lb/>
文潞公曰朝廷施為務合人心以静重為先不宜徧聽<lb/>
陛下即位以來厲精求治而人情未安者更張之過耳<lb/>
　仁宗感疾文彦博等以設醮祈福留宿殿廡知開封<lb/>
府王素夜叩宫門求見執政自事公曰此際宮門何可<lb/>
夜開詰旦素入白有禁卒告都虞候欲為變者執政欲<lb/>
<pb n="KR3j0184_WYG_006-31a"/>
收捕按治公曰如此則張皇驚衆乃召殿前都指揮使<lb/>
許懐徳問曰都虞候某甲者何如人懐徳曰在軍職中<lb/>
最為謹良公曰可保乎曰可保然則此卒有怨於彼誣<lb/>
之耳當亟誅之以靖衆衆以為然公乃請平章政事劉<lb/>
沆判尾斬於軍門及上疾愈沆譖公於上曰陛下違豫<lb/>
時彦博擅斬告反者公以沆判呈上上意乃解初彦博<lb/>
欲判狀斬告變者參政王克臣捍其膝乃請劉相判之<lb/>
吳公奎奉使契丹其國羣臣為其主加稱號謁公使入<lb/>
<pb n="KR3j0184_WYG_006-31b"/>
賀公自以使事有職賀無預也不為往契丹畏其守義<lb/>
甚重之<lb/>
張文定公方平致仕在南京適東坡下御史獄公上書<lb/>
救之欲附南京逓府官不敢受乃令其子恕至登聞鼓<lb/>
院投進恕徘徊不敢投久之東坡出獄見其副本吐舌<lb/>
色動久之人問其故東坡不答其後子由亦見之云宜<lb/>
吾兄之吐舌也此事正得張恕力或問之子由曰獨不<lb/>
見鄭昌之救蓋寛饒乎其疏有云上無許史之屬下無<lb/>
<pb n="KR3j0184_WYG_006-32a"/>
金張之託此語正是激宣帝之怒爾且寛饒正以犯許<lb/>
史輩有此禍今乃再訐之是益其怒也且東坡何罪獨<lb/>
以名太髙與朝廷争勝耳今安道之疏乃云其實天下<lb/>
之竒才也獨不激人主之怒乎有以此問劉器之者器<lb/>
之曰但言本朝未嘗殺士大夫今乃開端則是殺士大<lb/>
夫自陛下始而後世子孫因而殺賢士大夫必援陛下<lb/>
以為例神宗好名而畏義疑可止之<lb/>
胡文恭公天資謹静當大任尤顧惜大體謂契丹與中<lb/>
<pb n="KR3j0184_WYG_006-32b"/>
國通好六十餘年自古未有也善防外患者謹為備而<lb/>
已　胡文恭公知湖州前守滕公大興學校費民錢數<lb/>
萬安定先生胡瑗始教授於其間未訖滕公罷去羣小<lb/>
斐然謗議以為滕公用錢有不明者自通判以下不肯<lb/>
書其簿公於坐折之曰君佐滕侯幾時矣假滕侯之謀<lb/>
有不臧奚不早告隂拱以觀俟其去迺非之豈古分謗<lb/>
之意哉一生大慚為公書公乃闢齋㕔於學之東増舍<lb/>
益弟子員安定先生之教始益盛東南之士知本經術<lb/>
<pb n="KR3j0184_WYG_006-33a"/>
行義以為學者公之為力最多<lb/>
劉公敞奉使契丹公素知其山川道里契丹道自古北<lb/>
口回曲千餘里至栁河公問曰自松亭趨栁河甚直而<lb/>
近不數日可至中京何不道彼而道此蓋契丹常故使<lb/>
迂其路欲以國地險逺誇使者且謂莫習其山川不虞<lb/>
公之問也相與驚顧羞愧即吐其實曰誠如公言時順<lb/>
州山中有異獸如馬而食虎豹契丹不識以問公曰此<lb/>
所謂駮也為言其形狀聲音皆是契丹益歎服<lb/>
<pb n="KR3j0184_WYG_006-33b"/>
宋仁宗時賈昌朝留守北都聖諭至即刻石於府園倚<lb/>
山樓<lb/>
蘇子美慶厯中監進奏邸承舊例以斥賣故紙錢祠神<lb/>
因以其餘享賔客言事者欲因子美以累一二大臣彈<lb/>
擊甚急左右無敢救解者韓魏公從容言於仁宗曰舜<lb/>
欽一醉飽之過止可付有司治之何至如是上悔見於<lb/>
色<lb/>
蘇公頌充北朝生辰國信使在北朝遇冬至本朝厯先<lb/>
<pb n="KR3j0184_WYG_006-34a"/>
北朝一日北人問公孰是公曰厯家算術小異遲速不<lb/>
同謂如亥時節氣當交則猶是今夕若踰數刻則屬子<lb/>
時明日矣或先或後各從本朝之歴可也北人以為然<lb/>
各以其日為節使還奏之上喜曰朕思之最難處卿之<lb/>
所對極中事理<lb/>
彭公器資知饒州錢尚書遹見有衣冠數十輩來見彭<lb/>
公設拜各人進問起居而退錢甚訝之因問公曰范文<lb/>
正自京尹謫守是邦其為政以名教厚俗敦尚徳義為<lb/>
<pb n="KR3j0184_WYG_006-34b"/>
先州人仰慕咸傾嚮之遂以成俗<lb/>
張文懿公士遜為相陳堯佐罷參知政事有挾怨上言<lb/>
堯佐欲反復有誣諫官隂附宗室者士遜置二奏上前<lb/>
且言憸言動揺朝廷若一開姦萌則臣亦不能自保矣<lb/>
上悟置告者於法誣諫官事亦寢文懿公罷相范文正<lb/>
公所彈也後復相一日仁宗語公曰范仲淹嘗有疏乞<lb/>
廢朕可施行之公曰仲淹法當誅然不見章疏乞付外<lb/>
施行上曰未嘗見其疏比有為朕言者且議其罪公曰<lb/>
<pb n="KR3j0184_WYG_006-35a"/>
其罪大無他法無文案即不可望陛下訪之凡數日則<lb/>
一請其疏月餘凡十數請上曰竟未見之然為朕言者<lb/>
多矣可從末减曰人臣而欲廢君無輕典既無明文則<lb/>
不可以空言加罪上意解<lb/>
李公及知秦州及至州將吏心亦輕之㑹有屯駐禁軍<lb/>
白晝掣婦人銀釵於市吏執以聞公方坐觀書召之使<lb/>
前畧加詰問其人服罪公不復下吏亟命斬之復觀書<lb/>
如故將吏驚服<lb/>
<pb n="KR3j0184_WYG_006-35b"/>
陳公泊初為開封功曹參軍時程琳尹開封章獻太后<lb/>
臨朝族人貴驕自杖老卒死人莫敢言公當驗屍即造<lb/>
府白琳琳望見公來迎謂曰驗屍事畢乎公曰未也琳<lb/>
遽起隠屏間曰不得相見公唯而出適屍所太后已遣<lb/>
中人至曰速視畢奏來公起再拜曰領聖㫖未畢使者<lb/>
十輩督之吏等皆懼謂公應以病死聞公怒曰何以不<lb/>
實吏等駭曰公固不自愛某曹不敢公復怒曰此卒寃<lb/>
死待我而伸爾曹依違懼禍法不爾赦即自實其狀詣<lb/>
<pb n="KR3j0184_WYG_006-36a"/>
琳琳又迎問曰如何公曰杖死琳大喜撫其背曰如此<lb/>
隂徳官人必享前程遽奏焉入奏已而太后族人有特<lb/>
㫖原公亦不及罪公自此名顯<lb/>
呂獻可為御史中丞熙寧間王介甫初參知政事神考<lb/>
方勵精求治一日紫宸早朝二府奏事頗久日刻既晏<lb/>
例隔登對官於後殿須俟上更衣復坐以次贊引時司<lb/>
馬溫公為翰林學士侍講邇英閤亦將趨資善堂以俟<lb/>
宣召相遇於路溫公宻問曰今日請對欲言何事獻可<lb/>
<pb n="KR3j0184_WYG_006-36b"/>
舉手曰袖中彈文乃新參也溫公愕然曰以介甫之文<lb/>
學行義命下之日衆皆喜於得人奈何論之獻可正色<lb/>
曰君實亦為此言耶王安石雖有時名然執偏見不通<lb/>
物情輕信難回喜人佞已聽其言則美施於用則疎若<lb/>
在侍從猶或可容置諸相府天下必受其弊矣溫公又<lb/>
諭之曰今日之論未見有不善之跡但傷匆遽更加籌<lb/>
慮可乎獻可曰上新嗣位富於春秋朝夕所與謀議者<lb/>
二三執政而已茍非其人將敗國事此乃腹心之疾治<lb/>
<pb n="KR3j0184_WYG_006-37a"/>
之惟恐不及顧可緩耶未幾置三司條例司介甫門下<lb/>
躁進䛕諂之士悉為僚屬始變更祖宗法専務聚斂百<lb/>
姓騷然向之議者始歎服公之先見溫公每論當時人<lb/>
物必曰呂獻可之先見予所不及<lb/>
安石為相行新法置條例司拜司馬公樞宻院副使公<lb/>
力辭至六七卒不受命則以書喻安石忠信之士於公<lb/>
當路時雖齟齬可憎後必徐得其力諂䛕之人於今誠<lb/>
有順適之快一旦失勢必有賣公以自售者意謂呂惠<lb/>
<pb n="KR3j0184_WYG_006-37b"/>
卿對賔客輒指言之曰覆王氏者惠卿也小人本以勢<lb/>
利合勢傾利移何所不至其後六年而惠卿叛安石上<lb/>
書告其罪茍可以覆王氏者靡不為也由是天下服公<lb/>
先知<lb/>
嘉祐初王安石名始盛其黨傾一時歐陽修亦善之蘇<lb/>
明允曰吾知其人矣是不近人情者鮮不為天下患作<lb/>
辨姦一論比之王衍盧杞終必為天下禍<lb/>
張安道時為承㫖言安石言偽而辨行僻而堅用之必<lb/>
<pb n="KR3j0184_WYG_006-38a"/>
亂天下介甫深怨之<lb/>
范蜀公事仁宗時言者務訐以為名或誣人隂私公獨<lb/>
引大體畧細故陳執中為相公嘗論其無學術非宰相<lb/>
器及執中嬖妾笞殺婢御史劾奏欲逐去之公言今隂<lb/>
陽不和財匱民困盗賊滋熾獄犴充斥執中當任其咎<lb/>
閨門之私非所以責宰相識者韙之<lb/>
司馬溫公延祐登對言髙居簡不宜在陛下左右上曰<lb/>
祔廟畢自當去曰居簡狡猾膽大不惟離君臣恐令陛<lb/>
<pb n="KR3j0184_WYG_006-38b"/>
下母子兄弟夫婦皆不寧也　司馬溫公自以遭遇聖<lb/>
明言聽計從欲以身徇天下躬親庶務不舍晝夜或以<lb/>
諸葛孔明事多食少之語戒之公曰死生命也為之益<lb/>
力病革諄諄不復自覺如夢中語然皆朝廷大事也既<lb/>
沒其家即遺表八紙上之皆手札論當世要務　司馬<lb/>
溫公曰閩人狡險楚人輕易今二相皆閩人二參政皆<lb/>
楚人必將援引鄉黨之士充塞朝廷天下風俗何以更<lb/>
得淳厚上曰然上歴問羣臣所為因論臺諌天子耳目<lb/>
<pb n="KR3j0184_WYG_006-39a"/>
司馬溫公曰既天子耳目陛下當自擇人今言執政短<lb/>
長者皆斥之盡易以執政之黨臣恐聰明將有所蔽蒙<lb/>
也上曰諫官難得卿更為擇其人光退而舉陳薦蘇軾<lb/>
王元規趙彦若等數人聞於上<lb/>
趙清獻公為御史彈劾不避權貴京師號為鐡面御史<lb/>
其言嘗欲朝廷别白君子小人每謂小人雖小過當力<lb/>
排而絶之後乃無患君子不幸而詿誤當保持愛惜以<lb/>
成就其徳故言事雖切而人不厭<lb/>
<pb n="KR3j0184_WYG_006-39b"/>
彭公思永為侍御史極論内降授官資之弊仁宗深然<lb/>
之時張堯佐以妃族進希冀參政一缺王守忠以親侍<lb/>
帷幄被寵求為節度使物議讙動公帥同列言之皆曰<lb/>
宜待命行公曰宜以先事得罪命出而不可救則為朝<lb/>
廷失矣遂獨抗疏極言至曰陛下行此覃恩無意孤寒<lb/>
獨為堯佐守忠故取恱衆人耳且言妃族秉政内臣用<lb/>
事皆非國家之福疏入仁宗震怒人為公危之公曰茍<lb/>
二人之命不行雖赴鼎鑊無恨於是御史中丞郭勸諫<lb/>
<pb n="KR3j0184_WYG_006-40a"/>
官吳奎皆為上言其忠當蒙聽納不宜加罪仁宗怒解<lb/>
而堯佐守忠之望遂格<lb/>
宋邵亢上英宗乞下太常禮院修撰潁王聘納儀範臣<lb/>
伏覩皇子潁王天資卓茂婚姻及期方陛下即政之初<lb/>
而元嗣克家之日推之於禮莫重於斯臣等伏見國朝<lb/>
親王聘納雖開寳通禮具存舊儀而因循未嘗施行至<lb/>
有敲門羊酒鎮櫃錢銀乃里巷之常談蓋搢紳所不道<lb/>
行於聖旦竊所未安欲乞降聖㫖下太常禮院博約舊<lb/>
<pb n="KR3j0184_WYG_006-40b"/>
典修撰頴王聘納儀範其故事非禮者一切罷之嗣禮<lb/>
院奏開寳通禮親王納妃有納采問名納吉納徴請期<lb/>
親迎同牢之禮國朝所未嘗用請如㑹要故事行之<lb/>
蔡君謨自給事中三司使除禮部侍郎端明殿學士知<lb/>
杭州初上入為皇太子中外相慶知大計已定矣既而<lb/>
稍稍傳言有異議者指蔡公為一人及上即位始親政<lb/>
每語及三司事便有忿然不樂之意蔡公終以此疑懼<lb/>
請出既有除命韓曽二公因為上言蔡襄事出於流言<lb/>
<pb n="KR3j0184_WYG_006-41a"/>
難以必信前世人主以疑似之嫌害及忠良者可以為<lb/>
鑒也修亦啟曰或聞蔡襄文字尚在禁中陛下曽觀之<lb/>
否上曰文字即不曽見無則不可知其必無因奏曰若<lb/>
無文字則事未可知就使陛下曽見文字猶須更辯真<lb/>
偽往時夏竦欲陷富弼乃先令婢子學石介書字嵗餘<lb/>
學成乃偽作介與弼書謀廢立事書未及上為言者廉<lb/>
知而發之賴仁宗聖明弼得免禍至於臣丁母憂服闋<lb/>
初還朝有嫉忌臣者乃偽撰臣一劄子言乞沙汰内官<lb/>
<pb n="KR3j0184_WYG_006-41b"/>
欲以激怒羣閹是時家家有本中外喧傳亦賴仁宗保<lb/>
全得至今日由是而言陛下曽見文字猶須更辯真偽<lb/>
何况止是傳聞疑似之言何可為信上曰官家若信傳<lb/>
聞蔡襄豈有此命<lb/>
陳古靈生平講求萬民利害雖非其職必録於篇㑹其<lb/>
部使可以立事者則以授之利及四方者又不知數焉<lb/>
凡於朝廷治體州縣養民之事必求其術之可以為法<lb/>
者鰥寡孤獨遺棄㓜子災傷水旱㐫札疾疫恤窮安富<lb/>
<pb n="KR3j0184_WYG_006-42a"/>
養老勸農治兵牧馬練將守邊積榖生財差役漕運之<lb/>
事莫不夙夜圖營精宻曲盡其術而又以詢於賢者明<lb/>
者能者不憚謙遜屢求廣諮博訪既得一善則又稱其<lb/>
得之所自而推以授人此其平生存心四十年弗懈也<lb/>
既亡檢其手書議及民政講求治道或以相授或以相<lb/>
諮凡百餘本或累至十幅盈紙細書講論得失則其以<lb/>
天下為己任也又如此使之大用豈可量哉　徽宗初<lb/>
政欲革紹聖之弊以靖國於是大開言路衆議皆以瑶<lb/>
<pb n="KR3j0184_WYG_006-42b"/>
華復位司馬溫公等叙官為所當先公時在諫省獨以<lb/>
為幽廢母后追貶故相彼皆立名以行非細故也今欲<lb/>
正復當先辯明誣罔昭雪非辜誅責造意之人然後發<lb/>
為詔令以禮行之庶幾可無後患不宜欲速致悔也朝<lb/>
廷以公論久鬱且欲快恱人情遽施行之至崇寧間蔡<lb/>
京用事悉改建中之政人乃服公逺慮也<lb/>
呂正獻公既侍經筵仁宗嘗詔講官凡經傳所載逆亂<lb/>
事皆直言毋諱公因請講言弑逆之事臣子之所不忍<lb/>
<pb n="KR3j0184_WYG_006-43a"/>
言而仲尼之書春秋者所以深戒後世人君欲其防微<lb/>
杜漸居安而慮危使君臣父子之道素明長㓜嫡庶之<lb/>
分早定則亂臣賊子無所萌其姦心故易曰履霜堅氷<lb/>
至由辨之不早辨也　呂正獻公為郡率五鼓起秉燭視<lb/>
案牘黎明出㕔决民訟退就便坐宴居如齋賔僚至者<lb/>
毋拘時以故郡無留事而下情通凡典六郡以為常<lb/>
公徙開封府推官理事不倦暑月汗流浹背府尹王博<lb/>
文大器重之曰此人要路在前而治民如此真宰相器<lb/>
<pb n="KR3j0184_WYG_006-43b"/>
也　呂正獻公或咎公持心太恕今除惡不盡將失有<lb/>
罪為異日患公曰為治去其太甚者耳人才實難當使<lb/>
之自新豈宜使之自棄耶<lb/>
劉忠肅公摯在南京幕府㑹司農寺頒新令盡斥賣天<lb/>
下祠廟依坊塲河渡法收净利南都閼伯廟嵗為錢四<lb/>
十六貫微子廟十二貫公歎曰一至於此徃見留守張<lb/>
公方平曰獨不能為朝廷言之耶張公矍然因託公為<lb/>
奏曰閼伯遷於商丘主祀大火火為國家盛徳所乘歴<lb/>
<pb n="KR3j0184_WYG_006-44a"/>
世尊為大祀微子宋始封之君開國此地本朝受命建<lb/>
號所因又有雙廟者唐張巡許逺孤城死賊能捍大患<lb/>
今若令承買小人窺利冗䙝凟慢何所不為嵗收微細<lb/>
實損大體欲望詳酌留此三廟以慰邦人崇奉之意神<lb/>
宗即日批曰辱國凟神莫此為甚速令行下不施行<lb/>
劉忠肅公與同列奏事論人才大槩公奏曰人才難得<lb/>
臣嘗歴觀士大夫間性忠實而有才識上也才雖不髙<lb/>
而忠實有守次也有才而難保可借以集事又其次也<lb/>
<pb n="KR3j0184_WYG_006-44b"/>
懐邪觀望隨勢改變此小人終不可用二聖諭曰此言<lb/>
極是　公輔政累年其於用人先器識後才藝進擬之<lb/>
際必察其性行厚薄終不輕授以職任故才名之士或<lb/>
多怨公公知之不恤也取人不問識與不識或多南士<lb/>
有以蕭望之鄭朋事諫公笑而不答論者謂元祐以來<lb/>
能以人物為意知所先後而無適莫者公為之首<lb/>
馬處厚默知登州時沙門島舊制有定額過額則取一<lb/>
人投之海中默建言朝廷既貸其生矣即投諸海中非<lb/>
<pb n="KR3j0184_WYG_006-45a"/>
朝廷之本意今後溢額乞選年深自至配所不作過人<lb/>
移登州神宗深然之即詔可著為定令默本無嗣後夢<lb/>
上帝以移沙門島罪人事特命賜男女各一人後果生<lb/>
一男一女云<lb/>
蔡公確坐詩語譏訕簾中臺諫章疏交上必欲朝廷誅<lb/>
殛宰執侍從皆謂當然范忠宣公獨以為不可遂於簾<lb/>
前開陳方今聖朝宜務從寛厚不可以語言文字之間<lb/>
曖昧不明之故誅竄大臣今日舉動宜與將來為法式<lb/>
<pb n="KR3j0184_WYG_006-45b"/>
此事甚不可開端也疏云蓋如父之有逆子雖天地鬼<lb/>
神不能容貸至於父母親致於必死之地則却恐傷於<lb/>
恩臣之區區實在於此<lb/>
蔡京知開封府用五日限盡改畿縣雇役之法至政事<lb/>
堂白溫公公喜曰使人人如待制何患法之不行紹聖<lb/>
初子厚入相復議以雇役改差役置司講論久不决京<lb/>
兼提舉白子厚曰取熙寧元豐之法施行之耳尚何講<lb/>
為子厚信之雇役遂定京前後觀望賢如溫公暴如子<lb/>
<pb n="KR3j0184_WYG_006-46a"/>
厚皆足以欺之真小人也<lb/>
曽公子固為郡所至出教事應下縣責其屬度緩急與<lb/>
之期期未盡不復移書督趨期盡不報按其罪期與事<lb/>
不相當聽縣自言别與之期而按與期者即有所追逮<lb/>
州不得遣人至縣縣毋遣人呼其門縣初未甚聽公小<lb/>
則罰典吏大則并劾縣官於是莫敢慢事皆先期而集<lb/>
民不知擾所省文移數十倍事在州者督察勾稽皆有<lb/>
程式分任僚屬因能而使公總攬綱條責成而已庭無<lb/>
<pb n="KR3j0184_WYG_006-46b"/>
留事囹圄屢空人徒見公朝夕視事數刻而罷若無所<lb/>
用心者不知其所操者約且要而聰明威信足以濟之<lb/>
故不勞而治也<lb/>
蘇子瞻在黄州上數欲用之王禹玉輒曰軾嘗有此心<lb/>
惟有蟄龍知之句陛下龍飛在天而不敬乃反欲求蟄<lb/>
龍乎章子厚曰龍者非獨人君人臣皆可以言龍上曰<lb/>
自古稱龍者多矣如荀氏八龍孔明卧龍豈人君耶及<lb/>
退子厚語之曰相公乃欲傾覆人家耶禹玉曰乃舒亶<lb/>
<pb n="KR3j0184_WYG_006-47a"/>
言爾子厚曰亶之唾亦可食乎<lb/>
曽公肇事哲宗時諫官陳瓘以言及東朝與政事被謫<lb/>
公即奏書兩宮曰瓘昨者所論臣雖不知其詳以詔㫖<lb/>
觀之瓘言雖狂其意則忠何則瓘以疎逺小臣妄意宫<lb/>
闈之事披寫腹心無所顧避此臣所謂狂也皇太后有<lb/>
援立聖明不世之大功有前期歸政過人之盛徳萬一<lb/>
有纎毫可以指議則於清躬不為無累瓘以憂君之誠<lb/>
陳預之戒欲以開悟聖心保全盛美忘身為國臣子所<lb/>
<pb n="KR3j0184_WYG_006-47b"/>
難此臣所謂忠也以臣愚計皇帝以瓘所言狂率而逐<lb/>
之皇太后以天地之量隠忍包容特下手書留之則天<lb/>
下之人必曰皇帝恭事母儀不容小臣妄議其孝如彼<lb/>
皇太后功徳巍巍而能含洪光大雖有狂言不以為罪<lb/>
其仁如此兩誼俱得豈不美哉初瓘得罪左右無敢言<lb/>
者公獨盡言請復瓘舊職其犯顔攖鱗率此類也<lb/>
范忠宣公知慶州餓殍滿路公欲發常平粟麥濟之州<lb/>
郡皆欲俟奏請得㫖而後行公曰人七日不食即死何<lb/>
<pb n="KR3j0184_WYG_006-48a"/>
可待報倘不許吾當坐罪　范純仁為襄城縣令襄城<lb/>
之民不事蠶織鮮有植桑者公患之因民之有罪而情<lb/>
輕者使植桑於家多寡隨其罪之輕重後按其所植榮<lb/>
茂與除罪自此人得其利公去民懐之不忘至今號為<lb/>
著作林著作公宰縣時官也<lb/>
劉元城徧歴言路正色立朝知無不言言無不盡毎以<lb/>
辨是非邪正為先進君子退小人為急其面折廷諍至<lb/>
當雷霆之怒赫然執簡却立伺天威少霽復前極論一<lb/>
<pb n="KR3j0184_WYG_006-48b"/>
時奏對且前且却者或至四五殿庭觀者皆汗縮竦聽<lb/>
退則咨嗟歎服至以俚語目之曰殿上虎　元城云初<lb/>
登第與二同年謁李若谷參政三人同起身請教李曰<lb/>
若谷自守官以來嘗持四字勤謹和緩其間一後生應<lb/>
聲曰勤謹和既聞命矣緩之一字某所未聞李正色曰<lb/>
何嘗教賢緩不及事賢且道世間甚事不因忙後錯了<lb/>
　元城嘗與人言當官處事須權輕重務合道理毋使<lb/>
偏重可也夫是之謂中又言元祐間嘗謁見馮當世當<lb/>
<pb n="KR3j0184_WYG_006-49a"/>
世與予言熙寧初與陳𤾉叔呂寳臣同任樞宻𤾉叔聰<lb/>
明少比遇事之來迎刃而解而呂寳臣尤善秤停毎事<lb/>
之來必秤停輕重令得所而後已事經寳臣處者人情<lb/>
事理無不允當器之因極言秤停二字最吾輩當今所<lb/>
宜致力不可不詳思熟讀也寳臣即惠穆公也<lb/>
職方張琪知江隂軍吏盗錢三百貫蓋三十年矣發其<lb/>
姦捕繫數十人轉運使趙廓謂曰此應賞典願竄吏吾<lb/>
以聞琪慘然曰殺人以求賞可乎悉召吏諭之以償錢<lb/>
<pb n="KR3j0184_WYG_006-49b"/>
則貸出不爾爾曹死矣吏之親屬聞者争出錢以償十<lb/>
日而足乃推二人死者為首餘悉貸不問廓愧且歎曰<lb/>
公長者非吾所及也琪乃簡肅公之壻<lb/>
陳忠肅公攻蔡京之惡京致情懇以甘言啖公公曰射<lb/>
人先射馬擒賊須擒王不得自巳也攻之愈力<lb/>
明道先生曰一命之士茍存心於愛物於人必有所濟<lb/>
　明道先生作縣凡坐處皆書視民如傷四字嘗曰顥<lb/>
常愧此四字<lb/>
<pb n="KR3j0184_WYG_006-50a"/>
龜山先生語録云孔子言居上不寛吾何以觀之哉又<lb/>
曰寛則得衆今人只要事事如意故覺見寛政悶人不<lb/>
知權柄在手不是使性氣處何嘗見百姓不畏官人但<lb/>
見官人多虐百姓耳然寛亦須有制始得若百事不管<lb/>
惟寛大則胥吏舞文弄法不成官府須要權常在已操<lb/>
縱予奪總不由人儘寛不妨<lb/>
鄭忠穆公㲄事髙宗時苗傅劉正彦謀逆亂以上為睿<lb/>
聖皇帝册皇太子即位公庭立面折之不能奪私竊謂<lb/>
<pb n="KR3j0184_WYG_006-50b"/>
逆賊㐫焰熾甚非結外授無可為者乃上章待罪求去將北<lb/>
走平江金陵與呂頤浩等議興復計太后降詔不允遷<lb/>
中丞二㐫竊威福之柄肆行殺戮日至都堂侵紊機政<lb/>
公抗章力言乞告示傅等宜一遵典法章留中不下公<lb/>
對懇請降付三省施行章下傅等果出怨言然少戢矣<lb/>
即遣所親承議郎謝嚮更姓名微服為賈人徒歩如平<lb/>
江見張浚等具言城中事令嚴設兵備張聲勢持重緩<lb/>
進使其自遁無致城中之變驚動三宫此為上策浚等<lb/>
<pb n="KR3j0184_WYG_006-51a"/>
聞之皆感激奮勵為赴難計又忽宣詔以上為皇太弟<lb/>
天下兵馬大元帥㓜主為皇太姪監國公震怒不知所<lb/>
為即與大臣進議以為唐之睿宗傳位皇太子以聽小<lb/>
事自尊為太上皇以聽天下則稽之於古為有法行之於<lb/>
今為得宜太后依舊垂簾同聽政以安人心其命遂己<lb/>
既而義師西向上復位公之力為多<lb/>
呂舍人本中云忍之一字衆妙之門當官處事尤是先<lb/>
務若能清勤之外更行一忍何事不辦書曰必有忍其<lb/>
<pb n="KR3j0184_WYG_006-51b"/>
乃有濟此處事之本也王沂公曽嘗曰喫得三斗釅醋<lb/>
方做得宰相蓋言忍受得事也韓魏公語録曰欲成大<lb/>
節不免小忍和靖尹公曰莫大之禍起於須臾之不忍<lb/>
不可不謹　呂氏童蒙訓云當官者先以暴怒為戒事<lb/>
有不可當詳處之必無不中若先暴怒只能自害豈能<lb/>
害人前輩嘗言凡事只怕待待者詳處之謂也蓋詳處<lb/>
之則思慮自出人不能中傷也又曰前輩嘗言吏不怕<lb/>
嚴只怕讀蓋當官者詳讀公案則情偽自見不待嚴刻<lb/>
<pb n="KR3j0184_WYG_006-52a"/>
也　呂氏童䝉訓云當官處事但務著實如塗擦文字<lb/>
追改日月重易押字萬一敗露得罪反重亦非所以養<lb/>
誠心事君不欺之道也<lb/>
虞公允文為相事孝宗時北使烏凌阿天錫來賀慶節<lb/>
見紫宸殿既跪進其主書因跪不起要我以故事所無<lb/>
之禮左右失色公請駕興上入内天錫色沮公遣閤門<lb/>
傳宰相之令云使人奸禮有詔放仗使介還館更相譙<lb/>
責乃因儐者懇祈詰朝再見上壽遂極恭順朝論稱快<lb/>
<pb n="KR3j0184_WYG_006-52b"/>
公下其事於邊郡令檄北朝天錫歸果獲罪　虞允文<lb/>
每曰宰相無職事旁招俊乂列於庶位而已懐袖有一<lb/>
小方册目曰才館録聞人一善必書再諭蜀首薦汪應<lb/>
辰趙雄等六人及為相首用胡銓張震洪适梁克家留<lb/>
正等二十人一時得人之盛凛凛有元祐慶厯之風<lb/>
洪忠宣公皓奉使大金軍前歸别持太碩人拜且泣時<lb/>
長子甫十三嵗以下皆襁褓呱呱環列行路人不能仰<lb/>
視公弗子也間關至太原留幾一年金遇使人禮益削<lb/>
<pb n="KR3j0184_WYG_006-53a"/>
及至雲中大帥尼瑪哈迫之使仕於劉豫公曰萬里銜命<lb/>
不得御兩宮以歸大國度不足以有中原當還諸本朝乃<lb/>
違天以奉逆豫豫可磔萬段顧力不能忍事之耶今留<lb/>
亦死不即豫亦死與其偷生狗䑕間寧甘鼎鑊不悔也<lb/>
尼瑪哈怒命壯士擁以下執劍夾承之公不為動旁貴人<lb/>
唶曰此真忠臣也止劍士以目為跽請尼瑪哈怒少霽遂<lb/>
流逓於冷山流逓猶中國編竄也雲中至冷山行兩月<lb/>
程距金二千餘里地苦寒四月草始生八月而雪土廬<lb/>
<pb n="KR3j0184_WYG_006-53b"/>
不滿百皆陳王固新聚落固新使誨其八子或二年不<lb/>
給衣食盛夏至衣觕布蕃課四𨽻採薪他山嘗久雪薪<lb/>
盡至乞馬矢煨麵而食困辱十年多為詩文以諷皆憂<lb/>
國傷時語固新嘗得獻取蜀策持以問公公歴陳古事<lb/>
梗之固新銳欲吞中國曰孰謂海大我力可乾但不能<lb/>
使天地相拍爾公曰兵猶火也弗戢將自焚豈有四十<lb/>
年用兵不止者又數數為言所以來為兩國大事今既<lb/>
不受使乃令深入教小兒兵交使在禮不當執固新或<lb/>
<pb n="KR3j0184_WYG_006-54a"/>
應或否一日大怒曰汝作和事官却口硬謂我不能殺<lb/>
汝耶公曰自分當死顧大國無受殺行人之名此去蓮<lb/>
花濼三十里使之乘舟一人蕩諸水以墜淵為言可也<lb/>
固新義之而止後歸上曰洪皓身陷敵中乃心王室孝忠<lb/>
之節久而不渝誠可嘉尚二子皆中詞科亦其忠孝之<lb/>
報也先聖福善禍滛之訓於此可見矣<lb/>
<pb n="KR3j0184_WYG_006-55a"/>
言行龜鑑卷六考證<lb/>
十一頁前五行　案謂勃然曰數語宋史無之此足以<lb/>
　補其闕<lb/>
十六頁後二行　案真宗謂李沆曰句李沆原本訛作<lb/>
　劉沆今據宋史改正<lb/>
二十五頁前六行　案達蘭原本作撻覽今改正<lb/>
三十一頁前五行　案文潞公一條自沆譛公於上至<lb/>
　乃請劉相判之一叚宋史文彦博本𫝊不載<lb/>
<pb n="KR3j0184_WYG_006-55b"/>
四十一頁後三行　案官家二字本非人主自稱但查<lb/>
　宋王鞏聞見雜録載先公三守平凉召自許州及對<lb/>
　英宗皇帝曰端明舊徳不當更守邊但顧在廷無如<lb/>
　端明者且為官家行便當召還先公曰陛下方即位<lb/>
　邊有警豈臣避難之時然陛下以官家自名呼臣等<lb/>
　以官未正名分英宗曰方此即位視先朝舊人豈敢<lb/>
　遽以卿禮云云據此則官家二字非記事之誤<lb/>
四十九頁前五行　案寳臣即惠穆公二句宋名臣言<lb/>
</p>
<p>
</p>
  </div>
<div>
                <head>言行龜鑑卷七</head>
    <p>
<pb n="KR3j0184_WYG_007-1a"/>
欽定四庫全書<lb/>
　言行龜鑑卷七　　　　　元　張光祖　撰<lb/>
　　民政門<lb/>
張忠定公知益州時有僧行止不明有司執以白公公<lb/>
判其牒曰勘殺人賊既而案問果一民也與僧同行道<lb/>
中殺僧取其祠部戒牒三衣自披剃為僧僚屬問公何<lb/>
以知之公曰吾見其額上猶有繫巾痕也　張忠定公<lb/>
在蜀主帥翌日送賊三十餘人請公治之公悉給慿遣<lb/>
<pb n="KR3j0184_WYG_007-1b"/>
之令各著業去帥怒曰何給慿縱賊公曰昨日李順脅<lb/>
民為賊今日僕與足下化賊為民用固邦本　張忠定<lb/>
公斷事有情輕法重情重法輕者必為判語讀以示之<lb/>
蜀人鏤板謂之戒民集大抵以敦風俗篤孝義為本也<lb/>
歐陽公曄為鄂州崇陽素號難治公治之至則决滯獄<lb/>
百餘事桂陽民有争舟相毆至死者獄久不决公自臨<lb/>
其獄出囚坐庭中去其桎梏與飲食之食訖悉勞而還<lb/>
于獄獨留一人于庭留者色動惶顧公曰殺人者汝也<lb/>
<pb n="KR3j0184_WYG_007-2a"/>
囚不知所以然公曰吾視食者皆以右手持匕而汝獨<lb/>
以左今死者傷右肋此汝殺之明也囚即涕泣曰我殺<lb/>
也不敢以累他人<lb/>
燕公肅判刑部故事州郡之獄有疑及情可憫者雖許<lb/>
上請而法寺多舉駁則官吏當不應奏之罪故皆移情<lb/>
就法不以上請公奏天聖三年天下斷大辟二千四百<lb/>
三十六豈無法疑情可憫者而州郡無所奏讞盖畏罪<lb/>
也請自今奏而不應奏者不科以罪自是奏讞者嵗不<lb/>
<pb n="KR3j0184_WYG_007-2b"/>
減千人皆情可憫法疑者無不貸免自天聖四年距今<lb/>
盖五十年貸免萬人古所謂仁人之言肅有之矣<lb/>
薛簡肅公奎為蜀以恵愛得名民有老嫗告其子不孝<lb/>
者子訴貧不能養公取俸錢與之曰用此為生以養母<lb/>
子遂相慈孝<lb/>
吳正肅公奎知蔡州蔡故多盜公簡其法民便安之盜<lb/>
賊為息京師有告妖賊聚確山者上遣中貴人馳至蔡<lb/>
以名捕者十人使者欲得兵自往取之公曰使者欲藉<lb/>
<pb n="KR3j0184_WYG_007-3a"/>
兵立威欲得妖人以還報也使者曰欲得妖人爾公曰<lb/>
吾在此雖不敏然聚千人於境内安得不知使信有之<lb/>
今以兵往是趣其為亂也此不過鄉人相聚為佛事以<lb/>
利錢財爾一弓手召之可致也乃館使者日與之飲酒<lb/>
而密遣人召十人者皆至送京師告者果伏辜<lb/>
趙清獻公知越州兩浙旱蝗米價踴貴餓死者十五六<lb/>
諸州皆榜衢路禁増米價公獨令有米者任増價糶之<lb/>
於是諸州米商輻輳詣越米價更賤民無饑死者<lb/>
<pb n="KR3j0184_WYG_007-3b"/>
富鄭公自鄆州移青㑹河朔大水民流京東擇所部豐<lb/>
稔者三州勸民出粟得十五萬斛益以官廩隨所在貯<lb/>
之得公私廬舎十餘萬間散處其人以便薪水凡活五<lb/>
十餘萬人募而為兵者又萬餘人上聞之遣使勞公即<lb/>
拜禮部侍郎公曰救災守臣職也辭不受然自公立法<lb/>
簡便周至天下𫝊以為法至於今不知所活者幾千萬<lb/>
人矣<lb/>
杜正獻公聴訟明敏而審覈愈精故屢决疑獄人以為<lb/>
<pb n="KR3j0184_WYG_007-4a"/>
神其簿書出納推析毫髪使吏不得為奸及其臨民則<lb/>
政簡而易行始居平遥嘗以吏事適他州而縣民争訟<lb/>
者皆不肯决以待公歸安撫使察其治行以公權知鳯<lb/>
陽府二邦之民争於界上一曰此我公也汝奪之一曰<lb/>
今我公也汝何有焉<lb/>
范忠宣公知齊獄多屠販盜竊遂盡呼出立於庭下戒<lb/>
飭之曰爾輩為惡不悛在位者不欲釋汝懼為良民害<lb/>
復紊官司汝等若能悔過自新我欲釋汝皆叩頭曰敢<lb/>
<pb n="KR3j0184_WYG_007-4b"/>
不佩服教令遂釋之歡呼而出轉相告語是嵗犯者減<lb/>
舊嵗之半<lb/>
沈内翰文通治杭州人有貧不能塟及女子孤無以嫁<lb/>
者公以錢賙濟數百人倡優養良家女為己子者奪歸<lb/>
其父母<lb/>
陳古靈知建州浦城縣日有人失物捕得莫知的為盜<lb/>
者古靈乃紿之曰某廟有一鐘能辨盜使人迎至後閤<lb/>
祠之引羣囚立鐘前言不為盜者摸之則無聲為盜者<lb/>
<pb n="KR3j0184_WYG_007-5a"/>
摸之則有聲古靈自率同職禱鐘甚肅祭訖以帷帷之<lb/>
乃陰使人以墨塗良久引囚逐一入帷以手摸之既出<lb/>
乃騐其手皆有墨惟有一囚無墨訊之遂承為盜盖恐<lb/>
鐘有聲不敢摸也<lb/>
吕許公行狀河北自五代末即筭民鎛公嘆曰王道本<lb/>
於農此何名哉因表除之朝廷推其法他路自是農器<lb/>
無征<lb/>
吕申公知河陽時役法已定類多張虚數以取羨餘蓋<lb/>
<pb n="KR3j0184_WYG_007-5b"/>
所統五縣嵗取於民者有募監倉庫人等錢三千九百<lb/>
二十七緡而官未嘗募人實以軍吏代役又有追償舊<lb/>
牙校重役錢五千五百緡然至是所償已盡而取於民<lb/>
遂為定數嵗輸之無已時公為括其數以告於朝請一<lb/>
切蠲之以寛下户之輸錢者詔付司農竟不行<lb/>
包孝肅公知天長縣有訴盜割牛舌者公使歸屠其牛<lb/>
鬻之既而有告私殺牛者公曰何為割某家牛舌而又<lb/>
告之盜者驚伏<lb/>
<pb n="KR3j0184_WYG_007-6a"/>
靳提舉宗説監滄州鹽山縣務日嘗攝縣事有繫囚坐<lb/>
殺人法當死宗説疑之㑹犯者言其母年九十病且甚<lb/>
願得一别母而死宗説惻然釋囚縛令人與俱至家既<lb/>
而更獲所殺人者<lb/>
韓億知洋州日有大狡李甲以財豪於鄉里誣其兄之<lb/>
子為他姓賂里嫗之貎類者使認之為己子又醉其嫂<lb/>
而嫁之盡奪其奩橐之畜嫂姪訴于州及提轉甲賂獄<lb/>
吏嫂姪皆笞掠反自誣伏受杖而去積十餘年洎公至<lb/>
<pb n="KR3j0184_WYG_007-6b"/>
又出訴公察其寃因取前後案牘視之皆未嘗引乳醫<lb/>
為證一日盡召其黨立庭下出乳醫示之衆皆服罪子<lb/>
母復歸如初<lb/>
孫公莘老知福州時民有欠市易錢者繫獄甚衆適有<lb/>
富人出錢五百萬葺佛殿請於公公徐曰汝輩所以施<lb/>
錢何也衆曰願得福耳公曰佛殿未甚壊又無露坐者<lb/>
孰若以其錢為獄囚償官遂使數百人釋枷鎖之苦其<lb/>
得福豈不多乎富人不得已諾之即日輸官囹圄遂空<lb/>
<pb n="KR3j0184_WYG_007-7a"/>
周公敦頥在合州郡民心悦誠服事不經先生手吏不<lb/>
敢决在下之人亦不從趙清獻公為使者或譖之清獻<lb/>
惑臨之甚厲比去猶不釋而先生處之超然也<lb/>
康節先生閒居林下時朝廷初行新法所遣使者皆新<lb/>
進少年遇事生風天下騷然州縣始不可為矣公門生<lb/>
故舊仕宦四方者皆欲投劾而歸以書問康節康節答<lb/>
曰正賢者所當盡力之時新法固嚴能寛一分則民受<lb/>
一分之賜矣投劾而去何益<lb/>
<pb n="KR3j0184_WYG_007-7b"/>
孫公伯純知海州日朝廷調發軍器有弩樁箭簳之類<lb/>
海州素無此物民甚苦之請以鰾膠充折孫謂之曰弩<lb/>
樁箭簳共知非海州所産盖一時所須耳若以土産物<lb/>
代之恐汝嵗嵗被科無已也<lb/>
虞公允文在浙先是浙民嵗輸身丁錢絹細民生子即<lb/>
棄之稍長即殺之公聞之惻然訪知江渚有荻場其利<lb/>
甚溥而為勢家及浮屠所私公令有司籍其數以聞請<lb/>
以代輸民之身丁錢絹以緡計者至一十三萬七千有<lb/>
<pb n="KR3j0184_WYG_007-8a"/>
竒以疋計者一十六萬三千有竒免符下日諸州之民<lb/>
歡呼鼔舞始知有父子生聚之樂<lb/>
谷志古清修集云當官處事務合人情忠恕違道不逺<lb/>
未有捨此二字而能有濟者前輩當官處事常思有恩<lb/>
以及人而以方便為上如差科之行既不能免即就其<lb/>
間求所以便民省力者不使騷擾重為民害其益多矣<lb/>
髙公防初為澶州防禦使張從恩判官有軍校段洪進<lb/>
盜官木造什物從恩怒欲殺之洪進紿云防使為之從<lb/>
<pb n="KR3j0184_WYG_007-8b"/>
恩問防防即誣伏洪進免死乃以錢十千馬一疋遺防<lb/>
而遣之防别去終不自明既又以騎追復之嵗餘從恩<lb/>
親信言防自誣以活人命從恩驚歎益加増重<lb/>
</p>
<p>
</p>
  </div>
<div>
                <head>言行龜鑑卷八</head>
    <p>
<pb n="KR3j0184_WYG_008-1a"/>
欽定四庫全書<lb/>
　言行龜鑑卷八　　　　　元　張光祖　撰<lb/>
　　兵政門<lb/>
錢宣靖公嘗率衆過河號令軍伍分布行列悉有規節<lb/>
深為戍将所服上知之謂左右曰朕嘗見儒人談兵不<lb/>
過講之於尊俎硯席之間於文字則引孫吳述形勢皆<lb/>
閒暇時清論可也責之於用則罕有成功者今若水亦<lb/>
儒特曉武事深可嘉也<lb/>
<pb n="KR3j0184_WYG_008-1b"/>
陳公執中知青州兼一路安撫使索民錢數萬貫修城<lb/>
民間苦之㑹賊王倫起沂州入青州境執中遣傅永吉<lb/>
掩擊盡獲之上聞之嘉永吉以為能超遷閤門使入見<lb/>
上稱美其功永吉對曰臣非能有所成皆陳執中授臣<lb/>
節度臣奉行之幸有成耳因極言執中之美上益多永<lb/>
吉之讓而賢執中謂宰相曰陳執中在青州久可召之<lb/>
遂以執中參知政事<lb/>
張忠定公復知成都公至府問城中所屯兵尚三萬人<lb/>
<pb n="KR3j0184_WYG_008-2a"/>
無半月之食公訪知鹽價素髙而廩有餘積乃下其估<lb/>
聴民得以米易鹽於是民争趨之未踰月得米數十萬<lb/>
斛軍中喜而呼曰前所給米皆雜糠土不可食今一一<lb/>
精好此翁真善幹國事者<lb/>
薛公長孺為漢州通判戍卒閉營門放火殺人謀殺知<lb/>
州兵馬監押有來告者挺身叩營諭之曰汝輩皆有父<lb/>
母妻子何故作此事然不與謀者各在一邊於是不敢<lb/>
動惟本謀者八人突門而出散於諸縣相繼捕獲是時<lb/>
<pb n="KR3j0184_WYG_008-2b"/>
非公則一城之人盡遭塗炭矣<lb/>
种世衡将軍城青澗元昊寇邊有并吞闗中之意其将<lb/>
綱哩拉號雅哩克王某號天都王各統精兵於别部元昊<lb/>
倚為心腹将軍謀有以去之有王嵩者為人堅朴白於<lb/>
帥府表充經畧司指揮凡居室騎從衣食之具悉出将<lb/>
軍嵩感恩既深将軍反不禮以奴畜之或掠治械繫數<lb/>
日嵩乃不勝其苦卒無一辭怨望将軍知可任以事居<lb/>
半年召嵩謂之曰吾將以事使汝嵩泣對曰嵩貧賤無<lb/>
<pb n="KR3j0184_WYG_008-3a"/>
状蒙将軍恩致身榮顯常誓以死報而未知其所况敢<lb/>
辭捶楚乎将軍乃遺雅哩克書書辭大抵如世間問起<lb/>
居之儀别以數語隠辭書於尺素且膏以蠟置衲衣間<lb/>
密縫之告嵩此非濵死不得泄如泄之當以負恩不能<lb/>
成吾事為言并以畫龜一幅棗一部為信牌遺雅哩克嵩<lb/>
受教至雅哩克所居致将軍命出棗龜投之雅哩克知見侮<lb/>
笑曰吾素竒种将軍今何兒女子見識度嵩别有書索<lb/>
之嵩佯目左右既而答以無有雅哩克不敢匿乃封其信<lb/>
<pb n="KR3j0184_WYG_008-3b"/>
上元昊數日元昊召雅哩克與嵩俱西北行數百里至一<lb/>
大城曰興州先詣一官寺曰樞密院次曰中書有數畨<lb/>
雜坐雅哩克預焉召嵩庭詰将軍書問所在嵩堅執前<lb/>
對稍稍去巾櫛加執縛至於捶楚極苦嵩終不易其言<lb/>
又數日召入一官寺㕔事廣楹皆垂斑竹箔緑衣小豎<lb/>
立其左右嵩意元昊宫室也少頃箔中有人出又以前<lb/>
問責之曰若不速言死矣嵩對如前乃命曳出誅之嵩<lb/>
大號且言曰始将軍遣嵩密遺雅哩克書戒不得妄泄<lb/>
<pb n="KR3j0184_WYG_008-4a"/>
今不幸空死不了将軍事吾負将軍吾負将軍箔中急<lb/>
使人追問之嵩具以對乃褫衲衣取書以進書入移刻<lb/>
始命嵩就館優待以禮元昊於是疑雅哩克隂遣愛将假<lb/>
為雅哩克使於将軍将軍知元昊所遣未即見命屬官日<lb/>
館勞之問西夏山川地形在興州左右言則詳廹雅哩克<lb/>
所部多不能悉適擒西夏數人因令隙中視之夏人能<lb/>
言其姓名果元昊使将軍意决乃見之将軍燕服據案<lb/>
坐屬官皆朝衣抱文籍鳬鴈侍左右於是賔贊引使者<lb/>
<pb n="KR3j0184_WYG_008-4b"/>
出拜使者𫝊雅哩克語将軍慢罵元昊而稱雅哩克有心内<lb/>
附乃厚遣使者曰為吾語若主速决無遲留也度使者<lb/>
至嵩即還而雅哩克已報死矣将軍知謀已行因欲并間<lb/>
天都又為置祭境上作文書於版以弔多述雅哩克與天<lb/>
都相結有意本朝悼其垂成而失其文雜紙幣伺有敵<lb/>
至急爇之以歸版字不可遽滅西夏得之以獻元昊天<lb/>
都以此亦得罪元昊既失二将久之始悟為将軍所賣<lb/>
遂定講和之䇿　世衡嘗以罪怒一畨落将杖其背僚<lb/>
<pb n="KR3j0184_WYG_008-5a"/>
屬為之請莫能得其人被杖已奔趙元昊甚親信之得<lb/>
出入樞密院嵗餘盡詗得其機事以歸衆乃知世衡用<lb/>
為間也<lb/>
范文正公領延安閲兵選将日夕訓練又親戒諸路養<lb/>
兵蓄銳毋得輕動夏人聞之相戒曰無以延州為意今<lb/>
小范老子腹中自有數萬甲兵不比大范老子可欺也<lb/>
戎人呼知州為老子大范謂雍也<lb/>
狄武襄公青自請擊儂智髙以青為荆湖南北路宣撫<lb/>
<pb n="KR3j0184_WYG_008-5b"/>
使經制廣南東西路盜賊事諌官韓絳上言狄青武人<lb/>
不足専任固請以侍從文臣為之副上以訪執政時龎<lb/>
籍獨為相對曰屬者王師所以屢敗皆由大将權輕偏<lb/>
禆人人自用遇賊或進或退力不能制也今青起於行<lb/>
伍若以侍從之臣副之復視青如無青之號令復不得<lb/>
行是循覆車之軌也青素善戰今以二府将大兵討賊<lb/>
若又不勝不惟嶺南非陛下之有荆湖江南皆可憂矣<lb/>
青昔在鄜延居臣麾下沉勇有智畧若専以智髙事委<lb/>
<pb n="KR3j0184_WYG_008-6a"/>
之必能辦賊上曰善於是詔嶺南用兵皆受青節度處<lb/>
置民事則與孫沔等議之智髙陷賔州復入邕州十一<lb/>
月青至湖南諸道兵皆㑹余靖遣廣南西路鈐轄陳某<lb/>
将萬人擊智髙逗留不進戰敗遁歸道死者二千餘人<lb/>
時饋運未至青初令備五日糧既又備十日糧智髙聞<lb/>
之由是懈惰不為備上元張燈髙㑹先是諸将視其帥<lb/>
如僚宷無所嚴憚每議事喧争不用命己酉狄青悉集<lb/>
将佐於幕府立陳某於庭下數其敗軍之罪并軍校數<lb/>
<pb n="KR3j0184_WYG_008-6b"/>
十人皆斬之諸将股慄莫敢仰視於是勒兵而進步騎<lb/>
二萬或説儂智髙守崑崙闗智髙驟勝輕官軍不用其<lb/>
言公倍道兼行出崑崙闗直趣其城智髙出戰大敗殺<lb/>
獲三千餘人智髙走還城官軍追至城下智髙夜棄城<lb/>
走奔大理㨗書至上喜謂龎籍曰嶺南之平皆卿功也<lb/>
　青宣撫廣西時儂智髙守崑崙闗青至賔州值上元<lb/>
節令大張燈燭首夜燕将佐次夜燕從軍官三夜饗軍<lb/>
校首夜樂飲徹曉次夜二更時青忽稱疾暫起如内久<lb/>
<pb n="KR3j0184_WYG_008-7a"/>
之使人諭孫元規令暫主席行酒少服藥乃出數使人<lb/>
勸勞座客至曉各未敢退忽有人馳報云是夜三鼔公<lb/>
已奪崑崙矣<lb/>
司馬温公嘗曰並馳萬馬中能駐足者其惟王存乎<lb/>
詹良臣字唐公嚴州人以累舉恩得官為縉雲尉方臘<lb/>
起青溪聲揺江淮賊犯處州良臣曰捕盜吾職也率弓<lb/>
兵數十人往禦之為賊所執賊欲降之良臣罵曰汝輩<lb/>
何敢反往年李順反戮於蜀王倫反戮於淮南王則反<lb/>
<pb n="KR3j0184_WYG_008-7b"/>
戮於河北同惡無少長棄市尸為狗鼠食汝輩何敢反<lb/>
賊怒割其肉使自啖之良臣且吐且罵至死不絶聲見<lb/>
者為隕涕賊平官其二子<lb/>
李侍郎若水靖康二年金人攻陷太原屢以講和割地<lb/>
為説耿南仲之徒力主和議正月上如青城金人請上<lb/>
相見二月上皇帝后如青城俱留金營尼嗎哈逼上易服<lb/>
若水叩頭流血固争不可若水死之金人曰我破大遼<lb/>
死義者十數南朝惟見李侍郎一人而已<lb/>
<pb n="KR3j0184_WYG_008-8a"/>
劉忠顯公韐初金入真定也父老號呼曰使劉資政韐<lb/>
在鎮豈有此禍金益知公名必欲得公宰相紿以割地<lb/>
遣公往金以其國僕射韓正館公於夀聖院正言國相<lb/>
尼瑪哈欲用公公曰偷生以事二姓有死不為也明年<lb/>
正月正見公言欲以公為正代許以家屬行公仰天大<lb/>
呼曰有是乎歸召指使陳灌等曰金人乃欲用我我當<lb/>
以死報國耳灌等泣且拜公曰死生命也寧為不義屈<lb/>
乎即手書片紙曰金人不以予為有罪而以予為可用<lb/>
<pb n="KR3j0184_WYG_008-8b"/>
夫正女不事二夫忠臣不事二君以順為正者妾婦之<lb/>
道也此予所以有死也付灌持歸報諸子即沐浴更衣<lb/>
酌巵酒以衣絛自縊燕人嘆曰劉相公忠臣也<lb/>
劉公平與西夏戰于延州三川口戰少却都監内臣黄<lb/>
徳和引兵先走平轉鬭三日賊問主将何在何不降平<lb/>
使人應之曰狗賊不降我何降也以衆寡不敵與石元<lb/>
孫俱被執平不復食數罵曰狗賊我頸長三尺何不速<lb/>
殺我縛我何之乎遂見殺<lb/>
<pb n="KR3j0184_WYG_008-9a"/>
張公克戩字徳祥出知汾州金人陷燕山長驅而南分<lb/>
兵掠太原金兵來攻外援不至勢日孤危克戩畢力捍<lb/>
禦晝夜不少懈太原陷汾益危克戩召令軍民曰太原<lb/>
既陷吾固知亡矣然義不忍負朝廷辱父祖累子孫不<lb/>
與此城同終始無以明吾節衆皆泣對曰公父母也願<lb/>
盡死拒守踰月城壊賊既入城克戩朝服南向焚香拜<lb/>
舞乃自引决其家死於難者凡八人<lb/>
</p>
<p>
</p>
  </div>
        </body>
</text>\m</TEI>
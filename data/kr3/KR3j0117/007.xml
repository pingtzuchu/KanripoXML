<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲麓漫抄卷七</head>
    <p>
<pb n="KR3j0117_WYG_007-1a"/>
欽定四庫全書<lb/>
　雲麓漫抄卷七　　　　　宋　趙彦衛　撰<lb/>
唐有三院御史侍御史謂之臺院殿中侍御史謂之殿<lb/>
院監察御史謂之察院太常寺有四院天府院御衣院<lb/>
樂懸院神厨院皆子司耳五代有樞密院鹽鐵院糧料<lb/>
院等品秩亦不高本朝樞密本兵禮均二府又有學士<lb/>
院舍人院為兩制下則糧料審計進奏官告登聞金鼔<lb/>
是為六院皇子之居謂之某王宫王子則分院世俗目<lb/>
<pb n="KR3j0117_WYG_007-1b"/>
之曰官院僧寺亦賜名院而院之為義始不一矣<lb/>
唐人多稱使郡守一職也以其領兵則曰節度治財賦<lb/>
則兼觀察以至河堤處置功德之名故楊國忠領四十<lb/>
餘使下逮州郡莫不然其名猥雜本朝多稱官如提領<lb/>
官參謀官檢討官參議官考校官覆考官詳定官參詳<lb/>
官判官推官下至吏胥則有通引官專知官孔目官直<lb/>
省官走卒則有散從官流外有尅擇官陰陽官軍校有<lb/>
輦官天武官之號推其原亦本於唐<lb/>
<pb n="KR3j0117_WYG_007-2a"/>
上古結繩而治二帝以來始有簡册以竹為之而書以<lb/>
漆或用版以鉛畫之故有刀筆鉛槧之説秦漢末用縑<lb/>
帛如勝廣書帛内魚腹高祖書帛射城上至中世漸用<lb/>
紙趙后傳所謂赫蹏者注云薄小紙然其實亦縑帛蔡<lb/>
倫傳用縑帛者謂之紙縑貴簡重不便於人倫乃用木<lb/>
膚麻皮等則古之紙即縑帛字蓋從系云故今人呼書<lb/>
曰䇿子取簡册之義又曰第幾卷言用縑素也江南竹<lb/>
簡處州作槧版尚髣髴古制盧仝詩云首云諫議送書<lb/>
<pb n="KR3j0117_WYG_007-2b"/>
至白絹斜封三道印豈唐人又曾用絹封書耶<lb/>
靖康元年趙子漴知寧陵縣徽宗既遜位過亳州燒香<lb/>
道由其邑賜金帶趙時服緑許於緑袍上繫<lb/>
盤庚將治亳商三篇之書諄諄訓誨既言其不得已又<lb/>
言諸臣之先以誘之三代之臣皆世族大家枝葉扶疎<lb/>
根株盤固如魯三桓鄭七穆是也本朝尚科舉顯人魁<lb/>
士皆出寒畯觀此可見世家氣象<lb/>
呉志天璽元年呉興陽羨山有空石長十餘丈曰石室<lb/>
<pb n="KR3j0117_WYG_007-3a"/>
郡表為瑞遣兼司徒董朝兼太常周處封禪國山大赦<lb/>
改明年為天紀即前所云水洞是也山後有封禪碑土<lb/>
人目曰囤碑以其石圓八出如米廩云字畫竒古歲久<lb/>
多磨滅訪得舊刻以今文冩之前缺廿六字之<hi>缺三字</hi>于<lb/>
兹格于上下光被八幽蠉飛蝡動無不歸仁是故<hi>缺十四字</hi>
賂<hi>缺七字</hi>上尊<hi>缺廿/七字</hi>靡不遑假民用丕作於<hi>缺二/字</hi>丞相<hi>缺二</hi>
<hi>字</hi>太常<hi>缺二/字</hi>奉迎<hi>缺六/字</hi>率禮備儀尊敬<hi>缺十/九字</hi>宫<hi>缺廿四字</hi>所<lb/>
臨徘徊西巡遂基大宫王燭<hi>缺三字</hi>澤<hi>缺一字</hi>清萬民子來<lb/>
<pb n="KR3j0117_WYG_007-3b"/>
不日<hi>缺六字</hi>延頸歧足<hi>缺二/字</hi>來庭柔服以仁<hi>缺四字</hi>日昃不<lb/>
暇<hi>缺一字</hi>觀六經旁貫百家思該道根數世陵遲大繇未<lb/>
光闔立東觀<hi>缺三字</hi>言建論墳典采詢微聞窮神極化無<lb/>
幽不闡舉逸逺佞寛罪宥刑尊道尚功嘉善矜弱哀賤<lb/>
愍凶<hi>缺二字</hi>朽枯上天感應<hi>缺五字</hi>踐阼初升特發神夢膺<lb/>
受籙圖玉璽啟自神匱神人指授金册青玉符者四日<lb/>
月抱戴老人星見者一十有七五帝瑞氣黃旗紫蓋覆<lb/>
被宫闕顯著牛斗者一十有九麟鳳龜龍銜圖負書三<lb/>
<pb n="KR3j0117_WYG_007-4a"/>
十有九青蛇白虎丹鸞鳳魚烏二十有二白虎白麞白<lb/>
麂白兔三十有七白雉白烏白鵲白鳩一十有九赤烏<lb/>
赤雀二十有四白雀白鸞二十有七神魚吐書白鯉騰<lb/>
船者二靈絮神蠶彌被原野者三嘉禾秀穎甘露凝液<lb/>
六十有五殊幹連理六百八十有三明月火珠拱璧流離<lb/>
三十有六大貝餘眠餘泉七十有五大寶神璧水青㲄<lb/>
三十有八玉燕<hi>缺一字</hi>玉羊玉鳩者三寶鼎神鍾神瓮夏<lb/>
祝神鬲三十有六石室山石門石印封石羊<hi>缺二字</hi>石<hi>缺二</hi>
<pb n="KR3j0117_WYG_007-4b"/>
<hi>字</hi>天䜟彰石鏡光者一十有七神<hi>缺一/字</hi>頌歌廟靈<hi>缺二字</hi>
者三<hi>缺一字</hi>石<hi>缺二/字</hi>湖澤門通應䜟合謠者五神<hi>缺二字</hi>僮<lb/>
雲母神女告徵表祥者三十有七霛夢啓䜟神人授書<lb/>
著驗<hi>缺二字</hi>者十祕記䜟文玉版紀眞者<hi>缺一字</hi>玉刀玉印<lb/>
文采光發者八<hi>缺二字</hi>玉琯玉瑻玉瓊玉鈎玉稱殊輝異<lb/>
色者三十有三玉尊玉盌玉盤罌清潔光朗者九孔子<lb/>
河伯子胥王<hi>缺一字</hi>宣言天平地成天子出東門鄂者四<lb/>
大賢司馬微虞翻推步圖緯甄匱啓緘發事興運㑹者<lb/>
<pb n="KR3j0117_WYG_007-5a"/>
二其餘飛行之類植生之倫希古所覿命世殊竒不在<lb/>
瑞命之篇者不可稱而數也於是旃蒙協洽之歲月次<lb/>
陬訾之口日惟重光大淵獻行年所値實惟兹歲帝出<lb/>
乎震因易實著遂受上天玉璽文曰呉眞皇帝玉質青<lb/>
黃解理洞徹拜受祇遜夙夜惟寅夫大德宜報大命宜<lb/>
彰乃以柔兆涒灘之歲欽若上天月正革元郊天祭地<lb/>
紀號天璽實彰明命於是丞相沇大尉璆大司徒燮大<lb/>
司空朝執金吾修城門校尉歆屯騎校尉悌尚書令忠<lb/>
<pb n="KR3j0117_WYG_007-5b"/>
尚書昏直晃昌國史瑩覈等僉以為天道𤣥黙以瑞表<lb/>
眞今衆瑞畢至四表納貢幽荒百蠻浮海慕化九垓八<lb/>
埏罔不被澤率按典繇宜先行禪禮紀勒天命遂於呉<lb/>
興國山之陰告祭刋石以對揚乾命廣報坤德副慰天<lb/>
下喁喁之望焉中書東觀令史立信中郎將臣蘓建撰<lb/>
其文大概言符瑞初無可取故備録之以見皓之亡有<lb/>
自矣<lb/>
韓退之南溪詩據張籍祭文蓋絶筆於此當時同集者<lb/>
<pb n="KR3j0117_WYG_007-6a"/>
賈島集中有同韓侍郎泛南溪詩籍詩云坐有賈秀才<lb/>
蓋島也二公實同為此遊二集可互見<lb/>
周禮鼓人以雷鼔鼓神祀靈鼓鼓社祭路鼓鼓鬼享鼖<lb/>
鼔鼓軍事鼛鼓鼓役事晉鼓鼓金奏鄭氏注云雷鼔八<lb/>
面鼔也靈鼔六面鼔也路鼓四面鼓也鼖鼓兩面鼓也<lb/>
鼛晉鼓不言幾面則一面無疑矣故樂府用其説乃作<lb/>
一鼔而八出或六出四出不惟不能考擊所謂兩面者<lb/>
但以兩頭有革者便為兩面則鼛晉與鼖鼔無别矣陳<lb/>
<pb n="KR3j0117_WYG_007-6b"/>
祥道禮書釋云八面六面四面猶言八枚六枚四枚按<lb/>
周禮韗人為皐陶鼔長八尺鼓四尺中圍加三之一謂<lb/>
之鼖鼔為皐鼓長尋有四尺鼓四尺倨句磬折鄭司農<lb/>
云鼓四尺謂面四尺司農去周不逺其言當有所據不<lb/>
應前後自異則八面六面四面兩面從可知矣皐有磬<lb/>
折之勢而禮家反不以此為據何耶<lb/>
古有九州秦漢分置郡縣東漢志仍以九州總之唐改<lb/>
郡為州統以十二道使本朝多仍唐舊有一州而四名<lb/>
<pb n="KR3j0117_WYG_007-7a"/>
者如㑹稽郡名越州名紹興府名鎭東軍額有一郡而<lb/>
三名者如呉郡名蘇州名軍與府名皆曰平江有一郡<lb/>
而二名者如毗陵郡又曰常州之類是也又有名交互<lb/>
而難别者如穎州曰順昌府許州曰穎昌府之類<lb/>
祖宗時三衙軍兵毎年揀汰下諸郡養老皆優其禄諸<lb/>
郡亦得以守倉庫紹興中沿江大屯倣此淳熙間劉邦<lb/>
翰侍郎乞祇汰在本軍給半糧自是諸軍有老弱之人<lb/>
而親戚亦多遂有食不足之嘆<lb/>
<pb n="KR3j0117_WYG_007-7b"/>
紹興甲寅乙卯間劉麟導北兵南侵時車駕駐平江有趙<lb/>
九齡者䇿士也請決淮西水以灌敵營朝廷不能用已<lb/>
而韓世忠得敵帥約戰書曰聞江南欲決淮西水以浸<lb/>
吾軍書到之明日敵實退師當時但以為却敵之功殊<lb/>
不知九齡之力為多<lb/>
唐制起居郎起居舍人在紫宸内閣則夾香案立殿下<lb/>
直第二螭首和墨濡筆皆即坳處時號螭頭所謂螭首<lb/>
者蓋殿陛間壓階石上鐫鑿之飾今僧寺佛殿多有之<lb/>
<pb n="KR3j0117_WYG_007-8a"/>
或云唐殿多於陛之四角出石螭首不應史云殿下第<lb/>
二螭首也<lb/>
唐三司使有三凡鞫獄以尚書侍郎與御史中丞大理<lb/>
卿為三司使中葉以後有三司使總户部鹽鐵度支皇<lb/>
太子監國則詹事左右庶子亦號三司使<lb/>
唐書志道士女冠僧尼見天子必拜今之不拜未知起<lb/>
自何時<lb/>
儀制宰臣使相出使到闕百官城外相見贊請對拜前<lb/>
<pb n="KR3j0117_WYG_007-8b"/>
期差知班申如不判請不集字即申三省及報百官元<lb/>
祐元年四月文潞公以致仕官不敢依儀制有旨特許<lb/>
書判<lb/>
國朝例崇政殿試舉人景福殿考覆自熙寧後以逐殿<lb/>
増置内帑庫屋難以就置幕次遂移於集英殿<hi>見哲宗御集</hi>
唐國子祭酒李涪刋誤云短書出晉宋兵革之際時國<lb/>
禁書疏非弔喪問疾不得行尺牘故羲之書云死罪是<lb/>
違制令故事也啓事論兵皆短而緘之貴易於隱藏<lb/>
<pb n="KR3j0117_WYG_007-9a"/>
故事百官入朝並乘馬政和三年十二月十一日以雪<lb/>
滑特許暫乘車轎不得入宫門候路通依常制自渡江<lb/>
後方乘轎迄今不改<lb/>
建炎中興張韓劉岳為將人自為法當時有張家軍韓<lb/>
家軍之語四帥之中韓岳兵尤精常時於軍中角其勇<lb/>
健者令為之籍毎旗頭押隊闕於所籍中又角其勇力<lb/>
出衆者為之將副有闕則於諸隊旗頭押隊内取之别<lb/>
置親隨軍謂之背峞悉於四等人内角其優者補之一<lb/>
<pb n="KR3j0117_WYG_007-9b"/>
日背峞諸軍統制而下與之亢禮犒賞異常勇健無比<lb/>
凡有堅敵遣背峞軍無有不破者見范參政致能説燕<lb/>
北人呼酒瓶為峞大將之酒瓶必令親信人負之范嘗<lb/>
使燕見道中人有負罍者則指云此背峞也故韓兵用以<lb/>
名軍峞即罍北人語訛故云韓軍誤用字耳<lb/>
朱勔之父朱沖者呉中嘗賣人方言以微細物博易於<lb/>
鄉市中自唱曰嘗賣一日至虎丘主僧聽其聲甚驚出<lb/>
觀之但見憩於廡下延之設茶語以他日必貴自是主<lb/>
<pb n="KR3j0117_WYG_007-10a"/>
僧頗周給之其子勔有餘材蔡太師憩平江沖攜以見<lb/>
蔡因得出入門下被使令再入相京屬童貫以軍功補<lb/>
官遂取呉中水窠以進並以工巧之物輸上方就平江<lb/>
為應奉局百工技藝皆役之間以金珠為器分遺後宫<lb/>
宫人皆德之譽言日聞遂取太湖巧石大者尋丈皆運<lb/>
至闕下又令發運司津置謂之花石綱勔與其子汝賢<lb/>
得以自恣毎還呉中輒稱降御香張錦帆郡縣官鼓吹<lb/>
以迎之勔所衣錦袍云徽宗嘗以手撫之繡御手於袍<lb/>
<pb n="KR3j0117_WYG_007-10b"/>
上宣和乙巳秋降香過泗州官吏迎見汝賢傳指揮到<lb/>
城中相見及至亭通名又云承宣歇息久之再通曰睡<lb/>
著矣是冬金人入冦勔父子以小舟東下不敢見人人<lb/>
亦不往見旬日間京師權貴與内侍來者頗多往往皂<lb/>
衣衫行於市又數日云上皇已在發運衙人初不信但<lb/>
見坐船一泊於河步緋幕張於船前問之果然又數日<lb/>
軍馬方至街上皂衣人益多所聞貴倖皆在焉童貫亦<lb/>
坐帳中續又聞高球於南山把隘徽宗幸發運衙城上<lb/>
<pb n="KR3j0117_WYG_007-11a"/>
亭觀漁又旬日始移幸浙中都人下者愈衆方知兵已<lb/>
逼城南京遣兵來侍衛敵退師上皇還京師往來皆親<lb/>
至泗州塔下燒香施僧伽鉢盂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裟至親著於僧伽之<lb/>
身初普照寺大半為神霄宫至是御筆畫圖以半還之<lb/>
寺僧皆歡喜鼓舞上皇初至已將寺之緊要屋退還及<lb/>
囘所還益多道流盡拆去窗户之屬及再還併所拆悉<lb/>
取去道流禠氣矣靖康初勔等始被行遣籍入其家云<lb/>
當塗當水陸之衝素無城壁建炎三年八月得旨剙築<lb/>
<pb n="KR3j0117_WYG_007-11b"/>
時先公為吕丞相辟督其役儒林郎當塗今鍾大方朝<lb/>
㪚郎知蕪湖縣周方將朝散郎繁昌丞趙士廉主部夫<lb/>
儒林郎司理參軍王儔都壕寨欲以閏八月五日興工<lb/>
七月二十九日賊劉<hi>闕</hi>犯城十一月十八日金人渡江<lb/>
遂併力興築凡役夫一萬餘人用夜义任木等五十餘<lb/>
萬條城成周六里半零六十五步高三丈門樓靴城馬<lb/>
面敵樓悉備開壕濶十二丈深二丈四年正月旦賊盧<lb/>
進領兵據蕪湖縣二月邵青張琪踵至七月崔増圍閉<lb/>
<pb n="KR3j0117_WYG_007-12a"/>
一十七日至紹興元年五月十六日青領單德忠孫立<lb/>
魏羲閻在驅衆數萬駕大小戰艦數千直入姑溪河布<lb/>
兵圍城劄硬寨開河水以没堤掘斷援路地方二百里<lb/>
發火焚民居掠鄉民三千餘人沿江採青薪疊慢道二<lb/>
賊首執刀枰驅逼稍緩即斬首以屍疊路一日與城平<lb/>
下瞰城中射火箭燒樓櫓執孕婦十有二人至城下剖<lb/>
腹取胎以卜自十七日至二十七日晝夜攻擊不息用<lb/>
雲梯三梢五梢大砲百餘座天橋對樓鵝車洞子四面<lb/>
<pb n="KR3j0117_WYG_007-12b"/>
塡壕志在必得先公召募長槍敢死士下城四壁劫寨<lb/>
乘東風急發火燒賊疊慢道風猛火盛延燒賊砲鵝車<lb/>
洞于雲梯賊救接不暇驅强壯無殘疾鄉人衣以錦繡<lb/>
巾裹擁至江口剖腹取心欲祭轉西風反燒樓櫓官軍<lb/>
刼中賊寨連夜接戰殺死賊兵不計其數頭項賊首往<lb/>
往中箭砲<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>歸及相度得姑溪河水面高於賊營遂於<lb/>
二十六夜募軍民下城決河水勢湍急渰浸賊寨計窮<lb/>
遂於二十七日申時拔寨順流而去凡守禦十有二日<lb/>
<pb n="KR3j0117_WYG_007-13a"/>
是時先公中流矢得歸朝人參議馬觀國萬金良劑即<lb/>
裹瘡巡城士氣鼓作卒保一城生聚<lb/>
台州臨海縣章安祥符寺法堂有高廟御坐寺僧師顔<lb/>
年八十餘矣能言東巡事云時年方十四事悟講主建<lb/>
炎三年十二月二十六日民間讙言天子航海東來泊<lb/>
金鼇山下二十八日平明有十六人皆以戰袍步自金<lb/>
鼇入寺有黃領者坐頃之問寺有素食否時方修歲懴<lb/>
乃取炊餅五枚以進之食其三已又食其半悟講主復<lb/>
<pb n="KR3j0117_WYG_007-13b"/>
擷園蔬芼以薑鹽進之有旨取一内人乃借民間小竹<lb/>
輿乘之以來立語良久復今登舟晚遂復幸金鼇凡畱<lb/>
十四日始航海幸永嘉又畱四十五日復航海幸金鼇<lb/>
又畱八日忽聞六軍皆呼萬歲捷書至也於是航海由<lb/>
四明還紹興李正民侍郎乘桴録云己酉十二月五日<lb/>
車駕至四明十五日大雨遂登舟至定海十九日至昌<lb/>
國縣二十六日移舟之溫台自是連日南風舟行雖稳<lb/>
而日僅行數十里二十九日歲除庚戌正月二日北風<lb/>
<pb n="KR3j0117_WYG_007-14a"/>
稍勁晚泊台州港三日早至章安知台州晁公為來上<lb/>
幸祥符寺從官迎拜于道左是日得餘杭把隘官陳彦<lb/>
報人馬至縣迎擊乃退六日得張俊奏云二十八二十<lb/>
九日正月二日凡三遇敵殺傷相當八日張思正奏云<lb/>
張俊出兵擊退敵騎十四日張俊自台州來十八日移<lb/>
舟離章安十九日晚雷雨又作二十日泊青隩門二十<lb/>
一日泊溫州港國史載此事皆在四年正月與顔言不<lb/>
合然今歲懴皆開歲乃修則顔所記誤耶金鼇山蓋一<lb/>
<pb n="KR3j0117_WYG_007-14b"/>
獨峯坡陁鬱茂若鼇背然正與栅浦相對兩涘之間畧<lb/>
辨牛馬東看海門雲飛波翻𣺌然無際山頂有善濟寺<lb/>
與夫祥符塔院紹興三十二年始賜額先是有人題詩<lb/>
云牡蠣灘頭一艇橫夕陽多處待潮生與君不負登臨<lb/>
約同向金鼇背上行高廟覽之以為詩䜟求其人不可<lb/>
得御坐一竹倚寺僧今别造以黃蒙之壁間有詩云黃<lb/>
㡌當年駕舳艫東浮鯨海出三呉中興事業風波惡好<lb/>
作君王坐右圖不著姓氏<lb/>
<pb n="KR3j0117_WYG_007-15a"/>
宣和中陜右人發地得木簡于甕字皆章草朽敗不可<lb/>
詮次得此檄云永初二年六月丁未朔廿日丙寅得車<lb/>
騎將軍幕府文書上郡屬國都尉二千石守丞廷義縣<lb/>
令三水十月丁未到府受印綬發夫討畔羌急急如律<lb/>
今馬四十匹驢二百頭日給内侍梁師成得之以入石<lb/>
未幾梁卒石簡俱亡故見者殊鮮呉思道親睹梁簡故<lb/>
賦其祕古堂云異錦千囊更妙好中有玉奩藏漢草榮<lb/>
次新呉出也得其模本示余按章草今在世益少唯急<lb/>
<pb n="KR3j0117_WYG_007-15b"/>
就章見在并諸帖所傳耳然急就轉模失眞愈逺官帖<lb/>
章草皇象索靖等書與張芸叟所珍鷂雀賦又率是贗<lb/>
作黃長睿已嘗辨於東觀餘論然則此檄當為今章草<lb/>
第一也米元章淮鱗帖卷内稱章草乃章奏之章今考<lb/>
之既用於檄則理容概施於章奏蓋小學家流由古以<lb/>
降日趨於簡便故大篆變小篆小篆變𨽻比其久也復<lb/>
以𨽻為繁則章奏文移悉以章草從事亦自然之勢故<lb/>
雖曰草而𨽻筆仍在良由去𨽻未逺故也右軍作草猶<lb/>
<pb n="KR3j0117_WYG_007-16a"/>
是其典型故不務為冗筆逮張旭懷素輩出則此法掃<lb/>
地矣但檄文討羌歲月與史不合此史誤無疑黄長睿<lb/>
已詳辨不復述急急如律令漢之公移常語猶今云符<lb/>
到奉行張天師漢人故承用之而道家遂得祖述<lb/>
史記龜筴傳孔子曰日為德而君天下辱於三足之烏<lb/>
月為刑而相佑見食於蝦蟇盧仝月蝕詩蓋用此事淮<lb/>
南子堯時十日並出堯命羿仰射中其九日日中九烏<lb/>
皆死又山海經墨齒之北曰湯谷居水中有扶木九日<lb/>
<pb n="KR3j0117_WYG_007-16b"/>
居下枝一日居上枝皆戴烏春秋元命苞云陽成於三<lb/>
故日中有三足烏<lb/>
清微子服飾變古録云燕脂紂製以紅藍汁凝而為之<lb/>
官賜宫人塗之號為桃花粉藍地水清合之色鮮至唐<lb/>
頗進貢惟后妃得賜曰燕脂崔豹古今注云燕支葉似<lb/>
薊花似蒲公出西方土人以染名燕支中國謂之紅藍<lb/>
以染粉為婦人色謂為燕支粉今人以重絳為燕支非<lb/>
燕支花所染也燕支花自為紅藍耳舊謂赤白之間為<lb/>
<pb n="KR3j0117_WYG_007-17a"/>
紅即今所謂紅藍也西河舊事云失我祁連嶺使我六<lb/>
畜不蕃息失我焉支山使我婦女無顔色北方有焉支<lb/>
山山多紅藍北人採之染緋取其英鮮者作燕脂本草<lb/>
紅藍花堪作燕脂生梁漢及西域一名黃藍博物志云<lb/>
黃藍張騫所得今滄魏亦種近世人多種之収其花俟<lb/>
乾以染帛色鮮於茜謂之眞紅亦曰乾紅目其草曰紅<lb/>
花以染帛之餘為燕支乾草初漬則色黃故又為黃藍<lb/>
也史記貨殖傳若干畮巵茜徐廣注云巵音支鮮支也<lb/>
<pb n="KR3j0117_WYG_007-17b"/>
茜音倩一名紅藍其花染繒赤黃也又知今之紅花乃<lb/>
古之茜而今之茜又謂之烏紅係用蘇方木棗木染成<lb/>
非古之茜矣<lb/>
江海之有潮辰刻不移昔人嘗論之山海經則以為海<lb/>
鰌出入穴之度浮屠書以為神龍之變化竇叔蒙海嶠<lb/>
志以謂水隨月之盈虧盧肇海賦以謂日出于海衝擊<lb/>
而成王充論衡以謂水者地之血脉隨氣進退獨徐明<lb/>
叔傳墨卿高麗録云天包水水承地而一元之氣升降<lb/>
<pb n="KR3j0117_WYG_007-18a"/>
於大空之中地乗水力以自持且與元氣升降互為抑<lb/>
揚而人不覺亦猶坐於船中者不知船之自運也方其<lb/>
氣升而地浮則海水溢上而為潮及其氣降而地沈則<lb/>
海水縮下而為汐計日十二辰由子至巳其氣為陽而<lb/>
陽之氣又自有升降以運乎晝由午至亥其氣為陰而<lb/>
陰之氣又自有升降以運乎夜一晝夜合陰陽之氣凡<lb/>
再升再降故一日之間潮汐皆再焉然晝夜之晷繫乎<lb/>
日升降之數應乎月日臨於子則陽氣始升月臨乎午<lb/>
<pb n="KR3j0117_WYG_007-18b"/>
則陰氣始升故夜潮之期月則臨子晝潮之期月皆臨<lb/>
午焉又日行遲月行速應遲二十九度半而月行及之<lb/>
日月之㑹謂之合朔故月朔之夜潮日亦臨子月朔之<lb/>
晝潮日亦臨午焉且晝即上天而言之天體西轉日月<lb/>
東行自朔而往月速漸東至午漸遲東而潮亦應之以<lb/>
遲于晝故晝潮自朔後迭差而入于夜此所以一日午<lb/>
時二日午末三日未時四日未末五日申時六日申末<lb/>
七日酉時八日酉末夜即海下而言之天體東轉日月<lb/>
<pb n="KR3j0117_WYG_007-19a"/>
西行自朔而往月速漸西至子漸遲西而潮亦應之以<lb/>
遲於夜故夜潮自朔後迭差而入于晝此所以一日子<lb/>
時二日子末三日丑時四日丑末五日寅時六日寅末<lb/>
七日卯時八日卯末九日加以時有交變氣有盛衰而<lb/>
潮之所至亦因之為大小當卯酉之月則陰陽之交也<lb/>
氣以交而盛出故潮之大也異於餘月當朔朢之後則<lb/>
天地之變也氣以變而盛出故潮之大也異於餘日<lb/>
世目狀元第二人為牓眼第三人為探花郎秦中歲時<lb/>
<pb n="KR3j0117_WYG_007-19b"/>
記云期集謝恩了從此便著披袋篋子騾從等仍於曲<lb/>
江㸃檢從物無得有闕闕即罰錢便于亭子小宴召小<lb/>
科頭同<hi>一作國樂</hi>至暮而㪚次即杏園初宴謂之探花宴便<lb/>
差定先輩二人少俊者為兩街探花使若他人折得花<lb/>
卉先開牡丹芍藥來者即各有罰<lb/>
　<lb/>
　<lb/>
　雲麓漫抄卷七<lb/>
</p>
<p>
</p>
  </div>
</body>
</text>
</TEI>
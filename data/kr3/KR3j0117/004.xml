<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲麓漫抄卷四</head>
    <p>
<pb n="KR3j0117_WYG_004-1a"/>
欽定四庫全書<lb/>
　雲麓漫抄卷四　　　　　宋　趙彦衞　撰<lb/>
官府多用申解二字申之訓曰重凡以狀達上官必曰<lb/>
申聞施於簡劄亦曰劄子申呈然皆無重意解古隘切<lb/>
訓曰除聚而詞人上於其長曰解士人獲鄉薦亦曰得<lb/>
解皆無除去之義舉世咸用之政與歐陽子言打字同<lb/>
版行東坡長短句賀新郎詞云乳燕飛華屋嘗見其眞<lb/>
蹟乃棲華屋水調歌詞版行者末云但願人長久眞蹟<lb/>
<pb n="KR3j0117_WYG_004-1b"/>
云但得人長久以此知前輩文章為後人妄改亦多矣<lb/>
宋景文公修唐書藁用表紙朱界貼界以墨筆書舊文<lb/>
傍以朱筆改之嘗見所修韓退之傳藁末云學者仰之<lb/>
如泰山北斗塗之改云景星鳳凰復塗之仍書泰山北<lb/>
斗字<lb/>
刑統皆漢唐舊文法家之五經也國初嘗修之頗存南<lb/>
北朝之法及五代一時指揮如奴婢不得與齊民伍有<lb/>
奴婢賤人類同畜産之語及五代私酒犯者處死之類<lb/>
<pb n="KR3j0117_WYG_004-2a"/>
不可為訓皆當删去<lb/>
三禮圖出於聶崇義如爵作雀背承一器犧象尊作一<lb/>
器繪牛象而不知爵三足有雀之髣髴而實不類雀犧<lb/>
象皆作牛象形空其背腹以實酒今郊廟盡用此制而<lb/>
國子監所畫方州所用則從崇義説不應中外自為差<lb/>
殊<lb/>
張忠文公叔夜嵇仲靖康間以南道總管知鄧州首提<lb/>
兵勤王以不推戴異姓取過軍前既議和傳到訃音云<lb/>
<pb n="KR3j0117_WYG_004-2b"/>
靖康丙午閏十一月内提兵次安上門除簽書樞密院<lb/>
在國子監街東陶潛園子内住十二月二十五日京城<lb/>
陷以不推戴異姓取過軍前丁未年三月二十七日離<lb/>
京北去道中不食至白溝或曰過界河也仰天大呼遂<lb/>
不復語明日薨在易州孤山寨五月十六日也擡三程<lb/>
遂火化第六子仲熊字慈甫隨行祭祀丁巳年十一月<lb/>
十八日到東京相國寺慧林禪院後於天壽院前幕士<lb/>
馮眞家下戊午年十月十七日酉時葬於陽翟縣旌忠<lb/>
<pb n="KR3j0117_WYG_004-3a"/>
功德墳寺及録到挽詩四首追授朝奉大夫汴京副畱<lb/>
守賜紫金魚袋李儔二首聲名凜凜動寰區忠義存心<lb/>
老不渝奮不顧生惟盡節慮無遺䇿悉嘉謨獨提南服<lb/>
三千旅首冒重圍萬死塗時事已更身已逝惟將陰德<lb/>
付鵷鶵命世文章伯鴻樞柱石臣殞身因衞社嗣德豈<lb/>
無人丹旐西原路輀車萬里春一門蒙待遇徒有淚沾<lb/>
巾清河張孝純二首疇昔中朝士簪紳仰令名恩威彰<lb/>
輔郡忠孝衞都城許國志何壯為山功莫成西風故林<lb/>
<pb n="KR3j0117_WYG_004-3b"/>
道蕭瑟感秋聲季世遭竒禍煩寃痛可論交情傷死别<lb/>
親屬慟遺言空想還家夢難招去國魂一朝成萬古斜<lb/>
日下平原李儔張孝純皆本朝舊臣視忠文公自當愧<lb/>
死何顔面復為此詩故書之以戒為臣之不忠者紹興<lb/>
間贈太傅諡忠文録用其子孫省劄云尚書省勘㑹到<lb/>
張叔夜靖康間勤王及以不推戴異姓取過軍前所有<lb/>
叔夜初除簽書樞密及罷政恩數難以引用别因事故<lb/>
釐革並特令給還事具列傳從弟克戩守忻州亦死事<lb/>
<pb n="KR3j0117_WYG_004-4a"/>
贈延康殿學士諡忠確時一門死事者二人盛哉<lb/>
自漢以來中國財用耗於邊惟東漢為甚段熲傳云永<lb/>
初諸羌反十有四年用二百四十億永和之末復經七<lb/>
年用八十餘億本規三年之費用五十四億後平東羌<lb/>
費四十四億袁安封事云漢之故事供給南單于費直<lb/>
歲一億九十餘萬西域歲七千四百八十萬向來議者<lb/>
但怪遺契丹之數多而不知漢之費尤甚<lb/>
漢天子崩皆葬後祔廟畢新君即位於廟中始行以日<lb/>
<pb n="KR3j0117_WYG_004-4b"/>
易月之制故葬日甚速文帝自崩至葬凡七日景帝十<lb/>
三日惟哀帝最久一百五十日時王莽專政葬之遲速<lb/>
不較也<lb/>
漢為吏長子孫居官為姓氏於夏侯嬰可見矣嬰自高<lb/>
祖起沛為太僕厯惠吕文三朝不改<lb/>
地理家不知起於何時自黃帝今大撓定甲子以支干<lb/>
相配而分五行今地理家則有大五行之説如壬屬水<lb/>
地理家曰屬火之類參以人之姓歸五音分三十八將<lb/>
<pb n="KR3j0117_WYG_004-5a"/>
山以定吉凶近年又多用郭璞錦囊先看山從何來得<lb/>
金山或木水火山土山各以五行生旺輪之吉方則要<lb/>
山高水來凶方反是復以七星配之謂之天星法又有<lb/>
用古青囊者只使三垣以壬亥為紫微垣丑艮為天市<lb/>
垣乙卯為天乙巽巳為六尚書丙巳為少微垣丙丁老<lb/>
人星辛酉為午太乙庚酉為天綱柄水出入俱無妨惟<lb/>
坤申是地母不可用皆非聖人卜其宅兆之意然世人<lb/>
貪於名利多惑其説<lb/>
<pb n="KR3j0117_WYG_004-5b"/>
古人戴冠上衣下裳衣則直領而寛袖裳則裙秦漢始<lb/>
用今道士之服蓋張天師漢人道家祖之周武帝始易<lb/>
為袍上領下襴窄袖幞頭穿靴取便武事五代以來幞<lb/>
頭則長其脚袍則寛其袖今之公服是也或云古之中<lb/>
衣即今僧寺行者直掇亦古逢掖之衣<lb/>
司馬溫公作通鑑兩漢用荀悦袁宏漢紀唐用舊唐書<lb/>
故與漢書及新唐書語不同非不欲始於三皇五帝蓋<lb/>
周平王以來包春秋經不可損益又不欲繼獲麟貽續<lb/>
<pb n="KR3j0117_WYG_004-6a"/>
經之譏故斷自命韓趙魏為諸侯然春秋以後事雜見<lb/>
於諸家而無統紀劉恕道原在局中探公意自三皇五<lb/>
帝接於通鑑為前紀其言曰魯隱之後止據左氏國語<lb/>
史記諸子而增損不及春秋則無預於聖人之經其書<lb/>
載三代事頗詳茍得大手筆稍删其冗附於通鑑與之<lb/>
並行上下數千年事如指諸掌司馬公與之作序亦此<lb/>
意也劉續改前紀作外紀然非通鑑外事蓋不欲先於<lb/>
司馬也<lb/>
<pb n="KR3j0117_WYG_004-6b"/>
選人之制始於唐自中葉以來藩鎭自辟召謂之版授<lb/>
時號假版官言未授王命假攝耳國朝既収諸鎭權自<lb/>
一命以上皆注吏部選而選人有七階畱守判官至觀<lb/>
察判官為一等今承直郎節度掌書記觀察度支使為一<lb/>
等今儒林郎防禦團練軍事判官京府至觀察推官為<lb/>
一等今文林郎防禦團練軍事推官為一等今從事郎<lb/>
縣令録事參軍為一等今從政郎試銜知縣知録事為<lb/>
一等今修職郎軍巡判官司户等參軍主簿尉為一等<lb/>
<pb n="KR3j0117_WYG_004-7a"/>
今迪功郎宣和間方改從今制有舉官五員及六考以<lb/>
上無過許改入京官國初任子進士甚鮮内而侍從官<lb/>
常參官外而監司守倅皆得薦舉厯任及四考有舉官<lb/>
四員許改官増考為六考舉官為五人於皇祐罷常參<lb/>
官薦舉於康定罷知雜御史以上薦舉於治平罷通判<lb/>
薦舉於熙寧禁補發於乾道削薦紙嚴歲額於淳熙增<lb/>
教官添縣丞諸司屬官而員益冗舉削日減人有滯淹<lb/>
之嘆<lb/>
<pb n="KR3j0117_WYG_004-7b"/>
臨安知府遷職至殿撰多兼工部兵部侍郎尚書蓋二<lb/>
部事簡故也雖出於近制然亦是故事開封尹自眞宗<lb/>
由此建儲不置尹改少尹作權知府以翰林學士之久<lb/>
次者兼之謂之省府學士若以侍從充知府則望重有<lb/>
事即得囘奏自庶官進侍從則未免委曲應酬而權輕<lb/>
矣<lb/>
紹興既講和務與民休息禁網濶疎富家巨室竟造房<lb/>
廊賃金日增庚午辛未年間知江陰軍趙雋之稍鐫房<lb/>
<pb n="KR3j0117_WYG_004-8a"/>
金民間樂之相傳云有旨蠲減鎭江賣藥人高嵩年十<lb/>
九攜小刀假皂衫幞頭如京都親事官狀袖黃紙一紿<lb/>
府門子云秦太師今齎知府遷轉文字來府中人欣然<lb/>
與之通傳時知府張楠才仲就便坐見之展刺拜謁如<lb/>
禮云太師有指揮乞退左右張揮去之嵩出袖中黃紙<lb/>
徐步展於側邊桌上籠手近前遂出刀刺之張皆避過<lb/>
微劃損面上又刺其頸張仰首刀自其吻過張齧住一<lb/>
指高負痛刀落巾為風飄出外虞候等入視見兩人相<lb/>
<pb n="KR3j0117_WYG_004-8b"/>
持遂捕送獄鞫成具奏伏誅黃紙冩云鎭江府張楠違<lb/>
背聖旨不放房錢自後房緡頓減矣<lb/>
徽廟既内禪尋幸淮浙嘗作小詞名月上海棠末句云<lb/>
孟婆且與我做些方便隆祐保祐之功蓋䜟於此諺語<lb/>
謂風為孟婆非也段公路北户録云南方祝船神名曰<lb/>
孟姥孟公梁簡文船神記云又呼為孟公孟姥劉思貞<lb/>
云元𡨕為水官死為水神㝠孟聲相似即元㝠也<lb/>
王荆公之生也有貛出於市一道人首常戴花時人目<lb/>
<pb n="KR3j0117_WYG_004-9a"/>
為戴花道人來訪其父曰此文字之祥是兒當之他日<lb/>
以文名天下因述其出處甚詳俟至執政自當見之荆<lb/>
公父書於册後休證不少差荆公甚神之洎拜兩地戒<lb/>
閽者有戴花道人來不問早暮即通一日道人果來荆<lb/>
公見之述父所記渴見之意道人曰自此益得君謹無<lb/>
復讎荆公叩之曰公前身李王也戒之遂辭去出戴花<lb/>
道人傳<lb/>
高宗即位初隆祐送小冠曰此祖宗閒燕之所服也蓋<lb/>
<pb n="KR3j0117_WYG_004-9b"/>
國朝㡌而不巾燕居雖披襖亦㡌否則小冠宣政間人<lb/>
君始巾在元祐間獨司馬溫公伊川先生以孱弱惡風<lb/>
始裁皂紬包首當時只謂之溫公㡌伊川㡌亦未有巾<lb/>
之名至渡江方著紫衫號為窄衫盡巾公卿皂𨽻下至<lb/>
閭閻賤夫皆一律矣巾之制有圓頂方頂塼頂琴頂秦<lb/>
伯陽又以塼頂服去頂内之重紗謂之四邊净外又有<lb/>
麵袋等則近於怪矣魏道弼參政欲復衫帽竟不能<lb/>
宣和以前士大夫輩行相等皆稱字雖通上官亦不過<lb/>
<pb n="KR3j0117_WYG_004-10a"/>
呼若大夫以上只云運判大夫之類秦忠獻與人簡尺<lb/>
多云丈世俗傚之雖貽晚進書亦云丈知州以上則稱<lb/>
朝議以下皆學士秦薨臣寮論列未幾昔日之朝議進<lb/>
而為太中學士進而為朝議近年尤甚知州而上皆有<lb/>
太中通奉之稱矣<lb/>
古尺牘之制某頓首或再拜或啓唐人始更為狀末云<lb/>
謹奉狀謝不宣謹狀或云謹上狀不宣謹狀月日某官<lb/>
姓名狀上某官北夢瑣言云唐盧光啓受知於租庸使<lb/>
<pb n="KR3j0117_WYG_004-10b"/>
張濬濬出征并汾盧為致書疏凡一事别為一幅後不<lb/>
聞他人為之唐末以來禮書慶賀為啓一幅前不具銜<lb/>
又一幅通時暄一幅不審邇辰頌祝加餐此二幅毎幅<lb/>
六行共三幅宣政間則啓前具銜為一幅又以上二幅<lb/>
六行者同為公啓别疊七幅<lb/>
當秦忠獻當國有投以劄子者其制前去頓首再拜而<lb/>
後加右謹具申呈月日具官姓名劄子多至十餘幅平<lb/>
交則去申字慶元三年嚴疊楮之禁祇用三幅云後又<lb/>
<pb n="KR3j0117_WYG_004-11a"/>
祇許用一幅殊為簡便<lb/>
國初公狀之制前具官别行叙事後云牒件狀如前謹<lb/>
狀宣和以後始用今制前具官别行稍低叙事訖復别<lb/>
作一行稍高云右謹具申聞謹狀<lb/>
國朝印制仍唐舊諸王及中書門下印方二寸一分樞<lb/>
密院宣徽三司尚書省諸司印方二寸惟尚書省印不<lb/>
塗金節度使印方一寸九分塗金餘印方一寸八分觀<lb/>
察使印亦塗金又有朱記以給京城外處職司及軍校<lb/>
<pb n="KR3j0117_WYG_004-11b"/>
等其制長一寸七分廣一寸六分今之印記多不如制<lb/>
軍校印尚有存者蓋可考也<lb/>
紹興初嘗獲北方探事人云北人用兵多用鋭陣一陣退<lb/>
復一陣來毎一陣重加一陣重兵既多即作圓陣以旋<lb/>
敵人若敵人復作圓陣外向即下馬步戰待其敗走即<lb/>
上馬追之自用兵以來如此<lb/>
紹興中軍旅之興急於用度度牒之出無節上户和糴<lb/>
所得減價至三二十千時有無路不逢僧之語覺果了<lb/>
<pb n="KR3j0117_WYG_004-12a"/>
諸人皆青出藍者毎人㑹下不啻一二千人徜徉江浙<lb/>
間士夫富室巨家為之傾動小民亦信向佛法之盛無<lb/>
出斯時東坡云殆非浮屠氏之福者是也果之南遷亦<lb/>
坐此後禁度牒二十餘年間僧徒消爍殆盡福建諸寺<lb/>
多用保甲看管今度牒賣八百貫人競買之守之以堅<lb/>
眞良法也<lb/>
古者馬以駕車非朝臣正禮也宣帝時韋𤣥成以列侯<lb/>
侍祠孝惠廟晨入廟天雨淖不駕駟馬車而騎至廟下<lb/>
<pb n="KR3j0117_WYG_004-12b"/>
有司劾奏等輩數人皆坐削爵唐睿宗時太子將釋奠<lb/>
有司草儀注從臣皆乘馬著衣冠左庶子劉子元曰古<lb/>
大夫乘車駕馬騑服魏晉朝士駕牛車李廣北征解鞍<lb/>
憇息馬援南伐據鞍顧盼則鞍馬行於軍旅戎服所便<lb/>
江左尚書即乘馬御史治之顔延年罷官騎馬出入世<lb/>
稱放誕自唐迄本朝却以乘馬朝服為禮如入朝及謁<lb/>
廟先乘車至門外換馬入宫門若從駕則宰執侍從官<lb/>
皆騎從南郊祀上帝則宰相騎導以此言之古以乗車<lb/>
<pb n="KR3j0117_WYG_004-13a"/>
為禮騎為不敬今人以騎為禮乗車為不恭古今異宜<lb/>
如此<lb/>
漢以丞相御史為兩府杜延年傳與兩府及廷尉分章<lb/>
趙充國傳兩府白遣義渠安國行視諸羌是也本朝自<lb/>
改官制以少師少傅少保革太尉司徒司空宣政間改<lb/>
武官又以太尉為武階之長為眞兩府蓋比參政樞密<lb/>
也自五代以來尚書省為東府樞密院為西府自是參<lb/>
樞亦云兩府也而太尉即呼為兩府太尉云<lb/>
<pb n="KR3j0117_WYG_004-13b"/>
陸羽茶經云江左近日方有蠟面之號李氏别取乳作<lb/>
片或號京挺的乳及骨子又云浙西湖州為上常州次<lb/>
之湖州出長城<hi>今長興</hi>顧渚山中常州出義興<hi>今宜興</hi>君山<lb/>
懸脚嶺北岸下唐重修茶舍記貢茶御史大夫李栖筠<lb/>
興郡曰陸羽以為冠於他境栖筠始進故事湖州紫筍<lb/>
以清明日到先薦宗廟後分賜近日紫筍生顧渚在湖<lb/>
常間當茶時兩郡太守畢至為盛集見蔡寛夫詩話玉<lb/>
川子謝孟諫議寄新茶有手閲月團三百片又云天子<lb/>
<pb n="KR3j0117_WYG_004-14a"/>
須嘗陽羨茶則孟所寄乃陽羨茶也又湖守袁髙詩云<lb/>
擣聲昏繫晨衆功何枯櫨則陽羨又知是餅茶不特始<lb/>
於李氏也袁詩又云黎氓輟耕農採掇實苦辛一夫且<lb/>
當役盡室皆同臻捫葛上欹壁蓬頭入荒榛終朝不盈<lb/>
掬手足皆鱗皴悲嗟遍空山草木為不春陰嶺茶未吐<lb/>
使曹牒已頻今人不復為餅豈坐是耶<lb/>
今有蠟梅按山谷詩後云京洛間有一種花香氣似梅<lb/>
花亦五出而不能晶明類女功撚蠟所成京洛人因謂<lb/>
<pb n="KR3j0117_WYG_004-14b"/>
蠟梅木身與葉乃類蒴藋竇高州家有一叢能香一園<lb/>
王立之詩話云蠟梅山谷初見之戲作二絶縁此盛行<lb/>
於京師詩云金蓓鎖春寒惱人香未展雖無桃李顔風<lb/>
味極不淺體熏山麝臍色染薔薇露披拂不滿襟時有<lb/>
暗香度<lb/>
山谷山礬花二首序云江之南野中有一種小白花木<lb/>
高數尺春間極香野人號為鄭花王荆公嘗欲求此花<lb/>
栽作詩而陋其名予請名曰山礬野人採鄭花葉以染<lb/>
<pb n="KR3j0117_WYG_004-15a"/>
黃不借礬而成色故名山礬海岸孤絶處補陁落伽山<lb/>
譯者以謂小白花山予疑此山礬花爾不然何以觀音<lb/>
老人堅坐不去耶杜淵釋之云此詩及序皆以山谷手<lb/>
迹校過近世曾慥端伯作高齋詩話云唐人有題唐昌<lb/>
觀玉蘂花詩云一樹瓏璁玉刻成飄廊㸃地色輕輕今<lb/>
瑒花即玉蘂花也介甫以比瑒謂當用此瑒字蓋瑒玉<lb/>
名取其白山谷又更其名為山礬謂可以染也廬陵段<lb/>
謙叔家有楊汝士與白二十二一帖唐昌玉蘂以少故<lb/>
<pb n="KR3j0117_WYG_004-15b"/>
見黃耳自來江南山山有之土人取以供染事不甚惜<lb/>
也則知瑒花之為玉蘂斷無疑矣詩云北嶺山礬取意<lb/>
開輕風正用此時來平生習氣難料理愛著幽香未擬<lb/>
囘高節亭邊竹已空山礬獨自倚春風二三名士開顔<lb/>
笑把斷花光水不通則知二花因山谷而名始著<lb/>
水仙花有單葉者有千葉者楊誠齋云世以水仙為金<lb/>
琖銀臺蓋單葉者其中眞有一酒琖深黃而金色至千<lb/>
葉水仙其中花片捲皺密蹙一片之中下輕黃而上白<lb/>
<pb n="KR3j0117_WYG_004-16a"/>
如染一截者與酒盃之狀殊不相似安得以舊日俗名<lb/>
辱之要之單葉者當命以舊名而千葉者乃眞水仙云<lb/>
薤葉葱根兩不差重㽔風味獨清佳薄揉肪玉圍金鈿<lb/>
淺染鵝黃剰素紗臺琖元非千葉種丰容要是小蓮花<lb/>
向來山谷相看日知是它家是當家<lb/>
晏元獻公鹿葱花詩云宫后扇開青雉尾羽人衣剪赤<lb/>
霜文農皇藥録眞無謂不向萱叢辯糾紛注云本草經<lb/>
云萱一名忘憂一名鹿葱今驗此花中有鹿斑文與萱<lb/>
<pb n="KR3j0117_WYG_004-16b"/>
小同而大異其開花亦不並時則知當以有鹿斑文者<lb/>
為鹿葱無斑文者為萱云<lb/>
李衞公草木記有永嘉之簇蝶今此花來於浙東四布<lb/>
如蝶中有攢蘂晏元獻云疑是簇蝶也公有玉蝴蝶詩<lb/>
注此於下蘇子由又有萬蝴蝶花詩云誰唱殘春蝶戀<lb/>
花一團粉翅壓枝斜美人懶向釵頭挿猶恐驚飛避鬢<lb/>
鵶則知簇蝶萬蝴蝶即今之玉蝴蝶也<lb/>
今人用摺疊扇以蒸竹為骨夾以綾羅貴家或以象牙<lb/>
<pb n="KR3j0117_WYG_004-17a"/>
為骨飾以金銀蓋出於高麗雞林志云高麗疊紙為扇<lb/>
銅獸靨環加以銀飾亦有畫人物者中國轉加華侈云<lb/>
字有二義二十冠而字禮成人之道也儀父子突是已<lb/>
五十有伯仲之字檀弓謂周道也仲遂叔肸是已今人<lb/>
不復列即冠而便加伯仲非禮也<lb/>
金石刻蓋欲傳久故必擇石之良者嶧山碑云刻此樂<lb/>
石説者以謂石之可以為樂如泗濱浮磬之類近地惟<lb/>
呉縣之太湖鉛山石最佳浙東石多帶砂刻則費刀印<lb/>
<pb n="KR3j0117_WYG_004-17b"/>
多則字邊倒頓失字體嘗見㑹稽禹廟一碑無字脉絡<lb/>
凸起甚竒古背有宣和間人刻字云初過時見有字今<lb/>
重來字皆剥落恐後人疑作古碑非也碑額乃南朝人<lb/>
字體後台州軍資庫前一碑下一分已剥落無字正與<lb/>
禹廟碑相似上二分則有字乃是石之成層者縁打多<lb/>
震起故余刻台州登瀛圖取太湖石既堅且瑩擊之有<lb/>
聲郡人以為竒云<lb/>
漢郡守權重據數千里之地官屬皆自辟置生殺亦自<lb/>
<pb n="KR3j0117_WYG_004-18a"/>
巳出故唐高祖易郡為州置刺史凡前日郡守之制皆<lb/>
不可用至中葉置節度以統之權反甚於漢之郡守五<lb/>
代其權為尤重藝祖盡収節度使歸京師授以虛名而<lb/>
賦厚禄命朝臣出知州事則前日節度之制亦不可用<lb/>
復置轉運提刑為監司以督察之其法暗合於唐而制<lb/>
御之術益盡善矣<lb/>
建康經圖有孔子巷晉孝武太元十一年立宣尼廟後<lb/>
移廟過秦淮水北以舊處為孔子寺巷曰孔子巷今平<lb/>
<pb n="KR3j0117_WYG_004-18b"/>
江府亦有孔夫子巷蓋崇觀間興三舍於此建長洲縣學<lb/>
後罷舍法學亦廢今基址如故地則歸臨安裴氏目為<lb/>
孔夫子巷嘉泰改元郡立坊名不知考此遂榜為孔聖<lb/>
坊大抵南中言孔夫子巷者皆此義正如道家説黃帝<lb/>
凡山水聳秀皆云黃帝於此上升曾不知黃帝未嘗南<lb/>
遊也<lb/>
柩之有旐禮曰死者不可别已故以其旗識之古人施<lb/>
於柩側近俗多用竹懸出於屋陰陽家從而附㑹之以<lb/>
<pb n="KR3j0117_WYG_004-19a"/>
為死之魂悠揚於太空認此以歸如浙東溫台以至江<lb/>
東諸郡兼採釋氏之論從而易為旛植巨木高入雲表<lb/>
茍多子則立旛相接尤可怪<lb/>
周天三百六十五度四分度之一<hi>四分度之一者以一日分為四分日之一</hi>
<hi>分也</hi>毎月行二十九度半餘則十二月計行三百四十八<lb/>
度又加十二半餘總六度計成三百五十四度所剰小<lb/>
月餘度六日并五日及四分度之一六日共十二日以起<lb/>
閏月一月一周天又二十九度半遂與日㑹且月以二<lb/>
<pb n="KR3j0117_WYG_004-19b"/>
十九日過半而日不可分故兩月各以二十九日半通<lb/>
一月作小一月作大也太𤣥八十一首毎首當四日半<lb/>
七百二十九贊毎日當二贊計七百二十九贊只當三<lb/>
百六十四度之半欠半度并四分度之一計欠三分將<lb/>
踦嬴二贊足其數成三百六十五度四分度之一據毎<lb/>
贊當一日二贊計四分却剰了一分老蘇自為加分之<lb/>
法將踦嬴二贊除去却將踦嬴所加四分分作一百八<lb/>
分又開作四分毎分當二十七除去一分外所存三分<lb/>
<pb n="KR3j0117_WYG_004-20a"/>
有八十一分毎首加一分則與周天數合<lb/>
古者於宗廟之祭蓋九獻始作樂九變以降神尸在室<lb/>
中王用圭瓚酌鬱鬯灌於地求神而后以璋瓚酌鬱鬯<lb/>
以亞灌王乃迎牲於廟門之外而大夫贊幣從牲祝則<lb/>
迎尸出於堂户牖間之位后先薦籩八豆八於前而王<lb/>
麗牲於碑射而殺之以毛告純以血告殺然後觧為七<lb/>
體腥之以獻王以玉爵酌醴齊以獻尸后亦以玉爵酌<lb/>
醴齊以獻尸用酌獻尊此之謂朝踐則朝事之籩是也<lb/>
<pb n="KR3j0117_WYG_004-20b"/>
饋食朝踐之後體解其犬豕牛羊烹而熟之將獻之時<lb/>
后又先薦籩八豆八以配王之薦熟尸未入室之前王<lb/>
與后再酌醴齊以獻謂之饋食既訖后又獻加籩八加<lb/>
豆八而王又酌以酳尸后亦從王酳尸此之謂加籩之<lb/>
實而羞自此進矣既酳而后又獻羞籩八羞豆八而諸<lb/>
臣進以酳尸焉故王與后各一灌而三獻與諸臣之酳<lb/>
是為九祭太祝又索祭於祊樂舞入以樂皇尸兼作六<lb/>
代之樂遂行加爵為旅酬之始加爵者太子三公之長<lb/>
<pb n="KR3j0117_WYG_004-21a"/>
一人九卿之長一人各行一加爵復有三獻若祭天則<lb/>
七獻漢世五供但一獻人主即坐於東廂後世雖備三<lb/>
獻但責之有司而王后不預<lb/>
古人多自稱下官見於傳記不一蓋漢晉諸侯之國並<lb/>
於其主稱臣宋孝武孝建中始有制不得稱臣止宜云<lb/>
下官文選江文通詣建平王書是也今人猶有言者<lb/>
使臣之義始於藩鎭國初武官處以三班號祇應官有<lb/>
左右班供奉班是也太宗以其資品少又創三班借職<lb/>
<pb n="KR3j0117_WYG_004-21b"/>
三班奉職左右侍禁左右班殿直東西頭供奉官有司<lb/>
號為小使臣内殿崇班内殿承制為大使臣宣政改制<lb/>
易為郎使臣之名不改二字害義為多即與漢晉諸侯<lb/>
王得臣其境内一同况此自是王官而稱於比肩事主<lb/>
之人尤礙理<lb/>
西京雜記李廣與兄弟共獵於冥山之北見卧虎射之<lb/>
即斃斷其髑髏以為枕示服猛也鑄銅象其形為溲器<lb/>
示厭辱之也故漢人目溷器為虎子鄭司農注周禮有<lb/>
<pb n="KR3j0117_WYG_004-22a"/>
是言唐諱虎改為馬今人云厠馬子者是也<lb/>
漢天子筆管以錯寶為跗毛皆以秋兔之毫今多言寶<lb/>
跗蓋出西京雜記<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0117_WYG_004-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲麓漫抄卷四<lb/>
</p>
<p>
</p>
  </div>
</body>
</text>
</TEI>
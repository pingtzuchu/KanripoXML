<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲麓漫抄卷五</head>
    <p>
<pb n="KR3j0117_WYG_005-1a"/>
欽定四庫全書<lb/>
　雲麓漫抄卷五　　　　　宋　趙彦衞　撰<lb/>
本朝凡前代僧寺道觀多因郊赦改賜名額或用聖節<lb/>
名如承天壽聖天寧乾寧之類是也隋唐舊額鮮有不<lb/>
改者後來創建寺多移古名州郡亦逼於人情往往曲<lb/>
從豈有勅賜於彼而臣下可移於此特不思耳甚至富<lb/>
民功德寺皆有名額申令兩府以上得造功德寺賜名<lb/>
往往無力為之反不若富民也<lb/>
<pb n="KR3j0117_WYG_005-1b"/>
酈道元水經注云呉興郡呉郡㑹稽郡謂之三呉漢順<lb/>
帝永建中陽羨周嘉上書以縣逺赴㑹至難求得分置<lb/>
遂以浙江西為呉以東為㑹稽<lb/>
錢塘地理志曰㑹稽西部都尉治又錢塘記曰防海大<lb/>
塘在縣東一里符郡議曹華信家議立此塘以防海水<lb/>
始開募有能致一斛土者即與錢一千旬月之間來者<lb/>
雲集塘未成而不復取於是載土石者皆棄而去塘以<lb/>
之成故改名錢塘張君房辨錢塘引十三州記云杭州<lb/>
<pb n="KR3j0117_WYG_005-2a"/>
武林山高九十二丈周囘三十里在錢塘縣西南十二<lb/>
里靈隱寺正坐其山寺之東西瀵二水東龍源橫過寺<lb/>
前即龍溪也冷泉亭在其上西曰錢源其流洪大下山<lb/>
二里八十步過橫坑橋入於錢湖蓋錢源之聚滀也錢<lb/>
湖一名金牛湖一名明聖湖湖有金牛遇聖明即見故<lb/>
有二名焉錢湖即本名也今萬松嶺下西城第一門曰<lb/>
錢湖門可驗其實行次北第二門曰湧金門即金牛出<lb/>
見之所也第三門曰錢塘門乃縣廨在焉蓋自前古以<lb/>
<pb n="KR3j0117_WYG_005-2b"/>
來居人築塘以備錢湖之水故曰錢塘與圖經不同<lb/>
北人諺語目胡孫為馬流交廣志馬文淵立兩銅柱於<lb/>
林邑岸北有遺兵十餘家不反居壽冷岸南而對銅柱<lb/>
悉姓馬自相婚姻交州以其流寓號曰馬流厯年既長<lb/>
人物與之俱化語言啁哳故取譬云<lb/>
魏置河東郡郡多雜流徙民有劉墮者工釀王公庶友<lb/>
牽拂相招飲毎云索郎有顧思同旅語索郎返語為桑<lb/>
落也桑落酒名今僧徒飲酒亦有廋語呼為般若湯又<lb/>
<pb n="KR3j0117_WYG_005-3a"/>
云不喏言不揖而徑飲也<lb/>
夫子之門受業身通六藝者三千人列於四科者十人<lb/>
此見於經者也後世乃有七十二子之説質諸傳記既<lb/>
非夫子之言又且多寡不同劉歆謂七十子喪而大義<lb/>
乖揚雄謂速哉七十子之肖仲尼司馬遷夫子世家謂<lb/>
弟子身通六藝者七十二人文翁孔子廟圖東京肅宗<lb/>
安帝幸闕里之所祀是也有多至七十七人者史記仲<lb/>
尼弟子傳家語仲尼弟子解是也開元禮用此數而去<lb/>
<pb n="KR3j0117_WYG_005-3b"/>
取復不一琴張申棖林放陳亢蘧瑗不在録國初斷以<lb/>
七十子之説取琴張等五人而公夏守等十人復不預<lb/>
大觀四年始參定弟子名宋公夏字子乗后處字子里<lb/>
公肩定字子仲顔祖字子裏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>單字子家罕父里字子<lb/>
章泰商字子丕厚元字子籍樂顔字子聲唐㑹要開元<lb/>
禮互見之悉贈侯爵蓋嘗考之史記家語之所均無者<lb/>
四蘧瑗林放申棖琴張史記之所無家語之所有曰陳<lb/>
亢琴牢家語之所無史記之所有顔何秦商蘇子由作<lb/>
<pb n="KR3j0117_WYG_005-4a"/>
古史有云史記家語二書既不可偏廢而琴張陳亢又<lb/>
見於論語此言為當故并録之凡七十九人<lb/>
光武二十八將前史以謂上應列宿求其當於機㑹者<lb/>
不過九人耳如鄧禹馮異之殄赤眉冦恂之破朱鮪耿<lb/>
弇之戮張步賈復之誅五校岑彭呉漢之平公孫邳彤<lb/>
之守信都此七事一失不可其他臧宫之徒特小才耳<lb/>
漢高之與郡臣來從者其名非一以中涓以令史以舍<lb/>
人以將屬以客以廐將以將軍以職志謁者以執盾以<lb/>
<pb n="KR3j0117_WYG_005-4b"/>
特將以卒以左令尹以中衞以門尉以連敖以騎都以<lb/>
執盾隊史以中涓騎以中將以中謁者以騎士以郎中<lb/>
騎將以弩將以客吏以右司馬以騎司馬以車司馬以<lb/>
軍匠外又有以趙將以越户將以越隊將以河南將軍<lb/>
以魏太僕以曲城户將以燕將軍以梁將以趙衞將軍<lb/>
以趙羽林以齊將以燕令以燕相以荆令尹以楚將以<lb/>
魏郎以越連敖以故羣盜長從名稱古稱散在表傳<lb/>
平江有張省幹者病傷寒眼赤舌縮有膏唇口生瘡氣<lb/>
<pb n="KR3j0117_WYG_005-5a"/>
喘失音臟腑利已數日勢甚危此證傷寒家不載諸醫<lb/>
皆欲先止臟腑忽秀州醫僧寶鑑大師者過投以茵陳<lb/>
五苓散白虎湯而愈諸醫問出何書僧曰仲景云五臟<lb/>
實者死今賴大腸通若更止之死可立而待也五苓以<lb/>
導其小腸白虎以散其邪氣諸人始服<lb/>
陳吉老淮人業醫名動京師開封有富人祇一子忽見<lb/>
正物皆以為偏凡几案書册之類排設整齊必更移令<lb/>
斜自以為直以至書冩尺牘莫不皆然父母甚憂之厯<lb/>
<pb n="KR3j0117_WYG_005-5b"/>
聘醫者皆不曉人以吉老為言遂攜子致懇既告退獨<lb/>
畱其子父怪久不歸遣人詢之則曰巳辦筵設矣聲樂<lb/>
頗盛酬勸無算酣醉乃罷置卧轎中使人扛之高下其<lb/>
平常令傾側展轉久之方令登榻安寢達旦酒醒遣之<lb/>
歸前日斜側物皆理之使正父母再三試之病已脱然<lb/>
矣翁媼厚為之謝且問治之之方吉老云令嗣無他疾<lb/>
醉中嘗閃倒有肝一葉撘在肺上不能下今復飲之醉<lb/>
則肺脹展轉之則肝亦垂目視自如舊矣後過南方紹<lb/>
<pb n="KR3j0117_WYG_005-6a"/>
興中名傾浙右<lb/>
唐人書皆有楷法今得唐碑雖無書人姓氏往往可觀<lb/>
説者以為唐以書判試選人故人競學書理或然國朝<lb/>
亦重楷法如歐陽永叔蔡君謨諸公是也自蘇黃米一<lb/>
洗翰墨蹊逕而行書多矣<lb/>
禮曰君子將營宫室宗廟為先又曰寢不踰廟士大夫<lb/>
建大第至祖考則舍之廡間今州郡亦古之侯國郡齋<lb/>
無不壯麗未有一州有太守家廟者蓋習俗所移不以<lb/>
<pb n="KR3j0117_WYG_005-6b"/>
為怪或以為未頒廟制在仁祖時嘗議立郡臣家廟以<lb/>
議襲爵不定而止若必待襲爵而後立廟祖考之得祀<lb/>
者蓋鮮矣况政和五禮新儀已有定制唐以前士大夫<lb/>
之家無有不立廟者王珪自奉甚薄不立家廟太宗為<lb/>
立廟以媿之則不待朝廷立廟明矣自唐中葉藩鎭跋<lb/>
扈朝廷為羈縻之術故賜第京師立家廟命詞臣為碑<lb/>
或賜鐵券詎可自處於此而為例耶<lb/>
春秋時縣大而郡小有曰上大夫受縣下大夫受郡是<lb/>
<pb n="KR3j0117_WYG_005-7a"/>
也至戰國則郡大而縣小甘茂謂秦王曰宜陽大縣名<lb/>
曰縣實郡也<lb/>
今之州通判蓋秦郡監隋郡通守之比故今人亦有言<lb/>
監郡者若用司馬别駕事不親切矣<lb/>
石頭城有二又有石城鍾阜龍蟠石城虎據此金陵之<lb/>
石頭城也梁蕭勃父子余孝頃所據此豫章之石頭城<lb/>
也江彦章為豫章石頭驛記引洪喬附書投諸水事乃<lb/>
金陵之石頭周美成作西河詞有云莫愁艇子誰繫此<lb/>
<pb n="KR3j0117_WYG_005-7b"/>
郢州之石城皆誤用莫愁郢人古樂府云莫愁在何處<lb/>
莫愁石城西艇子打兩槳催道莫愁來人不知考<lb/>
婦謂夫之父曰舅夫之母曰姑壻謂婦之父曰外舅婦<lb/>
之母曰外姑子謂母之兄弟曰舅父之姊妹亦曰姑皆<lb/>
言與父母行同故也今人呼妻兄弟却曰舅妻父曰丈<lb/>
人至有與壻書自稱曰丈人者不亦陋哉<hi>泰山下有丈人山或又稱</hi>
<hi>之曰泰山</hi>
周官其屬皆六十今有不止六十者蓋冬官之屬雜於<lb/>
<pb n="KR3j0117_WYG_005-8a"/>
五官中如染人等是也以是知冬官亦非全闕<lb/>
漢縣有廷掾監鄉五部春夏為勸農掾秋冬為制度掾<lb/>
隋改尉為縣正唐置七司一如郡制丞為副貳如州上<lb/>
佐主簿上轄如録事參軍其曹謂之録事司司功以下<lb/>
有六曹尉分掌之如州判司總為七曹今江西尚有呼<lb/>
縣尉為户尉者沿唐故也<lb/>
天寶七年九月勅五品以上正員清官諸道節度使及<lb/>
太守等並聽蓄絲竹以展懽娯行樂盛時式覃中外至<lb/>
<pb n="KR3j0117_WYG_005-8b"/>
八年六月勅其南口給使王公家不得過三十人職事<lb/>
官一品不得過十人三品不得過八人四品不得過六<lb/>
人五品不得過四人京文武清官六品七品不得過二<lb/>
人八品九品不得過一人天寶之時尚知有限制豈可<lb/>
不為之禁哉<lb/>
先主紀十二年先主屯樊不知曹公卒至至宛乃聞之<lb/>
遂將其衆過襄陽諸葛亮説先主攻劉琮荆州可有先<lb/>
主曰吾不忍也關公傳先主為漢中王拜公為前將軍<lb/>
<pb n="KR3j0117_WYG_005-9a"/>
假節鉞是歲公率衆攻曹仁於樊曹公遣于禁助仁秋<lb/>
大霖漢水汎溢禁所督七軍皆没劉表傳代王叡為荆<lb/>
州刺史是時山東兵起表亦合軍襄陽表顧問蒯越越<lb/>
曰兵集衆附南據江陵北守襄陽荆州八郡可傳檄而<lb/>
定後表為鎭南將軍荆州牧張濟引兵入荆州界攻穰<lb/>
城孫堅傳初平三年袁術使堅征荆州擊劉表表遣黃<lb/>
祖逆於樊鄧之間堅擊破之追渡漢水遂圍襄陽單馬<lb/>
行峴山為祖軍士所射殺又魏武故事載今曰楚有江<lb/>
<pb n="KR3j0117_WYG_005-9b"/>
漢山川之險後復先疆與秦争衡荆州其故地也今江<lb/>
漢之北有樊鄧二城張濟犯穰城已謂入荆州界則南<lb/>
陽亦荆州𨽻也要之江陵襄陽俱是荆州要地東漢末<lb/>
分天下為州如唐之道本朝之路非如今之州但指一<lb/>
郡言也是時荆州牧治襄陽猶今之帥府治某州今之<lb/>
荆南東漢而來或謂之江陵或謂之南郡<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>撲食物法有禁惟元正冬至寒食三節開封府出榜<lb/>
放三日或以數十笏銀或以樂藝女人為一擲其他百<lb/>
<pb n="KR3j0117_WYG_005-10a"/>
物無不然非如今常得<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>撲也<lb/>
漢制自中二千石至百石為十二等魏更為九品梁為<lb/>
十八班陳復為品後周更為九命隋復為品逮今不改<lb/>
代言之職西漢多命文士視草司馬相如等是也東漢<lb/>
則尚書郎主作文書起草漢儀曰尚書郎初從三署詣<lb/>
臺試初上臺稱守尚書郎中歲滿稱尚書郎三年稱侍<lb/>
郎魏晉以來中書監令掌贊詔命記㑹時事典作文書<lb/>
魏孝文謂高閭曰卿為中書監職典文辭若情思不至<lb/>
<pb n="KR3j0117_WYG_005-10b"/>
應謝所任以其地在樞近多承寵任謂之鳳凰池齊有<lb/>
中書通事舍人後去通事直曰中書舍人專掌詔誥<lb/>
兼呈奏之事自是詔誥之事舍人專之又王獻之為中<lb/>
書令啓琅邪王為中書監表曰中書職掌詔命非輕才<lb/>
所能獨任自晉建國嘗命宰相參領中興以來益重其<lb/>
任故能王言彌徽德音四塞則亦宰相之任也至唐置<lb/>
翰林學士以文章侍從本朝因之翰林學士司麻制批<lb/>
答等為内制中書舍人六員分房行詞為外制云<lb/>
<pb n="KR3j0117_WYG_005-11a"/>
杜詩云脱身簿尉中始與箠楚辭韓昌黎詩云判司卑<lb/>
官不堪説未免箠楚塵埃中姜皎為祕書監杖死周子<lb/>
諒為監察御史以言事杖於朝堂代宗命劉晏考所部<lb/>
官吏刺史有罪五品以上繫劾六品以下杖然後奏不<lb/>
特判司卑官也本朝待士大夫有禮自開國以來未嘗<lb/>
妄辱一人惟犯贓罪或死或黥非常法自陞朝官以上<lb/>
還朝則有朝集院處之差兵士随直其愛惜人才如此<lb/>
秦起西戎所用之禮則從其國俗自襄公列為諸侯以<lb/>
<pb n="KR3j0117_WYG_005-11b"/>
為主少昊之神作西畤祀白帝牲用<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>駒黃牛牴羊文<lb/>
公作鄜畤後又有呉陽武畤密畤等四仲之月祠畤駒<lb/>
四匹木寓龍一駟木寓車各一漢高祖增北畤文帝增<lb/>
五畤路車各一乘駕被具武帝常三歲一郊又薦五畤<lb/>
各加一牛以燎毫忌太一所用雍一畤物加醴棗脯殺<lb/>
一犛胙餘皆燎之大初以來又以木寓馬代駒河間獻<lb/>
王採三代禮獻之卒不用元帝罷諸淫祀四百七十所<lb/>
立南郊大風壞竹宫復五畤丞相衡議復長安郊祀新<lb/>
<pb n="KR3j0117_WYG_005-12a"/>
莽天地合祭有夫婦同牢之説光武中興東平王蒼又<lb/>
請復古禮雖為圓壇而多采用前漢故事以正月上辛<lb/>
祠南郊次北郊明堂高廟世祖廟目為五供考其祀儀<lb/>
晝漏上水大鴻臚設九賓隨立寢殿前鐘鳴引客就位<lb/>
乘輿自東廂下太常導出西向拜止旋升阼階拜神退<lb/>
坐東廂西向侍中尚書陞者皆神座後公卿謁神座太<lb/>
官上食太常樂奏食舉禮樂闋君臣受賜食畢郡國上<lb/>
計吏占穀於神前魏晉始定南北郊以後稍稍用古禮<lb/>
<pb n="KR3j0117_WYG_005-12b"/>
皇帝一獻再拜受福禮畢器席有司燒埋之宋文帝元<lb/>
嘉中始復三獻之禮寓龍馬即古之明器自周亡至元<lb/>
嘉而祭禮稍如古其間豈無賢良儒學之士卒不能正<lb/>
二王請復古禮而莫之能行習俗移人如此古之明器<lb/>
神明之也今之以紙為之謂之冥器錢曰冥財冥之為<lb/>
言本於漢武紀用冥羊馬不若用明字為近古云<lb/>
司馬遷易編年為紀傳成一家之書自後史官莫不踵<lb/>
之然業鉅事繁鮮有獨成一書者司馬既殁之後十篇<lb/>
<pb n="KR3j0117_WYG_005-13a"/>
缺焉今景紀武紀禮樂兵書將相年表日者傳三王世<lb/>
家龜䇿傳等皆非遷筆而褚先生之功為多班彪又取<lb/>
司馬史起高祖至王莽誅為漢書未成而子固續之五<lb/>
行志皆劉歆洪範傳古今人表亦後出范曄成後漢書<lb/>
而諸志皆劉昭補注太宗命房𤣥齡褚遂良撰晉書遂<lb/>
奏許敬宗來濟陸元劉子翼令狐德棻李義府薛元超<lb/>
上官等分撰以臧榮緒晉書為主文駢儷惟李淳風明<lb/>
星厯所修天文律厯五行三志有法太宗自著宣武二<lb/>
<pb n="KR3j0117_WYG_005-13b"/>
帝及陸機王羲之四論故題曰御撰本朝修唐書曾魯<lb/>
公提舉歐陽公分修帝紀宋祁公修列傳而志表乃范<lb/>
鎭王疇宋敏求吕夏卿劉羲叟分修今觀百官志乃唐<lb/>
六典地理志乃十道志禮樂志乃開元禮云<lb/>
唐史好用叵字<hi>音頗不可也</hi>南史好用便字<lb/>
本朝軍制有殿前司侍衞親軍司殿前司有殿前都㸃<lb/>
檢都副指揮使都虞候都㸃檢太宗嘗領後不置侍衞<lb/>
親軍司亦有都副指揮使都虞候馬軍都指揮使步軍<lb/>
<pb n="KR3j0117_WYG_005-14a"/>
都指揮使雍熙以來田重進傅潛王超為侍衞親軍都<lb/>
虞候後遷副都指揮使自超罷不除人只置侍衞馬軍<lb/>
步軍都校始分為三號曰三衙殿前司蓋唐之十六衞<lb/>
侍衞親軍唐之六軍也<lb/>
禮部韻畧始於科舉用律賦取六經中字為之故曰畧<lb/>
紹興中黃啓宗又取六經諸子史常用字為獻元降指<lb/>
揮令附於禮部韻畧之後令學者通知淳熙重刋韻畧<lb/>
則分入於逐韻之末既無明文許用舉子多不敢使然<lb/>
<pb n="KR3j0117_WYG_005-14b"/>
其間有礙理者如齊字子兮切禮地氣上齊云當於躋<lb/>
字下亦作齊矜字與鰥同至于矜寡云當於鰥字亦作<lb/>
矜如此之類甚多殊不知二字只有此出處豈可因此<lb/>
借用遽改齊矜作躋鰥用之也若云一作則可矣此乃<lb/>
黃啓宗自媒之文非取名禮部韻畧之意也<lb/>
予家有米元章評書云善書者厯代有之梁武帝評書<lb/>
從漢至末梁得三十四人襄陽米芾評書隋唐及今又<lb/>
得一十四人僧智果書雖骨氣清健大小相雜如十五<lb/>
<pb n="KR3j0117_WYG_005-15a"/>
貴人謂偏性方循繩墨忽越規矩褚遂良書如熟戰御<lb/>
馬舉動從人意而别有一種驕色虞世南書如學術休<lb/>
糧道士神氣雖清而體勢瘦困歐陽詢書如新瘥病人<lb/>
顔色憔悴舉動辛苦柳公權書如深山得道之士修養<lb/>
已成神氣健無一㸃塵俗顔眞卿書如項羽掛劒樊噲<lb/>
排突硬弩欲張銕柱嶹立昂然有不可犯之色李邕書<lb/>
如乍富小民舉動崛强禮節生疎徐浩書如蘊德之士<lb/>
容顔溫厚舉措端正體氣純白沈傅師書如龍游天表<lb/>
<pb n="KR3j0117_WYG_005-15b"/>
虎嘯溪傍神采自如骨法清虛周越書如輕薄少年舞<lb/>
劒空健而鋒刃交加錢易書如美丈夫肌體充悦而神<lb/>
氣清秀蔡襄書如少年女子體態妖饒行步緩慢多餌<lb/>
鉛華蘇舜欽書如五陵少年訪雲尋雨駿馬春衫醉眠<lb/>
芳草狂歌翫樂張友直書如宫女挿花嬙嬪對鑑端正<lb/>
自照别有一種情態繼其人者襄陽米芾也<lb/>
今人目錢有文處為字背為漫按漢書大宛傳錢文為<lb/>
王面幕為夫人面荀悦云幕音漫無文也張晏云錢之<lb/>
<pb n="KR3j0117_WYG_005-16a"/>
文面作人乘馬錢之幕作人面形韋昭云幕錢背也包<lb/>
愷音漫史記亦云<lb/>
諸侯年表天子加惠使諸侯得推恩分子弟國邑淮南<lb/>
王安傳孽子不害最長不害子建父獨不得為侯顯宗<lb/>
初即位賜爵人二級爵過公乘得移與子若同産子隨<lb/>
州有後漢修義井記悉列出錢人姓名云五大夫某郡<lb/>
某錢若干凡六七十人下列分子某郡錢若干亦數十<lb/>
人五大夫秦漢爵但分子不曉其義豈五大夫爵高不<lb/>
<pb n="KR3j0117_WYG_005-16b"/>
許遷得如諸侯王及顯宗時公乘以上移與子謂之分<lb/>
子乎當有曉之者<lb/>
優人雜劇必裝官人號為參軍色按西京雜記京兆有<lb/>
古生嘗學縱橫揣摩弄矢摇丸摴蒱之術為都掾史四<lb/>
十餘年善訑謾二千石隨以諧謔皆握其權要而得其<lb/>
歡心趙廣漢為京兆下車而黜之終於家至今排戲皆<lb/>
稱古掾曹又樂府雜録漢館陶令石耽有贓犯和帝惜<lb/>
其才免罪毎宴令衣白衫命優仱戲弄辱之經年乃放<lb/>
<pb n="KR3j0117_WYG_005-17a"/>
後為參軍本朝景德三年張景以交通曹人趙諫斥為<lb/>
房州參軍景為屋壁記曰近到州知參軍無員數無職<lb/>
守悉以曠官敗事違戾改教者為之凡朔朢饗宴使預<lb/>
焉人一見必指曰參軍也倡優為戲亦假為之以資玩<lb/>
戲今人多裝狀元進士失之遠矣<lb/>
東坡四月十一日食茘枝詩云海中仙人絳羅襦紅綃<lb/>
中單白玉膚又曰似開江珧斫玉柱更洗河魨烹腹腴<lb/>
注云予嘗食茘枝厚味高格兩絶果子無比惟江珧柱<lb/>
<pb n="KR3j0117_WYG_005-17b"/>
河魨近之又云僕嘗問茘枝何所似或曰茘枝似龍眼<lb/>
客皆笑其陋茘枝實無所似也僕云茘枝似江珧柱應<lb/>
者憮然僕亦不辯此可謂善於比類者魏文帝以茘枝<lb/>
方之蒲桃庾信謂魏使尉瑾曰昔在鄴都食蒲桃甚美<lb/>
陳昭曰作何狀徐君房曰有類軟棗信曰君殊不體物<lb/>
何不言似茘枝藝苑雌黃亦云河魨腹脹而斑狀甚醜<lb/>
腹中有白曰訥有肝曰脂訥最甘肥呉人甚珍之目為<lb/>
西施乳東坡云腹腴者是也東坡在資善堂嘗與人談<lb/>
<pb n="KR3j0117_WYG_005-18a"/>
河魨之美云也直一死其美可知其間子最毒能殺人<lb/>
次即眼與血在年前後土人目之須水至荻芽出時江<lb/>
東方有之梅聖俞詩云春洲生荻芽春岸飛楊花河魨<lb/>
於此時貴不數魚蝦是也<lb/>
東坡云菜之美者有吾鄉之巢故人巢元修嗜之余亦<lb/>
嗜之元修云使孔北海見當復云吾家菜耶因謂之元<lb/>
修菜東坡詩云彼美君家菜鋪田緑茸茸豆莢圓且小<lb/>
槐芽細而豐漢東人以豌豆苗為菜云蜀人以為漫頭<lb/>
<pb n="KR3j0117_WYG_005-18b"/>
號巢菜以東坡詩求之良不誣今臨安人目之曰豆菜<lb/>
連角子賣則知豌豆苗莢即巢菜也<lb/>
嘉泰二年六月紹興府山陰農人闢地得古磚于黃閍<lb/>
岡字十行云琅邪王獻之保母姓李名意如廣漢人也<lb/>
在母家志行高秀歸王氏柔順恭懃善屬文能草書解<lb/>
釋老旨趣年七十興寧三年歲在乙丑二月六日無疾<lb/>
而<hi>下闕十二字</hi>望葬㑹稽<hi>下闕九字</hi>岡下殉以曲水小硯交螭方<lb/>
壺樹雙松於墓上立貞石而志之悲夫後八百餘載知<lb/>
<pb n="KR3j0117_WYG_005-19a"/>
獻之保母宫於兹土者尚<hi>下闕二字</hi>焉尚書李公大性伯和<lb/>
時持浙東憲節嘗見云硯色紫而潤後有晉獻之三字<lb/>
傍有永和二年硯後歸錢清王畿家畿好古三槐王氏<lb/>
後模得其本出以示予志字大小甚類蘭亭叙其間曲<lb/>
水㑹稽字尤逼肖筆力遒逸眞有父風或云乃近人偽<lb/>
為之有五驗蓋集王字故大小不等一也書晉獻之而<lb/>
不著姓獻之決不若是二也婦人謂嫁曰歸既為人保<lb/>
母不當言歸復云志行高秀皆非學者語三也獻之非<lb/>
<pb n="KR3j0117_WYG_005-19b"/>
善日者而云八百餘載四也古人墓塼文皆突起無刋<lb/>
字者五也以此推之良有理<lb/>
南嶽有三衡山一也漢武南狩舒之潛山望祀後人因<lb/>
目潛為南嶽二也嘗之宜興有南嶽産茶云以呉孫皓<lb/>
時得名<lb/>
福建市舶司常到諸國舶船　大食嘉令麻辣新條甘<lb/>
秠三佛齊國則有眞珠象牙犀角腦子乳香沈香煎香<lb/>
珊瑚琉璃瑪瑙玳瑁龜筒梔子香薔薇水龍涎等　眞<lb/>
<pb n="KR3j0117_WYG_005-20a"/>
臘亦名眞里富三泊緑洋登流眉西棚羅斛蒲甘國則<lb/>
有金顔香等　渤泥國則有腦版　闍婆國多藥物　占<lb/>
城目麗木力干賓達儂胡麻巴洞新洲國則有夾煎<lb/>
佛囉安朋豐達囉啼達磨國則有木香　波斯蘭麻逸<lb/>
三嶼蒲哩喚白蒲邇國則有吉貝布吉貝紗高麗國則<lb/>
有人參銅銀水銀綾布等大抵諸國産香畧同以上舶<lb/>
船候南風則囘惟高麗北風方囘凡乳香有揀香缾香<lb/>
<hi>分三等</hi>袋香<hi>分三等</hi>榻香黑榻水濕黑榻纒末如上諸國多<lb/>
<pb n="KR3j0117_WYG_005-20b"/>
不見史傳惟市舶司有之<lb/>
荆門軍圖經關將軍廟在當陽縣玉水山紹興初潭州<lb/>
人有得其印於水者二十有三年寺僧法源白於高使<lb/>
君得公牒之潭取之歸於寺其文為壽亭侯印四字方<lb/>
廣一寸有半其上有穿穿有環廣如其印又其上並二<lb/>
環各廣七分加其半以為之長色皆剛瑩異常銅環古<lb/>
所以佩也三十有二年艮齋謝先生自夷陵考試囘嘗<lb/>
見之荆門太守王公録云余幼時侍先公為湖南提舉<lb/>
<pb n="KR3j0117_WYG_005-21a"/>
常平時得觀之印方二寸餘細上有雙環濶可六七寸<lb/>
篆不古非漢魏間字體莫可推曉或云晉宋以下别有<lb/>
封壽亭侯者亦未可知予以慶元中因職事嘗於左藏<lb/>
封椿庫見之如其制又有關南司馬一印字皆作叠篆<lb/>
不知何時在左藏則是别有此二印也毗陵人張駒千<lb/>
里好古曩嘗云建炎二年六月復州寶相禪院因科修<lb/>
城木於三門前大樹下斸四尺餘得此印環上刻建安<lb/>
二十年壽亭侯印今環上却無此字又與荆門軍所載<lb/>
<pb n="KR3j0117_WYG_005-21b"/>
不同<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲麓漫抄卷五<lb/>
</p>
<p>
</p>
  </div>
</body>
</text>
</TEI>
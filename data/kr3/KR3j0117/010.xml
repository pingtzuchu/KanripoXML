<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲麓漫抄卷十</head>
    <p>
<pb n="KR3j0117_WYG_010-1a"/>
欽定四庫全書<lb/>
　雲麓漫抄卷十　　　　宋　趙彥衞　撰<lb/>
能改齋漫録記問亦博矣第一卷書佛法乃引列子商<lb/>
太宰答問之語曰西方有聖者焉不治而不亂不言而<lb/>
自信不化而自行蕩蕩乎民無能名焉以謂佛法原天<lb/>
地之始夫列禦宼之書與莊子皆宗老氏多寓言列子<lb/>
多非舊文前賢固言矣老氏之徒所云西方謂西王母<lb/>
之類故周穆王西逰非佛之西方也佛之法入中國明<lb/>
<pb n="KR3j0117_WYG_010-1b"/>
注之史豈有為儒而信非聖之書反誣先哲耶今佛之<lb/>
書見在觀其入山脩道蘆芽穿肘降魔驅鬼屬意空寂<lb/>
有所謂不治而不亂不言而自信不化而自行蕩蕩乎<lb/>
與堯舜民無能名借使其法果與天地並原則人類滅<lb/>
已久矣只此一事便見所學又言秦益公生日蜀人李<lb/>
善詩云無窮基有無窮聞第一人為第一官其後言者<lb/>
以為過有㫖禁之仍著令然前輩類多有之如荆公東<lb/>
坡皆有曽魯公張文定生日詩又載曽郎中獻秦十絶<lb/>
<pb n="KR3j0117_WYG_010-2a"/>
裴度只今稱聖相之句解云李義山韓碑詩帝得聖相<lb/>
相曰度盖取晏子春秋仲尼魯之聖相也意以禁生日<lb/>
詩為非聖相為可稱其它詆訾前賢為不少又如詩人<lb/>
得句偶有相犯即以為蹈襲及恃記博妄有穿鑿不暇<lb/>
一一論夷考其人姓吳名曽字虎臣撫州臨川人秦益<lb/>
公當軸時上所業得官紹興癸酉自敇局改右承奉郎<lb/>
主奉常簿為玉牒檢討官秦薨不敢出其第十九卷自<lb/>
稱不樂京局且不能委曲時好恐以罪去以此惑後人<lb/>
<pb n="KR3j0117_WYG_010-2b"/>
盖癸酉歳正是秦興大獄追治賢士大夫時則必有以<lb/>
取媚致身清要宜乎取聖相而以禁生日為非釋氏之<lb/>
教與天地並原也<lb/>
今三衙有殿帥馬帥歩帥馬帥俗呼馬軍杜詩洗盞開<lb/>
嘗對馬軍唐已有此語<lb/>
陶糓使越錢王因舉酒令曰白玉石碧波亭上迎仙客<lb/>
陶對曰口耳王聖明天子要錢塘宣政間林攄奉使契<lb/>
丹國中新為碧室云如中國之明堂伴使舉令曰白玉<lb/>
<pb n="KR3j0117_WYG_010-3a"/>
石天子建碧室林對曰口耳王聖人坐明堂伴使云奉<lb/>
使不識字只有口耳壬即無口耳王林詞窘罵之幾辱<lb/>
命彼之大臣云所爭非國事豈可以細故成隙遂備牒<lb/>
界上朝廷一時為之降黜後以其罵虜進用至中書侍<lb/>
郎<lb/>
杜少陵故衞將軍挽詞有曰赤羽千夫膳黄河十月氷<lb/>
修可注云家語赤羽若日白羽若月千夫膳言所膳者<lb/>
千兵也師曰古詩云桃花亂落如紅雨赤雨言落葉也<lb/>
<pb n="KR3j0117_WYG_010-3b"/>
此章言將軍善舞劒及彎弧故曰舞劒過人絶鳴弓射<lb/>
獸能銛鋒行愜順猛噬失蹻騰赤羽千夫膳黄河十月<lb/>
氷横行沙漠外神速至今稱則赤羽謂箭言弦不虗發<lb/>
必得獸可以供千軍之膳茍如所注則不與下句對而<lb/>
意殊逺矣<lb/>
漢尚書令僕丞郎月給隃糜墨大小二枚蕭子良答王<lb/>
僧䖍書曰仲將之墨一㸃如漆又陸雲與兄書曰一日<lb/>
上三䑓曹公藏石墨數十萬斤今送二螺不知隃糜石<lb/>
<pb n="KR3j0117_WYG_010-4a"/>
墨果何物為之近世貴松烟取烟之逺者為妙故江南<lb/>
李氏時有墨務官李廷珪等墨見存東坡時歐陽季黙<lb/>
以油烟墨二遺坡謝以詩有云書牕拾輕煤佛帳掃餘<lb/>
馥辛勤破千夜收此一寸玉盖是掃燈烟為之邇来墨<lb/>
工以水槽盛水中列麄椀然以桐油上復覆以一椀專<lb/>
人掃煤和以牛膠揉成之其法甚快便謂之油煙或訝<lb/>
其太堅少以松節或漆油同取煤尤佳<lb/>
唐房千里竹室記有云環堵所棲率用竹以結其四角<lb/>
<pb n="KR3j0117_WYG_010-4b"/>
植者為柱楣撑者為榱桷王元之竹樓記善其餘意予<lb/>
嘗至江上見竹屋截大竹長丈餘平破開法其節編之<lb/>
又以破開竹覆其縫脊簷則横竹夾定下施窓戸與瓦<lb/>
屋無異西人又有版屋詩云在其版屋各從其土俗云<lb/>
近日優人作雜班似雜劇而簡略金人官制有文班武<lb/>
班若毉卜倡優謂之雜班每宴集伶人進曰雜班上故<lb/>
流傳及此<lb/>
陸羽别天下水味各立名品有石刻行於世列子孔子<lb/>
<pb n="KR3j0117_WYG_010-5a"/>
曰淄澠之合易牙能辨之易牙齊威公大夫淄澠二水<lb/>
易牙知其味威公不信數試皆驗陸羽豈得其遺意乎<lb/>
古之祭墓與後世不同隨州有隨侯冢山形如飛鳳冢<lb/>
在其背於對山下築䑓號為祭墓䑓至今人呼為隨侯<lb/>
祭墓䑓<lb/>
汝隂王明清字仲言有揮麈録云麈史亦其從祖王彦<lb/>
輔所撰則二書皆岀一家彦輔多國史中事揮麈録載<lb/>
張耆既貴嘗欲置酒邀禁從上許之既晝集羅幃翠幕<lb/>
<pb n="KR3j0117_WYG_010-5b"/>
稠叠繞圍繼以燭列屋蛾眉豪侈不可狀每數桮各少<lb/>
歇如是者三數暨至徹席出戸則云已再晝夜矣恐未<lb/>
必然盖侍從官有朝殿每一次入局治事况人一夕不<lb/>
寢必困倦豈有兩晝夜而不覺朝廷為之廢務殆幾於<lb/>
爛柯之説矣所以孟子有盡信書之歎<lb/>
今之民間所納夏秋二稅葢唐大中間取一年諸色科<lb/>
斂最重者定為二稅則諸色科斂已在其間後唐天成<lb/>
三年七月十三日勅應三京鄴都諸道州府鄉村人戸<lb/>
<pb n="KR3j0117_WYG_010-6a"/>
自今年七月後於夏秋田苗上每𤱔納麴錢伍之足陌<lb/>
一任造麴酒貨賣則是再増酒麴錢矣又置坊户以三<lb/>
年為界界滿必増錢實封投狀百日限滿坼封給價髙<lb/>
人上尸増價攘奪洎其久也課髙易辦又創萬戸酒之<lb/>
説將一坊酒額盡均苗頭上舊坊戸既有醖具上戸亦<lb/>
有力造酒酤賣五等下戸白令出錢數且零細家至户<lb/>
到貽害良農目今浙東湖北皆有斯弊悉縁達官慕愛<lb/>
民之虗名忘久逺之利病為無窮之害予向在漢東偶<lb/>
<pb n="KR3j0117_WYG_010-6b"/>
有為此舉力爭得免故書以告来者<lb/>
古人多言阿字如秦皇阿房宫漢武阿嬌金屋晉尤甚<lb/>
阿戎阿連等語極多唐人號武后為阿武婆婦人無名<lb/>
第以姓加阿字今之官府婦人供狀皆云阿王阿張盖<lb/>
是承襲之舊云<lb/>
王迥字子髙族弟子立為蘇黄門壻故兄弟皆從二蘇<lb/>
逰子髙後受學於荆公舊有周瓊姬事胡徽之為作傳<lb/>
或用其傳作六么東坡復作芙蓉城詩以實其事迥後<lb/>
<pb n="KR3j0117_WYG_010-7a"/>
改名蘧字子開宅在江隂予曩居江隂常見其行狀著<lb/>
受學荆公甚詳紹興間其家盡裒東坡兄弟往来簡帖<lb/>
示人然散失亦多矣其孫㮤以母宗女恩得右職常為<lb/>
鎮江都統司機宜聞其所得帖於都統司又有謝賜御<lb/>
書詩繡裳畵衮雲垂地者并表用絹朱界以冩之其自<lb/>
珍如此機宜公之外祖齊安郡王士㒟取去為光堯壽<lb/>
今在天上矣<lb/>
洞庭有山水之分吳中太湖内乃洞庭山産柑橘香味<lb/>
<pb n="KR3j0117_WYG_010-7b"/>
勝絶韋蘇州吳融王維蘇子美詩序皆指山為言楚之<lb/>
洞庭乃太湖連亘數州邊湖亦産甘橘襄陽記李叔平敇<lb/>
子曰龍陽洲有千頭木奴龍陽洲在洞庭側傍張華云<lb/>
橘在湖水側劉瑾云寄生於南楚謝惠連甘賦傾子節<lb/>
兮湖之區皆言湖邊初不指湖為言今湖南多云鼎甘<lb/>
亦此義洞庭名同其别如此<lb/>
秦太師十客施全刺客郭知運逐客吳益嬌客朱希真<lb/>
上客曹詠食客曹冠門客康伯可狎客<hi>闕</hi>　莊客<hi>闕</hi>
<pb n="KR3j0117_WYG_010-8a"/>
詞客湯鵬舉惡客施殿前司軍校不憤議和以斬馬刀<lb/>
鬻於街傍俟秦輿過害之頼直傘兵執住伏誅郭臨安<lb/>
人登科以少俊選為孫壻秦每夕必留三杯郭多出久<lb/>
至中夜或他宿留門以俟秦嘗以佩刀分遺子壻一日<lb/>
宴集皆佩之而郭已遺人矣秦大怒適㑹其夜出令門<lb/>
者無納遂罷親吳常之宜興人門䕃為人純謹遂令繼<lb/>
郭改秩為臨安倅驟得次對秦薨以無實歴不得親民<lb/>
䕃補不行後得一子官晚還其致仕遺表恩朱希真洛<lb/>
<pb n="KR3j0117_WYG_010-8b"/>
人以遺逸召既致仕復岀多記中原事秦喜之秦薨復<lb/>
歸嘉禾曹詠戚里與其子熹為姻家頗有才用事為户<lb/>
部侍郎後安置新州曹婺之東陽人登甲科為秦門客<lb/>
不一歳躐進奉常簿中書檢正秦既敗追其科甲復還<lb/>
上舍後再登第難於入差遣有為之地者得僉幕荆門<lb/>
軍康伯可㨗於歌詩及應用文為教坊應制秦每燕集<lb/>
必使為樂語詞曲湯金壇人本亦出秦門既薨攻之不<lb/>
遺餘力餘二人則忘之矣<lb/>
<pb n="KR3j0117_WYG_010-9a"/>
翟公撰祭儀謂或祭於昏或祭於旦非是當以鬼宿渡<lb/>
河為候其意出於洞㣲志返魂香事是捨三代聖人之<lb/>
説取不根之言可乎<lb/>
書序云伏生又以舜典合於堯典今觀史記載釐降二<lb/>
女於媯妠嬪於虞帝曰欽哉即接慎徽五典此乃伏生<lb/>
本文盖二典堯舜事相連虞朝方成書故曰虞書則知<lb/>
今舜典孔安國所分無疑舜典曰虞舜側㣲堯聞之聰<lb/>
明將使嗣位厯試諸難作舜典曰若稽古帝舜重華協<lb/>
<pb n="KR3j0117_WYG_010-9b"/>
于帝濬哲文明温恭允塞𤣥德升聞乃命以位皆依效<lb/>
堯典文為之詳味其文與堯典不類安國雖分為二典<lb/>
卒不行於世隋始得於航頭遂與堯典並行史記多載<lb/>
尚書語不為無補也經曰瞽子父頑母嚚象傲克諧以<lb/>
孝烝烝乂不格姦古文簡奥學者當於聖人分上體貼<lb/>
方見得舜盖舜有頑嚚之父母傲慢之弟而能盡孝曲<lb/>
意承順内則得其歡心外則使無犯於鄉曲盛德日著<lb/>
堯聞之妻以二女即後世尚主之意堯非不能召舜而<lb/>
<pb n="KR3j0117_WYG_010-10a"/>
留於帝室以舜有父母故又以二女嬪之家齊身正舉<lb/>
而加之上位孟子曰舜盡事親之道而瞽叟底豫瞽叟<lb/>
底豫而天下化此語得之豈復有浚井捐廪就時受杖<lb/>
等事此皆是將小夫賤𨽻事體貼聖人孟子又復書之<lb/>
何耶使其嫂果治棲所謂百官堯遣以隨主者主為强<lb/>
暴攘略百官烏得不以上聞而堯亦豈能但已也可發<lb/>
一笑史記多改尚書本文人疑之盖時未有訓詁曉者<lb/>
少故易從漢言耳自安國變𨽻古後人不復見古文時<lb/>
<pb n="KR3j0117_WYG_010-10b"/>
於史記見之<lb/>
李太白詩吳姬壓酒喚客嘗説者以謂工在壓字上殊<lb/>
不知乃吳人方言耳至今酒家有旋壓酒子相待之語<lb/>
青甆器皆云出自李王號祕色又曰出錢王今處之龍<lb/>
溪出者色粉青越乃艾色唐陸龜蒙有進越器詩云九<lb/>
秋風露越窑開奪得千峰翠色来好向中宵盛沆瀣共<lb/>
嵇中散鬭傳杯則知始於江南與錢王皆非也近臨安<lb/>
亦自燒之殊勝二處<lb/>
<pb n="KR3j0117_WYG_010-11a"/>
醫書論人脉有寸闗尺三部手掌後髙骨下為寸寸下<lb/>
為闗闗下為尺自髙骨下至切寸脉指盡處得寸為寸<lb/>
則自切尺脉指盡處上至中指尖豈非尺乎古人以身<lb/>
為度故寓於脉以言之今醫家但屈中指以兩紋盡處<lb/>
為寸或側手論夫長短雖不相逺至問寸尺何以名脉<lb/>
則不能答<lb/>
楚世為强國以齊威公之霸與之為敵謂之齊楚晉文<lb/>
公之霸亦與之為敵謂之晉楚秦雄曰秦楚吳强曰吳<lb/>
<pb n="KR3j0117_WYG_010-11b"/>
楚自三代以来有國厯年可謂久矣其國方城以為城<lb/>
漢水以為池方城在唐汝之間則是鄧唐汝皆其北境<lb/>
鍾離居巢為東界及滅越至以徐沂為東疆地亦可謂<lb/>
廣矣初熊繹都丹陽即今枝江康為勾亶王今江陵紅<lb/>
為鄂王今武昌執疵為越章王皆在江上文王熊訾始<lb/>
都郢今之郢州古號鄢郢昭王畏吳去郢北徙郡東西<lb/>
盖屢遷矣<lb/>
孟子曰惡紫之奪朱也盖朱與紫相亂久矣仁宗晚年<lb/>
<pb n="KR3j0117_WYG_010-12a"/>
京師染紫變其色而加重先染作青徐以紫草加染謂<lb/>
之油紫後人指為英宗紹統之䜟已見王氏書自後只<lb/>
以重色為紫色愈重人愈珍之與朱大不相類淳熈中<lb/>
北方染紫極鮮明中國亦效之目為北紫盖不先染青<lb/>
而以緋為脚用紫草極少其實復古之紫色而誠可奪<lb/>
朱按周禮義疏以朱湛丹秫三月末乃熾之即以炊不<lb/>
湯淋所炊丹秫取其汁又爾雅一染謂之縓再染謂之<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>三染謂之纁士冠有朱紘之文鄭云朱則四入是更<lb/>
<pb n="KR3j0117_WYG_010-12b"/>
以纁入赤汁則為朱論語君子不以紺緅飾纁入赤汁<lb/>
則為朱不入赤而入黒汁則為紺更以此紺入黒則為<lb/>
緅是五入為緅也若更以此緅入黒汁則為𤣥是六入<lb/>
為𤣥也更以此𤣥入黒汁則七八為緇矣則知古之朱<lb/>
赤汁染之紫與朱實相去不多今之淺紫其近之矣<lb/>
文士輕薄不顧道有甚害義者孔平仲雜説載陳侗陳<lb/>
汝羲同在禮院為博士職掌宗室軷祭每一次得絹五<lb/>
十匹見一老宗室在朝路指視曰此軷材也我當得之<lb/>
<pb n="KR3j0117_WYG_010-13a"/>
二人相爭它日見有聨騎造朝者則又曰此皆軷材也<lb/>
我當得之豈有活人遽欲得財而願其死仁人固如是<lb/>
乎<lb/>
平宗籍凡祖免親以上賜名受官有親兄弟名士掲士<lb/>
芑士崑士綏者乃寓不典之言於其間又有矢之綏之<lb/>
亦此義也其它令誅令鯀等不可槩舉後又取怪僻字<lb/>
但欲為戱笑至於撰字行尤當致思使與國姓無妨如<lb/>
不字連國姓固不美矣故皆以惡字綴之不衰等是也<lb/>
<pb n="KR3j0117_WYG_010-13b"/>
然不亦訓甚詩曰不顯文王言甚顯文王則不衰<lb/>
為甚衰得乎髙宗行實為不字而孝宗從别派入<lb/>
近又撰與字若字必字亦非可連國姓人無言者<lb/>
不獨此耳徽宗書閣曰敷文取帝乃誕敷文徳舞<lb/>
干羽于兩階七旬有苗格以寓譏誚其刻薄不遜<lb/>
如此<lb/>
林髙閩人擢第終屯田郎中子槩亦擢第為集賢校理<lb/>
入儒學傳終於京師妻黄氏携其孤扶䕶將歸葬閩道<lb/>
<pb n="KR3j0117_WYG_010-14a"/>
岀姑蘇時蔣公侍郎堂知姑蘇二子長子希次子旦方<lb/>
年十二三贄文上謁蔣大竒之留姑蘇給以戴城橋官<lb/>
屋後號孺學坊為葬二櫬於寳華山蔣公遣其子與二<lb/>
林讀希字子言後為樞宻旦亦為從官蔣之子即之竒<lb/>
字頴叔亦為樞宻子言昆弟六人希旦紹顔並登科遂<lb/>
為姑蘇人<lb/>
本朝自收諸鎮之權令朝臣知其州事提刑轉運以糾<lb/>
察之而兵實無總之者紹聖二年置帥府兼兵馬鈐轄<lb/>
<pb n="KR3j0117_WYG_010-14b"/>
大觀二年又帶馬歩軍都總管宣和元年改鈐轄為安<lb/>
撫使雖帶此職而㳂襲實不復可否事靖康召兵卒無<lb/>
應者紹興以後其權漸重四川尚帶鈐轄乾道間嘗差<lb/>
總管至與師臣爭坐位盖法制不一也又如都督府太<lb/>
宗朝降制罷之今人不曉見唐時有此號妄寫某州大<lb/>
都督府尤見不知故事<lb/>
本朝有糧料院按韻略料字平聲解云量也乃是量度<lb/>
每月合支糧食之處作側聲呼非是盖俚俗以馬食為<lb/>
<pb n="KR3j0117_WYG_010-15a"/>
馬料誤矣<lb/>
名年始於漢武往往皆寓羙意或記一時盛事唐德宗<lb/>
時思繼先烈曰貞元盖欲法貞觀開元也本朝改隆興<lb/>
取建隆紹興之義或云趙稔曽用之改乾道又改純熈<lb/>
詩曰時純熈矣有言純旁作屯不可用復改淳熈取淳<lb/>
化雍熈紹熈則法紹興淳熈慶元法慶厯元祐開禧則<lb/>
取開寳天禧矣<lb/>
溧陽縣有東漢潘長史校官碑或疑其為校宫字按范<lb/>
<pb n="KR3j0117_WYG_010-15b"/>
曄漢書永平十年閏月甲午南廵狩幸南陽祠章陵日<lb/>
北至又祠舊宅禮畢召校官弟子作雅樂奏鹿鳴帝自<lb/>
御塤篪和之以樂嘉賔則東漢鄉縣有校官矣<lb/>
國朝進士累舉不第者限年許赴特奏名號為恩科在<lb/>
漢初平三年九月甲午試諸生四十餘人上第賜位郎<lb/>
中次太子舍人下第者罷之詔令耆儒年踰六十去離<lb/>
本土營求糧資不得專業結童入學白首空歸長委農<lb/>
野永絶榮望其依科罷者聽為太子舍人即今之恩科<lb/>
<pb n="KR3j0117_WYG_010-16a"/>
也詳此又知唐制大凡補官為大理評事著作佐郎郎<lb/>
中之類當時以為官稱不理事别有兼守判知之官則<lb/>
知漢補郎中太子舍人亦不領事以此為官名耳不然<lb/>
郎中舍人何其冗也<lb/>
晉書有載記其名盖始於班孟堅東漢史顯宗時有人<lb/>
上書告固私作國史召詣祕書部除蘭䑓令史與前睢<lb/>
陽令陳宗長陵令尹敏司𨽻從事孟異共成世祖本紀<lb/>
遷為郎典校祕書固又撰功臣平林新市公孫述事作<lb/>
<pb n="KR3j0117_WYG_010-16b"/>
列傳載記二十八篇奏之帝乃復使終成前所著書<lb/>
白雲一也而有數義郯子以秋官為白雲類要云白雲<lb/>
司職人命是懸皆言官名也陶𢎞景詩山中何所有隴<lb/>
上多白雲只可自怡悦不堪持寄君狀景也狄人傑見<lb/>
白雲孤飛曰吾親舍其下人以為思親事梁瑄不歸弟<lb/>
璟每見東南白雲即立望慘然久之復以為思兄事白<lb/>
樂天詩清光莫獨占亦對白雲司盖指秋雲言也<lb/>
趙充國屯田事乃兵家計策不惟宣帝與漢庭諸公先<lb/>
<pb n="KR3j0117_WYG_010-17a"/>
零䍐开為之惑班固亦不識其幾漢用兵皆調發於郡<lb/>
國千里行師遇虜輒北今䍐开等羌亦烏合充國知其<lb/>
不能久故欲以計挫之但云兵難豫度願至金城圖上<lb/>
方略又曰明主可為忠言兵當以全取勝及到彼但欲<lb/>
為㽞屯計凡與漢庭往復論難者不過糧草多寡耳幾<lb/>
初不露也羌人見其設施出於所料之外實不可久留<lb/>
故輸欵而退趙亦奏凱而還在邊不過自冬徂夏元不<lb/>
曽收得一粒糓想亦不曽下種不然五月糓將穗那肯<lb/>
<pb n="KR3j0117_WYG_010-17b"/>
留以遺羌耶學者不以時月考之每語屯田必為稱首<lb/>
可笑<lb/>
東晉時有檢校御史專掌行馬外事以吳混為之㳂襲<lb/>
至唐有檢校官自三公三師左右僕射至水部郎十三<lb/>
階國朝因之官制行並省中興用武節度一轉即入開<lb/>
府儀同三司再轉為少保以太速故又取未改官制檢<lb/>
校官置三公三少檢校官檢校即檢㸃之義未與正官<lb/>
且令檢㸃其事故杜子美有園官檢校之語唐以前常<lb/>
<pb n="KR3j0117_WYG_010-18a"/>
言耳自為官稱人不復云<lb/>
問人之年若二十則曰弱冠盖不習句讀將兩句作一<lb/>
句讀了禮曰人生十年曰幼學亦兩句讀論年則幼在<lb/>
禮則當學矣二十曰弱冠年雖弱在禮當冠矣三十始<lb/>
壯在禮當有室矣四十曰强而仕矣五十曰艾在禮則<lb/>
服官政矣六十曰耆在禮可以指使人矣七十曰老而<lb/>
傳八十九十曰耄在禮不加刑矣皆當作兩句㸃今人<lb/>
並作一句㸃誤矣律文言黄幼丁實取此<lb/>
<pb n="KR3j0117_WYG_010-18b"/>
見孫仲益尚書説東都祕閣建隆遺事載藝祖囑趙韓<lb/>
王事在前三二年寢疾時明日著炙乃省因賜器幣非<lb/>
是臨上仙時或移向後非元本又説實録後来重修竄<lb/>
改失本意者多祥符間禁沈義倫本自後沈本難得今<lb/>
亦時見之可以參照<lb/>
周人得夏后氏之鼎藏之太廟八百有餘歳矣周衰宋<lb/>
之社亡鼎淪入於泗水秦始皇滅周齋七日使萬人沒<lb/>
水求之不獲宋今南京洙泗今兖州逺矣盖周人設詞<lb/>
<pb n="KR3j0117_WYG_010-19a"/>
以拒人之説正如楚子問鼎而答以九九八十一萬人<lb/>
可挽何涂而至之齊之事同秦不悟而力欲得之妄矣<lb/>
唐八司馬皆天下竒材豈皆見識卑下而附於叔文盖<lb/>
叔文雖小人欲誅宦官强王室特計出下下反為所勝<lb/>
被禍耳善良皆不免當時有所拘忌不得不深誅而力<lb/>
詆之後人修書尚循其説似終不與為善者非春秋之<lb/>
意也惟范文正公嘗略及之八司馬庶乎氣稍伸矣<lb/>
唐制縣令闕佐官攝令曰知縣事李翺任上部誌文云<lb/>
<pb n="KR3j0117_WYG_010-19b"/>
攝富平尉知縣事是也今差京官曰知縣差選人曰令<lb/>
與唐異矣又諸道判官資厯未至第曰簽書某軍節度<lb/>
判官㕔公事今亦反之<lb/>
紹興初陜西五路惟熈河曲端將兵二十萬時鄜延路<lb/>
安撫使王公庶忽承曲命来議事王委政路分兵官卜<lb/>
<hi>闕</hi>自將數十人到鄜延留月餘不得見有將官譚<hi>即譚元猷</hi>
<hi>尊人</hi>年少氣鋭與衆言曰安撫過熈河不還我將迎之卜<lb/>
執不可譚自以二千騎行宻得王帥所寓之地徑至其<lb/>
<pb n="KR3j0117_WYG_010-20a"/>
前王甚驚譚語其故且恐有它意王悟遂上馬徑回曲<lb/>
聞之亦不追王公歸而憾之未幾召為樞宻遂治曲反<lb/>
狀下獄以火逼殺之<hi>元猷弟説</hi>
紹興三十一年七月二十六日侵晨日出如在水靣色<lb/>
淡而白中有二人一南一北南者色白北者色黒相與<lb/>
上下甚速至日中光彩射人以水照之祗見南白一人<lb/>
餘不見是年十二月逆亮死於淮南方悟黒人為亮云<lb/>
史記西門豹傳説河伯而楚辭亦有河伯詞則知古祭<lb/>
<pb n="KR3j0117_WYG_010-20b"/>
水神曰河伯自釋氏書入中土有龍王之説而河伯無<lb/>
聞矣<lb/>
嘗編周孔訓子事為圖目曰周孔家訓周公相成王而<lb/>
使其子伯禽代受封於魯周公戒伯禽曰我文王之子<lb/>
武王之弟成王之叔父我於天下亦不賤矣然我一沐<lb/>
三捉髪一飯三吐哺起以待士猶恐失天下之賢人子<lb/>
之魯慎無以國驕人<lb/>
周公謂魯公曰君子不施其親不使大臣怨乎不以故<lb/>
<pb n="KR3j0117_WYG_010-21a"/>
舊無大故則不棄也無求備一人<lb/>
子獨立鯉趨而過庭曰學詩乎曰未也不學詩無以言<lb/>
鯉退而學詩它日又獨立鯉趨而過庭曰學禮乎曰未<lb/>
也不學禮無以立鯉退而學禮<lb/>
今人多言故實史記魯世家作固實徐廣注一作故<lb/>
藝祖御筆用南人為相殺諫官非吾子孫石刻在東京<lb/>
内中雖人才之出無定處然山東出相山西出將古亦<lb/>
有此語其後王荆公首變法吕惠卿實為講主章子厚<lb/>
<pb n="KR3j0117_WYG_010-21b"/>
蔡京蔡卞繼之卒致大亂聖言可謂如日矣渡江後士<lb/>
大夫不復言僅見於邵氏聞見録及長編漢髙祖謂王<lb/>
濞曰漢後五十年東南有亂豈汝耶聖人髙見逺識固<lb/>
不可以小智測度也<lb/>
　<lb/>
　<lb/>
　<lb/>
　雲麓漫抄卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲麓漫抄卷九</head>
    <p>
<pb n="KR3j0117_WYG_009-1a"/>
欽定四庫全書<lb/>
　雲麓漫抄卷九　　　　　宋　趙彥衞　撰<lb/>
朱雀𤣥武青龍白虎為四方之神祥符間避聖祖諱始<lb/>
改𤣥武為真武𤣥冥為真冥𤣥枵為真枵𤣥戈為真戈<lb/>
後興醲泉觀得龜蛇道士以為真武現繪其象為北方<lb/>
之神被髮黒衣仗劒蹈龜蛇從者執黒旗自後奉祀益<lb/>
嚴加號鎮天佑聖或以為金人之䜟<lb/>
今人呼洗為沙鑼又曰厮鑼國朝賜契丹西夏使人皆<lb/>
<pb n="KR3j0117_WYG_009-1b"/>
用此語究其説軍行不暇持洗以鑼代之又中原人以<lb/>
擊鑼為篩鑼今南方亦有言之者篩沙音相近篩之為<lb/>
厮又小轉也書傳目養馬者為厮以所執之鑼為洗曰<lb/>
厮鑼軍中以鑼為洗正如秦漢用刁斗可以警夜又可<lb/>
以炊飯取其便耳<lb/>
世傳遁甲書甲既不可隱何取名為遁及讀漢郎中鄭<lb/>
固碑有云逡遁退讓遁即循字盖古字少借用非獨此<lb/>
一碑也則知遁甲當云循甲言以六甲循還推數故也<lb/>
<pb n="KR3j0117_WYG_009-2a"/>
續越絶書隋經籍志云子貢作其書雜記秦漢事疑後<lb/>
人所羼内載春申君李園事史記戰國䇿列女傳不載<lb/>
女嬛之名僅見於此其策畫始終皆女女嬛尤為異也<lb/>
至書烈王死後李園相春申君方封於吳又立其子為<lb/>
假君皆與史記戰國策不合<lb/>
自浙江東南溪行而溪水淺澀湍急深五七寸碎石作<lb/>
底小者如彈大者不過盆椀齒齒無數五色可愛行三<lb/>
五歩一灘即四邊或上流有擁起碎石或如堆阜或如<lb/>
<pb n="KR3j0117_WYG_009-2b"/>
堤堰水勢噴激怒如瀑而舟人所用噐特與它舟異篙<lb/>
用竹加鐵鑚又有肩篙頭篙皆用木加拐如到書某字<lb/>
於其上每遇灘磧即舟師足踏檣竿手執篙仰卧空中<lb/>
撑舟忽翻身落舟上覆面向水急撑謂之身攧篙舟師<lb/>
每呼肩篙頭篙轉篙身搶篙諸人即齊聲和曰嗷嗷諸<lb/>
人皆齊力急撑所謂肩篙者向覆面水用肩撑所謂頭<lb/>
篙者覆靣向水用頭撑轉篙者自身左移舟右轉轉身<lb/>
篙者或仰靣即覆靣覆靣即仰靣云搶篙者舟尾有穴<lb/>
<pb n="KR3j0117_WYG_009-3a"/>
每諸篙出水即一人急用一大木挺搶船尾盖恐舟復<lb/>
下也一舟復數人自水牽挽水深處亦不過膝自處之<lb/>
青田至温州行石中水既湍急必欲令舟屈曲蛇行以<lb/>
避石不然則碎溺為害故土人有紙船銕梢工之語言<lb/>
寄命於舟師也厥惟艱哉<lb/>
近世官中行遣多用勸勉二字考之經其説有二謂之<lb/>
勸則不岀於自然而已樂為之謂之勉則岀於不得已<lb/>
而人强勉之故詩言勸以義則勸非岀於自然詩言勉<lb/>
<pb n="KR3j0117_WYG_009-3b"/>
其夫以正則勉非岀於得已<lb/>
世俗歲將除鄉人相率為儺俚語謂之打野狐按論語<lb/>
鄉人儺朝服立於阼階注大儺驅逐疫鬼也亦呼為野<lb/>
雲戯今人又訛耳<lb/>
永安諸陵皆東南地穹西北地垂東南有山西北無山<lb/>
角音所利如此七陵皆在嵩少之北洛水之南雖有岡<lb/>
阜不甚髙互為勝勢自永安縣西坡上觀安昌熈三陵<lb/>
在平川栢林如織萬安山来朝遥揖嵩少三陵栢林相<lb/>
<pb n="KR3j0117_WYG_009-4a"/>
接地平如掌計一百一十三頃方二十里云今紹興攅<lb/>
宫朝向正與永安諸陵相似盖取其恊於音利有上皇<lb/>
山新婦尖隆祐攅宫正在其下<lb/>
崑崙一作崐崘禹本紀崑崙髙二千五百餘里日月所<lb/>
相避隱為光明也其上有醴泉華池河圖云崑崙天中<lb/>
柱氣上通天水經云崑崙墟在西北去嵩髙五萬里地<lb/>
之中也其髙萬一千里河水出其東北陬爾雅云西北<lb/>
之美者有崑崙之璆琳瑯玕焉又曰三成為丘注云崑<lb/>
<pb n="KR3j0117_WYG_009-4b"/>
崙山三重故以名昔人引山海經西海之南流沙之濵<lb/>
赤水之後黒水之前有大山名崑崙之丘其下有弱水<lb/>
之淵環之又曰鍾山西六百里有崑崙山所出五水今<lb/>
按山海經内崑崙墟在西北帝之下都方八百里髙萬<lb/>
仭山有木禾靣有九折以玉為檻靣有五門門有開明<lb/>
獸守之百神之所在郭璞曰此自别有小崑崙也淮南<lb/>
子曰崑崙墟中有増城九重有木禾珠樹玉樹琁樹不<lb/>
死樹在其西沙棠琅玕在其東絳樹在其南碧樹瑶樹<lb/>
<pb n="KR3j0117_WYG_009-5a"/>
在其北十洲記云崑陵即崑崙中狹上廣故曰崑崙山<lb/>
有三角其一角正東名曰崑崙宫其處有積金為墉城<lb/>
面方千里城上安金䑓五所玉樓十二神異經云崑崙<lb/>
有銅柱焉其髙入天所謂天柱也圍三千里圓周如削<lb/>
下有囘屋仙人九府所治又一説云大五嶽者中嶽崑<lb/>
崙在九海中為天地心神仙所居五帝所理博雅云崑<lb/>
崙墟赤水出東南陬河水出其東北陬洋水出其西北<lb/>
陬弱水岀其西南陬河水之入東海三水入南海張騫<lb/>
<pb n="KR3j0117_WYG_009-5b"/>
渡西海至大秦大秦之西鳥遲國鳥國之西復有海西<lb/>
海之濵有小崑崙髙萬仭方八百里援神契曰河水上<lb/>
應天河山海經崑崙山有青河白河黄河黒河環其墟<lb/>
其白水出東北陬向東南流為中國河爾雅曰河出崑<lb/>
崙墟色白渠凡千七百所色黄百里一小曲千里一大<lb/>
曲淮南子河出崑崙貫渤海入禹所導積石也水經云<lb/>
崑崙三仭下曰樊桐一名板桐二曰𤣥圃一名閬風上<lb/>
曰層城一名天庭淮南又云懸圃閬風樊桐在崑崙閶<lb/>
<pb n="KR3j0117_WYG_009-6a"/>
闔之中東漢明帝永平十七年十一月遣奉車都尉竇<lb/>
固駙馬都尉耿秉騎都尉劉張出燉煌崑崙塞擊破白<lb/>
山虜於蒲類海上唐章懷太子注謂崑崙山名因以為<lb/>
塞在今肅州酒泉縣西南山有崑崙之體故名之周穆<lb/>
王見西王母於此山有石室王母䑓則又知周穆王西<lb/>
逰初不出中國云凡諸書云崑崙悉注於此<lb/>
古之聖王諱世皆不知避有一時暴起與僣偽之主至<lb/>
今諱而不改者如昭穆本作招穆讀以晉文帝諱改呼<lb/>
<pb n="KR3j0117_WYG_009-6b"/>
韶城朱梁諱改曰州如東都州南州北是也戊午本作<lb/>
茂讀亦以李唐諱改云武或曰務浙人避錢氏諱改劉<lb/>
為金果有石榴呼曰金櫻江東人以楊行宻諱呼蜜為<lb/>
蠭糖太一十神有君基民基避唐明皇諱改作棊至今<lb/>
不改本草有薯蕷避唐代宗諱改云薯藥避英宗諱又<lb/>
改為山藥則與薯蕷似不相干今當云山蕷可也虙子<lb/>
賤或冩作密子賤按顔氏家訓虙字從虍宓字從宀下<lb/>
必俱為孔子弟子宓子賤即虙羲之後俗字以為宓或<lb/>
<pb n="KR3j0117_WYG_009-7a"/>
宓加山子賤碑云濟南伏生即子賤之後是知虙之與<lb/>
伏古来通用誤以為宻<lb/>
説文羿帝嚳時射官山海經云堯時十日並出堯命羿<lb/>
射其九商書曰有窮后羿則羿是射官世有其人非一<lb/>
人也<lb/>
東坡先生既得自便以建中靖國元年六月還次京口<lb/>
時章子厚丞相有海康之行其子援尚留京口以書抵<lb/>
先生某惶恐再拜端明尚書<hi>台座</hi>某伏聞旌斾還自南<lb/>
<pb n="KR3j0117_WYG_009-7b"/>
越揚舲江海躡屐嶺嶠執事者良苦數歲以来險艱備<lb/>
至殆昔人之所未嘗非天將降大任者豈易堪此竊惟<lb/>
達人大觀俯仰陳迹無復可言不審即日尊體動止何<lb/>
似伏念某離逺門墻于今九年一日三月何可數計傳<lb/>
聞車馬之音當歡欣鼓舞迎勞行色以致其積年慕戀<lb/>
引領舉足﨑嶇瞻望之誠今乃不然近縁老親重被罪<lb/>
譴憂深慮切忘寢與食始聞後命方在浙東即欲便道<lb/>
省覲又顧㓜穉須携挈致之所居今暫抵此治任裹糧<lb/>
<pb n="KR3j0117_WYG_009-8a"/>
旦暮逺行交親往來一切皆廢此則自儕於衆人宜其<lb/>
所以未獲進見者某於門下豈敢用此為解舍館定然<lb/>
後求見長者是為有罪况於不克見者乎逡巡猶預事<lb/>
為老親固當審思耳邇来聞諸道路之言士大夫日夜<lb/>
望尚書進陪國論今也使某得見豈得泊然無意哉尚<lb/>
書固聖時之蓍龜竊將就執事者穆卜而聽命焉南海<lb/>
之濵下潦上霧毒氣薰蒸執事者親所經於今回想必<lb/>
當可畏况以益髙之年齒髮尤衰渉乎此境豈不惴惴<lb/>
<pb n="KR3j0117_WYG_009-8b"/>
但念老親性疎豁不䕶短内省過咎仰戴上恩庶有以<lb/>
自寛節飲食親藥物粗可僥倖歲月不然者借使小有<lb/>
惉懘之情悴於胷次憂思欝結易以傷氣加以瘴癘則<lb/>
朝夕幾殆何可忍言况復為淹久計哉每慮及此肝膽<lb/>
摧落是以不勝犬馬之情子私其父日夜覬幸聖上慈<lb/>
仁哀矜耆老沛然發不世之詔稍弛罪罟尚得東歸田<lb/>
里保養垂老此賤㣲之禱悲傷諱泣斯須顛沛不能忘<lb/>
也儻問焉而執事者以為未然使某也將何以為懷誠<lb/>
<pb n="KR3j0117_WYG_009-9a"/>
不若勿卜而徒自然庶幾之為愈也儻以為可覬也<lb/>
固愚情所欲聞然而旬數之間尚書奉尺一還朝廷<lb/>
登廊廟地親責重所忖度者幸而既中又不若今日<lb/>
之不克見可以逺迹避嫌杜䜛慝之機思患而豫防<lb/>
之為善也若廼事故多端紛紜轇轕雖彌日信宿未<lb/>
可盡剖勃鞮所謂君其知之矣寧須多言獨恨九年<lb/>
之間學不益博文不益進以此負門下然古人有聞<lb/>
之而不言能之而不為存之而不論者竊嘗留意焉<lb/>
<pb n="KR3j0117_WYG_009-9b"/>
末若面得之也請俟它日仰叩緒餘論不勝拳拳之情<lb/>
敢言之執事者伏惟財幸暑溽異甚伏望保䕶寢興萬<lb/>
萬壽重不宣某惶恐再拜先生得大喜顧謂其子叔黨<lb/>
曰斯文司馬子長之流也命從者伸楮和墨書以荅之<lb/>
某頓首致平學士某自儀真得暑毒困卧如昏醉中到<lb/>
京口自太守以下皆不能見茫然不知致平在此辱書<lb/>
乃漸醒悟伏讀来教感歎不已某與丞相定交四十餘<lb/>
年雖中間出處稍異交情固無増損也聞其髙年寄迹<lb/>
<pb n="KR3j0117_WYG_009-10a"/>
海隅此懷可知但以往者更説何益惟論其未然者而<lb/>
已主上至仁至信草木豚魚所知建中靖國之意又恃<lb/>
以安海康風土不甚惡寒熱皆適中舶到時四方物多<lb/>
有若昆仲先於閩客廣舟中凖備家常要用藥百千去<lb/>
自治之餘亦可及鄰里鄉黨又丞相知養内外丹久矣<lb/>
所以未成者正坐大用故也今兹閒放正宜成此然可<lb/>
自内養丹切不可服外物也某在海外曽作續養生論<lb/>
一首甚願冩寄病困未能到毘陵定叠檢獲當録呈也<lb/>
<pb n="KR3j0117_WYG_009-10b"/>
所云穆卜反覆究繹必是誤聽紛紛見及已多矣得安<lb/>
此行為幸幸更徐聽其審又見今病狀死生未可必自<lb/>
半月来日食米不半合見食即先飽今且歸毘陵聊自<lb/>
欺此我里庶幾且少休不即死書至此因憊放筆太息<lb/>
而已某頓首再拜致平學士閤下六月十四日此紙乃<lb/>
一揮筆勢翩翩後又冩白术方今在其孫洽教授君處<lb/>
既歸冝興七月疾革折簡錢世雄云云徑山老惟琳来<lb/>
問疾有偈云扁舟駕蘭陵目換舊風物君家有天人雌<lb/>
<pb n="KR3j0117_WYG_009-11a"/>
雄維摩詰我口答文殊千里来問疾若以偈相答霜柱<lb/>
皆笑出先生答云云盖與惟琳世雄問答而終乃二十<lb/>
八日也今刋行先生年譜不載此以補闕文云先生集<lb/>
中有答致平書而章書人多不曽見故不能曉其答意<lb/>
元祐三年先生知舉時致平為舉子初致平之文法荆<lb/>
公既見先生知舉為文皆法坡遂為第一逮揭榜方知<lb/>
子厚子<lb/>
青箱雜記載南唐徐鉉至義興讀漢太尉許馘碑其隂<lb/>
<pb n="KR3j0117_WYG_009-11b"/>
有八字云談馬礪畢主田數七莫曉其指鉉以黄絹㓜<lb/>
婦語意求之云此謂許碑重立也義興犯本朝熈陵嫌<lb/>
名改宜興予家先塋在焉屢訪許碑不可得邑人張駒<lb/>
千里云今縣治之南有數叢冢形製特大圖經以為許<lb/>
氏墓上有一碑字作漢張平子墓銘篆體首云司農夫<lb/>
人劉氏山隂人自後為韻語漫滅不可讀所謂太尉碑<lb/>
則不復可見矣紹興丙子冬過頥山訪故人邵子門有<lb/>
殘碑云舟行許氏墓側見有此石居民以為浣垢之具<lb/>
<pb n="KR3j0117_WYG_009-12a"/>
意謂人所棄而不有者戯取以歸索水澆而讀之雖首<lb/>
尾不足知其為馘碑也其文云厯司農衛尉太僕遂登<lb/>
太尉所謂司農夫人者其馘之配乎碑叙官爵若永樂<lb/>
少府悉漢氏所有字古𨽻與今文相錯舊𨽻漫處則以<lb/>
今文足之疑後人不忍礲去舊文以今文刻於漫處所<lb/>
謂許碑重立也因模取墨本䟦其後以遺邵子使之知<lb/>
寳此石無使後復有如子者負之趨去<lb/>
彭祭酒學校馳聲善破經義每有難題人多請破之無<lb/>
<pb n="KR3j0117_WYG_009-12b"/>
不曲當後在兩省同僚嘗戯之請破月子彎彎照幾州<lb/>
幾家歡樂幾家愁彭停思久之云運於上者無逺近之<lb/>
殊形於下者有悲歡之異人益嘆服此兩句乃吳中舟<lb/>
師之歌每於更闌月夜操舟蕩槳抑遏其詞而歌之聲<lb/>
甚悽怨唐人有詩云徙倚仙居凭翠樓分明宫漏靜兼<lb/>
秋長安一夜家家月幾處笙歌幾處愁盛行於時具載<lb/>
輦下歳時記云是章孝標製與此意同<lb/>
公孫賀為丞相其子敬聲為太僕驕奢不奉法盗用比<lb/>
<pb n="KR3j0117_WYG_009-13a"/>
軍錢干九百萬貫時詔捕陽陵大俠朱安世甚急賀自<lb/>
請逐捕安世以贖敬聲上許之且索一豪民亭長之責<lb/>
至煩丞相親捕主守盗贓至於千九百萬貫以捕一匹<lb/>
夫便得贖漢網可謂闊疎矣至武帝以後則不然也<lb/>
周禮五家為比使之相保五比為閭使之相受四閭為<lb/>
族使之相葬五族為黨使之相救五黨為州使之相賙<lb/>
五州為鄉使之相賔又五人為伍五伍為兩五兩為卒<lb/>
五卒為族五族為師五師為軍又均土地以稽人民而<lb/>
<pb n="KR3j0117_WYG_009-13b"/>
周知其數上地家七人可任也者家三人中地家六人<lb/>
可任也者二家五人下地家五人可任也者家二人又<lb/>
井牧其田野九夫為井四井為邑四邑為丘四丘為甸<lb/>
四甸為縣四縣為都又司馬法六尺為歩歩百為畮畮<lb/>
百為夫夫三為屋屋三為井井十為通通為匹馬三十<lb/>
家士一人徒二人通十為成成有百井三百家革車一<lb/>
乘士十人徒二十人十成為終終千井三千家革車十<lb/>
乘士百人徒二百人十終為同同方百里萬井三萬家<lb/>
<pb n="KR3j0117_WYG_009-14a"/>
革車百乘士千人徒二千人其制不同又且煩碎學者<lb/>
多不考盖比閭之法所以保養斯民相生相養使鄰里<lb/>
各有恩義秦漢間但令有罪相糾而風俗壞矣欲行三<lb/>
代之政則比閭之法不可不講卒伍之法以起軍旅以<lb/>
作田役以比追胥以令貢賦此即後世保伍之法逐捕<lb/>
盗賊是也均土地稽人民此言民數大約四家計口二<lb/>
十有四人其堪任使者十人凡一井八家為堪任使者<lb/>
二十人可見周家役民不窮其力井田之制四井為邑<lb/>
<pb n="KR3j0117_WYG_009-14b"/>
四邑為丘四丘為甸丘十六井甸六十四井也知方百<lb/>
里者孟子曰方里而井計之則邑方二里丘方四里甸<lb/>
方八里也名為甸之意以其居一成之中成方十里匠<lb/>
人云成方十里此言四丘為甸甸與成其實一也鄭解<lb/>
成為甸表裏之意共出兵車一乘故謂之甸甸乘也十<lb/>
里為成成間廣八尺深八尺謂之洫是當甸在其中傍<lb/>
里以治洫故注云方十里為成成中容一甸傍八里出<lb/>
田稅縁邉一里治洫不稅論語注井十為區區十為成<lb/>
<pb n="KR3j0117_WYG_009-15a"/>
成出革車一乘是據成方十里岀車一乘也成元年左<lb/>
傳服注引司馬法云四邑為丘有戎馬一匹牛三頭是<lb/>
曰匹馬丘牛四丘為甸甸六十四井出長轂二乘馬四<lb/>
匹牛十二頭甲士三人歩卒七十二人戎楯備具謂之<lb/>
乘馬是據甸方八里岀車一乘也二者事得相通故各<lb/>
據一焉若然成岀兵車一乘為七十五人耳而少康有<lb/>
田一成有衆一旅成方十里九百夫之田也授民田百<lb/>
不易一易再易通率二而當一有四百五十人矣其中<lb/>
<pb n="KR3j0117_WYG_009-15b"/>
上地差多則得容五百人也其出兵夫家不盡行故一<lb/>
車士卒惟七十五十少康言衆一旅盖盡舉大衆故與<lb/>
岀賦異也司馬法乃言輿賦之數據前項民數一井八<lb/>
家可任使者二十人今六十四井為五百十有二家其<lb/>
堪役通一千二百八十人而籍於司馬之法者纔七十<lb/>
有五人盖四百七十家而餘只賦兵二十五人耳司馬<lb/>
法又有炊家子廄巷衣裝樵汲二十五人當出外又法<lb/>
畮百為夫至徒二千人此言徴調之數據前項兵籍四<lb/>
<pb n="KR3j0117_WYG_009-16a"/>
邑為丘丘十六井今云十井為通促零就整以十起數<lb/>
耳田制八家為井起算兵制以十人為什起算各從其<lb/>
宜非有損益也比閭亦以整數四丘為甸凡六十四井<lb/>
其籍七十有五人今十通為成加前一丘三十六井之<lb/>
地為百井八百家是謂二百八十八家其兵亦當添一<lb/>
甲有零只調三十人盖四分常兵之數而徴發其一故<lb/>
八百家只言三百家畨休者常五百家也積數凡百井<lb/>
八百家得為丁四千八百人堪任使者二千人二十分<lb/>
<pb n="KR3j0117_WYG_009-16b"/>
二千之一有竒為四百人有竒又四分百人之一强止<lb/>
發三十人耳百里千里皆然車馬亦然自丘備一乘乘<lb/>
四馬但賦一馬積四丘為甸凡四甸方賦一乘故促十<lb/>
六井為一通出一馬後加百井為一成出一車亦無増<lb/>
减甸言徒七十二人甲士三人成言七十人徒二十人<lb/>
盖調特差擇宜為士者居多也<lb/>
　<lb/>
　雲麓漫抄卷九<lb/>
</p>
<p>
</p>
  </div>
</body>
</text>
</TEI>
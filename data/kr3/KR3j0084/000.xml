<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書故實</head>
    <p>
<pb n="KR3j0084_WYG_000-1a"/>
欽定四庫全書　　　　子部十<lb/>
　尚書故實　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案尚書故實一卷唐李綽撰綽仕履<lb/>
　　　　未詳考新唐書宰相世系表趙郡李氏南祖<lb/>
　　　　之後有名綽字肩孟者為史部侍郎紓之曾<lb/>
　　　　孫書中自稱趙郡人或即其人歟宋史藝文<lb/>
　　　　志凡兩載之一見史部傳記類一見子部小<lb/>
<pb n="KR3j0084_WYG_000-1b"/>
　　　　説類而注其下云綽一作緯實一作事今按<lb/>
　　　　曾慥類說所引亦明標李綽之名則作緯者<lb/>
　　　　悞矣自序稱賔䕶尚書張公三相盛門博物<lb/>
　　　　多聞綽避難圃田每容侍話凡聆徴引必異<lb/>
　　　　尋常遂纂集尤異作此書葢皆據張尚書之<lb/>
　　　　所述也惟張尚書不著其名新唐書藝文志<lb/>
　　　　沿崇文總目之訛以張尚書為即延賞晁公<lb/>
　　　　武陳振孫己斥其悞然書中稱嘉貞為四世<lb/>
<pb n="KR3j0084_WYG_000-2a"/>
　　　　祖又稱嘉祐為髙伯祖則所謂張尚書者當<lb/>
　　　　在彦逺天保彦修曼容諸兄弟中其文規次<lb/>
　　　　宗乃宏靖子於嘉貞為曾孫不可稱髙祖振<lb/>
　　　　孫乃皆以其不登八座為疑亦非也觀其言<lb/>
　　　　賓䕶移知廣陵又言公除潞州旌節則必嘗<lb/>
　　　　為揚州刺史昭義節度使者當以史于天保<lb/>
　　　　諸人下畧其官位遂致無可考耳其書雜記<lb/>
　　　　近事亦兼考舊聞如司馬承禎王谷盧元公<lb/>
<pb n="KR3j0084_WYG_000-2b"/>
　　　　尉遲迥韋卿材謝真人淪落衣冠章仇兼瓊<lb/>
　　　　郭承嘏諸條雖頗渉語怪然如蘭亭敘入昭<lb/>
　　　　陵顧長康畫清夜遊西園圗謝赫李嗣真評<lb/>
　　　　畫百衲琴載顒刻佛像碧落碑狸骨帖寶章<lb/>
　　　　集靈芝殿佛教屬鬼宿昌黎生改金根車謝<lb/>
　　　　安無字碑鄭三絶顧况工畫諸軼事皆出此<lb/>
　　　　書而墓碑有圓空徳政碑不當有圓空一條<lb/>
　　　　揚子華畫牡丹花己見北齊一條晉書寒具<lb/>
<pb n="KR3j0084_WYG_000-3a"/>
　　　　一條省試鶯出谷詩一條杜牧未為比部一<lb/>
　　　　條王右軍書千字文一條尤頗有考証王㮊<lb/>
　　　　野客叢書引據最為博洽而牡丹引揚子華<lb/>
　　　　事天厨引西園圖事又引其東方朔一條証<lb/>
　　　　山海經事皆據為出典在唐人小説中亦因<lb/>
　　　　話録之亞也惟張宏靖蕭齋記本為李約作<lb/>
　　　　原記尚存而云蕭齋在張氏東都舊第李商<lb/>
　　　　隠僅兩任校書郎一任太學博士本傳可考<lb/>
<pb n="KR3j0084_WYG_000-3b"/>
　　　　而云臺儀自大夫以下至監察通謂之五院<lb/>
　　　　御史唐國厯五院者惟李商隠張延賞温造<lb/>
　　　　三人皆為失實要之瑕不掩瑜固不以一二<lb/>
　　　　小節廢矣乾隆四十六年六月恭校上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
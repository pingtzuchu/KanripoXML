<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>酒譜</head> <lb/>
    <p>
<pb n="KR3i0027_WYG_001-1a"/>
欽定四庫全書<lb/>
　酒譜<lb/>
　　　　　　　　　　　　　宋　竇苹　撰<lb/>
　　酒名<lb/>
説文曰酴酒母也醴一宿酒也醪滓汁酒也酎三重酒<lb/>
也醨薄酒也醑莤酒也<lb/>
　　歡伯<lb/>
酒為歡伯其義見易林無貴賤賢不肖中外共甘而樂<lb/>
<pb n="KR3i0027_WYG_001-1b"/>
之<lb/>
　　㰂酒<lb/>
皮日休詩云明朝有物充君信㰂酒三瓶寄夜航㰂酒<lb/>
江外酒名<lb/>
　　酒旗<lb/>
韓非子云宋人沽酒懸幟甚髙酒市有旗始見於此或<lb/>
謂之帘<lb/>
　　劉白墮<lb/>
<pb n="KR3i0027_WYG_001-2a"/>
江東人劉白墮善釀六月以甖盛酒於日中經旬味不<lb/>
動而愈香美使人久醉朝士千里相饋號白鶴觴亦名<lb/>
騎驢酒<lb/>
　　醉聖<lb/>
李白每醉為文未嘗差人目為醉聖白樂天自稱醉尹<lb/>
皮日休自稱醉士<lb/>
　　祖台州書<lb/>
晉祖台州與王荆州書古人以酒為戒願君屏爵棄巵<lb/>
<pb n="KR3i0027_WYG_001-2b"/>
焚罍毁榼殛儀狄於羽山放杜康於三危<lb/>
　　崑崙觴<lb/>
魏賈鏘有奴善别水嘗乘舟於黄河中流以匏瓠接河<lb/>
源水七八升經宿色如絳以釀酒名崑崙觴芳味絶妙<lb/>
　　般若湯<lb/>
北僧謂為般若湯蓋廋詞以避法禁<lb/>
　　卧黍穰<lb/>
凡人醉卧黍穰中必成癩醉而飲茶必發膀胱氣食鹹<lb/>
<pb n="KR3i0027_WYG_001-3a"/>
多成消中<lb/>
　　癭木杯<lb/>
松林唱和有癭木杯詩蓋用木節為之<lb/>
　　竹根<lb/>
老杜詩云醉倒終同卧竹根蓋以竹根為飲器也見江<lb/>
淹集<lb/>
　　蓮子杯<lb/>
唐人有蓮子杯白公詩中稱之周穆王時有杯名常滿<lb/>
<pb n="KR3i0027_WYG_001-3b"/>
　　安石榴<lb/>
頓孫國有安石榴取汁停盆中數日成美酒<lb/>
　　酒令<lb/>
酒令云孟嘗門下三千客大有同人湟水渡頭十萬羊<lb/>
未濟小畜又云鋤麑觸槐死作木邊之鬼豫讓吞炭終<lb/>
為山下之灰又云夏禹見雨下使李牧送木履與蕭何<lb/>
蕭何道何消田單定墾田使貢禹送禹貢與李徳李德<lb/>
云得履又云寺裏餵牛僧茹草觀中煑菜道供柴又曰<lb/>
<pb n="KR3i0027_WYG_001-4a"/>
山上採黄芩下山逢著老翁吟老翁吟云白頭搔更短<lb/>
渾欲不勝簪上山採交藤下山逢著醉胡僧醉胡僧云<lb/>
何年飲著聞聲酒直到而今醉不醒山上採烏頭下山<lb/>
逢著少年遊少年遊云霞鞍金口騮豹袖紫貂裘又云<lb/>
碾茶曹子建開匣木懸虛<lb/>
　<lb/>
　<lb/>
　<lb/>
<pb n="KR3i0027_WYG_001-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　酒譜<lb/>
</p>
<p>
</p>
  </div>
        </body>
</text>\m</TEI>
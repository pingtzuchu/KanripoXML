<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>化書卷三</head> <lb/>
    <p>
<pb n="KR3j0017_WYG_003-1a"/>
欽定四庫全書<lb/>
　化書卷三<lb/>
　　　　　　　　　　　　南唐　譚峭　撰<lb/>
　　徳化<lb/>
　　　五常<lb/>
儒有講五常之道者分之為五事屬之為五行散之為<lb/>
五色化之為五聲俯之為五嶽仰之為五星物之為五<lb/>
金族之為五靈配之為五味感之為五情所以聽之者<lb/>
<pb n="KR3j0017_WYG_003-1b"/>
若醯雞之遊太虚如井蛙之浮滄溟莫見其鴻濛之涯<lb/>
莫測其浩渺之程日暮途逺無不倒行殊不知五常之<lb/>
道一也忘其名則得其理忘其理則得其情然後牧之<lb/>
以清静棲之以杳㝠使混我神氣符我心靈若水投水<lb/>
不分其清若火投火不間其明是謂奪五行之英盜五<lb/>
常之精聚之則一芥可包散之則萬機齊亨其用事也<lb/>
如酌醴以投器其應物也如懸鏡以鑒形於是乎變之<lb/>
為萬象化之為萬生通之為隂陽虚之為神明所以運<lb/>
<pb n="KR3j0017_WYG_003-2a"/>
帝王之籌策代天地之權衡則仲尼其人也<lb/>
　　　飛蛾<lb/>
天下賢愚營營然若飛蛾之投夜燭蒼蠅之觸暁牕知<lb/>
徃而不知返知進而不知退而但知避害而就利不知<lb/>
聚利而就害夫賢於人而不賢於身何賢之謂也博於<lb/>
物而不博於己何博之謂也是以大人利害俱亡何徃<lb/>
不臧<lb/>
　　　異心<lb/>
<pb n="KR3j0017_WYG_003-2b"/>
虎踞於林蛇遊於澤非鴟鳶之讐鴟鳶從而號之以其<lb/>
蓄異心之故也牛牧於田豕眠於圃非烏鵲之馭烏鵲<lb/>
從而乘之以其無異心之故也是故麟有利角衆獸不<lb/>
伏鳯有利觜衆鳥不賔君有竒智天下不臣善馳者終<lb/>
於蹶善鬭者終於敗有數則終有智則窮巧者為不巧<lb/>
者所使詐者為不詐者所理<lb/>
　　　弓矢<lb/>
天子作弓矢以威天下天下盜弓矢以侮天子君子作<lb/>
<pb n="KR3j0017_WYG_003-3a"/>
禮樂以防小人小人盜禮樂以僭君子有國者好聚斂<lb/>
蓄粟帛具甲兵以禦賊盜賊盜擅甲兵踞<hi>一作據</hi>粟帛以<lb/>
奪其國或曰安危徳也又曰興亡數也茍徳可以恃何<lb/>
必廣粟帛乎茍數可以慿何必廣甲兵乎<lb/>
　　　聰明<lb/>
無所不能者有大不能無所不知者有大不知夫忘弓<lb/>
矢然後知射之道忘䇿轡然後知馭之道忘絃匏然後<lb/>
知樂之道忘智慮然後知大人之道是以天下之主道<lb/>
<pb n="KR3j0017_WYG_003-3b"/>
徳出於人理國之主仁義出於人亡國之主聰明出於<lb/>
人<lb/>
　　　有國<lb/>
有國之禮享郊廟敬鬼神也釁<hi>一作舋</hi>龜䇿占吉㓙也敬<lb/>
鬼神信禍福之職也占吉㐫信興亡之數也奈何有大<lb/>
不信窮民之力以為城郭奪民之食以為儲蓄是福可<lb/>
以力取是亡可以力敵是疑貳於鬼神是欺惑於龜䇿<lb/>
是不信於天下之人斯道也賞不足勸罰不足懼國不<lb/>
<pb n="KR3j0017_WYG_003-4a"/>
足守<lb/>
　　　黄雀<lb/>
黄雀之為物也日遊於庭日親於人而常畏人而人常<lb/>
撓之𤣥鳥之為物也時逰於户時親於人而不畏人而<lb/>
人不撓之彼行促促此行佯佯彼鳴啾啾此鳴鏘鏘彼<lb/>
視矍矍此視汪汪彼心慼慼此心堂堂是故疑人者為<lb/>
人所疑防人者為人所防君子之道仁與義中與正何<lb/>
憂何害<lb/>
<pb n="KR3j0017_WYG_003-4b"/>
　　　籠猿<lb/>
籠中之猿踴躍萬變不能出於籠柙中之虎狂怒萬變<lb/>
不能出於柙小人之機智慮萬變不能出於大人之道<lb/>
夫大人之道如地之負如天之垂無日不怨無人不欺<lb/>
怨不我怒欺不我夷然後萬物知其所歸<lb/>
　　　常道<lb/>
仁義者常行之道行之不得其術以至於亡國忠信者<lb/>
常用之道用之不得其術以至於獲罪亷潔者常守之<lb/>
<pb n="KR3j0017_WYG_003-5a"/>
道守之不得其術以至於暴民材辯者常御之道御之<lb/>
不得其術以至於罹禍盖拙在用於人巧在用於身使<lb/>
民親稼則怨誡民輕食則怒夫餌者魚之嗜羶者蟻之<lb/>
慕以餌投魚魚必懼以羶投蟻蟻必去由不得化之道<lb/>
　　　感喜<lb/>
感父之慈非孝也喜君之寵非忠也感始於不感喜始<lb/>
於不喜多感必多怨多喜必多怒感喜在心猶物之有<lb/>
毒猶蓬之藏火不可不慮是以君子之業爵之不貴禮<lb/>
<pb n="KR3j0017_WYG_003-5b"/>
之不下親之不知踈之不疑辱之不得何感喜之有<lb/>
　　　太醫<lb/>
太醫之道脉和而實者為君子生之道也撓而浮者為<lb/>
小人死之道也太卜之道策平而慢者為君子吉之道<lb/>
也曲而利者為小人凶之道也以是論之天下之理一<lb/>
也是故觀其國則知其臣觀其臣則知其君觀其君則<lb/>
知其興亡臣可以擇君而仕君可以擇臣而任夫揖讓<lb/>
可作而躁静不可作衣冠可詐而形器不可詐言語可<lb/>
<pb n="KR3j0017_WYG_003-6a"/>
文而聲音不可文<lb/>
　　　䜛語<lb/>
蔵於人者謂之機竒於人者謂之謀殊不知道徳之機<lb/>
衆人不知仁義之謀衆人所無是故有賞罰之教則邪<lb/>
道進有親踈之分則小人入夫棄金於市盜不敢取詢<lb/>
政於朝䜛不敢語天下之至公也<lb/>
　　　刻畫<lb/>
畫者不敢易於圖像茍易之必有咎刻者不敢侮於木<lb/>
<pb n="KR3j0017_WYG_003-6b"/>
偶茍侮之必貽禍始製作於我又要敬於我又寘禍於<lb/>
我是故張機者用於機設險者入於險建功者辱於功<lb/>
立法者罹於法動一竅則百竅相㑹舉一事則萬事有<lb/>
害所以機貴乎明險貴乎平功貴乎無狀法貴乎無象<lb/>
能出刻畫者可以名之為大象<lb/>
　　　酒醴<lb/>
夫酒醴者迫之飲愈不飲恕之飲愈欲飲是故抑人者<lb/>
人抑之容人者人容之貸其死者樂其死貸其輸者樂<lb/>
<pb n="KR3j0017_WYG_003-7a"/>
其輸所以民道君之徳君盗民之力能知反復之道者<lb/>
可以居兆民之職<lb/>
　　　恩賞<lb/>
侯者人所貴金者人所重衆人封公而得侯者不美衆<lb/>
人分玉而得金者不樂是故賞不可妄行恩不可妄施<lb/>
其當也猶為争奪之漸其不當也即為亂亡之基故我<lb/>
自卑則賞不能大我自儉則恩不得竒厯觀亂亡之史<lb/>
皆驕侈恩賞之所為也<lb/>
<pb n="KR3j0017_WYG_003-7b"/>
　　　飬民<lb/>
民不怨火而怨使之禁火民不怨盜而怨使之防盜是<lb/>
故濟民不如不濟愛民不如不愛天有雨露所以招其<lb/>
怨神受禱祝所以招其謗夫禁民火不如禁心火防人<lb/>
盜不如防我盜其飬民也如是<lb/>
　<lb/>
　<lb/>
　化書卷三<lb/>
</p>
<p>
</p>
  </div>
</body>
</text>
</TEI>
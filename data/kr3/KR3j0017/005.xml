<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>化書卷五</head> <lb/>
    <p>
<pb n="KR3j0017_WYG_005-1a"/>
欽定四庫全書<lb/>
　化書卷五<lb/>
　　　　　　　　　　　　南唐　譚峭　撰<lb/>
　　食化<lb/>
　　　七奪<lb/>
一日不食則憊二日不食則病三日不食則死民事之<lb/>
急無甚於食而王者奪其一卿士奪其一兵吏奪其一<lb/>
戰伐奪其一工藝奪其一商賈奪其一道釋之族奪其<lb/>
<pb n="KR3j0017_WYG_005-1b"/>
一稔亦奪其一儉亦奪其一所以蠶告終而繰葛苧之<lb/>
衣稼云畢而飯橡櫟之實王者之刑理不平斯不平之<lb/>
甚也大人之道教不義斯不義之甚也而行切切之仁<lb/>
用慼慼之禮其何以謝之哉<lb/>
　　　巫像<lb/>
為巫者鬼必附之設像者神必主之蓋樂所饗也戎狄<lb/>
之禮事母而不事父禽獸之情隨母而不隨父凡人之<lb/>
痛呼母而不呼父蓋乳哺之教也虎狼不過於嗜肉蛟<lb/>
<pb n="KR3j0017_WYG_005-2a"/>
龍不過於嗜血而人無所不嗜所以不足則鬬不與則<lb/>
叛鼓天下之怨激烈士之忿食之道非細也<lb/>
　　　飬馬<lb/>
飬馬者主而牧之者親飬子者母而乳之者親君臣非<lb/>
所比而比之者祿也子母非所愛而愛之者哺也駑馬<lb/>
本無知嬰兒本無機而知由此始機由此起所以有愛<lb/>
惡所以有彼此所以稔鬬争而蓄姦詭<lb/>
　　　絲綸<lb/>
<pb n="KR3j0017_WYG_005-2b"/>
王取其絲吏取其綸王取其綸吏取其綍取之不已至<lb/>
于欺罔欺罔不已至于鞭撻鞭撻不已至于盜竊盜竊<lb/>
不已至于殺害殺害不已至于刑戮欺罔非民愛而裒<lb/>
斂者教之殺害非民願而鞭撻者訓之且夫火将逼而<lb/>
投於水知必不免且貴其緩虎将噬而投於谷知必不<lb/>
可或覬其生以斯為類悲哉<lb/>
　　　奢僭<lb/>
夫君子不肯告人以飢恥之甚也又不肯矜人以飽愧<lb/>
<pb n="KR3j0017_WYG_005-3a"/>
之甚也既起人之恥愧必激人之怨咎食之害也如是<lb/>
而金籩玉豆食之飾也鼓鐘戛石食之遊也張組設繡<lb/>
食之惑也窮禽竭獸食之暴也滋味厚薄食之忿也貴<lb/>
賤精麤食之争也慾之愈不止求之愈不已貧食愈不<lb/>
足富食愈不美所以奢僭由兹而起戰伐由兹而始能<lb/>
均其食者大下可以治<lb/>
　　　燔骨<lb/>
嚼燔骨者燋唇爛舌不以為痛飲醇酎者噦腸嘔胃不<lb/>
<pb n="KR3j0017_WYG_005-3b"/>
以為苦饞嗜者由忘於痛苦飢窘者必輕於性命痛苦<lb/>
可忘無所不欺性命可輕無所不為是以主者以我慾<lb/>
求人之慾以我飢求人之飢我怒民必怒我怨民必怨<lb/>
能知其道者天下胡為乎叛<lb/>
　　　食迷<lb/>
民有嗜食而飽死者有婪食而鯁死者有感食而義死<lb/>
者有辱食而憤死者有爭食而鬬死者人或笑之殊不<lb/>
知官所以務祿祿所以務食賈所以務財財所以務食<lb/>
<pb n="KR3j0017_WYG_005-4a"/>
而官以矯佞䜛讟而律死者賈以波濤江海而溺死者<lb/>
而不知所務之端不知得死之由而遷怨於軰流歸咎<lb/>
於江海食之迷也<lb/>
　　　戰欲<lb/>
食之欲也思鹽梅之狀則輙有所吐而不能禁見盤餚<lb/>
之盛則若有所吞而不能遏飢思啖牛渴思飲海故慾<lb/>
之於人也如賊人之於慾也如戰當戰之際錦繡珠玉<lb/>
不足為富冠冕旌旗不足為貴金石絲竹不聞其音宫<lb/>
<pb n="KR3j0017_WYG_005-4b"/>
室臺榭不見其麗况民腹常餒民情常迫而諭以仁義<lb/>
其可信乎講以刑政其可畏乎<lb/>
　　　膠竿<lb/>
執膠竿捕黄雀黄雀從而噪之捧盤飱享烏鳥烏鳥從<lb/>
而告之是知至暴者無所不異至食者無所不同故蛇<lb/>
豕可以文而羣虎兕可以狎而馴四夷可以率而賔異<lb/>
族猶若此况復人之人<lb/>
　　　庚辛<lb/>
<pb n="KR3j0017_WYG_005-5a"/>
庚氏穴池搆竹為凭檻登之者其聲策策焉辛氏穴池<lb/>
搆木為凭檻登之者其聲堂堂焉二氏俱牧魚於池中<lb/>
每凭檻投餌魚必踴躍而出他日但聞䇿䇿堂堂之聲<lb/>
不投餌亦踴躍而出則是庚氏之魚可名䇿䇿辛氏之<lb/>
魚可名堂堂食之化也<lb/>
　　　興亡<lb/>
瘡者人之痛火者人之急而民餐飢謂之瘡比餓謂之<lb/>
火蓋情有所切也夫鮑魚與腐屍無異鱁鮧與足垢無<lb/>
<pb n="KR3j0017_WYG_005-5b"/>
殊而人常食之飽猶若是飢則可知茍其飢也無所不<lb/>
食茍其廹也無所不為斯所以為興亡之機<lb/>
　　　雀䑕<lb/>
人所以惡雀䑕者謂其有<graphic n="KR1817" url="https://raw.githubusercontent.com/kanripo/KR-Gaiji/master/images/KR1817.png" mimeType="image/png"/>竊之行雀䑕所以疑人者<lb/>
謂其懐盜賊之心夫上以食而辱下下以食而欺上上<lb/>
不得不惡下下不得不疑上各有所切也夫剜其肌啖<lb/>
其肉不得不哭扼其喉奪其哺不得不怒民之瘠也由<lb/>
剜其肌民之餒也由奪其哺嗚呼惜哉<lb/>
<pb n="KR3j0017_WYG_005-6a"/>
　　　無為<lb/>
牛可使之駕馬可使之負犬可使之守鷹可使之擊盖<lb/>
食之所感也獮猴可使之舞鸚鵡可使之語鴟鳶可使<lb/>
之死鬬螻蟻可使之合戰盖食有所教也魚可使之吞<lb/>
鈎虎可使之入䧟鴈可使之觸網敵國可使之自援盖<lb/>
食有所利也天地可使之交泰神明可使之掖衛髙尚<lb/>
可使之屈折夷狄可使之委伏盖食有所奉也故自天<lb/>
子至於庶人暨乎萬族皆可以食而通之我服布素則<lb/>
<pb n="KR3j0017_WYG_005-6b"/>
民自暖我食葵藿則民自飽善用其道者可以肩無為<lb/>
之化<lb/>
　　　王者<lb/>
獵食者母分乳者子全生者子觸網者母母不知子之<lb/>
所累子不知母之所苦王者衣纓之費盤餚之直嵗不<lb/>
過乎百萬而封人之土地與人之富貴百萬之百萬如<lb/>
𠯗王之肌飲王之血樂在於下怨在於上利歸於衆咎<lb/>
歸於王夫不自貴天下安敢貴不自富天下安敢富<lb/>
<pb n="KR3j0017_WYG_005-7a"/>
　　　鴟鳶<lb/>
有智者憫鴟鳶之擊腐䑕嗟螻蟻之駕斃蟲謂其為蟲<lb/>
不若為人殊不知當歉嵗則爭臭憊之屍值嚴圍則食<lb/>
父子之肉斯豺狼之所不忍為而人為之則其為人不<lb/>
若為蟲是知君無食必不仁臣無食必不義士無食必<lb/>
不禮民無食必不智萬類無食必不信是以食為五常<lb/>
之本五常為食之末茍王者能均其衣能讓其食則黔<lb/>
黎相悦仁之至也父子相愛義之至也飢飽相讓禮之<lb/>
<pb n="KR3j0017_WYG_005-7b"/>
至也進退相得智之至也許諾相從信之至也教之善<lb/>
也在於食教之不善也在於食其物甚卑其用甚尊其<lb/>
名尤細其化尤大是謂無價之貨<lb/>
　<lb/>
　<lb/>
　<lb/>
　<lb/>
　化書卷五<lb/>
</p>
<p>
</p>
  </div>
</body>
</text>
</TEI>
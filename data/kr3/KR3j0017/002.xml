<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>化書卷二</head> <lb/>
    <p>
<pb n="KR3j0017_WYG_002-1a"/>
欽定四庫全書<lb/>
　化書卷二<lb/>
　　　　　　　　　　　　南唐　譚峭　撰<lb/>
　　術化<lb/>
　　　雲龍<lb/>
雲龍風虎得神氣之道者也神猶母也氣猶子也以神<lb/>
召氣以母召子孰敢不至也夫蕩穢者必召五帝之氣<lb/>
茍召不至穢何以蕩伏虺者必役五星之精茍役不至<lb/>
<pb n="KR3j0017_WYG_002-1b"/>
虺何以伏小人由是知隂陽可以作風雲可以會山陵<lb/>
可以拔江海可以發然用之於外不如守之於内然後<lb/>
用之於外則無所不可<lb/>
　　　猛虎<lb/>
猛虎行草木偃毒鵷怒土石揭威之所鑠氣之所摶頑<lb/>
嚚為之作小人由是知鋏可使之飛山河可使之移萬<lb/>
物可使之相隨夫神全則威大精全則氣雄萬惑不能<lb/>
溺萬物可以役是故一人所以能敵萬人者非弓刀之<lb/>
<pb n="KR3j0017_WYG_002-2a"/>
技盖威之至也一人所以能悅萬人者非言笑之恵盖<lb/>
和之至也<lb/>
　　　用神<lb/>
蟲之無足蛇能屈曲蛭能掬蹙蝸牛能蓄縮小人所以<lb/>
見其機由是得其師可以坐致萬里而不馳是故足行<lb/>
者有所不達翼飛者有所不至目視者有所不見耳聽<lb/>
者有所不聞夫何故彼知形而不知神此知神而不知<lb/>
形以形用神則亡以神用形則康<lb/>
<pb n="KR3j0017_WYG_002-2b"/>
　　　水竇<lb/>
水竇可以下溺杵糠可以療噎斯物也始製於人又復<lb/>
用於人法本無祖術本無狀師之於心得之於象隂為<lb/>
陽所伏男為女所制剛為柔所尅智為愚所得以是用<lb/>
之則鐘鼓可使之啞車轂可使之鬭妻子可使之改易<lb/>
君臣可使之反合萬用本虚萬法本無得虚無之竅者<lb/>
知法術之要乎<lb/>
　　　魍魎<lb/>
<pb n="KR3j0017_WYG_002-3a"/>
魍魉附巫祭<hi>一本作癸</hi>言禍福事每来則飲食言語皆神每<lb/>
去則飲食言語皆人不知魍魉之附巫祭也不知巫祭<lb/>
之附魍魉也小人由是知心可以交氣可以易神可以<lb/>
奪魄可以錄形為神之宫神為形之容以是論之何所<lb/>
不可<lb/>
　　　虚無<lb/>
鬼之神可以禦龍之變可以役蛇虺可以不能螫戈矛<lb/>
可以不能撃唯無心者火不能燒水不能溺兵刃不能<lb/>
<pb n="KR3j0017_WYG_002-3b"/>
加天命不能死其何故志於樂者猶忘饑志於憂者猶<lb/>
忘痛志於虚無者可以忘生死<lb/>
　　　虚實<lb/>
方咫之木置於地之上使人蹈之而有餘方尺之木置<lb/>
於竿之端使人踞之而不足非物有小大盖心有虚實<lb/>
是故冐大暑而撓者愈熱受灸灼而懼者愈痛人無常<lb/>
心物無常性小人由是知水可使不濕火可使不爍<lb/>
　　　狐狸<lb/>
<pb n="KR3j0017_WYG_002-4a"/>
狐狸之怪雀䑕之魅不能幻明鏡之鑑者明鏡無心之<lb/>
故也是以虚空無心而無所不知昊天無心而萬象自<lb/>
馳行師無狀而敵不敢欺大人無慮而元精自歸能師<lb/>
於無者無所不之<lb/>
　　　轉舟<lb/>
轉萬斛之舟者由一尋之木發千鈞之弩者由一寸之<lb/>
機一目可以觀大天一人可以君兆民太虚茫茫而有<lb/>
涯太上浩浩而有家得天地之綱知隂陽之房見精神<lb/>
<pb n="KR3j0017_WYG_002-4b"/>
之蔵則數可以奪命可以活天地可以反覆<lb/>
　　　心變<lb/>
至媱者化為婦人至暴者化為猛虎心之所變不得不<lb/>
變是故樂者其形和喜者其形逸怒者其形剛憂者其<lb/>
形慼斯亦變化之道也小人由是知顧六尺之軀可以<lb/>
為龍蛇可以為金石可以為草木大哉斯言<lb/>
　　　珠玉<lb/>
悲則雨淚辛則雨涕憤則結癭怒則結疽心之所慾氣<lb/>
<pb n="KR3j0017_WYG_002-5a"/>
之所屬無所不育邪茍為此正必為彼是以大人節悲<lb/>
辛誡憤怒得灝氣之門所以收其根知元神之囊所以<lb/>
韜其光若蚌内守若石内藏所以為珠玉之房<lb/>
　　　蠮螉<lb/>
夫蠮螉之蟲孕螟蛉之子𫝊其情交其精混其氣和其<lb/>
神隨物大小俱得其真蠢動無定情萬物無定形小人<lb/>
由是知馬可使之飛魚可使之馳蛙黽而可使之有知<lb/>
嬰児似乳母斯道不逺矣<lb/>
<pb n="KR3j0017_WYG_002-5b"/>
　　　胡夫<lb/>
胡夫而越婦其子髯面而矬<hi>作禾切</hi>足蠻夫而羗婦其子<lb/>
拗鼻而昻首梨接桃而本強者其實毛梅接杏而本強<lb/>
者其實甘以隂孕陽以柔孕剛以曲孕直以短孕長以<lb/>
大孕小以圓孕方以水孕火以丹孕黄小人由是知可<lb/>
以為金石可以為珠玉可以為異類可以為怪狀造化<lb/>
之道也<lb/>
　　　隂陽<lb/>
<pb n="KR3j0017_WYG_002-6a"/>
隂陽相摶不根而生芝菌燥濕相育不母而生蝤蠐是<lb/>
故世人體隂陽而根之斆燥濕而母之無不濟者小人<lb/>
由是知陶錬五行火之道也流行無窮水之道也八卦<lb/>
環轉天地之道也神物乃生變化之道也是以君子體<lb/>
物而知身體身而知道夫大人之道幽且微則不知其<lb/>
孰是孰非<lb/>
　　　海魚<lb/>
海魚有以鰕為目者人皆笑之殊不知古人以嚢螢為<lb/>
<pb n="KR3j0017_WYG_002-6b"/>
燈者又不知晝非日之光則不能馳夜非燭之明則有<lb/>
所欺觀傀儡之假而不自疑嗟朋友之逝而不自悲賢<lb/>
與愚莫知唯抱純白飬太𤣥者不入其機<lb/>
　　　磵松<lb/>
磵松所以能凌霜者蔵正氣也美玉所以能犯火者蓄<lb/>
至精也是以大人晝運靈旗夜錄神芝覺所不覺思所<lb/>
不思可以冬禦風而不寒夏禦火而不熱故君子蔵正<lb/>
氣者可以逺鬼神伏姦佞蓄至精者可以福生靈保富<lb/>
<pb n="KR3j0017_WYG_002-7a"/>
夀夫何為多少之故也<lb/>
　　　動静<lb/>
動静相磨所以化火也燥濕相蒸所以化水也水火相<lb/>
勃所以化雲也湯盎投井所以化雹也飲水雨日所以<lb/>
化虹霓也小人由是知隂陽可以召五行可以役天地<lb/>
可以别構日月可以我作有聞是言者必将以為誕夫<lb/>
民之形也頭圓而足方上動而下静五行運於内二曜<lb/>
明於外斯亦别構之道也<lb/>
<pb n="KR3j0017_WYG_002-7b"/>
　　　聲氣<lb/>
操琴瑟之音則翛然而閑奏鄭衛之音則樂然而逸解<lb/>
瓴甓之音則背膂凛森<hi>上聲</hi>撾鼓鼙之音則鴻毛躑躅其<lb/>
感激之道也如是以其和也召陽氣化融氣生萬物也<lb/>
其不和也作隂氣化厲風辱萬物也氣由聲也聲由氣<lb/>
也氣動則聲發聲發則氣振氣振則風行而萬物變化<lb/>
也是以風雲可以命霜雹可以致鳯皇可以歌熊羆可<lb/>
以舞神明可以友用樂之術也甚大<lb/>
<pb n="KR3j0017_WYG_002-8a"/>
　　　大同<lb/>
虚含虚神含神氣含氣明含明物含物逹此理者情可<lb/>
以通形可以同同於火者化為火同於水者化為水同<lb/>
於日月者化為日月同於金石者化為金石唯大人無<lb/>
所不同無所不化足可以與虚皇並駕<lb/>
　　　帝師<lb/>
鏡非求鑒於物而物自投之槖非求飽於氣而氣自實<lb/>
之是故鼻以虚受臭耳以虚受聲目以虚受色舌以虚<lb/>
<pb n="KR3j0017_WYG_002-8b"/>
受味所以心同幽㝠則物無不受神同虚無則事無不<lb/>
知是以大人奪其機蔵其微羽符至怪隂液甚竒<hi>液一作陽</hi>
可以守國可以救時可以坐為帝王之師<lb/>
　　　琥珀<lb/>
琥珀不能呼腐芥丹砂不能入焦金磁石不能取憊鐵<lb/>
元氣不能發陶爐所以大人善用五行之精善奪萬物<lb/>
之靈食天人之祿駕風馬<hi>風一作鳯</hi>之榮其道也在忘其形<lb/>
而求其情<lb/>
<pb n="KR3j0017_WYG_002-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0017_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　化書卷二<lb/>
</p>
<p>
</p>
  </div>
</body>
</text>
</TEI>
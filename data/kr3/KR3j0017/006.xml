<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>化書卷六</head> <lb/>
    <p>
<pb n="KR3j0017_WYG_006-1a"/>
欽定四庫全書<lb/>
　化書卷六<lb/>
　　　　　　　　　　　　南唐　譚峭　撰<lb/>
　　儉化<lb/>
　　　太平<lb/>
夫水火常用之物用之不得其道以至于敗家蓋失於<lb/>
不簡也飲饌常食之物食之不得其道以至於亡身蓋<lb/>
失於不節也夫禮失於奢樂失於滛奢滛若水去不復<lb/>
<pb n="KR3j0017_WYG_006-1b"/>
返議欲救之莫過乎儉儉者均食之道也食均則仁義<lb/>
生仁義生則禮樂序禮樂序則民不怨民不怨則神不<lb/>
怒太平之業也<lb/>
　　　權衡<lb/>
服絺綌者不寒而衣之布帛愈寒食藜藿者不飢而飯<lb/>
之黍稷愈飢是故我之情也不可不慮民之心也不可<lb/>
不防凡民之心見負石者則樂於負塗見負塗者則樂<lb/>
於負芻飢寒無實狀輕重無必然蓋豐儉相形彼我相<lb/>
<pb n="KR3j0017_WYG_006-2a"/>
平我心重則民心重我務輕則民務輕能至於儉者可<lb/>
以與民為權衡<lb/>
　　　禮道<lb/>
禮貴於盛儉貴於不盛禮貴於備儉貴於不備禮貴於<lb/>
簮紱儉貴於布素禮貴於炳煥儉貴於寂寞富而富之<lb/>
愈不樂貴而貴之愈不美賞而賞之愈不足愛而愛之<lb/>
愈不敬金玉者富之常官爵者貴之常渴飲則甘飢食<lb/>
則香夫惟儉所以能知非<lb/>
<pb n="KR3j0017_WYG_006-2b"/>
　　　食象<lb/>
觀食象者食牛不足覩戴冕者戴冠不足不足有所自<lb/>
不㢘有所始是知王好奢則臣不足臣好奢則士不足<lb/>
士好奢則民不足民好奢則天下不足夫天下之物十<lb/>
之王好一民亦一王好五民亦五王好十民亦十以十<lb/>
論之則是十家為一家十國為一國十天下為一天下<lb/>
何不弊之有<lb/>
　　　民情<lb/>
<pb n="KR3j0017_WYG_006-3a"/>
其夫好飲酒者其妻必貧其子好臂鷹者其家必困剩<lb/>
飬一僕日飯三甌嵗計千甌以一嵗計之可享千兵王<lb/>
者嵗率是享則必告勞而聚怨病在於増不在於損王<lb/>
駕一車民驕於行主居土陛民恥於平杜之於漸化之<lb/>
於儉所以見葛藟不足者則樂然服布素之衣見窳杯<lb/>
而食者則欣然用陶匏之器民之情也<lb/>
　　　慳號<lb/>
世有慳號者人以為大辱殊不知始得為純儉之道也<lb/>
<pb n="KR3j0017_WYG_006-3b"/>
於己無所與於民無所取我耕我食我蠶我衣妻子不<lb/>
寒婢僕不飢人不怨之神不罪之故一人知儉則一家<lb/>
富王者知儉則天下富<lb/>
　　　君民<lb/>
君之於民異名而同愛君樂馳騁民亦樂之君喜聲色<lb/>
民亦喜之君好珠玉民亦好之君嗜滋味民亦嗜之其<lb/>
名則異其愛則同所以服布素者愛士之簮組服士之<lb/>
簮組者愛公卿之劍佩服公卿之劍佩者愛王者之旒<lb/>
<pb n="KR3j0017_WYG_006-4a"/>
冕是故王者居兆民所憂之地不得不慮也况金根玉<lb/>
輅奪其貨髙臺崇榭奪其力是賈<hi>古</hi>民之怨是教民之<lb/>
愛所以積薪聚米一嵗之計而易金換玉一日之費不<lb/>
得不困不得不儉<lb/>
　　　乳童<lb/>
乳童拱手誰敢戲之豈在乎黼黻也牧䜿折腰誰敢背<lb/>
之豈在乎刑政也有賔主之敬則雞黍可以為大享豈<lb/>
在乎簫韶也有柔淑之態則荆苧可以行婦道豈在乎<lb/>
<pb n="KR3j0017_WYG_006-4b"/>
組繡也而王者之制設溝隍以禦之陳棨㦸以衛之蓄<lb/>
粟帛以飬之張䦨檻以逺之蓋有機於民不得不蔵有<lb/>
私於己不得不防夫能張儉之機民自不欺用儉之私<lb/>
我自不疑夫儉者可以為大人之師<lb/>
　　　化柄<lb/>
儉於聽可以飬虚儉於視可以飬神儉於言可以飬氣<lb/>
儉於私可以獲富儉於公可以保貴儉於門闥可以無<lb/>
盜賊儉於環衛可以無叛亂儉於職官可以無姦佞儉<lb/>
<pb n="KR3j0017_WYG_006-5a"/>
於嬪嬙可以保夀命儉於心可以出生死是知儉可以<lb/>
為萬化之柄<lb/>
　　　御一<lb/>
王者皆知御一可以治天下也而不知孰謂之一夫萬<lb/>
道皆有一仁亦有一義亦有一禮亦有一智亦有一信<lb/>
亦有一一能貫五五能宗一能得一者天下可以治其<lb/>
道蓋簡而出自簡之其言非𤣥而入自𤣥之是故終迷<lb/>
其要竟惑其妙所以議守一之道莫過乎儉儉之所律<lb/>
<pb n="KR3j0017_WYG_006-5b"/>
則仁不蕩義不亂禮不奢智不變信不惑故心有所主<lb/>
而用有所本而民有所賴<lb/>
　　　三皇<lb/>
君儉則臣知足臣儉則士知足士儉則民知足民儉則<lb/>
天下知足天下知足所以無貪財無競名無姦蠧無欺<lb/>
罔無驕佞是故禮義自生刑政自寜溝壘自平甲兵自<lb/>
停遊蕩自耕所以三皇之化行<lb/>
　　　天牧<lb/>
<pb n="KR3j0017_WYG_006-6a"/>
奢者三嵗之計一嵗之用儉者一嵗之計三嵗之用至<lb/>
奢者猶不及至儉者尚有餘奢者富不足儉者貧有餘<lb/>
奢者心常貧儉者心常富奢者好親人所以多過儉者<lb/>
能逺人所以寡禍奢者事君必有所辱儉者事君必保<lb/>
其祿奢者多憂儉者多福能終其儉者可以為天下之<lb/>
牧<lb/>
　　　雕籠<lb/>
懸雕籠事玉粒飬黄雀黄雀終不樂埀禮樂設賞罰教<lb/>
<pb n="KR3j0017_WYG_006-6b"/>
生民生民終不泰夫心不可安而自安之道不可守而<lb/>
自守之民不可化而自化之所以儉於臺榭則民力有<lb/>
餘儉於寳貨則民財有餘儉於戰伐則民時有餘不與<lb/>
之猶與之也不取之猶取之也海伯亡魚不出於海國<lb/>
君亡馬不出於國<lb/>
　　　禮要<lb/>
夫禮者道出於君而君猶不知事出於職而職猶不明<lb/>
儒者棲山林敬師友窮禮樂講本末暨乎見羽葆車輅<lb/>
<pb n="KR3j0017_WYG_006-7a"/>
之狀鐘鼓簫韶之作則矍然若鹿怡然若豕若醉於酒<lb/>
若溺於水莫知道之本莫窮禮之㫖謂弓為弧則民不<lb/>
知矣謂馬為駟則民莫信矣所以數亂於多不亂於少<lb/>
禮惑於大不惑於小能師於儉者可以得其要<lb/>
　　　清静<lb/>
奢者好動儉者好静奢者好難儉者好易奢者好繁儉<lb/>
者好簡奢者好逸樂儉者好恬淡有保一器畢生無璺<lb/>
<hi>音問破也</hi>者有推一裘十年不弊者斯人也可以親百姓可<lb/>
<pb n="KR3j0017_WYG_006-7b"/>
以司粟帛可以掌符璽可以即清静之道<lb/>
　　　損益<lb/>
夫仁不儉有不仁義不儉有不義禮不儉有非禮智不<lb/>
儉有無智信不儉有不信所以知儉為五常之本五常<lb/>
為儉之末夫禮者益之道也儉者損之道也益者損之<lb/>
㫖損者益之理禮過則滛儉過則朴自古及今未有亡<lb/>
於儉者也<lb/>
　　　解惑<lb/>
<pb n="KR3j0017_WYG_006-8a"/>
謙者人所尊儉者人所寳使之謙必不謙使之儉必不<lb/>
儉我謙則民自謙我儉則民自儉機在此不在彼柄在<lb/>
君不在人惡行之者惑是故為之文<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0017_WYG_006-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　化書卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>化書卷一</head> <lb/>
    <p>
<pb n="KR3j0017_WYG_001-1a"/>
欽定四庫全書<lb/>
　化書卷一<lb/>
　　　　　　　　　　　　南唐　譚峭　撰<lb/>
　　道化<lb/>
道之委也虚化神神化氣氣化形形生而萬物所以塞<lb/>
也道之用也形化氣氣化神神化虚虚明而萬物所以<lb/>
通也是以古聖人窮通塞之端得造化之源忘形以飬<lb/>
氣忘氣以飬神忘神以飬虚虚實相通是謂大同故藏<lb/>
<pb n="KR3j0017_WYG_001-1b"/>
之為元精用之為萬靈含之為太一放之為太清是以<lb/>
坎離消長於一身風雲發泄於七竅真氣熏蒸而時無<lb/>
寒暑純陽流注而民無死生是謂神化之道者也<lb/>
　　　蛇雀<lb/>
蛇化為龜雀化為蛤彼忽然忘屈曲之狀而得蹣<hi>盤</hi>跚<lb/>
<hi>蘇千反</hi>之質此倐然失飛鳴之態而得介甲之體斵削不<lb/>
能加其功繩尺不能定其象何化之速也且夫當空團<lb/>
塊見塊而不見空粉塊求空見空而不見塊形無妨而<lb/>
<pb n="KR3j0017_WYG_001-2a"/>
人自妨之物無滯而人自滯之悲哉<lb/>
　　　老楓<lb/>
老楓化為羽人朽麥化為蝴蝶自無情而之有情也賢<lb/>
女化為貞石山蚯化為百合自有情而之無情也是故<lb/>
土木金石皆有性情精魄虚無所不至神無所不通氣<lb/>
無所不同形無所不類孰為彼孰為我孰為有識孰為<lb/>
無識萬物一物也萬神一神也斯道之至矣<lb/>
　　　耳目<lb/>
<pb n="KR3j0017_WYG_001-2b"/>
目所不見設明鏡而見之耳所不聞設虚氣而聞之精<lb/>
神在我視聽在彼跰<hi>部田切</hi>趾可以割䧟吻可以補則是<lb/>
耳目可以妄設形容可以偽置既假又假既惑又惑所<lb/>
以知魂魄魅我血氣醉我七竅囚我五根役我惟神之<lb/>
有形由形之有疣茍無其疣何所不可<lb/>
　　　環舞<lb/>
作環舞者宮室皆轉瞰廻流者頭目自旋非宮室之幻<lb/>
惑也而人自惑之非廻流之改變也而人自變之是故<lb/>
<pb n="KR3j0017_WYG_001-3a"/>
粉巾為兎藥石為馬而人不疑甘言巧笑圖臉畫眉而<lb/>
人不知惟清静者物不能欺<lb/>
　　　鉛丹<lb/>
術有火錬鉛丹以代榖食者其心然也然嵗豐則能飽<lb/>
嵗儉則能飢是非丹之恩蓋由人之誠也則是我本不<lb/>
饑而自饑之丹本不飽而自飽之饑者大忘飽者大幻<lb/>
蓋不齊其道也故人能一有無一死生一情性一内外<lb/>
則可以蜕五行脱三光何患乎一日百食何慮乎百日<lb/>
<pb n="KR3j0017_WYG_001-3b"/>
一食<lb/>
　　　形影<lb/>
以一鏡照形以餘鏡照影鏡鏡相照影影相𫝊不變冠<lb/>
劍之狀不奪黼黻之色是形也與影無殊是影也與形<lb/>
無異乃知形以非實影以非虚無實無虚可與道俱<lb/>
　　　蟄藏<lb/>
物有善於蟄藏者或可以禦大寒或可以去大飢或可<lb/>
以萬嵗不死以其心㝠㝠兮無所知神怡怡兮無所之<lb/>
<pb n="KR3j0017_WYG_001-4a"/>
氣熈熈兮無所為萬慮不能惑求死不可得是以大人<lb/>
體物知身體身知神體神知真是謂吉人之津<lb/>
　　　梟雞<lb/>
梟夜明而晝昏雞晝明而夜昏其異同也如是或謂梟<lb/>
為異則謂雞為同或謂雞為異則謂梟為同孰梟雞之<lb/>
異晝夜乎晝夜之異梟雞乎孰晝夜之同梟雞乎梟雞<lb/>
之同晝夜乎夫耳中磬我自聞目中花我自見我之晝<lb/>
夜彼之晝夜則是書不得謂之明夜不得謂之昏能齊<lb/>
<pb n="KR3j0017_WYG_001-4b"/>
昏明者其為大人乎<lb/>
　　　四鏡<lb/>
小人常有四鏡一名圭一名珠一名砥一名盂圭視者<lb/>
大珠視者小砥視者正盂視者倒觀彼之器察我之形<lb/>
由是無大小無短長無妍醜無美惡所以知形氣諂我<lb/>
精魄賊我奸臣貴我禮樂尊我是故心不得為之君王不<lb/>
得為之主戒之如火防之如虎純儉不可襲清静不可<lb/>
侮然後可以跡容廣而躋三五<lb/>
<pb n="KR3j0017_WYG_001-5a"/>
　　　射虎<lb/>
射似虎者見虎而不見石斬暴蛟者見蛟而不見水是<lb/>
知萬物可以虚我身可以無以我之無合彼之虚自然<lb/>
可以隠可以顯可以死可以生而無所拘夫空中之塵<lb/>
若飛雪而目未嘗見穴中之蟻若牛鬭而耳未甞聞况<lb/>
非見聞者乎<lb/>
　　　龍虎<lb/>
龍化虎變可以蹈虚空虚空非無也可以貫金石金石<lb/>
<pb n="KR3j0017_WYG_001-5b"/>
非有也有無相通物我相同其生非始其死非終知此<lb/>
道者形不可得斃神不可得逝<lb/>
　　　游雲<lb/>
游雲無質故五色含焉明鏡無瑕故萬物象焉謂水之<lb/>
含天也必天含水也夫百歩之外鏡則見人人不見影<lb/>
斯為驗也是知太虚之中無所不有萬曜之内無所不<lb/>
見而世人且知心仰寥廓而不知跡處虚空寥廓無所<lb/>
間神明且不逺是以君子常正其心常儼其容則可以<lb/>
<pb n="KR3j0017_WYG_001-6a"/>
游泳於寥廓交友於神明而無咎也<lb/>
　　　噦嚥<lb/>
有言臭腐之狀則輙有所噦聞珍羞之名則妄有所嚥<lb/>
臭腐了然虚珍羞必然無而噦不能止嚥不能已有懼<lb/>
菽醬若蝤蠐者有愛鮑魚若鳯膏者知此理者可以齊<lb/>
奢儉外榮辱黜是非忘禍福<lb/>
　　　大化<lb/>
虚化神神化氣氣化形形化精精化顧盻而顧盻化揖<lb/>
<pb n="KR3j0017_WYG_001-6b"/>
讓揖讓化升降升降化尊卑尊卑化分别分别化冠冕<lb/>
冠冕化車輅車輅化宫室宫室化掖衛掖衛化燕享燕<lb/>
享化奢蕩奢蕩化聚斂聚斂化欺罔欺罔化刑戮刑戮<lb/>
化悖亂悖亂化甲兵甲兵化爭奪爭奪化敗亡其來也<lb/>
勢不可遏其去也力不可㧞是以大人以道徳游泳之<lb/>
以仁義漁獵之以刑禮籠罩之盖保其國家而䕶其富<lb/>
貴也故道徳有所不實仁義有所不至刑禮有所不足<lb/>
是教民為奸詐使民為淫邪化民為悖逆驅民為盜賊<lb/>
<pb n="KR3j0017_WYG_001-7a"/>
上昏昏然不知其弊下恍恍然不知其病其何以救之<lb/>
哉<lb/>
　　　正一<lb/>
世人皆知莧葅可以剖鼈而不知朱草可以剖人小人<lb/>
由是知神可以分氣可以泮形可以散散而為萬不謂<lb/>
不足聚而為一不謂有餘若狂風飄髪魂魄夢飛屐齒<lb/>
㫁蚓首尾皆動夫何故太虚一虚也太神一神也太氣<lb/>
一氣也太形一形也命之則四根之則一守之不得舍<lb/>
<pb n="KR3j0017_WYG_001-7b"/>
之不失是謂正一<lb/>
　　　天地<lb/>
天地盜太虚生人蟲盜天地生<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>虰<hi>營丁</hi>盜人蟲生<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>虰<lb/>
者膓中之蟲也㗘<hi>摶</hi>我精氣鑠<hi>灼</hi>我魂魄盜我滋味而<lb/>
有其生有以見我之必死有以知天之必頹天其頹乎<lb/>
我将安有我其死乎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>虰将安守所謂奸臣盜國國破<lb/>
則家亡蠧蟲蝕木木盡則蟲死是以大人錄精氣藏魂<lb/>
魄薄滋味禁嗜慾外富貴雖天地老而我不傾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>虰死<lb/>
<pb n="KR3j0017_WYG_001-8a"/>
而我長生奸臣去而國太平<lb/>
　　　稚子<lb/>
稚子弄影不知為影所弄狂夫侮像不知為像所侮化<lb/>
家者不知為家所化化國者不知為國所化化天下者<lb/>
不知為天下所化三皇有道者也不知其道化為五帝<lb/>
之徳五帝有徳者也不知其徳化為三王之仁義三王<lb/>
有仁義者也不知其仁義化為秦漢之戰爭醉者負醉<lb/>
疥者療疥其勢彌顛其病彌篤而無反者也<lb/>
<pb n="KR3j0017_WYG_001-8b"/>
　　　陽燧<lb/>
陽燧召火方諸召水感激之道斯不逺矣髙視者強低<lb/>
視者賊斜視者狡平視者仁張視者怒細視者妄逺視<lb/>
者智近視者拙外視者昏内視者明是故載我者身用<lb/>
我者神用神合真可以長存<lb/>
　　　死生<lb/>
虚化神神化氣氣化血血化形形化嬰嬰化童童化少<lb/>
少化壯壯化老老化死死復化為虚虚復化為神神復<lb/>
<pb n="KR3j0017_WYG_001-9a"/>
化為氣氣復化為物化化不間猶環之無窮夫萬物非<lb/>
欲生不得不生萬物非欲死不得不死達此理者虚而<lb/>
乳之神可以不化形可以不生<lb/>
　　　爪髪<lb/>
爪髪者我之形何爪可割而無害髪可截而無痛盖榮<lb/>
衛所不至也則是我本無害而筋骨為之害我本無痛<lb/>
而血肉為之痛所以知喜怒非我作哀樂非我動我為<lb/>
形所昩形為我所愛逹此理者可以出生死之外<lb/>
<pb n="KR3j0017_WYG_001-9b"/>
　　　神道<lb/>
太上者虚無之神也天地者隂陽之神也人蟲者血肉<lb/>
之神也其同者神其異者形是故形不靈而氣靈語不<lb/>
靈而聲靈覺不靈而夢靈生不靈而死靈水至清而結<lb/>
氷不清神至明而結形不明氷泮返清形散返明能知<lb/>
真死者可以游太上之京<lb/>
　　　神交<lb/>
牝牡之道龜龜相顧神交也鶴鶴相唳氣交也盖由情<lb/>
<pb n="KR3j0017_WYG_001-10a"/>
愛相接所以神氣可交也是故大人大其道以合天地<lb/>
廓其心以符至真融其氣以生萬物和其神以接兆民<lb/>
我心熈熈民心怡怡心怡怡兮不知其所思形惚惚兮<lb/>
不知其所為若一氣之和合若一神之混同若一聲之<lb/>
哀樂若一形之窮通安用旌旗安用金鼔安用賞罰安<lb/>
用行伍斯可以将天下之兵滅天下之敵是謂神交之<lb/>
道也<lb/>
　　　太含<lb/>
<pb n="KR3j0017_WYG_001-10b"/>
虚化神神化氣氣化形形氣相乘而成聲耳非聽聲也<lb/>
而聲自投之谷非應響也而響自滿之耳小竅也谷大<lb/>
竅也山澤小谷也天地大谷也一竅鳴萬竅皆鳴一谷<lb/>
聞萬谷皆聞聲導氣氣導神神導虚虚含神神含氣氣<lb/>
含聲相導相含雖秋蚊之翾翾<hi>許縁切</hi>蒼蠅之營營無所<lb/>
不至也由此知之雖絲毫之慮必有所察雖啾㗫之言<lb/>
必有所聞唯大人之機天地莫能見隂陽莫能知鬼神<lb/>
莫能窺夫何故道徳仁義之所為<lb/>
<pb n="KR3j0017_WYG_001-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0017_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　化書卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>孔子集語</head>
    <p>
<pb n="KR3a0069_WYG_000-1a"/>
欽定四庫全書　　　　　子部一<lb/>
　孔子集語　　　　　　　儒家類<lb/>
　　提要<lb/>
　　　　<hi>臣</hi>等謹案孔子集語三卷宋薛據撰據字叔<lb/>
　　　　容永嘉人官至浙東常平提舉林徳暘霽山<lb/>
　　　　集有二薛先生文集序曰薛氏世學盖三百<lb/>
　　　　年玉成公學於慈湖楊敬仲刋華據實猶程<lb/>
　　　　門緒餘偽學禁興隻手衛道著伊洛源流各<lb/>
<pb n="KR3a0069_WYG_000-1b"/>
　　　　為譜𫝊又以弓治授其子叔容公志宏力毅<lb/>
　　　　負荷千年念聖逺言湮為孔子集語二十卷<lb/>
　　　　即是書也此本但分二十篇僅有三卷殆舊<lb/>
　　　　以一篇為一卷後人併之歟所列書凡三十<lb/>
　　　　餘種其凡例謂曽子大戴禮孔叢子孔子家<lb/>
　　　　語四全書及左氏莊子荀子列子槩不採及<lb/>
　　　　惟見於他古書者採之然孔子世家列在正<lb/>
　　　　史不僻於孔叢家語且既云不録大戴禮記<lb/>
<pb n="KR3a0069_WYG_000-2a"/>
　　　　而顔叔子第十二乃又引其一條亦自亂其<lb/>
　　　　例至引說文黍可為酒禾入水也一貫三為<lb/>
　　　　王推一合十為士等語并數條為一條義不<lb/>
　　　　相貫尤為失倫他若韓非子說林下内儲說<lb/>
　　　　上内儲說下外儲說左上内儲說右下難一<lb/>
　　　　難三諸篇可採者幾二十條而此書所引僅<lb/>
　　　　三條若淮南子道應訓主術訓下齊俗訓修<lb/>
　　　　務訓泰族訓要畧諸篇所可採者不下十餘<lb/>
<pb n="KR3a0069_WYG_000-2b"/>
　　　　條而此所引者亦僅三條則其餘挂漏可以<lb/>
　　　　槩知又文翔鳯雲夢藥溪談摘其五酉一條<lb/>
　　　　引搜神記而諱其所出又訛五酉為五酋則<lb/>
　　　　駁襍舛錯亦所不免特所録尚有秦漢古書<lb/>
　　　　殘篇斷句或可藉此以僅存故考古者亦不<lb/>
　　　　能廢焉乾隆四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0069_WYG_000-3a"/>
孔子集語原序<lb/>
聖人之道至大矣其猶天乎三光二氣經其常雷霆風<lb/>
雨霜露緯其變斯人由之而不自知知之而莫能盡子<lb/>
曰予欲無言吾無行而不與二三子者然則當時鑽仰<lb/>
之淵騫蓋亦僅得之耳目所接耳及夫逍遥曳杖之歌<lb/>
作而金聲玉振之響不嗣則其一話一言之記載尚左<lb/>
尚右之彷彿轉相授受奚止百家漢承嫚秦滅學之後<lb/>
逮景武之世其去孔子未逺也去曽子未逺也去子思<lb/>
<pb n="KR3a0069_WYG_000-3b"/>
孟子又未逺也董仲舒對策獨推明孔氏令學者知所<lb/>
統一方是時有韓嬰者與董生齊名學詩著詩内外傳<lb/>
數萬言多引孔子言行以為之證仲舒所引悉與論語<lb/>
合嬰所載頗與荀子同又有曽子大戴禮孔叢子所取<lb/>
可謂備而傳之矣及長讀左氏公羊穀梁荀卿列禦冦<lb/>
韓嬰劉向等書其所記者益衆惑滋甚焉設以為孔子<lb/>
沒諸弟子追思料簡止以學而以下二十篇為確耶則<lb/>
此非君子之言齊東野人之語當時蓋擇之精矣豈傳<lb/>
<pb n="KR3a0069_WYG_000-4a"/>
偽者哉遂取諸書所載裒而聚之日纍月積寖成篇帙<lb/>
而見於曽子大戴記孔叢子家語四全書與夫載於左<lb/>
氏莊周列禦冦荀卿者皆不與而錯見於漢儒諸書者<lb/>
録之其草創也訂之丞相克齋㳺先生先生曰嘻夥哉<lb/>
子勉成之時禮部侍郎蘧徑東甽二曹先生十餘年間<lb/>
列官秘府遂得借書以閲辛夘火秘書之藏逸矣古書<lb/>
有不得盡見者屬南宫下第乃詮次此書為二十篇題<lb/>
曰集語以畢其志世有得而讀之者其猶兑之戈和之<lb/>
<pb n="KR3a0069_WYG_000-4b"/>
弓垂之竹矢在金櫝云淳祐丙午孟夏庚申朔永嘉薛<lb/>
據序<lb/>
</p>
<p>
</p>
  </div>
</body>
</text>
</TEI>
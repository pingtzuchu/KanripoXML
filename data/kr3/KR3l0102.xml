<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>續齊諧記</head> <lb/>
    <p>
<pb n="KR3l0102_WYG_001-1a"/>
欽定四庫全書<lb/>
　續齊諧記<lb/>
　　　　　　　　　　　　　梁　吳均　撰<lb/>
漢宣帝以皂蓋車一乗賜大將軍霍光悉以金鉸具至<lb/>
夜車轄上金鳳皇輒亡去莫知所之至曉乃還如此非<lb/>
一守車人亦嘗見後南郡黄君仲北山羅鳥得鳳皇入<lb/>
手即化成紫金毛羽冠翅宛然具足可長尺餘守車人<lb/>
列上云今月十二日夜車轄上鳳凰俱飛去曉則俱還<lb/>
<pb n="KR3l0102_WYG_001-1b"/>
今則不返恐為人所得光甚異之具以列上後數日君<lb/>
仲詣闕上鳳皇子云今月十二夜北山羅鳥所得帝聞<lb/>
而疑之置承露盤上俄而飛去帝使尋之直入光家止<lb/>
車轄上乃知信然帝取其車每遊行即乗御之至帝崩<lb/>
鳳皇飛去莫知所在<hi>嵇康詩云翩翩鳳轄逢此網羅</hi>
京兆田真兄弟三人共議分財生貲皆平均惟堂前一<lb/>
株紫荆樹共議欲破三片明日就截之其樹即枯死狀<lb/>
如火燃真往見之大驚謂諸弟曰樹本同株聞將分斫<lb/>
<pb n="KR3l0102_WYG_001-2a"/>
所以顦顇是人不如木也因悲不自勝不復解樹樹應<lb/>
聲榮茂兄弟相感合財寶遂為孝門真仕至太中大夫<lb/>
<hi>陸機詩云三荆歡同株</hi>
𢎞農楊寶性慈愛年九歳至華陰山見一黄雀為鴟梟<lb/>
所搏逐樹下傷瘢甚多宛轉復為螻蟻所困寶懐之以<lb/>
歸置諸梁上夜聞啼聲甚切親自照視為蚊所嚙乃移<lb/>
置巾箱中啖以黄花逮十餘日毛羽成飛翔朝去暮来<lb/>
宿巾箱中如此積年忽與羣雀俱来哀鳴遶屋數日乃<lb/>
<pb n="KR3l0102_WYG_001-2b"/>
去是夕寶三更讀書有黄衣童子曰我王母使者昔使<lb/>
蓬萊為鴟梟所搏蒙君之仁愛見救今當受賜南海别<lb/>
以四玉環與之曰令君子孫潔白且從登三公事如此<lb/>
環矣寶之孝大聞天下名位日隆子震震生秉秉生彪<lb/>
四世名公及震葬時有大鳥降人皆謂真孝昭也<hi>蔡邕論云</hi>
<hi>昔日黄雀報恩而至</hi>
魏明帝遊洛水水中有白獺數頭美静可憐見人輒去<lb/>
帝欲見之終莫能遂侍中徐景山曰獺嗜鯔魚乃不避<lb/>
<pb n="KR3l0102_WYG_001-3a"/>
死畫板作兩生鯔魚懸置岸上於是羣獺競逐一時執<lb/>
得帝甚佳之曰聞卿善畫何其妙也答曰臣亦未嘗執<lb/>
筆然人之所目可庶幾耳帝曰是善用所長<hi>顔公庭誥云徐景山</hi>
<hi>之畫獺是也</hi>
張華為司空於時燕昭王墓前有一斑狸化為書生欲<lb/>
詣張公過問墓前華表曰以我才貌可得見司空耶華<lb/>
表曰子之妙解無為不可但張公制度恐難籠絡出必<lb/>
遇辱殆不得返非但喪子千年之質亦當深誤老表狸<lb/>
<pb n="KR3l0102_WYG_001-3b"/>
不從遂詣華華見其容止風流雅重之於是論及文章聲<lb/>
實華未嘗勝次復商略三史探貫百氏包十聖洞三才<lb/>
華無不應聲屈滯乃歎曰明公乃尊賢容衆嘉善矜不<lb/>
能柰何憎人學問墨子兼愛其善是也言卒便退華已<lb/>
使人防門不得出既而又問華曰公門置兵甲蘭錡當<lb/>
是疑僕也恐天下之人卷舌而不談知謀之士望門而<lb/>
不進深為明公惜之華不答而使人防禦甚嚴豐城令<lb/>
雷煥博物士也謂華曰聞魅鬼忌狗所别者數百年物耳<lb/>
<pb n="KR3l0102_WYG_001-4a"/>
千年老精不復能别惟千年枯木照之則形見昭王墓<lb/>
前華表已當千年使人伐之至聞華表言曰老狸不自<lb/>
知果誤我事於華表穴中得青衣小兒長二尺餘使還<lb/>
未至洛陽而變成枯木遂燃以照之書生乃是一斑狸<lb/>
茂先歎曰此二物不值我千年不復可得<lb/>
東海蔣潛嘗至不其縣路次林中露一屍已自臭爛鳥<lb/>
来食之輒見一小兒長三尺驅鳥鳥即起如此非一潛<lb/>
異之看見屍頭上著通天犀纛揣其價可數萬錢潛乃<lb/>
<pb n="KR3l0102_WYG_001-4b"/>
拔取既去見衆鳥集無復驅者潛後以此纛上晉武陵<lb/>
王晞晞薨以襯衆僧王武剛以九萬錢買之後落褚太<lb/>
宰處復以餉齊故丞相豫章王王薨後内人江夫人遂<lb/>
斷以為釵每夜輒見一兒繞牀啼叫云何為見屠割必<lb/>
訴天當相報江夫人惡之月餘乃亡<lb/>
桓𤣥簒位後来朱雀門中忽見兩小兒通身如墨相和<lb/>
作籠歌路邊小兒從而和之者數十人歌云芒籠茵繩<lb/>
縛腹車無軸倚孤木聲甚哀促無歸日既夕二小兒入<lb/>
<pb n="KR3l0102_WYG_001-5a"/>
建康縣至閤下遂成雙漆鼓槌吏列云槌積久比恒失<lb/>
之而復得之不意作人也明年春而桓敗車無軸倚孤<lb/>
木桓字也荆州送𤣥首用敗籠茵包之又芒繩束縛其<lb/>
屍沈諸江中悉如所歌焉<lb/>
陽羨許彦相綏安山行遇一書生年十七八臥側云脚<lb/>
痛求寄鵞籠中彦以為戲言書生便入籠籠亦不更廣<lb/>
書生亦不更小宛然與雙鵞並坐鵞亦不驚彦負籠而<lb/>
去都不覺重前行息樹下書生乃出籠謂彦曰欲為君<lb/>
<pb n="KR3l0102_WYG_001-5b"/>
薄設彦曰善乃口中吐出一銅奩子奩子中具諸飾饌<lb/>
珍羞方丈其器皿皆銅物氣味香㫖世所罕見酒數行<lb/>
謂彦曰向將一婦人自隨今欲暫邀之彦曰善又於口<lb/>
中吐一女子年可十五六衣服綺麗容貌殊絶共坐宴<lb/>
俄而書生醉臥此女謂彦曰雖與書生結妻而實懐怨<lb/>
向亦竊得一男子同行書生既眠暫喚之君幸勿言彦<lb/>
曰善女子於口中吐出一男子年可二十三四亦穎悟<lb/>
可愛乃與彦叙寒温書生臥欲覺女子口吐一錦行障<lb/>
<pb n="KR3l0102_WYG_001-6a"/>
遮書生書生乃留女子共臥男子謂彦曰此女子雖有<lb/>
心情亦不甚向復竊得一女人同行今欲暫見之願君<lb/>
勿洩彦曰善男子又於口中吐一婦人年可二十許共<lb/>
酌戲談甚久聞書生動聲男子曰二人眠已覺因取所<lb/>
吐女人還納口中須臾書生處女乃出謂彦曰書生欲<lb/>
起乃吞向男子獨對彦坐然後書生起謂彦曰暫眠遂<lb/>
久君獨坐當悒悒邪日又晚當與君别遂吞其女子諸<lb/>
器皿悉納口中留大銅盤可二尺廣與彦别曰無以藉<lb/>
<pb n="KR3l0102_WYG_001-6b"/>
君與君相憶也彦太元中為蘭臺令史以盤餉侍中張<lb/>
散散看其銘題云是永平三年作<lb/>
汝南桓景隨費長房遊學累年長房謂曰九月九日汝<lb/>
家中當有災宜急去令家人各作絳囊盛茱萸以繋臂<lb/>
登高飲菊花酒此禍可除景如言齊家登山夕還見雞<lb/>
犬牛羊一時暴死長房聞之曰此可代也今世人九日<lb/>
登高飲酒婦人帶茱萸囊蓋始於此<lb/>
晉武帝問尚書郎摯虞仲治三月三日曲水其義何旨<lb/>
<pb n="KR3l0102_WYG_001-7a"/>
答曰漢章帝時平原徐肇以三月初生三女至三日俱<lb/>
亡一村以為怪乃相與至水濱盥洗因流以濫觴曲水<lb/>
之義蓋自此矣帝曰若如所談便非嘉事也尚書郎束<lb/>
晳進曰摯虞小生不足以知此臣請說其始昔周公成<lb/>
洛邑因流水泛酒故逸詩云羽觴隨波流又秦昭王三<lb/>
月上已置酒河曲見金人自河而出奉水心劍曰令君<lb/>
制有西夏及秦霸諸侯乃因此處立為曲水二漢相緣<lb/>
皆為盛集帝曰善賜金五十斤左遷仲治為城陽令<lb/>
<pb n="KR3l0102_WYG_001-7b"/>
桂陽成武丁有仙道常在人間忽謂其弟曰七月七日<lb/>
織女當渡河諸仙悉還宫吾向已被召不得停與爾别<lb/>
矣弟問曰織女何事渡河去當何還答曰織女暫詣牽<lb/>
牛吾復三年當還明日失武丁至今云織女嫁牽牛<lb/>
𢎞農鄧紹嘗八月旦入華山采藥見一童子執五彩囊<lb/>
承柏葉上露皆如珠滿囊紹問曰用此何為答曰赤松<lb/>
先生取以明目言終便失所在今世人八月旦作眼明<lb/>
袋此遺象也<lb/>
<pb n="KR3l0102_WYG_001-8a"/>
屈原五月五日投汨羅水楚人哀之至此日以竹筒子<lb/>
貯米投水以祭之漢建武中長沙區曲忽見一士人自<lb/>
云三閭大夫謂曲曰聞君當見祭甚善常年為蛟龍所<lb/>
竊今若有惠當以楝葉塞其上以彩絲纏之此二物蛟<lb/>
龍所憚曲依其言今五月五日作粽并帶楝葉五花絲<lb/>
遺風也<lb/>
吳縣張成夜起忽見一婦人立於宅上南角舉手招成<lb/>
成即就之婦人曰此地是君家𧖟室我即是此地之神<lb/>
<pb n="KR3l0102_WYG_001-8b"/>
明年正月半宜作白粥泛膏於上祭我也必當令君𧖟<lb/>
桑百倍言絶失之成如言作膏粥自此後大得𧖟今正<lb/>
月半作白膏粥自此始也<lb/>
吳興故鄴縣東三十里有梅溪山山根直豎一石可髙<lb/>
百餘丈至青而圓如兩間屋大四面斗絶仰之於雲外<lb/>
無登陟之理其上復有盤石圓如車蓋恒轉如磨聲若<lb/>
風雨土人號為石磨轉快則年豐轉遲則歳儉欲知年<lb/>
之豐儉驗之無失<lb/>
<pb n="KR3l0102_WYG_001-9a"/>
錢塘徐秋夫善治病宅在湖溝橋東夜聞空中呻吟聲<lb/>
甚苦秋夫起至呻吟處問曰汝是鬼邪何為如此饑寒<lb/>
須衣食邪抱病須治療邪鬼曰我是東陽人姓斯名僧<lb/>
平昔為樂游吏患腰痛死今在湖北雖為鬼苦亦如生<lb/>
為君善醫故来相告秋夫曰但汝無形何由治鬼曰但<lb/>
縛茅作人按穴鍼之訖棄流水中可也秋夫作茅人為<lb/>
鍼腰目二處并復薄祭遣人送後湖中及暝夢鬼曰已<lb/>
差并承惠食感君厚意秋夫宋元嘉六年為奉朝請<lb/>
<pb n="KR3l0102_WYG_001-9b"/>
會稽趙文韶為東宫扶侍住青溪中橋與尚書王叔卿<lb/>
家隔一巷相去二百步許秋夜嘉月悵然思歸倚門唱<lb/>
西夜烏飛其聲甚哀怨忽有青衣婢年十五六前曰王<lb/>
家娘子白扶侍聞君歌聲有門人逐月遊戲遣相聞耳<lb/>
時未息文韶不之疑委曲答之亟邀相過須臾女到年<lb/>
十八九行步容色可憐猶將兩婢自隨問家在何處舉<lb/>
手指王尚書宅曰是聞君歌聲故来相詣豈能為一曲<lb/>
邪文韶即為歌草生盤石音韻清暢又深會女心乃曰<lb/>
<pb n="KR3l0102_WYG_001-10a"/>
但令有瓶何患不得水顧謂婢子還取箜篌為扶侍鼓<lb/>
之須臾至女為酌兩三彈泠泠更増楚絶乃令婢子歌<lb/>
繁霜自解裙帶繋箜篌腰叩之以倚歌歌曰日暮風吹<lb/>
葉落依枝丹心寸意愁君未知歌繁霜侵曉幕何意空<lb/>
相守坐待繁霜落歌闋夜已久遂相佇燕寢竟四更别<lb/>
去脫金簪以贈文韶文韶亦答以銀椀白琉璃匕各一<lb/>
枚既明文韶出偶至清溪廟歇神坐上見椀甚疑而委<lb/>
悉之屏風後則琉璃匕在焉箜篌帶縛如故祠廟中惟<lb/>
<pb n="KR3l0102_WYG_001-10b"/>
女姑神像青衣婢立在前細視之皆夜所見者於是遂<lb/>
絶當宋元嘉五年也<lb/>
　齊諧志怪者也蓋莊生寓言耳今吳均所續特取義<lb/>
　云耳前無其書也考文獻通考書目亦云至元甲子<lb/>
　吳郡陸友記<lb/>
　<lb/>
　<lb/>
　續齊諧記<lb/>
</p>
<p>
</p>
  </div>
        </body>
</text>\m</TEI>
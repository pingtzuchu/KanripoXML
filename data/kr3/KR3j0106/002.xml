<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>避暑錄話卷下</head>
    <p>
<pb n="KR3j0106_WYG_002-1a"/>
欽定四庫全書<lb/>
　避暑錄話卷下　　　　　宋　葉夢得　撰<lb/>
程光祿師孟呉下人樂易純質喜為詩效白樂天而尤<lb/>
　簡直至老不改呉語與王荆公有塲屋之舊荆公頗<lb/>
　喜之晚相遇猶如布衣時自洪州致仕歸呉過荆公<lb/>
　蔣山留數日時已年七十餘荆公戲之曰公尚欲仕<lb/>
　乎曰猶可更作一郡荆公大笑知其無隱情也<lb/>
元豐間道士陳景元博識多聞藏書數萬卷士大夫樂<lb/>
<pb n="KR3j0106_WYG_002-1b"/>
　從之游身短小而傴師孟嘗從求相鶴經得之甚喜<lb/>
　作詩親携往謝末云收得一般瀟洒物龜形人送鶴<lb/>
　書來徐舉首自操呉音吟諷之諸弟子在旁皆忍笑<lb/>
　不能禁時王侍郎仲至在坐顧景元不覺失聲幾仆<lb/>
　地<lb/>
柳永字耆卿為舉子時多游狹邪善為歌辭敎坊樂工<lb/>
　每得新腔必求永為辭始行于世于是聲傳一時初<lb/>
　舉進士登科為睦州掾舊初任官薦舉法不限成考<lb/>
<pb n="KR3j0106_WYG_002-2a"/>
　永到官郡將知其名與監司連薦之物議喧然及代<lb/>
　還至銓有摘以言者遂不得調自是詔初任官須滿<lb/>
　考乃得薦舉自永始永初為上元辭有樂府兩籍神<lb/>
　僊梨園四部絃管之句傳禁中多稱之後因秋晚張<lb/>
　樂有使作醉蓬萊辭以獻語不稱㫖仁宗亦疑有欲<lb/>
　為之地者因置不問永亦善為他文辭而偶先以是<lb/>
　得名始悔為已累後改名三變而終不能救擇術不<lb/>
　可不慎余仕丹徒嘗見一西夏歸明官云凡有井水<lb/>
<pb n="KR3j0106_WYG_002-2b"/>
　飲處即能歌柳詞言　傳之廣也永終屯田員外郎<lb/>
　死旅殯潤州僧寺王和甫為守時求其後不得乃為<lb/>
　出錢𦵏之<lb/>
秦觀少游亦善為樂府語工而入律知樂者謂之作家<lb/>
　歌元豐間盛行于淮楚寒鵶萬㸃流水繞孤村本隋<lb/>
　煬帝詩也少游取以為滿庭芳辭而首言山抹微雲<lb/>
　天粘衰草尤為當時所傳蘇子瞻于四學士中最善<lb/>
　少游故他文未嘗不極口稱善豈特樂府然猶以氣<lb/>
<pb n="KR3j0106_WYG_002-3a"/>
　格為病故常戲云山抹微雲秦學士露花倒影柳屯<lb/>
　田露花倒影柳永破陣子語也<lb/>
富鄭公為樞宻副使坐石守道詩自河北宣諭使還道<lb/>
　除知鄆州徙青州讒者不已人皆為公危懼㑹河北<lb/>
　大饑流民轉徙東下者六七十萬人公皆招納之勸<lb/>
　民出粟自為區畫散處境内屋廬飲食醫藥纖悉無<lb/>
　不備從者如歸市有勸公非所以處疑弭謗禍且不<lb/>
　測公傲然弗顧曰吾豈以一身易此六七十萬人之<lb/>
<pb n="KR3j0106_WYG_002-3b"/>
　命哉卒行之愈力明年河北二麥大熟始皆襁負而<lb/>
　歸則公所全活也于是雖讒公者亦莫不畏服知不<lb/>
　可撓而疑亦因是浸釋公在政府不久而青州適當<lb/>
　此變嘗見其與一所厚書云在青州二年偶能全活<lb/>
　得數萬人勝二十四考中書令逺矣張侍郎舜民嘗<lb/>
　刻之石余舊有模本今亡之不復見<lb/>
裴休得道于黄蘗圓覺經等諸序文皆深入佛理雖為<lb/>
　佛者亦假其言以行而吾儒不道以其為言者佛也<lb/>
<pb n="KR3j0106_WYG_002-4a"/>
　李翺復性書即佛氏所常言而一以吾儒之說文之<lb/>
　晩見藥山疑有與契而為佛者不道以其為言者儒<lb/>
　也此道豈有二以儒言之則為儒以佛言之則為佛<lb/>
　而士大夫每患不能自求其所聞必取之佛故不可<lb/>
　行于天下所以紛然交相詆卒莫了脫其實也韓退<lb/>
　之答孟簡書論大顛以為實能外形骸以理自勝不<lb/>
　為事物侵亂胸中無隔礙果爾安得更别有佛法是<lb/>
　自在其說中而不悟退之原性不逮李翺復性書逺<lb/>
<pb n="KR3j0106_WYG_002-4b"/>
　甚葢别而為二必有知者然後信之李翺作復性書<lb/>
　時年二十九猶未見藥山也然求于吾儒者皆與當<lb/>
　時佛者之言無二故自言志于道者四年則其學之<lb/>
　乆矣然無一言近佛而猶微外之與老莊並列葢以<lb/>
　世方力詆其說不可與之爭亦不必爭故爾吾謂唐<lb/>
　人善學佛而能不失其為儒者無如翺若王縉杜鴻<lb/>
　漸以宰相傾心為佛事葢本于因果報應之說猶有<lb/>
　意徼幸以求福乃其流之下槩而王摩詰白樂天為<lb/>
<pb n="KR3j0106_WYG_002-5a"/>
　佛則可矣而非儒也是召干戈而求不鬭雖欲使退<lb/>
　之不作可乎孟簡反欲乘其間而屈之亦陋矣復性<lb/>
　書上篇儒與佛者之常言也其中篇以齋戒其心為<lb/>
　未離乎靜知本無有思則動靜皆離視聽昭昭不起<lb/>
　于聞見而其心寂然光照天地此吾儒所未嘗言非<lb/>
　自佛發之乎末篇論鳥獸蟲魚之類謂受形一氣一<lb/>
　為物一為人得之甚難生乎世又非深長之年使人<lb/>
　知年非深長而身為難得則今釋氏所謂人身難得<lb/>
<pb n="KR3j0106_WYG_002-5b"/>
　無常迅速之二言也翺言之何傷而必欲操釋語以<lb/>
　誨人宜其從之者既不自覺而詆之者亦不悟其學<lb/>
　之所同也<lb/>
宋武帝與殷仲文論音樂云正恐解則好之此言極有<lb/>
　味也世之好飲者必能飲好奕者必能奕未有不知<lb/>
　酒味而强飲未嘗學奕而自喜為奕凡事皆然欲求<lb/>
　簡静安閑莫若初無所解解而好非有大勇不能絶<lb/>
　也吾少不幸溺于多聞而喜窮理每一事未曉夜不<lb/>
<pb n="KR3j0106_WYG_002-6a"/>
　能安枕反覆推研必欲極其至而後止于是世間事<lb/>
　多得曲折中歲恐流于多事始翻然大悔一切掃除<lb/>
　願為土木偶人茍一念暫起似有分别起滅即力止<lb/>
　之若觸芒刃若䧟機穽數十年來此境稍熟覺心内<lb/>
　心外真若無物所未能遽去者唯此數百卷書爾更<lb/>
　期以年歲當盡棄之以無知求有知易以有知反無<lb/>
　知難使吾不早悟蔽其所知而不返雖欲求此須叟<lb/>
　之適其可得哉<lb/>
<pb n="KR3j0106_WYG_002-6b"/>
張安道與歐文忠素不相能慶歷初杜祁公韓富范四<lb/>
　人在朝欲有所為文忠為諫官恊佐之而前日呂申<lb/>
　公所用人多不然于是諸人皆以朋黨罷去而安道<lb/>
　繼為中丞頗彈擊以前事二人遂交怨葢趣操各有<lb/>
　主也嘉祐初安道守成都文忠為翰林蘇明允父子<lb/>
　自眉州走成都將求知安道安道曰吾何足以為重<lb/>
　其歐陽永叔乎不以其隙為嫌也乃為作書辦裝使<lb/>
　人送之京師謁文忠文忠得明允所著書亦不以安<lb/>
<pb n="KR3j0106_WYG_002-7a"/>
　道薦之非其類大喜曰後來文章當在此即極力推<lb/>
　譽天下于是高此兩人子瞻兄弟後出入四十餘年<lb/>
　雖物議于二人各不同而亦未嘗敢有纎毫輕重于<lb/>
　其間也<lb/>
張友正鄧公之季子少喜學書不出仕有别業價三百<lb/>
　萬盡鬻以買紙筆蹟髙簡有晉宋人風味尤工于草<lb/>
　書故廬在甜水巷一日棄去從水櫃街僦小屋與染<lb/>
　工為鄰或問其故答曰吾欲假其縑素學書耳于是<lb/>
<pb n="KR3j0106_WYG_002-7b"/>
　與約凡有欲染皂者先假之一端酧二百金如是日<lb/>
　書數端米元章書自得于天資然自少至老筆未嘗<lb/>
　停有以紙餉之者不問多寡入手即書至盡乃已元<lb/>
　祐末知雍丘縣蘇子瞻自揚州召還乃具飯邀之既<lb/>
　至則對設長案各以精筆佳墨紙三百列其上而置<lb/>
　饌其旁子瞻見之大笑就坐每酒一行即申紙共作<lb/>
　字一二小史磨墨幾不能供薄暮酒行既終紙亦盡<lb/>
　乃更相易携去俱自以為平日書莫及也友正既未<lb/>
<pb n="KR3j0106_WYG_002-8a"/>
　嘗仕其性介不多與人通故其書知之者少但不逮<lb/>
　元章耳<lb/>
建中靖國初有前與紹聖共政者欲反其類首建議盡<lb/>
　召元祐諸流人還朝以為身謀未幾元祐諸人並集<lb/>
　不肻為之用則復逐之而更召所反者既至亦惡其<lb/>
　翻覆排之尤力其人卒不得安位而去張蕓叟時以元<lb/>
　祐人先罷居長安里中聞之壁間適有扇架戲題其<lb/>
　下曰扇子解招風本要熱時用秋來挂壁間卻被風<lb/>
<pb n="KR3j0106_WYG_002-8b"/>
　吹動時余季父仕關中偶至長安見蕓叟道其事指<lb/>
　壁間詩以為笑樂<lb/>
李翺習之論山居以怪石竒峰走泉深潭老木嘉草新<lb/>
　花視逺七者為勝今吾山所乏者獨深潭老木耳深<lb/>
　潭不可無松亦不多得五方地土風氣各不同古之<lb/>
　立社各以其所宜木非所宜雖日培之不植許洛地<lb/>
　相接嵩山至多松而許更無有王幼安治第遣人取<lb/>
　松栽百餘本種之僅能活一株纔三尺餘視之如嬰<lb/>
<pb n="KR3j0106_WYG_002-9a"/>
　兒也乃獨宜柏有伐以為椽者睢陽近亳有檜而見<lb/>
　推重州宅堂前有兩株樛枝者約高二丈餘百年物<lb/>
　也至杉則三州皆無之木之佳者無如是四種而余<lb/>
　仕四方未嘗兼得今此山乃無不宜種之得法十年<lb/>
　間便可合半抱惟柏長差比遲爾今環余左右者畧<lb/>
　有數千株常目松磊落昂藏似孔北海檜深宻紆盤<lb/>
　似管幼安杉豐腴秀澤似謝安石柏竒峻堅瘦似李<lb/>
　元禮吾閒居乆賔客益少何幸日得與四君子游耶<lb/>
<pb n="KR3j0106_WYG_002-9b"/>
　范文正公嘗謂吾木㑹有時而老但吾不及見也然<lb/>
　習之記虎丘池水不流天竺石橋下無水麓山力<lb/>
　不副天竒靈鷲擁前山不可逺視峽山少平地泉出<lb/>
　山無所潭此五所者極天下之竒觀猶不能備况吾<lb/>
　居獨得其七之五哉人心終不能無累余雖忘此而<lb/>
　每見潭水澄澈高木鬱然未嘗不有慕圓證寺大松<lb/>
　合抱三十餘株夾道蔽日猶國初時故物石橋合諸<lb/>
　澗水道朱氏怡雲閣之前其深處水面濶四五丈張<lb/>
<pb n="KR3j0106_WYG_002-10a"/>
　文規所謂金碧潭者也其下流注朱氏子嵩之圃噴<lb/>
　薄激射交流左右去吾廬不滿三里自可為吾之别<lb/>
　館但寺僧不好事比歲松有伐而薪者當祝使善䕶<lb/>
　持之朱氏子約今年田熟作草堂三間泉上暇日時<lb/>
　往來則習之所不足者吾可以兼得矣<lb/>
大抵人才有四種德量為上氣節次之學術又次之材<lb/>
　能又次之欲求成材四者不可不備論所不足則材<lb/>
　能不如學術學術不如氣節氣節不如德量然人亦<lb/>
<pb n="KR3j0106_WYG_002-10b"/>
　安能皆全顧各有偏勝亦視其所成之者如何故德<lb/>
　量不可不養氣節不可不激學術不可不勤材能不<lb/>
　可不勉茍以是存心隨所成就亦便不作中品人物<lb/>
　唐人房喬裴度優于德量宋璟張九齡優于氣節魏<lb/>
　鄭公陸贄優于學術姚崇李德裕優于材能姚崇蔽<lb/>
　于權數德裕溺于愛憎則所勝者為之累也汝曹方<lb/>
　讀唐書當以是類求則有益其他𤨏細與無用之空<lb/>
　文不足多講徒亂人意爾<lb/>
<pb n="KR3j0106_WYG_002-11a"/>
曾從叔祖司空道卿慶歴中受知仁祖為翰林學士遂<lb/>
　欲大用㑹宋元憲為相同年素厚善或以為言乃與<lb/>
　元憲俱罷然仁宗欲用之意未衰也再入為三司使<lb/>
　而陳恭公尤不喜適以憂去免喪不召就除知澶州<lb/>
　風節凛然吾大觀中亦忝入翰林因面謝畧敘陳太<lb/>
　上皇聞之喜曰前此兄弟同時迭為學士者有矣未<lb/>
　有宗族相繼於數世之後不唯朝廷得人亦可為卿<lb/>
　一門盛事吾頓首謝今之叨冒仁宗不得盡施於司<lb/>
<pb n="KR3j0106_WYG_002-11b"/>
　空者吾又兼得之而畧無前人報國之一二每懐眷<lb/>
　遇未嘗不流涕也<lb/>
叔祖度支諱温叟與子瞻同年議論每不相下元祐末<lb/>
　子瞻守杭州公為轉運使浙西適大水災傷子瞻銳<lb/>
　於賑濟而告之者或施予不能無濫且以杭人樂其<lb/>
　政陰欲厚之公每持之不下即親行部一皆閱實更<lb/>
　為條畫上聞朝廷主公議㑹出度牒數百付轉運司<lb/>
　易米給民杭州遂欲取其半公曰使者與郡守職不<lb/>
<pb n="KR3j0106_WYG_002-12a"/>
　同公有志天下何用私其州而使吾不得行其職卒<lb/>
　視它州災傷重輕分與之子瞻怒甚上章詆公甚力<lb/>
　廷議不以為直乃召公還為主客郎中子瞻之志固<lb/>
　美雖傷於濫不害為仁而公之守不茍其官亦人所<lb/>
　難見前輩居官無不欲自行其志也<lb/>
仁廟初即位秋宴百戲有緣撞竿者忽墜地碎其首死<lb/>
　上惻然憐之命以金帛厚賜其家且詔自是撞竿減<lb/>
　去三之一晏元獻作詩紀之曰君王特軫推溝念詔<lb/>
<pb n="KR3j0106_WYG_002-12b"/>
　截危竿横賜錢余往在從班侍燕時見百戲撞竿纔<lb/>
　二丈餘與外間絕不同一老中貴人為余言後閲元<lb/>
　獻詩果見之廟號稱仁信哉<lb/>
祖宗澶淵未修好以前志在取燕未嘗不經營故流俗<lb/>
　言甚喜而不可致者皆曰如獲燕王頭宣和末北方<lb/>
　用師其大帥夔離不嘗王燕為邊害朝論必欲取之<lb/>
　未幾大將乃捕斬䕫離不函其首以獻詔藏之太社<lb/>
　頭庫天下皆上表賀而其實非也士大夫為慶者每<lb/>
<pb n="KR3j0106_WYG_002-13a"/>
　相視笑曰遂獲燕王頭耶<lb/>
和尚置梳箆亦俚語言必無用也崇寧中間改僧為德<lb/>
　士皆加冠巾蔡魯公不以為然嘗爭之不勝翌日有<lb/>
　冠者數十人詣公謝髪既未有皆為贋髻以簪其冠<lb/>
　公戲之曰今當遂梳箆乎不覺烘堂大笑冠有墜地<lb/>
　者<lb/>
崇寧二年霍侍郎端友牓吾為省試㸃檢官安樞宻處<lb/>
　厚為主文與先君善一見以子弟待吾處厚前坐紹<lb/>
<pb n="KR3j0106_WYG_002-13b"/>
　聖間從官放歸田里至是以兵部尚書召還朝嘗中<lb/>
　夜召吾語因曰吾更禍重矣將何以善後吾曰公不<lb/>
　聞藺相如廉頗郭汾陽李臨淮張保臯鄭年事乎縉<lb/>
　紳之禍連結不解非特各敝其身國亦敝矣公但能<lb/>
　一切忘舊怨以李文饒為戒禍何從及處厚意動矍<lb/>
　然起執吾手步庭下時正月望夜月正中仰視星斗<lb/>
　燦然以手指天曰此實吾心因問此六人大畧曰四<lb/>
　人者吾知之獨不記保臯與年為何事吾言杜牧之<lb/>
<pb n="KR3j0106_WYG_002-14a"/>
　所書新史畧載之矣還坐室中取唐書檢視乆之曰<lb/>
　吾未有䇿題便當著此以信吾志遂論六人以䇿進<lb/>
　士<lb/>
佛氏論持律以隔牆聞釵釧聲為破戒人疑之乆矣蘇<lb/>
　子由為之說曰聞而心不動非破戒心動為破戒子<lb/>
　由葢自謂深於佛者而言之陋如此何也夫淫坊酒<lb/>
　肆皆是道塲内外牆壁初誰限隔此耳本何所在今<lb/>
　見有牆為隔是一重公案知聲為釵釧是一重公案<lb/>
<pb n="KR3j0106_WYG_002-14b"/>
　尚問心動不動乎呉僧淨端者行解通脫人以為散聖<lb/>
　章丞相子厚聞召之飯而子厚自食葷執事者誤以饅<lb/>
　頭為餕餡置端前端得之食自如子厚得餕餡知其<lb/>
　誤斥執事者而顧端曰公何為食饅頭端徐取視曰<lb/>
　乃饅頭耶怪餕餡乃許甜吾謂此僧真持戒者也<lb/>
吾素不能琴然心好之少時嘗從信州道士呉自然授<lb/>
　指法亦能為一兩弄怠而棄去然自是每聞善琴者<lb/>
　彈雖不盡解未嘗不喜也大觀末道泗州遇廬山崔<lb/>
<pb n="KR3j0106_WYG_002-15a"/>
　閑相與游南山十餘日閑葢善琴者每坐玻瓈泉上<lb/>
　使彈終日不倦泉聲不甚悍激涓涓淙潺與琴聲相<lb/>
　亂吾意此即天籟也閑所彈更三十餘曲曰公能各<lb/>
　為我為辭使我它日持歸廬山時倚琴而歌亦足為<lb/>
　千載盛事意欣然許之閑乃畧用平側四聲分均為<lb/>
　句以授余琴有指法而無其譜閑葢强為之吾時了<lb/>
　了畧解既嬾不復作今盖忘之矣去年徐度忽得江外<lb/>
　招隱一曲以王琚舊辭增損而足成之雖無彈者可<lb/>
<pb n="KR3j0106_WYG_002-15b"/>
　歌成聲適吾意時當稍依此自為一篇以終閑志也<lb/>
真誥載蕚綠華事細考之近今之紫姑神晉人好竒稍<lb/>
　緣飾之爾紫姑神止為詩文自託于仙不與人相接<lb/>
　而蕚綠華事乃近䙝豈有真仙若此哉或曰釋氏至<lb/>
　四禪天乃無欲自三禪而下皆未免於欲蕚綠華葢<lb/>
　未離乎欲界者也亦不然所謂仙者豈真與世人同<lb/>
　僅有偶而已後世縁是遂肆為凟慢高真之言無所<lb/>
　不至流俗爭信之唐人至有為后土夫人傳者今所<lb/>
<pb n="KR3j0106_WYG_002-16a"/>
　在多有為后土夫人祠而揚州尤盛皆塑為婦人像<lb/>
　流俗之謬妄如此亦起于西漢所謂神媪者謂小孤<lb/>
　為姑何足怪哉后土夫人葢以譏武后然託論亦不<lb/>
　當如此也<lb/>
毒熱連二十日泉旁林下平日目為勝處亦覺相薰灼<lb/>
　忽自訶曰氷蠶火鼠此本何物習其所安猶不知異<lb/>
　今此熱相初從何來乃復浪為苦樂耶一念纔萌顧<lb/>
　堂室内外或陰或日皆成清凉國土戲以語羣兒皆<lb/>
<pb n="KR3j0106_WYG_002-16b"/>
　莫知答翌日忽大雨震電暴風驟至坐間草木掀舞<lb/>
　池水震蕩羣兒欣然皆以為快因問遂若是凉耶抑<lb/>
　來日復有熱耶來日復熱則汝之快者將又戚然矣<lb/>
　自吾之視羣兒固可笑然吾行于世且半生㡬何不<lb/>
　為羣兒得無有如吾者又笑其所笑乎<lb/>
釋氏論佛菩薩號皆以南謨冠之自不能言其義夷狄<lb/>
　謂拜為膜音謨穆天子傳膜拜而受葢三代已有此<lb/>
　稱若云居南方而拜膜既訛為謨又因之為南無南<lb/>
<pb n="KR3j0106_WYG_002-17a"/>
　摩後漢楚王英傳伊蒲塞之饌伊蒲塞即梵語優婆<lb/>
　塞時佛語猶未至中國葢西域之譯云然如身毒與<lb/>
　天竺其國名尚訛况于語乎<lb/>
唐書李絳傳載論罷吐突承璀請撰安南寺聖德碑事<lb/>
　云憲宗命百牛倒石此事出唐舊史歐文忠遂謂古<lb/>
　碑先立而後書余家有李絳論事載此甚詳云承璀<lb/>
　先立碑堂并碑石大小准華嶽碑不言已立碑也絳<lb/>
　既論帝報可已不令建立碑樓便遣拽倒乃記承璀<lb/>
<pb n="KR3j0106_WYG_002-17b"/>
　奏樓功績大請緩拆帝遣百牛倒之則所倒乃碑樓<lb/>
　非碑石也新史乃承舊史之誤爾凡書要以便事何<lb/>
　為必先立乎史言帝初怒絳伏奏愈切乃悟石集本<lb/>
　是奏疏從中報可無怒事尤見其妄<lb/>
列子書稱子列子此是弟子記其師之言非列子自云<lb/>
　也劉禹錫自作傳稱子劉子不可解意是誤讀列子<lb/>
天下真理日見於前未嘗不昭然與人相接但人役於<lb/>
　外與之俱馳自不見耳惟静者乃能得之余少常與<lb/>
<pb n="KR3j0106_WYG_002-18a"/>
　方士論養生因及子午氣升降累數百言猶有秘而<lb/>
　不肻與衆共者有道人守榮在旁笑曰此何難吾常<lb/>
　坐禪至静定之極每子午覺氣之升降往來於腹中<lb/>
　如飢飽有常節吾豈知許事乎惟心内外無一物耳<lb/>
　非止氣也凡寒暑燥溼有犯於外而欲為疾者亦未<lb/>
　嘗悠然不逆知其萌余長而驗之知其不誣也在山<lb/>
　居乆見老農候雨暘十中七八問之無他曰所更多<lb/>
　耳問市人則不知也余無事常早起每旦必歩戸門<lb/>
<pb n="KR3j0106_WYG_002-18b"/>
　往往僮僕皆未興其中既洞然無事仰觀雲物景象<lb/>
　與山川草木之秀而志其一日為陰為晴為風為霜<lb/>
　為寒為温亦未嘗不十中七八老農以所更吾以所<lb/>
　見其理一也乃知惟一静大可以察天地近可以候一<lb/>
　身而况理之至者乎<lb/>
宣和間内府尚古器士大夫家所藏三代秦漢遺物無<lb/>
　敢隱者悉獻於上而好事者復争尋求不較重價一<lb/>
　器有直千緡者利之所趨人競捜剔山澤發掘塜墓<lb/>
<pb n="KR3j0106_WYG_002-19a"/>
　無所不至往往數千載藏一旦皆見不可勝數矣呉<lb/>
　珏為光州固始令光申伯之國而楚之故封也間有<lb/>
　異物而以僻逺人未之知乃令民有罪皆入古器自<lb/>
　贖既而罷官幾得五六十器與余遇汴上出以相示<lb/>
　其間數十器尚三代物後余中表繼為守聞之微用<lb/>
　其法亦得十餘器乃知此類在世間未見者尚多也<lb/>
　范之才為湖北察訪有紿言澤中有鼎不知其大小<lb/>
　而耳見於外其間可過六七嵗小兒亟以上聞詔本<lb/>
<pb n="KR3j0106_WYG_002-19b"/>
　部使者發民掘之凡境内陂澤悉乾之掘數十丈訖<lb/>
　無有之才尋見謫<lb/>
慶歴中西方用師一委韓公范文正公皆為招討副使<lb/>
　未幾韓公以任福敗好水左遷秦州文正擅報元昊<lb/>
　書遷耀州皆奪使事葢居中有樂之者仁宗憂邊事<lb/>
　無所付且未決二公去留王文安公堯臣時為翰林<lb/>
　學士乃以為陜西體量安撫使當權者意欲使附已<lb/>
　排二公公具言二公方為夷狄所畏忠勇無比將禦<lb/>
<pb n="KR3j0106_WYG_002-20a"/>
　外敵非二人不可具辨任福敗不緣帥皆請還之併<lb/>
　薦其麾下狄青种世衡等二十餘人可為大將議與<lb/>
　當權者忤盡格不行㑹公言涇原賊所由入他日必<lb/>
　自是窺關中請益兵預備亦不行而明年葛懷敏之<lb/>
　敗正自涇原仁宗始悟復行公䇿而還二公訖降元<lb/>
　昊議者謂保全關輔雖韓范之功然非文安亦不能成<lb/>
　也<lb/>
唐中世以前未盡以石為硏端溪石雖後出未甚貴於<lb/>
<pb n="KR3j0106_WYG_002-20b"/>
　世葢晉宋間善書者初未留意於研往往但以器貯<lb/>
　墨汁故有以銅鐵為之者意不在磨墨也長安李士<lb/>
　衡觀察家藏一端研當時以為寳下有刻字云天寳<lb/>
　八年冬端州東溪石刺史李元書劉原甫知長安取<lb/>
　視之大笑曰天寳安得有年自改元即稱載矣且是<lb/>
　時州皆稱郡刺史皆稱太守至德後始易今安得獨<lb/>
　爾耶亟取唐書示之無不驚嘆李氏研遂不敢復出<lb/>
　非原甫精博固無與辨然李氏亦非善為研計者研<lb/>
<pb n="KR3j0106_WYG_002-21a"/>
　但論羙惡誠可為寳何必問乆近耶近世有言許敬<lb/>
　宗研者亦或以其人棄之若論李氏研則許敬宗真<lb/>
　贋亦未可知然好惡之或如此彼為研者羙惡自若<lb/>
　初何預知而或以有年而貴或以人而廢重可笑也<lb/>
劉原甫博物多聞前世實無及者在長安有得古鐵刀<lb/>
　以獻製作極巧下為大環以纒龍為之而其首類鳥人<lb/>
　莫有識者原甫曰此赫連勃勃所鑄龍雀刀所謂大<lb/>
　夏龍雀者也鳥首葢雀云問之乃种世衡築青澗城<lb/>
<pb n="KR3j0106_WYG_002-21b"/>
　掘地所得正夏故疆也又有獲玉印遺之者其文曰<lb/>
　周惡夫印公曰此漢侯印尚存於今耶或疑而問之<lb/>
　曰古亞惡二字通用史記盧綰之孫他人封亞谷侯<lb/>
　而漢書作惡谷是矣聞者始大服因疑史條侯名遂<lb/>
　作惡父之亞音未必然春秋魏有醜夫衞有良夫葢<lb/>
　古人命名皆不擇其羙稱亦多有以惡名者安知亞<lb/>
　夫不為惡夫也<lb/>
韓丞相玉汝家藏王莽時銅枓一狀如勺以今尺度之<lb/>
<pb n="KR3j0106_WYG_002-22a"/>
　長一尺三寸其柄有銘云大官乘輿十凍銅枓重三<lb/>
　觔九兩新始建國天鳳上戊六年十二月工遵造史<lb/>
　臣閎掾臣岑掌旁丞相𢎞令丞相第二十六枓食器<lb/>
　正今之杓也史記趙世家趙襄子請代王使廚人操<lb/>
　銅枓食代王及從者行斟陰令以枓擊殺之是已凍<lb/>
　周官音錬據漢書莽改始建國六年為天鳳六年而<lb/>
　不言其因今天鳳上猶冒始建國葢通為一稱未嘗<lb/>
　去舊號上戊莽所作歴名莽自以為土德王故云宣<lb/>
<pb n="KR3j0106_WYG_002-22b"/>
　和間公卿家所藏漢器雜出余多見之唯此器獨見<lb/>
　於韓氏<lb/>
國朝監察御史皆用三丞以上嘗再任通判人有闕則<lb/>
　中丞與翰林學士知雜迭舉二人從中㸃一人除宰<lb/>
　相不與也韓公為中丞以難於中選乃請舉京官以<lb/>
　為裏行遂薦王觀文陶治平初御史缺臺臣如故事<lb/>
　以名上英宗皆不用内批自除二人范堯夫以江東<lb/>
　轉運判官為殿中侍御史呂微仲以三司鹽鐵判官<lb/>
<pb n="KR3j0106_WYG_002-23a"/>
　為監察御史裏行得人之效乃見於再世二十年之<lb/>
　後古未有也<lb/>
唐制誥以掌進畫翰林學士初但為文辭不專詔命自<lb/>
　校書郎以上皆得為之班次各視其官亦無定員故<lb/>
　學士入皆試五題麻詔勑詩賦而舍人不試葢舎人<lb/>
　乃其本職且多自學士遷也學士未滿一年猶未得<lb/>
　為知制誥不與為文歳滿遷知制誥然後始並直本<lb/>
　朝既重學士之選率自知制誥遷故不試而知制誥<lb/>
<pb n="KR3j0106_WYG_002-23b"/>
　始亦循唐制不試雍熈初太宗以李文正公沆及宋<lb/>
　湜王化基為之化基上章辭不能乃始中書並召試<lb/>
　制誥二首遂為故事其後梁周翰薛映梁鼎亦或不<lb/>
　試而用歐陽文忠公記唯公與楊文公陳文恵公三<lb/>
　人者誤也<lb/>
唐御膳以紅綾餅餤為重昭宗光化中放進士榜得裴<lb/>
　格等二十八人以為得人㑹燕曲江乃令大官特作<lb/>
　二十八餅餤賜之盧延讓在其間後入蜀為學士既<lb/>
<pb n="KR3j0106_WYG_002-24a"/>
　老頗為蜀人所易延讓詩素平易近俳乃作詩云莫<lb/>
　欺零落殘牙齒曾喫紅綾餅餤來王衍聞知遂命供<lb/>
　膳亦以餅餤為上品以紅羅裹之至今蜀人工為餅<lb/>
　餤而紅羅裹其外公㕑大燕設為第一<lb/>
呉正肅公育罷政事守蔡州嘗即州宅為容齋自序其<lb/>
　意以為上為天子所容中為士大夫所容下為吏民<lb/>
　所容又謂知足而心虛曠然後能容達生以為寓則<lb/>
　無往而不容且作詩著之余為蔡守時已不復存物<lb/>
<pb n="KR3j0106_WYG_002-24b"/>
　色其處西北隅僅有屋四楹深不滿三丈手可及檐<lb/>
　意以為是乃稍修葺之不敢加其舊以見公之志遣<lb/>
　人洛中求公集得所作詩因刻之壁間髙賢遺迹世<lb/>
　不多有况公之名德風節相去未百年而來者曾不<lb/>
　經意况求其所用心也哉<lb/>
嘉祐中邕州佛寺塑像其手忽振動晝夜不止未㡬交<lb/>
　趾入冦城㡬陷其後又動而儂智髙反圍城卒陷之<lb/>
　屠其城去熈寧元年又動郡守錢師孟知其不祥亟<lb/>
<pb n="KR3j0106_WYG_002-25a"/>
　取投之江中遂無他物理不可解佛豈為是也哉以<lb/>
　五行傳推之近土失其性也余在江東宣州大火㡬<lb/>
　焚其半前此亦有鐵佛坐髙丈餘而身忽迭前迭卻<lb/>
　若俯而就人者數日土人方駭既而火作葢㡬邕州<lb/>
　之異也<lb/>
本朝大樂循用王朴舊律大扺失於太髙其聲噍殺而<lb/>
　哀太祖時和峴既下一律景祐中李照校古製以為<lb/>
　髙五格又請下其三樂成反低人不以為然廢不用<lb/>
<pb n="KR3j0106_WYG_002-25b"/>
　皇祐初阮逸胡瑗再定比和峴止下一律議者亦不<lb/>
　為善也燕樂律亦髙歌者每苦其難繼而未有知之<lb/>
　者熈寧未敎坊副使苑日新始獻言謂方響尤甚與<lb/>
　絲竹不協乃使更造方響以凖諸音於是第降一律<lb/>
　訖後用之至崇寧云<lb/>
大樂舊無匏土二音笙竽但如今世俗所用笙以木刻<lb/>
　其本而不用匏塤亦木為之是八音而為木者三也<lb/>
　元豐末范蜀公獻樂書以為言而未及行至崇寧更<lb/>
<pb n="KR3j0106_WYG_002-26a"/>
　定大樂始具之舊又無箎至是亦備雖燕樂皆行用<lb/>
國朝館職制科及進士第一人試用既有常法餘皆以<lb/>
　大臣薦其所知而無定制制科既改用䇿論而進士<lb/>
　第一人與大臣所薦猶循用詩賦治平末英宗患人<lb/>
　材少始詔宰相参知政事各舉五人時韓魏公曾魯<lb/>
　公為宰相歐文忠趙康靖公為參政共薦二十人未<lb/>
　及召試而神宗即位乃先擇其半與府界提㸃陳子<lb/>
　東奏事稱㫖特命附試者十一人皆入館呉申為御<lb/>
<pb n="KR3j0106_WYG_002-26b"/>
　史言詩賦不足得士請自是雜以經史時務試論䇿<lb/>
　乃命罷詩賦試以䇿論二道然終神宗之世未嘗行<lb/>
　葢自更官制在内者與職事官雜除在外賞勞以為<lb/>
　貼職者但以為寵也元祐初舉行治平故事而通命<lb/>
　知樞宻院與同知亦薦遂用熈寧之令試䇿一道紹<lb/>
　聖後不復行四十年間唯治平元祐兩見而已葢必<lb/>
　欲得材而慎其選自不能數也<lb/>
世言不服藥勝中醫此語雖不可通行然疾無甚苦與<lb/>
<pb n="KR3j0106_WYG_002-27a"/>
　其為庸醫妄投藥反敗之不得為無益也吾閲是多<lb/>
　矣其次有好服食不量已所宜但見他人得效從而<lb/>
　試之亦或無益而反有害魏晉間尚服寒食散通謂<lb/>
　之服散此有數方孫真人並載之千金方中而皇甫<lb/>
　謐服之遂為廢人自言性與之忤違錯節度隆冬裸<lb/>
　袒食氷當暑甚至悲恚欲自殺此豈可不慎哉王子<lb/>
　敬有帖云服散發者亦是數見言服者而不聞有甚<lb/>
　利其為害之甚乃有如謐此好服食之弊也吾少不<lb/>
<pb n="KR3j0106_WYG_002-27b"/>
　多服藥中歲以後或有勸之少留意者往既不耐煩<lb/>
　過江後亦復難得藥材每記素問勞佚有常飲食有<lb/>
　節八言似勝服藥也<lb/>
韓退之孔戣墓誌言古之老於鄉者將自佚非自苦閭<lb/>
　井田宅具在親戚之不仕與倦而歸者不在東阡在<lb/>
　北陌可杖屨來往也謂戣為無是欲留之此姑為說<lb/>
　以留戣可也若必待此而後可去豈善為戣計者耶<lb/>
　戣時年七十三歸不及歲而卒如退之所云閭井田<lb/>
<pb n="KR3j0106_WYG_002-28a"/>
　宅親戚誰且無之顧不必盡求備能如戣毅然剛決<lb/>
　固已晩矣若又不能是終不可去乎王述乞骸骨自<lb/>
　序其㑹祖昶與魏文帝牋曰南陽宗世林少得好名<lb/>
　州里瞻敬年老汲汲自勵恐見廢棄時人咸共笑之<lb/>
　若天假其壽致仕之年不為此公婆娑之事述時年<lb/>
　六十三辭情慷慨自出其志是以卒能踐之不但為<lb/>
　羙談也<lb/>
阮裕為臨海太守召為祕書監不就復為東陽太守再<lb/>
<pb n="KR3j0106_WYG_002-28b"/>
　召為侍中又不就遂還剡中以老或問裕屢辭聘召<lb/>
　而宰二郡何耶曰非敢為高吾少無宦情兼拙於人<lb/>
　間既不能躬耕必有所資故曲躬二郡豈以騁能私<lb/>
　計故爾人情千載不逺吾自大觀後叨冐已多未嘗不<lb/>
　懷歸而家舊無百畞田不得已猶為汝南許昌二郡<lb/>
　正以不能無資如裕所云既罷許昌俸廩之餘粗可<lb/>
　經營了㐲臘即不敢更懷軒冕之意今衣食不至乏<lb/>
　絶則二郡之賜也但吾歸而復出所得又愈于前則<lb/>
<pb n="KR3j0106_WYG_002-29a"/>
　不能無愧于裕<lb/>
楚州紫極宫有小軒人未嘗至一日忽壁間題詩一絶<lb/>
　云宫門閒一入獨凭闌干立終日不逢人朱頂鶴聲<lb/>
　急相傳以為呂洞賔也余嘗見之字無異處亦已半<lb/>
　剝去土人有危疾刔其黑服如黍粟皆愈近世有孫<lb/>
　賣魚者初以捕魚為業忽棄之而發狂人始未之重<lb/>
　稍言灾福無不驗者遂争信之晝往來人家終日不<lb/>
　停足夜則宿于紫極宮灾福亦不可問或謬發于語<lb/>
<pb n="KR3j0106_WYG_002-29b"/>
　言或書于屋壁或笑或哭皆不可測乆而推其故皆<lb/>
　有為也宣和末嘗召至京師狂言自若或傳其語有<lb/>
　譏切者罷歸固與當時流輩異矣兵興不知所終<lb/>
范堯夫每仕京師早晩二膳自已至婢妾皆治于家往<lb/>
　往鐫削過為簡儉有不飽者雖晩登政府亦然補外<lb/>
　則付之外厨加料幾倍無不厭餘或問其故曰人進<lb/>
　退雖在已然亦未有不累于妻孥者吾欲使居中則<lb/>
　勞且不足在外則逸而有餘故處吾左右者朝夕所<lb/>
<pb n="KR3j0106_WYG_002-30a"/>
　言必以外為樂而無顧戀京師之意于吾亦一佐也<lb/>
　前輩嚴于出處每致其意如此<lb/>
張湛授范甯目痛方云損讀書一減思慮二專内視三<lb/>
　簡外視四旦晩起五夜早眠六凡此六物熬以神火<lb/>
　下以氣簁藴于胸中七日然後納諸方寸修之一時<lb/>
　近能數其目睫逺視尺箠之餘長服不已洞見牆壁<lb/>
　之外非但明目亦且延年此雖戲言然治目實無踰<lb/>
　此六者吾目昏已四年自去年尤甚而今夏復加之<lb/>
<pb n="KR3j0106_WYG_002-30b"/>
　赤眚此六物訖不能兼用故雖雜服他藥㡬月猶未<lb/>
　平因省平生所用目力當數十倍他人安得不敝豈<lb/>
　草木之味自外至者所能復補湛歷數自陽里子東<lb/>
　門伯左丘明杜子夏鄭康成髙堂隆左太冲七人嘲<lb/>
　之陽里子東門伯不可知而丘明以下五人未有非<lb/>
　讀書者安可不懼要須盡用其方不復加減乃有驗<lb/>
　也<lb/>
杜牧作李戡墓誌載戡詆元白詩語所謂非莊人雅士<lb/>
<pb n="KR3j0106_WYG_002-31a"/>
　所為淫言媟語入人肌骨者元稹所不論如樂天諷<lb/>
　諫閑適之辭可槩謂淫言媟語耶戡不知何人而牧<lb/>
　稱之過甚古今妄人不自量好抑揚子奪而人輒信<lb/>
　之類爾觀牧詩纖豔淫媟乃正其所言而自不知也<lb/>
　新唐書取為牧語論樂天傳以為救失不得不然葢<lb/>
　過矣牧記戡母夢有偉男子持雙兒授之云予孔丘<lb/>
　以是與爾及生戡因字之天授晁無咎每舉以為戲<lb/>
　曰孔夫子乃為人作九子母耶此必戡平日自言者<lb/>
<pb n="KR3j0106_WYG_002-31b"/>
　其詭妄不言可知也<lb/>
李伯時初喜画馬曹韓以來未有比也曹輔為太僕少<lb/>
　卿太僕視他卿寺有廨舎國馬皆在其中伯時每過<lb/>
　之必終日縱觀有不暇與客語者法雲圜通秀禪師<lb/>
　為言衆生流浪轉徙皆自積刼習氣中來今君胸中<lb/>
　無非馬者得無與之俱化乎伯時懼乃敎之使為佛<lb/>
　像以變其意于是深得呉道子用筆意晩作華嚴經<lb/>
　八十卷變相李冲元書其文備極工妙不及終而以<lb/>
<pb n="KR3j0106_WYG_002-32a"/>
　末疾廢重自太息既不能復画乃反厚以金帛求其<lb/>
　所画在人者藏之以示珍貴宣和間其画幾與呉生<lb/>
　等有持其一二紙取羙官者踵相繼而伯時無恙時<lb/>
　但諸名士鑒賞得好詩數十篇爾<lb/>
杜牧記劉昌守寧陵斬孤甥張俊事史臣固疑之然但<lb/>
　以理推未嘗以李希烈傳考之也希烈圍寧陵時守<lb/>
　將髙彥昭昌乃其副賊坎城欲登昌葢欲引去從劉<lb/>
　元佐請兵出不意以擣賊彥昭誓于衆曰中丞欲示<lb/>
<pb n="KR3j0106_WYG_002-32b"/>
　弱覆而取之誠善然我為守將得失在生人今士創<lb/>
　重者須供養有如棄城去則傷者死内逃者死外吾<lb/>
　民盡矣于是士皆感泣請留昌大慙則全寧陵昌安<lb/>
　得全攘其功耶計劉元佐間能拒守當在彦昭不在<lb/>
　昌也牧好其意欲造作語言為文字故不復審虛實<lb/>
　希烈圍寧陵四十日而謂之三月城不陷以元佐救<lb/>
　兵至敗希烈而云韓晉公以强弩三千希烈解圍皆<lb/>
　非是士固有幸不幸髙彦昭不得立傳計是官不至<lb/>
<pb n="KR3j0106_WYG_002-33a"/>
　甚顯而死故昌得以為名趙充國云兵者國之大事<lb/>
　當為後法昌為將固多殺正使有之猶不足為法况<lb/>
　未必有聊為辨正以信史氏之說<lb/>
張文孝公觀一生未嘗作草字杜祁公一生未嘗作真<lb/>
　字文孝嘗自作詩云觀心如止水為行見真書可見<lb/>
　其志也祁公多為監司及帥在外公家文移書判皆<lb/>
　作草字人初不能辨不敢白必求能草書者問焉乆<lb/>
　之乃稍盡解世言書札多如其為人二公皆號重德<lb/>
<pb n="KR3j0106_WYG_002-33b"/>
　而不同如此或者疑之余謂文孝謹于治身秋毫不<lb/>
　敢越繩墨自應不解作草字祁公雖剛方清簡而洞<lb/>
　曉世故所至政事號神明迎刃而解則疏通變化意<lb/>
　之所鄉發于書者宜亦似之也<lb/>
唐僧能書者三人智永懷素髙閑也智永書全守逸少<lb/>
　家法一畫不敢小出入千文之外見于世者亦無他<lb/>
　書相傳有八百本余所聞存于士大夫家者尚七八<lb/>
　本親見其一于章申公之子擇處逸少書至獻之而小<lb/>
<pb n="KR3j0106_WYG_002-34a"/>
　變父子自不相襲唐太宗貶之太過所以惟藏逸少<lb/>
　書不及獻之智永真蹟深穩精逺不如世間石本用<lb/>
　筆太礙也懷素但傳草書雖自謂恨不識張長史而<lb/>
　未嘗秋毫規模長史乃知萬事必得之于心因人則<lb/>
　不能並立矣章申公家亦有懷素千文在其子授處<lb/>
　今二家各藏其半惜不得為全物也髙閑書絶不多<lb/>
　見惟錢彦逺家有其為史書當慎其遺脱八字如掌<lb/>
　大神彩超逸自為一家葢得韓退之序故名益重爾<lb/>
<pb n="KR3j0106_WYG_002-34b"/>
葉源余同年生自言熈寧初徐振甫牓已赴省試時前<lb/>
　取上舎優等乆矣省中䇿問交趾事茫然莫知本末<lb/>
　或告以見馬援傳者亟錄其語用之而不及詳乃誤<lb/>
　以援為愿遂被黜方新學初何嘗禁人讀史而學者<lb/>
　自爾源言之亦自以為不然故更二十年始得第崇<lb/>
　寧立三舎法雖崇經術亦未嘗廢史而學校為之師<lb/>
　長者本自其間出自知非所學亦幸時好以唱其徒<lb/>
　故凡言史皆力詆之尹天民為南京敎授至之日悉<lb/>
<pb n="KR3j0106_WYG_002-35a"/>
　取史記而下至歐陽文忠集焚講堂下物論喧然未<lb/>
　㡬天民以言事罷<lb/>
政和間大臣有不能為詩者因建言詩為元祐學術不<lb/>
　可行李彦章為御史承望風㫖遂上章論陶淵明李<lb/>
　杜而下皆貶之因詆黄魯直張文濳晁無咎秦少游<lb/>
　等請為科禁故事進士聞喜燕例賜詩以為寵自何<lb/>
　丞相文縝牓後遂不復賜易詔書以示訓戒何丞相<lb/>
　伯通適領修勑令因為科云諸士庶傳習詩賦者杖<lb/>
<pb n="KR3j0106_WYG_002-35b"/>
　一百是歲冬初雪太上皇意喜呉門下居厚首作詩<lb/>
　三篇以獻謂之口號上和賜之自是聖作時出訖不<lb/>
　能禁詩遂盛行于宣和之末伯通無恙時或問初設<lb/>
　刑名將何所施伯通無以對曰非謂此詩恐作律賦<lb/>
　省題詩害經術爾而當時實未有習之者也<lb/>
呉門下喜論杜子羙詩每對客未嘗不言紹聖間為戸<lb/>
　部尚書葉濤致逺為中書舎人待漏院每從官晨集<lb/>
　多未厭于睡往往即坐倚壁假寐不復交談惟呉至<lb/>
<pb n="KR3j0106_WYG_002-36a"/>
　則强之與論杜詩不已人以為苦致逺輒遷坐于門<lb/>
　外檐次一日忽大雨飄灑同列呼之不至問其故曰<lb/>
　怕老杜詩梁中書子羙亦喜言杜詩余為中書舍人<lb/>
　時梁正在本省每同列相與白事坐未定即首誦杜<lb/>
　詩評議鋒出語不得間往往迫上馬不及白而退每<lb/>
　令書史取其詩藁示客有不解意以錄本至者必瞑<lb/>
　目怒叱曰何不將我真本來故近歲謂杜詩人所共<lb/>
　愛而二公知之尤深<lb/>
<pb n="KR3j0106_WYG_002-36b"/>
歐陽文忠公為舉子時客隨州秋試試左氏失之誣論<lb/>
　云石言于晉神降于莘内蛇鬬而外蛇傷新鬼大而<lb/>
　故鬼小主文以為一塲警䇿遂擢為冠葢當時文體<lb/>
　云然胥翰林偃亦由是知之文章之弊非公一變孰<lb/>
　能遽革詞賦以對的而用事切當為難張正素云慶<lb/>
　歴末有試天子之堂九尺賦者或云成湯當陛而立<lb/>
　不欠一分孔子歷階而升止餘六寸意用孟子曹交<lb/>
　言成湯九尺史記孔子九尺六寸事有二主司一以<lb/>
<pb n="KR3j0106_WYG_002-37a"/>
　為善一以為不善爭乆之不決至上章交訟傳者以<lb/>
　為笑若論文體固可笑若必言用賦取人則與歐公<lb/>
　之論何異亦不可謂對偶不的而用事不切當也唐<lb/>
　初以明經進士二科取士初不甚相逺皆帖經文而<lb/>
　試時務䇿但明經帖文通而後口問大義進士所主<lb/>
　在䇿道數加于明經以帖經副之爾永隆後進士始<lb/>
　先試雜文二篇初無定名唐書已不記詩賦所起意<lb/>
　其自永隆始也<lb/>
<pb n="KR3j0106_WYG_002-37b"/>
呉下全盛時衣冠所聚士風篤厚尊事耆老來為守者<lb/>
　多前輩名人亦能因其習俗以成羙意舊通衢皆立<lb/>
　表揭為坊名凡士大夫名德在人者所居往往因之<lb/>
　以著元參政厚之居名衮繡坊富祕監嚴居名德壽<lb/>
　坊蔣宻學堂居嘗産芝草名靈芝坊范侍御師道居<lb/>
　名豸冠坊盧龍圖秉居奉其親八十餘名德慶坊朱<lb/>
　光禄<hi>闕</hi>居有園池號樂圃名樂圃坊臨流亭館以待<lb/>
　賔客舟航者亦或因其人相近為名褒德亭以德壽<lb/>
<pb n="KR3j0106_WYG_002-38a"/>
　富氏也旌隠亭以靈芝蔣氏也蔣公葢自名其宅前<lb/>
　河為招隠溪來者亦不復敢輒據此風惟吾邦見之<lb/>
　他處未必皆然也<lb/>
李公武尚太宗獻穆公主初名犯神宗嫌名加賜上字<lb/>
　遵好學從楊大年作詩以師禮事之死為制服士大<lb/>
　夫以此推重私第為間燕㑹賢二堂一時名公卿皆<lb/>
　從之游卒謚和文外戚未有得文謚者人不以為過<lb/>
　其後李用和之子瑋復尚真宗福康公主故世目公<lb/>
<pb n="KR3j0106_WYG_002-38b"/>
　武為老李駙馬所居為諸主第一其東得隙地百餘<lb/>
　畞悉疏為池力求異石名木參列左右號静淵莊俗<lb/>
　言李家東莊者也宣和間木皆合抱都城所無有其<lb/>
　家以歸有司改為擷芳園後寧德皇后徙居號寧德<lb/>
　坊<lb/>
李公武既以文詞見稱諸公間楊大年嘗為序其詩為<lb/>
　間燕集二十卷柴宗慶亦尚太宗魯國公主貪鄙麤<lb/>
　暴聞公武有集亦自為詩招致舉子無成者相與酬<lb/>
<pb n="KR3j0106_WYG_002-39a"/>
　唱舉子利其餘食爭言可與公武並馳真宗東封亦<lb/>
　嘗獻詩强大年使為之序大年不得已為之遂亦自<lb/>
　名其詩為平陽登庸一集鏤板以遺人傳者皆以為<lb/>
　笑<lb/>
莊子言蹈水有道曰與濟俱入與汩偕出郭象以為磨<lb/>
　翁而旋入者濟也囘伏而涌出者汨也今人言汨没<lb/>
　當是浮沉之意<lb/>
太宗敦奬儒術初除張參政洎錢樞宻若水為翰林學<lb/>
<pb n="KR3j0106_WYG_002-39b"/>
　士喜以為得人諭輔臣云學士清切之職朕恨不得<lb/>
　為之唐故事學士禮上例弄獼猴戲不知何意國初<lb/>
　乆廢不講至是乃使勑設日舉行而易以敎坊雜手<lb/>
　伎後遂以為例而余為學士時但移開封府呼市人<lb/>
　敎坊不復用矣既在禁中亦不敢多致但以一二伎<lb/>
　充數爾大觀末余奉詔重修翰林志嘗備錄本末㑹<lb/>
　余罷書不克成<lb/>
呂文穆公父龜圖與其母不相能併文穆逐出之羈旅<lb/>
<pb n="KR3j0106_WYG_002-40a"/>
　于外衣食殆不給龍門山利渉院僧識其為貴人延<lb/>
　致寺中為鑿山巖為龕居之文穆處其間九年乃出<lb/>
　從秋試一舉為廷試第一是時太宗初與趙韓王議<lb/>
　欲廣致天下士以興文治而志在幽燕試訓練將賦<lb/>
　文穆辭既雄麗唱名復見容貌偉然帝曰吾得人矣<lb/>
　自是七年為參知政事十二年而相其後諸子即石<lb/>
　龕為祠堂名曰肄業富韓公為作記云<lb/>
呂文穆公既登第携其母以見龜圖雖許納之終不與<lb/>
<pb n="KR3j0106_WYG_002-40b"/>
　相見乃同堂異室而居賈直孺母少亦為其父所出<lb/>
　更娶他氏直孺登第乃請奉其出母而歸與其後母<lb/>
　並處既貴二母猶無恙並封二人皆廷試第一雖為<lb/>
　出母之榮而父子之間禮經所無有者處之各盡人<lb/>
　情為難能也<lb/>
唐書李藩傳記筆滅宻詔王鍔兼宰相事㑹要雀氏論<lb/>
　史官之失其說甚明而新史猶載之豈未嘗見崔所<lb/>
　論耶然即本傳考之藩為相既被宻㫖有不可封還<lb/>
<pb n="KR3j0106_WYG_002-41a"/>
　可也何用更滅其字自可見其誤矣給事中批勑事<lb/>
　亦非是唐制給事中詔勑有不便得塗竄奏還謂之<lb/>
　塗歸此乃其職事何為吏驚請聯他紙藩名臣二事<lb/>
　尤偉而皆不然成人之羙者固所不惜但事當覈實<lb/>
　爾吾謂此本出批勑一事葢雖有故事前未有能舉<lb/>
　其職者至藩行之吏所以驚後之羙藩者因加以聯<lb/>
　紙之言又益而為王鍔事不知適為藩累也據王鍔<lb/>
　傳自河東節度使加平章事㑹要以為元和五年正<lb/>
<pb n="KR3j0106_WYG_002-41b"/>
　藩為相時大抵新史自相牴牾類如<lb/>
唐以金紫銀青光禄大夫皆為階官此沿襲漢制金印<lb/>
　紫綬銀印青綬之稱也漢丞相太尉皆金印紫綬御<lb/>
　史大夫銀印青綬此三府官之極崇者夏侯勝云經<lb/>
　術茍明取青紫如拾地芥葢謂此也顔師古誤以青<lb/>
　紫為卿大夫之服漢卿大夫葢未服青紫此但據師<lb/>
　古當時所見爾古者官必佩印有印則有綬魏晉後<lb/>
　既無佩印之法唐為此名固已非矣而品又在光禄<lb/>
<pb n="KR3j0106_WYG_002-42a"/>
　大夫之下漢光祿大夫秩比二千石本以掌宫門為<lb/>
　職初非所貴重何以是為升降乎古今名號沿革顚<lb/>
　倒錯忤葢不勝言獨怪元豐官制諸儒考核古今甚<lb/>
　詳亦循而弗悟故遂為階官之冠<lb/>
漢書李陵傳言全軀保妻子之臣隨而媒蘗其短孟康<lb/>
　注以酒敎為媒麴為蘗師古引齊人名麴餅為媒謂<lb/>
　若釀成其罪者宋景文公好造語唐新史記程元振<lb/>
　惡李光弼言媒蝎以疑之不知别有據耶抑以意自<lb/>
<pb n="KR3j0106_WYG_002-42b"/>
　為也春秋外傳有云蝎譖焉避之者蝎音遏木蠧也<lb/>
　言譖由中出如蠧然或謂取諸此然亦竒矣<lb/>
舊說崔慎為瓦棺寺僧後身崔慎父為浙西觀察使時<lb/>
　生慎至七歲猶未食肉忽有僧見之摑其口曰既要<lb/>
　他官爵何不食肉自是乃食葷凡世間富貴人多自<lb/>
　修行失念中來或世緣未絶有必償之不可逃者房<lb/>
　次律為永禪師後身前固有言之者矣第崔所為畧<lb/>
　無修行之證何但官爵一念失差也往在丹徒常記<lb/>
<pb n="KR3j0106_WYG_002-43a"/>
　與葉致逺㑹甘露寺坐間有舉此事者致逺時有所<lb/>
　懷忽忿然作色曰吾謂僧亦未是明眼人不食肉安<lb/>
　足道何以不待其末年執之十字路口痛與百摑方<lb/>
　為快意聞者絶倒<lb/>
國初州郡貢士猶未限數目太宗始有意廣收文士于<lb/>
　是為守者率以多士為貴淳化三年試禮部遂㡬二<lb/>
　萬人自後未有如是盛者時錢樞宻若水知舉廷試<lb/>
　取三百五十三人孫何為第一而丁晉公王冀公張<lb/>
<pb n="KR3j0106_WYG_002-43b"/>
　鄧公三宰相在其間<lb/>
晉宋間佛學初行其徒猶未有僧稱通曰道人其姓則<lb/>
　皆從所授學如支遁本姓闗學于支謙為支帛道猷<lb/>
　本姓馮學于帛尸棃宻為帛是也至道安始言佛氏<lb/>
　釋迦今為佛子宜從佛氏乃請皆姓釋世以釋舉佛<lb/>
　者猶言楊墨申韓今以為稱者自不知其為姓也貧<lb/>
　道亦是當時儀制定以自名之辭不得不稱者疑示<lb/>
　尊禮許其不名云耳今乃反以名相呼而不諱葢自<lb/>
<pb n="KR3j0106_WYG_002-44a"/>
　唐已然而貧道之言廢矣<lb/>
呂許公初薦富韓公出使晏元獻為樞宻使富公不以<lb/>
　嫌辭晏公不以親避愛憎議論之際卒無秋毫窺其<lb/>
　間者其直道自信不疑誠難能也及使還連除資政<lb/>
　殿學士富公始以死辭不拜雖義固當然其志亦有<lb/>
　在矣未幾晏公為相富公同除樞宻副使晏公方力<lb/>
　陳求去不肻並立仁宗不可遂同處二府前葢未有<lb/>
　比也<lb/>
<pb n="KR3j0106_WYG_002-44b"/>
張司空齊賢初被遇太宗驟至簽書樞宻院㑹北伐契<lb/>
　丹代州正當虜衝而楊繼業戰殁帝憂甚求守之者<lb/>
　齊賢自請行既至果大敗虜衆時母晉國夫人孫氏<lb/>
　年八十餘尚無恙帝數召至宫中眷禮甚厚如家人<lb/>
　朝散郎仲咨其曾孫也嘗出帝親禮面賜孫氏一詩<lb/>
　示余云往日貧儒母年高壽太平齊賢行孝侍神理<lb/>
　甚分明又有一幅云張齊賢拜相不是今生宿世遭<lb/>
　逢本性于家孝事君忠婆婆老福見兒榮貴齊賢葢<lb/>
<pb n="KR3j0106_WYG_002-45a"/>
　代州遂入相聖言簡質不為文飾羣臣安得不盡心<lb/>
　乎詩詔其家有石刻士大夫罕見之者<lb/>
國朝宰相致事從容進退享有髙壽其最著者六人張<lb/>
　鄧公八十六陳文惠八十二富韓公八十一杜祁公<lb/>
　八十李文定七十七龎頴公七十六文潞公雖九十<lb/>
　二而晩節不終士論惜之張鄧公仍自相位得謝尤<lb/>
　為可貴<lb/>
韓建麤暴好殺而重佛敎治華州患僧衆龎雜犯者衆<lb/>
<pb n="KR3j0106_WYG_002-45b"/>
　欲貸之則不可盡治之則恐傷善類乃擇其徒有道<lb/>
　行者使為僧正以訓治之而擇非其人反私好惡予<lb/>
　奪修謹者不得伸犯法者愈無所憚建乆之乃悟一<lb/>
　日忽判牒云本置僧正欲要僧正僧既不正何用僧<lb/>
　正使僧自正傳者雖笑然亦適中理<lb/>
明皇幸蜀圖李思訓画藏宗室汝南郡王仲忽家余嘗<lb/>
　見其摹本方廣不滿二尺而山川雲物車輦人畜草<lb/>
　木禽鳥無一不具峯嶺重復徑路隠顯𣺌然有數百<lb/>
<pb n="KR3j0106_WYG_002-46a"/>
　里之勢想見為天下名筆宣和間内府求画甚急以<lb/>
　其名不佳獨不敢進明皇作騎馬像前後宦官宫女<lb/>
　導從畧備道旁瓜圃宫女有即圃採瓜者或諱之為<lb/>
　摘瓜圖而議者疑元<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>望雲騅歌有騎騾幸蜀之語<lb/>
　謂倉卒不應儀物猶若是盛遂欲以為非幸蜀時事<lb/>
　者終不能改也山谷間民皆冠白巾以為蜀人為諸<lb/>
　葛孔明服所居深逺者後遂不除然不見他書<lb/>
歐文忠初以張氏事當權者幸以誣公亟命三司戶部<lb/>
<pb n="KR3j0106_WYG_002-46b"/>
　判官蘇安世為詔獄與中貴人雜治冀以承望風㫖<lb/>
　中外謂公必不能免而安世秋毫無所挽卒白公無<lb/>
　他當權者大怒坐責㤗州監稅五年不得調後治獄<lb/>
　者亦不過文致公貸用張氏奩具物坐貶爾安世尋<lb/>
　卒于至和間終廣西轉運使官既不甚顯世無知之<lb/>
　者其為人亦自廉直而敏于事不磨勘者十五年王<lb/>
　文公為墓誌僅載其事<lb/>
呂許公在相位以郊禮特加司空力辭不拜既病歸政<lb/>
<pb n="KR3j0106_WYG_002-47a"/>
　事仁宗眷之猶厚乃復除司空平章軍國重事三五<lb/>
　日一造朝有大事及邊機許宰執就第咨訪前無是<lb/>
　比也元祐初晦叔辭位遂用故事以文潞公平章重<lb/>
　事而晦叔亦拜司空平章事遂踐世官尤為盛事<lb/>
禹貢導漾東流為漢又東為滄浪之水滄浪地名非水<lb/>
　名也孔氏謂漢水别流在荆州者孟子記孺子之歌<lb/>
　所謂滄浪之水可以濯纓者屈原楚辭亦載之此正<lb/>
　楚人之辭蘇子羙卜居呉下前有積水即呉王僚開<lb/>
<pb n="KR3j0106_WYG_002-47b"/>
　以為池者作亭其上名之曰滄浪雖意取濯纓然似<lb/>
　以滄浪為水𣺌瀰之狀不以為地名則失之矣滄浪<lb/>
　猶言嶓冢桐柏也今不言水而直曰嶓冡桐柏可乎<lb/>
　大抵禹貢水之正名而不可单舉者則以水足之黒<lb/>
　水弱水灃水之類是也非水之正名而因以為名則<lb/>
　以水别之滄浪之水是也沇水伏流至濟而始見沇<lb/>
　亦地名可名以濟不可名以沇故亦謂之沇水乃知<lb/>
　聖言一字未嘗無法也<lb/>
<pb n="KR3j0106_WYG_002-48a"/>
桑欽為水經載天下水甚詳而兩淛獨畧淛江謂之漸<lb/>
　江出三天子都欽北人未嘗至東南但取山海經為<lb/>
　證爾山海經三天子都在彭澤安得至此今錢塘江<lb/>
　乃北江之下流雖自彭澤來葢衆江所㑹不應獨取<lb/>
　此一水為名余意漸字即淛字欽誤分為二名酈元<lb/>
　注引地理志淛江出丹陽黟南蠻中者是已即今自<lb/>
　分水縣出桐廬號歙港者與衢婺之溪合而過富陽<lb/>
　以入大江大江自西來此江自東來皆㑹于錢塘然<lb/>
<pb n="KR3j0106_WYG_002-48b"/>
　後南趨于海然淛江不見于禹貢以錢塘江為淛江<lb/>
　始見于秦紀而衢婺諸水與苕霅兩溪等不見于水<lb/>
　經者甚多豈以小遺之抑不及知耶余守錢塘嘗取<lb/>
　兩路山水證其名實質諸耆老頗得其詳欲使好事<lb/>
　類為一書以補桑酈之闕㑹兵亂不及成也<lb/>
顏魯公呉興地記烏程縣境有顓頊冡圖經云晉初衡<lb/>
　山見顓頊冡有營丘圖衡山在州之東南春秋傳所<lb/>
　謂楚子伐呉克鳩茲至于衡山者也今謂之横山或<lb/>
<pb n="KR3j0106_WYG_002-49a"/>
　疑顓頊都帝丘今濮州是無緣冢在此古今流傳雖<lb/>
　不可盡信然舜葬蒼梧禹葬㑹稽何必其都耶今州<lb/>
　之西南有杼山亦𨽻烏程其旁有夏駕山王村相傳<lb/>
　以為夏杼廵狩所至杼夏之七王也禹葬㑹稽則杼<lb/>
　之至此固無足怪庸俗之言未可為全無據也越王<lb/>
　勾踐本禹之後葢呉越在夏皆中國地其後習于用<lb/>
　夷故商周之間變而為夷豈真夷狄也哉六合之大<lb/>
　自開闢以來迭為華夷不知其㡬變如幽燕故壤淪<lb/>
<pb n="KR3j0106_WYG_002-49b"/>
　陷不滿二百年已不復名為中國矣而閩廣隴蜀列<lb/>
　為郡縣者亦安知秦漢之前皆夷狄耶<lb/>
三江既入震澤底定孔氏以太湖為震澤而不名三江<lb/>
　意若以北江中江與南江為三江在荆州之分漢沱<lb/>
　參流則别為三在揚州之分因入于海則合于一所<lb/>
　謂北江者今丹陽而下錢塘皆是也孔氏本未嘗至<lb/>
　呉故其解北江以為自彭蠡江分為三入震澤為北<lb/>
　江入海不知北江本與震澤相通以太湖為震澤亦<lb/>
<pb n="KR3j0106_WYG_002-50a"/>
　非是周官九州有澤藪有川有浸揚州澤藪為具區<lb/>
　其浸為五湖旣以具區為澤藪則震澤即具區也太<lb/>
　湖乃五湖之總名耳凡言藪者皆人資以為利故曰<lb/>
　藪以富得名而浸則但水之所鍾也今平望八尺震<lb/>
　澤之間水瀰漫而極淺與太湖相接而非太湖自是<lb/>
　入于太湖自太湖入于海雖淺而瀰漫故積潦暴至<lb/>
　無以洩之則溢而害田所以謂之震猶言三川皆震<lb/>
　者然蒲魚蓮芡之利人所資者甚廣亦或可隄而為<lb/>
<pb n="KR3j0106_WYG_002-50b"/>
　田與太湖異所以謂之澤藪他州之澤無水暴至之<lb/>
　患則為一名而已而具區與三江通塞為利害故二<lb/>
　名以别之禹貢方以既定為義是以言震澤而不言<lb/>
　具區此非呉越之人不知而先儒皆北人但據文為<lb/>
　說宜其顯然失之地里而不悟也<lb/>
三江與震澤相通者或洩震澤而入海或合震澤而入<lb/>
　海其一為呉松江固無疑矣其二不可名今青龍華<lb/>
　亭崑山常熟皆有江通海與震澤連意必在其間韋<lb/>
<pb n="KR3j0106_WYG_002-51a"/>
　昭言浙江浦陽松江者其妄固不待較而王氏言入<lb/>
　者亦不可為入海凡言入于渭入于河皆由之以往<lb/>
　言其終也三江既自為别水非有所從來前既未嘗<lb/>
　言入于海不得直言入烏知入之為入海但文適同<lb/>
　耳當如既陂既澤既導既瀦之類各就其本水言之<lb/>
　既入若言由地中行也凡傍海之江皆狹非大江比<lb/>
　海水兩潮相往來始至而悍激則與沙俱至既退而<lb/>
　緩則留其沙而水獨返故不過三五歲既淤浸障塞<lb/>
<pb n="KR3j0106_WYG_002-51b"/>
　水不入于江則不能通于海知澤受之而為害若江<lb/>
　水自由地中行各分而入海震澤安得有決溢耶<lb/>
侯公說項羽事漢書載本末不甚詳高祖以口舌遠之<lb/>
　誠難能矣然世或恨其太寡恩余家有漢金卿侯長<lb/>
　君碑云諱成字伯盛山陽防人漢之興也侯公納䇿<lb/>
　濟太上皇于鴻溝之阨謚安國君曾孫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>封明統侯<lb/>
　光武中興𤣥孫霸為大司徒封於陵侯枝葉繁盛或<lb/>
　家河隨或邑山澤然後知高祖所以待侯公者亦不<lb/>
<pb n="KR3j0106_WYG_002-52a"/>
　薄唯不用之而已漢初羣臣未有封侯者一時有功<lb/>
　皆旋賜之羙名號曰君有食邑婁敬封奉春君富貴<lb/>
　衣食之葢所以待君子小人者不以私恩皆髙祖所<lb/>
　以能取天下也其傳至曾孫而得侯尚高祖之遺意<lb/>
　耶後漢侯霸傳河南宻人不言為侯公後但云族父<lb/>
　淵元帝時宦者佐石顯等領中書號太常侍霸以其<lb/>
　仕為太子舎人盖史之闕也漢之遺事古書無復可<lb/>
　見而偶得于此知藏碑不為無補也<lb/>
<pb n="KR3j0106_WYG_002-52b"/>
高祖終身不見侯公固善然史不當遂没其事劉原甫<lb/>
　嘗代侯公說項羽辭其文甚羙原甫盖精于西漢者<lb/>
　也然吾嘗謂太公呂后在羽軍中二年以兵相攻遂<lb/>
　一勝一負畧相當高祖泰然示之若不急于太公者<lb/>
　廣武之役方數之十罪雖欲烹太公而不顧此豈真<lb/>
　忘其父哉知羽未有勝我之䇿而我有滅羽之計羽必<lb/>
　不敢害太公也及殺龍且梟塞王欣分韓信彭越黥<lb/>
　布以王闗東厚撫軍士以收四方之心形勢已成羽<lb/>
<pb n="KR3j0106_WYG_002-53a"/>
　寡援食盡故以中分天下啖之葢察其為人仁柔而<lb/>
　貪仁柔則難于輕我貪則利于分天下其謀一定然<lb/>
　後遣使一不中而再其于太公殆直取之耳侯公亦<lb/>
　㑹是成功也然茍非其人亦不能成其意此陸賈所<lb/>
　以不能而侯公能之也漢初從高祖者又有肅公薛<lb/>
　公樅公史皆失其名知高祖之養士以待緩急之用<lb/>
　者非一途也<lb/>
東漢鄭均致仕章帝賜尚書祿終身時號白衣尚書則<lb/>
<pb n="KR3j0106_WYG_002-53b"/>
　漢致仕無祿也唐制亦然而時有特給者<lb/>
本朝宰相以三師致仕者元豐以前惟三人趙韓王太<lb/>
　師張鄧公太傅王魏公太保元豐末文潞公始以太<lb/>
　師繼之<lb/>
范蜀公素不飲酒又詆佛敎在許下與韓持國兄弟往<lb/>
　還而諸韓皆崇此二事每燕集蜀公未嘗不與極飲<lb/>
　盡歡少間則必以談禪相勉蜀公頗病之蘇子瞻時<lb/>
　在黄州乃以書問救之當以何術曰麴蘖有毒平地<lb/>
<pb n="KR3j0106_WYG_002-54a"/>
　生出醉鄉土偶作祟眼前妄見佛國子瞻報之曰請<lb/>
　公試觀能惑之性何自而生欲救之心作何形相此<lb/>
　猶不立彼復何依正恐黄面瞿曇亦須斂衽况學之<lb/>
　者耶意亦將有以曉公而公終不領亦可見其篤信<lb/>
　自守不肻奪于外物也子瞻此書不載于集<lb/>
蘇子瞻元豐間赴詔獄與其長子邁俱行與之期送食<lb/>
　惟菜與肉有不測則徹二物而送以魚使伺外間以<lb/>
　為候邁謹守踰月忽糧盡出謀于陳留委其一親戚<lb/>
<pb n="KR3j0106_WYG_002-54b"/>
　代送而忘語其約親戚偶得魚鮓送之不兼他物子<lb/>
　瞻大駭知不免將以祈哀于上而無以自達乃作二<lb/>
　詩寄子由祝獄吏致之盖意獄吏不敢隱則必以聞<lb/>
　已而果然神宗初固無殺意見詩益動心自是遂益<lb/>
　欲從寛釋凡為深文者皆拒之二詩不載集中今附<lb/>
　于此柏臺霜氣夜凄凄風動琅璫月向低夢繞雲山<lb/>
　心似鹿魂飛湯火命如雞額中犀角真吾子身後牛<lb/>
　衣愧老妻他日神游定何所桐鄉知葬浙江西聖主<lb/>
<pb n="KR3j0106_WYG_002-55a"/>
　如天萬物春小臣愚暗自亡身百年未了須還債十<lb/>
　口無家更累人是處青山可藏骨他時夜雨獨傷神<lb/>
　與君世世為兄弟更結來生未了因<lb/>
北苑茶正所産為曾坑謂之正焙非曾坑為沙溪謂之<lb/>
　外焙二地相去不逺而茶種懸絶沙溪色白過于曾<lb/>
　坑但味短而微澀識茶者一啜如别涇渭也余始疑<lb/>
　地氣土宜不應頓異如此及來山中每開闢徑路刳<lb/>
　治巖竇有尋丈之間土色各殊肥瘠𦂳緩燥潤亦從<lb/>
<pb n="KR3j0106_WYG_002-55b"/>
　而不同並植兩木于數歩之間封培灌溉畧等而生<lb/>
　死豐瘁如二物者然後知事不經見不可必信也草<lb/>
　茶極品惟雙井顧渚亦不過各有數畞雙井在分寧<lb/>
　縣其地屬黄氏魯直家也元祐間魯直力推賞于京<lb/>
　師旅人交致之然歲僅得一二斤爾顧渚在長興縣<lb/>
　所謂吉祥寺也其半為今劉侍郎希范家所有兩地所<lb/>
　産歲亦止五六斤近歲寺僧求之者多不暇精擇不<lb/>
　及劉氏逺甚余歲求于劉氏過半斤則不復佳葢茶<lb/>
<pb n="KR3j0106_WYG_002-56a"/>
　味雖均其精者在嫩芽取其初萌如雀舌者謂之槍<lb/>
　稍敷而為葉者謂之旗旗非所貴不得已取一槍一<lb/>
　旗猶可過是則老矣此所以為難得也<lb/>
柳公權記青州石末研墨易冷字或為冷凡頑石捍堅<lb/>
　磨墨者用力太過而疾則兩剛相拒必熱而沬起俗<lb/>
　言磨墨如病兒把筆如壯夫又云磨墨如病風手皆<lb/>
　貴其輕也冷與冷二義不相逺石末本瓦研極不佳<lb/>
　至今青州有之唐中世未甚知有端歙石當是以瓦<lb/>
<pb n="KR3j0106_WYG_002-56b"/>
　質不堅磨墨無沬耳物性相制固有不可知者今或<lb/>
　急于磨墨而沫起殆纒筆不可作字但取耳中塞一<lb/>
　粟許投之不過一蕞磨即不復見頃墨工王湍言此<lb/>
　試之果然書几間亦不可不知此<lb/>
賜告子告孟康解漢書以為休假之名非也告者以假<lb/>
　告于上從之而或賜或子故因謂之告左氏言韓獻<lb/>
　子告老豈亦假耶顔師古以為請謁之言是也然謂<lb/>
　謝病謝事亦為告則非是謝者置其事與言病而去<lb/>
<pb n="KR3j0106_WYG_002-57a"/>
　爾古文皆相因為義自可以為意通而說者每鑿而<lb/>
　附會是以愈傳而愈失也<lb/>
婦人以姓為稱故周之諸女皆言姬猶宋言子齊言姜<lb/>
　也自漢以來不復辨類以為婦人之名故史記言髙<lb/>
　祖居山東好羙姬漢書外戚傳云所幸姬戚夫人之<lb/>
　類固已失矣注漢書者見其言薄姬虞姬戚姬唐姬<lb/>
　等皆妾而非后則又以為衆妾之稱近世言妾者遂<lb/>
　皆為姬事之流傳失實每如是今謂宗女為姬亦因<lb/>
<pb n="KR3j0106_WYG_002-57b"/>
　詩言王姬之誤也<lb/>
俗言忍事敵灾星此司空表聖詩也表聖休休亭記自<lb/>
　言嘗為匪人所辱宜以耐辱自警因號耐辱居士盖<lb/>
　指桞璨豈白馬之禍璨將為不利有不得已而忍辱<lb/>
　以免者故為是言耶表聖傳見五代舊史梁書盖其<lb/>
　卒在唐亡後也然絶不能明其大節至謂躁進矜伐<lb/>
　為端士所鄙昭宗反正召為兵部侍郎謂已當為宰<lb/>
　輔為時要所抑憤而謝病去世之毁譽相反如此如<lb/>
<pb n="KR3j0106_WYG_002-58a"/>
　表聖出處用心而不見知于當世猶至是乎王元之<lb/>
　為五代闕文始力為之辨方元之時去五代尚未逺<lb/>
　盖猶有所傳聞今唐新書所載大抵多取于元之故<lb/>
　知君子但强于為善是非之公要有不能終亂者其<lb/>
　乆而必定也<lb/>
樂君達州人生巴峽間不甚與中州士人相接狀極質<lb/>
　野而博學純至先君少師特愛重之故遣吾聽讀今<lb/>
　吾尚畧能記六經皆樂君口授也家貧甚不自經理<lb/>
<pb n="KR3j0106_WYG_002-58b"/>
　有一妻二兒一跛婢聚徒城西草廬三間以其二處<lb/>
　諸生而妻子居其一樂易坦率多嬉笑未嘗見其怒<lb/>
　一日過午未飯妻使跛婢告米竭樂君曰少忍會當<lb/>
　有餉者妻不勝忿忽自屛間躍出取按上簡擊其首<lb/>
　樂君袒而走仆于舍下羣兒環笑掖起之已而先君<lb/>
　適送米三斗樂君徐告其妻曰果不欺汝飢甚幸速<lb/>
　炊俯仰如昨日㡬五十年矣每旦起分授羣兒經口<lb/>
　誦數百過不倦少間必曵履慢聲抑揚吟諷不絶躡<lb/>
<pb n="KR3j0106_WYG_002-59a"/>
　其後聽之則延篤之書也羣兒或竊效靳侮之亦不<lb/>
　怒喜作詩有數百篇先君時為司理猶記其相贈一<lb/>
　聯云末路清談得陶令他時陰德頌于公又寄故人<lb/>
　云夜半夢囘孤月滿雨餘目斷太虛寛先君數稱賞<lb/>
　之今老書生未有其比也<lb/>
往時南饌未通京師無有能斫鱠者以為珍味梅聖俞<lb/>
　家有老婢獨能為之歐陽文忠公劉原甫諸人每思食<lb/>
　鱠必提魚往過聖俞聖俞得鱠材必儲以速諸人故集<lb/>
<pb n="KR3j0106_WYG_002-59b"/>
　中有買鯽魚八九尾尚鮮活永叔許相過留以給膳<lb/>
　又蔡仲謀遺鯽魚十六尾余憶在襄城時獲此魚留<lb/>
　以遲永叔等數篇一日蔡州會客食雞頭因論古今<lb/>
　嗜好不同及屈到嗜芰曾晳嗜羊棗等事忽有言歐<lb/>
　陽文忠嗜鯽魚者問其故舉前數題曰見梅聖俞集<lb/>
　坐客皆絶倒<lb/>
元豐間淮浙士人以疾不仕因以行義聞鄉里者二人<lb/>
　楚州徐積仲車蘇州朱長文伯原仲車以聾伯原以<lb/>
<pb n="KR3j0106_WYG_002-60a"/>
　跛其初皆舉進士既病乃不復出近臣多薦之因得<lb/>
　為州敎授食其祿不限以任伯原吾鄉里其居在吾<lb/>
　黄牛坊第之前有園宅幽勝號樂圃與<hi>闕</hi>樞宻子中<lb/>
　尤厚善紹聖間力起為太學博士遷祕書省正字卒<lb/>
　仲車貧甚事母至孝父早棄家不知所終乃盡力于<lb/>
　母既死圖其像日祭之飲食皆持匕箸舉進于像上<lb/>
　若食之者像率淋漓霑汚父名石每行山間或庭宇<lb/>
　遇有石輒躍以過偶誤踐必嗚咽流涕好作詩頗豪<lb/>
<pb n="KR3j0106_WYG_002-60b"/>
　怪日未嘗輟有六千餘篇每客至不暇見必辭以作<lb/>
　詩忙終于家蘇子瞻往來淮甸亦致禮以為獨行君<lb/>
　子也<lb/>
錢塘西湖舊多好事僧往往喜作詩其最知名者熈寧<lb/>
　間有清順可乆二人順字怡然乆字逸老其徒稱順<lb/>
　怡然乆逸老所居皆湖山勝處而清約介静不妄與<lb/>
　人交無大故不至城市士大夫多往就見時有饋之<lb/>
　米者所取不過數㪷以瓶貯置几上日取其三二合<lb/>
<pb n="KR3j0106_WYG_002-61a"/>
　食之雖蔬茹亦不常有故人尤重之其後有道濳初<lb/>
　無能但從文士往來竊其緒餘並緣以見當世名士<lb/>
　遂以口舌論說時事譏評人物因見推稱同時有思<lb/>
　聰者亦似之而詩差優近歲江西有祖可惠洪二人<lb/>
　祖可詩學韋蘇州優此數人惠洪傳黄魯直法亦有<lb/>
　可喜而不能無道濳之過祖可病癩死思聰宣和中<lb/>
　棄其學為黄冠又從而得官道濳惠洪皆坐累編置<lb/>
　風俗之變雖此曹亦然如順乆未易得也<lb/>
<pb n="KR3j0106_WYG_002-61b"/>
孫樞宻固人物方重氣貌純古亦以至誠厚德名天下<lb/>
　熈寧間神宗以東宫舊僚託腹心每事必宻詢之雖<lb/>
　數有鯁論而終不自暴于外言一定不復易雖一日<lb/>
　數返守一辭不為多言其子朴嘗為人道其家庭之<lb/>
　言曰為人當以聖賢為師則從容出于道德若急于<lb/>
　名譽老死亦安一節不足學故秉政于元豐元祐間<lb/>
　皆未嘗不為士大夫所推尊而訖不見驚世駭俗之<lb/>
　事其名四子長即朴次名曰雍曰野曰戇可見其志也<lb/>
<pb n="KR3j0106_WYG_002-62a"/>
居髙山者常患無水京口甘露呉下靈巖皆聚徒數百<lb/>
　人而沽水于下有不勝其勞者今道塲山亦無水以<lb/>
　汙池積雨水供濯溉不得已則飲之人無食猶可水<lb/>
　不可一日闕但有水者不知其為重爾吾居東西兩<lb/>
　泉西泉發于山足蓊然澹而不流其來若不甚壯匯<lb/>
　而為沼纔盈丈溢其餘流于外吾家内外幾百口汲<lb/>
　者繼踵終日不能耗一寸東泉亦在山足而伏流決<lb/>
　為澗經碧淋池然後㑹大澗而出傍澗之人取以灌<lb/>
<pb n="KR3j0106_WYG_002-62b"/>
　園者皆此水也其發于上以供吾飲亦纔五尺兩泉<lb/>
　皆極甘不減惠山而東泉尤冽盛夏可氷齒非烹茶<lb/>
　釀酒不常取今歲夏不雨幾四十日熱甚草木枯槁<lb/>
　山石皆可薰灼人凡山前諸澗悉斷流有井者不能<lb/>
　供十夫一日之用獨吾兩泉畧不加損平居無水者<lb/>
　既患不能得水有水而易涸者方其有時又以為常<lb/>
　而不貴今吾泉乃特見衆艱于得水之時故居者始<lb/>
　知其利盖近于有常德者天固使吾有是居也哉<lb/>
<pb n="KR3j0106_WYG_002-63a"/>
李亘字可乆兖州人舉進士少好學通曉世事吾識之<lb/>
　最早知其卓然必有立者吾守許昌一旦冒大雪自<lb/>
　兖來見留十日而去未嘗及世事惟取古人出處所<lb/>
　難明者質疑于余後為南京寧陵丞徐丞相擇之作<lb/>
　尹特愛之及擇之當國寖用為郎官建炎末虜犯淮<lb/>
　南亘不及避地乆之不相聞有言亘已屈節于劉豫<lb/>
　者余深以為不然既而聞為豫守南京且遷大名留<lb/>
　守余雖悵然然念亘終必不忍至此今春徐度自臨<lb/>
<pb n="KR3j0106_WYG_002-63b"/>
　安來云見其鄉人云亘謀歸本朝已為豫族誅矣不<lb/>
　覺為流涕乃知余信之為不謬亘有知慮見事速此<lb/>
　其間委折必有可言者恨知之未詳也<lb/>
趙俊字德進南京人與余為同年生余自牓下不相聞<lb/>
　守南京始再見之官朝奉郎新作小廬在城北杜門<lb/>
　雖鄉里不妄交劉器之無恙時居河南暇時獨一過<lb/>
　之徐擇之于鄉人最厚亦善俊及為丞相鄉人多隨<lb/>
　其材見用俊未嘗往求擇之亦忘之獨不得官建炎<lb/>
<pb n="KR3j0106_WYG_002-64a"/>
　末金將南牧或勸之避地俊曰但固吾所守爾死生<lb/>
　命也避將何之衣冠犇踣于道者相繼俊晏然安其<lb/>
　居卒不動劉豫僭號起為虞部員外郎辭疾不受以<lb/>
　告畀其家卒卻之如是再三豫亦不復强凡家書文<lb/>
　字一不用豫僭號但書甲子後三年死此亦徐度云自<lb/>
　兵興以來常恨未見以大節名世者在建康得一人<lb/>
　曰通判府事楊邦人嘗表諸朝得謚而立廟祀今又<lb/>
　聞亘與俊皆故人盖可尚世猶未有能少發明之者<lb/>
<pb n="KR3j0106_WYG_002-64b"/>
　他日當求其事各為之作傳<lb/>
蔣侍郎堂家藏楊文公與王魏公一帖用半幅紙有折<lb/>
　痕記其畧云昨夜有進士蔣堂携所作文來極可喜<lb/>
　不敢不布聞謹封拜呈後有蘇子瞻䟦云夜得一士<lb/>
　旦而告人察其情若喜而不寐者蔣氏不知何從得<lb/>
　之在其孫彛處也世言文公為魏公客公經國大謀<lb/>
　人所不知者獨文公得與觀此帖不特見文公好賢<lb/>
　樂士之急且得一士必亟告之其補于公者亦固多<lb/>
<pb n="KR3j0106_WYG_002-65a"/>
　矣片紙折封尤見前人至誠相與簡易平實不為虛<lb/>
　文安得復有隱情不盡不得已而茍從者皆可為後<lb/>
　法也<lb/>
房次律為宰相當中原始亂時雖無大功亦無甚顯過<lb/>
　罷黜盖非其罪一跌不振遂至于死世多哀之此固<lb/>
　不幸然吾謂陳濤之敗亦足以取此杜子羙悲陳陶<lb/>
　云孟冬十郡良家子血作陳陶澤中水野曠天青無<lb/>
　戰塵四萬義軍同日死哀哉此豈細事乎用兵成敗<lb/>
<pb n="KR3j0106_WYG_002-65b"/>
　固不可全責主將要之非所長而强為之勝乃其幸<lb/>
　敗者必至之理與故殺之無異也次律之志豈不欲<lb/>
　勝而强非其長則此四萬人之死其誰當之乎顧一<lb/>
　跌猶未足償陸機河橋之役不戰而潰者二十餘萬<lb/>
　人固未必皆死死者亦多矣訟其寃者孰不切齒孟<lb/>
　玖然不知是時機何所自信而敢遽當此任師敗七<lb/>
　里澗死者如積澗水為不流㣲孟玖機將何以處乎<lb/>
　吾老出入兵間未嘗秋毫敢言嘗試之意盖嘗謂陸<lb/>
<pb n="KR3j0106_WYG_002-66a"/>
　機河橋之役房琯陳陶之戰皆可為書生輕信兵者<lb/>
　之戒不謂當時是非當否也<lb/>
兵興以來盗賊邉騎所及無噍類有先期犇避伏匿山<lb/>
　谷林莽間者或幸以免忽襁負嬰兒啼聲聞于外亦<lb/>
　因得其處于是避賊之人凡嬰兒未解事不可戒語<lb/>
　者率棄之道旁以去纍纍相望有敎之為緜毬隨兒<lb/>
　大小為之縛置口中畧使滿口而不閉氣或有力更<lb/>
　預畜甘草末臨繫時量以水漬使咀味兒口中有物<lb/>
<pb n="KR3j0106_WYG_002-66b"/>
　自不能作聲而緜軟不傷兒口或鏤板以揭饒州道<lb/>
　上己酉冬敵自江西犯饒信所在居民皆空城去顛<lb/>
　仆流離道上而嬰兒得此全活者甚多<lb/>
三十年間士大夫多以諱不言兵為賢盖矯前日好興<lb/>
　邊事之弊此雖仁人用心然坐是四方兵備縱弛不<lb/>
　復振器械刓朽敎塲鞠為蔬圃吾在許昌親見之意<lb/>
　頗不以為然兵但不可輕用豈當併其備廢之哉乃<lb/>
　為新作甲仗庫督掌兵官復敎塲以日閲習一日王<lb/>
<pb n="KR3j0106_WYG_002-67a"/>
　幼安見過曰公不聞邢和叔乎非時入甲仗庫檢察<lb/>
　有宻啟之者遂坐謫吾時中朝不相喜者甚衆因懼<lb/>
　而止後聞有欲以危語中吾者偶不得此亦天也然<lb/>
　自金人暴起東南州郡類以兵不足用且無器甲望<lb/>
　風而潰者皆是恨吾前日之志不終然是時吾雖欲<lb/>
　忘身為之不過得罪終亦必無補也<lb/>
孔孟皆力詆愿人余少不能了以為居之似忠信行之<lb/>
　似廉潔終愈于不為忠信廉潔之人何傷乎而疾之<lb/>
<pb n="KR3j0106_WYG_002-67b"/>
　深也既泛觀古今君子小人情偽之際然後知聖賢<lb/>
　之言不徒發也彼不為忠信亷潔者其惡不過其身<lb/>
　人既曉然知之則是非亦不足為之惑乃非其情而<lb/>
　矯為之則名實顛倒内外相反茍用以濟其姦何所<lb/>
　不可為方孔孟時先王遺風餘澤未逺猶有能察而<lb/>
　知之者所憂特賊德而已後世先王之道知者無㡬<lb/>
　不幸染其習而勿悟則將舉世從之莊子所謂小惑<lb/>
　易方大惑易性者其為患豈勝言乎<lb/>
<pb n="KR3j0106_WYG_002-68a"/>
子貢問曰鄉人皆好之何如子曰未可也鄉人皆惡之<lb/>
　何如子曰未可也不如鄉人之善者好之其不善者<lb/>
　惡之一鄉之人未必皆善亦未必皆不善今無别于<lb/>
　善惡而皆好之非鄉原乎若反此不幸非其罪而不<lb/>
　善者惡之則孟子所謂自反而仁與禮者雖以為禽<lb/>
　獸可也若善者亦惡之則不可矣故君子不畏不善<lb/>
　人之所惡而貴善人之所好兩者各當其分則何擇<lb/>
　于好惡哉然惟仁者能好人能惡人則好惡非仁者<lb/>
<pb n="KR3j0106_WYG_002-68b"/>
　未易得其正亦必自知者明自反者審然後不為外<lb/>
　之好惡所奪也<lb/>
閲所曝碑册見李邕所作張柬之碑讀之偶終篇五王<lb/>
　與劉幽求等皆有社稷大功然五王沉勇忠烈非幽<lb/>
　求輩險譎貪權偶能濟事者比其間桓彥範與柬之<lb/>
　尤奇材可與姚崇相先後盖皆本于學術然其不幸<lb/>
　智不及薛季昶敬暉不能自免于禍亦坐書生習氣<lb/>
　仁而不能斷也幽求能勸彥範誅三思非有以過二<lb/>
<pb n="KR3j0106_WYG_002-69a"/>
　人正以其一于前無所顧避爾柬之彥範既欲成此<lb/>
　又欲全彼其志豈不哀哉然天下事要有不得已者<lb/>
　勢必不能兩立若以柬之彥範之材而輔之幽求之<lb/>
　決豈特卒保其身安得更有景龍事乎世言廢幽求<lb/>
　等坐姚崇不喜非崇不能容乃所以全之也村校中<lb/>
　敎小兒誦詩多有心為明時盡君門尚不容田園迷<lb/>
　徑路歸去欲何從一篇初不知誰作大觀間三館曝<lb/>
　書昭文庫壁間有敝篋置書數十册蠧爛㡬不可讀<lb/>
<pb n="KR3j0106_WYG_002-69b"/>
　發其一曰玉堂新集載此篇乃幽求詠懷作也豈非<lb/>
　遷杭郴州刺史時耶然幽求豈是安田園者姑懟而<lb/>
　云爾<lb/>
故事制科必先用從官二人舉上其所為文五十篇考<lb/>
　于學士院中選而後召試得召者不過三之一惟歐<lb/>
　陽文忠公為學士時所薦皆天下名士無有不在高<lb/>
　選者蘇子瞻兄弟李中書邦直孫翰林巨源是也世<lb/>
　遂稱歐陽善舉賢良程試既不過䇿論故所上文亦<lb/>
<pb n="KR3j0106_WYG_002-70a"/>
　以䇿論中半然多未免猶為塲屋文辭惟孫巨源直<lb/>
　指當世弊事列其條目援據祖宗源流本末質以故<lb/>
　事反覆論説皆可施行無一辭虛說韓魏公一見曰<lb/>
　慟哭泣涕論天下事其今之賈誼乎時方為於濳縣<lb/>
　令㑹以期喪不及試免喪魏公猶當國即用為崇文<lb/>
　館編校書籍遂見進用不復更外任盖猶愈于正登<lb/>
　科也<lb/>
李育字仲蒙呉人馮當世牓第四人登第能為詩性高<lb/>
<pb n="KR3j0106_WYG_002-70b"/>
　簡故官不甚顯亦少知之者與外大父晁公善尤愛<lb/>
　其詩先君嘗得其親書飛騎橋一篇于晁公字畫亦<lb/>
　清麗以為珍玩呉志孫權征合肥為魏將張遼所襲<lb/>
　乘駿馬上津橋橋板撤丈餘超度得免故以名橋今<lb/>
　在廬州境中詩本後亡去畧追記之附于此魏人野<lb/>
　戰如鷹揚呉人水戰如龍驤氣吞魏王惟呉王建旗<lb/>
　敢到新城旁霸主心當萬夫敵麾下倉皇無羽翼途<lb/>
　窮事變接短兵生死之間不容息馬犇津橋橋半撤<lb/>
<pb n="KR3j0106_WYG_002-71a"/>
　洶洶有聲如地裂蛟怒横飛秋水空鶚驚徑度秋雲<lb/>
　缺奮迅金羈汗霑臆濟主艱難天借力艱難始是報<lb/>
　主時平日主君須愛惜此詩五七歲時先君口授小<lb/>
　兒識之<lb/>
錢塘西湖建康鍾山皆士大夫願游而不獲者仕宦適<lb/>
　至未有不厭足所欲兩郡余皆辱居之在錢塘十月<lb/>
　適敵犯京師信息未通日望望涕泣引首北向何暇<lb/>
　顧其他僅以祈晴一至天竺而已建康亦留半歲正<lb/>
<pb n="KR3j0106_WYG_002-71b"/>
　當冬春之間出師待敵寢食且廢鍾山雖兵火殘破<lb/>
　之餘形勢故在六朝遺迹故事班班猶可數城中但<lb/>
　見屹然在側爾而少從先君入峽瞿塘灔澦髙唐白<lb/>
　帝城皆天下絶險竒異乃一一縱觀至今猶厯厯在<lb/>
　目晚往來浙東七里瀨金華三洞諸勝處每至輒留<lb/>
　數日非興盡不歸乃知山林丘壑亦各有分非軒冕<lb/>
　者所可常得天固付之山人野老也<lb/>
上所好惡固不可不慎况于取士神童本不專在誦書<lb/>
<pb n="KR3j0106_WYG_002-72a"/>
　初亦不以為常科適有則舉之爾故可因之以得異<lb/>
　材觀元獻不以素所習題自隱文公不以一賦適成<lb/>
　自幸童子如此他日豈有不成大器者乎大觀行三<lb/>
　舍法至政和初小人規時好者謬言學校作成人材<lb/>
　已能如三代乃以童子能誦書者為小子有造此殆<lb/>
　近俳而執事者樂聞之凡有以聞悉命之官以成其<lb/>
　說故下俚庸俗之父兄幸于茍得每苦其子弟以為<lb/>
　市此豈復更有人材哉宣和末余在蔡與許見江外<lb/>
<pb n="KR3j0106_WYG_002-72b"/>
　以童子入貢者數輩率以老書生挾二三人持狀立<lb/>
　庭下求試與倡優經過而獻藝畧等初亦怪抱之使<lb/>
　升堂坐定問之乃志在得公厨數十千為路費爾為<lb/>
　之悵然後或聞有得官者今莫知皆安在理固然也<lb/>
景修與吾同為郎夜宿尚書新省之祠曹㕔步月庭下<lb/>
　為吾言往嘗以九月望夜道錢塘與詩僧可乆泛西<lb/>
　湖至孤山已夜分是歲早寒月色正中湖面𣺌然如<lb/>
　鎔銀傍山松檜參天露下葉間嶷嶷皆有光微風動<lb/>
<pb n="KR3j0106_WYG_002-73a"/>
　湖水晃漾與林葉相射可乆清癯苦吟坐中凄然不<lb/>
　勝寒索衣無所有空米囊覆其背為平生得此無㡬<lb/>
　吾為作詩記之云霜風獵獵將寒威林下山僧見亦<lb/>
　稀怪得吟詩無俗語十年肝鬲湛寒輝此景暑中想<lb/>
　像亦可一灑然也<lb/>
讀書而不應舉則已矣讀書而應舉應舉而望登科登<lb/>
　科而仕仕而以敘進茍不違道于義皆無不可也而<lb/>
　世有一種人既仕而得禄反嘐嘐然以不仕為高若<lb/>
<pb n="KR3j0106_WYG_002-73b"/>
　欲棄之者此豈其情也哉故其經營有甚于欲仕或<lb/>
　不得間而入或故為小異以去因以遲留往往遂竊<lb/>
　名以得羙官而不辭世終不寤也有言窮書生不識<lb/>
　饅頭計無從得一日見市肆有列而鬻者輒大呼仆<lb/>
　地主人驚問曰吾畏饅頭主人曰安有是理乃設饅<lb/>
　頭百許枚空室閉之徐伺于外寂不聞聲穴壁窺之<lb/>
　則以手搏撮食者過半矣亟開門詰其然曰吾見此<lb/>
　忽自不畏主人知其紿怒而叱曰若尚有畏乎曰有<lb/>
<pb n="KR3j0106_WYG_002-74a"/>
　猶畏臘茶兩椀爾此豈求不仕者也<lb/>
東林去吾山東南五十餘里沈氏世為著姓元豐間有<lb/>
　名<hi>闕</hi>者字東老家頗藏書喜賔客東林當錢塘往來<lb/>
　之衝故士大夫與游客勝士聞其好事必過之沈亦<lb/>
　應接不倦嘗有布裘青巾稱囘山人風神超邁與之<lb/>
　飲終日不醉薄暮取食餘石榴皮書詩一絶壁間曰<lb/>
　西鄰已富憂不足東老雖貧樂有餘白酒釀來緣好<lb/>
　客黄金散盡為收書即長揖出門越石橋而去追躡<lb/>
<pb n="KR3j0106_WYG_002-74b"/>
　之已不見意其為吕洞賔也當時名士多和其詩傳<lb/>
　于世蘇子瞻為杭州通判亦和用韓退之毛頴傳事<lb/>
　云至用榴皮緣底事中書君豈不中書雖以紀實意<lb/>
　亦有在也<lb/>
橘極難種吾居山十年凡三種而三槁死其初移栽皆<lb/>
　三四尺餘一歲便結實纍然可愛未㡬偶歲大寒多<lb/>
　雪即立槁雖厚以苫覆草擁不能救也盖性極畏寒<lb/>
　而吾居在山之半又面北多北風與平地氣候絶不<lb/>
<pb n="KR3j0106_WYG_002-75a"/>
　同山前梅花及桃李等率常先開半月盖五七之間<lb/>
　如此今呉中橘亦惟洞庭東西兩山最盛他處好事<lb/>
　者園圃僅有之不若洞庭人以為業也凡橘一畞比<lb/>
　田一畞利數倍而培治之功亦數倍于田橘下之土<lb/>
　㡬于用篩未嘗少以瓦甓雜之田自種至刈不過一<lb/>
　二耘而橘終歲耘無時不使見纖草地必面南為屬<lb/>
　級次第使受日每歲大寒則于上風焚糞壤以溫之<lb/>
　吾不如老圃信有之矣<lb/>
<pb n="KR3j0106_WYG_002-75b"/>
吾居雖畧備然材植不甚堅壯度不過可支三十年即<lb/>
　一易人生不能無役閒中種木亦是一適今山之松<lb/>
　已多矣地既皆闢當歲益種松一千桐杉各三百竹<lb/>
　凡見隙地皆植之盡五年而止可更有松五千桐杉<lb/>
　各千五百三十年後使居者視吾室敝則伐而新之<lb/>
　竹但取其風霜毁折與侵道妨行者可不外求而足<lb/>
　今歲積益與此山竹無慮增數千竿松杉生不滿三<lb/>
　尺者處處有之桐子已實伺其墜多畜之冬春之間<lb/>
<pb n="KR3j0106_WYG_002-76a"/>
　當與汝曹日䇿杖山行自課擇僕之健而愿者兩人<lb/>
　供役吾不為無事矣然此居竟何有吾年六十猶思<lb/>
　預植良材為後計柳子厚詩云晚學壽張樊敬侯種<lb/>
　漆南園待成器使子厚在寧免一笑耶<lb/>
人之操行莫先于無偽能不為偽雖小善亦有可觀其<lb/>
　積累之必可成其大茍出于偽雖有甚善不特乆之<lb/>
　終不能欺人亦必自有怠而自不能掩者吾渉世乆<lb/>
　閱此類多矣彼方作為大言以掠羙牽率矯厲之行<lb/>
<pb n="KR3j0106_WYG_002-76b"/>
　以誇衆孰不能竊取須臾之譽或因以得利然外雖<lb/>
　未知未有不先為奴婢窺其後而竊笑者雖欲久可<lb/>
　乎今吾父子相處固自閨門之内而賔客之從吾游<lb/>
　者未嘗不朝夕左右入吾室而並吾席也吾固無善<lb/>
　可稱然終日之言茍有一毫相戾何獨有愧鄉黨居<lb/>
　鄰尚能厭服汝曹之心哉嘗記歐陽文忠與其弟姪<lb/>
　書有云凡人勉强于外何所不至惟考之其私乃見<lb/>
　真偽此非其家人無與知者可書諸紳也<lb/>
<pb n="KR3j0106_WYG_002-77a"/>
晉史言王逸少性愛鵞世皆然之人之好尚固各有所<lb/>
　僻未易以一槩論如崔鉉喜看水牛鬬之類此有何<lb/>
　好然而亦必與性相近類者逸少風度超然何取于<lb/>
　鵞張素正嘗云善書者貴指實掌虛腕運而手不知<lb/>
　鵞頸有腕法儻在是耶今鵞千百為羣其間必自有<lb/>
　特異者畜牧人皆能辨人即貴售之以為種盖物各<lb/>
　有出其類者逸少即意有所寓因又賞其善者也正<lb/>
　素能書識古人行筆意其言似有理<lb/>
<pb n="KR3j0106_WYG_002-77b"/>
司空國史有傳其大節畧已備矣而平生出處每章奏<lb/>
　論事見于謀國者遺落甚多先大父太師兄弟三人<lb/>
　皆以司空廕入官至老不敢忘也吾少時猶記太師<lb/>
　有親書其遺事一卷三十四條今莫知本安在本院<lb/>
　子孫既微大觀末吾嘗從求家集及手書藁草猶得<lb/>
　五六十卷意欲為論次及作家傳乆之不能成喪亂<lb/>
　以來圖籍零落今歲曝書追尋尚有前日之半喜不<lb/>
　自禁稍凉筆研可親終當成此志亦欲使汝曹知吾<lb/>
<pb n="KR3j0106_WYG_002-78a"/>
　門内先此立朝者卓卓如是非如廼翁猥退無能也<lb/>
韓退之作毛頴傳此本南朝俳諧文驢九錫雞九錫之<lb/>
　類而小變之耳俳諧文雖出于戲實以譏切當世封<lb/>
　爵之濫而退之所致意亦正在中書君老不任事今<lb/>
　不中書等數語不徒作也文章最忌祖襲此體但可<lb/>
　一試之耳下邳侯傳世已疑非退之作而後世乃因<lb/>
　緣換倣不已司空圖作容成侯傳其後又有松滋侯<lb/>
　傳近歲溫陶君黄甘綠吉江瑤柱萬石君傳紛然不<lb/>
<pb n="KR3j0106_WYG_002-78b"/>
　勝其多至有託之蘇子瞻者妄庸之徒遂争信之子<lb/>
　瞻豈若是之陋耶中間惟杜仲一傳雜藥名為之其<lb/>
　製差異或以為子瞻在黄州時出奇以戲客而不以<lb/>
　自名余嘗問蘇氏諸子亦以為非是然此非玩侮游<lb/>
　衍有餘于文者不能為也<lb/>
神仙出没人間不得為無有但區區求遇其人而學之<lb/>
　者皆妄人也神仙本出于人孰不可為不先求已之<lb/>
　仙而待人以為仙理豈有是乎今鄉里之善人見不<lb/>
<pb n="KR3j0106_WYG_002-79a"/>
　善人且恥與之接矣安有神仙而輕求于妄人者古<lb/>
　今言嘗遇仙必天下第一等人顧未必皆授以道然<lb/>
　或前告人以禍福使有所避就或付之藥餌使壽考<lb/>
　康彊非見之也彼自以類求耳唐人多言顏魯公為<lb/>
　神仙近世傳歐陽文忠公韓魏公皆為仙此復何疑<lb/>
　哉<lb/>
漢末五斗米道出于張陵今世所謂張天師者也凡受<lb/>
　道者出五斗米故云五斗米道亦謂之米賊與張角<lb/>
<pb n="KR3j0106_WYG_002-79b"/>
　畧相同張魯盖陵之孫然其法本以誠信不欺詐為<lb/>
　本而魯為劉焉督義司馬因與别部司馬張修共擊<lb/>
　漢中太守蘓固遂襲殺修而奪其兵惡在其不欺詐<lb/>
　耶王逸少父子素奉此道逸少人物髙勝必非惑于<lb/>
　妖妄者其用意故不可知然盧循入㑹稽其子凝之<lb/>
　為太守以入静室求鬼兵不設備遂為循屠其家亦<lb/>
　可見矣<lb/>
孟子言烏是何言也烏盖齊魯發語不然之辭至今用<lb/>
<pb n="KR3j0106_WYG_002-80a"/>
　之作鼻音亦通于汝潁漢書記故人見陳渉言夥渉<lb/>
　之為王耽耽者夥呉楚發語驚大之辭亦見于今應<lb/>
　劭亦禍音非是此唇音與壊相近公羊記州公如曹<lb/>
　以齊人語過我為化我今齊人皆以過為夬音歐陽<lb/>
　文忠記打音本謫耿切而舉世訛為丁雅切不知今<lb/>
　呉越俚人正以相毆擊為謫耿音也<lb/>
呉越之俗以五月二十日為分龍日不知其何據前此<lb/>
　夏雨時行雨之所及必廣自分龍後則有及有不及<lb/>
<pb n="KR3j0106_WYG_002-80b"/>
　若有命而分之者也故五六月之間每雷起雲族忽<lb/>
　然而作類不過移時謂之過雲雨雖三二里間亦不<lb/>
　同或濃雲中見若尾墜地蜿蜒屈伸者亦止雨其一<lb/>
　方謂之龍挂深山大澤龍蛇所居其乆而有神宜有<lb/>
　受職者固無足怪屋廬林木之間時有震擊而出往<lb/>
　往有隙穴見其出入之迹或曰此龍之嬾而匿藏者<lb/>
　也佛老書多言龍行雨甚苦是以有畏而逃以是推<lb/>
　之龍之類葢不一一雨分役亦若今人之有官守長<lb/>
<pb n="KR3j0106_WYG_002-81a"/>
　貳佐屬其勤惰材不材為之長者各察而治之耶<lb/>
崔唐臣閩人也與蘇子容呂晉叔同學相好二公先登<lb/>
　第唐臣遂罷舉乆不相聞嘉祐中二公在館下一日<lb/>
　忽見艤舟汴岸坐于船窗者唐臣也亟就見之邀與<lb/>
　歸不可問其别後事曰初倒篋中有錢百千以其半<lb/>
　買此舟往來江湖間意所欲往則從之初不為定止<lb/>
　以其半居貨間取其贏以自給粗足即已不求有餘<lb/>
　差愈于應舉覓官時也二公相顧太息而去翌日自<lb/>
<pb n="KR3j0106_WYG_002-81b"/>
　局中還唐臣有留刺乃携酒具再往謁之則舟已不<lb/>
　知所在矣歸視其刺之末有細字小詩一絶云集僊<lb/>
　僊客問生涯買得魚舟度歲華案有黄庭尊有酒少<lb/>
　風波處便為家訖不復再見頃見王仲弓說此<lb/>
山林園圃但多種竹不問其他景物望之自使人意瀟<lb/>
　然竹之類多尤可喜者筀竹葢色深而葉宻吾始得<lb/>
　此山即散植竹畧有三四千竿雜衆色有之意數年<lb/>
　後所向皆竹矣戊申己酉間二浙竹皆結花而死俗<lb/>
<pb n="KR3j0106_WYG_002-82a"/>
　謂之米竹于是吾所植亦槁盡今所存惟介竹數百<lb/>
　竿爾方其初花時老圃輒能識之告吾亟盡伐去存<lb/>
　其根則來歲尚可復生而余終不忍至已槁而後伐<lb/>
　則與其根俱朽矣比雖復補種而竹種已難得不能<lb/>
　及前五之一然猶更須三五年始可望其干雲蔽日<lb/>
　今日有告余種竹法者但取大竹善掘其鞭無使殘<lb/>
　折從根斷取其三節就竹林燒其斷處使無泄氣種<lb/>
　之一年即發細筍掘去勿存次年出筍便可及母此<lb/>
<pb n="KR3j0106_WYG_002-82b"/>
　良有理揷柳者燒其上一頭則抽條倍長鬻牡丹者<lb/>
　燒其柄或蠟封即不蔫盖一術也當即試之然種竹<lb/>
　須當五六月雖烈日無害小瘁乆之復蘇世言五月<lb/>
　十三日為竹醉可移不必此日凡夏皆可種也杜子<lb/>
　羙詩云西窗竹影薄臘月更須栽余舊用其言每以<lb/>
　臘月種無一竿活者此亦余信書之弊而見事遲也<lb/>
劉惔盛暑見王導導以腹熨彈碁局云何乃渹惔出人<lb/>
　問王公何如惔曰未見他異唯聞呉語當謂渹為冷<lb/>
<pb n="KR3j0106_WYG_002-83a"/>
　呉人語也今二浙乃無此語<lb/>
世以登科為折桂此謂卻詵對䇿東堂自云桂林一枝<lb/>
　也自唐以來用之溫庭筠詩云猶喜故人新折桂自<lb/>
　憐羈客尚飄蓬其後以月中有桂故又謂之月桂而<lb/>
　月中又言有蟾故又改桂為蟾以登科為登蟾宫用<lb/>
　卻詵事固已可笑而展轉相訛復爾然文士亦或沿<lb/>
　襲因之弗悟也<lb/>
丁仙現自言及見前朝老樂工間有優諢及人所不敢<lb/>
<pb n="KR3j0106_WYG_002-83b"/>
　言者不徒為諧謔往往因以達下情故仙現亦時時<lb/>
　效之非為優戲則容貌儼然如士大夫紹聖初修天<lb/>
　津橋以右司員外郎賈種民董役種民時以朝服坐<lb/>
　道旁持撾親指麾役工見者多非笑一日橋成尚未<lb/>
　通行仙現適至素識種民即訶止之曰吾橋成未有<lb/>
　敢過者能打一善諢當使先衆人仙現應聲云好橋<lb/>
　好橋即上馬急趨過種民以為非諢使人亟追之已<lb/>
　不及乆方悟其譏已也<lb/>
<pb n="KR3j0106_WYG_002-84a"/>
韓忠獻公罷政事嘗語康公兄弟以馬伏波論少游事<lb/>
　云吾已無及汝曹他日能如少游言為鄉里善人守<lb/>
　墳墓亦足矣康公既葬忠獻許昌仕寖顯一日歸省<lb/>
　墓下用王逸少故事期六十即挂冠歸以終公志為<lb/>
　文自誓元豐末謫守鄧州明年六十乃具述前語求<lb/>
　致仕章十上時裕陵眷康公未衰苦留之遣中使喻<lb/>
　㫖曰先臣有知見卿宣力國事當亦必以為然康公<lb/>
　猶請不已乃就易許昌曰可以守墳墓矣公不得已<lb/>
<pb n="KR3j0106_WYG_002-84b"/>
　拜命未幾再入為相<lb/>
韓宗武云杜子羙詩自平宫中吕太一收珠南海千餘<lb/>
　日近供生犀翡翠稀復恐征戍干戈宻蠻溪豪族小<lb/>
　動揺世封刺史非時朝蓬萊殿前諸主將才如伏波<lb/>
　不得驕代宗紀廣州市舶使吕太一反逐其節度張<lb/>
　休或疑宫中二字恐誤讀韋倫傳言宦者吕太一是<lb/>
　盖中人為宫市于嶺南者爾故稱市舶使此詩似為<lb/>
　哥舒晃作太一以廣德二年反晃大歷八年以循州<lb/>
<pb n="KR3j0106_WYG_002-85a"/>
　刺史反殺嶺南節度使吕崇賁相去盖十年自此詩<lb/>
　而上至青絲五篇疑皆失其題故但以句首語名之<lb/>
　所以讀者多不能遽了魏知古傳復有薦洹水令吕<lb/>
　太一在開元間與大歴亦相反此别一人姓名適同<lb/>
　爾<lb/>
浙東溪水峻急多灘石魚隨水觸石皆死故有溪無魚<lb/>
　土人率以陂塘養魚乘春魚初生時取種于江外長<lb/>
　不過半寸以木桶置水中細切草為食如食蠶謂之<lb/>
<pb n="KR3j0106_WYG_002-85b"/>
　魚苗一夫可致數千枚投于陂塘不三年長可盈尺<lb/>
　但水不廣魚勞而瘠不能如江湖間羙也大業雜記<lb/>
　載呉郡送太湖白魚種子置苑内海中水邊十餘日<lb/>
　即生其法取魚産子著菰蔣上者刈之曝乾亦此之<lb/>
　類但不知既曝乾安得復生必别有術今呉中此法<lb/>
　不傳而太湖白魚實冠天下也<lb/>
虎丘山晉王珣故居珣嘗為呉國内史故與其弟珉皆<lb/>
　卜居呉下舊傳宅在城内日華里今景德寺即是虎<lb/>
<pb n="KR3j0106_WYG_002-86a"/>
　丘乃其外第爾珣與珉分東西二宅本在山前後捨<lb/>
　為寺乃號東西寺今寺乃在山巔下瞰劒池父老以為<lb/>
　會昌寺廢其地歸于民今為田者猶能指其故處大<lb/>
　中寺復乃遷于上則非復珣之舊矣寺之西亦有小<lb/>
　院謂之西菴盖但存其名余大父故廬與景德寺為<lb/>
　鄰自虜入冦景德寺皆焚而虎丘偶獨存其勝槩猶<lb/>
　為呉下第一也<lb/>
徐復所謂冲晦處士者建州人初亦舉進士京房易世<lb/>
<pb n="KR3j0106_WYG_002-86b"/>
　乆無通其術者復嘗遇隱士得之而雜以六壬遁甲<lb/>
　自筮終身無祿遂罷舉范文正公知蘇州嘗疑夷狄<lb/>
　當有變使復占之復為言西方用師起某年月盛某<lb/>
　年月天下當騷然故文正益論邊事及元昊叛無一<lb/>
　不驗者仁宗聞而召見問以兵事曰今歲直小過剛<lb/>
　失位而不中惟强君德乃可濟爾命以大理評事不<lb/>
　就賜號而歸杭州萬松嶺其故廬也時林和靖尚無<lb/>
　恙杭州稱二處士而和靖卒乃得謚與復同時者又<lb/>
<pb n="KR3j0106_WYG_002-87a"/>
　有郭京亦通術數好言兵而任俠不倫故不顯<lb/>
道家有言三尸或謂之三彭以為人身中皆有是三蟲<lb/>
　能記人過失至庚申日乘人睡去而讒之上帝故學<lb/>
　道者至庚申日輒不睡謂之守庚申或服藥以殺三<lb/>
　蟲小人之妄誕有至此者學道以其敎言則將以積<lb/>
　累功行以求升舉也不求無過而反惡物之記其過<lb/>
　又且不睡以守為藥物以殺之豈有意于為過而幸<lb/>
　蔽覆藏匿欺妄上帝可以為神仙者乎上帝照臨四<lb/>
<pb n="KR3j0106_WYG_002-87b"/>
　方納三尸陰告而謂之讒其悖謬尤可見然凡學道<lb/>
　者未有不信其說柳子厚最號强項亦作罵尸蟲文<lb/>
　且唐末猶有道士程紫霄一日朝士會終南太極觀<lb/>
　守庚申紫霄笑曰三尸何有此吾師託是以懼為惡<lb/>
　者爾據牀求枕作詩以示衆曰不守庚申亦不疑此<lb/>
　心長與道相依玉皇已自知行止任爾三彭說是非<lb/>
　投筆鼻息如雷詩語雖俚然自昔其徒未有肻為是<lb/>
　言者孰謂子厚而不若此士也<lb/>
<pb n="KR3j0106_WYG_002-88a"/>
余在建康有李氏子自言唐宗室後持其五代而上告<lb/>
　五通援赦書求官縑素雖弊字畫猶如新其最上廣<lb/>
　川郡公汾州刺史李暹一告尤精好其初書舊銜趙<lb/>
　州刺史次云右可汾州刺史云云然後書告詞先言<lb/>
　門下末言主者施行猶今之麻詞也開元二十年七<lb/>
　月六日下後低項列銀青光禄大夫守兵部尚書兼<lb/>
　中書令集賢殿學士云云蕭嵩宣中書侍郎闕知制<lb/>
　誥王丘奉行此中書省官也再起項列侍中兼吏部<lb/>
<pb n="KR3j0106_WYG_002-88b"/>
　尚書𢎞文館學士臣光庭與黄門侍郎給事中等言<lb/>
　制出如右請奉制付外施行謹言年月日畫制可者<lb/>
　門下省官也再列尚書左丞相開府儀同三司行<lb/>
　尚書右丞相云云璟侍中云云盖光庭前銜而不名<lb/>
　次列吏部侍郎林甫肜告某官奉被制書如右符到<lb/>
　奉行年月日下者尚書省官也璟與林甫肜三名皆<lb/>
　親書大如半掌極竒偉盖裴光庭宋廣平李林甫肜<lb/>
　當為韋肜中書省官書姓而門下尚書省則不書光<lb/>
<pb n="KR3j0106_WYG_002-89a"/>
　庭以兼吏部尚書故再見于尚書省官而不名蕭嵩<lb/>
　裴光庭學士結銜皆在官下余見唐告多大扺皆吏<lb/>
　部告惟此中書所命如今堂除者故有辭但前不言<lb/>
　勑而言門下為異爾兵興以來先代遺迹存者無幾<lb/>
　可以示後生之樂多聞者也<lb/>
晏元獻為參知政事仁宗親政與同列皆罷知亳州亳<lb/>
　有摘其為章懿太后墓誌不言帝所生以自結者然<lb/>
　亦不免俱去一日游渦水見蛙有躍而登木捕蟬者<lb/>
<pb n="KR3j0106_WYG_002-89b"/>
　既得之口不能容乃相與墜地遂作蜩蛙賦畧云匿<lb/>
　蕞質以濳進跳輕軀而猛噬雖多口以連獲終扼吭<lb/>
　而弗制歐陽文忠滁州之貶作憎蠅賦晚以濮廟事<lb/>
　亦厭言者屢困不已又作憎蚊賦蘇子瞻揚州題詩<lb/>
　之謗作黠䑕賦皆不能無芥蔕于中而發于言欲茹<lb/>
　之不可故惟知道者為能忘心<lb/>
趙康靖公初名禋直史館黄宗旦名知人一見公曰君<lb/>
　他日當以篤厚君子稱于世因使改名約已而忽夢<lb/>
<pb n="KR3j0106_WYG_002-90a"/>
　有持文書示之若公牒者大書趙槩二字初弗悟既<lb/>
　又夢有遺之書者題云祕書丞通判汝州趙槩始疑<lb/>
　其或諭已乃改後名後六年登科果以祕書丞通判<lb/>
　海州但汝字不同爾議者或汝字篆文與海字相近<lb/>
　公夢中或不能詳也既稍顯又夢與王文安公同入<lb/>
　一佛寺文安題壁云刑部郎中知制誥趙槩後十年<lb/>
　亦以此官入掖垣遂為學士禮部王文安公為三司<lb/>
　使同會偶為書題名記云自刑部郎中知制誥召入<lb/>
<pb n="KR3j0106_WYG_002-90b"/>
　兩人相顧大笑此尤可怪故康靖平生尤信夢晚作<lb/>
　見聞記其一篇書當時諸公間夢事甚詳<lb/>
劉原甫廷試本為第一王文安公其舅也為編排試卷<lb/>
　官既拆號見其姓名遂自陳請降下名仁宗初以高<lb/>
　下在初覆考官編排官無與但以號次第之耳文安<lb/>
　猶力辭不已遂升賈直孺為魁以原甫為第三<lb/>
陸龜蒙作怪松圖贊謂草木之性本無怪生不得地有<lb/>
　物遏之而陽氣作于内則憤而為怪范文正公初數<lb/>
<pb n="KR3j0106_WYG_002-91a"/>
　以言事動朝廷當權者不喜每目為怪人文正知之<lb/>
　及後復用為西帥上疏請城京師以備敵曰吾又將<lb/>
　怪矣乃書龜蒙贊以遺當權者曰朝廷方太平不喜<lb/>
　生事某于搢紳中獨如妖言既齟齬不得伸辭因乖<lb/>
　戾得無如龜蒙之松乎時雖知其諷已訖不能盡用<lb/>
　其言<lb/>
世言遲乆有待者曰宿留自漢即有此語二十八星謂<lb/>
　之舍亦謂之宿宿者止其所居也留作去音古一字<lb/>
<pb n="KR3j0106_WYG_002-91b"/>
　而分二義者多以音别之如自食為食食人則音伺<lb/>
　自飲為飲飲人則音廕之類是矣盖應留而留則為<lb/>
　平音應去而留則為去音逗遛亦同此義<lb/>
顔魯公真蹟宣和間存者猶可數十本其最著者與郭<lb/>
　英乂論坐位書在永興安師文家祭姪李明文病妻<lb/>
　乞鹿脯帖在李觀察士衡家乞米帖在天章閣待制<lb/>
　王質家寒食帖在錢穆甫家其餘蔡明逺帖盧八倉<lb/>
　曹帖送劉太真序等不知在誰氏皆有石本坐位帖<lb/>
<pb n="KR3j0106_WYG_002-92a"/>
　安氏初析居分為二人多見其前段師文後乃併得<lb/>
　之相繼皆入内府世間無復遺矣<lb/>
錢穆甫為如臯令㑹歲旱蝗發而㤗興令獨紿郡將云<lb/>
　縣界無蝗已而蝗大起郡將詰之令辭窮乃言縣本<lb/>
　無蝗盖自如臯飛來仍檄如臯請嚴捕蝗無使侵鄰<lb/>
　境穆甫得檄輒書其紙尾報之曰蝗蟲本是天灾即<lb/>
　非縣令不才既自敝邑飛去卻請貴縣押來未幾傳<lb/>
　至郡下無不絶倒<lb/>
<pb n="KR3j0106_WYG_002-92b"/>
左氏記晉平公夢黄熊事亦見國語二本皆作熊字韋<lb/>
　氏國語注遂以為熊羆之熊杜預于左氏不言何物<lb/>
　世多疑熊當如爾雅鼈三足為能之能謂傳寫有衍<lb/>
　文據陸德明左氏釋文直以為能字音奴來反則固<lb/>
　已云爾不知以意刪其文耶或别有據也余考古文<lb/>
　熊能二字本通用故賢能之能字書以為獸名堅中<lb/>
　而彊力則熊也是熊字或為能能字或為熊初未嘗<lb/>
　有别熊羆之熊能鼈之能二物共一名各隨其所稱<lb/>
<pb n="KR3j0106_WYG_002-93a"/>
　則何必更論衍文正當讀為能爾宋莒公兄弟留意<lb/>
　小學雖補注國語畧能辨之以正韋氏之誤然意不<lb/>
　盡徹終不免改熊為能也<lb/>
吾明年六十歲今春治西塢隙地作堂其間取蘧伯玉<lb/>
　之意名之曰知非趙清獻年五十九聞雷而得道自<lb/>
　號知非子此真為伯玉者也今吾無清獻之聞而遽<lb/>
　以名其居姑志其年耶抑將求為伯玉耶夫伯玉亦<lb/>
　何可求為南郭子綦有言今之隱几非昔之隱几者<lb/>
<pb n="KR3j0106_WYG_002-93b"/>
　也古之人于一隱几之間猶有所辨尚何論六十年<lb/>
　豈不知其有與物俱遷而獨存者乎茍知存者之為<lb/>
　是則遷者無物而不非也自是觀之則吾亦可以少<lb/>
　稅駕于此堂矣始吾守蔡州方三十九明年作堂于<lb/>
　州治之西廡名之曰不惑吾以為僭然吾有志學焉<lb/>
　者也今二十年幸其所願學者未嘗廢亦粗以為不<lb/>
　至于顛迷流蕩而喪其本心者雖求為伯玉可也<lb/>
揚子雲謂嚴君平為蜀莊避武帝之諱也其稱李仲元<lb/>
<pb n="KR3j0106_WYG_002-94a"/>
　益與君平為一等人班固作王吉傳序載君平與鄭<lb/>
　子真事甚詳而不及仲元顔師古以三輔決録君平<lb/>
　名遵子真名樸余讀蜀志秦宓與王商書論嚴君平<lb/>
　李𢎞立祠事曰李仲元不遭法言令名必淪又以知<lb/>
　仲元盖名𢎞但惜其行事不著爾<lb/>
　<lb/>
　<lb/>
　<lb/>
<pb n="KR3j0106_WYG_002-94b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　避暑録話卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>避暑録話卷上</head>
    <p>
<pb n="KR3j0106_WYG_001-1a"/>
欽定四庫全書<lb/>
　避暑録話卷上　　　　　宋　葉夢得　撰<lb/>
杜子美飲中八仙歌賀知章汝陽王璡崔宗之蘓晉李<lb/>
　白張長史旭焦遂李適之也適之坐李林甫譖求為<lb/>
　散職乃以太子少保罷政事命下與親戚故人歡飲<lb/>
　賦詩曰避賢初罷相樂聖且銜杯為問門前客今朝<lb/>
　幾箇來可以見其超然無所芥蔕之意則子美詩所<lb/>
　謂銜杯樂聖稱避賢者是也適之以天寶五載罷相<lb/>
<pb n="KR3j0106_WYG_001-1b"/>
　即貶死袁州而子美十載方以獻賦得官疑非相與<lb/>
　周旋者葢但記能飲者耳惟焦遂名跡不見他書適<lb/>
　之之去自為得計而終不免于死不能遂其詩意林<lb/>
　甫之怨豈至是哉氷炭不可同器不論怨有淺深也<lb/>
　乃知棄宰相之重而求一杯之樂有不能自謀者欲<lb/>
　碌碌求為焦遂其可得乎今峴山有適之窪樽顔魯<lb/>
　公諸人嘗為聨句而傳不載其嘗至湖州疑為刺史<lb/>
　而史失之也<lb/>
<pb n="KR3j0106_WYG_001-2a"/>
李文定公坐與丁晉公不相能中常鬱鬱不樂舊中書<lb/>
　省壁間有其手題詩一聨云灰心縁忍事霜鬂為論<lb/>
　兵凡數十處此裴晉公詩也初不見全篇在許昌偶<lb/>
　得其集云有意効承平無功答聖明灰心縁忍事霜<lb/>
　鬂為論兵道直身還在恩深命轉輕鹽梅非擬議葵<lb/>
　藿是平生白日長懸照蒼蠅謾發聲嵩陽舊田里終<lb/>
　使謝歸耕裴公之言猶及此豈坐李逢吉元稹故耶<lb/>
　集中又有在太原題㕔壁一絶句云危事經非一浮<lb/>
<pb n="KR3j0106_WYG_001-2b"/>
　榮得是空白頭官舍裏今日又春風則此公胸中亦<lb/>
　未得全為無事人緑野之游豈易得哉裴公固不特<lb/>
　以文字名世然詩辭皆整齊閒雅忠義端亮之氣凜<lb/>
　然時見覽之毎可喜也<lb/>
裴晉公詩云飽食緩行初睡覺一甌新茗侍兒煎脱巾<lb/>
　斜倚繩牀坐風送水聲來耳邊公為此詩必自以為<lb/>
　得志然吾山居七年享此多矣今歲新茶適佳夏初<lb/>
　作小池導安樂泉注之得常熟破山重臺白蓮植其<lb/>
<pb n="KR3j0106_WYG_001-3a"/>
　間葉已覆水雖無淙潺之聲然亦澄澈可喜此晉公<lb/>
　之所誦詠而吾得之可不為幸乎<lb/>
歐陽文忠公在揚州作平山堂壯麗為淮南第一堂據<lb/>
　蜀岡下臨江南數百里真潤金陵三州𨼆𨼆若可見<lb/>
　公毎暑時輙凌晨攜客往遊遣人走邵伯取荷花千<lb/>
　餘朶以畫盆分挿百許盆與客相間遇酒行即遣妓<lb/>
　取一花傳客以次摘其葉盡處則飲酒往往侵夜載<lb/>
　月而歸余紹聖初始登第嘗以六七月之間館于此<lb/>
<pb n="KR3j0106_WYG_001-3b"/>
　堂者幾月是歳大暑環堂左右老木參天後有竹千<lb/>
　餘竿大如椽不復見日色蘓子瞻詩所謂稚節可專<lb/>
　車是也寺有一僧年八十餘及見公猶能道公時事<lb/>
　甚詳邇來幾四十年念之猶在目今余小池植蓮雖<lb/>
　不多來歳花開當與山中一二客修此故事<lb/>
余家舊藏書三萬餘卷喪亂以來所亡幾半山居狹隘<lb/>
　餘地置書囊無幾雨漏鼠齧日復蠧敗今歳出曝之<lb/>
　閲兩旬纔畢其間往往多余手自抄覽之如隔世事<lb/>
<pb n="KR3j0106_WYG_001-4a"/>
　因日取所喜觀者數十卷命門生等從旁讀之不覺<lb/>
　至日仄舊得釀法極簡易盛夏三日輙成色如湩醴<lb/>
　不減玉友僕夫為作之毎晚涼即相與飲三杯而散<lb/>
　亦復盎然讀書避暑固是一佳事況有此釀忽看歐<lb/>
　文忠詩有一生勤苦書千卷萬事消磨酒十分之句<lb/>
　慨然有當其心公名德著天下何感于此乎鄒湛有<lb/>
　言如湛輩乃當如公言耳此公始退休之時寄北門<lb/>
　韓魏公詩也<lb/>
<pb n="KR3j0106_WYG_001-4b"/>
蘓子瞻在黃州作蜜酒不甚佳飲者輙暴下蜜水腐敗<lb/>
　者爾嘗一試之後不復作在惠州作桂酒嘗問其二<lb/>
　子邁過云亦一試之而止大抵氣味似屠蘓酒二子<lb/>
　語及亦自撫掌大笑二方未必不佳但公性不耐事<lb/>
　不能盡如其節度姑為好事借以為詩故世喜其名<lb/>
　要之酒非麴蘖何可以他物為之若不類酒孰若以<lb/>
　蜜漬木瓜樝橙等為之自可口不必似酒也劉禹錫<lb/>
　傳南方有桂漿法善造者暑月極快美凡酒用藥未<lb/>
<pb n="KR3j0106_WYG_001-5a"/>
　有不奪其味況桂之烈楚人所謂桂酒椒漿者安知<lb/>
　其為美酒但土俗所尚今欲因其名以求美亦過矣<lb/>
王荆公不耐靜坐非卧即行晚卜居鍾山謝公墩自山<lb/>
　距州城適相半謂之半山畜一驢毎食罷必日一至<lb/>
　鍾山縱步山間倦則即定林而睡往往至日昃乃歸<lb/>
　率以為常有不及終往亦必跨驢中道而還未嘗已<lb/>
　也余見蔡天啓薛肇明備能言之子瞻在黃州及嶺<lb/>
　表毎旦起不招客相與語則必出而訪客所與游者<lb/>
<pb n="KR3j0106_WYG_001-5b"/>
　亦不盡擇各隨其人高下談諧放蕩不復為畛畦有<lb/>
　不能談者則强之説鬼或辭無有則曰姑妄言之于<lb/>
　是聞者無不絶倒皆盡歡而後去設一日無客則歉<lb/>
　然若有疾其家子弟嘗為予言之如此也吾獨異此<lb/>
　固無二公經營四海之志但畏客欲杜門毎坐輙終<lb/>
　日至足痺乃起兩巖相去無三百步閲數日纔能一<lb/>
　往一榻所據如荆公之睡則有之矣陶淵明云園日<lb/>
　涉而成趣豈仁人志士所存各異非余頽惰者所及<lb/>
<pb n="KR3j0106_WYG_001-6a"/>
　乎萬法皆從心生心茍不動外境何自而入雖寒暑<lb/>
　可敵也嬰兒未嘗求附火搖扇此豈無寒暑乎葢不<lb/>
　知爾近見世有畏暑者席地袒裼終日遷徙百計求<lb/>
　避卒不得所欲而道途之役正晝烈日衣以厚衲挽<lb/>
　車負擔馳騁不停竟亦無他但心所安爾近有道人<lb/>
　常悟住惠林得風痺疾歸寓許昌天寧寺足不能行<lb/>
　雖三伏必具三衣而坐自旦至暮未嘗欹偃毎食時<lb/>
　弟子扶掖稍伸縮即復跏趺如故室中不置扇拱手<lb/>
<pb n="KR3j0106_WYG_001-6b"/>
　若對大賔客而神觀澄穆膚理融暢疾雖不差亦不<lb/>
　復作如是七年一日告其徒語絶即化余嘗盛暑屢<lb/>
　過之問重衣而不扇亦覺熱乎但笑而不答夫心無<lb/>
　避就雖嬰兒役夫猶不能累況如若人者乎<lb/>
盧鴻草堂圖舊藏中貴人劉有方家余往有慶厯中摹<lb/>
　本亦名手精妙猶記後載唐人題跋云相國鄒平段<lb/>
　公家藏圖書並用所歴方鎮印記咸通初余為荆州<lb/>
　從事與柯古同在蘭陵公幕下閲此軸今所歴歲祀<lb/>
<pb n="KR3j0106_WYG_001-7a"/>
　倐踰二紀洊罹多難編軸尚存物在時遷所宜興嘆<lb/>
　丁未年駕在岐山涿郡子謩記又書己酉歳重九日<lb/>
　專謁大儀遂載覽閲累經多難頓釋愁襟子謩再題<lb/>
　鄒平公段文公也柯古其子成式字也子謩不知何<lb/>
　人涿郡葢亦盧氏望蘭陵公或云蕭鄴其罷相出為<lb/>
　荆州節度使正咸通初成式終太常少卿則所謂大<lb/>
　儀也丁未僖宗光啓二年己酉昭宗龍紀元年此畫<lb/>
　宣和庚子余在楚州為賀方回取去不歸當時余方<lb/>
<pb n="KR3j0106_WYG_001-7b"/>
　自許昌得請洞霄思卜築于此山之下視圖中草堂<lb/>
　樾館桃煙磴羃翠亭等𣺌然若不可及今余東西兩<lb/>
　巖畧有亭堂十餘所比年松竹稍環合毎杖䇿登山<lb/>
　奇石森聳左右詰曲行雲霞中不知視鴻居為如何<lb/>
　但恨水泉不壯無雲錦池金碧潭耳謝康樂云良辰<lb/>
　美景賞心樂事四者難并天下詠之以為口實韓魏<lb/>
　公在北門作四并堂公功名富貴無一不滿所欲故<lb/>
　無時不可樂亦以是為貴乎余遊行四方當其少時<lb/>
<pb n="KR3j0106_WYG_001-8a"/>
　葢未知光景為可惜亦不以是四者為難得也在許<lb/>
　昌見故老言韓持國為守毎入春常日設十客之具<lb/>
　于西湖旦以郡事委僚吏即造湖上使吏之湖門有<lb/>
　士大夫過即邀之入滿九客而止輙與樂飲終日不<lb/>
　問其何人也曽存之常以問公曰無乃有不得已者<lb/>
　乎公曰汝少年安知此吾老矣未知復有幾春若待<lb/>
　可與飲者而後從吾之為樂無幾而春亦不吾待也<lb/>
　余時年四十三猶未盡以為然自今思之乃知其言<lb/>
<pb n="KR3j0106_WYG_001-8b"/>
　為有味也<lb/>
近世學者多言中庸中庸之不可廢乆矣何待今日非<lb/>
　特子思言之堯之告舜曰人心惟危道心惟微惟精<lb/>
　惟一允執厥中所謂人心者喜怒哀樂之已發者也<lb/>
　道心者喜怒哀樂之未發者也人能治其心常于未<lb/>
　發之前不為已發之所亂則不流于人心而道心常<lb/>
　存非所謂中乎通此説者不惟了然于性命之正亦<lb/>
　自可以養生盡年素問以喜怒悲憂恐配肝心脾肺<lb/>
<pb n="KR3j0106_WYG_001-9a"/>
　腎而更言其所勝所傷毎使節其過而養其正以全<lb/>
　生與形夫性已得矣生與形固優為之特論養生者<lb/>
　分于五臟而吾儒一于心五臟非心孰為之制是亦<lb/>
　一道也往歲有方士劉淳珏年百歳餘乃以給使事<lb/>
　夏英公余嘗見其為蔡魯公言懲忿窒慾為損之義<lb/>
　甚有理葢深于素問者嘉祐末有黥卒亦百餘歳不<lb/>
　知其姓名時人以郝老呼之善醫自言受法于至人<lb/>
　往來許洛間程文簡公尤厚禮之為文簡診脉預告<lb/>
<pb n="KR3j0106_WYG_001-9b"/>
　其死期于期歳之前不差旬日常語人年六十始知<lb/>
　醫七十而見素問毎撫髀太息曰使吾早得此書與<lb/>
　醫俱吾不死矣惜其見之晚而已傷者不可復也孔<lb/>
　子曰仁者壽此固盡性之言何疑于醫乎<lb/>
林下衲子談禪類以吾儒為未盡彼固未知吾言之深<lb/>
　然吾儒拒之亦太過易曰精氣為物游魂為變是故<lb/>
　知鬼神之情狀原始要終故知死生之説此何等語<lb/>
　乎若作善降之百祥作不善降之百殃積善之家必<lb/>
<pb n="KR3j0106_WYG_001-10a"/>
　有餘慶積不善之家必有餘殃則因果報應之説亦<lb/>
　未嘗廢也晉宋間佛學始入中國而未知禪一時名<lb/>
　流乃有為神不滅之論又有非之者何其陋乎自唐<lb/>
　言禪者寖廣而其術亦少異大抵儒以言傳而佛以<lb/>
　意解非不可以言傳謂以言得者未必真解其守之<lb/>
　必不堅信之必不篤且墮于言以為對執而不能變<lb/>
　通旁達爾此不幾吾儒所謂黙而識之不言而信者<lb/>
　乎兩者未嘗不通自言而達其意者吾儒世間法也<lb/>
<pb n="KR3j0106_WYG_001-10b"/>
　以意而該其言者佛氏出世間法也若朝聞道夕可<lb/>
　以死則意與言兩莫為之礙亦何彼是之辨哉吾嘗<lb/>
　為其徒高勝者言之彼亦心以為然而有不得同者<lb/>
　其教然也<lb/>
歐陽文忠公平生詆佛老少作本論三篇于二氏葢未<lb/>
　嘗有别晚罷政事守亳將老矣更罹憂患遂有超然<lb/>
　物外之志在郡不復事事毎以閒適飲酒為樂時陸<lb/>
　子履知潁州公客也潁且其所卜居嘗以詩寄之頗<lb/>
<pb n="KR3j0106_WYG_001-11a"/>
　道其意末云寄語瀛洲未歸客醉翁今已作仙翁此<lb/>
　雖戲言然神仙非老氏説乎世多言公為西京留守<lb/>
　推官時嘗與尹師魯諸人遊嵩山見蘚書成文有若<lb/>
　神清之洞四字者他人莫見然茍無神仙則已果有<lb/>
　非公等為之而誰其言未足病也公既登政路法當<lb/>
　得墳寺極難之乆不敢請已乃乞為道宮凡執政以<lb/>
　道宮守墳墓惟公一人韓魏公初見奏牘戲公曰道<lb/>
　家以超昇不死為貴公乃使在坵壠之側老君無乃<lb/>
<pb n="KR3j0106_WYG_001-11b"/>
　卻辭行乎公不覺失聲大笑<lb/>
歐陽氏子孫奉釋氏尤嚴于它士大夫家余在汝隂嘗<lb/>
　訪公之子棐于其家入門聞歌唄鐘磬聲自堂而發<lb/>
　棐移時出手猶持數珠諷佛名具謝今日適齋日與<lb/>
　家人共為佛事方畢問之云公無恙時薛夫人已自<lb/>
　爾公不禁也及公薨遂率其家無良賤悉行之汝隂<lb/>
　有老書生猶及從公游為予言公晚聞富韓公得道<lb/>
　于淨慈本老執禮甚恭以為富公非茍下人者因心<lb/>
<pb n="KR3j0106_WYG_001-12a"/>
　動時與法師住薦福寺所謂顒華嚴者本之高弟公<lb/>
　稍從問其説顒使觀華嚴讀未終而薨則知韓退之<lb/>
　與大顛事真不誣公雖為世教立言要之其不可奪<lb/>
　處不唯少貶于老氏雖佛亦不得不心與也<lb/>
白樂天集自載李浙東言海上有仙館待其來之説作<lb/>
　詩云吾學空門非學仙恐君此説是虛傳海山不是<lb/>
　吾歸處歸則須歸兠率天頃讀盧肇逸史記此事差<lb/>
　詳李浙東李君稷也㑹昌初為浙東觀察使言有海<lb/>
<pb n="KR3j0106_WYG_001-12b"/>
　賈遭風飄海中一大山視其殿榜曰蓬萊旁有一院<lb/>
　扃鏁甚嚴花木盈庭中設几案或人告之曰此白樂<lb/>
　天院在中國未來耳唐小説事多誕此既自見于樂<lb/>
　天詩當不謬近世多傳王平甫館宿夢至靈芝宮亦<lb/>
　自為詩紀之曰萬頃波濤木葉飛笙歌宮殿號靈芝<lb/>
　揮毫不似人間世長樂鐘聲夢覺時與白樂天院絶<lb/>
　相類乃知天地間英靈之氣亦無幾為人為仙不在<lb/>
　此則在彼更去迭來無足怪者<lb/>
<pb n="KR3j0106_WYG_001-13a"/>
蘓子瞻亦喜言神仙元祐初有東人喬仝自言與晉賀<lb/>
　水部游且言賀嘗見公宻州道上意若欲相聞子瞻<lb/>
　大喜仝時客京師貧甚子瞻索囊中得二十縑即以<lb/>
　贈之作五詩使仝寄賀子由亦同作仝去訖不復見<lb/>
　或傳妄人也晚因王鞏又得姚丹元者尤奇之直以<lb/>
　為李太白所作贈詩數十篇姚本京師富人王氏子<lb/>
　不肖為父所逐事建隆觀一道士天資慧因取道藏<lb/>
　徧讀或能成誦又多得其方術丹藥大抵好大言作<lb/>
<pb n="KR3j0106_WYG_001-13b"/>
　詩間有放蕩奇譎語故能成其説浮沉淮南屢易姓<lb/>
　名子瞻初不能辨也後復其姓名王繹崇寧間余在<lb/>
　京師則已用技術進為醫官矣出入蔡魯公門下醫<lb/>
　多竒中余猶及見其與魯公言從子瞻事且云海上<lb/>
　神仙宮闕吾皆能以術致之可使空中立見蔡公亦<lb/>
　微信之坐事編置楚州梁師成從求子瞻書帖且薦<lb/>
　其有術宣和末復為道士名元城力詆林靈素為所<lb/>
　毒嘔血死<lb/>
<pb n="KR3j0106_WYG_001-14a"/>
張平子作歸田賦興意雖蕭散然序所懐乃在仰飛纎<lb/>
　繳俯瞰清流落雲間之逸禽懸清淵之魦鰡吾謂釣<lb/>
　弋亦何足為樂人生天地之間要與萬物各得其欲<lb/>
　不但適一己也必殘暴禽魚以自快此與馳騁弋獵<lb/>
　何異如陶淵明言携幼入室有酒盈樽悦親戚之情<lb/>
　話樂琴書以消憂此真得事外之趣讀之能使人盎<lb/>
　然覺其左右草木無情物亦皆舒暢和豫平子本見<lb/>
　漢室多事欲去以逺禍未必志在田園姑有激而言<lb/>
<pb n="KR3j0106_WYG_001-14b"/>
　耳宜其發于胸中者與淵明不類也<lb/>
揚子雲言谷口鄭子真耕乎巖石之下名震于京師世<lb/>
　以為賢吾謂子真非真隠遁者也使真方且遯名未<lb/>
　暇尚何京師之聞乎若司馬季主李仲元乃當近之<lb/>
　然猶是世間知有是人也彼世所不得知如哭龔勝<lb/>
　老人言龔生竟夭天年非吾徒者或其人乎乃知此<lb/>
　一流世固未嘗乏亦不必在山林巖穴也自晨門荷<lb/>
　蓧長沮桀溺之徒孔子固志之矣雖其道不可以訓<lb/>
<pb n="KR3j0106_WYG_001-15a"/>
　天下非孔子所得與然毎相與聞而載其言亦微以<lb/>
　示後世也但士之涉世者欲為此不可得能為黃叔<lb/>
　度其猶庶幾乎葢雖未嘗絶世而世終不能為之累<lb/>
　所謂汪汪若萬頃陂者非郭林宗無以知之似優于<lb/>
　子真管幼安亦其次也此二三人者幸生孔孟時必<lb/>
　皆有以處之自唐而後不復有此類往往皆流入為<lb/>
　浮屠氏故其間傑然有不可拔者惜其非吾黨難與<lb/>
　並論吾謂雲門臨濟趙州數十人雖以為晨門荷蓧<lb/>
<pb n="KR3j0106_WYG_001-15b"/>
　之徒可也白樂天與楊虞卿為姻家而不累于虞卿<lb/>
　與元稹牛僧孺相厚善而不黨于元稹僧孺為裴晉<lb/>
　公所愛重而不因晉公以進李文饒素不樂而不為<lb/>
　文饒所深害者處世如是人亦足矣推其所由得惟<lb/>
　不汲汲于進而志在于退是以能安于去就愛憎之<lb/>
　際毎裕然有餘也自刑部侍郎以病求分司時年纔<lb/>
　五十八自是葢不復出中間一為河南尹期年輙去<lb/>
　再除同州刺史不拜雍容無事順適其意而滿足其<lb/>
<pb n="KR3j0106_WYG_001-16a"/>
　欲者十有六年方太和開成㑹昌之間天下變故所<lb/>
　更不一元稹以廢黜死李文饒以讒嫉死雖裴晉公<lb/>
　猶懐疑畏而牛僧孺李宗閔皆不免萬里之行所謂<lb/>
　李逢吉令狐楚李珏之徒泛泛非素與游者其氷炭<lb/>
　低昻未嘗有虛日顧樂天所得豈不多哉然吾猶有<lb/>
　微恨似未能全忘聲色杯酒之類賞物太深若猶有<lb/>
　待而後遣者故小蠻樊素毎見于歌詠至甘露十家<lb/>
　之禍乃有當君白首同歸日是我青山獨往時之句<lb/>
<pb n="KR3j0106_WYG_001-16b"/>
　得非為王涯發乎覽之使人太息空花妄想初何所<lb/>
　有而況寃親相尋繳繞何已樂天不唯能外世故固<lb/>
　自以為深得于佛氏猶不能曠然一洗電埽氷釋于<lb/>
　無所有之地習氣難除至是要之若飄瓦之擊虛舟<lb/>
　之觸莊周以為至人之用心也宜乎<lb/>
世言歙州具文房四寶謂筆墨紙硯也其實三耳歙本<lb/>
　不出筆葢出于宣州自唐惟諸葛一姓世傳其業治<lb/>
　平嘉祐前有得諸葛筆者率以為珍玩云一枝可敵<lb/>
<pb n="KR3j0106_WYG_001-17a"/>
　他筆數枝熈寧後世始用無心散卓筆其風一變諸<lb/>
　葛氏以三副力守家法不易于是浸不見貴而家亦<lb/>
　衰矣歙州之三物硯久無良材所謂羅文眉子者不<lb/>
　復見惟龍尾石捍堅拒墨與凡石無異歐文忠作硯<lb/>
　譜推歙石在端石上世多不然之葢各因所見爾方<lb/>
　文忠時二地舊石尚多豈公所有適歙之良而端之<lb/>
　不良者乎紙則近歳取之者多無復佳品余素自不<lb/>
　喜用葢不受墨正與麻紙相反雖用極濃墨終不能<lb/>
<pb n="KR3j0106_WYG_001-17b"/>
　作黑字墨惟黃山松豐腴堅縝與他州松不類又多漆<lb/>
　古未有用漆煙者三十年來人始為之以松漬漆並<lb/>
　燒余大觀間令墨工高慶和取煤于山不復計其直<lb/>
　又嘗被命館三韓使人得其貢墨碎之參以三之一<lb/>
　既成潘張二谷陳瞻之徒皆不及喪亂以來雖素好<lb/>
　事者類不盡留意于諸物余頃有端硯三四枚奇甚<lb/>
　杭州兵亂亡之慶和所作墨亦無遺毎用退墨硯磨<lb/>
　不黑滯筆如以病目剰員御老鈍馬<lb/>
<pb n="KR3j0106_WYG_001-18a"/>
世不留意墨者多言未有不黑何足多較此正不然黑<lb/>
　者正難得但未嘗細别之耳不論古墨惟近歳潘谷<lb/>
　親造者黑他如張谷陳瞻與潘使<hi>闕</hi>徒造以應人所<lb/>
　求者皆不黑也寫字不黑視之耄耄然使人不快意<lb/>
　平生嗜好屏除畧盡惟此物未能忘數年來乞墨于<lb/>
　人無復如意近有授余油煙墨法者用麻油燃宻室<lb/>
　中以一瓦覆其上即得煤極簡易膠用常法不多以<lb/>
　外料參之試其所作良佳大抵麻油則黑桐油則不<lb/>
<pb n="KR3j0106_WYG_001-18b"/>
　黑世多以桐油賤不復用麻油故油煙無佳者<lb/>
寧和初有潘衡者賣墨江西自言嘗為子瞻造墨海上<lb/>
　得其祕法故人爭趨之余在許昌見子瞻諸子因問<lb/>
　其季子過求其法過大笑曰先人安有法在儋耳無<lb/>
　聊衡適來見因使之别室為煤中夜遺火幾焚廬翌<lb/>
　日煨燼中得煤數兩而無膠法取牛皮膠以意自和<lb/>
　之不能挺磊塊僅如指者數十公亦絶倒衡因是謝<lb/>
　去葢後别自得法借子瞻以行也衡今在錢塘竟以<lb/>
<pb n="KR3j0106_WYG_001-19a"/>
　子瞻故售墨價數倍于前然衡墨自佳亦由墨以得<lb/>
　名尤用功可與九華朱僅上下也<lb/>
慶厯後歐陽文忠以文章擅天下世莫敢有抗衡者劉<lb/>
　原甫雖出其後以博學通經自許文忠亦以是推之<lb/>
　作五代史新唐書凡例多問春秋于原甫及書梁入<lb/>
　閣事之類原甫即為剖析辭辨風生文忠論春秋多<lb/>
　取平易而原甫毎深言經㫖文忠有不同原甫間以<lb/>
　謔語酬之文忠乆或不能平原甫復忤韓魏公終不<lb/>
<pb n="KR3j0106_WYG_001-19b"/>
　得為翰林學士將死戒其子弟無得遽出其集曰後<lb/>
　百餘年世好定當有知我者故貢父次其集藏之不<lb/>
　肯出私諡曰公是先生貢父平生亦好諧謔慢侮公<lb/>
　卿與王荆公素厚坐是亦相失及死子弟次其文亦<lb/>
　私諡曰公非先生原甫百七十五卷貢父五十卷<lb/>
宜興善權張公兩洞天下絶境也壬子夏余罷建康歸<lb/>
　大雨中枉道過之張公洞有觀訪其舊事惟南唐李<lb/>
　氏時碑言張道陵嘗居爾善權有咸通八年昭義軍<lb/>
<pb n="KR3j0106_WYG_001-20a"/>
　節度使李蠙贖寺碑葢嘗廢于㑹昌中蠙以已俸贖<lb/>
　之蠙自言太和中嘗于此親見白龍自洞中出洞之<lb/>
　勝處不可盡名但恨通明處少畧行三十步即須秉<lb/>
　火而後可見大抵與張公洞相似蠙當時藩鎮名迹<lb/>
　合見于史而畧無有惟碑先載蠙奏狀後具勅書云<lb/>
　中書門下牒牒奉勅云云宜于所奏仍令浙西觀察<lb/>
　使速准此處分牒至准勅故牒與今尚書省行事不<lb/>
　同今四方奏請事出有司者畫㫖付逐部符下因人<lb/>
<pb n="KR3j0106_WYG_001-20b"/>
　以請者以劄子直付其人而逐部兼行尚書省皆不<lb/>
　自行也勅後列平章事十人稱司徒者三一曰崔二<lb/>
　曰杜三曰令狐稱司徒兼太保不著姓旁書使者一<lb/>
　稱左僕射杜者一稱司空夏侯者一皆帶檢校不名<lb/>
　司徒杜者悰也令狐者綯也左僕射杜者審權也司<lb/>
　空夏侯者孜也此皆以平章事故繫銜有稱中書侍<lb/>
　郎兼刑部尚書路者巖也門下侍郎兼戸部尚書曹<lb/>
　者確也中書侍郎兼工部尚書盧者商也此皆見宰<lb/>
<pb n="KR3j0106_WYG_001-21a"/>
　相也七人與史皆合惟司徒崔與司徒兼太保無姓<lb/>
　及曹確後有工部尚書韋旁書使亦當為又見宰相<lb/>
　三人紀其表皆不載不應有遺脱此不可解余家藏<lb/>
　碑千餘帙多得前世故事與史違悞嘗為金石類考<lb/>
　五十卷此後所得不及録也<lb/>
士大夫于天下事茍聰明自信無不可為惟醫不可强<lb/>
　本朝公卿能醫者高文莊一人而已尤長于傷寒其<lb/>
　所從得者不可知矣而孫兆杜壬之徒始聞其緒餘<lb/>
<pb n="KR3j0106_WYG_001-21b"/>
　猶足名一世文莊鄆州人至今鄆多醫尤工傷寒皆<lb/>
　本高氏余崇寧大觀間在京師見董汲劉寅輩皆精<lb/>
　曉張仲景方術試之數驗非江淮以來俗工可比也<lb/>
　子瞻在黃州蘄州醫龎安常亦善醫傷寒得仲景意<lb/>
　蜀人巢谷出聖散子方初不見于前世醫書自言得<lb/>
　之于異人凡傷寒不問證候如何一以是治之無不<lb/>
　愈子瞻奇之為作序比之孫思邈三建散雖安常不<lb/>
　敢非也乃附其所著傷寒論中天下信以為然疾之<lb/>
<pb n="KR3j0106_WYG_001-22a"/>
　毫釐不可差無甚于傷寒用藥一失其度則立死者<lb/>
　皆是安有不問證候而可用者乎宣和後此藥盛行<lb/>
　于京師太學諸生信之尤篤殺人無數今醫者悟始<lb/>
　廢不用巢谷本任俠好奇從陜西將韓存寶出入兵<lb/>
　間不得志客黃州子瞻以故與之游子瞻以谷奇俠<lb/>
　而取其方天下以子瞻文章而信其方事本不相因<lb/>
　而趨名者又至于忘性命而試其藥人之惑葢有至<lb/>
　是也<lb/>
<pb n="KR3j0106_WYG_001-22b"/>
天下之禍莫甚于殺人為隂德者亦莫大于活人世多<lb/>
　傳元豐間有監黃河埽武臣射殺埽下一黿未幾死<lb/>
　而還魂云為黿訴于隂府力自辨黿數敗埽以其職<lb/>
　殺之故得免而隂官韓魏公也㝠間呼為真人余始<lb/>
　不信後得韓氏家傳載其事云裕陵所宣諭乃不疑<lb/>
　且殺一黿猶能訴而況人乎兵興以來士大夫多喜<lb/>
　言兵人人自謂有將畧且相謂必敢于殺人余蓋聞<lb/>
　而懼也兵事雖以嚴終而孫武著書列智仁信勇嚴<lb/>
<pb n="KR3j0106_WYG_001-23a"/>
　五物而不以嚴先四者葢孫武猶知之書所謂威克<lb/>
　厥愛允濟愛克厥威允罔功者臨敵誓師之言非平<lb/>
　居御衆之辭世毎託此以為説亦未之思也<lb/>
余在許昌歳適大水災傷西京尤甚流殍自鄧唐入吾<lb/>
　境不可勝計余盡發常平所儲奏乞越常制賑之幾<lb/>
　十餘萬人稍能全活惟遺棄小兒無由皆得之一日<lb/>
　詢左右曰人之無子者何不收以自畜乎曰人固願<lb/>
　得之但患既長或來歳稔父母來識認爾余為閲法<lb/>
<pb n="KR3j0106_WYG_001-23b"/>
　則凡因災傷棄遺小兒父母不得復認乃知為此法<lb/>
　者亦仁人也夫彼既棄而不育父母之恩則已絶若<lb/>
　人不收之其誰與活乎遂作空券數千具載本法印<lb/>
　給内外廂界保伍凡得兒者使自言所從來明書于<lb/>
　券付之畧為籍記使以時上其數給多者賞且分常<lb/>
　平餘粟貧者量授以為資事定按籍給券凡三千八<lb/>
　百人皆奪之溝壑置之襁褓此雖細事不足道然毎<lb/>
　以告臨民者恐緩急不知有此法或不能出此術也<lb/>
<pb n="KR3j0106_WYG_001-24a"/>
老子莊列之言皆與釋氏暗合第學者讀之不精不能<lb/>
　以意通為一古書名篇多出後人故無甚理老氏别<lb/>
　道德為上下篇其本意也若逐章之名則為非矣惟<lb/>
　莊列似出其自名何以知之莊子以内外自别内篇<lb/>
　始于逍遙遊次齊物又其次養生主然後曰人間世<lb/>
　繼之以德充符應帝王而篇盡矣列子不别内外而<lb/>
　名其篇曰天瑞瑞與符比言非相謀而相同自養生<lb/>
　主而上釋氏言出世間法也自人間世而下人與天<lb/>
<pb n="KR3j0106_WYG_001-24b"/>
　有辨矣夫安知有昭然而一契者莊子謂之符列子<lb/>
　謂之瑞釋氏有言信心而相與然許謂之印可者其<lb/>
　道一也自熈寧以來學者爭言老莊又參之釋氏之<lb/>
　近似者與吾儒更相附㑹是以虛誕矯妄之弊語實<lb/>
　學者羣起而攻之此固學者之罪然知此道者亦不<lb/>
　可人人皆責之也逍遙遊何以先齊物曰見物之不<lb/>
　齊而後齊之者是猶有物也若本未嘗有物則不待<lb/>
　齊而與道適無往而不逍遙矣養生主何以次齊物<lb/>
<pb n="KR3j0106_WYG_001-25a"/>
　生者我也物者彼也此中庸所謂盡己之性而後盡<lb/>
　物之性者充之則可贊天地之化育然則是亦世間<lb/>
　法耳何足為出世間法乎曰非也氣之為雲也雲之<lb/>
　為雨也由地而升者也方雲雨之在上謂之地可乎<lb/>
　及其降于地則亦雨而已列子言其全莊子言其别<lb/>
　此列子所以混内外而直言天瑞莊子列其序而後<lb/>
　見其符合是三者而更為用則天與人莫之有間矣<lb/>
　吾為舉子時不免隨衆讀此二書心獨有見于此為<lb/>
<pb n="KR3j0106_WYG_001-25b"/>
　丹徒尉甘露仲宣師授法于圓照本久從佛印了元<lb/>
　游得其聰明妙解吾常為言之毎撫掌大笑黙以吾<lb/>
　説為然俯仰四十年今老矣欲求如宣者時與論方<lb/>
　外之事未之得也<lb/>
莊子言舉天下譽之不加勸舉天下非之不加沮又曰<lb/>
　與其譽堯而非桀不若兩忘而化其道自我言雖天<lb/>
　下不能易自人言雖堯舜無與辨處毁譽者如是亦<lb/>
　足矣乎曰此非忘毁譽之言不勝毁譽之言也夫莊<lb/>
<pb n="KR3j0106_WYG_001-26a"/>
　周安知有毁譽哉彼葢不勝天下之顛倒反覆于名<lb/>
　實者故激而為是言耳孔子曰吾之於人也誰毁誰<lb/>
　譽如有所譽者其有所試矣毁譽之來不考其實而<lb/>
　逆以其名折之以求其當雖三代無是法也進九官<lb/>
　者視其所譽以為賢斥四凶者審其所不與為罪如<lb/>
　是而己矣此中道而人之所常行也至于所不能勝<lb/>
　則孔子亦無可奈何置之而不言置而不言與夫無<lb/>
　所勸沮而忘之皆所以深著其不然也孔子正言之<lb/>
<pb n="KR3j0106_WYG_001-26b"/>
　莊周激言之其志則一爾叔孫武叔毁孔子于朝何<lb/>
　傷于孔子乎<lb/>
士大夫固不可輕言醫然人疾茍無大故貧不可得藥<lb/>
　能各隨其證而施之亦不為小補葢疾雖未必死無<lb/>
　藥不能速愈呻吟無聊者固可憫其不幸遲延茍變<lb/>
　而生他證因以致死者多矣方其急時有以濟之雖<lb/>
　謂之起死可也今列郡毎夏歳支係省錢二百千合<lb/>
　藥散軍民韓魏公為諫官時所請也為郡者類不經<lb/>
<pb n="KR3j0106_WYG_001-27a"/>
　意多為庸醫盜其直或有藥而不及貧下人余在許<lb/>
　昌歳適多疾使有司修故事而前五歲皆忘不及舉<lb/>
　可以知其怠也遂併出千緡市藥材京師余親督衆<lb/>
　醫分治率幕官輪日給散葢不以為職而責之人人<lb/>
　皆喜從事此何憚而不為乎自余居此山常欲歳以<lb/>
　私錢百千行之于一鄉患無人主其事余力不能自<lb/>
　為毎求僧或淨人中一二成余志未能也然今年余<lb/>
　家婢多疾視藥囊常試有驗者審其證用之十人而<lb/>
<pb n="KR3j0106_WYG_001-27b"/>
　十愈終幸推此以及鄰里乎陸宣公在忠州集古方<lb/>
　書五十篇史云避謗不著書故事爾避謗不著書可<lb/>
　也何用集方書哉或曰忠州邊夷多瘴癘宣公多疾<lb/>
　葢將以自治尤非也宣公豈以一己為休戚者乎是<lb/>
　殆援人于疾若死亡而不得者猶欲以是見之在他<lb/>
　人不可知若宣公此志必矣古之名醫扁鵲和緩之<lb/>
　術世不得知自張仲景華佗胡洽深師徐彦伯有名<lb/>
　一世者其才術皆醫之六經其傳有至于今皆後之<lb/>
<pb n="KR3j0106_WYG_001-28a"/>
　好事者纂集之力也孫真人為千金方兩部説者謂<lb/>
　凡修道養生者必以隂功協濟而後可得成仙思邈<lb/>
　為千金前方時己百餘歳固以妙盡古今方書之要<lb/>
　獨傷寒未之盡似未盡通仲景之言故不敢深論後<lb/>
　三十年作千金翼論傷寒者居半葢始得之其用志<lb/>
　精審不茍如此今通天下言醫者皆以二書為司命<lb/>
　也思邈之為神仙固無可疑然唐人猶記中間有用<lb/>
　蝱蟲水蛭之類諸生物命不得升舉天之惡殺物者<lb/>
<pb n="KR3j0106_WYG_001-28b"/>
　如是則欲活人者豈不知之況宣公之志乎<lb/>
古方施之富貴人多驗貧下人多不驗俗方施之貧下<lb/>
　人多驗富貴人多不驗吾始疑之乃卒然而悟曰富<lb/>
　貴人平日自䕶持甚謹其疾致之必有漸發于中而<lb/>
　見于外非以古方術求之不能盡得貧下人驟得于<lb/>
　寒暑燥濕飢飽勞逸之間者未必皆真疾不待深求<lb/>
　其故茍一物相對皆可為也而古方節度或與之不<lb/>
　相契今小人無知疾茍無大故但意所習熟知某疾<lb/>
<pb n="KR3j0106_WYG_001-29a"/>
　服某藥得百錢鬻之市人無不愈者設與之以非其<lb/>
　所知葢有疑而不肯服者矣況古方分劑湯液與今<lb/>
　多不同四方藥物所産及人之稟賦亦異素問有為<lb/>
　異法方法立論者言一病治各不同而皆愈即此理<lb/>
　推之以俗方治庸俗人亦不可盡廢也<lb/>
今歳熱甚聞道路城市間多昬仆而死者此皆虛人勞<lb/>
　人或飢飽失節或素有疾一為暑氣所中不得泄則<lb/>
　闗竅皆窒非暑氣使然氣閉塞而死也産婦嬰兒尤<lb/>
<pb n="KR3j0106_WYG_001-29b"/>
　甚古方治暑無他法但用辛甘發散疏導心氣與水<lb/>
　流行則無能害之矣因記崇寧己酉歳余為書局時<lb/>
　一養僕為馳馬至局中忽仆地氣即絶急以五苓大<lb/>
　順散等灌之皆不驗己踰時同舍王相使取大蒜一<lb/>
　握道上熱土雜研爛以新水和之攄去滓刔其齒灌<lb/>
　之有頃即蘓至暮此僕復為余御而歸乃知藥病相<lb/>
　對有如此者此方本徐州沛縣城門忽有板書釘其<lb/>
　上或傳神仙欲以救人者沈存中王聖美皆著其説<lb/>
<pb n="KR3j0106_WYG_001-30a"/>
　而余親驗之<lb/>
滕達道為范文正公門客文正奇其才謂他日必能為<lb/>
　帥乃以將畧授之達道亦不辭然任氣使酒頡頏公<lb/>
　前無所顧避久之稍遨遊無度侵夜歸必被酒文正<lb/>
　雖意不甚樂終不禁也一日伺其出先坐書室中熒<lb/>
　然一燈取漢書黙讀意將以媿之有頃達道自外至<lb/>
　已大醉見公長揖曰讀何書公曰漢書即舉首攘袂<lb/>
　曰高帝何如人也公微笑徐引去然愛之如故章子<lb/>
<pb n="KR3j0106_WYG_001-30b"/>
　厚嘗延一太學生在門下元豐末學者正崇虛誕子<lb/>
　厚極惡之適至書室見其講易畧問其説其人縱以<lb/>
　性命荒忽之言為對子厚大怒曰何敢對吾亂道亟<lb/>
　取杖命左右擒欲擊之其人哀鳴乃得釋達道後卒<lb/>
　為名臣多得文正規模故子瞻挽詞云高平風烈在<lb/>
　而子厚所欲杖者紹聖間為相亦使為館職然終無<lb/>
　聞焉文正之待士與子厚之暴雖有間然要之亦各<lb/>
　因其人爾<lb/>
<pb n="KR3j0106_WYG_001-31a"/>
宣和間道術既行四方矯偽之徒乘間因人以進者相<lb/>
　繼皆假古神仙為言公卿從而和之信而不疑有王<lb/>
　資息者淮甸間人最狂妄言師許旌陽王老志者濮<lb/>
　州人本出胥史言師鍾離先生劉棟者棣州人嘗為<lb/>
　舉子言師韓君文三人皆小有術動人資息後有罪<lb/>
　誅死棟為直龍圖閣宣和末林靈素敗乞歸唯老志<lb/>
　狡獪有智數不肯為己甚館于蔡魯公家自言鍾離<lb/>
　先生日相與往來自始至即日求去毎戒魯公速避<lb/>
<pb n="KR3j0106_WYG_001-31b"/>
　位若將禍及者魯公頗信之或言此反而求奇中者<lb/>
　也一日苦口為魯公言其故翌日魯公見之輙瘖不<lb/>
　能言索紙書云其師怒泄天機故瘖之魯公為是力<lb/>
　請乃能于盛時遽自引退魯公有妾為尼嘗語余親<lb/>
　見老志事魯公毎聞其言亦懼嘗宻語所親妾喟然<lb/>
　云吾未知他日竟如何惜其聽之不果也<lb/>
劉貢父言杜子美詩所謂功曹非復漢蕭何以為誤用<lb/>
　鄧禹事雖近似然鄧氏子何不掾功曹是光武語非<lb/>
<pb n="KR3j0106_WYG_001-32a"/>
　鄧禹實為功曹則子美亦未必誠用此事今日見王<lb/>
　洋舍人云漢書高帝紀言蕭何為主吏孟康注主吏<lb/>
　功曹也吾初不省取閲之信然則知子美用事精審<lb/>
　未易輕議<lb/>
蘓明允本好言兵見元昊叛西方用兵乆無功天下事<lb/>
　有當改作因挾其所著書嘉祐初來京師一時推其<lb/>
　文章王荆公為知制誥方談經術獨不嘉之屢詆于<lb/>
　衆以故明允惡荆公甚于仇讐㑹張安道亦為荆公<lb/>
<pb n="KR3j0106_WYG_001-32b"/>
　所排二人素相善明允作辨姦一篇宻獻安道以荆<lb/>
　公比王衍盧杞而不以示歐文忠荆公後微聞之因<lb/>
　不樂子瞻兄弟兩家之隙遂不可解辨姦久不出元<lb/>
　豐間子由從安道辟南京請為明允墓表特全載之<lb/>
　蘓氏亦不入石比年少傳于世荆公性固簡率不縁<lb/>
　飾然而謂之食狗彘之食囚首喪面者亦不至是也<lb/>
　韓魏公至和中還朝為樞宻使時軍政久弛士卒驕<lb/>
　惰欲稍裁制恐其忤怨而生變方隂圖以計為之㑹<lb/>
<pb n="KR3j0106_WYG_001-33a"/>
　明允自蜀來乃探公意遽為書顯載其説且聲言教<lb/>
　公先誅斬公覽之大駭謝不敢再見微以咎歐文忠<lb/>
　而富鄭公當國亦不樂之故明允乆之無成而歸累<lb/>
　年始得召辭不至而為書上之乃除試祕書省校書<lb/>
　郎時魏公己為相復移書魏公訴貧且老不能從州<lb/>
　縣待改官譬豫章橘柚非老人所種且言天下官豈<lb/>
　以某故冗耶歐文忠亦為言遂以霸州文安縣主簿<lb/>
　同姚闢編修太常因革禮云<lb/>
<pb n="KR3j0106_WYG_001-33b"/>
楊文公談苑載周世宗嘗為小詩示竇儼儼言今四方<lb/>
　僭偽主各能為之若求工則廢務不工則為所窺世<lb/>
　宗遂不復作度當時所作詩必不甚佳故儼云爾非<lb/>
　世宗英偉識帝王大畧豈得不以儼言為忤又安能<lb/>
　即棄去信為天下者在此不在彼也安禄山亦好作<lb/>
　詩作櫻桃詩云櫻桃一籃子半青一半黃一半寄懐<lb/>
　王一半寄周贄或請以一半寄周贄句在上則協韻<lb/>
　禄山怒曰豈肯使周贄壓我兒耶因讀禄山事迹及<lb/>
<pb n="KR3j0106_WYG_001-34a"/>
　之聊發千載一笑<lb/>
唐書載陸餘慶與趙正固盧藏用陳子昻杜審言宋之<lb/>
　問畢御名郭襲微司馬子微釋懐一為方外十友正<lb/>
　固襲微名迹不甚顯審言之問輩皆一時文士傑出<lb/>
　子微超然物外懐一又佛氏人固患交游多則多事<lb/>
　然亦何可盡絶誠使有審言之問之徒賦詩論文子<lb/>
　微談方外之事懐一論釋氏之説朝夕相與從容于<lb/>
　無事之境其樂豈可既乎史言方武后中宗時士多<lb/>
<pb n="KR3j0106_WYG_001-34b"/>
　暴貴驟顯其禍敗誅死亦不旋踵獨餘慶官太子詹<lb/>
　事雖不甚顯訖無咎悔觀其所處若此世間憂患其<lb/>
　孰能累之吾去市朝久竄迹深山窮谷之間不復與<lb/>
　當世士相接士亦莫肯從吾游獨念有如此十人者<lb/>
　或可庶幾餘慶之志而唯故人子二三輩與門生時<lb/>
　時相過文采議論燦然可觀求子微懐一葢沅江九<lb/>
　肋也餘慶有子璪為中書令蕭嵩所知嵩罷宰相後<lb/>
　來者使隂求其短璪乃曰與人交過且不可言而況<lb/>
<pb n="KR3j0106_WYG_001-35a"/>
　無有乎葢璪猶有餘慶風烈吾諸兒雖碌碌亦若修<lb/>
　謹厚重者尚能推吾志為陸璪否耶<lb/>
道士楊大均蔡州人善醫能黙誦素問本草及兩部千<lb/>
　金方四書不遺一字與人治病診脉不出藥但云此<lb/>
　病若何當服何藥是在千金某部第幾卷即取紙書<lb/>
　授之分兩不少差余在蔡州親見其事類若此余嘗<lb/>
　問素問有記性者或能誦本草則固難矣若千金但<lb/>
　藥名與分兩劑料此有何義而可記乎大均言古之<lb/>
<pb n="KR3j0106_WYG_001-35b"/>
　處方皆因病用藥精深微妙茍通其意其文理有甚<lb/>
　于章句偶儷一見何可忘也大均本染家子事父孝<lb/>
　醫不受賕謝積其齋施之餘葬内外親三十八喪方<lb/>
　宣和間道教盛行自匿名迹惟恐人知蔡魯公聞之<lb/>
　親手以書延致使者數十返不得己一往留數日即<lb/>
　歸不受一錢余在南京嘗許余避難來山中未及行<lb/>
　而虜陷蔡州後聞虜知其名厚禮之與之俱去今不<lb/>
　知存亡使其果來雖未可遽為司馬子微此亦一勝<lb/>
<pb n="KR3j0106_WYG_001-36a"/>
　士也因論餘慶事悵然懐之<lb/>
晉人貴竹林七賢竹林在今懐州修武縣初若欲避世<lb/>
　逺禍者然反由此得名嵇叔夜所以終不免也自東<lb/>
　漢末世人以名節為重而三君八顧之論起及黨錮<lb/>
　興天下豪傑無一人免者孔北海雖不在其間而不<lb/>
　容于曹操亦坐名高故也當時雍容隠顯皆不失其<lb/>
　操者惟管幼安爾七人如向秀阮咸亦碌碌常材無<lb/>
　足道但依附此數人以竊聲譽山巨源自有志于世<lb/>
<pb n="KR3j0106_WYG_001-36b"/>
　王戎尚愛錢豈不愛官故天下少定皆復出巨源豈<lb/>
　戎比哉而顔延之槩黜此二人乃其躁忿私情非為<lb/>
　人而設也唯叔夜似真不屈于晉者故力辭吏部可<lb/>
　見其意又魏宗室壻安得保其身惜其不能深黙絶<lb/>
　去圭角如管幼安則庶幾矣阮籍不肯為東平相而<lb/>
　為晉文帝從事中郎後卒為公卿作勸進表若論于<lb/>
　嵇康前自宜杖死顔延之不論此而論濤戎可見其<lb/>
　陋也<lb/>
<pb n="KR3j0106_WYG_001-37a"/>
高僧傳畧載孫綽道賢論以當時七僧比七賢竺法䕶<lb/>
　比山巨源帛法祖比嵇叔夜竺法乘比王濬冲竺法<lb/>
　深比劉伯倫支道林比向子期竺法蘭比阮嗣宗于<lb/>
　道邃比仲容各以名迹相類者為配惜不見全文七<lb/>
　人支道林最著其餘亦班班見世説晉人本超逸更<lb/>
　能以佛理佐之宜其高勝不凡但恨當時未有禪經<lb/>
　文傳者亦未廣猶以老莊為宗竺法深王敦之弟賢<lb/>
　于王氏諸人逺矣即支遁求買沃州報之未聞巢由<lb/>
<pb n="KR3j0106_WYG_001-37b"/>
　買山而隠者葢遁猶輸此一著想見其人物也<lb/>
陸機以齊王冏矜功自伐作豪士賦刺之乃託身于成<lb/>
　都王潁謂可康隆晉室此在恩怨愛憎之間爾處危<lb/>
　亂之世而用心若此又濟之以貪權喜功雖欲茍全<lb/>
　可乎機初入朝盧志問陸遜陸抗于君逺近機曰如<lb/>
　君于盧毓盧珽既起陸雲曰殊邦遐逺客主未相悉<lb/>
　何至于此機曰我祖父名播四海豈不知耶晉史以<lb/>
　為議者以此定二陸優劣意機優乎雲優乎度晉史<lb/>
<pb n="KR3j0106_WYG_001-38a"/>
　意不書于雲傳而書于機傳葢謂機優也以吾觀之<lb/>
　機不逮雲遠矣人斥其祖父名固非是吾能少忍未<lb/>
　必為不孝而亦從而斥之是一言之間志在報復而<lb/>
　自忘其過尚能置大恩怨乎若河橋之敗使機所怨<lb/>
　者當之亦必殺矣雲愛士不競真有過機者不但此<lb/>
　一事方潁欲殺雲遲之三日不決以趙王倫殺趙浚<lb/>
　赦其子驤而復擊倫事勸潁殺雲者乃盧志也兄弟<lb/>
　之禍志應有力哀哉人惟不爭于勝負强弱而後不<lb/>
<pb n="KR3j0106_WYG_001-38b"/>
　役于恩怨愛憎雲累于機為可痛也<lb/>
阮籍既為司馬昭大將軍從事聞步兵厨酒美復求為<lb/>
　校尉史言雖去職常游府内朝宴必預以能遺落世<lb/>
　事為美談以吾觀之此正其詭譎佯欲逺昭而隂實<lb/>
　附之故示戀戀之意以重相諧結小人情偽有千載<lb/>
　不可掩者不然籍與嵇康當時一流人物也何禮法<lb/>
　疾籍如仇昭則毎為保䕶康乃遂至于是籍何以獨<lb/>
　得于昭如是耶至勸進之文真情乃見籍著大人論<lb/>
<pb n="KR3j0106_WYG_001-39a"/>
　比禮法士為羣蝨之處裩中吾謂籍附昭乃裩中之<lb/>
　蝨但偶不遭火焚耳使王浚毋邱儉等一得志籍尚<lb/>
　有噍類哉<lb/>
洛陽伽藍記載河東人劉白墮善釀酒雖盛暑暴之日<lb/>
　中經旬不壊今玉友之佳者亦如是也吾在蔡州每<lb/>
　歳夏以其法造寄京師親舊陸走七程不少變又嘗<lb/>
　以餉范德孺于許昌德孺愛之藏其一壺忘飲明年<lb/>
　夏復見發視如新者白墮酒當時謂之鶴觴謂其可<lb/>
<pb n="KR3j0106_WYG_001-39b"/>
　千里遺人如鶴一飛千里或曰騎驢酒當是以驢載<lb/>
　之而行也白墮乃人名子瞻詩云獨看紅蕖傾白墮<lb/>
　恐難便作酒用吳下有饌鵞設客用王逸少故事言<lb/>
　請過共食右軍相傳以為戲傾曰白墮得無與食右<lb/>
　軍為偶耶<lb/>
續漢禮儀志記歳八月民年八十賜玉杖端以鳩為飾<lb/>
　鳩者不噎之鳥欲老人不噎而風俗記又言漢高帝<lb/>
　與項籍戰京索間兵敗伏叢薄中有鳩鳴其上追者<lb/>
<pb n="KR3j0106_WYG_001-40a"/>
　不疑得免即位作鳩杖賜老人此絶無稽考高祖雖<lb/>
　敗其肯伏叢薄耶余親戚有為光州守得古銅鳩一<lb/>
　大半掌許俯首斂翼具尾足若蹲伏腹虛其中有圏<lb/>
　穿腹正可受杖制作甚工以遺余疑即漢鳩杖之飾<lb/>
　因以為杖艮是首輕而尾重舉之則探前偃後葢如<lb/>
　此乃可取力此所以佐老人也<lb/>
陸希聲所隠君陽山或曰頥山在宜興湖洑今金沙寺<lb/>
　其故宅也建炎己酉春敵犯維揚余從大駕渡江夜<lb/>
<pb n="KR3j0106_WYG_001-40b"/>
　相失從吏皆亡去與劉希范徒步間道至常州南遇<lb/>
　潰兵欲為刼遮余二人不得去適有小校馳馬自旁<lb/>
　過則余錢塘舊麾下也亟下拜餘卒乃其所𨽻亟叱<lb/>
　去挽小舟授予教使入荆溪走長興是日微小校幾<lb/>
　不免夜抵湖洑因求宿金沙寺中夕不能寐起行寺<lb/>
　外月色翳翳然因記希聲舊廬時予慕此山久矣望<lb/>
　之若不可得安知今乃與汝曹從容燕息且六七年<lb/>
　乎余家有希聲自著君陽山記一卷叙其景物亭館<lb/>
<pb n="KR3j0106_WYG_001-41a"/>
　畧有二十餘處如輞川即為兵火所焚毁矣後為相<lb/>
　既罷迫鳳翔李茂貞兵避難死道上葢不能終有其<lb/>
　居也希聲材本無他長隠操亦無可録故不量力幸<lb/>
　于茍得以喪其身與朱朴陸魯望同召其志趣畧與<lb/>
　朱朴相類尚不如魯望能辭行即老甫里也方閒居<lb/>
　時内供奉僧𧦬光以善書得幸嘗從希聲授筆法祈<lb/>
　使援已乃以詩寄之云筆下龍虵似有神天池雷雨<lb/>
　變逡巡寄言昔日不龜手應念江頭洴澼人𧦬光即<lb/>
<pb n="KR3j0106_WYG_001-41b"/>
　以名達貴倖乃得召昭宗末年求士甚急其志良可<lb/>
　哀觀其傾倒于朱朴則待希聲宜亦然不得己取之<lb/>
　左右正坐盧攜崔緇郎輩不能致天下賢者故爾然<lb/>
　所獲乃如希聲能無愧其君乎𧦬事亦見楊文公談<lb/>
　苑國初去唐未逺猶有所傳聞文公之言宜可取信<lb/>
　而修新唐書無取以獻者故傳辭甚畧後世猶得借<lb/>
　其山以為重也<lb/>
杜子美詩云張公一生江海客身長九尺鬚眉蒼徵起<lb/>
<pb n="KR3j0106_WYG_001-42a"/>
　適值風雲㑹扶顛始知籌䇿良此謂張鎬也舊史載<lb/>
　鎬風儀偉岸廓落有大志好談王霸大畧讀子美詩<lb/>
　尚可想見其人杜周士人物志云至德初詔朝臣各<lb/>
　舉所知蕭昕為起居舍人薦鎬以褐衣召見拜左拾<lb/>
　遺來瑱為贊善大夫鎬薦材堪將帥唐書鎬瑱傳皆<lb/>
　不載而鎬傳云天寶末楊國忠執政求天下士為己<lb/>
　重聞鎬材薦之釋褐拜左拾遺二書言鎬得官畧同<lb/>
　若天寶末果已用于國忠則至德初安得更為昕薦<lb/>
<pb n="KR3j0106_WYG_001-42b"/>
　耶國忠為相在天寶十二載去亂先一年正淫湎極<lb/>
　惡之際豈知以天下士為重亦非子美所謂徵起適<lb/>
　值風雲㑹者也至瑱傳乃云始用張鎬薦為潁川太<lb/>
　守以母憂去禄山反再用張垍薦奪喪復為潁川今<lb/>
　紀書瑱自贊善大夫為潁川太守在天寶十四載即<lb/>
　至德元年禄山反後與人物志合是鎬方起家何能<lb/>
　及瑱而張垍兄弟自京師陷即從禄山未嘗見明皇<lb/>
　亦何為復薦瑱史于瑱事繆誤如此則鎬之失無足<lb/>
<pb n="KR3j0106_WYG_001-43a"/>
　怪昕亦可謂知人矣昕本篤厚長者造次不失臣節<lb/>
　此二事尤奇特恨史不能表出之天下多士左右近<lb/>
　臣皆能為國得將相如昕亂何足平也<lb/>
元次山父延祖為舂陵丞輙棄官去曰人生衣食可適<lb/>
　飢飽不宜復有所須每灌園掇薪以為有生之役外<lb/>
　此吾不思也余少觀此未嘗不三復其言今叨冐已<lb/>
　過多乃得復行延祖之志自安一壑其媿之深矣然<lb/>
　安禄山反延祖召次山等戒之曰而曹逢世多故不<lb/>
<pb n="KR3j0106_WYG_001-43b"/>
　得自安山林勉勵名節無近羞辱則知古之君臣父<lb/>
　子相期亦不必皆出一道但問義所安否如何故次<lb/>
　山出舉進士制科慨然以當世為念隨其所為皆有<lb/>
　以表見豈延祖亦固知次山可語是耶余老矣自度<lb/>
　無補于世但恨汝等材不逮次山不敢為延祖之言<lb/>
　今從吾于此固善茍自激昻雖州縣簿書米鹽之役<lb/>
　粗有一事可施于民亦不廢汝曹仕也若非其義雖<lb/>
　一日九遷不特為士者恥之正恐不免羞辱亦延祖<lb/>
<pb n="KR3j0106_WYG_001-44a"/>
　之所畏也<lb/>
蘓州白樂天手植檜在州宅後池<hi>闕</hi>光亭前余政和初<lb/>
　嘗見之已槁瘁高不滿二丈意非四百年物真偽未<lb/>
　知也後為朱冲取獻聞槁死于道中乃以他檜易之<lb/>
　禁中多不知又有言華亭悟空禪師塔前檜亦唐物<lb/>
　詔冲取之檜大不可越橋梁乃以大舟即華亭泛海<lb/>
　出楚州以入汴即行一日張帆風猛檜枝與帆低昻<lb/>
　不可制舟與人皆没長興大雄寺陳霸先宅庭亦有<lb/>
<pb n="KR3j0106_WYG_001-44b"/>
　大檜中空裂為四枝䕃半庭質如金石相傳以為霸<lb/>
　先所植又欲取以獻㑹聞悟空檜沉海乃已賢者因<lb/>
　物幸託以不朽然此三檜一槁死于道一沉于海一<lb/>
　僅以免葢欲為道旁橛株不可得也<lb/>
前輩嘗記太宗命待詔蔡裔増琴阮絃各二皆以為然<lb/>
　獨朱文濟執不可帝怒屢折辱之樂成以示文濟終<lb/>
　不肯彈二樂後亦竟廢不行崇寧初大樂闕徵調有<lb/>
　獻議請補者併以命教坊燕樂同為之大使丁仙現<lb/>
<pb n="KR3j0106_WYG_001-45a"/>
　云音已久亡非樂工所能為不可以意妄増徒為後<lb/>
　人笑蔡魯公亦不喜蹇授之嘗語予云見元長屢使<lb/>
　度曲皆辭不能遂使以次樂工為之踰旬獻數曲即<lb/>
　今黃河清之類而終聲不諧末音寄殺他調魯公本<lb/>
　不通聲律但果于必為大喜亟召衆工按試尚書少<lb/>
　庭使仙現在旁聽之樂闋有得色問仙現何如仙現<lb/>
　徐前環顧坐中曰曲甚好只是落韻坐客不覺失笑<lb/>
鄭處誨明皇雜録記張曲江與李林甫爭牛仙客實封<lb/>
<pb n="KR3j0106_WYG_001-45b"/>
　時方秋上命高力士以白羽扇賜之九齡惶恐作賦<lb/>
　以獻意若言明皇以忤㫖將廢黜故方秋賜扇以見<lb/>
　意新書取載之本傳據曲江集賦序云開元二十四<lb/>
　年盛夏奉勅大將軍高力士賜宰相白羽扇九齡與<lb/>
　焉則非秋陽且通言宰相則林甫亦在非獨為曲江<lb/>
　而設也所謂縱秋氣之移奪終感恩于篋中者彼自<lb/>
　知仙客之忤而懼林甫之讒故因致意爾不然帝果<lb/>
　將廢黜而迫之以扇不亟引退猶獻賦云云乃是顧<lb/>
<pb n="KR3j0106_WYG_001-46a"/>
　戀不忍去託祈哀以幸茍容尚何足為曲江哉此正<lb/>
　君子大節進退而一言之誤遂使善惡相反不可不<lb/>
　辨乃知小説記事茍非耳目所接安可輕書也<lb/>
祖宗故事進士廷試第一人及制科一任回必入館然<lb/>
　須用人薦且試而後除進士聲律固其習而制科亦<lb/>
　多由進士故皆試詩賦一篇唯富鄭公以茂材異等<lb/>
　起布衣未嘗歴進士既召試乃以不能為詩賦懇辭<lb/>
　詔試䇿論各一自是遂為故事制科不試詩賦自富<lb/>
<pb n="KR3j0106_WYG_001-46b"/>
　公始至子瞻復不落䇿而試論三篇<lb/>
人欲常和豫快適莫若使胸中秋毫無所歉孟子言仰<lb/>
　不愧天俯不怍人為一樂此非身履之無以知聖賢<lb/>
　之言為不妄也吾少從峽州一老先生樂君嘉問學<lb/>
　樂君好舉東海延篤書語人曰篤云吾昧爽梳櫛坐<lb/>
　于客堂朝則誦羲文之易虞夏之書歴姫旦之典禮<lb/>
　覽仲尼之春秋夕則逍遙内階詠詩南軒百家衆氏<lb/>
　投間而作不知天之為葢地之為輿不知世之有人<lb/>
<pb n="KR3j0106_WYG_001-47a"/>
　已之有軀其所以然者乃在于自束脩以來為人臣<lb/>
　不陷于不忠為人子不陷于不孝上交不諂下交不<lb/>
　瀆因自謂有得于篤者今士大夫出入憂患之域艱<lb/>
　險百罹未嘗獲伸眉一笑其間雖或出于非意然推<lb/>
　其故非得罪于君親則必不能無愧于上下之交茍<lb/>
　免此四事未有不休休然者童子之所聞乆而後知<lb/>
　也<lb/>
歸去來辭云雲無心而出岫鳥倦飛而知還此陶淵明<lb/>
<pb n="KR3j0106_WYG_001-47b"/>
　出處大節非胸中實有此境不能為此言也前輩論<lb/>
　賈島送炭詩云暖得曲身成直身葢雖微事茍出其<lb/>
　情終與摹寫倣傚牽率而成者異也今或内實躁忿<lb/>
　而故為閑肆之言内實柔懦而强作雄健之語雖用<lb/>
　盡力使人讀之終無味杜子美云水流心不競雲在<lb/>
　意俱遲吾嘗三復愛之或曰子美安能至此是非知<lb/>
　子美者方至德大厯之間天下鼎沸士固有不幸罹<lb/>
　其禍者然乘間蹈利竊名取寵亦不少矣子美聞難<lb/>
<pb n="KR3j0106_WYG_001-48a"/>
　間闗盡室逺去及一召用不得志卒飢寒轉徙巴峽<lb/>
　之間而不悔終不肯一引頸而西笑非有不競遲留<lb/>
　之心安能然耳目所接宜其了然自與心㑹此固與<lb/>
　淵明同一出處之趣也<lb/>
杜祐為司徒年過七十未請老裴晉公為舍人因高郢<lb/>
　致仕命辭曰以年致仕抑有前聞近代寡廉罕由斯<lb/>
　道葢譏之也元祐初詔起范蜀公為提舉萬壽觀力<lb/>
　辭不至其表曰六十三而致仕抑有前聞七十四而<lb/>
<pb n="KR3j0106_WYG_001-48b"/>
　復來豈云得體蜀公性真純暮年文字尤簡直不甚<lb/>
　經意時文潞公方以太師入為平章軍國重事覽之<lb/>
　笑曰景仁也不看脚下知其意不在已也<lb/>
司馬温公作獨樂園朝夕燕息其間已而游嵩山疊石<lb/>
　溪而樂之復買地于旁以為别館然毎至不過數日<lb/>
　復歸不能常有故其詩有暫來還似客歸去不成家<lb/>
　之句今余既家于此客至留連未嘗不愛賞顧戀不<lb/>
　能去而余浩然自以為主有公之適而無公之恨豈<lb/>
<pb n="KR3j0106_WYG_001-49a"/>
　不快耶<lb/>
舊學士院在樞宻院之後其南廡與樞宻後廊中分門<lb/>
　乃西向玉堂本以待乘輿行幸非學士所得常居惟<lb/>
　禮上之日得畧坐其東受院吏參謁而已其後為主<lb/>
　廊北出直集英殿則所謂北門也學士僅有直舍分<lb/>
　于門之兩旁毎鎻院受詔乃與中使坐主廊余為學<lb/>
　士時始請闢兩直舍各分其一間與北門通為三以<lb/>
　照壁限其中屏間命待詔鮑詢畫花竹于上與玉堂<lb/>
<pb n="KR3j0106_WYG_001-49b"/>
　郭熈春江晚景屏相配當時以為美談後聞王丞相<lb/>
　將明為承㫖太上皇眷愛之厚乃旁取西省右正言<lb/>
　㕔以廣之中為殿曰右文則非復余前日所見矣同<lb/>
　時流輩殆盡為之慨然也<lb/>
歐文忠内制集序歴記其為學士時事幸藏其藁以為<lb/>
　退居談笑之資畧云涼竹簟之暑風曝茅檐之冬日<lb/>
　睡餘支枕顧瞻玉堂如在天上時覽所載以誇田夫<lb/>
　野老士大夫爭誦之葢願欲為公而不可得也然公<lb/>
<pb n="KR3j0106_WYG_001-50a"/>
　屢請得謝歸不及年而薨未必能償此志而余向者<lb/>
　辱出公後亦獲挂名于石刻之末暑風冬日享之此<lb/>
　地乃十有一年如公所云實飽之矣但比歳戎馬之<lb/>
　餘觸事興念不能盡終前日之志為可恨毎念為學<lb/>
　士者不為不多未必皆知此適如公知之而不及享<lb/>
　余享之而不得久則天下如意事豈易得耶<lb/>
晁任道自天台來以石橋藤杖二為贈自言親取于懸<lb/>
　崖間柔韌而輕堅如束筋余往自許昌歸得天壇藤<lb/>
<pb n="KR3j0106_WYG_001-50b"/>
　杖數十外圓實與此不類而中相若時余年四十三<lb/>
　足力尚强<hi>闕</hi>以為好而非所須置之室中不及用悉<lb/>
　為好事者取去今老矣行十許步輙一歇毎念之不<lb/>
　可復致而得任道之惠葢喜不自勝也門生邵大受<lb/>
　復遺淳安木竹杖六節宻而内實畧如天壇藤間有<lb/>
　突起如鶴膝者非峭勁敵風霜不能爾也此即贊寧<lb/>
　筍譜本出錢塘靈隠山今不知有否當求其種植之<lb/>
　以為後計晉人謂許逺遊健于登陟不特有勝情亦<lb/>
<pb n="KR3j0106_WYG_001-51a"/>
　有濟勝之具今吾所以濟勝者不求之足而求之杖<lb/>
　亦安知杖之非吾足乎若遇逺遊當不免一笑使孔<lb/>
　光見之可免為靈壽之辱也<lb/>
歐文忠作范文正神道碑累年未成范丞相兄弟數趣<lb/>
　之文忠以書報曰此文極難作敵兵尚强須字字與<lb/>
　之對壘葢是時呂申公客尚衆也余嘗于范氏家見<lb/>
　此帖其後碑載初為西帥時與申公釋憾事曰二公<lb/>
　歡然相約平賊丞相得之曰無是吾翁未嘗與呂公<lb/>
<pb n="KR3j0106_WYG_001-51b"/>
　平也請文忠易之文忠怫然曰此吾所目擊公等少<lb/>
　年何從知之丞相即自刋去二十餘字乃入石既以<lb/>
　碑獻文忠文忠卻之曰非吾文也然碑載章獻太后<lb/>
　朝正事謂仁宗欲率百官拜殿下因公爭而止蘓明<lb/>
　允修因革禮見此禮實嘗行公亦自知其誤則銘誌<lb/>
　書事固不容無誤前輩所以不輕許人也范公忠義<lb/>
　欲以身任社稷當西方謀帥時不受命則己茍任其<lb/>
　責將相豈可不同心歡然釋憾乃是美事亦何傷乎<lb/>
<pb n="KR3j0106_WYG_001-52a"/>
　然余觀文正奏議毎訴有言多為中沮不得行未幾<lb/>
　例改授觀察使韓魏公等皆受而公獨辭甚力至欲<lb/>
　自械繫以聽命葢疑以俸厚啗之其後卒以擅答元<lb/>
　昊書罷帥奪官則申公不為無意也文忠葢録其本<lb/>
　意而丞相兄弟不得不正其末兩者自不妨惜文忠<lb/>
　不能少損益之解後世之疑豈碑作于仁宗之末猶<lb/>
　有諱而不可盡言者是以難之耶<lb/>
子瞻山光寺詩野花鳴鳥亦欣然之句其辨説甚明葢<lb/>
<pb n="KR3j0106_WYG_001-52b"/>
　為哲宗初即位聞父老頌美之言而云神宗奉諱在<lb/>
　南京而詩作于揚州余嘗至其寺親見當時詩刻後<lb/>
　書作詩日月今猶有其本葢自南京回陽羨時也始<lb/>
　過揚州則未聞諱既歸自揚州則奉諱在南京事不<lb/>
　相及尚何疑乎近見子由作子瞻墓誌載此事乃云<lb/>
　公至揚州常州人為公買田書至公喜而作詩有聞<lb/>
　好語之句乃與辨辭異且聞買田而喜可矣野花啼<lb/>
　鳥何與而亦欣然尤與本意不類豈為誌時未嘗深<lb/>
<pb n="KR3j0106_WYG_001-53a"/>
　考而誤耶然此言出于子由不可有二以啓後世之<lb/>
　疑余在許昌時誌猶未出不及見不然當以告迨與<lb/>
　過也<lb/>
子瞻在黃州病赤眼踰月不出或疑有他疾過客遂傳<lb/>
　以為死矣有語范景仁于許昌者景仁絶不置疑即<lb/>
　舉袂大慟召子弟具金帛遣人賙其家子弟徐言此<lb/>
　傳聞未審當先書以問其安否得實弔恤之未晚乃<lb/>
　走僕以往子瞻發書大笑故後量移汝州謝表有云<lb/>
<pb n="KR3j0106_WYG_001-53b"/>
　疾病連年人皆相傳為已死未幾復與數客飲江上<lb/>
　夜歸江面際天風露浩然有當其意乃作歌辭所謂<lb/>
　夜闌風静縠紋平小舟從此逝江海寄餘生者與客<lb/>
　大歌數過而散翌日喧傳子瞻夜作此辭挂冠服江<lb/>
　邊拏舟長嘯去矣郡守徐君猷聞之驚且懼以為州<lb/>
　失罪人急命駕往謁則子瞻鼻鼾如雷猶未興也然<lb/>
　此語卒傳至京師雖裕陵亦聞而疑之<lb/>
文潞公知成都偶大雪意喜之連夕㑹客達旦帳下卒<lb/>
<pb n="KR3j0106_WYG_001-54a"/>
　倦于應待有違言忿起折其井亭共燒以御寒好衙<lb/>
　軍將以聞公曰今夜誠寒更有一亭可折以付餘卒<lb/>
　復飲至常時而罷翌日徐問先折亭者何人皆杖脊<lb/>
　配之<lb/>
沈翰林文通喜吏事毎覺有疾藥餌未驗亟取難決詞<lb/>
　狀連判數百紙落筆如風雨意便欣然韓持國喜聲<lb/>
　樂遇極暑輙求避屢徙不如意則卧一榻使婢執板<lb/>
　緩歌不絶聲展轉徐聽或頷首撫掌與之相應往往<lb/>
<pb n="KR3j0106_WYG_001-54b"/>
　不復揮扇范德孺喜琵琶暮年苦夜不得睡家有琵<lb/>
　琶箏二婢毎就枕即使雜奏于前至熟寐乃方得去<lb/>
　人性固不能無喜好亦是不能處閒故必待一物而<lb/>
　後遣余少時苦上氣毎作輙不能卧藥餌起居須人<lb/>
　乃能辦侍先君官上饒一日秋晚游鵞湖中夕疾作<lb/>
　使令既非素所知篋中適不以藥行喘懣頃刻不度<lb/>
　起吹燈據案偶見一易册取讀數十板不覺遂平自<lb/>
　是毎疾作輙用此術多愈于服藥然均不免三公之<lb/>
<pb n="KR3j0106_WYG_001-55a"/>
　累也<lb/>
前輩作四六不肯多用全經語惡其近賦也然意有適<lb/>
　㑹亦有不得避者但不得强用之爾子瞻作呂申公<lb/>
　制云既得天下之大老彼將安歸乃至國人皆曰賢<lb/>
　夫然後用氣象雄傑格律超然固不可及劉丞相莘<lb/>
　老舊以詩賦知名晚為表章尤温潤閒雅青州謝上<lb/>
　表云雖進退必由其道毎願學于古人然功烈如此<lb/>
　其卑終難收于士論何傷其用經語也自大觀後時<lb/>
<pb n="KR3j0106_WYG_001-55b"/>
　流爭以用經句為工于是相與裒次排比預蓄以待<lb/>
　問不問其如何粗可牽合則必用之雖有甚工者而<lb/>
　文氣埽地矣<lb/>
孫龍圖莘老喜讀書晚年病目乃擇卒伍中識字稍解<lb/>
　事者二人使其子端取西漢左氏等數書授以句讀<lb/>
　毎瞑目危坐室中命二人更讀于旁終一䇿則易一<lb/>
　人飲之酒一杯使退卒亦自喜不難今吾雖力屏俗<lb/>
　事然至書帙則習氣未除亦不能遽忘此累幸左右<lb/>
<pb n="KR3j0106_WYG_001-56a"/>
　無此黠者以益其疾毎顧一二村童殆是良藥也<lb/>
仙都觀在縉雲縣東四十里舊傳黃帝煉丹其上今為<lb/>
　道觀唐李陽氷為令時書黃帝祠宇四大字尚存山<lb/>
　水奇秀見之圖畫殆不可名狀己酉冬避地將之處<lb/>
　州道縉雲暫舍于縣南之靈峰院束裝欲往逰聞潰<lb/>
　兵入境遽止其東十里有崇道院謂之小仙都一日<lb/>
　可往返兵既退乃乘間冒微雪過之時臘已窮矣迂<lb/>
　折行山峽中兩旁壁立溪水貫其下多灘瀨遵溪而<lb/>
<pb n="KR3j0106_WYG_001-56b"/>
　行峻厲悍激與雪相亂山木攙天毎聞谷中號聲風<lb/>
　輙自上下雪橫至擊面僕夫卻立幾不得前既至山<lb/>
　愈險雪愈猛溪流益急旁溪有數石拔起數百丈不<lb/>
　相倚附其最大者二畧如人行俯而相先後俗名新<lb/>
　婦阿家石望之如玉筍擁鼻仰視神觀聳然欲與之<lb/>
　俱升寒甚不可久留乃還至家已入夜四山晃蕩盡<lb/>
　白不能辨道索酒飲無有燃松明半車僅得温今日<lb/>
　熱甚聊為一談望梅尚可止渴聞此當洒然也<lb/>
<pb n="KR3j0106_WYG_001-57a"/>
唐制取士用進士明經二科本朝初唯用進士其罷明<lb/>
　經不知自何時仁宗慶厯後稍修取士法患進士詩<lb/>
　賦浮淺不本經術嘉祐三年始復明經科而限以間<lb/>
　歳取士舊進士工于詩賦有聲塲屋者往往一時皆<lb/>
　莫與之敵如王沂公鄭毅夫數人取解者試皆為第<lb/>
　一謂之三元王簽書巖叟記問絶人首應明經鄉貢<lb/>
　及南省殿試亦皆第一復科以來一人而已謂之明<lb/>
　經三元<lb/>
<pb n="KR3j0106_WYG_001-57b"/>
士大夫作小説雜記所聞見本以為游戲而或者暴人<lb/>
　之短私為喜怒此何理哉世傳碧雲騢一卷為梅聖<lb/>
　俞作皆歴詆慶厯以來公卿隠過雖范文正亦不免<lb/>
　議者遂謂聖俞游諸公間官竟不達懟而為此以報<lb/>
　之君子成人之美正使萬有一不至猶當為賢者諱<lb/>
　況未必有實聖俞賢者豈至是哉後聞之乃襄陽魏<lb/>
　泰所為嫁之聖俞也此豈特累諸公又將以誣聖俞<lb/>
　歐文忠歸田録自言以唐李肇為法而少異者不記<lb/>
<pb n="KR3j0106_WYG_001-58a"/>
　人之過惡君子之用心當如此也<lb/>
國初猶右武廷試進士多不過二十人少或六七人自<lb/>
　建隆至太平興國二年更十五榜所得宰相畢文簡<lb/>
　公一人而已自後太宗始欲廣致天下之士以文治<lb/>
　是歳一百九人遂得呂文穆公為舉首與張僕射齊<lb/>
　賢宰相二人自是取人益廣得士益多百餘年間得<lb/>
　六人者一榜楊寘榜王岐公韓康公王荆公蘓子容<lb/>
　呂晦叔韓師朴得四人者二榜蘓參政易簡榜李文<lb/>
<pb n="KR3j0106_WYG_001-58b"/>
　正向文簡冦萊公王魏公而岐公康公荆公皆連名<lb/>
　得三人者三榜王沂公榜沂公王文惠章郇公劉輝<lb/>
　榜劉莘老章子厚蔡持正改科後焦蹈榜徐擇之白<lb/>
　蒙亨鄭達夫畢漸榜杜欽美唐欽叟呂元直中間或<lb/>
　一人兩人而劉輝劉莘老章子厚二人榜亦連名葢<lb/>
　莫多于蘓楊二榜而王岐公等三人皆第一甲而連<lb/>
　名尤為盛也<lb/>
國朝狀元為宰相自呂文穆公蒙正後五十年間相繼<lb/>
<pb n="KR3j0106_WYG_001-59a"/>
　得者三人王沂公李文定宋元憲元憲後百餘年間<lb/>
　未有繼者至靖康元年何丞相文縝始為之梓州臨<lb/>
　潼當兩蜀之衝有廟極靈凡蜀之舉子入貢京師者<lb/>
　必禱于祠下以問得失無一不驗文縝嘗語余頃欲<lb/>
　謁而忘之翌旦行十餘里始悟亟下馬還望黙禱而<lb/>
　拜是夕夢入廟庭神在簾中以誥投簾外授文縝發<lb/>
　視之畧如今之誥亦有詞文縝猶能成誦畧記有云<lb/>
　朕臨軒䇿士云云得十人者今汝褎然為舉首云云<lb/>
<pb n="KR3j0106_WYG_001-59b"/>
　具結銜具所授官文縝覺而思曰今廷試無慮五百<lb/>
　人而言十人殆以是戲我耶既唱名果為魁而第一<lb/>
　甲傅崧卿以南省魁升附前甲末始悟十人謂第一<lb/>
　甲也其所授官與誥畧同文縝又言嘗詢他日歴歴<lb/>
　具告而不肯言然為相不久遂委身沙漠亦嘗預知<lb/>
　之否耶<lb/>
本朝官稱初無所依據但一時造端者自為後遂因之<lb/>
　不改觀文資政殿皆有大學士觀文稱大觀文而資<lb/>
<pb n="KR3j0106_WYG_001-60a"/>
　政稱大資此何理耶宣和間蔡居安除宣和殿大學<lb/>
　士從資政學士稱大宣是時方重道術騶唱聲于路<lb/>
　聽者訛為大仙人以為笑遂改為大學士學士有三<lb/>
　而此獨以大名又何以别耶龍圖閣學士舊謂之老<lb/>
　龍但稱龍閣宣和以前直學士直閣同為稱未之有<lb/>
　别也末年陳亨伯為發運使以捕方賊功進直學士<lb/>
　佞之者惡其下同直閣遂稱龍學于是例以為稱而<lb/>
　顯謨閣直學士徽猷閣直學士欲效之而難于稱謨<lb/>
<pb n="KR3j0106_WYG_001-60b"/>
　學猷學乃易為閣學閣學士有三亦何以别耶然階<lb/>
　官皆二字而中大夫獨一字舉世稱中大不以為非<lb/>
　則大學閣學亦何足怪也<lb/>
古者舉大事皆避月晦説者以隂之窮為韓春秋晉楚<lb/>
　鄢陵之戰特書甲午晦以見譏魯震夷伯之廟書乙<lb/>
　卯晦以見異是也南郊必用冬至之日周禮也皇祐<lb/>
　四年當郊而日至適在晦宋元憲公為相預以為言<lb/>
　遂改為明堂議者以為得體有國信不可無儒臣藝<lb/>
<pb n="KR3j0106_WYG_001-61a"/>
　祖四年郊日至亦在晦先無知之者至期竇儼始上<lb/>
　聞不得已乃用十六日甲子非日至而郊惟此一舉<lb/>
　講之不素也<lb/>
晏元憲公雖早富貴而奉養極約惟喜賔客未嘗一日<lb/>
　不燕飲而盤饌皆不預辦客至旋營之頃有蘓丞相<lb/>
　子容嘗在公幕府見毎有嘉客必留但人設一空案<lb/>
　一杯既命酒果實蔬茹漸至亦必以歌樂相佐談笑<lb/>
　雜出數行之後案上已燦然矣稍闌即罷遣歌樂曰<lb/>
<pb n="KR3j0106_WYG_001-61b"/>
　汝曹呈藝已徧吾當呈藝乃具筆札相與賦詩率以<lb/>
　為常前輩風流未之有比<lb/>
晏元憲平居書簡及公家文牒未嘗棄一紙皆積以傳<lb/>
　書雖封皮亦十百為沓暇時手自持熨斗貯火于旁<lb/>
　炙香匙親熨之以鐵界尺鎮案上毎讀得一故事則<lb/>
　書以一封皮後批門類按書吏傳録葢今類要也王<lb/>
　莘樂道尚有數十紙余及見之<lb/>
趙清獻公自錢塘告老歸錢塘州宅之東消暑堂之後<lb/>
<pb n="KR3j0106_WYG_001-62a"/>
　舊據城闉橫為屋五間下瞷虛白堂不甚高大而最<lb/>
　超出州宅及園圃之中故為州者多居之謂之高齋<lb/>
　既治第衢州臨大溪其旁不逺數步亦有山麓屹然<lb/>
　而起即作别館其上亦名高齋既歸唯居此館不復<lb/>
　與家人相接但子弟晨昏時至以二淨人一老兵為<lb/>
　役早不茹葷以一淨人治膳于外功德院號餘慶時<lb/>
　以佛慧師法泉主之泉聰明高勝禪林言泉萬卷者<lb/>
　是也日輪一僧伴食泉三五日一過之晚畧取<hi>闕</hi>及<lb/>
<pb n="KR3j0106_WYG_001-62b"/>
　鮓脯于家葢不能終日食素老兵供埽除之役事已<lb/>
　即去唯一淨人執事其旁暮以一風爐置大鐵湯瓶<lb/>
　可貯斗水及列盥漱之具亦去公燕坐至初夜就寢<lb/>
　雞鳴淨人治佛室香火三擊磬公乃起自以瓶水頮<lb/>
　面趨佛室暮冬尚能日禮百拜誦經至辰時余年二<lb/>
　十一嘗登高齋尚髣髴其處後見公客周竦道其詳<lb/>
　欣然慕之今吾居此日用亦畧能追公一二但不能<lb/>
　朝食素精進佛事愧之爾<lb/>
<pb n="KR3j0106_WYG_001-63a"/>
趙清獻公好焚香尤喜薰衣所居既去輙數月香不滅<lb/>
　衣未嘗置于籠為一大焙方五六尺設薰爐其下常<lb/>
　不絶煙毎解衣投其間夫人神氣四體誠不可不使<lb/>
　潔清孟子言西子蒙不潔人皆掩鼻而過之故雖有<lb/>
　惡人齋戒沐浴可以事上帝此非獨為喻者設也佛<lb/>
　氏言衆香國而養生煉形亦必以香為主故焚柴以<lb/>
　事天燔蕭以供祭祀達神明而通幽隠亦一道耳章<lb/>
　子厚自嶺表還為余言神仙升舉事云形滯難脱臨<lb/>
<pb n="KR3j0106_WYG_001-63b"/>
　行亦須假名香百餘斤焚之佐以此行幸能辦意自<lb/>
　言必升舉也坐客或疑而未和公舉近歳廬山有崔<lb/>
　道人者積香數斛一日盡發命弟子置五老峰下徐<lb/>
　焚之黙坐其旁煙盛不相辨忽躍起已在峰頂上語<lb/>
　雖近奇然理或有是<lb/>
傳禪者以雲門臨濟溈仰洞山法眼為五家宗派自溈<lb/>
　仰而下其取人甚嚴得之者亦甚少故溈仰法眼先<lb/>
　絶洞山至大陽警延所存一人而已延僅得法逺一<lb/>
<pb n="KR3j0106_WYG_001-64a"/>
　人其徒號逺録公者將終以教付之而逺言吾自有<lb/>
　師葢葉縣省也延聞拊膺大慟逺止之曰公無憂凡<lb/>
　公之道吾盡得之顧吾初所從入者不在是不敢自<lb/>
　昧爾將求一可傳公道者與受之使追以嗣公可乎<lb/>
　許之果得清華嚴清傳道楷楷行解超絶近歳四方<lb/>
　談禪唯雲門臨濟二氏及楷出為雲門臨濟而不至<lb/>
　者皆翻然捨而從之故今為洞山者幾十之三斯道<lb/>
　固無彼此但末流不能無弊要之與之嚴者其得之<lb/>
<pb n="KR3j0106_WYG_001-64b"/>
　必精得之精者其傳之必逺此洞山所以雖微而終<lb/>
　不可泯也<lb/>
人之學問皆可勉强惟記性各有分量必稟之天譬之<lb/>
　著棊極力不過能進其所能至于不可進雖一著終<lb/>
　老不能加也制科六論以記問為主然前輩獨張安<lb/>
　道吳參政長文題目終身不忘其餘中選後往往即<lb/>
　忘之葢初但熱記耳吳正肅公登科為蘓州簽判至<lb/>
　失心幾年醫餌以一醉膏乃差暮年復作遂不可治<lb/>
<pb n="KR3j0106_WYG_001-65a"/>
　晏元獻楊文公皆神童元獻十四歳文公十一歳真<lb/>
　宗皆親試以九經不遺一字此豈人力可至哉神童<lb/>
　不試文字二公既警絶乃復命試以詩賦元獻題目<lb/>
　適其素嘗習者自陳請易文公初試一賦立成繼又<lb/>
　請至五賦乃已皆古所未聞也<lb/>
饒州自元豐末朱天錫以神童得官俚俗爭慕之小兒<lb/>
　不問如何粗能念書自五六歳即以次教之五經以<lb/>
　竹籃坐之木杪絶其視聽教者預為價終一經償錢<lb/>
<pb n="KR3j0106_WYG_001-65b"/>
　若干晝夜苦之中間此科乆廢政和後稍復于是亦<lb/>
　有偶中者流俗因言饒州出神童然兒非其質苦之<lb/>
　以至死者葢多于中也<lb/>
鎮江招隠寺戴顒宅平江虎丘靈巖寺王珣宅今何山<lb/>
　宣化寺何楷宅既皆為寺猶可彷彿其故處何山無<lb/>
　甚可愛淺狹僅在路旁無巖洞有泉出寺西北隅然<lb/>
　亦不甚壯招隠雖狹而山稍曲複幽䆳有虎抱鹿跑<lb/>
　二泉畧如何山皆不能為流唯虎丘最奇葢何山不<lb/>
<pb n="KR3j0106_WYG_001-66a"/>
　如招隠招隠不如虎丘平江比數經亂兵殘破獨虎<lb/>
　丘幸在嚴陵七里瀨在洞下二十餘里兩山聳起壁<lb/>
　立連亘七里土人謂之瀧訛為籠言若籠中因為初<lb/>
　至為入瀧既盡為出瀧瀧本音閭江反犇湍貌以為<lb/>
　若籠謬也七里之間皆灘瀨今因沈約詩誤為一名<lb/>
　非是嚴陵灘最大居其中范文正公為守時始作祠<lb/>
　堂山上命僧守之山峻無平地不能為重屋東西二<lb/>
　釣臺乃各在山巔與灘不相及突然石出峰外畧如<lb/>
<pb n="KR3j0106_WYG_001-66b"/>
　臺上平可坐數十人因以名爾郭文居天柱峰在餘<lb/>
　杭縣界今為洞霄宮有大滌洞天見晉書隠逸傳此<lb/>
　五者天下所共聞僅在浙江數州之間其四皆吾熟<lb/>
　遊而洞霄宮距吾山無三百里吾領宮事二十年獨<lb/>
　未暇一至孰謂吾為愛山者也<lb/>
張景修字敏叔常州人篤厚君子少以賦知名而喜為<lb/>
　詩好用俗語嘗有謝人惠油衣云何妨包裹如風籜<lb/>
　且免淋漓似水雞久在選調家素貧晚始改官既叙<lb/>
<pb n="KR3j0106_WYG_001-67a"/>
　年得五品服作詩寄所厚云白快近來逢素髪赤窮<lb/>
　今日得朱衣人或以為笑然此其性所好他詩多佳<lb/>
　語不皆如是也<lb/>
司馬文正公在洛下與諸故老時游集相約酒行果實<lb/>
　食品皆不得過五謂之真率㑹嘗見于詩子瞻在黃<lb/>
　州與鄰里往還子瞻既絶俸而往還者亦多貧復殺<lb/>
　而為三自言有三養曰安分以養福寛胃以養氣省<lb/>
　費以養財今予所居常過我者許幹譽此外即鄰之<lb/>
<pb n="KR3j0106_WYG_001-67b"/>
　三朱城中親舊與過客之道境上特肯逺來者至累<lb/>
　月無一二然山居饌具不時得吾又不能多飲乃兼<lb/>
　取二者而參行之戲以語客曰古者待賔客之禮有<lb/>
　燕有享而享其殺也施之各有宜今邂逅而集者用<lb/>
　子瞻以當享非時而特㑹者用温公以當燕遇所當<lb/>
　用必先舉以告客雖無不笑然亦莫吾奪也<lb/>
石長卿眉州人嘗從黃魯直黔中數年數為予誦魯直<lb/>
　晚年詩句得意未及成者數聨猶記其一云人得<hi>闕</hi>
<pb n="KR3j0106_WYG_001-68a"/>
　游是風月天開圖畫即江山以為尤所珍愛者不肯<lb/>
　輕足成之<lb/>
士大夫家祭多不同葢五方風俗沿習與其家法所從<lb/>
　來各異不能盡出于禮古者修其教不易其俗故周<lb/>
　官教民禮與俗二者不偏廢要不逺人情而已韓魏<lb/>
　公晚年裒取古今祭祀書參合損益為祭儀一卷最<lb/>
　為得中識者多用之近見翟公巽作祭儀十卷而未<lb/>
　之見也問其大約謂如或祭于昬或祭于旦皆非是<lb/>
<pb n="KR3j0106_WYG_001-68b"/>
　當以鬼宿渡河為候而鬼宿渡河常在中夜必使人<lb/>
　仰占以俟之其他大抵類此援證皆有據公巽博學<lb/>
　多聞不肯碌碌同衆所見必毎過人也<lb/>
俞澹字清老揚州人少與魯直同從孫莘老學于漣水<lb/>
　軍魯直時年十七八自稱清風客清老云奇逸通脱<lb/>
　真驥子墮地也嘗見其贈清老長歌一篇與今詩格<lb/>
　絶不類似學李太白而書乃學周越元祐間清老携<lb/>
　以見魯直欲毁去清老不肯乃跋而歸之黃元明云<lb/>
<pb n="KR3j0106_WYG_001-69a"/>
　魯直舊有詩千餘篇中歳焚三之二存者無幾故自<lb/>
　名焦尾集其後稍自喜以為可傳故復名敝帚集晚<lb/>
　歳復刋定止三百八篇而不克成今傳于世者尚幾<lb/>
　千篇也<lb/>
諸葛孔明材似張子房而學不同子房出于黃老孔明<lb/>
　出于申韓方秦之末可與圖天下者非漢高祖而誰<lb/>
　項羽決不足以有為也故其初即歸高祖不復更問<lb/>
　項羽與范増之徒異矣然而黃老之術不以身易天<lb/>
<pb n="KR3j0106_WYG_001-69b"/>
　下是以主謀而不主事圖終而不圖始隂行其志而<lb/>
　不盡用其材雖使高帝得天下而已不與也孔明有<lb/>
　志于漢者而度曹操孫權不在于是故退耕以觀其<lb/>
　人唯施之劉備為可其過荀文若逺矣以備不足與<lb/>
　驅馳中原而吞操寧逺介于蜀伺二氏之弊乃矯漢<lb/>
　末頽弱之失一齊之以刑名錯綜萬務參覈名實用<lb/>
　法甚公而有罪不貸則以申韓為之也惟所見各得<lb/>
　于心非因人從俗以茍作此所以為黃老而不流于<lb/>
<pb n="KR3j0106_WYG_001-70a"/>
　蕩為申韓而不流于刻故卒能輔其才而成其志者<lb/>
　也<lb/>
張子房不盡用其材知高祖非三代之主也彼假韓彭<lb/>
　以為用而終覆滅之子房葢與謀矣其可復以身為<lb/>
　之乎至惠帝父子之間則不肯深與乃託之商山四<lb/>
　老人吾意卒能羽翼太子者非四老人所辦其間曲<lb/>
　折子房實教之也然而與人謀而得天下又有以定<lb/>
　其後以開萬世之業皆謝而不有非近道者孰能為<lb/>
<pb n="KR3j0106_WYG_001-70b"/>
　之若孔明則不然劉備初未必有意復漢葢自孔明<lb/>
　發之方委已以聽而内則費褘蔣琬外則張飛闗侯<lb/>
　之徒材皆出已下可役使不爭則何憚而不為適操<lb/>
　與權在前是以姑屈于一隅顧二人皆已老茍逡巡<lb/>
　經營以及丕登之世猶反掌爾不幸備先死繼之者<lb/>
　禪則無可言矣使初視二人如高帝之于項籍則據<lb/>
　中原而令四方何劉璋之足窺乎暮年數出闗陜豈<lb/>
　其本意知無可奈何不得不為此以保朝夕葢為黃<lb/>
<pb n="KR3j0106_WYG_001-71a"/>
　老則近道為申韓則近術黃老有不必為而申韓必<lb/>
　求勝此子房孔明所以異歟<lb/>
王荆公初未識歐文忠公曽子固力薦之公願得游其<lb/>
　門而荆公終不肯自通至和初為羣牧判官文忠還<lb/>
　朝始見知遂有翰林風月三千首吏部文章二百年<lb/>
　之句然荆公猶以為非知己也故酬之曰他日儻能<lb/>
　窺孟子此身安敢望韓公自期以孟子處公以為韓<lb/>
　愈公亦不以為歉及在政府薦可為宰相者三人同<lb/>
<pb n="KR3j0106_WYG_001-71b"/>
　一劄子呂司空晦叔司馬温公與荆公也呂申公本<lb/>
　嫉公為范文正黨滁州之謫實有力温公議濮廟不<lb/>
　同力排公而佐呂獻可荆公又以經術自任而不從<lb/>
　公然公于晦叔則忘其嫌隙于温公則忘其議論于<lb/>
　荆公則忘其學術不如是安能真見三公之為宰相<lb/>
　耶世不高公能薦人而服其能知人茍一毫有蔽于<lb/>
　中雖欲薦之亦不能知也<lb/>
東方朔始作答客難雖揚子雲亦因之作解嘲此由是<lb/>
<pb n="KR3j0106_WYG_001-72a"/>
　太𤣥法言之意正子雲所見也故班固從而作答賔<lb/>
　戲東京以後諸以釋譏應問紛然迭起枚乘始作七<lb/>
　發其後遂有七啓七攄等後世始集之為七林文章<lb/>
　至此安得不衰乎唯韓退之栁子厚始復傑然知古<lb/>
　作者之意古今文辭變態已極雖源流不免有所從<lb/>
　來終不肯屋下架屋進學解即答客難也送窮文即<lb/>
　逐貧賦也小有出入便成一家子厚天問晉問乞巧<lb/>
　文之類高出魏晉無後世因縁卑陋之氣至于諸賦<lb/>
<pb n="KR3j0106_WYG_001-72b"/>
　更不蹈襲屈宋一句則二人皆在嚴忌王褒上數等<lb/>
　也<lb/>
李德裕是唐中世第一等人物其才逺過裴晉公錯綜<lb/>
　萬務應變開闔可與姚崇並立而不至為崇之權譎<lb/>
　任數使武宗之材如明皇之初則開元不難至其卒<lb/>
　不能免禍而唐亦不競者特怨恩太深善惡太明及<lb/>
　墮朋黨之累也推其源流亦自其家法使然彼吉甫<lb/>
　于裴垍尚以恩為怨況牛僧孺李宗閔輩實相與為<lb/>
<pb n="KR3j0106_WYG_001-73a"/>
　勝負者哉故知房杜誠不易得天下唯不爭長不爭<lb/>
　功則無事不可為而房杜實履之世但言房喬能以<lb/>
　己謀資杜如晦之斷為難不知彼既無所爭何但如<lb/>
　晦視天下無不可容者英衞王魏固優為之使一毫<lb/>
　彼此有萌于中豈特不能容天下雖如晦且將日操<lb/>
　戈之不暇也<lb/>
五代梁唐晉漢四世人才無一可道者自古亂亡之極<lb/>
　未有乏絶如是葢唐之得士不過明經進士兩途自<lb/>
<pb n="KR3j0106_WYG_001-73b"/>
　鄭畋死大臣無復有人而四世之君皆起盜賊攘奪<lb/>
　故相與佐命者亦皆其徒天下賢士何從而進哉至<lb/>
　周世宗承太祖之業初非自取以兵而得王朴佐之<lb/>
　李榖之徒遂以類至便鬱然有治平之象北取三闗<lb/>
　南定淮甸無不如意而中國之兵亦少弭其不克成<lb/>
　業者君臣皆早死爾天固以是開真主之運歟自是<lb/>
　及本朝碩大俊傑之人繼起相望豈相距五六十年<lb/>
　間前四世獨無有而今有之其所以為天下者異也<lb/>
<pb n="KR3j0106_WYG_001-74a"/>
　禪代之際尤人臣所難處非具有聖智未必能善後<lb/>
　而范魯公質從容復相藝祖者三年晏然無纎毫之<lb/>
　隙前輩名公皆心服其人則雖姚崇李德裕未必能<lb/>
　及也惜其謙慎隠晦行事不盡見于後世只如羣臣<lb/>
　除議一事自唐以來皆宰相自除而進書㫖常朝進<lb/>
　見非軍國大事不議至魯公始正之皆請面受㫖而<lb/>
　後行至今以為故事此非特自謹嫌疑嚴君臣之分<lb/>
　將以革千載之失也<lb/>
<pb n="KR3j0106_WYG_001-74b"/>
天地英靈之氣鍾為山川山川之氣降而為人皆有常<lb/>
　限不可加損君子小人兼得之不在此則在彼譬人<lb/>
　之元氣皆有所稟養之善則為壽考康寧不善則為<lb/>
　疾病未有無元氣而能為人者也是以治世多賢材<lb/>
　亂世多姦雄均一氣爾秦亂而後有陳勝吳廣項籍<lb/>
　漢亂而後有曹操袁紹兄弟孫權父子晉亂而後有<lb/>
　符堅石勒劉淵之徒唐亂而後有黃巢朱全忠李克<lb/>
　用之徒此豈偶然而生哉亦各有所授之非若尋常<lb/>
<pb n="KR3j0106_WYG_001-75a"/>
　齷齪庸流泯然以為死生者也晉以前不可詳考唐<lb/>
　自懿僖後人才日削至于五代謂之空國無人可也<lb/>
　雖其變宜在黃巢等然吾觀浮屠中乃有雲門臨濟<lb/>
　德山趙州數十輩人卓然超世是可與扶持天下配<lb/>
　古名臣茍得一人必能成一事然後知其散而橫潰<lb/>
　又有在此者也賢能之無有尚何足怪哉<lb/>
歐文忠在滁州通判杜彬善彈琵琶公毎飲酒必使彬<lb/>
　為之往往酒行遂無算故有詩云坐中醉客誰最賢<lb/>
<pb n="KR3j0106_WYG_001-75b"/>
　杜彬琵琶皮作絃此詩既出彬頗病之祈公改去姓<lb/>
　名而人已傳卒不得諱政和間郎官有朱維者亦善<lb/>
　音律而尤工吹笛雖教坊亦推之流傳入禁中蔡魯<lb/>
　公嘗同執政奏事及燕樂將退上皇曰亦聞朱維吹<lb/>
　笛乎皆曰不聞乃喻㫖召維試之使教坊善工在旁<lb/>
　按其聲魯公與執政㑹尚書省大㕔遣人呼維甚急<lb/>
　維不知所以既至命坐于執政之末尤皇恐不敢就<lb/>
　位乃喻上語維再三辭鄭樞宻達夫在坐正色曰公<lb/>
<pb n="KR3j0106_WYG_001-76a"/>
　不吹當違制維不得已以朝服勉為一曲教坊樂工<lb/>
　皆稱善遂除維為典樂維為京西提刑為予言之琵<lb/>
　琶以下撥重為難猶琴之用指深故本色有轢絃䕶<lb/>
　索之稱文忠嘗問琵琶之妙于彬亦以此對乃取使<lb/>
　教他樂工試為之下撥絃皆斷因笑曰如公之絃無<lb/>
　乃皮為之耶故有皮作絃之句而好事者遂傳彬真<lb/>
　以皮為絃其實非也唐人記賀懐智以鵾雞筋作絃<lb/>
　人因疑之筋比皮似有可作絃之理然亦不應得許<lb/>
<pb n="KR3j0106_WYG_001-76b"/>
　長且所貴者聲爾安在以絃為奇耶<lb/>
熈寧以前洛中士大夫未有談禪者偶富韓公問法于<lb/>
　顒華嚴知其得于圓照大本時本方住蘓州瑞光寺<lb/>
　聲振東南公乃遣使作頌寄之執禮甚恭如弟子于<lb/>
　是翻然慕之者人人皆喜言名理惟司馬温公范蜀<lb/>
　公以為不然既久二公亦自偶入其説而温公尤多<lb/>
　蜀公遂以為譏温公曰吾豈為天下無禪乎但吾儒<lb/>
　所聞有不必舍我而從其書爾此亦幾所謂實與而<lb/>
<pb n="KR3j0106_WYG_001-77a"/>
　文不與者觀其與韓持國往來論中庸數書可見矣<lb/>
　末因蜀公論空相遂以詩戲之曰不須天女散已解<lb/>
　動禪心蜀公不納後復以詩戲之曰賤子悟已久景<lb/>
　仁今日迷又云到岸何須筏揮鋤不用金浮雲任來<lb/>
　往明月在天心此道極致豈大聰明而有差别觀此<lb/>
　謂温公不知禪可乎<lb/>
唐人言冬烘是不了了之語故有主司頭腦太冬烘錯<lb/>
　認顔標是魯公之言人以為戲談今蜀人多稱之崇<lb/>
<pb n="KR3j0106_WYG_001-77b"/>
　寧末安國同為郎成都人詹某為諫官故以安國嘗<lb/>
　建言移寺省上章撃之其辭畧云謹按某官人材闒<lb/>
　冗臨事冬烘葢以其蜀人聞者無不笑之安國性隠<lb/>
　而口吃毎㦸手躍于衆曰吾不辭譴逐但冬烘為何<lb/>
　等語于是傳之益廣遂目為冬烘公<lb/>
李文靖公沆為相專以方嚴重厚鎮服浮躁尤不樂人<lb/>
　論說短長附已胡祕監旦謫<hi>闕</hi>州乆未召嘗與文靖<lb/>
　同為知制誥聞其拜參政以啓賀之歴詆前居職罷<lb/>
<pb n="KR3j0106_WYG_001-78a"/>
　去者云呂參政以無功為左丞郭參政以失酒為少<lb/>
　監辛參政非材謝病優拜尚書陳參政新任失㫖退<lb/>
　歸兩省而譽文靖甚力意將以附之文靖愀然不樂<lb/>
　命小史封置篋曰吾豈真有優于是者亦適遭遇耳<lb/>
　乘人之後而譏其非吾所不為況欲揚一已而短四<lb/>
　人乎終為相旦不復用<lb/>
婦人疾莫大于産蓐倉卒為庸醫所殺者多矣亦不素<lb/>
　講故也舊嘗見杜任作醫凖一卷記其平生治人用<lb/>
<pb n="KR3j0106_WYG_001-78b"/>
　藥之驗其一記郝質子婦産四日瘈瘲載眼弓背反<lb/>
　張任以為瘞病與大豆紫湯獨活湯而愈政和間余<lb/>
　妻纔分娩猶在蓐中忽作此證頭足反接相去幾二<lb/>
　尺家人驚駭以數婢强抝之不直適記所云而藥囊<lb/>
　有獨活乃急為之召醫未至連進三劑遂能直醫至<lb/>
　則愈矣更不復用大豆紫湯古人處方神驗類爾但<lb/>
　世用之不當其疾毎易之自是家人有臨乳者應所<lb/>
　須藥物必備不可不廣告人二方皆在千金第三卷<lb/>
<pb n="KR3j0106_WYG_001-79a"/>
趙康靖公槩厚德長者口未嘗言人短與歐文忠公同<lb/>
　為知制誥後亦同秉政及文忠被謗康靖宻申辨理<lb/>
　至欲納平生誥勅以保之而文忠不知也中歲常置<lb/>
　黃黑二豆于几案間自旦數之每興一善念為一善<lb/>
　事則投一黃豆于别器暮發視之初黑豆多于黃豆<lb/>
　漸久反之既謝事歸南京二念不興遂徹豆無可數<lb/>
　人强于為善亦要在造次之間每日防檢此與趙清<lb/>
　獻公焚香日告其所行之事于上帝同<lb/>
<pb n="KR3j0106_WYG_001-79b"/>
今夏不雨四十日自江左連湖外皆告旱常歳五六月<lb/>
　之間梅雨時必有大風連晝夕踰旬乃止吳人謂之<lb/>
　舶趠風以為風自海外來禱于海神而得之率以常<lb/>
　今歲特無有故暑氣猶烈六月二十日晩忽雨至夜<lb/>
　中明日又雨其晩卧池上河漢當空梧竹颯然遂有<lb/>
　秋意葢前一日立秋氣候不應如是速也余比歳不<lb/>
　作詩舊喜誦前輩佳句亦忘之忽記劉原甫詩云涼<lb/>
　風響高樹清露墜明河雖復夏夜短已覺秋氣多若<lb/>
<pb n="KR3j0106_WYG_001-80a"/>
　為余言者起傍池徐步環繞數十匝吟詠不能自已<lb/>
　僮僕皆已睡前此適有以酴醿新酒相餉者乃蹶起<lb/>
　連取三杯飲之意甚適不知原甫當時能如此否然<lb/>
　詩末云艷膚麗華燭皓齒揚清歌臨觴不作意奈此<lb/>
　粲者何則與吾異此詩當是在長安時作恨此一病<lb/>
　未除也<lb/>
石介守道與歐文忠同年進士名相連皆第一甲國初<lb/>
　諸儒以經術行義聞者但守傳注以篤厚謹修表鄉<lb/>
<pb n="KR3j0106_WYG_001-80b"/>
　里自孫明復為春秋發微稍自出己意守道師之始<lb/>
　唱為闢佛老之説行之天下文忠初未有是意而守<lb/>
　道力論其然遂相與協力葢同出韓退之及為慶厯<lb/>
　聖德詩遂偃然肆言臧否卿相不少貸議者謂元和<lb/>
　聖德詩但奬用兵之善以救貞元姑息之弊且時已<lb/>
　異用推憲宗之意而成之固不害為獻納豈有天子<lb/>
　在上方欲有為而匹夫崛起擅參予奪于其間乎孫<lb/>
　明復聞之曰為天下不當如是禍必自此始文忠猶<lb/>
<pb n="KR3j0106_WYG_001-81a"/>
　未以為然及朋黨論起始悟其過故嘉祐治平之政<lb/>
　施行與慶厯不同事欲求成亦必歴更而後盡其變<lb/>
　也<lb/>
盧懐慎好儉家無金玉錦繡之飾此固美事然史言妻<lb/>
　子至寒餓宋璟等過之門不施箔風雨至引席自障<lb/>
　則恐無是理今身為宰相俸廩非不足不以富貴寵<lb/>
　禄為淫侈足矣何至于妻子寒餓乎門不施箔尤非<lb/>
　是宰相所居縱無箔客至亦為少引于内必不至風<lb/>
<pb n="KR3j0106_WYG_001-81b"/>
　雨侵坐懐慎雖無甚過人亦不全為姦偽此事葢出<lb/>
　鄭處晦明皇雜事史臣妄信之天下自有中道初不<lb/>
　逺人情君子行之非專區區以取名前世士大夫乃<lb/>
　有過為矯飾自謂懐慎所常行者子瞻兄弟深不以<lb/>
　為然因制科論題出魏志和洽傳大教在通人情葢<lb/>
　有所諷<lb/>
四明温台間山谷多産菌然種類不一食之間有中毒<lb/>
　往往有殺人者葢蛇虺毒氣所薰蒸也有僧教掘地<lb/>
<pb n="KR3j0106_WYG_001-82a"/>
　以冷水攪之令濁少頃取飲皆得全活此方自見本<lb/>
　草陶隠居注謂之地漿亦治楓樹菌食之笑不止俗<lb/>
　言笑菌者居山間不可不知此法<lb/>
士大夫服丹砂死者前此固不一余所目擊林彦振平<lb/>
　日充實飲噉兼人居吳下毎以强壯自誇有醫周公<lb/>
　輔言得宋道方煉丹砂祕術可延年而後無害道方<lb/>
　拱州良醫也彦振信之服三年疽發于胸始見髪際<lb/>
　如粟越兩日項頷與胸背畧平十日死方疾亟時醫<lb/>
<pb n="KR3j0106_WYG_001-82b"/>
　使人以帛漬所潰濃血濯之水中澄其下畧有丹砂<lb/>
　葢積于中與毒俱出也謝任伯平日聞人畜伏火丹<lb/>
　砂不問其方必求之服唯恐盡去歳亦發胸疽有人<lb/>
　與之語見其疾將作俄頃覺形神頓異而任伯猶未<lb/>
　之覺既覺如風雨徑以死十年間親見此兩人可以<lb/>
　為戒矣<lb/>
杜子美詩久為野客尋幽慣細學何顒免興孤何顒後<lb/>
　漢人見黨錮傳葢義俠者與詩不類當意作周顒周<lb/>
<pb n="KR3j0106_WYG_001-83a"/>
　何字相近而訛周顒奉佛有隠操其詩云昔遭衰世<lb/>
　皆晦迹今幸樂國養微軀依止老宿亦未晚富貴功<lb/>
　名焉足圖則此意當在顒也<lb/>
張丞相天覺喜談禪自言得其至初為江西運判至撫<lb/>
　州見兜率從悦與其意合遂授法悦黃龍老南之子<lb/>
　初非其高弟而江西老宿為南所深許道行一時者<lb/>
　數十人天覺皆歴詆之其後天覺浸顯諸老宿畧已<lb/>
　盡後來庸流傳南學者乃復犇走推天覺稱相公禪<lb/>
<pb n="KR3j0106_WYG_001-83b"/>
　天覺亦當之不辭近歳遂有為長老開堂承嗣天覺<lb/>
　者前此尚未有勢利之移人雖此曹亦然也初與老<lb/>
　南同得道于慈明者有文悦住雲峰其行解堅高畧<lb/>
　與南等從悦既因天覺而重故其徒謂雲峰悦為文<lb/>
　悦以别之<lb/>
世傳王迥芙蓉城鬼仙事或云無有葢託為之者迥字<lb/>
　子高蘓子瞻與迥姻家為作歌人遂以為信俞澹清<lb/>
　老云王荆公嘗和子瞻歌為其兄紫芝誦之紫芝請<lb/>
<pb n="KR3j0106_WYG_001-84a"/>
　書于紙荆公曰此戲耳不可以訓故不傳猶記其首<lb/>
　語云神仙出没藏杳㝠帝遣萬鬼驅六丁余在許昌<lb/>
　與韓宗武㑹坐客有言宗武年二十餘時有所遇如<lb/>
　子高是時年八十餘余質之宗武笑而不肯言客誦<lb/>
　其人往來詩數十篇皆五字古風清婉可愛如玉臺<lb/>
　新詠宗武見余愛乃笑曰荆公嘗亦甚稱云是近人<lb/>
　當是齊梁間鬼遂畧道本末云見之幾二年無甚苦<lb/>
　意但恍惚或食或不食後國醫陳易簡教服蘓合香<lb/>
<pb n="KR3j0106_WYG_001-84b"/>
　丸半年餘一日忽不見未知為藥之騐否也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　避暑録話卷上<lb/>
</p>
<p>
</p>
  </div>
</body>
</text>
</TEI>
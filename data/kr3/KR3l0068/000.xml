<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雞肋編</head>
    <p>
<pb n="KR3l0068_WYG_000-1a"/>
欽定四庫全書　　　　子部十二<lb/>
　雞肋編　　　　　　　　小説家𩔖一<hi>雜事之屬</hi>
　　提要<lb/>
　　　　<hi>臣</hi>等謹案雞肋編三卷宋莊季裕撰季裕名<lb/>
　　　　綽以字行清源人其始末未詳惟吕居仁軒<lb/>
　　　　渠錄記其狀貎清癯人目為細腰宫院子又<lb/>
　　　　薛季宣浪語集有季裕筮法新儀序亦皆不<lb/>
　　　　著其生平據書中年月始于紹聖終于紹興<lb/>
<pb n="KR3l0068_WYG_000-1b"/>
　　　　葢在南北宋之間又尹孝子一條自稱嘗攝<lb/>
　　　　襄陽尉叉原州棠樹一條稱作倅臨涇李偼<lb/>
　　　　食糟蟹一條稱官於順昌瑞香亭一條稱官<lb/>
　　　　于澧州其為何官則莫可攷矣此書前有自<lb/>
　　　　序題紹興三年二月五日而所記有紹興九<lb/>
　　　　年事疑書成之後又續有所増世無刋本陶<lb/>
　　　　宗儀説郛僅錄其二三十條此本較説郛所<lb/>
　　　　載約多五倍後有至元乙夘仲春月觀陳孝<lb/>
<pb n="KR3l0068_WYG_000-2a"/>
　　　　先䟦曰此書莊綽季裕手集也綽博物洽聞<lb/>
　　　　有杜集援證炙膏肓法筮法新儀行于世聞<lb/>
　　　　其他著述尚多惜未之見此書經秋壑㸃定<lb/>
　　　　取以為悦生隨抄而誤謬最多因為是正如<lb/>
　　　　右然掃之如塵尚多有疑誤云云葢猶季裕<lb/>
　　　　之完本也季裕之父在元祐中與黄庭堅蘇<lb/>
　　　　軾米芾諸人遊季裕猶及識芾及晁補之故<lb/>
　　　　學問頗有淵源亦多識軼聞舊事書中如不<lb/>
<pb n="KR3l0068_WYG_000-2b"/>
　　　　知龍城錄為同時王銍所作反據以駁金華<lb/>
　　　　圖經之𩔖間失攷証然可取者多其記遼宋<lb/>
　　　　誓書一條大㫖以和議為主亦各抒所見季<lb/>
　　　　裕方浮沉郡縣與當時朝士附合秦檜者固<lb/>
　　　　自有殊統觀其書可與後来周宻齊東野語<lb/>
　　　　相埒非輟耕錄諸書所及也乾隆四十二年<lb/>
　　　　五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3l0068_WYG_000-3a"/>
　　　　　　　　　　　　總　校　官<hi>臣</hi>陸費墀<lb/>
</p>
<p>
</p>
  </div>
</body>
</text>
</TEI>
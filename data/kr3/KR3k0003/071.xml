<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷七十一</head>
    <p>
<pb n="KR3k0003_WYG_071-1a"/>
欽定四庫全書<lb/>
　藝文類聚卷七十一　　　唐　歐陽詢　撰<lb/>
　舟車部<hi>舟</hi>　<hi>車</hi>
　　舟<lb/>
易曰刳木為舟剡木為檝舟檝之利以濟不通<lb/>
世本曰共鼓貨狄作舟<hi>共鼓貨狄黃帝二臣</hi>
爾雅曰舫舟也天子造舟諸侯維舟大夫方舟士特舟<lb/>
庶人乗柎<hi>造比舟為橋也維連四船也方併兩船也特單船也柎維木以為渡也</hi>
<pb n="KR3k0003_WYG_071-1b"/>
韻集曰鷁首天子船也船舩也艘海大船也<lb/>
山海經曰畨禺始為舟又曰有大人之國坐而削舟<lb/>
墨子曰棄作舟<lb/>
廣雅曰艦大船也舫艕船也䝉衝艑䑦<graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>舸舼艇艋舟<lb/>
也<lb/>
釋名曰舩循也循水而行也又曰舟言周也舩上屋曰<lb/>
廬象舍也其上重室曰飛廬在上故曰飛也又在其上<lb/>
曰翟室於中候望若鳥雀之驚視也又曰舩三百斛曰<lb/>
<pb n="KR3k0003_WYG_071-2a"/>
刀刀貂也短也江南所為名短而廣安不傾危也二百<lb/>
斛已下曰艇其形徑艇一人二人所乗行也又曰外狭<lb/>
而長曰艨衝以突敵曰舩自關而東或謂之舟方舟或<lb/>
謂之杭南楚江湘凡舩大者謂之舸小舸謂之艖<lb/>
説文曰舫併船也<lb/>
毛詩曰柏舟共姜自誓也衞世子共伯早死其妻守義<lb/>
父母欲奪而嫁之誓而弗許故作是詩以絶之也汎彼<lb/>
柏舟在彼中河又曰二子乗舟思伋夀也衞宣公之二<lb/>
<pb n="KR3k0003_WYG_071-2b"/>
子爭相為死國人傷而思之而作是詩也二子乗舟汎<lb/>
汎其景願言思之中心養養又曰汎汎揚舟載沉載浮<lb/>
既見君子我心則休又曰誰謂河廣曽不容刀<lb/>
左傳曰秦伯伐晉濟河焚舟取王官及郊晉人不出遂<lb/>
自茅津濟封殽尸而還又曰先軫朝問秦囚公曰夫人<lb/>
請之吾舍之矣先軫怒曰武夫力而拘諸原婦人暫而<lb/>
免諸國隳軍實而長冦讐亾無日矣不顧而唾公使陽<lb/>
處父追之及諸河則在舟中矣又曰齊侯與蔡姬乗舟<lb/>
<pb n="KR3k0003_WYG_071-3a"/>
於囿蕩公公懼變色禁之不可公怒歸之未之絶也蔡<lb/>
人嫁之齊侯以諸侯之師侵蔡蔡潰又曰吴伐楚陽丏<lb/>
為令尹卜戰不吉司馬子魚曰我得上流何故不吉楚<lb/>
故司馬令龜我請改卜令曰魴也以其屬死之楚師繼<lb/>
之尚大克之吉戰於長岸子魚先楚師繼之大敗吴獲<lb/>
其乗舟餘皇又曰冬晉薦飢使乞糴於秦秦輸粟於晉<lb/>
自雍及絳相繼命之曰汎舟之役又曰晉楚將戰趙嬰<lb/>
齊使其徒先具舟於河故敗而先濟也<lb/>
<pb n="KR3k0003_WYG_071-3b"/>
太公六韜曰殷君喜為酒池廻舩牛飲者三千人又曰<lb/>
武王伐殷先出於河呂尚為後將以四十七艘舩濟於<lb/>
河<lb/>
周書曰周武王時於越獻舟<lb/>
文子曰舟浮江海不為莫乘而沉君子行道不為莫知<lb/>
而止<lb/>
鄧析書曰同舟涉海中流遇風救患若一所憂同也<lb/>
家語曰舟非水不行水入則舟没君非民不治民犯上<lb/>
<pb n="KR3k0003_WYG_071-4a"/>
則君危<lb/>
莊子曰藏舟於壑藏山於澤謂之固矣然而夜半有力<lb/>
者負之而走昧者不知也又曰水之積也不厚則其負<lb/>
大舟也無力覆杯水於坳堂之上則芥為之舟置杯焉<lb/>
則膠水淺而舟大也<lb/>
楚辭曰美要妙兮宜修沛吾乗兮桂舟又曰桂櫂兮蘭<lb/>
栧斵水兮積雪<lb/>
吕氏春秋曰荆有佽非者得寳劒涉江至中流有兩蛟<lb/>
<pb n="KR3k0003_WYG_071-4b"/>
夾繞其舩佽非㧞劒赴江刺蛟殺之舟中之人皆活荆<lb/>
王聞之仕以執圭又曰伍員如吴過於荆至江上欲渉<lb/>
見一大人刺小舩方將漁従而請焉丈人渡之<lb/>
淮南子曰烏號之弓谿子之弩不能無弦而射越舲蜀<lb/>
艇不能無水而浮又曰湯武聖主也而不能與越人乘<lb/>
舲舟而浮於江湖又曰楚人有乘舩而遇大風者波至<lb/>
而恐自投於水非不貪生而畏死也惑於死而反㤀生<lb/>
也又曰龍舟鷁首浮吹以虞此遊於水也又曰公孫龍<lb/>
<pb n="KR3k0003_WYG_071-5a"/>
在趙時諸弟子曰人而無能者龍弗能與遊有客衣褐<lb/>
帶素而見曰臣能呼公孫龍顧謂弟子曰門下故有能<lb/>
呼者對曰無公孫龍曰與之弟子之籍後數日往説燕<lb/>
王至於河上而航在水汜使善呼者呼之而航來<lb/>
説苑曰襄城君始封之日衣翠衣帶玉劒履縞舄立乎<lb/>
流水之上大夫莊辛過而説之曰願把君之手其可乎<lb/>
襄城作色不言莊辛遷延稱曰君獨不聞鄂君之遇越<lb/>
人乎鄂君方汎舟於新波之上乘青翰之舟張翠羽之<lb/>
<pb n="KR3k0003_WYG_071-5b"/>
盖㑹鼓鐘之音越人擁楫而歌曰今夕何夕兮搴洲中<lb/>
流今日何日兮得與王子同舟山有木兮木有枝心悦<lb/>
君兮君不知於是鄂君揄袂而擁之舉繡被而覆之襄<lb/>
城乃奉手進之<lb/>
列女傳曰趙簡子南擊荆至河津津吏醉臥不能渡簡<lb/>
子怒將殺之津吏之女乃持楫而前走曰妾父従君王<lb/>
將渡恐風波之起水神動駭故禱祀九江三淮之神不<lb/>
勝杯杓餘瀝醉於此君命誅之願以㣲軀易父之死簡<lb/>
<pb n="KR3k0003_WYG_071-6a"/>
子將渡用楫少一人操楫曰妾居河濟之間習舟楫之<lb/>
事願備員持楫簡子遂與操度中流奏河激之歌簡子<lb/>
乃聘為夫人<lb/>
郭林宗别傳曰林宗遊洛陽始見河南尹李膺膺大竒<lb/>
之遂相友善於是名震京師後歸鄉曲衣冠諸儒送至<lb/>
河上車數千兩林宗惟與李膺同舟而濟衆賓望之以<lb/>
為神仙焉<lb/>
抱朴子曰瓊艘瑶楫無涉川之用金弧玉弦無激矢之<lb/>
<pb n="KR3k0003_WYG_071-6b"/>
能是以介絜而無政事者非撥亂之器儒雅而乏治畧<lb/>
者非翼亮之士又曰欲以弊藥必規升騰者何異䇿蹇<lb/>
驢而欲尋追風櫂蘭舟而欲濟大川<lb/>
韓子曰千鈞得船則浮錙銖失船則沉非千鈞輕而錙<lb/>
銖重也有勢之與無勢也<lb/>
荀卿子曰君者舟也庶人者水也水則載舟水則覆舟<lb/>
衝波傳曰孔子使子貢久而不來孔子謂弟子占之遇<lb/>
鼎皆言無足不來顔囘掩口而笑子曰囘也哂謂賜來<lb/>
<pb n="KR3k0003_WYG_071-7a"/>
也曰無足者乗舟而來至矣清旦朝子貢果至騐如顔<lb/>
囘之言<lb/>
漢書曰薛廣德為御史大夫秋上祭宗廟出東便門欲<lb/>
御樓舩廣德當乗輿車免冠頓首諫宜從橋詔曰大夫<lb/>
冠廣德曰陛下不聴臣臣自刎以血汚車輪上不悦先<lb/>
驅光禄大夫張猛進曰臣聞主聖臣直乗舩危就橋安<lb/>
聖主不乘危御史大夫言可聴上曰曉人不當如是耶<lb/>
乃従橋<lb/>
<pb n="KR3k0003_WYG_071-7b"/>
物理論曰夫工匠經涉河海為䑦<graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>以浮大川皆成乎<lb/>
巧手出乎聖意<lb/>
楊子法言曰舍舟航而濟乎瀆者末矣舍五經而濟乎<lb/>
道者末矣乘國者其如乘航乎航安則民斯安矣<lb/>
東觀漢記曰第五倫為㑹稽守為事徴百姓攀轅扣馬<lb/>
呼曰捨我何之第五倫密委去百姓聞之乗舩追之交<lb/>
錯水中其得民心如此<lb/>
張璠漢記曰梁冀第池中船無故自覆問掾朱穆曰舟<lb/>
<pb n="KR3k0003_WYG_071-8a"/>
所以濟渡萬物不施遊戲也而今覆者天戒將軍當濟<lb/>
渡萬民不可長念樂遊而已<lb/>
華陽國志曰初楚頃襄王時遣將莊蹻従沅水伐夜郎<lb/>
將軍至且蘭㭬舩於岸而步戰既滅夜郎因留王滇池<lb/>
以且蘭有㭬舩䍧牱處乃改其名為䍧牱䍧牱地多雨<lb/>
潦俗好巫鬼禁忌<lb/>
魏志曰鄧哀王沖字倉舒少聰察岐嶷生五六嵗智意<lb/>
所及有若成人孫權曽致象太祖欲知其斤重訪之羣<lb/>
<pb n="KR3k0003_WYG_071-8b"/>
下咸莫能出其理沖曰置象大舩之上而刻其所至稱<lb/>
物以載之則立可知矣太祖大悦即施行<lb/>
吴書曰陸遜破曹休當還西陵公卿並㑹為遜祖道上<lb/>
賜遜御舩一舫繒綵舟梁<lb/>
王隱晉書曰顧榮徴侍中見王路塞絶便乘船而還過<lb/>
下邳遂解舫為單舸一日一夜行五六百里遂得免<lb/>
吴志曰周瑜逆曹公部將黃盖取䝉衝鬪艦十艘實以<lb/>
薪草膏灌其中裹以帷幙上建牙旗同時發火時風猛<lb/>
<pb n="KR3k0003_WYG_071-9a"/>
火盛延燒岸上營曹公軍退敗又曰吕䝉襲關羽至潯<lb/>
陽盡伏精兵於<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
                    <graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>中使船中搖櫓作商賈服晝夜兼<lb/>
行故羽不聞知遂到南郡又曰董襲討黃祖祖橫兩䝉<lb/>
衝夾守沔口以栟櫚大紲繫石為矴襲與凌統俱為前<lb/>
部各將敢死百人人被兩鎧乘大舸突入䝉衝裹身以<lb/>
刀斷兩紲䝉衝乃橫流大兵遂進又曰將軍賀齊性奢<lb/>
所乗舩雕刻丹鏤青盖絳襜䝉衝鬪艦之屬望之若山<lb/>
又曰甘寧厨下皃有過走投吕䝉蒙出還寧寧許䝉不<lb/>
<pb n="KR3k0003_WYG_071-9b"/>
殺還船縛置桑樹自射殺之勑船人更増舸䌫解衣臥<lb/>
船中蒙怒欲攻寧蒙母勸乃止<lb/>
晉宮閣記曰池中有紫宫舟升進舟曜陽舟飛龍舟射<lb/>
獵舟靈芝池有鳴鶴舟指南舟合利池有雲母舟無極<lb/>
舟都亭池有常安舟<lb/>
杜蘭香别傳曰香降張碩碩既成婚香便去絶不來年<lb/>
餘碩舩行忽見香乗車於山際碩不勝驚喜遙往造香<lb/>
見香悲喜香亦有悦色言語頃時碩欲登其車其婢舉<lb/>
<pb n="KR3k0003_WYG_071-10a"/>
手扞之嶷然山立碩復欲車前上車奴攘臂排之於是遂<lb/>
退<lb/>
晉中興書曰建興九年冬左將軍王敦遣振威將軍周<lb/>
廣武將軍趙誘受陶侃節度征蜀賊杜弢大戰蜀賊以<lb/>
桔橰打没侃二十餘艘人皆投水<lb/>
義熈起居注曰盧循新作八槽艦九枚起四層髙十餘<lb/>
丈<lb/>
荆州土地記曰桓宣穆遣人尋廬山上有一湖中有敗<lb/>
<pb n="KR3k0003_WYG_071-10b"/>
艑<lb/>
江表傳曰劉備進駐鄂縣之樊口諸葛亮詣吴未還備<lb/>
聞曹公軍下恐懼日遣邏吏於水次候權軍吏望見周<lb/>
瑜舩馳還白備備曰何以知非青徐軍耶吏對曰以舩<lb/>
知之備遣人慰勞瑜瑜曰有軍任不得委署倘能屈威<lb/>
副其所望備謂張飛關羽曰彼欲致我我今自託於東<lb/>
而不往非同盟之意也乃乗單舸往見瑜問曰今拒曹<lb/>
公深為得計戰卒有㡬瑜曰三萬人備曰恨少瑜曰此<lb/>
<pb n="KR3k0003_WYG_071-11a"/>
自足用豫州但觀瑜破之<lb/>
沈約宋書曰桓䕶之隨王𤣥謨入河𤣥謨攻滑臺䕶之<lb/>
三百舸為前鋒進據右濟右濟在滑臺西南百二十里<lb/>
𤣥謨敗退不暇報護之及䕶之間知而虜悉已牽𤣥謨<lb/>
水軍大艚連以鐡鏁三重欲以絶護之還路護之中流<lb/>
而下毎至鐡鏁輒以長柯斧斷之虜不能禁惟失一舸<lb/>
宋元嘉起居注曰有司奏初揚州刺史王𢎞上㑹稽従<lb/>
事韋詣解列先風間餘姚令何玢之造作平牀一乘舩<lb/>
<pb n="KR3k0003_WYG_071-11b"/>
舴艋一艘精麗過常用功兼倍請免玢今官詔可其奏<lb/>
異苑曰檀道濟元嘉中鎮潯陽入伏誅道濟未下少時<lb/>
有人施罟於柴桑江收之得大舩孔鑿若新使匠作舴<lb/>
艋勿加斤斧工人誤截兩頭以為不祥殺三巧手欲以<lb/>
塞諐匠違約加斵凶兆先遘矣<lb/>
臨海記曰白鵠山有湖湖中有一石舴艋<lb/>
詩梁江禄津渚敗舩詩曰可愛木蘭資可憐丹桂質逐<lb/>
浪徒言是乗風還自失草蔓䒁長埋沙巨舷難出陸沉<lb/>
<pb n="KR3k0003_WYG_071-12a"/>
成許去無復乗流日<lb/>
梁王筠詠輕利船應臨汝侯教詩曰君侯飾輕利搖蕩<lb/>
邁飛雲凌波漾鷁采映水煥蛟文電流已冠絶鳥逝復<lb/>
超羣倐忽方千里戀兹岐路分<lb/>
陳張正見後湖汎舟詩曰上苑奢行樂滄池聊薄遊汎<lb/>
荷分蘭櫂沉槎觸桂舟殘虹收度雨缺岸上新流欲知<lb/>
有髙趣長楊送麦秋又别韋諒賦得江湖汎别舟詩曰<lb/>
千里尋陽岸三翼木蘭船鷁汎青鳬後雞鳴白鷺前涵<lb/>
<pb n="KR3k0003_WYG_071-12b"/>
花沒淺纜帶葉動深船不言朝夕水獨自限神仙又與<lb/>
錢𤣥智汎舟詩曰高門事休沐朝野恣逄迎還乗金谷<lb/>
水俱望洛陽城舟移津女渡楫動渭橋橫風髙雁已落<lb/>
雨霽水還清葉盡桐門淨花秋菊岸明欲奏江南曲聊<lb/>
習棹歌行<lb/>
賦晉棗據船賦曰嘉聖主之神化理通㣲而達幽悼民氓<lb/>
之隔塞愍王教之不周立成器以備用明垂象以造舟<lb/>
濟渡汲之絶軌越巨川之𤣥流運重固之滯質雖載沉<lb/>
<pb n="KR3k0003_WYG_071-13a"/>
而必浮且論器而比象似君子之淑清外質朴而無飾<lb/>
内空虚以受盈不辭勞而惡動不偷安以自寧且其行<lb/>
無轍跡止無所根不疾而速忽若馳奔<lb/>
賛晉王叔之舟贊曰塗則騁車水惟用舟弱楫輕棹利<lb/>
涉濟求緬彼漁人鼓枻清謳<lb/>
銘後漢李尤舟楫銘曰舟楫之利譬猶輿馬載重厯逺<lb/>
以濟天下相風視波窮究川野安審懼慎終無不可<lb/>
　　　車<lb/>
<pb n="KR3k0003_WYG_071-13b"/>
春秋命厯序曰人皇九頭駕六提羽乗雲車使風雨<lb/>
禮斗威儀曰山車垂句山車者自然之車也句者曲也<lb/>
不揉治而自員曲故言垂句<lb/>
孝經援神契曰德至山陵則山出根車<hi>根車應載養萬物也</hi>
括地圖曰竒肱民能為車従風逺行湯時西風久竒肱<lb/>
車至於豫州去玉門四萬里<lb/>
管子曰奚仲之為車也方圓曲直皆中規矩鉤繩故機<lb/>
捉相得成器堅固主猶奚仲也言詞動作皆中術數故<lb/>
<pb n="KR3k0003_WYG_071-14a"/>
衆理相當上下相親巧者奚仲之所以為器也主之所<lb/>
以為治也斵削者斤刀也故曰奚仲之巧非斵削<lb/>
古史考曰黃帝作車引重致逺少昊時畧加牛禹時奚<lb/>
仲加馬<lb/>
釋名曰車古者曰車聲如居言行所以居人也今曰車<lb/>
車舍也行者所以若居舍也<lb/>
史記曰封禪為蒲輪車惡傷土石草木<lb/>
尚書大傳曰古之帝王者必有命民民能敬長憐孤取<lb/>
<pb n="KR3k0003_WYG_071-14b"/>
舍好讓舉事力者君命然後得乗飾車駢馬文錦未有<lb/>
命者不得衣不乗車車衣者有罰<lb/>
淮南子曰見飛蓬轉而為車以類取之也<lb/>
賈誼書曰古之為路輿也盖圜以象天二十八橑以象<lb/>
列星軫方以象地三十輻以象月故仰則觀天文俯則<lb/>
察地理前視則聽鸞和之音旁觀則睹四時之運此乃<lb/>
輿教之道也<lb/>
應劭漢儀曰天子法駕所乗曰金根車駕六龍以御天<lb/>
<pb n="KR3k0003_WYG_071-15a"/>
下也有五色安車有五色立車各一皆駕四馬是為五<lb/>
時副車<lb/>
風俗通曰車一兩謂兩兩相與體也原其所以言兩者<lb/>
箱裝及輪兩兩而耦故稱兩爾<lb/>
大戴禮曰王升車則聞鸞和之聲是以非僻之心無自<lb/>
入也在衡為鸞在軾為和馬行而鸞鳴鸞鳴而和應其<lb/>
聲曰和和則敬此御之節也<lb/>
周書王㑹曰成王時白州獻比閭者其葉若羽伐其木<lb/>
<pb n="KR3k0003_WYG_071-15b"/>
以為車終日行<lb/>
漢雜事曰古諸侯貳車九乗秦滅九國兼其服故大駕<lb/>
屬車八十一乗尚書御史乗之最後一車懸豹尾以前<lb/>
皆似省中<lb/>
白虎通曰制車以步故立乗天子大路路大也道也正<lb/>
也居至尊制度大所以行道德之正也諸侯路車大夫<lb/>
軒車士飾車<lb/>
禮記有若曰晏子一狐裘三十年遣車一乗國君七个<lb/>
<pb n="KR3k0003_WYG_071-16a"/>
遣車七乗大夫五个遣車五乗晏子焉知禮又曰兵車<lb/>
不式武車綏旌德車結旌<lb/>
左傳曰齊鄭盟於石門尋盧之盟也鄭伯之車僨於濟<lb/>
又曰公孫閼與頴考叔爭車頴考叔挟輈而走又曰天<lb/>
王使家父求車非禮也諸侯不貢車服天子不私求財<lb/>
又曰狄人滅衛齊侯使公子無虧戍曹歸公乗馬祭服<lb/>
五稱歸夫人魚軒又曰奚仲為夏車正又曰晉侯使張<lb/>
骼輔躒致楚師求御於鄭鄭人卜宛射犬吉子太叔戒<lb/>
<pb n="KR3k0003_WYG_071-16b"/>
之曰大國之人不可與也對曰無有衆寡其上一也太<lb/>
叔曰培塿無松柏二子在幄坐射犬於外既食而後食<lb/>
之使御廣車而行已皆乗乗車將及楚師而後従之乗<lb/>
皆踞轉而鼔琴近不告而馳之又曰慶封奔獻車於季<lb/>
武子美澤可以鑑展莊叔見之曰車甚澤人必瘁宜其<lb/>
亾也又曰鍼適普其車千乗書曰秦伯之弟鍼出奔晉<lb/>
罪秦伯也<lb/>
論語曰升車必正立執綏車中不内顧不疾言不親指<lb/>
<pb n="KR3k0003_WYG_071-17a"/>
家語孔子曰自南敬叔之乗我車也而道加行又曰孔<lb/>
子適衛子矯僕靈公與夫人南子同車出令宦者雍渠<lb/>
驂乗使孔子為次車遊過市孔子恥之<lb/>
孔叢子曰孔子使宰予於楚楚昭王以安車象飾遺孔<lb/>
子宰予曰夫子無以為也王曰何對曰臣自侍衛夫子<lb/>
已來竊見其言不離道動不遺仁貴義尚德清素好儉<lb/>
妻不服絲妾不衣帛車器不雕馬不食粟若夫觀物之<lb/>
麗靡窈妙之浮音夫子過之弗聴也故臣知夫子之不<lb/>
<pb n="KR3k0003_WYG_071-17b"/>
用車也<lb/>
晏子曰齊人好擊轂相犯以為樂禁之不止晏子為新<lb/>
車良馬出與其人相犯曰擊轂者不祥下車而去之然<lb/>
後國人不為<lb/>
尸子曰文軒六駃是無四寸之鍵則車不行小亾則大<lb/>
者不成也<lb/>
莊子曰秦王有疾召醫破癰潰痤者得車一乗舐痔者<lb/>
得車五乗所治愈下所得愈多<lb/>
<pb n="KR3k0003_WYG_071-18a"/>
蔡邕獨斷曰凡乗輿車背羽盖金華又黃屋左翿金㚇<lb/>
黃屋者盖以黃為裏也左翿者以旌牛尾為之大如斗<lb/>
在左騑馬頭上金㚇者馬冠也<lb/>
詩梁戴暠車馬詩曰鞏洛風塵處冠盖相填咽多稱魏<lb/>
其冷競隨田蚡熱輪趣白虎第珂聚黃金穴獻酒悉蒲<lb/>
萄詶言盡飛鐡東都虵已鑄西山綬應結期集類蒸烟<lb/>
晚至如吹雪子雲爾何事門巷無車轍<lb/>
銘後漢馮衍車銘日乗車必䕶輪治國必愛民車無輪<lb/>
<pb n="KR3k0003_WYG_071-18b"/>
安處國無民誰與<lb/>
後漢崔駰車左銘曰虞夏作車取象機衡君子建左法<lb/>
天之陽正位受綏車不内顧塵不出軌鸞以節步彼言<lb/>
不疾彼指不躬𤣥覽於道永思厥中又車右銘曰擇御<lb/>
卜右採德用良詢納耆老於我是匡惟賢是師惟道是<lb/>
式箴關旅賁内顧自勑匪望其度匪愆其則越戒敦儉<lb/>
禮以華國又車後銘曰敬其在路體貌思恭望衡顧轂<lb/>
允慎兹容無或好失匪盤於遊顧省厥遺虎尾斯求昭<lb/>
<pb n="KR3k0003_WYG_071-19a"/>
德塞違抑盈以無雖有三晉咸然若虚<lb/>
後漢李尤小車銘曰員盖象天方輿則地輪法隂陽動<lb/>
不相離合之嗛嘘疏達開通兩輜障邪尊卑是從䡚軏<lb/>
之用信義所同又天軿車銘曰奚氏本造後裔飾雍輪<lb/>
以代步屛以從容輪軿并合出入周通追仁赴義惟禮<lb/>
是恭<lb/>
　<lb/>
　<lb/>
<pb n="KR3k0003_WYG_071-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷一</head>
    <p>
<pb n="KR3k0003_WYG_001-1a"/>
欽定四庫全書<lb/>
　藝文類聚卷一　　　　　　唐　歐陽詢　撰<lb/>
　天部上<hi>天星</hi>　<hi>日/雲</hi>　<hi>月風</hi>
　　天<lb/>
周易曰大哉乾元萬物資始乃統天雲行雨施品物流<lb/>
形大明終始六位時成時乗六龍以御天乾道變化各<lb/>
正性命又曰立天之道曰隂與陽又曰天行徤<lb/>
尚書曰乃命羲和欽若昊天又曰皇天震怒命我文考<lb/>
<pb n="KR3k0003_WYG_001-1b"/>
肅將天威<lb/>
禮記曰天地之道博也厚也髙也明也悠也久也日月<lb/>
星辰繫焉萬物覆焉<lb/>
論語曰天何言哉四時行焉百物生焉<lb/>
老子曰天得一以清<lb/>
春秋繁露曰天有十端天地隂陽水土金木火人凡十<lb/>
端天亦喜怒之氣哀樂之心與人相副以類合之天人<lb/>
一也<lb/>
<pb n="KR3k0003_WYG_001-2a"/>
爾雅曰穹蒼蒼天也春為蒼天夏為昊天秋為旻天冬<lb/>
為上天<lb/>
春秋元命苞曰天不足西北陽極於九故天周九九八<lb/>
十一萬里<lb/>
渾天儀曰天如雞子天大地小天表裏有水地各乗氣<lb/>
而立載水而浮天轉如車轂之運<lb/>
黄帝素問曰積陽為天故天者清陽也<lb/>
莊子曰天之蒼蒼其正色邪其逺而無所至極邪<lb/>
<pb n="KR3k0003_WYG_001-2b"/>
申子曰天道無私是以恒正天常正是以清明<lb/>
文子曰髙莫髙於天下莫下於澤天髙澤下聖人法<lb/>
之<lb/>
太𤣥曰有九天一為中天二為羡天三為從天四為更<lb/>
天五為睟天六為廓天七為咸天八為沈天九為成天<lb/>
又曰天以不見為𤣥<lb/>
皇覽記曰好道者言黄帝乗龍升雲登朝霞上至列闕<lb/>
倒影經過天宫<lb/>
<pb n="KR3k0003_WYG_001-3a"/>
禮統曰天地者元氣之所生萬物之祖也<lb/>
廣雅曰太初氣之始也清濁未分太始形之始也清者<lb/>
為精濁者為形太素質之始也已有素朴而未散也二<lb/>
氣相接剖判分離輕清者為天<lb/>
吕氏春秋曰天有九野何為九野中央曰鈞天東方曰<lb/>
蒼天東北曰變天北方曰𤣥天西北曰幽天西方曰皓<lb/>
天西南曰朱天南方曰炎天東南曰陽天<lb/>
列子曰把國有人憂天崩墜身無所寄廢於寢食又有<lb/>
<pb n="KR3k0003_WYG_001-3b"/>
憂彼之憂者曉之曰天積氣耳無處無氣奈何而崩墜<lb/>
乎其人曰天果積氣日月星宿不當墜也曉者曰日月<lb/>
星宿亦積氣中之有光曜者正復使墜亦不能有中傷<lb/>
説苑曰齊桓公問管仲王者何所貴對曰貴天桓公仰<lb/>
觀天管仲曰所謂之天者非謂蒼蒼莽莽之天也君人<lb/>
者以百姓為天<lb/>
白虎通曰天者何也天之為言鎮也居髙理下為人鎮<lb/>
也男女揔名為人天地所以無揔名何天圓地方不相<lb/>
<pb n="KR3k0003_WYG_001-4a"/>
類也天左旋地右周猶君臣隂陽相對向也<lb/>
張衡靈憲曰太素之前幽清寂寞不可為象惟虗惟無<lb/>
蓋道之根也道根既建由無生有太素始萌萌而示兆<lb/>
斯謂龎洪蓋道之幹也道幹既育萬物成體於是剛柔<lb/>
始分清濁異位天成於外而體陽故圓以動斯謂天元<lb/>
道之實也天有元位<lb/>
徐整三五厯紀曰天地混沌如雞子盤古生其中萬八<lb/>
千歲天地開闢陽清為天隂濁為地盤古在其中一日<lb/>
<pb n="KR3k0003_WYG_001-4b"/>
九變神於天聖於地天日髙一丈地日厚一丈盤古日<lb/>
長一丈如此萬八千歲天數極髙地數極深盤古極長<lb/>
後乃有三皇數起於一立於三成於五盛於七處於九<lb/>
故天去地九萬里<lb/>
蜀志曰呉使張温來聘温問秦宓曰天有頭乎宓曰有<lb/>
之温曰在何方宓曰詩云乃眷西顧以此推之頭在西<lb/>
方温曰天有耳乎宓曰天處髙而聽卑詩云鶴鳴九臯<lb/>
聲聞于天若其無耳何以聽之温曰天有足乎宓曰詩<lb/>
<pb n="KR3k0003_WYG_001-5a"/>
云天歩艱難若其無足何以歩之温曰天有姓乎宓曰<lb/>
姓劉何以然曰其子姓劉以此知之<lb/>
楚辭天問曰圜則九重孰營度之八柱何當東南何虧<lb/>
<hi>言天有八山為柱皆何當值東南不足誰虧缺之</hi>日月安屬列星安陳<lb/>
詩晉傅𤣥兩儀詩曰兩儀始分元氣上清列宿垂象六<lb/>
位時成日月西邁流景東征悠悠萬物殊品齊名聖人<lb/>
憂世實念羣生又天行篇曰天行一何徤日月無髙蹤<lb/>
百川赴陽谷三辰囬泰蒙又謌曰天時泰兮昭以陽清<lb/>
<pb n="KR3k0003_WYG_001-5b"/>
風起兮景雲翔仰觀兮辰象日月兮運周俯視兮河海<lb/>
百川兮東流<lb/>
賦晉成公綏天地賦曰天地至神難以一言定稱故體<lb/>
而言之則曰兩儀假而言之則曰乾坤氣而言之則曰<lb/>
隂陽性而言之則曰柔剛色而言之則曰𤣥黄名而言<lb/>
之則曰天地若乃懸象成文列宿有章三辰燭燿五緯<lb/>
重光衆星囘而環極招揺運而指方白虎時據於參井<lb/>
青龍垂尾於氐房𤣥龜匿首於女虗朱鳥奮翼於星張<lb/>
<pb n="KR3k0003_WYG_001-6a"/>
帝皇正坐於紫宫輔臣列位於文昌垣屏絡繹而珠連<lb/>
三台差池而鴈行軒轅華布而曲列攝提鼎峙而相望<lb/>
贊晉郭璞釋天地圖贊曰祭地肆瘞郊天致禋氣升太<lb/>
一精淪九泉至敬不文明德惟鮮<lb/>
表宋顔延之請立渾天儀表曰張衡創物蔡邕造論戎<lb/>
夏相襲世重其術臣昔奉使入闗值大軍旋斾渾儀在<lb/>
路肆觀竒秘絶代異寳旋及王府考諸前志誠應夙聞<lb/>
尚書璇璣玉衡以齊七政崔瑗所謂數術窮天地制作<lb/>
<pb n="KR3k0003_WYG_001-6b"/>
侔造化經志所云圖憲所本故體度不渝精測尚矣則<lb/>
七晷運變無匪康時九代貞觀不絶司厯臣夙懐末意<lb/>
懼于非任今忝惟職統敢昧死以聞<lb/>
　　日<lb/>
易曰日月麗乎天又曰離為日又曰日中則昃月盈則<lb/>
食天地盈虗與時消息而况於人乎况於鬼神乎毛詩<lb/>
曰日居月諸胡迭而㣲<lb/>
禮記曰𤣥端而朝日於東門之外<lb/>
<pb n="KR3k0003_WYG_001-7a"/>
左氏傳曰趙衰冬日之日也趙盾夏日之日也<lb/>
五經通義曰日中有三足烏<lb/>
春秋内事曰日者陽德之母<lb/>
白虎通曰日行遲月行疾者何君舒臣勞也日月所以<lb/>
懸著何助天行化昭明下地也日月徑千里<lb/>
風俗通曰成帝問劉向俗說文帝被徵後期不得立日<lb/>
為再中<lb/>
爾雅曰觚竹北户西王母日下謂之四荒距齊州以南<lb/>
<pb n="KR3k0003_WYG_001-7b"/>
戴日為丹穴東至日所出為太平西至日所入為太蒙<lb/>
廣雅曰日名朱明一名耀靈一名東君一名大明亦名<lb/>
陽烏<lb/>
説文曰日實也太陽之精字從口一象形也又曰初出<lb/>
為旭日昕曰晞日温曰煦日在午曰亭午在未曰昳日<lb/>
晚曰旰日將落曰薄暮日西落光反照於東謂之反景<lb/>
在上曰反景在下曰倒景煦日温也皓日晝也暉日<lb/>
光也旰日晚也翌日明也曉日白也<lb/>
<pb n="KR3k0003_WYG_001-8a"/>
易坤靈圖曰至德之明日月若連璧<lb/>
京房易傳曰日月大光天下和平上下俱昌延年益夀<lb/>
長世無極<lb/>
禮斗威儀曰政理太平則時日五色<lb/>
漢書曰文帝時新垣平言臣候日再中居頃之日却復<lb/>
中乃更以十七年為元年<lb/>
列子曰孔子東遊見兩小兒辯鬬問其故一兒曰我以<lb/>
日始出去人近日中時逺也一兒曰我以為日初出時<lb/>
<pb n="KR3k0003_WYG_001-8b"/>
逺而日中時近一兒曰日初出大如車輪及其中纔如<lb/>
盤盂此不為逺者小而近者大乎一兒曰日初出滄滄<lb/>
涼涼及其中如探湯此不為近者熱而逺者涼乎孔子<lb/>
不能決也兩兒笑曰孰謂汝多知乎<lb/>
賈誼書曰湯曰學聖王之道譬其如日靜居而獨思譬<lb/>
其若火夫人舍學聖王之道而靜居獨思譬其去日之<lb/>
明於庭而就火之光於室也然可以小見不可以大知<lb/>
應劭漢官儀曰太山東南名曰日觀日觀者雞鳴時見<lb/>
<pb n="KR3k0003_WYG_001-9a"/>
日<lb/>
論衡曰儒者論日旦出扶桑暮入細柳扶桑東方之地<lb/>
細柳西方之地<lb/>
家語曰楚王渡江得萍實大如拳赤如日<hi>事具草部</hi>
帝王世紀曰周文王夢日月著其身<lb/>
瑞應圖曰日月揚光者人君之象也君不假臣下之權<lb/>
則日月揚光<lb/>
山海經曰猗天山蘇門山日月所出又曰大荒之中暘<lb/>
<pb n="KR3k0003_WYG_001-9b"/>
谷上有扶桑十日所浴九日居上枝一日居下枝皆載<lb/>
烏又曰有女子名曰羲和浴日於甘泉羲和者帝俊之<lb/>
妻是生十日<lb/>
淮南子曰堯時十日竝出草木燋枯堯命羿仰射十日<lb/>
中其九烏皆死墮羽翼又曰若木在建木西末有十日華<lb/>
照下地又曰日出于暘谷浴于咸池拂于扶桑是謂晨<lb/>
明登于扶桑之上爰始將行是謂朏明至于曲阿是謂<lb/>
朝明臨于曾泉是謂蚤食次于桑野是謂晏食臻于衡<lb/>
<pb n="KR3k0003_WYG_001-10a"/>
陽是謂禺中對于昆吾是謂正中靡于鳥次<hi>西南方山名</hi>是<lb/>
謂小遷至于悲谷是謂晡時廻于女紀是謂大遷經于<lb/>
泉隅是謂髙舂頓于連石是謂下舂至于悲泉爰息其<lb/>
烏是謂懸車薄于虞泉是謂黄昏淪于蒙谷是謂定昏<lb/>
又曰魯陽公與韓構難戰酣日暮援戈而撝之日反三<lb/>
舍又曰積陽之熱氣生火火氣之精者為日又曰日中<lb/>
有踆烏<hi>踆趾也謂三足烏也</hi>
河圖叶光篇曰積精為日<lb/>
<pb n="KR3k0003_WYG_001-10b"/>
皇甫謐年厯曰日者衆陽之宗陽精外發故日以晝明<lb/>
名曰曜靈<lb/>
楚辭曰暾將出兮東方照吾檻兮扶桑<hi>檻楯也</hi>又曰角宿<lb/>
未旦曜靈安藏<hi>角東方星也曜靈日也言東方未旦之時藏其精光也</hi>又天問曰<lb/>
羿焉彃日烏焉觧羽又招魂曰十日竝出流金鑠石<lb/>
詩魏劉楨詩曰仰視白日光皎皎髙且懸兼燭八紘内<lb/>
物類無頗偏<lb/>
晉張載詩曰白日隨天廻暾暾圓如規踊躍湯谷中上<lb/>
<pb n="KR3k0003_WYG_001-11a"/>
登扶桑枝又詩曰十日出湯谷弭節馳萬里經天曜四<lb/>
海倐忽濳濛汜<lb/>
晉傅𤣥詩曰湯谷發清曜九日棲髙枝願得並天御六<lb/>
龍齊玉覊<lb/>
梁李鏡逺詩曰始臨東岳觀俄昇若木枝萍實詎儔彩<lb/>
合扇且慚規北林耿初曜員䆫鍳早曦照庭餘雪盡映<lb/>
簷溜滴垂徘徊匝花樹煜爚滿春池柳隂裁靡靡簾影<lb/>
復離離曾泉豈停舍桑榆忽在斯廻戈安得中長繩不<lb/>
<pb n="KR3k0003_WYG_001-11b"/>
可羈冲情愛景落清宴惜光馳温暉徒已荷深心竊自<lb/>
知<lb/>
梁劉孝綽詠日應令詩曰弭節馳湯谷照曜出扶桑園<lb/>
葵一何幸傾葉奉離光<lb/>
謌後漢李尤九曲謌曰年歲晚暮時已斜安得力士翻<lb/>
日車<lb/>
晉傅𤣥日昇謌詠曰東光昇朝暘羲和初攬轡六龍竝<lb/>
騰驤逸景何晃晃旭日照萬方皇德配天地神明鍳幽<lb/>
<pb n="KR3k0003_WYG_001-12a"/>
荒又三光篇曰三光垂象表天地有晷度聲和音響應<lb/>
形立影自附素日抱𤣥烏明月懐靈兎<lb/>
賛晉郭璞十日賛曰十日竝出草木焦枯羿乃控弦仰<lb/>
落陽烏可為感動天人懸符<lb/>
　　月<lb/>
釋名曰月闕也滿則缺也晦灰也月死為灰月光盡似<lb/>
之也朔蘇也月死復蘇生也弦月半之名也其形一旁<lb/>
曲一旁直若張弓弦也望月滿之名也日月遥相望者<lb/>
<pb n="KR3k0003_WYG_001-12b"/>
也<lb/>
廣雅曰夜光謂之月<lb/>
山海經曰大荒之中有方山日月所自出也<lb/>
五經通義曰月中有兎與蟾蜍何月隂也蟾蜍陽也而<lb/>
與兎並明隂係陽也<lb/>
文選月上軒而飛光<lb/>
乾鑿度曰月三日成魄八日成光蟾蜍體就穴鼻始明<lb/>
<hi>穴决也决鼻兎也</hi>
<pb n="KR3k0003_WYG_001-13a"/>
尹子曰使星司夜月司時猶使雞司晨也<lb/>
尚書大傳曰晦而月見西方謂之朓<hi>行疾㒵</hi>朔而月見東<lb/>
方謂之側匿<hi>行遲㒵</hi>
禮記曰月者三日成魄三月而成時<lb/>
史記天官書曰月行中道安寧和平又曰太隂之精上<lb/>
為月月者天地之隂金之精也<lb/>
禮含文嘉曰君致尊而制命則日月貞明<lb/>
春秋孔演圖曰仁義之道日月循緯<lb/>
<pb n="KR3k0003_WYG_001-13b"/>
漢書曰元后母李氏夢月入其懐而生后<lb/>
禮斗威儀曰政太平則月圓而多輝政升平則月清而<lb/>
明<lb/>
張衡靈憲曰月者隂精之宗積而成獸象蟾兎又曰姮<lb/>
娥奔月是為蟾蜍<lb/>
淮南子曰月天之使也積隂之寒氣大者為水水氣之<lb/>
精者為月又曰月者隂之宗是以月毁而魚腦減又曰<lb/>
羿請不死之藥於西王母姮娥竊之奔月宫姮娥羿妻<lb/>
<pb n="KR3k0003_WYG_001-14a"/>
也服藥得仙奔入月中為月精又曰畫隨灰而月暈闕<lb/>
<hi>以蘆灰隨暈環闕其一靣則月暈亦闕於上也</hi>又曰方諸見月則津而為水<hi>方諸</hi>
<hi>隂燧大蛤也熟摩拭令熱以向月則水生銅盤受之下水數石也</hi>
吕氏春秋曰月羣隂之本月望則蚌蛤實羣隂盈月晦<lb/>
則蚌蛤虗羣隂揫夫月形於天而羣隂化於淵又曰月<lb/>
躔二十八宿<lb/>
文子曰百星之明不如一月之光<lb/>
京房易飛候曰正月有偃月必有嘉王<lb/>
<pb n="KR3k0003_WYG_001-14b"/>
皇甫謐年厯曰月羣隂之宗光内日影以宵曜名曰夜<lb/>
光<lb/>
物理論曰京房説月與星至隂也有形無光日照之乃<lb/>
光如以鏡照日而有影見<lb/>
舊厯説曰日猶火也月猶水也火則施光水則含影故<lb/>
朏生於向日魄生於背日當日則光盈近日則明滅<lb/>
楚辭曰夜光何德死而又育厥利維何而顧兎在腹又<lb/>
曰何泛濫之浮雲歘擁蔽於明月思耿耿而願見然隂<lb/>
<pb n="KR3k0003_WYG_001-15a"/>
曀而不達<lb/>
傅咸擬天問曰月中何有白兎𢷬藥興福降祉<lb/>
詩晉陸機詩曰安寢北堂上明月入我牖照之有餘煇<lb/>
攬之不盈手<lb/>
宋孝武帝齋中望月詩曰褰幕蕩暄氣入夜漸流清微<lb/>
㣲風始𤼵曖曖月初明思因往物深悲以歸雲盈<lb/>
宋鮑照翫月詩曰蛾眉蔽珠櫳玉鈎隔𤨏牎三五二八<lb/>
時千里與君同夜移衡漢落徘徊帷幌中<lb/>
<pb n="KR3k0003_WYG_001-15b"/>
齊虞羲詠秋月詩曰影麗髙臺端光入長門殿初生似<lb/>
玉鈎裁滿如團扇泛濫浮隂來金波時不見儻遇賞心<lb/>
者照之西園宴<lb/>
梁簡文帝望月詩曰流輝入畵堂初照上梅梁形同七<lb/>
子鏡影類九秋霜桂花那不落團扇與誰裝空聞北牖<lb/>
彈未舉西園觴又望月詩曰今夜月光來正上相思臺<lb/>
可憐無逺近光照悉徘徊<lb/>
梁孝元帝望江中月影詩曰澄江涵皓月水影若浮天<lb/>
<pb n="KR3k0003_WYG_001-16a"/>
風來如可泛流急不成圓秦鈎斷復接和璧碎還聯裂<lb/>
紈依岸草斜桂逐行船即此春江上無俟百枝然<lb/>
梁邵陵王蕭綸詠新月詩曰霜氛含月彩靄靄下南樓<lb/>
霧濃光若晝雲駛影疑流<lb/>
梁沈約詠月詩曰月華臨靜夜夜靜滅氛埃方暉竟户<lb/>
入圓影隙中來髙樓切思婦西園遊上才網軒映珠綴<lb/>
應門照綠苔洞房殊未曉清光信悠哉<lb/>
梁何遜望初月詩曰初宿長淮上破鏡出雲明今夕千<lb/>
<pb n="KR3k0003_WYG_001-16b"/>
餘里䨇蛾映水生的的與沙靜艶艶逐波輕<lb/>
梁庾肩吾和徐主簿望月詩曰樓上徘徊月窓中愁思<lb/>
人照雪光偏冷臨花色轉春星流時入暈桂長欲侵輪<lb/>
願以重光曲承君歌扇塵又望月詩曰桂殿月偏來留<lb/>
光引上才圓隨漢東蚌暈逐淮南灰渡河光不濕移輪<lb/>
轍詎開此夜臨清景還承終宴杯<lb/>
梁蕭子範望秋月詩曰河漢東西隂清光此夜出入帳<lb/>
華珠被斜筵照寳瑟霜慘庭上蘭風鳴簷下橘獨見傷<lb/>
<pb n="KR3k0003_WYG_001-17a"/>
心者孤燈坐幽室<lb/>
梁虞騫視月詩曰清夜未云疲珠簾聊可發泠泠玉潭<lb/>
水映見蛾眉月靡靡露方垂暉暉光稍沒佳人復千里<lb/>
餘影徒揮忽<lb/>
梁劉瑗在縣中庭看月詩曰移榻坐庭隂初弦時復臨<lb/>
侍兒能勸酒貴客解彈琴栢葉生鬟内桃花出髻心月<lb/>
光移數尺方知夜已深<lb/>
梁劉孝綽望月有所思詩曰秋月始纖纖㣲光垂歩簷<lb/>
<pb n="KR3k0003_WYG_001-17b"/>
曈曨入牀簟髣髴鑑窓簾簾螢隠光息簾蟲映光織玉<lb/>
羊東北上金虎西南昃長門隔清夜髙堂夢容色如何<lb/>
當此時懐情滿胸臆又林下映月詩曰明明三五月垂<lb/>
影當髙樹攅柯半玉蟾裛葉彰金兎兹林有夜坐嘯歌<lb/>
無與晤側光聊可書含毫且成賦又望月詩曰輪光缺<lb/>
不半扇影出將圓流光照<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>瀁波動映淪漣<lb/>
梁鮑泉江上望月詩曰客行鈎始懸此夜月將弦川澄<lb/>
光尚動流駛影難圓蒼蒼隨逺色瀁瀁逐漪漣無因轉<lb/>
<pb n="KR3k0003_WYG_001-18a"/>
還汎廻首眷前賢<lb/>
周王褒詠月贈人詩曰月色當秋夜斜暉映薄帷上弦<lb/>
如半璧初魄似蛾眉渡雲光忽駛中天影更遅髙陽懐<lb/>
許掾對此益相思<lb/>
陳江總賦得三五明月滿詩曰三五兎輝成浮雲冷復<lb/>
輕隻輪非戰返團扇少歌聲雲前來往色水上動揺明<lb/>
况復髙樓照何嗟攬不盈<lb/>
賦宋周祗月賦曰二氣理化精者能鏡陽得一以朗旦<lb/>
<pb n="KR3k0003_WYG_001-18b"/>
月代終而夕映其狀也氣融潔而照逺質明潤而貞虗<lb/>
弱不廢照清不激汙<lb/>
宋謝靈運怨曉月賦曰臥洞房兮當何悦滅華燭兮弄<lb/>
曉月昨三五兮既滿今二八兮將缺浮雲褰兮收泛灔<lb/>
明舒照兮殊皎潔墀除兮鏡鑑房櫳兮澄徹<lb/>
宋謝莊月賦曰陳王初䘮應劉端憂多暇悄焉疚懐不<lb/>
怡中夜于時斜漢左界北陸南躔白露曖空素月流天<lb/>
沉吟齊章慇懃陳篇抽毫進牘以命仲宣仲宣跪而稱<lb/>
<pb n="KR3k0003_WYG_001-19a"/>
曰臣聞日以陽德月以隂靈擅扶光於東沼嗣若英於<lb/>
西溟引𤣥兎於帝䑓集素娥於后庭若夫氣霽地表雲<lb/>
歛天末洞庭始波木葉㣲脱菊散芳於山椒鴈流哀於<lb/>
江瀬升清質之悠悠降澄暉之靄靄列宿掩縟長河韜<lb/>
映柔祗雪凝圓靈水鏡連觀霜縞周除氷淨歌曰美人<lb/>
邁兮音塵闕隔千里兮共明月臨風歎兮將焉歇川路<lb/>
長兮不可越<lb/>
梁沈約八詠望秋月曰秋月明如練照曜三爵臺徘徊<lb/>
<pb n="KR3k0003_WYG_001-19b"/>
九華殿九華玳瑁梁華榱與璧璫以兹雕麗色持照明<lb/>
月光凝華入黼帳清暉懸洞房先過飛燕户却映班姬<lb/>
牀湛秀質兮似規委清光兮如素照愁軒之蓬髪影金<lb/>
階之輕歩居人臨此笑以歌别客對之傷旦暮經衰圃<lb/>
映寒叢凝清夜𢃄秋風隨庭雪以偕素與池荷而共紅<lb/>
照玉墀之皎皎含霜靄之濛濛隠巖崖而半隔出帷幌<lb/>
而纔通散朱庭之奕奕入青𤨏而玲瓏<lb/>
　　星<lb/>
<pb n="KR3k0003_WYG_001-20a"/>
説文曰萬物之精上為列星<lb/>
尚書考靈曜曰五星若編珠璇璣中星星調則風雨時<lb/>
春秋説題辭曰星之為言精也陽之榮也陽精為日日<lb/>
分為星故其字日生為星<lb/>
尚書洪範曰庶民惟星星有好風星有好雨月之從星<lb/>
則以風雨<hi>月經于箕則多風離于畢則多雨也</hi>
周禮曰保章氏掌天星以志日月星辰之變動以觀天<lb/>
下之遷辨其吉凶以星土辨九州之地所封之域皆有<lb/>
<pb n="KR3k0003_WYG_001-20b"/>
分星以觀妖祥<lb/>
左氏傳曰魯莊公七年夏四月辛卯夜恒星不見夜明<lb/>
也夜中星隕如雨與雨偕也<lb/>
春秋運斗樞曰北斗七星第一天樞第二璇第三機第<lb/>
四權第五衡第六開陽第七瑶光第一至四為魁第五<lb/>
至第七為標標合為斗居隂布陽故稱北<lb/>
尚書中候曰帝堯即政景星出翼<lb/>
禮稽命徵曰作樂制禮得天心則景星見<lb/>
<pb n="KR3k0003_WYG_001-21a"/>
春秋元命苞曰嘉置弧北指一大星為老人星治平則<lb/>
見見則王夀常以秋分候之南郊<lb/>
論語讖仲尼曰吾聞堯率舜等遊首山觀河渚有五老<lb/>
飛為流星上入昴<lb/>
莊子曰傅説得之以相武丁奄有天下乗東維騎箕尾<lb/>
而比於列星<lb/>
尸子曰自井中視星所見不過數星自丘上以望則見<lb/>
始出也非明益也勢使然也私心井中也公心丘上也<lb/>
<pb n="KR3k0003_WYG_001-21b"/>
吕氏春秋曰宋景公時熒惑在心公召子韋問焉子韋<lb/>
曰禍當君雖然可移於宰相公曰宰相所與治國家也<lb/>
曰移於民公曰民死寡人將誰為君曰可移於歳公曰<lb/>
歳饑民餓必死為人后而殺其民誰以我為君乎子韋<lb/>
曰君有至德之言三天必三賞君熒惑必徙三舍行七<lb/>
星星當一年君延年二十一矣熒惑果徙三舍<lb/>
列仙傳曰東方朔楚人也後賣藥五湖知其為嵗星焉<lb/>
史記曰天曜而景星見景星德星也其状無常常出有<lb/>
<pb n="KR3k0003_WYG_001-22a"/>
道之國<lb/>
漢書曰五星不失行則年榖豐昌<lb/>
又曰五星同色天下偃兵百姓安寧歌舞以行不見災<lb/>
疾五榖蕃昌<lb/>
魏志曰桓帝時有黄星見於楚宋之分後五十年而公<lb/>
破袁紹之應<hi>事具帝王部</hi>
㑹稽典錄曰嚴遵字子陵與世祖俱受業長安建武六<lb/>
年下詔徵遵設樂陽明殿命宴㑹暮留宿遵以足荷上<lb/>
<pb n="KR3k0003_WYG_001-22b"/>
其夜客星犯天子宿明旦太史以聞上曰此無異也昨<lb/>
夜與嚴子陵共臥耳<lb/>
孫氏瑞應圖曰景星者大星也状如半月生於晦朔助<lb/>
月為明王者不敢私人則見又曰王者承天則老人星<lb/>
臨其國<lb/>
李郃傳曰公好天文之術和帝遣使者觀風俗有二使<lb/>
來益州夏夜郃露坐問二人曰君𤼵京師寧知二使何<lb/>
時發二人驚問曰何以知之公指星曰有二使星來向<lb/>
<pb n="KR3k0003_WYG_001-23a"/>
益部<lb/>
續晉陽秋曰桓𤣥庶母馬氏本袁真之妓也與同列薛<lb/>
氏郭氏夏夜同出月下有銅瓮水在其側見一流星墮<lb/>
瓮中驚喜共視星如三寸火珠於水底冏然明浄乃相<lb/>
謂曰此吉祥也當誰應之於是薛郭更以瓢杓接取竝<lb/>
不得馬最後取星正入瓢中便飲之既而若有感焉俄<lb/>
而懐𤣥𤣥雖簒位不終而數年之中榮貴極矣<lb/>
異苑曰陳仲弓從諸子姪造荀季和父子于時德星聚<lb/>
<pb n="KR3k0003_WYG_001-23b"/>
太史奏五百里内有賢人聚<lb/>
詩晉傅𤣥衆星詩曰朗月竝衆星日出擅其明冬寒地<lb/>
為裂春和草木榮陽德雖普濟非隂亦不成又詩曰東<lb/>
方大明星光景照千里少年捨家遊思心晝夜起<lb/>
北齊邢子才賀老人星詩曰瑞動星光照化穆月輪重<lb/>
庶徵符祉籙將以賛時邕<lb/>
賛晉郭璞星圖贊曰茫茫地理燦爛天文四靈垂象萬<lb/>
類羣分𦕈觀六沴咎徵惟君<lb/>
<pb n="KR3k0003_WYG_001-24a"/>
表晉傅𤣥賀老人星表曰老人星見揮景光明聖主夀<lb/>
延享祚元吉自天之祐莫不抃舞又賀老人星表曰老<lb/>
人星見體色光明嘉占元吉𢎞無量之祐隆克昌之祚<lb/>
普天同慶率土㑹歡<lb/>
晉卞壼賀老人星表曰陛下聖德應乾嘉瑞屢臻𤣥象<lb/>
垂耀老人啟徵萬夀無疆<lb/>
晉王述慶老人星表曰老人星見光色明朗𤣥象暉煥<lb/>
表爾休祥率土民庶慶頼罔極<lb/>
<pb n="KR3k0003_WYG_001-24b"/>
北齊邢子才賀老人星表曰冥貺未巳靈應猶臻以某<lb/>
夜老人星見逹旦揚光經旬未滅雖三星共色五老同<lb/>
遊擬之於此故無與匹自非𤣥風感極聖敬廻天何能<lb/>
使休徵祕祉相尋而至故以朝夕相趍史無停筆<lb/>
　　雲<lb/>
歸藏曰有白雲出自蒼梧入于大梁<lb/>
周易曰雲從龍又曰宻雲不雨自我西郊又曰坎為雲<lb/>
毛詩曰英英白雲露彼菅茅又曰薈兮蔚兮南山朝隮<lb/>
<pb n="KR3k0003_WYG_001-25a"/>
<hi>薈蔚雲興也</hi>
左氏傳郯子曰黄帝以雲紀官故為雲師而雲名又曰<lb/>
凡分至啟閉必書雲物為備故也<lb/>
易通卦驗曰冬至初陽雲出箕如樹木之状立春青陽<lb/>
雲出房如積水春分正陽雲出軫如白鵠榖雨太陽雲<lb/>
出張如車蓋立夏初隂雲出觜赤如珠夏至少隂雲如<lb/>
水波寒露正隂雲如冠纓霜降太隂雲出上如羊下如<lb/>
磻石<lb/>
<pb n="KR3k0003_WYG_001-25b"/>
禮統曰雲者運氣布恩普也<lb/>
周禮曰保章氏以五雲之物辨吉凶水旱降豐荒之祲象<lb/>
<hi>二至二分觀雲色青為䖝白為䘮赤為兵荒黑為水黄為豐</hi>
禮記曰天降時雨山川出雲<lb/>
東方朔傳曰凡占長吏下車當視天有黄雲來覆車五<lb/>
榖大熟<lb/>
河圖曰崑崙山五色雲氣<lb/>
京房易飛候曰視四方常有大雲五色具其下賢人隠<lb/>
<pb n="KR3k0003_WYG_001-26a"/>
青雲潤澤在西北為舉賢良<lb/>
尚書大傳曰於時俊乂百工相和而歌卿雲帝舜乃唱<lb/>
之曰卿雲爛兮糺縵縵兮日月光華旦復旦兮又曰五<lb/>
岳皆觸石而出雲膚寸而合不崇朝而雨<lb/>
春秋孔演圖曰黄帝之將興黄雲升於堂文命之候𤣥<lb/>
龍御雲天命於湯白雲入房<hi>事具祥瑞部</hi>
孝經援神契曰天子孝天龍負圖地龜出土天孽消滅<lb/>
景雲出游<hi>事具祥瑞部</hi>
<pb n="KR3k0003_WYG_001-26b"/>
史記曰若煙非煙若雲非雲郁郁紛紛蕭索輪囷是謂<lb/>
卿雲<hi>事具祥瑞部</hi>
漢書曰髙祖在碭山上常有雲氣又曰武帝封禪晝有<lb/>
白雲起封中<hi>事具祥瑞部</hi>
漢武帝故事曰上禪肅然白雲為蓋又曰宣帝祠甘泉<lb/>
紫雲從西北來散於殿前<hi>事具祥瑞部</hi>
吕氏春秋曰山雲草莽水雲魚鱗旱雲煙火雨雲水氣<lb/>
無不比類其所生以示人<lb/>
<pb n="KR3k0003_WYG_001-27a"/>
孫氏瑞應圖曰景雲者太平之應也一曰非氣非煙五<lb/>
色紛緼謂之慶雲<hi>事具祥瑞部</hi>
魏志曰文帝生於沛國譙郡時有雲氣青色而圓如車<lb/>
葢當其上終日望氣者以為至貴之證非人臣之氣<lb/>
莊子曰廣成子謂黄帝曰汝治天下雲氣不待族而雨<lb/>
又曰華封人謂堯曰夫聖人鶉居而鷇食天下有道與<lb/>
物皆昌乗彼白雲至于帝鄉<hi>事具人部聖篇</hi>
孟子曰油然作雲沛然下雨<lb/>
<pb n="KR3k0003_WYG_001-27b"/>
帝王世紀曰堯母慶都生而神異常有黄雲覆其上<lb/>
捜神記曰薊子訓到洛見公卿數十處後數十處皆有<lb/>
雲起<hi>事具神仙部</hi>
兵書曰韓雲如布趙雲如牛楚雲如日宋雲如車魯雲<lb/>
如馬衛雲如犬周雲如輪秦雲如行人魏雲如䑕齊雲<lb/>
如絳衣越雲如龍蜀雲如囷<lb/>
楚辭曰雲霏霏而承宇又曰青雲衣兮白霓裳又曰冠<lb/>
切雲之崔嵬<lb/>
<pb n="KR3k0003_WYG_001-28a"/>
詩魏文帝浮雲詩曰西北有浮雲亭亭如車葢惜哉時<lb/>
不遇忽與飄風㑹吹我東南行行行至呉㑹<lb/>
魏劉楨詩曰𤣥雲起髙岳終朝彌八方<lb/>
晉傅𤣥詩曰白雲翩翩翔天庭流景髣髴非君形白雲<lb/>
飄飄捨我髙翔青雲徘徊為我愁腸<lb/>
梁簡文帝詠雲詩曰浮雲舒五色馬腦映霜天玉葉散<lb/>
秋影金風飄紫烟<lb/>
梁沈約和王中書白雲詩曰白雲自帝鄉氛氲屢廻沒<lb/>
<pb n="KR3k0003_WYG_001-28b"/>
蔽虧崑山樹含吐瑶臺月秋風西北起飄我過城闕城<lb/>
闕已參差白雲復離離皎潔在天漢倒影入華池將過<lb/>
丹丘野時至碧林垂九重迎飛燕萬里送翔螭<lb/>
梁呉均詠雲詩曰飄飄上碧虗藹藹隠青林氛氲如有<lb/>
意縈鬰詎無心又詠雲詩曰白雲蒼梧來過拂章華臺<lb/>
逢河散復卷經風合且開<lb/>
賦楚荀況雲賦曰有物於此居則同靜致下則動其髙<lb/>
以鉅圓者中規方者中矩大齊天地德厚堯禹精微於<lb/>
<pb n="KR3k0003_WYG_001-29a"/>
毫毛充盈於天宇冬日作寒夏日作暑<lb/>
晉陸機浮雲賦曰有輕虗之艶象無實體之真形原厥<lb/>
本初浮沈混并六律籥應八風時邁𤣥隂觸石甘澤霶<lb/>
霈勢不崇朝露彼無外若層䑓髙觀重樓疊閣或如鍾<lb/>
首之欝律乍似寒門之寥廓金柯分玉葉散綠翹明巖<lb/>
英煥鸞翔鳳翥鴻驚鶴奮鯨鯢泝波鮫鰐衝遁朱絲亂<lb/>
紀羅袿失領飛仙凌虗隨風遊騁有若芙蓉羣披蕣華<lb/>
揔㑹車渠繞理馬腦縟文又白雲賦曰攄神景於八幽<lb/>
<pb n="KR3k0003_WYG_001-29b"/>
合洪化乎烟煴充宇宙以播象協元氣而齊勲𤼵憤靈<lb/>
石擢性洪流興曜曾泉升跡融丘盈八紘以餘憤雖彌天<lb/>
其未泄豈假期於遷晷邁崇朝而倐忽紅蘂𤼵而<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>萏<lb/>
金翹援而含葩神收鬼化弼性違序鳥殊類而比栖獸<lb/>
異跡而同處蛟引翳而竝潜龍攀鴻而䨇舉鸞舞角以<lb/>
軒罷鷙企翮而延佇長城曲蜿采閣相扶聳瑶臺之截<lb/>
嶭搆瓊闥之離婁雄虹矯而垂天翠鳥軒而扶日<lb/>
晉成公綏雲賦曰於是𤣥氣仰散歸雲四旋氷消瓦離<lb/>
<pb n="KR3k0003_WYG_001-30a"/>
奕奕翩翩去則滅軌以無迹來則幽闇以杳冥舒則彌<lb/>
綸覆四海卷則消液入無形或狎獵鱗次參差交錯上<lb/>
㨗業以梁倚下壘硊而相薄状嵗嵬其不安吁可畏而<lb/>
欲落或粲爛綺藻若畫若規繁縟成文一續一離或繡<lb/>
文錦章依微要妙緜邈淩虗輕翔浮漂<lb/>
晉楊乂雲賦曰天地定位淳和肇分剛柔初降隂陽絪<lb/>
緼於是山澤通氣華岱興雲則縹緲翩綿鬰若升烟蹇<lb/>
槃縈以詰屈兮若虬龍之蟠蜿嶷岐岐以岳立兮状有<lb/>
<pb n="KR3k0003_WYG_001-30b"/>
似乎列仙東西絡繹南北油裔隨風徘徊流行菴藹豁<lb/>
兮仰披杳兮四㑹凝寒冰於朱夏飛素雪於𤣥冥灑膏<lb/>
液於天漢騰鴻泉於泰清乾坤以之交泰品物以之流<lb/>
形江海以之深滿川谷以之豐盈毛羽以之光澤草木<lb/>
以之葩榮萌芽以之挺殖苗秀以之積成始於觸石而<lb/>
出膚寸而征終於霑濡六合浸潤羣生蕩滌塵穢含吐<lb/>
嘉祥施暢凱風惠加春陽擬神化於后土與三曜兮齊<lb/>
光<lb/>
<pb n="KR3k0003_WYG_001-31a"/>
賛魏陳王曹植吹雲賛曰天地變化是生神物吹雲吐<lb/>
潤浮氣蓊鬰<lb/>
　　風<lb/>
爾雅曰四氣和為通正謂之景風南風謂之凱風東風<lb/>
謂之谷風北風謂之涼風西風謂之泰風<lb/>
尚書曰休徵聖時風若<hi>若順也君能通理則曰風順時也</hi>又曰周公居<lb/>
東二年天大風禾盡偃大木斯拔王啟金縢之書迎周<lb/>
公天乃返風禾盡起<lb/>
<pb n="KR3k0003_WYG_001-31b"/>
左氏傳曰六鶂退飛過宋都風也<lb/>
老子曰飄風不終朝<lb/>
毛詩曰習習谷風以隂以雨又曰終風且曀<hi>終日而風為終風</hi>
又曰凱風自南吹彼棘心又曰冬日烈烈飄風發發<lb/>
禮記曰立春之日東風解凍<lb/>
禮稽命徵曰出號令合民心則祥風至<lb/>
孝經援神契曰德至八方則祥風至<lb/>
尚書大傳曰舜將禪禹八風脩通又曰成王時越裳重<lb/>
<pb n="KR3k0003_WYG_001-32a"/>
譯而來朝曰久矣天之無烈風迅雨意中國有聖人乎<lb/>
荘子曰列子御風而行泠然旬有五日而後反<lb/>
國語曰海鳥爰居止於魯國東門之外三日展禽曰今<lb/>
其有災乎是嵗也海多大風<lb/>
荆州星占曰箕星一名卷舌動則大風至<lb/>
風俗通曰飛廉風伯也風師箕星也<lb/>
管公明傳曰公明言樹上已有少女微風其雨應至矣<lb/>
<hi>事具雨部</hi>
<pb n="KR3k0003_WYG_001-32b"/>
周生列子曰夫獦葉之風不應八節<lb/>
風土記曰六月則有東南長風俗名黄雀長風時海魚<lb/>
變為黄雀因為名也<lb/>
括地圖曰竒肱氏能為飛車從風逺行湯時西風吹竒<lb/>
肱車至於豫州湯破其車不以示民十年西風至乃復<lb/>
使作車遣歸去玉門四萬里<lb/>
論衡曰儒者論太平瑞應皆言五日一風風不鳴條<lb/>
述征記曰長安宫南有靈臺有相風銅烏或云此烏遇<lb/>
<pb n="KR3k0003_WYG_001-33a"/>
千里風乃動<lb/>
神仙傳曰葛𤣥行遇神廟乗車不下須㬰有大風逐𤣥<lb/>
埃塵漲天𤣥大怒曰小邪敢爾即舉手指風風便止<lb/>
劉欣期交州記曰風母出九德縣似猨見人若慙屈頸<lb/>
打殺得風還活<lb/>
風俗通曰風或清明来久長不揺樹本枝葉離地二三<lb/>
丈者此有龍德在其下風或清不及地二三尺者此君<lb/>
子之風<lb/>
<pb n="KR3k0003_WYG_001-33b"/>
楚辭曰光風轉蕙汎崇蘭<hi>事具草部</hi>又曰嫋嫋兮秋風洞庭<lb/>
波兮木葉下<lb/>
十洲記曰炎州在南海中上有風生獸似豹青色狀如<lb/>
狸以鐵椎鍜其頭數十下乃死張其口向風須㬰而起<lb/>
詩晉庾闡江都遇風詩曰天呉踊靈壑將駕奔冥霄飛<lb/>
廉振折木流景登扶揺洪川佇宿浪躍水迎晨潮仰眄<lb/>
蹙𤣥雲俯聽聒悲飈<lb/>
梁簡文帝詠風詩曰飄颻散芳勢汎漾下蓬萊傳涼入<lb/>
<pb n="KR3k0003_WYG_001-34a"/>
鏤檻發氣滿瑶䑓委禾周邦偃飛鶂宋都廻亟揺故葉<lb/>
落屢蕩新花開暫舞驚鳬去時送蘂香来已拂巫山雨<lb/>
何用卷寒灰<lb/>
梁孝元帝詠風詩曰樓上起朝粧風花下砌傍入鏡先<lb/>
飄粉翻衫好染香度舞飛長袖傳歌共繞梁欲因吹少<lb/>
女還將拂大王<lb/>
梁劉孝綽詠風詩曰嫋嫋秋聲習習春吹鳴兹玉樹煥<lb/>
此銅池羅帷自舉袖衿乃披慙非楚侍濫賦雄雌<lb/>
<pb n="KR3k0003_WYG_001-34b"/>
梁王臺卿詠風詩曰侵淫不可識去來非有情乍見珠<lb/>
簾卷時覺洞房清暫拂蘭池上㶑灔玉塵生一辨雄雌<lb/>
異還惡庶人輕<lb/>
梁何遜詠風詩曰可聞不可見能重復能輕鏡前飄落<lb/>
粉琴上響餘聲<lb/>
梁庾肩吾詠風詩曰宋地鶂飛初湘川燕起餘掃壇聊<lb/>
動竹吹薤欲成書蒼梧洞猶在合浦樹應踈陽烏一轉<lb/>
翅千里定非虗<lb/>
<pb n="KR3k0003_WYG_001-35a"/>
梁賀文標詠春風詩曰排簾動輕幔汎水拂垂楊本持<lb/>
飄落蘂翻送舞衣香<lb/>
陳祖孫登詠風詩曰飄颺楚王宫徘徊繞竹叢𢃄葉俱<lb/>
吟樹將花共舞空飄香䨇袖裏亂曲五絃中試上髙臺<lb/>
聽悲響定無窮<lb/>
賦楚宋玉風賦曰楚襄王遊蘭䑓之宫宋玉景差侍有<lb/>
風䬃然而至王乃披襟而當之曰快哉此風寡人與庶<lb/>
人共者耶宋玉對曰夫風生於地起於青蘋之末侵滛<lb/>
<pb n="KR3k0003_WYG_001-35b"/>
谿谷盛怒於土囊之口緣於太山之阿舞於松柏之下<lb/>
故其清涼雄風則飄舉升降乗凌髙城入于深宫徘徊<lb/>
於桂椒之間翺翔於激水之上獵蕙草離秦蘅槩新夷<lb/>
被稊楊北上玉堂經于洞房故其風清清泠泠愈病析<lb/>
酲發明耳目寧體便人此所謂大王之雄風也夫塕然<lb/>
起於窮巷之間動沙塸吹死灰此所謂庶人之雌風也<lb/>
後漢趙壹迅風賦曰惟巽卦之為體吐神氣而成風纖<lb/>
微無所不入廣大無所不充經營八荒之外宛轉毫毛<lb/>
<pb n="KR3k0003_WYG_001-36a"/>
之中察本莫見其始揆末莫覩其終啾啾颼颼吟嘯相<lb/>
求阿那徘徊聲若謌謳摶之不可得繫之不可留<lb/>
晉李充風賦曰尋之莫見其終迎之莫知其来四方為<lb/>
之易位八維為之輪廻遊聚則天地為一消散則六合<lb/>
洞開<lb/>
晉陸冲風賦曰爰太𤣥之遐始惟浮沉之剖分詳乾坤<lb/>
之至德莫風氣之獨尊配無形於大象化萬品於絪緼<lb/>
釋凝潤於黄壤降霈澤於蒼元生無常域濳無定棲擢<lb/>
<pb n="KR3k0003_WYG_001-36b"/>
昧聚𤼵尋虗散歸肆六合以騁邁括毫毛而徘徊引沈<lb/>
性於未萌挫發形於已就宣剛柔之流化導四體之靈<lb/>
候若乃祝融司節炎精赫奕歛朱唇而長嘯承音響而<lb/>
来薄猥熻熠以盈扉洌纒緜以結幕九域蕩揺區宇揮<lb/>
霍<lb/>
晉湛方生風賦曰有氣曰風出自幽冥蕭然而起寂爾<lb/>
而停雖宇宙之洪逺倐俄頃而屢經同神功於不疾等<lb/>
至道於無情胡馬感而增思風母殞而復生啓慘冬之<lb/>
<pb n="KR3k0003_WYG_001-37a"/>
潜蟄達青春之勾萌因嚴霜以厲威順和澤以開榮故<lb/>
君德喻其靡草風人假以為名及其猛勢將奮屯雲結<lb/>
隂洪氣鬱律殷雷𤼵音㪍然鼔作拂髙陵深天無澄景<lb/>
嶺無停林六鶂為之退飛萬竅為之哀吟亦有飄泠之<lb/>
氣不疾不徐飀飀微扇亹亹清舒王喬以之控鶴列子<lb/>
以之乘虗若乃春惠始和重褐初釋遨歩蘭臯遊眄平<lb/>
陌響詠空嶺朗吟竹栢穆開林以流惠踈神襟以清滌<lb/>
軒濠梁之逸興暢方外之冥適<lb/>
<pb n="KR3k0003_WYG_001-37b"/>
晉江逌風賦曰惟渾成之既載兮統天地以資始網宇<lb/>
宙以結羅兮洞萬形而通紀莫適柔徤靡測隂陽於音<lb/>
罔徵在體無方假姿衆象借韻宫商若乃颸厲狂震觸物<lb/>
怒號卷揚江海廻拔陵崤巨鶂迸懾以退翼爰居䘮宿<lb/>
而遐逃<lb/>
晉王凝之風賦曰起𤣥朔之重雲驅東極之洪濤越四<lb/>
溟而蓬勃經五嶺而蕭條其鼔水也無川不渉靡流不<lb/>
往溟海天廻江湖雲蕩<lb/>
<pb n="KR3k0003_WYG_001-38a"/>
齊王融擬風賦曰奄兮日采之既移忽兮羣景之將馳<lb/>
靡輕筠之碧葉泛曾松之翠枝總髙羽而蕭瑟韻珠露<lb/>
之参差此烈士之英風長寥亮其如斯<lb/>
齊謝朓擬風賦曰開翠帷之影藹響行珮之輕鳴揚淮<lb/>
南之妙舞發齊后之妍聲子雲寂寞叔夜髙張烟霞潤<lb/>
色荃荑結芳斯則幽人之風也<lb/>
梁沈約擬風賦曰若夫搖玉樹響金扉拂九層之羽葢<lb/>
轉八鳯之珠旂時卷瑤䑓翠帳乍動佚女輕衣此葢羽<lb/>
<pb n="KR3k0003_WYG_001-38b"/>
客之仙風也又八詠曰臨春風春風起春樹遊絲曖如<lb/>
網落花雰似霧先汎天津池還過細桞枝蝶逢飛搖漾<lb/>
燕值羽參差揚桂斾動芝葢開燕裾吹趙𢃄趙𢃄飛參<lb/>
差燕裾合復離迴簮復轉黛顧歩惜容儀容儀已照灼<lb/>
春風復迴薄氛氲桃李花青跗含素蕚既為風所開復<lb/>
為風所落搖緑蔕扤紫莖舞春雪雜流鶯曲房開兮金<lb/>
鋪響金鋪響兮妾思驚梧臺未陰淇川始碧迎行雨於<lb/>
髙唐送歸鴻於碣石拂明鏡之冬塵解羅衣之秋襞既<lb/>
<pb n="KR3k0003_WYG_001-39a"/>
鏗鏘以動珮又氛氲而流射始搖蕩以入閨終徘徊而<lb/>
緣隙明珠簾於繡戸散芳塵於綺席佳人不在茲春風<lb/>
為誰惜<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_001-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷一<lb/>
</p>
<p>
</p>
  </div>
</body>
</text>
</TEI>
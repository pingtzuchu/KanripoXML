<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷七十五</head>
    <p>
<pb n="KR3k0003_WYG_075-1a"/>
欽定四庫全書<lb/>
　藝文類聚卷七十五　　　唐　歐陽詢　撰<lb/>
　養生部<hi>養生</hi>　<hi>卜筮/</hi>　<hi>相術/</hi>　<hi>疾/</hi>　<hi>醫</hi>
　　養生<lb/>
易曰天地之大徳曰生<lb/>
文子曰太上養神其次養形神清意平百節皆寜養生<lb/>
之本也肥肌膚充腸胃閉嗜慾養生之末也<lb/>
莊子曰吹吁呼吸吐故納新此導引之士養形之人也<lb/>
<pb n="KR3k0003_WYG_075-1b"/>
彭祖夀考者之所好也<lb/>
韓子曰神不注於外則身全身全之謂得得者得身也<lb/>
華佗别傳曰佗嘗語吳普人體欲得勞動但不當自使<lb/>
極爾體常動搖穀氣得清血脉流通疾則不生卿見户<lb/>
樞雖用易腐之木朝暮開閉動搖遂最晚朽是以古之<lb/>
仙者赤松彭祖之為導引葢取於此也<lb/>
抱朴子曰爾乃咀吸寳華谷神太清外珍五耀内守九<lb/>
精又曰城陽郄儉少時行獵墮空冡中飢餓見冡中先<lb/>
<pb n="KR3k0003_WYG_075-2a"/>
有大龜數數迴轉所向無常張口吞氣或俛或仰儉素<lb/>
亦聞龜能導引乃試随龜所為遂不復飢百餘日頗苦<lb/>
極後人有偶窺冡中見儉而出之後竟能咽氣斷穀魏<lb/>
王召置土室中閉試之一年不食顔色悦澤氣力自若<lb/>
論晉嵇康養生論曰世或有謂神仙可以學得不死可<lb/>
以力致者或云上夀一百二十古今所同過此以往莫<lb/>
非妖妄此皆兩失其情粗試論之夫神仙雖不目見然<lb/>
記籍所載前史所傳較而論之其有必矣似持受異氣<lb/>
<pb n="KR3k0003_WYG_075-2b"/>
禀之自然非積學所能致也至於導養得理而盡命上<lb/>
獲千餘嵗下可數百年而世皆不精故莫能得之豆令<lb/>
人重榆令人瞑合歡蠲忿萱草忘憂愚智所知也薰辛<lb/>
害目豚魚不養常世所識也虱處頭而黒麝食柏而香<lb/>
頸處險而癭齒居晉而黄推此而言凡所食之氣蒸性<lb/>
染身莫不相應豈唯蒸之使重而無使輕害之使闇而<lb/>
無使明染之使黄而無使堅哉故神農曰上藥養命中<lb/>
藥養性者誠知性命之理因輔養以通也<lb/>
<pb n="KR3k0003_WYG_075-3a"/>
　　卜筮<lb/>
禮記曰龜為卜筴為筮又曰昔三代明王皆事天地之<lb/>
神明無非卜筮之用不敢以其私䙝事上帝是故不犯<lb/>
日月不違卜筮<lb/>
尚書曰立卜筮人<lb/>
古史考曰庖犧氏作始有筮其後殷時巫咸善筮<lb/>
穆天子傳曰天子筮獵萃澤其卦遇訟逢公占之曰藪<lb/>
澤蒼蒼其宜正公戎事則從<lb/>
<pb n="KR3k0003_WYG_075-3b"/>
左傳曰邾文公卜遷于繹史曰利於民而不利於君也<lb/>
邾子曰茍利於民孤之利也天生民而樹之君以利之<lb/>
也民既利矣孤必與焉<lb/>
史記曰卜者以法天地象四時於民仁義分策定卦旋<lb/>
式正綦而後言天地利害事之成敗昔先王定國必先<lb/>
龜筴日月而乃敢代正時日乃後入家産子必先占吉<lb/>
凶後乃育之伏犧作八卦為三百八十四爻而天下治<lb/>
句踐放文王八卦以破敵國霸天下<lb/>
<pb n="KR3k0003_WYG_075-4a"/>
論晉庾闡蓍龜論曰夫物生而後有象有象而後有數<lb/>
有數而後吉凶存焉蓍者尋數之主非神明之所存龜<lb/>
者啓兆之質非靈照之所生何以明之夫求物於闇室<lb/>
夜鑒者得之無夜鑒之朗又以火得之得之功同也致<lb/>
功之迹異也不可見目因火鑒便謂火為目神憑蓍通<lb/>
又謂蓍為神也由此言之神明之道則大賢之闇室蓍<lb/>
龜之用豈非顔子之龍燭耶蓍龜之運亦所以感興卦<lb/>
兆求通逆數又非爻象之體擬議之極者也安得超登<lb/>
<pb n="KR3k0003_WYG_075-4b"/>
仙而含靈獨備哉且殊方之卜或責象草木或取類瓦<lb/>
石而吉凶之應不異蓍龜此為神通之主自有妙㑹不<lb/>
由形器尋理之器或因他方不繫蓍龜然經有天生神<lb/>
物不載圓神之説言者所由也直稱神之美以友其迹<lb/>
亦猶筌雖得魚筌非魚也蹄雖得兎蹄非兎也是以象<lb/>
以求妙妙得則象忘蓍以求神神窮則蓍廢<lb/>
箴宋顔延之大筮箴曰余因讀易偶意蓍龜友人有請<lb/>
決逰宦務志卦有咎占故作大箴以悟焉先王設筮大<lb/>
<pb n="KR3k0003_WYG_075-5a"/>
人盡慮卦遭同人變而之豫先號後笑初暌末遇時至<lb/>
運來當在三五功畢官成幾乎衍數慶在坤宫災在坎<lb/>
路不出户庭獨立無懼違此而動投足失步無惰爾儀<lb/>
靈骨有知無曰余逆神筴不豫南人司箴敢告馳騖<lb/>
序梁元帝洞林序曰葢聞𤣥枵之野鬼方難測朱鳥之<lb/>
舍神道莫知而緹幔曉披即辯黄鍾之氣靈臺夕望便<lb/>
知玉井之色復以談乎天者雖絶名言之外存乎我者<lb/>
還居稱謂之中余幼學星文多歴嵗稔海中之書略皆<lb/>
<pb n="KR3k0003_WYG_075-5b"/>
尋究巫咸之説偏得研求雖紫微迢遞如觀掌握青龍<lb/>
顯晦易乎窺覽羨門五將亟經玩習韓終六王常所寳<lb/>
愛至如周王白雉之筮殷人飛燕之卜蓍名聚雪非闗<lb/>
地極之山卦有密雲能擁西郊之氣爻通七聖世經三<lb/>
古山陽王氏直解談𤣥河東郭生纔能射覆兼而兩之<lb/>
竊自許矣<lb/>
　　相術<lb/>
荀卿子曰古有姑布子卿今之世有唐舉相人形狀顔<lb/>
<pb n="KR3k0003_WYG_075-6a"/>
色而知其吉凶世俗稱之相形不如論心論心不如擇<lb/>
術形不勝心心不勝術術正而心從之則形相惡而心<lb/>
術善無害為君子也形相雖善而心術惡無害為小人<lb/>
也又曰許負唐舉鄧通條侯此四公皆善相<lb/>
史記曰韋賢至大鴻臚有相工相之當至丞相賢有男<lb/>
四人又使相之至第二子𤣥成曰此子貴亦當為丞相<lb/>
賢曰我若為丞相有長子在是安得為之賢後竟為丞<lb/>
相既死而長子有罪乃立𤣥成<lb/>
<pb n="KR3k0003_WYG_075-6b"/>
東觀漢記曰孝順梁后永建三年選入掖庭相工萊通<lb/>
見矍然驚駭却再拜賀曰此所謂日角偃月相之極貴<lb/>
臣所未嘗見也又曰班超行詣相者曰布衣諸生爾當<lb/>
封侯萬里之外超問其狀相者曰生燕頷飛而食肉此<lb/>
萬里侯相也<lb/>
論魏陳王曹植相論曰世人固有身瘠而志立體小而<lb/>
名高者於聖則否是以堯眉八彩舜目重瞳禹耳叅漏<lb/>
文王四乳然則世亦有四乳者此則駑馬一毛似驥耳<lb/>
<pb n="KR3k0003_WYG_075-7a"/>
又曰宋臣有公孫吕者長七尺面長三尺廣三寸名震<lb/>
天下若此之狀葢逺代而求非一世之異也使形殊於<lb/>
外道合其中名震天下不亦宜乎語云無憂而戚憂必<lb/>
及之無慶而歡樂必還之此心有先動而神有先知則<lb/>
色有先見也故扁鵲見桓公知其將亡申叔見巫臣知<lb/>
其竊妻而逃也<lb/>
荀子曰以為天不知人事耶則周公有風雷之災宋景<lb/>
有三次之福以為知人事乎則楚昭有弗禜之應邾文<lb/>
<pb n="KR3k0003_WYG_075-7b"/>
無延期之報由是言之則天道之與相占可知而疑不<lb/>
可得而無也<lb/>
魏王朗相論曰然仲尼之門童冠之羣不言相形之事<lb/>
抑者亦難據故也古之人固有懐不副其貎行不稱其<lb/>
聲者是故夫子以言信行失之於宰予以貎度性失之<lb/>
於子羽聖人之於聽察精矣然猶或有所不得以此推<lb/>
之則彼度表捫骨指色摘理不常中必矣若夫周之叔<lb/>
服漢之許負各以善相稱於前世而書専記其効驗之<lb/>
<pb n="KR3k0003_WYG_075-8a"/>
尤著者不過公孫氏之二子與夫周氏之條侯而已<lb/>
賛周庾信以蔡澤就唐生相賛曰蔡澤羈旅唐生決疑<lb/>
無勞神策不問靈龜富貴自取年夀須期雖云異相㑹<lb/>
待逢時<lb/>
序梁陶𢎞景相經序曰相者葢性命之著乎形骨吉凶<lb/>
之表乎氣貎亦猶事先謀而後動心先動而後應表裏<lb/>
相感莫知所以然且富貴夀夭各值其數董賢甫在弱<lb/>
冠便位過三公貲半於國而裁出世身摧家破馮唐袴<lb/>
<pb n="KR3k0003_WYG_075-8b"/>
穿郎署揚雄壁立高閣而並至白首或垂老玉食而宦<lb/>
不過尉史或頴惠若神僅至齠齔或不辯菽麥更保黄<lb/>
耉此又明其偏有得也<lb/>
梁劉孝標相經序曰夫命之與相猶聲之與響聲動乎<lb/>
幾響窮乎應雖夀夭參差賢愚不一其間大較可得聞<lb/>
矣若乃生而神睿弱而能言八彩光眉四瞳麗目斯實<lb/>
天姿之特達聖人之符表洎乎日角月偃之竒龍樓虎<lb/>
踞之美地静鎮於城纏天闗運於掌策金槌玉枕磊落<lb/>
<pb n="KR3k0003_WYG_075-9a"/>
相望伏犀起葢隠轔交映井宅既兼食匱已實抑亦帝<lb/>
王卿相之明効也及其深目長頸頽顔蹙齃虵行鷙立<lb/>
猳喙鳥咮筋不束體血不華色手無春荑之柔髮有寒<lb/>
蓬之悴或先吉而後凶或少長乎窮乏不其悲歟至如<lb/>
姬公凝負圖之容孔父𦕈栖遑之迹豐下知其有後黄<lb/>
中明其可貴其間或躍馬膳珍或飛而食肉或皁𨽻晚<lb/>
侯初形未正銅岩無以飽生玉饌終乎餓死因斯以觀<lb/>
何事非命<lb/>
<pb n="KR3k0003_WYG_075-9b"/>
　　疾<lb/>
史記曰陳軫適至秦惠王曰子去寡人之楚亦思寡人<lb/>
否軫對曰王聞越人莊舄乎王曰弗聞軫曰莊舄仕楚<lb/>
執珪有須而疾為越聲楚王曰舄故越之鄙細人也今<lb/>
仕楚執珪貴極矣亦思越不或對曰凡人思故在其疾<lb/>
也彼思越即越聲不思越即楚聲使人往聽之猶尚越<lb/>
聲也今臣雖弃逐之楚豈能無秦聲哉<lb/>
漢書曰司馬相如疾甚上曰可往悉取其書使往而相<lb/>
<pb n="KR3k0003_WYG_075-10a"/>
如已死家無遺書問其妻對曰長卿未嘗有書也時時<lb/>
著書人又取去長卿未死時為一卷書曰有使來求書<lb/>
奏之其遺札言封禪事所司奏焉天子異之<lb/>
桓譚新論曰余歸沛道疾蒙絮被終罽裾乗騂馬宿東<lb/>
亭亭長疑是賊發卒夜來余令吏勿鬬乃相問而去又<lb/>
曰余少時見揚子雲之麗文高論不自量年少新進而<lb/>
猥欲逮及嘗激一事而作小賦用精思太劇而立發疹<lb/>
子雲亦言成帝上甘泉詔召作賦卒暴及倦卧夢其五<lb/>
<pb n="KR3k0003_WYG_075-10b"/>
藏出在地以手收内及覺大少氣疾一嵗而忘<lb/>
東觀漢記曰王良以疾歸一嵗復徵至滎陽疾篤不任<lb/>
進道乃過其友人友人不肯見曰不有忠言竒謀而取<lb/>
大位何其往來屑屑不憚煩也遂拒之良慙自後連徵<lb/>
輒稱疾<lb/>
三輔決録曰趙岐初名嘉年三十餘有重疾卧蓐七年<lb/>
自慮奄忽乃為遺令勅兄子可立一員石於吾墓前刻<lb/>
之曰漢有逸民姓趙名嘉有志無時命也奈何其後疾<lb/>
<pb n="KR3k0003_WYG_075-11a"/>
瘳<lb/>
風俗通曰無恙俗説疾也凡人相見及書問者曰無疾<lb/>
耶按上古之時草居路宿恙噬蟲也食人心凡相勞問<lb/>
者曰無恙乎非為疾也又曰予之祖郴為汲令以夏至<lb/>
日請主簿杜宣賜酒時北壁上有懸赤弩照於杯中其<lb/>
形如蛇宣惡之然不敢不飲其日便得疾云蛇入腹後<lb/>
郴使宣於故處設酒杯中復有蛇因謂宣此乃壁上弩<lb/>
影耳非有他怪宣意遂解甚怡懌<lb/>
<pb n="KR3k0003_WYG_075-11b"/>
詩梁簡文帝卧疾詩曰沉疴類弩影積弊似河魚詎逢<lb/>
龍子浴空歎楚王葅又喜疾瘳詩曰朝窓猶掩扇宿幔<lb/>
未懸鉤逍遙臨四注兼持散九愁雖同衛子憊聊喜摰<lb/>
生瘳災星夜出境鳴禽晚去樓蠲邪無賈服祅氣息梁<lb/>
牛隔簾䕃翠蓧映水含珠榴丹經藴玉笥𤣥水出長洲<lb/>
結友尋方岳採藥訪圓丘神随七星變貎逐五雲留飛<lb/>
鴻若可駕輕簪必易抽<lb/>
梁劉孝威和簡文帝卧疾詩曰玉躬耗寒暑羣望崇珪<lb/>
<pb n="KR3k0003_WYG_075-12a"/>
璧仁祀盛黄縑禮壇優紺席憊均楚疾愈俄同宋年益<lb/>
豈勞誦賦臣寜用觀濤客<lb/>
梁朱超道嵗晚沉痾詩曰風將夜共静空與月俱明燭<lb/>
滴龍猶伏罏開鳯欲驚葉飛林失影氷合澗無聲太息<lb/>
興牀念寜敢離衣行唯畏殘藤盡不聞桴鼓鳴<lb/>
賦晉摰虞疾愈賦曰余體氣不和飲食漸損旬有餘日<lb/>
衆疾並除饋食纎纎而日尠體貎亷亷而轉損校朝夕<lb/>
其未殊驗朔望而減本形容消而憔悴體質憊而狼狽<lb/>
<pb n="KR3k0003_WYG_075-12b"/>
内憂深而慮逺乃量飡而度帶講和緩之餘論尋越人<lb/>
之遺方考異同以求中稽衆術而簡良㑹異端於妙門<lb/>
乃歸竒於涉廛惟兹藥之攸造寳明中之皆堅丸以三<lb/>
七為劑服以四獻為程勢終朝而始發景未仄而身輕<lb/>
食信宿而異量體涉旬而告平<lb/>
梁裴子野卧疾賦曰旅聞禁以永久迫衰老而殷憂無<lb/>
筋力以為禮聊卧疾以來休是時凍雨洒塵涼隂滿室<lb/>
風索索而傍起雲霏霏而四密爾乃高歌莫和㫖酒時<lb/>
<pb n="KR3k0003_WYG_075-13a"/>
傾洗然尚想何慮何營<lb/>
表梁簡文帝在州羸疾自解表曰昔違紫複曽不弱冠<lb/>
今夢青蒲逝將已立願歸之謁不逮宸矜民請之書遽<lb/>
降天允屬上黨之雄山西宣將五校失道八尉驕貪一<lb/>
箭而解重圍更成戎阻九戰而絶甬道翻就喪師雖王<lb/>
郭不追朱買難嗣實以褰襜明目日夜厲精地雜黠羌<lb/>
民多獷俗人非公孝欲使任類汝南勲異伯宗必須榮<lb/>
踰戊己州牧良才實屬多士無令菲薄徒積妨賢<lb/>
<pb n="KR3k0003_WYG_075-13b"/>
書梁簡文帝答湘東王書曰暮春美景風雲韶麗蘭葉<lb/>
堪把沂川可浴弟邵南寡訟時輟甘棠之隂冀州為法<lb/>
暫止褰襜之務唐景薦大言之賦安汰述連環之辯盡<lb/>
遊玩之美致足樂乎吾春初卧疾極成委弊雖西山白<lb/>
鹿懼不能愈子預赤丸尚憂未振高卧六安每思扁鵲<lb/>
之問静然四屋念絶修都之香皇上慈被率土甘露聿<lb/>
宣鳴銀鼓於寳坊轉金輪於香地法雷警夢恵日暉朝<lb/>
道俗輻凑逺近畢集獨以疾障致隔聞道豈止楊僕有<lb/>
<pb n="KR3k0003_WYG_075-14a"/>
闗外之傷周南起留滯之恨<lb/>
序梁陶𢎞景肘後百一方序曰夫生民之所為大患莫<lb/>
急乎疾疹疾疹而弗治猶救火不以水也今輦掖左右<lb/>
師藥易尋郊郭之外已有難值況窮村逈陌遙山絶浦<lb/>
其間夭枉焉可勝言方術之書卷帙徒繁拯濟葢寡就<lb/>
欲披覽回惑多端抱朴此製實為深益然尚有闕漏未<lb/>
盡其善輙採集補聞凡一百一首葛氏序云可以施於<lb/>
貧家野居然亦不止如此今搢紳君子若常處閒佚乃<lb/>
<pb n="KR3k0003_WYG_075-14b"/>
可師藥有方脱從禄外邑將命逺途或祗直禁闈晨宵<lb/>
閉隔或羈束戎陣城壘嚴阻忽驚急倉卒唯拱手相看<lb/>
孰若便採之枕笥則可庸豎成醫故備論節度使曉然<lb/>
無滯<lb/>
　　醫<lb/>
左傳曰晉侯求醫於秦秦伯使醫緩為之未至公夢二<lb/>
豎子曰彼良醫也懼傷我焉逃之其一曰居肓之上膏<lb/>
之下若我何醫至曰疾不可為也在肓之上膏之下攻<lb/>
<pb n="KR3k0003_WYG_075-15a"/>
之不可達針之不及藥不至焉公曰良醫也厚禮而歸<lb/>
之<lb/>
列子曰龍叔謂文摰曰吾有疾子能已乎文摰即命龍<lb/>
叔背盟而立曰嘻吾見子之心矣子心穴孔流通一孔<lb/>
不達今聖智為疾者或由此乎<lb/>
史記曰扁鵲姓秦名越人少時為人舍客長桑君遇而<lb/>
竒之知非常人及呼扁鵲與語我有禁方年老欲傳與<lb/>
公公無泄乃出懐中藥與扁鵲又曰趙簡子疾五日不<lb/>
<pb n="KR3k0003_WYG_075-15b"/>
知人召扁鵲扁鵲入視疾出曰昔秦穆公嘗如此七日<lb/>
而寤居二日半而簡子寤<lb/>
魏志曰華佗逰學徐土兼曉養性之術年且百嵗而猶<lb/>
有壯容時人以為仙又曰沛相陳珪舉孝亷太尉黄琬<lb/>
辟皆不就精於方藥處劑不過數種心識分銖不假稱<lb/>
量針亦不過數處若疾結於内針藥所不能及者乃先<lb/>
令以酒服麻沸散既醉無所覺因刳破腹背抽割積聚<lb/>
若在腸胃則斷截湔洗除去疾穢既而縫合傅以神膏四<lb/>
<pb n="KR3k0003_WYG_075-16a"/>
五日創愈一月之間皆平復<lb/>
賦晉嵇含寒食散賦曰余晚有男兒既生十朔得吐下<lb/>
積日羸困危殆決意與寒食散未至三旬幾於平復何<lb/>
矜孺子之坎軻在孩抱而嬰疾既正方之備陳亦旁求<lb/>
於衆術窮萬道以弗損漸丁寜而積日爾乃酌醴操散<lb/>
商量部分進不訪舊旁無顧問偉斯藥之入神建殊功<lb/>
於今世起孩孺於重困還精爽於既繼<lb/>
　<lb/>
<pb n="KR3k0003_WYG_075-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷七十五<lb/>
</p>
<p>
</p>
  </div>
</body>
</text>
</TEI>
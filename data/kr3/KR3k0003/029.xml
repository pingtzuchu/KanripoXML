<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷二十九</head>
    <p>
<pb n="KR3k0003_WYG_029-1a"/>
欽定四庫全書<lb/>
　藝文類聚卷二十九　　　唐　歐陽詢　撰<lb/>
　人部十三<hi>别上</hi>
　　别上<lb/>
毛詩曰出宿于泲飲餞于禰又曰顯父餞之清酒百壺<lb/>
又曰燕燕于飛差池其羽之子于歸逺送于野又曰有<lb/>
女仳離慨其歎矣<lb/>
禮記曰嫁女之家三夜不息燭思相離也<lb/>
<pb n="KR3k0003_WYG_029-1b"/>
家語曰孔子去周而老子送之曰吾聞富貴者送之以<lb/>
財仁者送之以言吾雖不能富貴而竊仁者之號請送<lb/>
子以言乎凡當世之聰明深察而近於死者好議人者<lb/>
也愽辯閎大而危其身者好發人之惡者也孔子曰敬<lb/>
受教<lb/>
楚辭曰離别也騷愁也言已放逐離别中心愁思又曰<lb/>
悲莫悲兮生别離樂莫樂兮新相知又曰憭慄兮若在<lb/>
遠行登山臨水送將歸又曰超北梁兮永辭送美人兮<lb/>
<pb n="KR3k0003_WYG_029-2a"/>
南浦<lb/>
吕氏春秋曰呉起魏武侯送之曰何以治西河對曰以<lb/>
忠信<lb/>
呉越春秋曰句踐伐呉乃命國中與之訣而國人悲哀<lb/>
皆作離别之聲又曰羣臣送句踐至於江上臨水祖道<lb/>
大夫種為祝句踐舉杯垂涕<lb/>
孔叢子曰子髙遊趙平原君客有鄒文李節者與相友<lb/>
善及將還魯諸故人訣既畢文節送行三宿臨别文節<lb/>
<pb n="KR3k0003_WYG_029-2b"/>
流涕交頥子髙徒抗手而已分背就路其徒問曰先生<lb/>
與彼二子善彼有戀戀之心未知後㑹何期悽愴流涕<lb/>
而先生厲聲髙揖無乃非親親之謂乎子髙曰始吾謂<lb/>
二子丈夫爾乃今知其婦人也人豈鹿豕也哉而常羣<lb/>
聚乎<lb/>
漢書曰武帝平陽公主家衛子夫得幸主因奏子夫送<lb/>
入宫子夫上車主拊其背曰去矣即貴願無相忘又曰<lb/>
疏廣與兄子受並為皇太子師傅廣謂受曰吾聞知足<lb/>
<pb n="KR3k0003_WYG_029-3a"/>
不辱知止不殆功遂身退天之道也遂上䟽乞骸骨上<lb/>
許之公卿大夫故人邑子遂為設祖道共帳東都門外<lb/>
送者車數百輛辭訣去及道路觀者皆曰賢哉二大夫<lb/>
或歎息為之下泣又曰李廣利將兵擊匈奴丞相為祖<lb/>
道至渭橋又曰竇皇后弟廣國曰姊去我西時與我訣<lb/>
於傳舍中沐我又曰成帝遣定陶王之國王辭去上與<lb/>
相對泣而訣<lb/>
東觀漢記曰陳遵使匈奴過辭於王丹丹謂遵曰俱<lb/>
<pb n="KR3k0003_WYG_029-3b"/>
遭世反覆唯我二人為天地所遺今子當之絶域無<lb/>
以相贈贈子以不拜遂揖而别遵甚喜又曰東平王<lb/>
蒼與諸王朝京師月餘還帝臨送歸宫悽然懐思乃<lb/>
遣使手詔諸國曰辭别之後獨坐不樂因就車歸伏<lb/>
軾而吟瞻望永懐實勞我心誦及採菽以增歎息又<lb/>
曰肅宗遣諸王歸國帝特留東平王蒼賜以秘書列<lb/>
圖道術秘方至八月飲酎畢有司復奏遣蒼乃許之<lb/>
手詔賜蒼曰骨肉與天性誠不以遠近親疎然數見<lb/>
<pb n="KR3k0003_WYG_029-4a"/>
顔色情重昔時中心戀戀惻然不能言於是車駕祖<lb/>
送流涕而訣復賜乗輿服御珍寶鞍馬錢布以億萬<lb/>
計又曰光武遣馮異討赤眉車駕送至河南賜以乗<lb/>
輿七尺具劒勑異曰念自修整無為郡縣所笑異頓<lb/>
首受命<lb/>
謝承後漢書曰范丹與王奐親善奐後為漢陽太守丹<lb/>
於道候别之奐曰行路倉卒非陳闊之所可共到前亭<lb/>
宿息以叙分隔丹曰今子遠適千里㑹面無期如其相<lb/>
<pb n="KR3k0003_WYG_029-4b"/>
追將有慕貴之譏矣便起告違拂衣而去奐瞻望弗及<lb/>
丹長逝不顧<lb/>
呉志曰魯肅代周瑜過吕蒙酒酣蒙問肅曰君受重任<lb/>
與關羽為鄰將何計略以備不虞肅應曰臨時施宜蒙<lb/>
因為畫五䇿肅於是越席就之拊其背曰吕子明吾不<lb/>
知卿才略所及至於此也遂拜蒙母結友而别又曰劉<lb/>
繇亡於豫章孫䇿命太史慈往安撫之左右皆曰慈必<lb/>
北去不還䇿曰子義捨我當復與誰餞送昌門把腕别<lb/>
<pb n="KR3k0003_WYG_029-5a"/>
曰何時能還答曰不過六十日果如期而反<lb/>
呉錄曰孫權祖朱桓桓奉觴曰臣當逺去願一捋陛下<lb/>
鬚無所恨權慿几前席桓進捋鬚<lb/>
魏志曰曹休為鎮南將軍假節都督軍事車馬臨送下<lb/>
輿執手而别<lb/>
蜀志曰宗豫聘呉孫權捉豫手涕泣而别曰君每銜命<lb/>
結二國之好今君年長孤亦老矣恐不復相見<lb/>
管輅别傳曰諸葛樂與輅别戒以二言卿性樂酒雖温<lb/>
<pb n="KR3k0003_WYG_029-5b"/>
克然不可保寜當節之卿有水鏡之才所見者妙禍如<lb/>
膏火不可不慎<lb/>
許邁别傳曰邁好飬生遣妻歸家東遊采藥於桐廬山<lb/>
欲斷榖以山近人不得專一移入臨安自以無復反乃<lb/>
改名逺遊書與婦别<lb/>
語林曰有人詣謝公别謝公流涕此人了不悲既去左<lb/>
右曰向客殊自宻雲謝公曰非徒宻雲乃自旱雷爾<lb/>
世説曰張敷從彭城還傅亮下船與别張不起授手着<lb/>
<pb n="KR3k0003_WYG_029-6a"/>
舫户外傳遂不執手熟視張面云查故是梨中不臧者<lb/>
便去<lb/>
世說曰阮藉嫂嘗歸家籍相見與别人或譏之籍曰禮<lb/>
豈為我軰設耶<lb/>
廣州記曰尉他築臺以朝朔望構起華館以送陸賈<lb/>
沈約宋書曰張敷音儀詳緩與人别執手曰念相聞餘<lb/>
響乆之不絶又曰殷仲文還姑熟祖送傾朝桓謙要參<lb/>
軍王𢎞同行荅曰餞離送别必在有情下官與殷風馬<lb/>
<pb n="KR3k0003_WYG_029-6b"/>
不接無緣扈從謙貴其言<lb/>
詩古詩曰行行重行行與君生别離相去萬餘里各在<lb/>
天一涯道路阻且長㑹面安可知胡馬依北風越鳥巢<lb/>
南枝相去日已逺衣帶日已緩浮雲蔽白日遊子不顧<lb/>
反思君令人老嵗月忽已晚棄捐勿復道努力加飡飯<lb/>
又曰明月何皎皎照我羅牀幃憂愁不能寐攬衣起徘<lb/>
徊客行雖云樂不如早旋歸又曰渉江採芙蓉蘭澤多<lb/>
芳草採之欲遺誰所思在逺道還顧望舊鄉長路漫浩<lb/>
<pb n="KR3k0003_WYG_029-7a"/>
浩同心而離居憂傷以終老又曰庭中有竒樹綠葉發<lb/>
華滋攀條折其榮將以遺所思馨香盈懷袖路逺莫致<lb/>
之此物何足貴但感别經時<lb/>
漢李陵贈蘇武别詩曰晨風鳴北林熠燿東南飛願言<lb/>
所相思日暮不垂幃明月照髙樓想見餘光輝𤣥鳥夜<lb/>
過庭髣髴能復飛褰裳路踟蹰彷徨不能歸浮雲日千<lb/>
里安知我心悲思得瓊樹枝以解長渴饑又贈蘓武别<lb/>
詩曰良時不再至離别在湏臾屏營衢路側執手野踟<lb/>
<pb n="KR3k0003_WYG_029-7b"/>
蹰仰視浮雲馳奄忽交相踰風波一失路各在天一隅<lb/>
長當從此别且復立斯湏欲因晨風發送子以賤軀<lb/>
漢蘇武别李陵詩曰骨肉緣枝葉結交亦相因四海皆<lb/>
兄弟誰為行路人况我連枝樹與子同一身昔為鴛與<lb/>
鴦今為參與辰昔在常相近邈若胡與秦惟念當離别<lb/>
思情日已新鹿鳴思野草可以喻嘉賔我有一樽酒欲<lb/>
以贈逺人願子留斟酌慰我平生親<lb/>
又贈蘇武别詩曰嘉㑹難再遇三載為千秋臨河濯長<lb/>
<pb n="KR3k0003_WYG_029-8a"/>
纓念别悵悠悠逺望悲風至對酒不能酬行人懷徃路<lb/>
何以慰我愁獨有盈觴酒與子結綢繆<lb/>
又蘇武詩曰黄鵠一逺别千里顧徘徊胡馬失其羣思<lb/>
心常依依何况雙飛龍羽翼臨當乖幸有弦歌曲可以<lb/>
喻中懐請為遊子吟泠泠一何悲絲竹厲清聲慷慨有<lb/>
餘哀長歌正激烈中心愴以摧欲展清商曲念子不能<lb/>
歸俛仰内傷心淚下不可揮願為雙黄鵠送子俱遠飛<lb/>
又贈蘇武詩曰攜手上河梁遊子暮何之徘徊岐路側<lb/>
<pb n="KR3k0003_WYG_029-8b"/>
恨恨不能辭行人難乆留各言長相思安知非日月弦<lb/>
望自有時努力崇明徳皓首以為期又贈蘇武别詩曰<lb/>
陟彼南山隅送子淇水陽爾行西南遊我獨東北翔轅<lb/>
馬顧悲鳴五歩一彷徨雙鳬相背飛相違日已長逺望<lb/>
雲中路想見來珪璋萬里遙相思何益心獨傷隨時愛<lb/>
景曜願言莫相忘又贈蘓武詩曰爍爍三星列拳拳月<lb/>
初生寒凉應節至蟋蟀夜悲鳴晨風動喬木枝葉日夜<lb/>
零遊子暮歸思塞耳不能聽逺望正蕭條百里無人聲<lb/>
<pb n="KR3k0003_WYG_029-9a"/>
逺處天一隅苦困獨零丁親人隨風散瀝滴如流星願<lb/>
得萱草枝以解飢渴情又贈蘇武别詩曰鍾子歌南音<lb/>
仲尼歎歸歟戎馬悲邉鳴遊子戀故廬陽鳥歸飛雲蛟<lb/>
龍樂潛居人生一世間貴與願同俱身無四凶罪何為<lb/>
天一隅與其苦筋力必欲榮薄軀不如及清時䇿名於<lb/>
天衢<lb/>
漢蘇武别李陵詩曰雙鳬俱北飛一鳬獨南翔子當畱<lb/>
斯館我當歸故鄉一别如秦胡㑹見何詎央愴恨切中<lb/>
<pb n="KR3k0003_WYG_029-9b"/>
懐不覺淚霑裳願子長努力言笑莫相忘又别李陵詩<lb/>
曰征夫懐徃路起視夜何其參辰皆已没去去從此辭<lb/>
行役在戰塲相見未有期握手一長歎淚為生别滋努<lb/>
力愛春華莫忘歡樂時生當復來歸死當長相思<lb/>
魏文帝代劉勲出妻王氏詩翩翩牀前帳可以蔽光輝<lb/>
昔將爾同去今將爾共歸緘藏篋笥裏當復何時披<lb/>
魏陳王曹植詩曰門有萬里客問君何鄉人褰裳起從<lb/>
之果得心所親挽裳對我泣太息前自陳本是朔方士<lb/>
<pb n="KR3k0003_WYG_029-10a"/>
今為呉越民行行將復行去去適西秦又詩曰微隂翳<lb/>
陽景清風飄我衣遊魚潛淥水翔鳥薄天飛𦕈𦕈客行<lb/>
士徭役不得歸始出嚴霜結今來白露晞遊子歎黍離<lb/>
處者歌式微慷慨對嘉賔悽愴内傷悲又送應氏詩曰<lb/>
願得展嬿婉我友之朔方親昵並集送置酒此河陽山<lb/>
川迥且遠别促㑹日長又離友詩曰凉風肅兮白露滋<lb/>
木感氣兮條葉辭臨淥水兮登重基折秋華兮采靈芝<lb/>
尋永歸兮贈所思感離隔兮㑹無期伊欝悒兮情不怡<lb/>
<pb n="KR3k0003_WYG_029-10b"/>
魏應瑒别詩曰朝雲浮四海日暮歸故山行役懐舊土<lb/>
悲思不能言悠悠渉千里未知何時旋又别詩曰浩浩<lb/>
長河水九折東北流晨夜赴滄海海流亦何抽遠適萬<lb/>
里道歸來未有由臨河累太息五内懐傷憂<lb/>
魏徐幹為挽船士與新娶妻别詩曰與君結新婚宿昔<lb/>
當别離凉風動秋草蟋蟀鳴相隨冽冽寒蟬吟蟬吟抱<lb/>
枯枝枯枝時飛揚身體忽遷移不悲身體移當惜歳月<lb/>
馳月馳無窮極㑹合安可知願為雙黄鵠比翼戲清池<lb/>
<pb n="KR3k0003_WYG_029-11a"/>
晉孫楚答𢎞農故吏民詩曰昔我先矦邁徳垂化康哉<lb/>
之詠實由是佐惟余忝辱弗克負荷每歴貴邦仰瞻泰<lb/>
華追慕先軌感想哀嗟詵詵臣故爰及羣士皓首老成<lb/>
率彼邑里闡崇髙義長幼以齒又征西官屬送别詩曰<lb/>
晨風飄岐路零雨被芳草傾城逺相送餞我千里道乖<lb/>
離即長衢惆悵盈懐抱<lb/>
晉潘岳北芒送别王世胃詩曰朱鑣既揚四轡既整駕<lb/>
言餞行告離芒嶺情有遷延日無餘影廻轅南翔心焉<lb/>
<pb n="KR3k0003_WYG_029-11b"/>
北騁又金谷集詩曰王生和鼎實石子鎮海沂親友各<lb/>
言邁中心悵有違何以叙離思攜手遊郊畿朝發晉京<lb/>
陽夕次金谷湄回谿縈曲阻峻坂路威夷淥池泛淡淡<lb/>
青柳何依依𤣥醴染朱顔但訢杯行遲投分寄石友白<lb/>
首同所歸<lb/>
晉潘尼送盧弋陽景宣詩曰楊朱焉所哭岐路重别離<lb/>
屈原何傷悲生離情獨哀知命雖無憂倉卒意低廻歎<lb/>
氣從中發灑淚隨襟頽九重不常鍵閶闔有時開愧無<lb/>
<pb n="KR3k0003_WYG_029-12a"/>
紵衣獻貽言取諸懐又皇太子集應令詩曰聖朝命方<lb/>
岳爪牙思比鄰皇儲延篤愛設餞送逺賔誰應今日宴<lb/>
具惟廊廟臣置酒宴猷庭擊鼓靈沼濵羽觴飛<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁芳<lb/>
饌備竒珍巴渝二八奏妙舞鼓鐸振長袂生廻飄曲裾<lb/>
揚輕塵<lb/>
晉王浚從幸洛水餞王公歸國詩曰聖主應期運至徳<lb/>
敷彛倫神道垂大教𤣥化被無垠欽若崇古制建侯屏<lb/>
四鄰皇輿廻羽葢髙㑹洛水濵臨川講妙藝縱酒釣潛<lb/>
<pb n="KR3k0003_WYG_029-12b"/>
鱗八音以迭奏蘭羞備時珍古人亦有言為國不思貧<lb/>
與蒙廟庭施幸得厠大鈞羣僚荷恩澤朱顔感獻春賦<lb/>
詩盡下情至感暢人神長流無舍逝白日入西津奉辭<lb/>
慕華輦侍衛路無因馳情繋帷幄乃心戀軌塵<lb/>
晉陸機祖道畢雍孫劉邉仲潘正叔詩曰皇儲延髦俊<lb/>
多士出幽遐適遂時來運與子遊承華執笏崇賢内振<lb/>
纓曽城阿畢劉賛文武潘生莅邦家感别懐逺人願言<lb/>
歎以嗟又於承明作與弟士龍詩曰牽世纓時網駕言<lb/>
<pb n="KR3k0003_WYG_029-13a"/>
逺徂征飲餞豈異族親戚弟與兄分塗長林側揮袂萬<lb/>
始亭南歸憇永安北邁頓承明又送顧公直詩曰伐鼓<lb/>
五嶺表揚聲萬里外髙山何足陵巨海猶縈帶又擬庭<lb/>
中有竒樹詩曰芳草忽已茂佳人竟不歸感物戀所歡<lb/>
採此當遺誰<lb/>
晉王濬祖道應令詩曰侯誰在矣東宫詵詵曰保曰傅<lb/>
𢎞道惟新前疑協衡顧問翼輪豈伊張仲專美前津渙<lb/>
乎唐徳欽在四鄰齊軌上葉永垂清塵<lb/>
<pb n="KR3k0003_WYG_029-13b"/>
晉左思贈妹九殯悼離詩曰欝欝岱青海瀆所經隂精<lb/>
以靈為祥為禎峩峩令妹應期誕生如蘭之秀如芝之<lb/>
榮總角岐嶷齓齠夙成比徳古烈異世同聲惟我惟妹<lb/>
寔惟同生早䘮先妣恩百常情女子有行實逺父兄骨<lb/>
肉之恩固有歸寜何悟離拆隔以天庭自我不見于今<lb/>
二齡穆穆令妹有徳有言才麗漢班明朗楚樊黙識若<lb/>
記下筆成篇行顯中閨名播外藩何以為贈勉以列圖何<lb/>
以為言申以詩書相去在近上下欷歔含辭滿胷欝煩<lb/>
<pb n="KR3k0003_WYG_029-14a"/>
不舒<lb/>
晉張華祖道征西應詔詩曰赫赫大晉奄有萬方陶以<lb/>
仁化曜以天光二跡陜西實在我王内飪玉鉉外惟鷹<lb/>
揚四牡揚鑣𤣥輅振綏庶寮羣后餞飲洛湄感離歎悽<lb/>
慕徳遲遲又祖道趙王應詔詩曰崇選穆穆利建明徳<lb/>
於顯穆親時惟我王禀姿自然金質玉相光宅舊趙作<lb/>
鎮冀方休寵曲錫備物煥彰𤼵軔上京出自天邑百寮<lb/>
餞行縉紳具集軒冕峩峩冠葢習習戀徳惟懐永歎弗<lb/>
<pb n="KR3k0003_WYG_029-14b"/>
及<lb/>
晉陸雲餞太尉王公還京邑詩曰聖澤既渥嘉㑹愔愔<lb/>
庭旅鐘鼓堂有瑟琴飛轡清暉扶桑移隂視景祗慕揮<lb/>
𬒮霑襟戀彼同棲悲爾異林我有㫖酒以歌以吟又贈<lb/>
兄詩曰行矣怨路長惄焉傷别促指途悲有餘臨觴勸<lb/>
不足我若西流水子如東峙岳慷慨逝言感徘徊居情<lb/>
育安得攜手俱契闊成騑服悠逺塗可極别促怨㑹長<lb/>
銜恩戀行邁興言在臨觴南津有絶濟北渚河無梁神<lb/>
<pb n="KR3k0003_WYG_029-15a"/>
徃同逝感形留悲參商<lb/>
晉左九嬪感離詩曰自我去膝下倐忽踰再朞邈邈浸<lb/>
彌遠拜奉將何時披省所賜告尋玩悼離詞髣髴想容<lb/>
儀歔欷不自持何時當奉面娯目於書詩何以訴辛苦<lb/>
告情於文辭<lb/>
晉殷仲文送東陽太守詩曰昔人深誠歎臨水送將離<lb/>
如何祖良遊心事孱在斯虛亭無留賔東川緬逶迤<lb/>
晉何敬祖洛水祖王公應詔詩曰穆穆聖王體此慈仁<lb/>
<pb n="KR3k0003_WYG_029-15b"/>
友于之至通于明神遊宴綢繆情戀所親薄言餞之于<lb/>
洛之濵嵩崖巖巖洪流湯湯春風動衿歸鴈和鳴我后<lb/>
饗客鼓瑟吹笙舉爵惟别聞樂傷情嘉宴既終白日西<lb/>
歸羣司告旋鑾輿整綏我皇重離頓轡驂騑臨川永歎<lb/>
酸涕霑頥崇恩感物左右同悲<lb/>
宋孝武與廬陵王紹别詩曰連嵗矜離心今兹幸良集<lb/>
信宿窮晨暮開顔披所戢未盡歡晤懐已傷岐路及舳<lb/>
艫引江介飛旌背爾邑悄擾徒旅戒團欒流景入遲遲<lb/>
<pb n="KR3k0003_WYG_029-16a"/>
分手念泫泫登路泣<lb/>
宋平王代收就長路詩曰聳轡髙陵曲揮袂廣川濆黄<lb/>
塵昏白日悲風起浮雲蕭條萬里别契闊三秋分時徃<lb/>
從朝露年來驚夕氲徘徊去芳節依遲從逺軍<lb/>
宋謝靈運相送方山詩曰祇役出皇邑指期憇甌越解<lb/>
纜及流潮悽舊不能發柝柝就衰林皎皎明秋月含情<lb/>
易為盈遇物難可歇又荅謝惠連詩曰懐人行千里我<lb/>
勞盈十旬别時花灼灼别後葉蓁蓁<lb/>
<pb n="KR3k0003_WYG_029-16b"/>
宋謝惠連西陵獻康樂詩曰哲兄感此别相送越埛林<lb/>
飲餞野亭館分𬒮澄湖隂悽悽留子言眷眷浮客心廻<lb/>
塘隱艫枻逺望絶形音又與孔曲阿别詩曰悽悽乗蘭<lb/>
秋言餞千里舟塗届雲陽邑邑宰有昔遊行人雖念路<lb/>
為爾暫淹留又夜集歎乖詩曰詩人詠踟蹰騷首歌離<lb/>
别誠哉曩日歡展矣今夕切吾生赴遙令質明即行轍<lb/>
在貧故冝言贈子保温惠曷用書諸紳乆要亮有誓<lb/>
宋顔延之為皇太子侍宴餞衡陽南平二王應詔詩曰<lb/>
<pb n="KR3k0003_WYG_029-17a"/>
太儀在御皇聖居貞旁緝民紀仰緯天經物資感變神<lb/>
以瑞形川無遁寶山不閟靈亦既戒装皇心載逺夕悵<lb/>
亭臯晨儀禁苑神行景騖𤼵自靈閫對宴感分瞻秋悼<lb/>
晚<lb/>
宋鮑照詩曰輕鴻戲江潭孤鴈集洲沚邂逅兩相親同<lb/>
念共無已風雨好東西一隅頓千里追憶栖宿時聲容<lb/>
滿心耳揚翮不能翔徘徊煙霧裏又送盛侍郎詩曰北<lb/>
臨出塞道南望入鄉津髙墉宿寒霧平野起秋塵<lb/>
<pb n="KR3k0003_WYG_029-17b"/>
齊王儉後園餞從兄豫章詩曰兹夕竟何夕念别開曾<lb/>
軒光風轉蘭蕙流月汎虛園<lb/>
齊王融奉辭鎮西應教詩曰未學謝能筭髙義幸知遊<lb/>
霤庭參辯奭梁苑豫才鄒徘徊嵗光晚搖落江樹秋風<lb/>
旗縈别浦霜琯迾遙州又蕭諮議西上夜集詩曰徘徊<lb/>
將所憂惜别在河梁衿䄂三春隔江山千里長寸心無<lb/>
逺近邉地有風霜勉哉勤嵗暮敬矣慎容光山中殊未<lb/>
懌杜若空自芳<lb/>
<pb n="KR3k0003_WYG_029-18a"/>
齊謝眺别王僧孺詩曰花樹雜為錦月池皎如練如何<lb/>
當此時别離言與宴非君不見思所悲思不見又與江<lb/>
水曹詩曰山中上芳月故人清樽賞遠山翠百重廻流<lb/>
映千丈花枝聚如雪垂藤散猶網别後能相思何嗟異<lb/>
風壤又懐故人詩曰芳洲有杜若可以贈佳期望望忘<lb/>
超逺何由見所思我行未千里山川已間之離居方嵗<lb/>
月故人不在兹清風動簾夜孤月照忩時安得同携手<lb/>
酌酒賦新詩又離夜詩曰玉繩隱髙樹斜漢映曾臺離<lb/>
<pb n="KR3k0003_WYG_029-18b"/>
堂華燭盡别幌清琴哀翻潮尚知恨客思𦕈難裁山川<lb/>
不可夢况乃故人杯又將發石頭上烽火樓詩曰徘徊<lb/>
戀皇邑躑躅曬曾阿陵髙墀闕近眺逈風雲多荆呉阻<lb/>
山岫江海合瀾波歸飛無羽翼其如别離何又新亭渚<lb/>
别范雲詩曰洞庭張樂地瀟湘帝子游雲去蒼梧野水<lb/>
還江漢流停驂我悵望輟棹子夷猶廣平聽方籍茂陵<lb/>
方見求心事俱已矣江上徒離憂<lb/>
齊虞義送友人上湘詩曰濡足送征人褰裳臨水路共<lb/>
<pb n="KR3k0003_WYG_029-19a"/>
盈一樽酒對之愁日暮漢廣雖容舠風悲未可渡佳期<lb/>
難再得願但論心故沅水日生波芳洲行墜露共知邱<lb/>
壑改同無金石固<lb/>
齊劉繪送别詩曰春滿方解籜弱柳向低風相思將安<lb/>
寄悵望南飛鴻<lb/>
齊張融别詩曰白雲山上盡清風松下歇欲識離人悲<lb/>
孤臺見明月<lb/>
梁簡文帝示晉陵弟詩曰零雨岐路悲送歸臨水節時<lb/>
<pb n="KR3k0003_WYG_029-19b"/>
事雖為舛離憂等閑别又餞臨海太守劉孝儀蜀郡太<lb/>
守劉孝勝詩曰碣石臨東海峨眉距西候兩杜昔夾河<lb/>
二龍今出守方無夜犬驚向息神牛闘凉風繞輕幕麥<lb/>
雨交新溜念此一銜觴懷離在惟舊又餞廬陵内史王<lb/>
修應令詩曰餞行臨上節開筵命羽觴廻池㵼飛棟濃<lb/>
雲垂畵堂踈槐未合影仄日暫流光園梅歛新艶階蕙<lb/>
結初芳又餞别詩曰行樂出南皮宴餞臨華池籜解篁<lb/>
開節花闇鳥迷枝牕隂隨影度水色帶風移徒命銜杯<lb/>
<pb n="KR3k0003_WYG_029-20a"/>
酒終成憫别離又送别詩曰行行異泝海依依别路岐<lb/>
水苔隨纜聚㟁柳拂舟垂石菌生懸葉江槎流卧枝燭<lb/>
盡悲宵去酒滿惜將離又傷離新體詩曰傷離復傷離<lb/>
别後情欝紆悽悽隱去棹憫憫愴還途慼慼意不申轉<lb/>
顧獨霑襟前驅經御宿後騎歴河漘胡香翼還幰清笳<lb/>
送後塵落日斜飛葢餘暉承畵輪柳影長横路槐枝深<lb/>
隱人桂宫夕掩銅龍扉甲館宵垂雲母幃朧朧月色上<lb/>
的的夜螢飛草香襲余𬒮露灑霑人衣帶堞淩城雲亂<lb/>
<pb n="KR3k0003_WYG_029-20b"/>
聚排枝度葉鳥争歸盌中浮蟻不能酌琴間玉徽調别<lb/>
鶴别鶴千里别離聲絃調軫急心自驚試起登南樓還<lb/>
向華池遊前時篠生今欲合近日栽荷尚不抽猶是銜<lb/>
杯共賞處今兹對此獨生愁樓髙望曖曖山川自分態<lb/>
偃師雖北連轘轅已南背逺聽寂無聞遥瞻目有閡含<lb/>
毫意不迷長歎情無頼<lb/>
梁昭明春日宴晉熈王詩曰百六鍾期數三七厄時中<lb/>
國難悲如燬親離歎數窮藩哲遊沮夢揚化撫邉戎幸<lb/>
<pb n="KR3k0003_WYG_029-21a"/>
兹同宴醑引滿愛樽空<lb/>
梁范雲之零陵郡次新亭詩曰江干逺樹浮天末孤煙<lb/>
起江天自如合烟樹還相似滄流未可源髙飄去何已<lb/>
又别詩曰洛陽城東西長作經時别昔去雪如花今來<lb/>
花似雪又送沈記室夜别詩曰桂水澄夜氛楚山清曉<lb/>
雲秋風兩鄉怨秋月千里分寒芝寧共採霜猿行獨聞<lb/>
捫蘿正憶我折桂方思君又别詩曰孤煙起新豐候鴈<lb/>
出雲中草低金城霧木下玉門風别君河初滿思君月<lb/>
<pb n="KR3k0003_WYG_029-21b"/>
屢空折桂衡山北摘蘭沅水東蘭摘心焉寄桂折意誰<lb/>
通<lb/>
梁江淹貽袁常侍詩曰昔我别楚水秋月麗秋天今君<lb/>
客呉坂春日媚春泉幽冀生碧草沅湘含翠煙鑠鑠霞<lb/>
上景懵懵雲外山渉江竟何望留滯空採蓮又臨秋怨<lb/>
别詩曰四時煎日夜玉露催紫榮始懐未及歎春意秋<lb/>
方驚凉草散螢色衰樹歛蟬聲承君客江潭先愁鴻鴈<lb/>
鳴呉山饒離𬒮楚水多别情金碧堅不滅桂華蘭有英<lb/>
<pb n="KR3k0003_WYG_029-22a"/>
但見一葉落哀恨方未平又擬古雜體詩曰逺與君别<lb/>
者乃至鴈門關黄雲蔽千里遊子何時還送君如昨日<lb/>
簷前露已團不惜蕙草晚所悲道里寒君行在天涯妾<lb/>
身長别離願一見顔色不異瓊樹枝莵絲及水萍所寄<lb/>
終不移<lb/>
梁宗夬詩曰别酒正參差乖情將陸離悵焉臨桂苑愍<lb/>
黙瞻華池輕雲流惠采時雨亂清漪𦕈𦕈追蘭徑悠悠<lb/>
結芳枝眷言終何託心寄方在斯<lb/>
<pb n="KR3k0003_WYG_029-22b"/>
梁蕭琛别詩曰落日總行轡薄别在江干遊客無淹期<lb/>
晨川有急瀾分手信云易相思誠獨難之子兩特達伊<lb/>
余日盤桓俟我式微嵗共賞階前蘭<lb/>
梁任昉詩曰離燭有窮輝别念無終緒岐言未及申離<lb/>
目已先舉揆景巫衡阿臨風長楸渚浮雲難嗣音徘徊<lb/>
悵誰與儻有關外驛聊訪狎鷗鷺<lb/>
梁丘遲侍宴樂遊苑餞徐州刺史應詔詩曰詰旦闔閭<lb/>
開馳道聞鳯吹輕荑承玉輦細草藉龍騎風遲山尚響<lb/>
<pb n="KR3k0003_WYG_029-23a"/>
雨息雲猶積巢空初鳥飛荇亂新魚戲寔惟北門重匪<lb/>
親孰為寄參差别念舉肅穆恩波被小臣信多幸投生<lb/>
豈酬義<lb/>
梁沈約侍宴謝朏宅餞東歸應詔詩曰皇情悵東<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羽<lb/>
斾拂南㕓夏雲清朝景秋風揚早蟬飲和陪下席論道<lb/>
光上筵又侍宴樂遊苑餞徐州刺史應詔詩曰沃若動<lb/>
龍驂參差凝鳯管金塘草未合玉池泉將滿又侍宴樂<lb/>
遊苑餞吕僧珍應詔詩曰丹浦非樂戰負重切君臨我<lb/>
<pb n="KR3k0003_WYG_029-23b"/>
皇藴至徳忘已用堯心愍兹區宇内魚鳥失飛沉推轂<lb/>
二崤道揚斾九河隂超乗盡三屬選士皆百金戎車出<lb/>
細柳餞席遵上林命師誅後服授律緩前禽函轘方解<lb/>
帶嶢武稍披衿伐罪芒山曲弔民伊水潯將陪告成禮<lb/>
待此未抽簮又别范安詩曰平生少年日分手易前期<lb/>
及爾同衰暮非復别離時勿言一樽酒明日難共持夢<lb/>
中不識路何以慰相思又送友人别詩曰君東我亦西<lb/>
銜悲涕如霰浮雲一南北何由展言宴方作異鄉人贈<lb/>
<pb n="KR3k0003_WYG_029-24a"/>
子同心扇遥裔發海鴻連翩出簷燕春秋更去來參差<lb/>
不相見又别謝文學詩曰漢池水如帶巫山雲似葢一<lb/>
望沮漳水寜思江海㑹以我徑寸心從君千里外<lb/>
梁王筠侍宴餞川王北伐應詔詩曰金版韜英玉牒藴<lb/>
精帝徳乃武王威有征軒習弧矢夏陳干戚周騖戎車<lb/>
漢馳羽檄我皇俊聖千年鍾武徳洞十門威加八柱金<lb/>
正圯徳水行失道胡馬南牧戎徒西保荐食伊瀍整居<lb/>
灃鎬金闕揚塵銅臺茂草命彼膳夫爰詔恊律樂武出<lb/>
<pb n="KR3k0003_WYG_029-24b"/>
車弦操别日玉饌駢羅瓊漿泛溢聖徳温温賔儀秩秩<lb/>
梁蕭子顯侍宴餞陸倕應令詩曰儲皇餞離送廣命傳<lb/>
羽觴侍遊追曲水閑宴等清漳新泉已激浪初卉始含<lb/>
芳雨罷葉增緑日斜樹影長<lb/>
梁劉孝綽侍宴餞庾於陵應詔詩曰皇心眷將逺悵餞<lb/>
靈芝側是日青春獻林塘多秀色芳卉疑綸組嘉樹似<lb/>
雕飾遊絲綴鶯領光風送綺翼下輦朝既盈留宴景將<lb/>
昃髙辯競談端竒文爭筆力伊臣獨無伎何由奉吹息<lb/>
<pb n="KR3k0003_WYG_029-25a"/>
又侍宴餞張惠紹應詔詩曰滄池誠自廣蓬山一何峻<lb/>
麗景花上鮮油雲葉裏潤風度餘芳滿鳥集新條振餞<lb/>
言班俊造光私奨輶吝徒然謬反隅何以窺重仭又應<lb/>
令詩曰鮮雲積上月凍雨晦初陽廻風飄淑氣落景換<lb/>
新光竹萌始防露桂挺已含芳瑶堦變杜若玉沼發攅<lb/>
蔣聖衿惜岐路曲宴闢䦨堂又江津寄劉之遴詩曰與<lb/>
子如黄鵠將别復徘徊經過一柱觀出入三休臺共摛<lb/>
雲氣藻同舉霞文杯佳人每曉遊禁門恒晚開欲寄一<lb/>
<pb n="KR3k0003_WYG_029-25b"/>
言别髙駕何由來又發建興渚示陸劉二黄門詩曰扁<lb/>
舟去平樂還顧極川梁猶聞棗下吹尚識杏間堂洛橋<lb/>
分曲渚官寺隱廻塘客行裁跬歩即事已多傷况復千<lb/>
餘里悲心未遽央又侍離宴詩曰轘轅東北望江漢西<lb/>
南永羽旗映日移鐃吹臨風警令王愍追送纜舟餞俄<lb/>
頃掩𬒮望征雲銜杯惜餘景首燕徒有心局歩何由騁<lb/>
梁呉筠送吕外兵詩曰白雲浮海際明月落河濵送君<lb/>
長歎息徒使淚霑巾又别夏侯故章詩曰白馬黄金覊<lb/>
<pb n="KR3k0003_WYG_029-26a"/>
青驪紫絲鞚新知關山别故人河梁送置此一函書為<lb/>
余達雲夢又酬别詩曰故人杯酒别天清明月亮露下<lb/>
寒葭中風起秋江上衣染潺湲泣棹犯參差浪匕首直<lb/>
千金七寶雕華装生離何用表頼此持相餉又别王謙<lb/>
詩曰嚴光不遂世流轉任飛蓬欲還天台嶺不狎甘泉<lb/>
宫離歌玉絃絶别酒金巵空儻遺故人念僕在東山東<lb/>
又贈搖郎詩曰星漢正參差佳人不在斯宿昔暫乖阻<lb/>
何異逺分離露染蘼蕪葉日照芃蘭枝風光已飄薄雲<lb/>
<pb n="KR3k0003_WYG_029-26b"/>
采復逶迤勞夢無人覺黙黙心自知又贈别詩曰客子<lb/>
慘無歡送别江之干白雲方𦕈𦕈黄鳥尚關關糺紛巫<lb/>
山石合沓洞庭瀾行衣侵曉露征舠犯夜湍無因停合<lb/>
浦見此去珠還又贈别詩曰樹響浹山來猿聲繞岫急<lb/>
旅帆風飄揚行巾露霑濕深浪闇蒹葭濃雲没城邑不<lb/>
見别離人獨有相思泣又贈别詩曰君留朱門裏我至<lb/>
廣江濆城髙望猶見風多聽不聞流蘋方繞繞落葉尚<lb/>
紛紛無由得共賞山川間白雲<lb/>
<pb n="KR3k0003_WYG_029-27a"/>
梁何遜與胡興安夜别詩曰居人行轉軾客子暫維舟<lb/>
念此一筵笑分為兩地愁露濕寒塘草月映清淮流方<lb/>
抱新離悵獨守故園秋又從鎮江州與遊故别詩曰厯<lb/>
稔共追遊一旦辭羣匹復如東流水未有西歸日夜雨<lb/>
滴空階曉燈暗雕室相悲各罷酒何時更促膝<lb/>
梁庾肩吾侍宴餞湘東王詩曰陳王從遊士髙宴入承<lb/>
華並載同連璧雕文類簡沙落猨時動樹墜雪暫揺花<lb/>
念此離筵促方愁别路賖又侍宴餞湘州刺史張續詩<lb/>
<pb n="KR3k0003_WYG_029-27b"/>
曰洞庭資善政層城送遠離九歌揚妙曲八桂動芳枝<lb/>
雨足飛春殿雲峯入夏池郢路方遼逺湘山轉蔽虧何<lb/>
當好風日極望長沙垂又餞張孝總應令詩曰層臺臨<lb/>
廻漲耿耿青烟上欲送分符人翻似河隄望寒雲暗積<lb/>
水秋雨蒙重嶂别念動神衿華文切離貺慙無寡和曲<lb/>
難陪郢中唱又應令詩曰江上早寒生蕭條鐃管清别<lb/>
筵開帳殿離舟卷幔城前山黄葉起對岸白沙驚臨渦<lb/>
同極望竊吹愧才輕又侍宴餞東陽太守范子雲詩曰<lb/>
<pb n="KR3k0003_WYG_029-28a"/>
東部資良守比宫敦獻酬新枝漸接樹故凍欲含流早<lb/>
花少餘雪春寒極晚秋徒嗟白㟁逺空想赤松遊又新<lb/>
林送劉之遴詩曰斾轉黄山路舟纜白馬津送輪時合<lb/>
幰分驂各背塵常山喜臨代隴頭悲望秦欲持漢中䇿<lb/>
還以贈征人<lb/>
梁朱超道别席中兵詩曰數年共遊息一旦各聨翩莫<lb/>
論行近逺終是隔山川長波漫不極髙岫欝相連急風<lb/>
亂還鳥輕寒靜暮蟬扁舟已入浪孤帆漸逼天停車對<lb/>
<pb n="KR3k0003_WYG_029-28b"/>
空渚長望轉依然<lb/>
梁劉顯發新林浦贈同省詩曰廻首望歸途山川邈離<lb/>
異落日懸秋浦歸鳥飛相次感物傷我情惆悵懐親懿<lb/>
梁劉孺侍宴餞新安太守蕭幾應令詩曰芝殿延薄景<lb/>
畵室冩油雲𤣥覽多該洽聖思究前聞微宻探精義優<lb/>
游妙典墳飲餞參多士言贈賦新文<lb/>
梁王僧孺送殷何兩記室詩曰掩䄂出南浦驅車送上<lb/>
征飄飄曉雲駃瀁瀁旦潮平不肖余何惜無貲是勿輕<lb/>
<pb n="KR3k0003_WYG_029-29a"/>
儻有還書便一言訪死生<lb/>
梁張纉侍宴餞東陽太守蕭子雲詩曰仲月發初陽輕<lb/>
寒帶春序淥池觧餘凍丹霞霽新雨良守謁承明徂舟<lb/>
戒蘭渚皇儲惜將邁金樽留宴醑<lb/>
周王襃入關故人送别詩曰百年餘古樹千里闇黄塵<lb/>
關山行就近相㸔成逺人又别裴儀同詩曰河橋望行<lb/>
旅長亭送故人沙飛似軍幕蓬卷若車輪邉衣苦霜雪<lb/>
愁貌損風塵行路皆兄弟千里念相親又别陸才子詩<lb/>
<pb n="KR3k0003_WYG_029-29b"/>
曰解纜出南浦征棹且凌晨還看分手處唯餘送别人<lb/>
中流搖葢影邉江落騎塵平湖開曙日細柳𤼵新春滄<lb/>
波不可望行雲聊共因又别王都官詩曰連翩憫流水<lb/>
悽愴惜離羣東西御溝水南北㑹稽雲河橋兩隄絶横<lb/>
岐數路分山川遙不見懐䄂逺相聞<lb/>
周庾信應令詩曰望别非新館開舟即舊灣浦喧征棹<lb/>
發亭空送客還路塵猶向水征帆獨背關又和保法師<lb/>
曰秦關望楚路㶚岸想江潭幾人應落淚看君馬向南<lb/>
<pb n="KR3k0003_WYG_029-30a"/>
又和侃法師詩曰客遊經嵗月覊旅故情多近學衡陽<lb/>
鴈秋分俱渡河又和侃法師詩曰廻首河隄望眷眷嗟<lb/>
離絶誰言舊國人到在他鄉别又寄王琳詩曰玉關道<lb/>
路逺金陵信使踈獨下千行淚開君萬里書又别周𢎞<lb/>
正詩曰扶風石橋北函谷故關前此中一分手相逄知<lb/>
幾年黄鵠一反顧徘徊戀愴然自知悲不已徒勞減瑟<lb/>
絃<lb/>
陳周𢎞正隴頭送征客詩曰朝霜侵漠草流沙度隴飛<lb/>
<pb n="KR3k0003_WYG_029-30b"/>
一聞流水曲行住兩霑衣又荅林法師詩曰客行七十<lb/>
嵗嵗暮逺徂征寒雲結不解隴水凍無聲君看日近逺<lb/>
為忖長安城<lb/>
陳徐陵新亭送别應令詩曰鳯吹臨伊水時駕出河梁<lb/>
野燎村田黑江秋㟁荻黄隔城聞上鼓廻洲隱去檣神<lb/>
襟愛逺别流睇極清漳又别毛永嘉詩曰願子厲清規<lb/>
歸來振羽儀嗟余今老病此别恐長離白馬君來哭黄<lb/>
泉我詎知徒勞脫寶劒空挂隴頭枝<lb/>
<pb n="KR3k0003_WYG_029-31a"/>
陳張正見征虜亭送新安王應令詩曰鳯吹臨南浦神<lb/>
駕餞東平亭廻漳水乘斾轉洛濵笙地凍班輪響風嚴<lb/>
羽葢輕燒田雲色暗古樹雪花明岐路一廻首流襟動<lb/>
眷情又秋日别庾正貟詩曰征途愁轉斾連騎慘停鑣<lb/>
朔氣凌疎木江風送上潮青雀離帆逺朱鳶别路遥唯<lb/>
有當秋月夜夜上河橋<lb/>
陳隂鏗送始興王詩曰良守别承明枉道暫逄迎去帆<lb/>
收錦䋏歸騎指蘭城紛糺連山暗潺湲𣲖水清桂晚花<lb/>
<pb n="KR3k0003_WYG_029-31b"/>
方白蓮秋葉始輕背飛傷客念臨岐憫聖情分風不得<lb/>
逺何由送上征又江津送劉光禄不及詩曰依然臨送<lb/>
渚長望倚河津鼓聲隨聽絶帆勢與雲鄰泊處空餘鳥<lb/>
離亭已散人林寒正下葉鉤晚欲收綸如何相背逺江<lb/>
漢與城闉又廣陵㟁送北使詩曰行人引去節送客艤<lb/>
歸艫即是觀濤處仍為郊贈衢汀洲浪已息䢴江路不<lb/>
紆亭嘶背櫪馬檣轉向風烏海上春雲雜天際晚帆孤<lb/>
離舟對零雨别渚望飛鳬定知能下淚非但一楊朱<lb/>
<pb n="KR3k0003_WYG_029-32a"/>
陳江總贈洗馬袁朗别詩曰賈誼登朝日終軍對奏年<lb/>
校文升廣内撫劒入崇賢竒才殊艶逸將别愛留連驅<lb/>
車命鐃管拱坐面林泉池寒稍下鴈木落久無蟬霧侵<lb/>
山扉月風開石路煙髙談無與慰遲爾報華篇又别袁<lb/>
昌州詩曰河梁望隴頭分手路悠悠徂年驚若電别日<lb/>
欲成秋黄鵠飛飛逺青山去去愁不言雲雨㪚更似東<lb/>
西流又賦得携手上河梁應詔詩曰早秋天氣凉分手<lb/>
關山長雲愁數處黑木落幾枝黄鳥歸猶識路流去不<lb/>
<pb n="KR3k0003_WYG_029-32b"/>
知鄉秦川心斷絶何處是河梁又别袁昌州詩曰客子<lb/>
歎途窮此别異西東關山嗟墜葉岐路憫征蓬别鶴聲<lb/>
聲逺愁雲處處同又别賔化侯詩曰分岐泣世道念别<lb/>
傷邉秋斷山時結霧平海若無流驚鷺一羣起哀猨數<lb/>
處愁是日送歸客為情自可求又别永新侯詩曰送君<lb/>
張掖郡分悲函谷關欲知腸斷絶浮雲去不還<lb/>
　<lb/>
　藝文類聚卷二十九<lb/>
</p>
<p>
</p>
  </div>
</body>
</text>
</TEI>
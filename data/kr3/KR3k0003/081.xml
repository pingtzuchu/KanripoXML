<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷八十一</head>
    <p>
<pb n="KR3k0003_WYG_081-1a"/>
欽定四庫全書<lb/>
　藝文類聚卷八十一　　　唐　歐陽詢　撰<lb/>
　草部上<hi>藥冬空青天芍藥𣢾        門</hi>　<hi>百合/芣苡</hi>　<hi>莵絲/薯蕷</hi>　<hi>女蘿菖蒲</hi>
　　　　<hi>术金草香附欝    迷迭</hi>　<hi>蘭香菊藿杜若鹿蕙/芸      香    葱</hi>　<hi>靡蕪蜀葵</hi>
　　　　<hi>薔薇慎火</hi>　<hi>藍施卷</hi>
　　藥<lb/>
本草經曰太一子曰凡藥上者養命中者養性下者養<lb/>
病<lb/>
<pb n="KR3k0003_WYG_081-1b"/>
禮記曰君有疾飲藥臣先嘗之親有疾飲藥子先嘗之<lb/>
醫不三世不服其藥<lb/>
左傳曰臧孫曰季孫之愛我美疢也孟孫之惡我藥石<lb/>
也美疢不如藥石<lb/>
尚書曰若藥不瞑眩厥疾弗瘳<lb/>
論語曰康子饋藥拜而受之曰丘未逹不敢嘗<lb/>
墨子南遊見楚惠王穆賀謂墨子曰言誠善矣王無乃<lb/>
曰賤人所為不用子墨子曰譬若藥焉夫子服之以療<lb/>
<pb n="KR3k0003_WYG_081-2a"/>
其疾豈曰一草之本而不食哉<lb/>
戰國䇿曰有獻不死之藥於荆王者謁者操以入中射<lb/>
之士問曰可食乎曰可因奪而食之王怒使人殺中射<lb/>
之士中射之士使人說王曰臣問謁者謁者曰可食臣<lb/>
故食之是臣無罪罪在謁者也且客獻不死之藥臣食<lb/>
之而王殺臣是死藥也王乃不殺<lb/>
史記曰長桑公與扁鵲藥服之三十日見人五臟<lb/>
東方朔曰武帝好方士朔曰陛下所使取神藥者皆天<lb/>
<pb n="KR3k0003_WYG_081-2b"/>
地之間藥不能使人不死獨取死人藥天上藥能使<lb/>
人不死耳上曰天何可至朔曰臣能上天既辭去出<lb/>
殿門復還曰今臣上天似謾誕者願得一人為信驗<lb/>
上即遣方士與朔俱期三十日而返朔等辭而行日<lb/>
日過諸侯傳飲方士晝臥朔遽呼之曰若極乆不應<lb/>
我何耶今者屬從天上來方士大驚乃具以聞上問<lb/>
朔朔曰誦天上之物不可稱原上以為面欺詔朔下<lb/>
獄問之左右方提去朔啼泣對曰使須幾死者再上<lb/>
<pb n="KR3k0003_WYG_081-3a"/>
曰何也朔對曰天公問臣下方人何衣臣對曰衣蟲<lb/>
蟲何若臣對曰蟲喙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>類馬色邠邠類虎天公大<lb/>
怒以臣為慢使使下問還報名曰蠶天公乃出臣今<lb/>
陛下茍以為詐願使人上天問之上大驚曰善欲以<lb/>
喻我止方士也<lb/>
淮南子曰羿請不死之藥於西王母姮娥竊以奔月<lb/>
列仙傳曰負局先生者負磨鏡局循吳市中得一錢便<lb/>
磨輒問主人得無有疾苦若有輒出紫丸藥以與之又<lb/>
<pb n="KR3k0003_WYG_081-3b"/>
曰崔文子賣黄散發疫死者萬計服皆愈愈者亦萬計<lb/>
漢武内傳曰西王母謂武帝曰其太上之藥乃有風實<lb/>
雲子玉津金漿㝠陵驎膽炎山其日東掇扶桑之丹椹<lb/>
俯採長河之文藻太真紅芝九色鳯腦有得食之後天<lb/>
而老此太上之所服非衆仙之所寳也次藥有班龍黒<lb/>
胎閬風石髄蒙山白鳯之胏靈邱蒼鸞之血有得服之<lb/>
後天而逝此天帝之所服非下仙之所逮也其次藥有<lb/>
丸丹金液紫華紅芝五雲之漿𤣥霜絳雪若得食之白<lb/>
<pb n="KR3k0003_WYG_081-4a"/>
日升天此天仙之所服非地仙之所見其下藥有松栢<lb/>
之膏山木姜沉精菊草澤㵼枸杞茯苓菖蒲門冬巨勝<lb/>
黄精草類煩多若有數千子得服之可以延年<lb/>
漢書曰灌夫擊吳身中大鎗十餘適有萬金良藥故不<lb/>
得死<lb/>
東觀漢記曰上嘗與朱祐共買蜜合藥上念追之即賜<lb/>
祐白蜜一石問何如在長安時共買蜜乎<lb/>
曹毗杜蘭香傳曰神女蘭香降張碩碩問禱祀何如香<lb/>
<pb n="KR3k0003_WYG_081-4b"/>
曰消摩自可愈疾淫祀無益香以藥為消摩<lb/>
邴原别傳曰魏太子為中郎將原為長史太子宴會衆<lb/>
賔客數十人太子建議曰君父各篤疾有藥一丸可救<lb/>
一人當救君耶父耶衆人紛紜或君或父時原在坐不<lb/>
與此論太子諮之於原原勃然對曰父也太子亦不復<lb/>
難<lb/>
魏志曰太祖性嚴毅屬公事往往加杖何䕫常蓄毒藥<lb/>
誓死無辱是以終不見及<lb/>
<pb n="KR3k0003_WYG_081-5a"/>
皇甫謐髙士傳曰韓康字伯休京兆㶚陵人常採藥名<lb/>
山賣於長安市口不二價三十餘年時女子從康買藥<lb/>
守價不移女子怒曰公是韓伯休耶乃不二價康歎曰<lb/>
我本避名今女子皆知有我何用藥為乃遁入㶚陵山<lb/>
中<lb/>
晉陽秋曰吳陸抗與晉羊祜推僑札之好抗嘗遺祜酒<lb/>
祜飲之不疑抗有疾祜饋之藥抗亦推心而服之<lb/>
異苑曰魏武北征踰頓升嶺眺矚見一山岡不生百草<lb/>
<pb n="KR3k0003_WYG_081-5b"/>
王粲曰是古塜此人在世服礬石死而石生熱蒸出外<lb/>
故卉木燋滅即令鑿看果得大墓有礬石滿塋仲宣博<lb/>
識強記皆此類也一說粲在荆州從劉表登彰山見此<lb/>
異按魏武之平烏桓也粲猶在荆南此言為譎<lb/>
沈約宋書曰張禕字少微褘少有操行歴官為瑯琊王<lb/>
國郎中令王還京都髙祖封酒一<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>付禕使密加王酖<lb/>
毒禕受命既還於道自飲藥酒而卒<lb/>
詩古詩曰仙人騎白鹿髮短耳何長來至主人門奉藥<lb/>
<pb n="KR3k0003_WYG_081-6a"/>
一玉箱主人服此藥身體日康強髪白復更黑延年壽<lb/>
命長<lb/>
宋鮑照遇銅山採藥詩曰土昉閟中經芝术韜内䇿寳<lb/>
餌緩童年命藥駐衰歴銅谿晝森沉乳竇夜瀝滴蹀蹀<lb/>
寒葉離灇灇秋水積松色随野深月露依草白<lb/>
梁沈約憇郊園和約法師採藥詩曰郭外三千畆欲以<lb/>
貿朝饘繁蔬既綺布宻果亦星懸<lb/>
梁吳筠採藥大布山詩曰我本住山北縁澗採山麻九<lb/>
<pb n="KR3k0003_WYG_081-6b"/>
莖日反照三葉長生花可用蠲憂疾聊持駐景斜景斜<lb/>
不可駐年來果如驅安得崑崙山偃蹇三珠樹三珠始<lb/>
結荄絳葉凌朱臺玉壺白鳳肺金鼎青龍胎韓衆及王<lb/>
子何世無仙才安期儻欲顧相見在蓬萊<lb/>
陳劉刪採藥遊名山詩曰名山本鬱盤道士貴黄冠獨<lb/>
馭千年鶴來㝷五色丸石床新溜乳金竈欲成丹定知<lb/>
無二價非復在長安<lb/>
啓梁劉孝綽謝給藥啓曰一物之微遂留膏肓名醫上<lb/>
<pb n="KR3k0003_WYG_081-7a"/>
藥爰自城府雖巫咸視診岐伯下鍼松子玉漿衛卿雲<lb/>
液比妙衆珍實云多愧<lb/>
　　空青<lb/>
本草經曰空青生山谷乆服輕身延年能化銅鉛作金<lb/>
生益州<lb/>
范子計然曰空青出巴郡白青曾青出𢎞農豫章白青<lb/>
出新淦青色者善<lb/>
博物志曰徐公時令人於西平青山採取空青<lb/>
<pb n="KR3k0003_WYG_081-7b"/>
江乘地記曰樵採者常於山上得空青此山一朝出雲<lb/>
零雨必降民人以為常占<lb/>
賦梁江淹空青賦曰夫赤瓊以照燎為光碧石以葳蕤<lb/>
為色咸見珍於東國並被貴於西極况空青之麗寳挺<lb/>
山海之不測於是冩雲圖氣學靈狀仙寳波麗水華峰<lb/>
豔山暘谷之樹崦嵫之泉西海之草炎州之煙有曲帳<lb/>
畫屏素女綵扇錦色雰爵綺質蔓延㸃拂濃薄如隱如<lb/>
見山水萬象丹青四變咸百溢而可珍亦千金而不賤<lb/>
<pb n="KR3k0003_WYG_081-8a"/>
　　芍藥<lb/>
本草經曰芍藥一名白犬生山谷及中岳<lb/>
古今注芍藥一名可離<lb/>
毛詩曰惟士與女伊其相謔贈之以芍藥<lb/>
賦宋王徽芍藥華賦曰原夫神區之麗草兮憑厚徳而<lb/>
挺受翕光液而發藻兮颺暉而振秀<lb/>
頌晉傅統妻芍藥花頌曰曄曄芍藥植此前庭晨潤甘<lb/>
露晝晞陽靈曾不踰時荏苒繁茂綠葉青葱應期吐秀<lb/>
<pb n="KR3k0003_WYG_081-8b"/>
緗蕋攅挺素華菲敷光譬朝日色豔芙蕖媛人是採以<lb/>
厠金翠發彼妖容增此婉媚惟昔風人抗茲榮華聊用<lb/>
興思染翰作歌<lb/>
　　百合<lb/>
吳氏本草曰百合一名重邁一名中庭一名重匡生宛<lb/>
朐及荆山<lb/>
詩梁宣帝詠百合詩曰接葉有多重開花無異色含露<lb/>
或低垂從風時偃抑<lb/>
<pb n="KR3k0003_WYG_081-9a"/>
　　兎絲<lb/>
爾雅曰唐蒙女蘿女蘿兎絲<lb/>
吕氏春秋曰或謂兎絲無根也其根不屬地茯苓是也<lb/>
史記龜䇿傳曰下有茯苓上有兎絲<lb/>
淮南子曰兎絲無根而生茯苓抽兎絲死<lb/>
抱朴子曰按仙方中自有合離草一名獨揺一名離母<lb/>
所以為之合離離母者小草為物下根如竽魁有遊子<lb/>
十二枚周環之去大魁數尺雖相須而實不連但以氣<lb/>
<pb n="KR3k0003_WYG_081-9b"/>
相屬耳如兎絲之草下有伏兎之根無此兎在下則絲<lb/>
不得生於上然實不屬也<lb/>
内篇云兎絲初生之根其形似兎掘取剖其血以和丹<lb/>
服之立變化任意所作<lb/>
詩齊謝朓兎絲詩曰輕絲既難理細縷竟無織爛漫已<lb/>
萬條連綿復一色安根不可知縈心終不測<lb/>
　　女蘿<lb/>
廣雅曰女蘿松蘿也兎絲也<lb/>
<pb n="KR3k0003_WYG_081-10a"/>
毛詩曰蔦與女蘿施於松上<lb/>
詩齊王融詠女蘿詩曰冪歴女蘿草蔓衍旁松枝含煙<lb/>
黄且緑因風卷復垂<lb/>
陳劉刪賦松上輕蘿詩曰葉繞千年蓋依條百尺枝屬<lb/>
與松風動時將薜影垂學帶非難結為衣或易披山河<lb/>
若近逺獨自楚人知<lb/>
　　欵冬<lb/>
本草經曰欵冬一名顆冬一名莵爰生常山<lb/>
<pb n="KR3k0003_WYG_081-10b"/>
爾雅曰莵爰顆冬生水中莖紫赤<lb/>
范子曰欵冬花出三輔<lb/>
吳氏曰欵冬十二月花黄白<lb/>
述征記曰洛水至歲凝厲則欵冬花茂悅層氷之中<lb/>
賦晉傅咸欵冬花賦曰惟兹竒卉欵冬而生原厥物之<lb/>
載育禀淳粹之至精用能託體固陰利此堅貞惡朱紫<lb/>
之相奪患居衆之易傾在萬物之並作故韜華而弗逞<lb/>
逮皆死以枯槁獨保質而全形<lb/>
<pb n="KR3k0003_WYG_081-11a"/>
賛晉郭璞欵冬賛曰吹萬不同陽煦陰蒸欵冬之生擢<lb/>
頴堅氷物體所安焉知渙凝<lb/>
　　天門冬<lb/>
本草經曰天門冬一名顛勒味苦殺三蟲<lb/>
爾雅曰薔蘼<graphic n="KR1666" url="https://raw.githubusercontent.com/kanripo/KR-Gaiji/master/images/KR1666.png" mimeType="image/png"/>冬<lb/>
山海經曰條谷山草多<graphic n="KR1666" url="https://raw.githubusercontent.com/kanripo/KR-Gaiji/master/images/KR1666.png" mimeType="image/png"/>冬<lb/>
列仙傳曰赤項子食天門冬齒落更生細髪復出<lb/>
抱朴子曰杜子㣲服天門冬御十八妾有子百四十人<lb/>
<pb n="KR3k0003_WYG_081-11b"/>
日行三百里<lb/>
内篇曰天門冬或名地門冬或名延門冬或名顛棘<lb/>
神仙傳曰甘始者太原人服天門冬在人間三百餘年<lb/>
建康記曰建康出天門冬極精妙<lb/>
名山畧記曰鬱山出天門冬<lb/>
啓梁簡文帝謝勑賚益州天門冬啓曰逮自星橋見珍<lb/>
玉壘本草稱其輕身延壽實為上藥姬晉之重丹桂曹<lb/>
丕之愛落英一家恩錫竊幸往代<lb/>
<pb n="KR3k0003_WYG_081-12a"/>
　　芣苢<lb/>
爾雅曰芣苢馬舄馬舄車前<lb/>
毛詩曰采采芣苢薄言采之<lb/>
賛晉郭璞芣苢賛曰車前之草别名芣苢王會之云其<lb/>
實如李名之相亂在乎疑似<lb/>
　　薯蕷<lb/>
本草經曰薯蕷一名山芋益氣力長肌肉除邪氣乆服<lb/>
輕身耳目聦明不饑延年生嵩山<lb/>
<pb n="KR3k0003_WYG_081-12b"/>
吳氏曰薯蕷一名諸薯<lb/>
湘中記曰永和初有采藥衡山者道迷粮盡過息岩下<lb/>
見一老公四五年少對執書告之以饑與其食物如薯<lb/>
蕷指教所去六日至家而不復饑<lb/>
異苑曰薯蕷入藥又復可食野人謂之土藷若欲掘取<lb/>
嘿然而獲唱名者便不可得人有植者隨所種之物而<lb/>
像之也<lb/>
頌梁江淹薯蕷頌曰華不可炫葉不足憐㣲根儻餌棄<lb/>
<pb n="KR3k0003_WYG_081-13a"/>
劔為仙黄金共壽青艧爭年君謂無妄我驗衡山<lb/>
　　菖蒲<lb/>
春秋運斗樞曰玉衡星散為菖蒲逺雅頌著倡優則玉<lb/>
衡不明菖蒲冠環<lb/>
山海經曰菖蒲一寸九節韓終王興所服並然而此過<lb/>
之有足珍也<lb/>
左傳曰王使周公閱來聘饗有昌歜<lb/>
孝經援神契曰菖蒲益聦<lb/>
<pb n="KR3k0003_WYG_081-13b"/>
抱朴子曰韓終服菖蒲十三年身有毛<lb/>
吳氏本草曰菖蒲一名堯韭一名昌陽<lb/>
神仙傳曰王興者陽城人漢武帝上嵩高忽見有仙人<lb/>
長二丈耳出頷下垂肩帝禮而問之仙人曰吾九疑人<lb/>
也聞中嶽有石上菖蒲一寸九節食之可以長生故來<lb/>
採之忽然不見帝問侍臣曰彼非欲服食者以此喻朕<lb/>
耳<lb/>
羅浮山記曰羅浮山中菖蒲一寸十二節<lb/>
<pb n="KR3k0003_WYG_081-14a"/>
詩梁江淹石上菖蒲詩曰瓊琴乆蕪沒金鏡廢不看不<lb/>
見空閨裏縱横愁思端緩歩遵汀渚揚枻泛春瀾電至<lb/>
烟流綺水緑桂<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>丹憑酒竟未恱半影方自歎每為憂<lb/>
見及杜若詎能寛冀採石上草得以駐餘顔<lb/>
頌梁江淹菖蒲頌曰藥實靈品爰迺輔性除疴衛福蠲<lb/>
邪養正縹色外妍金光内映草經所珍山圖是詠<lb/>
　　术<lb/>
本草經曰术一名山筋乆服不饑輕身延年生鄭山<lb/>
<pb n="KR3k0003_WYG_081-14b"/>
山海經曰首山之陰多术女几之山其草多术<lb/>
吳氏本草曰术一名山連一名山芥一名天蘇一名山<lb/>
姜<lb/>
范子曰术出三輔黄白色者善<lb/>
列仙傳曰㳙子餌术節食其精三百年乃見於齊<lb/>
崔氏四民月令曰二月採术<lb/>
神仙傳曰陳子皇得餌术要方服之得仙入霍山去其<lb/>
妻妾疲病念其壻採术之法服之病自愈至三百七歳<lb/>
<pb n="KR3k0003_WYG_081-15a"/>
登山取术擔而歸不息不極顔色氣力如二十時<lb/>
抱朴子内篇曰南陽文氏其先祖漢中人值亂逃華山<lb/>
中饑困欲死有二人教之食术云遂不饑數十年乃來<lb/>
還鄉里顔色更少氣力轉勝故术一名山精<lb/>
神藥經曰必欲長生當服山精<lb/>
廣州記曰彰平縣偏饒术<lb/>
建康記曰建康出精术<lb/>
異術曰术草者山之精也結陰陽之精氣服之令人長<lb/>
<pb n="KR3k0003_WYG_081-15b"/>
生絶穀致神仙<lb/>
啓梁庾肩吾答陶隱居賚术煎啓曰竊以緑葉抽條生<lb/>
於首峰之側紫花標色出自鄭岩之下百邪外禦六府<lb/>
内充山精見書華神在籙术熒火謝盡採擷之難啓旦<lb/>
移申窮淋漉之劑故能競爽雲珠爭竒氷玉自非身疲<lb/>
掌硯役倦攀桃豈可立致還年坐生羽翼臨沅丹井方<lb/>
覺可捐酈縣菊泉無勞復汲庶得遨遊海岸追㳙子之<lb/>
塵馳騖霍山共陳生為侣謡俗輕施尚曰難酬出世鴻<lb/>
<pb n="KR3k0003_WYG_081-16a"/>
恩寧知上報又答陶隱居賚术蒸啓曰味重金漿芳踰<lb/>
玉液足使芝慚九明丹愧芙蓉坐致延生伏深銘載<lb/>
　　草<hi>香附</hi>
爾雅曰卉百草<hi>揔出名也</hi>草謂之榮榮而實謂之英荄根也<lb/>
方言曰蘇芬莾草也<lb/>
江淮南楚之間曰蘇自闗西曰草或曰莽南楚江湘之<lb/>
間謂之莾<lb/>
周書曰霜降之日草木黄落<lb/>
<pb n="KR3k0003_WYG_081-16b"/>
周官曰薙氏掌殺草春始生而萌之夏日至而夷之秋<lb/>
繩而芟之冬日至而耜之<lb/>
毛詩曰無草不死無木不萎又曰野有蔓草零露團兮<lb/>
又曰湛湛露斯在彼豐草<lb/>
大戴禮曰孟春氷泮百草權輿<lb/>
師曠占曰黄帝問師曠曰吾欲知苦樂善惡可知否對<lb/>
曰嵗欲豐甘草先生甘草薺也嵗欲苦苦草先生苦草<lb/>
葶藶也嵗欲惡惡草先生惡草水藻也嵗欲旱旱草先<lb/>
<pb n="KR3k0003_WYG_081-17a"/>
生旱草蒺藜也嵗欲疫病草先生病草艾也<lb/>
博物志曰黄帝問天老曰天地所生豈有食之令人不<lb/>
死者乎天老曰太陽之草名黄精餌之可以長生太陰<lb/>
草名曰鈎吻不可食之入口立死人信鈎吻之殺人不<lb/>
信黄精之益壽不亦惑乎<lb/>
序稽康懐香賦序曰余以太簇之月登于歴山之陽仰<lb/>
眺崇岡俯察幽坂及覩懐香生蒙楚之間曾見斯草植<lb/>
於廣厦之庭或被帝王之囿怪其遐棄遂遷而樹於中<lb/>
<pb n="KR3k0003_WYG_081-17b"/>
堂華麗則殊采婀娜芳實則可以藏之書又感其棄本<lb/>
髙崖委身階庭似傅説顯殷四叟歸漢故因事義賦之<lb/>
詩古詩曰四顧何茫茫東風搖百草又詩曰新樹蘭蕙<lb/>
葩雜用杜衡草終朝采其華日暮不盈抱采之欲遺誰<lb/>
所思在逺道又曰穆穆清風至吹我羅裳裾青袍似春<lb/>
草草長條風舒又曰青青陵中草傾葉晞朝日陽春被<lb/>
惠澤枝葉可攬結<lb/>
魏劉<graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>詩曰青青女蘿草上依髙松枝幸蒙庇養恩分<lb/>
<pb n="KR3k0003_WYG_081-18a"/>
惠不可貲風雨雖急疾根株不傾移<lb/>
梁元帝細草詩曰依堦凝緑蘚傍渚若青苔漫生雖欲<lb/>
遍人跡會應開<lb/>
梁丘遲玉堦春草詩曰發溜始參差扶階方沃若雜葉<lb/>
半藏蜻叢花未隱雀葳𬎼亂碧紫蒼黄間濃薄<lb/>
陳劉刪詠青草詩曰雨淋三春葉風傳十歩香映袍憐<lb/>
色重臨書喜帶長<lb/>
賦晉傅𤣥紫華賦曰紫華一名長樂華舊生於蜀其東<lb/>
<pb n="KR3k0003_WYG_081-18b"/>
界特饒中國竒而種之余嘉其華純耐乆可歴冬而服<lb/>
故與友生各為之賦有遐方之竒草禀二氣之純精仰<lb/>
紫㣲之景曜因令色以定名剛莖勁立纎條繁列從回<lb/>
風以揺動紛蘭暢而蕙潔蔚青葱以增茂並含花而未<lb/>
發於是散緑葉秀紫榮藴若芝草之始敷灼若百枝之<lb/>
在庭獨參差以照燿何光麗之雜形渙渙昱昱而奪人<lb/>
目精下無物以借喻上取象於朝霞妙萬物而比豔莫<lb/>
兹草之可嘉<lb/>
<pb n="KR3k0003_WYG_081-19a"/>
梁蕭子暉冬草賦曰有閒居之蔓草獨幽隱而羅生對<lb/>
離披之苦節反𬎼葳而有情若夫火山滅熖湯泉沸㵼<lb/>
日悠揚而少色天陰霖而四下於時直木先摧曲蓬多<lb/>
隕衆芳摧而萎絶百卉颯以徂盡未若兹草凌霜自保<lb/>
挺秀色於氷塗厲貞心於寒道已矣哉徒撫心其何益<lb/>
但使萬物之後凋夫何獨知於松柏<lb/>
梁沈約愍衰草賦曰愍衰草衰草無容色憔悴荒徑中<lb/>
寒荄不可識昔時兮春日昔日兮春風銜華兮佩實垂<lb/>
<pb n="KR3k0003_WYG_081-19b"/>
緑兮散紅岩陬兮海岸氷多兮霰積布緜宻於寒臯吐<lb/>
纎疏於危石彫芳卉之九衢霣靈茅之三脊風急崤道<lb/>
難秋至客衣單既傷簷下菊復悲池上蘭飄落逐風盡<lb/>
方知嵗早寒流螢暗明燭鴈聲斷裁續霜奪莖上紫風<lb/>
銷葉中緑秋鴻兮疏引寒烏兮聚飛徑荒寒草合草長<lb/>
荒徑㣲園庭漸蕪沒霜露日霑衣<lb/>
賛卞敬宗懐香賛曰有卉惟翠因實制名濛濛緑葉荏<lb/>
苒弱莖寄芬㣲風寓秀閒庭懐而芳之為翫于情<lb/>
<pb n="KR3k0003_WYG_081-20a"/>
宋謝惠連仙人草賛曰余之中園有仙人草焉春頴其<lb/>
苗夏秀其英秋有真實冬無彫色可謂貫四時而不改<lb/>
者也既嘉其名而美其質染筆作詠庶以攄述云園有<lb/>
嘉草名曰仙人曄曄煒煒莫莫臻臻頴發炎暑苗秀和<lb/>
春寄爾靈質乃植中鄰<lb/>
　　蘭<lb/>
說文曰蘭香草也<lb/>
易曰同心之言其臭如蘭<lb/>
<pb n="KR3k0003_WYG_081-20b"/>
禮記曰婦人或賜之茞蘭則受獻諸舅姑<lb/>
左傳曰鄭文公有賤妾曰燕姞夢天使與已蘭曰余為<lb/>
伯鯈余而祖也以是為而子以蘭為國香人服媚之文<lb/>
公與之蘭而御之辭曰妾不才幸而有子將不信敢徴<lb/>
蘭乎公曰諾生穆公名之曰蘭<lb/>
家語曰芝蘭生於深林不以無人而不芳君子修道立<lb/>
德不為困窮而改節<lb/>
文子曰日月欲明浮雲葢之叢蘭修發秋風敗之又曰<lb/>
<pb n="KR3k0003_WYG_081-21a"/>
蘭芷不為莫服而不芳君子行道不為莫知而遽止<lb/>
離騷曰既滋蘭之九畹兮又曰紉秋蘭以為佩又曰秋<lb/>
蘭兮蘼蕪羅生兮堂下緑葉兮紫莖芳菲兮襲予秋蘭<lb/>
兮青青緑葉兮紫莖<lb/>
孫卿子曰民之好我芬若椒蘭<lb/>
琴操曰猗蘭操者孔子所作也孔子聘諸侯莫能任自<lb/>
衛反魯隱谷之中見香蘭獨秀喟然歎曰夫蘭當為王<lb/>
者香今乃獨茂與衆草為伍乃止車援琴鼓之自傷不<lb/>
<pb n="KR3k0003_WYG_081-21b"/>
逢時託辭於香蘭云<lb/>
蜀志曰先主殺張裕諸葛亮救之先主曰芳蘭當門不<lb/>
得不鋤<lb/>
語林曰謝太傅問諸子姪曰子姪何預人事而政欲使<lb/>
其佳諸人莫有言者車騎答曰譬如芝蘭玉樹欲使生<lb/>
於階庭<lb/>
詩後漢酈炎蘭詩曰靈芝生河洲動揺因洪波秋蘭榮<lb/>
何晚嚴霜悴其柯哀哉二芳草不植太山阿<lb/>
<pb n="KR3k0003_WYG_081-22a"/>
晉傅𤣥詠秋蘭詩曰秋蘭䕃玉池池水清且芳雙魚自<lb/>
踊躍兩鳥時迴翔<lb/>
賦陳周𢎞讓山蘭賦曰爰有奇特之草産於空崖之地<lb/>
仰鳥路而裁通視行踪而莫至挺自然之高介豈衆情<lb/>
之服媚寧紉結之可求非延佇之能洎稟造化之均育<lb/>
與卉木而齊致入坦道而銷聲屏山幽而靜異獨見識<lb/>
於琴臺竊逢知於綺季<lb/>
　　菊<lb/>
<pb n="KR3k0003_WYG_081-22b"/>
爾雅曰菊治廧<lb/>
山海經曰女几之山其草多菊<lb/>
禮記曰季秋之月菊有黄華<lb/>
楚辭曰朝飲木蘭之墜露兮夕餐秋菊之落英又曰春<lb/>
蘭兮秋菊長無絶兮終古<lb/>
風俗通曰南陽酈縣有甘谷谷水甘美云其山有大菊<lb/>
水從山上流下得其滋液谷中有三十餘家不復穿井<lb/>
悉飲此水上壽百二三十中百餘下七八十者名之大<lb/>
<pb n="KR3k0003_WYG_081-23a"/>
夭菊華輕身益氣故也司空王暢太尉劉寛太尉袁隗<lb/>
為南陽太守聞有此事令酈縣月送水二十斛用之飲<lb/>
食諸公多患風眩皆得瘳<lb/>
崔寔月令曰九月九日可采菊花<lb/>
盛𢎞之荆州記曰酈縣菊花水太尉胡廣乆患風嬴恒<lb/>
汲飲此水後疾遂瘳年近百嵗非惟天壽亦菊延之此<lb/>
菊甘美廣後收此菊實播之京師處處傳植<lb/>
神仙傳曰康風子服甘菊花柏實散得仙<lb/>
<pb n="KR3k0003_WYG_081-23b"/>
抱朴子曰劉生丹法用白菊花汁連汁捜汁和丹蒸之<lb/>
服一年壽五百嵗又曰菊花與薏苡花相似直以甘苦<lb/>
别之耳菊甘而薏苦諺所謂苦如薏者也今所有貞菊<lb/>
但為少耳<lb/>
續晉陽秋曰陶潛無酒坐宅邊菊叢中採摘盈把望見<lb/>
王𢎞遣送酒即便就酌<lb/>
詩晉袁山松菊詩曰靈菊植幽崖擢頴凌寒颷春露不<lb/>
染色秋霜不改條<lb/>
<pb n="KR3k0003_WYG_081-24a"/>
梁王筠摘園菊贈謝僕射舉詩曰靈茅挺三脊神芝曜<lb/>
九明菊花偏可憙碧葉媚金英重九惟嘉節抱一應元<lb/>
貞泛酌宜長乆聊薦野人誠<lb/>
賦魏鍾㑹菊花賦曰何秋菊之竒兮獨華茂乎凝霜挺<lb/>
葳蕤於蒼春兮表壯觀乎金商延蔓蓊鬱縁坂被岡縹<lb/>
幹緑葉青柯紅芒芳實離離暉藻煌煌㣲風扇動照曜<lb/>
垂光於是季秋初九日數將并置酒華堂高會娛情百<lb/>
卉凋瘁芳菊始榮紛葩曄曄或黄或青乃有毛嬙西施<lb/>
<pb n="KR3k0003_WYG_081-24b"/>
荆姬秦嬴妍姿妖艷一顧傾城擢纎纎之素手宣皓腕<lb/>
而露形仰撫雲髻俯㺯芳榮又云夫菊有五美焉圓花<lb/>
髙懸准天極也純黄不雜后土色也早植晚登君子徳<lb/>
也冐霜吐頴象勁直也流中輕體神仙食也<lb/>
晉孫楚菊花賦曰彼芳菊之為草兮禀自然之醇精當<lb/>
青春而潜翳兮迄素秋而敷榮於是和樂公子雍容無<lb/>
為翺翔華林駿足交馳薄言采之手折纎枝飛金英以<lb/>
浮㫖酒握翠葉以振羽儀偉兹物之珍麗兮超庶類而<lb/>
<pb n="KR3k0003_WYG_081-25a"/>
神竒<lb/>
晉潘岳秋菊賦曰垂彩煒於芙蓉流芳越乎蘭林遊女<lb/>
望榮而巧笑鵷鶵遥集而㺯音若乃真人採其實王母<lb/>
接其葩或充虛而養氣或增妖而揚娥既延期以永壽<lb/>
又蠲疾而弭疴<lb/>
晉盧諶菊花賦曰浸三泉而結根晞九陽而擢莖若乃<lb/>
翠葉雲布黄蕋星羅<lb/>
晉傅𤣥菊賦曰布濩河洛縱横齊秦掇以纎手承以輕<lb/>
<pb n="KR3k0003_WYG_081-25b"/>
巾服之者長壽食之者通神<lb/>
齊卞伯玉菊賦曰佇寒丘以彌望覿中霜之軟菊肇三<lb/>
春而懐芬凌九秋以愈馥不履苦而淪操不在同而表<lb/>
淑傷衆花之飄落嘉兹卉之能靈振勁朔以揚淥含凝<lb/>
露而吐英<lb/>
銘晉王淑之蘭菊銘曰蘭既春敷菊又秋榮芳薰百草<lb/>
色艷羣英孰是芳質在幽愈馨<lb/>
晉稽含菊花銘曰煌煌丹菊翠葉紫莖詵詵仙神徒食<lb/>
<pb n="KR3k0003_WYG_081-26a"/>
落英<lb/>
晉成公綏菊銘曰數在三九時惟斯生<lb/>
頌晉成公綏菊頌曰先民有作詠兹秋菊緑葉黄花菲<lb/>
菲彧彧芳踰蘭蕙茂過松柏其莖可玩其葩可服味之<lb/>
不已松喬等福<lb/>
晉傅統妻菊花頌曰英英麗草禀氣靈和春茂翠葉秋<lb/>
曜金華布濩高原蔓衍陵阿陽芳吐馥載芬載葩爰採<lb/>
爰拾投之醇酒御于王公以介眉壽服之延年佩之黄<lb/>
<pb n="KR3k0003_WYG_081-26b"/>
耉文園賔客乃用不朽<lb/>
爾雅圖賛曰菊名曰精布華𤣥月仙客薄采何憂華髮<lb/>
　　杜若<lb/>
爾雅曰杜若土鹵<lb/>
廣雅曰楚蘅也<lb/>
本草經曰杜若一名杜蘅味辛㣲温乆服益氣輕身<lb/>
范子計然曰杜若生南郡漢中<lb/>
山海經曰天帝之山有草焉狀如葵臭如蘼蕪名曰杜<lb/>
<pb n="KR3k0003_WYG_081-27a"/>
蘅可以走馬<hi>帶香草令人便馬或曰馬得之健歩</hi>
離騷曰采芳洲兮杜若將以遺兮下女又曰雜杜蘅與<lb/>
芳誕又曰山中人兮芳杜若飲石泉兮蔭松柏<lb/>
詩梁沈約詠杜若詩曰生在窮絶地豈與世相親不顧<lb/>
逢采擷本欲芳幽人<lb/>
古詩曰上山採蘼蕪下山逢故夫<lb/>
賦齊謝朓杜若賦曰馮瑤圃而宣遊藉幽蘭而夷與覽<lb/>
兹榮之苑茂紛為芳於清籞觀夫結根擢色發曜垂英<lb/>
<pb n="KR3k0003_WYG_081-27b"/>
緣春巒以宣布蔭凉潭而影清<lb/>
頌梁江淹杜若頌曰山中杜若嘉爾翠質不竒不俗載<lb/>
華載實同銜夕露共烱朝日夷陂無二沉冥如一<lb/>
　　蕙<lb/>
廣雅曰蕙草緑葉紫花魏武帝以為香燒之<lb/>
離騷曰川谷徑復流潺湲光風轉蕙汜崇蘭又曰樹蕙<lb/>
之百畒又曰薜荔拍兮蕙綢<lb/>
山海經曰天帝之山其下多蕙外山之下其草蕙<lb/>
<pb n="KR3k0003_WYG_081-28a"/>
詩漢繁欽詠蕙詩曰蕙草生山北託身失所依植根陰<lb/>
崖側夙夜懼危頺寒泉浸我根凄風常徘徊三光照八<lb/>
極獨不蒙餘暉葩葉非彫瘁凝露不暇晞百卉皆含榮<lb/>
已獨失時姿比我英芳發鶗鴂鳴已哀<lb/>
　　蘼蕪<lb/>
廣志曰蘼蕪香草魏武帝以藏衣中<lb/>
楚辭曰秋蘭兮蘼蕪羅生兮堂下緑葉兮素枝芳菲兮<lb/>
襲予<lb/>
<pb n="KR3k0003_WYG_081-28b"/>
管子曰五沃之土生蘼蕪<lb/>
本草經曰蘼蕪一名薇蕪味辛<lb/>
賛郭璞賛曰蘼蕪善草亂之蛇床不隕其實自别以芳<lb/>
佞人似智巧言如簧<lb/>
　　鬱金<lb/>
說文曰鬱金芳草也十葉為貫百二十貫采以煑之為<lb/>
鬯一曰鬱鬯百草之華逺方所貢芳物合而釀之以降<lb/>
神<lb/>
<pb n="KR3k0003_WYG_081-29a"/>
魏畧曰大秦國欝金<lb/>
賦漢朱公叔鬱金賦曰嵗朱明之首月兮歩南園以逈<lb/>
眺覽草木之紛葩兮美斯華之英妙布緑葉而挺心吐<lb/>
芳榮而發曜衆華爛以俱發鬱金邈其無䨇比光榮於<lb/>
秋菊齊英茂乎春松逺而望之粲若羅星出雲垂近而<lb/>
觀之曄若丹桂曜湘涯赫乎扈扈萋兮猗猗清風逍遥<lb/>
芳越景移上灼朝日下映蘭池覩兹榮之瑰異副歡情<lb/>
之所望折英華以飾首曜静女之儀光瞻百草之青青<lb/>
<pb n="KR3k0003_WYG_081-29b"/>
羗朝榮而夕零美鬱金之純偉獨彌日而乆停晨露未<lb/>
晞㣲風肅清增妙容之美麗發朱顔之熒熒作椒房之<lb/>
珍玩超衆葩之獨靈<lb/>
晉傅𤣥欝金賦曰葉萋萋兮翠青英藴藴而金黄樹菴<lb/>
藹以成蔭氣芳馥而含芳凌蘓合之殊珍豈艾網之足<lb/>
方榮曜帝㝢香播紫宫吐芬揚烈萬里望風<lb/>
頌晉左貴嬪鬱金頌曰伊此竒草名曰鬱金越自殊域<lb/>
厥珍來㝷芬香酷烈恱目欣心明徳惟馨淑人是欽窈<lb/>
<pb n="KR3k0003_WYG_081-30a"/>
窕妃媛服之褵衿永重名實曠世弗沉<lb/>
　　迷迭<lb/>
廣志曰迷迭出西域<lb/>
詩樂府歌詩曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>毺<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>五木香迷迭艾納及都梁<lb/>
賦魏文帝迷迭賦曰坐中堂以遊觀兮覽芳草之樹庭重<lb/>
妙葉于纎枝兮揚脩榦而結莖承靈露以潤根兮嘉日月<lb/>
而敷榮随迴風以揺動兮吐芳氣之穆清薄西夷之穢<lb/>
俗兮越萬里而來征豈衆卉之足方兮信希世而特生<lb/>
<pb n="KR3k0003_WYG_081-30b"/>
魏陳王曹植迷迭香賦曰播西都之麗草兮應青春而<lb/>
發暉流翠葉于纎柯兮結㣲根於丹墀信繁華之速實<lb/>
兮弗見彫於嚴霜方暮秋之幽蘭兮麗崑崙之芝英既<lb/>
經時而收采兮遂幽殺以増芳去枝葉而特御兮入綃<lb/>
縠之霧裳附玉體以行止兮順㣲風而舒光<lb/>
魏王粲迷迭賦曰惟遐方之珍草兮産崑崙之極幽受<lb/>
中和之正氣兮承陰陽之靈休揚豐馨於西裔兮布和<lb/>
種於中州去原野之側陋兮植髙宇之外庭布萋萋之<lb/>
<pb n="KR3k0003_WYG_081-31a"/>
茂葉兮挺苒苒之柔莖色光潤而采發兮似孔翠之揚<lb/>
精<lb/>
魏應瑒迷迭賦文曰列中堂之嚴宇跨階序而駢羅建<lb/>
茂莖以竦立擢脩榦而承阿燭白日之炎陰承翠碧之<lb/>
繁柯朝敷條以誕節夕結秀而垂華振纎枝之翠粲動<lb/>
彩葉之莓莓舒芳香之酷烈乘清風以徘徊<lb/>
魏陳琳迷迭賦曰立碧莖之娜婀鋪綵條之蜿蟺下扶<lb/>
踈以布濩上綺錯而交紛匪荀方之可樂實來儀之麗<lb/>
<pb n="KR3k0003_WYG_081-31b"/>
閑動容飾而發㣲穆斐斐以承顔<lb/>
　　芸香<lb/>
禮記月令曰仲冬之月芸始生<lb/>
倉頡解詁曰芸蒿似邪蒿香可食<lb/>
洛陽宫殿簿曰顯揚殿前芸香一株徽音殿前芸香二<lb/>
株含英殿前芸香二株<lb/>
晉宫閣名曰太極殿前芸香四畦式乾殿前芸香八畦<lb/>
賦晉傳咸芸香賦曰携昵友以逍遥兮覽偉草之敷英<lb/>
<pb n="KR3k0003_WYG_081-32a"/>
慕君子之𢎞覆兮超託軀於朱庭俯引澤于丹壤兮仰<lb/>
汲潤乎泰清繁兹緑蕋茂此翠莖葉菶蓯以纎折兮枝<lb/>
婀娜以迴縈衆春松之含曜兮鬱蓊蔚以葱青<lb/>
晉成公綏芸香賦曰美芸香之循潔禀陰陽之淑精去<lb/>
原野之蕪穢相廣厦之前庭莖類秋竹葉象春檉<lb/>
晉傅𤣥賦曰月令仲冬之月芸始生<lb/>
鄭𤣥曰芸香草也世人種之中庭<lb/>
　　藿香<lb/>
<pb n="KR3k0003_WYG_081-32b"/>
南州異物志曰藿香出海遼國形如都梁可著衣服中<lb/>
吳時外國傳曰都昆在扶南南三千餘里出藿香<lb/>
劉欣期交州記曰藿香似蘇合<lb/>
頌梁江淹藿香頌曰桂以過烈麝以太芬摧沮夭壽天<lb/>
抑人文誰及藿香㣲馥㣲薰攝靈百仞養氣青雲<lb/>
　　鹿葱<lb/>
風土記曰宜男草也高六七尺花如蓮宜懐姙婦人佩<lb/>
之必生男<lb/>
<pb n="KR3k0003_WYG_081-33a"/>
詩梁元帝詠宜男草詩曰可愛宜男草垂采映倡家何<lb/>
時如此葉結實復含花<lb/>
梁沈約詠鹿葱詩曰野馬不任騎兎絲不任織既非中<lb/>
野花無堪麕䴥食<lb/>
序稽含賦序曰宜男多植幽臯曲隰或寄華林𤣥圃荆<lb/>
楚之士號曰鹿葱<lb/>
賦晉傅𤣥宜男花賦曰猗猗令草生于中方花曰宜男<lb/>
號應禎祥逺而望之煥若三辰之麗天近而察之明若<lb/>
<pb n="KR3k0003_WYG_081-33b"/>
芙蓉之鑒泉於是狡童媛女以時來征結九秋之永思<lb/>
含春風以娛情<lb/>
晉夏侯湛宜男花賦曰淑大邦之竒草兮應百則之休<lb/>
祥禀至真之靈氣兮顯嘉名以自彰冠衆卉之挺生兮<lb/>
承木徳於少陽體柔性剛蕙結蘭芳結纎根以立本兮<lb/>
靈渥液於青雲順陰陽於滋茂兮笑含章之有文逺而<lb/>
望之若丹霞照青天近而觀之若芙蓉鑒緑泉萋萋翠<lb/>
葉灼灼朱華曄若珠玉之樹煥若星宿之羅充后妃之<lb/>
<pb n="KR3k0003_WYG_081-34a"/>
盛飾兮登紫㣲之内庭囘日月之暉光兮随天運以盈<lb/>
虛<lb/>
頌魏陳思王曹植宜男花頌曰草號宜男既曄且貞厥<lb/>
貞伊何惟乾之嘉其曄伊何緑葉丹花光采晃曜配彼<lb/>
朝日君子躭樂好和琴瑟固作螽斯㣲立孔臧福齊大<lb/>
姒永世克昌<lb/>
　　蜀葵<lb/>
爾雅曰菺戎葵<hi>今蜀葵也如木槿花</hi>
<pb n="KR3k0003_WYG_081-34b"/>
序晉傅𤣥蜀葵賦序曰其苗似𤓰瓠既大而結鮮紫色<lb/>
曜目<lb/>
賦虞繁蜀葵賦曰惟兹珍草懐芬吐榮挺河渭之膏壤<lb/>
吸昴井之𤣥精繞銅爵而䟽植映昆明而羅生作妙觀<lb/>
於神州扇令名於東京馳驛命而逺致攅華林而麗庭<lb/>
申脩翹之冉冉播圓葉之青青<lb/>
梁王筠蜀葵花賦曰惟兹竒草遷花西道凌金坂之威<lb/>
夷跨玉津之浩浩值油雲之廣臨屬光風之長掃仰椒<lb/>
<pb n="KR3k0003_WYG_081-35a"/>
屋而敷榮值蘭房而舒藻邁衆芳而秀出冠雜卉而當<lb/>
闈既扶踈而雲蔓亦灼爍而星㣲布濩交加蓊茸紛葩<lb/>
疏莖宻葉翠蕚丹華<lb/>
賛宋顔延之蜀葵賛曰井維降精㟭絡升靈物㣲氣麗<lb/>
卉草之英渝艷衆葩冠冕羣芬類麻能直方葵不傾<lb/>
　　薔薇<lb/>
本草經曰薔薇一名牛棘又曰一名牛勒一名山棗一<lb/>
名薔蘼<lb/>
<pb n="KR3k0003_WYG_081-35b"/>
葛洪治金創方曰用薔薇灰末一方匕七日三服之<lb/>
詩謝朓詠薔薇詩曰低枝詎勝葉輕香幸自通發蕚初<lb/>
攅紫餘采尚霏紅新花對白日故蕋逐行風<lb/>
梁簡文帝詠薔薇詩曰燕來枝益軟風飄花轉光氤氲<lb/>
不肯去還來階上香又賦得薔薇詩曰石榴珊瑚蕋木<lb/>
槿懸星葩豈如兹草麗逢春始發花廻風舒紫蕚照日<lb/>
吐新芽<lb/>
梁元帝看摘薔薇詩曰倡女倦春閨迎風戲玉除近叢<lb/>
<pb n="KR3k0003_WYG_081-36a"/>
看影宻隔樹望釵踈横枝斜綰袖嫩葉下牽裾牆高一<lb/>
不及花新摘未舒莫疑挿髩少分人猶有餘<lb/>
梁劉緩看美人摘薔薇詩曰新花臨曲池佳麗復相随<lb/>
鮮紅同映水輕香共逐吹繞架㝷多處窺叢見好枝今<lb/>
新猶恨少將故復嫌萎釵邊爛熳挿無處不相宜<lb/>
梁鮑泉詠薔薇詩曰經植宜春館靃靡上蘭宫片舒猶<lb/>
帶紫半捲未全紅葉踈難蔽日花宻易傷風佳麗新粧<lb/>
罷含笑折芳叢<lb/>
<pb n="KR3k0003_WYG_081-36b"/>
梁柳惲詠薔薇詩曰當戸種薔薇枝葉太葳蕤不揺香<lb/>
已亂無風花自飛春閨不能靜開匣理明妃曲池浮采<lb/>
采斜岸列依依或聞好音度時見銜泥歸且對清酤湛<lb/>
其餘任是非<lb/>
　　藍<lb/>
禮記月令曰仲夏之月令民無刈藍以染<lb/>
毛詩曰終朝采藍不盈一襜<lb/>
孫卿子曰青出於藍而青於藍<lb/>
<pb n="KR3k0003_WYG_081-37a"/>
續漢書曰楊震種植藍以供母食諸生嘗有鋤種藍者<lb/>
輙拔更種以拒其後<lb/>
秦子曰常聞作人當如園圃之藍不異衆草染而後朗<lb/>
然不如唐棣之華灼灼自顯<lb/>
賦後漢趙岐藍賦曰余就醫偃師道經陳留此境人皆<lb/>
以種藍染紺為業藍田彌望黍稷不植慨其遺本念末<lb/>
遂作賦曰同丘中之有麻似麥秀之油油<lb/>
　　慎火<lb/>
<pb n="KR3k0003_WYG_081-37b"/>
南越志曰廣州有樹可以禦火山北謂之慎火或謂之<lb/>
戒火多種屋上以防火也但南中無霜雪故成樹<lb/>
詩梁范筠詠慎火詩曰兹卉信叢叢徴榮未足奇何期<lb/>
糅香草遂得遶花池㤀憂雖無用止燄或有施早得建<lb/>
章立幸爇柏梁垂<lb/>
　　卷施<lb/>
爾雅曰卷施草拔心不死<lb/>
離騷曰夕攬中洲之宿莽<lb/>
<pb n="KR3k0003_WYG_081-38a"/>
南越志曰寧鄉縣草多卷施拔心不死江淮間謂之宿<lb/>
莽<lb/>
賛晉郭璞卷施賛曰卷施之草拔心不死屈平嘉之諷<lb/>
詠以比取類雖邇興有逺㫖<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_081-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷八十一<lb/>
</p>
<p>
</p>
  </div>
</body>
</text>
</TEI>
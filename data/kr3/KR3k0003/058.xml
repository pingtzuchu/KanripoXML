<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷五十八</head>
    <p>
<pb n="KR3k0003_WYG_058-1a"/>
欽定四庫全書<lb/>
　藝文類聚卷五十八　　　唐　歐陽詢　撰<lb/>
　雜文部四<hi>書紙</hi>　<hi>檄/筆</hi>　<hi>移硯</hi>
　　書<lb/>
廣雅曰書記曰書<lb/>
漢書曰蘇武使匈奴被留昭帝即位求武等匈奴言武<lb/>
已死後漢使至匈奴教使者謂單于言天子射上林中<lb/>
鴈足有繋帛書言武等在某澤中單于顧左右而驚謝<lb/>
<pb n="KR3k0003_WYG_058-1b"/>
又曰陳遵為河南太守既至官遣從吏乃召善書吏<lb/>
十人於前治私書謝京師故人遵慿几口授書吏且省<lb/>
官事數百封親踈各有意又曰谷永字子雲便於筆札<lb/>
故時人云谷子雲之筆札樓君卿之脣舌<lb/>
吳録曰王宏為冀州刺史不發私書不交豪族號曰王<lb/>
獨坐<lb/>
典略曰太祖嘗使阮瑀作書與韓遂於馬上具草書成<lb/>
呈之大祖覽筆欲有所定而竟不能增損<lb/>
<pb n="KR3k0003_WYG_058-2a"/>
稽康與山濤書曰素不便書不喜作書而人間多事堆<lb/>
案盈几不相酬答則犯教傷義欲自勉强則不能乆堪<lb/>
蜀志曰王平字子均生長戎旅手不能書所識不過十<lb/>
字而占授作書皆有意使人讀史漢諸書聽之通知其<lb/>
義徃徃論說不失其㫖<lb/>
魯國先賢傳曰孔翊為洛陽令置噐水於前庭得私書<lb/>
皆投其中一無所發彈治貴戚無所迴避<lb/>
張華别傳曰大駕西征鍾會至長安華兼中書侍郎從<lb/>
<pb n="KR3k0003_WYG_058-2b"/>
行掌軍事中書䟽表檄文帝善之<lb/>
語林曰殷洪喬作豫章郡臨去人寄百餘函書既至石<lb/>
頭悉擲水中因咒之曰沉者自沉浮者自浮殷洪喬不<lb/>
能作達書郵<lb/>
沈約宋書曰劉穆之朱齡石竝便尺牘嘗於髙祖坐與<lb/>
齡石共荅書自旦至日中穆之得百函齡石得八十函<lb/>
而穆之應對無廢<lb/>
書漢鄒陽上書梁王曰昔者荆軻慕燕丹之義白虹貫<lb/>
<pb n="KR3k0003_WYG_058-3a"/>
日太子畏之衛先生為畫長平之事太白食昴昭王疑<lb/>
之夫精誠變天地而信不諭兩主豈不哀哉昔玉人獻寳<lb/>
楚人誅之李斯竭忠胡亥極刑是以箕子佯狂接輿避<lb/>
世語曰白頭如新傾盖如故蘇秦相燕人惡之於燕王<lb/>
燕王按劍而怒食以駃騠白圭顯於中山人惡之於魏<lb/>
文侯文侯投以夜光之璧女無美惡入宫見妬士無賢<lb/>
不肖入朝見嫉故百里奚乞食於道繆公委之以政寗<lb/>
戚飯牛車下桓公任之以國此二人者豈素官於朝借<lb/>
<pb n="KR3k0003_WYG_058-3b"/>
譽左右然後二主用之哉昔魯聽季孫之說逐孔子宋<lb/>
信子冉之計囚墨翟夫以孔墨之辯不能自免於䜛䛕<lb/>
而二國以危何則衆口鑠金積毁銷骨也今人主誠能<lb/>
去驕傲之心懐可報之意則桀之狗可使吠堯跖之客<lb/>
可使刺由况因萬乗之權假聖王之資乎臣聞明月之<lb/>
珠夜光之璧以闇投人於道衆莫不按劔相眄者何則<lb/>
無因而至前也蟠木根柢輪囷離竒而為萬乘噐者以<lb/>
左右先為之容也<lb/>
<pb n="KR3k0003_WYG_058-4a"/>
後漢班固上書東平王曰必有非常之人然後有非常<lb/>
之事有非常之事然後有非常之功將軍膺千年之任<lb/>
躡先王之蹤體𢎞懿之資據高明之勢昔卞和獻寳以<lb/>
罹折趾屈子納忠終於沉身已而和氏之璧千載垂光<lb/>
屈子之篇萬世彌章<lb/>
齊陸厥與沈約書問聲韻曰長門上林殆非一家之賦<lb/>
洛神池鴈便成二體之作孟堅精整詠史無虧於東主<lb/>
平子恢冨羽獵不累於慿虛王粲初征他文未能稱是<lb/>
<pb n="KR3k0003_WYG_058-4b"/>
楊脩敏捷暑賦彌日不獻率意寡尤則事促乎一日醫<lb/>
醫愈伏而理賖於七歩一人之思遲速天懸一家之文<lb/>
工拙壤隔何獨宫商律吕必責其一人也<lb/>
梁簡文帝荅張纉謝示集曰纉好文章於今二十五載<lb/>
矣竊嘗論之日月参辰火龍黼黻尚且著於𤣥象章乎<lb/>
人事而况文辭可止詠歌可輟乎不為壯夫揚雄實小<lb/>
言破道非謂君子曹植亦小辯破言論之科刑罪在不<lb/>
赦至如春庭落景轉蕙承風秋雨且晴檐梧初下浮雲<lb/>
<pb n="KR3k0003_WYG_058-5a"/>
生野明月入樓時命親賔乍動嚴駕車渠屢酌鸚鵡驟<lb/>
傾伊昔三邉乆留四戰胡霧連天征旗拂日時聞塢笛<lb/>
遙聽塞笳或鄉思悽然或雄心憤薄是以沉吟短翰補<lb/>
綴庸音寓目寫心因事而作又荅新渝侯和詩書曰垂<lb/>
示三首風雲吐於行間珠玉生於字裏跨躡曹左含超<lb/>
潘陸雙鬢向光風流已絶九梁挿花歩搖為古髙樓懐<lb/>
怨結眉表色長門下泣破粉成痕復有影裏細腰令與<lb/>
真類鏡中好靣還將畫等此皆性情卓絶親致英竒<lb/>
<pb n="KR3k0003_WYG_058-5b"/>
故知吹簫入秦方識來鳯之巧鳴瑟向趙始覩駐雲之<lb/>
曲手持口誦喜荷交并也<lb/>
元帝答劉縮求述制㫖義書曰學山學海未臻其極為<lb/>
龍為光或從王事所賴昔經陜服頗足良書憑几據梧<lb/>
靜供逰目枕中之記即用為枕帷前之帙仍可為帷對<lb/>
此自娛敬而待命叩而必應已謝懸鐘汲而無竭復乖<lb/>
井飬<lb/>
梁沈約與范述曾論竟陵王賦書曰夫眇汎滄流則不<lb/>
<pb n="KR3k0003_WYG_058-6a"/>
識涯涘雜陳鍾石則莫辯宫商雖復吟誦環迴編離字<lb/>
滅終無所辯仰酬睿㫖㣲表寸長<lb/>
梁劉孝綽荅梁元帝書曰伏承自辭皇邑爰至荆臺未<lb/>
勞刺舉且摛髙麗近雖預觀寸錦而不覩金玉昔臨淄<lb/>
辭賦悉與楊修未殫寳笥顧慙先哲<lb/>
梁江淹詣宋建平王上書曰昔者賤臣叩心飛霜擊於<lb/>
燕地庶女告天振風襲於齊臺下官蓬户桑樞之民布<lb/>
衣韋𢃄之士謬得升降承明之闕出入金華之殿何嘗<lb/>
<pb n="KR3k0003_WYG_058-6b"/>
不局影凝巖側身扃禁者乎寧當爭分寸之末競錐刀<lb/>
之利積毁消金積䜛摩骨逺則直生取疑於盗金近則<lb/>
伯魚被名於不義<lb/>
梁劉之遴與劉孝標書曰間聞足下作類苑括綜百家<lb/>
馳騁千載彌綸天地纒絡萬品撮道略之英華搜羣言<lb/>
之隠賾鈆摘既畢殺青已就義以類聚事以羣分述作<lb/>
之妙楊班儔也擅此博物何快如之雖復子野調聲寄<lb/>
知音於後世文信搆覽懸百金於當時居然無以相尚<lb/>
<pb n="KR3k0003_WYG_058-7a"/>
自非沉欝澹雅之思安能閉志經年勤成若此吾嘗聞<lb/>
為之者勞觀之者逸足下已疲於精力宜令吾見此異書<lb/>
梁劉孝標荅劉之遴借類苑書曰九冬有隟三餘暇時<lb/>
多逰書圃代樹萱蘇若夫采亹亹於緗紈閱㣲言於殘<lb/>
竹嗢飫膏液咀嚼英華不知地之為輿天之為盖靡測<lb/>
迴塘莫辯輿馬烏足以言乎是用周流墳索詳觀圖牒<lb/>
搦管聨冊纂兹英竒蛩蛩之謀止於善草周周之計利<lb/>
在銜翼故鳩集斯文盖自綴其漏耳豈兾藏山之石播<lb/>
<pb n="KR3k0003_WYG_058-7b"/>
於士大夫哉<lb/>
　　檄<lb/>
說文曰檄二尺書也從木敫聲<lb/>
釋名曰檄激也下官所以激迎其上之書文也<lb/>
漢書曰申屠嘉為丞相鄧通居上旁怠慢嘉為檄召通<lb/>
曰不來且斬通恐入言於上上曰速徃吾令召汝通至<lb/>
丞相府免冠徒跣頓首謝嘉坐自如弗為禮<lb/>
東觀漢記曰光武帝數召諸將置酒賞賜坐席之間以<lb/>
<pb n="KR3k0003_WYG_058-8a"/>
要其死力當此之時賊檄日以百數憂不可勝上猶以<lb/>
餘閒講經藝又曰隗囂故宰府掾吏善為文書每上書<lb/>
移檄士大夫莫不諷誦又曰廬江毛義少時家貧以孝<lb/>
行稱南陽張奉慕其義徃候之坐定而府檄適至以義<lb/>
守令義奉檄而入喜動顔色<lb/>
典略曰張儀魏人常從楚相飲楚相亡璧意儀盗之掠<lb/>
笞數百既相秦為檄告楚相曰吾從汝飲不盗汝璧善<lb/>
守汝國我且盗汝城又曰陳琳作諸書及檄草成呈太<lb/>
<pb n="KR3k0003_WYG_058-8b"/>
祖太祖先苦頭風是日疾發卧讀琳所製翕然而起曰<lb/>
此愈我病數加厚賜<lb/>
魏志曰孫放善為書檄三祖諮命招喻多放所為<lb/>
李克起居戒曰軍書羽檄非儒者之事且家奉道法言<lb/>
不及殺語不虚誕而檄不切厲則敵心陵言不誇壯則<lb/>
軍容弱請姑舍之以擬能者<lb/>
續晉陽秋曰何無忌母劉牢之姊也無忌與高祖謀夜<lb/>
於屏風裏製檄文母潛登屏風上窺既知其謀大喜曰<lb/>
<pb n="KR3k0003_WYG_058-9a"/>
汝能如此吾讎耻雪矣<lb/>
檄文漢司馬相如喻巴蜀檄文曰夫邉郡之士聞烽舉<lb/>
燧燔皆攝弓而馳荷兵而走流汗相屬唯恐居後觸白<lb/>
刃冐流矢議不反顧計不旋踵彼豈樂死惡生而與巴蜀<lb/>
異主哉計深慮逺急國家之難而樂盡人臣之道也故<lb/>
有剖符之封析珪而爵終則遺顯號於後世傳土地於<lb/>
子孫名聲施於無窮功烈著於不滅是以賢人君子肝<lb/>
腦塗中原膏澤潤野草而不辭也今奉幣役至南夷即<lb/>
<pb n="KR3k0003_WYG_058-9b"/>
自賊殺或亡逃抵誅身死無名諡為至愚耻及父母為<lb/>
天下笑人之度量相越豈不逺哉<lb/>
魏陳琳為袁紹檄豫州曰操父嵩乞丐攜飬因贜假位<lb/>
輿金輦璧輸貨權門竊盗鼎司傾覆重噐續遇董卓侵<lb/>
官暴國於是収羅英雄棄瑕取用故遂與操同諮合謀<lb/>
操遂承資跋扈肆行凶忒割剥元元殘賢害善爵賞由<lb/>
心刑戮在口所愛光五宗所惡滅三族又特置發丘中<lb/>
郎将摸金校尉所過墮突無骸不露乃欲摧撓棟梁孤<lb/>
<pb n="KR3k0003_WYG_058-10a"/>
弱漢室除滅忠正專為梟雄幕府奉漢威靈折衝宇宙<lb/>
長㦸百萬胡騎千羣奮中黄育獲之士騁良弓勁弩之<lb/>
勢并州越太行而角其前荆州下宛葉而掎其後若舉<lb/>
炎火以焫飛蓬覆滄海以沃熛炭有何不消滅者哉檄<lb/>
吳將校曰孫權小子未辨菽麥要領不足以膏齊斧名<lb/>
字不足以洿簡墨謂舟楫足以距皇威江湖可以逃靈<lb/>
誅不知天網設張以在綱目爨鑊之魚期於消爛也若<lb/>
使水而可恃則洞庭無三苗之墟子陽無荆門之敗朝<lb/>
<pb n="KR3k0003_WYG_058-10b"/>
鮮之壘不刋南越之旌不拔也丞相銜奉國威為民除<lb/>
害元惡大憝必當梟夷盖鳯鳴髙岡以逺罻羅聖賢之<lb/>
徳也鸋鴂之鳥巢於葦苕苕折子破下愚之惑也今江<lb/>
東之地無異葦苕諸賢處之信亦危矣<lb/>
魏鍾會檄蜀文曰今主上聖徳欽明紹隆前緒宰輔忠<lb/>
肅明允劬勞王室布政垂惠而萬邦協和施徳百蠻而<lb/>
肅慎致貢悼彼巴蜀獨為匪民是以命授六師龔行天罰<lb/>
今邉境乂清方内無事蓄力待時并兵一向而巴蜀一<lb/>
<pb n="KR3k0003_WYG_058-11a"/>
州之衆分張守備難以禦天下之師比年以來曾無寧<lb/>
嵗征夫勤瘁難以當子來之民此皆諸賢所共親見誠<lb/>
能深鑒成敗邈然髙蹈投迹㣲子之蹤措身陳平之軌<lb/>
則福同古人慶流來裔<lb/>
晉孫惠為東海王討成郡王檄文曰頴禀性强暗増崇<lb/>
位號阿比奄官專任猛政遂使恣睢殺活由已疾諌好<lb/>
䜛小人滿側官以賄成位以錢獲囚以貨生獄以幣觧<lb/>
百官卷舌朝野隠伏案頴之罪書記未有禍甚叔帶逆<lb/>
<pb n="KR3k0003_WYG_058-11b"/>
隆魯桓為子則不孝為臣則不忠為弟則不順為主則<lb/>
不仁四惡具矣豺狼之性有甚無悛<lb/>
晉庾闡為郄鑒檄青州文曰盖天地有盈虚之期皇代<lb/>
有盛衰之會姬文至聖猶西患昆夷周室哲王而北難<lb/>
獫狁天歩禍亂有自來矣是以石勒因曩者之弊遇皇<lb/>
綱暫弛遂陵跨神州剪覆上國二十餘載毒流四海人<lb/>
神含憤天誅自滅而石虎窮凶襲其餘業内肆豺狼之<lb/>
暴外有無辜之禍念諸文武百姓同為和氣之民而不<lb/>
<pb n="KR3k0003_WYG_058-12a"/>
蒙太陽之施奔波于海岱之間逼迫於冦戎之手行者窮<lb/>
征役居者困重賦死生契濶良難為心又檄李勢曰告<lb/>
巴蜀士民夫昏明代運否終則泰賢哲覩機以知變不<lb/>
肖㓕亡以取禍昔者皇運中消乾剛暫弛曜勒窮凶肆<lb/>
暴神州李劉啟逆竊逼岷川翼以不才任符分陜未能<lb/>
仰宣皇恩招攜以禮而使三巴之民制於犬羊之羣元<lb/>
元之命懸於豺狼之口所以假寐永歎疾疢如首者也<lb/>
凡百黎民秋毫不犯檄到勉思良圖自求多福無使蘭<lb/>
<pb n="KR3k0003_WYG_058-12b"/>
艾同焚永作鑒誡信誓之明有如皎日又為檄石虎文曰<lb/>
石勒因釁剪覆舊京窮凶極逆偽號累祀百姓受灰没之<lb/>
酷王室有黍離之哀不有少康之隆孰能祀夏不有宣<lb/>
王之興誰尅舊物羯帥石虎僭襲凶葉負恃其衆陸梁<lb/>
河朔每念忠順之士懷仁抱義含膽飲血離其禍酷心<lb/>
存倒戈而力不能奮今遣使持節荆州刺史都亭侯翼<lb/>
高旗連雲組練映日運孫吳之籌按尚父之畧莫不張<lb/>
膽阻鐡人思自奮以此衆戰其猶烈火之燔秋蓬衝飈<lb/>
<pb n="KR3k0003_WYG_058-13a"/>
之掃落葉也<lb/>
晉桓温檄胡文曰胡賊石勒暴肆華夏齊民塗炭前困<lb/>
讎孽至使六合殊風九鼎乖越每惟國難不遑啟處撫<lb/>
劔北顧慨歎盈懷寡人不徳忝荷戎重師次安陸經營<lb/>
舊邑聸望華夏暫成楚越登丘悽覽征夫憤慨昔叔孫<lb/>
絶粒義不同惡龔生守節耻存莽朝厯既逋僣一朝蕩<lb/>
定拯撫黎民即安本土訓之以徳禮潤之以𤣥澤信感<lb/>
荒外武揚八極先順者獲賞後伏者前誅徳刑既明隨<lb/>
<pb n="KR3k0003_WYG_058-13b"/>
才攸序此之風範想所聞也<lb/>
梁元帝伐侯景檄文曰粤若梁興五十餘載平一宇内<lb/>
徳惠攸長仁育羣生義征不服建翠鳯之旗則六龍驤<lb/>
首擊靈鼉之鼓則百神警肅風牧方邵之賢衛霍辛趙<lb/>
之將叱咤則風雲興起鼓動則嵩華倒拔協和萬邦平<lb/>
章百姓十堯九舜曷足云也賊臣侯景匈奴叛臣鳴鏑<lb/>
餘噍冐干貨賄不知紀極敢興逆亂梗我王畿賊臣正<lb/>
徳阻兵安忍者結怨江干逺適單于虔劉我人民離散<lb/>
<pb n="KR3k0003_WYG_058-14a"/>
我兄弟臧獲之人五宗及賞縉紳之士三族見誅南山<lb/>
之竹未足言其愆西山之兔不足書其罪雷震風駭直<lb/>
指建鄴按劍而叱江水為之倒流抽戈而揮皎日為之<lb/>
退舍如駟馬之載鴻毛奔牛之觸魯縞<lb/>
梁裴子野喻虜檄文曰天生蒸民樹之以君所以對越<lb/>
三才司牧黔首蠲其苛慝除其患難肇自邃古以迄皇<lb/>
王經世字民咸由此作朕撥亂反正君臨億兆休牛放<lb/>
馬載戢干戈思與一世之民躋之仁夀之域昔者晉失<lb/>
<pb n="KR3k0003_WYG_058-14b"/>
其序天篤降喪而四夷交侵小雅盡缺宋之初載實有<lb/>
武功秦晉之墟頻梟僣偽末葉陵遲遂亡淮濟曠日長<lb/>
乆莫能克復朕爰初創業思閑寧靜保大定功未遑逺略<lb/>
而狡虜逰魂不式王命朕謂其君寔惡其民何罪矜此<lb/>
塗炭用寝兵革今戎醜數亡自相吞噬重以亢旱彌年<lb/>
穀價騰踊丁壯死於軍旅婦女疲於轉輸虐政惨刑曾<lb/>
無懲改四方同集九服齊契譬猶翻東海以注螢爝倒<lb/>
崑崙以壓螻蟻其身縻爛豈假多力爾二周故老六輔<lb/>
<pb n="KR3k0003_WYG_058-15a"/>
大姓蒙耻俛首有自來矣濯身明目今也其時昔由余<lb/>
入秦禮以卿佐日磾降漢華貂七葉茍有其才豈無大<lb/>
位<lb/>
梁任孝恭為汝南王檄魏文曰夫大盗移國終繼梟翦<lb/>
之誅兇狡憑凌必致殱夷之戮所以董卓稱亂徒藉羣<lb/>
雄之手王莽偷安卒成光武之業故市耀臍燈府傳飲<lb/>
噐我有魏君臨一境卜世相承保乂黔黎事踰年祀尒<lb/>
朱榮胡貊遺種邉塞是居姦宄妄才凶愚醜類茹血飡<lb/>
<pb n="KR3k0003_WYG_058-15b"/>
腥本非人品依隨水草取類馬牛而包藏禍圖竊懷反<lb/>
噬遂長驅種落用襲我周南率彼酋豪侵凌我河縣所<lb/>
以流離播越亟淹星紀仰慕園陵俯傷黎庶遂得式仰<lb/>
唐朝宣奉舜闕梁大皇帝功踰五帝道邁三皇負扆當<lb/>
軒平章百姓垂拱而治協和萬邦今遣同州刺史范遵<lb/>
等董率前鋒揚旌致討先取滑臺鼓行金谷闗東英俊<lb/>
河北雄才痛桑梓淪蕪室家顛殞飲氣吞聲志申讎怨<lb/>
士各懷歸民思父母表裏符契神靈響集王者之師有<lb/>
<pb n="KR3k0003_WYG_058-16a"/>
征無戰鋒刃所裁幸勿罹染<lb/>
後魏魏収檄梁文曰夫辰象麗天山岳鎮地方以類聚<lb/>
物以羣分建之以邦國樹之以君長日月於是莫貳帝<lb/>
王所以總一雖五運相推百王革命此道所行孰云能<lb/>
易而皇家承統光配彼天義洽幽明化周動植崇文徳<lb/>
以來逺修禮讓以止訟舞干戈於兩階執玉帛於萬國<lb/>
𤣥功潛運至徳旁通百姓日用而不知兆民受賜而無<lb/>
迹唯彼吳越獨阻聲教侯景豎子本無土業以金陵逋<lb/>
<pb n="KR3k0003_WYG_058-16b"/>
逃之藪江南流離之地甘辭卑體進孰圖身而偽朝大<lb/>
小幸災忘義主荒於上臣蔽於下人而無禮其能國乎<lb/>
亦既失信不亡何待今帝道休明皇猷允塞雖有賊臣<lb/>
去國亡卒出境何異一毛之落牛體雙鳬之飛海濵彼<lb/>
既連結姦惡斷絶鄰好追兵保境縱盗侵國盖物無定方<lb/>
事無常勢是以吳侵齊境遂致句踐之師趙納韓地終<lb/>
有長平之役矧乃鞕撻疲民侵軼徐部築壘擁川捨信<lb/>
邀利此而可忍孰不可懷貞陽以猶子之親當戎首之<lb/>
<pb n="KR3k0003_WYG_058-17a"/>
任非但力屈道窮亦將路無還蜀兼復挾子垂翅俱在<lb/>
籠樊雖復貪利茍得背同即異獲一人而失一國見黄<lb/>
雀而忘深井智者所不為仁者所不向誠既徃之難逮猶<lb/>
將來之可追侯景以鄙里之夫遭風雲之㑹位登三事<lb/>
邑啟萬家揣身量分乆當止足彼乃示之以利噐誨之<lb/>
以慢藏使其勢得容姦令其時堪乗便計雖非孫吳猛<lb/>
將燕趙精兵猶是乆渉行陣曽習軍旅拒此則作氣不<lb/>
足攻彼則為勢有餘呼之則返速而釁小不懲則叛遲<lb/>
<pb n="KR3k0003_WYG_058-17b"/>
而禍大但恐楚國亡猨禍延林木城門失火殃及池魚<lb/>
横使江黄士子荆揚人物死亡矢石之下夭折露霧之<lb/>
中人人厭苦家家思亂將險躁之風俗任輕薄之子孫<lb/>
朋黨路開兵權在外必將禍生骨肉難起腹心强弩衝<lb/>
城長㦸指闕徒探雀鷇無用府藏之虛空請熊蹯詎延<lb/>
漏刻之命外崩中潰今實其時鷸蜯相扼我乗其弊方<lb/>
使鍾山渡江青盖入洛荆棘生於建業之宫麋鹿逰於<lb/>
姑蘇之館但恐革車之所轥轢劍騎之所蹂踐椅梓於<lb/>
<pb n="KR3k0003_WYG_058-18a"/>
焉傾折竹箭以此摧殘若吳之王孫蜀之公子順時以<lb/>
動見機而作歸欵軍門委命下吏當使焚襯而出拂席<lb/>
相俟必以楚材終為晉用也<lb/>
陳徐陵檄周文曰主上恭膺寳厯嗣奉瑤圖既禀聖人<lb/>
之材兼冨神武之略乂安兆庻共靖戎華用戢干戈永<lb/>
銷鋒鏑况復追惟在楚無忘玉帛之言軫念過曹猶感<lb/>
盤飡之惠年馳玉節之使嵗降銀車之恩庶彼懷音㣲<lb/>
悟知感而反其藏匿招我叛臣翊從瀟湘空竭闗壟荆<lb/>
<pb n="KR3k0003_WYG_058-18b"/>
梁左右漢沔東西籲地呼天望停哀救夫一人掩泣猶<lb/>
愴滿堂百姓為心彌切宸扆大都督吳明徹台司上將<lb/>
徳茂勲高威著荆湘化聞庸蜀叱咤而平宿豫吹嘘而<lb/>
定壽陽席巻江淮無淹弦望<lb/>
　　移<lb/>
范曄後漢書曰韓馥見民情歸袁紹忌方得衆恐將圖<lb/>
已常遣從事守紹門不聽發兵喬瑁乃詐三公移書傳<lb/>
檄州郡說董卓罪惡企望義兵以釋國難馥於是方聽<lb/>
<pb n="KR3k0003_WYG_058-19a"/>
紹舉兵<lb/>
王隠晉書曰毛寳據邾城䧟寳屍沉江不出戴詳移告<lb/>
河伯諸神使出寳屍十餘日乃出<lb/>
典略曰衛襄字叔遼修行至孝州郡嘉之時有白波賊<lb/>
衆數萬人官兵誅討不能平而言使㐮要我願解散於是<lb/>
襄為書移即平定<lb/>
移文漢劉歆讓太常博士移文曰歆欲建立左氏春秋<lb/>
毛詩逸禮古文尚書習列學官哀帝令歆與五經博士<lb/>
<pb n="KR3k0003_WYG_058-19b"/>
講論其義諸儒博士或不肯置對歆因移書責讓之曰<lb/>
徃者綴學之士不思廢絶之闕茍因陋就寡分文析字<lb/>
信口說而背傳記是末師而非徃古至於國家將有大<lb/>
事若立辟雍封禪廵狩之儀則幽𠖇而莫知其源猶欲<lb/>
保殘守缺挾恐見破之私意而忘從善服義之公心或<lb/>
懐疾妬不考情實雷同相從隨聲是非抑此三學皆以<lb/>
尚書為不備謂左氏為不傳春秋豈不哀哉夫子曰可<lb/>
與樂成難與慮始此乃衆庻之所為耳非所望於士君<lb/>
<pb n="KR3k0003_WYG_058-20a"/>
子也<lb/>
梁簡文帝荅穰城求和移文曰屬彼數及侮亡運逢瓦<lb/>
解石言水鬬實驗地凶飛絮雨粟還符天怪故淪俗駿<lb/>
奔遺黎南請所以皇略北征事同拯溺愍百姓之未<lb/>
安傷一物之失所故餘民襁負掃地來王而向化之黨<lb/>
忽覽今移咸以陶兹禮樂重覩衣冠已變伊川之髪兼<lb/>
削呼韓之袵寧當生入玉闗死歸建業民情若此匪我<lb/>
求䝉行人逺届實亦勞止想近察時機逺詳圖緯早去<lb/>
<pb n="KR3k0003_WYG_058-20b"/>
中原遽反桑梓旋地脉而北移越天渠而南指然後三<lb/>
姓二賢可存十半如其遂固守株不達𤣥象將恐衛將<lb/>
之師復有狼居之戰應侯之討更覩隂山之哭<lb/>
梁任孝恭荅魏初和移文曰盖聞軒轅五十二戰義在拯<lb/>
民湯武七十二征本惟静難明異時而同致信殊政而<lb/>
一揆我皇屇兹上聖承彼百王巻六合而包容𢎞二儀<lb/>
而覆載照高日月澤冨雲雨值魏氏紛綸亟離星晷競<lb/>
尋干戈爭以興廢王無卒嵗相不浹辰隻馬泣師月陳<lb/>
<pb n="KR3k0003_WYG_058-21a"/>
庭闕裹糧請救日欵闗扉故屢動雲旗再驅蒼兕同小<lb/>
白之存亡等任好之繼絶匹夫是讎尺土非利然百戰<lb/>
百勝猶苦四民九拒九攻終勞萬姓納隍之念無忘日<lb/>
昃李陵失律暫摧羽鱗同孟明之反秦似荀罃之歸晉<lb/>
并賚來移聞之委曲知彼當璧得人兆龜有主欲偃兵<lb/>
戈式敦雅好鶴鳴九臯戾天已響出其言善良以欣然<lb/>
輙勒縁邉屯戍各息烽警旌旗晝巻刁斗夜停混雞犬<lb/>
於四鄰接桑麻於二境<lb/>
<pb n="KR3k0003_WYG_058-21b"/>
陳徐陵為䕶軍長史王質移文曰比金風已勁玉露方<lb/>
團宜及窮秋幸踰高塞當使孤旌不反隻騎無還非止<lb/>
湯羅豈知堯徳其承比年民墊仍嵗藴隆粒粟貴於隨<lb/>
珠分糜乏於齊鼎且氐羌旅拒已跨伊瀍胡羯憑陵方<lb/>
踰汾潞刺虎之勢時期卞生拾蜯之機彌驗蘇子但國<lb/>
家體兹明信有同皎日豈惟風雨之旦猶救匹夫宵夢<lb/>
之言無欺幽壤賊華皎近以臨蕃有譴作牧無章既懼<lb/>
檻車之徴便憂齊斧之戮遂乃治兵楚夢竊載干戈傍<lb/>
<pb n="KR3k0003_WYG_058-22a"/>
引西戎共謀東夏偽周遣其衛國公宇文直等總統獯<lb/>
獫為其羽翼醜徒濟岸來攻郢城逆豎浮舟同趣夏浦<lb/>
王師艤棹素在中流羣帥爭驅應時殱蕩羌胡寳馬縱<lb/>
横七澤之中荆楚樓船彌滿三江之上俘禽所獲水陸<lb/>
無遺華皎擢自蒭㣲叨居蕃翰情慙犬馬罔顧恩靈翻<lb/>
執干戈自圖家國聞諸間諜具彼鄰謀乃授冬官即為<lb/>
鄉導雖傷仁義之俗非敢有私期和與國之情猶兾無失<lb/>
又移齊文曰獲去月二十日移承羯寇平殄同懷慶悅眷<lb/>
<pb n="KR3k0003_WYG_058-22b"/>
言鄰穆深副情佇夫天網之大固無㣲而不擒神武之<lb/>
師本無征而不克至如戎王傾其部落逆豎道其鄉闗<lb/>
非厥英圖殆難戡戮况復洞庭遐曠兵食殷阜西窮版<lb/>
屋北罄氊廬聲冠苻姚勢兼聦勒庸蜀寳馬彌山不窮<lb/>
巴漢樓船陵波無際我之元戎上將協力同心承禀朝<lb/>
謩致行明罰為風為火殪彼䝉衝如霆如雷擊其舟艦<lb/>
羌兵楚賊赴水沉沙棄甲則兩岸同奔横屍則千里相<lb/>
枕江川盡滿譬睢水之無流原隰窮胡等隂山之長哭<lb/>
<pb n="KR3k0003_WYG_058-23a"/>
於是黒山叛邑諸城洞開白虜連羣投戈請命長沙鵩<lb/>
鳥靡復為妖湘川石燕自然還儛克翦無筭縲禽不貲<lb/>
欲計軍俘終難巧厯所獲龍駒驥子百千其羣更開苜<lb/>
蓿之園方廣騊駼之廐於是衛霍甘陳虬髭瞋目心馳<lb/>
隴路志飲河源乗勝長驅未知所限豈如桓温不武棄<lb/>
彼闗中殷浩無能長兹羌賊方且西踰酒郡抵我境而<lb/>
置邉亭東略鹽池為齊朝而反侵地此政亦翦妖氛未<lb/>
窮巢窟便聞慶捷愧佩良深<lb/>
<pb n="KR3k0003_WYG_058-23b"/>
　　紙<lb/>
東觀漢記曰黄門蔡倫典作上方作紙所謂蔡侯紙也<lb/>
董巴記云東京有蔡侯紙即倫也故麻名麻紙木皮名<lb/>
糓紙故網紙也<lb/>
三輔決録曰韋誕奏蔡邕自矜能兼斯籀之法非䊵素<lb/>
不妄下筆夫工欲善其事必先利其噐用張芝筆左伯<lb/>
紙及臣墨皆古法兼此三具又得臣手然後可以盡徑<lb/>
丈之勢方寸之言<lb/>
<pb n="KR3k0003_WYG_058-24a"/>
王隠晉書曰陳壽卒詔下河南尹華澹遣吏賫紙筆就<lb/>
壽門下冩三國志<lb/>
東宫舊事曰皇太子初拜給赤紙縹紅紙麻紙勑紙法<lb/>
紙各一百<lb/>
抱朴子曰洪家貧伐薪賣之以給紙筆晝營園田夜以<lb/>
柴火寫書坐此之故不得早渉藝文常乏紙每所寫皆<lb/>
反覆有字人少能讀<lb/>
文士傳曰楊脩為魏武主簿嘗白事知必有反覆教豫<lb/>
<pb n="KR3k0003_WYG_058-24b"/>
為荅數紙以次牒之而行告其守者曰向白事每有教<lb/>
出相反覆若案此第連荅之已而有風吹紙亂遂錯誤<lb/>
公怒推問脩慙懼以實荅<lb/>
晉陽秋曰劉𢎞為荆州刺史每有興發手書郡國丁寧<lb/>
欵宻故莫不感悅顛倒恭赴咸曰公一紙書賢於十部<lb/>
從事也<lb/>
語林曰王右軍為㑹稽令謝公就乞牋紙檢校庫中有<lb/>
九萬牋紙悉以予謝公<lb/>
<pb n="KR3k0003_WYG_058-25a"/>
沈約宋書曰張永善隸書又有巧思紙及墨皆自營造<lb/>
上每得永表啟輙玩咨嗟自歎供御者不之及也<lb/>
賦晉傅咸紙賦曰盖世有質文則治有損益故禮隨時<lb/>
變而噐與事易既作契以代繩兮又造紙以當䇿夫其<lb/>
為物厥美可珍亷方有則體潔性真含章藴藻實好斯<lb/>
文取彼之淑以為此新攬之則舒舍之則巻可屈可伸<lb/>
能幽能顯<lb/>
啓梁劉孝威謝賚宫紙啟曰臣與謝嘏俱慙基聖臣之<lb/>
<pb n="KR3k0003_WYG_058-25b"/>
衝梯實愧魯般之巧嘏之城壘時無禽子之守攻弱侮<lb/>
亡其勞甚薄策勲行賞為渥過隆雖復鄴殿鳯銜漢朝<lb/>
魚網平淮桃花中宫糓樹固以慙兹靡滑謝此鮮光<lb/>
　　筆<lb/>
博物志曰䝉恬造筆<lb/>
釋名曰筆述也述事而書之也<lb/>
韓詩外傳曰趙簡子有臣曰周舍立於門下三日三夜<lb/>
簡子問其故對曰臣為君諤諤之臣墨筆執牘從君之<lb/>
<pb n="KR3k0003_WYG_058-26a"/>
後伺君過而書之<lb/>
列仙傳曰李仲甫頴川人漢桓帝時賣筆遼東市上一<lb/>
筆三錢有錢亦與筆無錢亦與筆<lb/>
漢書曰張安世持槖簮筆<hi>槖契槖也近臣負槖筆從備顧問或有所記注</hi>事孝武<lb/>
帝數十年見謂忠謹<lb/>
華嶠後漢書曰班超投筆歎曰大丈夫安能久事筆耕<lb/>
乎<lb/>
謝承後漢書曰王充於宅内門戸壚柱各置筆硯簡牘<lb/>
<pb n="KR3k0003_WYG_058-26b"/>
見事而作著論衡八十五篇<lb/>
漢官儀曰尚書令僕丞郎月給赤管大筆一雙篆題曰北宮<lb/>
工作楷於頭上象牙寸半着筆下<lb/>
廣志曰漢諸郡獻兎毫書鴻門題唯趙國毫中用<lb/>
典畧曰王粲才既髙辯論應機鍾繇王朗等雖各為魏<lb/>
卿相至於朝廷奏議皆閣筆不敢措手<lb/>
魏畧曰王思為大司徒性急甞執筆作書蠅集筆端驅去復<lb/>
來如是再三思怒自起逐蠅不能去還取筆擲地蹹壞之<lb/>
<pb n="KR3k0003_WYG_058-27a"/>
魏志曰甄后九嵗憙書用諸兄筆或非之后曰古賢女<lb/>
皆覽前世成敗不知書何由見之<lb/>
魏末傳曰夏侯太初見召還洛陽絶人道不畜筆硯<lb/>
傅子曰漢末一筆之匣雕以黄金飾以和璧綴以隨珠發<lb/>
以翡翠此筆非文犀之楨必象齒之管豐狐之柱秋兎<lb/>
之翰用之者必被朱繡之衣踐雕玉之履矣<lb/>
東宫舊事曰皇太子初拜給漆筆四枝銅博山筆牀一<lb/>
副<lb/>
<pb n="KR3k0003_WYG_058-27b"/>
詩梁簡文帝詠筆格詩曰仰出寫含花横挿學仙掌幸<lb/>
因提拾用遂厠璇臺賞<lb/>
梁徐摛詠筆詩曰纎端奉積潤弱質散芳煙直寫飛蓬<lb/>
牒横承落繡篇一逢提握重寧憶仲升捐<lb/>
賦後漢蔡邕筆賦曰惟其翰之所生于季冬之狡兎性<lb/>
精亟以摽悍體遄迅以騁歩削文竹以為管加漆絲之<lb/>
纒束形調搏以直端染𤣥墨以定色畫乾坤之隂陽讚<lb/>
三皇之洪勲叙五帝之休徳揚蕩蕩之典文紀三王之<lb/>
<pb n="KR3k0003_WYG_058-28a"/>
功伐兮表八百之肆覲傳六經而綴百氏兮建皇極而<lb/>
序彛倫終人事於晻昩兮贊幽𠖇於神明象類多喻靡<lb/>
施不恊上剛下柔乾坤之位也新故代謝四時之次也<lb/>
圓和正直規矩之極也𤣥首黄管天地之色也<lb/>
晉傅𤣥筆賦曰簡修毫之竒兎選珍皮之上翰濯之以<lb/>
清水芬之以幽蘭嘉竹翠色彤管含丹於是班匠竭巧<lb/>
名工逞術纏以素枲納以𤣥漆染芳松之淳煙寫文象<lb/>
於紈素動應手而從心煥光流而星布<lb/>
<pb n="KR3k0003_WYG_058-28b"/>
晉成公綏故筆賦曰有倉頡之奇生列四目而兼明慕<lb/>
羲氏之畫卦載萬物于五行乃發慮於書契採秋毫之類<lb/>
芒加膠漆之綢繆結三束而五重建犀角之𤣥管屬象<lb/>
齒於纎鋒染青松之㣲煙著不冺之永蹤則象神仙人<lb/>
皇九頭式範羣生異體怪軀注玉度於七經訓河洛之<lb/>
䜟緯書日月之所躔别列宿之舍次乃皆是筆之勲人<lb/>
日用而不寤仡盡力於萬機卒見棄於行路<lb/>
梁吳均筆格賦曰幽山之桂樹恒縈風而抱霧葉委鬱<lb/>
<pb n="KR3k0003_WYG_058-29a"/>
而陸離根縱横而盤互爾其負霜含液枝翠心赤翦其<lb/>
匡條為此筆格趺則岩岩方爽似華山之孤生上則<lb/>
員員峻逸若九疑之争出長對坐而銜煙永臨忩而儲<lb/>
筆<lb/>
賛晉郭璞筆贊曰上古結繩易以書契經緯天地錯綜<lb/>
羣藝日用不知功盖萬世<lb/>
銘後漢李尤筆銘曰筆之强志庶事分别七術雖衆猶<lb/>
可觧說口無擇言駟不及舌筆之過誤愆尤不滅<lb/>
<pb n="KR3k0003_WYG_058-29b"/>
魏傅選筆銘曰昔在上古結繩而誓降及後載易以書<lb/>
契書契之興興自頡皇肇建一體浸遂繁昌彌綸羣事<lb/>
通逺達幽垂訓紀典匪筆靡脩寔為心盡臧否斯由厥美<lb/>
𢎞大置類鮮儔徳興之著惟道是揚茍逞其違禍亦無<lb/>
方<lb/>
晉王隠筆銘曰豈其作筆必兎之毫調利難秃亦有鹿<lb/>
毛<lb/>
啟梁元帝謝賜東宫白牙鏤管筆啟曰春坊漆管曲降深<lb/>
<pb n="KR3k0003_WYG_058-30a"/>
㤙北宫象牙猥蒙霑逮雕鐫精巧似遼東之仙物圖寫<lb/>
竒麗笑蜀郡之儒生故知嵇賦非工王銘未善昔伯喈<lb/>
致贈纔屬友人葛龔所酬止聞通識豈若逺降鴻慈曲<lb/>
覃庸陋方覺瑠璃無當隨珠過侈但有羡卜商無因則<lb/>
削徒懷曹植恒願執鞕<lb/>
梁庾肩吾謝賚銅硯筆格啟曰烟磨青石已踐孔氏之<lb/>
壇管挿銅龍還笑王生之璧西域胡人卧織成之金簟<lb/>
遊仙童子隠芙蓉之行鄣莫不並出梁園來頒狹室<lb/>
<pb n="KR3k0003_WYG_058-30b"/>
　　硯<lb/>
太公金匱曰硯之書曰石墨相著而黒邪心讒言無得汙白<lb/>
漢書曰宣帝時中郎將張彭祖少與帝㣲時同硯席書<lb/>
及帝即位彭祖以舊恩封陽都侯出常參乘又曰薛宣<lb/>
為左馮翊性宻靜有思省吏職求其便安下至財用筆<lb/>
硯皆為設方畧利用之省費吏民稱之<lb/>
崔寔四民月令曰正月硯凍釋命童幼入小學學篇章<lb/>
十一月硯凍讀孝經論語<lb/>
<pb n="KR3k0003_WYG_058-31a"/>
東觀漢記曰蘇竟與劉歆子棻書云前世以磨研編簡<lb/>
之才與國右史公從事出入者惟硯也<lb/>
魏武帝上雜物䟽曰御物有純銀參帶臺硯一枚純銀<lb/>
參帶員硯大小各一枚<lb/>
陳留志曰范喬年兩嵗祖父馨卒臨終撫其手曰恨不<lb/>
見汝成人以吾所用硯與之始五嵗祖母以此言告喬<lb/>
喬便執硯涕泣<lb/>
東宫舊事曰皇太子初拜給漆石硯一枚<lb/>
<pb n="KR3k0003_WYG_058-31b"/>
陸雲與兄機書曰君苗能作文見兄文輙云欲燒筆硯<lb/>
從征記曰夫子牀前有石硯一枚作甚古朴盖孔子生<lb/>
平時物也<lb/>
賦晉傅𤣥硯賦曰採隂山之潛璞簡衆材之攸宜節方<lb/>
圓以定形鍛金鐡而為池設上下之剖判配法象乎二<lb/>
儀木貴其能軟石美其潤堅加采漆之膠固含冲徳之<lb/>
清𤣥<lb/>
贊魏繁欽贊曰班采散色漚潤毫芒㸃黛文字曜明典<lb/>
<pb n="KR3k0003_WYG_058-32a"/>
章施而不徳吐惠無疆漸漬甘液吸受流芳<lb/>
銘魏王粲硯銘曰昔在皇頡爰初書契以代結䋲民察<lb/>
官理庶績誕興在世季末華藻流淫文不為行書不盡<lb/>
心淳朴澆散俗以崩沉墨連翰染榮辱是若念兹在兹<lb/>
惟𤣥是宅<lb/>
梁武帝硯銘<lb/>
　　音<lb/>
　　假<lb/>
<pb n="KR3k0003_WYG_058-32b"/>
梁丘遲硯銘<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚巻五十八<lb/>
</p>
<p>
</p>
  </div>
</body>
</text>
</TEI>
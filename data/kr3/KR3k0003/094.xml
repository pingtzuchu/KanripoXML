<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻九十四</head>
    <p>
<pb n="KR3k0003_WYG_094-1a"/>
欽定四庫全書<lb/>
　藝文類聚巻九十四　　　　唐　歐陽詢　撰<lb/>
　獸部中<hi>牛羊</hi>　<hi>驢/狗</hi>　<hi>駱駝豕</hi>
　　牛<lb/>
爾雅曰犘牛<hi>重千斤出巴中音麻</hi>犦<hi>封牛蒲/角反</hi>犤<hi>音庳卑/小者</hi>犩牛<hi>牛大者出</hi>
<hi>蜀中</hi>犝牛<hi>無角/牛</hi>黒眥牰<hi>音/袖</hi>黒耳犚<hi>音/尉</hi>其子犢體長牬<hi>音泲</hi>絶<lb/>
有力欣犌<hi>音加</hi>
毛詩曰爾牛來思其耳濕濕<lb/>
<pb n="KR3k0003_WYG_094-1b"/>
左傳曰介葛盧來朝禮之加宴好葛盧聞牛鳴曰是<lb/>
生三犧皆用之矣其音云問之而信又曰秦師伐鄭<lb/>
商人弦高將市於周遇之以乘韋先牛十二犒師曰<lb/>
寡人聞吾子將師渉於敝邑敢犒從者又曰鼷䑕食<lb/>
郊牛角改卜牛鼷䑕又食其角乃免牛又曰楚子為<lb/>
陳夏氏亂故伐陳殺夏徴舒因縣陳申叔時使於齊<lb/>
復命不賀而退王使讓之對曰抑人亦有言曰牽牛<lb/>
以蹊人之田而奪之牛牽牛以蹊者信有罪矣而奪<lb/>
<pb n="KR3k0003_WYG_094-2a"/>
之牛罰已重矣諸侯之從討有罪今縣陳貪其富也<lb/>
無乃不可乎王曰善<lb/>
𤣥中記曰萬嵗樹精為青牛<lb/>
漢書曰桓帝出遊河上忽有一青牛從河中出走踢帝<lb/>
人皆驚走太尉公時為殿中將軍有勇力走逆牛牛見<lb/>
公走還河公以手挽牛左足右手持斧斫牛頭而殺之<lb/>
此青牛者萬年之木精也<lb/>
莊子曰庖丁為惠文君解牛曰臣之刀十九年所解千<lb/>
<pb n="KR3k0003_WYG_094-2b"/>
牛而刀刃若新彼節者有間而刀刃無厚以無厚入有<lb/>
間恢恢乎其於遊刃必有餘地是以十九年刀刃如新<lb/>
又曰或聘莊子莊子應其使曰子見夫犧牛乎衣以文<lb/>
繡食以蒭菽及其牽而入於太廟雖欲為孤犢其可得<lb/>
乎<lb/>
孟子曰齊宣王問曰齊桓晉文之事可得聞乎孟子曰<lb/>
仲尼之徒無道者未之聞也臣聞王坐堂上有牽牛過<lb/>
者王問之對曰將以釁鍾王曰吾不忍其觳觫而就死<lb/>
<pb n="KR3k0003_WYG_094-3a"/>
以羊易之是見牛未見羊也此乃仁術足以王矣<lb/>
呂氏春秋曰百里奚未遇時飯牛於秦鬻以五羊之皮<lb/>
公孫枝得而獻諸繆公繆公用之謀無不當舉必有功<lb/>
又曰昔葛天氏之樂三人操牛尾投足以歌八闋<lb/>
史記曰騎刼攻即墨田單取牛千頭衣以五彩束矛其<lb/>
角縳火其尾穿城而出牛壯士五千衘枚隨其後牛出<lb/>
火明所觸皆死壯士因擊之城上士大譟燕師大敗騎<lb/>
刼死乗勝追北三戰三尅遂收齊城<lb/>
<pb n="KR3k0003_WYG_094-3b"/>
蜀王本紀曰秦惠王欲伐蜀乃刻五石牛置金其後蜀<lb/>
人見之以為牛能大便金牛下有養卒以為此天牛也<lb/>
能便金蜀王以為然即發卒千人使五丁力士拖牛成<lb/>
道致三枚於成都秦得道通石牛力也後遣丞相張儀<lb/>
等隨石牛道伐蜀<lb/>
漢武内傳曰封君達少好道入鳥䑕山百餘年還鄉里<lb/>
常乗青牛故謂為青牛道士<lb/>
桓譚新論曰夫畜生賤也然有尤善者皆見記識故馬<lb/>
<pb n="KR3k0003_WYG_094-4a"/>
稱驊騮驥騄牛譽郭椒丁櫟<lb/>
謝承後漢書曰劉寛甞行有人失牛者乃於路就寛車<lb/>
中認之寛無所言下駕歩歸有頃認者得牛而送還叩<lb/>
頭謝曰慙負長者寛曰物有相類事容脱誤幸勞見歸<lb/>
何為謝也<lb/>
風俗通曰秦昭王使李氷為蜀守開成都兩江溉田萬<lb/>
頃江神嵗取童女二人為婦氷自以其女與神為婚往<lb/>
至神祠勸神酒杯但澹水氷厲聲責之因忽不見良久<lb/>
<pb n="KR3k0003_WYG_094-4b"/>
有兩蒼牛鬭於岸傍有間氷還流汗謂官屬曰吾鬭大<lb/>
極不當相助耶南靣腰中正白者我綬也主簿乃刺殺北<lb/>
面者江神遂死蜀人慕其氣決凡壯健者因名氷兒<lb/>
列異經曰秦文公伐梓樹梓樹化為牛文公遣騎擊之<lb/>
騎墮地被髪牛畏之入水不出沒豐水中秦乃立怒特<lb/>
祠<lb/>
魏略曰鉅鹿時苗為壽春令始之官乗牸牛嵗餘牛生<lb/>
一犢及去留其犢謂主簿曰令來時本無此犢是淮南<lb/>
<pb n="KR3k0003_WYG_094-5a"/>
所生也吏曰六畜不識父自當隨其母苗不聽<lb/>
蜀志曰蔣琬夜夢有一牛頭在門前流血滂沲意甚惡<lb/>
之問占夢趙直直曰夫見血者事分明也牛角及鼻公<lb/>
字之象君位當至公大吉之徴也<lb/>
諸葛亮集曰木牛者方腹曲頭一脚四足頭入領中舌<lb/>
著於腹載多而行少宜可大用不可小使特行者數十<lb/>
羣行二十里也<lb/>
張温自理曰昔百里奚賢秦繆公欲干之繆公好牛奚<lb/>
<pb n="KR3k0003_WYG_094-5b"/>
因賃養牛公出遊登車以問百里百里曰臣之所長非<lb/>
養牛者也乃養民也視牛察士乃知賢人也遂與同車<lb/>
而出<lb/>
博物志曰近世有居於海渚年年八月有浮槎來甚大<lb/>
往反不失於期此人乃齎糧乗槎而去忽忽不覺晝夜<lb/>
奄至一處有城郭屋舍宛然望室中多見織婦見一丈<lb/>
夫牽牛渚次飲之此人還以問蜀人嚴君平君平曰某<lb/>
月有客星犯牛斗即此人到天河也<lb/>
<pb n="KR3k0003_WYG_094-6a"/>
曹嘉之晉紀曰羊祜子暨為青州刺史牛於州産犢及<lb/>
暨去職以官室所生遺之而去<lb/>
符子曰堯以天下讓巢父巢父曰君之牧天下亦猶余<lb/>
之牧孤犢君牧天下是各有其所牧矣君焉用惴惴然<lb/>
以所牧而與余余無用天下為也於是牽犢而去<lb/>
袁山松宜都山川記曰自峽口泝江百許里至苦牛灘<lb/>
南岸有重山山頂有石壁上有人負力牽黄牛人迹所<lb/>
絶莫得究焉<lb/>
<pb n="KR3k0003_WYG_094-6b"/>
竺法真登羅山疏曰増城縣南有列渚洲洲南又有牛<lb/>
潭北岸有石周圓三丈漁人見金鎻牛常出水盤鎻此<lb/>
石上縣民張安鈞於石上躡得金鎻數十尋俄有物從<lb/>
水中引之力不能禁以刃斷之唯得數尺遂致大富<lb/>
琴操曰寗戚飯牛車下叩角而商歌曰南山矸白石䃹<lb/>
生不逢堯與舜禪短布單衣裁至骭長夜漫漫何時旦<lb/>
齊桓公聞之舉以為相<lb/>
賦臧道顔駃牛賦曰若乃豪宗戚𦙍公侯王后乗輕御<lb/>
<pb n="KR3k0003_WYG_094-7a"/>
肥貂蟬耀首翟翟華貂鑠鑠雲母良牸濯足於雙島名<lb/>
駿疊迹於左右如貴遊踊躍於絶倫觀者嗤妍其好醜<lb/>
遂慕駿駃以相高精彼竒選之希有儀體既美特資高<lb/>
足名叅飛兎價齊驥騄<lb/>
贊梁劉孝威辟厭青牛畫贊曰泰山怒特吳渚神牛氣<lb/>
嘘風噴精廻電流詎牽和鞅不入裴鞦狡力難京肆怒<lb/>
横行朗陵瑩角介葛瞻聲遁仙託稱妖寇馮名名震八<lb/>
區威陵五都蓄勇槽側息憤場隅仇覽獻豆滕嬰進蒭<lb/>
<pb n="KR3k0003_WYG_094-7b"/>
雄兒楷式悍士規模曹興拂采徐邈成圖<lb/>
表魏陳王曹植上牛表曰臣聞物以洪珍細亦或貴故<lb/>
不見僬僥之微不知泱漭之泰不見果下之乗不别龍<lb/>
馬之大高下相懸所以致觀也謹奉牛一頭不足追遵<lb/>
大小之制形少有殊敢不獻上<lb/>
啓梁元帝謝東宮賚蒸栗牛啓曰色似秘府之書毛類<lb/>
陳王之玉騂角未竒瑩蹄非貴<lb/>
梁劉孝儀謝始興王賜車牛啓曰下官安於躡屩習以<lb/>
<pb n="KR3k0003_WYG_094-8a"/>
成性乗堅驅駿未所厝心慈渥無涯每垂奬飾無復難<lb/>
載之朋將申共弊之美濯龍望水未足儔光長門聽雷<lb/>
不能均響又謝豫章王賜牛啓曰觀其毛角相合骨像<lb/>
應圖曳流水而生光驚高限其如接遂使上阜輟駕下<lb/>
澤是驅馮軾修途既獲坐馳之致馴豢廣庭方念載憂<lb/>
之朂<lb/>
書梁劉孝威謝南康王讓牛書曰雖復蜀守神牛秦公<lb/>
怒特穆王白角何氏瑩蹄無以逾其勁力邁其致逺直<lb/>
<pb n="KR3k0003_WYG_094-8b"/>
宿九重獲免䟽歩路休三逕且息徒行從祀甘泉方無<lb/>
假於丞相騎至清廟又永笑於博陽<lb/>
　　驢<lb/>
楚辭九懷曰驥垂兩耳兮中坂蹉跎蹇驢服駕兮無用<lb/>
日多<lb/>
吳志曰諸葛恪父瑾長面似驢孫權大㑹羣臣使人牽<lb/>
一驢入長檢其面題曰諸葛子瑜恪跪請筆益兩字恪<lb/>
續其下曰之驢舉坐歡笑乃以驢賜恪<lb/>
<pb n="KR3k0003_WYG_094-9a"/>
文士傳曰晉文帝大親阮籍恒與談戲任其所欲不廹<lb/>
以職事籍從容常言平生曾遊東平樂其土風願得為<lb/>
東平太守文帝大悦即從其意籍便騎驢徑到郡至皆<lb/>
壞府舍諸壁鄣使内外相望然教令清當十餘日便乗<lb/>
驢去<lb/>
晉陽秋曰胡威少有志尚厲操清白父質為荆州守威<lb/>
自京都省之家貧無車馬僮僕自驅驢單行拜見父停<lb/>
廐中十餘日辭歸每至客舍自放驢取樵㸑食<lb/>
<pb n="KR3k0003_WYG_094-9b"/>
世説曰王仲宣好驢鳴既葬魏文帝臨其䘮顧語同遊<lb/>
曰王好驢鳴可各作一聲以送之赴客皆作驢鳴<lb/>
陳武别傳曰武本休屠胡人常騎驢牧羊諸家牧竪十<lb/>
數人或有和歌者武遂學太山梁甫吟之屬<lb/>
文宋袁淑俳諧集廬山公九錫文曰若乃三軍陸邁粮<lb/>
運艱難謀臣停筭武夫吟歎爾乃長鳴上黨慷慨應官<lb/>
﨑嶇千里荷囊致餐用捷大勲歴世不刋斯實爾之功<lb/>
也音隨時興晨夜不黙仰契𤣥象俯協漏刻應更長<lb/>
<pb n="KR3k0003_WYG_094-10a"/>
鳴豪分不<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>雖挈壺著稱未足比德斯又爾之智也若<lb/>
乃六合昏晦三辰幽冥猶憶天時用不廢聲斯又爾之<lb/>
明也青脊隆身長頭廣額修尾後垂巨耳雙磔斯又爾<lb/>
之相也嘉麥既熟寔須精麪負磨廻衡迅若轉電惠我<lb/>
衆庶神祗獲薦斯又爾之能也爾有濟師旅之勲而加<lb/>
之以衆能是用遣中大夫閭丘騾加爾使衘勒大鳴鴻<lb/>
臚班脚大將軍宮亭侯以揚州之廬江江州之廬陵吳<lb/>
國之桐廬合浦之珠廬封爾為廬山公<lb/>
<pb n="KR3k0003_WYG_094-10b"/>
　　駱駝<lb/>
華嶠漢書曰南單于遣使詣闕奉蕃稱臣入居於雲中<lb/>
遣使上書獻駱駝二頭文馬十疋<lb/>
博物志曰燉煌西渡流沙往外國濟沙千餘里中無水<lb/>
時有伏流處人不能知駱駝知水脉過其處輒停不行<lb/>
以足踏地人於所踏處掘之輒得水<lb/>
洛中記曰有銅駞二枚在宮之南四㑹道頭高九尺頭<lb/>
似羊頸身似馬有肉鞍兩箇相對<lb/>
<pb n="KR3k0003_WYG_094-11a"/>
異苑曰西域茍夷國山上有石駱駞腹下出水以金鐵<lb/>
及手承取即便對過唯葫蘆盛者則得飲之令人身體<lb/>
香淨而成仙其國神秘不可數過<lb/>
贊郭璞槖駝贊曰駝惟竒畜肉鞍是被迅騖流沙顯功<lb/>
絶地濳識泉源微乎其智<lb/>
　　羊<lb/>
爾雅曰麢大羊<hi>音霝似羊而大角圓鋭好在山崖間</hi>羱如羊<hi>似羊而大角出西方</hi>羊<lb/>
牡羒<hi>音墳</hi>牝牂<hi>䍧羊/墳首</hi>夏羊<hi>黑羖/䍽</hi>牡羭<hi>羭黑班</hi>羳羊黄腹未成<lb/>
<pb n="KR3k0003_WYG_094-11b"/>
羊羜<hi>音佇詩云肥羜俗云五月羊</hi>絶有力奮羊六尺為羬<hi>羬羊馬尾今大月支</hi>
<hi>國有大羊馬尾五咸反尸子羊為羬六尺</hi>
説文曰羊祥也象四足角尾之形孔子曰牛羊之字以<lb/>
形舉咩<hi>音弭</hi>羊鳴也羔羊子也羜五月生羔也<graphic n="KR2508" url="https://raw.githubusercontent.com/kanripo/KR-Gaiji/master/images/KR2508.png" mimeType="image/png"/>犍六月<lb/>
生羊也羍<hi>恥達反</hi>七月生羊也䍮<hi>音兆</hi>羊未卒嵗也<lb/>
易曰小人用壯君子用罔貞厲羝羊觸藩羸其角又曰<lb/>
兌為羊<lb/>
毛詩曰羔羊鵲巢之功致也召南之國化文王之政在<lb/>
<pb n="KR3k0003_WYG_094-12a"/>
位皆節儉正直德如羔羊也羔羊之皮素絲五紽退食<lb/>
自公委蛇委蛇又曰無羊宣王考牧也誰謂爾無羊三<lb/>
百維羣爾羊來思其角戢戢<lb/>
周禮曰賔客則羊人供灋羊羊泠毛則毳羶又曰羊人<lb/>
掌羊牲凡祭祀飾羔祭祀割羊登其首凡祈珥供其羊<lb/>
牲若牧人無牲則受布于司馬使其買牲而供之<lb/>
鄭氏婚禮謁文贊曰羣而不黨跪乳有義<lb/>
左傳曰華元殺羊食士其御羊斟不與及戰曰疇昔之<lb/>
<pb n="KR3k0003_WYG_094-12b"/>
羊子為政今日之事我為政與入鄭師故敗又曰楚子<lb/>
圍鄭鄭伯肉袒牽羊以逆曰孤不天不能事君使懷怒<lb/>
以及敝邑孤之罪也<lb/>
論語曰子貢欲去告朔之餼羊子曰賜也爾愛其羊我<lb/>
愛其禮又曰葉公語孔子曰吾黨有直躬者其父攘羊<lb/>
而子證之孔子曰吾黨之直者異於是父為子隱子為<lb/>
父隱直在其中矣<lb/>
龍魚河圖曰羊有一角食之殺人<lb/>
<pb n="KR3k0003_WYG_094-13a"/>
周書曰子夏曰桀徳衰夷羊在牧飛鴻滿野<lb/>
家語曰季桓子穿井獲如土缶其中有羊焉使問仲尼<lb/>
曰吾穿井得羊何也對曰以丘所聞非羊也木石之怪<lb/>
䕫魍魎水之怪龍㒺象土之怪羵羊也<lb/>
列子曰楊朱見梁惠王言治天下如運諸掌王曰先生<lb/>
有一妻一妾而不能治三畝之園而不能耘言治天下<lb/>
何也曰君見夫牧羊者乎百羊為羣使五尺童子荷箠<lb/>
而隨之欲東而東欲西而西使堯牽一羊舜荷箠而隨<lb/>
<pb n="KR3k0003_WYG_094-13b"/>
之則不能前也<lb/>
莊子曰臧與榖二人相與牧羊而俱亡其羊問臧奚事<lb/>
則挾䇿讀書問榖奚事則博塞以遊二人所業不同其<lb/>
亡羊均也<lb/>
孫卿子曰仲尼將為魯司寇沈猶氏不敢朝飲其羊<lb/>
史記曰宋義下令軍中曰狠如羊貪如狼不可使者皆<lb/>
斬之又曰卜式者河西人式有少弟式脱身出分獨取<lb/>
畜羊百餘田宅財物盡與弟式入山牧十餘嵗羊致千<lb/>
<pb n="KR3k0003_WYG_094-14a"/>
餘上曰吾有羊在上林中欲令子牧之式乃拜為郎布<lb/>
衣草屩而牧嵗餘羊肥息上過其羊問之式曰非獨羊<lb/>
也治民亦猶是也惡者輒去無令敗羣上以式為竒拜<lb/>
緱氏令又曰盧綰與高祖俱學書相愛里中賀兩家以<lb/>
羊酒<lb/>
地鏡圖曰金百斤已上至三百斤精如羊者<lb/>
𤣥中記曰千嵗之樹精化為青羊<lb/>
春秋繁露曰凡䞇卿用羔羔有角而不用如好仁者執<lb/>
<pb n="KR3k0003_WYG_094-14b"/>
之不鳴殺之不謗類死義者羔飲其母必跪類知禮者<lb/>
故羊之為言猶祥故以為䞇<lb/>
列仙傳曰葛由者羌人周成王時好刻木作羊賣之一<lb/>
旦騎羊而入蜀蜀中王侯遣人追之上綏山山在峩眉<lb/>
山西南無極隨之者不得還皆得仙道山上有桃故里<lb/>
諺曰得綏山一桃雖不得仙亦足以豪山下立祠<lb/>
左傳曰昔有攘羊者以羊頭遺晉叔向向母埋之不食<lb/>
後三年攘羊事發追捕向家檢羊骨肉都盡唯有舌在<lb/>
<pb n="KR3k0003_WYG_094-15a"/>
國人異之遂以羊舌為族<lb/>
漢書曰蘇武往使匈奴匈奴知武不可降使北海上無<lb/>
人處牧羝羊下乳乃得歸武處海上廪食不至乃掘野<lb/>
䑕草荄而食之武杖漢節牧羊臥起持節旄盡落又曰<lb/>
路温舒鉅鹿人父為里監門使温舒牧羊温舒取澤中<lb/>
蒲截以為牒編用寫書<lb/>
東觀漢記曰甄宇北海人建武中為州從事徴拜博士<lb/>
每臘詔令曰賜博士羊羊有大小肥瘦博士祭酒議欲<lb/>
<pb n="KR3k0003_WYG_094-15b"/>
殺羊稱分其肉宇曰不可又欲投鈎復恥之宇因先自<lb/>
取其最瘦者由是不復有爭訟後召㑹詔問瘦羊甄博<lb/>
士京師因以號之<lb/>
魏志曰楊俊同郡王象孩少孤特為人僕𨽻年十七八<lb/>
見使牧羊而私讀書因獲箠楚俊美其才質即贖象著<lb/>
家娉娶立屋然後與别象官至散騎常侍<lb/>
衞玠少時乗白羊於洛陽市市人觀之咸曰誰家璧人<lb/>
於是著聞州黨遂號曰璧人<lb/>
<pb n="KR3k0003_WYG_094-16a"/>
博物志曰胡蕙蜀中本無洛中人有驅羊入蜀者胡蕙<lb/>
子着羊毛蜀人取種因名曰羊負來又外國得胡麻豆<lb/>
或曰戎菽<lb/>
王隱晉書曰王尼嘗為兵洛中名士王澄胡母輔之等<lb/>
賫羊酒詣護軍門吏請見將軍澄等先過尼炙羊飲酒<lb/>
訖逕去將軍聞之與尼長假<lb/>
神仙傳曰皇初平年十五家使牧羊有道士見其良謹<lb/>
便將至金華山石室中四十餘年忽然不復念家其兄<lb/>
<pb n="KR3k0003_WYG_094-16b"/>
初起行索初平歴年不得後見市中有道士乃問之道<lb/>
士曰金華山中有牧羊兒姓皇字初平兄乃隨道士與<lb/>
初平相見語畢問羊何在云在山東兄往視但見白石不<lb/>
見羊平曰羊在耳兄自不見平乃往言叱叱羊起於是<lb/>
白石皆起成羊數萬頭又曰曹公收左慈慈走入羣羊<lb/>
中失慈之所在追者疑化為羊乃令人數羊羊本千口<lb/>
揀之長一口知果化為羊乃謂曰若是左公者但出無<lb/>
苦也有一羊跪云詎如許追者欲執之於是羣羊皆跪<lb/>
<pb n="KR3k0003_WYG_094-17a"/>
曰詎如許追者乃去<lb/>
搜神記曰宣帝時陰子方者至孝有二息甞臘日晨炊<lb/>
而竈神形見子方再拜受慶家有黄羊因以祠之自是<lb/>
暴至巨富子方常言我子孫必將強大至識三世而遂<lb/>
繁昌故後常至臘日祠竈而薦黄羊焉又曰南陽宗定<lb/>
伯夜行忽逢一鬼鬼問伯為誰伯欺之曰我亦鬼也遂<lb/>
為侣向宛行勌因相擔問鬼曰鬼何畏曰鬼唯不喜唾<lb/>
耳欲至宛便擔鬼著頭上詣宛市鬼化為羊伯恐其變<lb/>
<pb n="KR3k0003_WYG_094-17b"/>
遂唾之因賣得錢千五百買者將還繫之明旦見繩在<lb/>
時人語曰宗定伯賣鬼得錢千五百<lb/>
續搜神記曰顧霈者吳之豪士送客置酒有一沙門在<lb/>
坐主人殺羊羊繩斷便走來入道人膝中穿頭入袈裟<lb/>
下道人不能救即将去殺之既行炙主人便先割以啖<lb/>
道人道人食炙下喉便自行道人皮中痛毒不可忍呼<lb/>
醫來針之以數針貫其炙猶動揺乃破出之是故一臠<lb/>
肉耳道人於此得病作羊鳴少時便死<lb/>
<pb n="KR3k0003_WYG_094-18a"/>
崔豹古今注曰羊一名髯鬚主簿<lb/>
幽明録曰洛下有洞穴不測有一婦欲殺夫推夫下經<lb/>
多時至底乃得一穴匍匐行數十里漸見明曠郛郭宮<lb/>
舘金寶為飾明踰三光人皆長三丈被羽衣如此九處<lb/>
至最後訴飢長人指中庭大栢樹近百圍下有一羊令<lb/>
跪持羊鬚捋之得一珠長人取之次亦取後捋令噉即<lb/>
療飢乃問詣九處名及求住答云君不得停還問張華<lb/>
當知乃復行出交州還洛問華華曰九處地仙名九館<lb/>
<pb n="KR3k0003_WYG_094-18b"/>
大羊為螭龍初一珠食之與天地等壽次者延年後者<lb/>
充飢而已<lb/>
雜五行書曰懸羊頭門上除盗賊<lb/>
贊晉郭璞羊贊曰月氐之羊其類在野厥高六尺尾亦<lb/>
如馬何以審之事見爾雅<lb/>
杜預奏事曰臣前在南聞魏興北山有野羊大者千數<lb/>
百斤試令求之者各得一枚并頭角蹄按其形不與中<lb/>
土羊相似然是野獸中所希有<lb/>
<pb n="KR3k0003_WYG_094-19a"/>
　　狗<lb/>
爾雅曰犬生三猣<hi>宗</hi>二師一玂<hi>旂/</hi>未成毫狗<hi>狗子未生翰毛</hi>長<lb/>
喙獫<hi>力艶</hi>短喙猲<hi>歇/</hi>獢<hi>囂詩載/獫猲獢</hi>絶有力狣<hi>挑多力</hi>狵狗也狗<lb/>
四尺為獒<lb/>
山海經曰蜪犬如犬青色食人從首始<lb/>
易曰艮為狗<lb/>
左傳曰晉侯飲趙盾酒伏甲將攻之車右提彌明知之<lb/>
趨登曰臣侍君宴過三爵非禮也遂扶以下公嗾夫獒<lb/>
<pb n="KR3k0003_WYG_094-19b"/>
焉明搏而殺之盾曰棄人用犬雖猛何為鬬且出又曰<lb/>
國人逐瘈狗瘈狗入於華臣氏國人從之華臣懼遂奔<lb/>
陳又曰取邾師邾人愬于晉晉人來討叔孫婼如晉乃<lb/>
館諸箕吏人之與叔孫居於箕者取其吠狗弗與及將<lb/>
歸殺而與之食<lb/>
穆天子傳曰天子之狗走百里執虎豹<lb/>
晏子曰晏子短使楚楚人為門於犬門側延晏子晏子<lb/>
曰使狗國者從狗門入今使楚王不當從此門入<lb/>
<pb n="KR3k0003_WYG_094-20a"/>
列子曰楊朱之弟曰布衣素衣而出天雨解素衣衣黑<lb/>
衣而返其狗迎而吠之楊布怒將扑狗楊朱曰子無扑<lb/>
矣子亦猶是也嚮者使汝狗白而往黑而來豈能無怪<lb/>
哉<lb/>
尹文子曰康衢長者字僮曰善搏字犬曰善噬賔客不<lb/>
過其門三年長者怪而問之以實對於是改之賔客復<lb/>
往<lb/>
楚辭曰何少康逐犬而顛隕厥首又曰兄有噬犬弟何<lb/>
<pb n="KR3k0003_WYG_094-20b"/>
欲易之以百兩卒無禄又曰豈不鬱陶而思君兮君之<lb/>
門兮九重猛犬狺狺而迎吠兮關梁閉而不通<lb/>
呂氏春秋曰齊有好獵者終日不得獸入則媿其友推<lb/>
其所以不得獸狗惡故也欲得良狗則家貧家富則求<lb/>
良狗得狗則數得獸矣非獨獵也百事皆然又曰楚文<lb/>
王得如黄之狗宛路之矰遊於雲夢三月不反<lb/>
韓子曰宋有酤酒者斗概甚平遇客甚謹為酒甚美懸<lb/>
幟甚高然而酒不售酒酸怪其故問比閭長者楊青青<lb/>
<pb n="KR3k0003_WYG_094-21a"/>
曰汝狗猛耶曰狗猛狗猛何故不售曰人畏焉或令孺<lb/>
子懷錢挈壺往酤而狗迎齕之酒所以酸而不售夫國<lb/>
亦有猛狗有道之士懷其術而欲以明萬乗之主大臣<lb/>
為猛狗迎而齕之此人主所以蔽脅有道之士所以不<lb/>
用也<lb/>
史記曰范睢説秦昭王曰夫以秦而治諸侯譬若縱韓<lb/>
盧而搏蹇兎也今閉關十五年不敢闚兵於山東者是<lb/>
穰侯為秦謀不忠而大王之計有所失也又曰高祖詔<lb/>
<pb n="KR3k0003_WYG_094-21b"/>
齊捕蒯通通至上曰若何教淮陰侯反對曰然臣固教<lb/>
之跖之狗吠堯堯非不仁狗固吠非其主當是時臣獨<lb/>
知韓信非知陛下也<lb/>
戰國䇿曰齊欲伐魏淳于髠謂齊王曰韓盧者天下之<lb/>
壯犬也東郭㕙者海内之狡兎也韓盧逐東郭㕙環山<lb/>
者三騰山者五兎極於前犬疲於後犬兎俱罷死其處<lb/>
田父獲之無勞勌之苦而擅其功今齊魏久相持以頓<lb/>
其兵弊其衆臣恐強秦大楚承其後而有田父之功也<lb/>
<pb n="KR3k0003_WYG_094-22a"/>
齊王懼休將士<lb/>
説苑曰梁相死惠子欲之梁渡河遽墮船船人救之曰<lb/>
子欲何之而遽曰梁無相吾欲往相之船人曰子居船<lb/>
楫之間而溺無我則死矣何能相梁惠子曰居廣艘長<lb/>
楫之間則我不如子至於安國家全社稷子不比我子<lb/>
蒙蒙如未視之狗子耳又曰孟甞君寄客於齊王三年<lb/>
不見用故客反見曰不知臣之罪耶君之過也孟甞君<lb/>
曰寡人聞之縷因針而入不因針而急嫁女因媒而成<lb/>
<pb n="KR3k0003_WYG_094-22b"/>
不因媒而畜夫子之才必薄矣當何怨寡人哉客曰臣<lb/>
聞韓氏之盧天下疾狗也見兎而指屬則不失兎望見<lb/>
而放狗則累世不能得兎狗非不疾不能屬者罪也<lb/>
漢書曰樊噲沛人也以屠狗為事<lb/>
漢武故事曰公孫卿至東萊云見一人長五尺牽一黄<lb/>
犬把一黄雀欲謁天子因忽不見<lb/>
東觀漢記曰鮑永少有志操治歐陽尚書事後母至孝<lb/>
妻甞於母前叱犬而永即去之<lb/>
<pb n="KR3k0003_WYG_094-23a"/>
風俗通曰桂陽太守汝南韋叔堅少時為從事在家狗<lb/>
人立行于家中皆言當殺之叔堅云犬馬諭君子狗見<lb/>
人行效之何傷叔堅為縣令還解冠榻上狗戴持走家<lb/>
人驚愕復云誤觸冠冠纓挂著耳狗又上竈家益怪復<lb/>
云兒婦皆在田中狗何能作怪遂不肯殺後數日狗自<lb/>
暴死卒無纎芥之異叔堅至太尉終於位<lb/>
魏略曰丁謐外似疎濫而内多忌雖與何晏鄧颺等同<lb/>
列而皆少之唯以聲勢屈於曹爽爽亦敬之言無不從<lb/>
<pb n="KR3k0003_WYG_094-23b"/>
故于時謗書謂臺中三狗二狗啀喍不可當一狗憑嘿<lb/>
作蛆囊三狗謂何鄧丁也黙者爽小字也其意言三狗<lb/>
皆欲齧人而謐尤甚也<lb/>
華陽國志曰雍闓欲降魏説夷曰官欲得烏狗三百頭<lb/>
膺前盡黑腦三升汝能得不夷皆從闓<lb/>
𤣥中記曰狗封氏者高辛氏有美女未嫁犬戎為亂帝<lb/>
曰有討之者妻以美女封三百户帝之狗名槃瓠三月<lb/>
而殺犬戎之首來帝以為不可訓民乃妻以女流之㑹<lb/>
<pb n="KR3k0003_WYG_094-24a"/>
稽東南二萬一千里得海中土方三千里而封之生男<lb/>
為狗生女為美女<lb/>
雜五行書曰犬生四子取黄子養之犬生五子取青子<lb/>
養之六子取赤子養之七子取黑子養之八子取白子<lb/>
養之白犬烏頭令人得財白犬黑尾令人世世乗車黑<lb/>
犬白耳犬主畜之令人富貴黑犬白前兩足宜子孫黄<lb/>
犬白尾令人世世衣冠<lb/>
孫盛晉陽秋曰王敦敗京都之後夢白犬自天而下噬<lb/>
<pb n="KR3k0003_WYG_094-24b"/>
之<lb/>
捜神記曰東越閩中有庸嶺高數十里西北隰中有大<lb/>
蛇長七八丈大十餘圍常病都尉及長史下夢巫覡欲<lb/>
得啖女童常八月祭送蛇穴蛇輒吞之已用九女時將<lb/>
樂縣李誕有小女名竒應募而行乃請好劒咋蛇犬作<lb/>
數斛餈蜜灌之置穴口蛇出頭大如囷目如二尺鏡先<lb/>
啖餈灌竒便放犬咋蛇以劍斫殺之得九女髑髏越王<lb/>
乃娉竒為后又曰高辛氏有老婦人居王宮得耳疾醫<lb/>
<pb n="KR3k0003_WYG_094-25a"/>
為挑治得一物大如蠒婦人盛之以瓠覆之以盤俄頃<lb/>
而化為犬其文五色名盤瓠又曰漢成帝河清元年長<lb/>
安男子石良劉晉相與同居有如人狀在其室擊之為<lb/>
狗去復至數人被甲持兵弩來格之或傷盡狗也自二<lb/>
月至六月乃止其於洪範皆犬禍言不從之咎也又曰<lb/>
成山陽王瑚字孟璉為東海蘭陵令夜半時輒有黑幘<lb/>
白單衣吏詣縣扣閤迎之則忽然不見如此數年於外<lb/>
伺之見一老狗黑頭白身至閣便為人殺之乃絶<lb/>
<pb n="KR3k0003_WYG_094-25b"/>
續捜神記曰㑹稽句章民張然滯役在都經年不得歸<lb/>
家有少婦遂與奴私通然在都養一狗甚快名烏龍後<lb/>
假歸奴與婦欲謀殺然作飯食共坐下食未得噉奴當<lb/>
户倚張弓括箭拔刀然以盤中肉飯與狗狗不噉唯注<lb/>
精䑛脣視奴然亦覺之奴催食轉急然決計拍髀大喚<lb/>
曰烏龍狗應聲傷奴奴失刀杖倒地狗遂咋奴頭然因<lb/>
取刀斬奴以婦付官殺之又曰晉太和中廣陵人楊生<lb/>
養狗甚憐愛之行止與俱後生飲酒醉行大澤草中眠<lb/>
<pb n="KR3k0003_WYG_094-26a"/>
不能動時冬月野火起風又猛狗周走號喚生醉不覺<lb/>
前有一坑水狗便走往水中還以身洒生左右草沾水<lb/>
得著地火尋過去生醒方見之他日又闇行墮空井中<lb/>
狗伸吟徹曉須臾有人過怪此狗向井號往視見生生<lb/>
曰君可出我當厚報君人曰以此狗見與便當相出生<lb/>
曰此狗曾活我於己死不得相與餘即無惜人曰若爾<lb/>
便不相出狗因下頭目井生知其意乃語路人以狗相<lb/>
與人乃出之繫狗而去後五日狗夜走歸又曰林慮山<lb/>
<pb n="KR3k0003_WYG_094-26b"/>
下有亭每過宿者或病死常云有十許人男女合雜衣<lb/>
或黑或白輒來為害有郅伯夷者過宿明燭而坐誦經<lb/>
至中夜忽有十餘人來與伯夷並坐蒲博伯夷宻以鏡<lb/>
照之乃是羣犬因執燭起佯誤以燭燒其衣作燃毛氣<lb/>
伯夷懷刀捉一人刺之初作人喚遂死成犬餘悉走去<lb/>
又晉穆哀之世領軍司馬濟陽蔡詠家狗夜輒羣衆相<lb/>
吠往視便伏後日使人夜伺有一狗著黄衣白帢長五<lb/>
六尺衆狗共吠之尋迹定是詠家老黄狗即打殺之吠<lb/>
<pb n="KR3k0003_WYG_094-27a"/>
乃止<lb/>
秦氏三秦記曰有白鹿原周平王時白鹿出此原原上<lb/>
有狗枷堡秦襄公時有天狗來下其上有賊天狗吠而<lb/>
䕶之故一堡無懼心<lb/>
述征記曰彭城東岸有一丘俗謂之狗葬或云斯則徐<lb/>
偃王葬后倉者也未詳古徐國宮人娠而生卵棄之水<lb/>
濵有狗名后倉衘而歸<graphic n="KR2920" url="https://raw.githubusercontent.com/kanripo/KR-Gaiji/master/images/KR2920.png" mimeType="image/png"/>而成人遂為徐之嗣君純筋<lb/>
無骨曰偃王偃王躬行仁義衆附之得朱弓朱矢之瑞<lb/>
<pb n="KR3k0003_WYG_094-27b"/>
周穆王命楚滅之后倉將死生角尾實黄龍也<lb/>
述異記曰陸機少時頗好獵在吳豪客獻快犬名曰黄<lb/>
耳機後仕洛常將自隨此犬黠慧能解人語又甞借人<lb/>
三百里外犬識路自還一日至家機羇旅京師久無家<lb/>
問因戲語犬曰我家絶無書信汝能賫書馳取消息不<lb/>
犬揺尾作聲應之機試為書盛以竹筒繫之犬頸犬出<lb/>
驛路走向吳飢則入草噬肉取飽每經大水輒依渡者<lb/>
弭毛掉尾向之其人憐愛因呼上舩裁近岸犬即騰上<lb/>
<pb n="KR3k0003_WYG_094-28a"/>
速去先到機家口衘筒作聲示之機家開筒取書看畢<lb/>
犬又伺人作聲如有所求其家作答書内筒復繫犬頸<lb/>
犬既得答仍馳還洛計人行程五旬犬往還裁半月後<lb/>
犬死殯之遣送還葬機村去機家二百歩聚土為墳村<lb/>
人呼為黄耳冡又曰宋元嘉中石𤣥度家有黄狗生白<lb/>
雄子母孕其子異於常狗衘食食之子大其狗出獵未<lb/>
反輒門外望之後𤣥度病輒危困醫為處方湯須白狗<lb/>
肺市索卒不能得乃殺所養白狗以湯供其用母向子<lb/>
<pb n="KR3k0003_WYG_094-28b"/>
死處跳踊嘷呼倒復起竟日不息其家煮狗子肉共食<lb/>
之投骨於地母輒衘著窟中<lb/>
詩晉張華詩曰如黄批狡兎青骹撮飛雉鵠鷺皆盡收<lb/>
鳬鷖安足視<lb/>
賦晉傅𤣥狗賦曰何世來貢作珍皇家骨相多竒儀表<lb/>
可嘉足縣鉤爪口含素牙首類驤螭尾如螣蛇細頸闊<lb/>
胷廣前稍後豐顱促耳長义緩口<lb/>
魏賈岱宗大狗賦曰余處大魏之祚迸在朔陽越彼西<lb/>
<pb n="KR3k0003_WYG_094-29a"/>
旅大犬是獲形體如翦削像貌如刻畫毛翰紫艶光雙<lb/>
眉如白璧爪類刀戈牙如交㦸盼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而奮怒揮霍而振<lb/>
擲譬若天梁折地柱劈倒曵白象挫其腰齧掣六駮折<lb/>
其脊爪處如鉤牙搩創似矛刺<lb/>
　　豕<lb/>
爾雅曰豕子猪䝐豶么㓜<hi>最後生者</hi>大者豱<hi>温/</hi>豕生三豵<hi>音宗</hi>
二師一特<hi>豕生子常多故取少者名之</hi>四豴皆白<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>
                    <hi>該</hi>其迹刻絶有<lb/>
力䝈<hi>扼</hi>牝豝<hi>巴</hi>
<pb n="KR3k0003_WYG_094-29b"/>
方言曰豬燕朝鮮之間謂之豭關東西謂之彘或謂之<lb/>
豕南楚謂之狶其子或謂之豚或謂貕<hi>奚</hi>吳揚之間謂<lb/>
之豬子<lb/>
易曰見豕負塗又曰坎為豕<lb/>
毛詩曰有豕白蹢蒸渉波矣<lb/>
論語曰陽貨欲見孔子孔子不見饋孔子豚<lb/>
墨子曰孔子窮陳蔡之間藜蒸不糂子路烹豚孔子不<lb/>
問肉所由來即食之<lb/>
<pb n="KR3k0003_WYG_094-30a"/>
史記曰子路性鄙好勇力冠雄雞佩猳豚凌暴孔子孔<lb/>
子設禮稍誘子路子路後服委質因門人請為弟子又<lb/>
曰竇太后好老子書召轅固問老子固曰此家人言耳<lb/>
太后怒曰安得司空城旦書乎使固下圏擊豕景帝知<lb/>
太后怒而固直言無罪乃假固利兵下圏刺豕正中其<lb/>
心應手而倒太后黙然乃罷之<lb/>
韓詩外傳曰孟子少時東家甞殺猪孟子問其母曰東<lb/>
家殺猪何以為其母曰欲啖汝其母悔失言曰吾懷姙<lb/>
<pb n="KR3k0003_WYG_094-30b"/>
是子席不正不坐割不正不食胎教之也今適有知而<lb/>
欺之是教之不信也買東家猪肉以食之明不欺也<lb/>
漢書曰公孫𢎞菑川人少時為獄吏有罪免家貧牧豕<lb/>
海上四十餘乃學春秋雜説年六十以賢良徴為博士<lb/>
丞相封平津侯又曰郅都東海人景帝時為郎甞從游<lb/>
上林賈姬在厠野彘入厠上目都都不行上乃欲自持<lb/>
兵救賈姬都伏上前曰亡一姬一姬進天下所少寧賈<lb/>
姬耶陛下縱自輕奈宗廟太后何上還彘亦不傷賈姬<lb/>
<pb n="KR3k0003_WYG_094-31a"/>
東觀漢記曰閔仲叔居安邑家貧不能得錢買肉安邑<lb/>
令候之問諸子何飯食對曰但食猪肝屠者或不肯與<lb/>
之令出勑市後甞買輒得仲叔怪問其子道狀如此乃<lb/>
歎曰叔豈以口腹累安邑耶遂去之又曰吳祐年二十<lb/>
䘮父獨居家無擔石而不受贍遺常牧豕於長垣澤中<lb/>
行吟經書遇父故人謂之曰卿二千石子而杖鞭牧豕<lb/>
縱子無恥奈君父何祐辭謝而已守志如初又曰梁鴻<lb/>
家貧而尚節博覽無不通畢乃牧豕於上林苑中曾誤<lb/>
<pb n="KR3k0003_WYG_094-31b"/>
遺火延及他舍乃尋訪燒者問所失悉以豕償之其主<lb/>
猶以為少鴻曰無他財願以身居作主人許因為執勤<lb/>
不懈耆老見鴻非恒人乃共責讓主人而稱鴻長者於<lb/>
是始敬異悉還其豕鴻不受乃去<lb/>
續漢書曰曹騰父萌以仁厚稱鄰人有豕者與萌豕相<lb/>
類詣門認之萌不與爭後所亡豕自還其家主人大慙<lb/>
送所認豕并辭謝萌萌笑而受之<lb/>
張璠漢記曰莎車王殺于闐王于闐大都末出城見野<lb/>
<pb n="KR3k0003_WYG_094-32a"/>
豕欲搏之豕人語曰無殺我我為汝殺莎車將軍都末<lb/>
異之即與兄弟共殺莎車王<lb/>
皇甫謐高士傳曰孫期濟陰人少為諸生治京氏易古<lb/>
文尚書家貧事母至孝牧豕於大澤中以奉養焉逺人<lb/>
往從其學者皆執經壟畔以追之里落化其仁讓黄巾<lb/>
賊起過其里陌相約不犯孫先生舍辟舉方正遣吏賫<lb/>
羊酒請期期驅豕入草不顧司徒黄琬特辟不就終於<lb/>
家<lb/>
<pb n="KR3k0003_WYG_094-32b"/>
董正别傳曰司馬徽字德操時人呼為水鏡甞有人妄<lb/>
認徽猪徽便推猪以與之後數日亡猪者得其猪既以<lb/>
猪還徽乃叩頭自責徽又厚謝之<lb/>
魏志曰挹婁在扶餘東北處山林之間常穴居大家深<lb/>
九梯以多為好土氣寒於扶餘其俗好養猪食其肉衣<lb/>
其皮冬以猪膏塗身厚數分以御風寒夏則裸袒以大<lb/>
布隱其前後也<lb/>
郭子曰劉道真少時甞漁釣草澤善歌嘯聞者莫不留<lb/>
<pb n="KR3k0003_WYG_094-33a"/>
連有一老嫗識其非常人甚樂其嘯乃殺㹠以進之道<lb/>
真食㹠盡了不謝嫗見其不飽又進一㹠又食半餘半<lb/>
還之後道真為吏部郎嫗兒為小令史道真乃超用之<lb/>
兒不知所由問母而後知之於是賫牛酒以詣道真道<lb/>
真笑曰去去無復相報<lb/>
贊晉郭璞封豕贊曰有物貪婪號曰封豕荐食無饜肆<lb/>
其殘毁羿乃飲羽獻帝效技又豪彘贊曰剛鬛之族號<lb/>
曰豪狶毛如攢錐中有激矢厥體兼資自為牝牡<lb/>
<pb n="KR3k0003_WYG_094-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚巻九十四<lb/>
</p>
<p>
</p>
  </div>
</body>
</text>
</TEI>
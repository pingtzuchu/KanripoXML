<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷四十七</head>
    <p>
<pb n="KR3k0003_WYG_047-1a"/>
欽定四庫全書<lb/>
　藝文類聚卷四十七　　　唐　歐陽詢　撰<lb/>
　職官部三<hi>大司馬儀同</hi>　<hi>司徒/特進</hi>　<hi>司空</hi>
　　大司馬<lb/>
韋昭辯釋名曰大司馬司馬武也大總武事也大司馬<lb/>
掌軍古者兵車一車四馬故以馬名官<lb/>
春秋運斗樞曰黄帝與大司馬容光觀鳯御圖置黄帝<lb/>
前<lb/>
<pb n="KR3k0003_WYG_047-1b"/>
尚書曰司馬掌邦政統六師平邦國<lb/>
周官曰大司馬之職掌以九伐之法正邦國<lb/>
毛詩曰祈父予王之爪牙<lb/>
管子曰凉風至白露下天子命左右司馬全組甲勵士<lb/>
衆<lb/>
漢書百官表曰武帝元狩四年初置大司馬以冠軍印<lb/>
綬置官屬成帝綏和元年賜大司馬金印綬置官屬禄<lb/>
比丞相<lb/>
<pb n="KR3k0003_WYG_047-2a"/>
東觀漢記曰今以平狄將軍孫咸行大司馬以名應讖<lb/>
王隱晉書曰石苞泰始之初拜大司馬舊參軍於都督<lb/>
無敬故孫楚抗衡於苞苞以楚傲更相表理參軍有敬<lb/>
自楚始也<lb/>
晉中興書曰王猛少貧賤鬻畚為事嘗至洛陽貨畚有<lb/>
人於市貴買其畚云家近在此可隨我取直隨去忽至<lb/>
深山此人曰且住當先啓道君須臾猛進見一公踞胡<lb/>
牀頭白將從十許人有一人引猛云大司馬公可進猛<lb/>
<pb n="KR3k0003_WYG_047-2b"/>
因拜老公公曰王公何縁拜即十倍售畚直發人送猛<lb/>
出山既出顧視乃嵩髙山也<lb/>
博物志曰太公望為灌壇令文王夢見婦人當道哭問<lb/>
其故曰吾泰山之神也嫁為西海婦灌壇令當吾道不<lb/>
得作風雨夢覺召太公是日果疾風暴雨文王乃拜太<lb/>
公為大司馬<lb/>
晉公卿禮秩曰司馬大台兵官也<lb/>
魏氏大司馬大將軍各自為官在三司上晉以石苞為<lb/>
<pb n="KR3k0003_WYG_047-3a"/>
大司馬次三司下<lb/>
齊職官儀曰大司馬品第一秩二千石金章紫綬武冠<lb/>
絳佩朝服佩山𤣥玉其在少昊則睢鳩氏之任顓頊以<lb/>
司馬主火堯命羲叔為司馬夏官也虞夏二代以司馬<lb/>
夏官棄居其職周成王以畢公高為司馬楚漢之際曹<lb/>
無咎周殷始居其職<lb/>
誄後漢杜篤大司馬呉漢誄曰篤以為堯隆稷契舜嘉<lb/>
臯陶伊尹佐殷吕尚翼周若此五臣功無與疇今漢呉<lb/>
<pb n="KR3k0003_WYG_047-3b"/>
公追而六之乃作誄曰朝失鯁臣國喪爪牙天子愍悼<lb/>
中宫咨嗟四方殘暴公不征兹征兹海内公其攸平冺<lb/>
冺羣黎頼公以寧勲業既崇持盈守虚功成即退挹而<lb/>
損諸死而不朽名勒丹書功著金石與日月俱<lb/>
魏陳王曹植大司馬曹休誄曰於穆公侯魏之宗室明<lb/>
德繼踵奕世純粹闡𢎞汎愛仁以接物藝以為華體兹<lb/>
亮實年没弱冠志在雄英髙揖名師發言有章東夏翕<lb/>
然稱曰龍光貧而無怨孔以為難嗟我公侯屢空是安<lb/>
<pb n="KR3k0003_WYG_047-4a"/>
不躭世禄親悦為歡好彼蓬樞甘此瓢簞味道忘憂踰<lb/>
憲超顔矯矯公侯不撓其厄呵叱三軍躬奮雄㦸足僦<lb/>
白刃手接飛鏑終弭淮南保我疆場<lb/>
晉陸機呉大司馬陸抗誄曰我公承軌髙風肅邁明德<lb/>
繼體徽㫖奕世昭德昭德伊何克俊克仁德周能事體<lb/>
合機神禮交徒候敬睦白屋踧踖曲躬吐食揮沐爰及<lb/>
鰥寡賑此惸獨孚厥惠心脱驂分禄乃命我公誕作元<lb/>
輔位表百辟名茂羣后因是荆人造我寧宇備物典策<lb/>
<pb n="KR3k0003_WYG_047-4b"/>
玉冠及斧龍旂飛藻靈鼔樹羽質文殊塗百行異轍人<lb/>
玩其華鮮識其實於穆我公因心則哲經綸至道終始<lb/>
自結德與行滿英與言溢<lb/>
章梁簡文帝為南平王拜大司馬章曰臣度連宸蕚地<lb/>
寔璿跗王業權輿夙奉締構爰頌盧綰同贊密謀豫均<lb/>
鄧禹俱奉明詔故搏飛九萬實假扶揺之力冲天百尺<lb/>
無俟剞劂之勞<lb/>
　　司徒<lb/>
<pb n="KR3k0003_WYG_047-5a"/>
尚書曰百姓不親五品不遜汝作司徒敬敷五教在寛<lb/>
又曰司徒掌邦教敷五典擾兆民<lb/>
周官曰大司徒以土圭之法測土深淺日至之景尺有<lb/>
五寸謂之地中天地之所合四時之所交也風雨之所<lb/>
㑹隂陽之所和也然則百物阜安乃建王國焉<lb/>
禮記曰司徒脩六禮以節民性明七教以興民德齊八<lb/>
政以防淫一道德以同俗養耆老以致孝<lb/>
毛詩曰緇衣美武功也明有國善善之功<lb/>
<pb n="KR3k0003_WYG_047-5b"/>
管子曰昔者黄帝得祝融辨南方故使為司徒<lb/>
東觀漢記曰袁安為司徒每朝㑹憂念王室未嘗不流<lb/>
涕又曰郭丹為司徒在朝名清廉公正<lb/>
續漢書曰司徒公一人掌人民事凡教民孝悌遜順謹<lb/>
儉養生送死事則議其制建其度凡四方民事功課嵗<lb/>
盡則奏其殿最而行賞罰凡郊祀之事嘗省牲視濯<lb/>
謝承後漢書曰劉寵為司徒臥麄布被<lb/>
蔡邕鍾鼎銘序曰惟建寧四年三月進公登于玉堂前<lb/>
<pb n="KR3k0003_WYG_047-6a"/>
庭乃制詔曰其以司空喬𤣥為司徒公拜稽首三讓然<lb/>
後受命<lb/>
典略曰契為司徒百姓和親䕫主賓客逺人畢至<lb/>
九州春秋曰靈帝賣官崔烈入錢五百萬以買司徒烈<lb/>
子均亦有世名烈問曰吾作三公天下論何如均曰大<lb/>
人少有高名不謂不當為公但海内嫌銅臭爾<lb/>
呉録曰丁固為司徒初為尚書夢松出其腹謂人曰松<lb/>
字十八公後十八年吾其公乎遂如夢<lb/>
<pb n="KR3k0003_WYG_047-6b"/>
王隱晉書曰魏舒為司徒年過致仕有謙謙意而無居<lb/>
宅乃漸以俸秩餘為第一所九年正月朝㑹罷送還家<lb/>
奉送章綬又曰武帝以山濤為司徒頻讓不許濤出徑<lb/>
歸家左丞白褒奏濤違詔詔杖褒五十又曰王戎代王<lb/>
渾為司徒髙選長史西曹掾委任責成形狀短陋而目<lb/>
明徹威儀不足常乘馬轝無日不出以象牙籌晝夜筭<lb/>
家財逺及田牧性又儉不能善自奉養飲食通財不外<lb/>
出天下之人謂之膏肓之病<lb/>
<pb n="KR3k0003_WYG_047-7a"/>
晉中興書曰劉隗從兄疇字王喬有重名司徒蔡謨毎<lb/>
歎曰若使劉王喬得南渡司徒公之美選也又曰蔡謨<lb/>
讓司空孝帝臨軒自平旦至日中使者十餘反而謨不<lb/>
至孝帝時年八嵗甚怒之極問左右曰所召何以不至<lb/>
今來臨軒何時當竟皇太后詔曰必不來者宜罷朝中<lb/>
軍殷浩奏曰免吏部尚書江彪官於是公卿奏送謨廷<lb/>
尉以正刑書謨懼率子弟素服詣闕到廷尉待罪詔可<lb/>
依舊制免為庶人<lb/>
<pb n="KR3k0003_WYG_047-7b"/>
齊職儀曰司徒品秩冠服同丞相郊廟服冕同太尉漢<lb/>
哀帝從朱博議始置三司改丞相為大司徒以孔光為<lb/>
之魏以華歆為司徒<lb/>
江氏家傳曰江統字應元時太傅從事中郎庾子嵩以<lb/>
風韻見重亦竝雅敬君德庾中郎每云當今可以居司<lb/>
徒充民望者江生其人也<lb/>
箴漢崔駰司徒箴曰天監在下仁德是興乃立司徒亂<lb/>
兹黎蒸茫茫庶域率土祁祁民具爾瞻四方是維乾乾<lb/>
<pb n="KR3k0003_WYG_047-8a"/>
夕惕靡怠靡違恪恭爾職以勤王機敬敷五教九德咸<lb/>
事嗇民用章黔萌是富<lb/>
碑宋傅亮司徒劉穆之碑曰公諱穆之字道和彭城人<lb/>
也公膺陶鈞之秀範該生民之上操三變肇於弱容九<lb/>
德充於初迪文明在中柔順暢於事業敬以直内義讓<lb/>
洽於州黨時元兇竄遁擁據荆沔乘輿播幸越蹈九江<lb/>
公率先羣后電發川湄奬懷本之衆勵思奮之士栢謙<lb/>
籍累葉之資徐覆忸驟勝之鋒習亂之徒若蝟毛而起<lb/>
<pb n="KR3k0003_WYG_047-8b"/>
内懷根本之虞外通首尾之勢公靈武獨運竒謀内湛<lb/>
鞠旅陳衆視險若夷飛雲西泝則水截鯨鯢乘轅東指<lb/>
則陸殪長蛇迴累棊之危成維山之固豐功茂勲大造<lb/>
於王室淳風懿化永結於荆南銘曰二儀發揮川嶽恊<lb/>
靈外恢温雅内鏡文明懷仁履順藴義居貞煌煌衮衣<lb/>
禮亦隆止翼翼素心亮終如始夷情升降一色愠喜訓<lb/>
儉於物復禮于已<lb/>
墓誌後魏温子昇司徒元樹墓誌銘曰昔樞電降祥姬<lb/>
<pb n="KR3k0003_WYG_047-9a"/>
水成業握八符以馭世膺五命以㑹昌欽明格於上下<lb/>
光宅被于宇宙卜年永久厯世遐長有文王之孫子啓<lb/>
周公之苗裔積善所及踵武稱賢毎以辛李為言恒持<lb/>
韓白自許殫百慮之一致盡能事於生民蒼蒼在上義<lb/>
歸無厚徒有東平避世之意空懐北海自晦之情疾非<lb/>
逢霧終異啓手銘曰明允篤誠發於岐嶷未鏤己雕不<lb/>
扶而直修禮以耕強學為殖孔既歎魯莊亦吟越况以<lb/>
度思有懷明發翻然髙舉歸于魏闕長路未窮朝光己<lb/>
<pb n="KR3k0003_WYG_047-9b"/>
没又司徒祖瑩墓誌曰自天命生商王居徙亳源源毖<lb/>
遠枝葉繁華祖德潤於身聲髙邦國父行成於己名重<lb/>
京師公鍾美多福資神積善器局閑靈志識開悟口含<lb/>
碧雞之辨手握雕龍之文門有善業家傳慶靈礪金成<lb/>
器相遺滿籝琢玉為寳待價聨城匪直也人實惟有道<lb/>
言析秋毫辭連春藻<lb/>
梁沈約為司徒謝朏墓誌銘曰嶽神昔降和氣令鍾以<lb/>
彼天爵欎為人龍崇墓徃峻世德今重漢車作傳靈位<lb/>
<pb n="KR3k0003_WYG_047-10a"/>
攸待我君應符非公莫宰華衮既襲輕羅自改形雖廟<lb/>
堂心猶江海經邦已備皇情逥屬素緋輟栁𤣥雲罷曲<lb/>
誄後漢張衡司徒吕公誄曰昔吕皇祖帝交之緒伯夷<lb/>
秩唐唐宗允叙四嶽在虞傅士佐禹克厭帝心姓姜氏<lb/>
吕登是南邦以家以處降及于周穆侯作輔寡于九族<lb/>
九族用寧登受八命衮職靡傾黄耳金鉉公餗以盈綽<lb/>
兮其寛皦兮其清既明且哲式保令名斿旍從風駟牡<lb/>
超驤去此寧㝢歸于幽堂𤣥室冥冥修夜彌長<lb/>
<pb n="KR3k0003_WYG_047-10b"/>
梁簡文帝司徒始興忠武王誄曰皇源地闡帝業天維<lb/>
於穆忠武光國之基爰自弱齡英明播越玉潤冰鮮山<lb/>
静雲發帝曰爾諧僉議彼屬推轂兩江建旗三蜀將旋<lb/>
上國戀結四民三鱣表服二鹿隨輪方變正衮永範時<lb/>
規天弗報善哲人其萎響哀挽於北邙去承明而不入<lb/>
望參差之流影聽潺湲之雨泣<lb/>
章宋謝莊北中郎新安王拜司徒章曰不惟震施罔匱<lb/>
鴻慶方稠燮調之重遂臻非據智小謀大周家興規少<lb/>
<pb n="KR3k0003_WYG_047-11a"/>
陽微暄有鑒前史辨其動植布其安擾以倡九牧阜成<lb/>
王教豈臣眇末所能克荷又為北中郎將謝兼司徒章<lb/>
曰臣聞燮理隂陽寅亮天地弗惟其官無人則闕司徒<lb/>
掌敷五典職擾兆民豈悟乾靈罔匱光渥方闡不次之<lb/>
任殊絶藩岳豈可權尸三事假備六符慙震周迴顧歩<lb/>
交悸<lb/>
表呉筠揚州建安王讓知司徒表曰臣聞𤣥黄之馬事<lb/>
絶於銜鑣蟠朽之材飾乖於丹漆何則千里之志己窮<lb/>
<pb n="KR3k0003_WYG_047-11b"/>
萬乘之器無取逺物近身於焉在譬<lb/>
後魏温子昇為司徒髙敖曹謝表曰委水横流羣龍交<lb/>
戰徒悲道喪空懷主辱雖復見義援戈臨危奮劔顧慚<lb/>
後衂終謝先鞭事等泣河無救三川之竭有類憂天豈<lb/>
支四極之壞<lb/>
北齊邢子才為潘司徒樂讓表曰武皇帝運屬繼元事<lb/>
深微禹摧蚩尤之陣破尋邑之師義開金石理朂庸駘<lb/>
遂曰奉羈勒有事風塵徒備鳥背之毛曾無馬箠之力<lb/>
<pb n="KR3k0003_WYG_047-12a"/>
　　司空<lb/>
春秋元命苞曰危東六星兩兩而北曰司空主水<lb/>
尚書曰僉曰伯禹作司空帝曰俞咨禹汝平水土惟時<lb/>
懋哉又曰司空掌邦土居四民時地利<lb/>
禮記曰司空執度度地以居民量地逺近興事任力<lb/>
尚書刑德攷曰禹長於地理水泉九州得括象圖故堯<lb/>
以為司空<lb/>
家語曰孔子初仕為中都宰二年定公以為司空乃别<lb/>
<pb n="KR3k0003_WYG_047-12b"/>
五土之性而物其所生之宜咸得厥所<lb/>
漢書曰御史大夫秦官副丞相成帝綏和九年更名大<lb/>
司空禄比丞相<lb/>
東觀漢記曰杜林代張純為大司空務於無為第五倫<lb/>
為司空奉公不撓言事無所依違<lb/>
續漢書曰張奮為司空時嵗災旱祈雨不應乃上表即<lb/>
時引見復口陳時政之宜帝召太尉司徒幸洛陽獄録<lb/>
囚徒大雨三日又曰王梁字君嚴赤伏符曰王梁作𤣥<lb/>
<pb n="KR3k0003_WYG_047-13a"/>
武𤣥武水神大司空水土之官也於是拜梁為大司空<lb/>
袁宏漢紀曰第五倫為司空有人與倫千里馬者倫雖<lb/>
不取每三公有所選舉倫心不忘也然亦終不用<lb/>
華嶠後漢書曰伏恭為太僕帝臨辟雍於行禮中拜恭<lb/>
為司空儒者以為榮<lb/>
魏志曰徐邈拜司空歎曰三公論道之官無其人則闕<lb/>
豈可以老病沗之哉固辭不受<lb/>
典略曰禹為司空披九山通九澤決九川定九州使各<lb/>
<pb n="KR3k0003_WYG_047-13b"/>
以其職來貢<lb/>
華陽國志曰趙瑤字元珪自扶風太守來之郡司空張<lb/>
温謂曰第五倫昔從蜀郡為司空今掃吾第以待足下<lb/>
荀氏家傳曰荀爽字德明董卓徴公公到府三日策拜<lb/>
司空起巖穴九十五日而為台司世人號曰白衣登三<lb/>
公<lb/>
晉中興書曰陸玩字士珤王導郄鑒庾亮相繼殂朝野<lb/>
憂懼咸以為三良既沒國基墜矣於是遷玩侍中司空<lb/>
<pb n="KR3k0003_WYG_047-14a"/>
給羽林四十人玩比陳讓不聽既拜歎息謂賓客曰以<lb/>
我為三公是天下無人也談者以為知言<lb/>
齊職儀曰司空品秩冠服同太宰舜以禹為司空成王<lb/>
以毛公為司空宋以武公之諱改司空為司城楚改司<lb/>
空為莫敖秦置御史大夫省司空<lb/>
贊魏楊修司空荀爽述贊曰生應正性體含中和篤誠<lb/>
宣於初言明允朗於始察是以在童齓而顯竒漸一紀<lb/>
則布名須㓜之可師甘羅之少者何以踰公之性量乎<lb/>
<pb n="KR3k0003_WYG_047-14b"/>
砥心六經探索道奥瞻乾坤而知隂陽之極載而集之<lb/>
獨説十萬餘言士林景附羣英式慕由毛羽之宗鵬鸞衆<lb/>
山之仰五嶽也昔楚思叔敖而作歌鄭謳子産而興歎<lb/>
瞻望弗及作詞告思詞曰爰在大漢挺荀作貞其德允<lb/>
明誕發㓜齡行蠲體潔如玉之瑩確乎其志乃勵乃清<lb/>
遂陟司空天子是毗惟君之德朋僚所咨清水平土茂<lb/>
哉是力將混六合繩以正直散以禮樂風以道德<lb/>
晉孫綽賀司空循像贊曰公應天縱之德系命世之期<lb/>
<pb n="KR3k0003_WYG_047-15a"/>
質與荆玉參貞鑒與南金等照若其好學之性不勸而<lb/>
而成弱不珍玩雅好博古慨洙泗之邈逺悼禮樂之不<lb/>
舉於是覃思深講鋭精幽贊雖齊孝之歸孟軻漢王之<lb/>
宗仲舒無以加焉贊曰思文公侯誕保休祥素質玉潔<lb/>
華藻金章總角韞德被褐韜光自昔喪亂征鼔日震禮<lb/>
樂藏器詩書蒙塵哲人遐慨垂幙澄神仰觀洙泗揚波<lb/>
絶津方矅金鉉協贊衡機昊天不弔㑹不憗遺縉紳頽<lb/>
範皇德莫毗公之云徂華裔同悲<lb/>
<pb n="KR3k0003_WYG_047-15b"/>
箴漢楊雄司空箴曰普彼坤靈侔天作則分制五服劃<lb/>
為萬國乃立地官空惟是職烈烈儁乂翼翼王臣臣當<lb/>
其官官當其人九一之政七賦以均<lb/>
銘後漢蔡邕東海銘曰橋𤣥為司空公越在先民毗佐<lb/>
天子罔不著其股肱畢其思心式率天行式昭德音<lb/>
表宋謝莊東海王讓司空表曰臣側觀前載與窺洪典<lb/>
三事之授惟帝其難臣乘少籍長久分踰涯量出滿入<lb/>
泰毎究榮光不悟乾燭方逺義路同遺下參𢎞化上尸<lb/>
<pb n="KR3k0003_WYG_047-16a"/>
燮理自非德仞具瞻聲堪民詠未有妄臻此澤空集兹<lb/>
靈<lb/>
齊孔稚珪為王敬則讓司空表曰故李通豪贍以親寵<lb/>
登司王基才勇與聲華入選先帝擢臣以榮華陛下伸<lb/>
臣以富貴遂得北帶五州東跨六郡内亞三鼎外齊四<lb/>
嶽蟬佩之暎則左右交暉龜組之華則縱横吐耀輕輪<lb/>
徐動則劒㦸如雲飛盖暫停則歌鐘成列摐金龍吹欝<lb/>
其前鳴笳鳯管疊其後鄧禹若不遭漢光則南陽之掾<lb/>
<pb n="KR3k0003_WYG_047-16b"/>
吏微臣若不逢明聖則孤城之戍客豈可加以正台之<lb/>
席登以論道之寄啓黄扉而爕五緯躡青帷而調四序<lb/>
梁劉孝儀為臨川王解司空表曰臣以庸薄謬竊隆重<lb/>
職班三事任總六條衣衮坐槐既闕論道馳傳憇棠尤<lb/>
慚為政而俯司土地仰燮隂陽棟橈之譏已彰愆伏之<lb/>
咎爰著今水沴乃作旱魃為災山無薈蔚雲成煙火陛<lb/>
下曲私未垂策免臣識是當逃責乞降兹台步協此天<lb/>
人<lb/>
<pb n="KR3k0003_WYG_047-17a"/>
梁江淹為齊髙帝讓司空表曰臣聞日發星迴昊天無<lb/>
以爽其節山盈川冲厚地不能虧其度陛下停若鏡之<lb/>
明流如雲之曖方求士於版巖宜思賢如蜀肆<lb/>
北齊邢子才為司空景讓表曰屬平分廣施造物多品<lb/>
長短入用小人見収連采台階堪均鼎足昨見謫見垂<lb/>
象災起濳伏此之為累非直微躬<lb/>
碑後漢蔡邕司空袁逢碑曰凡所臨君明而先覺故能<lb/>
教不肅而化成政不嚴而事治其惠和也晏晏然其博<lb/>
<pb n="KR3k0003_WYG_047-17b"/>
大也洋洋焉信可謂兼三才而該剛柔無射於人斯矣<lb/>
銘曰天鑒有漢賜兹世輔顯允厥德昭𦙍休序峩峩雍<lb/>
宫禮樂備舉穆穆天子孝敬允叙降拜屏著奉饋西序<lb/>
威儀聿修化溢區宇乃尹京邑總齊禁旅又為司空房<lb/>
楨碑銘曰公言非法度不出於口行非至公不萌于心<lb/>
治身則伯夷之潔也儉嗇則季文之約也盡忠則史魚<lb/>
之直也剛平則山甫之勵也總兹四德式是百辟夙夜<lb/>
匪懈以事一人枉絲髪樹私恩不為也討無禮當彊禦<lb/>
<pb n="KR3k0003_WYG_047-18a"/>
弗避也是以功隆名顯在世孤特不獲愷悌寛厚之譽<lb/>
享年垂老至于積世門無立車堂無宴客衣不變裁食<lb/>
不兼味雖易之貞厲詩之羔羊無以加也明明在公寔<lb/>
惟房后誕應正德式作漢輔邪慝是仇直亮是與剛則<lb/>
不吐柔則不茹媚兹天子以靖土宇<lb/>
晉潘岳司空鄭衮碑曰陳謨台階翼和鼎實顯績成于<lb/>
䑓省清風暢于所莅故能老安少懷遠至邇親凡厥搢<lb/>
紳之士所以挹酌洪流含咀英芳者猶旱苗之仰膏雨<lb/>
<pb n="KR3k0003_WYG_047-18b"/>
湛露之晞朝陽也銘曰於鑠元侯則天垂象𢎞操嶽峻<lb/>
宇量深廣允恭克讓宣哲清朗有始有卒可大可久言<lb/>
由忠信行履孝友光光金貂再冠其首赫赫皇符仍折<lb/>
其部義格皇穹德冠羣后清風顯烈沒而不朽<lb/>
晉孫綽庾司空氷碑曰君喻嵩巖之𤣥精挹清瀬之潔<lb/>
流貞質謀於白珪明操勵於南金雖名器未及而任盡<lb/>
臣道正身提衡銓括百揆知無不為謀必鮮過端委待<lb/>
旦則有心宣孟以約訓儉則擬議季文君平恒無私己<lb/>
<pb n="KR3k0003_WYG_047-19a"/>
謙寡欲當世之所難於君易之矣於是慨然逺鑒量已<lb/>
而退髙挹帷幙投迹藩屏夫良玉以經焚不渝故其貞<lb/>
可貴竹柏以蒙霜保榮故見殊列樹治而不亂者有矣<lb/>
未有亂而彌治者也考終以證始即事以徴心少長能<lb/>
一其度貴賤不二其道文康之雅量於是乎𢎞著矣銘<lb/>
曰洋洋俊潁巖巖神嵩流滌淳氣頗扇祥風篤生公侯<lb/>
情靈德充臨川擬潔仰華思崇履險思夷處滿思冲方<lb/>
恢逺猷皇極是贊繁霜夏被脩梧摧幹人之云徂朝野<lb/>
<pb n="KR3k0003_WYG_047-19b"/>
咸歎儀刑永戢光風長煥<lb/>
梁劉孝綽司空安成康王碑銘曰昔者重華文命竝胄<lb/>
髙陽之苗豐邑舂陵俱纂帝堯之緒而虞夏革運姚姒<lb/>
之姓已分髙光再興大漢之名無改如我皇家梁齊代<lb/>
建異文叔之紹開起自王族非伯禹之更姓公則本枝<lb/>
别幹誕自河嶽五百之期實膺命世卜商有問是謂色<lb/>
難承志望顔在公斯易至如文琰之對食餘㓜權之言<lb/>
爵里衛子之朗月映山杜生之凝脂㸃漆惟公具美厯<lb/>
<pb n="KR3k0003_WYG_047-20a"/>
駕前修峩峩焉非嶽陵之所至浩浩焉總江漢而為長<lb/>
故能擊水三千搏風九萬排天闕而俯眡掩浮雲而上<lb/>
征皇帝甄名挺聖河洛有徴握衡含樞奄一時夏利建<lb/>
藩屏固葉深根郕霍酆郇方周啓祚封公為安成王食<lb/>
邑二千户允同衛叔賜寳器於啇郊殊異唐侯戯桐珪<lb/>
於汾水乃公為平西將軍荆州刺史楚之對齊屈完引<lb/>
城池之固荆之比宋墨翟陳輦路之殊品金作貢不異<lb/>
淮海珠璣犀象又無求於晉國况以雲夢九百之宏侈<lb/>
<pb n="KR3k0003_WYG_047-20b"/>
章華三休之巨麗公禦煩以寡居髙而降執冲虚之道<lb/>
無矜滿之情其為政也莊敬足以範物慈惠足以庇民<lb/>
剛毅足以威暴清貞足以勵俗天監十七年薨春秋四<lb/>
十有五凡我庶民竊親高義况復祗承帝命來仕王家<lb/>
兎園晚春叨從者之賜髙唐暮天而奉作賦之私常懼<lb/>
慶雲之惠不酬而搖落奄至豈謂經塵之効莫展而峻<lb/>
極先頽思所以立言貞石貽厥長世銘曰昔在文韶五<lb/>
賢二聖漢藩魏屏微風不競於赫我梁德符姬姓康王<lb/>
<pb n="KR3k0003_WYG_047-21a"/>
康叔異時同盛爰自妙年令問不已一孝一悌寔光行<lb/>
始義府文場詞人髦士波瀾莫際牆仞難窺用兹先覺<lb/>
導此後知德大心小居髙志卑再握不倦三吐忘疲飛<lb/>
龍在天肇基宛瀆地猶小胏民同世復皇情睠正屬難<lb/>
推轂允矣宗英移藩改牧誰謂路永江漢已浮彼蒼不<lb/>
惠遽反成周川迴泝軸塗引歸旒<lb/>
墓誌宋謝莊司空何尚之墓誌曰逺源長瀾自晉徂韓<lb/>
潛川韜玉霍岫騰鸞處華民瞻出光帝難寂寞壽仁茫<lb/>
<pb n="KR3k0003_WYG_047-21b"/>
昧報施調於餁歸經難褰寄晻映流芳煙煴作義<lb/>
陳徐陵司空章昭達墓誌銘曰周原膴膴佳氣葱葱王<lb/>
業攸興帝圖斯盛在昔光武佐命鄰縣者鄧侯髙祖元<lb/>
臣同郡者蕭相公台輔之量便著綺紈瑚璉之姿無待<lb/>
雕琢起家為東宫直前所奉之君則梁簡文皇帝既而<lb/>
黒山巨盗慿陵上國白水彊胡䖍劉中夏公傾其産業<lb/>
募是驍雄思報皇儲累殱鯨冦屬幽風有象代邸方降<lb/>
搜荆楚之英才資班輸之妙略百樓忽起登雲霄而俯<lb/>
<pb n="KR3k0003_WYG_047-22a"/>
臨萬弩俱張隨雷霆而並震揚兵於九天之上决勝於<lb/>
千里之中殪彼羣兇皆無旋踵陳寳應至懷反叛客引<lb/>
周迪資其食力更事窺窬公奉詔崇朝飲氷將力前茅<lb/>
後勁歩驟奔馳仍向甌閩殄其巢窟若夫鳴虵之洞深<lb/>
谷隱於蒼天飛猿之嶺喬樹參於雲日宜越艇而登嶠<lb/>
蒙燕犀而渉江威武紛紜震山風海於是咸俘偽帥悉<lb/>
據髙墉爰洎滄溟莫不懲乂既而齊人無信將謀郢藩<lb/>
鬬艦戈船窺江淹漢公纔聞羽<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>遽禀師期馳襲荆鄖<lb/>
<pb n="KR3k0003_WYG_047-22b"/>
應時燒蕩方欲宣威瀧汧大討梁華屬上將之韜光逢<lb/>
中台之掩曜大建三年薨於軍幕爾乃青烏拍墓白鶺<lb/>
標墳林有逃車樹同華葢前旍熊軾後乘龍轜介士發<lb/>
三河之民哀鐃同駟馬之曲長安傳坐恩禮盛於西京<lb/>
襄陽墮淚悲慟喧於南峴<lb/>
誄後漢張衡司空陳公誄曰敬仲初育發繇卜筮鳳飛<lb/>
觀國流光末裔天祚明德德茂于公入孝出友爰肅爰<lb/>
邕兼學多識窮理知幾德音孔昭飜爾灰飛賦政二城<lb/>
<pb n="KR3k0003_WYG_047-23a"/>
還集皇闈公寔省之亹亹庶績公寔静之藹藹百僚公<lb/>
寔愍之乃陟司空纂禹之跡導揚徽庸致訓京畿協和<lb/>
萬邦萬邦既協殊服來同眇論前績莫與比蹤<lb/>
行狀梁任昉齊司空曲江公行狀曰公禀靈景宿擅氣<lb/>
中和一匱初登東嶽之功可監埏埴在器瑚璉之姿先<lb/>
表豈惟荆南有聖童之目襄城著孔甫之稱而已哉故<lb/>
以羽儀宗家冠葢後進路叔之一日千里北海之稱美<lb/>
共治方斯蔑如也志學之年偏治經紀登隆十載網羅<lb/>
<pb n="KR3k0003_WYG_047-23b"/>
百氏藻斵贍逸蔚為詞宗延賈誼而升堂擕相如而入<lb/>
室加以翰牘精辯發言有章持論從容辭無矜尚自河<lb/>
洛丘墟厯載二百俾我逢掖遂淪左衽晉宋所以遺恨<lb/>
祖宗是用顧懷公自荷方任志在尅復將欲使功遂之<lb/>
日身退有所爰乃卜宇金陵縈帶林壑用辭聊城之賞以<lb/>
為疏韓之館人謝運徃遂輟逺圖<lb/>
梁沈約齊司空柳世隆行狀曰公禀靈華嶽幼挺珪璋<lb/>
清襟素履發乎齠丱及長風質洞逺儀止祥華動容合<lb/>
<pb n="KR3k0003_WYG_047-24a"/>
矩吐言被律時沈攸之狼據陜西氣陵物上而太祖登<lb/>
庸作宰天厯在躬攸之播封豕之情總全荆之力兕甲<lb/>
十萬鐵馬千羣水陸長騖志窺皇邑公抗威川涘勇略<lb/>
紛紜顯晦有方出没無緒攸之乃反斾亘圍親受矢石<lb/>
增櫓乘埤嚴衝駕雉雲輣俯闞地穴斜通半藏晚飡負<lb/>
户晨汲公乃綏衆以武應敵以竒靈鋒電曜威策雲舉<lb/>
事切三版之危氣損九天之就殘㓂外老逆黨内離焚<lb/>
舟委甲掬指宵遯公風標秀徹器範𢎞潤茂乎辭彩雅<lb/>
<pb n="KR3k0003_WYG_047-24b"/>
善鼓琴摛純蔡之髙芬纂鍾嵇之妙曲雖嬰拂世務而<lb/>
素業無改臨姑蘇而想八桂登衡山而望九疑七紆邦<lb/>
組三臨蕩甸五職瑞扇一司百揆固可以齊衡八凱方<lb/>
駕五臣<lb/>
　　儀同<lb/>
東觀漢記曰鄧隲字昭明延平元年拜為車騎將軍儀<lb/>
同三司儀同三司始自騭也<lb/>
王隱晉書曰太始七年以鄭襄為司空天子臨軒遣使<lb/>
<pb n="KR3k0003_WYG_047-25a"/>
就第拜授襄襄推讓上送印綬至于十數久之見許以<lb/>
侯就第儀同三司置舍人官騎賜牀帳簟縟<lb/>
齊職儀曰開府儀同三司秦漢無聞始建初三年馬防<lb/>
為車騎將軍儀同三司事<lb/>
魏以黄權為車騎開府此後甚衆將軍開府依大司馬<lb/>
朱服光禄大夫開府依司徒皁服<lb/>
墓誌簡文帝儀同徐勉墓誌銘曰朱弓表瑞寳劒攸歸<lb/>
長瀾斯注𤓰瓞含輝舉直斥偽校名責實朝有進賢野<lb/>
<pb n="KR3k0003_WYG_047-25b"/>
無遺逸違天即地歸幽去冥空谷傳古哀風送旍<lb/>
章齊王儉拜儀同三司章曰臣聞日中則昃盈虚之定<lb/>
分器滿必傾徃復之恒理遂乃班同衮章夑和台曜外<lb/>
叅論道内總百司物議惟塵自識非據<lb/>
梁庾肩吾為武陵王拜儀同章曰臣宅慶紫霄聨休皇<lb/>
極地均指日既無跡而成髙仕若乘風故不行而自逺<lb/>
今者四郊無壘天下同文都尉春田猶居塞外單于冬<lb/>
獵不入漁陽臣坐収三邊非勞士戰豈能屯兵大夏封<lb/>
<pb n="KR3k0003_WYG_047-26a"/>
萬里之侯飛箭遼城受千金之壽論其才望有懼茂𢎞<lb/>
先佩印校常羞叔度<lb/>
表梁王筠為王儀同瑩初讓表曰執玉獻金卒先五等<lb/>
親冕迎軺光導百辟坐階逺大遂致隆滿自位昇朝首<lb/>
職冠禮闈辭滿之願將際致仕之請方奏而思渥恩皆<lb/>
昭奬必被寵章爰降朝野驚矚是以安石歸禾固請元<lb/>
規終以致讓况臣才質空疎器量庸淺而可以妄參鉉<lb/>
席靦貎槐庭<lb/>
<pb n="KR3k0003_WYG_047-26b"/>
梁沈約為始興王譲儀同表曰徒塵翠渥方降紫泥以<lb/>
兹上令用隔下情况髙擬萬石爰均八命室等天黄服<lb/>
加黼黻出則高陪千乘入則仰司百揆陛下道苞九舜<lb/>
明出十堯萬徽必理一物興念有紆𤣥鏡暫垂止水<lb/>
梁王僧孺為南平王讓儀同表曰臣聞石瓠難剖用謝<lb/>
缾罍瘣木云庀事乖丹雘逢聖徼天一朝賞至非能聲<lb/>
均河楚譽埒梁陳故以神夢紫霄心飛丹掖品同儀比<lb/>
媿鉉莫殊<lb/>
<pb n="KR3k0003_WYG_047-27a"/>
陳沈炯為周儀同失律後復官表曰日者驂驚鄭馬害<lb/>
在晉軍獄囚悲其夜數縲人切其曉奏危光似燭察命<lb/>
如絲云誰之尤自貽其咎假令誅以妻子戮及墳墓漢<lb/>
非負德陵實孤恩况伏鑕俛眉遂受淮隂之間吞聲飲<lb/>
恨不與臧洪共死陛下憐而宥之伊臣豈不獨愧喪其<lb/>
子弟六謝父兄百萬之師干夫有長問臣安在誰曰董<lb/>
司魂遊奉髙不知何對<lb/>
陳江總太保蕭公謝儀同表曰陂泉野戰曽無汗馬之<lb/>
<pb n="KR3k0003_WYG_047-27b"/>
勞代邸運籌又闕前歌之勇薄伐專征早遊邊外執玉<lb/>
奉酎又虧朝則王人降止朝册逺臨奉述敇書曲停表<lb/>
奏滄波阻夐既杜敬仲之辭閑路悠長致絶趙襄之讓<lb/>
心馳紫路登文石而莫由目送白雲拜承明而未日<lb/>
　　特進<lb/>
漢雜事曰諸侯功德優盛朝廷所敬異者賜位特進在<lb/>
三公下<lb/>
百官表注曰特進官品第二漢制皇后之父率為此官<lb/>
<pb n="KR3k0003_WYG_047-28a"/>
傅咸集曰特進執皮帛坐侍臣之下門下屬漢武特進<lb/>
執璧己有舊制今特進宜執璧<lb/>
齊職儀曰特進以功德特進見也<lb/>
沈約宋書曰特進魏世驃騎將軍劉放衞將軍孫資等<lb/>
遜位以侯就第葢位特進其諸官加特進者從本官供<lb/>
給特進但為班位而已不别有吏卒車服也<lb/>
墓誌梁孝元帝特進蕭琛墓誌銘曰山東流水關西城<lb/>
市義府辭鋒風飛雲起遊楚宦梁桂馥蘭芳蓮花可賦<lb/>
<pb n="KR3k0003_WYG_047-28b"/>
迷迭成章學類五行書倅三篋已研金匱兼探玉牒石<lb/>
詞既擬欒社兹同桃李成徑松柏為叢天地長久永扇<lb/>
高風<lb/>
陳江總特進光禄大夫徐陵墓誌銘曰耕耘書圃弋獵<lb/>
文場藻思綺合尺牘繡揚辭奔太史筆利干將心緘武<lb/>
庫口定雌黄奉使巡採絶域遐深市朝遷貿陵谷相侵<lb/>
形寄玉績多宣攀附高排閶闔鬰轉雲路年踰致仕齒<lb/>
及懸車夜漏方盡馳光復斜平原出宿庠序為家隴愁<lb/>
<pb n="KR3k0003_WYG_047-29a"/>
宿霧松悲閒鳥地迴雲低山重樹小九原孤月三泉送<lb/>
旐疇曩行役共上河梁余因病免君事遠將痛心期之<lb/>
徂謝憫時代之銷亡冀鐫石於𤣥冡留清風於故鄉<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_047-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷四十七<lb/>
</p>
<p>
</p>
  </div>
</body>
</text>
</TEI>
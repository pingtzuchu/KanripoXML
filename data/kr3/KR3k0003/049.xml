<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷四十九</head>
    <p>
<pb n="KR3k0003_WYG_049-1a"/>
欽定四庫全書<lb/>
　藝文類聚卷四十九　　　唐　歐陽詢　撰<lb/>
　職官部五<hi>太常司農</hi>　<hi>衛尉/将作</hi>　<hi>太僕大廷尉/光禄  夫</hi>　<hi>鴻臚詹事太子</hi>
　　　　　<hi>太子中庶子太子舍人</hi>
　　太常<lb/>
尚書曰伯夷秩宗典朕三禮<lb/>
周官曰春官宗伯掌天地神祇<lb/>
漢書曰太常秦官掌宗廟禮儀<lb/>
<pb n="KR3k0003_WYG_049-1b"/>
漢官典職曰惠帝改太常為奉常景帝復太常蓋周官<lb/>
宗伯也<lb/>
漢書解詁曰太常掌社稷郊畤事重職尊故在九卿之首<lb/>
衛宏古文官書曰太常主導贊助祭皆平冕七旒𤣥上<lb/>
纁下畫華蟲七章漢陵屬三輔太常月一行<lb/>
史記曰叔孫通為奉常賜金五百斤通因進言曰諸弟<lb/>
子儒生隨臣久矣與共為儀願陛下官之髙帝悉以為<lb/>
郎通出皆以五百金賜諸生諸生曰叔孫生聖人也知<lb/>
<pb n="KR3k0003_WYG_049-2a"/>
當世務<lb/>
漢書曰武帝元鼎二年廣安侯任越人為太常坐廟酒<lb/>
醉論又曰武帝元封四年鄼侯蕭壽成為太常坐犧牲<lb/>
不如令論又曰孝武帝元朔元年孔臧為太常坐南陵<lb/>
橋壊衣冠道絶免<lb/>
續漢書曰太常卿毎祭祀先奏其禮儀及行事賞罰天<lb/>
子每選試博士奏其能否<lb/>
華嶠後漢書曰劉愷為太常論議常引正大義諸儒為<lb/>
<pb n="KR3k0003_WYG_049-2b"/>
之語曰難經伉伉劉太常<lb/>
東觀漢記曰桓榮為太常上幸太常府榮東靣坐設几<lb/>
㑹賓子郁以明經復為太常<lb/>
應劭漢官儀曰周澤為太常齋有疾其妻憐其年老被病<lb/>
闚内問之澤大怒以為干齋掾史爭之不聽遂收送詔<lb/>
獄幷自劾謝論者譏其激發不實又諺曰居世不諧為<lb/>
太常妻一歲三百六十日三百五十九日齋一日不齋<lb/>
醉如泥既作事復低迷<lb/>
<pb n="KR3k0003_WYG_049-3a"/>
益部耆舊傳曰趙典為太常雖身處上卿而布被瓦器<lb/>
齊職儀曰太常卿一人品第三秩中二千石銀章青綬<lb/>
進賢兩梁冠絳朝服佩水蒼玉王朗云西京太常行陵<lb/>
赤車千乘<lb/>
賛晉潘岳故太常任府君畫贊曰堂堂我君鑒象開慶<lb/>
逸徳宣猷含真履素味道無悶守終純固弓輿爰集撫<lb/>
翼清舉翰飛公庭龍升天路初掌萬國流化千里遂管<lb/>
秘籍辯章舊史入登常伯出作卿士外内惟允庶績咸<lb/>
<pb n="KR3k0003_WYG_049-3b"/>
理中節日新令問不已濟濟儒林翼翼國子<lb/>
晉孫綽太常碑賛曰海岱恊靈育此多士峩峩君侯東<lb/>
國之紀金徳發耀英風劭起文齊游夏行儔魯史有邈<lb/>
其升令問不已人亦有言徳崇譽髙束帛既言旌節仍<lb/>
招儀刑朝堂流風丹霄将振華衮永煥皇朝上帝靡監<lb/>
曾不遐齡衛霍頹鎮哲人其傾邦國殄瘁搢紳䘮情仰<lb/>
拜髙範永播休聲<lb/>
箴漢揚雄太常箴曰翼翼太常寔為宗伯穆穆靈祗寝<lb/>
<pb n="KR3k0003_WYG_049-4a"/>
廟奕奕稱秩元祀班于羣神我祀既祗我粢孔蠲匪愆匪忒<lb/>
公尸攸宜無曰我材輕身恃筮東鄰之犧牛不如西鄰之麥<lb/>
魚秦殞望夷隱斃鍾巫常臣司宗敢告執書<lb/>
墓誌梁元帝太常卿陸倕墓誌銘曰如金有鑛如竹有<lb/>
筠體二方擬知十可鄰兩升鳳詔三侍龍樓南皮朝宴<lb/>
西園夜遊詞峯飈竪逸氣雲浮日往月來暑流寒襲東<lb/>
耀方逺北芒已及墜露曉團悲風暮急<lb/>
梁沈約太常卿任昉墓誌銘曰天才俊逸文雅𢎞備心<lb/>
<pb n="KR3k0003_WYG_049-4b"/>
為學府辭同錦肆含華振藻鬱焉髙致川谿望歸岩阿<lb/>
待闕幽光忽㫁窮燈黯滅爾有令問蘭薫無絶<lb/>
表梁陸倕為王光禄轉太常讓表曰昔者楚徳方盛孫<lb/>
叔濯衣漢道克隆王陽結綬故拜命無辭受爵不讓况<lb/>
宗卿清重厯選所難漢晉以降莫非素範辭爵則桓郁張奮<lb/>
讓封則丁鴻劉愷潘尼之文雅深純華表之從容退默<lb/>
自此迄兹風流繼軌以臣况之曾無等級<lb/>
陳沈炯為周𢎞讓太常表曰臣聞玉為彫楹不數材於<lb/>
<pb n="KR3k0003_WYG_049-5a"/>
蟠木丹成繡黼豈襲冕於蘿薜何則適用各有所宜朝<lb/>
野不可一指叔孫之分定禮儀倍資典實刁恊之躬為<lb/>
唱引豈易其儀賔主闕對封禪失儀責以司存云誰之<lb/>
咎况南史執簡轉見違才君舉必書尤輕妄冒<lb/>
傳梁王僧孺太常敬子任府君傳曰恥一物之不知惜<lb/>
寸陰之徒靡下帷閉户投斧懸梁雖𤣥晏書淫文勝經<lb/>
溢康成之忽忘所往公叔之顛墜硎岸無以異也若夫<lb/>
天才卓爾動稱絶妙辭賦極其清深筆記尤盡典實若<lb/>
<pb n="KR3k0003_WYG_049-5b"/>
聞金石似注河海少孺速而未工長卿工而未速孟堅<lb/>
辭不逮理平子意不及文孔璋傷於健仲宣病於弱其<lb/>
有集論尚書窮文質之敏駐馬停信極亹亹之功莫尚<lb/>
於斯焉君職等曹張聲髙左陸時乃髙闢雪宮廣開雲<lb/>
殿秋窻春户冬燠夏清九醖斯浮百羞竝薦雲銷月朗<lb/>
聿兹遊客朋來旅見辭人才子辯圃學林莫不含毫咀<lb/>
思爭髙競敏乃整袂端襟翰飛紙落豪人貴仕先達後<lb/>
進莫不心服貌慚神氣将索顧余不敏厠夫君子之末<lb/>
<pb n="KR3k0003_WYG_049-6a"/>
可稱冥契是為神交二三君子唯以從游日暮亭號昭<lb/>
仁庶子雲咫尺康成斯在借此嘉言将無絶乎千載<lb/>
　　衛尉<lb/>
漢書曰衛尉秦官掌宫門衛屯兵景帝初更名中大夫令<lb/>
後元年復為衛尉<lb/>
漢官觧詁曰衛尉主宫闕之内衛寺於垣下為廬各有<lb/>
貟部凡居宫中者皆施籍於掖門案其姓名若有醫巫僦<lb/>
人當入者本官長吏為封啓傳審其印信然後内之人<lb/>
<pb n="KR3k0003_WYG_049-6b"/>
未定又有籍皆復有符符用木長二寸以當所屬官兩<lb/>
字為䥫印亦太卿炙符當出入者案籍畢復齒符乃引<lb/>
内之也其有官位得出入者令執御之官傳呼前後以<lb/>
相通從昏至晨分部行夜夜有行者輒前曰誰誰若此<lb/>
不觧終歲更始所以重慎宿衛也<lb/>
東觀漢記曰光武二十三年太尉鮑昱兼衛尉永元二<lb/>
年司徒丁鴻兼衛尉<lb/>
魏志曰辛毗為衛尉清貧與徐邈胡質皆憂國忘私不<lb/>
<pb n="KR3k0003_WYG_049-7a"/>
營産業賜穀二千斛錢三十萬布告天下又曰田豫為<lb/>
并州刺史徴為衛尉屢乞遜位司馬宣王以豫克壯書<lb/>
喻未聽豫書荅曰年過七十而以居位譬猶鍾鳴漏盡<lb/>
夜行不休是罪人也遂引疾拜太中大夫<lb/>
沈約宋書曰南郡王義宣子恢為侍中領衛尉晉氏過<lb/>
江不置衛尉世祖欲重城禁故復置衛尉自恢始也<lb/>
箴漢揚雄衛尉箴曰茫茫上天崇髙其居設置山險畫<lb/>
為防禦重垠累垓以難不律闕為城衛以待暴卒國有<lb/>
<pb n="KR3k0003_WYG_049-7b"/>
以固民有以内各保其守永修不敗<lb/>
碑後漢孔融衛尉張儉碑銘曰其先張仲實以孝友左<lb/>
右周室晉主夏盟而張老延君譽於四方君禀乾綱之<lb/>
正性蹈髙世之殊軌氷潔淵清介然特立雖史魚之勵<lb/>
操叔向之正色未足比焉中常侍同郡侯覽專權王命<lb/>
豺虎肆虐威震天下君以西都督郵上覽禍亂凶國之<lb/>
罪鞠沒贓姦以巨萬計俄而制書案驗部黨君為覽所<lb/>
䧟亦章名捕逐當世英雄受命殞身以籍濟君厄者蓋<lb/>
<pb n="KR3k0003_WYG_049-8a"/>
數十人故克免斯艱旋宅舊宇衆庶懐其徳王公慕其<lb/>
聲州宰爭命辟大将軍幕府公車特就家拜少府皆不<lb/>
就也復以衛尉徴明詔嚴切勑州郡乃不得已而就之<lb/>
銘曰桓桓我君應天淑靈皓素其質允廸忠貞肆志直<lb/>
道進不為榮赴㦸驕臣發如震霆凌剛摧堅視危如寧<lb/>
　　太僕<lb/>
漢書百官表曰太僕掌輿馬屬官有大廐未央廐家馬三令又<lb/>
車府路軨騎馬駿馬四令丞又龍馬閑駒槖泉騊駼承華五<lb/>
<pb n="KR3k0003_WYG_049-8b"/>
監長丞又邉郡六牧師苑令各三丞又牧槖昆蹄令丞<lb/>
皆屬焉武帝太初元年更名家馬為酮馬注乳馬取其汁<lb/>
挏治之味酢可飲因以名官也<lb/>
文類曰所主揔酮雜合非上選所别異之馬也酮音洞<lb/>
主乳馬韋革為夾兠受數升盛馬乳挏取其上肥因名<lb/>
酮馬今梁州亦名馬酪為馬酒<lb/>
漢舊儀曰太僕牧師諸苑三十六所分布北邉以郎為苑<lb/>
監官奴婢三萬人分養馬三十萬頭擇取給六廐牛羊<lb/>
<pb n="KR3k0003_WYG_049-9a"/>
無數以給犧牲<lb/>
漢書曰夏侯嬰自上初起沛常為太僕竟髙祖世以太僕<lb/>
事惠帝惠帝崩以太僕事髙后髙后崩代王之來嬰與<lb/>
東牟侯入清宫以天子駕迎代王共立文帝後為太僕<lb/>
東觀漢記曰祭肜字次孫旅力過人嘗貫三百斤弓入<lb/>
為太僕從至魯明帝指子路室曰此太僕室也<lb/>
續漢書曰趙岐字臺卿獻帝以為太僕持節安慰天下<lb/>
王隱晉書曰武帝以羊琇為太僕卿遜位加特進<lb/>
<pb n="KR3k0003_WYG_049-9b"/>
晉諸公贊曰郭展為太僕留心於養生是以廐馬充多<lb/>
其後征吳得以濟事<lb/>
帝王世紀曰穆王即位命伯冏為太僕今尚書君牙伯<lb/>
冏二篇是也<lb/>
箴漢揚雄太僕箴曰肅肅太僕車馬是供鏘鏘和鸞駕<lb/>
彼時龍昔在上帝廵狩四宅王用三驅前禽是失廐多<lb/>
肥馬野有餓殍僕臣司駕敢告執皂<lb/>
誄晉傅𤣥永寧太僕龎侯誄曰蒸蒸孝敬行著閨庭如<lb/>
<pb n="KR3k0003_WYG_049-10a"/>
蘭之芳如金之貞在亂不囘處暗斯明仁象春日威配<lb/>
秋霜慈恩雨施惠化風揚嘉善獻親疾惡若讎品定人<lb/>
倫清濁異流将繼四祖世據削定天假其年主優其禄<lb/>
等勲伊吕比夀東嶽<lb/>
　　廷尉<lb/>
韋昭辯釋名曰廷尉縣尉皆古官也尉以尉民心也<lb/>
尚書曰帝曰臯陶蠻夷猾夏㓂賊姦宄汝作士<lb/>
文子曰臯陶喑而為大理天下無虐刑有貴乎言者也<lb/>
<pb n="KR3k0003_WYG_049-10b"/>
韓詩外傳曰晉文公使李離為大理過聽殺人自拘廷<lb/>
尉請死於君君曰官有貴賤罰有輕重下吏有罪非子<lb/>
之罪也李離曰法失則刑刑失則死遂伏劒死<lb/>
漢書曰廷尉秦官掌刑辟有正左右監景帝中元六年更<lb/>
名大理武帝建元四年復廷尉又曰下邳翟公為廷尉<lb/>
賔客填門及罷門外可設雀羅後復為廷尉乃署其門<lb/>
曰一死一生乃知交情一貴一賤交情乃見一貧一富<lb/>
乃知交態又曰張釋之為廷尉上行出中渭橋有一人<lb/>
<pb n="KR3k0003_WYG_049-11a"/>
從橋下走乘輿馬驚於是使騎捕之屬廷尉釋之奏此<lb/>
人犯蹕當罰金上怒釋之曰廷尉天下之平也一傾天<lb/>
下用法皆為之輕重民安得措其手足上良久曰廷尉<lb/>
當是也又曰于定國為廷尉朝廷稱之曰張釋之為廷<lb/>
尉天下無寃民于定國為廷尉民自以不寃又曰朱博<lb/>
遷廷尉恐為官屬所誣召見正監典法掾史謂曰廷尉<lb/>
本起於武吏不通法律然廷尉治郡斷獄以來且二十年<lb/>
亦獨耳剽日久三尺律令人事出其中掾史試與正監<lb/>
<pb n="KR3k0003_WYG_049-11b"/>
共撰前世决事吏議難知者數十事特以問廷尉得為<lb/>
諸君意覆之正監即共條白博博皆召掾史為平處其<lb/>
輕重十中八九官屬咸服又曰文帝初立河間守吳公<lb/>
治天下第一故與李斯同邑乃徴吳公為廷尉<lb/>
華嶠後漢書曰河間吳雄以明法律桓帝時自廷尉致<lb/>
位司徒雄子訢孫㳟三世為廷尉以法為名家又曰郭<lb/>
躬為廷尉正遷廷尉家世掌法凡郭氏為廷尉者七人<lb/>
新序曰楚昭王有士曰石奢公正而好義王使為理於<lb/>
<pb n="KR3k0003_WYG_049-12a"/>
是廷尉有殺人者石奢追之則其父也及於廷尉曰以<lb/>
父成政不孝也不行君法不忠也㢮罪法而伏其辜僕<lb/>
之所守也君曰庸有罪乎子其治事矣石奢曰不私其<lb/>
父非孝也不行君法非忠也臣不敢失法下之行也遂<lb/>
不離斧鑕刎頸而死<lb/>
東觀漢記曰永平六年以廷尉皆曹吏强為廷尉以明<lb/>
用逹法理超遷非次又曰陳寵為廷尉有疑獄輙手筆<lb/>
作議所活者甚多<lb/>
<pb n="KR3k0003_WYG_049-12b"/>
魏志曰髙文惠明帝時為廷尉時法甚峻而宜陽典農<lb/>
劉龜竊於禁内射兔收龜付獄文惠表請告者曰廷尉<lb/>
天下平也安得以至尊喜怒而毁法乎<lb/>
㑹稽典録曰盛吉拜廷尉吉性多仁恩務在哀矜每至<lb/>
冬月罪囚當斷其妻執燭吉手丹筆夫妻相向垂泣<lb/>
摯虞新禮議曰故事祀臯陶於廷尉寺新禮移祀於律<lb/>
寺以同祭先聖於太學也又故事祀以社日新禮改以<lb/>
孟秋之月以應秋政臣虞謹按臯陶作士惟明克允國<lb/>
<pb n="KR3k0003_WYG_049-13a"/>
重其功人思其當是以獄官祀其神繫者致其祭律非<lb/>
正署廢興無常宜如舊禮<lb/>
晉中興書曰王彪之遷廷尉時揚州刺史殷浩劾永嘉<lb/>
太守謝毅付廷尉彪之執法不受發詔彪之又上疏執<lb/>
據時人云張釋之以來復見斯事<lb/>
箴漢揚雄廷尉箴曰天降五刑惟夏之績亂兹平民不<lb/>
囬不僻昔在蚩尤爰作淫刑延于苗民夏氏不寧穆王<lb/>
耄荒甫矦伊謀周輕其制秦繁其辜故有國者無云何<lb/>
<pb n="KR3k0003_WYG_049-13b"/>
謂是刖是劓無云何害是剥是割殷以刑顛秦以酷敗<lb/>
獄臣司理敢告執謁<lb/>
　　鴻臚<lb/>
韋昭辯釋名曰腹前肥者曰臚此主王侯及蕃國言以<lb/>
京師為心體王侯外國為腹臚以養之也辯云鴻臚本<lb/>
故典客掌禮鴻大也臚陳序也欲大以禮陳序賔客<lb/>
漢書曰典客秦官掌諸侯歸義蠻夷景帝六年更名大<lb/>
行令武帝太初元年更名大鴻臚<lb/>
<pb n="KR3k0003_WYG_049-14a"/>
漢雜事曰蕭由為陳留太守入為鴻臚卿不任賓贊乃<lb/>
還官<lb/>
東觀漢記曰大鴻臚漢舊官建武元年復置屬官有治<lb/>
禮員三十七人主齋祠儐賛又有中都官升食以下功次<lb/>
相輔<lb/>
續漢書曰大鴻臚卿一人中二千石諸王入朝當郊迎<lb/>
典其禮儀及郡國上計并屬焉皇子拜王贊授及拜諸<lb/>
侯諸侯嗣子四方夷狄封者鴻臚召拜之<lb/>
<pb n="KR3k0003_WYG_049-14b"/>
魏略曰常林性既清白當入官又嚴少府寺與鴻臚對<lb/>
門時崔林為鴻臚性闊達不與林同數數聞林撾人吏<lb/>
聲不以為可林嘗夜撾吏吏不勝其痛嚾呼嗷嗷其明<lb/>
崔出門與林語曰聞卿為廷尉爾耶林不覺荅曰不也<lb/>
崔曰卿不為廷尉昨夜何故考囚乎林慚笑又曰韓宣<lb/>
明帝時為大鴻臚始南陽韓暨以宿徳在宣前為大鴻<lb/>
臚鴻臚中為之語曰大鴻臚小鴻臚前後治行曷相如<lb/>
襄陽耆舊傳曰習郁為侍中時從光武幸黎丘與帝通<lb/>
<pb n="KR3k0003_WYG_049-15a"/>
夢見蘇山神光武嘉之拜大鴻臚録其前後功封襄陽<lb/>
矦使立蘇嶺祠刻二石鹿夾神道百姓謂之鹿門廟或<lb/>
呼蘇嶺山為鹿門山<lb/>
山濤啓事曰鴻臚職主故事前後給之率多不善今當<lb/>
選御史丞刁攸舊人不審於宜爾不<lb/>
箴漢揚雄大鴻臚箴曰蕩蕩唐虞經通陔極畫為上下<lb/>
該羅百職文不可武武不可文大小上下不可奪倫鴻<lb/>
臣司爵敢告在鄰<lb/>
<pb n="KR3k0003_WYG_049-15b"/>
碑漢邯鄲淳鴻臚鍾紀碑銘曰内苞九徳外兼百行川<lb/>
深淪於不測瞻智應於無方𢎞裕足以容衆矜嚴足以<lb/>
正已然後研㡬道藝涉覽文學凡前言往行竹帛所載<lb/>
靡不悉該於穆上徳時惟我君固天縱之允鍾厥純命<lb/>
世作則實紹斯文遭險龍潛抗志浮雲所貴在己樂存<lb/>
事親雖庭畎畆天子屢聞<lb/>
　　司農<lb/>
漢書曰治粟内史秦官武帝太初元年更名大司農<lb/>
<pb n="KR3k0003_WYG_049-16a"/>
應劭漢官曰大司農古官也唐虞分命羲和四子敬授<lb/>
民時髙祖受命懲秦之弊與民休息逮到文景國家無<lb/>
事家給人足京師之錢累百巨萬貫朽而不校太倉之<lb/>
粟陳陳相因充溢露積腐敗而不食<lb/>
史記曰韓信歸漢以為治粟内史<lb/>
漢書曰武帝天漢元年以桑𢎞羊為大司農置丞數十<lb/>
部於郡國又曰宣帝地節四年北海太守朱邑以治行<lb/>
第一入為大司農<lb/>
<pb n="KR3k0003_WYG_049-16b"/>
東觀漢記曰牟融字子優為大司農性明達稱為名卿<lb/>
又曰髙詡以儒學徵拜大司農在朝以清白方正稱<lb/>
魏志曰梁習為并州二十餘年政治為天下最乃徵拜<lb/>
為大司農<lb/>
沈約宋書曰大司農卿一人稱棄后稷其職也<lb/>
齊職儀曰司農卿耕藉則掌其禮儀<lb/>
箴漢揚雄大司農箴曰厥僚后稷實均實贏有無遷易<lb/>
惟都作程㫄施衣食厥民攸生上稽二帝下閲三王什<lb/>
<pb n="KR3k0003_WYG_049-17a"/>
一而征為民作常逺近貢篚百姓不忘帝王之盛盛在<lb/>
農殖季周爛熳而東作不勑膏腴不獲庶物竝荒府藏<lb/>
單虗靡積倉倉<lb/>
晉張華大司農箴曰在周之季不䖍政首弃稷弗修不<lb/>
籍千畆匱神乏祀敗於戎醜嗇臣司農敢告左右<lb/>
墓誌陳江揔司農陳暄墓誌銘曰其文<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>骫其筆縱横<lb/>
背碑即誦據馬俄成誹諧見賞調笑忘情兩宫寵官四<lb/>
主恩榮萬事依息一朝追送疇昔命觴文可吟諷今日<lb/>
<pb n="KR3k0003_WYG_049-17b"/>
酹酒長悲且慟<lb/>
誄後漢張衡大司農鮑德誄曰昔君烈祖丕顯奕世敬<lb/>
叔生牙美管交頼至于中葉種徳以邁種徳伊何去虗<lb/>
適叅建旄屯留其茂如林降及我君揔角有聲遺蒙萬<lb/>
穀寵禄斯丁守約勤學克勞其形濬哲之資日就月成<lb/>
業業學徒童蒙求我舍厥往著去風即雅濟濟京河寔<lb/>
為西魯昔我南都惟帝舊鄉同于郡國殊於表章命親<lb/>
如公弁冕鳴璜若惟允之實耀其光導以仁惠教以義<lb/>
<pb n="KR3k0003_WYG_049-18a"/>
方習射矍相饗老虞庠羌髠作虐艱我西鄰君斯整旅<lb/>
耀武月頻蠢蠢戎虜是慴是震知徳者鮮惟君克舉既<lb/>
厭帝心将處台輔命有不永時不我與天實為之孰其<lb/>
能禦股肱或毁何痛如之國䘮遺愛如何無思<lb/>
　　将作<lb/>
漢書曰将作秦官掌治宫室<lb/>
應劭漢官曰世祖中興以謁者領其官章帝建初元年<lb/>
乃置真位次河南尹永元七年大匠應慎上言百郡計<lb/>
<pb n="KR3k0003_WYG_049-18b"/>
吏觀國之光而舍逆旅﨑嶇私館貢篚之物朽濕曝露<lb/>
昔晉國霸之盟主耳舍諸侯於𨽻人鄭子産以為大譏<lb/>
况今四海之大而可無乎和帝嘉納之即創業焉<lb/>
漢書曰将作大匠馬延年勤苦賜秩二千石<lb/>
漢舊儀曰将作大匠改作少府景帝中元六年更名也<lb/>
續漢書曰将作大匠掌木土之工并樹桐梓之類列于<lb/>
道側<lb/>
華嶠漢書曰劉寵拜㑹稽太守除省煩苛徵為将作大<lb/>
<pb n="KR3k0003_WYG_049-19a"/>
匠有老叟五六人人齎一百錢送寵寵為一人受一文<lb/>
大錢<lb/>
魏志曰楊阜為大匠卿治宫室發美女充後庭阜上疏欲省<lb/>
宫人諸不見幸者乃召御府史問後宫人數吏守舊令對<lb/>
曰禁宻不得宣露阜怒杖吏一百數之曰國家不以九<lb/>
卿為宻反與小吏為宻乎帝聞而愈敬憚<lb/>
汝南先賢傳曰應仲華為将作大匠發擿姦伏除藻飾<lb/>
割浮費凡所省息七億餘萬<lb/>
<pb n="KR3k0003_WYG_049-19b"/>
箴漢揚雄将作大匠箴曰侃侃将作經構宫室牆以禦<lb/>
風宇以蔽日寒暑攸除鳥鼠攸去王有宫殿民有宅居<lb/>
昔在帝世茅茨土階夏卑宫觀在彼溝洫桀作瑶臺紂<lb/>
為琁室人力不堪而帝業不卒詩詠宣王由儉改奢春<lb/>
秋譏刺書彼泉臺兩觀雉門而魯以不恢或作長府而<lb/>
閔子以仍<lb/>
　　光禄大夫<lb/>
漢書百官表曰光禄勲屬官有大夫掌論議<lb/>
<pb n="KR3k0003_WYG_049-20a"/>
漢官觧詁曰武帝以中大夫為光禄大夫與博士俱以<lb/>
儒雅之選異宫通職周官所謂聨者也温故知新率由<lb/>
舊章皆能分明古今辨舊聞者也<lb/>
漢官儀曰光禄大夫秩比二千石不言屬光禄光禄勲<lb/>
門外特施行馬以旌别之<lb/>
百官表注曰光禄大夫古官也銀章青綬詩云三事大<lb/>
夫莫不夙夜職掌言議毗亮論道獻可替不贊揚徳化<lb/>
漢書曰杜陵王仲翁出入蒼頭廬兒傳呼甚寵又曰元<lb/>
<pb n="KR3k0003_WYG_049-20b"/>
帝以少傅周堪為光禄大夫秩中二千石領尚書事務<lb/>
又曰谷永既為大将軍鳳説能實最髙由是擢為光禄<lb/>
大夫<lb/>
東觀漢記曰張湛為光禄大夫數陳政常乘白馬光武<lb/>
每有異政輙曰白馬生且復諫矣<lb/>
魏志曰黄初四年光禄大夫楊彪詔給吏卒門施行馬<lb/>
樊英别傳曰詔書告南陽太守曰五官中郎将樊英委<lb/>
榮辭禄不降其節今以英為光禄大夫賜歸家所在縣<lb/>
<pb n="KR3k0003_WYG_049-21a"/>
穀千斛常以八月致牛一頭酒三斛<lb/>
表梁邱遲為柳僕射讓光禄表曰竊聞敬孫以規獻為<lb/>
職彞品常貴飛翠鳴玉升降禁明臣以痁疾豈伊或忝<lb/>
匪稱其服終朝三褫近取諸身皎日非喻臣之庸薄久<lb/>
塵物論假以克壯報効無階而嬰離沉痼日月滋甚聖<lb/>
朝㽜簮履之舊愍降帷蓋之餘矜榮不徒行事存寵渥<lb/>
誄魏陳王曹植光禄大夫荀侯誄曰如氷之清如玉之<lb/>
潔法而不威和而不䙝百僚士庶欷㱆霑纓機女投杼<lb/>
<pb n="KR3k0003_WYG_049-21b"/>
農夫輟耕輪結轍而不轉馬悲鳴而倚衡<lb/>
　　太子詹事<lb/>
漢書百官表曰太子詹事掌皇后太子家丞屬諸官皆<lb/>
屬焉成帝鴻嘉三年省詹事屬大長秋<lb/>
應劭漢官曰詹事秦官詹省也給也秩二千石<lb/>
漢書曰竇嬰乃太后兄子景帝即位為詹事帝母弟梁<lb/>
孝王太后愛之孝王朝因燕酒酣上曰千秋萬歲後傳<lb/>
位於王嬰引巵進上曰天下髙祖之天下父子相傳漢<lb/>
<pb n="KR3k0003_WYG_049-22a"/>
之約也上何得傳王太后因憎嬰嬰亦薄其官因病免<lb/>
也又曰孔光父霸宣帝時以經授太子為詹事又曰孝<lb/>
哀元夀元年馬宫為詹事又曰漢文以鄭當時為景帝<lb/>
詹事又曰昭帝元鳳中以韋賢為詹事<lb/>
王珉荅徐邈書曰詹事彈肅一宮如尚書令中丞矣<lb/>
晉公卿禮秩曰太始中立詹事掌宫事<lb/>
齊職儀曰詹事品第三茂陵書秩二千石銀章紫綬局<lb/>
擬尚書令位視領䕶将軍<lb/>
<pb n="KR3k0003_WYG_049-22b"/>
沈約宋書曰詹事一人初領官屬成帝時悉屬少府魏<lb/>
氏更置詹事摠衆職晉初又屬二傅咸寧復置詹事<lb/>
俗説曰江夷右僕射主上欲用其領詹事語王准卿可<lb/>
覔比例准對曰臣當出外尋訪准後見主上問近所道<lb/>
事卿已得例未准曰謝琰右僕射領詹事琰即謂公之<lb/>
子恐夷非其例事遂不行<lb/>
表齊孔稚珪讓詹事表曰太子霞騫青殿日光春宫駕<lb/>
紫谷之英振洛笙之響自非器上白雲韻同明月何以<lb/>
<pb n="KR3k0003_WYG_049-23a"/>
延芳芝苑挿羽瓊條竇嬰戚貴於西京陸曄風素於東<lb/>
國伊人之美方曰可舉臣亦何斯而敢叅冐也<lb/>
梁陸倕除詹事免讓表曰中陽白水徒庇微軀送珥抱<lb/>
薪未聞成績陳席不棄故劒無遺遂宣時髦升降清顯<lb/>
尊官厚秩無因而至陋巷蓽門鬰成爽塏儲端華重實<lb/>
異恒司南章馬宫已擇儒雅竇嬰許商爰取姻戚自兹<lb/>
已降名器日隆歴選才賢若何叨越也<lb/>
陳江摠謝宫為製讓詹事表曰如攀珠樹徒仰照匣之<lb/>
<pb n="KR3k0003_WYG_049-23b"/>
輝若踐玉田不知照廡之價芙蓉之水亟奉北園迷迭<lb/>
之文屬陪南館久降嘘枯之㫖許賜凌雲之筆清夜讌<lb/>
斯謂言善戲黄金然諾竝遂殊寵年齊栢寢豈報恩榮<lb/>
紙罄蘭臺未書悚戴<lb/>
啓陳江摠除詹事謝宫啟曰庇身修徳濫迹端形陳蘿<lb/>
故葛攀附不涯觧角蜕鱗超踰非次方辭璽㑹覬收渥<lb/>
澤<lb/>
　　太子中庶子<lb/>
<pb n="KR3k0003_WYG_049-24a"/>
漢書百官表曰太子中庶子如侍中又曰太子太傅屬<lb/>
官有庶子又曰王商涿郡人少為太子中庶子以肅敬<lb/>
敦厚稱<lb/>
環濟要略曰庶子謂官中諸吏之適子及支庶在版籍<lb/>
者也行其秩叙作其徒役授八次八舍之職以徼候<lb/>
漢書曰歐陽地餘為中庶子授皇太子經元帝即位遷<lb/>
侍中<lb/>
魏志曰鮑勛為中庶子又曰王昶字文舒為中庶子<lb/>
<pb n="KR3k0003_WYG_049-24b"/>
文章叙曰應貞晉室為中庶子<lb/>
晉齊王攸與山濤書曰中庶子東宫顯職加以侍接左右誠<lb/>
宜得篤粹有行檢六人想悉在尊意必允衆望也<lb/>
晉中興書曰温嶠拜中庶子在東宫甚見嘉寵僚屬莫<lb/>
與為比數規諌諷議又獻侍臣箴甚有補益太子時起<lb/>
西池樓觀頗多勞費嶠口疏切諌太子納焉<lb/>
沈約宋書曰中庶子漢置古者世禄卿大夫之子既為<lb/>
副倅謂之國子天子諸侯子必有庶子官以掌教之<lb/>
<pb n="KR3k0003_WYG_049-25a"/>
墓誌梁簡文帝庶子王規墓誌銘曰玉挺藍田珠潤隋<lb/>
水價重連城聲同埀棘偶應龍之籥影等威鳳之羽儀<lb/>
名理超於荀王博洽侔於終賈稍遷侍中佩玉璽於文<lb/>
昌珥金貂於武帳文雅與綺縠相宣逸氣並雲霞俱逺<lb/>
副君取敬杜夷時廻晉儲之駕追嗟徐幹亦降魏兩之<lb/>
書爰發睿辭為銘云爾七略百家三藏九部成誦其心<lb/>
談天其口勝氣無儔髙塵誰偶榮珪掩采靈劒摧鋒宋<lb/>
郊淪鼎洛水沉鐘𤣥扉不晝幽夜恒冬<lb/>
<pb n="KR3k0003_WYG_049-25b"/>
　　太子舍人<lb/>
漢書曰文帝使晁錯詣伏生受尚書還拜太子舍人<lb/>
漢雜事曰鄭當時景帝時為太子舍人每五日沐洗常<lb/>
置驛馬長安請諸賔客夜以繼日常恐不徧<lb/>
魏畧曰張茂上便宜擢為太子舍人<lb/>
山濤啓事曰臣近舉氾源為太子舍人源見稱有徳素<lb/>
久沉滯舉為大臣欲以慰後聞之士<lb/>
晉諸公贊曰張華博識多聞無物不知盧浮髙朗經傳<lb/>
<pb n="KR3k0003_WYG_049-26a"/>
有美於華起家為太子舍人<lb/>
墓誌梁簡文帝太子舍人蕭特墓誌銘曰威鳳五色朝<lb/>
陽千仞孫枝發響将雛流韻馥哉若蘭頌矣懐瑾瑾既<lb/>
誕子恒乃懽𦙍銀鉤之巧重世遹雋况此臨池蟬輕露<lb/>
潤丹旐輕飛哀歌徐引壠水春帷山雲晚陣<lb/>
　<lb/>
　<lb/>
　<lb/>
<pb n="KR3k0003_WYG_049-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚巻四十九<lb/>
</p>
<p>
</p>
  </div>
</body>
</text>
</TEI>
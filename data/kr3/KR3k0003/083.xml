<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷八十三</head>
    <p>
<pb n="KR3k0003_WYG_083-1a"/>
欽定四庫全書<lb/>
　藝文類聚卷八十三　　　唐　歐陽詢　撰<lb/>
　寶玉部上<hi>實玉</hi>　<hi>金/珪</hi>　<hi>銀</hi>
　　寶<lb/>
爾雅曰琛寶也<hi>美寶為琛</hi>
禮記曰南宫敬叔反必載寶而朝<hi>敬叔魯卿失位去魯得反載其寳以朝君</hi>
夫子曰如是其貨也䘮不如速貧之愈也<lb/>
左傳曰晉荀息請以屈産之乗垂棘之璧假道於虞以<lb/>
<pb n="KR3k0003_WYG_083-1b"/>
伐虢公曰是吾寶也對曰若得道於虞猶外府也又<lb/>
曰宋人得玉獻諸子罕曰以示玉人玉人以為寶也<lb/>
故敢獻之子罕曰我以不貪為寶爾以玉為寶若以<lb/>
與我皆䘮寶也不若人有其寶<lb/>
公羊傳曰虞公貪而好寳及為晉所滅抱寶牽馬而<lb/>
去又曰盗竊寳玉大弓<lb/>
穆天子傳曰西征至陽紆之山河伯馮夷所都是惟<lb/>
河宗氏天子崑崙之山丘春山之寳玉<lb/>
<pb n="KR3k0003_WYG_083-2a"/>
管子曰玉起於禺氏金起於汝漢珠起於赤野先王<lb/>
為其從逺其至之難故託用於其重以珠玉為上幣<lb/>
黄金為中幣刀布為下幣<lb/>
史記曰梁惠王與齊威王田於郊威王問曰王亦有<lb/>
寳乎惠王曰若寡人國小尚有徑寸之珠照車前後<lb/>
各十二乗者十枚柰何以萬乗之國而無寳乎威王<lb/>
曰寡人之寶與王異吾臣有檀子者使守南城則楚<lb/>
人不敢為冦東取泗上十二諸侯皆来朝吾臣有盻<lb/>
<pb n="KR3k0003_WYG_083-2b"/>
子者使守髙唐則趙人不敢東漁吾吏有黔夫者使守<lb/>
徐州則燕人祭北門趙人祭西門<hi>齊之北門西門也言燕趙之人畏見侵伐</hi>
<hi>故祭以求福</hi>徙而從者七千餘家吾臣有種首者使備盗賊<lb/>
則道不拾遺将以照千里豈特十二乗哉梁惠王慙不<lb/>
懌而去<lb/>
淮南子曰夫夏后氏之璜不能無考<hi>考瑕亹也</hi>明月之珠不<lb/>
能無纇<hi>纇絲結也</hi>其小惡不足以妨大美也今志人所短忘<lb/>
人所長而求得賢乎天下則難矣<lb/>
<pb n="KR3k0003_WYG_083-3a"/>
謝承漢書曰鄹人王逢得路遺寶物懸衢道求主還<lb/>
晉安帝紀曰桓𤣥尤愛珍寶常玩弄珠玉不離于手<lb/>
地鏡圗曰凡觀金玉寶劒銅鐵皆以辛之日待雨止明<lb/>
日平旦及黄昏夜半觀之所見光白者玉也赤者金黄<lb/>
者銅黑者鐵<lb/>
　　金<lb/>
爾雅曰黄金謂之盪<hi>音蕩</hi>其美者謂之鏐<hi>音留</hi>
尚書洪範五行四曰金金曰從革從革作辛<hi>孔安國金可改庚辛</hi>
<pb n="KR3k0003_WYG_083-3b"/>
<hi>金氣也</hi>
穆天子傳曰披圗視天子之寶黄金之膏<lb/>
晏子曰景公為履黄金之綦<lb/>
孝經援神契曰石潤苞玉丹精生金翠羽揚也<hi>三物台和氣故</hi>
<hi>能變通易色也</hi>又曰四夷賔服則金勝土<lb/>
孫氏瑞應圗曰王者不藏金玉則黄金見深山<lb/>
禮斗威儀曰君乗金而王其政平則黄金見深山<lb/>
列子曰齊人有欲金者清旦衣冠之市適鬻金者之所<lb/>
<pb n="KR3k0003_WYG_083-4a"/>
因攫其金而去吏捕之問曰人皆在焉子攫人之金何<lb/>
故對曰取金之時不見人徒見金<lb/>
魯連子曰秦師圍趙而退平原君以千金欲為魯連先<lb/>
生夀連笑曰所貴天下士者為人釋難解人締結若即<lb/>
有取商賈之事連不忍為也<lb/>
韓子曰荆南麗水之中生金<lb/>
燕丹子曰太子自喜得荆軻永無憂秦後日與軻之東<lb/>
宫臨池而觀軻拾瓦投鼃太子令人奉盤金軻用祗賜<lb/>
<pb n="KR3k0003_WYG_083-4b"/>
金復進軻曰非為太子憂金也但臂痛耳<lb/>
史記曰秦獻公十八年兩金櫟陽公自以得金瑞故作<lb/>
畦畤於櫟陽祀白帝又曰秦始皇葬於驪山以黄金為<lb/>
鳬鴈<lb/>
韓詩外傳曰楚襄王遣使者持金千片白璧百䨇聘荘<lb/>
子欲以為相荘子辭而不許使者曰黄金白璧寶之至<lb/>
也卿相尊位也先生辭而不受何也<lb/>
吳越春秋曰延陵季子出遊於齊見路有遺金有披裘<lb/>
<pb n="KR3k0003_WYG_083-5a"/>
採薪者季呼薪者取彼地金薪者曰吾當夏五月披裘<lb/>
而薪豈取金者哉<lb/>
列仙傳曰安期先生始皇請見之賜金璧數千萬<lb/>
列女傳曰秋胡子既官於陳五年乃歸未至見路傍有<lb/>
一美婦人方採桑秋胡子下車謂之曰吾有金願與夫<lb/>
人婦笑曰嘻夫採桑以作紡績經織以供衣食奉二親<lb/>
飬夫子而已矣吾不願人之金<lb/>
漢書曰武帝行幸回中詔曰往者朕郊見上帝泰山見<lb/>
<pb n="KR3k0003_WYG_083-5b"/>
金宜更黄金為麟趾褭蹄以恊瑞焉又曰梁孝王未死<lb/>
時金以巨萬計不可勝數及死藏府餘黄金尚四十餘<lb/>
萬斤他財物稱是又曰季布為任侠有名楚人諺曰得<lb/>
黄金百斤不如得季布一諾又曰直不疑為郎事文帝<lb/>
其同舎有告歸者誤持同舎郎金主覺亡意不疑不疑<lb/>
謝之買金償之後告歸者来而歸金前郎亡金者大慙<lb/>
又曰韋賢傳曰鄹魯諺云遺子黄金滿籝不如教子一<lb/>
經又曰䟽廣徙為太傅頃之兄子受為少傅父子並為<lb/>
<pb n="KR3k0003_WYG_083-6a"/>
師傅俱乞骸骨上以其年老皆許之加賜黄金二十斤<lb/>
皇太子贈以五十斤又曰秦幣黄金方寸而重一斤以<lb/>
鎰為名<lb/>
漢武故事曰帝年數嵗長公主遍指侍者曰與子作婦<lb/>
好否皆不用後指陳后帝曰若得阿嬌當作金屋貯之<lb/>
續漢書曰楊震為東莱太守道經昌邑初震為荆州舉<lb/>
茂才王宻宻時為昌邑令謁見至夜懐金十斤以遺震<lb/>
震曰故人知君君不知故人何也宻曰暮夜無知者震<lb/>
<pb n="KR3k0003_WYG_083-6b"/>
曰天知神知子知我知何謂無知宻愧而出<lb/>
廬江七賢傳曰陳翼到藍鄉見道邉有馬傍有一病人<lb/>
呼曰我長安魏公卿聞廬江樂来遊今病不能前翼迎<lb/>
歸飬之病困曰有金十餅素二十匹死則賣以殯歛餘<lb/>
謝主人既死翼賣素買棺衣衾以金置棺下騎馬出入<lb/>
後其兄長公見馬告吏捕翼翼具言之棺下得金長公<lb/>
叩頭謝以金十餅投其門中翼送長安還之翼後為魯<lb/>
陽尉號魯陽金尉<lb/>
<pb n="KR3k0003_WYG_083-7a"/>
漢書曰王陽好車馬衣服及遷徙其載不過囊衣不畜<lb/>
餘財天下服其廉而怪其奢故風俗傳云王陽能作黄<lb/>
金<lb/>
邴原别傳曰原以䘮亂方熾遂到遼東時同郡劉攀亦<lb/>
俱在焉遼東人圖奪太守公孫度度覺之捕其家而攀<lb/>
得免度曰有藏劉攀同誅攀窘逼歸原曰窮鳥入懐原<lb/>
曰焉知此懐之可入遂匿之月餘東莱太守太史子義<lb/>
素有義節原欲以攀付之攀臨去以其手所杖劒金三<lb/>
<pb n="KR3k0003_WYG_083-7b"/>
餅與原原受金辭劒還謂度曰将軍平日與攀無郄而<lb/>
欲殺之者但恐其為蜂蠆耳今攀已去而尚拘閑其家<lb/>
以情推之其念為毒螫必滋甚矣度從之即出攀家原<lb/>
以金還之<lb/>
曹操别傳曰操别入碭發梁孝王冡破棺收金寳數萬<lb/>
斤天子聞之哀泣<lb/>
英雄記曰董卓郿塢有金二三萬斤<lb/>
益部耆舊傳曰王忳詣京於客舎見諸生病甚困謂忳<lb/>
<pb n="KR3k0003_WYG_083-8a"/>
云腰下有金十斤願以相與收藏尸骸未問姓名而絶<lb/>
忳賣金一斤以給棺殮九斤置生腰下後署大度亭長<lb/>
到亭日有白馬一疋入亭中其日大風有一繡被隨風<lb/>
而来後乗馬突入金彦門彦父見曰真盗矣忳説状又<lb/>
取被示之悵然曰此我子也以被馬歸彦父彦父不受<lb/>
遣迎彦䘮金具存<lb/>
録異傳曰隗炤者汝陰鴻夀亭民善於易臨終書板授<lb/>
其妻曰吾亡後當大荒窮雖爾而慎莫賣宅也到後五<lb/>
<pb n="KR3k0003_WYG_083-8b"/>
年春當有詔使来頓此亭姓龔此人負吾金卿以此板<lb/>
往責之勿違言也亡後果大困欲賣宅者數矣憶夫言<lb/>
輒止到期日有龔使者果止亭中妻遂賫板往責使者<lb/>
使者執板不知所言曰我平生不踐此何縁爾耶使者<lb/>
沉吟良久謂曰賢夫何能妻曰夫善易而未嘗為人卜<lb/>
使者曰可知矣乃顧命侍者取蓍而筮之卦成抵掌歎<lb/>
曰妙哉隗炤生含明隱迹而莫之聞可謂鏡窮逹而洞<lb/>
吉凶者也於是告炤妻曰吾不相負金賢夫自有金乃<lb/>
<pb n="KR3k0003_WYG_083-9a"/>
知亡後當蹔窮故藏金以待泰平所以不告兒婦者恐<lb/>
金盡而困無已也吾善易故書板以寄意耳金有五百<lb/>
斤盛以青甒覆以銅柈埋在堂屋東頭去壁一丈入地<lb/>
九尺妻還掘之皆如卜焉<lb/>
捜神記曰郭巨兄弟三人早䘮父禮畢二弟求分以錢<lb/>
二千萬二弟各取千萬巨獨與母出居客舎夫婦傭賃<lb/>
以給供飬居有頃妻産男巨念與兒妨事親一也老人<lb/>
得食喜分兒孫減饌二也乃於野鑿地欲埋兒得石蓋<lb/>
<pb n="KR3k0003_WYG_083-9b"/>
下有金一釜中有丹書曰孝子郭巨黄金一釜以用賜<lb/>
汝於是名振天下<lb/>
世説曰管寜華歆鋤菜見金管揮鋤與瓦石不異華捉<lb/>
而擲去<lb/>
異物志曰狼䐠民與漢人交關常夜為市以鼻齅金知<lb/>
其好惡<lb/>
扶南傳曰毗騫國食器皆以金為之<lb/>
幽明録曰淮牛渚津水極深無可筭計人見一金牛形<lb/>
<pb n="KR3k0003_WYG_083-10a"/>
甚瑰壮以金為鏁絆又曰巴丘縣自金岡以上二十里<lb/>
名黄金潭莫測其深上有瀨亦名黄金瀨古有釣於此<lb/>
潭獲一金鏁引之遂滿一船有金牛出身奔壯釣人被<lb/>
駭牛因奮勇躍而還潭鏁乃將盡釣人以刀斫得數尺<lb/>
潭瀨因此取名<lb/>
異苑曰永康王曠井上有一洗石時見赤氣後有二胡<lb/>
人寄宿忽求買之未及度錢子婦孫氏覩二黄鳥闘於<lb/>
石上疾往掩取變成黄金<lb/>
<pb n="KR3k0003_WYG_083-10b"/>
　　銀<lb/>
爾雅曰白金謂之銀其美者謂之鐐<hi>音遼</hi>
史記封禪書曰殷得金徳銀自山溢<lb/>
漢書曰益州盢町山出銀賁古亦出銀又曰無雷國出<lb/>
銀又曰黄金一斤直錢萬朱提銀八兩為流直一千五<lb/>
百八十他銀一流直千是為銀貨二品<lb/>
東方朔神異經曰西南有銀山焉長五十餘里廣四五<lb/>
里髙萬餘丈皆悉白金不雜土石不生草木<lb/>
<pb n="KR3k0003_WYG_083-11a"/>
列傳異曰故司𨽻校尉上黨鮑子都少時上許掾於道<lb/>
中遇一書生獨行無伴卒得心痛子都下車為按摩奄<lb/>
忽亡不知姓名有素書一卷銀十餅即賣一餅以殯殮<lb/>
餘銀以坑之素書著腹上哭之謂曰若子䰟靈有知當<lb/>
令子家知子在此余奉使命不獲久留遂辭而去<lb/>
抱朴子曰銀但不及金玉餌可以地仙<lb/>
南越志曰遂成縣任山銀穴有銀沙<lb/>
地鏡圗曰銀之氣夜正白流散在地撥之隨手散復合<lb/>
<pb n="KR3k0003_WYG_083-11b"/>
此是也山有葱下有銀光隱隱正白山有磁石下有銅<lb/>
若金又曰白銀見為雄雞<lb/>
贊晉郭璞金銀賛曰惟金三品揚越作貢五材之珍是<lb/>
謂國用務經軍農爰及雕弄<lb/>
　　玉<lb/>
爾雅曰西方之美者霍山之珠玉焉又曰璆美玉也治<lb/>
玉謂之琢亦謂之雕<lb/>
廣志曰白玉美者可以照靣出交州青玉出倭國赤玉<lb/>
<pb n="KR3k0003_WYG_083-12a"/>
出夫餘瑜玉𤣥玉水蒼玉皆佩用<lb/>
尚書曰惟辟玉食<lb/>
山海經曰黄帝乃取宻之玉榮而投鍾山之陰陽瑾瑜<lb/>
之玉潤澤而有光五色發作以和景周天地鬼神是食<lb/>
是饗君子服之以禦不祥<lb/>
周官曰以玉作六器以禮天地四方以蒼璧禮天以黄<lb/>
琮禮地以青珪禮東方以赤璋禮南方以白琥禮西方<lb/>
以𤣥璜禮北方<lb/>
<pb n="KR3k0003_WYG_083-12b"/>
禮記曰笏天子以球玉又曰執玉爵者不揮又曰受珠<lb/>
玉者以掬又曰玉不琢不成器人不學不知道又曰子<lb/>
貢問於孔子曰敢問君子貴玉而賤珉何也為玉之寡<lb/>
而珉之多耶子曰昔君子比徳於玉焉溫潤而澤仁也<lb/>
縝宻而栗知也廉而不劌義也垂之如墜禮也叩之其<lb/>
聲清越以長其終詘然樂也瑕不掩瑜瑜不掩瑕忠也<lb/>
孚尹旁逹信也氣若白虹天也精神見於山川地也珪<lb/>
璋特逹徳也天下莫不貴者道也<lb/>
<pb n="KR3k0003_WYG_083-13a"/>
詩云言念君子溫其如玉故君子貴之也<lb/>
大戴禮曰玉在山而木潤川生珠而岸不枯珠者隂中<lb/>
之陽也故勝火玉者陽中之隂也故勝水<lb/>
左傳曰初虞叔有玉虞公求旃弗獻既而悔之曰周諺<lb/>
有之匹夫無罪懐璧其罪吾焉用此其以賈害也乃獻<lb/>
之<lb/>
禮斗威儀曰君乗金而王則紫玉見於深山<lb/>
周書曰武王俘商得寶玉萬四千佩有八萬<lb/>
<pb n="KR3k0003_WYG_083-13b"/>
尚書中候曰文王至磻谿呂尚釣王趨稱曰望公七年<lb/>
今見光景荅曰望釣得玉璜刻曰姬受命呂佐之<lb/>
孝經援神契曰神靈滋液則有玉英<hi>英華也</hi>
穆天子傳曰披圖視典用觀天子寶器玉果璿珠燭銀<lb/>
黄金之膏又曰天子北征東還乃脩黒水至于羣玉之<lb/>
山四徹中䋲先王之所謂䇿府<lb/>
列子曰周穆王征西戎西戎獻昆吾之劒赤刀切玉如<lb/>
切泥<lb/>
<pb n="KR3k0003_WYG_083-14a"/>
孔叢子曰秦王得西戎利刀割玉如割木<lb/>
尹文子曰魏田父有耕於野者得玉徑尺不知其玉也<lb/>
以告鄰人鄰人詐之曰此怪石也畜之弗利其家田父<lb/>
雖疑猶豫以歸置於廡下其玉明照一室大怖遽而棄<lb/>
之於逺野鄰人取之以獻魏王魏王召玉工相之玉工<lb/>
望之再拜賀曰大王得天下之寳臣所未嘗見王問其<lb/>
價玉工曰此無價以當之五城之都僅可一觀魏王賜<lb/>
獻玉者千金長食上大夫之禄又曰鄭人謂玉未理者<lb/>
<pb n="KR3k0003_WYG_083-14b"/>
為璞周人謂鼠未腊者為璞周人懐璞問鄭賈曰欲買<lb/>
璞乎鄭曰欲之出其璞視之乃鼠也因謝不取<lb/>
鬼谷子曰鄭人之取玉也必載司南之車為其不惑也<lb/>
紀年曰桀伐珉山珉山荘王女于桀二女曰琬曰琰桀<lb/>
受二女無子斵其名于苕華之玉苕是琬華是琰也<lb/>
吕氏春秋曰人不愛崑山之玉江漢之珠而愛己之蒼<lb/>
璧小璣有之利故也<hi>蒼璧石多玉少也珠之不圓者璣皆喻不好也而愛之者有之為己</hi>
<hi>用得其利故也</hi>
<pb n="KR3k0003_WYG_083-15a"/>
戰國策曰周有砥宋有結緑梁有懸黎楚有和璞此四<lb/>
寳者天下名器獨不足以厚國家乎又曰蘇秦謂楚王<lb/>
曰楚國食貴於玉薪貴於桂<lb/>
尚書大傳曰堯致舜天下贈以苕華之玉<lb/>
春秋繁露曰公侯贄用玉玉潤而不汙至清潔也故君<lb/>
子比之於玉玉有瑕穢必見於外故君子不隱所短<lb/>
韓詩外傳曰良玉度尺雖有十仞之土不能掩其光良<lb/>
珠度寸雖有百仞之水不能掩其輝<lb/>
<pb n="KR3k0003_WYG_083-15b"/>
淮南子曰水圓折者有珠方折者有玉又曰崑崙山中<lb/>
有層城九重上有珠樹玉樹又曰琬琰之玉在汚泥之<lb/>
中雖廉者釋又曰譬若鍾山崑崙之玉炊爐炭三日三<lb/>
夜而色澤不變得天地之精也又曰白玉不雕美珠不<lb/>
文質有餘也<lb/>
十洲記曰周穆王時西胡獻玉杯是百玉之精明夜照<lb/>
夕以杯於庭中比明旦而水滿於杯中汁甘而香美斯<lb/>
靈器也<lb/>
<pb n="KR3k0003_WYG_083-16a"/>
鹽鐵論曰崑山之傍以玉璞抵烏鵲<lb/>
列仙傳曰赤松子神農時雨師服水玉<lb/>
漢書曰宣帝幸河東鳯皇集得玉寳乃起萬夀宫<lb/>
漢武故事曰上起神屋前庭植玉樹以珊瑚為枝碧玉<lb/>
為葉華子青赤以珠玉為之空其中如小鈴鎗鎗有聲<lb/>
琴操曰卞和者楚野民得玉獻懐王懐王使樂正子占<lb/>
之言玉石以為欺謾斬其一足懐王死子平王立和復<lb/>
獻之平王又以為欺斬其一足平王死子立為荆王和<lb/>
<pb n="KR3k0003_WYG_083-16b"/>
復欲獻之恐復見害乃抱其玉而哭晝夜不止涕盡續<lb/>
之以血荆王遣問之於是和隨使獻王王使剖之中果<lb/>
有玉乃封和為陵陽侯卞和辭不就而去作退怨之歌<lb/>
曰悠悠沂水經荆山精氣鬱浃谷巖中中有神寶灼明<lb/>
明穴山采玉難為功於何獻之楚先王遇王闇昧信讒<lb/>
言斷截兩足離余身俛仰嗟歎心摧傷紫之亂朱粉墨<lb/>
同空山歔欷涕龍鍾天鑒孔明竟以彰沂水滂沛流于<lb/>
汶進寶得刑足離分斷者不續豈不怨<lb/>
<pb n="KR3k0003_WYG_083-17a"/>
王逸正部論曰或問玉符曰赤如雞冠黄如蒸栗白如<lb/>
猪肪黒如純漆玉之符也<lb/>
續漢書曰三老五更玉杖又曰袁逄為三老賜玉杖<lb/>
魏畧曰大秦國出五色玉<lb/>
魏書曰文帝甄皇后光和中生每寝寐家中髣髴見有<lb/>
人持玉衣覆其上者常共怪之<lb/>
文士傳曰劉楨甞預魏文帝坐見甄后不伏武帝大怒<lb/>
收付作部使摩石武帝常輦至尚方觀作者見楨楨摩<lb/>
<pb n="KR3k0003_WYG_083-17b"/>
石不仰帝問曰石何如楨因得喻己自理跪對曰石出<lb/>
自荆山外有五色之章内含和氏之珍磨之不加瑩雕<lb/>
之不增文禀氣堅貞受兹自然顧其理枉屈紆繞猶不<lb/>
得申武帝顧左右大笑赦楨復署吏<lb/>
胡琮别傳曰吳時掘地得銅匣以琉璃為葢布雲母於<lb/>
其上開之得白玉如意大皇帝以問琮對曰秦始皇以<lb/>
金陵有天子氣處處埋寶物以當王者之氣此抑是乎<lb/>
神仙傳曰沈羲為仙人所迎見老君以金按玉盤賜之<lb/>
<pb n="KR3k0003_WYG_083-18a"/>
捜神記曰羊公雍伯雒陽人性篤孝父母亡葬無終山<lb/>
遂家焉山髙無水公汲作義漿於坂頭行者皆飲之三<lb/>
年有一人就飲以一斗石子與之云玉當生其中又語<lb/>
云後當以得婦言畢不見乃種其石數嵗時時往視見<lb/>
石子生玉北平徐氏女甚有行人多求不許公乃試求<lb/>
焉徐氏笑以為狂乃戲云得白璧一雙来當為婚公至<lb/>
所種石中得五雙以聘徐氏遂以女妻之天子異之拜<lb/>
為大夫於種玉處四角作大石柱各一丈中央一頃地<lb/>
<pb n="KR3k0003_WYG_083-18b"/>
名曰玉田<lb/>
涼州記曰吕纂咸寧二年有盗發張駿陵得白玉樽玉<lb/>
簫玉笛<lb/>
異苑曰晉東瀛王騰鎮鄴游常山天時大雪融液不積<lb/>
掘得玉馬又曰𢎞農楊子陽聞土中有聲掘得玉㹠長<lb/>
可尺許屋棟間仍自漏秫米如此三年晝夜不息米墜<lb/>
既止忽有一青蛇長數尺住在梁上每落糞輒成碎銀<lb/>
子陽獲銀米遂為富兒鍜銀作器貨賣倍售餘家市者<lb/>
<pb n="KR3k0003_WYG_083-19a"/>
隨以破滅<lb/>
白澤圖曰玉之精名曰委然如美女衣青衣見之以桃<lb/>
戈刺之而呼其名則可得也夜行見女戴燭入石石中<lb/>
有玉也<lb/>
詩晉司馬彪詩曰玉出閬風側珠生南海濵奕奕不周<lb/>
阪蘇桂揚其芬<lb/>
賦晉傅咸玉賦曰易稱乾為玉玉之美與天合徳其在<lb/>
玉藻仲尼論之備矣非復鄙文所可稱述萬物資生玉<lb/>
<pb n="KR3k0003_WYG_083-19b"/>
禀其精體乾之剛配天之清故能珍嘉在昔實用罔極<lb/>
夫豈君子之是比盖乃王度之所式其為美也若此當<lb/>
其潜光荆野抱璞未理衆視之以為石獨見知於卞子<lb/>
曠千載以遐棄倐一旦而見齒為有國之偉寶禮神祗<lb/>
於明祀豈連城之足云嘉遭遇乎知己知己之不可遇<lb/>
譬河清之難俟既已若此誰亦泣血而刖趾<lb/>
贊晉庾肅之玉賛曰圎璧月鏡璆琳星羅結秀藍田輝<lb/>
真荆和𤣥珪特逹瑜不掩瑕質鮮器潤流映滂沲<lb/>
<pb n="KR3k0003_WYG_083-20a"/>
郭璞瑾瑜玉賛曰鍾山之寶爰有玉華光采流映氣如<lb/>
虹霞君子是佩象徳閑邪<lb/>
　　珪<lb/>
說文曰玠大珪也珽大珪也長三尺杼上終葵首<lb/>
爾雅曰珪大尺二寸謂之玠<lb/>
白虎通曰珪以為信而見何也珪者鋭上象物始生見<lb/>
於上也信莫著於見故以之萬物之始莫不自潔珪之<lb/>
為言珪也上鋭陽也下方隂也<lb/>
<pb n="KR3k0003_WYG_083-20b"/>
山海經曰羭山之神祠之白圭<lb/>
易曰告公用圭<lb/>
尚書禹貢曰禹錫𤣥圭告厥成功<hi>𤣥天色禹功聞於四海故堯錫𤣥圭以旌</hi>
<hi>顯</hi>
周官禮曰以玉作六瑞以等邦國王搢大圭執鎮圭繅<lb/>
藉五采五就以朝日公執桓圭侯執信圭伯執躬圭繅<lb/>
皆三采三就子執榖璧男執蒲璧繅皆二采再就四圭<lb/>
有邸以祀天旅上帝圭璧以祀日月星辰青圭禮東方<lb/>
<pb n="KR3k0003_WYG_083-21a"/>
榖圭天子以聘女琬圭以治徳結好琰圭以易行除慝<lb/>
土圭以致四時琢圭以頫聘牙璋以起軍治兵<lb/>
禮記曰諸侯以龜為寶以圭為瑞家不寶龜不藏圭又<lb/>
曰禮有以素為貴者大圭不琢又曰大夫執圭而使所<lb/>
以申信也<lb/>
毛詩曰白圭之玷尚可磨也斯言之玷不可為也<lb/>
左傳曰鄭駟𢃄伐伯有伯有死游吉如晉還聞難不入<lb/>
八月奔晉駟帯追之及酸棗與子上盟而用珪質于河<lb/>
<pb n="KR3k0003_WYG_083-21b"/>
已復歸又曰王子朝用成周之寶珪于河津人得諸河<lb/>
上陰不佞以溫人南侵<hi>不佞敬王大夫晉以溫丘助敬王南侵子朝也</hi>拘得玉<lb/>
者取其賣之則為石王定而獻之<lb/>
論語曰執圭鞠躬如也如不勝<lb/>
穆天子傳曰天子賔于西王母乃執白珪𤣥璧以見西<lb/>
王母<lb/>
墨子曰圭徒狭曰周之靈珪出於土石楚之明月出於<lb/>
蜯蜃<lb/>
<pb n="KR3k0003_WYG_083-22a"/>
荘子曰楚昭王延屠羊以三珪之位<lb/>
楚詞曰接徑千里出若雲三珪重侯聽類神察篤叐隠<lb/>
孤寡存<lb/>
古今注曰章帝建初七年玉珪出𢎞農華陰<lb/>
贊晉郭璞珪賛曰玉作五瑞辯章有國君子鳴佩亦以<lb/>
表徳永觀厥祭時惟文則<lb/>
　<lb/>
　<lb/>
<pb n="KR3k0003_WYG_083-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷六十二</head>
    <p>
<pb n="KR3k0003_WYG_062-1a"/>
欽定四庫全書<lb/>
　藝文類聚卷六十二　　　唐　歐陽詢　撰<lb/>
　居處部二<hi>宫殿</hi>　<hi>闕/坊</hi>　<hi>臺</hi>
　　宫<lb/>
世本曰禹作宫<lb/>
釋名曰宫穹也屋見垣上穹隆也<lb/>
方言曰吳有館娃之宮<lb/>
禮記曰儒有一畆之宫環堵之室<lb/>
<pb n="KR3k0003_WYG_062-1b"/>
大戴禮曰周時徳澤和洽蒿茂大以為宫柱者名曰蒿<lb/>
宫<lb/>
毛詩曰定之方中作于楚宫揆之以日作于楚室又曰<lb/>
鼓鐘于宫聲聞于外<lb/>
管子曰黄帝有合宫以聴政<lb/>
穆天子傳曰天子升于崑崙之邱以觀帝之宫<lb/>
越絶書曰美人宮周五百九十歩土城者句踐所習敎<lb/>
美人西施鄭旦宮室<lb/>
<pb n="KR3k0003_WYG_062-2a"/>
列子曰周穆王時西胡國有化人來王執化人之袪騰<lb/>
而上天暨化人之宫構以金銀絡以珠玉出雲雨之上<lb/>
實為清都紫㣲也<lb/>
孟子曰齊宣王見孟子於雪宫<lb/>
呂氏春秋曰武王勝殷靖箕子之宫<lb/>
楚辭曰鱗屋兮龍堂紫貝闕兮朱宫<lb/>
史記曰騶子之燕昭王擁篲先驅請列弟子之座而受<lb/>
業築碣石宫親徃師之<lb/>
<pb n="KR3k0003_WYG_062-2b"/>
神異經曰東方有宫青石為牆髙三仞左右闕髙百丈<lb/>
畫以五色門有銀㮄以青石碧鏤題曰天地長男之宫<lb/>
西方有宫白石為牆五色黄門有金㮄而銀鏤題曰天<lb/>
地少女之宫西南方有宫以金為牆門有金㮄以銀題<lb/>
曰天皇之宫南方有宫以赤石為牆赤銅為門有銀㮄<lb/>
題曰天地中女之宮北方有宫以黒石為牆題曰天地<lb/>
中男之宫東南有宫以黄石為牆以黄碧鏤題曰天地<lb/>
少男之宫西北有宫以黄銅為牆題曰地皇之宫<lb/>
<pb n="KR3k0003_WYG_062-3a"/>
十洲記曰青邱山上有紫宫天真仙女多遊於此又曰<lb/>
方丈山上有琉璃宫<lb/>
列仙傳曰鉤弋夫人齊人也右手拳望色者云東方有<lb/>
貴人氣及到姿色甚偉帝披其手得一鉤手尋下不拳<lb/>
故名其宫曰鉤弋宫<lb/>
説苑曰楚使使聘齊齊王享之梧宫使者曰大哉梧乎<lb/>
王曰江海之魚吞舟况大國之樹也<lb/>
漢武帝故事曰上啓明光宫發燕趙美女二千人充之<lb/>
<pb n="KR3k0003_WYG_062-3b"/>
建章未央長樂三宮皆輦道相屬懸棟飛閣不由徑路<lb/>
漢書曰武帝六年冬幸雍回中春作首山宫又曰上祠<lb/>
神人于交門宫若有向坐拜者作交門之歌又曰幸河<lb/>
東之明年正月鳯皇集祋祤於所集處得玉寳起歩夀<lb/>
宫又曰柏梁災越巫勇之乃曰越俗有火災復起屋必<lb/>
以大用勝服之於是起建章宫為千門萬户又曰秦倚<lb/>
曲臺之宫懸衡天下<lb/>
三輔故事曰桂宫周匝十里内有光明殿走狗臺土山<lb/>
<pb n="KR3k0003_WYG_062-4a"/>
縈複道横北度從宫中西上城至神明臺<lb/>
三輔黄圗曰有夜光宫望逺宫照臺宫蒲萄宫棠梨宫<lb/>
資陽宫長平宫五柞宮<lb/>
漢宫闕名曰長安有長樂宫未央宫長門宫鼔簧宫承<lb/>
光宫林光宫宜春宫池陽宫長平宫黄山宮望仙宫長<lb/>
楊宫集靈宫萬歳宫延夀宫祈年宫通天宫馺娑宫<lb/>
東觀漢記曰帝遺單于饗賜作樂百戲上幸離宫臨觀<lb/>
魏略曰大秦國城中有五宫相去各五十里宫室皆以<lb/>
<pb n="KR3k0003_WYG_062-4b"/>
水晶為柱食器亦然<lb/>
王隱晉書曰髙堂隆刻鄴宫屋材云後若干年當有天<lb/>
子居此宫惠帝止鄴宫治屋者土剝更泥始見刻字計<lb/>
年正合<lb/>
詩梁簡文帝新成安樂宫詩曰遥㸔雲霧中刻角映丹<lb/>
虹珠簾通曉日金花拂夜風欲知弦管處來過安樂宫<lb/>
周明帝過舊宫詩曰玉燭調秋氣金輿歴舊宫還如過<lb/>
白水更似入新豐秋潭漬晚菊寒井落疎桐奉杯延故<lb/>
<pb n="KR3k0003_WYG_062-5a"/>
老今聞歌大風<lb/>
陳隂鏗新成安樂宫詩曰新宫實壯哉雲裏望樓臺迢<lb/>
遥翔鵾仰連翩賀雀來重簷寒露宿丹井夏蓮開砌石<lb/>
披新錦梁花畫早梅欲知安樂盛歌管雜塵埃<lb/>
賦漢劉歆甘泉宫賦曰軼陵陰之地室過陽谷之秋城<lb/>
迴天門而鳯舉躡黄帝之明庭冠髙山而為居乗崑崙<lb/>
而為宫按軒轅之舊處居北辰之閎中背共工之幽都<lb/>
向炎帝之祝融封巒為之東序緣石闕之天梯桂木雜<lb/>
<pb n="KR3k0003_WYG_062-5b"/>
而成行芳肹蠁之依依翡翠孔雀飛而翺翔鳯皇止而<lb/>
集栖甘醴湧於中庭兮激清流之瀰瀰黄龍遊而蜿蟺<lb/>
兮神龜沈于玉泥離宫特觀樓比相連雲起波駭星布<lb/>
彌山髙巒峻阻臨眺曠衍深林蒲葦涌水清泉芙蓉菡<lb/>
萏菱荇蘋蘩豫章雜木梗松柞棫女貞烏勃桃李棗檍<lb/>
魏卞蘭許昌宫賦曰入南端以北眺望景福之嵳峩飛<lb/>
棟列以山峙長途邈以委虵見欒櫨之交錯覩陽馬之<lb/>
承阿轉挾轕以相因若流水之揚波木無小而不礲材<lb/>
<pb n="KR3k0003_WYG_062-6a"/>
靡隱而不華懿采色而發越瑋巧飾之繁多雙轅承枌<lb/>
丹梁端直明窓列布綺井崱嶷其隂則有望舒涼室羲<lb/>
和温房隆冬御絺盛夏重裳同一宇之深䆳致寒暑於<lb/>
隂陽脩欄䕃於階砌崇棟拂乎旻蒼綺組發華翡翠生<lb/>
光丹草周隅靈木成行非窈窕之至貴孰能升於斯堂<lb/>
坐金人於闈闥列鍾簴於廣庭天鹿軒翥以揚怒師子<lb/>
鬱拂而負楨珍果敷華蘭芷垂榮百璧照曜飛響應聲<lb/>
扣角則春風至彈商則秋風征歴神芝之峻觀幸安昌<lb/>
<pb n="KR3k0003_WYG_062-6b"/>
之巍巍進鼓舞之秘伎絶世俗而入微興七盤之遞奏<lb/>
觀輊㨗之翩翾或遲或速乍止乍旋似飛鳬之迅疾若<lb/>
翔龍之游天趙女撫琹楚媛清謳秦筝慷慨齊舞絶殊<lb/>
衆技並奏捔巧騁竒千變萬化不可勝知樂戱闋遊觀<lb/>
足登承光坐華幄論稽古反流俗退虗偽進敦朴寳賢<lb/>
良賤珠玉豈必世而後仁在時主之所欲<lb/>
魏楊修許昌宫賦曰於是儀北極以搆橑希形制乎太<lb/>
微結雲閣之崔嵬植神木與靈草紛蓊蔚以參差爾乃<lb/>
<pb n="KR3k0003_WYG_062-7a"/>
置天臺於扆角列執法於西南築舊章之兩觀綴長廊<lb/>
之歩欄重閨禁之窈窕造華盖之幽深儉則不陋奢則<lb/>
不盈黎民子來不督自成於是天子乃具法服戒羣僚<lb/>
鐘鼓隐而雷鳴警蹕嘈而響起晻藹低徊天行地止以<lb/>
入乎新宫臨南軒而向春方負黼黻之屏風憑玉几而<lb/>
按圗書想往昔之興隆<lb/>
北齊邢子才新宫賦曰擬二儀而構路寢法三山而起<lb/>
翼室何大厦之耽耽而斯干之秩秩豈西京之足偉故<lb/>
<pb n="KR3k0003_WYG_062-7b"/>
東都之所匹爾其狀也則瓌譎屈竒瀾漫陸離嵳峩崔<lb/>
嵬巉巗參差若宻雲之乍舉似鵬翼之中垂布菱華之<lb/>
與蓮蔕咸反植而倒施若承露而將轉似含風而欲披<lb/>
土成黼黻木化蛟螭布紅紫之融泄間朱黄之赫曦獸<lb/>
狂顧而猶動鳥將鶱而以疲木神水怪海若山祗千變<lb/>
萬化殊形異冝隂梁北注陽鳥南施百楹列倚千櫨代<lb/>
支或㨿儉而形固或居安而勢危<lb/>
頌漢王褒甘泉宫頌曰甘泉山天下顕敞之名處也前<lb/>
<pb n="KR3k0003_WYG_062-8a"/>
接大荆後臨北極左撫仁鄉右望素域其宫室也仍嶻<lb/>
嶭而為觀攘抗岸以為階壅波瀾而鱗坻馳道列以曲<lb/>
逺覽除閣之麗靡覺堂殿之巍巍徑落莫以差錯編玳<lb/>
瑁之文㮰鏤螭龍以造牖采雲氣以為楣神星羅於題<lb/>
鄂虹蜺徃徃而繞榱縵倐忽其無垠意能了之者誰竊<lb/>
想聖主之優游時娱神而款縱坐鳯皇之堂聴和鸞之<lb/>
弄臨麒麟之域驗符瑞之貢詠中和之歌讀太平之頌<lb/>
宋孝武帝巡幸舊宫頌曰惟皇敬眷永慕徐京列裝青<lb/>
<pb n="KR3k0003_WYG_062-8b"/>
野動斬丹庭榮和首律景澤開年林坰發色川郊列泉<lb/>
㳂泝遥衍登陟迴懸踐域負外即宫臨山思甲陵寢歡<lb/>
結枌都眇懐沛濟勤念宛吾納夀遺老設飲先居堂序<lb/>
朝秀充廷集閭<lb/>
梁沈約朝丹徒故宫頌曰聖祖神傑堯蹤漢烈岳峻雄<lb/>
圖天張武節墜命既升霸略將騁清渭走烽濁河獻警<lb/>
特峭劒闗憑深桂嶺彛章委闕禮樂沉河拯壓傾搆引<lb/>
溺危波盡物稱瑞窮靈委和元精翼日丹羽巢阿<lb/>
<pb n="KR3k0003_WYG_062-9a"/>
銘後漢李尤永安宫銘曰合勸黄堂中和是遵舊廬懐<lb/>
本新果暢春候臺集道俾司星辰豐業廣徳以恊天人<lb/>
萬福來眇嘉娱永欣<lb/>
表梁沈約為柳兖州世隆上舊宫表曰舊宫藴靈千古<lb/>
合祥百代萬祗相祉八神警室事超齊甸義邁譙宫故<lb/>
能屬輦道於天階命帝闕於霄路實冝樹闕疏壤寫極<lb/>
上穹克播徽塵永光盛烈<lb/>
　　闕<lb/>
<pb n="KR3k0003_WYG_062-9b"/>
廣雅曰象魏闕也<lb/>
釋名曰闕闕也在門兩傍中央闕然為道也<lb/>
周官曰太宰以正月懸治法於象魏<lb/>
禮記曰昔者仲尼與於蜡賔事畢出遊于觀之上喟然<lb/>
而嘆仲尼之嘆葢嘆魯也<hi>鄭言觀闕也</hi>
左傳曰哀公三年司鐸火踰公宫季桓子至命藏象魏<lb/>
曰舊章不可㤀<hi>象魏門闕也法令懸之故謂其書為象魏也</hi>
文子曰老子云身處江海之上心在魏闕之下<lb/>
<pb n="KR3k0003_WYG_062-10a"/>
史記曰蓬萊方丈瀛洲此三山在海中諸仙人不死藥<lb/>
皆在焉黄金白銀為闕又曰建章宫東鳯闕髙二十丈<lb/>
神異經曰東南有石井其方百丈上有二石闕俠東南<lb/>
面上有蹲熊有㮄著穴題曰地户又曰東北大荒中有<lb/>
金闕髙百丈上有明月珠徑三丈光照千里中有金階<lb/>
西北入兩闕中名天門<lb/>
十洲記曰崑崙山有水精闕<lb/>
列女傳曰衛靈公與夫人夜坐聞車聲轔轔至闕而止<lb/>
<pb n="KR3k0003_WYG_062-10b"/>
過闕復有聲公問夫人曰知此為誰夫人曰此蘧伯玉<lb/>
也公曰何以知之夫人曰妾聞禮下公門式路馬今蘧<lb/>
伯玉衛之賢大夫也敬於事上必不闇昧廢禮是以知<lb/>
之公使人視之果伯玉也<lb/>
三輔舊事曰未央宫東有蒼龍闕北有𤣥武闕<lb/>
應劭漢官儀曰髙祖既登帝位鮦陽固始細陽歳遣雞<lb/>
鳴歌士常謳於闕下<lb/>
漢官典職曰偃師去宫三十五里望朱雀闕其上鬱樸<lb/>
<pb n="KR3k0003_WYG_062-11a"/>
與天連<lb/>
魏志曰明帝作凌霄闕<lb/>
蜀志曰譙周甞問杜瓊曰昔周徵君羣以為當塗髙者<lb/>
魏也其義何也瓊荅曰魏闕名也當塗言髙聖人取類<lb/>
言爾<lb/>
關中記曰未央宫東有青龍闕北有𤣥武闕漢書所謂<lb/>
北闕者也建章宫圎闕臨北道鳯在上故曰鳯闕也閶<lb/>
闔門内東有折風闕一名朗風闕<lb/>
<pb n="KR3k0003_WYG_062-11b"/>
王隱晉書曰漢末博士燉煌侯瑾善内學語弟子曰涼<lb/>
州城西有泉水當竭當有雙闕起其上魏嘉平中武威<lb/>
太守起學舍築闕於此<lb/>
瀬鄉記曰老子廟前有兩石闕大闕髙九尺八寸下三<lb/>
重石墌闕邊各有子闕<lb/>
山謙之丹陽記曰太興中議者皆言漢司徒許彧墓闕<lb/>
可徙施之王茂𢎞弗欲後陪乗出宣陽門南望牛頭山<lb/>
兩峰曰天闕也豈煩改作帝然之<lb/>
<pb n="KR3k0003_WYG_062-12a"/>
鄧德明南康記曰南康縣歸義山去縣七百里下有石<lb/>
城髙數丈逺望嵯峨靈闕騰空故老謂之神闕<lb/>
詩陳江揔詠雙闕詩曰象闕連馳道反宇照方疏刻鳯<lb/>
棲清漢圖龍入紫虛屢逢膏露灑幾遇祥烟初競言百<lb/>
尺麗寕方萬丈餘<lb/>
賦魏繁欽建章鳯闕賦曰築雙鳯之崇闕表大路以遐<lb/>
通上規圜以穹隆下矩折而䋲直長楹森以駢停修桶<lb/>
掲以舒翼象元圃之層樓肖華葢之麗天當蒸暑之暖<lb/>
<pb n="KR3k0003_WYG_062-12b"/>
赫歩北楹而周旋鷦鵬振而不及豈歸鴈之能翔抗神<lb/>
鳯以甄甍似虞庭之鏘鏘櫨六翮以撫跱俟髙風之清<lb/>
涼華鍾金獸列在南廷嘉樹蓊薆竒鳥哀鳴臺榭臨池<lb/>
萬種千名周櫩輦道屈繞紆縈<lb/>
銘後漢李尤闕銘曰皇上尊嚴萬姓載依國都攸處建<lb/>
設端闈表樹兩觀雙闕巍巍<lb/>
梁陸倕石闕銘曰昔舜格文祖禹至神宗周變商俗湯<lb/>
黜夏政雖革命殊乎因襲揖譲異于干戈而晷緯冥合<lb/>
<pb n="KR3k0003_WYG_062-13a"/>
天人啓基克明克俊大庇生民其揆一也在齊之季昏<lb/>
虐君臨威侮五行怠棄三正蹐地無歸瞻烏靡託我皇<lb/>
帝拯之乃操斗極把鉤陳翼百神禔萬福捐麾而四海<lb/>
隆平下車而天下大定以為象闕之制其來已逺春秋<lb/>
設舊章之敎經禮垂布憲之文戴記顕游觀之言周史<lb/>
書樹闕之夢北荒明月西極流精海岳黄金河廷紫貝<lb/>
蒼龍𤣥武之制銅雀鐵鳯之下或以聴窮省寃或以布<lb/>
治懸法或表正王居或光崇帝里晉氏寢弱宋厯威夷<lb/>
<pb n="KR3k0003_WYG_062-13b"/>
禮經舊典寂寥無記鴻規盛烈堙沒罕稱乃假雙闕於<lb/>
牛頭託逺圗於博望有欺耳目無補憲章惟帝建國正<lb/>
位辯方周營洛涘漢啓岐梁居因業盛文以化光爰有<lb/>
象闕是惟舊章青盖南洎黄旗東指懸法無聞藏書不<lb/>
紀大人造物龍徳休否建此百常興兹雙起偉哉偃蹇<lb/>
壯矣巍巍傍映重疉上連翠微布敎方顕挾日初暉懸<lb/>
書有附委篋知歸<lb/>
表梁沈約上建闕表曰恭惟哲后舊章必修眇矚前王<lb/>
<pb n="KR3k0003_WYG_062-14a"/>
復古為貴伏惟陛下忻咨故實率由令典昔在有晉經<lb/>
創江左邦訓莫釐逺國多缺萬雉之外兩觀弗興空指<lb/>
南峯懸法無所世歴三代年將二百非所以經世成務<lb/>
垂業後昆天徳圓應憲章自逺詔匠人建兹象闕俯藉<lb/>
愛禮之心以申子來之願式表端闈儀刑萬國使觀風<lb/>
而至復聞正歳之典遐想之士少寄懐古之目<lb/>
　　臺<lb/>
爾雅曰四方而髙曰臺<hi>積土四方者</hi>
<pb n="KR3k0003_WYG_062-14b"/>
山海經曰西王母之山有軒轅臺射者不敢西向畏軒<lb/>
轅之臺<lb/>
歸藏曰昔者夏后啓葬享神於晉之墟作為璿臺於水<lb/>
之陽<lb/>
左傳曰夏后啓有鈞臺之饗<hi>在河南陽翟縣</hi>又曰楚子成章華<lb/>
之臺以與諸侯落之<lb/>
老子曰九層之臺起於累土<lb/>
穆天子傳曰盛姬盛伯之子也<hi>盛國名</hi>天子賜之上姬之<lb/>
<pb n="KR3k0003_WYG_062-15a"/>
長乃為之臺是曰重璧之臺<lb/>
賈子曰翟王使使者之楚楚王欲誇之饗客章華之臺<lb/>
三休乃至於上<lb/>
呂氏春秋曰有娀氏有二佚女為九成臺飲食必以鼓<lb/>
王孫子曰昔衛公坐重華之臺侍御數百隨珠照日羅<lb/>
衣從風<lb/>
史記曰漢武帝起柏梁臺髙數十丈又曰寡婦清其先<lb/>
得丹穴而擅其利清寡婦也能守其業用財自衛秦始<lb/>
<pb n="KR3k0003_WYG_062-15b"/>
皇以為貞婦而客之為築女懐清臺<lb/>
陸賈新語曰楚靈王作乾谿之臺百仞之高欲登浮雲<lb/>
窺天文<lb/>
新序曰魏王將欲為中天之臺許綰負挿而入曰聞大<lb/>
王將為中天之臺願加一力臣聞天與地相去萬九千<lb/>
里其趾當方一千里盡王之地不足為臺趾王默然罷<lb/>
築者<lb/>
三輔故事曰龍臺髙六丈去豐水縣五里<lb/>
<pb n="KR3k0003_WYG_062-16a"/>
漢書曰文帝嘗欲作露臺召工計之直百金曰百金中<lb/>
民十家之産吾奉先帝宫室常恐羞之何以臺為<lb/>
三輔宫殿簿曰長樂宫有臨華臺神仙臺<lb/>
博物志曰江陵有臺甚大而惟有一柱衆梁皆共此柱<lb/>
魏志曰黄初六年築東巡臺七年築九華臺<lb/>
晉宫闕名曰鄴有銅雀臺織室臺<lb/>
陳留風俗傳曰浚儀有師曠倉頡城城上有列仙吹臺<lb/>
鄴中記曰鄴城西北立臺皆因城為基趾中央名銅雀<lb/>
<pb n="KR3k0003_WYG_062-16b"/>
臺北則氷井臺又曰西臺髙六十七丈上作銅鳯牎皆<lb/>
銅龍䟽雲母幌日之初出乃流光照曜<lb/>
嵩髙山記曰山有玉女臺云漢武帝見三仙玉女因以<lb/>
名臺<lb/>
益州記曰鴈橋東有嚴君平卜處土臺髙數丈也<lb/>
荆州圗記曰江陵縣東有天井臺飛軒光映背邑面河<lb/>
寔郊鄽遊憩之佳處也<lb/>
幽明錄曰海中有金臺出水百丈結搆巧麗窮盡神工<lb/>
<pb n="KR3k0003_WYG_062-17a"/>
横光巖渚竦曜星漢<lb/>
吳地記曰吳王闔廬十一年起臺於姑蘇山因山為名<lb/>
西南去國三十五里春夏遊焉後夫差復髙而飾之越<lb/>
伐吳遂見焚太史公云余登姑蘇望五湖五湖去此臺<lb/>
二十餘里<lb/>
戴延之西征記曰官度臺去青口澤六十里魏武所造<lb/>
也破袁紹於此<lb/>
楊龍驤洛陽記曰陵雲靈髙二十三丈登之見孟津<lb/>
<pb n="KR3k0003_WYG_062-17b"/>
鄧徳明南康記曰雩都君山上有玉臺方廣數丈周迴<lb/>
盡是白石柱柱自然石覆如屋形也四面多松杉遥眺<lb/>
峨峨嚮像羽人之館風雨之後景氣明淨頗聞山上有<lb/>
鼓吹之聲山都木客為舞唱之節<lb/>
廣州記曰尉陀立臺以朝漢室圎基千歩直峭百丈螺<lb/>
道登進頂上三畆朔望升拜號為朝臺<lb/>
伏琛齊地記曰秦始皇二十八年至琅邪大樂之留三<lb/>
月作琅邪䑓䑓亦孤山也然髙顕出於衆山之上<lb/>
<pb n="KR3k0003_WYG_062-18a"/>
詩晉陸機擬古詩曰髙臺一何峻迢迢峻而安綺牕出<lb/>
塵冥飛階躡雲端佳人撫瑶瑟纎手清且閑芳氣隨風<lb/>
結哀響馥若蘭玉容誰能顧傾城在一彈<lb/>
梁簡文帝琴臺詩曰蕪階踐昔徑復想鳴琹遊音容萬<lb/>
春態高名千載留弱枝生古樹舊石染新流由來逓相<lb/>
歎逝川終不收<lb/>
梁庾肩吾過建昌故臺詩曰魯國觀遺殿韓城想舊臺<lb/>
仲宣原隰滿子建悲風來夏蓮猶反植秋窓尚左開圗<lb/>
<pb n="KR3k0003_WYG_062-18b"/>
雲仍溜雨畫水即生苔及君歡四望知余悲七哀<lb/>
賦魏文帝登臺賦序曰建安十七年春遊西園登銅雀<lb/>
臺命余兄弟竝作其詞曰登髙臺以騁望好靈雀之麗<lb/>
<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>飛閣崛其特起層樓儼以承天歩逍遥以容與聊遊<lb/>
目於西山溪谷紆以交錯草木鬱其相連風飄飄而吹<lb/>
衣鳥飛鳴而過前申躊躇以周覧臨城隅之通川<lb/>
魏陳王曹植登臺賦曰從明后而嬉遊聊登臺以娱情<lb/>
見太府之廣浦觀聖徳之所營建髙殿之嵳峩浮雙闕<lb/>
<pb n="KR3k0003_WYG_062-19a"/>
乎太清立冲天之華觀連飛閣乎西城臨漳川之長流<lb/>
望衆果之滋榮仰春風之和穆聴百鳥之悲鳴天工坦<lb/>
其既立家願得而獲呈揚仁化於宇内盡肅恭於上京<lb/>
惟桓文之為盛豈足方乎聖明休矣美矣惠澤逺揚翼<lb/>
佐皇家寕彼四方同天地之矩量齊日月之輝光<lb/>
晉陸雲登臺賦曰永寕中巡幸鄴宫三臺登髙有感乃<lb/>
作賦云爾乃佇眄瑶軒滿目綺寮中原方華綠葉振翹<lb/>
歴玉陛而容與歩蘭堂以逍遥曲房縈而窈眇長廊邈<lb/>
<pb n="KR3k0003_WYG_062-19b"/>
而蕭條於是聊樂近遊薄言儴佯綺疏列於東序朱户<lb/>
立乎西廂感舊物之咸存悲昔人之云亾慿虛檻而逺<lb/>
想審歴命於斯堂於是精疲遊倦白日藏輝鄙春登之<lb/>
有情惡荆臺之㤀歸聊弭節而駕言悵將逝而徘徊<lb/>
晉孫楚韓王臺賦曰酸棗寺門外夾道左右有兩故臺<lb/>
訪諸父老云韓王聴訟觀也望韓王之故臺尋往代之<lb/>
所營雙闕碣以峻峙貫雲氣而上征歴千載而特立顕<lb/>
妙觀於太清薄邯鄲之叢臺陋楚國之章華邈岧嶤以<lb/>
<pb n="KR3k0003_WYG_062-20a"/>
抗極豈岑樓之能加乃至宫觀宏敞增臺隐天伐文梓<lb/>
於萬仞發玉石於三泉優倡角烏烏之聲蛾眉戯白雪<lb/>
之舞紛滛衍以低仰翳脩袖而容與<lb/>
晉盧諶登鄴臺賦曰顕陽隗其顛隧文昌鞠而為墟銅<lb/>
爵隕於臺側洪鐘寑於兩除奚帝王之靈宇為狐兔之<lb/>
攸居<lb/>
銘後漢李尤雲臺銘曰周氏舊居惟漢襲因崇臺嶒峻<lb/>
上擬蒼雲垂示億載俾率舊章人修其行而國其昌<lb/>
<pb n="KR3k0003_WYG_062-20b"/>
　　殿<lb/>
秦始皇本紀曰始皇作前殿阿房東西五百歩南北五<lb/>
十丈上可以坐萬人下可以建五丈旗<lb/>
漢書曰宣帝幸河東之明年鳯凰集上林乃作鳯皇殿<lb/>
以荅嘉瑞又曰班伯少受詩於師丹大將軍王鳯薦伯<lb/>
召見宴昵殿中誦説有法拜為中常侍時上方向學鄭<lb/>
寛中張禹朝夕入説尚書論語於金華殿中詔伯受焉<lb/>
三輔宫殿名曰未央宫有麒麟殿椒房殿又曰長樂宫<lb/>
<pb n="KR3k0003_WYG_062-21a"/>
前殿宣徳殿通光殿髙明殿<lb/>
漢宫閣銘曰長安有臨華殿神仙殿髙門殿朱鳥殿增<lb/>
城殿宣室殿永明殿鳯皇殿飛雲殿昭陽殿鴛鴦殿釣<lb/>
臺殿合歡殿蕭何曹參韓信並有殿<lb/>
東觀漢記曰明帝欲起北宫尚書㒒射鍾離意上書諫<lb/>
出為魯相後起徳陽殿殿成百官大會上謂公卿曰鍾<lb/>
離尚書若在不得成此殿<lb/>
范曄後漢書曰中平三年復修玉堂殿<lb/>
<pb n="KR3k0003_WYG_062-21b"/>
風俗通曰殿堂象東井形刻作荷菱菱水物也所以厭<lb/>
火<lb/>
漢官典職曰徳陽殿周旋容萬人激洛水於殿下<lb/>
魏志曰青龍三年秋洛陽崇華殿災改名九龍殿<lb/>
魏略曰青龍二年起太極殿<lb/>
洛陽故諸宫名曰洛陽南宫有却非殿銅馬殿敬法殿<lb/>
清涼殿鳯皇殿嘉徳殿黄龍殿竹殿<lb/>
楊龍驤洛城記曰顕陽殿北有雲氣殿<lb/>
<pb n="KR3k0003_WYG_062-22a"/>
洛陽宫殿簿曰明光徽音式乾暉章含章建始仁夀宣<lb/>
光嘉福百福芙蓉九華流圃華光崇光<hi>並殿名</hi>
戴延之西征記曰太極殿上有金井欄金博山金轆轤<lb/>
蛟龍負山於井上又有金獅子在龍下<lb/>
摰虞決疑要注曰凡大殿乃有陛堂則有階無陛也左<lb/>
墄右平者以文塼相亞次墄者為階級也九錫之禮納<lb/>
陛以登謂受此陛以上<lb/>
賦後漢李尤徳陽殿賦曰開三階而參㑹錯金銀於兩<lb/>
<pb n="KR3k0003_WYG_062-22b"/>
楹入青陽而窺緫章歴户牖之所經連璧組之潤漫雜<lb/>
虬文之蜿蜒爾乃周閣迴匝峻樓臨門朱闕巖巖嵯峨<lb/>
槩雲青𤨏禁門廊廡翼翼華蟲詭異宻采珍縟逹蘭林<lb/>
以西通中方池而特立果竹鬱茂以蓁蓁鴻鴈沛裔而<lb/>
來集徳陽之比斯曰濯龍葡萄安石蔓延蒙籠橘柚含<lb/>
桃甘果成叢文㮰曜水光映煌煌<lb/>
後漢王延夀魯靈光殿賦序曰魯靈光殿者盖景帝程<lb/>
姬之子恭王餘之所立也遭漢中微自西京未央建章<lb/>
<pb n="KR3k0003_WYG_062-23a"/>
之殿盗賊奔突皆見隳壊而靈光巋然獨存意者豈非<lb/>
神明依慿支持以保漢室也賦曰瞻彼靈光之為狀也<lb/>
則嵳峩㠑隗峞巍<graphic n="KR1976" url="https://raw.githubusercontent.com/kanripo/KR-Gaiji/master/images/KR1976.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>吁可畏乎其駭人也岧嶤倜儻<lb/>
豐麗博敞洞膠葛兮其無垠也於是乃歴夫太階以造<lb/>
其堂俯仰顧眄東西周章彤彩之飾澔澔涆涆流離爛<lb/>
漫素壁暠曜以月照丹柱歙赩而電烻鴻爌熀以爣閬<lb/>
䬙蕭條以清泠動滴瀝而成響音雷應其若驚耳嘈嘈<lb/>
以失聴目矎矎而喪精駢宻石與琅玕齊玉璫與璧瑛<lb/>
<pb n="KR3k0003_WYG_062-23b"/>
於是詳察其棟宇觀其結構規矩應天上憲觜陬倔佹<lb/>
雲起嶔崟離樓三間四表八維九隅萬楹叢倚磊砢相<lb/>
扶爾乃懸棟結阿天窻綺疏圓淵方井反植荷蕖發秀<lb/>
吐榮菡萏披敷綠房紫的窋䆛垂珠雲楶藻梲龍桷雕<lb/>
鏤飛禽走獸因木生姿朱鳥舒翼以峙衡騰蛇蟉虬而繞<lb/>
榱白鹿孑蜺於欂櫨蟠螭宛轉而承楣狡<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>跧伏於柎<lb/>
側猨狖攀椽而相追胡人遥集於上楹儼雅跽而相對<lb/>
神仙諤諤於棟間玉女窺窓而下視圗畫天地品類羣<lb/>
<pb n="KR3k0003_WYG_062-24a"/>
生雜物竒怪山神海靈寫載其狀託之丹青千變萬化<lb/>
事各繆形隨色象類曲得其情上紀開闢邃古之初五<lb/>
龍比翼人皇九頭伏羲麟身女媧蛇軀鴻荒朴略厥狀<lb/>
睢盱漸臺臨池層曲九城屹然特立的爾殊形髙經華<lb/>
葢仰㸔天庭飛陛掲孽緣雲上征中坐垂景俯視流星<lb/>
千門相似萬户如一巖突洞出逶迤詰屈周行數里仰<lb/>
不見日<lb/>
魏何晏景福殿賦曰立景福之祕殿備皇居之制度爾<lb/>
<pb n="KR3k0003_WYG_062-24b"/>
乃豐層覆之耽耽建髙基之堂堂羅疏柱之汩越肅坻<lb/>
鄂之鏘鏘飛簷翼以軒翥反宇䡾以髙驤逺而望之若<lb/>
摛朱霞而曜天文近而察之若仰崇山而載垂雲爾乃<lb/>
開南端之豁逹張筍簴之輪豳華鍾杌其髙懸悍獸仡<lb/>
以儷陳爾其結搆則脩梁彩制下褰上竒桁梧複疉勢<lb/>
合形離赩如蜿虹赫如奔螭皎皎白間離離列錢晨光<lb/>
内照流景外烻金楹齊列玉舄承跋青𤨏銀鋪是為閨<lb/>
闥温房承其東序涼室據其西偏開建陽則朱炎艷啓<lb/>
<pb n="KR3k0003_WYG_062-25a"/>
金光則清風臻清露瀼瀼淥水浩浩樹以嘉木植以芳<lb/>
草悠悠元魚㿥㿥白鳥爾乃文以朱綠飾以碧丹㸃以<lb/>
銀黄爍以琅玕清風萃而成響朝日曜而增鮮<lb/>
魏韋誕景福殿賦曰瞻大厦之穹崇結層搆而髙驤脩<lb/>
棟迪以虹指飛甍竦而鳯翔榱桷駢逼以星羅軒檻曼<lb/>
延而悠長伏應龍於反宇乗流蘇以飄揚於是周覧升<lb/>
降流目評觀叢楹負極飛檻承<graphic n="KR2013" url="https://raw.githubusercontent.com/kanripo/KR-Gaiji/master/images/KR2013.png" mimeType="image/png"/>桁梧綺錯楶梲鱗攅<lb/>
芙蓉側植藻井懸川望舒凉室羲和温房元冬則煖炎<lb/>
<pb n="KR3k0003_WYG_062-25b"/>
夏則涼總寒暑於區宇制天地之隂陽又有外城金狄<lb/>
詭貌殊姿列于應門肅有容威若乃離殿别館粲如列<lb/>
星安昌延休清宴永寕美百號之特居嘉休祥之令名<lb/>
歩雕輦以逍遥時容與於蘭庭又有敎坊講肆才士布<lb/>
列新詩變聲曲調殊别吟清之激哇發角徴與白雪音<lb/>
感靈以動物起世俗以獨絶然後御龍舟兮翳翠盖吳<lb/>
姬擢歌越女鼓枻詠采菱之清謳奏淥水之繁㑹<lb/>
魏夏侯惠景福殿賦曰周歩堂宇東西眷眄綵色光明<lb/>
<pb n="KR3k0003_WYG_062-26a"/>
粲爛流延素壁暠瀁赫奕倩練爾乃察其竒巧觀其<lb/>
微形嶔岑紆曲盤牙欹傾或夭矯而雲起或詰曲而鐶<lb/>
縈衆木附枝以連注欒梧倚亞而相經若乃仰觀綺窻<lb/>
周覧菱荷流彩的皪微秀發華纎莖葳蕤順風揚波含<lb/>
光内燿㛠嫋紛葩曽櫨外周榱桷内附或因勢以連接<lb/>
或邪詭以盤搆於是乎飛閣連延馳道四周髙樓承雲<lb/>
列觀若浮挹朝露之華精漱醴泉之清流<lb/>
宋孝武華林清暑殿賦曰若夫瑶榭未清瓊室流炎熏<lb/>
<pb n="KR3k0003_WYG_062-26b"/>
風夕烈熾景晨嚴髙巒廢駕遊衢輟驂思延寒於夏堂<lb/>
豈徒聞于遺籍伊涼燠之可變粤在今之猶昔宻眄林<lb/>
梁側眺池籞起北阜而置懸湖㳂西原而殿清暑編茅<lb/>
樹基採椽成宇轉流環堂浮清浹室闢西櫺而鍳斜月<lb/>
髙東軒而望初日粤乃炎精待戒青祗將畢濯禊在辰<lb/>
風光明宻婉祥鱗於石沼儀瑞羽於林術浮觴無届展<lb/>
樂有時惟歡洽矣含歌受辭歌曰山懐風兮谷吐泉清<lb/>
潭邃兮逺氣宣符深情兮應遥心促千里兮測雲天<lb/>
<pb n="KR3k0003_WYG_062-27a"/>
宋劉義恭華林清暑殿賦曰構禦暑之清言傍測景之<lb/>
西岑列喬梧以蔽日樹長揚以結陰醴泉湧於椒室迅<lb/>
波經于蘭庭業芳芝以爭馥合百草以競馨飾丹壌以<lb/>
和璧加疏楯以連城至于朱明在運鬱夕囂晨寒堂涼<lb/>
結清觀風臻覧兹宇之靈緯啓聖情以寤神豈宣曲之<lb/>
妄擬焉甘泉之足陳<lb/>
宋何尚之華林清暑殿賦曰逞緜亘之虹梁列雕刻之<lb/>
華榱網户翠錢青軒丹墀若乃奥室曲房深沈冥宻始<lb/>
<pb n="KR3k0003_WYG_062-27b"/>
如易修終焉難悉動微物而風生踐椒塗而芳質觴遇<lb/>
成宴暫遊累日却倚危石前臨濬谷終始蕭森激清引<lb/>
濁湧泉灌於臺扈逺風生於楹曲暑雖殷而不炎氣方<lb/>
清而含育哀鵠唳暮悲猿啼曉靈芝被崖仙華覆沼<lb/>
銘後漢李尤徳陽殿銘曰皇穹垂象以示帝王紫微之<lb/>
則𢎞譲彌光大漢體天承以徳陽崇𢎞髙麗苞受萬方<lb/>
内宗朝貢外示遐荒<lb/>
陳徐陵太極殿銘曰夫紫盖黄旗揚都之王氣長久虎<lb/>
<pb n="KR3k0003_WYG_062-28a"/>
踞龍蟠金陵之地體貞固天居爽塏大寢尊嚴髙應端門<lb/>
仰模營室歸于有徳譬彼河圗傳我休明義同商鼎太<lb/>
極殿者法氐象亢王者之位以尊左平右墄天子之堂<lb/>
為貴往朝煨燼多歴年所世道隆平宜其休復監軍鄒<lb/>
子度啓稱即日忽有一大梓柱從流來泊在後渚㟁嵯<lb/>
峨容與若漢水之僊槎揺漾波濤似新亭之龍刹孤拔<lb/>
靈山允彰天貺昔梁氏承聖將圗繕修東虜窺江西胡<lb/>
犯畢定之方中亟興師旅揆之以日輒有災故是知秦<lb/>
<pb n="KR3k0003_WYG_062-28b"/>
人所止實漢祖而為宫吳都佳氣乃元皇而斯宅千櫨<lb/>
赫奕萬栱崚層植綠芰而動微風舒丹蓮而制流火甘<lb/>
泉逺望觀正殿之崢嶸函谷遥看美皇居之佳麗信可<lb/>
以齊三光而示宇宙㑹萬國而朝諸侯爰命微臣乃為<lb/>
銘曰雍畤相望參差未央偃師迴顧崔嵬徳陽髙捫太<lb/>
乙正睹瑶光峨峨靈柱赫赫流樟美矣宫室嘉哉令日<lb/>
御扆垂旒當朝靖蹕樂備韶夏禮兼文質帝旅無諠王<lb/>
旗斯謐肅肅卿士邕邕承弼漢座雕屏周人檻櫺城隅<lb/>
<pb n="KR3k0003_WYG_062-29a"/>
有勒殿省皆銘况復皇寢宜昭國經方流典訓永樹天<lb/>
廷<lb/>
陳沈炯太極殿銘曰臣聞在天成象紫宫所以昭著在<lb/>
地成形赤縣居其區宇太極殿者資兩儀之意焉大壯<lb/>
顕其全模土圭測其正影周曰路寢漢稱前殿雖名號<lb/>
參差其實一也主上未明求衣日旰㤀食隳樂壊禮造<lb/>
次留神漢陛秦除莫不葺復而此殿興造累歳未成外<lb/>
遘戎機内憂民力劬勞深慮荏苒移時至陳永定六合<lb/>
<pb n="KR3k0003_WYG_062-29b"/>
既清五禮稍備雕楹玉舄華榱璧璫揆之有日而猶缺一<lb/>
柱楩楠豫章地淪外㓂楚材晋用非復我求既而新亭<lb/>
前江有流查甚壯盤根錯節枝葉葱蒨津人以聞正堪<lb/>
時用於是將作受詔冬官奉職百工竝作屢降乗輿匠<lb/>
石磨礱必經天㫖儉而不固泰而不奢億兆填填而樂<lb/>
成也曾未數旬煥然雲搆昔晉朝繕造文杏有闕梅梁<lb/>
瑞至畫以標花自是迄今又獲神物即樟樹焉殿之某<lb/>
間即某柱是也銘曰軒轅狹堂夏后卑宫文來質徃蹇<lb/>
<pb n="KR3k0003_WYG_062-30a"/>
産彌崇體制八都開兹萬戶灼爍雄梁徘徊大廡璧月<lb/>
霄懸卿雲晝聚豈伊開陽飛來應柱嘉辰令月新寢告<lb/>
成青槐赤棘郎將思兵翠被負扆百辟公卿鐘鼓八佾<lb/>
簫韶九成庸臣再拜天子萬齡<lb/>
表梁王筠上太極殿表曰四海為家義存威重萬國來<lb/>
朝事惟壯觀憲北辰之居所正南面之尊貴繡栭鏤檻<lb/>
延曜光輝虬柱虹梁杳㝠雲霧非許鄴之敢倫豈雍豫<lb/>
之能擬且工徒樂業庶民自競一勞永逸不日而成信<lb/>
<pb n="KR3k0003_WYG_062-30b"/>
可以宴饗百神朝覲羣后者矣臣過荷寵榮祿秩優潤<lb/>
謹率丹欵上夫一言不足微申鳬躍伏深慚悚<lb/>
　　坊<lb/>
漢宫闕名曰洛陽故北宫有九子坊<lb/>
晉宫闕名曰洛陽宫有顯昌坊修成坊綏福坊延禄坊<lb/>
休徵坊承慶坊桂芬坊椒房坊舒蘭坊藝文坊<lb/>
王隐晉書曰東宫坊有醉相殺者中丞奏郎官從事孫<lb/>
鑠杖一百鑠奏東宫是行馬内而推行馬外官為違法<lb/>
<pb n="KR3k0003_WYG_062-31a"/>
令詔中丞令史各杖一百<lb/>
王珉荅徐邈書曰見傅咸彈孫詹事或云是宫或云坊<lb/>
或云寺此東宫中别有坊又中庶子稱坊詹事稱寺寺<lb/>
同於九卿耳坊是通名如天朝之稱臺省也<lb/>
賦梁蕭子範直坊賦曰余以天監六年為洗馬十七年<lb/>
復直中舎之坊感恩懐舊悽然而作歳惟奄茂清明送<lb/>
風承恩從官自府遊宫信吾生之多幸逹六合之大同<lb/>
何坊禁之寥闃對長庭之蕪永門幽幽而重閉室愔愔<lb/>
<pb n="KR3k0003_WYG_062-31b"/>
而内靜應曉刻而坐朝聴鳴鍾而自警雖生風於蟭螟終<lb/>
罕曜於陽景頗留連於九思恒慇勤於三省於時也春<lb/>
果餘英夏條垂實殿穹窿而起隂槐連拳而負日傍髙<lb/>
墉之邐迤觀層扉之鬱律寫學宫於洛都摹畫堂於<lb/>
漢室臺榭千名仙靈間出<lb/>
　<lb/>
　<lb/>
　藝文類聚卷六十二<lb/>
</p>
<p>
</p>
  </div>
</body>
</text>
</TEI>
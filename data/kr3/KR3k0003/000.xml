<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>藝文類聚序</head> <lb/>
    <p>
<pb n="KR3k0003_WYG_000-1a"/>
欽定四庫全書　　　　　子部十一<lb/>
　藝文類聚　　　　　　　類書類<lb/>
　　提要<lb/>
　　　　<hi>臣</hi>等謹案藝文類聚一百卷唐歐陽詢撰詢<lb/>
　　　　字信本潭州臨湘人仕隋為太常博士入唐<lb/>
　　　　官至太子率更令宏文閣學士事跡具唐書<lb/>
　　　　本傳是書據其自序葢奉詔所作唐書藝文<lb/>
　　　　志註令狐徳棻袁朗趙宏智同修殆以詢董<lb/>
<pb n="KR3k0003_WYG_000-1b"/>
　　　　其成故相傳但署詢名歟葉大慶考古質疑<lb/>
　　　　論其正月十七日有蘇味道夜遊詩洛水門<lb/>
　　　　有李嶠拜洛詩寒食門有沈佺期宋之問詩<lb/>
　　　　四子皆後人歐陽安得預編之則傳寫又有<lb/>
　　　　所竄亂非盡詢等之舊序稱流别文選専取<lb/>
　　　　其文皇覽編略直書其事文義既殊尋檢難<lb/>
　　　　一是書比類相從事居于前文列于後俾覽<lb/>
　　　　者易為功作者資其用於諸類書中體例最<lb/>
<pb n="KR3k0003_WYG_000-2a"/>
　　　　善凡為類四十有八其中門目頗有繁簡失<lb/>
　　　　宜分合未當如山水部五岳存三四瀆缺一<lb/>
　　　　帝王部三國不録蜀漢圵朝惟載髙齊儲宫<lb/>
　　　　部公主附太子而諸王别入職官襍文部附<lb/>
　　　　紙筆硯而武部外又别出刀匕首等為軍器<lb/>
　　　　一門道路宜入地部壇宜入禮部而列之居<lb/>
　　　　處鍼宜入器物錢宜附寶玉而列之産業案<lb/>
　　　　几杖扇麈尾如意之類宜入器物而列之服<lb/>
<pb n="KR3k0003_WYG_000-2b"/>
　　　　飾疾病宜入人部而列之方術夢魂魄亦宜<lb/>
　　　　入人部而列之靈異以及茱萸黄連入木部<lb/>
　　　　芙蓉菱藤入草部鴻之外又别出雁蚌之外<lb/>
　　　　又别出蛤鶴之外别出黄鶴馬之外别出騊<lb/>
　　　　駼如斯之類皆不免樷脞少緒又王楙野客<lb/>
　　　　叢書摘其以漢書長陵一抔土事誤抔為杯<lb/>
　　　　收入杯門又摘其蒲栁門中收趙髙束蒲為<lb/>
　　　　脯事云出史記史記無此文彭叔夏文苑英<lb/>
<pb n="KR3k0003_WYG_000-3a"/>
　　　　華辨證亦摘其引梁君射白雁事云出莊子<lb/>
　　　　莊子無其語然隋以前遺文秘籍迄今十九<lb/>
　　　　不存得此一書尚略資考證宋周必大校文<lb/>
　　　　苑英華多引是集而近代馮惟訥詩紀梅鼎<lb/>
　　　　祚文紀張溥百三家集從此采出者尤多亦<lb/>
　　　　所謂殘膏賸馥沾溉百代者矣乾隆四十四<lb/>
　　　　年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3k0003_WYG_000-3b"/>
　　　　　　　總　校　官　<hi>臣</hi>　陸　費　墀<lb/>
<pb n="KR3k0003_WYG_000-4a"/>
欽定四庫全書<lb/>
　藝文類聚序<lb/>
叙曰夫九流百氏為説不同延閣石渠架藏繁積周流<lb/>
極源頗難尋究披條索實日用𢎞多卒欲摘其菁華採<lb/>
其㫖要事同游海義等觀天皇帝命代膺期撫兹寳運<lb/>
移㳳風於季俗反淳化於區中戡亂靖人無思不服偃<lb/>
武修文興開庠序欲使家冨隋珠人懐荆玉以為前輩<lb/>
綴集各抒其意流别文選專取其文皇覽偏畧直書其<lb/>
<pb n="KR3k0003_WYG_000-4b"/>
事文義既殊尋檢難一爰詔撰其事且文棄其浮雜刪<lb/>
其冗長金箱玉印比類相從號曰藝文類聚凡一百卷<lb/>
其有事出於文者便不破之為事故事居其前列文於<lb/>
後俾夫覽者易為功作者資其用可以折𠂻今古憲章<lb/>
墳典云爾太子率更令𢎞文館學士渤海男歐陽詢序<lb/>
</p>
<p>
</p>
  </div>
</body>
</text>
</TEI>
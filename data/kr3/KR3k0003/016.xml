<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷十六</head>
    <p>
<pb n="KR3k0003_WYG_016-1a"/>
欽定四庫全書<lb/>
　藝文類聚卷十六　　　唐　歐陽詢　撰<lb/>
　儲宫部<hi>儲宫公主</hi>　<hi>太子妃附</hi>
　　儲宫<lb/>
周易曰黄離元吉象曰明兩作離大人以繼明照於四<lb/>
方<lb/>
尚書曰惟四月太子發上祭於畢下至於孟津之上乃<lb/>
告司馬司徒司空又曰太子𤼵升於舟中流白魚入於<lb/>
<pb n="KR3k0003_WYG_016-1b"/>
舟王跪取出俟以燎羣公咸曰休哉<lb/>
尚書大𫝊曰天子太子年十八曰孟侯孟侯者於四方<lb/>
諸侯來朝迎於郊者問其所不知也<lb/>
尚書洪範五行傳曰心之大星天皇也其前星太子也<lb/>
後星庶子也<lb/>
禮記曰王太子王子羣后之太子卿大夫元士之適子<lb/>
凡入學以齒又曰文王之為世子朝於王季日三雞初<lb/>
鳴而衣服至於寢門外問内䜿之御者曰今日安否何<lb/>
<pb n="KR3k0003_WYG_016-2a"/>
如内䜿曰安文王乃喜及日中又至亦如之及暮又至<lb/>
亦如之其有不安則内䜿以告文王文王色憂行不能<lb/>
正履王季復膳然後亦復初食上必在視寒煖之節又<lb/>
曰國君世子生吿於君接以太牢宰掌具又曰行一物<lb/>
而三善皆得者唯世子而已其齒於學之謂其一知父<lb/>
子之禮其二知君臣之義其三知長㓜之節故學之為<lb/>
父子焉君臣焉長㓜焉一人元良萬國以貞世子之謂<lb/>
也<lb/>
<pb n="KR3k0003_WYG_016-2b"/>
左傳曰九月丁夘子同生以太子之禮舉之接以太牢<lb/>
卜士負之士妻食之公與文姜宗婦命之<lb/>
白虎通曰天子之太子諸侯之世子皆就於外者尊師<lb/>
重先王之道也故曲禮曰禮聞來學不聞往教也<lb/>
賈誼書曰文王使太公望傅太子發嗜鮑魚公不與曰<lb/>
鮑魚不登爼豈有非禮而可養太子哉<lb/>
春秋外傳曰靈王二十二年榖洛龍鬭將毁王宫王欲<lb/>
壅之太子晉諫曰晉聞古之長民者不隳山不崇藪不<lb/>
<pb n="KR3k0003_WYG_016-3a"/>
防川不竭澤靈王不從又曰師曠見太子晉曰吾聞太<lb/>
子之語髙於太山願聞一言太子曰吾聞太師之來喜<lb/>
而又懼汝知人年長短吉凶也師曠曰君色赤君聲清<lb/>
火色不夀太子曰然却後三年吾上賔于帝汝慎無言<lb/>
殃將及汝太子時年十五後三年而卒<lb/>
史記曰厲王出奔彘太子静匿召公之家國人聞乃圍<lb/>
之召公以其子以代太子太子得脫召公周公二相行<lb/>
政號曰共和十四年厲王死太子静長於召公家二相<lb/>
<pb n="KR3k0003_WYG_016-3b"/>
乃共立之是為宣王也又曰上欲廢太子立趙王如意<lb/>
大臣諫争未得堅决張良為畫計曰顧上不能致者商<lb/>
山四人今能無愛金玉使太子卑辭厚禮迎此四人則<lb/>
一助也於是四人至侍太子入讌年皆八十餘眉鬂皓<lb/>
白衣冠甚偉上怪問之四人各以名對帝大驚曰吾求<lb/>
公數嵗常避逃我今何從吾兒遊四人去上目送之指<lb/>
示戚夫人曰彼四人輔之羽翼已成難可動矣<lb/>
漢書曰孝景王皇后武帝母也内太子宫太子幸愛之<lb/>
<pb n="KR3k0003_WYG_016-4a"/>
生三女一男男方在身時王夫人夢日入其懐以告太<lb/>
子曰此貴徴也未生而文帝崩景帝即位王夫人生男<lb/>
是為武帝又曰孝元皇帝宣帝太子也母曰許皇后宣<lb/>
帝㣲時生民間年二嵗宣帝即位八嵗立為太子壯大<lb/>
柔仁好儒又曰孝成皇帝元帝太子母曰王皇后元帝<lb/>
在太子宫生甲觀畫堂為世嫡皇孫宣帝愛之字曰太<lb/>
孫常置左右年三嵗而宣帝崩元帝即位帝為太子壯<lb/>
好經書寛博謹慎初居桂宫上嘗急召太子出龍樓門<lb/>
<pb n="KR3k0003_WYG_016-4b"/>
不敢絶馳道西至直城門得絶乃度還入作室門上遲<lb/>
之問其故以状對上大恱乃著令太子得絶馳道<lb/>
東觀漢記曰建武時天下墾田不實詔下州郡檢其事<lb/>
帝見陳留吏牘上有書曰頴川𢎞農可問河南南陽不可<lb/>
問帝詰吏由趣吏不服抵言於長安街得之帝怒時明<lb/>
帝年十二在幄後曰吏受郡勑當欲以墾田相妨耳帝<lb/>
曰即如此河南南陽何不可問對曰河南帝城多近臣南<lb/>
陽帝郷多近親田宅踰制不可為准帝令詰問乃首服<lb/>
<pb n="KR3k0003_WYG_016-5a"/>
如顯宗言<lb/>
魏略曰太祖不時立太子太子自疑是時髙元吕者善<lb/>
相人乃呼問之對曰其貴不可言因問夀㡬何元吕曰<lb/>
其夀至四十當有小苦過是無憂後無㡬而立為大子<lb/>
魏志曰明帝文帝太子生而愛之常令在左右數嵗而<lb/>
有岐嶷之姿武帝異之曰我基於爾三世矣每朝讌㑹<lb/>
同與近臣並列帷幄好學多識特留意法理<lb/>
吳志曰孫登權長子也立為太子選置師傅詮簡秀士<lb/>
<pb n="KR3k0003_WYG_016-5b"/>
以為賔友諸葛恪為左輔張休為右弼顧譚為輔正陳<lb/>
表為翼正為四友於東宫號為多士登鎮武昌或時獵<lb/>
當由徑道常避逺良田不踐苗稼至所憩止又擇空閒<lb/>
之地不欲煩民<lb/>
王隠晉書曰初武帝未為世子文帝問裴秀人有相否<lb/>
秀曰中撫軍立髪至地手過于膝人望既茂天表如此<lb/>
非人臣之相又曰愍懐太子名遹少聰惠帝愛之六七<lb/>
嵗時帝夜望火太子牽上衣裾使入闇中上問其故太<lb/>
<pb n="KR3k0003_WYG_016-6a"/>
子對曰暮夜倉卒宜備非常不當親近火光令人照見<lb/>
世說曰晉明帝數嵗在元帝處坐時有人從長安來帝<lb/>
謂曰爾言長安逺日逺明帝曰只聞人從長安來不聞<lb/>
從日邉來日固宜逺帝大嗟賞明日羣僚並集帝更問<lb/>
乃答云日近帝失色乃謂曰何以昨語異答曰舉頭見<lb/>
日不見長安衆莫不嗟歎<lb/>
詩梁劉孝威重光詩曰重光儲后宣制義也赫赫重光<lb/>
明明二聖帝作儲述禮和樂正中衢置樽髙堂懸鏡其<lb/>
<pb n="KR3k0003_WYG_016-6b"/>
酌不窮其明逾盛徳音孔昭民胥攸詠明明二聖赫赫<lb/>
重光風神灑落容止汪洋瞻彼談扇載抑載揚何斯天<lb/>
辯如珪如璋顔閔函席游夏升堂以卿以士惟公惟王<lb/>
思媚儲后顧哉樂康芃芃黍苗陰雨膏之詵詵纓冕儲<lb/>
王道之道之以禮齊之以仁理則探聖言則窮神訓于<lb/>
四國覃于萬民又奉和簡文帝太子詩曰太子天下本<lb/>
元良萬國貞周朝推上嗣漢世慙重明前星涵瑞采洊<lb/>
雷揚逺聲三善𫝊樂正百行紀司成九流通已辯七經<lb/>
<pb n="KR3k0003_WYG_016-7a"/>
咸所精博聞強子政髙才凌長卿禮尊逾屈己徳盛益<lb/>
卑情仙氣貽鍾相儒道推桓榮延賢博望苑視膳長安<lb/>
城園綺随金輅浮丘侍玉笙智嚢前殿笏端士後垂纓<lb/>
九仙良所重國海更東傾班輸同舉乘甲觀齊蓬瀛<lb/>
賦魏卞蘭賛述太子賦曰超古人之遐迹崇先聖之𢎞<lb/>
基躭八索之秘奥遵二儀於大猷正往昔之常弊定當<lb/>
世之舊儀禀休和之上性應五百之運期著典憲之髙<lb/>
論作敘懽之麗詩越文章之常撿揚不學之妙辭蹈布<lb/>
<pb n="KR3k0003_WYG_016-7b"/>
衣之所難闡善道而廣之道無深而不測術無細而不<lb/>
敷論古賢以歎息覩懿徳以歡娛歴精思於訓籍忽日<lb/>
移而忘劬雖明略而無上猶博納以自扶賔故老以勸<lb/>
俗諷六經以崇儒嘉通人之逹節笑俗士之守株匿天<lb/>
威之嚴厲揚愷悌之和舒惟凡百之詠徳感恩惠之有<lb/>
餘信清風之休著非臣下之敢虚乃作頌曰明明太子<lb/>
既叡且聰博聞強記聖思無雙倚之左右如虎如龍八<lb/>
俊在側旁無䛕凶富不㤀施尊而益恭研精書籍留思<lb/>
<pb n="KR3k0003_WYG_016-8a"/>
異同建計立議廓然發蒙天下延頸歌頌徳音聞之於<lb/>
古見之於今深不可測髙不可尋創法萬載乗此休風<lb/>
箴晉温嶠侍臣箴曰勿謂其㣲覆簣成髙勿謂其細巨<lb/>
由纎毫故曰善不積不足以成名話言如絲而萬里來<lb/>
享無以處極而利在永貞是以太子之在東宫均士抗<lb/>
禮以卑厥情入學齊齒言稱先生不以賢自臧不以貴<lb/>
為榮思有虞之蒸蒸尊周文之翼翼晨昏靡違夙興晏<lb/>
息師傅是瞻正人在側屏彼佞䛕納此亮直故𫝊敬徳<lb/>
<pb n="KR3k0003_WYG_016-8b"/>
義臣思盡忠或稽古訓導惟道之不融或造膝詭辭懼<lb/>
咎之藴崇惴惴兢兢思二雅之遺風鍳乎九三天禄永<lb/>
終近臣司規敢告常從<lb/>
周王褒皇太子箴曰臣聞教化爰始詠歌不足政俗既<lb/>
移風雅斯變伏惟皇明御宇功均造物改文為質斵雕<lb/>
成素皇太子洊雷居震明兩作離春夏干戈秋冬羽籥<lb/>
叔譽慙五稱之對師曠降四馬之恩竊以太史官箴虞<lb/>
書所誡永樹芳烈丞相所以垂文深覩安危太傅以之<lb/>
<pb n="KR3k0003_WYG_016-9a"/>
陳訓敢自斯義獻箴云爾天生蒸民司牧斯樹咸熈庻<lb/>
績式昭王度惠民垂統元良繼體麗止離暉惟機天啓<lb/>
令問令望聞詩聞禮從曰撫軍守曰監國秋坊通夢春<lb/>
宫養徳桓榮獻書荀攸觀則元子為士齒卿命秩朝服<lb/>
寢門廽車作室正陽君位喬枝父道臣子所崇忠孝為<lb/>
寳勿謂居尊禍福無門勿謂親賢王道無偏無為慮始<lb/>
無為事先損之又損而全之亦全無往不復無平不陂<lb/>
美疢甘言鮮不為累則哲惟難知人未易居室為善分<lb/>
<pb n="KR3k0003_WYG_016-9b"/>
隂無棄亡保其存危安其位神聽不惑天妭斯忌文昌<lb/>
着於前星秬鬯由於守器庻僚司箴敢告閽寺<lb/>
隋戴逵皇太子箴曰無謂父子無間江充掘蠱無謂兄<lb/>
弟無携倡優起舞<lb/>
誄晉陸機愍懐太子誄曰明明皇子成命既駿保乂皇<lb/>
家載生淑𦙍茂徳克廣仁姿朗㑺當克無疆光紹有晉<lb/>
如何不弔暴離咎艱曽是遘愍匪降自天肇傾運祚遂<lb/>
䘮華年嗚呼哀哉沉雲既祛日月増暉靈寵可贈寃魂<lb/>
<pb n="KR3k0003_WYG_016-10a"/>
難追舊物東返靈柩西歸傷我惠后寂焉翳滅衘哀駿<lb/>
奔凶服就列追慕徽塵興言㫁絶敢誄遺風庻存芳烈<lb/>
其辭曰巍巍皇基奕奕紫㣲有命既集天禄永綏篤生<lb/>
太子纂徳承茂平紹大烈時惟洪胄竒頴發翹清藻在<lb/>
秀誕自㓜蒙逮事武皇展矣太子播此瓊芳允矣聖祖<lb/>
無言不臧婉孌乗輿名裕徳昌龍集庚戌日月改度赫<lb/>
赫明明我皇登祚厥登伊何皇統是荷華紱重采翠盖<lb/>
垂葩鸞旗阿那玉衡吐和聿來在宫體亮而誠肅雍皇<lb/>
<pb n="KR3k0003_WYG_016-10b"/>
極思媚紫庭亦既渉學遵師盛道何年之妙而察之早<lb/>
讜言必復乖義則考惟天有命太子膺之惟皇有慶太<lb/>
子承之當究遐年登兹胡耉緝熈有晉克搆帝宇如何<lb/>
晨牝穢我朝聽仰索皇家惟塵明聖惴惴太子終温且<lb/>
敬衘辭即罪掩淚祗命顯加放流潜肆鴆毒痛矣太子<lb/>
乃離斯酷謂天盖髙訴哀靡告鞠躬引分顧景摧剝嗚<lb/>
呼哀哉凡民之䘮有戚有姻太子之殁傍無昵親跼蹐<lb/>
嚴宫絶命禁闈幽柩偏寄孤魂曷歸嗚呼太子生寃殁<lb/>
<pb n="KR3k0003_WYG_016-11a"/>
悲匹夫有怨尚或殞霜矧乃太子萬邦攸望普天扼腕<lb/>
率土懐傷精感六沴咎徴紫房爰兹元輔啓我令圖王<lb/>
赫斯怒天誅靡逋欃槍叱掃元凶服辜仁詔引咎哀筞<lb/>
東徂光復寵祚紹建藐孤於時暉服粲焉畢陳庭旅舊<lb/>
物堂有故臣孰云太子不見其人嗚呼哀哉既濟洛川<lb/>
靈斾左迴三軍悽裂都邑如隤慨矣寤嘆念我愍懐<lb/>
哀策齊王融皇太子哀策文曰繡幕啓塗銅池從殯葆<lb/>
鐸既行枚綍且引皇帝痛粢盛之闕奉哀匕鬯之有亡<lb/>
<pb n="KR3k0003_WYG_016-11b"/>
憫含嗟乎崇正顧掩欷於承光式睠元良永懐人寳俾<lb/>
兹史策載餘風道其辭曰居辰北極在日重離誕惟妙<lb/>
善克自生知資神為契合聖如規地維缺位月紀褰期<lb/>
哀纏晦朔燧改嵗時<graphic n="KR1399" url="https://raw.githubusercontent.com/kanripo/KR-Gaiji/master/images/KR1399.png" mimeType="image/png"/>粥不溢薑桂無滋俛終心禮昌<lb/>
我帝基思皇下武纉戎上徳將叶人神永貽家國用稽<lb/>
嗣典實𢎞儲則庸噐改物徽號崇名往辭綠盖來馭朱<lb/>
纓旂旗旖旎鸞纛聲明守噐宣華訪安永福上漏驂軒<lb/>
初晨戒服慶色伊滿夤儀載肅至誠莫感遐福空辭氛<lb/>
<pb n="KR3k0003_WYG_016-12a"/>
程月志祲動年司素妭犯列青雲失滋中楹軫夢當戶<lb/>
陳詩楚藥毁方秦毉反轍髙議虚演竒文徒說逺賔上<lb/>
靈長違昭世痛結宸慈哀震華棣嗚呼哀哉軒帷髙寂<lb/>
庭帳深陰鶴關晝掩鳬燈夜沉仍襲未改容饌如臨曖<lb/>
徽儀而可慕標嗣子之純心嗚呼哀哉韋弁告期麻衣<lb/>
請日辯域展圗楊龜獻吉文物充階具僚在位摠葭挽<lb/>
之哀淒視風烟之騷瑟嗚呼哀哉飾麾輅而南指轉旌<lb/>
羽而北徂車結軫於雕轂馬緩節於金蘇寄靈心於萬<lb/>
<pb n="KR3k0003_WYG_016-12b"/>
象増戀戀於國都嗚呼哀哉光徙靡而欲沉山荒凉而<lb/>
遂晚城闕緬而何期平原忽而超逺情有望而弗追顧<lb/>
如疑於將反嗚呼哀哉<lb/>
梁王筠昭明太子哀策文曰蜃輅峩峩龍驂駶歩羽翿<lb/>
前駈雲旗北傃皇帝哀繼明之寢曜痛嗣徳之徂芳御<lb/>
武帳而悽慟臨甲觀而増傷式稽令典載揚鴻烈詔撰<lb/>
徳於旌旂求傳徽於舞綴其辭曰式載明兩實惟少陽<lb/>
儀天比峻儷景騰光睿哲膺期旦暮斯在識洞機深量<lb/>
<pb n="KR3k0003_WYG_016-13a"/>
包瀛海立徳不噐至功弗宰寛綽居心温恭成性修襟<lb/>
孝友率由嚴敬咸有種徳惠和齊聖括嚢沇略包舉藝<lb/>
文徧該緗素殫極丘墳騰褰充積儒墨區分瞻河闡訓<lb/>
望魯揚芬雲物告徴祲沴褰象星霾恒曜山頽朽壌威<lb/>
儀上賔徳音長往具僚無蔭諮丞安仰嗚呼哀哉首夏<lb/>
司開麥秋紀節容衛徒警菁華萎絶書幌空張談筵罷<lb/>
設虚饋饛饛孤燈翳翳嗚呼哀哉簡辰請日筮合龜貞<lb/>
幽埏夙啓𤣥宫獻成武校齊列文物増明昔遊漳水賔<lb/>
<pb n="KR3k0003_WYG_016-13b"/>
從無聲今歸郊郭徒御相驚嗚呼哀哉背絳闕以逺徂<lb/>
轥青門而徐轉顧馳道而詎前望國都而不踐凌修坂<lb/>
之威夷遡平原之悠緬驥蹀足以酸嘶挽悽鏘而流泫<lb/>
嗚呼哀哉混哀音於蕭籟變愁容於天日維夏木之森<lb/>
陰反寒林之蕭瑟既将反而復疑如有求而遂失謂天<lb/>
地其無心遽永潜於容質嗚呼哀哉<lb/>
詔梁武帝立皇太子詔曰非至公無以王天下非博愛<lb/>
無以臨四海所以堯禪舜譲惟徳是與文王舍伯邑考<lb/>
<pb n="KR3k0003_WYG_016-14a"/>
而立武王格于上下光被四表今岱宗牢落天歩艱難<lb/>
淳風猶欝黎民未乂自非克明克哲允文允武遑能荷<lb/>
神噐之重嗣龍圗之尊晉安王綱徳行内敏威惠外宣<lb/>
羣后歸美率土宅心可立綱為皇太子庻百年勝殘方<lb/>
流餘慶畢世後仁永固洪業<lb/>
梁沈約立太子詔曰朕屬當期運係迹前王思所以長<lb/>
世流祚垂之萬葉百辟咸以元良之寄有國莫先自昔<lb/>
哲后降及近代莫不立儲樹嫡守噐承祧乃旁挹羣議<lb/>
<pb n="KR3k0003_WYG_016-14b"/>
逺惟七百建兹蒙稚仰副宗祊承華肇開崇基克永無<lb/>
疆之慶非獨在余思霑渥澤被之遐邇可賜天下為父<lb/>
後者爵一級王侯以下量錫幣帛<lb/>
後魏温子昇魏荘帝生皇太子赦詔曰有國三善事屬<lb/>
元良本支百世義鍾繼體朕應天纂命握圗受籙景祚<lb/>
唯新十年以永今月吉辰皇子誕育彩雲映日神光照<lb/>
殿方開博望将起龍樓逺近同歡人神共恱便可大赦<lb/>
天下<lb/>
<pb n="KR3k0003_WYG_016-15a"/>
教魏文帝答卞蘭教曰賦者言事類之所附也頌者美<lb/>
盛徳之形容故作者不虛其辭受者必當其實蘭此豈<lb/>
吾實哉昔吾丘夀王一陳寳鼎何武等徒以歌頌猶受<lb/>
金帛之賜蘭事雖不諒義足嘉也今賜牛一頭<lb/>
表吳張儼請立太子師傅表曰昔賈誼為漢文帝陳周<lb/>
成王為太子以周公為太傅召公為太保吕望為太師又<lb/>
立三少皆上大夫使與太子居處左右前後皆正人也<lb/>
明禮義以導習之故能光熈文武興隆周室伏惟陛下<lb/>
<pb n="KR3k0003_WYG_016-15b"/>
命世應期順乾作主皇太子以天然之姿為國上嗣朝<lb/>
廷以四海未定國家多事師傅之官闕而未備臣愚以<lb/>
為髙祖初基天下造創引張良叔孫通出為師保入與<lb/>
朝政宜博采周漢依舊儀用將相名官輔弼太子於是<lb/>
以熈賛洪業増暉日月實為光大也<lb/>
魏卞蘭賛述太子表曰伏惟太子研精典籍留思篇章<lb/>
覧照幽㣲才不世出禀聰叡之絶性體明逹之殊風慈<lb/>
孝發於自然仁恕洽於無外是以武夫懐恩文士歸徳<lb/>
<pb n="KR3k0003_WYG_016-16a"/>
竊見所作典論及諸賦頌逸句爛然沉思泉涌華藻雲<lb/>
浮聽之㤀味正使聖人復存猶稱善不暇所不能間也<lb/>
昔舜以蒸蒸顯其徳周旦不驕成其名豈因南面之尊<lb/>
以發稱假鼎足之盛以取譽哉夫至尊至貴能令人畏<lb/>
不能令人譽故桀不能變龍逢之心紂不能易三仁之<lb/>
意懐近服逺非徳無施今太子博納多容海渟岳峙學<lb/>
無常師唯徳所在思無所私唯徳所親觀士察人毫毛<lb/>
無失望色則知其情覧始則逹其終遏偽辯於未言絶<lb/>
<pb n="KR3k0003_WYG_016-16b"/>
䜛巧於未形其所以包羅殊類鑑觀成敗徳生於性明<lb/>
出自然太子所行晏然休著皆羣下所常吟咏誠不復<lb/>
須臣賛揚懿美褒稱盛行然後令夜光之璧顕於金匱<lb/>
隋侯之珠彰於韞櫝者也今相鍾繇大理王朗海内英<lb/>
儒國家柱臣博物多識通洽君子年耆徳茂所更多矣<lb/>
若㳺海者難與論水覩前世者不可為言然咸歸太子<lb/>
巍巍之美敘述清風言之有承聽者欣欣㤀日之夕流<lb/>
景曜於無窮布芳陰於四逺譬若麟龍發足羣獸追蹤<lb/>
<pb n="KR3k0003_WYG_016-17a"/>
鸞鳳舉翼衆鳥随風小臣區區嘉樂無已竊怡綿綿之<lb/>
屬㤀愚戅之言謹觸冒上賦一篇以攄狂狷之思<lb/>
宋謝莊慶皇太子元服上至尊表曰伏惟皇太子殿下<lb/>
明兩承乾元良作貳抗法迂身英華自逺樂以修中禮<lb/>
以治外三善克懋徳成教尊今日昭辰顕加元服對靈<lb/>
祗之望儔上庠之歡率天罄世莫不載躍又皇太子元<lb/>
服上皇太后表曰離景承宸樞光陪極毓問東華飛英<lb/>
上序樂正歌風司成頌德清明神鏡温文在躬練日簡<lb/>
<pb n="KR3k0003_WYG_016-17b"/>
辰顕備元服懋三王之教爥少陽之重<lb/>
梁簡文帝謝為皇太子表曰伏見詔書以臣為皇太子<lb/>
有命自天實驚物聽鴻名盛興爰萃庸薄勢舉千鈞方<lb/>
兹未重髙搏九萬比此非遥臣本凡蔽賔實無取特以<lb/>
毓慶雲霄慿暉璿極鳴玉内侍指麾外蕃猶懼不任尚<lb/>
疑廢職况復監撫守從道著前經恭敬温文義彰昔記<lb/>
震維禮絶離景事尊養徳北宫賛業東序魏平非擬漢<lb/>
莊靡繼臣牧拙樊漢始獲言歸遂以下才屬當上嗣事<lb/>
<pb n="KR3k0003_WYG_016-18a"/>
異定陶之舉有類膠東之册將何以著三善之徳延四<lb/>
皓之遊屈叔譽之辭繹卞蘭之頌又拜皇太子臨軒竟<lb/>
謝表曰臣聞團暉麗天洊雷居震必資令徳寔建賢明<lb/>
臣本空薄噐業無取已慙好儒之志且乏豐下之姿叨<lb/>
逢慈奨事出希世方將問安寝門視膳天幄察陳奏之<lb/>
章示嚴警之書出龍樓而祗召息車馳道侍鑾輿而廵<lb/>
幸說經孔庭足踐閶闔風雲之勢斯近飛陵倒景神仙<lb/>
之舉超然何以允副元良和兹守噐逢師曠之褒值史<lb/>
<pb n="KR3k0003_WYG_016-18b"/>
丹之述又上昭明太子集别傳等表曰若夫正少陽之<lb/>
位主承祧之則口實為美唯稱啓誦自兹厥後罕或聞<lb/>
焉昭明太子禀仁聖之姿縦生知之量孝敬兼極温恭<lb/>
在躬明月西流㓜有文章之敏羽籥東序長備元良之<lb/>
徳非假二疏寧勞四皓虎賁恧其經學智嚢慙其調護<lb/>
豈止博望延賔夀春能賦問疑棗據書戒慿陵而已哉<lb/>
玉折何追星頽靡續地尊虢嗣外陽之術無徴位比周<lb/>
儲緱山之駕不反臣以不肖妄作明離出入銅龍瞻仰<lb/>
<pb n="KR3k0003_WYG_016-19a"/>
故實思所以揄揚盛軌宣記徳音謹撰昭明太子别𫝊<lb/>
文集請備之延閣藏諸廣内永彰茂實式表洪徽<lb/>
梁任昉為皇太子求一日一入朝表曰臣聞内豎告安<lb/>
姬昌怡色鳴雞戒旦周發冠履或以凉燠之候晨昏異<lb/>
宜膳羞之和鼎飪殊節一辰三朝稱情猶簡終日承顔<lb/>
在理斯愜且長夀之對撫循無已馳道未窮顧懐不輟<lb/>
豈直下動天性固亦上結慈𠂻自頃半旬乃朝遂為通<lb/>
制事踰信次義乖晨省一日萬幾不敢三塵御省每旦<lb/>
<pb n="KR3k0003_WYG_016-19b"/>
改宿特乞一至寝門<lb/>
梁沈約為皇太子謝初表曰臣實蒙稚温文以闕不閑<lb/>
三善之訓未習四學之議唯問安内豎因心自發而視<lb/>
膳寝門未任再至乃降皇慈夙膺盛典二體宸極守噐<lb/>
宗祧顧循㓜志如臨氷壑<lb/>
梁蕭子範求撰昭明太子集表曰臣聞姬旦云亾播禮<lb/>
樂於百代宣尼既殁𫝊雅頌於千祀夏啓之風載𫝊樂<lb/>
野周晉之迹止在洛濵入侍四公西京見美長夀一察<lb/>
<pb n="KR3k0003_WYG_016-20a"/>
東漢流名魏擊之悟篋衣事關戰國孫登之愛田苗義<lb/>
屬偏霸各稱小善靡擅雕蟲子桓雖詩賦可嘉矩範頓<lb/>
闕貽譏良史取誚前載備而為論𤼵奥允歸自少陽潜<lb/>
位震方滅采神儀長往銅龍毁搆音顔緬邈舟壑遷移<lb/>
若乃緣情體物繁絃縟錦縦横艶思籠盖辭林積練累<lb/>
素盈車滿笈金石有銷斯文方逺既異陳王之躬撰又<lb/>
非當陽之自集臣蟬翼輕身未從塵露而班輸嚴駕永<lb/>
輟騑驂戀主懐兹伏深涕慕冐乞銓次遺藻勒成卷軸<lb/>
<pb n="KR3k0003_WYG_016-20b"/>
梁陸倕為豫章王慶太子出宫表曰臣聞周固本枝寔<lb/>
資明兩漢啓磐石必係元良所以闡𢎞祚鼎光崇守噐<lb/>
伏惟皇太子道契生知照均天縦不藉審諭之功無待<lb/>
温文之輔而冬書秋記夙表睿資春誦夏絃㓜彰神度<lb/>
雖復直門守令長夀察微魏賛多容漢稱寛博不足以<lb/>
連輝茂則匹景令圗甲觀惟新桂宫告始朱班徙次翠<lb/>
盖移陰華裔式瞻人祗蹈舞<lb/>
周王褒為百僚請立皇太子表曰臣聞洊雷居震春方<lb/>
<pb n="KR3k0003_WYG_016-21a"/>
應守噐之禮明兩作離少陽纂重暉之業是以三善昭<lb/>
徳載祀之祚克隆一人元良貞國之基永固至於軒轅<lb/>
得姓髙陽才子上嗣佇賢前星虚位魯國公臣贇親居<lb/>
元子屬當儲貳具僚仰則列辟式瞻臣等參議請立為<lb/>
皇太子事隆監撫教資審諭問安寝門視膳天幄<lb/>
周庾信慶傳位於皇太子表曰昔者降居若水登庸有<lb/>
優劣之殊來朝櫟陽繼體有君臣之異不得與夫天之<lb/>
兩日日之再中並曜聯輝重明雙照同年而語矣<lb/>
<pb n="KR3k0003_WYG_016-21b"/>
欲令百工相和先聞揖譲之風天下無為早識吾君之<lb/>
子皇帝藐然姑射正當乗雲馭龍問道崆峒豈復先秋<lb/>
木落<lb/>
　　太子妃<lb/>
漢書曰漢景薄皇后孝文薄太后家女也景帝為太子<lb/>
時太后為太子取以為妃又曰武帝陳皇后長公主嫖<lb/>
女也初武帝得立為太子公主有力焉故欲以女納太<lb/>
子又曰武成許皇后平恩侯嘉女也元帝選配太子上<lb/>
<pb n="KR3k0003_WYG_016-22a"/>
令中常侍黄門親近者侍送還白帝稱太子欣恱元帝<lb/>
喜謂左右曰酌酒賀我左右皆稱萬嵗<lb/>
漢武故事曰初武帝為太子時長公主欲以女配帝時<lb/>
帝尚小長公主指女問帝曰得阿嬌好不帝曰若得阿<lb/>
嬌以金屋貯之主大喜乃以配帝是曰陳皇后阿嬌后<lb/>
字也<lb/>
王隠晋書曰武帝欲為太子取妃久而不决上欲娶衛<lb/>
瓘女楊后欲娶賈充女上曰衛公女有五可賈公女有<lb/>
<pb n="KR3k0003_WYG_016-22b"/>
五不可衛家種賢而多子端正而長白賈家種妬而少<lb/>
子醜而短黒楊后既納寳物固欲娶賈氏因乃納之又<lb/>
曰愍懐太子妃王衍女也劉曜等入洛盡將諸后妃去<lb/>
妃獨拔刀向賊曰我司徒公女皇太子妃死則已終不<lb/>
為賊婦賊害之<lb/>
晉孝武起居注曰上臨軒設懸而不樂遣兼司空謝琰<lb/>
納太子妃王氏賜文武布絹百官詣上東門上禮<lb/>
甲辰儀曰皇太子妃公主夫人逢持節使者髙車使者<lb/>
<pb n="KR3k0003_WYG_016-23a"/>
住車相揖<lb/>
東宫舊事曰皇太子妃給織成衮帶白玉佩四望車羽<lb/>
葆前後部鼓吹各一部又曰太子納妃有七綵杯文綺<lb/>
被長命杯文綺袴<lb/>
哀策宋謝荘皇太子妃哀筞文曰楹凝桂酒庭肅龍輼<lb/>
風吹國路雲起郊門皇帝傷總繸之掩綵悼副禕之滅<lb/>
華行光既晏長河又斜顧而言曰琁瑶有毁郁烈無湮<lb/>
翦素裁簡授之史臣其辭曰霍岫虧天灊流凝漢祥發<lb/>
<pb n="KR3k0003_WYG_016-23b"/>
桐珪慶昭金筭毓景帝出飛芳戚閈祕儀施谷升音集<lb/>
灌月晷㡬望娣𬒮維良釋幃春宫承飾少陽五葉衍藻<lb/>
四訓抽光葳蕤蕙振婉孌瓊相清徽就逺祲沴方摶臨<lb/>
華罷翠當曄收蘭複殿生響長廡結寒節移虛饋氣變<lb/>
容衣中庭草薆階上螢飛傷榮里第痛溢朝闈霜侵燭<lb/>
昧風宻帷凄驚葭夕轉龍驂夜嘶筵既訣兮奠既撤背<lb/>
青闕兮去神閨旌掩欝而還泛盖逶遲而顧低素紼歛<lb/>
維華軿解馭山燧恒隂松阿不曙離天渥兮就銷沉委<lb/>
<pb n="KR3k0003_WYG_016-24a"/>
白日兮即冥暮菊有秀兮蘅有芬徳方逺兮聲彌樹<lb/>
齊王儉皇太子妃哀筞文曰肇惟初識芳猷夙就翩翻<lb/>
禮園徘徊樂囿視秋齊明方春等茂伊宋之季天衢荐<lb/>
阻咨我儲貳締縃江滸衛女事齊樊姬賛楚美著嬪嗣<lb/>
徽音踵武數盈則反否極斯昌肅膺靈命經緯三光往<lb/>
儀衡館來式椒堂紃組咸事象服有章八演仰則六幽<lb/>
望景悠悠草昧如何不永方中委曜先秋落頴世有遺<lb/>
塵庭無餘影嗚呼哀哉遵三兆之嘉日迨九筮之靈期<lb/>
<pb n="KR3k0003_WYG_016-24b"/>
澄金波而映鑾斾命飛廉而拂瓊輜揚清笳於漢表動<lb/>
嘶挽於雲基<lb/>
　　公主<lb/>
公羊傳曰天子嫁女于諸侯必使諸侯同姓者主之<lb/>
史記曰李斯長男由為三川守諸男皆尚秦公主女悉<lb/>
嫁諸公子由告歸咸陽斯置酒于家百官長皆前為夀<lb/>
門庭車騎以千數<lb/>
漢書曰周勃下廷尉吏侵辱之勃以千金與獄吏廼書<lb/>
<pb n="KR3k0003_WYG_016-25a"/>
牘背示之曰以公主為證公主孝文女也勃子勝尚之<lb/>
故獄吏教引為證又曰宣平侯張敖尚惠帝姊魯元公<lb/>
主有女惠帝既立吕太后欲為重親以公主女配帝又<lb/>
曰孝武衛皇后字子夫為平陽主謳者武帝即位數年<lb/>
無子過平陽主既飲謳者進帝獨說子夫帝起更衣子<lb/>
夫侍尚衣軒中得幸還坐甚忻賜平陽主金千斤子夫<lb/>
上車主拊其背曰行矣強飯勉之即貴願無相㤀也又<lb/>
曰烏孫以馬千疋聘漢女元封中遣江都王建女細君<lb/>
<pb n="KR3k0003_WYG_016-25b"/>
為公主以妻焉賜乘輿服御物為備官属侍御數百人<lb/>
贈送甚盛烏孫昆莫以為右夫人公主至其國自治宫<lb/>
室嵗時再過昆莫年老言語不通公主悲愁自為作歌<lb/>
天子聞而憐之<lb/>
范曄後漢書曰制皇女皆封縣公主儀服同列侯其尊<lb/>
崇者加號長公主儀服同蕃王諸王皆封鄉亭侯公主<lb/>
儀服同鄉亭侯又曰光武姊湖陽公主新寡帝與共論<lb/>
朝臣㣲觀其意公主曰宋公威容徳噐羣臣莫及帝曰<lb/>
<pb n="KR3k0003_WYG_016-26a"/>
方且圗之後宋𢎞被引見帝令公主坐屏風後因謂𢎞<lb/>
曰喭言貴易交富易妻人情乎𢎞曰臣聞貧賤之交不<lb/>
可㤀糟糠之妻不下堂帝顧謂主曰事不諧矣又曰董<lb/>
宣為洛陽令湖陽公主蒼頭白日殺人因匿主家吏不<lb/>
能得及主出行而以奴驂乗宣於夏門亭候之乃駐車<lb/>
叩馬以刀畫地大言數主之失叱奴下車因格殺之主<lb/>
即還宫訴帝帝大怒召宣欲箠殺宣叩頭曰願乞一言<lb/>
而死帝曰欲何言宣曰陛下聖徳中興而縦奴殺良民<lb/>
<pb n="KR3k0003_WYG_016-26b"/>
將何以治天下乎臣不須箠請得自殺即以頭擊楹流<lb/>
血被面帝令小黄門持之使宣叩頭謝主宣不從帝強<lb/>
使頓之宣兩手據地終不肯俯主曰文叔為白衣時藏<lb/>
亾匿死吏不敢至門今為天子威不能行一令乎帝大<lb/>
笑曰天子不與白衣同又曰竇融長子穆尚内黄公主<lb/>
子勲尚東海王強女比陽公主又子固亦尚世祖女沮<lb/>
陽公主竇氏一公兩侯三公主親戚功臣中莫與為比<lb/>
又曰館陶公主為子求郎明帝不許而賜錢千萬謂羣<lb/>
<pb n="KR3k0003_WYG_016-27a"/>
臣曰郎官上應列宿出宰百里茍非其人則民受其殃<lb/>
是以難之矣<lb/>
魏本傳曰何晏婦金鄉公主即晏同母妹公主賢明謂<lb/>
其母沛王太妃曰晏為惡日甚将不保身母笑曰汝得<lb/>
無妬晏耶俄而晏死有一男年五六嵗宣王遣人録之<lb/>
晏婦藏其子王宫中向使者摶頰乞白活之使者具以<lb/>
白宣王宣王亦聞晏婦有先見之言心常嘉之且為沛<lb/>
王故特原不殺<lb/>
<pb n="KR3k0003_WYG_016-27b"/>
晉中興書曰臨海公主惠帝第四女羊皇后所生初封<lb/>
清河公主夫出適值永嘉亂賣長城民錢温温以送女<lb/>
女遇主甚酷主自告吳興太守問禮以聞於是殺温及<lb/>
女適譙國曹統<lb/>
臧榮緒晉書曰賈后二女宣華女彦封宣華𢎞農郡公<lb/>
主女彦年八嵗聰明岐嶷便能書學諷誦詩論病困要<lb/>
后欲議封女以長公主彦語后曰我尚小未及成人禮<lb/>
不用公主及薨謚哀獻皇女以長公主禮葬送<lb/>
<pb n="KR3k0003_WYG_016-28a"/>
列仙傳曰朱仲㑹稽販珠人也髙后時獻三寸珠魯元<lb/>
公主私以七百金從仲求珠仲獻珠四寸<hi>事具寳部</hi>
碑魏温子昇常山公主碑曰啓泰微之層搆闢閶闔之<lb/>
重扉據天下以為家苞率土而光宅然則昆山西峙爰<lb/>
有夜光漢水東流是生明月公主禀靈宸極資和天地<lb/>
芬芳有性温潤成質自然秘逺若上元之隔絳河直置<lb/>
清髙類姮娥之依桂樹令淑之至比光明於宵燭幽閒<lb/>
之盛匹穠華於桃李託體宫闈而執心撝順婉然左辟<lb/>
<pb n="KR3k0003_WYG_016-28b"/>
率禮如賔舉華燭以宵征動鳴佩而晨去致肅雍於車<lb/>
乗成好合於琴瑟立行潔於清氷抗志髙於黄鵠停輪<lb/>
表信闔門示禮終能成其子姓貽厥孫謀而鐘漏相催<lb/>
日夜不息川有急流風無靜樹奄辭身世從宓妃於伊<lb/>
洛遽捐館舍追帝子於瀟湘銘曰龍轡莫援日車遂往<lb/>
奄離形神忽歸丘壌祖歌薤露出奏巫山永厝中野終<lb/>
掩窮泉蕭瑟神道荒凉墓田松檟徒列琬琰空𫝊<lb/>
墓誌宋謝荘豫章長公主墓志銘曰禀中樞之照體星<lb/>
<pb n="KR3k0003_WYG_016-29a"/>
軒之華肅恭在國掖庭欽其風恪勤衡館庻族仰其徳<lb/>
神葉靈條爰自帝堯文信啓魯肇京于楚宵燭載照娥<lb/>
英是從婉娩絺綌優柔肅雍蘅蕙有寳金碧不居泉庭<lb/>
一夜里館長蕪<lb/>
齊王融永嘉長公主墓志銘曰作儀阿媛取儷漢妃相<lb/>
金陋質穠李慙暉肅穆婦容靜恭女徳顧史求箴披圗<lb/>
問則慶善郁夷與仁冥默宵燧亾明曉挽已聲松門嚴<lb/>
闊泉帳寒清悠哉白日欝彼佳城<lb/>
<pb n="KR3k0003_WYG_016-29b"/>
齊謝朓臨海公主墓志銘曰長𤼵有祥瑶䑓乃搆𤣥鳥<lb/>
歸飛北音斯奏聿來徐土禎符爰授帝體靈柯穠華以<lb/>
秀飾館東魯言歸景族有教公宫無繫車服既肅簮珥<lb/>
亦崇湯沐率禮衡門降情雲屋彼月斯望在釣維緡瞻<lb/>
須配景望燭齊神霾華崑岫滅采上春慈纏雲陛悲動<lb/>
外姻欝彼崇芒睠然城輦輜翟按轡龍旒徐轉又新安<lb/>
長公主墓志銘曰氛氲長𤼵時惟睿文誕兹明淑玉振<lb/>
蘭芬譽宣女師徳侔髙行肅穆嬪風優㳺閫正撫事成<lb/>
<pb n="KR3k0003_WYG_016-30a"/>
箴臨圗作鏡如何冥默方春委盛<lb/>
誄魏陳王曹植平原懿公主誄曰俯振地紀仰錯天文<lb/>
悲風激興霜飈雪雰凋蘭夭蕙良幹以泯於惟懿主瑛<lb/>
瑶其質協筞應期含英秀出岐嶷之姿寔朗寔責生在<lb/>
十旬察人識物儀同聖表聲協音律驤眉識往俛瞳知<lb/>
來求顔必笑和音則該阿保接手侍御充傍常在襁抱<lb/>
不停笫牀専愛一宫取玩聖皇何圗奄忽罹天之殃魂<lb/>
神遷移精爽翾翔號之不應聴之莫聆帝用吁嗟嗚呼<lb/>
<pb n="KR3k0003_WYG_016-30b"/>
失聲嗚呼哀哉憐爾早殁不逮陰光改封大郡惟帝舊<lb/>
疆建土開家邑移蕃王緄珮惟鮮朱紱斯煌國號既崇<lb/>
哀爾孤獨配爾名子華宗貴族爵以列侯銀艾優渥成<lb/>
禮于宫靈轜交轂生雖異室殁同山岳爰搆𤣥宫玉石<lb/>
交連朱房皓璧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曜電鮮飾終備衛法生象存長埏繕<lb/>
修神閨掩扉二柩並降雙魂孰依人誰不殁憐爾尚微<lb/>
阿保激摧聖上傷悲城闕之詩以日喻嵗况我愛子神<lb/>
光長滅扄關一闔曷其復晰<lb/>
<pb n="KR3k0003_WYG_016-31a"/>
晋潘岳南陽長公主誄曰昔唐女嬪媯書叙釐降之美<lb/>
周姬適齊詩詠肅雍之歌漢之新野以節義垂號千載<lb/>
伊晋之獻主以聰明睿智考終定謚兹可謂母儀純備<lb/>
邁蹤古烈者已惜乎不永背世湮沉爰託素旂式章徽<lb/>
音主之誕育既慕洪胄徳之休明亦固天授思心婉孌<lb/>
淑質純茂母儀不忒内則靡疚肇自弱笄有馥其芬言<lb/>
告言歸作合于荀在貴思降處逸能勤上䖍諸姑下接<lb/>
支嬪内諧閨閾外和族姻終温且惠淑慎其身積善餘<lb/>
<pb n="KR3k0003_WYG_016-31b"/>
慶啓兹名𦙍厲以惠肅誨以柔順主實體化不言而信<lb/>
二子遵式匪嚴而峻於穆獻主奕代熈盛重作大司黎<lb/>
牧火正國之仁姑家之慈母天道輔賢宜享遐夀如何<lb/>
短命曽不華首寝疾弗興繁榮摧朽嗚呼哀哉容車戒<lb/>
路祖奠在庭騑驂躊躇服馬悲鳴皇輿親臨望旗失聲<lb/>
列辟咸起灑淚霑纓嗚呼哀哉既次墓門降柩升輴靈<lb/>
衣從風素幕生塵明燎守夜竦紼俟晨噭噭遺嗣煢煢<lb/>
孤臣號無廢音涕不輟巾又皇女誄曰厥初在鞠玉質<lb/>
<pb n="KR3k0003_WYG_016-32a"/>
華繁𤣥髪儵曜蛾眉連姢清顱横流明眸朗鮮迎時夙<lb/>
智望嵗能言亦既免懐提携紫庭聰惠機警授色應聲<lb/>
亹亹其進好曰之經辭令容止閑于㓜齡猗猗春蘭柔<lb/>
條含芳落英彫矣從風飃颺妙妙弱媛窈窕淑良孰是<lb/>
人斯而罹斯殃靈殯既祖次此暴廬披覧遺物徘徊舊<lb/>
居手澤未改領膩如初孤魂遐逝存亾永殊嗚呼哀哉<lb/>
晉左九嬪萬年公主誄曰昔滿衣早智周晋夙成咸以<lb/>
岐嶷名存典經猗歟公主在㓜剋哲方徳比齒有邈先<lb/>
<pb n="KR3k0003_WYG_016-32b"/>
烈何徳之盛而年或闕何華之繁而實不結雨墜風逝<lb/>
形影長滅赫赫京室河洛所經隂精𤼵曜降兹淑靈篤<lb/>
生公主誕膺休禎秀生紫㣲日暉月明既睇艶姿徽音<lb/>
孔昭盼倩其媚婉㬅其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>寵玩軒陛如瓊如瑶雖則弱<lb/>
齒雙徳兼苞五福所集聞之先民積善鍾慶祐徳輔仁<lb/>
宜終淑美光暉日新云何降戾景命不振曄曄榮曜英<lb/>
蕤始芳何辜于天猥遇降霜煢煢稚魂飄飄遐翔於戯<lb/>
何辜痛兹不福生而何晚殁而何速酷矣皇靈謬哉司<lb/>
<pb n="KR3k0003_WYG_016-33a"/>
禄嗚呼哀哉日月載馳白露凝結自主薨徂奄離時節<lb/>
吉凶乖邈存亾異制将遷幽都潜神永翳嗚呼公主魂<lb/>
豈是綏岌岌靈轜駿駟騑騑挽僮齊唱悲音激摧士女<lb/>
歔欷髙風增哀一日不見採蕭作歌况我公主形滅體<lb/>
訛精靈遷逝幽此中阿言思言念涕淚滂沱嗚呼哀哉<lb/>
表宋江斆當尚世祖女表譲婚曰伏承詔㫖當以臨海<lb/>
公主降嬪榮出望表恩加典外顧審輶蔽跪處憂惶臣<lb/>
寒門悴族人凡質陋閭閻有對本隔天姻年近将冠皆<lb/>
<pb n="KR3k0003_WYG_016-33b"/>
已有室荆釵布裙足得成禮自晋氏以來配尚王姬者<lb/>
雖累經美胄亟有名才至如王敦懾氣桓温歛迹王偃<lb/>
無仲都之質而祼雪於北階何瑀闕龍工之姿而見投<lb/>
於深井謝荘殆自同於矇瞍殷仲㡬不免於強鋤制勒<lb/>
甚於僕𨽻防閑過於婢妾往來出入人理之常當待賔<lb/>
客朋從之義而令掃轍息駕無窺門之期廢筵抽席絶<lb/>
接對之理非惟交友離異仍乃兄弟疎闊姆妳争媚相<lb/>
勸以急尼媪競說相諂以嚴其間又有應答問訊止巫<lb/>
<pb n="KR3k0003_WYG_016-34a"/>
師母乃至殘餘飲食詰辨與誰衣被故弊必責顯領或<lb/>
進不獲前或入不聴出不入則嫌於欲疎求出則疑於<lb/>
有别意召必以三更為期遣必以日出為限夕不見晚<lb/>
魄朝不識曙星至於夜歩月而弄琴晝拱袂而被卷一<lb/>
生之内與此乖矣又聲影表聞則少婢奔迸裾袂向席<lb/>
而醜老藂來左右整刷以凝寵見嫌賔客未冠以小容<lb/>
致斥如臣門介代荷殊榮足定家聲便預提拂青宫美<lb/>
官或由才升一切婚戚咸成恩侵是以仰冒非宣披露<lb/>
<pb n="KR3k0003_WYG_016-34b"/>
丹欵非唯上陳一已規全身願寔乃廣申諸門愛惠之<lb/>
初若恩詔難降扱請不申便當刑膚翦髪投山竄海<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷十六<lb/>
</p>
<p>
</p>
  </div>
</body>
</text>
</TEI>
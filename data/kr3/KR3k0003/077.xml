<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷七十七</head>
    <p>
<pb n="KR3k0003_WYG_077-1a"/>
欽定四庫全書<lb/>
　藝文類聚卷七十七　　　　唐　歐陽詢　撰<lb/>
　内典下<hi>寺碑</hi>
　寺碑<lb/>
後魏温子昇寒陵山寺碑序曰昔晉文尊周績宣於<lb/>
踐土齊桓霸世威著於召陵並道冠諸侯勲高天下<lb/>
衣裳會同之所兵車交合之處寂寞銷沈荒涼磨滅<lb/>
言談者空知其名遥遇者不識其地然則樹同表跡<lb/>
<pb n="KR3k0003_WYG_077-1b"/>
刋石記功有道存焉可不尚歟永安之季數鍾百六<lb/>
天災流行人倫交喪尒朱氏既絶彼天綱斷兹地紐<lb/>
禄去王室政出私門銅馬競馳金虎亂噬九嬰暴起<lb/>
十日並出破璧毀珪人物既盡頭會箕歛杼柚其空<lb/>
大丞相渤海王命世作宰惟機成務標格千刃崖㟁<lb/>
萬里運鼎阿於襟抱納山岳於胷懐擁𤣥雲以上騰<lb/>
負青天而高引鐘鼔嘈噆上聞於天旌旗繽紛下盤<lb/>
於地壯士懔以爭先義夫憤而競起兵接刃於斯場<lb/>
<pb n="KR3k0003_WYG_077-2a"/>
車錯轂於此地轟轟隱隱若轉石之墜高崖硠硠<graphic n="KR1024" url="https://raw.githubusercontent.com/kanripo/KR-Gaiji/master/images/KR1024.png" mimeType="image/png"/>
礚如激水之投深谷俄而霧卷雲除氷離葉散靡旗<lb/>
蔽日亂轍滿野楚師之敗於柏舉新兵之退自昆陽<lb/>
以此方之未可同日既考兹沃壤建此精廬砥石礪<lb/>
金瑩珠琢玉經始等於佛功制作同於造化息心是<lb/>
歸淨行攸處神異畢臻靈仙總萃鳴玉鸞以來遊帶<lb/>
霓裳而至止翔鳯紛已相嚾飛龍蜿而俱躍雖復高<lb/>
天銷於猛炭大地淪於積水固以傳之不朽終亦記<lb/>
<pb n="KR3k0003_WYG_077-2b"/>
此無忘又印山寺碑曰自結繩運往觀象代興禮樂<lb/>
相因詩書間出喻是非於一指論道德於二篇九流之<lb/>
義遂開百家之言並作皆以賦命有遭隨攝養致夭壽<lb/>
愛惠起於吉凶情偽動於利害雖改張羅之呪未易釁<lb/>
鐘之牲因果之業未申感應之途猶蔽是以脩短有命<lb/>
子夏論之而未詳報施在天史遷言之而未悟大丞相<lb/>
渤海王膺岳瀆之靈感辰象之氣直置與蘭桂齊芳自<lb/>
然共珪璋比絜加以體備百行智周萬象道兼語黙思<lb/>
<pb n="KR3k0003_WYG_077-3a"/>
極天人固以兆云非虎自懐公輔之德世稱臥龍實在<lb/>
王佐之器道足以濟天下行足以通神明表立人之上<lb/>
才含廣途之大量永安之末時各異謀蜂蠆有毒豺狼<lb/>
反噬彀弩臨城抽戈犯蹕世道交喪海水羣飛既而蒼<lb/>
龍入隱白虎出見命世有期匡時作宰拯沈溺以援手<lb/>
涉波瀾而濡足懸曒日於胷懐起大風於衿袖動之以<lb/>
仁義行之以忠貞附之者影從應之者響起又大覺寺<lb/>
碑曰維天地開闢隂陽轉運明則有日月幽則有鬼神<lb/>
<pb n="KR3k0003_WYG_077-3b"/>
初地遼逺末路悠長自始及終從凡至聖積骨成山祗<lb/>
刼莫數垂衣拂石恒河難計及冠日示梦蒙羅見謁應<lb/>
世降神感物開化顔如滿月心若盈泉體道獨悟含靈<lb/>
自曉居三殿以長想出四門而永慮聲色莫之留榮位<lb/>
不能屈道成樹下光屬天上變化靡窮神通無及置須<lb/>
彌於葶藶納世界於微塵闢慈悲之門開仁壽之路拯<lb/>
煩惱於三塗濟苦難於五濁非但化及天龍教被人鬼<lb/>
固亦福霑行鴈道洽遊魚但羣生無感獨尊罷應雜色<lb/>
<pb n="KR3k0003_WYG_077-4a"/>
照爛諸山揺動布金沙而弗受建寶蓋而未留遂上微<lb/>
妙之臺永升智慧之殿而天人慕德像法興靈圖影西<lb/>
山承光東壁主上乃據地圖攬天鏡乗六龍朝萬國牢<lb/>
籠宇宙襟帶江山道濟横流德昌頽歴四門穆穆百僚<lb/>
師師乗法船以徑度駕天輪而高舉神功寶業既被無<lb/>
邊鴻名懋實方在不朽抵掌措言雖不盡意執筆書事<lb/>
其能已乎又定國寺碑序曰蓋兩儀交運萬物並生始<lb/>
自苦空終於常樂而緣障未開業塵猶擁漂淪慾海顛<lb/>
<pb n="KR3k0003_WYG_077-4b"/>
墜邪山雖復光華並於日月術數窮於天地有扶危定<lb/>
傾之力為濟世夷難之功登塗山而未歸遊建水而不<lb/>
反並馳於苦樂之境皆入於生死之門幽隱長夜未覩<lb/>
山北之燭沈迷達路詎見司南之機昔日先民雖云善<lb/>
誘尚習蓋纏未能解脱至如八卦成象示之以吉凶百<lb/>
藥為醫道之以利害衣食有業民免飢寒之憂水土既<lb/>
平人無墊溺之患斯誠事周於世用功濟於生民不論<lb/>
過去之因緣詎辯未來之果報惟無上大覺均悟𤣥機<lb/>
<pb n="KR3k0003_WYG_077-5a"/>
應現託生方便開教聖靈之至無復等級威神之力不<lb/>
可思議動三乗之駕汎八解之流引諸子於火宅渡羣<lb/>
生於海岸自一音輟響雙樹潛神智慧雖徂象法猶在<lb/>
光照金盤言留石室徧諸世界咸用歸仰<lb/>
梁王僧孺中寺碑曰夫玉律追天故躔次之期不變緹<lb/>
室候景則發歛之氣罔踰是以忘言種覺絶累於後心<lb/>
寄像聲形啟機於前教兼真假之雙燭均空有而兩忘<lb/>
藴三明而過十地圓萬行而包四等道周百億化起大<lb/>
<pb n="KR3k0003_WYG_077-5b"/>
千奬導羣有滋濡萬類是用發廣大心吐微妙理將同<lb/>
商主取喻醫王開方便門示真實相固以濯之慈水銷<lb/>
以慧力永言六趣用均一子中寺者晉太元五年會稽<lb/>
王司馬道子之所立也斜出旗亭事非湫隘傍超壁水<lb/>
望異狹斜天監十五年上座僧慈等更揆曰禘架赫然<lb/>
霞立信以填金可埒引繩斯擬冩妙金樓模麗瓊閣岧<lb/>
嶤偃蹇故三休而可至䆗窱周流方中宿而斯盡萬楹<lb/>
百拱合沓相持繡梲玉題分光爭映燭龍夭矯將舉復<lb/>
<pb n="KR3k0003_WYG_077-6a"/>
宛威鳳鏗鏘如鳴更戢旁攀鏤檻斜登鈿砌煜爚金鋪<lb/>
玲瓏綺欂無風自響不拂而淨耽耽肅肅信息心之勝<lb/>
地穆穆愔愔固忘想之嘉所銘曰𤣥黄雖弭權輿未測<lb/>
生滅相輪成壊不極篋虵爭赴藤䑕無息情塵莫捨心<lb/>
火方赫是用三明寔開五力湛寂無方示現多所踟蹰<lb/>
吉樹殷勤禪渚斯道誰匡蒸哉我王施踰寶鉢供等檀<lb/>
牀蕭宫改構梵宇方壯階飛瑞采地起泥香日流閃爍<lb/>
風度清鏘道踰厥極固與天長<lb/>
<pb n="KR3k0003_WYG_077-6b"/>
梁任孝恭多寶寺碑銘曰寶傳兹日法像斯時瞻風候<lb/>
景石陛開基準繩秋子取則迦夷業隆千載道盛一期<lb/>
上當星紀下接蓮峯還瞻朱閣却背青松朝雲曖曖夕<lb/>
霧溶溶階通獸迹徑有禽蹤衣移峻岳錫叩飛泉土木<lb/>
綈錦玉石雕鐫寶階雲構綺壁霞鮮蓮舒藻井芰繞蘭<lb/>
椽法堂每諠禪室恒靜藏韜仙說臺含佛影葉下秋林<lb/>
烟生春嶺<lb/>
梁劉孝綽栖隱寺碑曰開方便門示真實相置甘露室<lb/>
<pb n="KR3k0003_WYG_077-7a"/>
遵甘露津苦語軟言隨方𤣥訓俯心降迹逐物重輕中<lb/>
枝小葉各隨業根愍其四流五結有來而不散八慢九<lb/>
邪一淪而莫曉如彼醫王等之藥樹去聖兹逺思聖兹<lb/>
深誠敬所先是歸龕廟自妙法東注寶化西漸公卿貴<lb/>
士賢哲偉人莫不嚴事招提歸仰慧覺欲使法燈永傳<lb/>
勝因長久銘曰給孤焚蕩善勝崩淪堂堂宗匠克紹慧<lb/>
因地雖舊域其宇惟新召棠且思羊碑猶泣況我仁祠<lb/>
義踰生立遺愛伊何形于南邑亦有庶民經始攸急珠<lb/>
<pb n="KR3k0003_WYG_077-7b"/>
殿連雲金層輝景衢交達巷門臨樹屏五居推妙三空<lb/>
愧靜銘施柱側記法窟前孰云千載餘迹方傳敢宣重<lb/>
説敬勤雕鐫芬域未滅斯文在旃<lb/>
北齊邢子才景明寺碑曰九土殊方四生舛類昬識異<lb/>
受修短共時德表生民不救泰山之朽壤義同列辟豈<lb/>
濟欒水之淪胥漂鹵倒戈之勢浮江架海之力孰不曠<lb/>
息相催飛馳共盡泡沬不足成喻風電詎可為言而皆<lb/>
遷延愛欲馳逐生死眷彼深塵迷兹大夜坐積薪於火<lb/>
<pb n="KR3k0003_WYG_077-8a"/>
宅負沈石於苦海結習靡倦憂畏延長身世其猶夢想<lb/>
榮名譬諸幻化未能照彼因緣體兹空假祛洗累惑擯<lb/>
落塵埃苦器易彫危城難久自發迹有生會道無上劫<lb/>
代緬邈眹跡遐長草木不能況塵沙莫之比日晷停流<lb/>
星光輟運香雨旁注甘露上懸降靈迦衞擁迹忍土智<lb/>
出須彌德踰大地道尊世上義重天中銘曰大道何名<lb/>
至功不器理有罔適法無殊致能以託生降體凡位正<lb/>
覺如逺一念斯至德尊三界神感四天川流自斷火室<lb/>
<pb n="KR3k0003_WYG_077-8b"/>
不燃衣生寶樹座踊芳蓮智固有極道暢無邊又并州<lb/>
寺碑曰夫至道密微無跡可覩神功感應有理斯存雖<lb/>
慧日已照而大夜莫曉香雨時流而深塵未息曠劫悠<lb/>
緬歴代遐長眇眇世羅無能免其一目汎汎慾網孰敢<lb/>
解其三面自大教遷流行於中土希向之士煙踊波屬<lb/>
恒沙未足為言積塵所不能喻皆去出沒生死之河浮<lb/>
沈愛欲之海未有矯然獨悟脱落身名望彼岸而攸往<lb/>
汎寶船而利涉<lb/>
<pb n="KR3k0003_WYG_077-9a"/>
陳徐陵孝義寺碑曰臣聞道階八地猶見后妃願生千<lb/>
佛無匪賢聖汲引之義雖同隨幾之感非一至如媯汭<lb/>
有禮皇源所以前興周女斯歸陳宗所以流慶大矣哉<lb/>
神基帝系淑聖重光者也慈訓太后德佐初九道暉上<lb/>
六居天上天中之極處太任太姒之尊蘋藻之化斯深<lb/>
葛覃之風彌逺皇帝膺兹上聖契彼援神愛敬在乎一<lb/>
人德教刑乎四海是以明星皎皎流半月之光甘露團<lb/>
團灑如飴之味嘉禾自秀浪井恒清天降徴祥日聞書<lb/>
<pb n="KR3k0003_WYG_077-9b"/>
府自大明紹運神武應期至道傍通無思不格戊己校<lb/>
尉西關玉門伏波將軍南表銅柱方使三千世界百億<lb/>
須彌同望飛輪共稟𤣥德天嘉三年正月二十一日詔<lb/>
㫖仰惟聖德方被兆民乃勑有司改東成里為孝義里<lb/>
昔岱山徙號重華著其受終德水移名秦人表其嘉運<lb/>
豈若盡在輿地書兹里門仰述天經光臨父母臣陵謹<lb/>
拜手稽首乃作銘曰願此良因宜資貴親三乗並䇿四<lb/>
梵為賔紺殿安坐蓮花養神燈前禮佛地後邊身並濟<lb/>
<pb n="KR3k0003_WYG_077-10a"/>
含識咸歸至真國家隆盛同響遐慶謹勒豐碑陳其舞<lb/>
詠<lb/>
陳江總大莊嚴寺碑曰蓋聞僧伽水濵波斯創以禪地<lb/>
醍醐山頂舍郍肇其梵域此乃往劫之勝因上方之妙<lb/>
範於是俯察地勢懸之以水仰惟皇極揆之以日百堵<lb/>
咸作千坊洞啓前望則紅塵四合見三市之盈虛後睇<lb/>
則紫閣九重連雙闕之聳峭加以園習歡喜水成功德<lb/>
池溢甘露不因玉掌樹揺音樂無待金奏薫鑪夜爇遥<lb/>
<pb n="KR3k0003_WYG_077-10b"/>
來海岸之香法鼓晨讙非動泗濵之石擢金莖表跨八<lb/>
萬之俱成界道銀繩面四衢而拓製厠璧綴珠凌丹霞<lb/>
而結宇雕光鏤采望紫極而開軒俯看驚電影徹琉璃<lb/>
之道遥拖宛虹光徧水精之域層楹刻桷風伯走而未<lb/>
升靈橑飛甍雨師攀而不逮銘曰灼爍金莖崔嵬銀表<lb/>
翔鶤仰翥威鳳靈矯木密聨綿香泥繚繞日圖檐外荷<lb/>
披棟杪翠落隂虬珠填陽鳥髙僧累萃顧學兹多𢎞宣<lb/>
方等博綜圍陁皆傷寸晷並悟尺波式旌鏤碣無待雕<lb/>
<pb n="KR3k0003_WYG_077-11a"/>
戈標年刹土比數洹河<lb/>
放生碑梁元帝荆州放生亭碑曰魚從流水本在桃花<lb/>
之源龍處大林恒捻浮雲之路豈謂陵陽垂鈎失雲失<lb/>
水莊子懸竿吞鉤吞餌雖復𤣥龜夜夢終見取於宋王<lb/>
朱鷺晨飛尚張羅於漢后譬如黄雀伺蟬不知隨彈應<lb/>
至青鸇逐兔詎識杠鼎方前北海之飡鸚鵡未始非人<lb/>
西王之使傳信誰云賤鳥故知魚鳥一觀俱在好生欲<lb/>
使金牀之鴈更及衡陽之侣雪山之鹿不充食萍之宴<lb/>
<pb n="KR3k0003_WYG_077-11b"/>
衆食碑陳徐陵長干寺衆食碑曰昔炎皇肇訓稷正脩<lb/>
官信矣民天之言誠哉國寶之義自非道登正覺安住<lb/>
於大般涅槃行在真空深入於無為般若則菩薩應化<lb/>
咸同色身諸佛淨上皆為摶食證常住者爰訖乳糜補<lb/>
尊位者猶假香飯亦有三心未滅七反餘生應會天宫<lb/>
就齎龍海況復<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>居地轉咸憩珠庭固以皆種仙禾並<lb/>
資靈粟者矣法師常願以智慧火燒煩惱薪普施衆生<lb/>
同飡甘露況復安居自恣願學高年或次第於王城猶<lb/>
<pb n="KR3k0003_WYG_077-12a"/>
栖遑於貧里迦留乞麫若用神通須提請飯致貽豪貴<lb/>
於是思營衆業願造坊厨庶使應供之僧皆同自然之<lb/>
食升堂濟濟無勞四輩之頻高廩峩峩恒有千食之糒<lb/>
其外鐵市銅街青樓紫陌辛家黒白之里甲第王侯之<lb/>
門莫不供施相高資儲轉衆法師善巧方便漚和含羅<lb/>
教授滋生隨年増長假使桑林不雨瓠水揚波猶厭稻<lb/>
梁永無飢乏加以五鹽具足七菜芳軟䴵類天厨果同<lb/>
香樹羮鼎之大殷王未逢糜鑊之深齊都非擬昆吾在<lb/>
<pb n="KR3k0003_WYG_077-12b"/>
次皆鳴鷲嶺之鐘暘谷初升同洗龍池之鉢<lb/>
銘梁簡文帝釋迦文佛像銘曰至矣調御行備智周滿<lb/>
月為面青蓮在眸又彌陁佛像銘曰玉蓮水開銀花樹<lb/>
落惟聖降神極彼沈漠又維衞佛像銘曰灼灼金容巍<lb/>
巍滿月永被人天常留花窟又式佛像銘曰影生千葉<lb/>
花成四柱塔象單留龕童雙舞又迦葉佛像銘曰慧雨<lb/>
自垂仁風永扇照曜白毫半容月面惡因有滅善證無<lb/>
變又釋迦文佛像銘曰心珠可瑩智流方普永變身田<lb/>
<pb n="KR3k0003_WYG_077-13a"/>
長無沙鹵<lb/>
梁安等釋迦文佛像銘曰帝為知仰皆規面象敬模螺<lb/>
髪式圖輪掌信根有五覺枝云七仰福靈祗上生兠率<lb/>
呉郡石像銘曰七盤員鼓先奏盛唐之歌百味椒漿屢<lb/>
上東皇之曲于時微風送棹淑景浮波雲舒蓋而未移<lb/>
浪開華而不噴<lb/>
梁元帝梁安寺刹下銘曰阿閣峞<graphic n="KR3325" url="https://raw.githubusercontent.com/kanripo/KR-Gaiji/master/images/KR3325.png" mimeType="image/png"/>洞房䆗窱似靈光<lb/>
之金扇類景福之銀鋪垂琬琰之文璫飾琅玕之仙寶<lb/>
<pb n="KR3k0003_WYG_077-13b"/>
神童戾止亟連翩於威鳯薩埵來遊屢徘徊於紺馬有<lb/>
識之所虔仰無著之所招提觀慧樓而下拜望天街而<lb/>
興善辭曰塵沙無始造色無先飛蛾不息縈蠶自纏篋<lb/>
蛇未斷藤䑕方緣苦流長汎愛火恒燃髻珠孰曉懐寶<lb/>
詎宣挺兹靈覺時惟天仙真籍表聖化乳稱權寶刹千<lb/>
道高翻四懸鳯樓含日龍臺吐煙紫山翠羽紅水青蓮<lb/>
雪宫月殿晨暉夜圓宵長梵響風逺鐘傳仙衣有拂靈<lb/>
刹無邊<lb/>
<pb n="KR3k0003_WYG_077-14a"/>
梁沈約光宅寺刹下銘曰聖心留愛閑素遷負南郭義<lb/>
等去鄷事均從鎬及克濟横流膺斯寶運命帝閽以廣<lb/>
闢即太微而為宇既等漢高留連於酆沛亦同光武眷<lb/>
戀於南陽所以永留聖跡垂之不朽皇帝乃啓閶闔造<lb/>
舟淮涘接神飈而動驂越浮梁而徑度芝蓋容與翠華<lb/>
葳蕤下輦停蹕躬展誠敬辭曰八紘悠闊九有荒茫靈<lb/>
聖底止咸表厥祥壽丘靉靉寶繞樞光周原膴膴五緯<lb/>
入房自兹遐夐名在處亡安知若水莫辨窮桒自天攸<lb/>
<pb n="KR3k0003_WYG_077-14b"/>
縱於惟我皇即基昔兆為世舟航重簷累構迥刹高驤<lb/>
土為淨國地即金剛又瑞石像銘曰素毫月舉騰光於<lb/>
梵室妙趾神行布武於椒殿<lb/>
梁劉孝儀平等刹下銘曰香薪已燎花疊盡然頻果絶<lb/>
其軟言綿毫收其廣照紺鉢遺采託慕所依紅𤓰餘暉<lb/>
申悲是寄因使金表爭構玉刹競脩豈止天界飾其四<lb/>
園龍宫陳其七寶樹似菴林峯疑鷲色孕吐仙霧涌瀨<lb/>
靈泉燕室緣雲精廬切製漢兼秘殿宋美御房羲和假<lb/>
<pb n="KR3k0003_WYG_077-15a"/>
道於罘罳翔鸞迴翼於飛棟建章厭勝未及雕礱甘泉<lb/>
避暑豈窮輪奐檻綴玫瑰階填粟玉絡以如意飾用沈<lb/>
檀火齊勝明燭銀颺采釋梵奪其身光日車貶其輪照<lb/>
辭曰惟兹寶塔妙跡可傳盤稱鄴境樓美湆川雙龍虛<lb/>
繞九鳯徒懸豈如神刹耿介凌煙珠含魄月幡垂淨天<lb/>
寶鐸夜響銀地朝鮮檐棲逈霧砌卷香蓮翻蠡下梵墜<lb/>
鶴歸仙恒沙擾擾世界綿綿踐兹勝影祛彼蓋纏<lb/>
陳虞茘梁同泰寺刹下銘曰戒香芬馥氣勝懐蘭智劍<lb/>
<pb n="KR3k0003_WYG_077-15b"/>
陸離威逾交軋敞慧日於重雲浚法流於巨海嚴此三<lb/>
駕用拔畏塗漾彼六舟拯諸淪溺但以一人入道波旬<lb/>
之宫已震十地𢎞心毒龍之災競起重欒布護積栱崚<lb/>
嶒神仙岳岳俯雕檻於霞外寶鐸鏘鏘韻鈞天於雲表<lb/>
雷雨杳𠖇而未半扶桑光朏而先明台亭峻極特立千<lb/>
刃灼爍崢嶸光鏡八表若日殿之燭太空似星宫之構<lb/>
辰極辭曰層臺複陸廣殿穹崇塗金鈿玉映日疏風<lb/>
陳徐陵四元畏寺刹下銘曰皇帝升乾行於九五闢世<lb/>
<pb n="KR3k0003_WYG_077-16a"/>
界於三千神人開錦石之山小國獻栴檀之柱乃命將<lb/>
作脩成梵宫複殿重軒凌霄負漢慈訓宫朝文母協道<lb/>
方祗鍾愛東平更踰燕后若夫外家問訊遥疑緣構御<lb/>
者衣服曾無綵繡咸傾寶飾用構支提僧若檀林寺同<lb/>
祗苑辭曰室蓋王子金輪託生皇家茂戚抑有齊名業<lb/>
水餘潤災風所驚徒悲馬角孰獻雞鳴柰苑初築菴園<lb/>
重成金臺日麗玉殿雲平梵衆朝禮天歌夜清峰疑畫<lb/>
壁雀避雕楹福履斯大皇基永禎衆生不盡寶刹無傾<lb/>
<pb n="KR3k0003_WYG_077-16b"/>
又報德寺刹下銘曰昔者明王大孝感動神祗助月致<lb/>
景星之祥非煙流慶雲之色然而嚴敬之道惟事盡於<lb/>
配天明發之懐誠不過於響帝豈如以梵宫之樂資乎<lb/>
廟堂淨土之因歸於圓寢雖復青雲譙郡之境碧泉舂<lb/>
陵之鄉上㓜懐凝重未曾遊陟年將志學即事登庸宣<lb/>
力淮潯屬有嘉夢其夢也畢陌𢎞敞橋山屈盤氣象靈<lb/>
長風煙騰溥使隊雙表其高百尋左則青龍蟠蜿右則<lb/>
白虎蹲踞軒轅之駕譬婉婉而多慙呉王之墳狀耽耽<lb/>
<pb n="KR3k0003_WYG_077-17a"/>
而非擬有人指其地云此是國陵自爾迄永定初其間<lb/>
二十有餘年至嵗紀頻移崇塋乃作觀其山川形勢王<lb/>
相徵圖瞻拜高巒宛如前夢大矣哉孝悌之至通於神<lb/>
明者與銘曰壯矣金表傍依壖垣高連綵霓極睇翔鶤<lb/>
梵偈宵唱雲花晝翻三心斷縳六道除怨趙夢天樂秦<lb/>
遊帝閽王靈在上巨勝奚論福彼羣品俱排大昏皇家<lb/>
七百於萬維孫<lb/>
陳江總懐安寺刹下銘曰四聰睿后萬行了因運先玉<lb/>
<pb n="KR3k0003_WYG_077-17b"/>
鏡道茂金輪爰構靈刹地迹重闉迎風雲表承露天津<lb/>
飛甍<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>
                    <graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>累棟嶙峋護持七衆警衞百神籌銷草木劫<lb/>
盡沙塵支提永固福業恒新變易東海長久北辰又鐘<lb/>
銘曰鳬氏之匠狃陽之銅圖欒鑄鑮刻獸鐫蟲聲飛雪<lb/>
裏韻切脣中遥符玉律逺雜金風朝驚鷲嶺夜動龍宫<lb/>
冀憑慧業冥感神功百非洗蕩萬善招通長如五淨永<lb/>
證三空又鐘銘曰篆間鎔刻欒上雕鐫聲齊法鼔響逸<lb/>
鳴楗舟移巨壑火壊初禪又優填像銘曰如花譬象若<lb/>
<pb n="KR3k0003_WYG_077-18a"/>
火疑龍毫光此遇法相今逢眸雲齒雪月貌金容大仙<lb/>
下降避席為恭<lb/>
北齊邢子才文襄王帝金像銘曰妙形難象至理希詮<lb/>
形之所及理亦在焉悟兹空假勞此蓋纏式圖往秘用<lb/>
結來緣丹青並飾金玉同鐫神儀内瑩寶相外宣圓光<lb/>
照耀映被無邊靈應肸蠁感發大千鍾福旒纊其永如<lb/>
天歸慶怙恃壽等南山凡厥親類宜其永年歸誠妙覺<lb/>
標志上𤣥託銘斯在曠劫方傳<lb/>
<pb n="KR3k0003_WYG_077-18b"/>
獻武皇帝寺銘曰惟睿作聖有縱自天匡國庇民再造<lb/>
區夏功高伊吕道邁桓文雖住止域中而神遊方外影<lb/>
響妙法咫尺天人曉夜自分不勞雞鶴之助六時靡惑<lb/>
非待壼箭之功永寄將來傳之不朽辭曰用分行坐以<lb/>
敦戒行苦罪祈福傲狠成敬萬國咸亨一人有慶方傳<lb/>
自久是用成詠<lb/>
墓志梁簡文帝同泰寺故功德正智寂師墓志銘曰峯<lb/>
頽木朽波逝江潭山川若此人何以堪亦生亦滅如壑<lb/>
<pb n="KR3k0003_WYG_077-19a"/>
如舟千齡俱盡萬古誰留惟兹大士才敏學優㓜捐蹈<lb/>
火早去吞鈎法雷能響懸河必詶辨才可匹妙德難儔<lb/>
又宋姬寺慧念法師墓志銘曰電逝生危舟沈道滅石<lb/>
拆亡儒星開殞哲是曰人龍亦號僧象慧氣素昭英賢<lb/>
夙上善渡愛河能褰欲網如彼高山法徒斯仰如彼澄<lb/>
波不測深廣又甘露鼓寺敬脱法師墓志銘曰岌岌緣<lb/>
假昬昬大夢六塵逺飛四流長控猗嗟大士慧舟法棟<lb/>
早擅人龍夙摽威鳳善堂間構燈王布席辯河流水辭<lb/>
<pb n="KR3k0003_WYG_077-19b"/>
峯積石寂寥兩樹悠漫三泉神明何託暗石空傳又湘<lb/>
宫寺智蒨法師墓志銘曰嗟爾名德超然有暉五塵夙<lb/>
離三脩九依戒珠靡缺忍鎧無違智燈含影慧駕馳騑<lb/>
若韜山金如苞海寶德邁西河聲踰東道伊寺傾蓋于<lb/>
彼朱方不期而遇襄水之陽掩此方墳悠哉泉下鬱鬱<lb/>
翠微遼遼平野薪盡火滅歸真息假又淨居寺法昻墓<lb/>
志銘曰篠簜含聳蘭蓀表質甘露已凝智泉斯溢頓轡<lb/>
中衢息棹脩渚隟陋白駒藤緣黒䑕同志酸傷交朋哀<lb/>
<pb n="KR3k0003_WYG_077-20a"/>
楚<lb/>
梁邵陵王揚州僧正智寂法師墓志銘曰緣城虚假欲<lb/>
海漂深三相難久八風易侵寔惟上德為龍為光凝情<lb/>
内瑩被采外揚微言折角精義解頥有同商生譬彼名<lb/>
翳妙法方永慧水停滋五通軫慕四衆增悲<lb/>
梁陸倕誌法師墓誌銘曰法師自説姓朱名保誌其生<lb/>
緣桑梓莫能知之齊故特進呉人張緒興皇寺僧釋法<lb/>
義並見法師於宋太始初出入鍾山往來都邑年可五<lb/>
<pb n="KR3k0003_WYG_077-20b"/>
六十嵗未知其異也齊宋之交稍顯靈迹被髮徒跣負<lb/>
杖挾鏡或徴索酒肴或數日不食豫言未兆懸識他心<lb/>
一時之中分身數處天監十三年即化於華林門之佛<lb/>
堂先是忽移寺之金剛像出置戸外語僧衆云菩薩當<lb/>
去爾後旬日無疾而殞沈舟之痛有切皇心殯葬資須<lb/>
事豐供厚望方墳而隕涕瞻白帳而拊心爰詔有司式<lb/>
刋景行辭曰欲化毗城金粟降靈猗歟大士權迹帝京<lb/>
緒胄莫詳邑居罕見譬彼涌出猶如空現哀兹景像愍<lb/>
<pb n="KR3k0003_WYG_077-21a"/>
此風電將導舟梁假我方便形煩心寂外荒内辯觀往<lb/>
測來覩微知顯動足墟立發言風偃業窮難詔因謝弗<lb/>
援慧雲晝歇慈燈夜昬<lb/>
表梁簡文帝上大法頌表曰臣聞至理隆而德音闡成<lb/>
功臻而頌聲作天上天下妙覺之理獨圓三千大千無<lb/>
緣之慈普被慧舟匪隔法力無根澤雨無偏心田受潤<lb/>
具以九圍共溺並識歸涯萬國均夢一日俱曉<lb/>
啓齊王融謝竟陵王示法制啓曰翔慧燭於昏塗灑法<lb/>
<pb n="KR3k0003_WYG_077-21b"/>
水於塵路至夫澄心洗累之規莊情束影之制解網出<lb/>
界之訓滅惑淨照之㫖固以行首霜威字端風厲信可<lb/>
以糟滓五書糠芬百氏升罩聃周筲竿尼旦所謂窺七<lb/>
澤而狹潢汙登太山而小天下又法門頌啓曰伏以迦<lb/>
文啟聖道冠百靈常住置言理高萬乗神儀挺發非望<lb/>
雲就日所追睿識獨尊豈生明弱言能企鹿苑金輪𢎞<lb/>
汲引以濟俗鶴林雙樹顯究竟以開氓惜乎祗園滅影<lb/>
鷲岳淪光微辭既遥大義如綴自不宣遊十地擁接九<lb/>
<pb n="KR3k0003_WYG_077-22a"/>
區豈有導覺水之塞源極法雲於落仞明公覽四諦之<lb/>
必空悟三業之暫有應務屈已則仁兼旦奭隨方申道<lb/>
則慧一淨名驅率土於福林入蒼黔於正術<lb/>
梁昭明太子謝勑賚銅造善覺寺塔露盤啓曰燥濕無<lb/>
變九布見竒寒暑是宜六律成用況復神龍負子光斯<lb/>
極妙金鳥銜帶飾兹高表函谷恥其詠歌臨淄惡其祥<lb/>
應陽燧含影還避日輪甘露入盤足稱天酒<lb/>
梁簡文帝勑聽從舍利入殿禮拜啓曰臣緯啓不生羽<lb/>
<pb n="KR3k0003_WYG_077-22b"/>
翼無假神通身升淨土高排閶闔足踐蓮花方兹非喻<lb/>
行躡寶梯比斯未重又荅同泰寺立刹啓曰竊以寶塔<lb/>
天飛神龕地踊豈惟昔代復見兹辰嘉彼百靈欣斯十<lb/>
善雖復紫煙旦聚比此未儔朱光夜上方今知陋又東<lb/>
宫上掘得慈覺寺鐘啓曰竊以白亭舊室絶顯禎祥之<lb/>
氣闕里故堂暫聞鐘石之響猶復存諸良史汙彼篆素<lb/>
豈如杏梁遺飾迴成紺殿椒墀皆處仍構寶階啟彞鐘<lb/>
於殊里記靈文於福地雖魏廟出璽魯祠現璧固以推<lb/>
<pb n="KR3k0003_WYG_077-23a"/>
兹孝感應此禎契將郭令鄙其開金羊田陋其産玉豈<lb/>
宜季武庭樹愧韓起之譽蜀相宅基慙孝安之碣伏惟<lb/>
覽啓增思撫瑞深悲慟切視奩哀喻封篋<lb/>
梁元帝謝勑送齊王瑞像還啓曰臣聞非晦非明法身<lb/>
凝寂有感有見渇仰赴幾伏惟陛下百姓為心宜觀種<lb/>
覺十方皆見普照王畿將使化行南國乃睠西顧江水<lb/>
安流大川利涉鮮雲靉靆暫掩晨離甘雨霏微猶藏宿<lb/>
霧高明可仰與天花而俱落清梵騰空雜塤箎以相韻<lb/>
<pb n="KR3k0003_WYG_077-23b"/>
頂禮最勝敬謁法王瞻彼堵牆不足為喻立處針鋒弗<lb/>
云易擬臣身持淨戒心抃法流接足道周膜拜路左得<lb/>
未曾有喜躍充遍<lb/>
梁邵陵王荅皇太子示大法頌啓曰𤣥鋒鬱壯妙辯縱<lb/>
横慧捨雨雪智包三藏故五時之説既陳七處之禮斯<lb/>
聚㭊般若之妙源顯無生之真諦心注八流意含五忍<lb/>
能使六地震動四花普雨折木蓋鱗開羅散翮香鳥步<lb/>
花馴遊於雲圃瑞雀飛環翔舞於風前高門洞啓不因<lb/>
<pb n="KR3k0003_WYG_077-24a"/>
銅馬之飾寶殿霞開寧政鳯皇之瑞雖復長卿壯辭曾<lb/>
何足數子雲妙句比此蔑如<lb/>
梁沈約上錢隨喜光宅寺啓曰伏惟中陽故里舂陵舊<lb/>
居夷漫滌蕩曾無遺築若使人教早流法尊二代開塔<lb/>
白水樹刹枌榆可以傳美垂跡迄今不朽又送育王像<lb/>
并上錢燭等啓曰竊以無名無色理絶應感不身即身<lb/>
猶觀願力惟願燈明道成長為八喜之侣菩提無上永<lb/>
厠千子之蹤又臨終勸加篤信啓曰抱疾彌留迄今未<lb/>
<pb n="KR3k0003_WYG_077-24b"/>
化形神欲離窮楚盡毒據刀坐劒比此為輕仰惟深入<lb/>
法門厲兹苦節内矜外恕寔本天懐伏願復留聖心重<lb/>
加推廣微臣臨塗無復遺恨雖慙也善庶等哀鳴又謝<lb/>
齊竟陵王示華嚴瓔珞啓曰竊以六詩雨散百氏雲興<lb/>
或事止襃刺或義單小辨莫不雕風煙之氣狀流日月<lb/>
之英華明公該𤣥體妙凝神宙表廕法雲於六合揚慧<lb/>
日於九天因果悟其初心菩提證其後業陟無生之逺<lb/>
岸汎正水之安流受三逺十號之尊崇建四辨八聲之<lb/>
<pb n="KR3k0003_WYG_077-25a"/>
妙極法身與金剛齊固常住與至理俱存<lb/>
序梁武帝小亮法師涅槃疏序曰非言無以寄言即無<lb/>
言之累累言則可以息言言息則諸見競起所以如來<lb/>
乗本願以託生現慈力以應化離文字以設教忘心相<lb/>
以通道欲使珉玉累價涇渭分流佛性開其本有之源<lb/>
涅槃明其歸極之宗非因非果不起不作<lb/>
梁元帝法寶聨璧序曰竊以觀乎天文日月所以貞麗<lb/>
觀乎人文藻火所以昭發況復玉毫朗照出天人之表<lb/>
<pb n="KR3k0003_WYG_077-25b"/>
金牒解空生文章之外雖境智冥為言語斯絶詩歌作<lb/>
焉可畧談矣粤乃書稱湯語篇陳夢説昔則王畿居亳<lb/>
今則帝業惟揚功施天下我之自出<lb/>
梁沈約内典序曰尚矣哉羣生之始也義隱三藏之外<lb/>
事非二乗所窺自並識同犇隨緣受業人天異軌翾動<lb/>
殊貫苦樂翻回愚智相襲莫不火宅輪騖人壽飈遷以<lb/>
寸陰之短晷馳永劫之延路情靈起伏萬緒千名能仁<lb/>
權跡四門既非悟道之始假滅雙樹寧有薪盡之實而<lb/>
<pb n="KR3k0003_WYG_077-26a"/>
天人瞻慕髣髴興情範金琢玉圖容寫狀靈姿炫日寶<lb/>
刹凌雲或設鬼神之功或資體腦之力製非人匠寶以<lb/>
合成莫不龍章八彩瓊華九包墳典丘素域中之史䇿<lb/>
本起下生方外之紀傳統而為言未始或異也而經紀<lb/>
繁廣條流舛散一事始末衰異卷分或辭義離斷或文<lb/>
字片出甫涉後條已昧前覽尋源討流未知攸適雖精<lb/>
理瑩心止乎句偈而觸物未悟學致迷惑是故曲辯情<lb/>
靈栖心妙典服膺空有之説博綜兼忘之書該括羣流<lb/>
<pb n="KR3k0003_WYG_077-26b"/>
集成兹典事以例分義隨理合論功約廣尚於斯矣<lb/>
書梁簡文帝與廣信侯書曰伏承淨名法席親承金口<lb/>
辭珍鹿苑理愜鷲山㣲妙密藏於斯既隆莊嚴道場自<lb/>
兹彌闡豈止心燈夜執亦乃意絮晨飛每憶華林勝集<lb/>
亦叨末位終朝竟夜沐浴妙言至於席罷日餘退休旁<lb/>
省攜手登臨兼展談笑仰望九層俯窺百尺金池動月<lb/>
玉樹含風當於此時足稱法樂又荅湘東王和受試詩<lb/>
書曰時有効謝康樂裴鴻臚文者亦頗有惑焉謝故巧<lb/>
<pb n="KR3k0003_WYG_077-27a"/>
不可階裴亦質不宜慕玉暉金銑反為拙目所蚩巴人<lb/>
下里更合郢中之聽陽春高而不和妙聲絶而不尋竟<lb/>
不精討錙銖校量文質有異巧拙終媿醜妍是以握瑜<lb/>
懐玉之士入鄭邦而知退章甫翠履之人望閩鄉而歎<lb/>
息<lb/>
　<lb/>
　<lb/>
　<lb/>
<pb n="KR3k0003_WYG_077-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷七十七<lb/>
</p>
<p>
</p>
  </div>
</body>
</text>
</TEI>
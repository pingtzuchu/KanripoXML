<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷八十四</head>
    <p>
<pb n="KR3k0003_WYG_084-1a"/>
欽定四庫全書<lb/>
　藝文類聚卷八十四　　唐　歐陽詢　撰<lb/>
　寶玉部下<hi>璧渠珠瑇貝車      瑁</hi>　<hi>瑪瑙瑠璃銅</hi>
　　璧<lb/>
白虎通曰方中圓外曰璧璧之為言積也内方象地<lb/>
外圓象天<lb/>
爾雅曰璧大六寸謂之瑄肉倍好謂之璧好倍肉謂<lb/>
之瑗肉好若一謂之環<lb/>
<pb n="KR3k0003_WYG_084-1b"/>
尚書中候曰堯沉璧於河<lb/>
周官禮曰子執榖璧男執蒲璧以蒼璧禮天<lb/>
左傳曰周諺有之匹夫無罪懐璧其罪又曰晉荀息<lb/>
請以垂棘之璧假道於虞以伐虢又曰初衛荘公自<lb/>
城上見己氏之妻髮美使髠之以為吕姜髢既出奔<lb/>
而入焉示之璧曰活我吾與汝璧己氏曰殺汝璧其<lb/>
焉往遂殺之而取其璧又曰秋楚子圍許蔡穆侯将<lb/>
許僖公以見楚子於武城許男靣縳銜璧大夫縗絰<lb/>
<pb n="KR3k0003_WYG_084-2a"/>
士輿櫬楚子問諸逄伯對曰昔武王克商㣲子啓如<lb/>
是武王親釋其縳受其璧而祓之<hi>祓除凶之禮也</hi>又曰初楚<lb/>
㳟王無冡適有寵子五人無適立焉乃有大事于羣<lb/>
望而祈請神擇於五人者使主社稷乃遍以璧見於<lb/>
羣望曰當璧而拜者神所立也乃埋璧於太室之庭<lb/>
使五人齋而長入拜康王跨之靈王肘加焉平王弱<lb/>
抱而入再拜皆壓紐<lb/>
穆天子傳曰天子賔于西王母乃執白珪璧以見之<lb/>
<pb n="KR3k0003_WYG_084-2b"/>
荘子曰孔子問子桑雩曰吾見逐於魯伐樹於宋親交<lb/>
益踈何也對曰子獨不聞假之亡與<hi>假國名也</hi>林回棄千金<lb/>
之璧負赤子而趨彼以利合者迫窮相棄也天屬者迫<lb/>
窮相收也<lb/>
孫卿子曰聘人以珪問士以璧<lb/>
吕氏春秋曰魯郄成子聘於晉過衛右宰榖臣觴之陳<lb/>
樂而不樂乃送之以璧成子曰觴我以酒懽我也陳樂<lb/>
不樂告我憂也送我以璧寄託之也衛其有亂乎背衛<lb/>
<pb n="KR3k0003_WYG_084-3a"/>
三十里聞寗殖之難作右宰榖臣死之乃使人迎其妻<lb/>
子隔宅居之分禄食之其子長而反其璧<lb/>
戰國策曰齊欲伐魏魏使謂淳于髠曰敝邑有寶璧二<lb/>
雙文馬二駟請致之髠入請說齊王曰魏齊之與國也<lb/>
伐之名醜而實危齊王乃止客謂齊王曰髠受魏璧馬<lb/>
王問髠曰先生有諸乎曰有之伐魏之事便魏雖㓨髠<lb/>
於王何益若誠不便魏雖封臣於王何損百姓無被兵<lb/>
之患髠有璧馬之寳於王何傷又曰張儀為秦破從連<lb/>
<pb n="KR3k0003_WYG_084-3b"/>
横説楚王楚王遣使車百乗獻夜光之璧<lb/>
史記曰張儀嘗從楚相飲已而楚相亡璧門下意儀掠<lb/>
笞不服儀謂妻曰視吾舌存否妻曰存曰足矣又曰虞<lb/>
卿躡屩擔簦一見趙王賜白璧一雙黄金百鎰又曰趙<lb/>
惠王得楚和氏璧秦昭王聞之使人遺王書曰願以十<lb/>
五城請易璧王召見藺相如遂遣奉璧西入秦秦王大<lb/>
喜相如視秦王無意償趙城乃前曰璧有瑕請指示王<lb/>
王授璧相如因持璧却立倚柱怒髪上衝冠謂秦王曰<lb/>
<pb n="KR3k0003_WYG_084-4a"/>
趙王齋戒五日使臣奉璧今大王見臣甚倨得璧傳之<lb/>
美人以為戯弄無償趙王城色故臣復取璧王必欲急<lb/>
臣臣頭與璧俱碎於柱矣王恐其破璧乃辭謝固請舎<lb/>
相如廣成傳相如使人從他道以璧還趙<lb/>
韓詩外傳曰楚襄王遣使持金十斤白璧百雙聘荘子<lb/>
以為相莊子固辭<lb/>
列士傳曰秦召魏公子無忌無忌不行使朱亥奉璧一<lb/>
雙秦王大怒将朱亥著猛獸圏中亥瞋目視之眥裂血<lb/>
<pb n="KR3k0003_WYG_084-4b"/>
出濺猛獸猛獸終不敢動<lb/>
漢書曰沛公見項羽鴻門歩從間道走去軍使張良留<lb/>
謝羽羽問沛公安在良曰聞将軍有意咎過之脱身間<lb/>
至軍矣<hi>脱身逃還其軍</hi>故使臣獻璧羽受之<lb/>
東觀漢記曰驃騎将軍東平王蒼辟朱暉為掾正月旦<lb/>
将軍當奉璧賀故事少府給璧時陰就為少府吏甚驕<lb/>
慢求不可得暉遥見就主簿持璧謂曰我素聞璧未嘗<lb/>
見借觀之主簿授暉暉授令使主簿遽白就曰朱掾義<lb/>
<pb n="KR3k0003_WYG_084-5a"/>
士勿求之蒼罷朝謂暉曰掾自視孰與藺相如<lb/>
續漢書曰大秦國有夜光璧<lb/>
鍾離意傳曰意為魯相省視孔子廟堂男子張伯剗草<lb/>
階下土中得璧七枚懐藏其一以六白意意發甕中素<lb/>
書文曰後世脩吾書董仲舒璧有七張伯懐其一意召<lb/>
問之伯叩頭出之<lb/>
物理論曰語曰士非玉璧談者為價<lb/>
抱朴子曰安期生賣藥海邉始皇異之賜以金璧直數<lb/>
<pb n="KR3k0003_WYG_084-5b"/>
千萬安期生去而置之於阜鄉亭以赤玉舄為報留書<lb/>
曰後千嵗求我於蓬莱山又曰余聞唐堯之為君也捐<lb/>
金於山虞舜之承禪也抵璧於谷<lb/>
中興徵祥説曰王者不隱過則玉璧見<lb/>
戴延之西征記曰宋公諮議叅軍王智先停相谷遣騎<lb/>
送道人惠義䟽云有金璧之瑞公遣迎取軍進次於崤<lb/>
東金璧至脩壇拜受之又曰兾州博陵郡王次寺道人<lb/>
法稱告其弟子普嚴曰嵩髙皇帝語吾言江東有劉将<lb/>
<pb n="KR3k0003_WYG_084-6a"/>
軍是漢家苗裔受天命吾以三十二璧金一餅與之璧<lb/>
數是劉氏卜世之數也恵義以義熈十三年入嵩髙山<lb/>
即得璧金獻焉<lb/>
表魏陳王曹植獻璧表曰臣聞玉不隱瑕臣不隱情伏<lb/>
知所進非和氏之璞萬國之幣璧為元貢<lb/>
梁范筠謝示璧表曰非郊禋有日禮天之寶肯降學校<lb/>
且興圓水之符已集絳玉𤣥珪未足云譬<lb/>
檄梁吳筠檄江神責周穆王璧曰昔穆王南廵自郢徂<lb/>
<pb n="KR3k0003_WYG_084-6b"/>
閩遺我文璧僉曰此津貫緯百紀荐歴千春念兹文璧<lb/>
故問水濵江漢朂之自求多益反我名瑞躍此華璧則<lb/>
富有漢川世為江伯如有負穢心迷懐釁情戚藏玉泥<lb/>
中匿珪魚腹使公孫躡波而長呼子羽濟川而怒目佽<lb/>
飛舞劒而東臨菑丘躍馬而南逐打素蛤而為粉碎紫<lb/>
貝其如粥又有川人勇俊處乎閩濮水居百里泥行萬<lb/>
宿右睨而河傾左咤而海覆乃把昆吾之銅純鈎之鐵<lb/>
被魚鱗之衣赴螺蚌之宂引澍東隅移燋北島使蓬莱<lb/>
<pb n="KR3k0003_WYG_084-7a"/>
之根鬱而生塵<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲之足淨而可掃按驪龍取其頷下<lb/>
之珠搦鯨魚拔其眼中之寶皇恩所被繁枯潤涸威之<lb/>
所加窮河絶漠願子三思反此明玉<lb/>
　　珠<lb/>
爾雅曰西方之美者有霍山之多珠玉焉<lb/>
廣志曰莫難珠其色黄生東夷有明珠稱夜光有大珠<lb/>
徑寸或圍二寸已上出黄支有至圓珠置之平地終日<lb/>
不停<lb/>
<pb n="KR3k0003_WYG_084-7b"/>
山海經曰開明北有珠樹文玉樹<lb/>
尚書曰淮夷蠙珠洎魚<lb/>
大戴禮曰川生珠而岸不枯<lb/>
穆天子傳曰天子北征舎于珠澤珠澤之藪方三十里<lb/>
晏子曰景公為履黄金之綦連以珠良玉之句其長尺<lb/>
氷月服之以聽晏子朝公迎之履重僅能舉足晏子曰<lb/>
古者聖人制衣服冬輕而煖夏輕而清今金玉之履氷<lb/>
月服之是重寒也<lb/>
<pb n="KR3k0003_WYG_084-8a"/>
荘子曰黄帝游乎赤水之北登于崑崙之丘遺其𤣥珠<lb/>
使智索之而弗得使離朱索之而弗得也使喫詬索之<lb/>
而不得乃使象罔象罔得之黄帝曰異哉象罔乃可以<lb/>
得之乎又河上有人家貧窮其子沒川得千金之珠謂<lb/>
其子取石來鍜之曰夫珠必在驪龍頷下子遭其睡<lb/>
也使而寤乎尚奚㣲哉又曰儒以詩禮發冡　大儒<lb/>
臚傳曰<hi>從上語下曰臚𫝊</hi>東方作矣事久何若小儒曰未解<lb/>
裙襦口中有珠詩固有之曰青青之夌生陵之陂生<lb/>
<pb n="KR3k0003_WYG_084-8b"/>
不布施死何含珠為接其鬂擪<hi>接</hi>其□<hi>啄</hi>而以金椎控<lb/>
其頥徐别其頰無傷口中珠<lb/>
王孫子曰昔衛靈公坐重華之䑓侍女數百隨珠照日<lb/>
羅衣從風仲叔圉入諌靈公下席再拜曰寡人過矣<lb/>
吕氏春秋曰宋桓司馬有寳珠抵罪出亡王使人問珠<lb/>
之所在曰投之池中於是竭池而求之魚盡死焉此言<lb/>
禍福之相及也又曰以隨侯之珠彈千仞之雀世必笑<lb/>
之何也所用重所要輕也<lb/>
<pb n="KR3k0003_WYG_084-9a"/>
韓子曰楚人賣珠於鄭為木蘭之櫃薫以桂椒綴以珠<lb/>
玉飾以瑰玉緝以翡翠鄭人買其櫃還其珠可謂善賣<lb/>
櫃不可謂善鬻珠也又曰子胥出走邉候得之子胥曰<lb/>
上求我也以我有美珠也今我已亡之矣且曰子取之<lb/>
邉候憂而釋之<lb/>
戰國策曰張丑為質於燕燕王欲殺之走出境境吏得<lb/>
丑丑曰燕王所欲殺我者人言我有寳珠也王欲得之<lb/>
我今已亡之矣而王不信今子且致我我且言子奪我<lb/>
<pb n="KR3k0003_WYG_084-9b"/>
珠而吞之燕王必且殺子刳子之腹反子之腸矣吾要<lb/>
且死子之腸亦且寸絶矣境吏恐而放之<lb/>
淮南子曰明月之珠不能無纇又曰楚王亡其猨而林<lb/>
木為之殘宋王亡其珠於池中而魚為之殫<lb/>
東方朔神異經曰西北荒中有二金闕髙百丈上有明<lb/>
月珠徑三寸光照千里<lb/>
漢書曰武帝時使人入海市明月大珠至圍二寸已下<lb/>
又曰昭帝上官太后被珠襦廢少帝為昌邑王<lb/>
<pb n="KR3k0003_WYG_084-10a"/>
列仙傳曰朱仲者會稽市販珠人漢髙后時募市三寸<lb/>
珠乃詣闕上之賜金五百魯元公主私以七百金從仲<lb/>
求之仲獻四寸珠而去不知所之<lb/>
漢武故事曰帝起神屋堂以白玉為簾瑇瑁為押<lb/>
漢書曰董偃與母賣珠為業偃年十三隨母入館陶公<lb/>
主家左右言其姣好召見曰吾為母飬之因得幸<lb/>
東觀漢記曰顯宗時鍾離意為尚書交趾太守坐贓千<lb/>
金徴還伏法詔以資物班賜羣臣意得珠璣悉以委地<lb/>
<pb n="KR3k0003_WYG_084-10b"/>
而不拜賜上怪問其故對曰臣聞孔子忍渇於盗泉之<lb/>
水曾參廻車於勝母之閭惡其名也此贓穢之寶誠不<lb/>
敢拜受帝嗟歎曰清乎尚書之言乃更以庫錢三十萬<lb/>
賜之<lb/>
謝承後漢書曰孟甞為合浦太守郡境舊採珠以易米<lb/>
食先時二千石貪穢使民採珠積以自入珠忽徙去合<lb/>
浦無珠餓死者盈路孟嘗行化一年之間去珠復還又<lb/>
曰汝南李敬為趙相奴於䑕穴中得繋珠璫珥相連以<lb/>
<pb n="KR3k0003_WYG_084-11a"/>
問主簿對曰前相夫人昔亡三珠疑子婦竊之因即去<lb/>
婦敬乃送珠付前相相慙追去婦還<lb/>
續後漢書曰扶風人孫奮居富而性吝梁兾自以馬乗<lb/>
具遺之從貸錢五千萬奮以五百萬與之兾大怒乃告<lb/>
郡縣劾奮母為其守藏婢云盗白珠十斛紫金千斤以<lb/>
叛遂收考奮兄弟死於獄中悉沒資財億七千餘萬<lb/>
三輔故事曰秦始皇塟驪山起陵髙五十丈下以水銀<lb/>
為泉以明月珠為日月<lb/>
<pb n="KR3k0003_WYG_084-11b"/>
魏畧曰大秦國出明珠夜光珠真白珠夫餘出珠珠大<lb/>
如酸棗<lb/>
魏志曰文帝問蘇則曰前破酒泉張掖西域通使燉煌<lb/>
獻徑寸大珠可復求市益得不則對曰若陛下化洽中<lb/>
國徳流沙漠即不求自至求而得之不足貴也帝嘿然<lb/>
蜀志曰宋豫使吳孫權遺豫大珠一斛<lb/>
搜神記曰南海之外有鮫人水居如魚不廢緝績其人<lb/>
能泣珠又曰隨侯行見大蛇傷救而治之其後蛇銜珠<lb/>
<pb n="KR3k0003_WYG_084-12a"/>
以報之徑盈寸純白而夜光可以燭堂故歴世稱焉又<lb/>
曰吳王夫差女名玉死亡童子韓重至冢前哭祭之女<lb/>
乃見形将重入冢遺徑寸明珠又曰有𤣥鶴為弋人所<lb/>
射窮而歸噲叅叅收飬療治瘡瘡愈而放之後鶴夜到<lb/>
門外叅執燭視之鶴雌雄雙至各銜明珠以報叅焉<lb/>
三秦記曰昆明池昔有人釣魚綸絶而去遂通夢於漢<lb/>
武帝求去鈎帝明日戲於池見大魚銜索帝曰豈夢所<lb/>
見耶取而放之間三日池邉得明珠一雙帝曰豈非魚<lb/>
<pb n="KR3k0003_WYG_084-12b"/>
之報耶<lb/>
萬震南州異物志曰合浦民善游採珠兒年十餘嵗使<lb/>
教入水官禁民採珠巧盗者蹲水底刮蚌得好珠吞而<lb/>
出<lb/>
裴氏廣州記曰鯨鯢目即明月珠故死不見有目精<lb/>
幽明録曰漢武帝幸河渚聞絃歌之音俄而有老公及<lb/>
年少數人出皆長八九尺為帝奏樂飲酒老公顧命<lb/>
取洞穴之寳一人受命下沒川底得一大珠徑數寸明<lb/>
<pb n="KR3k0003_WYG_084-13a"/>
燿絶世上問東方朔朔曰河底有一穴深數百丈中有<lb/>
赤蚌生此珠焉又曰王敦召吳猛猛至江口入水中命<lb/>
舩人並進舩至大雷見猛行水上從東北還逆舩弟子<lb/>
問其故猛云水神數興波浪賊害行旅蹔過約勑以真<lb/>
珠一握為信<lb/>
賦梁吳筠碎珠賦曰明珠碎矣于州之隈視圓流而失<lb/>
轉見折水之亡廻謝驪宫之瑞飾粉靈蚌之神胎若有<lb/>
人兮聲茫昧芳徽斷兮明珠碎明珠碎兮愴何宣珠兮<lb/>
<pb n="KR3k0003_WYG_084-13b"/>
珠兮不復全<lb/>
銘晉江統真珠銘曰嗣兹隂景係晷太陽嘉彼令生廉<lb/>
聲以章<lb/>
　　貝<lb/>
説文曰貝海甲蟲也古者貨貝而寶龜至周而有泉到<lb/>
秦廢貝行泉<lb/>
爾雅曰貝居陸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>在水蜬<hi>音含</hi>大者魧<hi>音/亢</hi>小者鰿<hi>音積今之細貝</hi>
<hi>亦有紫色者出日南</hi>𤣥貝貽貝<hi>黒色/者</hi>餘貾黄白文<hi>音治黄質白文</hi>餘泉白<lb/>
<pb n="KR3k0003_WYG_084-14a"/>
黄文<hi>白質黄文也詩成是貝錦則紫貝也紫貝以紫為質黑為文㸃也</hi>蚆<hi>葩/</hi>博而頯<hi>
                        <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>軌</hi>
<hi>反中央廣两頭鋭蟲</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大而險<graphic n="KR1853" url="https://raw.githubusercontent.com/kanripo/KR-Gaiji/master/images/KR1853.png" mimeType="image/png"/>小而橢<hi>橢狹而長</hi>
本草經曰貝子一名貝齒生東海<lb/>
山海經曰陽山濁洛之水注於蕃之澤中多文貝又曰<lb/>
陰山漁水中多文貝又曰邽山濛水多黄貝又曰赤水<lb/>
之東蒼梧之野有文貝<lb/>
歸藏曰有人将来遺我貨貝以至則徹以求則得有喜<lb/>
将至<lb/>
<pb n="KR3k0003_WYG_084-14b"/>
毛詩曰萋兮斐兮成是貝錦<lb/>
毛詩義䟽曰貝鼊龜屬又有紫貝其白質如玉紫㸃為<lb/>
文皆行列相當大者有徑一尺六寸今九真交阯以為<lb/>
杯盤寶物也<lb/>
春秋運斗樞曰揺光得江吐大貝<lb/>
大公六韜曰商王拘西伯昌於羑里太公謂散宜生求<lb/>
珍物以免君罪之九江得大貝百馮<hi>詩作百朋</hi>
楚辭歌曰魚鱗屋兮龍堂紫貝闕兮朱宫<lb/>
<pb n="KR3k0003_WYG_084-15a"/>
尚書大傳曰文王囚於羑里散宜生之江淮之浦而得<lb/>
大貝如車渠以獻紂<lb/>
鹽鐵論曰教與民改幣與世易夏后以𤣥貝周人以紫<lb/>
石也<lb/>
漢書曰文帝賜南越王尉佗書及衣佗因使者獻紫貝<lb/>
五百又曰王莽時大貝四寸八分已上二枚為一朋直<lb/>
二百一十六牡貝三寸六分已上一朋直五十么貝二<lb/>
寸四分已上一朋直三十小貝寸二分已上一朋直十<lb/>
<pb n="KR3k0003_WYG_084-15b"/>
不盈寸二分不得為朋每枚直錢三是為貨貝五品貝<lb/>
不盈六分不得為貨<lb/>
廣州志曰凡有八紫貝最其美者出交州大貝出巨延<lb/>
州與行賈貿易<lb/>
萬震南州異物志曰乃有大貝竒姿難儔素質紫飾文<lb/>
若羅珠不磨而瑩采耀光流思雕莫加欲琢靡踰在昔<lb/>
姬伯用免其拘<lb/>
徐𠂻南方記曰班貝蠃大者圍之得六寸小者圍之得<lb/>
<pb n="KR3k0003_WYG_084-16a"/>
五寸在於海邊捕魚時時有得之者大貝出諸薄巨延<lb/>
州土地採賣之以易絳青<lb/>
劉欣期交州記曰大貝出日南如酒杯小貝貝齒也善<lb/>
治毒俱有紫色<lb/>
南州異物志曰交阯北南海中有大文貝質白而文紫<lb/>
天姿自然不假雕琢磨瑩而光色煥爛<lb/>
相貝經曰相貝經朱仲受之於琴髙琴髙乗魚浮于海<lb/>
河水産必究仲學仙於髙而得其法又獻珠於漢武去<lb/>
<pb n="KR3k0003_WYG_084-16b"/>
不知所之嚴助為會稽太守仲又出遺助以徑尺之貝<lb/>
并致此文於助曰皇帝唐堯夏禹三代之貞瑞靈竒之<lb/>
秘寶其有次此者貝盈尺状如赤電黑雲謂之紫貝素<lb/>
質紅㸃謂之朱貝青地緑文謂之綬貝黑文黄畫謂之<lb/>
霞貝紫愈疾朱明目綬消氣鄣霞伏蛆蟲雖不能延齡<lb/>
增夀其禦害一也復有下此者鷹喙蟬脊以逐溫去水<lb/>
無竒功貝大者如輪文王請大秦貝徑半尋穆王得其<lb/>
殻懸於昭觀秦穆公以遺燕鼂可以明目逺察宜玉宜<lb/>
<pb n="KR3k0003_WYG_084-17a"/>
金南海貝如珠礫或白駮其性寒其味甘止水毒伏貝<lb/>
使人寡欲無以近婦人黒白各半是也濯貝使人善驚無<lb/>
以親童子黄脣㸃齒有赤駮是也雖貝使人病瘧墨鼻無<lb/>
皮是也皭貝使胎消勿以示孕婦赤帯通脊是也彗貝<lb/>
使人善忘勿以近人赤幟内殻赤絡是也醟貝使童子<lb/>
愚女人淫有青脣赤鼻是也碧貝使童子盗脊上有縷<lb/>
句脣是也雨則重霽則輕委貝使人志强夜行伏迷鬼<lb/>
狼豹百獸赤中圓是也雨則輕霽則重<lb/>
<pb n="KR3k0003_WYG_084-17b"/>
贊晉郭璞貝賛曰先民有作龜貝為貨貴以文采賈以<lb/>
小大簡則易資犯而不過<lb/>
　　瑪瑙<lb/>
廣雅曰瑪瑙石次玉<lb/>
廣志曰瑪瑙出西南諸國<lb/>
𤣥中記曰瑪瑙出月氏國<lb/>
魏畧曰大秦國多瑪瑙<lb/>
凉州記曰吕纂咸寜二年盗發張駿陵得瑪瑙鍾榼<lb/>
<pb n="KR3k0003_WYG_084-18a"/>
賦魏文帝瑪瑙勒賦曰瑪瑙玉屬也出自西域文理交<lb/>
錯有似馬腦故其方人因以名之命夫良工是剖是鐫<lb/>
追形逐好從宜索便乃加砥礪刻方為圓沉光内照浮<lb/>
景外鮮繁文縟藻交采接連嘉鏤錫之盛美感戎馬之<lb/>
首飾圖兹物之攸宜信君子之所服爾乃藉彼朱罽華<lb/>
勒用成駢居别趾煥若羅星<lb/>
魏王粲瑪瑙勒賦曰遊大國以廣觀覽希世之偉寳總<lb/>
衆材而課美信莫臧於瑪瑙被文采之華飾雜朱綠與<lb/>
<pb n="KR3k0003_WYG_084-18b"/>
蒼阜於是乃命工人裁以飾勒因姿象形匪雕匪刻厥<lb/>
容應規厥性順徳御世嗣之駿服表騄驥之儀則<lb/>
　　瑠璃<lb/>
廣雅曰瑠璃珠也<lb/>
集韻曰瑠璃火齊珠也<lb/>
廣志曰瑠璃出黄支斯調大秦日南諸國<lb/>
十洲記曰方丈山上有瑠璃宫<lb/>
漢書曰武帝時使人入海市瑠璃<lb/>
<pb n="KR3k0003_WYG_084-19a"/>
魏畧曰大秦國出赤白黑黄青綠紺縹紅紫十種瑠璃<lb/>
吳歴曰黄武四年扶南諸外國来獻瑠璃<lb/>
諸葛恢集詔答恢令致瑠璃椀<lb/>
南州異物志曰瑠璃本質是石欲作器以自然灰治之<lb/>
自然灰状如黄灰生南海濵亦可浣衣用之不須淋但<lb/>
投之中滑如苔石不得此灰則不可釋<lb/>
世説曰滿奮畏風在武帝瑠璃窓内坐實宻似踈奮有<lb/>
疑帝問之答曰臣猶吳牛見月而喘又曰武帝嘗降王<lb/>
<pb n="KR3k0003_WYG_084-19b"/>
武子供饌盤悉用瑠璃器又曰王敦尚主至石崇舎如<lb/>
厠畢婢擎金澡盤盛水瑠璃椀盛澡豆王取豆著水中<lb/>
飲之謂之乾飯<lb/>
賦晉潘尼瑠璃椀賦曰濟流沙之絶險越葱嶺之峻危<lb/>
於是遊西極望大蒙歴鍾山闚燭龍覲王母訪仙童取<lb/>
瑠璃之攸華詔曠世之良工纂𤣥儀以取象准三辰以<lb/>
定容光映日曜圓盛月盈纎瑕罔麗飛塵靡停灼爚旁<lb/>
燭表裏相形凝霜不足方其潔澄水不能喻其清剛堅<lb/>
<pb n="KR3k0003_WYG_084-20a"/>
金石勁勵瓊玉磨之不磷湼之不濁<lb/>
　　車渠<lb/>
廣雅曰車渠石次玉也<lb/>
廣志曰車渠出大秦國及西域諸國<lb/>
𤣥中記曰車渠出天竺國<lb/>
蘇子曰車渠瑪瑙出於荒外今兾州之土曾未得其竒<lb/>
也<lb/>
賦魏文帝車渠椀賦曰車渠玉屬也多纎理縟文生于<lb/>
<pb n="KR3k0003_WYG_084-20b"/>
西國其俗寶之惟二儀之普育何萬物之殊形料珍怪<lb/>
之上美無兹椀之獨靈苞華文之光麗發符采而揚榮<lb/>
理交錯以連屬似将離而復并或若朝雲浮髙山忽似<lb/>
飛鳥厲蒼天夫其方者如矩圓者如規稠希不謬洪纎<lb/>
有宜<lb/>
王粲車渠椀賦曰侍君子之宴坐覽車渠之妙珍挺英<lb/>
才於山岳含隂陽之淑真飛輕縹與浮白若驚風之飄<lb/>
雲光清朗以内曜澤溫潤而外津體貞剛而不撓理脩<lb/>
<pb n="KR3k0003_WYG_084-21a"/>
達而有文兼五徳之上美超衆寶而絶倫<lb/>
　　瑇瑁<lb/>
廣志曰瑇瑁形似龜出南海巨延州<lb/>
周書王會曰伊尹謂湯曰請以玳瑁為獻<lb/>
史記曰趙使於春申君欲誇楚為瑇瑁簮劍器悉飾以<lb/>
瑇瑁<lb/>
續漢書輿服志曰貴人助蠶瑇瑁釵<lb/>
髙文恵與婦書曰今致瑇瑁梳一枚<lb/>
<pb n="KR3k0003_WYG_084-21b"/>
南州異物志曰瑇瑁如龜生南方海中大者如蘧蒢背<lb/>
上有鱗大如扇發取其鱗因見其文欲取作器則煮之<lb/>
因以刀截任意所作冷乃以梟魚皮錯治之後以枯條<lb/>
木葉瑩之乃有光耀<lb/>
魏繁欽詩曰何以表别離耳後瑇瑁釵<lb/>
賦晉潘尼瑇瑁椀賦曰有瑇瑁之竒寶亦同旅于介蟲<lb/>
下法川以矩夷上擬乾而規隆或歩趾於清源或掉尾<lb/>
於泥中隨隂陽以潜躍與龜龍乎齊風包神藏智備體<lb/>
<pb n="KR3k0003_WYG_084-22a"/>
兼才髙下斯處水陸皆能文若綺波背負蓬莱爾乃遐<lb/>
夷效珍越裳貢職横海萬里踰嶺千億挺璞荒巒摛藻<lb/>
辰極光曜炫晃昭爛熻赩嘉斯寶之兼美料衆珍而靡<lb/>
對文不煩於錯鏤采不假乎藻繢豈翡翠之足儷故犀<lb/>
象之能逮<lb/>
牋後漢班固與竇憲牋曰明将軍賜固瑇瑁簮<lb/>
　　銅<lb/>
尚書曰淮海惟揚州厥貢惟金三品<hi>金銀銅</hi>
<pb n="KR3k0003_WYG_084-22b"/>
左傳曰鄭伯朝楚楚子與之金曰無以為兵使鑄三鍾<lb/>
越絶書曰鄞山破而出錫若耶涸而出銅歐冶因為純<lb/>
鈎之劒<lb/>
史記曰秦始皇鑄天下兵器為十二金人重各千斤<lb/>
漢書曰凡律度量衡用銅者所以同天下齊風俗也銅<lb/>
為物至精不為燥濕寒暑變其節不為風雨曝露改其<lb/>
形似於士君子之行是以用銅也用竹為引者事之宜<lb/>
也<hi>竹長十丈髙一丈唯竹篾軟而堅宜為之也</hi>又曰吳有章郡銅山即招致<lb/>
<pb n="KR3k0003_WYG_084-23a"/>
天下人亡命者盗鑄錢以故無賦而國用饒又曰上使<lb/>
善相相鄧通曰當貧餓死文帝曰能富通在我何謂貧<lb/>
於是賜通蜀東道銅山鑄錢<lb/>
華嶠漢書曰靈帝時遂使鈎盾令宋典繕治南宫又使<lb/>
掖庭令畢嵐鑄銅人四列於蒼龍𤣥武闕外又鑄四鍾<lb/>
皆受二千斛懸於堂及雲䑓殿殿前又鑄天禄蝦蟇吐<lb/>
水渇烏施於橋西用灑南北郊路以省百姓灑南道之<lb/>
費<lb/>
<pb n="KR3k0003_WYG_084-23b"/>
魏畧曰明帝徙長安諸鍾簴駱駞銅人承露盤折銅人<lb/>
重不可致留于覇城又列坐於司馬門外<lb/>
晉諸公賛曰司馬摸居關中鑄壊銅人鑪簴為金器以<lb/>
易榖<lb/>
世語曰太康八年凌雲䑓上生銅<lb/>
林邑記曰林邑王范文鑄銅屋<lb/>
贊晉郭璞赤銅賛曰昆吾之山名銅所在切玉如泥火<lb/>
炎其采尸子所歎驗之汲宰<lb/>
<pb n="KR3k0003_WYG_084-24a"/>
表梁沈約為栁世隆上銅表曰夫幣以周務貨以賑民<lb/>
阜國康治莫尚乎此周氏致平始於圓法漢世㡬厝資<lb/>
於貫朽名鑪化金良工盡藝方将盈金中藏收功上苑<lb/>
南楚陋其方府西京鄙其部内<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_084-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷八十四<lb/>
</p>
<p>
</p>
  </div>
</body>
</text>
</TEI>
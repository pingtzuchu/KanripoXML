<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻五</head>
    <p>
<pb n="KR3k0003_WYG_005-1a"/>
欽定四庫全書<lb/>
　藝文類聚巻五　　　　　唐　歐陽詢　撰<lb/>
　歳時下<hi>社臘</hi>　<hi>伏/律</hi>　<hi>熱/厯</hi>　<hi>寒</hi>
　　社<lb/>
風俗通曰謹按禮傳共工之子曰修車好遠遊舟車所<lb/>
至足迹所達靡不窮覽故祀以為祖神<lb/>
毛詩曰韓侯出祖出宿于屠顯甫餞之清酒百壺其肴<lb/>
惟何炰鼈鮮魚其蔌惟何惟筍及蒲其贈惟何乘馬路<lb/>
<pb n="KR3k0003_WYG_005-1b"/>
車<lb/>
左傳曰楚靈王成章華之臺願與諸侯落之薳啓<lb/>
疆來召公公將往夢襄公祖梓愼曰君不果行襄公之<lb/>
適楚也夢周公祖而行今襄公實祖君其不行子服惠<lb/>
伯曰行先君未嘗適楚故周公祖以道之襄公適楚矣而<lb/>
祖以道君不行何之三月公如楚<lb/>
魏志曰王修年七歳喪母母以社日亡來歳鄰里社修<lb/>
感念母悲哀其鄰里聞之為之罷社<lb/>
<pb n="KR3k0003_WYG_005-2a"/>
武陵先賢傳曰潘京為州辟進謁值社㑹因得見次及<lb/>
探得不孝刺史問曰辟士為不孝耶京舉板荅曰今為<lb/>
忠臣不得復為孝子其機辨如此<lb/>
魏臺訪議曰帝問何用未社丑臘王肅對曰魏土也土<lb/>
畏木丑之明日便寅寅木也故以丑臘土成於未故於<lb/>
歳始未社也<lb/>
詩晉潘尼皇太子社詩曰太簇恊青陽履端發歳首孟<lb/>
月渉初旬告日惟上酉我后邇天休設社祈遐耉<lb/>
<pb n="KR3k0003_WYG_005-2b"/>
序晉嵇含社賦序曰社之在於世尚矣自天子至於庶<lb/>
人莫不咸用有漢卜日丙午魏氏釋用丁未至於大晉<lb/>
則社孟月之酉日各因其行運三代固有不同雖共奉<lb/>
社而莫議社之所由興也説文云祈請道神為之社有<lb/>
事於道者吉凶偕名<lb/>
祭文後漢蔡邕祝社文曰元正令午時惟嘉良乾坤交<lb/>
泰太簇運陽乃祀社靈以祈福祥<lb/>
晉應碩祝社文曰元首肇建吉酉辰良五政數惠四敎<lb/>
<pb n="KR3k0003_WYG_005-3a"/>
初揚萬類資新英頴擢章谷風滌歳日和時光命于嘉<lb/>
賔宴兹社箱敬饗社君休祚是將嘉肴綺錯白茅薦㳟<lb/>
有肉如坻有酒如江社君既眷祇肅威容<lb/>
　　伏<lb/>
厯忌釋曰伏者何也金氣伏藏之日也四時代謝皆以<lb/>
相生立春木代水水生木立夏火代木木生火立冬水<lb/>
代金金生水至於立秋以金代火金畏於火故至庚日<lb/>
必伏庚者金故也<lb/>
<pb n="KR3k0003_WYG_005-3b"/>
漢書曰東方朔伏日詔賜諸侍郎肉朔獨不待詔拔劒<lb/>
割肉懷之而去<hi>事具肉部</hi>
典略曰光祿劉松北鎮而袁紹夜酣酒以盛夏三伏之<lb/>
際晝夜與松飲酒至於無知云以避一時之暑故河朔<lb/>
有避暑飲<lb/>
世説曰郄嘉賔三伏之日詣謝公炎暑熏赫雖復當<lb/>
風交扇猶沾汗流離謝著故絹衣食熱白粥晏然無<lb/>
異<lb/>
<pb n="KR3k0003_WYG_005-4a"/>
風俗通曰户律漢中巴蜀廣漢自擇伏日俗說漢中巴<lb/>
蜀廣漢其地温暑草木早生晚枯氣異中國夷狄畜之<lb/>
故令自擇伏日也<lb/>
詩晉程曉詩曰平生三伏時道路無行車閉門避暑卧<lb/>
出入不相過今世褦襶子觸熱到人家主人聞客來嚬<lb/>
蹙奈此何揺扇膊中疼流汗正滂沱傳誡語髙明熱行<lb/>
宜見訶<lb/>
晉潘岳懐縣詩曰南陸迎修景朱明送末垂初伏啓新<lb/>
<pb n="KR3k0003_WYG_005-4b"/>
節隆暑方赫曦朝想慶雲興夕遲白日移揮汗辭中宇<lb/>
登城臨清池凉風自逺集輕衿隨風吹靈圃曜華果通<lb/>
衢列髙椅<lb/>
　　熱<lb/>
說文溽濕暑也<lb/>
山海經曰夀麻之國爰有大暑不可以往<lb/>
禮記月令曰季夏之月土潤溽暑<lb/>
毛詩曰旱既太甚藴隆蟲蟲赫赫炎炎云我無所<lb/>
<pb n="KR3k0003_WYG_005-5a"/>
管子曰善為國者使農寒耕而熱耘<lb/>
楚辭曰魂兮歸來東方不可以托十日代出流金鑠石<lb/>
淮南子曰南方之極自北户之界至炎風之野赤帝祝<lb/>
融之所司<lb/>
神異經曰北方層氷萬里厚百丈有磎䑕在氷下土中<lb/>
其形如䑕食氷草木根肉重萬斤可以作脯食之已熱<lb/>
<hi>事具肉部</hi>
京房易飛候曰有雲大如車葢十餘此陽水之氣必暑<lb/>
<pb n="KR3k0003_WYG_005-5b"/>
有暍者<lb/>
漢書西域傳曰罽賔國道歴大小頭痛之山赤土身熱<lb/>
之坂令人身熱無色頭痛嘔吐<lb/>
桓子新論曰元帝被病廣求方士漢中逸人王仲都者<lb/>
詔問所能為對曰但能忍寒暑耳因為待詔至夏暑日<lb/>
使暴坐又環以十爐火不言熱而身汗不出<lb/>
五經通義曰冬至陽動於下推隂而上之故寒於上夏<lb/>
至隂動於下推陽而上之故大熱於上<lb/>
<pb n="KR3k0003_WYG_005-6a"/>
易曰日月運行一寒一暑日在牽牛則寒日在東井則<lb/>
暑牽牛外宿逺人故寒東井内宿近人故温也<lb/>
括地圖曰天毒國最大最熱夏草木皆乾死民善没水<lb/>
以避日入時暑常入寒泉之下<lb/>
抱朴子曰洪從祖仙公每大醉及夏天盛熱輒入深水<lb/>
底竟日乃出者正以能閉氣胎息故耳又曰或問不熱<lb/>
之道曰服𤣥氷丸飛雪㪚王仲都等用此方也<lb/>
語林曰劉真長見王公王公了不與語時大熱以腹熨<lb/>
<pb n="KR3k0003_WYG_005-6b"/>
石局<lb/>
詩晉傅𤣥詩曰朱明運將極溽暑晝夜興裁動四支廢<lb/>
舉身若山陵珠汗洽玉體呼吸氣鬰蒸塵垢自成泥素<lb/>
粉隨手凝<lb/>
梁簡文帝苦熱詩曰六龍騖不息三伏啓炎陽寢興煩<lb/>
几案俯仰倦幃牀滂沲汗似鑠微靡風如湯洄池愧生<lb/>
浪蘭殿非含霜細簾時半捲輕幌乍横張雲斜花影没<lb/>
日落荷心香願見洪崖井詎憐河朔觴<lb/>
<pb n="KR3k0003_WYG_005-7a"/>
梁任昉苦熱詩曰旭旦烟雲巻烈景入東軒傾光望轉<lb/>
蕙斜日照西垣既巻蕉梧葉復傾葵藿根重簟無冷氣<lb/>
挾石似懐温霡霂類珠綴喘嚇狀雷奔<lb/>
梁何遜苦熱詩曰昔聞草木燋今覩沙石爛曀曀風逾<lb/>
靜曈曈日漸旰習靜悶衣襟讀書煩几案臥思清露浥<lb/>
坐待髙星燦蝙蝠户中飛蠛蠓牕間亂實無河朔飲空<lb/>
有臨淄汗<lb/>
梁王筠苦暑詩曰日坂散朱雰天隅歛青靄飛颷煥南<lb/>
<pb n="KR3k0003_WYG_005-7b"/>
陸炎津通北瀬繁星聚若珠密雲屯似葢月至每開襟<lb/>
風過時解帶<lb/>
梁劉孝威苦暑詩曰暮日苦炎溽遷坐接階廊月麗姮<lb/>
娥影星含織女光栖禽動夜竹流螢出闇墻香盤糅鮮<lb/>
粉雕壺承玉漿白羽徒垂握淥水自周堂弱紈猶覺重<lb/>
纎絺尚少凉弄風思漢朔戲雨憶呉王𤣥氷術難驗赤<lb/>
道漏猶長誰能更吹律還令黍谷凉<lb/>
梁簡文帝納凉詩曰斜日晚駸駸池塘生半隂避暑髙<lb/>
<pb n="KR3k0003_WYG_005-8a"/>
梧側輕風時入襟落花還就影驚蟬乍失林游魚吹水<lb/>
沫神蔡上荷心翠竹垂秋采丹棗映踈砧無勞夜遊曲<lb/>
寄此託微吟又晚景納凉詩曰日移凉氣㪚懐抱信悠<lb/>
哉珠簾影空巻桂户向池開鳥栖星欲現河靜月應來<lb/>
横階入細笋蔽地濕輕苔草化飛為火蚊聲合似雷於<lb/>
兹靜聞見自此歇氛埃又𤣥圃納凉詩曰登山想劒閣<lb/>
逗浦憶辰陽飛流如凍雨夜月似秋霜螢翻競晚熱虫<lb/>
思引秋凉鳴波如礙石闇草别蘭香<lb/>
<pb n="KR3k0003_WYG_005-8b"/>
梁孝元帝納凉詩曰髙舂斜日下佳氣滿欄楹池紅早<lb/>
花落水綠晚苔生星稀月稍上雲開河尚横白鳥翻帷<lb/>
暗丹螢入帳明珠綦趨北閣玳席徙南榮金鋪掩夕扇<lb/>
玉壺傳夜聲<lb/>
梁劉孝威奉和逐凉詩曰鐘鳴夜未央避暑起徬徨長<lb/>
河似曵素明星若散璫倚巖欣石冷臨池愛水凉月纎<lb/>
張敞畫荷妖韓壽香對此遊清夜何勞娯洞房又奉和<lb/>
晚日詩曰虬簷挂珠箔虹梁巻霧綃迷迭涵香長芙蓉<lb/>
<pb n="KR3k0003_WYG_005-9a"/>
逐浪揺飛輪搏羽扇翻車引落潮甘泉推激水迎風慚<lb/>
逺飈寄言王待詔因聲張子僑吾君安已樂無勞詠洞<lb/>
簫<lb/>
梁劉緩奉和納涼詩曰清氣流暄濁非關狹室中當由<lb/>
小堂上自有大王風蟭螟動蘭室神飇起桂叢被襟深<lb/>
睿賞曲巷何由同<lb/>
梁庾肩吾奉和山子納涼詩曰北園涼風早歩輦暫逍<lb/>
遙避日交長扇迎風列短簫山帶彈琴曲桐横栖鳯條<lb/>
<pb n="KR3k0003_WYG_005-9b"/>
懸門開溜水錦日鎮浮橋黑米生菰葑青花出稻苗無<lb/>
因學仙藻雲氣徒飄颻<lb/>
陳徐陵内園逐涼詩曰昔有北山北今余東海東納凉<lb/>
髙樹下直坐落花中狹徑長無跡茅齋本自空提琴就<lb/>
竹篠酌酒勸梧桐<lb/>
賦魏繁欽暑賦曰暑景方徂時惟六月大火飄光炎氣<lb/>
酷烈翕翕盛熱蒸我層軒温風淟涊動靜增煩雖託隂<lb/>
宫罔所避旃粉扇靡效宴戲尠歡庶望秋節慰我愁歎<lb/>
<pb n="KR3k0003_WYG_005-10a"/>
魏陳王曹植大暑賦曰炎帝掌節祝融司方羲和按轡<lb/>
南雀舞衡虵折鱗於靈窟龍解角於皓蒼遂乃温風赫<lb/>
戲草木垂幹山坼海沸沙融礫爛飛魚躍渚潜黿浮岸<lb/>
鳥張翼而近栖獸交游而雲散于時黎庶徙倚棊布葉<lb/>
分機女絶綜農夫釋耘背暑者不羣而齊跡向隂者不<lb/>
㑹而成羣於是大臣遷居宅幽緩神育靈雲屋重構閒<lb/>
房肅清寒泉湧流𤣥木奮榮積素氷於幽館氣飛結而<lb/>
為霜奏白雪於琴瑟朔風感而増涼<lb/>
<pb n="KR3k0003_WYG_005-10b"/>
魏劉楨大暑賦曰其為暑也羲和摠駕發扶木太陽為<lb/>
輿達炎燭靈威參乘歩朱轂赫赫炎炎烈烈暉暉若熾<lb/>
燎之附體又温泉而沉肌獸喘氣於𤣥景鳥戢翼於髙<lb/>
危農畯捉鎛而去疇織女釋杼而下機温風至而増熱<lb/>
歊悒慴而無依披襟領而長嘯兾微風之來思<lb/>
魏王粲大暑賦曰惟林鍾之季月重陽積而上昇喜潤<lb/>
土之溽暑扇温風而至興獸狼望以倚喘鳥垂翼而弗<lb/>
翔逺昆吾之中景天地翕其同光征夫瘼於原野處者<lb/>
<pb n="KR3k0003_WYG_005-11a"/>
困於門堂患袵席之焚灼譬洪燎之在牀起屏營而東<lb/>
西欲避之而無方仰庭槐而嘯風風既至而如湯於是<lb/>
帝后順時幸九峻之隂岡託甘泉之清野御華殿於林<lb/>
光潜廣室之邃宇激寒流於下堂重屋百層垂隂千廡<lb/>
九闥洞開周帷髙舉堅氷常奠寒饌代叙<lb/>
晉夏侯湛大暑賦曰若乃三伏相仍徂暑肜肜上無纎<lb/>
雲下無微風扶桑赩其増燌大火曄其南升爾乃土墳<lb/>
地坼谷枯川竭寒泉潜沸氷井騰沫洪液蒸於單簟兮<lb/>
<pb n="KR3k0003_WYG_005-11b"/>
珠汗霑乎絺葛温風翕其至兮若灑湯於玉質沃新水<lb/>
以達夕振輕箑以終日<lb/>
晉卞伯玉大暑賦曰惟祝融之司運赫溽暑之方隆日<lb/>
貞曜於鶉首律遷度於林鍾温風翕以晨至星火爛以<lb/>
昏中氣滔滔而方盛晷永路而難終流風兮莫繼朱煙<lb/>
兮四纒欎邑兮中房展轉兮長筵體沸灼兮如燎汗流<lb/>
爛兮珠連<lb/>
晉傅咸感涼賦曰踐朱明之中月暑欎隆以肇興赫融<lb/>
<pb n="KR3k0003_WYG_005-12a"/>
融以彌熾乃沸海而焦陵獸竄伏於幽林兮鳥垂翼而<lb/>
弗升汗珠隕於玉體兮粉附身而沾凝於是景雲晨敷<lb/>
曜靈潜光隂氣聿升凱風載揚忽輕箑於坐隅兮思暖<lb/>
服於蘭房<lb/>
　　寒<lb/>
左傳曰楚荘王圍蕭申公巫臣曰師人多寒王廵三軍<lb/>
撫而勉之三軍之士皆如挾纊<lb/>
穆天子傳曰庚寅北風雪天子寒日中大寒有凍人天<lb/>
<pb n="KR3k0003_WYG_005-12b"/>
子作黄竹詩<hi>事具雪部</hi>
晏子曰景公起大臺嵗寒役之凍餒者有焉公延晏<lb/>
子坐飲酒樂晏子歌曰庶民之凍我若之何奉上靡弊<lb/>
我若之何歌終喟然流涕公止之曰子殆為大臺之役<lb/>
夫寡人將罷<lb/>
尸子曰雨雪楚荘王披裘當户曰我猶寒彼百姓賔客<lb/>
甚矣乃使廵國中求百姓賔客之無居宿絶粮者賑之<lb/>
國人大悅<lb/>
<pb n="KR3k0003_WYG_005-13a"/>
戰國䇿曰田單為齊相過淄水有老人渉淄而寒不能<lb/>
坐沙中乃解裘衣之襄王曰單之厚施欲取我國乎有<lb/>
貫珠者聞之曰不如因以為己善乃下令曰寡人憂民<lb/>
之寒而單解裘衣人稱寡人之意於是閭里相與語曰<lb/>
田單之愛人乃王之教也<lb/>
吕氏春秋曰衛靈公天寒鑿池宛春曰天寒恐傷民公<lb/>
曰何寒哉春曰君衣狐裘坐熊席四陬有火是以不寒<lb/>
民衣弊不補履决不苴君則不寒民則寒矣公曰善命<lb/>
<pb n="KR3k0003_WYG_005-13b"/>
罷役又曰戎夷違齊如魯天大寒而後門與弟子宿於<lb/>
郭外寒逾甚謂弟子曰子與我衣我活我與子衣子活<lb/>
我國士也為天下惜死子不肖人惡能與國士衣哉戎<lb/>
夷歎曰道不濟夫解衣與弟子夜坐而死<lb/>
漢書曰上聞韓王信降匈奴上自將擊之連戰乗勝逐<lb/>
北至樓煩㑹天寒卒士堕指者十二三<lb/>
鍾離意別傳曰嚴遵昔與光武俱為諸生暮夜宿息二<lb/>
人寒不得寝臥更相謂曰後日豪貴憶此勿相忘別後<lb/>
<pb n="KR3k0003_WYG_005-14a"/>
數年光武有天下徴遵不至<lb/>
東觀漢記曰王郎起兵上自薊東南馳夜至蕪蔞亭時<lb/>
天寒烈衆皆飢疲馮異上豆粥明旦上謂諸將曰昨日<lb/>
得公孫豆粥飢寒俱解<lb/>
葛仙公別傳曰公與客談語時天大寒仙公謂客曰居<lb/>
貧不能人人得罏火請作一大火共致暖者仙公因吐<lb/>
氣火赫然從口中出湏臾火滿屋客皆熱脫衣矣<lb/>
賦梁裴子野寒夜賦曰何四序之平分處修冬而多慮<lb/>
<pb n="KR3k0003_WYG_005-14b"/>
眷揺落兮遵盡悲荏苒其云除日晼晚而易潜夜悠長<lb/>
而難曙既而庭流皓月階被凝霜風吹衣而懍懔氣空<lb/>
積而蒼蒼襲重裘兮弗燠熾朱火兮無光門蕭條而晝<lb/>
閴夜寂寞兮無人䟽三逕以負汲結二耦而為賔<lb/>
晉夏侯湛寒苦謡曰惟立冬之初夜天慘懔以降寒霜<lb/>
皚皚以被庭氷溏瀩於井幹草槭槭以䟽葉木蕭蕭以<lb/>
零殘松隕葉於翠條竹摧柯於綠竿<lb/>
表陳王曹植表曰臣聞寒者不貪尺玉而思短褐饑者<lb/>
<pb n="KR3k0003_WYG_005-15a"/>
不願千金而美一飡夫千金尺玉至貴而不若一飡短褐<lb/>
者物有所急也<lb/>
　　臘<lb/>
風俗通曰禮傳曰夏曰嘉平殷曰清祀周曰大蜡漢改<lb/>
曰臘臘者獵也因獵取獸祭先祖也漢火行衰於戍故<lb/>
此日臘也<lb/>
漢舊儀曰臘者報諸鬼神古聖賢有功於民者也<lb/>
蔡邕獨㫁曰臘者嵗終大祭縱吏民宴飲非迎氣故<lb/>
<pb n="KR3k0003_WYG_005-15b"/>
但送不迎<lb/>
禮記曰天子大蜡八伊耆氏始為蜡蜡者索也嵗十二<lb/>
月合聚萬物而索饗之又曰子貢觀於蜡孔子曰賜也<lb/>
樂乎對曰一國之人皆若狂賜未知其樂也子曰百日<lb/>
之蜡一日之澤非爾所知也<hi>蜡之祭勞農以休息之言民勤稼穡有百日之勞今</hi>
<hi>日飲酒宴樂君之恩澤也非爾所知其義大也</hi>
周禮曰國祭蜡則龡豳頌擊土鼓以息老物<lb/>
左傳曰晉侯假道於虞以伐虢宫之竒諫弗聽以其族<lb/>
<pb n="KR3k0003_WYG_005-16a"/>
行曰虞不臘也<lb/>
列女傳曰魯之母師者魯九子之寡母也臘日休家作<lb/>
者嵗祀禮事畢悉召諸子謂曰婦人之義非有大故不<lb/>
出夫家然吾父母家多幼稚嵗時禮不理吾從汝謁徃<lb/>
監之諸子皆稽首唯諾又召諸婦曰婦人有三從之義<lb/>
無專制之行少繫於父母長繫於夫老繫於子今諸子<lb/>
許我歸私家雖踰婦禮願與少子俱以脩婦人出入之<lb/>
制諸婦其慎房户之守吾夕而反於是使少子僕而歸<lb/>
<pb n="KR3k0003_WYG_005-16b"/>
謝承後漢書曰沛國陳咸為廷尉監王莾簒位還家杜<lb/>
門不出莾改昜漢法令及臘日咸常言我先祖何知王<lb/>
氏臘乎<lb/>
風俗通曰莵髕俗説臘正祖食得莵髕者名之曰幸賞<lb/>
以寒酒幸善吉祥令人吉利也<lb/>
鄭𤣥別傳曰𤣥年十二隨母還家正臘宴㑹同列十數<lb/>
人皆美服盛飾語言閒通𤣥獨漠然如不及父母私督<lb/>
數乃曰此非我志不在所願<lb/>
<pb n="KR3k0003_WYG_005-17a"/>
陳留志曰范喬邑人臘多盗斫其樹人有告喬佯弗聞<lb/>
邑人愧而歸之喬曰卿臘日取此欲與父母相歡娯耳<lb/>
㑹稽典錄曰陳修烏傷人家貧為吏常歩擔上下恒食<lb/>
乾糒每至正臘僵仆不起同僚飲食請不肯徃其志操<lb/>
如此<lb/>
世説曰王朗中年以識度推華歆歆蜡日常集子姪宴<lb/>
飲王朗亦學之有人向張茂先稱此事茂先曰王之學<lb/>
華皆是形骸之外去之所以更逺<lb/>
<pb n="KR3k0003_WYG_005-17b"/>
晉博士張亮議曰臘接也祭宜在新故交接也俗謂之<lb/>
臘之明日為初嵗秦漢以來有賀此皆古之遺語也<lb/>
史記曰秦惠文公十二年初臘始皇三十一年更名臘<lb/>
曰嘉平<lb/>
東觀漢記曰甄宇北海人建武中青州從事徴拜博士<lb/>
每臘詔賜博士羊人一頭羊有大小肥痩時博士祭酒<lb/>
議欲殺羊稱分其肉宇曰不可又欲投鈎宇復耻之宇<lb/>
因先自取其最痩者<lb/>
<pb n="KR3k0003_WYG_005-18a"/>
袁山松後漢書曰韓卓字子助陳留人臘日奴竊食祭<lb/>
其先人卓義其心即日免之<lb/>
華陽國志曰王長文元康初試守江源令縣收得盗馬<lb/>
賊及𤼵塜賊長文引前誘慰時遇臘晦皆遣歸家獄先<lb/>
有繫囚亦遣之謂曰教化不厚使汝等如此長文過也<lb/>
蜡節慶祚歸就汝上下善相歡樂過節來還當為汝思<lb/>
他理羣吏惶懅爭請不許尋有赦令無不感恩所宥人<lb/>
誓不為惡曰不敢負王君也<lb/>
<pb n="KR3k0003_WYG_005-18b"/>
捜神記曰宣帝時隂子方者當臘日晨炊而竈君神形<lb/>
見子方再拜受慶家有黄羊因以祀之自是以後暴至<lb/>
巨冨故後常以臘日祀竈<hi>事具竈部</hi>
養生要曰十二月臘夜令人持椒卧井旁無與人言内<lb/>
椒井中除温病<lb/>
詩晉裴秀大蜡詩曰日躔星紀大吕司晨𤣥象改次庶<lb/>
衆更新嵗事告成八蜡報勤告成伊何年豐物阜豐禋<lb/>
孝祀介兹萬祐報勤伊何農功是歸穆穆我后務兹蒸<lb/>
<pb n="KR3k0003_WYG_005-19a"/>
黎宣力菑畝沾體暴肌飲饗清祀四方來綏充牣郊甸<lb/>
鱗集京師交錯貿遷紛葩相追反袂成帷有肉如丘有<lb/>
酒如泉有肴如林有貨如山率土同歡和氣來臻祥風<lb/>
協順降祉自天方隅清謐嘉祚日延與民優游享夀萬<lb/>
年<lb/>
晉江偉答賀蜡詩曰正元二年冬臘家君在陳郡余别<lb/>
在國舍不得集㑹弟廣平作詩以貽余余因荅之曰蜡<lb/>
節之㑹廓焉獨處晨風朝興思我慈父我心懐戀運首<lb/>
<pb n="KR3k0003_WYG_005-19b"/>
延佇<lb/>
宋張望蜡除詩曰𤣥靈告稔謝青龍駕拂軫鮮氷迎流<lb/>
結凝霤垂簷霣人欣八蜡暢詎知嵗聿盡<lb/>
序晉嵇含娯蜡賦序曰𤣥象運而寒暑交節㑹至而萬<lb/>
物遷天地之化固以不停况於人道之不變乎是以百<lb/>
年憂喜相參能達要終之數悟生生之冝者百世不週<lb/>
其人大蜡之夕雖天下同有携金蘭以齊馨利貴得意<lb/>
以遣榮勢孰我尚哉<lb/>
<pb n="KR3k0003_WYG_005-20a"/>
　　律<lb/>
爾雅曰律謂之分<lb/>
尚書曰予欲聞六律五聲八音在治忽以出納五言汝<lb/>
聽又曰聲依永律和聲八音克諧無相奪倫神人以和<lb/>
周官曰太師掌六律六吕文以五聲播以八音教六詩<lb/>
以六徳為之本以六律為之音<lb/>
禮記曰正月律中太簇二月律中夾鍾三月律中姑洗<lb/>
四月律中仲吕五月律中蕤賓六月律中林鍾七月律<lb/>
<pb n="KR3k0003_WYG_005-20b"/>
中夷則八月律中南吕九月律中無射十月律中應鍾<lb/>
十一月律中黄鍾十二月律中大吕<lb/>
周禮注曰律吕相生者三分益一下生者三分減一黄<lb/>
鍾律長九寸下生林鍾六月律也<lb/>
左氏傳曰六律七音八風九歌以相成也清濁小大短<lb/>
長疾徐哀樂遲速高下出入周流以相濟也君子聼之<lb/>
以平其心<lb/>
孟子曰師曠之聰不以六律不能正五音<lb/>
<pb n="KR3k0003_WYG_005-21a"/>
吕氏春秋曰昔黄帝命伶倫作為律伶倫自大夏之西<lb/>
乃之阮隃之隂取竹之嶰谷以生空竅厚均者㫁兩節<lb/>
間長三寸九分而吹之以為十二筒聼鳯鳴以別十二<lb/>
律其雄鳴為六雌鳴亦六故曰黄鍾之宫律之本也<lb/>
淮南子曰䕫合六律調五音通八風<lb/>
漢書曰至治之世天地之氣合以生風天地之風氣定<lb/>
十二律又曰漢家言律厯者本張蒼蒼好書無所不觀<lb/>
無所不通而尤究律厯又曰京房本姓李推律自定為<lb/>
<pb n="KR3k0003_WYG_005-21b"/>
京氏<lb/>
劉向別錄曰鄒子在燕燕有谷地美而寒不生五谷鄒<lb/>
子居之吹律而温氣至今名黍谷<hi>事具地部谷篇</hi>
論衡曰孔子吹律自知殷苗裔<lb/>
楊泉物理論曰聽清濁五聲之和然後制為鍾律取宏<lb/>
農宜陽縣金門山竹為管<lb/>
晉諸公讃曰世祖時以荀朂所造律得周時玉律以校<lb/>
正同荀朂奏曰中所出御府銅管律二十五具其三具<lb/>
<pb n="KR3k0003_WYG_005-22a"/>
與杜䕫左延年法同<lb/>
表周王褒上新定鐘表曰萬物生象始乎算數天道運<lb/>
行基乎歩術量有輕重平以權衡音有清濁協乎律吕<lb/>
是以周𤼵聼聲候春冬之生殺師曠吹律知晉楚之衰<lb/>
亡數始黄鍾琯終仲吕還宫變徴參天兩地三分損益<lb/>
累黍相乘四時發歛忽㣲斯測皇帝治厯明時推元受<lb/>
命八音七始之奏五聲六律之和斟酌繁簡分析節<lb/>
度推之以升斛正之以權衡稽之以古今覈之以經傳<lb/>
<pb n="KR3k0003_WYG_005-22b"/>
周庾信為晉陽公上玉律表曰臣聞三才既立君臣之<lb/>
道已陳六位時成禮樂之功斯正故以叶和日月測度<lb/>
隂陽悦豫兆民儀刑萬國者也伏見勑㫖刋正音律平<lb/>
章厯象奏黄鍾而歌大吕變孤竹而舞雲門莫不器取<lb/>
踈通聲從安樂四分既明三微是定是以聞鍾於洛浦<lb/>
即辨聲乖聼鐸於邯鄲先知響韻二分二至行於司厯<lb/>
之官九變九成被於和樂之職足以動天地感鬼神化<lb/>
被風俗平分寒暑豈直吟嘯谿谷廻翔鸞鳯而已哉是<lb/>
<pb n="KR3k0003_WYG_005-23a"/>
知零陵廟前徒尋舜管始平城下空論周天臣聞上制<lb/>
其禮下習其儀君定其法臣行其事謹造玉律一具并<lb/>
玉秤尺斗合等始得成功至於分粟累黍量兹數籥實<lb/>
以仰稟聖規參詳神思所兾節移隂管毋勞河内之灰<lb/>
氣動陽鍾不待金門之竹而琬琰事輕般倕慮淺不足<lb/>
展采成均増耀度量<lb/>
　　厯<lb/>
世本曰容成作厯<lb/>
<pb n="KR3k0003_WYG_005-23b"/>
尚書曰廼命羲和欽若昊天厯象日月星辰敬授民時<lb/>
又曰協用五紀其五曰厯數<lb/>
尸子曰造厯數者羲和子也<lb/>
漢書曰厯數之起尚矣傳述顓頊命南正重司天火正<lb/>
黎司地其後三苗亂徳二官咸廢而閠餘乖次孟陬殄<lb/>
滅攝提失方又曰使校厯淳于陵渠複覆太初厯晦朔<lb/>
弦望最宻日月如合璧五星若連珠又曰厯譜者序四<lb/>
時之位正分至之節㑹日月五星之辰以考寒暑殺生<lb/>
<pb n="KR3k0003_WYG_005-24a"/>
之實故聖王必正厯以探知五星日月之㑹凶阨之患<lb/>
其術皆出焉此聖人知命之術也<lb/>
續漢書曰昔者聖人之作厯也觀璿璣之運三光之作<lb/>
道之發歛景之長短斗綱所建青龍所躔參伍以變錯<lb/>
綜其數而制術焉<lb/>
益部耆舊傳曰巴郡洛下閎漢武帝時改顓頊厯更作<lb/>
太初厯曰後八百嵗此厯差一日當有聖人定之<lb/>
楊泉物理論曰疇昔神農始治農功正節氣審寒温以<lb/>
<pb n="KR3k0003_WYG_005-24b"/>
為早晚之期故立厯日<lb/>
風土記曰自黄帝顓頊下達三王治厯十有一家考課<lb/>
損益各有變衰非天運之錯考察意異故也<lb/>
王隠晉書曰張載弟前烏程令名冗蔡邕注明堂令中<lb/>
台要解又綴諸脱厯數而為厯賛荀崧見賛異之云信<lb/>
該羅厯表義矣<lb/>
表梁簡文帝謝賜新厯表曰五司告肇萬夀載光琯叶<lb/>
璧輪慶休寶厯班和布政懸闕狥道或宏敬授之典載<lb/>
<pb n="KR3k0003_WYG_005-25a"/>
闡浹辰之教又謝賜新厯表曰璿籥環璣鳯司肇律觀<lb/>
斗辨氣玉琯移春萬福維新克固天保<lb/>
梁沈約謝賜新厯表曰竊惟觀斗辨日馭生為本審時<lb/>
分地稼政莫先何則勝殺無舛拘忌之理難忽珠璧有<lb/>
徴禮節之原攸序<lb/>
梁王僧孺謝厯表曰竊以龍馭不爽靡見侵薄鳯職是<lb/>
司曾無昃眺璧聨珠燦輪映階平義實明時事惟均政<lb/>
固以先天候其餘始執杓驗其平分九瀛仰化萬㝢依<lb/>
<pb n="KR3k0003_WYG_005-25b"/>
朔<lb/>
啓梁庾吾謝厯日啓曰凌渠所奏弦望既符鄧平之言<lb/>
錙銖皆合登臺視朔覩雲物之必書拂管移灰識權衡<lb/>
之有度初開卷始暫謂春留末覧篇終便傷冬及徘徊<lb/>
厚渥比日為年<lb/>
　<lb/>
　<lb/>
　藝文類聚巻五<lb/>
</p>
<p>
</p>
  </div>
</body>
</text>
</TEI>
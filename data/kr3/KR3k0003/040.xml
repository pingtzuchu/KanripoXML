<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷四十</head>
    <p>
<pb n="KR3k0003_WYG_040-1a"/>
欽定四庫全書<lb/>
　藝文類聚卷四十　　　　唐　歐陽詢　撰<lb/>
　禮部下<hi>冠弔</hi>　<hi>婚墓諡冡</hi>
　　冠<lb/>
儀禮曰士冠禮筮于廟門主人𤣥冠朝服緇帶素韠即<lb/>
位于門東門有司如主人即位於西方筮賔如求日之<lb/>
儀祝曰令月吉日始加元服弃爾幼志從爾成徳夀考<lb/>
唯祺介爾景福又再加曰吉月令辰乃申爾服敬爾威<lb/>
<pb n="KR3k0003_WYG_040-1b"/>
儀淑慎有徳眉夀萬年永受厥福又三加曰以嵗之<lb/>
正以月之令咸加爾服兄弟具在以成厥徳黄耉無<lb/>
疆受天之慶又醴辭曰甘醴惟享嘉薦令芳拜受祭<lb/>
之以定爾祥承天之休夀考不忘又醮辭曰㫖酒既<lb/>
清嘉薦以時乃加元服兄弟具來孝友時格永乃保<lb/>
之又再醮曰㫖酒既清嘉薦伊脯乃申爾服禮儀有<lb/>
序祭此嘉爵承天之祜又三醮曰㫖酒令芳籩豆有<lb/>
楚咸加爾服肴升嘉爼承天之慶受福無疆又字辭<lb/>
<pb n="KR3k0003_WYG_040-2a"/>
曰禮儀既備令月吉日昭告爾字爰字孔嘉髦士攸宜<lb/>
宜之于嘏永受保之禮記曰始冠緇布之冠也太古冠<lb/>
布齊則緇之適子冠於阼以著代也醮於客位加有成<lb/>
也三加彌尊俞其志也冠而字之敬其名也又曰成王<lb/>
冠祝雍曰使王近於民逺於年嗇於時惠於財任賢使<lb/>
能<lb/>
大戴禮曰太子既冠成人免於傅保則有司過之史有<lb/>
虧膳之宰太子有過史必書之<lb/>
<pb n="KR3k0003_WYG_040-2b"/>
漢記曰馬防子鉅為常從小侯上欲冠鉅夜拜為黄門<lb/>
郎御章䑓下殿陳鼎爼自臨冠之禮<lb/>
漢書曰安帝桓帝獻帝加元服並大赦賜公卿金帛<lb/>
箴蕭子範冠子箴曰是月惟令敬擇良辰式遵士典<lb/>
誥筮于賔嘉字爰錫醮酒方陳禮莊爾質徳成爾身永<lb/>
變童心長移悼齒朱錦辭髪青絇在履丹石為操氷泉<lb/>
厲已務簡朋匹由蘇遊止在我尚謙推物盡美面謟退<lb/>
言弗納于耳直弦矢辭斯為良士<lb/>
<pb n="KR3k0003_WYG_040-3a"/>
　　婚<lb/>
釋名曰婚昬時成禮也姻女因媒也<lb/>
爾雅曰女之夫曰壻壻父母為姻婦父母為婚<lb/>
禮記曰仲春之月𤣥鳥至至之日以太牢祀髙禖<hi>𤣥鳥燕也</hi>
<hi>燕以求巢室于嫁娶之家媒氏以為候也</hi>又曰婚禮者將合二姓之好上以<lb/>
事宗廟而下以繼後世也故君子重之又曰嫁女之家<lb/>
三夜不息燭思相離也娶婦之家三日不舉樂思嗣親<lb/>
也三日而廟見稱來婦也擇日而祭於禰成婦之義也<lb/>
<pb n="KR3k0003_WYG_040-3b"/>
又曰夫婚禮萬世之始也一與之齊終身不改故夫死<lb/>
不嫁男女别然後父子親父子親然後義生義生然後<lb/>
禮作禮作然後萬物安壻親御授綏親之也出乎大門男<lb/>
帥女女從男夫婦之義由此始婦人從人者也幼從父<lb/>
兄嫁從夫夫死從子又曰納女於天子曰備百姓於國<lb/>
君曰備酒漿於大夫曰備掃灑又曰哀公問孔子曰冕<lb/>
而親迎不已重乎孔子對曰合二姓之好以繼先聖之<lb/>
後以為天地宗廟社稷之主君何謂已重乎<lb/>
<pb n="KR3k0003_WYG_040-4a"/>
崔駰婚禮結言曰乾坤其德恒久不已爰定天綱夫婦<lb/>
作始乃降英媛有淑其儀姬姜是侔比則姚媯載納嘉<lb/>
䞇申結鞶褵<lb/>
毛詩曰何彼穠矣美王姬也雖則王姬亦下嫁於諸侯<lb/>
車服不繫其夫下王后一等猶執婦道以成肅雝之德<lb/>
也曰豈其食魚必河之魴豈其娶妻必齊之姜豈其食<lb/>
魚必河之鯉豈其娶妻必宋之子又曰伐柯如之何匪<lb/>
斧不克娶妻如之何匪媒不得<lb/>
<pb n="KR3k0003_WYG_040-4b"/>
左傳曰齊侯與蔡姬乘舟于囿蕩公公變色禁之不可<lb/>
公怒歸之未之絶也蔡人嫁之齊侯以諸侯之師侵蔡<lb/>
蔡潰伐楚又曰楚昭王敗鍾建負季芊以從將嫁季芊芊<lb/>
辭曰所以為女子遠丈夫也昔者鍾建負我矣以妻鍾<lb/>
建<lb/>
白虎通曰天子諸侯一娶九女者何重國廣繼嗣也法地有<lb/>
九州承天之施無所不生一娶九女亦足承君之施九而<lb/>
無子百無益也<lb/>
<pb n="KR3k0003_WYG_040-5a"/>
鄭氏婚禮謁文曰納采始相與言語采擇可否之時問<lb/>
名謂問女名將歸上之也納吉謂歸卜吉往告之也納<lb/>
徴用束帛徴成也請期謂吉日將親迎謂成禮也<lb/>
劉恢與范注論婚事曰禮非拜時拜時出於末世耳將<lb/>
以世族多虚吉事宜速故以好嵗拜時新年便可婚也<lb/>
列女傳曰邵南申女者申人之女也既許嫁於豐夫家<lb/>
禮不備而欲迎之女遂不肯往夫家訟之於理致之於<lb/>
獄女終以一物不具一禮不備守節持義必死不往<lb/>
<pb n="KR3k0003_WYG_040-5b"/>
漢書曰陳平邑富人張負有女孫五嫁夫輙死平欲得<lb/>
之邑中有大䘮平家貧侍䘮以先往後罷為助既見之<lb/>
䘮所隨平至其家家乃負郭窮巷然門外多長者車轍<lb/>
負以女孫妻平曰固有美如陳平而長貧賤者乎又曰<lb/>
張耳大梁人也常亡命遊外黄外黄富人女甚美庸奴<lb/>
其夫亡抵父客父客謂曰必欲求賢夫從耳女聽為請<lb/>
決嫁之女家厚奉給耳耳以故致千里客又曰張放取皇<lb/>
后弟平恩侯許嘉女上為放供帳賜甲第充乘輿服飾<lb/>
<pb n="KR3k0003_WYG_040-6a"/>
時號為天子取婦皇后嫁女<lb/>
風俗通曰兩袒俗説齊人有女二人求之東家子醜而<lb/>
富西家子好而貧父母疑不能决問其女定所欲適難<lb/>
指斥言者偏袒令我知之女便兩袒怪問其故云欲東<lb/>
家食西家宿此為兩袒者也<lb/>
楚國先賢傳曰孫㒞字文英與李元禮俱娶太尉桓焉<lb/>
女時人謂桓叔元兩女俱乘龍言得壻如龍也<lb/>
世説曰王戎儉吝其從子婿與一單衣裁後更責之戎<lb/>
<pb n="KR3k0003_WYG_040-6b"/>
女適裴氏貸錢數萬女歸戎色不説女還錢乃懌又曰<lb/>
温嶠從姑劉氏家值亂離唯有一女甚慧姑以屬嶠索<lb/>
婿嶠宻自有婚意答云佳壻難得但如嶠比云何姑答<lb/>
云䘮破之餘乞得粗相存活便足慰吾餘年敢希汝比<lb/>
却數日嶠報姑云已得婚處門地粗可壻身不減嶠因<lb/>
下玉鏡䑓一枚姑大喜既婚交禮女以手披紗扇笑曰<lb/>
固疑是此老奴果如所疑玉鏡䑓是嶠為劉越石長史<lb/>
北征劉聰所得也<lb/>
<pb n="KR3k0003_WYG_040-7a"/>
詩晉嵇含伉儷詩曰余執百兩轡之子詠採蘩裁彼䨇<lb/>
絲絹著以同功緜夏揺比翼扇冬卧蛩蛩氈飢飡并糧<lb/>
粒渴飲一流泉臨軒樹萱草中庭値合歡<lb/>
梁何遜看新婚詩曰霧夕蓮出水霞朝日照梁何如花<lb/>
燭夜輕扇掩紅粧良人已灼灼席上自生光所悲髙駕<lb/>
動環珮出長廊<lb/>
梁劉瑗詠左右新婚詩曰小使如初日得婦類行雲琴<lb/>
聲妾曽聽桃子壻經分娥眉叅意畵繡被共籠薫偏増<lb/>
<pb n="KR3k0003_WYG_040-7b"/>
使君度無趣遣相聞<lb/>
陳周𢎞正看新婚詩曰莫愁年十五來聘子都家壻顔<lb/>
如美玉婦色勝桃花帶啼疑暮雨含笑似朝霞暫卻輕<lb/>
紈扇傾城判不賒<lb/>
賦魏陳王曹植感婚賦曰陽氣動兮淑清百卉鬰兮含<lb/>
英春風起兮蕭條蟄蟲出兮悲鳴顧有懷兮妖人用搔<lb/>
首兮屏營澄清䑓以蕩志狀高軒而遊情悲良媒之不<lb/>
顧懼歡媾之不成慨仰首而歎息風飄颻以動纓<lb/>
<pb n="KR3k0003_WYG_040-8a"/>
晉張華感婚賦曰婚姻者競赴良時粲麗之觀相繼扵路<lb/>
感而賦曰窈窕初茂玉質始盛容華外豐心神内正接<lb/>
軫連騎隠隠習習充街塞里暉曜城邑相麗姿之綽約<lb/>
兮遥髣髴以感心怨佳人之幽翳兮恨檢防之高深<lb/>
箴晉摰虞新婚箴曰今在哲文遭家不造結髪之麗不<lb/>
同偕老既納新配内芬外藻厚味腊毒大命將天色不<lb/>
可躭命不可輕君子是憚敢告後生<lb/>
晉潘岳答新婚箴曰女實存色男實好德德在正色色<lb/>
<pb n="KR3k0003_WYG_040-8b"/>
在不惑故新舊兼𢎞義由理得君子過慮愛已明箴防<lb/>
微測顯文麗㫖深敬納嘉誨敢酬德音<lb/>
晉王廙婦德箴曰團團明月魄滿則缺亭亭陽暉曜過<lb/>
則逝天地猶有盈虧况華艶之浮孽是以淑女鑒之戰<lb/>
戰乾乾相彼七出順此話言懼兹屋漏畏斯新垣在昧<lb/>
無愧幽不改䖍<lb/>
啟梁劉孝儀為王儀謝國姻啟曰即日主書王靜民宣<lb/>
敕安告主降嬪臣第三息實臣素里庸族蓬衡賤品事<lb/>
<pb n="KR3k0003_WYG_040-9a"/>
隔伊緍之禮望絶下嫁之姬而聖慈猥洽皇姻曲建荆<lb/>
布陋飾已膺凡奬負薪微𦙍復降肅雝頻煩叨荷内外<lb/>
榮抃<lb/>
教梁簡文帝資遣孔燾二女教曰夫思人生至輕事惟<lb/>
悼往表閭式墓義匪字孤至如游殷之息見撫張既橋<lb/>
𤣥之子受託魏王斯故美在令終受兼身後故無錫令<lb/>
孔燾經術𢎞長志履貞槩遊處積年一朝長往聞其在<lb/>
室二女並未有行可廣訪姻家務求偶對<lb/>
<pb n="KR3k0003_WYG_040-9b"/>
　　諡<lb/>
説文曰諡者説行之迹也<lb/>
韋昭辯釋名曰古者諸侯薨則天子論行以賜諡唯王<lb/>
者無上故於南郊稱天以諡之當春秋時周室卑微臣<lb/>
諡其父故諸侯之諡多不以實<lb/>
古史考曰諡禮待葬而諡所以尊名也其行善惡惡為<lb/>
諡所以勉為善也<lb/>
禮記曰已孤暴貴不為父作諡又曰公叔文子卒其子<lb/>
<pb n="KR3k0003_WYG_040-10a"/>
請諡於君曰日月有時將葬矣請所以易其名君曰昔<lb/>
者衛國凶飢夫子為粥與國之餓者是不亦惠乎昔衛<lb/>
國有難夫子以其死衛寡人不亦貞乎夫子聽衛國之<lb/>
政修其班制社稷不辱不亦文乎諡夫子貞惠文子<lb/>
大戴禮曰武王踐阼曰諡者行之迹也是以大行受大<lb/>
名小行受小名行出乎巳名出乎人<lb/>
左傳曰無駭卒羽父請諡與族公問於衆仲衆仲對曰天<lb/>
子建德因生以賜姓胙之土而命之氏諸侯以字官有<lb/>
<pb n="KR3k0003_WYG_040-10b"/>
世功則有官族邑亦如之公命以字為展氏<lb/>
論語曰子貢問曰孔文子何以謂之文也子曰敏而好<lb/>
學不恥下問是以謂之文也<lb/>
春秋説題辭曰號者功之表諡者行之迹所以追勸成<lb/>
德使尚務節<lb/>
穆天子傳曰為盛姬諡曰哀淑人<lb/>
列女傳曰魯黔婁先生死曽子與門人往弔焉曰何以<lb/>
為諡其妻曰以康為諡昔者先生君嘗賜之粟二十鍾<lb/>
<pb n="KR3k0003_WYG_040-11a"/>
先生辭而不受是其有餘富也君嘗欲授之國相先生<lb/>
辭而弗為是有餘貴也求仁而得仁求義而得義其諡<lb/>
為康不亦宜乎<lb/>
漢書曰霍去病元狩六年薨上悼之發屬國𤣥甲軍陳<lb/>
自長安至茂陵為冡象祁連山謚之景桓侯<hi>謚法仁義行剛曰景</hi>
<hi>辟土行遠曰桓</hi>又曰賈山奏事曰古者聖王作諡三四十世爾<lb/>
雖堯舜禹湯文武累世廣德以為子孫基業無過二三<lb/>
十世也<lb/>
<pb n="KR3k0003_WYG_040-11b"/>
秦始皇帝曰死而以謚法是父子名號有時相襲也以<lb/>
一至萬則世世不相復也故死而號曰始皇帝<lb/>
五經通義曰謚者死後之稱累生時之行而謚之生有<lb/>
善行死有善謚所以勸善戒惡也謚之言列其所行身<lb/>
雖死名常存故謂謚也<lb/>
東觀漢記曰呉漢爵位奉賜最尊重然但治宅不起巷<lb/>
第恭儉如此病薨奏謚日有司議以為武昭特賜謚曰<lb/>
忠侯<lb/>
<pb n="KR3k0003_WYG_040-12a"/>
張璠漢記曰范丹中平二年卒三府各遣令史奔弔累<lb/>
行論謚僉曰宜為貞節先生㑹葬二千餘人<lb/>
荀氏家傳曰荀爽對䇿曰臣聞火生於木故其德孝漢<lb/>
之謚帝稱孝者其義取此也故漢制使天下皆誦孝經<lb/>
選吏則舉孝亷以孝為務也<lb/>
中興書曰中宗即尊號也時賜謚多由封爵不考德行<lb/>
王導曰近代以來唯爵得謚武官牙門有爵必謚卿校<lb/>
常伯無爵悉不賜謚甚失制謚之本今中興肇建勲德<lb/>
<pb n="KR3k0003_WYG_040-12b"/>
兼備宜深體前訓使行以謚彰中宗納焉自後公卿無<lb/>
爵而謚自導始也<lb/>
表梁陸倕為張纉謝兄尚書謚靖子表曰亡兄夙搆皇<lb/>
慈早邀靈慶立言著績未酬天寵門衰祚寡遽辭昌運<lb/>
拊心摧恨私懷㒺極日月告時幽埏浸遠王人猥集佳<lb/>
册光臨榮溢里庭恩沉松檟<lb/>
議晉張華晉文王諡議曰殊位盛禮實隆明德班爵崇寵<lb/>
亦光茂勲至於表名贈號世考洪烈冠聲無窮者莫尚<lb/>
<pb n="KR3k0003_WYG_040-13a"/>
於號謚也論功高於禹稷比德邁於伊周<lb/>
書齊虞羲與蕭令王僕射書為袁彖求謚曰袁侍中體<lb/>
髙亮之宏姿挺孤竒之逸操孝友結於衡閭忠正表於<lb/>
邦域懷抱七經該綜百氏清文麗目幾義窮神言非義<lb/>
而不發容導禮而後動居貧無悶事等安期處顯不驚<lb/>
道均無歎兄弟親從同居共財怡怡雍穆人所不聞顧<lb/>
與善無徴報施徒語岱山委岫崑岳摧峯四海搢紳誰<lb/>
不掩泣明公德冠時宗道高物表若得横議聖時斟酌<lb/>
<pb n="KR3k0003_WYG_040-13b"/>
今古採茂實於當年標芳流於千載馳徽謚於山道潤<lb/>
貞氣於泉門豈非體國之至公典謨之盛軌者哉<lb/>
　　弔<lb/>
左傳曰齊侯遇杞梁之妻於郊使弔之辭曰殖之有罪<lb/>
何辱命焉若免於罪猶有先人之弊廬在下妾不得與<lb/>
於郊弔齊侯弔諸其室又曰莊公十一年宋大水公使<lb/>
弔焉曰天作淫雨害於粢盛若之何不弔對曰孤實不<lb/>
敬天降之災以為君憂拜命之辱<lb/>
<pb n="KR3k0003_WYG_040-14a"/>
禮記曰知生者弔知死者傷知生而不知死弔而不傷<lb/>
知死而不知生傷而不弔弔䘮弗能賻弗問其所費又<lb/>
曰五十無車者不越疆而弔人弔於人是日不樂婦人<lb/>
不越疆而弔人行弔之日不飲酒食肉焉弔於葬者必<lb/>
執引若從反壙皆執紼又曰子夏䘮其子而䘮其明曽<lb/>
子弔之曰吾聞之曰朋友䘮明則哭之<lb/>
家語曰史魚將卒命其子曰吾在朝不能進蘧伯玉退<lb/>
彌子瑕是不能正君不可以成禮我死汝其置屍牖下<lb/>
<pb n="KR3k0003_WYG_040-14b"/>
靈公弔焉怪而問之其子以父言告公曰寡人過也令<lb/>
殯於客位進蘧伯玉退彌子瑕孔子曰史魚死而屍諌<lb/>
可謂直乎<lb/>
莊子曰孔子圍於陳蔡之間七日不火食太公任弔之<lb/>
曰㡬死乎曰然子惡死乎曰然任曰直木先伐甘井先<lb/>
竭子其意者飾智以驚愚脩身以明行昭昭乎如揭日<lb/>
月而行故不免又曰莊子妻死惠子弔之則方箕踞鼓<lb/>
盆而歌<lb/>
<pb n="KR3k0003_WYG_040-15a"/>
淮南子曰北塞之上有憙道者其馬無故亡入胡中人<lb/>
皆弔之其父曰此何詎不乃為福居數月其馬將胡駿<lb/>
馬而歸人皆賀之其父曰此何詎不乃為禍家富馬良<lb/>
其子騎馬堕而折髀人皆弔之其父曰此何詎不乃為<lb/>
福居一年胡夷大出丁壯者皆控弦而戰塞上之人死<lb/>
者十九此獨跛足故父子相保<lb/>
説苑曰孫叔敖為楚令尹吏民皆賀有一老父衣麄衣<lb/>
冠後弔曰身貴而驕人者民去之位高擅權者民惡之<lb/>
<pb n="KR3k0003_WYG_040-15b"/>
祿厚而不知止者患處之孫叔敖再拜曰敬受命願聞<lb/>
餘教父曰位已髙而身益卑意益大而心益小祿已厚<lb/>
而愼不敢取若君謹守此三者足以治楚<lb/>
漢書曰龔勝死有老父來弔其哭甚哀既而曰嗟乎薫<lb/>
以香自燒膏以明自銷龔生竟夭天年非吾徒也遂趨<lb/>
而出莫知其誰<lb/>
虞翻别傳曰翻放弃南方自恨疏斥當長没海隅生無可與<lb/>
語死以青蠅為弔客天下一人知己者足以不恨以典<lb/>
<pb n="KR3k0003_WYG_040-16a"/>
籍自慰<lb/>
摯虞決疑要注曰禮臣䘮其父母則赴於君君弔之<lb/>
漢太傅胡廣䘮母天子使謁者以中牢弔祭具送葬<lb/>
魏司空陳羣䘮母使者弔祭如故事又使黄門侍郎杜<lb/>
恕奉詔慰問又曰國家同姓王公妃主發哀於東堂凡<lb/>
使者監哀弔祭同姓者素冠幘白練深衣器用皆素弔<lb/>
祭異姓者服色器用不變也又曰古素冠錫衰為弔服<lb/>
今以白袷深衣為服深衣即單衣也錫細麻疏也<lb/>
<pb n="KR3k0003_WYG_040-16b"/>
賦漢司馬相如弔秦二世賦曰登陂陁之長坂入曽宮<lb/>
之嵯峨臨曲江之隑州望南山之參差巖巖深山涳涳<lb/>
通谷豁乎<graphic n="KR2187" url="https://raw.githubusercontent.com/kanripo/KR-Gaiji/master/images/KR2187.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>泊乎溝渠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以永逝注平臯之廣衍觀<lb/>
衆樹之蓊薆覽竹林之榛榛東馳土山北偈石瀨弭節<lb/>
容與歴弔二世持身不謹亡國失勢信䜛不寤宗廟滅<lb/>
絶嗚呼操行之不得墳墓蕪穢而不脩魂魄亡歸而不<lb/>
食<lb/>
晉傅咸弔秦始皇賦曰余治獄至長安觀乎阿房而弔<lb/>
<pb n="KR3k0003_WYG_040-17a"/>
始皇曰傷秦政之為暴弃仁義以自亡搦紙申辭以弔<lb/>
始皇有姬失統命不于常六國既平奄有萬方政虐刑<lb/>
酷如火之揚致周章之百萬取發掘於項王疲斯民乎<lb/>
宮墓甚癸辛於夏商未旋踵而為墟屯麞麋乎廟堂國<lb/>
既顛而莫扶孰阻兵之為强<lb/>
文漢賈誼弔屈原文曰鸞鳯伏竄鴟梟翺翔謂隨夷溷<lb/>
兮跖蹻為亷莫邪為鈍兮鉛刀為銛騰駕罷牛驂蹇驢<lb/>
驥垂兩耳服鹽車所貴聖人之神德遠濁世而自藏使<lb/>
<pb n="KR3k0003_WYG_040-17b"/>
麒麟可係而覊豈云異夫犬羊<lb/>
後漢蔡邕弔屈原文曰鸋鴂軒翥鸞鳯挫翮啄碎琬琰<lb/>
寶其瓴甋皇車奔而失轄執轡忽而不顧卒壞覆而不<lb/>
振顧抱石其何補<lb/>
晉潘安仁弔孟嘗君文曰人罔貴賤士無眞偽延入如<lb/>
歸望賔若企出握秦機入專齊政右眄而嬴强左顧而<lb/>
田競且以造化為水天地為舟樂則齊喜哀則同憂豈<lb/>
區區之國而大邦是謀𤨏𤨏之身而名利是求畏首畏<lb/>
<pb n="KR3k0003_WYG_040-18a"/>
尾東奔西囚志撓於木偶命懸於狐裘<lb/>
晉陸機弔魏武帝文曰夫以廻天倒日之力而不能振<lb/>
形骸之内濟世夷難之智而受困魏闕之下格乎上下<lb/>
者藏於區區之木光于四表者翳乎蕞爾之土雄心摧<lb/>
於弱情壯圗終於衰志長筭屈於短日遠跡頓於促路<lb/>
持姬女而指季豹以示四子曰以累汝因泣下傷哉曩<lb/>
以天下自任今以愛子託人又曰吾媫妤伎人皆著銅<lb/>
雀臺上施六尺牀下繐帳朝晡設脯糒之屬月朝十五<lb/>
<pb n="KR3k0003_WYG_040-18b"/>
日輙向帳作伎汝等時時登銅雀䑓望吾西陵墓田又<lb/>
云餘香可與諸夫人諸舍中無為學作履組賣也吾歴<lb/>
官所得綬皆著藏中吾餘衣裘可别為一藏不能者兄<lb/>
弟可共分之威先天而蓋世力盪海而㧞山厄何險而<lb/>
弗濟敵何强而不殘違率土以靖寐戢彌天乎一棺惜<lb/>
内顧之纏綿恨末命之微詳紆家人於履組塵清慮於<lb/>
餘香結遺情之婉孌何命促而意長宣備物於虚器發<lb/>
哀音於舊倡矯戚容以赴節掩零淚而薦觴徽清絃而<lb/>
<pb n="KR3k0003_WYG_040-19a"/>
獨奏進脯糒而誰嘗悼繐帳之冥漠怨西陵之茫茫登<lb/>
雀䑓而羣悲貯美目其何望覽遺籍以慷慨獻兹文而<lb/>
悽傷又弔蔡邕文曰彼洪川之方割豈一簣之所堙故<lb/>
尼父之惠訓智必愚而後賢諒知道之已妙曷信道之<lb/>
未堅忽寗子之保已效萇叔之違天兾澄河之遠日忘<lb/>
朝露之短年<lb/>
晉庾闡弔賈生文曰飛榮洛汭濯頴山東質清浮馨聲<lb/>
若孤桐琅琅其璞巖巖其峯信道居正天下為公方駕<lb/>
<pb n="KR3k0003_WYG_040-19b"/>
逸歩不以曲路期通是以張高弦悲聲激柱落清唱未<lb/>
和而桑濮代作昔臯陶謩虞呂尚歸昌德協允符乃應<lb/>
帝王夷吾相桓漢登蕭張草廬三顧臭若蘭芳奈何摧<lb/>
景颷風獨䘮厥明悠悠大素存亡一指道來斯通世往<lb/>
斯否吾哀其生未見其死敢不敬弔寄之淥水<lb/>
宋袁淑弔古文曰賈誼發憤於湘江長卿愁悉於園邑<lb/>
彦眞因文以悲出伯喈衒史而求入文舉疏誕以殃速<lb/>
德祖精密而禍及夫然不患思之貧無若識之淺士以<lb/>
<pb n="KR3k0003_WYG_040-20a"/>
伐能見斥女以驕色貽遣以往古為鏡鑒以未來為鍼<lb/>
艾書余言於子紳亦何勞乎蓍蔡<lb/>
　　冡墓<lb/>
禮記曰曽子曰朋友之墓有宿草而不哭焉又曰趙文<lb/>
子與叔譽觀九原文子曰死如可作也吾誰與歸叔譽<lb/>
曰其陽處父乎文子曰其智不足稱也其舅犯乎文子<lb/>
曰其仁不足稱也我則隨武子乎利君不忘其身謀身<lb/>
不遺其友<lb/>
<pb n="KR3k0003_WYG_040-20b"/>
越絶書曰闔閭冡在閶門外銅棺三重洪池六尺玉鳬<lb/>
之流扁諸之劔三千干將魚腸之劔在焉十萬人築治<lb/>
之<lb/>
史記曰樗里子卒葬渭南章䑓之東曰後一百嵗當有<lb/>
天子之宮夾我墓至漢興長樂宮在其東未央在其西<lb/>
武庫正當其墓<lb/>
漢書曰原陟自以先人墳墓儉約非孝也乃大治冡舍<lb/>
周閣重門初武帝時京兆曹氏葬茂陵民謂其道為京<lb/>
<pb n="KR3k0003_WYG_040-21a"/>
兆阡陟慕之乃買地開道立署曰南陽阡人不肯從謂<lb/>
之原氏阡<lb/>
揚雄家牒曰子雲以天鳯五年卒葬安陵阪上所厚沛<lb/>
郡桓君山平陵如子禮弟子鉅鹿侯芭共為治䘮諸公<lb/>
遣世子朝臣郎吏行事者㑹送桓君山為斂賻起祠堂<lb/>
侯芭負土作墳號曰𤣥冡<lb/>
博物志曰漢滕公夏侯嬰死公卿送葬至東都門外馬<lb/>
不行踣地悲鳴得石椁有銘曰佳城鬱鬱三千年見白<lb/>
<pb n="KR3k0003_WYG_040-21b"/>
日吁嗟滕公居此室乃葬之<lb/>
范曄後漢書曰楊震為樊豐等所譛飲鴆卒先葬十餘<lb/>
日有大鳥髙丈餘集震䘮前俯仰悲鳴淚下霑地葬畢<lb/>
乃飛去於是立石鳥象於墓所<lb/>
梁州記曰武侯壘東南有定軍山入山十餘里有諸葛<lb/>
武侯墓鍾㑹征蜀至漢川祭亮之廟令軍士不得於墓<lb/>
蒭牧樵採今松柏碑銘儼然<lb/>
盛𢎞之荆州記曰冠軍縣東有魏征南軍司張詹刻其<lb/>
<pb n="KR3k0003_WYG_040-22a"/>
碑背曰白楸之棺易朽之裳銅鐵不入凡器不藏嗟矣<lb/>
後人幸勿我傷至元嘉六年民飢始被發金銀朱漆之<lb/>
器雕刻爛然<lb/>
荆州記曰酈縣北三十里有一墓甚崇偉前有石樓高<lb/>
一丈五尺上作石鳯將九子相傳云是姚家墓不詳其<lb/>
人<lb/>
異苑曰魏武北征冒頓升嶺眺望見一岡不生百草王<lb/>
粲曰必是古冡此人在世服生礬石死而石生勢蒸出<lb/>
<pb n="KR3k0003_WYG_040-22b"/>
外致卉草燋滅即令鑿看果得墓有礬石滿塋<lb/>
皇覽曰蒼頡冡在馮翊縣衙利陽亭南道旁墳高六尺<lb/>
學書者皆祭之不絶<lb/>
蚩尤冡在東郡壽張縣闞鄉城中高七丈民常十月祀<lb/>
之有赤氣出如一匹絳名為蚩尤旗<lb/>
伍輯之從征記曰孔叢云夫子墓方二里諸弟子各以<lb/>
四方木來植之今盤根猶存<lb/>
魏武令曰故北中郎將盧植名著海内學為儒宗士之<lb/>
<pb n="KR3k0003_WYG_040-23a"/>
楷模國之楨幹也今亟遣丞相掾除其墳墓存其子孫<lb/>
并致薄醊以彰厥德<lb/>
魏志曰陳思王薨遣葬初植登魚山臨東河喟然有歎<lb/>
焉之心遂營為墓<lb/>
呉志曰顧邵起家為豫章太守下車祀先賢徐孺子墓<lb/>
優待其後又曰漢末關中亂有發前漢時宮人冡者猶<lb/>
活既出復如舊郭后愛念之常置左右問當時宮内事<lb/>
了了有次第<lb/>
<pb n="KR3k0003_WYG_040-23b"/>
王隠晉書曰太康元年汲縣民盗發魏安釐王冡得竹<lb/>
書漆字古書有易卦似連山歸藏文有春秋似左傳<lb/>
搜神記曰宋大夫韓馮取妻而美康王奪之俄而馮自<lb/>
殺妻乃隂腐其衣王與登䑓遂自投䑓下左右攬之衣<lb/>
不中手遺書於帶曰王利其生不利其死願以尸骨賜<lb/>
馮而合葬乎王怒弗聽使里人埋之冡相望也宿昔有<lb/>
交梓木生於二冡之端旬日而大合抱屈體相就根交<lb/>
於下又有鴛鴦雌雄各一恒棲樹上交頸悲鳴宋人哀<lb/>
<pb n="KR3k0003_WYG_040-24a"/>
之遂號其木曰相思樹<lb/>
從征記曰劉表冡在高平郡表之子琮擣四方珍香數<lb/>
十斛著棺中蘇合消疾之香莫不畢備永嘉中郡人發<lb/>
其墓表白如生香聞數十里<lb/>
世説曰戴公見林法師墓曰德音未遠而拱木已積兾<lb/>
神理綿綿不與氣運俱盡耳<lb/>
戴延之西征記曰金鄉焦氏北數里有漢司𨽻校尉曽<lb/>
峻冡前有石祠堂中四壁皆青石隠起自書契以來忠<lb/>
<pb n="KR3k0003_WYG_040-24b"/>
臣孝子孔門七十二人形象皆刻石記之<lb/>
詩古墟墓詩曰去者日已疏生者日已親出郭門直視<lb/>
但見丘與墳古墓犂為田松柏摧為薪白楊多悲風蕭<lb/>
蕭愁殺人思還故里閭欲歸道無因<lb/>
宋孝武拜衡陽文王義季墓詩曰昧旦憑行軾濡露及<lb/>
山庭投歩矜履蹈舉目増凄清軺路滅歸軫淪闥負重<lb/>
扃深松朝已霧幽燧晏未明長楊敷晚素宿草披初青<lb/>
哀往起沉泉追愛慟中情竹帛憑年遠世範隨伏傾<lb/>
<pb n="KR3k0003_WYG_040-25a"/>
宋謝靈運經廬陵王墓詩曰晚日發雲陽落日次朱方<lb/>
含淒汎廣川灑淚眺連岡眷言懷君子沉痛切衷腸道<lb/>
消結憤懣運開申悲涼神期恒若存德音初不忘徂謝<lb/>
易永久松柏森已行一隨往化滅安用空名揚舉聲泣<lb/>
已瀝長歎不成章<lb/>
齊隨郡王蕭子隆經劉瓛墓下詩曰升堂子不謬問道<lb/>
余未窮如何辭白日千載隔音通山門已一絶長夜緬<lb/>
難終初松切暮鳥新楊摧晚風<lb/>
<pb n="KR3k0003_WYG_040-25b"/>
齊竟陵王蕭子良同隨王經劉先生墓詩曰漢陵掩館<lb/>
蕪晉珍洙風缺五都聲論空三阿文義絶興禮邁前英<lb/>
談𤣥踰往哲桓井忽以平煙雲從容裔爾歎牛山悲我<lb/>
悼驚川逝<lb/>
梁沈約經劉瓛墓詩曰表閭欽逸軌式墓禮貞魂化塗<lb/>
終眇黙神理曖猶存塵經未輟幌高衡已委門華隂無<lb/>
遺布楚席有靈樽<lb/>
梁何遜行經孫氏陵詩曰水龍忽東騖青蓋乃西歸朅<lb/>
<pb n="KR3k0003_WYG_040-26a"/>
來易永久年代曖湮微苔石疑文字荆墳失是非山鸎<lb/>
空曙響壟月自秋暉銀海終無浪金鳬㑹不飛閴寂今<lb/>
如此望望霑人衣<lb/>
陳隂鏗行經古墓詩曰偃松將古墓年代理當深表柱<lb/>
應堪燭碑書欲有金廻墳由路毁荒隧受田侵霏霏野<lb/>
霧合昏昏壟日沉懸劔今何在風楊空自吟<lb/>
賦後漢張衡冡賦曰系以脩𡑞洽以溝瀆曲折相連迤<lb/>
靡相屬弈弈將將崇棟廣宇在冬不涼在夏不暑祭祝<lb/>
<pb n="KR3k0003_WYG_040-26b"/>
是居神明是處<lb/>
晉陸機感丘賦曰泛輕舟於西川背京室而電飛遵伊<lb/>
洛之坻渚㳂黄河之曲湄覩墟墓於山梁託崇丘以自<lb/>
綏見兆域之藹藹羅魁封之壘壘於是徘徊洛涯弭節<lb/>
河干佇眄留心慨爾遺歎仰終古以遠念窮萬緒乎其<lb/>
端伊人生之寄世猶水草乎山河應甄陶以嵗改順通<lb/>
川而日過爾乃申舟人以遂往横大川而有悲傷年命<lb/>
之倐忽怨天歩之不㡬雖履信而思順曽何足以保兹<lb/>
<pb n="KR3k0003_WYG_040-27a"/>
普天壤其弗免寕吾人之所辭願靈根之晚墜指嵗暮<lb/>
而為期<lb/>
晉傳咸登芒賦曰左光禄大夫濟北侯荀公前䘮元<lb/>
妃及失令子葬於西芒有以感懷而作斯賦何天道之<lb/>
難忱信厥命之靡常匪彼生之不辰亦夫人之多殃惟<lb/>
濟北之初載夙遘旻而逢罹興𤓰瓞之綿綿飛英聲以<lb/>
風馳庻家道之充昌保永祚於螽斯愠旡妄之為災怨<lb/>
上皇之有違在德門之方隆乃降厲於元妃蘭房閴其<lb/>
<pb n="KR3k0003_WYG_040-27b"/>
無主衆孤煢而莫依孔臨川以永歎趙有感於九原覽<lb/>
登芒之哀賦諒聖賢之同情<lb/>
表晉張士然請湯武諸孫置守冡人表曰成湯革夏而<lb/>
封杞武王入殷而建宋西戎有即叙之民京邑開呉蜀<lb/>
之館興滅加乎萬國繼絶接于百世春雨潤木自葉落<lb/>
根鴟鴞恤功愛子及室家有義勇之墓世傳扶危之業<lb/>
進為狥漢之臣退為開呉之主而蒸嘗絶於三葉園陵<lb/>
殘於薪採<lb/>
<pb n="KR3k0003_WYG_040-28a"/>
教宋傅亮修復前漢諸陵教曰夫信陵之墳守衛無曠<lb/>
展季之壟樵採有刑彼匹夫懷道列國陪𨽻猶見禮異<lb/>
世取貴鄰邦漢髙撥亂反正大造區宇道拯横流功髙<lb/>
百代盛德之烈義在不泯又修楚元王墓教曰夫褒賢<lb/>
崇德千祀彌光尊本敬始義高自遠楚元王積仁基德<lb/>
啓蕃斯境本枝𦙍祚隆彼四方遺芳餘烈奮乎百世而<lb/>
丘封翳然墳塋莫翦感遠在彼慨焉永懷况𤓰瓞攸興<lb/>
開元有本可為蠲復近墓五家長給灑掃<lb/>
<pb n="KR3k0003_WYG_040-28b"/>
文宋謝惠連祭古冡文曰東府掘壍一丈得古冡上無<lb/>
封域明器之屬材瓦銅漆有數十種異形不可盡識刻<lb/>
木為人長三尺許初開見悉為人形以物棖撥之應手<lb/>
灰滅水中有甘蔗節及李核𤓰瓣皆浮出不甚爛壞世<lb/>
代不可知也既不知其名字故假號曰冥漠君云爾蒭<lb/>
靈已毁塗車既摧蔗傳餘節𤓰表遺犀十仞斯建百堵<lb/>
斯齊墉不可轉壍不可廻黄腸既毁便房已頽循題興<lb/>
念撫櫬増哀<lb/>
<pb n="KR3k0003_WYG_040-29a"/>
梁任孝恭祭雜墳文曰惟爾㝠然往代來圓石而無名<lb/>
邈矣遐年討方塼而不記封樹遭殄誰别羽商之家墳<lb/>
壟傾廻終迷庚癸之向近創此伽藍寔須泥丸命彼碩<lb/>
人置兹屯邑不謂綸繩所用遂毁牛亭之基鍬鍤所侵<lb/>
爰傷馬鬛之勢重使翠幕臨風佳城見日昔靈沼枯骨<lb/>
周王改以衣冠廣武横尸漢主加其轊櫝輙勒彼山虞<lb/>
覆頽隍於舊趾命兹匠者修反壤於故林還蟻結之文<lb/>
依似坊之勢幸得宜陽大道無變無移京兆長阡勿廻<lb/>
<pb n="KR3k0003_WYG_040-29b"/>
勿徙庻幽魂遊止踐昔徑而不疑塗車往還瞻舊轍而<lb/>
猶在<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷四十<lb/>
</p>
<p>
</p>
  </div>
</body>
</text>
</TEI>
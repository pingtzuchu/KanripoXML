<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻六</head>
    <p>
<pb n="KR3k0003_WYG_006-1a"/>
欽定四庫全書<lb/>
　藝文類聚巻六　　　　　唐　歐陽詢　撰<lb/>
　地部<hi>地巖</hi>　<hi>野/峽</hi>　<hi>關/石</hi>　<hi>岡塵</hi>
　　地<lb/>
神農書曰湛濁為地<lb/>
黄帝素問曰積隂為地故地者濁隂也<lb/>
蔡邕月令章句曰總丘陵原隰阪險曰地<lb/>
春秋元命苞曰地者易也言養物懐任交易變化含吐<lb/>
<pb n="KR3k0003_WYG_006-1b"/>
應節故其立字土力於乙者為地<lb/>
河圖括地象曰地廣東西二萬八千南北二萬六千有<lb/>
君長之州州有九阻中土之文德及而不治<lb/>
山海經曰帝令竪亥歩自東極至於西極五億十萬九<lb/>
千八百八歩竪亥左手把筭右手指青丘北<lb/>
孝經援神契曰計九州之別壤山陵之大川澤所注萊<lb/>
洹所生鳥獸所聚九百一十一萬八千二十四頃磽埆<lb/>
不墾者千五百萬三千頃<lb/>
<pb n="KR3k0003_WYG_006-2a"/>
易曰立地之道曰柔與剛又曰在地成形又曰坤地也<lb/>
禮記曰孟冬之月地始凍仲春之月地始坼又曰今夫<lb/>
地一撮土之多及其廣厚載華嶽而不重振河海而不<lb/>
泄萬物載焉<lb/>
周官曰大司徒掌天下土地之圖知九州之地域廣輪<lb/>
之數辯五地之物<lb/>
樂聲儀曰下元者地氣也為始萬物生育長養蓋藏之<lb/>
主也<lb/>
<pb n="KR3k0003_WYG_006-2b"/>
春秋元命苞曰地所以右轉者氣濁精少含隂而起遲<lb/>
故轉右迎天佐其道<lb/>
爾雅曰東至泰遠西至邠國南至濮鈆北至祝栗謂之<lb/>
四極孤竹北户西王母日下謂之四荒九夷八狄七戎<lb/>
六蠻謂之四海<lb/>
老子曰地得一以寧地無以寧將恐發<lb/>
墨子曰禽子問天與地孰仁墨子曰翟以地為仁太山<lb/>
之土則封禪焉培塿之側則生松栢下生黍苗莞蒲水<lb/>
<pb n="KR3k0003_WYG_006-3a"/>
生黿鼉龜魚民衣焉食焉家焉死焉地終不責德焉故<lb/>
翟以地為仁<lb/>
孔子家語曰子夏曰商聞山書曰地東西為緯南北為<lb/>
經山為積德川為積形髙者為生下者為死丘陵為牡<lb/>
谿谷為牝<lb/>
啓梁昭明太子謝勑賚地圖啓曰漢氏輿地形兹未擬<lb/>
晉世方丈比此非妙疋之長樂唯書古賢儔之未央止<lb/>
圖將帥未有洞該八藪混觀六合域中天外指掌可求<lb/>
<pb n="KR3k0003_WYG_006-3b"/>
地角河源户庭不出豈問千秋目識烏桓之地脫逢莊<lb/>
武方著博物之書<lb/>
論晉裴秀禹貢九州按感圖論曰圖書之設由來尚<lb/>
矣自古垂象立制而頼其用三代置其官仲掌其職<lb/>
暨漢祖屠咸陽丞相蕭何盡收秦之圖籍今秘書既<lb/>
無古今之地圖又無蕭何所得秦圖書唯有漢氏所<lb/>
畫輿地及諸雜圖各不設分率又不考正准望亦不<lb/>
備載名山大川其所載列雖有麤形皆不精審不可<lb/>
<pb n="KR3k0003_WYG_006-4a"/>
依據或稱外荒迂誕之言不合事實於義無取今制<lb/>
地圖之體有六一曰分率所以辯廣輪之度也二曰<lb/>
准望所以正彼此之體也三曰道里所以定所由之<lb/>
數也四曰髙下五曰方邪六曰迂直此六者各因地<lb/>
而制形所以校夷險之故也有圖象而無分率則無<lb/>
以審遠近之差有分率而無准望雖得之於一隅必<lb/>
失之於他方雖有准望而無道里則施於山海絶隔<lb/>
之地不能以相通有道里而無髙下方邪迂直之校<lb/>
<pb n="KR3k0003_WYG_006-4b"/>
則徑路之數必與遠近之實相違失准望之正故必<lb/>
以此六者參而考之然後遠近之實定於分率彼此<lb/>
之實定於准望徑路之實定於道里度數之實定於<lb/>
髙下方邪迂直之筭故雖有峻山巨海之隔絶域殊<lb/>
方之迥登降詭曲之因皆可得舉而定者准望之法<lb/>
既正則曲直遠近無所隱其形也<lb/>
　　野<lb/>
爾雅曰邑外謂之郊郊外謂之牧牧外謂之野<lb/>
<pb n="KR3k0003_WYG_006-5a"/>
説文曰野郊外也<lb/>
山海經曰大樂之野夏后啓於此舞九代馬<hi>事具獸部馬篇</hi>
又曰都廣之野后稷葬焉爰有黍稷百榖自生鸞自歌<lb/>
鳳自舞靈夀寳華草木所聚<lb/>
尚書曰大野既豬東原底平<lb/>
毛詩曰我行其野蔽芾其樗婚姻之故言就爾居<lb/>
左傳曰辛有適伊川見被髪祭於野者曰不及百年此<lb/>
其戎乎其禮先亡矣又曰晉文公過衛出於五鹿乞食<lb/>
<pb n="KR3k0003_WYG_006-5b"/>
於野人野人與之塊公子欲鞭之子犯曰天賜也稽首<lb/>
受而載之又曰禆諶能謀謀於野則獲謀於邑則否<lb/>
鄭國有難子産載以如野謀四國之事<lb/>
穆天子傳曰曠原之野飛鳥之所解羽<lb/>
荘子曰黄帝將見大隗于具茨之山方明為御昌宇參<lb/>
乗至於襄城之野七聖皆迷無所問塗適遇牧馬童子<lb/>
乃問塗焉<hi>事具帝王部</hi>又曰北門成問黄帝曰帝張咸池之<lb/>
樂於洞庭之野吾始聞之而懼後聞之而怠卒聞之而<lb/>
<pb n="KR3k0003_WYG_006-6a"/>
惑蕩蕩黙黙乃不自得<lb/>
楚辭曰獨不見鸞鳯之髙翔于大皇之野循四極而廻<lb/>
周見盛徳而俯下<lb/>
韓詩外傳曰孔子出遊少原之野有婦人哭甚哀問之<lb/>
婦人曰向刈蓍新亡吾簮是以哀也非傷亡簮不忘故<lb/>
也<hi>事具草部</hi>
帝王世紀曰炎帝戮蚩尤於中冀名其地曰絶轡之野<lb/>
幽明錄曰桓温北征姚襄在伊水上許遜曰不見得襄<lb/>
<pb n="KR3k0003_WYG_006-6b"/>
而有大功見襄走入太𤣥中問曰太𤣥是何等也答曰<lb/>
南為丹野北為太𤣥必西北走也果如言<lb/>
贊晉郭璞都廣之野贊曰都廣之野珍怪所聚爰有羔<lb/>
榖鸞歌鳯舞后稷託終樂哉斯土<lb/>
　　關<lb/>
周官曰司關掌國貨之節以聮門市凡貨不出於關舉<lb/>
其貨罰其人國凶札則無關門之征<lb/>
禮記曰仲夏之月關市無索又曰古者關譏而不征蔡<lb/>
<pb n="KR3k0003_WYG_006-7a"/>
邕月令章句曰關在境所以察出禦入<lb/>
左傳曰臧文仲不仁者三廢六關<lb/>
孟子曰古之為關也將以禦暴也今之為關也將以為<lb/>
暴也<lb/>
燕丹子曰燕丹去秦夜到關關門未開丹為雞鳴衆雞<lb/>
皆鳴遂得逃歸<lb/>
史記曰秦昭王囚孟嘗君孟嘗君變姓名夜半至函谷<lb/>
關關法雞鳴出客孟嘗君恐追至客居下坐者能為雞<lb/>
<pb n="KR3k0003_WYG_006-7b"/>
鳴於是羣雞皆鳴遂出關<lb/>
戰國䇿曰中山與燕趙為王齊閉關不通中山之使且<lb/>
言曰我萬乗之國也中山千乗國也何侔名於我乎<lb/>
楚漢春秋曰沛公西入武關居於㶚上遣將軍閉函谷<lb/>
關無内項王項王大將亞父至關不得入怒曰沛公欲<lb/>
反耶即令家𤼵薪一束欲燒關門關門乃開<lb/>
列仙傳曰關令尹喜周大夫也善内學老子西遊先見<lb/>
其氣知真人當過物色而遮之果得老子與俱之流沙<lb/>
<pb n="KR3k0003_WYG_006-8a"/>
漢書曰秦王子嬰誅滅趙髙遣將將兵距嶢關沛公欲<lb/>
擊之張良曰秦尚强未可輕願先遣人益張旗幟於山<lb/>
上為疑兵使酈食其陸賈徃説秦將啗以利秦將果欲<lb/>
連和因而攻之又曰景帝四年春復置諸關用傳出入<lb/>
又曰武帝三年冬徙函谷於新安又曰終軍初從濟南<lb/>
嘗詣博士入關關吏與軍繻軍問以此何為吏曰為復<lb/>
傳還當以合符軍曰大丈夫西遊終不復傳還棄繻去<lb/>
後軍為謁者使行郡國建節東出關關吏識之曰此使<lb/>
<pb n="KR3k0003_WYG_006-8b"/>
者乃前棄繻生也<lb/>
東觀漢記曰隗囂將王元謂囂曰請以一丸泥為大王<lb/>
東封函谷關此萬世一時也又曰郭丹初之長安從宛<lb/>
人陳兆買入關符以入函谷關既入封符乞人曰不乗<lb/>
使者車不出關丹自從入關後不歸家十二年後奉使<lb/>
乃出關竟如本心又曰李恂餉遺無所受處新安關下<lb/>
拾橡實為食<lb/>
呉越春秋曰伍子胥與太子建子勝俱奔呉夜行晝伏<lb/>
<pb n="KR3k0003_WYG_006-9a"/>
出到昭關關吏欲執之胥因詐曰上之所以索我者以<lb/>
我有美珠也今我已亡之矣我將告子欲取之關吏因<lb/>
舍焉<lb/>
呉書陸凱奏曰臣愚以西陵國之關首宜重其備備重<lb/>
則敵不敢輕輕備則為敵所侮<lb/>
何禎集曰以正始六年為𢎞農太守表省崤關曰易稱<lb/>
王公設險以守其國孟軻云古者關譏而不征關險之<lb/>
設所由尚矣<lb/>
<pb n="KR3k0003_WYG_006-9b"/>
叚國沙州記曰龍涸北四十里有白馬關關甚嶮峻使<lb/>
十人固險雖萬夫亦不能前<lb/>
詩陳周𢎞正入武關詩曰武關設地險遊客好邅廻將<lb/>
軍天上落童子棄繻來揮汗成雲雨車馬漾塵埃雞鳴<lb/>
不可信未曉莫先開<lb/>
賦後漢李尤函谷關賦曰爾廼周覽以汎觀歴衆關以<lb/>
遊目惟迂闊之顯麗羗莫盛乎函谷施雕礱以作好建<lb/>
峻敞之堅重殊中外以隔別翼巍巍之髙崇命尉臣以<lb/>
<pb n="KR3k0003_WYG_006-10a"/>
執鑰綂羣類之所從嚴固守之猛厲操戈鉞而普聰蕃<lb/>
鎮造而惕息侯伯過而震惶惟函谷之初設險前有姫<lb/>
之苗流睢背魏而西逝託衾衣以免搜大漢承弊以建<lb/>
徳革厥舊而運修准令宜以就制因兹勢以立基葢可<lb/>
以詐非司邪括執㗋咽季末荒戍墮關有年天閔羣黎<lb/>
命我聖君稽符皇乾孔適河文中興再受二祖同勲永<lb/>
平承緒欽明奉循十羅三關下列九門<lb/>
銘後漢李尤函谷關銘曰函谷險要襟帶㗋咽尹從李<lb/>
<pb n="KR3k0003_WYG_006-10b"/>
老留作二篇孟嘗離秦奔騖東征夜造稽疑譎以雞鳴<lb/>
范睢將入自盛以嚢元鼎革移錯之新安舍彼西阻東<lb/>
即髙原長墉重關閒固不踰簡易易從與乾合符<lb/>
　　岡<lb/>
爾雅曰山脊曰岡<lb/>
毛詩曰陟彼髙岡我馬𤣥黄<lb/>
地理志曰秦望氣者云東南有天子氣使赭衣徒鑿雲<lb/>
陽縣北岡改名曲阿又曰天門零陽縣有半石岡岡上<lb/>
<pb n="KR3k0003_WYG_006-11a"/>
有石名仙人樓<lb/>
山謙之丹陽記曰句容縣東三十里有龍岡岡頂有龍<lb/>
沸潭周十三丈聞人聲水便沸動常日則不動<lb/>
劉禎京口記曰城北四十餘里有小岡髙二丈許有人<lb/>
鼻形著岡西頭有口在上而鼻在下方圓數尺狀如燋<lb/>
土古老相傳因名下鼻今無復鼻厥口猶在<lb/>
王韶之始興記曰郡西南有芙蓉岡髙若玉山鄰枕郊<lb/>
郭可四十餘里又曰含淮縣白鹿城南有白鹿岡晉咸<lb/>
<pb n="KR3k0003_WYG_006-11b"/>
和中縣令張魴有徳惠白鹿羣遊岡上因以為名<lb/>
雷次宗豫章記曰洪井西有鸞岡舊説洪崖先生乗鸞<lb/>
所憩之處也<lb/>
顧徴廣州記曰四㑹縣有金岡行人往往見金於岡側<lb/>
裴氏廣州記曰城北有馬鞍岡秦時瞻氣者言南方有<lb/>
天子氣始皇發民鑿破北岡地中出血鑿處猶在增城<lb/>
縣有雲母岡日出照之晃曜<lb/>
武昌記曰城北有岡髙數丈名為鳯闕其處顯敞升闕<lb/>
<pb n="KR3k0003_WYG_006-12a"/>
以望川澤多所逺瞻呉黄龍元年有鳯皇集此岡故謂<lb/>
之鳯闕鳯闕南十里有金牛岡古老相傳云有金牛出<lb/>
此岡岡今半崩坑深數丈牛踐岡邊遺跡尚存<lb/>
王孚安城記曰萍鄉西津里南五里山名玉女岡天氣<lb/>
當雨水輙先涌出石間而有五色𤣥黄百姓謂之玉女<lb/>
披衣<lb/>
鄧徳明南康記曰陳蕃墓在青龍岡土人傳云昔見一<lb/>
物龍形而通身純青數出此岡頂故因以為名青龍也<lb/>
<pb n="KR3k0003_WYG_006-12b"/>
又曰贑縣有馬脊岡其形如馬脊故以為名也衡山記<lb/>
曰衡山有曾青岡出曾青可合仙藥有靈夀岡多靈夀<lb/>
木<lb/>
圖墓書曰冡前左右有小岡如投筭相連數里名為導<lb/>
引岡葬之出冨貴又曰經言葬遇沈岡逺至二十年皆<lb/>
絶世無後葬遇浮岡隨世沈浮著土必安終無災厄葬<lb/>
遇飛岡奕世冨貴亦出神仙<lb/>
詩宋謝靈運入華子岡麻源第三谷詩曰南州實炎徳<lb/>
<pb n="KR3k0003_WYG_006-13a"/>
桂樹凌寒山銅陵映碧澗石磴冩紅泉既枉隱淪客亦<lb/>
栖肥遁賢遂登羣峰首邈若騰雲煙羽人絶髣髴丹丘<lb/>
徒空筌圖牒復磨滅碑板誰聞傳莫辨百代後安知千<lb/>
載前且申獨徃意乗月弄潺湲<lb/>
賦宋傅亮登龍岡賦曰靜潜處以永念聊駕言以冩憂<lb/>
蒙旭露而夙軫稅余轡於龍丘南臨平隰西際荒疇比<lb/>
宇連甍幽榛四周眺江都之廣澨究川陸之廻修羡翔<lb/>
羽之嬉林樂綠蘋之在流乗清漪以汎濫翳稠枚而命<lb/>
<pb n="KR3k0003_WYG_006-13b"/>
仇信遂生之有所何怵廹於人尤<lb/>
　　巖<lb/>
晉中興書徴拜傅説曰咸和四年廬山西大巖崩俄而<lb/>
郭默害江州刺史伏誅<lb/>
尋陽記曰赤山崖峻璧上多靈巖生仙菜村人恒採之<lb/>
也<lb/>
嵩髙山記曰少室山大巖中有一石室云有自然經書<lb/>
自然飲食室前有一石柱象承露盤上有石脂滴滴流<lb/>
<pb n="KR3k0003_WYG_006-14a"/>
下服之一合夀與天地同畢<lb/>
盛𢎞之荆州記曰平樂縣有山臨水巖間有兩目如人<lb/>
眼極大瞳子白黑分明名為目巖又曰始興機山東有<lb/>
兩巖相向如鴟尾石室數十所經過皆聞有金石絲竹<lb/>
之聲<lb/>
鄭緝之東陽記曰北山有春草巖根竹巖仙姥巖間不<lb/>
生蔓草盡出龍鬚尤多藥物<lb/>
詩梁丘遲夜𤼵宻巖口詩曰弭棹纔假寐擊汰已爭先<lb/>
<pb n="KR3k0003_WYG_006-14b"/>
敞朗朝霞澈驚明曉魄懸萬尋仰危石百丈窺重泉叢<lb/>
枝上㸃㸃崩溜下塡塡<lb/>
　　峽<lb/>
續漢書曰虞詡為武都太守下辯東三十里有峽中有<lb/>
大石鄣塞水流春夏輒濆溢敗壊城郭詡使人燒石以<lb/>
水灌之石皆罅裂因鐫去遂無沈溺之害<lb/>
庾仲雍荆州記曰巴楚有明月峽廣徳峽東突峽今謂<lb/>
之巫峽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歸峽歸鄉峽<lb/>
<pb n="KR3k0003_WYG_006-15a"/>
袁山松宜都記曰自西陵泝江西北行三十里入峽口<lb/>
其山行周廻隱映如絶復通髙山重嶂非日中夜半不<lb/>
見日月也<lb/>
鄧徳明南康記曰雩都峽去縣百里兩邊傍江江廣三<lb/>
十餘丈髙嶺稠疊連巖石峙其水常自激涌奔轉如輪<lb/>
春夏洪潦經過阻絶<lb/>
王韶之始興記曰梁鮮二水口下流有滇陽峽長二十<lb/>
餘里山嶺紆鬱叢流曲勃中宿縣有貞女峽峽西岸水<lb/>
<pb n="KR3k0003_WYG_006-15b"/>
際有石如人形狀似女子是曰貞女父老相傳秦世有<lb/>
女數人取螺於此遇風雨晝昏而一女化為此石<lb/>
賦梁蕭子範建安城門峽賦曰原夫城門之所都廼設<lb/>
險於閩區艱難過於身勢襟要甚於飛狐長湍一流而<lb/>
沸涌層山兩判而盤紆對巘雙分干霄帶雲怪石隨波<lb/>
而隱見枯槎横出而不羣顧瞻左右重巒接阜其間如<lb/>
礪其絶如斗千乗馳輪匹夫可守巃崧呀呷䠞浪楊華<lb/>
鴈門飲羽西施浣紗瓌詭豐隆質狀不同班黄糅采𤣥<lb/>
<pb n="KR3k0003_WYG_006-16a"/>
紫潜通水奔湍其如電聲疾烈其如風樹低柯而翠鬱<lb/>
潭隱日而青空<lb/>
隋江總貞女峽賦曰倦辛苦於嶺表遂沈淪於海外迹<lb/>
飄颻於轉蓬情繚繞於懸斾駭兹峽之珍怪佇竒峯而<lb/>
曬矚或邐迤而四成乍㠑嵬而五曲含照曜之燭銀渧<lb/>
潺湲之膏玉山蒼蒼以墜葉樹索索而揺枝澄碧源之<lb/>
見底聳翠璧以臨危<lb/>
　　石<lb/>
<pb n="KR3k0003_WYG_006-16b"/>
物理論曰土精為石<lb/>
尚書曰青州厥貢鈆松怪石<lb/>
周官曰大司㓂以嘉石平罷民有罪者坐諸嘉石以肺<lb/>
石達窮民凡煢獨老幼欲復於上而未達者立於肺石<lb/>
<hi>注曰嘉石文石也肺石赤石也</hi>
毛詩曰漸漸之石維其髙矣<lb/>
穆天子傳曰天子升于采石之山於是取采石焉鑄以<lb/>
成器于黑水之上<lb/>
<pb n="KR3k0003_WYG_006-17a"/>
尸子曰昔者武王崩成王少周公旦踐東宫履乗石祀<lb/>
明堂假為天子七年<hi>乗石王所登上車之石也</hi>
列子曰天亦物也物有不足故昔者女媧氏鍊五色之<lb/>
石以補其闕<lb/>
隨巢子曰禹産於崑石啓生於石<hi>王韶之云啓生而母化為石</hi>
吕氏春秋曰石可破也不可奪其堅<lb/>
史記曰王剪代李信擊荆荆兵數挑戰終不出久之剪<lb/>
使人問軍中戲乎對曰方投石超距剪曰士卒可用矣<lb/>
<pb n="KR3k0003_WYG_006-17b"/>
又曰張良見老人出一編書曰讀是則為王者師後十<lb/>
二年見我濟北榖城山下黄石即我也良後果得黄石<lb/>
寶而祠之及死并葬黄石伏臘祠之<lb/>
韓詩外傳曰楚熊渠子夜行見寢石以為伏虎彎弓而<lb/>
射之没金飲羽下視知其石也因復射之矢摧無迹<hi>漢書</hi>
<hi>載李廣亦如之</hi>
十洲記曰流洲在西海中上多積石名為昆吾石冶<lb/>
成鐡作劒光明照洞如水精狀割玉物如切泥土焉<lb/>
<pb n="KR3k0003_WYG_006-18a"/>
闞子曰宋之愚人得燕石於梧臺之東歸而藏之以為<lb/>
寶周客聞而觀焉主人齋七日端冕𤣥服以𤼵寶革匱<lb/>
十重緹巾十襲客見之掩口而笑曰此特燕石也其與<lb/>
瓦甓不殊<lb/>
應劭漢官儀曰馬伯弟登泰山見石二枚其一是武帝<lb/>
時石用五車載不能上因置山下為屋號曰五車石其<lb/>
一是紀號石刻文字紀功徳立壇上<lb/>
博物志曰桃林在𢎞農湖城縣休牛之山有石焉曰帝<lb/>
<pb n="KR3k0003_WYG_006-18b"/>
臺之椹也五色而文狀如鶉卵<lb/>
神仙傳曰白石生者恒煑白石為粮就白石山居故號<lb/>
白石先生<lb/>
遊名山志曰芙蓉渚有聳石頭如初生芙蓉色皆青白<lb/>
三齊略記曰始皇作石橋欲過海㸔日出處時有神人<lb/>
能驅石下海石去不速神輙鞭之皆流血至今悉赤陽<lb/>
城山石盡起立薿薿東傾狀如相隨行<lb/>
王韶之南康記曰湘源有長瀬其傍石或像人形或似<lb/>
<pb n="KR3k0003_WYG_006-19a"/>
牛羊其土人名人形者為令史<lb/>
鄧徳明南康記曰雩都縣有金雞石<lb/>
武昌記曰盤龍石舊傳云有龍盤於此石積日方去<lb/>
庾仲雍荆州記曰歸鄉縣有屈原宅女嬃廟𢷬衣石猶<lb/>
存<lb/>
荆州圖副曰宜都有石穴穴有二石相去一丈俗云其<lb/>
一為陽石其一為隂石水旱為災鞭陽石則雨鞭隂石<lb/>
則晴<lb/>
<pb n="KR3k0003_WYG_006-19b"/>
異苑曰永康王曠井上有一洗石時見赤氣後有二胡<lb/>
人寄宿忽求買之曠怪所以未及度錢子婦孫氏覩二<lb/>
黄鳥闘於石上疾徃掩取變成黄金胡人不知索市愈<lb/>
急既得撞破石内空叚有二鳥處<lb/>
幽明錄曰宜都建平二郡之界有倚石如二人像攘袂<lb/>
相對俗謂二郡督郵爭界於此又曰宫亭湖邉傍山間<lb/>
有石數枚形圓如鏡明可以鑑人謂之石鏡<lb/>
詩陳隂鏗詠石詩曰天漢支機罷仙嶺博棊餘零陵舊<lb/>
<pb n="KR3k0003_WYG_006-20a"/>
是鷰昆池本學魚雲移蓮勢出苔駮錦文䟽還當榖城<lb/>
下別自解兵書<lb/>
陳周𢎞正詠石鯨應詔詩曰石鯨何壯麗獨在天池隂<lb/>
騫鰭類横海半出似浮深吞航本無日吐浪亦難尋聖<lb/>
帝遊靈沼能懐躍藻心<lb/>
賦陳張正見石賦曰連山蔽虧巨石嶔﨑上興雲而蔚<lb/>
薈下激水而推移舒丹霞於九折混白露於三危鎮方<lb/>
城於濮水固天闕於湯池開五嶽之靈圖集九老之仙<lb/>
<pb n="KR3k0003_WYG_006-20b"/>
都韜神弓於射的産利劔於昆吾魚躍湘鄉之水鴈浮<lb/>
平固之湖隨山鵲之金印碎驪龍之寶珠奄藹披衣氤<lb/>
氲翠㣲精衛取而填海天孫用以支機隨西王而不落<lb/>
傍東武而俱飛<lb/>
贊晉郭璞礠石贊曰礠石吸鐵琥珀取芥氣有潜通數<lb/>
亦𠖇㑹物之相感出乎意外<lb/>
　　塵<lb/>
山海經曰黑水之南有𤣥虵食塵大人之國有大青虵<lb/>
<pb n="KR3k0003_WYG_006-21a"/>
頭方食塵<lb/>
禮記曰凡為長者糞之禮必加箒於箕上以袂拘而退<lb/>
其塵不及長者又曰前有塵埃則載鳴鳶<lb/>
毛詩曰無將大車維塵𠖇𠖇<lb/>
左傳曰晉楚戰於城濮狐毛設二斾而退之欒枝使輿<lb/>
曵柴而偽遁<hi>曵柴起塵作衆走</hi>
老子曰和其光同其塵<lb/>
莊子曰野馬也塵埃也生物之以息相吹者也<lb/>
<pb n="KR3k0003_WYG_006-21b"/>
楚辭曰安能以皓皓之白蒙世俗之塵埃哉<lb/>
淮南子曰地不滿東南故水潦塵埃歸焉<lb/>
謝承後漢書曰范丹字史雲所居單陋有時絶粮閭里<lb/>
歌之曰甑中生塵范史雲也<lb/>
應璩與曹公牋曰昔漢光武與戴子髙有撫塵之好<lb/>
蔡邕勸學曰蚓無爪牙軟弱不便穿穴洞地食塵飲泉<lb/>
博物志曰徐州人謂塵土為蓬塊呉人謂塵土為埃坱<lb/>
李康遊山序曰葢人生天地之間也若流電之過户牖<lb/>
<pb n="KR3k0003_WYG_006-22a"/>
輕塵之栖弱草<lb/>
郭子曰庾公名位漸重足傾王公時庾亮在石頭王公<lb/>
在城忽風起揚塵王公以扇拂之曰元規塵汚人<lb/>
詩晉傅𤣥飛塵篇曰飛塵穢清流朝雲蔽日光秋蘭豈<lb/>
不芬鮑肆亂其芳河决潰金堤一手不能障<lb/>
梁簡文帝詠梁塵詩曰依帷蒙重翠帶日聚輕紅定為<lb/>
歌聲起非關團扇風<lb/>
梁徐摛賦得廉塵詩曰朝逐珠胎巻夜傍玉鉤垂恒交<lb/>
<pb n="KR3k0003_WYG_006-22b"/>
羅袖拂不分秋風吹<lb/>
　州部<hi>冀州豫州</hi>　<hi>揚州/雍州</hi>　<hi>荆州/益州</hi>　<hi>青州/幽州</hi>　<hi>徐州/并州</hi>　<hi>兖州交州</hi>
春秋説題辭曰州之言殊也合同類異其界也<lb/>
説文曰堯遭洪水民居水中髙土故名曰州一曰州疇<lb/>
也疇其土而生之也<lb/>
物理論曰九州變易交錯不同禹貢有梁州無并州周<lb/>
官有并州無梁州爾雅有營州無青州漢興武帝開拓<lb/>
三方立十三州通并梁之數而增交益焉<lb/>
<pb n="KR3k0003_WYG_006-23a"/>
風俗通曰周禮五黨為州州疇也州有長使之相周足<lb/>
也<lb/>
河圖括地象曰天有九部八紀地有九州八柱<lb/>
尚書大傳曰古之處師八家三鄰而為明三明而為里<lb/>
五里而為邑十邑而為都十都而為師州有十二師焉<lb/>
張衡靈憲圖曰崑崙東南有赤縣之州風雨有時寒暑<lb/>
有節茍非此土南則多暑北則多寒東則多隂故聖王<lb/>
不處焉<lb/>
<pb n="KR3k0003_WYG_006-23b"/>
史記曰鄒衍著書云中國於天下八十一分居其一分<lb/>
耳中國名赤縣赤縣内自有九州禹之叙九州是也不<lb/>
得為州數中國外如赤縣州者有九乃謂九州也有神<lb/>
海環之如一區中者乃為一州如是者九乃有大瀛海<lb/>
環其外天地之際焉<lb/>
　　冀州<lb/>
爾雅曰兩河間曰冀州<lb/>
周官曰河内曰冀州其山鎮曰霍山其澤藪曰楊紆其<lb/>
<pb n="KR3k0003_WYG_006-24a"/>
川漳其浸汾潞其利松栢<lb/>
春秋元命苞曰昴畢間為天街散為冀州分為趙國立<lb/>
為常山<lb/>
淮南子曰往古之時四極廢九州裂於是女媧殺黑龍<lb/>
以祭冀州<lb/>
釋名曰冀州取地以為名也其地有險有易帝王所都<lb/>
亂則冀治弱則冀强荒則冀豐也<lb/>
賦漢班彪冀州賦曰夫何事於冀州聊託公以遊居歷<lb/>
<pb n="KR3k0003_WYG_006-24b"/>
九州而觀風亦哲人之所娯望常山之峩峩登北嶽而<lb/>
髙遊建封壇於岱宗瘞𤣥玉於此丘徧五嶽與四瀆觀<lb/>
滄海以周流<lb/>
箴漢揚雄冀州箴曰洋洋冀州鴻原大陸嶽陽是都島<lb/>
夷被服潺湲河流表以碣石三后攸降列為侯伯隆周<lb/>
之末趙魏是宅翼土麋沸炫沄如湯更盛更衰載從載<lb/>
横漢興定制改列藩王故治不忘亂安不忘危牧臣司<lb/>
冀敢告在階<lb/>
<pb n="KR3k0003_WYG_006-25a"/>
　　揚州<lb/>
尚書禹貢淮海惟揚州厥貢瑶琨篠簜厥苞橘柚<lb/>
周官曰東南曰揚州其山鎮曰㑹稽其澤藪曰具區其<lb/>
川三江其浸五湖其利金錫竹箭<lb/>
春秋元命苞曰牽牛流為揚州分為越國立為揚山續<lb/>
漢書曰張禹拜揚州刺史當濟江行部土人皆以江有<lb/>
子胥之神難於濟渉禹厲聲云子胥若其有靈知吾志<lb/>
在理察枉訟豈危我哉令鼓楫而過歴行部邑吏民希<lb/>
<pb n="KR3k0003_WYG_006-25b"/>
見者人懐喜悦<lb/>
益部耆舊傳云嚴遵為揚州刺史行部聞道傍女子哭<lb/>
聲不哀問所哭者誰對云夫遭燒死遵勑吏舁尸到與<lb/>
語訖語吏云死人自道不燒死攝女令人守尸云當有<lb/>
枉吏白有蠅聚頭所遵令披視得鐵錐貫頂考問淫殺<lb/>
夫<lb/>
箴漢揚雄揚州箴曰夭矯揚州江漢之滸彭蠡既瀦陽<lb/>
鳥攸處橘柚羽貝瑤琨篠簜閩越北垠沅湘攸往翩彼<lb/>
<pb n="KR3k0003_WYG_006-26a"/>
昭王南征不旋人咸躓於垤莫躓於山太伯遜位其呉<lb/>
紹類夫差一誤太伯無祚周室不匡句踐入覇當周之<lb/>
隆越裳重譯春秋之末矦甸叛逆元首不可不思股肱<lb/>
不可不孶堯崇屢省舜盛欽謀牧臣司揚敢告執籌<lb/>
　　荆州<lb/>
尚書禹貢曰荆及衡陽惟荆州厥貢羽毛齒革惟金三<lb/>
品杶榦栝栢礪砥砮丹惟箘簵楛苞匭菁茅厥篚𤣥纁<lb/>
璣組九江納錫大龜<lb/>
<pb n="KR3k0003_WYG_006-26b"/>
釋名曰荆州取名於荆山也荆警也警南蠻數為㓂逆<lb/>
其民有道後服無道先强常警備之也<lb/>
春秋元命苞曰軫星㪚為荆州分為楚國荆之為言强<lb/>
也陽盛物堅其氣急悍也<lb/>
元康地記曰荆州於古蠻服之地也秦滅楚置郡縣漢<lb/>
武分為交州至魏晉而荆州所部郡國二十<lb/>
周官曰正南曰荆州其山鎮曰衡山其澤藪曰雲夢其<lb/>
川江漢其浸頴湛其利丹銀齒角<lb/>
<pb n="KR3k0003_WYG_006-27a"/>
沈約宋書曰朱修之為荆州刺史百城士民贈貺一毫<lb/>
無所受去鎮之日秋毫無犯計在州以來内外燃油及<lb/>
私牛馬食費以私錢六十萬禆之<lb/>
箴漢揚雄荆州箴曰杳杳巫山在荆之陽江漢朝宗其<lb/>
流湯湯雲夢塗泥包匭菁茅金玉砥礪象齒元龜貢篚<lb/>
百物世世以饒戰戰慄慄至桀荒溢我在帝位若天有<lb/>
日不順庶國孰敢余奪亦有成湯果秉其鉞放之南巢<lb/>
號之以桀南巢茫茫多楚與荆風飄以悍氣鋭以剛有<lb/>
<pb n="KR3k0003_WYG_006-27b"/>
道後服無道先强世雖安平無敢逸豫牧臣司荆敢告<lb/>
執御<lb/>
　　青州<lb/>
尚書禹貢曰海岱惟青州厥貢鹽絺海物惟錯岱畎絲<lb/>
枲鈆松怪石<lb/>
春秋元命苞曰虛危之精流為青州分為齊國立為萊<lb/>
山<lb/>
太康地記曰青州東方少陽其色青其氣清嵗之首事<lb/>
<pb n="KR3k0003_WYG_006-28a"/>
之始也故以為名周之建國表齊東海居於青州故呉<lb/>
季札觀樂于魯聞齊之詩云泱泱乎大國之風也其表<lb/>
東海者乎<lb/>
周官曰正東曰青州其山鎮曰沂山其澤藪曰望諸其<lb/>
川淮泗其浸沂沭其利蒲魚<lb/>
王隱晉書曰茍晞為青州刺史役煩賦重民不堪命日<lb/>
斬千人流血成川號云屠伯<lb/>
箴漢揚雄青州箴曰茫茫青州海岱是極鹽鐵之地鈆<lb/>
<pb n="KR3k0003_WYG_006-28b"/>
松怪石羣水攸歸萊夷作牧貢篚以時莫怠莫違昔在<lb/>
文武封吕於齊厥土塗泥在丘之營五矦九伯是討是<lb/>
征馬殆其衘御失其度周室荒亂小白以覇諸侯僉服<lb/>
復尊京師小白既没周卒陵遲嗟兹天王附命下土失<lb/>
其法度䘮其文武牧臣司青敢告執矩<lb/>
　　徐州<lb/>
尚書禹貢曰海岱及淮惟徐州厥貢惟土五色嶧陽孤<lb/>
桐泗濵浮磬淮夷蠙珠暨魚厥篚𤣥纎縞<lb/>
<pb n="KR3k0003_WYG_006-29a"/>
春秋元命苞曰天弓星主司弓弩流為徐州別為魯國<lb/>
徐之為言舒也言隂牧内安詳也<lb/>
箴漢揚雄徐州箴曰海岱伊淮東海是渚徐州之土邑<lb/>
于蕃宇大野既瀦有羽有蒙孤桐蠙珠泗沂攸同降周<lb/>
任姜鎭於琅邪姜氏絶苗田氏攸都事猶細微不慮不<lb/>
圖禍如丘山本在萌牙牧臣司徐敢告僕夫<lb/>
　　兖州<lb/>
尚書禹貢曰濟河惟兖州厥貢漆絲厥篚織文浮于濟<lb/>
<pb n="KR3k0003_WYG_006-29b"/>
漯達于河<lb/>
春秋元命苞曰五星流為兖州兖之言端也言隄精端<lb/>
故其氣纖殺分為鄭國<lb/>
周官曰河東曰兖州其山鎭曰岱山其澤藪曰大野其<lb/>
川河泲其浸盧維其利蒲魚<lb/>
箴漢揚雄兖州箴曰悠悠濟河兖州之㝢九河既導雷<lb/>
夏攸處草繇木條漆絲絺紵濟漯既通降丘宅土成湯<lb/>
五徙卒都于亳盤庚北度牧野是宅箕子歔欷厥居為<lb/>
<pb n="KR3k0003_WYG_006-30a"/>
墟牧臣司兖敢告執書<lb/>
　　豫州<lb/>
尚書禹貢曰荆河惟豫州厥貢漆枲絺紵厥篚纖纊錫<lb/>
貢磬錯浮于洛達于河<lb/>
春秋元命苞曰鉤鈐星別為豫州豫之為言序也言隂<lb/>
陽分布各得處也<lb/>
周官曰河南曰豫州其山鎭曰華山其澤藪曰圃田其<lb/>
川滎洛其浸波溠其利林漆絲枲<lb/>
<pb n="KR3k0003_WYG_006-30b"/>
箴漢揚雄豫州箴曰郁郁荆河伊洛是經榮嶓枲漆惟<lb/>
用攸成田田相拏廬廬相距夏殷不都成周攸處豫野<lb/>
所居爰在鶉墟四隩咸宅㝢内莫如母曰我大莫或余<lb/>
敗母曰我强靡克余亡王赧為極實絶周祀牧臣司豫<lb/>
敢告柱史<lb/>
　　雍州<lb/>
尚書禹貢曰黑水西河惟雍州厥貢惟球琳琅玕浮于<lb/>
積石至于龍門西河<lb/>
<pb n="KR3k0003_WYG_006-31a"/>
春秋元命苞曰東井鬼星㪚為雍州分為秦國東距殽<lb/>
阪西有漢中南含髙山北阻居庸得東井動深之萌其<lb/>
氣險也<lb/>
春秋文燿鉤曰華岐以北龍門積石南至三危之野雍<lb/>
州屬魁星<lb/>
太康地記曰雍州兼得梁州之地西北之位陽所不及<lb/>
隂氣雍閼故取名焉<lb/>
周官曰正西曰雍州其山鎭曰嶽山其澤藪曰弦蒲其<lb/>
<pb n="KR3k0003_WYG_006-31b"/>
川涇汭其浸渭洛其利玉石<lb/>
箴漢揚雄雍州箴曰黑水西河横截崑崙邪指閶闔盡<lb/>
為雍垠上侵積石下礙龍門葢安不忘危盛不諱衰牧<lb/>
臣司雍敢告贅衣<lb/>
　　益州<lb/>
春秋元命苞曰觜參流為益州益之言隘也謂物類並<lb/>
决其氣急切决列也<lb/>
揚雄蜀本紀曰蜀始王曰蠶叢次曰伯雍次曰魚鳬又<lb/>
<pb n="KR3k0003_WYG_006-32a"/>
曰武都人有女蜀王納以為妃疾卒葬于成都作石鏡<lb/>
一枚以表其墓<lb/>
十州志曰蜀王杜宇自號望帝左思蜀都賦曰外負銅<lb/>
梁宕渠内函要害膏腴<lb/>
箴漢揚雄益州箴曰巖巖岷山古曰梁州華陽西極黑<lb/>
水南流秦作無道三方潰叛義兵征暴遂國于漢拓開<lb/>
疆宇恢梁之野列為十二光羡虞夏牧臣司梁是職是<lb/>
圖經營盛衰敢告士夫<lb/>
<pb n="KR3k0003_WYG_006-32b"/>
　　幽州<lb/>
周官曰東北曰幽州其山鎮曰醫無閭其澤藪曰貕養<lb/>
其川河泲其浸菑時其利魚鹽<lb/>
春秋元命苞曰箕星散為幽州分為燕國幽之為言窈<lb/>
也言風出入窈𠖇敏勁易曉故其氣躁急<lb/>
釋名曰幽州在北幽昧之地也<lb/>
箴漢揚雄幽州箴曰蕩蕩平川惟兾之别伊昔唐虞實<lb/>
為平陸周末荐臻廹于獯鬻六國擅權燕趙本都東限<lb/>
<pb n="KR3k0003_WYG_006-33a"/>
穢貊羡及東胡强秦北排蒙公城壃大漢初定分狄之<lb/>
荒元戎屢征如風之騰義兵渉漠偃我邊萌既定且康<lb/>
復古虞唐盛不可不圖衰不可不忘隄潰蟻穴器漏箴<lb/>
芒牧臣司幽敢告侍旁<lb/>
　　并州<lb/>
春秋元命苞曰營室流為并州分為衛國之鎭立為明<lb/>
山并之為言誠也精舍交并其氣勇抗誠信也<lb/>
太唐地記曰并州不以衛水為號又不以恒山為名而<lb/>
<pb n="KR3k0003_WYG_006-33b"/>
云并者葢以其在两谷之間乎韓魏趙謂之三晉即并<lb/>
冀二州是其地也<lb/>
周官曰正北曰并州其山鎭曰恒山其澤藪曰昭餘祁<lb/>
其川虖沲嘔夷其浸淶易其利布帛<lb/>
箴漢揚雄并州箴曰雍別朔方河水悠悠北辟獯鬻南<lb/>
界涇流盡兹朔土正直幽方自昔何為莫敢不來貢莫<lb/>
敢不來王周穆遐征犬戎不享爰貊伊徳侵玩上國宣<lb/>
王命將攘之涇北宗幽罔識日用爽蹉既不爼豆又不<lb/>
<pb n="KR3k0003_WYG_006-34a"/>
干戈犬戎作難斃於驪阿太上曜徳其次曜兵徳兵俱<lb/>
顛靡不悴荒牧臣司并敢告執綱<lb/>
　　交州<lb/>
苗㳟交廣記曰漢武帝元鼎中開拓土境北開朔方南<lb/>
置交阯刺史建安二年南陽張津為刺史交阯太守士<lb/>
爕表言伏見十二州皆稱曰州而交獨為交阯刺史何<lb/>
天恩不平乎若普天之下可為十二州者獨不可為十<lb/>
三州詔報聽許拜津交州牧加以九錫彤弓彤矢禮樂<lb/>
<pb n="KR3k0003_WYG_006-34b"/>
征伐威震南夏與中州方伯齊同自津始也<lb/>
太康地記曰交州本屬揚州取交阯以為名虞之南極<lb/>
也周有天下越裳氏慕聖人之徳重九譯貢白雉秦滅<lb/>
六國南開百越置桂林象郡以趙佗為龍川令因秦之<lb/>
末自擅南裔漢髙革命加以王爵始變椎髻襲冠冕焉<lb/>
箴漢揚雄交州箴曰交州荒裔水與天際越裳是南荒<lb/>
國之外爰自開闢不覊不絆周公攝祚白雉是獻昭王<lb/>
陵遲周室是亂越裳絶貢荆楚逆叛大漢受命中國兼<lb/>
<pb n="KR3k0003_WYG_006-35a"/>
該南海之宇聖武是恢稍稍受覊遂臻黄支杭海三萬<lb/>
來牽其犀盛不可不憂隆不可不懼泉竭中虛池竭瀬<lb/>
乾牧臣司交敢告執憲<lb/>
　郡部<hi>河南郡宣城郡</hi>　<hi>京兆郡㑹稽郡</hi>
風俗通曰周制天子方千里分為縣縣有四郡故左氏<lb/>
傳曰上大夫受縣下大夫受郡至秦始皇初置三十六<lb/>
郡以監縣<lb/>
應劭漢官儀曰秦用李斯議分天下為三十六郡凡郡<lb/>
<pb n="KR3k0003_WYG_006-35b"/>
或以列國陳魯齊呉是也或以舊名長沙丹陽是也或<lb/>
以山陵太山山陽是也或以川源西河河東是也或以<lb/>
所出金城城下有金酒泉泉味如酒豫章樟樹生庭中<lb/>
鴈門鴈之所育是也<lb/>
苗㳟十四州記曰秦兼天下始皇二十六年廢五等之<lb/>
爵立郡縣之官以公國為大郡侯伯為小郡大郡曰守<lb/>
小郡曰尉郡之言君也今之郡字君在其左邑在其右<lb/>
君為元首邑以載民故取名於君而謂之郡也<lb/>
<pb n="KR3k0003_WYG_006-36a"/>
箴後漢劉騊駼郡太守箴曰有嬴駈除焚典紀舊蕩滅<lb/>
蕃畿罷侯置守奏發閭左陳渉奮威楚築乾溪靈王不<lb/>
歸征遐由近可不肅祗守臣司境敢告執機<lb/>
　　河南郡<lb/>
應劭漢官儀曰河南尹所治周地秦兼天下置三川守<lb/>
河雒伊也漢更名河南孝武皇帝增云太守世祖中興<lb/>
徙都雒陽故號為尹尹正也<lb/>
謝承後漢書曰華崧為河南尹優賢養民興教崇化至<lb/>
<pb n="KR3k0003_WYG_006-36b"/>
其剪治强宗威烈不虧遂見譖毁又曰羊陟遷河南尹<lb/>
下車計日受俸嘗食乾飯茹菜禁斷豪右囑託書疏不<lb/>
與交通斷理寃徒進用善士節操者旌表異行<lb/>
魏志云司馬芝為河南尹抑强撫弱私請不行芝為教<lb/>
與羣下曰葢君能設教不能使吏必不犯也吏能犯教<lb/>
而不能使君必不聞也夫設教而犯君之劣也犯教而<lb/>
聞吏之禍也君劣於上吏禍於下此政事所以不理也<lb/>
可不各勉之哉<lb/>
<pb n="KR3k0003_WYG_006-37a"/>
傅子曰傅嘏為河南尹治以徳教為本然持法有恒簡<lb/>
而不可犯見理識情獄訟不任檟楚而得其實不為小<lb/>
惠有所薦達及有大益於民皆隠其端迹若不由己又<lb/>
曰樂廣為河南尹郡中前㕔多怪病後人皆於廊下督<lb/>
郵傳中治事無敢在㕔事者唯廣處之白日户自閉二<lb/>
子凱横等懾怖廣使掘墻孔得狸乃絶<lb/>
箴後漢崔駰河南尹箴曰茫茫天區畫兾為京商邑翼<lb/>
翼四方是營唐虞商周河洛是居成王郟鄏以處鶉墟<lb/>
<pb n="KR3k0003_WYG_006-37b"/>
諸夏勁强是從是横徹我墻屋而師尹不匡覇奪其權<lb/>
宗器以分圖籍遷齊九鼎入秦<lb/>
　　京兆郡<lb/>
漢書曰趙廣漢為京兆尹以和顔接士事善推功歸之<lb/>
下曰某掾屬所為非二千石所及吏皆輸冩心腹無所<lb/>
隠匿又曰張敞守京兆尹尹自趙廣漢誅後皆不稱職<lb/>
京師寢廢長安市偷盗尤多百賈苦之敞既視事求問<lb/>
長安偷盗首長數人居皆温厚出從僮僕閭里以為長<lb/>
<pb n="KR3k0003_WYG_006-38a"/>
者敞皆召既見責問因貸其罪乃署吏令致諸偷以自<lb/>
贖為置酒小偷皆來賀之飲醉偷長隂以赭汙其衣裾<lb/>
吏坐門閱赭汙者輙收之一日捕得數百人由是枹鼓<lb/>
希鳴市無偷盗又曰王駿為京兆尹成帝欲大用之故<lb/>
試以政事先是京兆有趙廣漢張敞王尊王章王駿皆<lb/>
有名京師稱曰前有趙張後有二王<lb/>
碑後漢蔡邕京兆尹樊陵碑曰於顯哲尹誕徳孔彰膺<lb/>
帝休命謂篤不忘爰納忠式規悟聖皇欽崇園邑大孝<lb/>
<pb n="KR3k0003_WYG_006-38b"/>
允光九命車服昭示采章軒軺四牡承祀蒸嘗多士時<lb/>
貢繇役永息進路孔夷民清險棘同體諸舊兆萌蒙福<lb/>
惠垂無疆守以罔極<lb/>
　　宣城郡<lb/>
陶氏家傳云陶汪晉咸康中為宣城内史君從父猷先<lb/>
為之君到郡乃招隠逸廣開學舍以此教民民有向方<lb/>
者則辟為掾吏百姓歌之曰人當勤學得主簿誰使為<lb/>
之陶明府<lb/>
<pb n="KR3k0003_WYG_006-39a"/>
晉中興書曰桓彝少孤家貧而性度髙豁不以簞瓢屑<lb/>
意年在弱冠便有知人之鍳為宣城太守百姓懐之<lb/>
沈約宋書曰羊𤣥保為黄門郎善奕棊棊品第三太祖<lb/>
亦好奕數蒙引見嘉其温謹與太祖賭郡戲勝以補宣<lb/>
城太守<lb/>
詩齊謝眺始之宣城郡詩曰簮髪逄嘉惠教義承君子<lb/>
心跡若未并憂歡將十祀幸霑雲雨慶方轡參多士振<lb/>
鷺徒追飛羣龍難𨽻齒烹鮮止貪競共理属廉恥伊余<lb/>
<pb n="KR3k0003_WYG_006-39b"/>
昧損益何用祗千里解劒北宫朝息駕南川涘寧希廣<lb/>
平詠聊慕華隂市又宣城郡内登望詩曰借問下車日<lb/>
匪直望舒圓寒城一以眺平楚正蒼然山積陵陽阻溪<lb/>
流春榖泉威紆距遥甸巉嵒帶逺天切切隂風暮桑柘<lb/>
起寒烟悵望心已極惝怳魂屢遷結髪倦為侣平生早<lb/>
事邊誰規鼎食盛寜要狐白鮮方棄汝南詔言稅遼東<lb/>
田<lb/>
　　㑹稽郡<lb/>
<pb n="KR3k0003_WYG_006-40a"/>
司馬彪續漢書曰任延拜㑹稽南部都尉時年十九迎<lb/>
吏見其少皆驚㑹稽多名士延到官皆聘請髙行俊乂<lb/>
尊待師友之禮及掾吏貧乏輒分俸禄以賑給之<lb/>
晉中興書曰諸葛恢為㑹稽太守臨行上為置酒謂之<lb/>
曰㑹稽晉之關中足食足兵在於太守以君有蒞任之<lb/>
方是以相屈四方分崩當匡振否運治之所先君為言<lb/>
之恢陳謝因對曰今天下䘮亂之餘風俗凌遲宜尊五<lb/>
美屏四惡進忠實之士退浮華之黨中宗深納之又曰<lb/>
<pb n="KR3k0003_WYG_006-40b"/>
王彪之為鎭軍將軍㑹稽内史加散騎常侍居郡八年<lb/>
豪强歛跡亡户出者三萬餘口又曰王述作㑹稽太守<lb/>
外白請諱答曰惟祖惟考四海所知過此無所復諱<lb/>
啓齊謝眺為王敬則謝㑹稽太守啓曰臣本布衣不謀<lb/>
逺大折衝之勤不舉爕理之義何階常恐覆餗是貽咎<lb/>
徴斯應陛下繼厯勝綂日月重光得以桓珪衮服拜奉<lb/>
嵗時視濯獻牲鞠躬郊廟而鴻恩妄假復授龜符玉節<lb/>
邁於雙璜表東侔於四履臨邊三事既謝張温頴川再<lb/>
<pb n="KR3k0003_WYG_006-41a"/>
撫亦慙黄霸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_006-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚巻六<lb/>
</p>
<p>
</p>
  </div>
</body>
</text>
</TEI>
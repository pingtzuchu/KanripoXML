<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻三十</head>
    <p>
<pb n="KR3k0003_WYG_030-1a"/>
欽定四庫全書<lb/>
　藝文類聚巻三十　　　　唐　歐陽詢　撰<lb/>
　人部十四<hi>别下</hi>　<hi>怨</hi>
　　别下<lb/>
賦魏文帝離居賦曰惟離居之可悲政獨處於空牀愁<lb/>
耿耿而不寐歴冬夜之悠長驚風厲於閨闥忽增激於<lb/>
中房動帷裳之晻曖彼明燭之無光又感離賦曰建安<lb/>
十六年上西征余居守老母諸弟皆從不勝思慕乃作<lb/>
<pb n="KR3k0003_WYG_030-1b"/>
賦曰秋風動兮天氣涼居常不快兮中心傷出北園兮<lb/>
彷徨望衆墓兮成行柯條<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>兮無色緑草變兮萎黄脫<lb/>
微霜兮零落隨風雨兮飛揚日薄暮兮無悰思不衰兮<lb/>
愈多招延佇兮良久忽踟蹰兮忘家又永思賦曰仰北<lb/>
辰而永思泝悲風以増傷哀遐路之漫漫痛長河之無<lb/>
梁願託乗於浮雲嗟逝速之難當又出婦賦曰念在昔<lb/>
之恩好似比翼之相親惟方今之疏絶若驚風之吹塵<lb/>
夫色衰而愛絶信古今其有之傷焭獨之無恃恨𦙍嗣<lb/>
<pb n="KR3k0003_WYG_030-2a"/>
之不滋甘没身而同穴終百年之常期信無子而應出<lb/>
自典禮之常度悲谷風之不荅怨昔人之忽故被入門<lb/>
之初服出登車而就路遵長塗而南邁馬躊躇而廻顧<lb/>
野鳥翩而髙飛愴哀鳴而相慕撫騑服而展節即臨沂<lb/>
之舊城踐麋鹿之曲蹊聽百鳥之羣鳴情悵恨而顧望<lb/>
心鬱結其不平<lb/>
魏陳王曹植出婦賦曰以才薄之質陋奉君子之清塵<lb/>
承顔色以接意恐疎賤而不親悅新昏而忘妾哀愛惠<lb/>
<pb n="KR3k0003_WYG_030-2b"/>
之中零遂摧頽而失望退幽屏於下庭痛一旦而見弃<lb/>
心忉怛以悲驚衣入門之初服背牀室而出征攀僕御<lb/>
而登車左右悲而失聲嗟寃結而無訴乃愁苦以長窮<lb/>
恨無愆而見弃悼君施之不終又愍志賦曰或人有好<lb/>
鄰人之女者時無良媒禮不成焉彼女遂行適人有言<lb/>
之於余者余心感焉乃作賦曰竊託音於往昔迄來春<lb/>
之不從思同遊而無路情壅隔而靡通哀莫哀於永絶<lb/>
悲莫悲於生離豈良時之難俟痛余質之日虧登髙樓<lb/>
<pb n="KR3k0003_WYG_030-3a"/>
以臨下望所歡之攸居去君子之清宇歸小人之蓬廬<lb/>
欲輕飛而從之迫禮防之我拘又歸思賦曰背故鄉而<lb/>
遷徂將遥憇乎北濵經平常之舊居感荒壊而莫振城<lb/>
邑寂以空虛草木穢而荆榛嗟喬木之無隂處原野其<lb/>
何為信樂土之足慕忽并日而載馳<lb/>
魏王粲出婦賦曰既僥倖兮非望逢君子兮宏仁當隆<lb/>
暑兮翕赫猶蒙眷兮見親更盛衰兮成敗思情固兮日<lb/>
新竦余身兮敬事理中饋兮恪勤君不篤兮終始樂枯<lb/>
<pb n="KR3k0003_WYG_030-3b"/>
荑兮一時心揺蕩兮變易忘舊姻兮棄之馬已駕兮在<lb/>
門身當去兮不疑攬衣帶兮出户顧堂室兮長辭<lb/>
晉陸機别賦曰伊公子之可懐悲永别之局期悼同居<lb/>
之無樂曾不踰乎一朞經春秋之寒暑常戚戚而不怡<lb/>
登九層而脩觀超臨遠以相思<lb/>
晉傅咸感别賦曰嘉天地之交泰美萬物之㑹通悅朋<lb/>
友之攸攝慕管鮑之遐蹤退以文而㑹友欽公子之清<lb/>
塵信同聲之相應意未寫而情親誓稚好之齠齓分綢<lb/>
<pb n="KR3k0003_WYG_030-4a"/>
繆而日新蘭蕙含芬有時而馨龍驥踠足有時而征乾<lb/>
道變化時惟大明峩峩睦友載揚厥聲降聖宰之旌招<lb/>
曜羽儀之上京贊唐虞之嘉運超飛躍乎太清佩銀璜<lb/>
於帝側拖紫艾於天庭瞻神極之𦕈𦕈喜吾子之寵榮<lb/>
無荆玉之夜觀猥齊景於夜光敢有覬於斯舉欣與子<lb/>
而並翔天啓其願自沗蘋蘩㓜則同遊長則同班同心<lb/>
厥職其臭如蘭庶績未凝聖朝疇咨顯佐納言光綜萬<lb/>
機出順景而為偶入閴然而無依歩虛宇以低廻想宴<lb/>
<pb n="KR3k0003_WYG_030-4b"/>
笑之餘暉意纒綿而彌結淚雨靣而霑衣<lb/>
梁江淹别賦曰黯然銷魂者唯别而已矣况秦呉兮絶<lb/>
國復燕宋兮千里或春苔兮始生乍秋風兮暫起是以<lb/>
行子腸斷百感悽惻風蕭蕭而異響雲漫漫兮竒色舟<lb/>
凝滯於水濵車逶遲於山側棹容與而未前馬哀鳴而<lb/>
不息掩金觴而誰御横玉柱而霑軾居人愁卧恍若有<lb/>
亡日下壁而沉彩月上軒而飛光知離夢之躑躅意别<lb/>
魂之飛揚爾乃别雖一緒事乃萬族至若龍馬銀鞍朱<lb/>
<pb n="KR3k0003_WYG_030-5a"/>
軒繡軸悵飲東都送客金谷琴羽張兮簫鼓陳燕趙歌<lb/>
兮傷美人珠與玉兮艶暮秋羅與綺兮嬌上春造分手<lb/>
而銜涕感寂寞而傷神乃有劒客慙恩少年報士韓國<lb/>
趙厠呉宫燕市驅征馬而不顧見行塵之時起又若君<lb/>
居淄右妾家河陽同瓊珮之晨照共金爐之夕香君結<lb/>
綬兮千里惜瑶草之徒芳慙幽宫之琴瑟悔臺上之流<lb/>
黄春闈閟此青苔色秋帳涵兹明月光夏簟清兮晝不<lb/>
暮冬釭凝兮夜何長織錦曲兮泣已盡廻文詩兮影獨<lb/>
<pb n="KR3k0003_WYG_030-5b"/>
傷是以别方不定别理千名有别必怨有怨必盈使人<lb/>
意奪神駭心摧骨驚又去故鄉賦曰日已暮兮隱呉山<lb/>
之丘虛北風折兮絳花落流水散兮翠葉踈𤼵桂枝而<lb/>
不見悵浮雲之離居乃凌大壑越蒼淵茫茫積水<graphic n="KR2310" url="https://raw.githubusercontent.com/kanripo/KR-Gaiji/master/images/KR2310.png" mimeType="image/png"/>
                    <graphic n="KR2310" url="https://raw.githubusercontent.com/kanripo/KR-Gaiji/master/images/KR2310.png" mimeType="image/png"/>
斷山窮隂近海平蕪帶天於是泣故關之已虛傷故國<lb/>
之無際出汀洲而解冠入溆浦而捐袂芳州之草行欲<lb/>
暮桂水之波不可渡絶世獨立兮報君子之一顧是時<lb/>
霜翦蕙兮風摧芷平原晚兮黄霧起重曰江南之杜衡<lb/>
<pb n="KR3k0003_WYG_030-6a"/>
兮色已陳願使黄鵠兮報佳人横羽觴而掩望撫玉琴<lb/>
兮何親<lb/>
梁劉孝儀歎别賦曰在羈旅兮為思每居常而不樂意<lb/>
難偕於駘蕩情易邀於隕穫愁非和而自來憂試排而<lb/>
不却退求已以自省慨撫衿而太息位不俟於一進髪<lb/>
徒彰於二色名有似於務耕學無均於譬織在初歸之<lb/>
為慶庶因拙而自收保私庭之宴喜共昆弟而嬉遊校<lb/>
小文於揺筆比揩式於臨流止每歡於接膝行如喜於<lb/>
<pb n="KR3k0003_WYG_030-6b"/>
同輈忽一去而數千遂離居而别域阻同被於當寐乖<lb/>
共飱於終食唯憑遠望以代歸負相思其無力<lb/>
梁張纉離别賦曰太常劉侯前軰宿達余在紈綺之嵗<lb/>
固已欽其風矣及理棹江干攬涕還望采蕭之詠不覺<lb/>
成篇彼劉侯之矯矯承世德之清輝挺荆衡之箘簵輝<lb/>
江漢之珠璣昔相知於一定逾盛衰乎二紀豈因媒以<lb/>
成親非彈冠而來仕分自諧於金石情冥符乎蘭芷忘<lb/>
時軰之後先略相知之年齒及胥遇於雲閣又方駕而<lb/>
<pb n="KR3k0003_WYG_030-7a"/>
聯曹宵擁衾而暗語晝稅鞅以遊遨案方前而等食衣<lb/>
共體而同袍猶合歡之蠲忿如來蘇之釋勞唯吾人之<lb/>
與子兮諒不言其已召在百代而奚殊雖千年而同調<lb/>
寧風波之所移豈流俗之能要非髙唱而云擬逢下士<lb/>
而或笑隔願言於信次尚眷眷而興懐矧雲崖之遠訣<lb/>
抱離袖而長乖顧龍門而掩涕瞻郢路而何偕在驚禽<lb/>
之屢感迫徂年之長暮眺湘沅之分流遵洞庭之永路<lb/>
山峻髙而易隱浦邅廻而難泝猨啾啾而夜吟鵑騷騷<lb/>
<pb n="KR3k0003_WYG_030-7b"/>
而曉度撫客子兮其何心能辭鄉兮别故抱荃蕙之<lb/>
遺芳共離披於霜露<lb/>
書漢李陵與蘇武書曰子卿名聲冠於圖籍分義光于<lb/>
二國形影表於丹青爵禄傳於王室家獲無窮之寵永<lb/>
明白於千載夫行志志立求仁得仁雖遭困厄死而後<lb/>
已將何恨哉陵前提歩卒五千深入匈奴右地三千餘<lb/>
里雖身降名辱下計其功豈不足以免老母之命耶嗟<lb/>
乎子卿世事謬矣功者福主今為禍先忠者義本今為<lb/>
<pb n="KR3k0003_WYG_030-8a"/>
重患是以彭蠡赴流屈原沉身子欲居九夷此不由感<lb/>
怨之志耶行矣子卿恩若一體分為二朝悠悠永絶何<lb/>
可為思人殊俗異死生斷絶何由復達<lb/>
漢蘇武報李陵書曰曩以人乏奉使方外至使遐夷作<lb/>
逆封豕造悖豺狼出爪摧辱王命身幽於無人之處跡<lb/>
戢於胡塞之地㰱朝露以為飲茹田䑕以為糧窮目極<lb/>
望不見所識側耳遠聽不聞人聲當此之時生不足甘<lb/>
死不足惡所以忍困强存徒念忠義雖誘僕以隆爵厚<lb/>
<pb n="KR3k0003_WYG_030-8b"/>
寵萬金之利不以滑其慮也迫以白刄在頸鐵鑕在喉<lb/>
不以動其心也何則志定於不回期誓於殁命幸賴聖<lb/>
明遠垂拯贖得使入湯之禽復假羽毛刖斷之足復蒙<lb/>
連續每念足下才為世英器為時出語曰夜行被繡不<lb/>
足為榮况於家室孤滅棄在絶域衣則異制食味不均<lb/>
棄捐功名雖尚視息與亡無異向使君服節死難書功<lb/>
竹帛傳名千代茅土之封永在不朽不亦休哉嗟乎李<lb/>
卿事已去矣失之毫釐差之千里將復何言所貺重遺<lb/>
<pb n="KR3k0003_WYG_030-9a"/>
義當順承本為一體今為異俗余歸漢室子留彼國臣<lb/>
無境外之交故不當受乖離邈矣相見未期國别俗殊<lb/>
死生隔絶代馬越鳥能不依依謹奉荅報并還所贈<lb/>
李陵重報書曰子卿足下勤宣令德䇿名清時榮問休<lb/>
暢幸甚幸甚遠託異國昔人所悲望風懐想能不依依<lb/>
自從初降以至今日身之困窮獨坐愁苦終日無覩但<lb/>
見異類韋韝毳幙以御風雨羶肉酪漿以充饑渴舉目<lb/>
言笑誰與為歡涼秋九月塞外草衰夜不能寐側耳遠<lb/>
<pb n="KR3k0003_WYG_030-9b"/>
聽胡笳互動牧馬悲鳴吟嘯成羣邉聲四起晨坐聴之<lb/>
不覺淚下與子别後益復無聊身負國恩為世所悲子<lb/>
歸受榮我留受辱命也何如身出禮義之鄉入無知之<lb/>
俗每一念至忽然忘生陵不難刺心以自明刎頸以見<lb/>
志顧國家於我已矣殺身無益適足增羞左右之人見<lb/>
陵如此為不入耳之歡來相勸勉異方之樂秪令人悲<lb/>
增忉怛耳子卿視陵豈偷生之士而惜死之人哉誠以<lb/>
虛死不如立節滅名不如報德也昔范蠡不殉會稽之<lb/>
<pb n="KR3k0003_WYG_030-10a"/>
耻曹沬不死三敗之辱卒復句踐之讎報魯國之羞區<lb/>
區之心竊慕此爾足下又云漢於功臣不薄子為漢臣<lb/>
安得不云爾乎足下昔以單車之使適萬乗之虜丁年<lb/>
奉使皓首而歸老母終堂生妻去室此天下所希聞古<lb/>
今所未有聞子之歸賜不過二百萬位不過典屬國子<lb/>
尚如此陵復何望哉且漢厚誅陵以不死薄賞子以守<lb/>
節欲使遠聽之臣望風馳命此實難矣男兒生以不成<lb/>
名死則葬蠻夷中誰復能屈身稽顙廻向北闕使刀筆<lb/>
<pb n="KR3k0003_WYG_030-10b"/>
之吏弄其文墨耶嗟乎子卿夫復何言相去萬里人絶<lb/>
路殊生為别世之人死為異域之鬼長與足下生死辭<lb/>
矣<lb/>
後漢張奐與延篤書曰唯别三年無一日之忘京師禁<lb/>
急不敢相聞豈不懐歸畏此簡書年老氣衰智盡謀索<lb/>
每有所處違宜失便比為兒車所讎中為馬循所困真<lb/>
欲入三泉之下復鎮之以大石厄乎此時也且太隂之<lb/>
地氷厚三尺木皮三寸風寒慘冽剥脫傷骨但此自非<lb/>
<pb n="KR3k0003_WYG_030-11a"/>
老憊者所堪而復加之以師旅因之以饑饉衆難聚集<lb/>
不可一二言也聾盲日甚氣力寖衰神耶當復相見者<lb/>
從此辭矣<lb/>
後漢竇𤣥形貌絶異天子以公主妻之舊妻與𤣥書别<lb/>
曰棄妻斥女敬白竇生卑賤鄙陋不如貴人妾日已遠<lb/>
彼日已親何所告訴仰呼蒼天悲哉竇生衣不厭新人<lb/>
不厭故悲不可忍怨不自去彼獨何人而居我處<lb/>
晉趙景真與稽茂齊書曰昔李叟入秦及關而歎梁生<lb/>
<pb n="KR3k0003_WYG_030-11b"/>
適越登岳長謠夫以嘉遯之舉猶懐戀恨况乎不得已<lb/>
者哉惟别之後離羣獨逝背榮宴辭倫好經逈路造沙<lb/>
漠鳴雞戒旦則飄爾晨征日薄西山則馬首靡託或乃<lb/>
廻颷狂厲白日寢光﨑嶇交錯陵隰相望渉澤求蹊披<lb/>
榛覔路嘯詠溝渠良不可度斯亦行路之艱難然非吾<lb/>
心之所懼也又北土之性難以託根投人夜光鮮不案<lb/>
劒今將植橘柚於𤣥朔蔕華藕於脩陵表龍章於裸壤<lb/>
奏韶武於聾俗固難以取貴矣朝霞啓暉則身疲於遄<lb/>
<pb n="KR3k0003_WYG_030-12a"/>
征太陽戢曜則情劬於夕惕思躡雲梯横奮八極披艱<lb/>
掃穢蕩海夷岳蹴崑崙使西倒踏泰山令東覆平滌九<lb/>
區恢廓宇宙斯亦吾心之鄙願也時不我與垂翼遠逝<lb/>
鋒鋩靡加六翮摧屈自非樂天知命誰能不憤悒者哉<lb/>
吾子植根芳苑擢秀清流榮耀眩其前艶色餌其後良<lb/>
儔交其左聲名馳其右翺翔倫黨之間弄姿房帷之裏<lb/>
從容顧眄綽有餘裕俯仰吟嘯自以為得志矣豈能與<lb/>
吾同大丈夫之憂樂哉去矣嵇生永離隔矣㷀㷀飄寄<lb/>
<pb n="KR3k0003_WYG_030-12b"/>
臨沙漠矣悠悠三千路難渉矣執手之期邈無日矣思<lb/>
心彌結誰云釋矣無金玉爾音而有遐心身雖胡越意<lb/>
存斷金<lb/>
晉稽茂齊荅趙景真書曰登山遠望覩<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>
                    <graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>以成憤䇿<lb/>
杖廣澤瞻長波以增悲遊眄春圃情有秋林之悴濯足<lb/>
夏流心懐冬氷之慘對榮宴而不樂臨清觴而無歡今<lb/>
足下琬琰之璞未剖而求光時之價騏驥之足未攄而<lb/>
希絶景之功心銳而動淺望速而應遲故有企佇之懐<lb/>
<pb n="KR3k0003_WYG_030-13a"/>
爾夫處靜不悶古人所貴窮而不濫君子之美故顔生<lb/>
居陋不改其樂孔父困陳絃歌不廢幸吾子思宏遠理<lb/>
含道自榮將與足下交伯成於窮野結箕山乎蓬屋侣<lb/>
范生於海濵儔黄綺於商岳慿輕雲以絶馳遊曠蕩以<lb/>
自足雖不齊足下之所樂亦吾心之所願也<lb/>
梁簡文帝與劉孝綽書曰執别㶚泄嗣音阻闊合璧不<lb/>
停旋灰屢徙玉霜夜下旅鴈晨飛想涼燠得宜時候無<lb/>
爽既官寺務煩簿領殷湊等張釋之條理同于公之明<lb/>
<pb n="KR3k0003_WYG_030-13b"/>
察雕龍之才本傳靈虵之譽自髙頗得暇逸於篇章從<lb/>
容於文諷頃擁旄西邁載離寒暑曉河未落拂桂棹而<lb/>
先征夕鳥歸林懸孤㠶而未息足使邊心憤薄鄉思邅<lb/>
廻但離闊已久載勞寤寐佇聞還驛以慰相思又與蕭<lb/>
臨川書曰零雨送秋輕寒迎節江楓曉落林葉初黄登<lb/>
舟已積殊足勞止解維金關定在何日八區内侍厭直<lb/>
御史之廬九棘外府且息官曹之務應分竹南川剖符<lb/>
千里但黑水初旋未申十千之飲桂宫既啓復乖雙闕<lb/>
<pb n="KR3k0003_WYG_030-14a"/>
之宴文雅縱横即事分阻清夜西園𦕈然未尅想征艫<lb/>
而結歎望挂席而霑衿若使宏農書疏脫還鄴下河南<lb/>
口占儻歸鄉里必遲青泥之封且覯朱明之詩白雲在<lb/>
天蒼波無極瞻之岐路眷慨良深愛護波潮敬朂光彩<lb/>
梁元帝與蕭挹書曰闊别清顔忽焉已久未復音息勞<lb/>
望情深暑氣方隆恒保清善握蘭雲閣解紱龍樓允膺<lb/>
妙選良為幸甚想同僚多士方駕連曹雅歩南宫容與<lb/>
自玩士衡已後唯在兹日惟昆與季文藻相暉二陸三<lb/>
<pb n="KR3k0003_WYG_030-14b"/>
張豈獨擅美比暇日無事時復含毫頗有賦詩别當相<lb/>
簡但衡巫峻極漢水悠長何時把袂共披心腹<lb/>
梁劉孝標荅郭峙書曰聞君子舊矣但人非豕鹿轉加<lb/>
蓬逝波駭雨散動間山川故無由交羽觴薦雜佩睨浮<lb/>
雲以搔首臨清風而浩歌變燧廻星亦云勞止<lb/>
周王褒與周𢎞讓書曰嗣宗窮途楊朱岐路征蓬長逝<lb/>
流水不歸南北殊方炎涼異節木皮春厚桂樹冬榮攝<lb/>
衞惟宜動靜多豫賢兄入關敬承闊曲猶依杜陵之水<lb/>
<pb n="KR3k0003_WYG_030-15a"/>
尚保東陂之田鏟跡幽蹊銷聲窮谷何其愉樂幸甚幸<lb/>
甚弟昔因多疾亟覽九仙之方晚渉世途猶懐五岳之<lb/>
舉頃年事遒盡容髪衰謝芸其黄矣零落無時還念生<lb/>
涯繁憂總集視隂愒日類趙孟之徂年負杖行吟同劉<lb/>
琨之積慘河陽北遊空思鞏洛㶚陵南望唯見長安所<lb/>
貴書生之魂還依舊里射聲之鬼無恨他鄉浮雲在天<lb/>
邈無由矣㑹見之期長無日矣授筆攬紙龍鍾横集<lb/>
陳周𢎞讓荅王襃書曰甚矣悲哉此之為别也雲飛泥<lb/>
<pb n="KR3k0003_WYG_030-15b"/>
沉金鑠蘭滅玉音不嗣瑶華莫因家兄至自鎬京致來<lb/>
書於窮谷故人之跡有如對面開題申紙流臉霑膝與<lb/>
弟分袂西陜言反東區雖保周陂還依蔣徑三荆離圻<lb/>
二仲不歸麋鹿為曹更多悲緒丹經在握貧病莫諧芝<lb/>
术可求聊因採掇昔吾壯日及弟富年俱值邕熈並歡<lb/>
衡泌南風雅操清觴妙曲弦琴促坐無乏夕晨玉瀝金<lb/>
華冀獲難老不虞一旦翻覆波瀾吾已愒隂弟非茂齒<lb/>
禽尚之契各在天涯永念生平難為胸臆正當視隂數<lb/>
<pb n="KR3k0003_WYG_030-16a"/>
箭排愁破涕人生樂爾憂戚何為願愛玉體珍金相保<lb/>
期頥享夀考黄髪猶冀蒼鴈頳鯉時傳尺素清風朗月<lb/>
但寄相思搦管操觚聲淚俱咽<lb/>
陳徐陵荅尹義尚書曰别離二國雲雨十年心想河陽<lb/>
言銅爵而無遠神遊漳水與金鳯而俱飛弟留連河北<lb/>
義等周南懐此殊才實可傷歎吾崦嵫既暮容鬂皤然<lb/>
風氣彌留砭藥無損追惟疇昔共備行人家國安危賔<lb/>
禮升降懸壺代哭俱歴春冬移管于箕同兹辛苦鳴蜩<lb/>
<pb n="KR3k0003_WYG_030-16b"/>
抱樹亟見藏氷歸鴈銜蘆多歴寒食靖言念此如何可<lb/>
忘夫以擁腫之木得免因於不才觳觫之牛自保由於<lb/>
無用嗟余鄙陋未有龔生唯歎吾賢不同蘧瑗爾夫推<lb/>
溝拯溺每切皇哀逸翮飄鱗見優機覽所以降尺一之<lb/>
書馳輶軒之使心期與國必遂還途寧謂親鄰更成難<lb/>
請伊昔梁朝共奉嘉聘張兹大帛處彼髙閎庭奏歌鍾<lb/>
座延嬌眄賔客之叙方於階阼田獵之禽同於君膳正<lb/>
以鄉關阻亂致爾拘留家國隆平義應旋反韓宣屢至<lb/>
<pb n="KR3k0003_WYG_030-17a"/>
宰孔頻還翻爾遲廻豈云鄰睦<lb/>
　　怨<lb/>
春秋潭潜巴曰河水逆流怨氣盛也<lb/>
毛詩序曰亂世之音怨以怒其政乖又曰角弓父兄刺<lb/>
幽王也不親九族而好讒佞骨肉相怨故作是詩也騂<lb/>
騂角弓翩其反矣兄弟婚姻無胥遠矣<lb/>
左傳曰晉侯賞從亡者介之推不言禄禄亦弗及其母<lb/>
曰盍亦求之以死誰懟對曰尤而效之罪又甚焉且出<lb/>
<pb n="KR3k0003_WYG_030-17b"/>
怨言不食其食又曰晉郄至獻楚㨗于周與單襄公語<lb/>
驟稱其伐單子語諸大夫曰温季其亡乎位於七人之<lb/>
下而求掩其上怨之聚亂之本也多怨而階亂何以在<lb/>
位夏書曰怨豈在明不見是圖將慎其細也今而明之<lb/>
其可乎又曰呉公子札來聘請觀於周樂為之歌周南<lb/>
召南曰美哉始基之矣猶未也然勤而不怨矣為之歌<lb/>
小雅曰美哉思而不貳怨而不言其周德之盛乎又曰<lb/>
子産云我聞忠善以損怨不聞作威以防怨又曰君子<lb/>
<pb n="KR3k0003_WYG_030-18a"/>
之言信而有徵故怨遠於身小人之言僭而無徵故怨<lb/>
咎及之<lb/>
論語曰放於利而行多怨又曰貧而無怨難富而無驕<lb/>
易<lb/>
管子曰凡禍亂之所生生於怨咎怨咎之所生在於非<lb/>
理故曰閑禍在除怨<lb/>
楚辭曰怨靈脩之浩蕩終不察夫民心<lb/>
淮南子曰和氏之璧夏后之璜揖讓而進之以合歡夜<lb/>
<pb n="KR3k0003_WYG_030-18b"/>
以投人則為怨時與不時也<lb/>
琴操曰王昭君者齊國人也顔色皎絜聞於國中獻於<lb/>
孝元帝訖不幸納積五六年昭君心有怨曠偽不飾其<lb/>
形容元帝每歴後宫疎略不過其處後單于遣使者朝<lb/>
賀元帝陳設倡樂乃令後宫粧出昭君怨恚日久乃便<lb/>
循飾善籹盛服光暉而出俱列坐元帝謂使者曰單于<lb/>
何所願樂對曰珍竒怪物皆悉自備唯婦人醜陋不如<lb/>
中國乃令後宫欲至單于者起昭君喟然越席而前曰<lb/>
<pb n="KR3k0003_WYG_030-19a"/>
妾幸得備在後宫麤醜卑陋不合陛下之心誠願得行<lb/>
帝大驚悔之良久太息曰朕已誤矣遂以與之昭君至<lb/>
單于心思不樂乃作怨曠思惟歌曰秋木萋萋其葉萎<lb/>
黄有鳥處山集于苞桑養育毛羽形容生光既得升雲<lb/>
遊倚曲房離宫絶曠身體摧藏志念抑冗不得頡頑雖<lb/>
得餧食心有徊徨我獨伊何改往變常翩翩之燕遠集<lb/>
西羗髙山峩峩河水泱泱父兮母兮道里悠長嗚呼哀<lb/>
哉憂心惻傷<lb/>
<pb n="KR3k0003_WYG_030-19b"/>
續漢書曰建武三十年三月羣臣上言即位三十年宜<lb/>
封禪泰山詔書曰百姓怨氣滿腹吾誰欺欺天乎曾謂<lb/>
泰山不如林放乎<lb/>
詩魏阮瑀詩曰民生受天命漂若河中塵雖稱百齡夀<lb/>
孰能應此身猶獲嬰凶禍流離恒苦辛<lb/>
宋鮑昭行路難曰君不見河邊草冬時枯死春滿道君<lb/>
不見城上日今暝没西山明朝復更出今我何時得自<lb/>
然一滅永罷歸黄泉人生苦多歡樂少意氣敷腴在盛<lb/>
<pb n="KR3k0003_WYG_030-20a"/>
年且願得志數相就牀頭恒有沽酒錢功名竹帛非我<lb/>
事存亡貴賤委皇天又曰㵼水置平地各自東西南北<lb/>
流民生亦有命安能行歎復坐愁酌酒以自寛舉杯斷<lb/>
絶歌路難心非木石豈無感吞聲躑躅不敢言<lb/>
齊謝朓玉階怨詩曰夕殿下珠簾流螢飛復息長安縫<lb/>
羅衣思君此何極<lb/>
梁元帝送西歸内人詩曰秋氣蒼茫結孟津復送巫山<lb/>
薦枕神昔時慊慊愁應去今日勞勞長别人<lb/>
<pb n="KR3k0003_WYG_030-20b"/>
梁豫章王蕭綜聽鐘鳴詩曰歴歴聽鐘鳴當知在帝城<lb/>
西樹隱落月東忩見曉星霧露朏朏未分明鳥啼啞啞<lb/>
已流聲驚客思動客情客思欝從横翩翩孤鴈何所棲<lb/>
依依别鶴半夜鳴今嵗行已暮雨雪向凄凄飛蓬旦夕<lb/>
起楊柳尚翻低氣欝結涕滂沱愁思無所託强作聽鐘<lb/>
歌<lb/>
梁范雲登城怨詩曰楚妃歌脩竹漢女奏幽蘭獨以閨<lb/>
中笑豈知城上寒<lb/>
<pb n="KR3k0003_WYG_030-21a"/>
梁劉孝綽班婕妤怨詩曰應門寂已閉非復後庭時况<lb/>
在青春日萋萋緑草滋妾身似秋扇君恩絶履綦詎憶<lb/>
遊輕輦從今賤妾辭<lb/>
梁呉筠行路難曰洞庭水上一株桐經霜觸浪困嚴風<lb/>
昔時抽心曜白日今旦卧死黄沙中洛陽名工見咨嗟<lb/>
一剪一刻作琵琶白璧規心學明月珊瑚映靣作風花<lb/>
帝王見賞不見忘提攜把握登建章掩抑摧藏張女彈<lb/>
殷勤促柱楚明光年年月月對君子遥遥夜夜宿未央<lb/>
<pb n="KR3k0003_WYG_030-21b"/>
未央綵女棄鳴箎爭見拂拭生光儀茱茰錦衣玉作匣<lb/>
安念昔日枯樹枝不學衡山南嶺桂至今千載猶未知<lb/>
又曰青𤨏門外安石榴連枝接葉夾御溝金墉城西合<lb/>
歡樹垂條照采拂鳯樓遊俠少年游上路傾心顛倒想<lb/>
戀慕摩頂至足買片言開胸瀝膽取一顧自言家在趙<lb/>
邯鄲翩翩舌杪復劒端青驪白駮的盧馬金羈緑鞚紫<lb/>
絲鞶躞蹀横行不肯進夜夜汗血至長安長安城中諸<lb/>
貴臣爭貴儒者席上珍復聞梁王好學問輕棄劒客如<lb/>
<pb n="KR3k0003_WYG_030-22a"/>
埃塵吾丘夀王始得意司馬相如適被申大才大辯尚<lb/>
如此何况我軰輕薄人又曰君不見西陵田從横十字<lb/>
成陌阡君不見東郊道荒涼蕪没起寒煙盡是昔日帝<lb/>
王處歌姬舞女達天曙今日翩妍少年子不知華盛落<lb/>
前去吐心吐意許他人今旦廻惑生猶豫山中桂樹自<lb/>
有枝心中方寸自相知何言嵗月忽若馳君之情意與<lb/>
我離還君玳瑁金雀釵不忍見此便心危又曰君不見<lb/>
長安客舍門娼家少女名桃根貧窮夜紡無燈燭何言<lb/>
<pb n="KR3k0003_WYG_030-22b"/>
一朝奉至尊至尊離宫百餘處千門萬户不知曙唯聞<lb/>
啞啞城上烏玉欄金井牽轆轤丹梁翠柱飛流蘇香薪<lb/>
桂火炊彫菰當年翻覆無常定薄命為女必已麤<lb/>
梁孔翁歸班婕妤怨詩曰長門與長信日暮九重空雷<lb/>
聲聽隱隱車響絶籠籠恩光隨妙舞團扇逐秋風鈆華<lb/>
誰不見人意自難同<lb/>
梁何思澄班婕妤詩曰寂寂長信晚雀聲愁洞房蜘蛛<lb/>
網髙閣駮蘚被長廊虛殿簾帷靜閒階花蘂香愁愁視<lb/>
<pb n="KR3k0003_WYG_030-23a"/>
日暮還復守空牀<lb/>
梁施榮泰王昭君詩曰垂羅下椒閣舉袖拂胡塵即即<lb/>
撫心歎蛾眉誤殺人<lb/>
梁徐悱妻劉氏班婕妤怨詩曰日没應門閉愁思百端<lb/>
生况復昭陽近風傳歌吹聲寵移真不恨讒枉太無情<lb/>
祇言爭分理非妬舞腰輕<lb/>
梁王叔英妻劉氏王昭君怨詩曰一生竟何定萬事良<lb/>
難保丹青失應圖匣玉成秋草相接辭關淚至今猶未<lb/>
<pb n="KR3k0003_WYG_030-23b"/>
燥漢使汝南還殷勤為人道<lb/>
梁范靖妻沈氏昭君歎詩曰早信丹青巧重賂洛陽師<lb/>
千金畵雲鬂百萬寫娥眉<lb/>
陳隂鏗班婕妤詩曰栢梁新寵盛長信昔恩傾誰謂詩<lb/>
書巧翻為歌舞輕花月分忩進苔草共階生憶淚衫前<lb/>
滿單眠夢裏驚可惜逢秋扇何用合歡名<lb/>
陳昭昭君辭曰跨鞍今永訣垂涕别親賔漢地隨行盡<lb/>
胡關逐望新交河壅塞霧隴日闇沙塵唯有孤明月猶<lb/>
<pb n="KR3k0003_WYG_030-24a"/>
能遠送人<lb/>
賦漢董仲舒士不遇賦曰嗚呼嗟乎遐哉邈矣時來曷<lb/>
遲去之速矣屈意從人非吾徒矣正身俟時將就來矣<lb/>
心之憂兮不期禄矣遑遑匪寧祗增辱矣努力觸藩徒<lb/>
摧角矣不出户庭庶無過矣重曰生不丁三代之盛隆<lb/>
兮而丁三季之末俗末俗以辯詐而期通貞士以耿介<lb/>
而自束雖日三省於吾身繇懐進退之唯谷彼寔繁之<lb/>
有徒指其白以為墨目信嫮而視𦕈口信辯而言訥鬼<lb/>
<pb n="KR3k0003_WYG_030-24b"/>
神不能正人事之變戾聖賢亦不能開愚夫之違惑出<lb/>
門則不可與偕往藏器又蚩其不容退洗心而内訟固<lb/>
未知其所從觀上世之清暉廉士焭焭而靡歸殷湯有<lb/>
卞隨與務光周武有伯夷與叔齊孰若反身於素業莫<lb/>
隨世俗而輪轉雖矯情而獲百利不如復心而歸一善<lb/>
漢司馬遷悲士不遇賦曰悲夫士生之不辰愧顧影而<lb/>
獨存恒剋已而復禮懼志行而無聞諒才韙而世戾將<lb/>
逮死而長勤雖有行而不彰徒有能而不陳何窮達之<lb/>
<pb n="KR3k0003_WYG_030-25a"/>
易惑信美惡之難分時悠悠而蕩蕩將遂屈而不伸使<lb/>
公於公者彼我同兮私於私者自相悲兮天道微哉吁<lb/>
嗟闊兮人理顯然相傾奪兮好生惡死才之鄙也好貴<lb/>
夷賤哲之亂也炤炤洞達胸中豁也昏昏罔覺内生毒<lb/>
也我之心矣哲已能忖我之言矣哲已能選没世無聞<lb/>
古人惟耻朝聞夕死孰云其否逆順還周乍没乍起無<lb/>
造福先無觸禍始委之自然終歸一矣<lb/>
漢司馬相如陳皇后長門賦曰願賜問而自進兮得尚<lb/>
<pb n="KR3k0003_WYG_030-25b"/>
君之玉音奉虛言而望誠兮期城南之離宫脩薄具而<lb/>
自設兮君不肯而幸臨浮雲欝而四塞兮天窈窈而晝<lb/>
隂雷隱隱而響起兮聲象君之車音刻木蘭以為榱兮<lb/>
飾文杏以為梁日黄昏而望絶兮悵獨託於空堂懸明<lb/>
月以自照兮徂清夜於洞房援雅琴以變調兮奏愁思<lb/>
之不可長案流徵以却轉兮聲窈妙而復揚摶芬若以<lb/>
為枕兮席荃蘭而茝香忽寢寐而夢想兮魂若君之在<lb/>
傍<lb/>
<pb n="KR3k0003_WYG_030-26a"/>
班婕妤自悼賦曰承祖考之遺德荷性命之淑靈登薄<lb/>
軀於宫闈充下陳於後庭蒙聖皇之渥惠當日月之盛<lb/>
明揚光烈之翕赫奉隆寵於增城既遇幸於非位竊庶<lb/>
幾乎嘉時陳女圖而鏡鑑顧女史而問詩歴年歳而悼<lb/>
懼閔蕃華之不滋白日忽以移光遂暗漠以昧幽猶被<lb/>
覆載之厚德不廢捐於罪尤奉供養於東宫託長信之<lb/>
末流重曰潜𤣥宫兮幽以清應門閉兮禁闈扃華殿塵<lb/>
兮玉階苔中庭萋兮緑草生神𦕈𦕈兮宻靜處君不御<lb/>
<pb n="KR3k0003_WYG_030-26b"/>
兮誰為榮俯視兮丹墀思君兮履綦仰視兮雲渥雙涕<lb/>
兮横流顧左右兮和顔酌羽觴兮銷憂惟人生兮一世<lb/>
忽一過兮若浮<lb/>
魏丁廙蔡伯喈女賦曰伊大宗之令女禀神惠之自然<lb/>
在華年之二八披鄧林之曜鮮明六列之尚致服女史<lb/>
之話言參過庭之明訓才朗悟而通𤣥當三春之嘉月<lb/>
時將歸於所天曵丹羅之輕裳戴金翠之華鈿美榮曜<lb/>
之所茂哀寒霜之已繁豈偕老之可期庶盡歡於餘年<lb/>
<pb n="KR3k0003_WYG_030-27a"/>
何大願之不遂飄微軀於逆邊行悠悠於日遠入窮谷<lb/>
之寒山慙柏舟於千祀負寃魂於黄泉我羈虜其如昨<lb/>
經春秋之十二忍胡顔之重耻恐終風之我萃詠芳草<lb/>
於萬里想音塵之髣髴祈精爽於交夢終寂寞而不至<lb/>
哀我生之何辜為神靈之所棄仰蕣華其已落臨桑榆<lb/>
之歔欷入穹廬之秘館亟踰時而經節歎殊類之非匹<lb/>
傷我躬之無悅脩膚體以深失念蘭澤之空設佇美目<lb/>
於胡忌向凱風而泣血<lb/>
<pb n="KR3k0003_WYG_030-27b"/>
梁江淹恨賦曰試望平原蔓草縈骨拱木歛魂人生到<lb/>
此天道寧論於是僕本恨人心驚不已直念古者伏恨<lb/>
而死若乃趙王既虜遷於房陵薄暮心動昧旦晨興别<lb/>
艶姬與美女䘮金輿及玉乘置酒欲飲悲來填膺千秋<lb/>
萬嵗為怨難勝至如李君降北名辱身寃㧞劒擊柱弔<lb/>
影慙魂若夫明妃去時仰天太息紫臺稍遠關山無極<lb/>
搖風忽起白日西匿隴鴈少飛岱雲寡色望君皇兮何<lb/>
期終蕪絶兮異域至如敬通見抵罷歸田里閉關却掃<lb/>
<pb n="KR3k0003_WYG_030-28a"/>
塞門不仕左對孺人右顧稚子脫畧公卿跌宕文史齎<lb/>
志没地長懐無已若夫中散下獄神氣激揚濁醪夕引<lb/>
素琴晨張秋日蕭索浮雲無光欝青霞之竒志入脩夜<lb/>
之不暘或有孤臣危涕孽子墜心遷客海上流戍隴隂<lb/>
此人但聞悲風汩起泣下霑衿亦復含酸茹怨銷落湮<lb/>
沉若乃騎疊跡車屯軌黄塵匝地歌吹四起無不煙斷<lb/>
火絶閉骨泉壤已矣哉春草暮兮秋風驚秋風罷兮春<lb/>
草生綺羅畢兮池館盡琴瑟滅兮丘隴平自古皆有死<lb/>
<pb n="KR3k0003_WYG_030-28b"/>
莫不飲恨而吞聲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷八十八</head>
    <p>
<pb n="KR3k0003_WYG_088-1a"/>
欽定四庫全書<lb/>
　藝文類聚卷八十八　　唐　歐陽詢　撰<lb/>
　木部上<hi>松桑</hi>　<hi>栢/榆</hi>　<hi>槐桐</hi>
　　木<lb/>
春秋元命苞曰木之為言觸也氣動躍也<lb/>
易曰巽為木坎其於木也為堅多心艮其於木也為堅<lb/>
多節離其於木也為科上槁又曰地中生木升君子以<lb/>
順德積小以髙大<lb/>
<pb n="KR3k0003_WYG_088-1b"/>
爾雅曰木族生為灌灌木叢木也<lb/>
尚書曰兖州厥木惟條揚州厥木惟喬又曰三曰木木<lb/>
曰曲直曲直作酸又曰木從繩則直<lb/>
禮記曰孟春之月盛德在木孟夏之月無伐大樹<lb/>
毛詩曰黄鳥于飛集于灌木又曰樛木后妃逮下也又<lb/>
曰南有喬木不可休思又曰伐木丁丁鳥鳴嚶嚶<lb/>
禮斗威儀曰君乗木而王者其政升平則草木豐盛<lb/>
春秋孔演圖曰麟木精也<lb/>
<pb n="KR3k0003_WYG_088-2a"/>
六韜曰冬氷可折夏條可結<lb/>
莊子曰南郭子綦逰於商之丘見大木焉有異結駟千乘<lb/>
隠將庇其類子綦曰此何木也然必異材從而視其細<lb/>
枝則拳曲不可為棟梁俯而視其木根則軸解不可為<lb/>
棺槨䑛其葉則舌爛嗅之則使人狂子綦曰此果不材<lb/>
之木以至其大矣<lb/>
慎子曰廊廟之材葢非一木之枝也<lb/>
尸子曰木之精氣為畢方又曰深根固蒂<hi>注畢方火鳥也</hi>
<pb n="KR3k0003_WYG_088-2b"/>
荀卿子曰玉在山而木潤<lb/>
𤣥中記曰百歳之樹其汁赤如血千歳之樹精為青羊<lb/>
萬歳之樹精為青牛又曰大樹之山西則有采華之樹<lb/>
服之則通萬國之言<lb/>
博物志曰員丘上有不死之樹食之乃夀<lb/>
十洲記曰聚窟洲海中申未地上有大樹與楓木相似<lb/>
而花葉香聞數百里名為反魂樹於玉釡中煮取汁如<lb/>
黑<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>名之為反生香香氣聞數百里死屍在地聞氣仍<lb/>
<pb n="KR3k0003_WYG_088-3a"/>
活<lb/>
漢書晁錯上書曰夫胡貉之地積隂之處也木皮三<lb/>
寸<lb/>
淮南子曰凡幹木生庶木根枝木者生於庶木凡見葉<lb/>
落而知嵗暮故葉落而長年悲<lb/>
謝承後漢書曰方儲幼䘮父事母終日負土成墳種竒<lb/>
樹千株<lb/>
詩曰荏苒柔木君子樹之<lb/>
<pb n="KR3k0003_WYG_088-3b"/>
稽命錄曰出號施令合民心作樂制禮得天心則草木<lb/>
有益於人者長以飬民王者得禮之制澤谷中生赤木<lb/>
又宗廟生木又夫子墳方一里弟子各以四方竒木來<lb/>
植之又萬木細為杪<lb/>
傳曰慈母之恕其子折木鳥能擇木<lb/>
隂符經曰火生於木禍發必剋<lb/>
國語曰伐木不自其本必有後生塞水不自其源必有<lb/>
後流除禍不自其本必有後亂又曰人之有孝也猶樹<lb/>
<pb n="KR3k0003_WYG_088-4a"/>
之有枝葉猶庇廕之况君子乎<lb/>
魏管輅過母邱儉墓下曰林木雖茂無形可久碑誄雖<lb/>
美無後可守𤣥武藏頭蒼龍無足白虎銜尸朱雀悲哭<lb/>
四危以備法當滅族<lb/>
子路曰二親之夀忽若塵過隙草木長霜露不息使賢<lb/>
者欲養二親其道不行<lb/>
老子曰草木之生也柔脆其死也枯槁又曰合抱之木<lb/>
生於毫末<lb/>
<pb n="KR3k0003_WYG_088-4b"/>
吕令曰夫爚蟬者務在乎明其火振其樹而已火不明<lb/>
雖振何益明不獨在乎火在闇當今之世闇則甚矣人<lb/>
主有明其徳者天下之士其歸也若蟬之走明火矣又<lb/>
曰木方盛終日采之而復生秋風下霜一夕而零又欲<lb/>
鳥者先樹木又人之有民如木之有根根深則本固<lb/>
文選曰樹木者憂其蠧根朽則葉危<lb/>
淮南子曰直木先伐甘井先竭<lb/>
抱朴子曰横海有魚抱大樹能語精名靈陽午日稱仙<lb/>
<pb n="KR3k0003_WYG_088-5a"/>
人者老樹也<lb/>
山海經曰少室山上有木名帝休黃花黑實服之不怒<lb/>
神仙傳曰王少年入學家最逺往來先流輩怪之常見<lb/>
如提一木三尺餘至則拄屋間流軰知取者後不見<lb/>
禮曰入山行木無有斬伐<lb/>
離騷曰一夫九首拔木九千又曰嫋嫋兮秋風洞庭波<lb/>
兮木葉下又曰罾何為兮木上又曰搴芙蓉於木末<lb/>
論語曰朽木不可雕也<lb/>
<pb n="KR3k0003_WYG_088-5b"/>
詩魏劉楨詩曰昔君錯畦畤東土有素木條柯不盈尋<lb/>
一尺再三曲隠生寘翳林倥偬自迫速得託芳蘭苑列<lb/>
植髙山足<lb/>
周庾信詠樹詩曰交柯乍百頃擢本或千尋楓子留為<lb/>
式桐孫待作琴殘核移桃種空花植棗林幽居對䝉宻<lb/>
蹊逕轉深沉<lb/>
陳李爽賦得芳樹詩曰芳樹千株發揺蕩三陽時氣軟<lb/>
來風易枝繁度鳥遲春至花如錦夏近葉成帷欲寄邉<lb/>
<pb n="KR3k0003_WYG_088-6a"/>
城客路逺詎能持<lb/>
陳賀循賦得庭中有竒樹詩曰三春節物始芳菲遊絲<lb/>
細草動春暉香風飄舞花間度好鳥和鳴枝上飛臨池<lb/>
間竹偏增緑依堦映雪紛如玉温室庭前竟不言鼓吹<lb/>
樓中能作曲曾聞逺别舊難思攀折㑹取贈佳期長條<lb/>
本自堪為帶宻葉由來好作帷星稀漢轉月輪明徘徊<lb/>
夜鵲屢相驚欲識幽人蘭杜逕山牎芳桂復叢生<lb/>
梁何遜詠雜花詩曰井上發新花誰言不經梁已如薄<lb/>
<pb n="KR3k0003_WYG_088-6b"/>
紫拂復似濃紅㸃狀錦無裁縫依霞有舒歛<lb/>
梁蕭子範落花詩曰緑葉生半長繁英早自香因風亂<lb/>
胡蝶未落隠鸝黃飛來入斗帳吹去上牙牀非是迎冬<lb/>
質寕可值秋霜<lb/>
梁劉孝威望隔墻花詩曰隔墻花半隐猶見動花枝當<lb/>
由羙人摘詎止春風吹<lb/>
周庾信詠園花詩曰蹔住春園傍聊過看菓行枝繁類<lb/>
金谷花雜映河陽自紅無假染眞白不須粧鷰送歸菱<lb/>
<pb n="KR3k0003_WYG_088-7a"/>
井蜂䘖上蜜房非是金爐氣何關柏殿香裛衣偏定好<lb/>
應持奉魏王<lb/>
周明帝和王褒詠摘花詩曰玉椀承花落花落椀中芳<lb/>
酒浮花不沒花含酒更香<lb/>
陳張正見賦得岸花臨水發詩曰竒樹滿春洲落蘂映<lb/>
紅浮影間蓮花石光涵濯錦流漾色隨桃水飄香入桂<lb/>
舟别有仙潭菊含芳獨向秋<lb/>
梁劉孝威詠剪綵花詩曰葉舒非漸大花發是初開無<lb/>
<pb n="KR3k0003_WYG_088-7b"/>
論人訝似蜂見也爭來<lb/>
梁朱超詠剪綵花詩曰淺深依樹色舒卷聼人裁假令<lb/>
春已度終住手中開<lb/>
梁鮑泉詠剪綵花詩曰花生剪刀裏從來訝逼真風動<lb/>
雖難落蜂飛欲向人不知今日後誰能逆作春<lb/>
梁豫章王蕭綜悲落葉詩曰悲落葉聮翩下重疉重疉<lb/>
落且飛縱横去不歸長枝交䕃昔何宻黄鳥間關動相<lb/>
失夕蕋雜凝露朝花翻亂日亂春日起春風春風春日<lb/>
<pb n="KR3k0003_WYG_088-8a"/>
此時同一霜兩霜猶可當五晨六旦䬃已黃乍逐驚風<lb/>
舉高下任飄颺悲落葉落葉何時還夙昔共根本無復<lb/>
一相關各隨灰土去髙枝難重攀<lb/>
賦晉劉柔妻王氏春花賦曰千葩粲其昭晰兮百卉蒨<lb/>
而同榮蘭圃翹以含芳兮芝薄振而沉馨翠頴競臻衆<lb/>
條頻英或異色同形或齊芳殊制自然神香不可勝計<lb/>
爛若羅宿之垂光灼若隋珠之宵列爽若翡翠之羣翔<lb/>
練若珊瑚之映月詩人詠以託諷良喻羙而光徳准工<lb/>
<pb n="KR3k0003_WYG_088-8b"/>
女於妙規飾王后之首則<lb/>
周庾信枯樹賦曰殷仲文風流儒雅海内知名世異時<lb/>
移為東陽太守常忽忽不樂顧庭槐而歎曰此樹婆娑<lb/>
生意盡矣至白鹿貞松青牛文梓根柢盤魄山崖表裏<lb/>
桂何事而銷亾桐何為而半死昔之三河徙植九畹移<lb/>
根開花建始之殿落實睢陽之園聲含嶰谷曲抱雲門<lb/>
將雛集鳳比翼巢鴛臨風亭而唳鶴對月峽而吟猨乃<lb/>
有拳曲擁腫盤坳反覆節竪山連文橫水蹙匠石驚視<lb/>
<pb n="KR3k0003_WYG_088-9a"/>
公輸眩目雕鐫始就剞劂仍加重重碎錦片片真花若<lb/>
夫松子古度平仲君遷森梢百頃槎枿千年秦則大夫<lb/>
受職漢則將軍坐焉莫不苔埋茵壓鳥剝蟲穿低垂於<lb/>
霜露撼頓於風煙東海有白木之廟西河有枯桑之社<lb/>
北陸以楊葉為關南陵以梅根作冶小山則叢桂留人<lb/>
扶風則長松繫馬豈獨城臨細栁之上塞落桃林之下<lb/>
若乃山河阻絶飄零離别拔本垂淚傷根流血火入空<lb/>
心膏流斷節木魅䁡睒山精伏孽横洞口而欹臥頓山<lb/>
<pb n="KR3k0003_WYG_088-9b"/>
腰而半折戴癭䘖瘤藏穿抱穴况復風雲不感羇旅無<lb/>
歸既傷揺落彌嗟變衰淮南云木葉落長年悲斯之謂<lb/>
矣乃為歌曰建章三月火黃河千里槎若非金谷滿園<lb/>
樹即是河陽一縣花桓大司馬聞而歎曰昔年移栁依<lb/>
依漢南今看揺落悽愴江潭樹猶如此人何以堪<lb/>
晉庾闡浮查賦曰有幽巖之巨木邈結根乎千仞體洪<lb/>
傭以秀直枕瓌竒而特俊冠岑嶺以高栖獨雍容於嵒<lb/>
峻混全朴於不才倬淩霄而絶韻故能紆餘盤<graphic n="KR2024" url="https://raw.githubusercontent.com/kanripo/KR-Gaiji/master/images/KR2024.png" mimeType="image/png"/>森蕭<lb/>
<pb n="KR3k0003_WYG_088-10a"/>
頽靡陽飄颷結華裂水灑遺美賈於翠壁蹷懸根於朽<lb/>
壤曵洪波於海湄鼔長風而飄蕩旦馺波而乗飛潦夕<lb/>
舉浪而赴奔潮吹雲霧而出洞穴灌炎石而過沃焦江<lb/>
河不俄晷萬里不一朝<lb/>
贊晉郭璞甘水聖木贊曰醴泉睿木飬齡盡性增氣之<lb/>
和去神之冥何必生知然後為聖又不死樹贊曰萬物暫<lb/>
見人生如寄不死之樹壽蔽天地請藥西姥焉得如羿<lb/>
啓梁元帝為妾𢎞夜姝謝東宫賚合心花釵啓曰未得<lb/>
<pb n="KR3k0003_WYG_088-10b"/>
投壺先應含笑不因鸞鳳自能歌舞夜姝昔徃陽臺雖<lb/>
逄四照曾遊澧浦慣識九衢未有仍代爵釵還勝翠羽<lb/>
飾以南金裝茲麗玉修靡夫人本分章華之裏中山孺<lb/>
子獨荷春宫之㤙有志當熊無期投閣<lb/>
　　松<lb/>
毛詩徂徠之松又曰松桷有舄路寢孔碩又曰陟彼景<lb/>
山松栢丸丸松桷有挻旅楹有閒寢成孔安乂曰山有<lb/>
喬松隰有游龍又蔦與女蘿施於松柏又檜檝松舟<lb/>
<pb n="KR3k0003_WYG_088-11a"/>
禮記曰其在人也如松柏之有心也故貫四時而不改<lb/>
柯易葉<lb/>
左傳曰晉侯使張骼輔躒致楚師求御於鄭鄭人卜宛<lb/>
射犬吉子太叔戒之曰大國之人不可與也對曰世無<lb/>
有衆寡其上一也太叔曰不然部婁無松柏又曰楚夾<lb/>
敖即位王子圍為令尹<hi>康王弟也</hi>鄭行人子羽曰是謂不宜<lb/>
必代之昌松柏之下其草不殖<hi>言楚君弱令尹強物不兩盛也</hi>
論語曰歲寒然後知松柏之後凋也又曰夏后氏以松<lb/>
<pb n="KR3k0003_WYG_088-11b"/>
禮斗威儀曰君乗木而王則松為常生<lb/>
穆天子傳曰天子升長松之墱<lb/>
尸子曰荆有長松文梓<lb/>
吕氏春秋曰故百仞之松本傷於下而末槁於上<lb/>
列仙傳曰仇生赤當湯時為木正常食松脂自作石室<lb/>
周武王祠之又曰偓佺好食松實能飛行逮走馬以松<lb/>
子遺堯堯不能服<lb/>
漢書曰賈山言治亂曰秦東窮燕齊南極吳楚江湖之<lb/>
<pb n="KR3k0003_WYG_088-12a"/>
上瀕海之觀畢至道廣五十歩三丈而樹厚築其外隠<lb/>
以金椎樹以青松為馳道之麗至於此也<lb/>
焦贑易林曰温山松柏鸞鳳以庇<lb/>
漢官儀曰秦始皇上封太山逄疾風暴雨頼得松樹因<lb/>
休其下封為五大夫<lb/>
聖賢冡墓記曰東平思王歸國思京師後薨葬東平其<lb/>
冢上松柏皆西靡<lb/>
張勃吳録曰丁固夢松樹生其腹上謂人曰松字十八<lb/>
<pb n="KR3k0003_WYG_088-12b"/>
公也後十八年其為公乎<lb/>
廣州先賢傳曰猗頓至孝母䘮猗獨立墳歴年乃成居<lb/>
䘮踰制種松柏成行<lb/>
晉書曰山濤遭母䘮歸鄉里濤雖年老居䘮過禮手植<lb/>
松柏<lb/>
嵩髙山記曰嵩嶽有大樹松或百嵗千嵗其精變為青<lb/>
牛或為伏龜採食其實得長生<lb/>
抱朴子曰天陵偃盖之松大谷倒生之栢<lb/>
<pb n="KR3k0003_WYG_088-13a"/>
王羲之遊四郡記曰永寧縣界海中有松門西岸及嶼<lb/>
上皆生松故名松門<lb/>
周景式廬山記曰石門北巖即松林也南臨石門澗澗<lb/>
中仰視之離離如駢麈尾號麈尾松<lb/>
𤣥中記曰松脂淪入地中千嵗為茯苓<lb/>
神境記曰滎陽郡南有石室室後有孤松千丈常有䨇<lb/>
鶴晨必接翮夕輙偶影傳曰昔有夫婦二人俱隠此室<lb/>
年既數百化成䨇鶴<lb/>
<pb n="KR3k0003_WYG_088-13b"/>
夢書曰松為人君夢見松者見人君也<lb/>
離騷曰山中人兮芳杜若飲石泉兮䕃松柏<lb/>
古詩曰嘉樹生朝陽凝霜封其條<lb/>
先聖本紀曰許由欲觀帝意曰帝坐華堂靣䨇闕君之<lb/>
榮顧亦得矣余坐華堂森然有松生於戸雲生於牖雖<lb/>
靣䨇闕異乎鸞之榮崑崙余安知其所以取榮哉帝美<lb/>
由師之<lb/>
玉䇿曰千載松柏樹枝葉上杪不長望如偃盖其中有<lb/>
<pb n="KR3k0003_WYG_088-14a"/>
物如青牛青羊人服皆萬嵗<lb/>
宋書曰謝混與從子靈運齊名時人謂混風韻為髙日<lb/>
望葵肅如寒風振松康樂凛凛如霜臺籠日<lb/>
世説孫興公齋前種一株松枝高勢遠鄰居曰松樹非<lb/>
不楚楚可憐但恐無棟梁用耳楓桞雖合抱亦何所施<lb/>
張湛好於齋前種松柏時人曰張湛屋下陳屍又曰苻<lb/>
堅平鄴糧竭馬無草削松木而食之<lb/>
魏志曰孫權自將軍至合肥新城魏使滿寵赴之募壯<lb/>
<pb n="KR3k0003_WYG_088-14b"/>
士數十日折松為炬從上風放火燒賊退<lb/>
國語曰松柏之地其土不肥<lb/>
泰山記曰岱宗小天門有秦時五大夫松在<lb/>
史記曰松柏為百木長也而守宫闕<lb/>
本草經曰松脂一名松肪温中乆服輕身延年<lb/>
太公兵法曰周太姒夢周梓化為松<lb/>
莊子曰天寒既至霜雪既降吾是知松柏之茂<lb/>
漢武内傳曰藥有松柏之膏服之可延年<lb/>
<pb n="KR3k0003_WYG_088-15a"/>
尚書曰岱畎絲枲鉛松怪石<lb/>
詩魏劉公幹詩曰亭亭山上松瑟瑟谷中風風聲一何<lb/>
盛松枝一何勁風霜正慘悽終嵗恒端正豈不罹霜雪<lb/>
松柏有本性<lb/>
晉傅𤣥詩曰飛蓬随飄起芳草摧山澤世有千年松人<lb/>
生詎能百<lb/>
晉許詢詩曰青松凝素髄秋菊落芳英<lb/>
晉袁宏詩曰森森千丈松磊砢非一節雖無榱桷麗較<lb/>
<pb n="KR3k0003_WYG_088-15b"/>
為棟梁桀<lb/>
晉張華詩曰松生隴坂上百尺下無枝東南望河尾西<lb/>
北隠崑崖綱風振山籟朋鳥夜驚離悲凉貫年節葱翠<lb/>
恒若斯安得草木心不怨寒暑移<lb/>
晉王凝之妻謝氏擬嵇中㪚詩曰遥望山上松隆冬不<lb/>
能彫願想遊下憇瞻彼萬仭條騰曜未能升頓足俟王<lb/>
喬時哉不我與大運所飄颻<lb/>
梁范雲詠寒松詩曰脩條拂層漢宻葉帳天潯凌風知<lb/>
<pb n="KR3k0003_WYG_088-16a"/>
勁節負霜見直心<lb/>
賦齊王儉和竟陵王高松賦曰山有喬松峻極青䓗既<lb/>
抽榮於岱嶽亦擢穎於荆峯若乃朔窮于紀嵗亦暮止<lb/>
隆冰峩峩飛雪千里嗟萬有之必衰獨貞華之無已積<lb/>
皓霰而爭光延㣲飇而響起<lb/>
齊謝朓高松賦曰若夫脩幹垂䕃喬柯飛頴望肅肅而<lb/>
既閑即㣲㣲而方靜懐風音而送聲當月路而留影乃<lb/>
芊綿於廣隰亦迢逓於孤嶺青春爰謝靈物含明江臯<lb/>
<pb n="KR3k0003_WYG_088-16b"/>
緑草曖然已平凌翠山而如剪施懸蘿而共輕至於星<lb/>
廻窮紀沙鴈相飛同雲泱其無色陽光沈而滅暉豈彫<lb/>
貞於寒暮不受令於霜威<lb/>
梁沈約高松賦曰欎彼高松栖根得地託北園於上邸<lb/>
依平臺而養翠若夫蟠株聳榦之懿含星漏月之竒經<lb/>
千霜而得拱仰百仞而方枝朝吐輕烟薄霧夜宿迷鳥<lb/>
羈雌露雖滋而不潤風未動而先知既梢雲於清漢亦<lb/>
倒景於華池輕隂䝉宻喬柯布濩葉斷禽蹤枝通猨路<lb/>
<pb n="KR3k0003_WYG_088-17a"/>
聼騷騷於既曉望隱隱於將暮曖平湖而漾青緑拂增<lb/>
綺而籠丹素於是風急壟首寒浮塞天流蓬不息明月<lb/>
孤懸檀欒之竹可詠鄹枚之客存焉清都之念方遠姑<lb/>
射之想悠然擢柔情於蕙圃涌寶思於珠泉豈徒為善<lb/>
之小樂離<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>之短篇若此而已乎<lb/>
贊宋謝惠連松賛曰松惟靈木擬心雲端跡絶玉除形<lb/>
寄青巒子欲我知求之嵗寒<lb/>
晉戴逵松竹賛曰猗歟松竹獨蔚山臯肅肅脩竿森森<lb/>
<pb n="KR3k0003_WYG_088-17b"/>
長條<lb/>
　　柏<lb/>
山海經曰白於之山其上多柏土山多柏又曰三株樹<lb/>
生赤水其為樹如栢葉皆為珠<lb/>
尚書荆州曰杶幹栝柏<lb/>
毛詩曰新甫之柏<lb/>
漢武故事曰柏梁臺高二十丈悉以柏香聞數十里<lb/>
列士傳曰延陵季子觧寶劒𢃄徐君墓柏樹<lb/>
<pb n="KR3k0003_WYG_088-18a"/>
列仙傳曰赤松子好食柏實齒落更生<lb/>
三輔黃圗曰漢文帝霸陵不起山陵稠種柏<lb/>
東觀漢記曰李恂遭父母喪六年躬自負土樹柏常在<lb/>
冡下<lb/>
謝承後漢書曰陳留虞延為郡督郵光武廵狩至外黃<lb/>
問延園陵柏樹株數延悉曉之由是見知<lb/>
王隠晉書曰王裒痛父不以命終絶世不仕立屋墓側<lb/>
旦夕常至墓前朝拜輙悲號斷絶墓前一柏樹裒常所<lb/>
<pb n="KR3k0003_WYG_088-18b"/>
攀涕泣所著樹色與凡樹不同<lb/>
晉宫閣名曰華林園栢二株<lb/>
泰山記曰山南有太山廟種栢樹千株大者十五六圍<lb/>
長老傳云漢武所種<lb/>
從征記曰泰山廟中栢皆二十餘圍夾兩階赤眉嘗斫<lb/>
一樹見血而止今斧瘡猶在<lb/>
陳留耆舊傳曰季充䘮父冡側有盜夜斫充柏樹者充<lb/>
手刃之<lb/>
<pb n="KR3k0003_WYG_088-19a"/>
述征記曰柏谷谷名也漢武帝㣲行所至長傲賔於柏<lb/>
谷者也谷中無廻車地夾以高原柏林䕃藹窮日幽暗<lb/>
殆弗覩陽景<lb/>
毛詩邶風曰柏舟衛頃公之詩也又鄘柏舟共姜自誓<lb/>
也<lb/>
文選曰青青陵上柏又曰松柏轉蕭瑟瞻彼陵上栢又<lb/>
麝食栢而香又寒露拂陵苕女蘿辭松柏<lb/>
漢書曰朱博為御史大夫府中列柏有野烏數千棲其<lb/>
<pb n="KR3k0003_WYG_088-19b"/>
上<lb/>
竇武上表曰今茲大寒過節城傍竹柏為傷絶<lb/>
後漢方儲字聖明遭母憂負土成墳松栢數十株鸞烏<lb/>
棲其上白兔遊其下<lb/>
晉書曰庾蹇字升褒或有斬其父墓柏者莫知其誰乃<lb/>
召鄰人于墓自責叩頭涕泣謝祖禰自後人莫之犯又<lb/>
曰郭璞以王丞相為卦云有震厄公命駕西歩數里得<lb/>
一柏樹截如公長置常寢卧處果震栢粉碎<lb/>
<pb n="KR3k0003_WYG_088-20a"/>
宋書曰魯郡孔子舊廟有柏樹二十四株歴漢晉其大<lb/>
連抱土人崇敬之莫犯也<lb/>
荀卿子曰栢經冬而不彫蒙霜不變可謂得其真也<lb/>
抱朴子曰大谷倒生之栢皆與天齊其長地等其乆<lb/>
三輔舊事曰漢諸陵皆属太常有人盗松栢者弃市<lb/>
廣雅曰一名汁栢<lb/>
國語曰高山峻原不生草木松栢之地其土不肥<lb/>
齊書曰王儉字仲寶司徒袁粲歎曰宰相之材也栝栢<lb/>
<pb n="KR3k0003_WYG_088-20b"/>
豫章雖小已有棟梁之器<lb/>
禮曰如松栢之有心<lb/>
栢臺御史臺也<lb/>
歌古歌曰平陵東松柏桐不知何人刼義公<lb/>
古艶歌曰南山石嵬嵬松栢何離離上枝拂青雲中心<lb/>
十數圍洛陽發中梁松樹竊自悲斧鋸截是松松樹東<lb/>
西摧持作四輪車載至洛陽宫觀者莫不歎問是何山<lb/>
林誰能刻鏤此公輸與魯班被之用丹漆薰用蘇合香<lb/>
<pb n="KR3k0003_WYG_088-21a"/>
本自南山松今為宫殿梁又歌曰行行隨道經歴山陂<lb/>
馬啖栢葉人啖栢脂不可常飽聊可遏饑<lb/>
賦晉左九嬪松柏賦曰何竒樹之英蔚託峻岳之嵯峨<lb/>
被𤣥澗之逶迤帶緑水之素波布秀葉之䓗蒨列踈實<lb/>
之離離馥幽藹而永馨紛翕習以披離赤松遊其下而<lb/>
得道文賔飡其實而長生詩人歌其榮蔚齊南山以永<lb/>
寜<lb/>
　　槐<lb/>
<pb n="KR3k0003_WYG_088-21b"/>
春秋説曰槐木者虗星之精<lb/>
爾雅曰守宫槐葉晝聶宵炕<lb/>
周官曰靣三槐三公位焉<lb/>
春秋元命苞曰樹槐聼訟其下<lb/>
左傳曰趙宣子驟諌公患之使鉏麑賊之晨往寝門闢<lb/>
矣盛服將朝尚早坐而假寐麑退而歎曰不㤀恭敬民<lb/>
之主也賊民之主不忠弃君之命不信有一於此不如<lb/>
死也觸槐而死<lb/>
<pb n="KR3k0003_WYG_088-22a"/>
太公金匱曰武王問太公曰天下神來甚衆恐有試者<lb/>
何以待之太公曰請樹槐於王門内有益者入無益者<lb/>
距之<lb/>
晏子春秋曰齊景公有所愛槐使人守之令曰犯槐者<lb/>
刑傷槐者死有醉而傷槐者且加刑焉<lb/>
莊子曰槐之生也入季春五日而兎目十日而鼠耳<lb/>
三輔黃圖曰元始四年起明堂辟雍為博士舍三十區<lb/>
為㑹市但列槐樹數百行諸生朔望㑹此市各持其郡<lb/>
<pb n="KR3k0003_WYG_088-22b"/>
所出物及經書相與買賣雍雍揖讓論議樹下侃侃誾<lb/>
誾<lb/>
槐大葉而黑江東有樹與此相反名合昏槐<lb/>
管子曰沃土其木宜槐<lb/>
沈約宋書曰孔子夜夢三槐之間豐沛之郊有赤煙氣<lb/>
驅車對楚西北觀之見芻兒敵鹿傷其左足薪而覆之<lb/>
秦苻堅時關隴人歌曰長安大街兩邉樹槐下走大輪<lb/>
上有鸞栖<lb/>
<pb n="KR3k0003_WYG_088-23a"/>
淮南子曰老槐生火乆血為燐槐市學也樹以青槐燧人氏<lb/>
秋取槐檀之火又曰天所覆地所載六合所包隂陽所<lb/>
煦雨露所濡此皆父母所關於一和也父天母地故槐<lb/>
榆與橘柚合而為兄弟有苗與三危通而為一家<lb/>
抱朴子曰老槐生火人不怪<lb/>
隋書曰高熲字昭𤣥一名敏領新都大監每坐槐棠樹<lb/>
下以聼事至不依行列有司伐之上特令勿去以示後<lb/>
人<lb/>
<pb n="KR3k0003_WYG_088-23b"/>
宋書曰祖士雄廬側其庭前有槐樹光榮茂及雄居䘮<lb/>
亦枯死服闋還茂高祖嘉之名其里為累德里<lb/>
晉書大司馬府有老槐樹殷仲堪對而歎曰此樹婆娑<lb/>
生意盡矣<lb/>
魏陳王曹植魏德論曰武帝執政日白雀集於庭槐<lb/>
魏都賦曰槐以䕃途<lb/>
晉摯虞連理頌曰東宫正徳之内承華之外槐樹二枝<lb/>
連理而生二幹一心以蕃本根<lb/>
<pb n="KR3k0003_WYG_088-24a"/>
庾信枯槐賦曰開花建始之殿結實睢陽之園<lb/>
賦晉傅選槐賦曰華葉扶疎參林蕭蔱松蘿寄生綿連<lb/>
標末延袤千畝蓊欎晻藹<lb/>
魏文帝槐賦曰文昌殿中槐樹盛暑之時余數遊其下<lb/>
美而賦之王粲直登賢門小閣外亦有槐樹乃就使賦<lb/>
焉有大邦之美樹惟令質之可嘉託靈根於豐壤被日<lb/>
月之光華周長廊而開趾夾通門而駢羅承文昌之邃<lb/>
宇望迎風之曲阿修幹紛其漼錯綠葉萋而重隂上幽<lb/>
<pb n="KR3k0003_WYG_088-24b"/>
藹而雲覆下莖立而擢心伊暮春之既替即首夏之初<lb/>
期鴻鴈遊而送節凱風翔而迎時天清和而温潤氣恬<lb/>
淡以安治違隆暑而適體誰謂此之不怡<lb/>
魏陳王曹植槐賦曰馮文昌之華殿森列峙乎端門觀<lb/>
朱榱以振條㨿文陛而結根揚沉隂以博覆似明后之<lb/>
垂恩在季春以初茂踐朱夏而乃繁覆陽精之炎景㪚<lb/>
流曜以增鮮<lb/>
魏王粲槐樹賦曰惟中唐之竒樹禀天然之淑姿超疇<lb/>
<pb n="KR3k0003_WYG_088-25a"/>
畝而登殖作階庭之華暉形禕禕以暢條色采采而鮮<lb/>
明豐茂葉之幽藹履中夏而敷榮既立本於殿省植根<lb/>
柢其𢎞深鳥取棲而投翼人望庇而披襟<lb/>
晉摯虞槐賦曰覧坤元之産殖莫茲槐之為貴爰表庭<lb/>
而樹門膺論道而正位爾乃觀其誕狀察其攸居豐融<lb/>
湛䨴蓊欎扶疎上拂華宇下臨脩渠湊以夷逕帶以通<lb/>
衢鼓柯命風振葉致凉開明過於八闥兮重隂踰乎九<lb/>
房<lb/>
<pb n="KR3k0003_WYG_088-25b"/>
晉庾儵大槐賦曰余去許都將歸洛京舍于嵩岳之下<lb/>
而植斯樹焉遂作賦曰有殊世之竒樹生中岳之重阿<lb/>
承蒼昊之純氣吸后土之柔嘉若夫赤松王喬馮夷之<lb/>
倫逍遥茂䕃濯纓其濵望輕霞而增舉垂高暢之清塵<lb/>
若其含真抱朴曠世所希降夏后之卑室作唐虞之茅<lb/>
茨潔昭儉以驕奢成三王之懿資故能著英聲于來世<lb/>
超羣侣而垂暉仰瞻重幹俯察其隂逸葉横被流枝蕭<lb/>
森下覆靈沼上蔽高岑孤鵠徘徊寡雀悲吟清風時至<lb/>
<pb n="KR3k0003_WYG_088-26a"/>
惻愴傷心將騁軌以輕運安久留而涕滛<lb/>
　　桑<lb/>
爾雅曰女桑桋桑檿桑山桑<lb/>
易曰繫于苞桑<lb/>
尚書曰厥篚檿絲<lb/>
山海經曰宣山上有桑大五十尺其枝四衢<hi>枝交四出</hi>葉大<lb/>
尺赤理青華名之曰帝女之桑又曰陽谷上有扶桑十<lb/>
日所浴又曰東北海外赤水在圎丘南有三桑而無枝<lb/>
<pb n="KR3k0003_WYG_088-26b"/>
皆高百仞又曰衡山多桑<lb/>
毛詩曰蠶月條桑又曰猗彼女桑又曰肅肅鴇行集于<lb/>
苞桑又曰桑之落矣其黃而隕又曰無折我樹桑又曰<lb/>
桑之未落其葉沃若又曰春日載陽爰求柔桑又曰交<lb/>
交黄鳥止于桑又曰星言夙駕稅于桑田又曰蒸在桑<lb/>
野<lb/>
禮記儀注曰后妃齋戒將夫人世婦出采桑<lb/>
左傳曰晉公子重耳出奔及齊齊桓公妻之將行舅犯<lb/>
<pb n="KR3k0003_WYG_088-27a"/>
等謀於桑下蠶妾在上聞之以告姜氏姜氏殺之<hi>姜氏重耳</hi>
<hi>妻也</hi>謂公子曰子有四方之志其聞之者吾殺之矣又曰<lb/>
趙宣子田於首山舍于翳桑見靈輒餓曰不食三日矣<lb/>
為之簟食與肉寘諸槖以與之既而與為公介倒㦸以<lb/>
禦公徒而免之問何故曰翳桑之餓人也<lb/>
春秋孔演圗曰孔子母徴在遊大冢之陂睡夢黑帝使<lb/>
請與已交語曰女乳必於空桑之中覺則若感生丘於<lb/>
空桑之中<lb/>
<pb n="KR3k0003_WYG_088-27b"/>
穆天子傳曰甲寅天子作居范宫以觀桑者乃飲于桑<lb/>
中天子命桑虞出桑者用禁暴民<lb/>
列子曰晉文公㑹欲伐衛公子鉏仰而笑公問何笑曰<lb/>
臣之鄰人有送其妻適私家者道見桑婦恱而與言然<lb/>
顧視其妻亦有招之者矣臣竊笑此公悟其言乃止引<lb/>
師還未至而有伐其北鄙者<lb/>
離騷曰路室女之方桑孔子遇之以自待<lb/>
吕氏春秋曰伊尹之母居伊水之上孕夢有神告之曰<lb/>
<pb n="KR3k0003_WYG_088-28a"/>
臼出水而東走無顧明日視臼出水告其鄰東走顧其<lb/>
邑盡為水身因化為桑有莘氏採桑得嬰兒空桑之中<lb/>
獻之於君君令乳之命曰伊尹<lb/>
史記曰吳公子光伐楚㧞居巢鍾離初楚邉邑卑梁之<lb/>
處女與吳邉邑之女採桑二女家相怒喧兩國邉邑邉<lb/>
邑長聞之怒而攻滅吳之邉邑吳王怒故遂伐楚兩都<lb/>
又曰伊陟相太戊亳有祥桑穀共生於朝<lb/>
貨殖傳曰齊魯千畝桑其人與千戸侯等<lb/>
<pb n="KR3k0003_WYG_088-28b"/>
典術曰桑木者箕星之精神木蟲食葉為文章人食之<lb/>
老翁為小童<lb/>
列女傳曰齊宿瘤女者初閔王遊東郭百姓盡觀宿瘤<lb/>
女采桑如故王怪召問之對曰妾受父母教采桑不受<lb/>
教觀大王王曰此竒女也聘迎之又曰陳辨女者陳國<lb/>
采桑之女也晉大夫觧君甫使于宋道過陳遇采桑之<lb/>
女止而戲之曰女為我歌吾將舍女女乃歌曰墓門有<lb/>
棘斧以斯之夫也不良國人知之又曰秋胡子納妻五<lb/>
<pb n="KR3k0003_WYG_088-29a"/>
日而婦采桑自投河而死<lb/>
東觀漢記曰蔡君仲汝南人至孝王莾亂人相食君仲<lb/>
取桑椹赤黑異器賊問所以云黑與母赤自食賊義之<lb/>
遺鹽二斗<lb/>
謝承後漢書曰張堪為漁陽太守勸民耕種百姓歌之<lb/>
曰桑無附枝麥穗兩岐張君為政樂不可支<lb/>
蜀志曰先主舍東南角籬上有桑樹生高五丈餘遥望<lb/>
幢幢如小車葢往來者皆怪此樹非凡或謂當出貴人<lb/>
<pb n="KR3k0003_WYG_088-29b"/>
先主少時與宗中諸兒於樹下戲言吾必當乗此羽葆<lb/>
車盖<lb/>
益州耆舊傳曰何祗夢桑生井中趙直占曰桑非井中<lb/>
之物桑字四十八君壽恐不過此祗年四十八而卒<lb/>
搜神記曰舊説有人逺征家有一女馬一疋女思父乃<lb/>
戲馬曰爾能為我迎得父吾將嫁汝馬乃頓韁而去迎<lb/>
得父來後馬見女輒怒父問之女具以告父乃殺馬曝<lb/>
皮於庭女之皮所曰爾馬也而欲人為婦自取屠剝何<lb/>
<pb n="KR3k0003_WYG_088-30a"/>
如言未竟蹶然忽起卷女而行父失女後於大桑樹枝<lb/>
間得女乃皮盡化為蠶績樹上其繭厚大異常鄰婦取<lb/>
飬之其收亦倍今世謂蠶為女兒古之遺語也<lb/>
春秋元命苞曰姜嫄遊閟宫其地扶桑履大人迹生稷<lb/>
漢書曰陳留申屠蟠耻郡無義士遂閉門飬志蓬戸菜<lb/>
室依大桑樹以為棟梁又曰汝南尹昆為汝隂縣功曹<lb/>
令新到官問曰園中有桑以食蠶何如昆曰非初至所<lb/>
務<lb/>
<pb n="KR3k0003_WYG_088-30b"/>
崔鴻三十國春秋後燕錄曰初皝之遷于龍城植松為<lb/>
社主及秦滅燕大風吹㧞後數年度社處忽有桑二根<lb/>
生焉先是遼川無桑及廆通于晉求種江南平川之桑<lb/>
由晃始也<lb/>
晉令曰丞尉以官舍有桑果皆給之其無桑及不滿三<lb/>
百株皆使吏卒隨間於官舍種桑滿三百株<lb/>
神異經曰東方有樹焉高八十丈敷張自輔葉長一丈<lb/>
廣六尺名曰扶桑有椹焉長三尺五寸<lb/>
<pb n="KR3k0003_WYG_088-31a"/>
述異記曰桓仲為江州刺史遣人周行廬山兾覩靈異<lb/>
既陟崇巘有一湖生桑樹有敗艑赤鱗魚使者渴極欲<lb/>
往飲水赤鱗張鰭向之使者不敢飲<lb/>
十洲記曰扶桑在碧海中上有天帝宫東王所治有椹<lb/>
樹長數千丈二千圍同根更相依倚故曰扶桑仙人食<lb/>
根體作紫色其樹雖大椹如中夏桑也九千嵗一生實<lb/>
味甘香<lb/>
括地圖曰化民食桑二十七年化而身裏九年生翼十<lb/>
<pb n="KR3k0003_WYG_088-31b"/>
年而死<lb/>
孟子曰五畝之宅樹之以桑<lb/>
禮記曰古者天子諸侯必有公桑蠶室近川而為之又<lb/>
曰鳴鳩拂其羽戴勝降于桑又曰季春之月命野虞無<lb/>
伐桑柘又曰桑弧蓬矢<lb/>
汜勝之書曰五月種桑取椹著水中濯洗取子隂乾之<lb/>
治肥田十畝荒乆不耕者先好耕治之黍椹子各三升<lb/>
合種之黍桑俱生鉏之桑令疎條適黍熟穫之放火燒<lb/>
<pb n="KR3k0003_WYG_088-32a"/>
之當逆風起火桑至春生一畝食三箔蠶<lb/>
本草經曰桑根㫄行出土上者名伏虵治心痛<lb/>
晉書曰賈后廢愍懷太子時桑生於西廂長數日枯十<lb/>
二月后生太子<lb/>
齊書曰太祖宅在武進宅南有桑樹擢本三丈橫出四<lb/>
枝如車葢上年數嵗遊於下從兄敬宗謂曰此樹為汝<lb/>
生也<lb/>
詩後漢宋子侯董嬌嬈詩曰洛陽城東路桃李生路傍<lb/>
<pb n="KR3k0003_WYG_088-32b"/>
花花自相對葉葉自相當春風東北起花葉正低昂不<lb/>
知誰家子提籠行采桑纎手折其枝花落何飄揚請謝<lb/>
彼姝子何為見損傷高秋八九月白露變為霜終年㑹<lb/>
飄墮安得乆馨香秋時自零落春月復芬芳何如盛年<lb/>
去歡好永相㤀吾欲竟此曲此曲愁人膓歸來酌羙酒<lb/>
挾瑟上高堂<lb/>
魏陳王曹植艶歌曰出自薊北門遥望湖池桑枝枝自<lb/>
相植葉葉自相當<lb/>
<pb n="KR3k0003_WYG_088-33a"/>
梁簡文帝采桑詩曰春色映空來先發院邉梅細萍重<lb/>
疉長新花歴亂開連珂徃淇上接幰至叢臺叢臺可憐<lb/>
妾當窓望飛蝶忌跌行衫領熨斗成褫襵寄語采桑伴<lb/>
訝今春日短枝髙攀不及葉細籠難滿<lb/>
梁吳筠采桑詩曰賤妾思不堪采桑渭城南帶減連枝<lb/>
綉髮亂鳳皇簮花舞依長薄蛾飛愛綠潭無由報君信<lb/>
流涕向春蠶又陌上桑詩曰嫋嫋陌上桑䕃陌復垂塘<lb/>
長條繫白日細葉隠鸝黄蠶饑妾復思拭淚且提筐故<lb/>
<pb n="KR3k0003_WYG_088-33b"/>
人寜知此離恨煎人腸<lb/>
梁劉邈萬山見采桑人詩曰倡女不勝愁結東下青樓<lb/>
逐伴西蠶路相携南陌頭葉盡時移樹枝高乍易鈎絲<lb/>
䋲挂且脱金籠冩復收蠶饑日已暝詎為使君留<lb/>
梁王臺卿詠陌上桑詩曰令月開和景處處動春心挂<lb/>
筐須葉滿息倦重枝隂<lb/>
陳徐伯陽賦得日出東南隅詩曰朱城璧日啓朱扉青<lb/>
樓含照本暉暉逺映陌上春桑葉斜入秦家緗綺衣羅<lb/>
<pb n="KR3k0003_WYG_088-34a"/>
敷粧粉能佳麗鏡前新梳倭堕髻圎籠裊裊挂青絲鐵<lb/>
鉤冉冉勝丹桂蠶饑日晚蹔生愁忽逄使君南陌頭五<lb/>
馬停珂遣借問䨇臉含嬌特好羞妾壻府中輕小吏即<lb/>
今來徃專城裏欲識東方千騎歸藹藹日暮紅塵起<lb/>
賦魏繁欽桑賦曰上似華葢紫極比形下象鳳闕萬桷<lb/>
一楹叢枝互出乃錯乃并曄曄隆暑凉風自生㣲條纎<lb/>
繞隨風浮沉陽蜩鳴其南枝寒蟬噪其北隂秋風忽其<lb/>
將來咸感節而悲吟玩庇䕃之厚惠情眷眷而愛深<lb/>
<pb n="KR3k0003_WYG_088-34b"/>
晉陸機桑賦曰皇太子便坐葢本將軍直廬也初世祖<lb/>
武皇帝為中壘將軍植桑一株世更二代年漸三紀扶<lb/>
疏豐衍抑有瑰異焉夫何佳樹之洪麗超託居乎紫庭<lb/>
羅萬根以下洞矯千條而上征豈民黎之能植乃世武<lb/>
之所營故其形瑰族類體艶衆木黄中爽理滋榮煩縟<lb/>
綠葉興而盈尺崇條蔓而曾尋希太極以延峙暎承明<lb/>
而廣臨革飛鴞之流響想鳴鳥之遺音惟厯數之有紀<lb/>
恒依物以表德豈神明之所相將我皇之先識跨百世<lb/>
<pb n="KR3k0003_WYG_088-35a"/>
而勿翦超長年以永植<lb/>
晉潘尼桑樹賦曰從明儲以省膳憇便房以偃息觀茲<lb/>
樹之特偉感先皇之攸植蔚蕭森以四射邈洪庸而端<lb/>
直爾乃徘徊周覧俯仰逍遥俛睨靈根上眺修條洞芳<lb/>
泉於九壤含溢露於清霄倚增城之飛觀拂綺窓之疏<lb/>
寮下迢遞以極望上扶疎而參差匪衆鳥之攸萃相皇<lb/>
鸞之羽儀理有㣲而至顯道有隠而應期豈皇晉之貞<lb/>
瑞兆先見而啓茲起尋抱於纎毫崇萬匱於始基<lb/>
<pb n="KR3k0003_WYG_088-35b"/>
晉傅咸桑樹賦曰世祖昔為中壘將軍於直廬種桑一<lb/>
株迄今三十餘年其茂盛不衰皇太子入朝以此廬為<lb/>
便坐伊茲樹之僥倖䝉生生之渥惠降皇躬以斯植遂<lb/>
𢎞茂於聖世厥茂伊何其大連尋脩柯逺揚洪條梢槮<lb/>
布繁枝之沃若播宻葉以垂隂䕃華㝢而作凉清隆暑<lb/>
之難任以厥樹之巨偉登九日於朝陽且積小以高大<lb/>
生合抱於毫芒猶帝道之將升亦累徳以彌光湯躬禱<lb/>
於斯林用獲雨而興商惟皇晉之基命爰於斯而發祥<lb/>
<pb n="KR3k0003_WYG_088-36a"/>
從皇儲於斯館物無改於平生心惻切以興思思有感<lb/>
於聖明歩徬徨以周覽庶髣髴於儀形<lb/>
贊晉郭璞帝女桑贊曰爰有洪桑生濵淪潭厥圍五丈<lb/>
枝相交叅園客是采帝女所蠶<lb/>
　　榆<lb/>
爾雅曰藲莖無姑其實夷<lb/>
説文曰榆白枌也榆有刺莢為蕪荑<lb/>
毛詩曰山有樞隰有榆<lb/>
<pb n="KR3k0003_WYG_088-36b"/>
禮記内則曰槿荁枌榆免薧滫髄以滑之<lb/>
春秋元命苞曰三月榆莢落<lb/>
管子曰五沃之土其榆條長<lb/>
史記天官書曰凡望雲氣平望在桑榆上餘二千里<lb/>
莊子曰鵲上高城之垝而巢於高榆之顛城壞巢折凌<lb/>
風而起故君子之居世也得時則蟻行失時則鵲起<lb/>
韓詩外傳曰楚莊王將伐晉敢諫者死孫叔敖進諫王<lb/>
曰臣園中有榆榆上有蟬蟬方奮翼悲鳴飲清露不知<lb/>
<pb n="KR3k0003_WYG_088-37a"/>
螗蜋之在後也<lb/>
漢書郊祀志云高祖禱豐枌榆社又天文志曰成帝河<lb/>
平元年旱傷麥民食榆皮又循吏傳曰龔遂為渤海太<lb/>
守勸民務農桑令種榆一口一樹<lb/>
桓譚新論曰劉子駿信方士虗言謂神仙可學余見其<lb/>
庭下有大榆樹久老剝折指謂曰彼樹無情然猶朽蠧<lb/>
人雜欲愛養何能使之不衰<lb/>
崔寔四民月令曰榆莢成者收乾以為旨蓄色變白將<lb/>
<pb n="KR3k0003_WYG_088-37b"/>
落收為醬隨節早晚勿失其適<lb/>
魏志曰鄭渾為魏郡太守課百姓乏材木乃課種榆為<lb/>
籬<lb/>
嵇康飬生論曰豆令人重榆令人眠愚智所知也<lb/>
博物志曰食枌榆則眠不欲覺<lb/>
晉宫閣名曰華林園榆十九株<lb/>
雜五行書曰舍北種榆九株蠶大得<lb/>
毛詩義疏曰駮駮馬梓榆駮犖遥視似駮馬<lb/>
<pb n="KR3k0003_WYG_088-38a"/>
趙書曰從幽州大道滹沲河造浮橋植行榆五十里署<lb/>
行宫<lb/>
廣志曰有姑榆有郎榆郎榆無莢村人任車用至善蠶<lb/>
者出渤海東光以供官<lb/>
石虎鄴中記曰襄國鄴路千里之中夾道種榆盛暑之<lb/>
月人行其下<lb/>
幽明錄曰虎晚家有皂莢樹有神隔路有大榆樹<lb/>
古傳曰是雌雄晚被斫此樹枯死<lb/>
<pb n="KR3k0003_WYG_088-38b"/>
范子計然曰蕪荑出地赤心者善<lb/>
淮南子萬畢術曰八月榆檽令人不飢<lb/>
汜勝之書曰種木無期因地為時三月榆莢雨時高地<lb/>
強土可種木<lb/>
風俗通曰桑車榆轂聞聲數里<lb/>
夢書曰榆為人君徳至仁也夢采榆葉受賜恩也夢居<lb/>
樹上得貴官也<lb/>
詩古詩曰天上何所有歴歴種白榆<lb/>
<pb n="KR3k0003_WYG_088-39a"/>
書魏應璩與龐惠恭書曰頻見所上利民之術植濟南<lb/>
之榆栽漢中之漆<lb/>
　　桐<lb/>
爾雅曰榮桐木<lb/>
尚書曰嶧陽孤桐<lb/>
禮曰季春之月桐始華<lb/>
毛詩曰梧桐生矣于彼朝陽又曰椅桐梓漆爰伐琴瑟<lb/>
詩義疏曰有青桐赤桐白桐白桐冝琴瑟今雲南䍧牱<lb/>
<pb n="KR3k0003_WYG_088-39b"/>
人績以為布<lb/>
周書曰清明之日桐始華不華嵗大寒<lb/>
禮斗威儀曰君乗火而王其政平梧桐為常生<lb/>
莊子曰外乎子之神勞乎子之精倚樹而吟據梧而暝<lb/>
又曰鴛雛發南海而飛到北海非梧桐不止非竹實不<lb/>
食<lb/>
吕氏春秋曰成王與唐叔虞燕居援桐葉以翦珪以告<lb/>
曰以此封汝虞喜以告周公周公請封虞王曰余與虞<lb/>
<pb n="KR3k0003_WYG_088-40a"/>
戲周公曰臣聞之天子無戲言於是遂封叔虞於晉<lb/>
鄒山記曰鄒山古之嶧陽魯穆公改為鄒今鄒山嶧陽<lb/>
猶多桐樹<lb/>
齊地記曰城北十五里有桐臺即梧宫<lb/>
異苑曰晉武帝世吳郡臨平岸出一石打之無聲以問<lb/>
張華華云取蜀中桐材刻作魚形扣之則鳴矣於是如<lb/>
言音聞數里<lb/>
句吳平州門前忽生一株青桐樹上有謡歌之聲平惡<lb/>
<pb n="KR3k0003_WYG_088-40b"/>
而斫殺平隨軍北虜首尾三載死桐欻自還立於故根<lb/>
上聞樹巔空中歌曰死樹今更青吳平尋當歸適聞殺<lb/>
此樹已復有光輝平尋歸如鬼謡<lb/>
祖台之志恠曰騫保至檀丘塢上北樓宿暮鼓二中有<lb/>
人著黃練單衣白帢從人持炬火上樓保懼藏壁中須<lb/>
㬰有二婢上帳使迎一女子上與白帢人入帳宿未明<lb/>
白帢輒先去保因入帳中問侍女子向去者誰答曰桐<lb/>
郎道東廟樹是至暮二更桐郎復來保乃斫取之縳著<lb/>
<pb n="KR3k0003_WYG_088-41a"/>
樓柱明日視之形如人長三尺餘檻送詣丞相渡江未<lb/>
半風浪起桐郎得投入水風波乃息<lb/>
秦記曰初長安謠云鳳皇止阿房苻堅遂於阿房城植<lb/>
桐數萬株至慕容冲入阿房而居冲小字鳳皇<lb/>
廣志曰梧桐有白者異國有白木其葉有白毛取其毳<lb/>
淹漬滑績織以為布也<lb/>
何遜遊山記曰吹臺有高桐皆百圍嶧陽孤桐方此為<lb/>
劣<lb/>
<pb n="KR3k0003_WYG_088-41b"/>
王孚安成記曰府君諱保如今樹梧於苞兩邉柯葉菴<lb/>
藹炎暑為之清涼百姓列宅其間<lb/>
管子曰五沃之土其木冝桐<lb/>
莊子曰空門來風桐乳致巢<hi>注曰門户空風喜投之桐子似乳著葉而生鳥喜投</hi>
<hi>之也</hi>
淮南子曰智有所不足故桐不可與為弓<lb/>
萬畢術曰桐木成雲<lb/>
董仲舒請雨書曰秋以桐魚九枚<lb/>
<pb n="KR3k0003_WYG_088-42a"/>
遁甲書曰梧桐不生則九州異君<lb/>
王逸曰木有狀桑梧桐松栢皆受氣淳矣異於群類者<lb/>
新論曰神農皇帝削桐為琴<lb/>
崔琦七蠲云爰有梧桐生于𤣥谿傳根朽壤託險生危<lb/>
枚乗七發曰龍門之桐百尺無枝其中欎結輪囷扶疏<lb/>
以分離其根半死半生冬則風漂霰雪飛<lb/>
張恊七命曰寒山之桐出自太冥含黄鍾以吐幹據蒼岑<lb/>
以孤生<lb/>
<pb n="KR3k0003_WYG_088-42b"/>
孟子曰今有場師舍其梧檟養其樲棘則為賤場師焉<lb/>
蘇子曰夫人生一世若曉露之託桐葉耳其與幾何<lb/>
古今注曰昭帝元鳯二年馮翊獻桐枝長六尺九枚三<lb/>
葉也<lb/>
詩魏明帝詩曰雙桐生空井枝葉自相加通泉浸其根<lb/>
𤣥雨潤其柯<lb/>
晉司馬彪與山巨源詩曰苕苕椅桐樹寄生於南岳上<lb/>
陵青雲霓下臨千仞谷處身孤且危於何託余足昔也<lb/>
<pb n="KR3k0003_WYG_088-43a"/>
植朝陽傾枝俟鸞鷟今者絶世用倥偬見廹束班匠不<lb/>
我顧牙曠不我錄焉得成琴瑟何由揚妙曲卞和潜幽<lb/>
巖誰能證竒璞冀望神龍來揚光以見燭<lb/>
宋伏系之詠椅桐詩曰亭亭椅桐欎茲庭圃翠條疎風<lb/>
綠柯䕃宇<lb/>
宋鮑昭山行見孤桐詩曰桐生叢谷裏根孤地寒隂未<lb/>
霜葉已肅不風條自吟不願見雕斵為君堂上琴<lb/>
齊謝朓遊東堂詠桐詩曰孤桐北窓外高枝百丈餘枝<lb/>
<pb n="KR3k0003_WYG_088-43b"/>
生既婀娜葉落更扶疏無華復無實何以贈離居裁為<lb/>
珪與璋足可命參墟<lb/>
梁簡文帝賦得䨇桐生空井詩曰季月䨇桐井新枝雜<lb/>
舊株晚葉藏栖鳳朝花拂曙烏<lb/>
梁王筠奉酬從兄臨川桐樹詩曰伊昔擅羽儀待價龍<lb/>
門垂優游清露㸃徽穆惠風吹月上隂陽幹雲覆死生<lb/>
枝公子存高尚聊用影華池棲鸞既不重舞鶴復何施<lb/>
方同㪚木爨清響竟誰知<lb/>
<pb n="KR3k0003_WYG_088-44a"/>
梁沈約詠梧桐詩曰秋還遽已落昏曉猶未荑㣲葉雖<lb/>
可賤一翦或成珪<lb/>
賦晉傅咸梧桐賦曰美詩人之攸貴兮覽梧桐乎朝陽<lb/>
蔚菶菶以萋萋兮欎株列而成行夾二門以駢羅作館<lb/>
寓之表章<lb/>
晉夏侯湛愍桐賦曰有南國之陋寢植嘉桐乎前庭闡<lb/>
洪根以誕茂豐修幹以繁生納谷風以疏葉含春雨以<lb/>
濯莖濯莖夭夭布葉藹藹蔚童童以重茂䕃蒙蒙而相<lb/>
<pb n="KR3k0003_WYG_088-44b"/>
盖蔽隂澹之南表覆陽阿之北外於是詰朝之暇歩趾<lb/>
前廡春以逰目夏以清暑昔詩人之所稱美厥生之攸<lb/>
竒植匪岡其不滋識非條其不儀<lb/>
宋袁淑桐賦曰越衆木之薰蕕勝雜樹之藻縟信爽幹<lb/>
以弱枝實裏素而表綠若乃根荑條茂跡曠心冲貞觀<lb/>
於曾山之陽抽景於少澤之東被籍兮烟霞懐珮兮星<lb/>
虹儀丹丘之瑞羽栖清都之仙宫<lb/>
齊王融應竟陵王教桐樹賦曰梧桐生矣于邸岫之曾<lb/>
<pb n="KR3k0003_WYG_088-45a"/>
隈儀龍門而挿幹佇鳳羽以抽枝縱楚宫而㽞稱籍<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>
館以翻聲直不䋲而特秀圎匪規而天成同歳草以委<lb/>
暮共辰物而滋榮豈遠心於自外寕有志於孤貞<lb/>
梁沈約桐賦曰龍門之桐逺望青葱專巖擅嶺或孤或<lb/>
叢枝封暮雪葉映晝虹抗蘭橑以栖龍拂雕窓而團露<lb/>
喧宻葉於鳳晨宿高枝於鸞暮合影陽崖摽峯東陸俯<lb/>
結𤣥隂仰成翠屋乍髣髴於行雨時徘徊於丹轂遶齊<lb/>
綵於碧林豈慙光於若木又八詠悲落桐曰悲落桐悲<lb/>
<pb n="KR3k0003_WYG_088-45b"/>
落桐早霜露燕至葉未抽鴻來枝已素幽根未蟠結孤<lb/>
株復危絶初不照光景終年負霜雪勿言草木賤徒昭<lb/>
君末光末光不徒昭為君含噭咷陽阿泫綠水隂枝苦<lb/>
寒蜩厚德非所任不敢虗其心若逄陽春至吐緑照清<lb/>
潯<lb/>
贊郭璞梧桐賛曰桐實嘉木鳳凰所栖爰伐琴瑟八音<lb/>
克諧歌以永言雝雝喈喈<lb/>
宋孝武孤桐賛曰珍無隠德産有必甄資此孤幹獻枝<lb/>
<pb n="KR3k0003_WYG_088-46a"/>
楚山梢星雲界衍葉炎廛名列貢寶器賛虞絃<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_088-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷八十八<lb/>
</p>
<p>
</p>
  </div>
</body>
</text>
</TEI>
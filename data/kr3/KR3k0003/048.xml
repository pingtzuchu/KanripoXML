<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷四十八</head>
    <p>
<pb n="KR3k0003_WYG_048-1a"/>
欽定四庫全書<lb/>
　藝文類聚卷四十八　　　唐　歐陽詢　撰<lb/>
　職官部四<hi>録尚書書吏部尚</hi>　<hi>尚書令/尚書</hi>　　<hi>僕射郎吏部</hi>
　　　　　<hi>侍中中給事</hi>　　<hi>黄門侍郎/中書令</hi>　<hi>散騎常侍中書侍郎</hi>
　　　　　<hi>驃騎將軍</hi>
　　録尚書<lb/>
應劭漢官儀曰章帝詔曰司空牟融典職六年勤勞<lb/>
不怠其以融為太尉録尚書又曰和帝䇿書曰故太<lb/>
<pb n="KR3k0003_WYG_048-1b"/>
尉鄧彪元公之族三讓彌髙海内歸仁為羣賢首其以<lb/>
彪為太尉録尚書事百官總已以聽又曰殤帝䇿書曰<lb/>
司徒徐防以臺閣機宻施政牧守其以防為太尉録尚<lb/>
書事百官總已以聴又曰冲帝䇿書曰太尉趙峻二世<lb/>
常典機衡有匪石不貳之心大司農李固公族之苗忠<lb/>
直不回今以峻為太傅固太尉叅録尚書事又曰靈帝<lb/>
䇿書曰故太尉陳蕃忠亮謇諤有不吐茹之節司徒胡<lb/>
廣惇徳允元五世從政今以蕃為太傅與廣叅録尚書<lb/>
<pb n="KR3k0003_WYG_048-2a"/>
事<lb/>
王隐晉書曰賈充為太尉録尚書五年伐呉為大都督<lb/>
呉平上遣侍中程咸犒勞増邑八千户<lb/>
晉中興書曰明帝后庾氏為皇太后九月癸丑皇太后<lb/>
臨朝制司徒王導録尚書事<lb/>
沈約宋書曰髙祖永初三年尚書令揚州刺史徐羡之<lb/>
為司空錄尚書事又曰孝武帝即位以大將軍江夏王<lb/>
義恭為太尉録尚書事又曰諸公録尚書事古制也王<lb/>
<pb n="KR3k0003_WYG_048-2b"/>
肅解尚書納于大麓曰堯納舜於尊顯之官使大録萬<lb/>
機之政案漢氏諸吏平尚書奏事後霍光以大司馬大<lb/>
將軍平尚書事<lb/>
傅暢故事曰何劭王戎張華裴楷楊濟和嶠為愍懷太<lb/>
傅通省尚書事張華為光祿大夫尚書七條事皆諮而<lb/>
後行惠帝之世太保衛瓘太宰河間王顒太傅東海王<lb/>
越皆録三省尚書秘書事<lb/>
表齊謝朓為明帝拜録尚書表曰升降玉階對揚休命<lb/>
<pb n="KR3k0003_WYG_048-3a"/>
六轡在手千里何偕司㑹天官之統尚書百僚之本𢎞<lb/>
之即庻績惟凝替之則彛倫斯斁修身踐言本慙五美<lb/>
果行育德未階六正妄屬負圖之寄多謝五仁之績操<lb/>
檜檝於龍津荷梓梁於雲構無以輔位明堂遺象麟閣<lb/>
啟陳徐陵安成王讓錄尚書表後啟曰臣聞間平就國<lb/>
乃盛漢之常儀郕霍無官實宗周之明典何則皇季之<lb/>
重非待歴階王爵之隆自高羣辟况臣戢翼要荒亟離<lb/>
寒暑進慙趙勝能定楚從退匪齊文馳免秦厄固以内<lb/>
<pb n="KR3k0003_WYG_048-3b"/>
切皇心外貽家恥甘輸重餌降禮單于迾城十五如諸<lb/>
和璧市鄉三十聊同寶劔武夫力而獲諸原微臣還而<lb/>
反諸敵瞻言馬駿著隴右之功追念曹彰克烏丸之虜<lb/>
前王子弟若此勲庸偏其反而豈可勝愧<lb/>
　　尚書令<lb/>
漢書曰張安世字子孺少以父任為郎因善書令給事<lb/>
尚書精力於職休沐未嘗出行幸河東亡書三篋詔問<lb/>
莫能知唯安世識之具作其事後購求得書以相校無<lb/>
<pb n="KR3k0003_WYG_048-4a"/>
所遺失上竒其才擢尚書令<lb/>
漢雜事曰尚書黄香為東郡太守乞留宿衛拜為尚書<lb/>
令秩二千石<lb/>
漢官儀職曰尚書令主贊奏揔典綱紀無所統秩二千<lb/>
石<lb/>
東觀漢記曰侯霸為尚書令深見任用樊準為尚書令<lb/>
明習漢家舊事周宻畏愼申屠剛為尚書令謇謇多直<lb/>
言無所屈撓又曰永平七年宋均徴為尚書令忠正直<lb/>
<pb n="KR3k0003_WYG_048-4b"/>
言數納䇿謀毎駮議未嘗不合上意<lb/>
張璠漢書曰左雄為尚書令限年四十先試經然後舉<lb/>
孝亷<lb/>
續漢書曰陳蕃出為豫章太守性方峻不接賔客徴為<lb/>
尚書令送者不出郭門<lb/>
百官表曰尚書令是謂文章天府銅印墨綬五時朝服<lb/>
納言幘進賢兩梁冠佩水蒼玉揔攝諸曹出納王命敷<lb/>
奏萬機書曰龍命汝納言夙夜出納朕命惟允詩云惟<lb/>
<pb n="KR3k0003_WYG_048-5a"/>
仲山甫王之喉舌蓋此謂也<lb/>
魏志曰明帝即位進陳矯為尚書令車駕常卒至尚書<lb/>
門矯跪問帝曰陛下何之帝曰欲案行文書耳矯曰此<lb/>
自臣職分非陛下所宜臨也若臣不稱其職則請就黜<lb/>
退陛下宜還帝慙廻車而返又曰太祖進荀彧為漢侍<lb/>
中守尚書令又曰裴潜為尚書令奏正分職簡名實出<lb/>
事使斷官府者百五十餘條<lb/>
費禕别傳曰禕代蔣琬為尚書令以朝晡聽事其間接<lb/>
<pb n="KR3k0003_WYG_048-5b"/>
納賔客加之博奕不廢後董允代之旬日之間事多諐<lb/>
積允曰人之才力相懸若此<lb/>
曹羲九品議曰尚書尊官也親作納言易曰樞機之發<lb/>
榮辱之主<lb/>
漢和帝南陽左雄為尚書令天下皆愼選舉選舉所知<lb/>
自其職也<lb/>
山濤啟事曰尚書令李𦙍遷處缺宜得其人征南將軍<lb/>
羊祜體儀玉立可以肅整朝廷<lb/>
<pb n="KR3k0003_WYG_048-6a"/>
王隱晉書曰樂廣為尚書令所在無當時之功譽然為<lb/>
後人所思又曰咸寧二年李𦙍為尚書令雖歴職内外<lb/>
而在公退食家室至貧儉兒病無以市藥上賜錢十萬<lb/>
齊職儀曰秦漢之世委政公卿尚書之職掌於封奏令<lb/>
賛文書僕射主開閉令不在則僕射奏下其事魏主重<lb/>
内職八座尚書任同六卿舜舉八元八凱以隆唐朝令<lb/>
號八座為元凱謂曰賢能用事義如昔也<lb/>
箴晉摰虞尚書令箴曰舜納大麓七政以齊内成外平<lb/>
<pb n="KR3k0003_WYG_048-6b"/>
風雨不迷補我衮闕闡我王繇王繇允塞四海咸休雖<lb/>
聖雖明必賴良才無曰我智官不能任發言如絲其出<lb/>
成綸千里之應樞機在身<lb/>
碑後漢潘朂尚書令荀彧碑曰夫其為德也則主忠履<lb/>
信孝友温惠高亮以固其中柔嘉以宣其外亷愼以為<lb/>
己任仁恕以察人物踐行則無轍跡出言則無辭費納<lb/>
規無敬辱之心機情有宻靜之性若乃奉身蹈道勤禮<lb/>
賁德後之事間匪云予克然後教以黄中之叡守以貞<lb/>
<pb n="KR3k0003_WYG_048-7a"/>
固之直注焉若洪河之源不可竭也確焉若華嶽之停<lb/>
不可拔也故能言之斯立行之斯成身匪隆汚直哉惟<lb/>
清紊綱用亂廢禮復經於是百揆時序王猷允塞告厥<lb/>
成功用俟萬嵗<lb/>
表後魏温子升臨淮王彧謝封開府尚書令表曰臣道<lb/>
愧山東氣慙隴右激水弗功搏風無力但以平原帶地<lb/>
資緒極天發趾自高理翮以遠出臨侯服既乏刺舉之<lb/>
能入踐帝閽又無應對之美空復受弋清廟推轂朱門<lb/>
<pb n="KR3k0003_WYG_048-7b"/>
孝闕淚河功慚汗海大寶遠隆横草未樹顧以有涯願<lb/>
言知止又為魏南陽王允寶拒讓尚書令表曰臣聞立<lb/>
而託乘乃成致遠之功坐以運舟遂有利涉之用若以<lb/>
輕任重課憑虛責實雖欲自勤終焉靡效<lb/>
梁范雲為柳司空讓尚書令初表曰陛下繼明南面復<lb/>
垂顯錄増榮益觀豈側身限而露不廣海塵不増山微<lb/>
物知止敢忘自退誠以懷音感遇久妨彛序尸祿昧寵<lb/>
取蹈風歌中寐軫心方飡凝慮寧可冒釐綜之重負學<lb/>
<pb n="KR3k0003_WYG_048-8a"/>
製之談將玷朝徽匪伊身議第二表曰臣聞聖人在上<lb/>
愚智無以息隱天下有道方圓歸其能是如以駑蹇之<lb/>
才不致問于千里瓦礫之質佇待價於十城伏願陛下<lb/>
矜臣負乘之尤照臣匪飾之情迹言觀用允授上才斂<lb/>
㑹流恩曲蠲下第則雲序斯平彛章載穆<lb/>
梁沈約拜尚書令到都上表曰竊位之譏允當斯責王<lb/>
命私請有事相傾油雲湛露徒降旻昊之德弱縞輕蟬<lb/>
不載邱嶽之重登階望席悦焉失歩<lb/>
<pb n="KR3k0003_WYG_048-8b"/>
北齊邢子才為文襄皇帝讓尚書令表曰揚職萬機揔<lb/>
任百揆想銜庻物凖納羣僚何以助日月之光華増天<lb/>
地之高厚反鑒取照匹此何難倒裳求領方之為易又<lb/>
表曰正以晝覽太山不假秋毫之察夜仰列宿豈籍燭<lb/>
龍之明爵人以世既非盛德之舉公門有私故是陵夷<lb/>
之運<lb/>
陳江揔讓尚書令表曰臣弱嵗立朝本無竒志每謂任<lb/>
登常伯足承基緒値梁季不造牧拙人間東竄三江南<lb/>
<pb n="KR3k0003_WYG_048-9a"/>
徂百越不知秦漢十有七年心跡退黜平生畢矣但性<lb/>
疎懶不屑死増俯仰乖時人物多忤天飛踐祚寄隆重<lb/>
謬以商邱之木遂比舟檝之材燕岱之石混同瑚璉之<lb/>
器當由崇賢使舉早守名節竊以天府文昌萬方之藪<lb/>
天官冡宰無所不統禮革三獨事昭百揆曠職云久三<lb/>
十餘載一旦開置必資望實豈期廷典私偏濫庸菲薄<lb/>
陛下聽覽餘辰曲垂昭納遂斯反汗高選具瞻則敝蓋<lb/>
敝帷使暮齒嵗制月制賒臣皓髪不以一怠<lb/>
<pb n="KR3k0003_WYG_048-9b"/>
啟陳江揔除尚書令謝䑓啓曰竊以昔之冡司今日端<lb/>
揆頃同台衮無人則闕陛下將守安可叨賁謹當奏承<lb/>
夜月兾奉三思之㫖聲寄浮雲方祈九天之路又除尚<lb/>
書令㫁表後啓曰司㑹治本冡宰朝端搢紳所屬儀刑<lb/>
攸在皇代以來無人則闕陛下將備厥職用穆臣僚不<lb/>
容始自庸菲以讙物議當今藩翰至戚不無其才廊廟<lb/>
重臣亦有其器伏願檢俞往之則闡平章之道公心布<lb/>
欵有理存焉<lb/>
<pb n="KR3k0003_WYG_048-10a"/>
　　僕射<lb/>
漢書曰僕射秦官也古者重武官有主射以督課之自<lb/>
侍中尚書博士及騶宰武職官人皆有取其領事之號<lb/>
又曰鄭崇哀帝時擢為尚書僕射數求見諫諍上初納<lb/>
用之每聞曵革履上歎曰我識鄭尚書履聲<lb/>
續漢書曰尚書僕射一人六百石令不在則奏下衆事<lb/>
百官表注曰僕射一人銅印墨綬五時朝納言幘進賢<lb/>
兩梁冠佩水蒼玉建安以贈執金吾榮劭為尚書左僕<lb/>
<pb n="KR3k0003_WYG_048-10b"/>
射僕射之有左右自此始也<lb/>
鍾離意别傳曰意為尚書僕射其年匈奴羌胡歸義詔<lb/>
賜縑三百匹尚書侍郎廣陵暨酆誤以為三千匹詔大<lb/>
怒鞭酆欲死意入諫曰海内遐邇謂陛下貴微財而賤<lb/>
人命愚臣所不安明帝以意諫且酆錯合大義貰酆勅<lb/>
大官賜酒藥詔謂意曰非鍾離尚書朕幾降威於此郎<lb/>
魏志曰桓範薦徐宣為僕射車駕幸許宣揔留事帝還<lb/>
主者奏呈文書詔曰吾省與僕射何異竟不視又曰陳<lb/>
<pb n="KR3k0003_WYG_048-11a"/>
泰為尚書左僕射典選舉<lb/>
晉諸公賛曰司馬珪時多令望早歴顯職晉受禪為尚<lb/>
書左僕射時年三十七衆論以為美<lb/>
晉公卿禮秩曰司馬珪三十七為尚書僕射魏晉以來<lb/>
或置左右或不置<lb/>
世説曰周顗字伯仁過江積年恒大飲酒嘗經三日醒<lb/>
時論謂之三日僕射<lb/>
王隱晉書曰太康元年以山濤清虛恬簡轉為僕射<lb/>
<pb n="KR3k0003_WYG_048-11b"/>
齊職儀曰魏朝以尚書僕射毛玠領選曹<lb/>
晉武以僕射山濤領吏曹後依擬至今或領焉<lb/>
沈約宋書曰劉延孫為尚書左僕射延孫疾病不任拜<lb/>
起上使乘舩自清溪至平昌門入尚書下舍<lb/>
墓誌梁沈約尚書右僕射范雲墓誌銘曰合契興王匪<lb/>
勞物色乘風鬰起化成龍翼乃作喉唇帝猷必舉乃作<lb/>
銓衡彛倫有序北京徂峻東川廻薄藴吾名臣終天靡<lb/>
作<lb/>
<pb n="KR3k0003_WYG_048-12a"/>
表宋傅亮讓尚書僕射表曰自皇基肇創豫班䇿勛纎<lb/>
善微績未聞朝野百揆治樞揔貳殷要誠非庸臣所宜<lb/>
叨擬臣聞權衡既懸錙銖靡遁厲駑習驥終莫之近敗<lb/>
駕傷錦備之前誥必將上増國垢下招私黷<lb/>
齊王儉讓左僕射表曰待臣於常均之外眄臣於代僚<lb/>
之右親乖其章乘非其器霸府方隆超居元佐國朝草<lb/>
昧叅賛百揆<lb/>
梁沈約讓僕射表曰臣聞役壯休老上典所優晨行暮<lb/>
<pb n="KR3k0003_WYG_048-12b"/>
息事身恒分若夫𤣥黄未已非狄駕之衞筋力為用豈<lb/>
強飯之時養老杖鄉抑推前典服戎告謝親學匪任宿<lb/>
肉極其虛憊嵗制防其不辜寔所以蠲假衰疾收屏淪<lb/>
暮<lb/>
梁張纉讓尚書僕射表曰加以矯心飾貌酷非所閑不<lb/>
喜俗人與之共事雖復吐言如傷屈體無骨動容竊斧<lb/>
猶成多憾曽闈如闕坐客恒滿情態叅差世塗盈虛薏<lb/>
苡興謗舍塵見猜疑似雖分聖賢致惑人之包藏山川<lb/>
<pb n="KR3k0003_WYG_048-13a"/>
非險况在於臣焉可證綜<lb/>
陳徐陵讓左僕射初表曰臣聞七十三嵗揚雄擬經六<lb/>
十三年平津對䇿若斯强壯無歎耆老臣勵則胄華軒<lb/>
冕才允卿相出納流譽朝野具瞻臣𢎞正國老儒宗情<lb/>
尚虚簡𤣥風勝業獨王當年臣種氣懷沈宻文史優裕<lb/>
東南貴秀朝廷親賢並見壯猷皆宜左執若漢武好少<lb/>
則微臣已老若周文愛老則有此羣才伏願天明更謀<lb/>
梓匠求其妙選稱是能官又讓右僕射初表曰加以言<lb/>
<pb n="KR3k0003_WYG_048-13b"/>
尋盟好仍屬亂罹丁零盗其牛馬烏孫竊其印綬子卿<lb/>
茹雪叔向為國雖獲東歸備離此厄昔李廣遺恨不値<lb/>
漢初寗戚自歸悲逢堯換臣隨望聖運實在權輿時參<lb/>
决勝之籌頗奏發兵之䜟當塗錫舍非無董昭之誠典<lb/>
午禪文不降張華之實<lb/>
陳江揔讓尚書僕射表曰藻鏡官方品裁人物門驚如<lb/>
市不慚屋漏心抱如氷無欺暗室但屢淹星烏每知忝<lb/>
素世網拘束事歸僶勉今此召㑹尤増據蒺竊以端揆<lb/>
<pb n="KR3k0003_WYG_048-14a"/>
副職官稱師長革履升降傳呼寵赫儀刑朝首冠冕彛<lb/>
倫兼復户揔衡流匡佐繁俗妄膺重責必踐危機<lb/>
　　吏部尚書<lb/>
魏志曰盧毓為侍中在職三年多所駁易詔曰官人秩<lb/>
才聖帝所難必須良佐進可替否侍中毓禀性貞固心<lb/>
平體正可謂明試有功不懈于位者也其以毓為吏部<lb/>
尚書使毓自選代曰得如卿者乃可毓舉常侍鄭冲帝<lb/>
曰文和吾自知之更舉吾所未知者乃舉阮武孫邕帝<lb/>
<pb n="KR3k0003_WYG_048-14b"/>
於是用邕<lb/>
袁子曰魏家置吏部尚書專選天下百官夫用人人君<lb/>
之所司不可以假人者也使治亂制在一人之手權重<lb/>
而人才難得居此職稱此才者未有一也<lb/>
王隱晉書曰山濤為太常遭母喪手植松栢詔曰今風<lb/>
俗凌遲豈宜鎭以退讓山太常雖在諒隂古人亦墨絰<lb/>
從戎其以濤為吏部尚書濤用人皆先密啓然後公奏<lb/>
又曰鄧攸遷吏部尚書牧馬於家庭妻自素食不受一<lb/>
<pb n="KR3k0003_WYG_048-15a"/>
飯於人<lb/>
世説曰王濬沖裴叔則二人總角詣鍾士季須臾去後<lb/>
客問向二童是誰曰裴王客曰何如鍾曰裴楷清通王<lb/>
戎簡要後二十年此賢當為吏部尚書兾爾時天下無<lb/>
復滯才<lb/>
語林曰袁眞為監軍范去平作吏部尚書大坐語袁卿<lb/>
此叚還不失䕶軍袁曰卿何事人中作市井<lb/>
百官表注曰吏部尚書一人秩六百石掌選舉齋祠<lb/>
<pb n="KR3k0003_WYG_048-15b"/>
晉諸公賛曰李𦙍為吏部尚書正身率職不橈故能行<lb/>
其所見遂刋定選例而著于令<lb/>
沈約宋書曰蔡廓為吏部尚書廓因傅隆問傅亮選事<lb/>
若悉以見付不論不然不能拜亮以語錄尚書徐羨之<lb/>
曰黄門以下悉以委蔡自此上宜共叅同異廓曰我不<lb/>
能徐干木署紙尾遂不拜干木羡之小字也選案錄尚<lb/>
書與吏部尚書連名故廓云紙尾又曰江湛為吏部尚<lb/>
書家甚貧約不營求利餉饋盈門一無所受無兼衣餘<lb/>
<pb n="KR3k0003_WYG_048-16a"/>
食常為上所召値澣衣稱疾經日衣成後起又曰顔竣<lb/>
為吏部尚書留心選舉自强不息任遇既隆奏無不可<lb/>
謝莊代竣意多不行竣容貌嚴毅莊風姿甚美賔客喧<lb/>
訴常懽笑答之時人語曰顔竣嗔而與人官謝莊笑而<lb/>
不與人官<lb/>
箴晉傅𤣥吏部尚書箴曰明明王軌制為九秩君執常<lb/>
道臣有定職各有攸司非用不慝昔舜舉臯陶而俊乂<lb/>
在官䕫龍出入朕命周仲山甫亦允納言<lb/>
<pb n="KR3k0003_WYG_048-16b"/>
誄齊邱遲侍中吏部尚書何府君誄曰遠量夷雅淹姿<lb/>
英茂進德方新循名以舊分鑣先達爭驅俊秀匪直羽<lb/>
儀實惟領袖知人斯哲在帝之難僉謂往諧是謂能官<lb/>
園阿望幣釣嶼投竿金張之貴允兹七侍有美一人柔<lb/>
貂三珥服冕乘軒鳴玉飛翠不貪為寶貴而能貧唯靜<lb/>
是悦惟寂是珍履信兹從積善方慶如何斯德曽是知<lb/>
命彼高者天與人焉咏𦕈望周行式瞻林壑灑沃紛埃<lb/>
擯揚流俗言必𤣥遠神唯珠玉色恬喜愠心豈榮辱<lb/>
<pb n="KR3k0003_WYG_048-17a"/>
宋謝莊讓吏部尚書表曰招才琴釣之上取士歌牧之<lb/>
中終能克夷景命榮懷萬宇豈容先私首曲近有經過<lb/>
且不習冠制趙客興鑒未閒統馭鄭臣有規匪痗身譏<lb/>
後魏温子升廣陵王讓吏部尚書表曰假勢風雲非由<lb/>
羽翮徒得推遷就列僶俛當官曽無辟雍議禮之名詎<lb/>
有銅爵獻賦之敏而政本寔繁司㑹尤切抑揚智地用<lb/>
捨時流實當年之準的乃一世之權衡得其人則分職<lb/>
之任隆非其才則曠官之失起<lb/>
<pb n="KR3k0003_WYG_048-17b"/>
梁任昉為范雲讓散騎常侍吏部尚書霄城侯表曰夫<lb/>
銓衡務重關治隆替遠惟則哲在帝猶輕漢魏以降遠<lb/>
識經軌雅俗所歸唯稱許郭齊季凌遲官方淆亂草創<lb/>
惟始議存改作恭己南靣責成斯在豈宜妄加寵私以<lb/>
乏王事附蟬之飾空成寵章求之公私授受交失近世<lb/>
侯者功緒參差或足食關中或成軍河内或盛德如卓<lb/>
茂或師道如桓榮四姓傳祠已無定紀五侯外戚且非<lb/>
舊章而臣之所附唯在恩澤且去嵗冬初國學之老博<lb/>
<pb n="KR3k0003_WYG_048-18a"/>
士耳今兹首夏將亞冡司雖千秋之一日九遷荀爽之<lb/>
十旬遠至方之微臣未為速達<lb/>
梁沈約為禇炫讓吏部尚書表曰竊惟𤣥素未辨必謬<lb/>
朱紫之察規矩或昧理䘮方圎之功東西兩漢左雄孤<lb/>
絶於前南北二晉山濤莫嗣於後良由性藏於貌才隱<lb/>
乎心楚越無以况其迥殊山川未足方其險阻雖復拂<lb/>
暗為明免過生智亦何以登竒抜異離渭分涇<lb/>
梁張纉讓吏部尚書表曰漢革民曹魏仍東掾毛孝先<lb/>
<pb n="KR3k0003_WYG_048-18b"/>
以清公見美盧子家以貞固任職降及晉代希覩其人<lb/>
樂彦輔雍容自守當時恨其寡譽山巨源意存賞拔不<lb/>
免與世浮沉鄧攸牧馬家庭何益止競之操卞壼如含<lb/>
瓦石未聞撿裁之功<lb/>
梁王筠為第六叔讓重除吏部尚書表曰臣聞剸犀截<lb/>
鴈必俟昆吾之鋒逐日追風信資伯樂之駿未有驂駕<lb/>
蹇足而方騁遥塗採藝鈆刀而求其㫁割伏惟則哲為<lb/>
體事艱歴代明别攸竒義重前王必使玉石薰蕕區别<lb/>
<pb n="KR3k0003_WYG_048-19a"/>
靡雜涇渭𤣥黄條流不爽自非伯豪之天下稱公仲子<lb/>
之時人歸德孝先之抜眞抑偽巨源之黜惡舉善然後<lb/>
可以銓鏡流品平均衡石<lb/>
陳江揔讓吏部尚書表曰竊以漢置五曹方今六尚魏<lb/>
隆八凱擬古六卿近喻喉舌遠膺樞斗至如東京西晉<lb/>
裴王仰首伸眉可得論列此矣但臣門基世緒晉宋以<lb/>
來内侍帷扆入尸衡尺或年甫將立或嵗未强仕是以<lb/>
退思弱冠追傷疇昔早塵華任見知名軰常謂忝竊匪<lb/>
<pb n="KR3k0003_WYG_048-19b"/>
朝伊夕豈期梁室多故有志無時平生意氣颯爾零落<lb/>
特由邀奉嘉運千載一時惟奮寵靈遂臻於此又為沈<lb/>
尚書君理讓右僕射領吏部表曰辛香以來安石以後<lb/>
遵其軌躅必大廈之棟梁揔其寄任亦巨川之舟楫未<lb/>
有綿力薄材輕膺此舉<lb/>
　　尚書<lb/>
應劭漢官儀曰尚書唐虞官也書曰龍命汝作納言朕<lb/>
命惟允<lb/>
<pb n="KR3k0003_WYG_048-20a"/>
漢明帝詔曰尚書蓋古之納言出納朕命機事不宻則<lb/>
害成可不愼歟<lb/>
韋昭辯釋名曰尚上也言最在上揔領之也辯云尚猶<lb/>
奉也百官言事當省案平處奉之故曰尚尚食尚方亦<lb/>
然<lb/>
漢書百官表曰成帝罷中書官初置尚書員五人如淳<lb/>
曰主天子文書曰尚書如主壻曰尚主<lb/>
桓子新論曰堯官舜於大麓者錄天下事如今之尚書<lb/>
<pb n="KR3k0003_WYG_048-20b"/>
官矣宜得大賢智乃使處議持平焉<lb/>
謝承後漢書曰朱穆為尚書讜言正直<lb/>
華嶠漢書曰韋彪上疏曰欲急民所務當先除其患其<lb/>
原在尚書典樞機天下事一决之不可不察<lb/>
東觀漢記曰章帝東廵過任城乃幸鄭均舍敕賜尚書<lb/>
祿以終其身故時人號為白衣尚書<lb/>
續漢書曰李固上疏曰陛下之有尚書猶天之有北斗<lb/>
北斗為天喉舌尚書為陛下喉舌<lb/>
<pb n="KR3k0003_WYG_048-21a"/>
魏志曰陳羣為尚書制九品為官人之法羣所建也<lb/>
王昶考課事曰尚書侍中考課一曰掌建六材以考官<lb/>
人二曰綜理萬機以考庻績三曰進視惟允以掌讜言<lb/>
四曰出納王命以考賦政五曰罰法以考典刑<lb/>
㑹稽典錄曰鄭𢎞拜尚書郎舊典科滿補縣長令史為<lb/>
丞尉𢎞奏以為臺職位尊而賞薄人無樂者諸使郎補<lb/>
縣令令史為長上從其議自此為始<lb/>
齊職儀曰尚書六人品第三秩六百石進賢兩梁冠納<lb/>
<pb n="KR3k0003_WYG_048-21b"/>
言幘絳朝服佩水蒼玉執笏負荷<lb/>
沈約宋書曰顧琛傳曰寺門有制八座以下門生隨入<lb/>
者有差不得雜以人士琛以宗人顧碩頭寄尚書張茂<lb/>
度門名而與碩頭同席坐遣出凡尚書官大罪則免小<lb/>
罪則遣出出者百日無代人聽還本職<lb/>
箴漢揚雄尚書箴曰允勅百工命作齋慄龍惟納言是<lb/>
機是宻出入王命王之喉舌獻善宣美而讒説是折我<lb/>
視云明我聽云聰載夙載夜惟允惟恭故君子在室出<lb/>
<pb n="KR3k0003_WYG_048-22a"/>
言如風<lb/>
誄晉潘岳庾尚書誄曰寛而能懷威而不猛化行如形<lb/>
民應如影曀曀虚坐翩翩𤣥幕几筵生塵空館寥廓<lb/>
晉盧湛尚書武强侯盧府君誄曰湛罪重五嶽釁深四<lb/>
海身不灰滅延于家門方今斬焉在疾死已無日大懼<lb/>
先意遺烈將墜乎地罔極之哀終不宣寫是以忍在草<lb/>
土之中撰述平素之迹篤生我君天挺賢俊𢎞闡大風<lb/>
光隆洪胤蔚矣其姿綽乎其韻天不予晉厄運時臻陽<lb/>
<pb n="KR3k0003_WYG_048-22b"/>
九之㑹雖聖莫振君實振惶國難是圗跋履山川東征<lb/>
西徂方恊遐任言復皇輿不見楚申致命郢都往古來<lb/>
今自遠及近凡在䘮親猶思俱殞况我荼毒靡經不盡<lb/>
日月逾邁寒暑代遷恩慈彌遠窮思日纒撰述遺跡臨<lb/>
文煩寃<lb/>
陳江揔度支尚書陸君誄曰陸公國士之眷惠好之深<lb/>
臨䘮能誄久願揺筆時事迍邅不惶削藁梁季適越未<lb/>
戢止戈陳世入仕累牽物役杼柚於懷三十餘載隋開<lb/>
<pb n="KR3k0003_WYG_048-23a"/>
皇九年於長安致仕懸車以洎就木何幾但東海成田<lb/>
南冠承縶龜山更徙空想吹笛之哀馬角徒生絶望通<lb/>
波之水嗚呼哀哉於是攬涕操觚乃為誄曰鴈行攸序<lb/>
龍作間才讓珠不拜錫劒恩來世故天禍臣悲主辱露<lb/>
盡朝陽風驚夜燭悠悠世路辛苦艱虞尋戈滿道曝骨<lb/>
父衢家無半菽地絶飛芻念羣桑梓零落彫枯傷君井<lb/>
邑了盤﨑嶇悽涼故友擗樹遺孤臨穴别野撫襯長塗<lb/>
梁張纉故左民尚書忠子沈憎旻墓誌銘曰漸東振古<lb/>
<pb n="KR3k0003_WYG_048-23b"/>
龜組三襲政若解繩吏如燥濕十升龍管四至九卿居<lb/>
高首映比德腰明<lb/>
表梁沈約讓五兵尚書表曰臣聞百舍之趙非宿舂所<lb/>
資千里之越豈一葦能泝何者裝輕適于路遠舟弱疲<lb/>
於濟深醜貌悴容不藉鑒於淄水駑足蹇歩終取躓於<lb/>
鹽車<lb/>
梁邱遲為范尚書拜表曰昔滕公移晷於泗亭陳遂留<lb/>
懽於博進祿止一守官窮九列臣獲照秋陽取沃淮海<lb/>
<pb n="KR3k0003_WYG_048-24a"/>
發蒙去吝已若松喬匪富伊榮須㬰至此賞叅十亂躬<lb/>
越五兵歴覽前載孰與為匹<lb/>
梁蕭子範為兄宗正讓都官尚書表曰納言之授皇命<lb/>
所由五星懸曜差池紫宮之曲百官根本聨曹建禮之<lb/>
内孔蔡詣博垂芳於兩京陳鍾令才比肩於魏世逖望<lb/>
前英俯修薄義無尸素禮而絶祗奉<lb/>
陳徐陵讓五兵尚書表曰臣聞仲尼大聖猶云書不盡<lb/>
言士衡高才嘗稱文不逮意臣比衰疴自積思緒茫然<lb/>
<pb n="KR3k0003_WYG_048-24b"/>
頻託朋遊為裁章表雖復陳琳健筆未盡愚懷孫惠辭<lb/>
人頗加煩飾所以髙天緬邈弗降昭回瞻拜絲綸更増憂<lb/>
憊臣雖不敏弱冠登朝伊昔承華豫遊多士晚逢興連<lb/>
爰濫寵私爾時四郊多壘七雄分爭國家制度日不暇<lb/>
給趙宮論受命之宜隨邑奏升壇之禮而叅聞秘計弗<lb/>
解單于之兵飛箭馳書未動聊城之將不期枚乘老叟<lb/>
忽降時恩馮唐暮年見申明主擢宰京邑朝坐棘林遂<lb/>
致洛陽無雨非比長安多盜其宜屏錮用寘嚴科猶處<lb/>
<pb n="KR3k0003_WYG_048-25a"/>
名僚久為叨竊但著書天祿雖如劉向朔望登朝轉同<lb/>
王隱於其朽劣尚可從容司㑹文昌邈然非據<lb/>
　　吏部郎<lb/>
郭子曰許允妻阮德如妹允為吏部郎多用其鄉里帝<lb/>
遣虎賁收允婦出閣戒允曰明主可以理奪難以情求<lb/>
允至明帝核之允答曰舉爾所知臣之鄉人臣所知也<lb/>
願陛下檢校為稱職與不若不稱臣宜受其罪既檢校<lb/>
皆其人於是乃釋允舊服敗壞詔賜新衣初被收舉家<lb/>
<pb n="KR3k0003_WYG_048-25b"/>
號哭允新婦自云無憂尋還作粟粥待之須㬰允至<lb/>
魏志曰諸葛誕為吏部郎有屬託則顯其言而承用之<lb/>
後有當否則云議其得失自是羣僚莫不愼其所舉<lb/>
山濤啟事曰人才既自難知中人以下情偽又難吏部<lb/>
郎與碎事日夜相接非但當正己乃當正人<lb/>
王隱晉書曰李𦙍為吏部郎精愼選舉號為亷平<lb/>
山濤為吏部郎文帝與書曰足下在事清明潔操邁時<lb/>
念多所乏今致錢二十萬絲百觔穀二百斛又曰王戎<lb/>
<pb n="KR3k0003_WYG_048-26a"/>
名位清貴二十四為吏部郎<lb/>
晉中興書曰畢卓字茂世新蔡人少亦放達泰興末為<lb/>
吏部郎常飲酒廢職比舍郎釀熟卓因醉夜至其甕間<lb/>
取酒飲掌酒者不察執而縛之郎往視之乃畢吏部也<lb/>
遽釋其縛卓遂引主人宴於瓮側取醉而去卓嘗謂人<lb/>
曰右手持酒巵左手持蟹螯拍浮酒船中便足了一生<lb/>
又曰阮放與從弟孚齊名在銓管之任甚有稱譽性清<lb/>
儉終不治産業為吏部郎不免饑之王導庾亮以其名<lb/>
<pb n="KR3k0003_WYG_048-26b"/>
士給衣食放由是得立<lb/>
王藴别傳曰藴字叔仁為吏部郎欲使時無屈滯曽下<lb/>
鼓急出日昳乃至家去臺數里高褰車帷先後與語不<lb/>
得進也一官缺者求者十軰藴連狀呈宰錄曰某人有<lb/>
地某人有才不得者甘心無怨<lb/>
世説曰吏部缺文帝問其人於鍾㑹㑹曰裴楷清通王<lb/>
戎簡要皆其選也於是用裴又曰山公舉阮咸為吏部<lb/>
郎曰情眞寡欲萬物不能移也<lb/>
<pb n="KR3k0003_WYG_048-27a"/>
沈約宋書曰王微字景𤣥吏部尚書江湛舉微為吏部<lb/>
郎微與湛書曰君平云生我名者殺我身天爵猶滅名<lb/>
安用吏部郎哉其舉可陋其事不經非獨搢紳者不道<lb/>
僕妾皆笑之<lb/>
表梁陸倕拜吏部郎曰銓衡庻品歴選賔僚阮盛眞素<lb/>
屢薦未登陸亮忠心裁居拜職自非季重清識字文恬<lb/>
正可以區分管庫式鑒胥吏<lb/>
梁王僧孺吏部郎表曰臣生輕飛籜品細疏壤寂寞州<lb/>
<pb n="KR3k0003_WYG_048-27b"/>
閭取淪窐竇不自求於善管寧許人以能官從班隨牒<lb/>
自安踈遠豈望翰飛終知跡滯一逢浸漉幾聞昭晉假<lb/>
拙為心變竒成偶寧為天覆地長復與雨露相滋秋成<lb/>
春發必如暄寒無爽自變况塗多超嵩鄧屢考固其比<lb/>
越在累誠於可聞方愧朱紫永懵鈞衡固惟許李終非<lb/>
王畢取其清尚同所經企求之碎宻寧可庻幾<lb/>
梁任昉吏部郎表曰郎官之重千金非譬爰在前世實<lb/>
光選造清通為首終遂弗居深識為度累薦無獲承乏<lb/>
<pb n="KR3k0003_WYG_048-28a"/>
攝官顧知其望方今皇明御宇昇長咸亨涇渭搢紳無<lb/>
謬衡石抑揚庻品亦自能官顧已循涯孰用祗荷唯知<lb/>
死所未識所報<lb/>
梁陸倕遷吏部郎啓曰臣器均濩落材同擁腫效非積<lb/>
山勤乖附地自叨榮秩列裁移氣序而坐延曲私遂被<lb/>
洪造自非割蚌識珠覩石知玉寧可以獲名理俗見操<lb/>
敦教<lb/>
梁王僧孺除吏部郎啓曰自一遇休明多逢渥澤出斯<lb/>
<pb n="KR3k0003_WYG_048-28b"/>
溝壤置之霄漢清塗華轍叨厠累仍顯職名階俄來倐<lb/>
至而智効必其無取尤怠忽焉已彰不意涵養更滋霶<lb/>
霈愈此始職樞華紛體相選知非腆族必待俊民何言<lb/>
賤劣所或叨假循涯測限生所不勝瞻恩奉德死何能<lb/>
報<lb/>
　　侍中<lb/>
環濟要畧曰侍中古官也或曰風后為黄帝侍中周時<lb/>
號常伯者言其道德可常遵也<lb/>
<pb n="KR3k0003_WYG_048-29a"/>
秦始皇復古冠貂蟬漢因而不改此内官侍帷幄受顧<lb/>
問拾遺於左右出則負璽以從秩二千石<lb/>
漢舊儀曰侍中無員或列侯將軍衛尉光祿大夫為侍<lb/>
郎得舉非法又曰侍中左右近臣見皇后如見帝見媫<lb/>
妤行則對壁坐則伏茵也<lb/>
應劭漢官儀曰侍中周官也金蟬左貂金取堅剛百鍊不<lb/>
耗蟬居高食潔目在掖下貂内勁悍而外温潤侍中便<lb/>
繁左右與帝升降卒思近對拾遺補闕百僚之中莫宻<lb/>
<pb n="KR3k0003_WYG_048-29b"/>
於兹秦始皇破趙得其冠以賜侍中<lb/>
漢書曰桑𢎞羊雒陽賈人子以心計年十二為侍中又<lb/>
曰霍去病以皇后姊子年十八為侍中善騎射又曰留<lb/>
侯子張辟疆為侍中年十五又曰孝惠帝時侍中皆冠<lb/>
鵔鸃貝帶傅脂粉又曰張安世子孫自宣元以來為侍<lb/>
中又曰元帝以史丹為侍中出則陪乘又曰侍中金敞<lb/>
與劉更生拾遺左右蕭望之周堪四人同心輔政又曰<lb/>
衛尉金敞病甚成帝拜子渉為侍中使綠車載送衛尉<lb/>
<pb n="KR3k0003_WYG_048-30a"/>
府<hi>載以皇孫車寵之</hi>
三輔故事曰金日磾忠勤守節七世為侍中<lb/>
魏志曰蘇則拜侍中與董昭同僚昭常枕則膝臥則推<lb/>
之曰蘇則之膝非佞人之枕又曰陳羣為侍中領丞相<lb/>
東西曹掾<lb/>
華陽國志曰譙隆為上林令武帝欲廣上林苑隆言堯<lb/>
舜至治廣德不務林苑帝後思其言徴為侍中<lb/>
益部耆舊傳曰蜀郡張寛漢武帝時為侍中從祀甘泉<lb/>
<pb n="KR3k0003_WYG_048-30b"/>
至渭橋有女子浴於渭水乳長七尺上怪其異遣問之<lb/>
女曰帝後第七車知我所來時寛在第七車對曰天星<lb/>
主祭祀者齋戒不嚴則女子見<lb/>
文士傳曰張衡拜侍中恒居帷幄儀容諷議拾遺左右<lb/>
摯虞决疑要注曰漢末䘮亂絶無玉佩侍中王粲識舊<lb/>
珮始復作之今日玉珮受法自於王粲也<lb/>
王隱晉書曰韋誕以能書留補侍中魏氏寶器銘題皆<lb/>
誕書也<lb/>
<pb n="KR3k0003_WYG_048-31a"/>
七賢傳曰山濤太始七年為侍中詔書曰濤清風惇履<lb/>
思心通遠宜侍帷幄盡規左右<lb/>
顔含别傳曰顔髠字君道儀狀嚴整風貌端美大司馬<lb/>
桓公歎曰廊廟之望喉舌機要<lb/>
續捜神記曰程咸字延休其母始懷咸老公授藥與之<lb/>
服此當生貴子晉武帝時歴位至侍中有名於世<lb/>
語林曰晉孝武好與虞嘯父飲酒不醉不出後臨出拜<lb/>
殆不復起帝因呼人扶上殿虞侍中嘯父答曰臣位未<lb/>
<pb n="KR3k0003_WYG_048-31b"/>
及扶醉未及亂非分之賜所不敢當帝美之勅左右疏<lb/>
其語<lb/>
相書占氣雜要曰氣如連珠入闕門為侍中<lb/>
沈約宋書曰陸仲元者晉太尉玩曽孫也為侍中呉郡<lb/>
太守自玩至仲元四世為侍中時人方之金張二族又<lb/>
曰殷景仁遷侍中與王華王曇首劉湛四人並時為侍<lb/>
中皆以風力局幹冠冕一時同升之美近代莫及又曰<lb/>
王僧綽遷為侍中任以機宻時年二十九始興王濬嘗<lb/>
<pb n="KR3k0003_WYG_048-32a"/>
問其年僧綽自嫌早達逡廵良久乃答其謙虚自退若<lb/>
此<lb/>
碑晉裴希聲侍中嵇侯碑曰夫君親之重非名教之謂<lb/>
也愛敬出於自然而忠孝之道畢矣樸散眞離背生狥<lb/>
利禮法之興於斯為薄悲夫晉弋陽子嵇紹字延祖資<lb/>
乾剛之純粹體中和之淑虛少有清劭之風長懷𢎞仁<lb/>
之度加以通朗淹濟靡才不經學為儒宗庻績光被弱<lb/>
冠登朝則敷文秘閣晚節强仕則納言樞極太安之初<lb/>
<pb n="KR3k0003_WYG_048-32b"/>
權臣擅命皇輿親征次於蕩隂六軍奔攻兵交御輦紹<lb/>
儼然端冕正色以扞鋒刃遂殞命于御側忠誠感人神<lb/>
義聲振四海銘曰二儀肇建君臣攸序峩峩侍中應期<lb/>
作輔外播仁風内舉心膂執慈弗勇靡仁不武見危授<lb/>
命背生殉主確乎其操邈乎其崇矯矯王臣憲慈遺風<lb/>
在親成孝於敬成忠<lb/>
宋傅亮侍中王公碑曰體亞黄中道及微管元勲盛德<lb/>
光于晉載于時運距無妄陵夷有漸至于兵纒象魏壘<lb/>
<pb n="KR3k0003_WYG_048-33a"/>
結四郊公以民望晉朝居疑間之際懷方履順處艱以<lb/>
貞顛沛不能廻其操彊禦無以蕩其守鑠矣公侯乘和<lb/>
挺生識深冬潭文艶春榮爰初素履好是冲黙亦既端<lb/>
委振風育德<lb/>
墓誌宋孝武故侍中司徒建平王宏墓誌曰含榮幼耀<lb/>
膺和早慧徘徊天人優遊經藝鴻沴纔流皇根中絶體<lb/>
孝盡性懷追孝烈反我宸居毁網更結管機凝務端朝<lb/>
賛契召輝才融士頴風折秘路長隂昭塗永㓕<lb/>
<pb n="KR3k0003_WYG_048-33b"/>
梁元帝侍中新渝侯墓誌銘曰爰始降神誕兹初載方<lb/>
琮有燭圎珠無類義若聫環文同藻繪三分竹使再徙<lb/>
建旟朱帷自舉白鹿隨車武實威邉文能懷遠乍歌去<lb/>
速時謡來晚昔我往矣千駟連輈今兹旋斾䨇鴈隨舟<lb/>
山廻素旐水導丹旒寂寥原野揺落徂秋又侍中呉平<lb/>
光侯墓誌曰惟嶽降神表山甫之德敬如君所顯成季<lb/>
之徴潔靜精微岐嶷天挺學兼義府談均理窟歴太子<lb/>
洗馬八人掌籍為崇賢之領袖五日來朝冠承華之楷<lb/>
<pb n="KR3k0003_WYG_048-34a"/>
模遷豫章内史法井鸞峯甘露嵗下蕭崖鶴嶺連理成<lb/>
隂徴為太子左衞率遘疾薨于道頗類陶基民號無比<lb/>
取譬羊祜巷哭荆南副軍早垂隆眄憫其石火瞻斯翠<lb/>
蓋忽變丹旒方使桓侯石椁載銘盛夏滕令佳城式鐫<lb/>
韶濩<lb/>
陳江揔故侍中沈欽墓誌曰早結南陽之親致興沛市<lb/>
之役四埏多難三江屢梗君敦淳化以勵澆風庻滌清<lb/>
流以蕩濁俗早遘紫雲萍濡碧海奮里閈之寵躍車馬<lb/>
<pb n="KR3k0003_WYG_048-34b"/>
之貴哂竇氏之青山恥郭家之金穴<lb/>
誄魏陳王曹植侍中王粲誄曰惟建安二十三年侍中王<lb/>
君薨皇穹神察哲人是恃如何靈祇殱我吉士誰謂不<lb/>
痛早世即㝠誰謂不傷華孕中零存已分流天墜同期<lb/>
朝聞夕没先民所思何以誄德表之素旟何以贈終哀<lb/>
以送之强記洽聞幽賛微言文若春華思若涌泉發言<lb/>
成詠下筆成篇吾與夫子義貫丹青庻幾遐年携手同<lb/>
征如何奄忽棄我宿零<lb/>
<pb n="KR3k0003_WYG_048-35a"/>
表梁任孝恭為羊侍中讓表曰摶風扇翮不覺髙升擊<lb/>
水揚鬐遂迷遠大猶願長城巨防射魯仲之書白羽朱<lb/>
旗振武安之瓦深入五千張空拳以報主横行十萬勒<lb/>
燕嶺而酬君<lb/>
梁邱遲為范衞軍讓梁䑓侍中表曰是以懷鉛蚤嵗不<lb/>
以隕穫累心躡履晚坐豈以充詘在念易農伊泰仕焉<lb/>
已幸遂復分竹九嶷擁旄百越値天地中開神武再廓<lb/>
麻絲是蓄菅蒯靡遺今霸運肇基四海明目樞㨗規獻<lb/>
<pb n="KR3k0003_WYG_048-35b"/>
寔在得人况處庸微何用膺荷又為何尚書重讓侍中<lb/>
領驍騎表曰臣擢自散軰之中寘彼周行之上既慙伯<lb/>
䝉使天下愼選又乖平叔令内外得人且玉壺獨掌見<lb/>
榮昌期當尺可叅必簡英俊<lb/>
梁王筠為從兄讓侍中表曰至如元勲舊儒之胄積德<lb/>
累仁之基九世七葉之華相韓事漢之資不然則子駿<lb/>
之學洞古今平子之思侔造化仲宣之辯識無滯次<lb/>
重之解經不窮然後可以喻㫖公卿問對帷扆陪六尺<lb/>
<pb n="KR3k0003_WYG_048-36a"/>
之身通四方之意求之微臣此塗頓隔<lb/>
梁任昉為王思遠讓侍中表曰行則六尺之内陪接天<lb/>
光語則親璽申命誠信區宇獻可替否出納惟幾敷表<lb/>
白於聲華之上進讓於玉堂之下金遷七貴之茂王粲<lb/>
二公之孫雖復仲蔚孤緒元卿末裔未有不階民譽妄<lb/>
承曲私者也<lb/>
北齊邢子才為彭城王韶讓侍中表曰貂鼹映首日月<lb/>
在前冠蓋庻僚跨躡多士雖智慙量力明闕自知在梁<lb/>
<pb n="KR3k0003_WYG_048-36b"/>
之譏無得諠華之議素飡之責豈須噂沓之口何悟天<lb/>
之情眷復延今寵遂揔錄百揆寅亮萬機文昌治本得<lb/>
失所繫用才長短隆替以之何容以斯寡薄豈得用膺茲忝<lb/>
啟梁陸倕張侍中啓曰陳力就列不能者止實欲强飯<lb/>
據鞍自窮心力濡足磨頂少報洪私徒課虛無空延鍾<lb/>
箭不悟爰降曲慈復叨清顯職司近切任掌揔綸魏選<lb/>
異才漢求高德官次恪居鮮非民譽仰瞻内省無一可<lb/>
階<lb/>
<pb n="KR3k0003_WYG_048-37a"/>
　　黄門侍郎<lb/>
漢書百官表曰中黄門有給事黄門位從將軍大夫皆<lb/>
秦制<lb/>
漢書曰張禹為太傅有疾成帝臨視拜於牀下禹有少<lb/>
子在側目之帝知其意於前拜黄門侍郎又曰劉向字<lb/>
子政宣帝時以中郎為給事黄門侍郎又曰董賢字聖<lb/>
卿雲陽人為太子舍人隨太子官為郎二嵗餘賢傳漏<lb/>
在殿下為人美麗白晳哀帝望見悦其儀貌識而問之<lb/>
<pb n="KR3k0003_WYG_048-37b"/>
曰是舍人董賢耶因引上與語拜為黄門侍郎又曰揚<lb/>
雄成帝時為郎至平帝猶為黄門侍郎<lb/>
漢舊儀曰黄門郎日暮入對青瑣門名曰夕郎<lb/>
三輔决錄曰杜恕字務伯拜黄門侍郎每直省閤威儀<lb/>
矜嚴又曰卓茂字子康元帝時遊學長安以儒行為給<lb/>
事黄門郎又曰馬后志在克己輔王不以私家干朝廷<lb/>
兄為虎賁中郎將弟為黄門郎訖永平世不遷<lb/>
魏略曰董遇字季直為黄門侍郎旦夕侍講為天子所<lb/>
<pb n="KR3k0003_WYG_048-38a"/>
愛信又曰王粲字仲宣山陽人年十七司徒辟詔除黄<lb/>
門侍郎以西京擾亂皆不就又曰夏侯𤣥字太初少知<lb/>
名弱冠為散騎常侍黄門侍郎嘗進見與皇后弟毛曽<lb/>
竝坐𤣥恥之不悦形之於色明帝恨之左遷為羽林監<lb/>
又曰鍾毓年十四拜散騎侍郎遷黄門郎<lb/>
英雄記曰曹純字子和年十六為黄門侍郎<lb/>
任嘏别傳曰嘏字昭先魏文帝以嘏為黄門郎每納忠<lb/>
言輙手懷其本自在禁省歸不書封文帝嘉其淑愼<lb/>
<pb n="KR3k0003_WYG_048-38b"/>
王隱晉書曰張華為黄門侍郎博覽圖籍四海之内若<lb/>
指諸掌世祖問華長安千門萬户畫地便成<lb/>
齊職儀曰給事黄門侍郎四人秩六百石武冠絳朝服<lb/>
漢有中黄門位從諸大夫秦制也與侍中掌奏文案賛<lb/>
相威儀典署其事<lb/>
沈約宋書曰給事黄門侍郎秦官也有事郊廟則一人<lb/>
持蓋與侍中俱管門下衆事<lb/>
墓誌梁元帝黄門侍郎劉孝綽墓誌銘曰蔡墨攸陳有<lb/>
<pb n="KR3k0003_WYG_048-39a"/>
草有茵梁荆世樻或魏或秦積善餘慶時推俊民孝乎<lb/>
惟孝其德有鄰曰風曰雅文章動神鶴開阮瑀鵬翥楊<lb/>
循身兹惟屈扶揺未申人罔石火山有楸椿佳城無曙<lb/>
寒野方春<lb/>
誄宋謝莊黄門侍郎劉琨之誄曰秋風散兮凉葉稀出吳<lb/>
洲兮謝江畿瞻國門兮聳雲路睇舊里兮驚客衣魂終<lb/>
朝而三奪心一夜而九飛過建春兮背闕庭歴承明兮<lb/>
去城輦旌徘徊而北係轜逶遲而不轉挽掩隧而辛嘶<lb/>
<pb n="KR3k0003_WYG_048-39b"/>
驥含愁而鳴俛顧物色之共傷見車徒之相泫<lb/>
　　散騎常侍<lb/>
應劭漢書曰秦官及漢置散騎及中常侍各一人獻可<lb/>
替否也<lb/>
華嶠集曰散騎以從容侍從承答顧問為職又掌賛詔<lb/>
命平處文籍故前世多叅用言語文學之士<lb/>
王隱晉書曰鄭黙為散騎常侍世祖祀南郊侍中已陪<lb/>
乘詔曰使鄭常侍黙曰卿知何以得叅乘昔州内舉卿<lb/>
<pb n="KR3k0003_WYG_048-40a"/>
相輩常愧有累清談<lb/>
七賢傳曰阮籍高貴鄉公以為散騎常侍非其好也<lb/>
晉中興書曰庾闡有文章才義議者以為宜綜國史於<lb/>
是召為散騎常侍又曰謝萬升平五年詔曰前西中郎<lb/>
萬才義簡亮宜居獻替其為散騎常侍<lb/>
墓誌梁元帝散騎常侍裴子野墓誌銘曰幾原博聞裁<lb/>
為典墳比良班馬等麗卿雲薫蕕既别涇渭以分聖皇<lb/>
御極欽賢旴顧儲后特聖降情文苑既匹嚴朱復同徐<lb/>
<pb n="KR3k0003_WYG_048-40b"/>
阮如何不憗卜期不遠<lb/>
誄晉潘岳散騎常侍夏侯湛誄曰英英夫子灼灼其㒞<lb/>
飛辯摛藻華繁玉振疇昔之遊二紀于兹班白携手何<lb/>
歡如之居吾語爾衆不勝悲人惡俊異世疵文雅執㦸<lb/>
疲揚長沙投賈無位爾髙恥居物下子乃洗然變化易<lb/>
容慨然歎曰道固不同為仁由己匪我求蒙誰毁誰譽<lb/>
何去何從莫湼匪緇莫磨匪磷子獨正色居屈志申我<lb/>
聞積善神降之吉宜享遐紀長保天秩如何斯人而有<lb/>
<pb n="KR3k0003_WYG_048-41a"/>
斯疾曽未知命中年殞卒<lb/>
晉劉琨散騎常侍劉府君誄曰爰自上葉帝堯之𦙍堂<lb/>
堂漢祖豁豁髙韻茂載孝景克紹前訓穆矣靖王開國<lb/>
作鎭惟祖惟父乃光有晉積行累仁世篤忠順是用感<lb/>
和誕育竒儁叔質英挺金聲玉振嗟乎君侯仍寢斯疾<lb/>
命不可延中年殞卒衝飇摧華閬風彫實如可贖兮人<lb/>
百其質存若燭龍銜曜沒若庭燎俱滅搢紳頽範於高<lb/>
模邦國彌悴於隕哲<lb/>
<pb n="KR3k0003_WYG_048-41b"/>
表陳徐陵讓散騎常侍表曰臣聞五十知命宗師之格<lb/>
言六百辭滿通賢之高槩昔墨子諸生褰裳求楚魯連<lb/>
隱士高論却秦况乎謬蒙知己寧無感激洪私過誤寘<lb/>
以通班司憲文昌遂諧常伯今者昆吾小器諦視不見<lb/>
𤣥黄均天並奏靜聽能聞鐘鼓雖神農分藥岐伯提針<lb/>
㝠衆因縁難可匡救陛下嗣臨寶歴光闡大猷屬意銓<lb/>
衡㽞情槱棫燕臺裝玉儻不精眞齊客吹竽諒宜澄簡<lb/>
南郊奉乘當求鄭黙之才西省文辭應用羅含之學<lb/>
<pb n="KR3k0003_WYG_048-42a"/>
　　給事中<lb/>
東方朔記曰東方朔為中郎賜帛百匹拜給事中<lb/>
漢書曰蕭望之元帝詔望之傅朕八年可賜爵關内侯<lb/>
給事中<lb/>
漢書百官表曰給事中亦加官或大夫博士議郎掌顧<lb/>
問應對位次中常侍<lb/>
胡廣曰給事中常侍從左右無員位次侍中之下常侍<lb/>
或名儒或國親<lb/>
<pb n="KR3k0003_WYG_048-42b"/>
漢書曰劉向字子政諌議大夫給事<lb/>
魏略曰邯鄲淳字子淑黄初初為博士給事中<lb/>
束晢集曰員外侍郎及給事中皆是帝室茂親或貴游<lb/>
子弟<lb/>
晉武帝詔燕王師陳劭清貞亷潔博通六籍宜在左右<lb/>
以敦儒訓可給事中<lb/>
荀綽兖州記曰袁凖字孝尼有俊才太始中為給事中<lb/>
誄宋顔延之給事中楊瓉誄曰瓉少禀志節資性忠淳<lb/>
<pb n="KR3k0003_WYG_048-43a"/>
永初之末佐守滑䑓獯虜間釁劑剥司衮瓉立乎將帥<lb/>
之間以緝華裔之衆疲困相保堅守四旬兵盡器竭斃<lb/>
於旗下非夫貞壯之氣勇烈之志豈能臨危引義以死<lb/>
殉節者哉之子之生立績宋皇如彼竹栢負雪懷霜如彼<lb/>
騑駟親驂衡驤邉兵喪律王略未恢函陜堙阻纒路蒿<lb/>
萊朔馬東驚胡風南埃帝圖斯艱簡賢授才實命楊子<lb/>
佐師危臺逷矣獯虜乘障犯威鳴驥厲霜羽鏑高翬軼<lb/>
我河縣俘我洛畿攅鋒成林投鞍為圍師老變形地孤<lb/>
<pb n="KR3k0003_WYG_048-43b"/>
援闊卒無菽麥馬乏芻秣烈烈楊子在困彌達力雖可<lb/>
窮氣不可奪義立邉疆身終鋒栝<lb/>
　　中書令<lb/>
漢書曰馬遷既被刑之後為中書令尊寵在職<lb/>
臧榮緒晉書曰潘尼性澹退唯以著述為事永興末為<lb/>
中書令<lb/>
晉諸公賛曰陳准為中書令張華為監准與華俱處機<lb/>
宻而准崇之每至宣日有詔書無大小輙先示華了不<lb/>
<pb n="KR3k0003_WYG_048-44a"/>
厝意華得詔書不以示准又曰懷帝以繆播為中書令<lb/>
朝事莫不諮之人君之所取信於臣下無以尚也<lb/>
晉中興書曰肅祖以温嶠為散騎常侍侍講太寧初手<lb/>
詔曰卿既以令望忠允之懷著於周旋且文清而㫖遠<lb/>
宜居深宻今欲以卿為中書令朝論亦咸以為宜又曰<lb/>
顯宗加王洽中書令帝曰敬和清裁貴重昔為中書郎<lb/>
吾尚小數呼見意甚親之今以為中書令欲共講文章<lb/>
之事也又曰禇裒授衛將軍中書令以中書銓管詔命<lb/>
<pb n="KR3k0003_WYG_048-44b"/>
不宜以親居之固讓<lb/>
檀道鸞陽秋曰温嶠為中書令詔曰中書之職酬對多<lb/>
方斟酌禮宜非唯文疏而已非望士良才何可妄居<lb/>
王導表曰臣乞得除中書監專壹所司竭誠保傅惟力<lb/>
是視詔曰昔荀公曽從中書監為尚書令人賀之乃發<lb/>
恚云奪我鳯凰池卿諸人賀我耶願足下處之勿疑<lb/>
王珉别傳曰珉字季琰詔曰新除侍中王珉才學廣贍<lb/>
理識清通宜處機近以叅時務其以珉為長兼中書令<lb/>
<pb n="KR3k0003_WYG_048-45a"/>
沈約宋書曰傅亮永初元年為太子詹事中書令專典<lb/>
詔令以亮任揔國權聽於省中見客神虎門外每旦車<lb/>
嘗數兩<lb/>
世語曰司馬景王令尚書令虞松作表輒不可意令更<lb/>
定松思竭不能改鍾㑹為定五字松悦服焉<lb/>
墓誌梁簡文帝中書令臨汝靈侯墓誌銘曰昔太祖時<lb/>
其惟宣武講道開天儀嵩作輔是曰邢第籍規承矩如<lb/>
康嗣衛以禽居魯息轡巖隈塗窮夜臺靈檐永閴松路<lb/>
<pb n="KR3k0003_WYG_048-45b"/>
方開草茂故轍松挿新枚月明泉暗暑往寒來<lb/>
梁元帝中書令庾肩吾墓誌曰荆山萬重地産卞和之<lb/>
玉隋流千仞水出靈虵之珠故能胤兹屈景育斯唐宋<lb/>
掌庚命族世濟琳琅遂昌開國蟬聮冠冕父易髙尚其<lb/>
道遁肥貞吉關吏早逢威表眞人之氣少微晚映還彰<lb/>
隱士之星肩吾氣識淹通風神閒逸鍾鼔辭林笙簧文<lb/>
苑入為度支尚書任同北斗錫韓稜之劒朝比南宮識<lb/>
鄭崇之履余以其為人也瑚璉之器無慚垂棘杞梓之<lb/>
<pb n="KR3k0003_WYG_048-46a"/>
材有均廊廟故贈散騎常侍蓋旌賢也<lb/>
梁張纉中書令蕭子顯墓誌曰君狀貌邱墟風神磊落<lb/>
閒瞻動于容止英奕發於流盻筆鋒席上皆如素蓄切<lb/>
問近思見稱閑敏帝嘗顧問君曰我撰通史若成衆史<lb/>
可廢乃答詔曰仲尼賛易道黜八索述職方除九邱聖<lb/>
制符同復在兹日儲君毓德少陽情恊陳阮親攄妙思<lb/>
式表𤣥石<lb/>
表宋謝莊讓中書令表曰伏惟陛下登取震維臨齊璿<lb/>
<pb n="KR3k0003_WYG_048-46b"/>
政澤與風翔恩從雲動臣聞璧門天䆳鳯沼神深絲綸<lb/>
王言出納帝命自非望允當時譽宣庠塾未有謬垂曲<lb/>
寵空席兹榮在於平壯猶不可免况今綿痼百志俱淪<lb/>
　　中書侍郎<lb/>
魏志曰明帝舉中書郎謂吏部尚書盧毓曰得其人與<lb/>
不得其人在盧生爾選舉莫取有名如畫地作䴵不可<lb/>
噉也毓舉韓暨敦篤至行帝乃用之<lb/>
王隱晉書曰華表子簡字奉駿有智器文藻官至中書<lb/>
<pb n="KR3k0003_WYG_048-47a"/>
郎又曰陳壽舉孝亷為著作郎與張華友善華當啓轉<lb/>
中書郎荀勗黨疾壽華語吏部出為長廣太守<lb/>
臧榮緒晉書曰夏侯孝若為野王令居邑累年朝野多<lb/>
歎其屈除中書郎<lb/>
曹嘉之晉紀曰汝南史曜為山濤所知曜字季茂父為<lb/>
征南府小吏鄉人周浚一見曜而友之配之妹官至中<lb/>
書郎<lb/>
沈約晉書曰裴潜風神髙邁為中書郎出入禁門見者<lb/>
<pb n="KR3k0003_WYG_048-47b"/>
皆肅然改容<lb/>
晉中興書曰范寗為臨淮太守徴拜中書郎專掌西省<lb/>
以職在機近固辭不許多所獻替有益治道<lb/>
晉起居注詔曰今之士大夫多不樂出宰牧而好内官<lb/>
令皆先經外郡治民著績然後入為常伯中書郎<lb/>
沈約宋書曰王微與弟綽書曰闔門皆蒙時私吾髙臥<lb/>
家巷遂至中書郎此足以闔棺也<lb/>
王濛别傳曰濛為中書郎在職四年首尾如一人難與<lb/>
<pb n="KR3k0003_WYG_048-48a"/>
比肩故也<lb/>
詩齊卞伯玉赴中書詩曰大方信苞容優泥遂不以躍<lb/>
鱗經鳯池揮翰紫宸裏<lb/>
表梁庾肩吾為寧國公讓中書表曰臣聞陟彼太行伯<lb/>
厚之車屢怠望兹呉坂少游之馬難躋是知美非流水<lb/>
立致摧轅駿匪浮雲便期頓轡起登天漢寧陪九萬之<lb/>
風坐濟星橋非使千年之翼豈有功稱辯慧足對元禮<lb/>
弱標後頴能嘲子叔玉重組長空見休寵深宮䆳宇孰<lb/>
<pb n="KR3k0003_WYG_048-48b"/>
知懷憂<lb/>
　　驃騎將軍<hi>位次丞相</hi>
漢書曰武帝以霍去病為嫖姚校尉征匈奴累有功寵<lb/>
冠羣臣始置驃騎將軍秩與大將軍同<lb/>
韋昭辯釋名曰驃騎將軍車騎將軍秩皆比三公辯云<lb/>
此三將軍秩本二千石<lb/>
百官表注曰驃騎將軍漢官也長史司馬各人金章紫<lb/>
綬五時朝武冠佩山𤣥玉光武中興諸將皆稱大後天<lb/>
<pb n="KR3k0003_WYG_048-49a"/>
子既定武官悉省<lb/>
東觀漢記曰其將軍不常置比公者又有驃騎將軍建<lb/>
武二十年復置驃騎將軍位次公有長史一人又曰光<lb/>
武以景丹為驃騎將軍又曰明帝詔曰東平王蒼寛博<lb/>
有謀可以託六尺之孤臨大節而不可奪其以蒼為驃<lb/>
騎將軍又曰永平二十五年左中郎將劉隆為驃騎將<lb/>
軍即日行大將軍事<lb/>
魏志曰王昶距毋邱儉進位驃騎將軍<lb/>
<pb n="KR3k0003_WYG_048-49b"/>
世説曰何驃騎弟五以高情避世而驃騎勸令仕對曰<lb/>
然第五之稱何必驃騎<lb/>
誄晉張華魏劉驃騎誄曰昔在殷周惟伊惟呂穆穆公<lb/>
侯紹兹勲緒如何上天殱我鼎輔金剛玉潤水潔冰清<lb/>
郁郁文彩煥若朝榮功遂身退致仕懸輿志邈留侯心<lb/>
邁二踈風凛凛以翼衡雲霏霏以承葢旐聨翩以飄颻<lb/>
旌繽紛以奄薄<lb/>
表梁簡文帝讓驃騎揚州刺史表曰常願親侯就列希<lb/>
<pb n="KR3k0003_WYG_048-50a"/>
同特進之班角弓還地不競龍驤之賞天澤無涯名器<lb/>
揔集竊以驃騎之官既為上將神州之重實號中土故<lb/>
以彈麾六戎冠冕九牧豈止可𨽻絳節金吾提騎況復<lb/>
任揔皇畿位重連率何則驃騎之號歴選為重元狩之<lb/>
中始自去病永初之建特授劉蒼齊憲為公主所申呉<lb/>
漢因羣臣之舉<lb/>
　<lb/>
　<lb/>
<pb n="KR3k0003_WYG_048-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷九十六</head>
    <p>
<pb n="KR3k0003_WYG_096-1a"/>
欽定四庫全書<lb/>
　藝文類聚卷九十六　　　唐　歐陽詢　撰<lb/>
　鱗介部上<hi>龍龜</hi>　<hi>蛟/龞</hi>　<hi>蛇魚</hi>
　　龍<lb/>
說文曰龍鱗蟲之長春分而登天秋分而入川<lb/>
廣雅曰有鱗曰蛟龍有翼曰應龍有角曰虬龍無角曰<lb/>
螭龍<lb/>
山海經曰大樂之野夏后啓於此乘兩龍又曰鍾山之<lb/>
<pb n="KR3k0003_WYG_096-1b"/>
神名曰燭龍視為晝瞑為夜身長三千里<lb/>
易曰雲行雨施品物流形時乘六龍以御天初九潜龍<lb/>
勿用象曰陽在下也九二見龍在田利見大人象曰徳<lb/>
施普也九五飛龍在天大人造也又曰龍戰于野其血<lb/>
𤣥黄<lb/>
左傳曰秋龍見于絳郊魏獻子問於蔡墨曰吾聞之蟲<lb/>
莫智於龍以其不生得也對曰人實不知非龍實智古<lb/>
者畜龍故國有豢龍氏有御龍氏昔有飂叔安<hi>飂古國名叔安</hi>
<pb n="KR3k0003_WYG_096-2a"/>
<hi>其君名</hi>有裔子曰董父實甚好龍能求其嗜欲以飲食之<lb/>
擾畜龍以服事帝舜帝舜賜姓曰董氏曰豢龍及有夏<lb/>
孔甲擾于有帝帝賜之乘龍河漢各二有劉累者學擾<lb/>
龍于豢龍氏能飲食龍夏后賜氏曰御龍龍水物也仐<lb/>
水官棄矣故龍不生得又曰鄭大水龍鬬于時門之外<lb/>
洧淵國人請禜焉子産弗許曰我鬬龍不我覿也龍鬬<lb/>
我獨何覿焉禳之則彼其室也吾無求於龍龍亦無求<lb/>
於我乃止<lb/>
<pb n="KR3k0003_WYG_096-2b"/>
河圗曰黄金千嵗生黄龍青金千嵗生青龍赤白龍亦<lb/>
然𤣥金千嵗生𤣥龍<lb/>
荘子曰朱伻漫學屠龍於支離益殫千金技成而無所<lb/>
用其巧又曰子張見魯哀公不禮焉去之曰君之好士<lb/>
也有似葉公子髙之好龍雕文畫之於是天龍聞而示<lb/>
之窺頭於牖拖尾於堂葉公見之失其魂魄五色無主<lb/>
是葉公非好真龍也好夫似龍非龍也今君非好士也好<lb/>
夫似士者又曰孔子見老聃歸三日不談弟子問曰夫<lb/>
<pb n="KR3k0003_WYG_096-3a"/>
子見老聃何規哉子曰人用意如飛鴻者為弓弩射之<lb/>
如遊鹿者走狗而逐之若游魚者釣繳以投之吾今見<lb/>
龍合而成體散而成章余口張不能噏舌出不能言又<lb/>
曰河上有家貧窮恃緯蕭而食者子沒川得千金珠謂<lb/>
其子取石来鍜之夫千金之珠必在九重之泉驪龍頷<lb/>
下若能得珠者遭其睡也如使驪龍寤子尚奚微之有<lb/>
哉<lb/>
楚辭曰神龍失水而陸居為螻蟻之所裁<lb/>
<pb n="KR3k0003_WYG_096-3b"/>
孫卿子曰積水成川蛟龍生焉<lb/>
吕氏春秋曰晉文公反國介子推不肯受賞自為賦詩<lb/>
曰有龍于飛周遍天下五蛇從之為之承輔龍反其鄉<lb/>
既得其所四蛇從之得其露雨一蛇羞之槁死中野<lb/>
括地圗曰禹誅防風氏夏后徳盛二龍降之禹使范氏<lb/>
御之以行經南方防風神見禹怒射之有迅雷二龍升<lb/>
去神懼以刃自貫其心而死禹哀之療以不死草皆生<lb/>
是名穿胷國又曰龍池之山四方髙中央有池方七百<lb/>
<pb n="KR3k0003_WYG_096-4a"/>
里羣龍居之多五色樹羣龍食之又曰崑崙山之弱水<lb/>
非乘龍不得至<lb/>
淮南子曰龍舉而景雲屬<lb/>
公孫𢎞答東方朔書曰譬猶龍之未升與魚鱉為伍及<lb/>
其升天鱗不可覩<lb/>
列仙傳曰陵陽子眀好釣於溪得白龍子解鈎放之後<lb/>
得白魚腹中有書教子眀服食遂採五石脂服之三年<lb/>
白龍来迎止陵陽山上百餘年<lb/>
<pb n="KR3k0003_WYG_096-4b"/>
說苑曰吴王欲從民飲酒子胥諫曰不可昔日白龍下<lb/>
清冷之淵化為魚漁者豫且射中其目白龍上訴天帝<lb/>
帝曰當是之時若安置而形對曰我化為魚帝曰魚固人之<lb/>
所射也豫且何罪今君棄萬乗之位而從布衣之士飲<lb/>
酒臣恐有豫且之患王乃止<lb/>
博物志曰龍肉以醢漬之則文章生<lb/>
抱朴子曰案使者甘宗所奏西域事云外國方士能神<lb/>
呪者臨川禹歩吹氣龍即浮出初出乃長十數丈方士<lb/>
<pb n="KR3k0003_WYG_096-5a"/>
吹之一吹則龍輒一縮至長數寸乃取著壺中以少水<lb/>
養之外國常患旱災於是方士聞有旱處便賫龍往賣<lb/>
之一龍直金數十斤舉國㑹歛以雇之直畢乃發壺出<lb/>
龍著淵中因復禹歩吹之長數十丈湏㬰而雨四集矣<lb/>
齊地記曰昌平城有井與荆水通有神龍出入焉故名<lb/>
龍城<lb/>
外國事曰毗呵羅寺有神龍住米倉中奴取米龍輒却<lb/>
後奴若長取米龍不與倉中米若盡奴向龍拜倉即盈<lb/>
<pb n="KR3k0003_WYG_096-5b"/>
溢<lb/>
辛氏三秦記曰河津一名龍門大魚集龍門下數千不<lb/>
得上上者為龍不上者魚故云曝顋龍門又曰龍首山<lb/>
長六十里頭入渭水尾逮樊川頭髙二十丈尾漸下髙<lb/>
五六丈云昔有黒龍從山南出飲渭水其行道成土山<lb/>
故因以為名<lb/>
賦晉劉琬神龍賦曰大哉龍之為徳變化屈伸隠則黄<lb/>
泉出則升雲賢聖其似之乎惟天神上帝之馬含胎春<lb/>
<pb n="KR3k0003_WYG_096-6a"/>
夏房心所作軒照形角尾規矩<lb/>
賛晉郭璞燭龍賛曰天缺西土龍䘖火精氣為寒暑眼<lb/>
作昏眀身長千里可謂至靈又龍魚一角似鯉居陵俟<lb/>
時而出神靈攸乗飛驚九域乗雲上升<lb/>
銘晉傅𤣥龍銘曰麗哉神龍誕應陽精潜景九淵飛躍<lb/>
天庭屈伸從時變化無形偃伏汙泥上凌太清<lb/>
序魏繆襲青龍賦序曰盖青龍者火辰之精木官之瑞<lb/>
　　蛟<lb/>
<pb n="KR3k0003_WYG_096-6b"/>
說文曰蛟龍屬也魚滿三千六百則蛟為之長率魚而<lb/>
飛去<lb/>
山海經曰蛟似龍蛇而小頭細頸頸有白嬰大者十數<lb/>
圍卵生子如三斛瓮能吞人<lb/>
易緯通卦驗曰震東方也至春分日出青氣也出直震<lb/>
此正氣也氣出右萬物半死氣出左龍蛟出<lb/>
楚辭曰與汝游兮九河衝風起兮横波乗水車兮荷盖<lb/>
駕兩龍兮驂螭<lb/>
<pb n="KR3k0003_WYG_096-7a"/>
吕氏春秋曰荆有佽飛者得寳劒還涉江有兩蛟夹繞<lb/>
其船佽飛㧞劒赴江刺蛟殺之荆王聞之仕以執珪<lb/>
韓詩外傳曰東海有勇士菑邱訢過神泉飲馬其僕曰<lb/>
飲馬此者馬必致死飲馬果沉訢拔劍而入三日三夜<lb/>
殺二蛟而出雷神随而擊之眇其左目<lb/>
漢書曰武帝元封五年帝自潯陽江親射蛟江中獲之<lb/>
潯陽記曰城東門通大橋常有蛟為百姓害董奉疏一<lb/>
符與水中少日見一蛟死浮出<lb/>
<pb n="KR3k0003_WYG_096-7b"/>
王韶之始興記曰雲水源有湯泉下流多蛟害厲濟者<lb/>
遇之必笑而沒<lb/>
世說曰周處年少時凶强侠氣為鄉里所患又義興水<lb/>
中有蛟山中有虎並皆犯暴百姓謂為三横而處既刺<lb/>
殺虎又入水殺蛟蛟或浮或没行數十里處與之俱三<lb/>
日三夜鄉中皆謂處死更相慶賀處竟殺蛟而出遂自<lb/>
改勵終為忠臣孝子<lb/>
賛郭璞蛟賛曰匪蛟匪龍鱗采暉煥騰躍濤波蜿蜒江<lb/>
<pb n="KR3k0003_WYG_096-8a"/>
漢漢武飲羽佽飛疊斷<lb/>
　　蛇<lb/>
爾雅曰螣騰蛇蟒王蛇<lb/>
山海經曰巴蛇吞象三嵗而出骨君子服之已心腹之<lb/>
疾又曰大同之山有蛇名曰長蛇其毛如彘豪其音如<lb/>
鼓柝又曰泰華山有蛇肥遺六足四翼<lb/>
毛詩曰惟虺惟蛇女子之祥<lb/>
孫子兵法曰善用兵者譬如率然率然者常山之蛇也<lb/>
<pb n="KR3k0003_WYG_096-8b"/>
擊其首則尾至擊其尾則首至擊其中身則首尾俱至<lb/>
楚辭曰蝮蛇蓁蓁<lb/>
韓子曰鴟夷子皮事田成子成子去齊亡之燕鴟夷子<lb/>
皮負傳而從至望邑曰子獨不聞涸澤之蛇乎澤涸将<lb/>
徙小蛇謂大蛇曰大蛇行小蛇隨之人以蛇之行者耳<lb/>
必殺其子子不如負我以行必以我為神也乃相負越<lb/>
公道而行人皆避之今子美而我惡以子為上客千乗<lb/>
之君也以子為使者萬乗之卿也不如為我舎人田成<lb/>
<pb n="KR3k0003_WYG_096-9a"/>
子負傳而隨之至逆旅逆旅之君待之甚敬因獻酒肉<lb/>
戰國䇿曰昭陽為楚伐魏移師攻齊陳軫為齊王使見<lb/>
昭陽曰有祠者賜其舎人酒一巵舎人相謂曰數人飲<lb/>
之不足一人飲之有餘請畫地為蛇蛇先成者飲酒一<lb/>
人蛇先成引酒且飲乃左手持酒右手畫地曰吾能為<lb/>
之足未成一人蛇成奪其巵曰蛇故無足子安能為遂<lb/>
飲酒為蛇足者終亡其酒今公攻魏破軍殺将又移師<lb/>
攻齊戰勝不知止猶為蛇足也昭陽乃解軍而歸<lb/>
<pb n="KR3k0003_WYG_096-9b"/>
賈誼書曰孫叔敖之為兒出逰還憂而不食其母問其<lb/>
故泣而對曰今旦見兩頭蛇恐死母曰今蛇安在曰聞<lb/>
見兩頭蛇者死恐他人復見之也已殺而埋之母曰無<lb/>
憂汝不死矣吾聞之有隂徳者天報以福<lb/>
淮南子曰夫騰蛇雄鳴上風雌鳴下風而化成形精之<lb/>
至也又曰豹獸不可使緣木蝮蛇不可使安足<lb/>
蜀王本紀曰秦恵王欲伐蜀蜀王好色乃獻美女五人<lb/>
蜀王遣五丁迎女還至梓潼見一大蛇入山穴中士引<lb/>
<pb n="KR3k0003_WYG_096-10a"/>
其尾不能出五丁共引蛇山崩壓五丁五丁踏蛇而大<lb/>
呼<lb/>
廣志曰蝮蛇與土色相亂長三四尺其中人以牙櫟之<lb/>
裁斷皮出血則身盡痛九竅血出而死<lb/>
𤣥中記曰東海有蛇邱之地險多沮洳衆蛇居之無人<lb/>
民蛇或人頭而蛇身又曰崑崙西北有山周廻三萬里<lb/>
巨蛇繞之得三周蛇為長九萬里蛇居此山飲食滄海<lb/>
風俗通曰車騎将軍巴郡馮緄為議郎發綬笥有二赤<lb/>
<pb n="KR3k0003_WYG_096-10b"/>
蛇可三尺分南北走大用憂怖卜云此吉祥也君後當<lb/>
為邉将以東為名後五年果為大将軍拜遼東太守<lb/>
陳留風俗傳曰小黄縣者宋地黄鄉也沛公起兵野戰<lb/>
䘮皇妣于黄鄉天下平定乃使使者以梓宫招魂幽野<lb/>
於是丹蛇在水自灑濯入于梓宫其浴處有遺髪故諡<lb/>
曰昭靈夫人<lb/>
地鏡圗曰金寳化為青蛇<lb/>
抱朴子曰或問隠居山澤治虵蝮之道又曰昔負邱多<lb/>
<pb n="KR3k0003_WYG_096-11a"/>
大蛇又生好藥黄帝将登焉廣成子教之佩雄黄而蛇<lb/>
皆去也今帶武都黄色如雞冠者五兩以入山林則不<lb/>
畏虵虵若中人以少許末抹之雄黄入瘡中立愈又曰<lb/>
蛇類多唯有蝮虵中人至急一日不治則殺人若不曉<lb/>
方術而為此虵所中但以刀割瘡肉投地其肉沸如火<lb/>
灸湏㬰燋盡而人得活也<lb/>
捜神記曰竇武母産武而并産一虵送之林中後母卒<lb/>
及𦵏未窆有大蛇自榛莽而出徑至䘮所以頭擊柩涕<lb/>
<pb n="KR3k0003_WYG_096-11b"/>
血皆流俯仰詰屈若哀泣之容有頃而去時人知為竇<lb/>
氏之祥又曰隨矦行見大虵傷救而治之其後虵衘珠<lb/>
以報之<lb/>
周景式廬山記曰安侯世髙者安息國太子與友人共<lb/>
出家學道友人恚怒死受蟒報為此宫亭湖神世髙於<lb/>
廣州為人所殺還生安息國復為王子年二十又棄國<lb/>
入吴来之宫亭泊船呼友人與語友人身長數十丈見<lb/>
世髙向之胡語竟各分去暮有一少年上世髙船跪受<lb/>
<pb n="KR3k0003_WYG_096-12a"/>
呪願因忽不見世髙語同船人曰向少年即此廟神也<lb/>
得離惡形矣蟒既見世髙從山南過死于山北今柴桑<lb/>
民所居虵里是也<lb/>
世說曰杜預為荆州刺史時有讌集大醉輙閉齋獨眠<lb/>
外聞齋中嘔吐其聲甚苦有小吏開户看之止見牀上<lb/>
有一虵垂頭牀邉吐都不見人既出宻覺如此<lb/>
異苑曰魯國中牟縣蒙山上有寺廟今民欲架室者輒<lb/>
大虵數十丈出来驚人故莫得安焉<lb/>
<pb n="KR3k0003_WYG_096-12b"/>
銘晉傅𤣥靈虵銘曰嘉兹靈虵斷而能續飛不湏翼行<lb/>
不假足上騰霄霧下逰山嶽進此眀珠預身龍族<lb/>
賛郭璞長虵賛曰長虵百尋厥鬛如彘飛羣走類靡不<lb/>
吞噬極物之惡盡毒之厲又騰虵賛曰騰虵配龍因霧<lb/>
而躍雖欲升天雲龍陸莫材非所任難以久託又巴虵<lb/>
賛曰象實巨獸有虵吞之越出其骨三年為期厥大何<lb/>
如屈生是疑又蟒虵賛曰蠢蠢萬生咸以類長惟虵之<lb/>
君是謂巨蟒小則數尋大或百丈又枳首虵賛曰䕫稱<lb/>
<pb n="KR3k0003_WYG_096-13a"/>
一足蛇則二首少不知無多不覺有雖資天然無異駢<lb/>
拇<lb/>
周庾信孫叔敖逢虵賛曰叔敖朝出容悴還家母氏顧<lb/>
訪知埋怪虵爾有隂徳陽報将加終為楚相卒有榮華<lb/>
　　龜<lb/>
爾雅曰龜三足曰賁一曰神龜二曰靈龜三曰攝龜四<lb/>
曰寳龜五曰文龜六曰筮龜七曰山龜八曰澤龜九曰<lb/>
水龜十曰火龜<lb/>
<pb n="KR3k0003_WYG_096-13b"/>
易曰離為龜<lb/>
尚書曰九江納錫大龜<lb/>
大戴禮曰甲蟲三百六十而神龜為之長<lb/>
左傳曰臧武仲自邾使告臧賈且致大蔡焉曰紇之不<lb/>
祀子以大蔡納請其可賈再拜受龜<lb/>
列子曰渤海之東有壑焉其中有山無所連著常隨波<lb/>
上下往還不得暫峙焉仙聖毒之訴於上帝帝恐流於<lb/>
西極失群聖之居使巨龜十五舉首而戴之迭為三畨<lb/>
<pb n="KR3k0003_WYG_096-14a"/>
六萬嵗一交焉五山始峙而不動龍伯之國有大人舉<lb/>
足不盈數十步而暨五山之所一釣而連六龜合負而<lb/>
趣歸其國灼其骨以數焉<lb/>
荘子曰荘子釣於濮水楚王使大夫二往見焉曰願以<lb/>
境内累子荘子持竿不顧曰吾聞楚有神龜巾笥而蔵<lb/>
之廟堂之上此龜者寜其為留骨而貴乎寜其生而曳<lb/>
尾於塗中乎吾将曳尾於泥中矣又曰宋元君夜夢有<lb/>
人披髪言曰予為清江使河伯漁者豫且得予元君覺<lb/>
<pb n="KR3k0003_WYG_096-14b"/>
召占夢者占之曰此神龜也眀日豫且網得白龜圓五<lb/>
尺獻乃殺以卜七十鑚而無遺䇿仲尼聞之曰神能見<lb/>
夢於元君而不能避豫且之網智能七十鑚而無遺䇿<lb/>
不能避刳剔之患<lb/>
史記曰余至江南聞長老云龜千嵗乃㳺蓮葉之上又<lb/>
褚先生曰能得名龜財物歸之家必大富至千萬一曰<lb/>
北斗龜二曰南辰龜三曰五星龜四曰八風龜五曰二<lb/>
十八宿龜六曰月龜七曰王龜八曰九州龜神龜在江<lb/>
<pb n="KR3k0003_WYG_096-15a"/>
南嘉林中常巢於芳蓮之上南方老人以龜搘牀足經<lb/>
二十餘嵗老人死移牀龜尚生龜能行氣導引至神若<lb/>
此<lb/>
說苑曰靈龜五色色似玉背隂而負陽上隆象天下平<lb/>
法地轉運應四時蛇頭龍脛左睛象日右睛象月知存<lb/>
亡凶吉之憂又龜千嵗能與人言<lb/>
續捜神記曰晉咸康中豫州刺史毛寳戍邾城有一軍<lb/>
人於武昌市買得一白龜長五寸置瓮中養之漸大放<lb/>
<pb n="KR3k0003_WYG_096-15b"/>
江中後邾城遭石氏敗赴江者莫不沉溺所養龜人被<lb/>
甲投水中覺如墮一石上湏㬰視之乃是先放白龜既<lb/>
約岸廻顧而去<lb/>
㑹稽後賢傳曰孔愉嘗至吴興縣餘干亭見人籠龜於<lb/>
路愉求買放之至水反顧及愉封此亭侯而鑄印龜首<lb/>
廻屈三鑄不正有似昔龜之顧靈徳應感如此愉悟乃<lb/>
取而佩焉<lb/>
符子曰邦人獻燕昭王以大豕者曰於今百二十嵗邦<lb/>
<pb n="KR3k0003_WYG_096-16a"/>
人謂之豕仙其羣臣言於昭王曰是豕無用王命宰夫<lb/>
膳之豕既死乃見夢於燕相曰今仗君之靈而化吾生<lb/>
也始得為魯津之伯而浮舟者食我以粳粮之珍而欣<lb/>
君之恵将報子焉後燕相逰於魯津有赤龜衘夜光而<lb/>
獻之<lb/>
抱朴子巢記曰千嵗之龜五色具焉其額上兩骨起似<lb/>
角解人言浮出蓮葉之上或在叢蓍之下<lb/>
異苑曰孫權時永康有人入山遇一大龜即束之歸龜<lb/>
<pb n="KR3k0003_WYG_096-16b"/>
便言曰遊不量時為君所得人甚怪之載出欲上吴王<lb/>
夜泊越里纜船於大桑樹宵中樹呼龜曰勞乎元緒奚<lb/>
事爾耶龜曰我被拘縶方見烹臛雖盡南山之樵不能<lb/>
潰我樹曰諸葛元遜博識必致相苦令求如我之徒計<lb/>
從安薄龜曰子眀無多辭禍将及爾樹寂而止既至權<lb/>
命煮之焚柴萬車語猶如故諸葛恪曰燃以老桑乃熟<lb/>
獻者乃說龜樹共言權登使伐樹煮龜立爛今烹龜猶<lb/>
多用桑薪野人故呼龜為元緒<lb/>
<pb n="KR3k0003_WYG_096-17a"/>
賦魏曹植神龜賦曰龜號千嵗時有遺余龜者數日而<lb/>
死肌肉消盡唯甲存焉余感而賦之曰嘉四靈之建徳<lb/>
各潜位乎一方蒼龍虬於東岳白虎嘯於西岡𤣥武集<lb/>
於寒門朱雀栖於南鄉順仁風以消息應聖時而後翔<lb/>
食飛塵以實氣飲不竭於朝露步容趾以俯仰時鸞廻<lb/>
而鶴顧懼沉泥之逢殆赴芳蓮以巢居<lb/>
詩北齊趙宗儒詠龜詩曰有靈堪託夢無心自解謀不<lb/>
能蓍下伏强從蓮上游負圗非所冀支牀空見留儻蒙<lb/>
<pb n="KR3k0003_WYG_096-17b"/>
一曳尾當為屢廻頭<lb/>
賛晉郭璞爾雅龜賛曰天生神物十朋之龜或游于火<lb/>
或游于蓍雖云類殊象二一歸亹亹致用極數盡㡬<lb/>
　　鼈<lb/>
爾雅曰鼈三足曰能<lb/>
易曰離為鼈<lb/>
說文曰鼈介蟲也<lb/>
周禮曰春獻鼈蜃<lb/>
<pb n="KR3k0003_WYG_096-18a"/>
春秋外傳曰公父文伯飲南宫敬叔酒羞鼈焉<lb/>
晏子春秋曰齊大旱景公召羣臣問曰寡人欲祠河伯<lb/>
可乎晏子曰不可河伯以水為國以魚鼈為民彼獨不<lb/>
欲雨乎祠之何益<lb/>
文子曰鼈無耳而不可蔽精於眀也<lb/>
荘子曰埳井之鼃謂東海鼈曰吾跳梁奚不時来觀東<lb/>
海鼈左足未入而右足已縶矣<lb/>
楚辭曰駟跛鼈而上山吾固知其不能升<lb/>
<pb n="KR3k0003_WYG_096-18b"/>
孫卿子曰跬步而不休跛鼈千里<lb/>
淮南子萬畢術曰青埿殺鼈得莧復生又曰燒黿致鼈<lb/>
列仙傳曰費長房能使社公汝南有妖常作太守服詣<lb/>
府門椎鼓合郡患之及長房来知是魅乃呵之即解衣<lb/>
冠叩頭乞自改即老鼈也大如車輪長房令復太守服<lb/>
作一札勑葛陂君叩頭流涕持札遂去視之以札立陂<lb/>
邉以頸繞之而死<lb/>
魏略曰髙離國王侍婢有身生子主欲殺之婢云有氣<lb/>
<pb n="KR3k0003_WYG_096-19a"/>
如雞子来下我故有身後生子捐之於溷中猪以氣嘘<lb/>
之徙馬閑馬以氣嘘之王乃令其母收畜名曰東眀常<lb/>
令牧馬東眀善射王恐奪其國欲殺之東眀走以弓擊<lb/>
水魚鼈浮為橋東眀得渡因都王扶餘之地<lb/>
捜神記曰清河宋士宗母黄初中夏在室中浴良久家<lb/>
人於壁穿中窺之正見木盆中有一大鼈先著銀釵猶<lb/>
在頭上遂入水去<lb/>
賦晉陸機鼈賦曰皇太子幸于釣臺漁人獻鼈命侍臣<lb/>
<pb n="KR3k0003_WYG_096-19b"/>
作賦其状也穹脊連脅𤣥甲四周遁方圓於規矩徒廣<lb/>
狭以妨舟循盈尺而脚寸又取具於指掌鼻甞氣而忌<lb/>
脂耳無聽而受響是以栖居多逼出處寡便尾不副首<lb/>
足不運身於是從容澤畔肆志汪洋朝戲蘭渚夕息中<lb/>
塘越髙波以燕逸竄洪流而潜藏咀蕙蘭之芳荄翳華<lb/>
藕之垂房<lb/>
晉潘尼鼈賦曰皇太子遊於𤣥圃遂命釣魚有得鼈而<lb/>
獻之者令侍臣賦之翩衘釣以振掉吁駭人而可惡既<lb/>
<pb n="KR3k0003_WYG_096-20a"/>
顛墜於巖岸方盤跚而雅歩或延首以鶴顧或頓足而<lb/>
鷹距或曳尾於塗中或縮頭於殻裏若乃秋水暴駭百<lb/>
川沸流有東海之巨鼈乃負山而吞舟<lb/>
　　魚<lb/>
詩曰南有嘉魚又曰魚潜在淵又曰魚在在藻<lb/>
月令曰立春魚上冰<lb/>
荘子曰荘子與恵子觀魚於濠梁<lb/>
史記曰魏王與龍陽君共船而釣龍陽君得千餘魚而<lb/>
<pb n="KR3k0003_WYG_096-20b"/>
涕下曰臣之始得魚也臣甚喜後得益大臣欲棄前所<lb/>
得矣今以臣之凶惡也而得為王拂枕席夫四海之内<lb/>
其美人亦甚多矣聞臣之得幸於王也畢褰裳而趨王<lb/>
矣亦曩臣之所棄前魚也<lb/>
新序曰楚人有獻魚於楚王曰今獲魚食之不盡賣之<lb/>
不售棄之又惜故獻之左右曰鄙哉辭也楚王曰子不<lb/>
知漁者仁人也盖聞囷粟有餘者國有餓民後宫多幽<lb/>
女者下民多曠夫皆失君人之道故庖有肥肉廏有肥<lb/>
<pb n="KR3k0003_WYG_096-21a"/>
馬民有飢色寡人聞之久矣未能行也漁者知之其以<lb/>
此諭寡人且今行之矣故漁者獻餘魚而楚國賴之<lb/>
說苑曰楚王謂淳于髠曰吾有讎在吴子寜能為吾報<lb/>
之乎對曰臣来見道旁野民持一頭魚上田祝曰髙得<lb/>
萬束下得千斛臣竊笑之以為禮薄而望多也<lb/>
三輔決録故事曰武帝作昆眀池學水戰法帝崩昭帝<lb/>
小不能征討於池中養魚以給諸陵祠餘給長安市市<lb/>
魚乃賤<lb/>
<pb n="KR3k0003_WYG_096-21b"/>
吴越春秋曰越王既棲㑹稽范蠡等曰臣竊見㑹稽之<lb/>
山有魚池上下二處水中有三江四瀆之流九溪六谷<lb/>
之廣上池宜於君王下池宜於臣民畜魚三年其利可<lb/>
以致千萬越國當富盈<lb/>
風俗通曰城門失火禍及池中魚舊說池中魚人姓名<lb/>
居近城城門失火延及其家中魚燒死按百家書曰宋<lb/>
城門失火因汲池水以沃灌之池中空竭魚悉露死喻<lb/>
惡之滋并中傷良謹也<lb/>
<pb n="KR3k0003_WYG_096-22a"/>
謝承漢書曰㑹稽陳嚚少時於郭外水邉捕魚人有盗<lb/>
者嚚見避於草中追以魚遺之盗慙不受自後無復取<lb/>
焉<lb/>
曹植說疲氣曰鹹水之魚不逰于江淡水之魚不入于<lb/>
海<lb/>
汝南先賢傳曰葛𤣥見遺大魚者元謂暫煩此魚到河<lb/>
伯處魚主曰魚已死𤣥曰無苦以丹書紙納魚口中擲<lb/>
水中有頃魚還躍上岸吐墨書青黒色如木葉而飛又<lb/>
<pb n="KR3k0003_WYG_096-22b"/>
𤣥與吴王坐樓上見作請雨土人𤣥曰雨易得耳即書<lb/>
符著社中一時之間大雨流淹帝曰水中有魚乎𤣥復<lb/>
書符擲中須㬰有大魚數百頭使人治之又曰介象與<lb/>
吴王論鯔魚為上乃於殿庭作坎汲水滿之并求釣象<lb/>
起餌之湏㬰得鯔魚帝驚喜乃使厨人切之象又徃蜀<lb/>
市薑有頃而反<lb/>
符子曰觀於龍門有一魚奮鱗鼓鬐而登乎龍門而為<lb/>
龍又一術士凌波蹈流而不陷揺鈴行歌飄浪於龍門<lb/>
<pb n="KR3k0003_WYG_096-23a"/>
而終日棲遲而不化又曰彼同功而事異迹一而理二<lb/>
夫何哉無乃魚以實應而人以偽求乎<lb/>
蕭廣濟孝子傳曰陳元太子也後母謗之陳矦令元自<lb/>
殺元投遼水魚負之以出元曰我罪人也故求死耳魚<lb/>
乃去又曰巴郡杜孝役在城都母喜食生魚於官得生<lb/>
鱗截竹盛魚二頭沉水中曰我母如得此妻出渚得之<lb/>
笑曰是我壻寄乃以進母<lb/>
辛氏三秦記曰昆眀池人釣魚綸絶而去夢於漢武帝<lb/>
<pb n="KR3k0003_WYG_096-23b"/>
求去其鈎眀日帝遊於池見大魚衘索帝曰昨所夢也<lb/>
取而去之帝後得眀珠<lb/>
詩梁張騫詠躍魚應詔詩曰戲鱗隠繁藻頒首承綠漪<lb/>
何用㳺溟澥且躍天淵池<lb/>
陳張正見賦得魚躍水花生詩曰漾色桃花水相望濯<lb/>
錦流躍浦疑珠出依池似鏡浮淩波衘落蘂觸餌避沉<lb/>
鈎方游蓮葉外詎入武王舟<lb/>
陳阮卓蓮下㳺魚詩曰春色映澄陂涵泳且相隨未上<lb/>
<pb n="KR3k0003_WYG_096-24a"/>
龍門路聊戲芙蓉池觸浪蓮香動乗流葉影披相㤀自<lb/>
有樂荘恵豈能知<lb/>
隋岑徳潤魚詩曰劒影侵波合珠光帶水新蓮東自可<lb/>
戲安用上龍津<lb/>
賦晉王慶釣魚賦曰然後抽纎繳振修竿垂銀鈎運金<lb/>
丸懸鮪鯢挂鴻鸞連翩雲際瀺灂漪瀾<lb/>
晉摰虞觀魚賦曰觀鱗族於滮池兮睨羽羣於瀨涯乃<lb/>
有洧泉之鯉濯陂之鰋瀺灂涌躍没浪赴逺集于曲崖<lb/>
<pb n="KR3k0003_WYG_096-24b"/>
之隈逐乎澹淡之深攅聚輻蹙或躍或沉倐爍攸驛眩<lb/>
目驚心汎溢爵於通溝因素波以獻酬騁微巧於浮觴<lb/>
競機㨗於迅流<lb/>
　<lb/>
　<lb/>
　<lb/>
　<lb/>
　藝文類聚卷九十六<lb/>
</p>
<p>
</p>
  </div>
</body>
</text>
</TEI>
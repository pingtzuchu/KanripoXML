<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷十七</head>
    <p>
<pb n="KR3k0003_WYG_017-1a"/>
欽定四庫全書<lb/>
　藝文類聚卷十七　　　　唐　歐陽詢　撰<lb/>
　人部一<hi>頭髮</hi>　<hi>目髏耳/髑</hi>　<hi>口/膽</hi>　<hi>舌</hi>
　　頭<lb/>
說文曰首頭也<lb/>
釋名曰頭獨也體髙而獨也首始也<lb/>
黃帝素問曰頭者精明之主也<lb/>
易說卦曰乾為首<lb/>
<pb n="KR3k0003_WYG_017-1b"/>
毛詩曰螓首蛾眉<lb/>
禮斗威儀曰君乗火而王其民銳頭君乗水而王其民<lb/>
大頭<lb/>
春秋元命苞曰頭者神所居上圎象天<lb/>
晏子曰湯長頭而髯鬂<lb/>
史記曰藺相如為趙使秦持璧却立倚柱謂秦王曰趙<lb/>
王齋戒五日使臣奉璧今大王見臣禮節甚倨得璧傳<lb/>
之美人以戲弄故臣復取璧大王必欲急臣臣頭今與<lb/>
<pb n="KR3k0003_WYG_017-2a"/>
璧俱碎於柱矣<lb/>
漢書曰陳遵長八尺餘長頭大鼻容貌甚偉<lb/>
帝系譜曰神農牛首結繩而治伏羲人頭蛇身<lb/>
嚴尤三將叙曰趙孝成王曰誰能當武安君平原君曰<lb/>
澠池之㑹臣察武安君小頭而銳瞳子白黒分明視瞻<lb/>
不轉小頭而銳㫁敢行也目黒白分見事明也視瞻不<lb/>
轉執志強也可與持久難與爭鋒廉頗足以當之<lb/>
東觀漢記曰彭寵與呉漢圍隗囂於西城勑彭書曰西<lb/>
<pb n="KR3k0003_WYG_017-2b"/>
城若下便可將兵南擊蜀人苦不知足既平隴重望<lb/>
蜀毎一發兵頭鬂為白<lb/>
魏志曰辰韓國兒生以石押其頭欲其扁今辰韓人皆<lb/>
扁頭<lb/>
捜神記曰南方有落頭民呉時將軍朱桓一婢毎夜卧後<lb/>
頭輒飛去或從狗竇或從天牎中出以耳為翼將曉復<lb/>
還數數如此傍人恠之夜照視唯有身無頭其體㣲冷<lb/>
乃蒙之以被至曉頭還礙被不得安再三堕地而其體<lb/>
<pb n="KR3k0003_WYG_017-3a"/>
氣急疾若將死者乃去被頭復起附得安復瞑如常人<lb/>
神仙傳曰曹公捕左慈數日得之便㫁頭以白曹公公<lb/>
大喜曰果慈頭定視是一束茅爾<lb/>
洞林曰郭璞為左尉周都卜云君且堕馬傷頭尉後乗<lb/>
馬行黄昏坂下犢車觸石馬驚頭打石上流血殆死<lb/>
秦記曰苻堅祖洪見堅狀貌欲令頭堅腹軟字之曰堅<lb/>
頭<lb/>
幽明録曰河東賈弼之義熙中為琅琊府參軍夜夢有<lb/>
<pb n="KR3k0003_WYG_017-3b"/>
一人面查靤<hi>防老反</hi>甚多鬂大鼻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>目請之曰愛君之貌<lb/>
欲易頭可乎乃於夢中許易明朝起自不覺而人悉驚<lb/>
走藏云郍漢何處來弼取鏡自看方知恠異曰還家家<lb/>
人悉驚入内婦女走藏云郍得男子弼坐自陳說後能<lb/>
半面笑兩足手口各捉一筆俱書辭意皆美此為異也<lb/>
餘並如先<lb/>
文晉張敏頭責子羽文曰太原温長仁頴川荀景伯范<lb/>
陽張茂先上郡劉文生南陽鄒潤甫河南鄭冽余友有<lb/>
<pb n="KR3k0003_WYG_017-4a"/>
秦生者雖有姊夫之尊少而狎之同時昵好張荀之徒<lb/>
繼踵登朝而此賢身處陋巷屢沽而無善價為之慨然<lb/>
又怪諸賢身已既在位曽無伐木嚶鳴之聲又違王貢<lb/>
彈冠之義故因秦生容貌之盛為頭責之文以戲之并<lb/>
嘲六子頭責子羽曰吾託為子頭萬有餘日矣大塊禀<lb/>
我以精造我以形我為子蒔髮膚置鼻耳安鬚眉揷牙<lb/>
齒眸子摛光雙顴隆起毎至出入人間遨遊市里行者<lb/>
辟易坐者竦跽如此者故我形之足偉也子冠冕弗戴<lb/>
<pb n="KR3k0003_WYG_017-4b"/>
金銀弗佩㫖味弗嘗食粟茹菜子遇我如讎我視子如<lb/>
仇居常不樂兩者俱憂何其鄙哉子欲為仁賢耶當如<lb/>
皋陶后稷巫咸伊陟保乂王家永見封殖子欲為名髙<lb/>
耶則當如許由子臧卞隨務光洗耳逃禄千載流芳子<lb/>
欲為遊說耶則當如陳軫蒯通陸生鄧公轉禍為福含<lb/>
辭從容子欲為恬淡耶則當如老聃之守一莊周之自<lb/>
逸廓然離俗志凌雲日子欲為隠遯耶則當如榮期之<lb/>
帶索漁父之儳灂棲遲神丘垂餌巨壑今子上不希道<lb/>
<pb n="KR3k0003_WYG_017-5a"/>
徳中不効儒墨塊然窮賤守此愚惑察子之情觀子之<lb/>
志退不能為處士進無望乎三事而徒玩日勞形習為<lb/>
常人之所喜對曰吾以大幸為子所寄今子欲使吾為<lb/>
忠耶則當如子胥屈平欲使吾為信耶則當殺身而成<lb/>
名欲使吾為介節耶赴水火以全貞此四者人之所忌<lb/>
故吾不敢造意頭曰吾欲告爾以養性誨爾以優遊而<lb/>
與蟣蝨同性不聴我謀悲哉俱御人體而獨為子頭且<lb/>
擬人其倫諭子儕偶子曽不如太原温顒穎川荀禹范<lb/>
<pb n="KR3k0003_WYG_017-5b"/>
陽張華上郡劉許南陽鄒湛河南鄭詡此數子或謇吃<lb/>
無宫啇或尫陋希言語或淹伊多姿態或驒騱<hi>上阤下奚</hi>少智<lb/>
諝或口如含膠飴或頭如巾韲杵而猶以文采可觀意<lb/>
思詳序攀龍附鳳並登天府豈若夫子徒令唇口腐爛<lb/>
手足霑濡哉居有事之世而恥為權謀譬猶鑿地抱甕<lb/>
難以求富嗟乎子羽何異牢檻之熊深穽之虎石間餓<lb/>
蟹竈中之䑕事力雖多而見功甚少宜其踡跼煎蹙至<lb/>
老無所希也<lb/>
<pb n="KR3k0003_WYG_017-6a"/>
　　目<lb/>
易說卦曰離為目<lb/>
山海經曰一臂國為人一目中其面而居<lb/>
毛詩曰美目盻兮<lb/>
左傳曰宋華父督見孔父之妻目逆而送之又曰睅其<lb/>
目皤其腹<lb/>
春秋孔演圗曰蒼頡四目是謂並明又舜重瞳子是謂<lb/>
重明<lb/>
<pb n="KR3k0003_WYG_017-6b"/>
孫卿子曰堯舜三眸子<lb/>
孝經援神契曰伏犧大目<lb/>
老子曰五色令人目盲<lb/>
胡非子曰目見百步之外而不能見其眥<lb/>
莊子曰温伯雪適齊舍於魯仲尼見之而不言子路問<lb/>
焉仲尼曰若夫人者目擊而道存矣又曰孔子見老聃<lb/>
而語仁義老聃曰夫播糠眯目則天地四方易位矣夫<lb/>
仁義翻然乃憒吾心亂莫大焉<lb/>
<pb n="KR3k0003_WYG_017-7a"/>
孟子曰伯夷目不視惡色<lb/>
慎子曰離朱之明察毫末於百步之外下水尺不能見<lb/>
淺深非目不明其勢難覩也<lb/>
尸子曰使目在足下則不可以視<lb/>
楚辭曰娯光𦕈視目増波又曰蛾眉曼睩目騰光又曰<lb/>
帝子降兮北渚目眇眇兮愁予又曰滿堂兮美人忽獨<lb/>
與余兮目成<lb/>
孫卿子曰厭目而視者視一以為兩也<lb/>
<pb n="KR3k0003_WYG_017-7b"/>
韓子曰田駟欺鄒君鄒君將殺之田駟恐告惠子惠子<lb/>
見鄒君曰有人見君則䀹其一目奚如君曰我必殺之<lb/>
惠子曰瞽䀹兩目君奚弗殺駟東欺齊侯南欺荆王駟<lb/>
之於欺人瞽也君奚怨乃弗殺<lb/>
淮南子曰夫目察秋毫之末而耳不聞雷霆之音耳調<lb/>
玉石之聲而目不見太山之髙何則小有所志而大有<lb/>
所忘也<lb/>
孔叢子曰夫子適周見萇𢎞言終退萇𢎞語劉文公曰<lb/>
<pb n="KR3k0003_WYG_017-8a"/>
吾觀仲尼有聖人之表其狀河目而隆顙是黄帝之形<lb/>
貌也<lb/>
史記曰呉王賜子胥屬鏤之劒以死子胥仰天嘆曰抉<lb/>
吾眼著呉東門上以觀越寇之入滅呉也乃自剄<lb/>
漢書曰東方朔上書臣朔目若懸珠齒如編貝<lb/>
東觀漢記曰馬援眉目如畫<lb/>
鄭𤣥别傳曰𤣥秀眉明目<lb/>
竹林七賢論曰王戎眸子洞徹視日而眼明不虧<lb/>
<pb n="KR3k0003_WYG_017-8b"/>
瀨鄉記曰老子大目<lb/>
詩梁劉孝綽詠眼詩曰含<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>已合離怨動還開欲知<lb/>
宻中意浮光逐笑迴<lb/>
箴宋謝惠連目箴曰氣之清明雙眸善識唯道是視瞻<lb/>
彼正直<lb/>
銘齊竟陵王蕭子良眼銘曰惟正是視𤣥黄匪惑非禮<lb/>
不觀儀形是則慎爾所覿無愆斯徳<lb/>
　　耳<lb/>
<pb n="KR3k0003_WYG_017-9a"/>
樊氏相法曰耳門不容麥百嵗<lb/>
相書曰耳門小富而恡<lb/>
淮南子曰禹耳三漏是謂大通興利除害决江疏河<lb/>
老子曰五音令人耳聾<lb/>
孟子曰伯夷耳不聴惡聲<lb/>
史記曰韓信使人言於漢王齊反覆之國不為假王鎮<lb/>
之其勢不定漢王大怒張良陳平躡漢王之足附耳語<lb/>
曰漢方不利寧能禁信王乎因立之<lb/>
<pb n="KR3k0003_WYG_017-9b"/>
范曄後漢書曰珠崖儋耳其渠帥耳垂肩三寸<lb/>
列仙傳曰務光夏時人耳長七寸陽都女耳細而長衆<lb/>
皆言此天人也<lb/>
列士傳曰燕丹使田光往候荆軻值其醉唾其耳中軻<lb/>
覺曰此出口入耳之言必大事也則往見光<lb/>
蜀志曰先主長十尺五寸垂臂下膝顧自見其耳<lb/>
英雄記曰曹公擒吕布布顧劉備曰𤣥徳卿為上坐客<lb/>
我為降虜繩縛我急獨不可一言耶操曰縳虎不得不<lb/>
<pb n="KR3k0003_WYG_017-10a"/>
急曹公欲緩之備曰不可公不見布事丁建陽董太師<lb/>
乎操頷之布目備曰大耳兒最叵信<lb/>
魏書荀攸年七八嵗父衢曽醉誤傷攸耳而攸出入遊<lb/>
戲常避䕶不欲令衢見也衢後聞之乃驚其夙智如此<lb/>
抱朴子曰老君耳長七寸<lb/>
瀨鄉記老子耳有三門<lb/>
楚辭曰曽頰倚耳曲眉規<lb/>
樊氏相法曰人耳囷長寸三分夀百二十嵗一寸壽百<lb/>
<pb n="KR3k0003_WYG_017-10b"/>
嵗如豆生即死耳門前有仙人杖四理一百嵗三理八<lb/>
十二理六十<lb/>
賦晉祖台之荀子耳賦曰夫惡勞而希逸實萬物之至<lb/>
誠何期耳之不辰託荀子而宅形在瘠土而長勤無須<lb/>
臾之閒寧預清談而閉塞開鄙穢而聰明竭㣲聴於門<lb/>
閣採羣下之風聲<lb/>
銘齊竟陵王蕭子良耳銘曰惟耳是聴仁愛是聞詳察<lb/>
巧言離辯異羣無迷邪諂炫惑莫分<lb/>
<pb n="KR3k0003_WYG_017-11a"/>
　　口<lb/>
易說卦曰兊為口<lb/>
禮記曰數誚無為口容又曰口容止又曰負劒辟咡詔<lb/>
之則掩口而對又白趙文子其言呐呐然如不出諸其<lb/>
口<lb/>
孝經曰口無擇言<lb/>
孝經援神契曰舜大口又曰孔子海口含澤<lb/>
老子曰五味令人口爽<lb/>
<pb n="KR3k0003_WYG_017-11b"/>
莊子曰公孫龍問於魏牟曰吾聞莊子之言芒焉異之<lb/>
牟曰子獨不聞坎井之鼃謂東海之鼈曰坎井之樂亦<lb/>
至矣子奚不來入觀乎鼈左足未入而右膝已縶矣公<lb/>
孫龍口呿而不合舌舉而不下<lb/>
史記曰秦始皇遊於㑹稽渡浙江項梁與籍俱觀籍曰<lb/>
彼可取而代也梁掩其口曰無妄言誅族矣又曰鄧公<lb/>
見景帝曰呉王為反數十年矣𤼵怒削地以誅錯為名<lb/>
其意非在錯也且臣恐天下之士噤口不敢復言<lb/>
<pb n="KR3k0003_WYG_017-12a"/>
鬼谷子曰口者機闗也所以開閉情意也又曰口可以<lb/>
食不可以言<lb/>
說苑曰常摐有疾老子曰先生疾甚無遺教語弟子乎<lb/>
常摐乃張其口示老子曰舌存乎曰存豈非以軟耶齒<lb/>
亡乎曰亡豈非以剛耶常摐曰天下事盡矣又曰惡言<lb/>
不過口苛言不留耳口者闗也舌者機也出言不審駟<lb/>
馬不能追也<lb/>
漢書曰漢王擊魏豹問酈食其曰魏大將誰也曰栢直<lb/>
<pb n="KR3k0003_WYG_017-12b"/>
漢王曰是口尚乳臭又曰周昌曰臣口不能言心知其<lb/>
不可又曰揚雄口吃不能戲談<lb/>
應劭漢官儀曰侍中刁存年老口臭帝賜雞舌香令含<lb/>
之<lb/>
杜恕體論曰束修之業其上在於不言其次莫如寡知<lb/>
也故諺曰使口如鼻至老不失<lb/>
養生經曰軍營之中有甘泉<hi>軍營口也甘泉唾也</hi>
養生要尹氏内解曰口為華池<lb/>
<pb n="KR3k0003_WYG_017-13a"/>
相書曰欲知人多口舌當視其口如鳥喙言語皆聚此<lb/>
多舌人也<lb/>
相書雜要曰口大容手赤如朱丹貴且壽<lb/>
瀨鄉記曰老子方口<lb/>
呉錄曰孫權方頥大口目有精光<lb/>
箴宋謝惠連口箴曰宣納之由實伊樞機唯舌是出馳<lb/>
駟安追差氂千里君子慎㣲何用口爽信在甘肥<lb/>
誡晉傅𤣥口誡曰勿謂何有積怨致咎勿曰不傳伏流<lb/>
<pb n="KR3k0003_WYG_017-13b"/>
成川蟻孔潰河流穴傾山<lb/>
銘齊竟陵王蕭子良口銘曰惟口是慎慎乎語笑三緘<lb/>
是戒事重周廟戒之戒之無貽厥誚<lb/>
　　舌<lb/>
山海經曰反舌國其人反舌<lb/>
吕氏春秋曰善為君者蠻夷反舌殊俗異習皆服徳厚<lb/>
也<lb/>
莊子曰公孫龍口呿而不合舌舉而不下<lb/>
<pb n="KR3k0003_WYG_017-14a"/>
燕丹子曰荆軻之燕太子曰田先生今無恙乎軻曰光<lb/>
臨送軻之時言太子戒以國事恥以丈夫而不見信向<lb/>
軻吞舌而死矣<lb/>
史記曰平原君已定從而歸至於趙曰毛先生以三寸<lb/>
之舌強於百萬之師又曰留侯曰家世相韓韓滅不愛<lb/>
萬金之資為韓報讎強秦天下振動今以三寸舌為帝<lb/>
者之師封萬户位列侯此布衣之極於良足矣又曰張<lb/>
儀嘗從楚相飲已而楚相亡璧門下意儀盜璧共執儀<lb/>
<pb n="KR3k0003_WYG_017-14b"/>
掠笞數百不服釋之其妻曰子無讀書游說安得此辱<lb/>
乎儀張口曰視吾舌尚在否妻曰在也儀曰足矣<lb/>
說苑曰韓平子問叔向曰剛與軟孰堅對曰臣年八十<lb/>
矣齒再墮而舌尚在<lb/>
神異經曰東荒山中有大石室東王公居之長一丈頭<lb/>
髮皓白鳥面人形而虎尾恒與玉女更投壺<lb/>
漢書蒯通謂韓信曰酈生一士伏軾掉三寸舌下齊七<lb/>
十城<lb/>
<pb n="KR3k0003_WYG_017-15a"/>
英雄記曰曹操與劉備宻言備泄之於袁紹紹知操有<lb/>
圗已之意操自咋其舌流血以失言戒後世<lb/>
搜神記曰永嘉中有天竺胡人能㫁舌先吐舌示賔客<lb/>
然後刀截血流覆地乃取置器中傳示人取舌還含有<lb/>
頃如故<lb/>
郭子曰殷仲堪云三日不讀道徳經覺舌本間強<lb/>
沈約宋書曰南郭王義宣生而舌短澁言<lb/>
相書曰舌如綘赤者賢人也<lb/>
<pb n="KR3k0003_WYG_017-15b"/>
相書雜要曰吐舌及鼻三公<lb/>
賦梁簡文帝舌賦曰奚兹先生問於何斯逸士曰夫三<lb/>
端所貴三寸著名故㣲言傳乎往記妙說表乎丹青魯<lb/>
談笑而軍却王言詠而瑞隆陸有千金之富周為一說<lb/>
之功復有搆扇之端讒䛕之迹艷紫凌朱飛黄妬白吾<lb/>
將欲廢便辟之交逺巧佞之友殄張儀之餘殱蘇秦之<lb/>
後粉虞鄉之白璧碎漢王之玉斗然後浮偽可息淳風<lb/>
不朽<lb/>
<pb n="KR3k0003_WYG_017-16a"/>
論晉張韓不用舌論曰論者以為心氣相駈因舌而言<lb/>
卷舌翕氣安得暢理余以留意於言不如留意於不言<lb/>
徒知無舌之通心未盡有舌之必通心也仲尼云天何<lb/>
言哉四時行焉夫子之文章可得而聞也夫子之言性<lb/>
與天道不可得而聞是謂至精愈不可聞樞機之發主<lb/>
乎榮辱禍言相尋召福甚希喪元滅族沒有餘哀三緘<lb/>
告慎銘在金人留侯不得已而掉三寸亦反初服而效<lb/>
神仙靈龜啓兆於有識前却可通於千年鸚鵡猩猩鼔<lb/>
<pb n="KR3k0003_WYG_017-16b"/>
弄於籠羅財無一介之存普天地之與人物亦何屑於<lb/>
有言哉<lb/>
　　髮<lb/>
歸藏啓筮曰共工人面虵身朱髮<lb/>
左傳曰齊侯田于莒盧蒲嫳見泣且請曰余之髮如此<lb/>
種種余奚能為<hi>種種短也</hi>公曰吾告二子子尾欲復之子雅<lb/>
不可曰彼其髮短而心甚長其或寢處我矣子雅放盧<lb/>
蒲嫳于北燕又曰昔有仍氏女生鬒黒<hi>美髮為鬒</hi>而甚美光<lb/>
<pb n="KR3k0003_WYG_017-17a"/>
可以鑑名曰𤣥妻樂正后䕫取之<lb/>
禮斗威儀曰君乗木而王為人美髮<lb/>
吕氏春秋曰昔者殷旱五年湯乃以身禱剪髮自以為<lb/>
犧用祈福於上帝<lb/>
韓子曰文公之時宰人上炙而髮繞之文公召宰人而<lb/>
誚之宰人曰臣有死罪三援礪砥刀利猶干將切肉㫁<lb/>
而髮不絶臣之罪一也援錐貫臠而不見髮臣之罪二<lb/>
也奉炙罏炭肉盡赤紅炙熟而髮不焦臣之罪三也堂<lb/>
<pb n="KR3k0003_WYG_017-17b"/>
下得㣲有嫉臣者乎公乃召其下而誚之果然乃誅之<lb/>
又曰燕李季好逺出其妻有士季至士在内妻患之妾<lb/>
曰令公子祼而解髮直出門吾屬佯不見也公子從其<lb/>
計疾走出門季曰是何人也家室皆曰無有季曰吾見<lb/>
鬼為之奈何婦曰取五姓之水浴之季曰諾乃浴<lb/>
家語曰顔回二十髮白<lb/>
史記曰藺相如持璧却立倚柱怒髮上衝冠<lb/>
漢書曰蘇武留匈奴十九年始以強壯出及還鬂髮盡<lb/>
<pb n="KR3k0003_WYG_017-18a"/>
白<lb/>
淮南萬畢術曰理髮竈前婦安夫家又曰用麻子中仁<lb/>
桐葉米汁煮之沐二十日髮長<lb/>
東觀漢記曰明徳后美髮為四起大髻但以髮成尚有<lb/>
餘繞髻三匝又曰和熹皇后六嵗諸兄持后髪后曰身<lb/>
體髮膚受之父母不敢毁傷孝之始也奈何弄人髮乎<lb/>
曹瞞傳曰太祖嘗行經麥中令士卒無敗麥犯者死騎<lb/>
士皆下馬持麥以相付時太祖馬騰入麥中太祖曰制<lb/>
<pb n="KR3k0003_WYG_017-18b"/>
法而自犯之何以帥下然孤為軍帥不可殺請自刑因<lb/>
援劒割髮以置地<lb/>
王隠晉書曰陶侃為吏鄱陽孝廉與親友過侃宿母截<lb/>
髮以供賔諸客嘆曰非此母不生此子也<lb/>
詩梁何遜白髮詩曰絲白不難染蓬生本易扶唯此星<lb/>
星髮獨與衆中殊<lb/>
賦晉左思白髮賦曰星星白髮生於鬂垂雖非青蠅穢<lb/>
我光儀策名觀國以此見疵將拔將鑷好爵是縻白髮<lb/>
<pb n="KR3k0003_WYG_017-19a"/>
將㧞惄然自訴禀命不幸值君年暮逼迫秋霜生而皓<lb/>
素始覽明鏡惕然見惡朝生晝拔何罪之故予觀橘柚<lb/>
一皜一曄貴其素華匪尚綠葉願戢子之手攝子之鑷<lb/>
咨爾白髪觀世之途靡不追榮貴華賤枯赫赫閶闔藹<lb/>
藹紫廬弱冠來仕童髫獻謨甘羅乗軫子竒剖符英英<lb/>
終賈髙論雲衢拔白就黒此自在吾髪臨欲抜瞑目<lb/>
號呼何我之寃何子之誤甘羅自以辯惠見稱不以髪<lb/>
黒而名著賈生自以良才見異不以烏鬂而後舉聞之<lb/>
<pb n="KR3k0003_WYG_017-19b"/>
先民國用老成二老歸周周道肅清四皓佐漢漢徳光<lb/>
明何必去我然後要榮咨爾白髮事故有以爾之所言<lb/>
非不有理曩貴耆耋今薄舊齒皤皤榮期皓首田里雖<lb/>
有二毛河清難俟隨時之變見歎孔子髮乃辭盡誓以<lb/>
固窮昔臨玉顏今從飛蓬髪膚至眤尚不克終聊用擬<lb/>
辭比之國風<lb/>
序晉嵇含白首賦序曰余年二十七始有白髮生於左<lb/>
鬢斯乃衰悴之標證棄捐之大漸也蒲衣幼齒作弼夏<lb/>
<pb n="KR3k0003_WYG_017-20a"/>
后漢之賈鄧弱冠從政獨以垂立之年白首無聞壯志<lb/>
衂於蕪塗忠貞抗於棘路覩將衰而有川上之感觀趣<lb/>
舍而抱慷慨之歎<lb/>
　　髑髏<lb/>
說文曰髑髏頂也<lb/>
廣雅曰顙顱謂之髑髏<lb/>
莊子曰莊子使楚見空髑髏擊以馬捶而問曰夫子貪<lb/>
生失理而為此乎將有凍餒之患而為此乎語卒援髑<lb/>
<pb n="KR3k0003_WYG_017-20b"/>
髏枕而卧髑髏見夢曰夫死無君於上無臣於下亦無<lb/>
四時之事與天地為春秋雖南面帝王樂不能過也<lb/>
魏略曰王忠先因饑噉人五官將與共從駕出行過冢<lb/>
間無何令取道邊死人髑髏繫著忠馬鞍上以為戲笑<lb/>
盛𢎞之荆州記曰長沙蒲圻縣有吕蒙冡冡中有一髑<lb/>
髏極大蒙形既長偉疑即䝉髑髏也<lb/>
廣州記曰盧循襲廣州風火夜𤼵奔免者數千而已循<lb/>
除諸燒骨數得髑髏三萬餘於江南洲上作大坑葬之<lb/>
<pb n="KR3k0003_WYG_017-21a"/>
今名共冡<lb/>
南州異物志曰烏滸人髑髏破之以飲酒<lb/>
續捜神記曰永嘉五年張榮為髙平戍邏主時遭曹嶷<lb/>
賊寇亂人皆塢壘自保固見山中火起飛埃赩爛十餘<lb/>
丈樹顛大焱響動山谷久聞人馬鎧甲聲謂嶷賊土人<lb/>
皆惶恐並嚴出將欲擊之引騎到山下無有人但見碎<lb/>
火來曬人袍鎧馬毛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>皆燒於是軍人走還明日往視<lb/>
山中無燃火處唯見髑髏百頭布散在山中<lb/>
<pb n="KR3k0003_WYG_017-21b"/>
賦後漢張衡髑髏賦曰張平子將游目於九野觀化於<lb/>
八方顧見髑髏委於道傍子平悵然而問之子將并糧<lb/>
推命以夭逝乎本喪此土流遷來乎為是上知為是下<lb/>
愚荅曰吾宋人也姓莊名周遊心方外不能自修公子<lb/>
何以問之對曰我欲告之於五嶽禱之於神祇起子素<lb/>
骨反子四支髑髏曰死為休息生為役勞冬水之凝何<lb/>
如春冰之消况我已化與道逍遙與隂陽同其流元氣<lb/>
合其朴雲漢為川池星宿為珠玉雷電為鼓扇日月為<lb/>
<pb n="KR3k0003_WYG_017-22a"/>
燈燭合體自然無情無欲不行而至不疾而速<lb/>
晉吕安髑髏賦曰躊躇増愁言遊舊鄉惟遇髑髏在彼<lb/>
路傍余乃俯仰咤歎告于昊蒼此獨何人命不永長身<lb/>
銷原野骨曝大荒余將殯子時服與子嚴裝殮以棺槨<lb/>
遷彼幽堂於是髑髏蠢如精靈感應若在若無斐然見<lb/>
形温色素膚昔以無良行違皇乾來遊此土天奪我年<lb/>
令我全膚消滅白骨連翩四支摧藏於草莽孤魂悲悼<lb/>
乎黄泉余迺感其苦酸哂其所說念爾荼毒形神㫁絶<lb/>
<pb n="KR3k0003_WYG_017-22b"/>
今宅子后土以為永列相與異路於是便别<lb/>
說魏陳王曹植髑髏說曰曹子遊乎陂塘之濵步乎蓁<lb/>
穢之藪蕭條潛虛經幽踐阻顧見髑髏塊然獨居於是<lb/>
伏軾而問之曰子將結纓首劒殉國君乎將被堅執銳<lb/>
斃三軍乎將嬰兹固疾命殞傾乎將夀終數極歸幽冥<lb/>
乎叩遺骸而歎息哀白骨之無靈慕莊周之適楚儻託<lb/>
夢以通情於是伻若有來怳若有存影見容隠厲響而<lb/>
言曰子何國之君子乎既枉輿駕愍其枯朽不惜咳唾<lb/>
<pb n="KR3k0003_WYG_017-23a"/>
之音慰以若言子則辯於辭矣然未達幽冥之情識死<lb/>
生之說也夫死之為言歸也歸也者歸於道也道也者<lb/>
身以無形為主故能與化推移隂陽不能更四節不能<lb/>
虧是故洞於纎㣲之域通於恍惚之庭望之不見其象<lb/>
聴之不聞其聲挹之不沖滿之不盈吹之不凋嘘之不<lb/>
榮激之不流凝之不停寥落溟漠與道相拘偃然長寢<lb/>
樂莫是踰曹子曰予將請之上帝求諸神靈使司命輟<lb/>
籍反子骸形於是髑髏長呻廓眥曰甚矣何子之難語<lb/>
<pb n="KR3k0003_WYG_017-23b"/>
也昔太素氏不仁無故勞我以形苦我以生今也幸變<lb/>
而之死是反吾真也何子之好勞而我之好逸子則行<lb/>
矣余將歸於太虚於是言卒響絶神光霧除顧將旋軫<lb/>
乃命僕夫拂以𤣥塵覆以縞巾爰將藏彼路濵壅以丹<lb/>
土翳以緑榛夫存亡之異勢乃宣尼之所陳何神憑之<lb/>
虚對云死生之必均<lb/>
　　膽<lb/>
黄帝素問曰膽者中正之官㫁决出焉<lb/>
<pb n="KR3k0003_WYG_017-24a"/>
呉越春秋曰越王欲報怨懸膽於户出入嘗之<lb/>
魏志曰樂進字文謙容貌短小以膽烈從太祖又曰袁<lb/>
紹在黎陽將南渡程昱守鄄城太祖欲益其兵昱不肯<lb/>
曰袁紹擁十萬衆見昱兵少必輕易不至若益昱兵過<lb/>
則必攻攻之必克徒兩損其勢願公無疑太祖從之紹<lb/>
聞昱兵少果不往太祖曰程昱之膽過於賁育<lb/>
呉志曰吕䝉病篤孫權問曰卿如不起誰可代者對曰<lb/>
朱然膽守有餘愚以為可任<lb/>
<pb n="KR3k0003_WYG_017-24b"/>
管輅别傳曰輅年十五琅邪太守單子春雅有才度欲<lb/>
見輅輅造之客百餘人有能言之士輅謂子春曰府君<lb/>
名士加有雄貴之資輅既年少膽未堅剛若欲相觀懼<lb/>
失精神請先飲酒三斗然後與言子春大喜酌三斗獨<lb/>
使飲之於是輅人人荅對言皆有餘<lb/>
劉琨書曰膽識堅定臨難無茍免之意<lb/>
世說曰姜維死時見剖膽大如斗<lb/>
論魏嵇康明膽論曰有吕子春者精義味道研覈是非<lb/>
<pb n="KR3k0003_WYG_017-25a"/>
以為人有膽可無明有明便有膽矣嵇先生以為明膽<lb/>
殊用不能相生論曰夫元氣陶鑠衆生稟焉賦受有多<lb/>
少故才性有昏明唯至人特鍾純美兼周外内無不畢<lb/>
備降此已往葢闕如也或明於見物或勇於决㫁人情<lb/>
貪廉各有所止譬諸草木區以别矣兼之者博於物偏<lb/>
受者守其分故吾謂明膽異氣不能相生明以見事膽<lb/>
以决㫁專明無膽雖見不㫁專膽無明則違理失機<lb/>
　<lb/>
<pb n="KR3k0003_WYG_017-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷四</head>
    <p>
<pb n="KR3k0003_WYG_004-1a"/>
欽定四庫全書<lb/>
　藝文類聚卷四　　　　　唐　歐陽詢　撰<lb/>
　嵗時部中<hi>元正月晦</hi>　　<hi>人日/寒食</hi>　　<hi>正月十五日三月三日</hi>
　　<hi>五月五日日七月十五</hi>　　<hi>七月七日九月九日</hi>
　　元正<lb/>
尚書曰月正元日舜格于文祖<lb/>
列子曰邯鄲之民以正月之旦獻鳩於簡子簡子大悦<lb/>
厚賞之客問其故簡子曰正旦放生示有恩也<lb/>
<pb n="KR3k0003_WYG_004-1b"/>
孔叢子曰邯鄲民以正月旦獻爵於趙王而綴以五采<lb/>
王大悦<lb/>
東觀漢記曰戴慿為侍中正旦朝賀帝令羣臣説經義<lb/>
不通者奪其席慿遂重五十餘席<hi>事具講論篇</hi>
漢書曰鮑宣字子都哀帝時正旦日蝕宣上書諫曰陛<lb/>
下父事天母事地子養黎民父虧明母震動子訛言今<lb/>
日蝕三陽始小民正月朔旦尚惡敗器物况日虧缺<lb/>
乎<lb/>
<pb n="KR3k0003_WYG_004-2a"/>
漢雜事曰正月朝賀三公奉璧上殿嚮御座北面太常<lb/>
使賛曰皇帝為君興三公伏皇帝坐乃前進璧<lb/>
典略曰明帝使博士馬均作司南車水轉百戲正月朝<lb/>
造巨獸魚龍曼延弄馬倒騎備如漢西京故事<lb/>
魏畧曰正始元年商風大起數十日發屋折樹動太極<lb/>
殿東閣正旦大㑹又甚傾床案曹休将誅之徴也<lb/>
王渾集曰詔問明正旦㑹四方計吏入見臨朝當何所<lb/>
宜渾奏舊正㑹計吏軒下中書令宣詔問方土所宜士<lb/>
<pb n="KR3k0003_WYG_004-2b"/>
人賢才隠伏未逹風俗好尚禮教之宜勤農務本以盡<lb/>
墾殖之利刑獄清理無枉濫之失郡守長吏勤心治政<lb/>
為民興利除害訓化之績授以紙筆意陳聞見以明聖<lb/>
㫖垂心四逺<lb/>
晉咸康起居注曰十二月庚子詔曰正㑹日百僚増禄<lb/>
賜醽酒人二升<lb/>
世説曰元帝正㑹引丞相王導登御牀王公固辭中宗<lb/>
引之彌苦文獻曰使太陽與萬物同暉臣下何以仰瞻<lb/>
<pb n="KR3k0003_WYG_004-3a"/>
帝乃止<lb/>
鄧徳眀南康記曰昔有盧躭仕州為治中少學仙術善<lb/>
解飛騰每夕輒凌虛歸家曉則還州嘗元㑹至晚不及<lb/>
朝列化為白鵠至閣前徊翔欲下威儀以箒擲之得一<lb/>
隻履躭驚還就列内外左右莫不駭異時步隲為廣州<lb/>
刺史意甚惡之便以状列聞遂至誅滅<lb/>
裴𤣥新語曰正朝縣官殺羊懸其頭於門又磔雞以<lb/>
副之俗説以厭癘氣𤣥以問河南伏君伏君曰是土<lb/>
<pb n="KR3k0003_WYG_004-3b"/>
氣上升草木萌動羊齧百草雞啄五榖故殺之以助生<lb/>
氣<lb/>
詩魏陳王曹植元㑹詩曰初嵗元祚吉日惟良乃為嘉<lb/>
㑹宴此髙堂衣裳鮮潔黼黻𤣥黄珍膳雜還充溢圓方<lb/>
俯視文軒仰瞻華梁願保兹善千載為常歡笑盡娱樂<lb/>
哉未央皇室榮貴夀考無疆<lb/>
晉荀朂正大㑹行禮歌詩曰於皇元首羣生資始履端<lb/>
大享敬御福祉肆覲羣后爰及卿士欽順時財允也天<lb/>
<pb n="KR3k0003_WYG_004-4a"/>
子又曰眀眀天子臨下有赫四表宅心恵浹荒貊柔逺<lb/>
能邇孔淑不逆来格祁祁邦家是若又曰光光邦家天<lb/>
篤其祜丕顯喆命顧予三祖世徳作求奄有九土思我<lb/>
皇度彛倫攸序<lb/>
晉曹毗正朝詩曰靈春散初澤棼煴青陽舒佳袍忽已<lb/>
故今載奄復初軟節暢宇宙和風被八區<lb/>
晉劉和妻王氏正朝詩曰稔冉冥機運迅矣四節經太<lb/>
簇應𤣥律青陽兆初正<lb/>
<pb n="KR3k0003_WYG_004-4b"/>
晉傅充妻辛氏元正詩曰元正唘令節嘉慶肇自兹咸<lb/>
奏萬年觴小大同悦熙<lb/>
晉荀朂正㑹公王上夀酒歌曰踐元辰延顯融獻羽觴<lb/>
祈令終我皇夀而隆我皇茂而嵩本枝奮百世休祚鍾<lb/>
聖躬<lb/>
賦晉傅𤣥朝㑹賦曰考夏后之遺訓綜殷周之典制採<lb/>
秦漢之舊儀肇元正之嘉㑹於是先期戒事衆𤼵允敕<lb/>
萬國咸享各以其職翼翼京邑巍巍紫極前三朝之夜<lb/>
<pb n="KR3k0003_WYG_004-5a"/>
中庭燎晃以舒光華燈若乎火樹熾百枝之煌煌俯而<lb/>
察之如亢燭龍而炤𤣥方仰而觀焉若披丹霞而鑒九<lb/>
陽<lb/>
頌晉劉臻妻正旦獻椒花頌曰遊穹周廻三朝肇建青<lb/>
陽散暉澄景載煥美哉靈葩爰采爰獻聖容映之永夀<lb/>
於萬<lb/>
　　人日<lb/>
荆楚嵗時記曰正月七日為人日以七種菜為羮剪綵<lb/>
<pb n="KR3k0003_WYG_004-5b"/>
為人或縷金薄帖屏風上亦戴之像人入新年形容改<lb/>
新<lb/>
董勛問禮俗曰一日為雞二日為狗三日為猪四日為<lb/>
羊五日為牛六日為馬七日為人<lb/>
賈充典戒曰人日造華勝相遺像瑞圖金勝之形又像<lb/>
西王母戴勝也<lb/>
劉臻妻陳氏進見儀曰正月七日上人勝於人<lb/>
詩隋楊休之人日登髙侍宴詩曰廣殿麗年輝上林起<lb/>
<pb n="KR3k0003_WYG_004-6a"/>
春色風生拂雕輦雲廻浮綺翼<lb/>
薛道衡人日思歸詩曰入春纔七日離家已二年人歸<lb/>
落雁後思𤼵在花前<lb/>
銘李充登安仁峯銘曰正月七日厥日惟人策我良駟<lb/>
陟彼安仁<lb/>
　　正月十五日<lb/>
玉燭寳典曰正月十五日作膏以祠門户<lb/>
荆楚嵗時記曰風俗望日以楊枝挿門随楊枝所指而<lb/>
<pb n="KR3k0003_WYG_004-6b"/>
祭其夕迎紫姑神以卜<lb/>
史記曰漢家以望日祀太一從昏時到明今夜遊觀燈<lb/>
是其遺迹<lb/>
西域記曰摩竭陁國正月十五日僧俗雲集觀佛舍利<lb/>
放光雨花<lb/>
涅槃經曰如来闍維訖収舍利罌置金床上天人散花<lb/>
奏樂繞城步步燃燈十二里<lb/>
詩蘓味道望日夜遊詩曰火樹銀花合星橋鐵鎖開暗<lb/>
<pb n="KR3k0003_WYG_004-7a"/>
塵随馬去眀月逐人来遊妓皆穠李行歌盡落梅金吾<lb/>
不禁夜玉漏莫相催<lb/>
崔掖夜遊詩曰玉漏銅壺且莫催鐵闗金鎖徹明開誰<lb/>
家見月能閒坐何處聞燈不看来又曰神燈佛火百輪<lb/>
張刻像圖形七寳裝影裏如聞金口説空中似散玉毫<lb/>
光又曰金勒銀鞍控紫騮玉輪朱幰駕青牛骖驔始散<lb/>
東城陌倐忽還逢南陌頭<lb/>
　　月晦<lb/>
<pb n="KR3k0003_WYG_004-7b"/>
荆楚嵗時記曰元日至月晦並為酺聚飲食每月皆有<lb/>
晦朔正月初年時俗重以為節<lb/>
玉燭寶典曰元日至月晦人並為酺食士女悉湔裳斟<lb/>
酒於水湄以為度厄<lb/>
帝王世紀曰堯有草夾階而生每月朔生一莢月半則<lb/>
生十五莢自十六日一莢落至月晦而盡月小則餘一<lb/>
莢厭而不落以為瑞草名為蓂莢一名厯莢<lb/>
詩太宗皇帝月晦詩曰晦魄移中律凝暄起麗城罩雲<lb/>
<pb n="KR3k0003_WYG_004-8a"/>
朝盖上穿露曉珠呈笑樹花分色啼枝鳥合聲披襟歡<lb/>
眺望極目暢春晴<lb/>
北齊魏収晦日汎舟應詔詩曰裊裊春枝弱闗闗新鳥<lb/>
呼棹唱忽逶迤菱歌時顧慕睿賞芳日色宴言㤀日暮<lb/>
游豫慰人心照臨康國歩<lb/>
後魏盧元眀晦日汎舟應詔詩曰輕灰吹上管落蓂飄<lb/>
下蔕遲遲春色華晼晼年光麗<lb/>
　　寒食<lb/>
<pb n="KR3k0003_WYG_004-8b"/>
周禮曰司烜氏仲春以木鐸修火禁于國中為季春將<lb/>
出火也<lb/>
荆楚嵗時記曰去冬至一百五日即有疾風甚雨謂之<lb/>
寒食<lb/>
周斐先賢傳曰太原舊俗云介子推焚骸一月寒食莫<lb/>
敢煙㸑<lb/>
陸翽鄴中記曰并州俗冬至後百五日為介子推斷火<lb/>
冷食三日作乾粥今之糗是也又曰寒食三日作醴酪<lb/>
<pb n="KR3k0003_WYG_004-9a"/>
煑粳米及麥為酪𢷬杏仁煑作粥<lb/>
范曄後漢書曰周舉遷并州刺史太原一郡舊俗以介<lb/>
子推焚骸有龍忌之禁至其月咸言神靈不樂舉火舉<lb/>
移書於子推廟曰春中寒食一月老小不堪今則三日<lb/>
而已<lb/>
古今藝術圖曰北方山戎寒食日用鞦韆為戲以習輕<lb/>
趫者<lb/>
詩李崇嗣寒食詩曰普天皆滅焰匝地盡藏烟不知何<lb/>
<pb n="KR3k0003_WYG_004-9b"/>
處火来就客心燃<lb/>
宋之問途中寒食詩曰馬上逢寒食途中属暮春可憐<lb/>
江浦望不見洛橋人<lb/>
沈佺期嶺表寒食詩曰嶺外逢寒食春来不見餳洛中<lb/>
新甲子眀日是清眀<lb/>
令魏武帝眀罰令曰聞太原上黨西河雁門冬至後百<lb/>
五日皆絶火寒食云為介子推且北方沍寒之地老少<lb/>
羸弱将有不堪之患令到人不得寒食若犯者家長半<lb/>
<pb n="KR3k0003_WYG_004-10a"/>
嵗刑主吏百日刑令長奪一月俸<lb/>
　　三月三日<lb/>
應劭風俗通曰按周禮女巫掌嵗時以祓除疾病褉者<lb/>
潔也故於水上盥潔之也己者祉也邪疾已去祈介祉<lb/>
也<lb/>
韓詩曰三月桃花水之時鄭國之俗三月上巳於溱洧<lb/>
兩水之上執蘭招魂續魄拂除不祥<lb/>
漢書曰太后春幸蠺館率皇后列侯夫人桑遵㶚水而<lb/>
<pb n="KR3k0003_WYG_004-10b"/>
祓除<lb/>
續漢書禮儀志曰三月上巳官民皆潔於東流水上自<lb/>
洗濯祓除宿垢為太潔<lb/>
魏志曰袁紹三月上巳大㑹賔徒於薄落津聞魏郡兵<lb/>
及黒山賊于毒等數萬人共覆鄴城殺守坐中客家在<lb/>
鄴者皆憂怖失色或起而立紹容貌自若不改常度<lb/>
竹林七賢論曰王濟嘗觧禊洛水眀日或問王曰昨遊<lb/>
有何語議濟曰張華善説史漢裴逸民叙前言往行袞<lb/>
<pb n="KR3k0003_WYG_004-11a"/>
衮可聼<hi>事具談論部</hi>
夏仲御别傳曰仲御詣洛到三月三日洛中公王以下<lb/>
莫不方軌連軫竝至南浮橋邊褉男則朱服耀路女則<lb/>
錦綺粲爛仲御時在船中曝所市藥雖見此輩穏坐不<lb/>
揺賈公望見之深奇其節願相與語此人有心膽有似<lb/>
冀缺走問船中安坐者為誰仲御不應重問徐乃答曰<lb/>
㑹稽北海閒民夏仲御<lb/>
晉中興書曰王𨗳謂從兄敦曰王仁徳未著而名位猶<lb/>
<pb n="KR3k0003_WYG_004-11b"/>
輕兄威名日已振宜有以共相匡舉㑹三月三日中宗<lb/>
出褉乘肩輦敦導並騎從紀瞻使人覘之既聞敦導騎<lb/>
從乃大驚自出拜於道左中宗從容謂導曰卿吾之蕭<lb/>
何也<lb/>
續捜神記曰盧充獵見麞便射中之随逐不覺逺忽見<lb/>
一里門如府舍問鈴下鈴下對曰崔少府也進見少府<lb/>
少府語充曰尊府君為索小女婚故相迎耳三日畢車<lb/>
送充至家母問具狀以對與崔别後四年充三月三日<lb/>
<pb n="KR3k0003_WYG_004-12a"/>
臨水戲遥見水傍有犢車充往開車户見崔女與三嵗<lb/>
男共載情意如初抱男兒還充又與金椀别<lb/>
雜五行書曰欲知蠺善惡常以三月三日天隂而無日<lb/>
不見雨蠺大善<lb/>
續齊諧記曰晉武帝問尚書郎摰虞曰三日曲水其義<lb/>
何指荅曰漢章帝時平原徐肇以三月初生三女至三<lb/>
日俱亡一村以為怪乃相擕之水濵盥洗遂因水以汎<lb/>
觴曲水之義起於此帝曰若如所談便非好事尚書郎<lb/>
<pb n="KR3k0003_WYG_004-12b"/>
束晳曰仲治小生不足以知此臣請説其始昔周公城<lb/>
洛邑因流水以汎酒故逸詩曰羽觴随波又秦昭王三<lb/>
日置酒河曲見有金人出奉水心劒曰令君制有西夏<lb/>
及秦霸諸侯乃因此處立為曲水祠二漢相縁皆為盛<lb/>
集帝曰善賜金五十斤左遷仲治為陽城令<lb/>
詩晉張華三月三日後園㑹詩曰暮春元日陽氣清眀<lb/>
祁祁甘雨膏澤流盈習習祥風唘滯導生禽鳥逸豫桑<lb/>
麻滋榮纎條被緑翠華含英於皇我后欽若昊乾順時<lb/>
<pb n="KR3k0003_WYG_004-13a"/>
省物言觀中園讌及羣辟乃命乃延合樂華池祓濯清<lb/>
川汎汎龍舟沂遊渚源又上巳篇曰仁風導和氣勾芒<lb/>
御昊春姑洗應時月元巳唘良辰宻雲䕃朝日零雨灑<lb/>
微塵飛軒遊九野置酒㑹衆賔<lb/>
晉潘尼三日洛水作詩曰晷運無窮巳時逝焉可追斗<lb/>
酒足為歡臨川胡獨悲暮春春服成百草敷英蕤聊為<lb/>
三日遊方駕結龍旂廊廟多豪俊都邑有艶姿朱軒䕃<lb/>
蘭臯翠幕映洛湄臨岸濯素手涉水搴輕衣沈鈎出比<lb/>
<pb n="KR3k0003_WYG_004-13b"/>
目舉弋落雙飛羽觴乗波進素爼随流歸<lb/>
晉王濟平吴後三月三日華林園詩曰蠢爾長蛇荐食<lb/>
江汜我皇神武汎舟萬里迅雷電邁弗及掩耳思樂華<lb/>
林薄采其蘭皇居偉則芳園巨觀仁以山悦水為智歡<lb/>
清池流爵祕樂通𤣥物以時序情以化宣<lb/>
晉閭丘冲三月三日應詔詩曰暮春之月春服既成升<lb/>
陽土潤氷渙川盈餘萌逹壤嘉木敷榮后皇宣遊既宴<lb/>
且寧光光華輦詵詵從臣微風扇穢朝露翳塵上䕃丹<lb/>
<pb n="KR3k0003_WYG_004-14a"/>
幄下藉文茵臨川浥盥濯故潔新俯鏡清流仰睇天津<lb/>
藹藹華林嚴嚴景陽業業峻宇奕奕飛梁垂隂倒景若<lb/>
沈若翔浩浩白水汎汎龍舟皇在靈沼百辟同遊擊櫂<lb/>
清歌鼓枻行酬聞樂咸和具醉斯柔在昔帝虞徳被遐<lb/>
荒干戚在庭苗民来王今我哲后古聖齊芳恵此中國<lb/>
以綏四方元首既眀股肱惟良樂酒今日君子惟康<lb/>
晉王讃三月三日詩曰招揺唘運寒暑代新亹亹不舍<lb/>
如彼行雲猗猗季月穆穆和春皇儲降止宴及嘉賔嘉<lb/>
<pb n="KR3k0003_WYG_004-14b"/>
賔伊何具惟姻族如彼葛藟衍于樛木郁郁近侍巖巖<lb/>
台嶽庶寮鱗次以崇天禄如彼崑山别此琚玉巍巍天<lb/>
階亦降列宿右載元首左光儲副大祚無窮天地為夀<lb/>
晉陸機詩曰遲遲暮春日天氣柔且嘉元吉隆初已濯<lb/>
穢遊黄河<lb/>
晉阮脩上巳㑹詩曰三春之季嵗惟嘉時靈雨既零風<lb/>
以散之英華扇耀翔鳥羣嬉澄澄緑水澹澹其波脩岸<lb/>
逶迤長川相過聊且逍遥其樂如何坐此脩筵臨彼素<lb/>
<pb n="KR3k0003_WYG_004-15a"/>
流嘉肴既設舉爵獻酬彈筝弄琴新聲上浮水有七徳<lb/>
智者所娱清瀨瀺灂菱葭芬敷沈此芳鈎引彼潜魚委<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>芳美君子戒諸<lb/>
晉孫綽三月三日詩曰姑洗斡運首陽穆闡嘉卉萋萋<lb/>
温風煖煖言滌長瀨聊以遊衍縹䓅<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>流緑栁䕃坂羽<lb/>
從風飄鱗随浪轉<lb/>
晉庾闡三月三日詩曰心結湘川渚目散冲霄外清泉<lb/>
吐翠流緑醽漂素瀨悠想眄長川輕瀾渺如帶又三月<lb/>
<pb n="KR3k0003_WYG_004-15b"/>
三日臨曲水詩曰暮春濯清汜遊鱗泳一壑髙泉吐東<lb/>
岑洄瀾自淨澩臨川疊曲流豐林映緑薄輕舟沈飛觴<lb/>
鼓枻觀魚躍<lb/>
宋顔延之三日侍遊曲阿後湖詩曰虞風載帝狩夏諺<lb/>
頌王遊春方動宸駕望幸傾五州山祗蹕嶠路水若警<lb/>
滄流神御出瑶軫天儀降藻舟萬軸𦙍行衛千翼泛飛<lb/>
浮雕雲麗璇盖祥颷被采斿江南進荆艶河徼獻趙謳<lb/>
又詔宴曲水詩曰道隠未形治彰既亂帝跡懸衡皇流<lb/>
<pb n="KR3k0003_WYG_004-16a"/>
共貫惟王創物永錫洪筭仁固開周義髙登漢祚融世<lb/>
哲葉光列聖太上正位天臨海鏡帝體麗眀儀辰作貳<lb/>
居彼東朝金昭玉粹徳有潤身禮不<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>器開榮灑澤舒<lb/>
虹爍電伊思鎬飲每懐洛宴郊餞有疆君舉有禮幕帳<lb/>
蘭甸畫流髙陛分庭薦樂析波浮醴豫同夏諺事兼出<lb/>
濟又三月三日詔宴西池詩曰河岳曜圖聖時利見於<lb/>
赫有皇升中納禪載貞其恒載通其變大哉人文至矣<lb/>
天睠昭哉儲徳靈慶攸繁眀兩紫宸景物乾元帝宗菴<lb/>
<pb n="KR3k0003_WYG_004-16b"/>
藹惟城惟蕃袞衣善職彤弓受言飾館春宫税鑣青輅<lb/>
長筵逶迤浮觴沿泝<lb/>
宋謝靈運三月三日侍宴西池詩曰詳觀記牒鴻荒莫<lb/>
𫝊降及雲鳥曰聖則天虞承唐命周襲商艱江之永矣<lb/>
皇心惟眷矧乃暮春時物芳衍濫觴逶迤周流蘭殿禮<lb/>
備朝容樂闋夕宴<lb/>
宋謝恵連三月三日曲水集詩曰四時著平分三春禀<lb/>
融爍遲遲和景婉夭夭園桃灼擕朋斯郊野昧旦辭鄽<lb/>
<pb n="KR3k0003_WYG_004-17a"/>
郭斐雲興翠嶺芳颷起華薄觧轡偃崇丘藉草繞廻壑<lb/>
際渚羅時䔩託波泛輕爵<lb/>
齊謝眺為皇太子侍光華殿曲水宴詩曰傍求邃古逖<lb/>
聼鴻名大寳曰位得一為貞朱綈叶祉緑字摛英升配<lb/>
同貫進讓殊聲大横将属㑹昌已命國步中阻震居膺<lb/>
慶璽劒克𫝊龜玉増映𤣥塞北靡丹徼南極浮毳駕風<lb/>
非泳非涉西京藹藹東都濟濟秋祓濯流春褉浮醴初<lb/>
吉云獻上除方唘昔駕陽頴今帳雲陛嘉樂舊矣芳宴<lb/>
<pb n="KR3k0003_WYG_004-17b"/>
在斯載留神瞩有睟天儀龍精已映威仰未移葉依黄<lb/>
鳥花落春池髙宴宏敞禁林稠宻青隥崫起丹樓間出<lb/>
翠葆随風金戈動日惆悵清管徘徊輕佾㶚滻入筵河<lb/>
淇流阼渦若来往觴肴㳂泝歡飫有終清光欲暮輕軺<lb/>
廻首華組徐步又為人作三日侍光華殿曲水宴詩曰<lb/>
神理内寂機象外融遺情汾水垂冕鴻宫樹以司牧匪<lb/>
我求蒙徒勤日用誰契𤣥功當宁日昃求衣未眀抵璧<lb/>
焚翠銷劒隳城九疇式叙三辟載清麗景則春儀方在<lb/>
<pb n="KR3k0003_WYG_004-18a"/>
震重聖積厚金式瓊潤祓穢河滸張樂春疇既停龍駕<lb/>
亦汎鳬舟初鸎命曉朝華開夜飾陛導源廻伊流㶚閒<lb/>
館巖敞長廊水架金觴揺蕩玉爼推移筵浮水豹席擾<lb/>
雲螭歡兹廣宴穆是天儀<lb/>
梁簡文帝三日侍宴林光殿曲水詩曰芳年留帝賞應<lb/>
物動天襟挾苑連金陣分衢度羽林帷宫對廣掖層殿<lb/>
邇髙岑風旗爭曵影亭臯共生隂林花初墮蔕池荷欲<lb/>
吐心又三日率爾成詩曰芳年多美色麗景復妍遥握<lb/>
<pb n="KR3k0003_WYG_004-18b"/>
蘭唯是旦採艾亦今朝廻沙溜碧水曲岫散桃夭綺花<lb/>
非一種風絲亂百條雲起相思觀日照飛虹橋繁華炫<lb/>
姝色燕趙艶妍妖金鞍汗血馬寳髻珊瑚翹蘭馨起縠<lb/>
袖蓮錦束瓊腰相看引緑樹見人還自嬌玉柱鳴羅薦<lb/>
磲椀泛廻潮洛濵非拾羽滿握詎貽椒又三日侍皇太<lb/>
子曲水宴詩曰震徳協靈年芳節淑濯伊臨灞蕩心愉<lb/>
目驤騎晨野摐金曉陸蕙氣卷旌神颷擎轂曽岑偃蹇<lb/>
聳觀岧嶢烟生翠幕日照綺寮銀華晨散金芝暮揺緑<lb/>
<pb n="KR3k0003_WYG_004-19a"/>
水動葉丹距映條顧惟菲薄徒承恩裕藝學未優聲績<lb/>
不樹豈辨河書寧摛淮賦徒偶羣龍終慙竝馭又曲水<lb/>
聨句詩曰春色眀上巳桃花落繞溝波廻巵不進綸下<lb/>
鉤時留<hi>臣導</hi>絳水時廻岸花觴轉更周陳肴度玉俎垂<lb/>
餌下銀鈎<hi>王卿</hi>廻川入帳殿列俎間芳洲漢艾淩波出<lb/>
江楓拂岸游<hi>庾肩吾</hi>王生廻水碓蔡嫗蕩輕舟岸燭斜臨<lb/>
水波光上映樓<hi>殿下</hi>
梁沈約三日侍鳯光殿曲水宴詩曰光遲蕙敏氣婉椒<lb/>
<pb n="KR3k0003_WYG_004-19b"/>
臺皇心愛矣帝曰遊哉玉鸞徐騖翠鳯輕廻别殿廣臨<lb/>
離宫洞唘川祗奉夀河宗相禮清洛漸筵長伊流陛洄<lb/>
盪嘉羞揺漾芳醴輕歌易繞弱舞難持素雲留管𤣥鶴<lb/>
停絲引思為嵗嵗亦陽止叨服賁身身亦昌止徒勤丹<lb/>
漆終愧文梓又上巳華光殿詩曰於維盛世即軒媯朝<lb/>
酆宴鎬復在斯朝光灼爍映蘭池春風婉轉入細枝時<lb/>
鸎顧慕聲合離輕波微動漾羽巵河宗海若生蛟螭浮<lb/>
梁徑度跨廻漪朱顔始洽景将移安得壮士駐奔曦又<lb/>
<pb n="KR3k0003_WYG_004-20a"/>
侍林光殿曲水宴詩曰宴鎬鏘玉鑾遊汾舉仙軷榮光<lb/>
泛采旄修風動芝盖淑氣婉登晨天行聳雲斾帳殿臨<lb/>
春籞帷宫繞芳薈漸席周羽觴分墀引廻瀨穆穆寳化<lb/>
昇濟濟皇階泰将御遺風軫逺侍瑶臺㑹又三日率爾<lb/>
成篇詩曰麗日属元巳年芳具在斯開花已匝樹流鸎<lb/>
復滿枝洛陽繁華子長安輕薄兒東出千金堰西臨雁<lb/>
鶩陂遊絲映空轉髙楊拂地垂緑幘文照曜紫燕光陸<lb/>
離清晨戲伊水薄暮宿蘭池象筵鳴寳瑟金缾汎羽巵<lb/>
<pb n="KR3k0003_WYG_004-20b"/>
寧憶春蠶起日暮桑欲萎<lb/>
梁劉孝綽三日侍華光殿曲水宴詩曰薰祓三陽暮濯<lb/>
褉元巳初皇心睠樂飲帳殿臨春渠豫遊髙夏諺凱樂<lb/>
盛周居復以禁林日丰茸花樹舒羽觴環階轉清瀾傍<lb/>
席疏妍歌已嘹亮妙舞復紆徐九成變絲竹百戲起龍<lb/>
魚又三日侍宴成王曲水宴詩曰匯澤良孔殷分區屛<lb/>
中縣躡跨兼流采矜唯邇封甸吾王奄酆畢折圭承羽<lb/>
𫝊不資魯俗移何待齊風變東山富遊士北土無遺彦<lb/>
<pb n="KR3k0003_WYG_004-21a"/>
一言白璧輕片善黄金賤餘辰属上巳清祓追前諺持<lb/>
此陽瀨遊復展城隅宴芳洲亘千里逺近風光扇方歡<lb/>
厚徳重誰言薄遊倦<lb/>
梁劉孝威侍宴樂遊林光殿曲水詩曰蒸哉軒頊赫矣<lb/>
堯心女媧補石重華弃金湯羅禹扇羲瑟農琴皇乎備<lb/>
矣受命君臨試舟五反和樂九成鈎楯祕戲協律新聲<lb/>
丹盃水激絳采坯榮天吴還往海若逢迎又三日侍皇<lb/>
太子宴詩曰二龍廵夏代八駿馭周朝豫遊光帝則樂<lb/>
<pb n="KR3k0003_WYG_004-21b"/>
飲盛民謡皇儲遵洛褉濫觴追灞橋掌祓開神籞司馬<lb/>
動鑾鑣周旗交彩眊晉鼓雜清簫旌宫臨廣隰藻衛爍<lb/>
巖椒蘭樽㳂曲折靈若泝廻潮<lb/>
梁庾肩吾三日侍蘭亭曲水宴詩曰榮星依夜動鑾駕<lb/>
忽朝遊旌門臨苑樹相風生鳯樓春生露泥泥天覆雲<lb/>
油油桃花舒玉澗栁葉暗金溝褉川分曲洛帳殿掩芳<lb/>
洲湧躍頳魚出參差絳棗浮百戲俱臨水千鍾共逐流<lb/>
北齊邢子才三日華林園公宴詩曰廻鑾自樂野弭盖<lb/>
<pb n="KR3k0003_WYG_004-22a"/>
属瑶池五丞接光景七友樹風儀芳春時欲遽覽物惜<lb/>
将移新萍已冒沼餘花尚滿枝草滋徑蕪沒林長山蔽<lb/>
虧方筵羅玉爼激水漾金巵歌聲斷且續舞袖合還離<lb/>
隋盧思道上巳褉飲詩曰山泉好風景城市厭囂塵聊<lb/>
持一罇酒共尋千里春餘光下幽桂夕吹舞青蘋何言<lb/>
出闗後重有入林人<lb/>
賦後漢杜篤祓褉賦曰王侯公主暨乎富商用事伊雒<lb/>
帷幔𤣥黄於是㫖酒嘉肴方丈盈前浮棗絳水酹酒醲<lb/>
<pb n="KR3k0003_WYG_004-22b"/>
川若乃窈窕淑女美媵艶姝戴翡翠珥眀珠曵離袿立<lb/>
水涯微風掩壒纎榖低徊蘭蘓肹蠁感動情魂若乃隠<lb/>
逸未用鴻生俊儒冠髙冕曳長裾坐沙渚談詩書詠伊<lb/>
吕歌唐虞<lb/>
晉成公綏洛褉賦曰考吉日簡良辰祓除觧褉司㑹洛<lb/>
濵妖童媛女嬉游河曲或振纎手或濯素足臨清流坐<lb/>
沙塲列罍樽飛羽觴<lb/>
晉張協洛褉賦曰夫何三春之令月嘉天氣之氤氲和<lb/>
<pb n="KR3k0003_WYG_004-23a"/>
風穆以布暢百卉曄而敷芬川流清泠以汪濊原隰葱<lb/>
翠以龍鱗游魚瀺灂於淥波𤣥鳥鼔翼於髙雲美節慶<lb/>
之動物悦羣生之樂欣故新服之既成将褉除於水濵<lb/>
於是縉紳先生嘯儔命友擕朋接黨冠童八九主希孔<lb/>
墨賔慕顔栁臨崖詠吟濯足揮手乃至都人士女奕奕<lb/>
祁祁車駕岬嵑充溢中逵粉葩翕習縁阿被湄振袖生<lb/>
風接袵成幃若夫權戚之家豪侈之族采騎齊鑣華輪<lb/>
方轂青盖雲浮參差相属集乎長洲之浦曜乎洛川之<lb/>
<pb n="KR3k0003_WYG_004-23b"/>
曲遂乃停輿蕙渚税駕蘭田朱幔虹舒翠幕蜺連羅樽<lb/>
列爵周以長筵於是布椒醑薦柔嘉祈休吉蠲百痾潄<lb/>
清源以滌穢兮攬緑藻之纎柯浮素妝以蔽水灑𤣥醪<lb/>
於中河<lb/>
晉禇爽褉賦曰伊暮春之令月将觧褉於通川淩元巳<lb/>
之清晨遡微風之冷然川廻瀾以澄映嶺挿崿以霏烟<lb/>
輕霞舒於翠崖白雲映乎青天<lb/>
晉夏侯湛褉賦曰羡暮春之嘉辰美靈氣之和柔結方<lb/>
<pb n="KR3k0003_WYG_004-24a"/>
軌之奏路敷令節而宣遊爾乃鈴鳴擢翠旗垂繁纓微<lb/>
雲乘軒清風卷旌飛輪焱起良馬電驚車駕鱗萃男女<lb/>
霧㑹服煥羅縠翠翳連盖榮香丸於素襟結九齡乎時<lb/>
外粲爛虺韡混曄𤼵越若乎朝春挺葩夕霞抱月爾乃<lb/>
臨清流背緑柯雲幕髙接丹組四羅<lb/>
晉阮瞻上巳㑹賦曰臨清川而嘉讌聊假日以遊娱䕃<lb/>
朝雲而為盖託茂樹以為廬好脩林之蓊鬰樂草莽之<lb/>
扶疎列四筵而設席祈吉祥於斯塗酌羽觴而交酬獻<lb/>
<pb n="KR3k0003_WYG_004-24b"/>
遐夀之無疆同歡情而悦豫欣斯樂之愷慷𤼵中懐而<lb/>
弦歌託情志於官商<lb/>
梁蕭子範家園三日賦曰春亦暮止田家上巳時将磔<lb/>
於九門節方郊於七里扇習習之和風照遲遲之華晷<lb/>
飛𤣥翮之土燕奪丹胸之山雉聊結新而濯故式東流<lb/>
之前軌居免上漏樹非榛栗既無擇於爽塏曽不訪於<lb/>
凶吉右瞻則青溪千仞北覩則龍盤秀出與嵗月而荒<lb/>
茫同林藪之蕪宻懽兹嘉月悦此時良庭散花蘂傍挿<lb/>
<pb n="KR3k0003_WYG_004-25a"/>
筠篁灑𤣥醪於沼沚浮絳棗於泱泱觀翠淪之出沒戲<lb/>
青舸之低昻<lb/>
周庾信三月三日華林園馬射賦曰于時𤣥鳥司厯蒼<lb/>
龍馭行羔獻氷開桐華萍合皇帝幸於華林之園千乗<lb/>
雷動萬騎雲屯落花與芝盖同飛楊栁共春旗一色乃<lb/>
命羣臣陳大射之禮騶虞九節狸首七章於是選朱汗<lb/>
之馬校黄金之埒紅陽飛鵲紫燕陸沈唐成公之驌驦<lb/>
海西侯之千里莫不飲羽銜竿吟猨落雁鐘鼓振地埃<lb/>
<pb n="KR3k0003_WYG_004-25b"/>
塵漲天綵則錦市俱移錢則銅山合徙實天下之至樂<lb/>
景福之歡欣者也嵗次昭陽月在大梁其日上巳其時<lb/>
少陽春吏司職青祗効祥徴萬騎於平樂開千門於建<lb/>
章皇帝翊四校於仙園廻六龍於天苑華盖平飛風烏<lb/>
細轉帷宫宿設帳殿開筵傍臨細栁斜界宜年河漘薙<lb/>
草渭口澆泉堋雲五色的暈重圓陽管既調春絃實撫<lb/>
玉律調鐘金錞節鼓於是咀銜拉鐵逐日追風竝試長<lb/>
楸之埒俱下蘭池之宫鳴鞭則汗赭入埒則塵紅變三<lb/>
<pb n="KR3k0003_WYG_004-26a"/>
驅而畫鹿登百尺而懸熊禮正六耦詩歌九節弓如眀<lb/>
月對堋馬似浮雲向埒雁失羣而行斷猨求林而路絶<lb/>
乃有六郡雄才五陵髙選新廻馬邑之兵始罷龍城之<lb/>
戰尚帶流星猶乘奔電始聼鼓而唱籌即移竿而摽箭<lb/>
熊耳刻杯浮雲畫罍水衡之錢山積織室之錦霞開司<lb/>
筵賞至酒正杯来既而日下澤宫筵闌相圃悵從蹕之<lb/>
留歡眷廻鑾之餘武<lb/>
序晉王羲之三日蘭亭詩序曰永和九年嵗在癸丑暮<lb/>
<pb n="KR3k0003_WYG_004-26b"/>
春之初㑹於㑹稽山隂之蘭亭修褉事也羣賢畢至少長咸<lb/>
集此地有崇山峻嶺茂林修竹又有清流激湍映𢃄左<lb/>
右引以為流觴曲水列坐其次雖無絲竹管絃之盛一<lb/>
觴一詠亦足以暢叙幽情是日也天朗氣清恵風和暢<lb/>
仰觀宇宙之大俯察品類之盛所以遊目騁懐足以極<lb/>
視聼之娱信可樂也<lb/>
晉孫綽三日蘭亭詩序曰古人以水喻性有㫖哉斯談<lb/>
非以停之則清混之則濁耶情因所習而遷移物觸所<lb/>
<pb n="KR3k0003_WYG_004-27a"/>
遇而興感故振轡於朝市則充屈之心生閒歩於林野<lb/>
則遼落之志興仰瞻義唐邈已逺矣近詠臺尚顧深増<lb/>
懐為復於曖昧之中思縈拂之道屢借山水以化其鬰<lb/>
結永一日之足當百年之溢以暮春之始褉于南澗之<lb/>
濵髙嶺千尋長湖萬頃隆屈澄汪之勢可為壮矣乃席<lb/>
芳草鏡清流覽卉木觀魚鳥具物同榮資生咸暢於是<lb/>
和以醇醪齊以逹觀決然兀矣焉復覺鵬鷃之二物哉<lb/>
宋顔延之三日曲水詩序曰夫方䇿既載皇王之跡已<lb/>
<pb n="KR3k0003_WYG_004-27b"/>
殊鐘石畢陳舞詠之情不一雖淵流遂往詳略異聞然<lb/>
其宅天𠂻立民極莫不崇尚其道神眀其位拓世貽統<lb/>
固萬葉而為量者也有宋函夏帝圖宏逺髙祖以聖武<lb/>
定鼎規同造物皇上以叡文承厯景属宸居隆周之卜<lb/>
既永宗漢之兆在焉正體毓徳於少陽上宰宣哲於元<lb/>
輔晷緯昭應山瀆效靈五方雜遝四隩来暨頳莖素毳<lb/>
并柯共穂之瑞史不絶書棧山航海逾沙軼漠之貢府<lb/>
無虛月日躔胃維月軌青陸皇祗𤼵生之始后王布和<lb/>
<pb n="KR3k0003_WYG_004-28a"/>
之辰思對上靈之心以恵庶萌之願加以二王于邁出<lb/>
餞戒吉有詔掌故爰命司厯獻陳洛飲之禮具上巳之<lb/>
儀南除輦道北清禁林左闗巖隥右梁潮源略亭臯跨<lb/>
芝㙻苑太液懐曽山松石峻峗葱翠隂烟游泳之所攅<lb/>
萃翔驟之所往還䦧水環階引池分席春官聨事蒼靈<lb/>
奉塗然後升祕駕𦙍褆騎撫玉鑾𤼵流吹以降于所行<lb/>
禮也龍文飾轡青翰侍御華裔殷至觀聼騖集揚袂風<lb/>
山舉袖隂澤靚粧藻野袨服縟川故以隠賑外區煥衍<lb/>
<pb n="KR3k0003_WYG_004-28b"/>
都内者矣上膺萬夀下褆百福布筵禀和闔堂依徳情<lb/>
盤景遽歡洽日斜悵釣臺之未臨慨鄷宫之不懸方且<lb/>
排鳯闕以髙遊開爵園而廣宴並命在位展詩𤼵志則<lb/>
夫誦美有章陳信無愧者歟<lb/>
齊王融三日曲水詩序曰臣聞出豫為象鈞天之樂張<lb/>
焉時乗既位御氣之駕翔焉是以得一奉宸逍遥襄城<lb/>
之域體元則大悵望姑射之阿然窅眇寂寥其獨適者<lb/>
也至如夏后兩龍載驅璿臺之上穆王八駿如舞瑶水<lb/>
<pb n="KR3k0003_WYG_004-29a"/>
之隂亦有饗云固不與萬民共也我大齊之握機創厯<lb/>
誕命建家接禮貳宫考庸太室昭華之珍既徙延喜之<lb/>
玉攸歸革宋受天保生萬國度邑静鹿丘之歎遷鼎息<lb/>
大坰之慙駿𤼵開其逺祥定爾固其洪業皇帝體膺上<lb/>
聖運鍾下武冠五行之秀氣邁三代之英風昭章雲漢<lb/>
暉麗日月猶且旦眀廢寢昃晷㤀飱懼負重於春冰懐<lb/>
御奔於秋駕儲后睿哲在躬妙善居質内積和順外𤼵<lb/>
英華斧藻至徳琢磨令範若夫族茂麟趾宗固磐石跨<lb/>
<pb n="KR3k0003_WYG_004-29b"/>
蹍昌姬韜軼炎漢元宰比肩於尚父中鉉繼踵乎周南<lb/>
分陜流勿剪之歡来仕允克施之譽本枝之盛如此稽<lb/>
古之政如彼故免羣生於湯火納百姓於休和引鏡皆<lb/>
眀目臨池無洗耳沈冥之怨既缺薖軸之疾已銷讒莠<lb/>
蔑聞攘争揜息稀鳴桴于砥路鞠茂草于圜扉侮食来<lb/>
王左言入侍一尉候於西東合車書於南北偃革辭軒<lb/>
銷金罷刃天瑞降地符升澤馬来器車出江海呈象龜<lb/>
龍載文功既成矣世既貞矣信可以優游暇豫作樂崇<lb/>
<pb n="KR3k0003_WYG_004-30a"/>
徳者歟于時青鳥司開條風𤼵嵗粤斯上巳惟暮之春<lb/>
褉飲之日在兹風舞之情咸蕩載懐平圃乃睠芳林芳<lb/>
林園者福地奥區之湊丹陵若水之舊殷殷均乎姚澤<lb/>
膴膴尚於周原飛觀神行虛簷雲構離房乍設層樓間<lb/>
起負朝陽而抗殿跨靈沼而浮榮鏡文虹於綺疏浸蘭<lb/>
泉於玉砌幽幽叢薄秩秩斯干新萍泛沚華桐發岫雜<lb/>
夭采於柔荑亂嚶聲於錦羽禁軒承幸清宫侍宴緹帷<lb/>
宿置帟幕宵懸既而滅宿登霞澄光辨色徐鑾警節鳴<lb/>
<pb n="KR3k0003_WYG_004-30b"/>
鐘暢音七萃連鑣九斿齊軌爾乃廻輿駐蹕岳鎮川渟<lb/>
睟容有穆賔儀式序授几肆筵因流波而成次蕙肴芳<lb/>
醴任激水而推移葆佾陳階金匏在席戚奏翹舞籥動<lb/>
邠詩召鳴鳥于[山*弇]山追伶倫於嶰谷清歌有闋羽觴無<lb/>
筭上陳景福之賜下獻南山之夀信凱宴於在藻知和<lb/>
樂於食苹<lb/>
梁簡文帝三日曲水詩序曰竊以周城洛邑自流水以<lb/>
褉除晉集華林同文軌而髙宴莫不禮具義舉沓矩重<lb/>
<pb n="KR3k0003_WYG_004-31a"/>
規昭動神眀雍熙鍾石者也皇太子生知上徳英眀在<lb/>
躬智湛靈珠辨均河注騰茂實於三善振嘉聲於八區<lb/>
是節也上巳属辰餘萌逹壤倉庚應律女夷司候爾乃<lb/>
分階樹羽疏泉泛爵蘭觴㳂泝蕙肴来往賔儀式序盛<lb/>
徳有容吹𤼵孫枝聲流嶰谷舞艶七盤歌新六變遊雲<lb/>
駐綵仙鶴来儀都人野老雲集霧㑹結軫方衢飛軒照<lb/>
日<lb/>
　　五月五日<lb/>
<pb n="KR3k0003_WYG_004-31b"/>
琴操曰介子綏割其腓股以餌重耳重耳復國子綏獨<lb/>
無所得綏甚怨恨乃作龍蛇之歌以感之終匿於山文<lb/>
公令燔山求之子綏遂抱木而燒死文公令民五月五<lb/>
日不得𤼵火<hi>國語云介子推</hi>
續漢禮儀志曰五月五日朱索五色栁桃印為門户飾<lb/>
以止惡氣<lb/>
風土記曰仲夏端五烹鶩角黍端始也謂五月初五日<lb/>
也又以菰葉裹粘米煮熟謂之角黍<lb/>
<pb n="KR3k0003_WYG_004-32a"/>
續齊諧記曰屈原五月五日投汩羅而死楚人哀之每<lb/>
至此日竹筒貯米投水祭之漢建武中長沙歐囘白日<lb/>
忽見一人自稱三閭大夫謂曰君當見祭甚善但常所<lb/>
遺苦蛟龍所竊今若有惠可以楝樹葉塞其上以五采<lb/>
絲縛之此二物蛟龍所憚也囘依其言世人作粽并帶<lb/>
五色絲及棟葉皆汩羅之遺風也<lb/>
崔實四民月令曰五月五日取蟾蜍可合惡疽瘡取東<lb/>
行螻蛄治婦難産<lb/>
<pb n="KR3k0003_WYG_004-32b"/>
㑹稽典録曰女子曹娥者㑹稽上虞人父能絃歌漢安<lb/>
帝二年五月五日於縣江泝濤迎波神溺死不得尸骸<lb/>
娥年十四乃縁江號哭晝夜不絶聲七日遂投江而死<lb/>
抱朴子蟾蜍萬嵗者頭上有角頷下有丹書八字再重<lb/>
五月五日午時取之隂乾百日以其足畫地即為流水<lb/>
又曰或問辟五兵之道荅曰以五月五日作赤靈符著<lb/>
心前<lb/>
風俗通曰五月五日以五綵絲繫臂者辟兵及鬼令人<lb/>
<pb n="KR3k0003_WYG_004-33a"/>
不病温亦因屈原又曰五月五日續命縷俗説以益人<lb/>
命<lb/>
夏小正月此日蓄採衆藥以蠲除毒氣<lb/>
荆楚記曰荆楚人以五月五日並蹋百草採艾以為人<lb/>
懸門户上以禳毒氣又曰屈原以是日死故並将舟楫<lb/>
以拯之今日競渡是其遺跡<lb/>
大戴禮曰五月五日蓄蘭為沐浴<lb/>
楚辭曰浴蘭湯兮沐芳華<lb/>
<pb n="KR3k0003_WYG_004-33b"/>
詩梁王筠五日望採拾詩曰長絲表良節金縷應嘉辰<lb/>
結蘆同楚客採艾異詩人折花競鮮彩拭露染芳津含<lb/>
嬌起斜眄歛笑動微嚬獻璫依洛浦懐佩似江濵<lb/>
　　七月七日<lb/>
列仙傳曰陶安公者六安鑄冶師行火者朱雀止冶上<lb/>
曰安公安公冶與天通七月七日迎汝以赤龍<hi>事具仙部</hi>又曰王<lb/>
子喬見桓良曰告我家七月七日待我於緱氏山頭至<lb/>
時乘白鶴在山頭望之不得到舉手謝時人數日而去<lb/>
<pb n="KR3k0003_WYG_004-34a"/>
漢書曰武帝七月七日生於漪蘭殿<lb/>
漢武故事曰七月七日上於承華殿齋正中忽有一青<lb/>
鳥從西方来集殿前上問東方朔朔曰此西王母欲来<lb/>
也有頃王母至<hi>事具鳥部</hi>
崔實四民月令七月七日曝經書設酒脯時果散香粉<lb/>
於筵上祈請於河鼔織女言此二星神當㑹守夜者咸<lb/>
懐私願或云見天漢中有奕奕正白氣如地河之波輝<lb/>
輝有光曜五色以此為徴應見者便拜乞願三年乃得<lb/>
<pb n="KR3k0003_WYG_004-34b"/>
竹林七賢論曰阮咸字仲容籍兄子也諸阮前世皆儒<lb/>
學内足於財唯藉一生尚道棄事好酒而貧舊俗七月<lb/>
七日法當曬衣諸阮庭中爛然莫非綈錦咸時總角乃<lb/>
竪長竿摽大布犢鼻於庭中曰未能免俗聊復爾耳<lb/>
世説曰郝隆七月七日見鄰人皆曝曬衣物隆乃仰卧<lb/>
出腹云晒書<lb/>
續齊諧記曰桂陽城武丁有仙道謂其弟曰七月七日<lb/>
織女當渡河諸仙悉還宫弟問曰織女何事渡河荅曰<lb/>
<pb n="KR3k0003_WYG_004-35a"/>
織女暫詣牽牛世人至今云織女嫁牽牛也<lb/>
詩古詩曰迢迢牽牛星皎皎河漢女纎纎濯素手札札<lb/>
弄機杼終日不成章涕泣零如雨河漢清且淺相去詎<lb/>
㡬許盈盈一水間脉脉不得語<lb/>
晉潘尼七月七日侍皇太子宴𤣥圃園詩曰商風初授<lb/>
辰火微流朱眀送夏少昊迎秋嘉木茂園芳草被疇於<lb/>
時我后以豫以遊<lb/>
晉李充七月七日詩曰朗月垂𤣥景洪漢截皓倉牽牛<lb/>
<pb n="KR3k0003_WYG_004-35b"/>
難牽牧織女守空襄河廣尚可越怨此漢無梁<lb/>
晉蘓彦七月七日詠織女詩曰織女思北沚牽牛歎南<lb/>
陽時来嘉慶集整駕巾玉箱瓊珮垂藻蕤霧裾結雲裳<lb/>
釋轡紫微庭觧袊碧琳堂歡宴未及究晨暉照扶桑悵<lb/>
悵一宵促遲遲别日長<lb/>
宋孝武七夕詩曰白日傾晚照絃月升初光炫炫葉露<lb/>
滿肅肅庭風揚贍言媚天漢幽期濟河梁服箱從奔軺<lb/>
紈綺闕成章觧帶遽廻軫誰云秋夜長愛聚雙情款念<lb/>
<pb n="KR3k0003_WYG_004-36a"/>
離兩心傷<lb/>
宋南平王劉鑠七夕詠牛女詩曰秋動清風扇火移炎<lb/>
氣歇廣簷含夜隂髙軒通夕月安歩廵芳林傾望極雲<lb/>
闕組幕縈漢陳龍駕凌霄𤼵誰云長河遥頗覺促筵悦<lb/>
沉情未申冩飛光已飄忽来對眇難期今歡自兹沒<lb/>
宋謝恵運七夕詠牛女詩曰落日隠簷楹升月照簾櫳<lb/>
團團滿葉露淅淅振條風蹀足循廣除瞬目曬曽穹雲<lb/>
漢有靈匹彌年闕相從遐川阻昵愛脩渚曠清容弄杼<lb/>
<pb n="KR3k0003_WYG_004-36b"/>
不成藻聳轡騖前蹤昔離秋已兩今聚夕無雙傾河易<lb/>
廻斡款顔難久悰沃若靈駕旋寂寥雲幄空留情顧華<lb/>
寢遥心逐奔龍<lb/>
宋王僧逹七夕月下詩曰逺山歛氛祲廣庭揚月波氣<lb/>
往風集隟秋還露泫柯節氣既已孱中宵振綺羅来歡<lb/>
詎終夕収淚泣分河<lb/>
宋顔延之為織女贈牽牛詩曰婺女儷經星姮娥棲飛<lb/>
月慙無二媛靈託身侍天闕閶闔殊未暉咸池豈沐髪<lb/>
<pb n="KR3k0003_WYG_004-37a"/>
漢隂不夕張長河為誰越雖有促宴期方湏涼風𤼵<lb/>
宋謝靈運七夕詠牛女詩曰火逝首秋節眀經弦月夕<lb/>
月弦光照户秋首風入隙陵風步曽岑憑雲肆遥脉徙<lb/>
倚西北庭竦踴東南覿紈綺無報章河漢有駿軛<lb/>
宋謝荘七夕夜詠牛女應制詩曰輟機起春暮停箱動<lb/>
秋衿琁居照漢右芝駕肅河隂容裔泛星道逶迤濟烟<lb/>
潯陸離迎宵佩倐爍望昏簮俱傾環氣怨共歇浹年心<lb/>
珠殿釭未沬瑶庭露已深夕清豈掩拂絃輝無久臨<lb/>
<pb n="KR3k0003_WYG_004-37b"/>
梁武帝七夕詩曰白露月下圓秋風枝上鮮瑶臺含碧<lb/>
霧羅幕生紫烟妙㑹非綺節佳期乃涼年玉壺承夜急<lb/>
蘭膏依曉煎昔悲漢難越今傷河易旋怨咽雙念斷悽<lb/>
悼兩情懸<lb/>
梁簡文帝七夕穿針詩曰憐從帳裏出相見夜忩開針<lb/>
欹疑月暗縷散恨風来<lb/>
梁栁惲七夕穿針詩曰代馬秋不歸緇䊵無復緒迎寒<lb/>
理夜縫映月抽纎縷清露下羅衣秋風吹玉柱流景對<lb/>
<pb n="KR3k0003_WYG_004-38a"/>
秋夕餘光欲難駐<lb/>
梁劉遵七夕穿針詩曰步月如有意情来不自禁向光<lb/>
抽一縷舉袖弄雙針<lb/>
梁劉孝威七夕穿針詩曰縷亂恐風来衫輕羞指現故<lb/>
穿雙眼針時縫合歡扇<lb/>
梁沈約織女贈牽牛詩曰紅粧與眀鏡二物本相親用<lb/>
持施㸃畫不照離居人往秋雖一照一照還復塵塵生<lb/>
不復拂蓬首對河津冬夜寒如是寧遽道陽春初商忽<lb/>
<pb n="KR3k0003_WYG_004-38b"/>
云至暫得奉衣巾施袊誠已故每聚忽如新<lb/>
梁王筠代牽牛荅織女詩曰新知與生别由来儻相值<lb/>
如何寸心中一宵懐兩事歡娱未繾綣倐忽成離異終<lb/>
日遥相望祗益生愁思猶憶今春悲尚有故年淚忽遇<lb/>
長河轉獨喜涼颷至奔情翊鳯軫精阿警龍轡<lb/>
梁范雲望織女詩曰盈盈一水邊夜夜空自憐不辭精<lb/>
衛苦河流未可填寸情百重結一心萬處懸願作雙青<lb/>
鳥共舒眀鏡前<lb/>
<pb n="KR3k0003_WYG_004-39a"/>
梁劉孝威詠織女詩曰金鈿已照耀白日未蹉跎欲待<lb/>
黄昏至含嬌渡淺河<lb/>
梁何遜七夕詩曰仙車駐七驤鳯駕出天潢月映九微<lb/>
火風吹百和香来歡暫巧笑還淚已啼粧别離不得語<lb/>
河漢漸湯湯<lb/>
梁庾肩吾七夕詩曰玉匣卷懸衣髙樓開夜扉姮娥随<lb/>
月落織女逐星移離前忿促夜别後對空機倩語雕陵<lb/>
鵲填河未可飛又奉使江州船中七夕詩曰九江逢七<lb/>
<pb n="KR3k0003_WYG_004-39b"/>
夕初弦值早秋天河来映水織女欲攀舟漢使俱為客<lb/>
星槎共逐流莫言相送浦不及穿針樓<lb/>
北齊邢子才七夕詩曰盈盈河水側朝朝長歎息不恡<lb/>
漸衰苦波流詎可測秋期忽云至停梭理容色束衿未<lb/>
觧帶廻鑾已霑軾不見眼中人誰堪機上織願逐青鳥<lb/>
去蹔因希羽翼<lb/>
陳江摠七夕詩曰漢曲天榆冷河邊月桂秋婉孌期今<lb/>
夜飄颻渡淺流輪随月宿轉路逐綵雲浮横波翻瀉淚<lb/>
<pb n="KR3k0003_WYG_004-40a"/>
束素反緘愁此時機杼息獨向紅粧羞<lb/>
杜審言七夕詩曰白露含眀月青雲斷絳河天街七襄<lb/>
轉闗道二神過襦服鏘環珮香筵拂綺羅年年今夜盡<lb/>
機杼别情多<lb/>
隋王眘七夕詩曰天河横欲曉鳯駕儼應飛落月移粧<lb/>
鏡浮雲動别衣懽逐今宵盡愁随還路歸猶将宿昔淚<lb/>
更上去年機<lb/>
隋張文恭七夕詩曰鳯律驚秋氣龍梭静夜機星橋百<lb/>
<pb n="KR3k0003_WYG_004-40b"/>
枝動雲路七香飛映月囘雕扇凌霞曵綺衣含情向華<lb/>
幄流態入重闈懽餘夕漏盡怨結曉驂歸誰念分河漢<lb/>
還憶兩心違<lb/>
賦隋庾信七夕賦曰兔月先上羊燈次安覩牛星之曜<lb/>
景視織女之䦨干於是秦娥麗妾趙豔佳人窈窕名燕<lb/>
逶迤姓秦嫌朝粧之半故憐晚拭之全新此時併捨房<lb/>
櫳共往庭中縷條𦂳而貫矩針鼻細而穿中<lb/>
南齊謝朓七夕賦曰金祗司姖火曜方流素鍾當御夷<lb/>
<pb n="KR3k0003_WYG_004-41a"/>
則鳴秋朱光既夕凉雲始浮盈多靈之藹藹升夜月之<lb/>
悠悠歩廣庭而延膝属天媛而淹留嗟斯靈之淑景招<lb/>
好仇於服箱壓白玉而為飾霏丹霞而為裳廻龍駕之<lb/>
容裔亂鳯管之凄鏘軾帝車而捐玦凌天津而上翔悵<lb/>
漢渚之夕漲欣河廣之既梁臨瑶席而宴語綿含睇而<lb/>
蛾揚嗟蘭夜而難永泣㑹促而怨長撫鳴琴而修浩浣<lb/>
安歌而自傷歌曰月殿清兮桂醪酬雲幄静兮香風浮<lb/>
龍鑣蹀兮玉鑾整睠星河兮不可㽞<lb/>
<pb n="KR3k0003_WYG_004-41b"/>
　　七月十五<lb/>
荆楚嵗時記曰七月十五日僧尼道俗悉營盆供諸寺<lb/>
院<lb/>
盂蘭盆經云有七葉功徳並幡花歌鼓果食送之盖由<lb/>
此又曰目連比丘見其亡母生餓鬼中即以鉢盛飯往<lb/>
餉其母食米入口化成火炭遂不得食目連大呌馳還<lb/>
白佛佛言汝母罪重非汝一人力所奈何當湏十方僧<lb/>
衆威神之力至七月十五日當為七代父母現在父母<lb/>
<pb n="KR3k0003_WYG_004-42a"/>
厄難中者具百味五果以著盆中供養十方大徳佛敇<lb/>
衆僧皆為施主咒願七代父母行襌定意然後受食是<lb/>
時目連母得脱一刼餓鬼之苦目連白佛未来世佛弟<lb/>
子行孝順者亦應奉盂蘭盆為爾可否佛言大善故後<lb/>
代人因此廣為華飾乃至刻木割竹飴䗶翦綵模花果<lb/>
之形極工妙之巧<lb/>
道經曰七月十五中元之日地官校勾捜選人間分别<lb/>
善惡諸天聖衆普詣宫中簡定劫數人鬼傳録餓鬼囚<lb/>
<pb n="KR3k0003_WYG_004-42b"/>
徒一時皆集以其日作𤣥都大獻於玉京山採諸花果<lb/>
珍竒異物幢幡寳盖清膳飲食獻諸聖衆道士於其日<lb/>
夜講誦是經十方大聖齊詠靈篇囚徒餓鬼俱飽滿免<lb/>
於衆苦得還人中<lb/>
賦楊炯盂蘭盆賦曰渾元告秋羲和奏曉太隂望兮圓<lb/>
魄皎閶闔開兮涼風嫋四海澄兮百川皛隂陽肅兮天<lb/>
地窅掃離宫清重閣設皇邸張翠幕鸞飛鳯翔晱陽倐<lb/>
爍雲舒霞布翕赫冥霍陳法供飾盂蘭壮神功之妙物<lb/>
<pb n="KR3k0003_WYG_004-43a"/>
何造化之多端青蓮吐而非夏頳果揺而不寒銅鐵鉛<lb/>
錫璆琳琅玕映以甘泉之玉樹冠以承露之金盤憲章<lb/>
三極儀刑萬類上寥廓兮法天下安貞兮相地殫怪力<lb/>
窮神異少君王子掣曵兮若束玉女瑶姬翩僊兮不至<lb/>
鳴鷫鸘與鸑鷟舞鶤雞與翡翠毒龍怒兮赫然狂象奔<lb/>
兮沈醉怖魍魎潜魑魅离婁眀目不足見其精微匠石<lb/>
洗心不足徴其奥秘夫其逺也天台<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>起繞之以赤霞<lb/>
夫其近也削成孤峙覆之以蓮花晃兮瑶臺之帝室赩<lb/>
<pb n="KR3k0003_WYG_004-43b"/>
兮金闕之仙家其髙也上諸天於大梵其廣也遍諸法<lb/>
於恒沙上可以薦元府於七廟下可以納羣動於三車<lb/>
　　九月九日<lb/>
風土記曰九月九日律中無射而數九俗尚此月折茱<lb/>
茰房以挿頭言辟除惡氣而禦初寒<lb/>
續晉陽秋曰陶潜嘗九月九日無酒宅邊菊叢中摘菊<lb/>
盈把坐其側久望見白衣至乃王𢎞送酒也即便就酌<lb/>
醉而後歸<lb/>
<pb n="KR3k0003_WYG_004-44a"/>
續齊諧記曰汝南桓景随費長房遊學累年長房謂之<lb/>
曰九月九日汝家當有灾厄急宜去令家人各作絳囊<lb/>
盛茱茰以繫臂登髙飲菊酒此禍可消景如言舉家登<lb/>
山夕還家見雞狗牛羊一時暴死長房聞之曰代之矣<lb/>
今世人每至九日登山飲菊酒婦人帶茱茰囊是也<lb/>
孟嘉𫝊曰嘉為桓温叅軍既和而正温甚重之九月九<lb/>
日温遊龍山参僚畢集時佐吏竝著戎服有風至吹嘉<lb/>
帽落温謂左右及賔客勿言以觀其舉止<lb/>
<pb n="KR3k0003_WYG_004-44b"/>
臨海記曰郡北四十步有湖山山甚平正可容數百人<lb/>
坐民俗極重每九日菊酒之辰讌㑹於此山者常至三<lb/>
四百人<lb/>
詩宋謝瞻九日從宋公戲馬臺詩曰風至授寒服霜降<lb/>
休百工巢幕無留燕遵渚有来鴻輕霞冠秋日迅商薄<lb/>
清穹聖心眷嘉節鳴鑾戾行宫四筵霑芳醴中堂起絲<lb/>
桐扶光廹西氾歡餘宴有窮<lb/>
宋謝靈運九日從宋公戲馬臺送孔令詩曰季秋朔邊<lb/>
<pb n="KR3k0003_WYG_004-45a"/>
苦旅雁違霜雪淒淒陽卉腓皎皎寒潭潔良辰感聖心<lb/>
雲旗興暮節鳴葭戾朱宫蘭巵獻時哲歸客逐海隅脱<lb/>
冠謝朝列河流有急瀾浮驂無緩轍<lb/>
齊竟陵王蕭子良九日侍宴詩曰月殿風轉層臺氣寒<lb/>
髙雲歛色遥露已團式詔司警言戾秋巒輕觴時薦落<lb/>
英可飡<lb/>
齊王儉侍皇太子九日𤣥圃宴詩曰眀眀儲后沖黙其<lb/>
量徘徊禮樂優遊風尚微言外融㡬神内王就日齊暉<lb/>
<pb n="KR3k0003_WYG_004-45b"/>
儀雲等望本茂條榮源澄流潔漢稱間平周云魯衛咨<lb/>
我藩華方軌前軼秋日在房鴻雁来翔寥寥清景靄靄<lb/>
微霜草木揺落幽蘭獨芳眷言淄苑尚想濠梁既暢㫖<lb/>
酒亦飽徽猷有来斯悦無逺不柔<lb/>
梁簡文帝九日侍皇太子樂遊苑詩曰離光麗景神英<lb/>
春裕副極儀天金鏘玉度監撫昭眀善物宣布恵潤崐<lb/>
瓊澤熙垂露秋晨精曜駕動宫闈露㸃金節霜沉玉機<lb/>
𤣥戈側影翠羽翻暉庭廻鶴盖水照犀衣蘭羞薦爼竹<lb/>
<pb n="KR3k0003_WYG_004-46a"/>
酒澄芬千音寫鳯百戲承雲紫燕躍武赤兎越空横飛<lb/>
鳥箭半轉地弓又九日賦韻詩曰是節協陽數髙秋氣<lb/>
已精簷芝逐月唘惟風依夜清逺燭承歌黛斜橋聞履<lb/>
聲梁塵下未息共愛賞心并<lb/>
梁沈約為臨川王九日侍太子宴詩曰凉風北起髙雁<lb/>
南翻葉浮楚水草折梁園凄清霜野惆悵晨鵾雲輕寒<lb/>
樹日麗秋源三金廣設六羽髙陳寒英始獻涼酎初醇<lb/>
靡靡神襟鏘鏘羣彦思媚儲猷洽和奉宴思暢蘭席歡<lb/>
<pb n="KR3k0003_WYG_004-46b"/>
同桂殿景遽樂推臨風以眷麗景天枝位非徳舉任伍<lb/>
辰階祚均河楚負岳未勝瞻雲難侣望古興惕心焉載<lb/>
佇又九日侍宴樂遊苑詩曰憑玉宅海端扆御天上流<lb/>
飛壑静震騰川凝神貫極摛道漏泉西裘委袵南風在<lb/>
弦暮芝始緑年桂初丹上林葉下滄池水寒霜霑玉樹<lb/>
雁動輕瀾停蹕玉陛徙衛琁墀琱箱鳯綵羽盖鸞姿虹<lb/>
旌迢遰翠華葳𬎼禮宏㶚汭義髙洛湄<lb/>
梁丘遲九日侍宴樂遊苑詩曰朱明已謝蓐收司禮爰<lb/>
<pb n="KR3k0003_WYG_004-47a"/>
理秋祓備揚旌<graphic n="KR1658" url="https://raw.githubusercontent.com/kanripo/KR-Gaiji/master/images/KR1658.png" mimeType="image/png"/>奉璋峩峩金貂濟濟上林宏敞離宮<lb/>
非一綵殿廻風丹樓映日隋珠甲帳屯衛周悉睟容徐<lb/>
動天儀澄謐雲物游颺光景髙麗枯葉未落寒花委砌<lb/>
絲桐激舞楚雅閒慧參差繁響殷勤流詣<lb/>
梁任昉九日侍宴樂遊苑詩曰帝徳峻韶夏王功書頌<lb/>
平共貫㳂五勝獨道邁三英我皇撫歸運時乗信告成<lb/>
一唱華鍾石再撫被絲笙黄草歸雒木梯山薦玉榮時<lb/>
来濁河變瑞起温洛清物色動宸眷民豫降皇情<lb/>
<pb n="KR3k0003_WYG_004-47b"/>
梁劉苞九日侍宴樂遊苑正陽堂詩曰六郡良家子幽<lb/>
并遊俠兒立乘爭飲羽倒騎競紛馳鳴珂飾華眊金鞍<lb/>
映玉羈膳羞殫海陸和齊眡秋宜雲飛雅琴奏風起洞<lb/>
簫吹曲終髙宴罷景落樹隂移微薄承嘉恵飲徳良不<lb/>
貲取効績無紀感恩心自知<lb/>
梁王脩巳九日詩曰霜威始落翠寒氣初入堂隋珠爛<lb/>
似燭懸藜疑夜光舞歩因絃折歌聲随袂揚夜深聞漏<lb/>
緩簷虛覺唱長<lb/>
<pb n="KR3k0003_WYG_004-48a"/>
梁劉孝威九日酌菊花酒詩曰露花疑始摘羅衣似適<lb/>
熏餘杯度不取欲持嬌使君<lb/>
梁何遜為西豐侯九日侍宴樂遊苑詩曰皇徳無與讓<lb/>
重規襲帝勛垂衣化比屋卷領慎為君翾飛悦有道卉<lb/>
木荷平分宸襟動時豫嵗序属涼氛城霞旦晃朗槐霧<lb/>
曉氤氲鸞和馳八襲鳯駕唘千羣羽觴歌湛露佾舞奏<lb/>
承雲禁林終宴晚華池物色曛疎樹翻髙葉寒流聚細<lb/>
文<lb/>
<pb n="KR3k0003_WYG_004-48b"/>
梁庾肩吾侍讌九日詩曰轍迹光周頌廵遊減夏功鉤<lb/>
陳萬騎轉閶闔九門通秋暉逐行漏朔氣繞相風獻夀<lb/>
重陽節廻鸞上苑中疏山開輦道間樹出離宫玉醴吹<lb/>
花菊銀床落井桐飲羽山西射浮雲冀北驄塵飛金埒<lb/>
滿葉破栁條空<lb/>
周王褒九日從駕詩曰黄山獵地廣青門官路長律改<lb/>
三秋節氣應九鍾霜曙影初分地暗色始成光交斾長<lb/>
秋坂緹幕杏間堂射馬垂雙帶豐貂珮兩璜苑寒梨樹<lb/>
<pb n="KR3k0003_WYG_004-49a"/>
紫山秋菊葉黄終慙属車對空假侍中郎<lb/>
賦宋傅亮九月九日登陵囂館賦曰嵗九旻之暮月肅<lb/>
晨駕而北逝度廻壑以停轅凌孤館而逺憩何物惨而<lb/>
節哀又雲悠而風厲悴緑蘩於寒渚隕豐灌於荒澨玩<lb/>
中原之芬菊惜蘭圃之彫蕙旌竹栢之勁心謝梧楸之<lb/>
零脆爾乃流眄平隰落日還臯于感具盈在物周騷聆<lb/>
離鵾之悽響泝鳴林之瀏飈彼遊子之苦傷每寤歎於<lb/>
我勞矧集悲而鍾苦疚寸心其如忉𦕈天末以遥瞪怨<lb/>
<pb n="KR3k0003_WYG_004-49b"/>
故鄉之阻遼<lb/>
書魏文帝與鍾繇書曰嵗往月来忽復九月九日九為<lb/>
陽數而日月並應俗嘉其名以為宜於長久故以享宴<lb/>
髙㑹是月律中無射言羣木庶草無有射而生至於芳<lb/>
菊紛然獨榮非夫含乾坤之純和體芬芳之淑氣孰能<lb/>
如此故屈平悲冉冉之将老思食秋菊之落英輔體延<lb/>
年莫斯之貴謹奉一束以助彭祖之術<lb/>
　藝文類聚卷四<lb/>
</p>
<p>
</p>
  </div>
</body>
</text>
</TEI>
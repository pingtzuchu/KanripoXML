<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷三十四</head>
    <p>
<pb n="KR3k0003_WYG_034-1a"/>
欽定四庫全書<lb/>
　藝文類聚卷三十四　　　唐　歐陽詢　撰<lb/>
　人部十八<hi>懐舊</hi>　<hi>哀傷</hi>
　　懐舊<lb/>
尚書曰人惟求舊器非求舊惟新<lb/>
詩序曰友賢不棄不遺故舊則民德歸厚<lb/>
左傳曰鄭子太叔卒趙簡子爲之臨甚哀曰黄父之㑹<lb/>
夫子語我九言<lb/>
<pb n="KR3k0003_WYG_034-1b"/>
論語曰故舊不遺則民不偷<lb/>
漢書曰髙祖過沛置酒沛宮悉召故人父老酒酣自擊<lb/>
筑起舞慷慨傷懐泣數行下謂沛父兄曰遊子悲故鄉<lb/>
吾雖都關中萬歲之後我魂魄猶思樂沛與父老諸母<lb/>
故鄉人樂飲極歡道舊故爲笑樂又曰朱邑惇篤於故<lb/>
舊性公平不可交私<lb/>
新序曰延陵季子使過徐徐君心欲得其寳劒弗忍言<lb/>
季子心許之而未及與及還而徐君已薨乃脫寳劒懸<lb/>
<pb n="KR3k0003_WYG_034-2a"/>
於墓樹徐人竒之曰延陵季子不忘舊故脫千金之劒<lb/>
挂丘樹<lb/>
東觀漢記曰章帝幸東平祭東平王墓云思其人到其<lb/>
鄉其處在其人亡<lb/>
皇甫謐高士傳曰徐稚仁讓聞於天下黄瓊辟公府不<lb/>
詣及瓊薨稚負笈徒歩三千餘里到瓊墓致酹<lb/>
嵇康高士傳曰商容有疾老子問之容曰子過故鄉而<lb/>
下車知之乎老子曰非謂不忘故耶<lb/>
<pb n="KR3k0003_WYG_034-2b"/>
詩梁沈約懐舊詩曰元長秉竒調弱冠慕前蹤眷言懐<lb/>
祖武一簣望成峯凃難行易跌命舛志難逢折風落迅<lb/>
羽流恨滿青松<hi>傷王融</hi>又詩曰吏部信才傑文鋒振音響<lb/>
調與金石諧思逐風雲上豈言陵霜質忽隨人事徃尺<lb/>
璧爾何寃一旦同丘壤<hi>傷謝朓</hi>又詩曰左率馥時譽秀出<lb/>
冠朋僚聳兹千仞氣依此百尋條藴藉含文雅散朗溢<lb/>
風飈楸檟今已合容範尚昭昭<hi>傷庾杲之</hi>又詩曰長史體閒<lb/>
任坦蕩無外求持身非詭遇應物有虛舟心從朋好盡<lb/>
<pb n="KR3k0003_WYG_034-3a"/>
形爲歡宴留歡宴未終畢零落委山丘<hi>傷王諶</hi>又詩曰東<lb/>
南既擅美洛陽復稱才擕手同歡宴比跡共追陪事隨<lb/>
短秀落言歸長夜臺<hi>傷虞炎</hi>又詩曰少府懐貞節忘軀濟<lb/>
所奉吏道勤不息繁文長自擁既闕優孟歌身没誰爲<lb/>
寵<hi>傷李珪之</hi>又詩曰韋夐識前載博物備戎華稅驂止營校<lb/>
淪跡委泥沙如知庸聽局方悟大音賖<hi>傷韋景猷</hi>又詩曰處<lb/>
和無近累天然有勝質蕭索負高情耿介懐私實義貴<lb/>
良爲重蘭摧非所恤一罷平生言寧知擕手日<hi>傷劉渢</hi>又<lb/>
<pb n="KR3k0003_WYG_034-3b"/>
詩曰豫州懐風範綽然標雅度處約志不渝接廣情無<lb/>
忤頡頏事刀筆紛綸逓朱素美志同山河浮年迫朝露<lb/>
<hi>傷胡諧之</hi>
賦西晋向秀思舊賦曰予與嵇康呂安居止接近其人<lb/>
並有不羈之才嵇康意逺而疎呂安心曠而放其後各<lb/>
以事犯法嵇博綜枝藝於絲竹特妙臨當就命顧視日<lb/>
影索琴而彈之逝將西邁經其舊廬鄰人有吹笛者發<lb/>
聲寥亮追想曩昔遊宴之好感音而歎故作賦云將命<lb/>
<pb n="KR3k0003_WYG_034-4a"/>
適於逺京遂旋返而北徂濟黄河以汎舟經山陽之舊<lb/>
居踐二子之遺迹歴窮巷之空廬惟古昔以懐人心徘<lb/>
徊以躊躇棟宇存而弗毁形神逝其焉如昔李斯之受<lb/>
罪歎黄犬之長吟悼嵇生之永辭顧日影而彈琴託運<lb/>
遇於際㑹寄餘命於寸隂聽鳴笛之慷慨妙聲絶而復<lb/>
尋停駕言而將邁遂援翰而冩心<lb/>
晉潘岳懐舊賦曰予十二而獲見于父友東武戴侯楊<lb/>
君遂申之以婚姻而道元公嗣亦隆世親之愛不幸短<lb/>
<pb n="KR3k0003_WYG_034-4b"/>
命父子凋殞予尋役于外不歴嵩丘之山者九年于兹<lb/>
矣今而經焉慨然懐舊乃作賦曰仰晞歸雲俯鏡泉流<lb/>
前瞻大室旁眺嵩丘東武託焉建塋啓疇巖巖雙表列<lb/>
列行楸予總角而獲見承戴侯之清塵名予以國士眷<lb/>
予以嘉姻自祖考而隆好逮二子而世親歡擕手以諧<lb/>
老庶報德之有鄰今九載而一來空館閴其無人陳荄<lb/>
被于堂除舊圃化而爲薪歩庭廡以徘徊流涕泣而霑<lb/>
巾<lb/>
<pb n="KR3k0003_WYG_034-5a"/>
銘周庾信思舊銘曰歲次攝提星居鶉首梁故觀寧矦<lb/>
蕭永卒嗚呼哀哉人之戚也既非金石所移士之悲也<lb/>
寧有春秋之異高臺已傾稷下有聞琴之泣壯士一去<lb/>
燕南有擊筑之悲項羽之晨起帳中李陵之徘徊岐路<lb/>
無假窮秋于時悲矣况復魚飛武庫豫有棄甲之徴鳥<lb/>
伏狄泉先見横流之兆星紀呉亡庚辰楚滅原隰載馳<lb/>
轘轅長徃甲裳失矣餘皇棄焉河流酸棗把梓與樗櫟<lb/>
俱沉海淺蓬萊魚鼈共蛟龍並盡燃香複道詎歛寃魂<lb/>
<pb n="KR3k0003_WYG_034-5b"/>
載酒屬車寧消愁氣芝蘭蕭艾之秋形殊而並悴羽毛<lb/>
鱗介之怨聲異而俱哀幕府昔開俊賢翹首爲羈終歲<lb/>
門人謝焉及乎東首告辭西陵長徃山陽車馬永别郊<lb/>
門潁川賔客遥悲松路嵇叔夜之山廬尚多楊柳王子<lb/>
猷之舊徑唯餘竹林王孫葬地方爲長樂之宮烈士埋<lb/>
魂即是將軍之墓昔甞歡宴風月留連追憶平生宛然<lb/>
心目美酒酌焉猶思建業之水鳴琴在操終念華亭之<lb/>
鶴重爲此别嗚呼甚哉麟亡星落月死珠傷瓶罄罍恥<lb/>
<pb n="KR3k0003_WYG_034-6a"/>
芝焚蕙歎所冀鍾沉德水望出風雲劒没豐城氣連牛<lb/>
斗潸然思舊乃作銘曰風雲上惨舟壑潜移駸駸霜露<lb/>
君子先危紀矦大去懐王不反玉樹長埋風流遂逺荀<lb/>
卿故縣慶封餘邑萬里傷魂修門詎入城連武庫山枕<lb/>
盧龍思歸道逺反葬無從徒留送鴈空靡長松疇昔隆<lb/>
貴惨舒語嘿託情嵇琴風雲相得有酒如澠終温且克<lb/>
朝陽落鳳大野傷麟佳城欝欝流寓于秦山陽相送惟<lb/>
餘故人孀機婺緯獨鶴孤鸞閨深夜靜風月俱寒生平<lb/>
<pb n="KR3k0003_WYG_034-6b"/>
已矣懐故何期匣巾絃斷鄰人笛悲昔爲幕府今成繐<lb/>
帷<lb/>
序梁元帝懐舊志序曰吾自北狩琅臺東探禹穴觀濤<lb/>
廣陵面金湯之設險方舟宛委眺玉笥之干霄臨水登<lb/>
山命儔嘯侶中年承乏攝牧神州戚里英賢尚冠髦俊<lb/>
䕃眞長之弱柳觀茂𢎞之舞鶴清酒繼進甘果徐行長<lb/>
安郡公爲其延譽扶風長者刷其羽毛於是駐伏熊廻<lb/>
駟馬命鄒湛召王祥余顧而言曰斯樂難常誠有之矣日<lb/>
<pb n="KR3k0003_WYG_034-7a"/>
月不居零露相半素車白馬徃矣不追春華秋實懐哉<lb/>
何已獨軫魂交情深宿草故備書爵里陳懐舊焉<lb/>
　　哀傷<lb/>
毛詩序曰日月衛莊姜傷已也遭州吁之難傷已不見荅<lb/>
於先君以至困窮<lb/>
左傳曰魯襄仲殺公子惡及視而立宣公夫人姜氏歸<lb/>
于齊哭而過市曰天乎仲爲不道殺嫡立庶市人皆哭<lb/>
魯人謂之哀姜又秦不哀吾䘮而滅吾同姓<lb/>
<pb n="KR3k0003_WYG_034-7b"/>
禮記曰墟墓之間未施哀於民而民哀又曰陽門之介<lb/>
夫死而司城子罕哭之哀而民說又曰孔子過泰山側<lb/>
有婦人哭於墓者而哀夫子使子貢問之對曰昔吾舅<lb/>
死於虎吾夫又死焉今吾子又死焉又曰知生者弔知<lb/>
死者傷又曰傷哉貧也生無以養死無以爲禮又曰孔<lb/>
子過衛遇舊館人之䘮夫子入哭之出使子貢脫驂而<lb/>
賻之曰予向者入而哭之過於一哀而出涕<lb/>
論語曰關睢樂而不淫哀而不傷又曰臨䘮不哀吾何<lb/>
<pb n="KR3k0003_WYG_034-8a"/>
以觀之哉<lb/>
家語曰閔子騫三年䘮畢見於孔子與之琴使之絃切<lb/>
切而悲孔子曰君子也哀未盡能斷之以禮<lb/>
焦贑易林曰秋風生哀華落悲心<lb/>
說苑曰鮑叔死管仲舉上衽而哭之泣下如雨從者曰<lb/>
非君臣父子也管仲曰生我者父母知我者鮑子也士<lb/>
爲知已者死而况爲之哀乎<lb/>
列子曰燕人生長於楚及老而還本國過晉國同行者<lb/>
<pb n="KR3k0003_WYG_034-8b"/>
誑之指城曰此燕國之城其人愀然變容指社曰此君<lb/>
里之社乃喟然而歎指舎曰此君先人之廬乃澘然而<lb/>
泣指壠曰此君先人之冡其人哭不自禁<lb/>
文子曰九夷八狄之哭異聲而皆哀<lb/>
呉志曰呂岱親愛徐原原性忠壯好直言及原死哭之<lb/>
甚哀曰益友不幸岱復何聞乎<lb/>
王隠晉書曰庾衮兄子孤卒衮既哀其孤又痛其成人<lb/>
而未娶撫柩而號每哭聽者皆泣人不哀其䘮感其哀<lb/>
<pb n="KR3k0003_WYG_034-9a"/>
也又曰阮籍鄰家女未嫁而死藉徃哭之甚哀<lb/>
俗說曰阮光祿大兒䘮哀過遂得失心病<lb/>
琴操曰孔子遊於泰山見薪者哭甚哀孔子問之薪者<lb/>
曰吾自傷故哀爾<lb/>
沈約宋書曰世祖與羣臣至寵姬殷貴妃墓謂劉德願<lb/>
曰卿等哭貴妃若悲者當加厚賞德願應聲便號慟涕<lb/>
泗交横上甚恱以爲豫州刺史上又令羊志哭志亦嗚<lb/>
咽甚哀他日有問志者卿那得此副急淚志荅曰我爾<lb/>
<pb n="KR3k0003_WYG_034-9b"/>
日自哭亡妾耳<lb/>
秦州記曰隴西郡有隴山山東人升此而顧瞻者莫不<lb/>
悲思哀傷<lb/>
詩魏文帝寡婦詩曰友人阮元瑜早亡傷其妻孤寡爲<lb/>
作此詩霜露紛兮交下木葉落兮萋萋候鴈叫兮雲中<lb/>
歸燕翩兮徘徊妾心感兮惆悵白日急兮西頽守長夜<lb/>
兮思君魂一夕兮九乖悵延佇兮仰視星月隨兮天廻<lb/>
徒引領兮入房竊自憐兮孤栖願從君兮終没愁何可<lb/>
<pb n="KR3k0003_WYG_034-10a"/>
兮久懐<lb/>
魏阮瑀七哀詩曰丁年難再遇富貴不重來良時忽一<lb/>
過身體爲土灰冥冥九泉室漫漫長夜臺身盡氣力索<lb/>
精魂靡所廻嘉殽設不御㫖酒盈觴杯出壙望故鄉但<lb/>
見蒿與萊又詩曰臨川多悲風秋日苦清涼客子易爲<lb/>
戚感此用哀傷攬衣久躑躅上觀心與房三星守故次<lb/>
明月未收光雞鳴當何時朝晨尚未央還坐長歎息幽<lb/>
憂難可忘<lb/>
<pb n="KR3k0003_WYG_034-10b"/>
魏王粲七哀詩曰西京亂無象豺虎方遘患復棄中國<lb/>
去逺身適荆蠻親戚對我悲朋友追相攀出門無所見<lb/>
白骨蔽平原南登㶚陵岸廻首望長安悟彼下泉人喟<lb/>
然傷心肝又詩曰荆蠻非我鄉何人久滯淫方舟遡大<lb/>
江日暮愁我心山岡有餘映巖阿増重隂流波激清響<lb/>
猴猨臨岸吟獨夜不能寐攝衣起撫琴絲桐感人情爲<lb/>
我發悲音<lb/>
晉張載七哀詩曰秋風吐商氣蕭瑟掃前林陽烏収和<lb/>
<pb n="KR3k0003_WYG_034-11a"/>
響寒蟬無餘音朱光馳北陸浮景想西沈顧望無所見<lb/>
唯覩松栢隂肅肅高桐枝翩翩孤栖禽仰聽離鴻鳴俯<lb/>
聞蚯蚓吟哀人易感傷覧物增悲心<lb/>
晉潘岳關中詩曰哀此黎元無罪無辜肝腦塗地白骨<lb/>
交衢夫行妻寡父出子孤俾我晉民化爲狄俘又哀詩<lb/>
曰摧如葉落樹邈若雨絶天雨絶有歸雲葉落何時連<lb/>
山氣冐岡嶺長風鼔松柏堂虛聞鳥聲室暗知日夕晝<lb/>
愁奄逮昏夜思忽終昔展轉獨悲窮泣下霑枕席人居<lb/>
<pb n="KR3k0003_WYG_034-11b"/>
天地間飄若逺行客先後詎能㡬誰能弊金石又悼亡<lb/>
詩曰皎皎窓中月照我室南端清商應秋至溽暑隨節<lb/>
闌凛凛凉風升始覺夏衾單豈曰無重纊誰與同歲寒<lb/>
歲寒無與同朗月何朧朧展轉眄枕席長簟竟牀空牀<lb/>
空委清塵室虛來悲風霑胷安能已悲懐從中起寢興<lb/>
目存形遺音猶在耳又悼亡詩曰荏苒冬春謝寒暑忽<lb/>
流易之子歸窮泉重壤永幽隔望廬思其人入室想所<lb/>
歴帷屏無髣髴翰墨有餘跡流芳未及歇遺挂猶在壁<lb/>
<pb n="KR3k0003_WYG_034-12a"/>
悵怳如或存廻遑忡驚惕如彼翰林鳥雙栖一朝隻如<lb/>
彼游川魚比目中路隔又思子詩曰造化甄品物天命<lb/>
代虛盈奈何念稚子懐竒隕㓜齡追想存髣髴感道傷<lb/>
中情一徃何時還千載不復生<lb/>
宋顔延之除弟服詩曰徂没離二秋淹泣備三冬徃辰<lb/>
緬難紀來筭忽易窮升没奄朞晦灑掃易禮容縞衣變<lb/>
余體長逝歸爾躬又辭難潮溝詩曰徘徊春郊甸俯仰<lb/>
引單襟一塗茍不豫百慮畢來侵永懐交在昔有願諐<lb/>
<pb n="KR3k0003_WYG_034-12b"/>
瑟琴冩言勞者事將用慰亡簮<lb/>
齊謝朓銅爵臺妓詩曰繐帷飄井幹尊酒若平生欝欝<lb/>
西陵樹詎聞歌吹聲芳襟染淚跡嬋媛空復情玉座猶<lb/>
寂寞况乃妾身輕<lb/>
梁簡文帝傷美人詩曰昔聞倡女别蕩子無歸期今似<lb/>
陳王歎流風難重思翠帶留餘結苔階没故綦圖形更<lb/>
非是夢見反成疑燻罏含好氣庭樹吐華滋香燒日有<lb/>
歇花落無還時<lb/>
<pb n="KR3k0003_WYG_034-13a"/>
梁任昉哭范僕射詩曰平生禮數絶式瞻在國禎一朝<lb/>
萬化盡猶我故人情已矣平生事詠歌盈篋笥兼復相<lb/>
嘲謔常與虛舟値何時見范矦還叙平生意<lb/>
梁沈約蕭丞相弟詣世子車中作詩曰亷公失權勢門<lb/>
館有虛盈貴賤猶如此况乃曲池平高車塵未滅珠履<lb/>
故餘聲賔階綠錢滿客位紫苔生何當九原上欝欝望<lb/>
佳城<lb/>
梁蕭子範入元襄王第詩曰伏軾窺東苑收淚下王橋<lb/>
<pb n="KR3k0003_WYG_034-13b"/>
昔時方轂處於今共寂寥夾池猶裊裊仙榭尚迢迢一<lb/>
同西靡柏徒思芳樹蕭<lb/>
梁王筠和蕭子範入元襄王第詩曰昔入睢陽苑連歩<lb/>
披風雲今遊故臺處回望閴無人皓壁留餘篆蕙圃有<lb/>
餘芬行人皆隕涕何獨孟甞君<lb/>
梁呉筠傷友詩曰可憐桂樹枝懐芳君不知摧折寒山<lb/>
裏遂死無人窺<lb/>
梁何遜行經范僕射故宅詩曰旅葵應蔓井荒藤已上<lb/>
<pb n="KR3k0003_WYG_034-14a"/>
扉寂寂空郊暮無復車馬歸㶑灔故池水蒼茫落日暉<lb/>
閴寂今如此行客盡霑衣又銅爵臺妓詩曰秋風木葉<lb/>
落蕭瑟絃管清望陵歌對酒向帳舞空城寂寂檐宇曠<lb/>
飄飄帷幔輕曲終相顧起日暮松柏聲<lb/>
梁劉孝綽銅爵臺妓詩曰爵臺三五日歌吹似佳期定<lb/>
對西陵晚松風飄素帷危絃斷更接心傷於此時何言<lb/>
留客袂翻掩望陵悲<lb/>
梁庾肩吾亂後經呉郵亭詩曰郵亭一廻望風塵千里<lb/>
<pb n="KR3k0003_WYG_034-14b"/>
昏青袍異春草白馬即呉門獯戎梗伊洛雜種亂轘轅<lb/>
輦道同關塞王城似太原休明鼎尚重秉禮國猶存殷<lb/>
牖爻雖賾堯城吏轉尊泣血悲東走横戈念北奔方憑<lb/>
七廟略誓雪五陵寃人事今如此天道共誰論<lb/>
周庾信傷周處士詩曰㝠漠爾遊岱悽凉予向秦雖言<lb/>
異生死同是不歸人悵然張仲蔚悲哉鄭子眞三山猶<lb/>
有鶴五柳更應春遂令從渭水投釣徃江濵<lb/>
周王褒送觀寧矦葬詩曰丹旐書空位素帳設虛樽楚<lb/>
<pb n="KR3k0003_WYG_034-15a"/>
琴南操絶韓書舊說存西靡傷新樹東陵惜故園自憐<lb/>
悲谷影彌念玉關門餘暉盡天末夕霧起山根平原㸔<lb/>
獨樹臯亭望列村寂寥還蓋靖荒茫歸路昏挽鐸已流<lb/>
唱童歌行自喧眷言千載後誰將遊九原又送劉中書<lb/>
葬詩曰昔别傷南浦今歸去北邙書生空託夢久客每<lb/>
思鄉塞近邊雲黑塵昏野日黄陵谷俄遷變松柏易荒<lb/>
凉題銘無復迹何處驗龜長<lb/>
陳沈烱望郢州城詩曰魂兮何處反非死復非仙坐柯<lb/>
<pb n="KR3k0003_WYG_034-15b"/>
如昨日石合未淹年歴陽頓成浦東海果爲田空憶扶<lb/>
風詠誰見峴山傳世變才良改時移民物遷悲哉孫驃<lb/>
騎悠悠哭彼天又長安還至方山愴然自傷詩曰秦軍<lb/>
坑趙卒遂有一人生雖還舊鄉里危心曾未平淮源比<lb/>
桐柏方山似削成猶疑屯虜騎尚畏値胡兵空村餘拱<lb/>
木廢邑有頽城舊識莫不盡新知皆異名百年三萬日<lb/>
處處此傷情<lb/>
陳隂鏗和樊晉陵傷妾詩曰畫梁朝日盡芳樹落花辭<lb/>
<pb n="KR3k0003_WYG_034-16a"/>
忽以千金笑長作九泉悲鏡前塵劇粉機上網多絲户<lb/>
餘雙入燕牀有一空帷名香不可得何見反魂時<lb/>
陳張正見銅爵臺詩曰荒凉銅爵晚揺落墓田通雲惨<lb/>
當歌日松吟欲舞風人疏瑶席冷曲罷繐帷空可惜年<lb/>
將淚俱盡望陵中<lb/>
陳江總奉和東宫經故妃舊殿詩曰故殿看看冷空階<lb/>
歩歩悲猶憶窺窓處還如解珮時苔生無意早燕入有<lb/>
言遲若令歸就月照見不須疑又傷顧野王詩曰獨酌<lb/>
<pb n="KR3k0003_WYG_034-16b"/>
一樽酒高詠七哀詩何言蒿里别非復竹林期堦荒鄭<lb/>
公草户閴董生帷人隨暮槿落客共晚鶯悲年髮兩如<lb/>
此傷心獨㡬時又和張源傷徃詩曰小婦當罏夜夫壻<lb/>
凱師年正歌千里曲翻入九重泉機中未斷素瑟上本<lb/>
留絃空帳臨窓掩孤燈向壁燃還悲塞壟曙松短未生<lb/>
烟<lb/>
賦漢武帝李夫人賦曰飾新宫以延佇泯不歸乎故鄉<lb/>
惨欝欝其蕪穢處隱隱而懐傷釋輿馬於山椒奄修夜<lb/>
<pb n="KR3k0003_WYG_034-17a"/>
之不陽秋氣憯以悽戾桂枝落而消亡神焭焭以遥思<lb/>
精浮遊而出疆託沉隂以曠久惜繁華之未央念窮極<lb/>
之不逮惟要妙而相佯<lb/>
後漢蘇順歎懐賦曰悲終風之隕籜條枝梢以摧傷桂<lb/>
敷榮而方盛遭暮冬之隆霜華菲菲之將實中夭零而<lb/>
消亡童烏濬其明哲悲何壽之不將嗟劉生之若兹奄<lb/>
彌留而永䘮<lb/>
魏文帝悼夭賦曰族弟文仲亡時年十一母氏傷其夭<lb/>
<pb n="KR3k0003_WYG_034-17b"/>
逝追悼無已予以宗族之愛乃作斯賦氣紆結以填胷<lb/>
不知涕之縱横時徘徊於舊處覩靈衣之在牀感遺物<lb/>
之如故痛爾身之獨亡愁端坐以無聊心慼慼而不寧<lb/>
歩廣厦而踟蹰覽萱草於中庭悲風蕭其夜起秋氣<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
以厲情仰瞻天而太息聞别鳥之哀鳴又寡婦賦曰陳<lb/>
留阮元瑜早亡每感存其遺孤未嘗不愴然傷心故作<lb/>
斯賦惟生民兮艱危在孤寡兮常悲人皆處兮歡樂我<lb/>
獨怨兮無依撫遺孤兮太息俯哀傷兮告誰三辰周兮<lb/>
<pb n="KR3k0003_WYG_034-18a"/>
逓照寒暑運兮代臻歴夏日兮苦長渉秋夜兮漫漫微<lb/>
霜隕兮集庭燕雀飛兮我前去秋兮就冬改節兮時寒<lb/>
水凝兮成氷雪落兮翻翻傷薄命兮寡獨内惆悵兮自<lb/>
憐又感物賦曰䘮亂以來天下城郭丘墟惟從太僕君<lb/>
宅尚在南征荆州還過鄉里舎焉乃種諸蔗于中庭渉<lb/>
夏歴秋先盛後衰悟興廢之無常慨然永歎乃作斯賦<lb/>
伊陽春之散節悟乾坤之交靈瞻𤣥雲之蓊欝仰沉隂<lb/>
之杳冥降甘雨之豐霈垂長溜之泠泠掘中堂而爲圃<lb/>
<pb n="KR3k0003_WYG_034-18b"/>
植諸蔗于前庭渉炎夏而既盛迄凛秋而將衰豈在斯<lb/>
之獨然信人物其有之<lb/>
魏陳王曹植思子賦曰彼凡人之相親小離别而懐戀<lb/>
况中傷之愛子乃千秋而不見入空室而獨倚對牀帷<lb/>
而切歎痛人亡而物在心何忍而復觀日晼晚而既没<lb/>
月代照而舒光仰列星以至晨衣霑露而含霜惟逝者<lb/>
之日逺愴傷心而絶腸<lb/>
魏高貴鄉公傷魂賦曰上師東征宗正曹並以宗室材<lb/>
<pb n="KR3k0003_WYG_034-19a"/>
能兼侍中從行到頃得疾數日亡意甚傷之爲作此賦<lb/>
宗臣充于常伯體材藝而中良何旻天之不怙遘暴疾<lb/>
而隕亡惟厥疾之初發若常疾之輕微未驚日而沉篤<lb/>
氣惙惙而耗衰歧鵲騁技而弗救豈藥石之能追精魂<lb/>
忽已消散神眇𦕈而長違<lb/>
魏王粲傷夭賦曰惟皇天之賦命實浩蕩而不均或老<lb/>
終以長世或昏天而夙泯物雖存而人亡心惆悵而長<lb/>
慕哀皇天之不惠抱此哀而何愬求魂神之形影羌幽<lb/>
<pb n="KR3k0003_WYG_034-19b"/>
㝠而弗迕淹徘徊以想像心彌結而紆縈晝忽忽其若<lb/>
昏夜烱烱而至明又思友賦曰登城隅之高觀忽臨下<lb/>
以翺翔行遊目於林中覩舊人之故場身既没而不見<lb/>
餘迹存而未䘮滄浪浩兮廻流波水石激兮揚素精夏<lb/>
木兮結莖春鳥兮愁鳴平原兮泱漭綠草兮羅生超長<lb/>
路兮逶迤實舊人兮所經身既逝兮幽翳魂𦕈𦕈兮藏<lb/>
形又寡婦賦曰闔門兮却掃幽處兮高堂提孤孩兮出<lb/>
户與之歩兮東廂顧左右兮相憐意悽愴兮摧傷觀草<lb/>
<pb n="KR3k0003_WYG_034-20a"/>
木以敷榮感傾葉兮落時人皆懐兮歡豫我獨感兮不<lb/>
怡日掩曖兮不昏明月皎兮揚暉坐幽室兮無爲登空<lb/>
牀兮下幃涕流連兮交頸心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>結兮増悲<lb/>
魏丁廙妻寡婦賦曰惟女子之有行固歴代之彞倫辭<lb/>
父母而言歸奉君子之清塵如懸蘿之附松似浮萍之<lb/>
託津何性命之不造遭世路之險迍榮華曄其始茂所<lb/>
恃奄其徂泯靜閉門以却掃魂孤焭以窮居刷朱扉以<lb/>
白堊易𤣥帳以素幃含惨悴以何訴抱弱子以自慰時<lb/>
<pb n="KR3k0003_WYG_034-20b"/>
翳翳以東隂日亹亹以西墜雞歛翼以登棲雀分散以<lb/>
赴肆還空牀以下帷拂衾褥以安寐想逝者之有憑因<lb/>
宵夜之髣髴痛存没之異路終窈漠而不至時荏苒而<lb/>
不留將遷靈以大行駕龍轜於門側設祖祭於前廊彼<lb/>
生離其猶難矧永絶而不傷自衘恤而在疚履氷冬之<lb/>
四節風蕭蕭而增勁寒凛凛而彌切霜悽悽而夜降水<lb/>
溓溓而晨結瞻靈宇之空虛悲屏幌之徒設仰皇天而<lb/>
歎息腸一日而九結惟人生於世上若馳驥之過櫺計<lb/>
<pb n="KR3k0003_WYG_034-21a"/>
先後其何㡬亦同歸乎幽㝠<lb/>
晉陸機歎逝賦曰昔每聞長者追計平生同時親故或<lb/>
曾共遊一途同宴一室十年之外索然已盡以是思哀<lb/>
哀可知矣賦曰悲夫川閱水以成川水滔滔而日度世<lb/>
閱人而爲世人冉冉而行暮人何世而弗新世何人之<lb/>
能故亮造化之若兹吾安取夫久長痛靈根之夙殞怨<lb/>
具爾之多䘮悼堂構之隤瘁愍城闕之丘荒親彌懿其<lb/>
已逝交何戚而不亡彌年時之詎㡬夫何徃而不殘或<lb/>
<pb n="KR3k0003_WYG_034-21b"/>
㝠邈而既盡或寥廓而僅半信松茂而柏恱嗟芝焚而<lb/>
蕙歎茍性命之弗殊豈同波而異瀾年彌徃而念廣塗<lb/>
薄暮而迫迮顧舊要於遺存得十一於千百又愍思賦<lb/>
曰予屢抱孔懐之痛而奄復䘮同生姊衘恤哀傷一載<lb/>
之間而䘮制便過故作此賦以紓惨惻之感時方至其<lb/>
儵忽歲既去其晼晚樂來日之有繼傷頽年之莫纂覽<lb/>
萬物以澄念怨伯姊之已逺尋遺塵之思長瞻日月之<lb/>
何短升降乎階際顧盻兮屏營雲承宇兮藹藹風入室<lb/>
<pb n="KR3k0003_WYG_034-22a"/>
兮泠泠僕從爲我悲孤鳥爲我鳴又大暮賦曰夫死生<lb/>
是失得之大者故樂莫甚焉哀莫深焉使死而有知乎<lb/>
安知其不如生如遂無知耶又何生之足戀故極言其<lb/>
哀而終之以達庶以開夫近俗云夫何天地之遼濶而<lb/>
人生之不可久長日引月而並隕時惟歲而俱䘮徒假<lb/>
願於須臾指夕景而爲誓忽呼吸而不振奄神徂而形<lb/>
弊於是六親雲起姻族如林爭塗掩淚望門舉音敷幄<lb/>
席以悠想陳備物而虞靈仰寥廓而無見俯寂寞而無<lb/>
<pb n="KR3k0003_WYG_034-22b"/>
聲殽饛饛其不毁酒湛湛而每盈屯送客於山足伏埏<lb/>
道而哭之扃幽户以大畢泝𤣥闕而長辭歸無塗兮徃<lb/>
不反年彌去兮逝彌逺彌逺兮日隔無塗兮曷因庭樹<lb/>
兮葉落暮草兮根陳<lb/>
晉潘岳悼亡賦曰伊良嬪之初降㡬二紀以迄茲遭兩<lb/>
門之不造備荼毒而嘗之嬰生艱之至極又薄命而早<lb/>
終含芬華之芳列翩零落而從風神飄忽而不反形焉<lb/>
得而久安襲時服於遺質表鈆華於餘顔問筮賔之何<lb/>
<pb n="KR3k0003_WYG_034-23a"/>
期霄過分而参闌詎㡬時而見之目眷戀以相屬聽雞<lb/>
人之唱籌來聲叫以連續聞冬夜之恒長何此夕之一<lb/>
促且伉儷之判合垂明哲乎嘉禮茍此義之不謬乃全<lb/>
身之半體吾聞䘮禮之在妻謂制重而哀輕既履氷而<lb/>
知寒吾今信其緣情夕既昏兮朝既清延爾族兮臨後<lb/>
庭入空室兮望靈座帷飄飄兮燈熒熒燈熒熒兮如故<lb/>
帷飄飄兮若存物未改兮人已化饋生塵兮酒停樽春<lb/>
風兮泮氷初陽兮戒温逝遥遥兮浸逺嗟焭焭兮孤魂<lb/>
<pb n="KR3k0003_WYG_034-23b"/>
又寡婦賦曰樂安任子咸者予少而歡焉不幸弱冠而<lb/>
終其妻又吾姨也故作斯賦伊女子之有行爰奉嬪於<lb/>
高族承慶雲之光覆荷君子之恩渥奉蒸嘗以效順俱<lb/>
灑掃以彌載榮華曄其始茂良人忽以捐背愁煩寃其<lb/>
誰告提孤孩於坐側時曖曖而向昏日杳杳而西匿雀<lb/>
羣飛而赴楹雞登棲而歛翼歸空館而自憐撫衾幬以<lb/>
歎息耳傾想於疇昔目髣髴乎平素雖冥冥而罔覿猶<lb/>
依依以憑附自仲秋而在疚踰履霜以踐氷雪霏霏而<lb/>
<pb n="KR3k0003_WYG_034-24a"/>
驟落風瀏瀏而夙興意惚恍以遷越神一夕而九升庶<lb/>
浸逺而哀降情惻惻而彌甚願假夢以通靈目烱烱而<lb/>
不寢夜漫漫以悠悠寒悽悽以凛凛氣憤薄而乘胷涕<lb/>
交横而流枕重曰仰皇天兮歎息私自憐兮何極省微<lb/>
躬兮孤弱顧稚子兮未識如渉川兮無津若凌虛兮失<lb/>
翼<lb/>
晉王惲妻鍾氏遐思賦曰惟仲秋之惨悽百草萎悴而變<lb/>
衰燕翔逝而歸海蟋蟀鳴而相追坐虛堂而無聊嗟我<lb/>
<pb n="KR3k0003_WYG_034-24b"/>
心之多懐悵遐思而内結嗟爾姜任邈不我留謀民生<lb/>
之未㡬吾何爲其多愁凉風蕭條露霑我衣憂來多方<lb/>
慨然我懐感飛鳥之反鄉詠衛女之思歸於是周遊容<lb/>
與逍遥彷徨悲民生之局促願輕舉之遐翔<lb/>
晉劉滔母孫氏悼艱賦曰伊禀命之不辰遭天難之靡<lb/>
忱夙無父之何怙哀壅瘁以抽心覽蓼莪之遺詠詠肥<lb/>
泉之餘音經四位之代謝雖積祀而思深伊三從而有<lb/>
歸爰奉嬪於他族仰慈姑之惠和荷仁澤之陶渥釋褧<lb/>
<pb n="KR3k0003_WYG_034-25a"/>
服以斬衣代羅幃以縞布仰慈尊以飲泣撫孤景以協<lb/>
慕遇飛廉之暴骸觸驚風之所會扶揺奮而上躋頽雲<lb/>
下而無際頓余邑之當春望峻陵而欝青瞻空宇之寥<lb/>
廓愍宿草之發生顧南枝以永哀向北風以飲泣情無<lb/>
觸而不悲思無慼而不集<lb/>
宋孝武帝擬漢武帝李夫人賦曰觀周氏之逸篇覽漢<lb/>
室之遺篆弔新宫之掩映嗟璧臺之蕪踐雖媛德之有<lb/>
載竟滯悲其何遣念桂枝之秋霣惜瑶華之春翦彤殿<lb/>
<pb n="KR3k0003_WYG_034-25b"/>
閉兮素塵積翠戺蕪兮紫苔生寳羅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮春幌重珍簟<lb/>
空兮夏幬扄秋臺惻兮碧煙凝冬宮冽兮朱火青流津<lb/>
有終深心無歇徙倚雲日徘徊風月思玉歩於鳳墀想<lb/>
金聲於鸞闕<lb/>
宋謝靈運感時賦曰夫逝物之感有生所同頽年致悲<lb/>
時懼其速豈能忘懐乃作斯賦相物類以迨已閔交臂<lb/>
之匪賖揆大耋之或遄指崦嵫於西河鍳三命於予躬<lb/>
怛行年之蹉跎于鶗鴂之先號挹芬芳而夙過微靈芝<lb/>
<pb n="KR3k0003_WYG_034-26a"/>
之頻秀廹朝露其如何雖發歎之早晏諒大暮之同科<lb/>
又傷已賦曰嗟夫卞賞珍於連城孫别駿於千里彼珍<lb/>
駿以貽愛此陋容其敢擬丁曠代之渥惠遭謬眷於君<lb/>
子眺徂歲之驟經覩芳春之每始始春芳而羡物終歲<lb/>
徂而感己貎憔悴以衰形意幽翳而苦心出衾裯而載<lb/>
坐闢襜幌以逈臨望歩檐而周流眺幽閨之清隂想輕<lb/>
綦之徃跡飡和聲之餘音播芬煙而不燻張明鏡而不<lb/>
照歌白華而絶曲奏蒲生之促調<lb/>
<pb n="KR3k0003_WYG_034-26b"/>
宋顔延之行殣賦曰嗟我來之云逺覩行殣於水隅崩<lb/>
朽棺以掩壙仰枯顙而枕衢資沙礫以含實藉水草之<lb/>
襚儲撫躬中塗太息蘭渚行徘徊於永路時悄愴於川<lb/>
侶<lb/>
宋鮑昭傷逝賦曰晨登南山望美中河露團秋槿風卷<lb/>
寒蘿悽愴傷心悲如之何盡若窮煙離若箭弦如影滅<lb/>
地猶星殞天棄華宇於明世閉金扄於下泉修堂廡而<lb/>
下降歴幃户而升基志存業而遺緒身先物而長辭日<lb/>
<pb n="KR3k0003_WYG_034-27a"/>
月飄而不留命儵忽而誰保髪迎憂而送華貎先悴而<lb/>
收藻<lb/>
梁沈約傷美人賦曰信美顔其如玉咀清哇而度曲思<lb/>
佳人而未來望餘光而躑躅拂螭雲之高帳陳九枝之<lb/>
華燭虛翡翠之珠被空合歡之芳褥言歡愛之可永庶<lb/>
羅袂之空裁曾未申其巧笑忽淪軀於夜臺伊芳春之<lb/>
仲節夜猶長而未遽悵徙倚而不眠徃徘徊於故處<lb/>
梁江淹傷友人賦曰泫然霑衣兮悲袁友之英秀系神<lb/>
<pb n="KR3k0003_WYG_034-27b"/>
緒而作氏𦙍靈枝而啓胄轢四代而式昌洎十葉而克<lb/>
茂友人之生川岫降明譬如冬雪既華既潔將似秋月<lb/>
至麗至徹乃上代而少雙故叔世而曠絶弔蕙若之暫<lb/>
芳慟琬琰之永缺余㓜好於斯人乃神交於一顧邈疇<lb/>
年之繾綣窈生平之遊遇懐愛重於素璧結分珍於黄<lb/>
金捨一世而笑淺訪古人而求深固齊術而共經豈異<lb/>
袖而同襟爾凝情於霜栢我發志於冬桂帶瑶玉而爭<lb/>
光握隨珠而比麗予結誼兮梁門復從宦兮朱蕃何人<lb/>
<pb n="KR3k0003_WYG_034-28a"/>
徑之亟阻而天道之匪存凋碧玉之神樹銷紫芝之靈<lb/>
根承逺書於江澨結深痛於爾魂<lb/>
梁蕭子範傷徃賦曰彼蘭菊之芳茂及蕖槿之榮色終<lb/>
於邑乎繁霜俱飄颻於路側引輕華之微珍猶見嗟於<lb/>
有識况獨立之妍媛信盈盈而挺植去倡家而來儀承<lb/>
君子之宴息摧麗容而思進豈蛾眉之肯抑詠美媵而<lb/>
自箴歌忠妾而爲式痛妖姿之不留惜華年之中天冀<lb/>
羆祥之永慶忽從飈而先摽魂一逝而莫追夕有長而<lb/>
<pb n="KR3k0003_WYG_034-28b"/>
無曉惟君矦之惆悵覽遺物而霑巾帷半垂而將下尚<lb/>
仿像而疑真懐方士之良術顯有憑而致神<lb/>
周庾信哀江南賦曰粤以戊辰之年建亥之月大盗移<lb/>
國金陵瓦解信年始二毛即逄䘮亂狼狽流離至于暮<lb/>
齒燕歌逺别悲不自勝楚老相逢泣將何及鍾儀君子<lb/>
入就南冠之囚季孫行人留守西河之館申包胥之頓<lb/>
地碎之以首蔡威公之淚盡加之以血孫䇿以天下爲<lb/>
三分衆纔一旅項羽用江東之子弟人唯八千遂乃分<lb/>
<pb n="KR3k0003_WYG_034-29a"/>
裂山河宰割天下豈有百萬義師一朝卷甲芟夷斬伐<lb/>
如草木焉江淮無涯岸之阻亭壁無蕃籬之固將非江<lb/>
表王氣應終三百年乎嗚呼山岳崩頽既履危亡之運<lb/>
春秋迭代必有去故之悲天意人事可以悽愴傷心者<lb/>
矣賦曰始則王子召戎姦臣介胄既官政而離逷遂師<lb/>
言而泄漏爾乃傑黠構扇憑陵畿甸青袍如草白馬如<lb/>
練天子履端廢朝單于長圍高宴竟遭夏臺之禍遂覩<lb/>
堯城之變遂乃韓分趙裂鼓卧旗折失羣班馬迷輪亂<lb/>
<pb n="KR3k0003_WYG_034-29b"/>
轍猛士嬰城謀臣卷舌昆陽之戰象走林常山之陣蛇<lb/>
奔穴五郡則兄弟相悲三州則父子離别於是桂林顛<lb/>
覆長洲麋鹿潰潰沸騰茫茫惨黷競動天關爭廻乾軸<lb/>
探雀鷇而未飽待熊蹯而詎熟乃有車側郭門筋懸廟<lb/>
屋鬼同曹社之謀人有秦庭之哭西瞻博望北臨𤣥圃<lb/>
月榭風臺池平樹古仁壽之鏡徒懸茂陵之書空聚中<lb/>
案之夷凶靜亂大雪寃耻去代邸而承基遷唐郊而纂<lb/>
祀反舊章於司隷歸餘風於正始沉猜則方逞其欲藏<lb/>
<pb n="KR3k0003_WYG_034-30a"/>
疾則自矜於己天下之事没焉諸侯之心揺矣既而齊<lb/>
交北絶秦患西起况背關而懐楚兾端委而開呉驅綠<lb/>
林之散卒拒驪山之叛徒問諸淫昏之鬼求諸厭劾之<lb/>
巫荆門遭廪延之戮夏口濫逵泉之誅况以沴氣朝浮<lb/>
妖精夜殞赤鳥則終朝夾日蒼雲則七重圍軫亡呉之<lb/>
歲既窮入郢之年斯盡周含鄭怒楚結秦怨有南風之<lb/>
不競值西鄰之責言俄而梯衝亂舞兾馬雲屯棧秦車<lb/>
於暢轂沓漢鼓於雷門雖復楚有七澤人稱三户辭洞<lb/>
<pb n="KR3k0003_WYG_034-30b"/>
庭兮落木去涔陽兮極浦熾火兮楚旗貞風兮害蠱乃<lb/>
使玉軸揚灰龍文折柱下江餘城長林故營徒思拑馬<lb/>
之秣未見燒牛之兵章曼支以轂走宫之竒以族行河<lb/>
無氷而馬渡關未曉而雞鳴忠臣解骨君子吞聲章華<lb/>
望祭之所雲夢僞遊之地荒谷縊於莫敖冶甫囚乎羣<lb/>
帥硎穽摺拉鷹鸇批㩌于時瓦解氷泮風飛雹散渾然<lb/>
千里淄澠一亂雪暗如沙氷横似岸逢赴洛之陸機見<lb/>
離家之王粲莫不聞隴水而掩泣向關山而長嘆又傷<lb/>
<pb n="KR3k0003_WYG_034-31a"/>
心賦曰予五福無徴三靈用譴至于繼體多從夭折二<lb/>
男二女並得勝衣金陵䘮亂相守亡没苗而不秀頻有<lb/>
所悲唯覺傷心遂以傷心爲賦悲哉秋氣揺落變衰魂<lb/>
兮逺矣何去何依望思無望歸來不歸未達東門之意<lb/>
空懼西河之譏在昔金陵天下䘮亂王室板蕩生人塗<lb/>
炭兄弟則五郡分張父子則三州離散地鼎沸於袁曹<lb/>
人豺狼於楚漢或有擁樹離災藏衣遭難未設桑弧先<lb/>
空柘館人惟一丘亭遂千秋邊韶永恨孫楚長愁張壯<lb/>
<pb n="KR3k0003_WYG_034-31b"/>
武之心亡羊南城之淚流痛斯傳體尋兹世載天道斯<lb/>
慈人倫此愛膝下龍摧掌中珠碎芝在室而先枯蘭生<lb/>
庭而早刈况乃流寓秦川飄颻播遷從宦非宦歸田不田對<lb/>
玉關而覉旅坐長河而暮年以觸目之萬恨更傷心於<lb/>
九泉<lb/>
哀辭魏陳王曹植金瓠哀辭予之首女雖未能言固以<lb/>
授色知心矣生十九旬而夭折乃作此辭曰在襁褓而<lb/>
撫育向孩笑而未言不終年而夭絶何見罰於皇天信<lb/>
<pb n="KR3k0003_WYG_034-32a"/>
吾罪之所招悲弱子之無諐去父母之懐抱滅微骸於<lb/>
糞土天地長久人生㡬時先後無覺從爾有期又行女<lb/>
哀辭曰行女生于季秋而終于首夏三年之中二子頻䘮<lb/>
伊上靈之䧏命何短修之難裁或華髪以終年或懐姙<lb/>
而逢災感前哀之未闋復新殃之重來方朝華而晚敷<lb/>
比晨露而先晞感逝者之不追情忽忽而失度天蓋高<lb/>
而無階懐此恨其誰訴又仲雍哀辭曰曹喈字仲雍魏<lb/>
太子之中子也三月生而五月亡昔后稷之在寒氷闘<lb/>
<pb n="KR3k0003_WYG_034-32b"/>
榖之在楚澤咸依鳥憑虎而無風塵之災今之𤣥第文<lb/>
茵無寒氷之惨羅幬綺帳暖於翔禽之翼幽房閑宇密<lb/>
於雲夢之野慈母良保仁乎於莵之情卒不能延期於<lb/>
朞載離六旬而夭没彼孤蘭之眇𦕈亮成幹其畢榮哀<lb/>
綿綿之弱子早背世而潜形且四孟之未周將何願乎<lb/>
一齡隂靈廻於素蓋悲風動其扶輪臨埏闥以歔欷淚<lb/>
流射而霑巾<lb/>
晉陸機呉大司馬陸公少女哀辭曰冉冉晞陽不遂其<lb/>
<pb n="KR3k0003_WYG_034-33a"/>
茂曄曄芳華凋芳落秀遵堂渉室髣髴興想人皆有聲<lb/>
爾獨無響<lb/>
晉潘岳哀永逝辭曰逝日長兮生年淺憂患衆兮歡樂<lb/>
尠悵悵兮遲遲遵古路兮言歸思其人兮已滅覽餘跡<lb/>
兮未夷昔同塗兮今異世憶舊歡兮增新悲謂原隰兮<lb/>
無畔謂川流兮無岸視天日兮蒼茫靣邑里兮蕭散匪<lb/>
外物兮或改固歡哀兮情換歸反哭兮殯宫聲有止兮<lb/>
哀無終既顧瞻兮冡道長寄心兮爾躬又傷弱子辭曰<lb/>
<pb n="KR3k0003_WYG_034-33b"/>
予之長安次于新安千秋亭而弱子夭感嬴博之哀乃<lb/>
傷之曰奈何兮弱子邈棄爾兮丘林還眺兮墳瘞草莾<lb/>
莾兮木森森伊邃古之遐胄逮祖考之永延咨吾家之<lb/>
不嗣羌一適之未甄仰崇堂之遺構若無津而渉川葉<lb/>
落永離覆水不收赤子何辜罪我之由又金鹿哀辭曰<lb/>
嗟我金鹿天資特挺鬒髪凝膚蛾眉蠐領柔情和泰朗<lb/>
心聰警嗚呼上天胡忍我門良嬪短世令子夭昏既披<lb/>
我幹又翦我根槐如瘣木枯荄獨存捐子中野遵我歸<lb/>
<pb n="KR3k0003_WYG_034-34a"/>
路將反如疑廻首長顧又陽城劉氏妹哀辭曰鳥鳴于<lb/>
柏烏號于荆徘徊躑躅立聞其聲相彼羽族矧伊人情<lb/>
叩心長呌痛我同生誕育聖王發竒稚齒如彼名駒昂<lb/>
昂千里劉氏懐寳未曜隨和伊予輕弱弗克負荷祿微<lb/>
於朝貯匱于家俾我令妹勤儉備加珍羞罕御器服靡<lb/>
華撫膺恨毒逝矣奈何哀哀母氏蒸蒸聖慈震慟擗摽<lb/>
何痛如之魂而有靈豈不慕思嗟哉徃矣當復何時又<lb/>
悲邢生曰周文公之苗裔予元舅之洪胄厲操確其不<lb/>
<pb n="KR3k0003_WYG_034-34b"/>
拔鄉譽著而日就妙邦畿而高察雄州閭以擢秀茂實<lb/>
暢矣而休名未衍其財至貧其位至賤而死之日奔者<lb/>
盈庭停余車而在郊撫靈櫬以增悲瞻轜容而想像曾<lb/>
無覿乎餘輝送子兮境乖永訣兮路歧一别兮長絶盡<lb/>
哀兮告離又京陵女公子王氏哀辭曰猗歟公子季女<lb/>
惟王生自洪胄廪兹義方盼倩粲麗窈窕淑良如彼春<lb/>
蘭吐葩含芳葩以霜隕芳以歇盡彼蒼者天胡寧斯忍<lb/>
曾未弱笄無疾而隕官朝震驚靡人不愍嗟爾母氏劬<lb/>
<pb n="KR3k0003_WYG_034-35a"/>
勞撫鞠恩斯勤斯是長是育帷屏媚子奄離顧復哀無<lb/>
廢心涕不輟目于以祖之于掖閨庭于以送之陵岡崔<lb/>
嵬僕馬廻眷旗旐旋飛夕陽失映晴鳥忘歸皎皎宵月<lb/>
載盈載微冥冥公子一徃不追長夜無旦孤魂曷依又<lb/>
爲任子咸妻作孤女澤蘭哀辭曰茫茫造化爰啓英淑<lb/>
猗猗澤蘭應靈誕育鬒髪蛾眉巧笑美目顔耀榮苕華<lb/>
茂時菊如金之精如蘭之馥淑質彌暢聰惠日新朝夕<lb/>
顧復夙夜盡勤彼蒼者天哀此矜人胡寧不惠忍予𦕈<lb/>
<pb n="KR3k0003_WYG_034-35b"/>
身俾爾嬰<g n="孑*_焉-正+?">]□</g>微命弗振俯覽衾襚仰訴穹旻弱子在懐<lb/>
既生不遂存靡託躬没無遺類耳存遺響目想餘顔寢<lb/>
蓆伏枕摧心剖肝相彼鳥矣和鳴嚶嚶矧伊蘭子音影<lb/>
冥冥彷徨丘壟徙倚墳塋<lb/>
文又爲楊長文作弟仲武哀祝文曰悠悠上天我獨何<lb/>
辜祖考早世兄弟㓜孤備嘗艱毒同集蓼荼父兮生我<lb/>
過庭靡聞母兮鞠我寧一苦辛日顧日復我弟我身並<lb/>
自垂髪越于成人濬哲聰朗純粹温良烈烈清風邦族<lb/>
<pb n="KR3k0003_WYG_034-36a"/>
之望母氏劬勞庶爾之報彼蒼者天子何不弔殱我令<lb/>
弟窮泉是造無父何怙無弟何友焭焭此身哀哀慈母<lb/>
煩寃痛毒撫心思咎哀爾薄祜逢家多阻弱冠未室盛<lb/>
年絶緒䘮庭寥廓廬位無主冥冥長夜窈窈𤣥宇當復<lb/>
何時見我仲武于以祔之于其王父魂而有靈神其寧<lb/>
處<lb/>
晉孫楚和氏外孫道生哀文曰嗟爾道生和氏之寳玉<lb/>
顔豐下曜於懐抱暮春而育孟冬而夭二十三旬竒于<lb/>
<pb n="KR3k0003_WYG_034-36b"/>
五日方之期頥百分之一命之修短始則有終誰能長<lb/>
久與天無窮籛翁近千殤子㓜冲俱反無形冥昧之中<lb/>
造化多少豈獨爾躬又和氏外孫小同哀文曰曄曄蕣<lb/>
華朝生夕落爾命方之猶爲淺薄暫有冥質尋反冥漠<lb/>
譬彼蜉蝣不識晦朔死尚未知生亦焉知爾雖旬月我<lb/>
未之視萬物混焉天地一指杪末嬰孩安足稱誄大人<lb/>
達觀同之一揆又胡母夫人哀辭曰滔滔汶川浩浩雲<lb/>
漢乃眷洪族裁育英媛㓜挺芳烈暉光日新有美其猗<lb/>
<pb n="KR3k0003_WYG_034-37a"/>
有虎其文華茂春芳志厲秋霜邂逅之遇遘兹良㑹豈<lb/>
惟中饋義形于外恒憑賢明以自休賴冀享永年偕老<lb/>
一世景命伊何忽然長逝<lb/>
梁簡文帝大同哀辭曰大同予第十子也生於仲秋殞<lb/>
於冬末悲夫夕坐於是申旦嘗以食之不甘客謂予曰<lb/>
死生常也夭壽命也陳蕃所憇之家久記𤣥錄之歲華<lb/>
歆所問之語已定北陵之期上聖所以忘情賢者所以<lb/>
逹節將何戚焉予對之曰觀其明眸豐下玉色和聲豈<lb/>
<pb n="KR3k0003_WYG_034-37b"/>
不登髫歲而擬觸藩反紈袴而仰折李靈心摧於毫末<lb/>
慧識挫於跬歩豈不傷哉乃爲辭曰彼神蔡之靈長獲<lb/>
萬春之悠緬有蕣華之灼灼寄一朝之浮淺信歡慰之<lb/>
未㡬悼夭零之云及乃變樂而爲悲遂改笑而成泣<lb/>
書晉劉臻妻陳氏荅舅母書曰元方春秋始富德業亦<lb/>
隆𢎞道博文才質兼備兾志與時暢榮耀當年豈意一<lb/>
朝冥然長徃季方冲㓜過庭莫聞聖善明訓業成三徙<lb/>
亦既冠婚雙譽允集庶㡬偕老色養膝下而殃厲横流<lb/>
<pb n="KR3k0003_WYG_034-38a"/>
艱禍仍遘媛姊傾逝宗模永絶姊方𤣥華年並夭威豈<lb/>
慮豈圖禍降彌酷良才夭於始立崇基殞於一匱仰痛<lb/>
殄滅俯悼二弟斯人斯命當可奈何母年踰耳順備經<lb/>
百罹一紀之中四遘至痛目前廓然三從靡託窮悼中<lb/>
發情馳難處<lb/>
梁任昉與沈約書曰范僕射遂不救疾范矦淳孝睦友<lb/>
在家必聞直道正色立朝斯著一金之俸必徧親倫鍾<lb/>
庾之秩散之故舊佐命興王心力俱盡謀猷忠允諒誠<lb/>
<pb n="KR3k0003_WYG_034-38b"/>
匪躬破産而字死友之孤開門而延故人之殯則惟其<lb/>
常無得而稱矣器用車馬無改平生之憑素論欵對不<lb/>
易布素之交若斯人者豈云易遇昉將莅此邦務在遄<lb/>
速雖解駕流連再貽欵顧將乖之際不忍告别無益離<lb/>
悲祗增今悵永念平生忽焉疇曩追尋笑緒皆成悲端<lb/>
又弔樂永世書曰永世孝友之至發自天真皎潔之操<lb/>
曾非矯飾意有所固白刄不移理有所託淄澠自辨餘<lb/>
息惟存視隂無㡬終始之託方寄祁侯豈謂樂生反先<lb/>
<pb n="KR3k0003_WYG_034-39a"/>
朝露以理遣滯鄙識未曉以事尋悲哀楚交至宿草易<lb/>
滋傷恨不滅松檟可拱悲緒無窮<lb/>
梁劉孝標追荅劉沼書曰劉矦既有斯難值予有天倫<lb/>
之戚竟未之致也尋而此君長逝化爲異物緒言餘論<lb/>
藴而莫傳或有自其家得而示予者予悲其音徽未沬<lb/>
而其人已亡青簡尚新而宿草將列泫然不知涕之無<lb/>
從也雖隙駟不留尺波電謝而秋菊春蘭英華靡絶故<lb/>
存其梗槩更酬其㫖若使墨翟之言無爽宣室之談有<lb/>
<pb n="KR3k0003_WYG_034-39b"/>
徴兾東平之樹望咸陽而西靡蓋山之泉聞弦歌而赴<lb/>
節但懸劒空隴有恨如何<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷三十四<lb/>
</p>
<p>
</p>
  </div>
</body>
</text>
</TEI>
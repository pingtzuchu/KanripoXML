<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷三十八</head>
    <p>
<pb n="KR3k0003_WYG_038-1a"/>
欽定四庫全書<lb/>
　藝文類聚卷三十八　　　　唐　歐陽詢　撰<lb/>
　禮部上<hi>禮堂明</hi>　<hi>祭祀/辟廱</hi>　<hi>郊丘/學校</hi>　<hi>宗廟釋奠</hi>
　　禮<lb/>
管子曰禮者因人之情縁義之禮而為之節文者也<lb/>
物理論曰禮者履也律也義同而名異五禮者吉凶<lb/>
賔軍嘉也<lb/>
周禮大宗伯之職以吉禮事邦國之鬼神祇事謂祀<lb/>
<pb n="KR3k0003_WYG_038-1b"/>
之祭之享之以凶禮哀邦國之憂哀謂救患分災也<lb/>
以賔禮親邦國以軍禮同邦國同謂威其不叶僭差<lb/>
也以嘉禮親萬民嘉善也所以因人心所善而為制<lb/>
吉禮之别十有二一曰禋祀二曰實柴三曰槱燎四<lb/>
曰血祭五曰埋沉六曰疈辜七曰肆獻八曰饋食九<lb/>
曰祠十曰禴十一曰嘗十二曰蒸凶禮之别有五一<lb/>
曰喪禮哀死亡二曰荒禮哀凶札荒人物有害者也<lb/>
三曰弔禮哀禍災遭水火也四曰禬禮哀圍敗同盟<lb/>
<pb n="KR3k0003_WYG_038-2a"/>
合㑹財貨以更其所喪也五曰恤禮哀寇亂鄰國相憂<lb/>
賔禮之别有八一曰朝二曰宗三曰覲四曰遇五曰㑹<lb/>
六曰同七曰問八曰視軍禮之别有五一曰大師之禮以<lb/>
用衆二曰大均之禮以恤衆<hi>均其地政所以憂民</hi>三曰大田之禮<lb/>
以簡衆因田習閲車徒之數也四曰大役之禮以任衆<lb/>
築官邑所以事民力彊也五曰大封之禮以合衆正封<lb/>
疆以合衆人也嘉禮之别有六一曰飲食二曰婚冠三<lb/>
曰賔射四曰饗燕五曰脤膰六曰慶賀又曰太宰掌建<lb/>
<pb n="KR3k0003_WYG_038-2b"/>
邦之六典三曰禮典以和邦國以統百官以諧萬民又<lb/>
曰大司徒以五禮防民之偽而教之中<lb/>
禮記曰禮也者體也禮不備謂之不成人又曰夫禮者<lb/>
所以定親疎決嫌疑别同異明是非也道徳仁義非禮<lb/>
不成教訓正俗非禮不僃分爭辨訟非禮不決君臣上<lb/>
下父子兄弟非禮不定又曰夫禮先王以承天之道以<lb/>
治人之情故失之者死得之者生詩云相鼠有體人而<lb/>
無禮胡不遄死言偃復問曰夫子之極言禮也可得而<lb/>
<pb n="KR3k0003_WYG_038-3a"/>
聞與孔子曰我欲觀夏道是故之杞而不足徵也吾得<lb/>
夏時焉我欲觀殷道是故之宋而不足徵也吾得坤乾<lb/>
焉又曰故人情者聖王之田也修禮以耕之陳義以種<lb/>
之講學以耨之本仁以聚之播樂以安之又曰禮其在<lb/>
人也如竹箭之有筠也如松栢之有心也二者居天下<lb/>
之大端矣貫四時不改柯易葉又曰夫禮本於大一分<lb/>
而為天地轉而為陰陽變而為四時列而為鬼神<lb/>
大戴禮曰禮象五行也其義四時也故以四時舉有恩<lb/>
<pb n="KR3k0003_WYG_038-3b"/>
有義有節有權<lb/>
左傳曰子太叔見趙簡子簡子問揖讓周旋之禮對曰<lb/>
是儀也非禮也簡子曰敢問何謂禮對曰聞諸先大夫<lb/>
子產曰夫禮天之經也地之義也民之行也又曰邾隠<lb/>
公來朝子貢觀焉邾子執玉高其容仰公受玉卑其容<lb/>
俯子貢曰以禮觀之二公皆有亾焉今朝賀而不度高<lb/>
仰驕也卑俯替也驕近亂替近疾君為主其先亾乎<lb/>
論語曰道之以政齊之以刑民免而無恥道之以德齊<lb/>
<pb n="KR3k0003_WYG_038-4a"/>
之以禮有恥且格又曰顔囘問仁子曰克己復禮為仁<lb/>
一日克己復禮天下歸仁焉為人由己而由人乎哉顔<lb/>
囘曰請問其目子曰非禮勿視非禮勿聽非禮勿言非<lb/>
禮勿動顔囘曰囘雖不敏請事斯語矣<lb/>
莊子曰三皇五帝之禮義法度不矜於同而矜於治故<lb/>
譬三皇五帝之禮義法度其猶樝梨橘柚耶其味相反<lb/>
而皆可於口故禮義法度應時而變也<lb/>
孫卿子曰人生有欲欲則求求則爭爭則亂亂則窮先<lb/>
<pb n="KR3k0003_WYG_038-4b"/>
王惡其亂也故制禮義以養之<lb/>
慎子曰禮從俗政從上使從君國有貴賤之禮無賢不<lb/>
肖之禮也<lb/>
白虎通曰所以作禮樂者樂以象天禮以法地<lb/>
家語曰孔子言於魯哀公曰人之所以生禮為大非禮<lb/>
無以辨君臣之位<lb/>
董生書曰理者天所為也文者人所為也人所為謂之<lb/>
禮禮者因人情而為節文也以救其亂夫隄者水之防<lb/>
<pb n="KR3k0003_WYG_038-5a"/>
也禮者人之防也刑防其末禮防其本<lb/>
禮稽命徵曰禮之動揺也與天地同氣四時合信陰陽<lb/>
為符日月為明<lb/>
漢書曰叔孫通為高祖制漢儀十二篇<lb/>
范曄後漢書曰詔召𤣥武司馬班固問定禮制之宜固<lb/>
曰京師諸儒多能説禮宜廣招集共議失得帝曰作舍<lb/>
道邉三年不成㑹禮之家名為聚訟互生疑異筆不得<lb/>
下昔者堯作大章一䕫足矣章和元年乃召曹褒詣嘉<lb/>
<pb n="KR3k0003_WYG_038-5b"/>
德門持班固所上叔孫通漢儀十二篇敕褒曰此制散<lb/>
略多不合經令宜依制條使可施行褒於南宫東觀考<lb/>
正舊禮上自天子至於庶人冠昏吉凶終始制度以為<lb/>
一百五十篇<lb/>
典略曰孔子適宋與弟子習禮於樹下宋司馬桓魋使人<lb/>
拔其樹去適於野<lb/>
賦楚荀况禮賦曰爰有大物非絲非帛文理成章非日<lb/>
非月為天下明生者以夀死者以葬城郭以固三軍以<lb/>
<pb n="KR3k0003_WYG_038-6a"/>
彊粹而王駮而霸無一焉而亡臣愚弗識敢請之王王<lb/>
曰此夫文而不采者歟簡而易知而致有理者歟君子<lb/>
所敬小人所不敬者歟匹夫隆之則為聖人諸侯隆之<lb/>
則一四海者歟至明而約甚順而體請歸之禮<lb/>
　　祭祀<lb/>
尚書大傳曰祭之為言察也薦至也言人事至於神也<lb/>
爾雅曰春祭曰祠祠之言食夏祭曰礿新菜可汋秋祭<lb/>
曰嘗嘗新穀也冬祭曰蒸蒸進也進品物祭天曰燔柴<lb/>
<pb n="KR3k0003_WYG_038-6b"/>
既祭積薪焚之祭地曰瘞埋既祭埋藏之祭山曰庪懸<lb/>
或庪或懸置之於山<hi>庪音軌</hi>祭水曰沈浮或沈或浮置之<lb/>
於水祭星曰布布散於地祭風曰磔今俗當大道中磔<lb/>
狗云以止風此其遺象也是類是禡師祭也類於上帝<lb/>
禡於所征之地<hi>禡莫架反出詩大雅</hi>既伯既禱馬祭也伯馬祖也<lb/>
將用馬力必先祭其祖也<lb/>
廣雅曰圎丘大壇祭天也方澤大圻祭地也<lb/>
周書曰設丘兆於南郊以祀上帝配以后稷農皇先王<lb/>
<pb n="KR3k0003_WYG_038-7a"/>
皆與食<lb/>
説文曰除惡之祭曰禬告事示福曰禱道上之祭曰禓<lb/>
絜意以享曰禋以事類祭神曰禷祭司命曰䃾<hi>俾利切</hi>祭<lb/>
豕先曰䄚<hi>似勞切</hi>月祭曰祽<hi>子内切</hi>
周官曰凡庶人不畜者祭無牲不耕者祭無盛又曰血<lb/>
祭祭社稷五祀五岳埋沉祭山林川澤以疈<hi>疈音孚逼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也</hi>辜<lb/>
祭四方百物以肆獻祼享先王以饋食享先王又曰凡<lb/>
陽祀用騂牲毛之陰祀用黝牲毛之陰是兆郊<lb/>
<pb n="KR3k0003_WYG_038-7b"/>
鄭注周禮曰欎為蘭也煑之和鬯酒也<lb/>
禮記曰祭豐年不奢凶年不儉又曰祭不欲數數則不<lb/>
敬祭不欲疏疏則怠是故君子合諸天道春禘秋嘗霜<lb/>
露既降君子履之必有悽愴之心非其寒之謂也春雨<lb/>
露既濡君子履之必有怵惕之心如將見之樂以迎來<lb/>
哀以送往又曰孟春之月其祀户祭先脾孟夏之月其<lb/>
祀竈祭先肺中央土其祀中霤祭先心孟秋之月其祀<lb/>
門祭先肝孟冬之月其祀行祭先腎天子祭天地四方<lb/>
<pb n="KR3k0003_WYG_038-8a"/>
山川五祀嵗徧大夫祭五祀嵗徧士祭其先祭日於壇<lb/>
祭月於坎日於東序月於西序以别幽明内外王立七<lb/>
祀曰司命曰中霤曰國行曰國門曰泰厲曰戸曰竈諸<lb/>
侯五祀曰司命中霤國門國行公厲大夫三祀曰族厲<lb/>
曰門曰行士二祀曰門曰行庶人一祀曰或立戸或立<lb/>
竈聖人之制祀也法施於民則祀之以死勤事則祀之<lb/>
以勞定國則祀之能禦大災則祀之能捍大患則祀之<lb/>
日月星辰人所瞻仰也山林川谷邱陵人所取材用也<lb/>
<pb n="KR3k0003_WYG_038-8b"/>
非此族也不在祀典<lb/>
尚書曰肆類于上帝禋于六宗望于山川徧于羣神王<lb/>
肅注云六宗者所宗者皆絜祀之埋少牢於泰昭祭時<lb/>
也相近於坎壇祭寒暑也王宫祭日也夜明祭月也幽<lb/>
宗祭星也雩宗祭水旱也<lb/>
詩曰以享以祀以介景福<lb/>
穀梁傳曰宫室不設不可以祭者薦其義也非享味也<lb/>
物理論曰古者尊祭重神祭宗廟追養也祭天地報往<lb/>
<pb n="KR3k0003_WYG_038-9a"/>
也<lb/>
論衡曰凡祭祀之義有二一曰報功二曰修先報功以<lb/>
勉力修先以崇恩也<lb/>
幽明錄曰廟方四丈不作墉道廣五尺夾樹蘭香齋者<lb/>
煑以沐浴後祭所謂蘭湯<lb/>
尸子曰齊有貧者命其狗為富命其子為樂方將祭入<lb/>
於室叱之曰富出祝曰不祥家果有禍長子死哭之曰<lb/>
樂乎而不自悲也<lb/>
<pb n="KR3k0003_WYG_038-9b"/>
孔叢子曰元和一年春帝東廵狩還過魯幸闕里以太<lb/>
牢祀孔子及七十弟子作八代之樂大㑹孔氏男子二<lb/>
十以上者六十人<lb/>
越王書曰越王既往平吳春祭三江秋祭五湖因以其<lb/>
時為之立祠垂之末世傳之萬載<lb/>
漢書曰高祖微時聞魏公子賢及即位毎過大梁常祀<lb/>
公子高祖十二年從擊黥布還為公子置守冢五家世<lb/>
世以嵗四時奉祠又曰元始四年詔書祀百辟卿士有<lb/>
<pb n="KR3k0003_WYG_038-10a"/>
益於民者蜀郡以文翁九江以召父應詔書嵗時郡二<lb/>
千石率官属行禮奉祠信臣家在南陽亦為立祠又曰<lb/>
初朱邑且死嘱其子曰我故為桐鄉嗇夫其吏民愛我必<lb/>
葬桐鄉後世子孫奉我不如桐鄉民及死其子葬之桐<lb/>
鄉西郭外民果共為邑起冡立祠祭至今不絕<lb/>
東觀漢記曰桓譚字君山沛人章帝元和中行廵狩至<lb/>
沛令使者祠譚冡鄉里甚榮之又曰永平二年十一月<lb/>
詔京兆右扶風以中牢祀蕭何霍光出郡錢穀給蕭何<lb/>
<pb n="KR3k0003_WYG_038-10b"/>
子孫在三里内者悉令侍祠又曰皇帝立黄老祠濯龍<lb/>
中為壇彩色眩曜<lb/>
漢舊儀曰皇帝祭天紫壇帷幄高皇帝配天后堂下西<lb/>
向紺席也<lb/>
左傳曰龍見而雩<hi>旱祭也祈而為雩</hi>雪霜風雨之災則禜之<lb/>
文魏武帝祠太尉喬𤣥墓文曰昔以幼年逮升堂室増<lb/>
榮益觀皆由奨助士死知己懷此無㤀又承從容要誓<lb/>
徂逝之後路有經由不以斗酒隻雞過相沃酹車過三<lb/>
<pb n="KR3k0003_WYG_038-11a"/>
歩腸痛勿怪雖臨時戲笑之言非至親之篤好夫何肯<lb/>
為此辭哉<lb/>
晉潘岳為諸婦祭庾新婦文曰潜形幽櫬寕神舊宇室<lb/>
虗風生牀塵帷舉自我不見載離寒暑雖則乖隔哀亦<lb/>
時叙啓殯今夕祖行明朝雨絕華庭埃滅大宵儷執箕<lb/>
箒偕奉夕朝髣髴未行顧瞻弗獲伏膺飲淚感今懐昔<lb/>
懷昔伊何祁祁娣姒感今伊何㝠㝠吾子形未廢目音<lb/>
猶在耳<lb/>
<pb n="KR3k0003_WYG_038-11b"/>
晉殷闡祭王東亭文曰以少牢之奠敬薦東亭王侯之<lb/>
靈盖聞朗鑑不塵精金能照君以珪璋資以明要少長<lb/>
風流舉契理調事擾皇家道在君子亮誠外内寄心萬<lb/>
里契同風雲義貫終始自昔索居荏苒于兹五載不覿<lb/>
何日不思嗚呼若人奄随化遷古之遺愛猶或興言承<lb/>
凶愴痛慨然留連<lb/>
晉殷允祭徐孺子文曰惟豫章太守殷君謹奠漢故聘<lb/>
士豫章徐先生惟君資純𤣥粹含真太和卓爾高尚道<lb/>
<pb n="KR3k0003_WYG_038-12a"/>
映南岳逍遥環堵萬物不干其志負褐行吟軒冕不易<lb/>
其樂時擕虗榻佇金蘭之眷千里命契寄生芻之詠非<lb/>
夫超悟身名遁世無悶者孰若是乎夫誠素自中微物<lb/>
為重蘋藻是歆實過牲牢<lb/>
晉王珣祭徐聘士文曰豫章徐先生陶精太和誕膺一<lb/>
德藏器髙栖確爾特立貞一足以制羣動純本足以息<lb/>
浮末宣尼有言不事王侯高尚其事若先生者抑亦當<lb/>
之矣限兹遐路無由造敬係佇靈宇乃情依依故貢薄<lb/>
<pb n="KR3k0003_WYG_038-12b"/>
祀昭述宿心神而有靈儻垂尚饗<lb/>
晉周頴文祭梁鴻文曰晉隆安四年陳郡周頴文以蕰<lb/>
藻行潦祠於梁先生之墓夫子邁志箕潁塵垢雕俗骨<lb/>
秀風霜性淳寡欲娶待偕隠之儷文絶陪臣之録遂負<lb/>
䇿周魯之郊逆旅吳㑹之阿可謂高竒絕倫孤生莫和<lb/>
者也後學撫牘得人在文忽以知命而展其墳芒芒積<lb/>
草有馥餘芬昔先生過延陵而想季經海隅而感連茍<lb/>
踐迹而趣合亦斷金於當年<lb/>
<pb n="KR3k0003_WYG_038-13a"/>
宋王僧逺祭顔延之文曰氣高叔夜嚴方仲舉逸翮獨<lb/>
征孤風絕侣<lb/>
宋陶潜自祭文曰嵗惟丁未律中無射天寒夜長風氣<lb/>
蕭颯鴻鴈于征草木黄落陶子將辭逆旅之館永歸本<lb/>
宅故人悽其相悲同祖行於今夕自余為人逢運之貧<lb/>
簞瓢屢罄絺綌冬陳已逹運命疇能㒺眷余今斯化可<lb/>
以無恨壽渉百齡身慕肥遁從老得終奚所復戀葬之<lb/>
中野以安其魂寂寂我行蕭蕭墓門奢侈宋臣儉笑王<lb/>
<pb n="KR3k0003_WYG_038-13b"/>
孫匪貴前譽孰貴後歌人生實難死如之何<lb/>
宋顔延之祭屈原文曰蘭薫而摧玉貞則折物忌堅芳<lb/>
人諱明絜曰若先生逢辰之缺<lb/>
齊卞伯玉祭孫叔敖文曰謹以醴羞祭楚令尹孫君之<lb/>
靈𦕈眇千載悠悠舒荆理無不通事隔者形尚想清塵<lb/>
承風效誠超超夫子淡矣道情自心伊貴人爵靡嬰芳<lb/>
風如蕭清響如塤景矣行役言戾豫方側聞夫子記憤<lb/>
睢陽靈封頹墓丘塋榛荒幽幽神道為有為亡徘徊永<lb/>
<pb n="KR3k0003_WYG_038-14a"/>
念悽矣其傷<lb/>
齊謝朓為諸娣祭阮夫人文曰婉娩嬪徳幽閒媍性眄<lb/>
史宏箴陳詩陳詠嘉言足題清暉可映契闊未幾音塵<lb/>
如昨中景遽傾芳木先落疇日交觴享祀虛薦帶上先<lb/>
結握中遺扇迸淚失聲潺湲如霰<lb/>
齊孔稚珪祭外兄張長史文曰惟君之徳髙明秀挺浩<lb/>
汗深度昻藏風領學不師古因心則睿筌蹄象繇糠粃<lb/>
莊惠吾與夫子分協芳金憑風共酒藉月同琴<lb/>
<pb n="KR3k0003_WYG_038-14b"/>
梁簡文帝祭戰亡者文曰降夫既旋功臣又賞班荷元<lb/>
勲蘇逢漏網校尉霑榮属國蒙奬獨念㫁魂長畢灰壤<lb/>
膏原染刃委骨埋泉徒聞身没詎辨名傳<lb/>
梁徐悱妻劉氏祭夫文曰維梁大同五年新婦謹薦少<lb/>
牢於徐府君之靈曰惟君徳爰禮智才兼文雅學比山<lb/>
成辨同河瀉明經擢秀光朝振野調逸許中聲髙洛下<lb/>
含潘度陸超鍾邁賈二儀既肇判合始分簡賢依徳乃<lb/>
𨽻夫君外治徒舉内佐無聞幸移蓬性頗習蘭薫式傳<lb/>
<pb n="KR3k0003_WYG_038-15a"/>
琴瑟相酬典墳輔仁難驗神情易促雹碎春紅霜彫夏<lb/>
緑躬奉正衾親觀啓足一見無期百身何贖嗚呼哀哉<lb/>
生死雖殊情親猶一敢遵先好手調薑橘素爼空乾奠<lb/>
觴徒溢昔奉齊眉異於今日從軍暫别且思樓中薄遊<lb/>
未反尚比飛蓬如當此訣永痛無窮百年何幾泉穴方<lb/>
同<lb/>
陳沈烱祭梁吳郡袁府君文曰夫宫鳴徵應響韻相趍<lb/>
桂馥蘭芬期臭斯在道合一朝豈忘千載日者明徳世<lb/>
<pb n="KR3k0003_WYG_038-15b"/>
彦振纓王室坐嘯大邦顯治巨麗竊以不敏出宰勾吳<lb/>
上郡下邑都城接雉雖王事靡盬無失豫遊窺洞庭於<lb/>
五湖登姑蘇於九曲身後之事一至於斯今者長樂未<lb/>
央已夾樗里之墓公宫魯庫非復少昊之墟成土一棺<lb/>
未知何託解劒絮漿轉増欷<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>
　　郊丘<lb/>
爾雅曰祭天曰燔柴祭地曰瘞埋<lb/>
廣雅曰圎丘太壇祭天方澤大圻祭地<lb/>
<pb n="KR3k0003_WYG_038-16a"/>
周書曰乃兆乎南郊以祀上帝配后稷農皇先王與食<lb/>
周官曰大宗伯掌夫神之禮以禋祀祀昊天上帝以實<lb/>
柴祀日月星辰以槱燎祀司中司命風師雨師又曰蒼<lb/>
璧禮天黄琮禮地又曰四圭有邸以祀天旅上帝兩圭<lb/>
有邸以祀地旅四望大司樂奏黄鍾歌大呂舞雲門以<lb/>
祀天神謂五帝及天日月星辰王者各以夏正月祀其<lb/>
受命之帝於南郊也奏太簇歌應鍾舞咸池以祭地祇<lb/>
於北郊謂地神及社稷也又曰凡樂圜鍾為宫黄鍾為<lb/>
<pb n="KR3k0003_WYG_038-16b"/>
角太簇為徴姑洗為羽雷鼓雷鼗孤竹之管雲和之琴<lb/>
瑟雲門之舞冬曰至於地上之圓丘奏之若樂六變天<lb/>
神皆降可得而禮矣凡樂函鍾為宫太簇為角姑洗為<lb/>
徵南吕為羽靈鼓靈鼗孫竹之管空桑之琴瑟咸池之<lb/>
舞夏日至於澤中之方丘奏之若樂八變則地祇皆出<lb/>
可得而禮矣<lb/>
禮記曰郊之祭迎長日之至大報天而主日也兆於南<lb/>
郊就陽位也掃地而祭於其質也噐用陶匏以象天地<lb/>
<pb n="KR3k0003_WYG_038-17a"/>
之性也於郊故謂之郊又曰祭帝於郊所以定天位也<lb/>
又曰成王封周公於魯命魯公祀周公以天子之禮樂<lb/>
是以魯君孟春乗大輅戴弧䪅旂十有二旒日月之章<lb/>
祀帝于郊配以后稷天子之禮也<lb/>
詩序曰昊天有成命郊祀天地也<lb/>
公羊傳曰祭者薦其時也薦其義也非享味也又曰山<lb/>
川有能潤乎百里者天子秩而祀之<lb/>
漢書曰成帝初即位丞相御史大夫桓譚奏言帝王之<lb/>
<pb n="KR3k0003_WYG_038-17b"/>
事莫大於承天之序承天之序莫重於郊祀故聖王盡<lb/>
心極慮以建其制祭天於南郊就陽之義瘞地於北郊<lb/>
則隂之象也又曰高帝入闗問秦祀何帝曰白靑黄赤<lb/>
四帝上曰天有五帝而四何莫知其説上曰五待我為<lb/>
立黒帝祀曰黒畤<lb/>
漢舊儀曰漢法二嵗一祭天於雲陽宫甘泉壇以冬至日<lb/>
祭天天神下三嵗一祭地於河東汾陰后土宫以夏至<lb/>
日祭地地神出祭五帝於雍畤又曰祭天用六綵綺席<lb/>
<pb n="KR3k0003_WYG_038-18a"/>
六重上一丈中一幅四周緣之玉几玉飾噐又曰桓帝<lb/>
祭天居𤣥雲宫齋百日上甘泉通天䑓髙三十丈以候<lb/>
天神之下見如流火舞女童三百人皆年八嵗天神下<lb/>
壇所舉烽火桓帝就行宫中不至壇所甘泉䑓去長安<lb/>
三百里望見長安成帝已來所祭天之圎丘也又曰祭<lb/>
地河東汾陰后土宫宫曲入河古之祭地澤中方丘也<lb/>
禮儀如祭天<lb/>
五經通義曰王者所祭天地何王者父事天母事地故<lb/>
<pb n="KR3k0003_WYG_038-18b"/>
以子道也祭日以丁與辛何丁者反覆丁寕也辛者自<lb/>
克辛也<lb/>
後漢書曰靈帝建寕二年迎氣黄郊遂放洛水西橋逄<lb/>
暴風雨導從鹵部車載發蓋百官霑濡還不至郊<lb/>
賀循上郊壇制度曰漢舊儀南郊圎壇八陛於宫南七<lb/>
里北郊方壇四陛於城北四里依漢故事柴於壇三十<lb/>
歩髙二丈大二丈<lb/>
賦晉郭璞南郊賦曰於是時惟靑陽日在方旭我后將<lb/>
<pb n="KR3k0003_WYG_038-19a"/>
受命靈壇乃改歩而鳴玉升金軒撫太僕揚六鸞齊八<lb/>
騄列五幡於一元兮靡日月乎黄屋矯陵烏以偵候兮<lb/>
整豹尾於後屬爾乃造曠場戾壇庭百寮山立萬乗雲<lb/>
縈延祝史肆玉牲登圎丘揖太清禮羣望告皇靈天澄<lb/>
其氣日朗其精飛廉鼓舞於八維兮豐隆擊節於九㝠<lb/>
祝融穆清而肅侍兮陽侯澹以中停郊寰之内區域之<lb/>
外雕題弁服被髪左帶駿奔在壇不期而㑹峩峩羣辟<lb/>
蚩蚩黎庶翹懷聖猷思我王度事崇其簡服尚其素化<lb/>
<pb n="KR3k0003_WYG_038-19b"/>
無不融萬物自鼓振西北之絕維隆東南之橈柱廓清<lb/>
紫衢電掃神宇風馬桂林抗旌琳圃五岳不足以題其<lb/>
勲九韶不足以賛其舞<lb/>
頌梁簡文帝南郊頌曰臣聞唯天為大聖人敬其德知<lb/>
幾其神至人契其道故龍官弱言之后合揆於蒼旻鳥<lb/>
紀垂衣之君昭格於上帝皇帝之御天下也緯天維理<lb/>
地軸移澆風於末俗反淳正於區中化不言而先顯教<lb/>
不言而已肅九垓同軌四海無波塵清世晏蒼兕無所<lb/>
<pb n="KR3k0003_WYG_038-20a"/>
用其武功運謐時雍鴛鷺咸竝修其文德玉門罷候紫<lb/>
塞沈烽畫一之政萬代表於時和三章之律百姓沐於<lb/>
仁夀於是龍光之地日浴之鄉紫舌黄支頭飛鼻飲自<lb/>
西自南無思不服由是嘉祥被衆瑞發金人澤馬丹甑<lb/>
玉雞三角九尾四肩六足參差於郊藪布濩於宫闈乃<lb/>
以恭肅神祇理通孝敬江左以來爽塏未闢爰命將作<lb/>
揆日載營三靈叶響百工咸事宛如神造儼類仙居五<lb/>
逹四通廓郊彌澤南瞻重岳北眺芒嶺東臨霸滻西望<lb/>
<pb n="KR3k0003_WYG_038-20b"/>
舊豐紆餘委蛇邱陵起伏澎湃嶤屼山川異態飛梁邃<lb/>
宇洞燭空懸紫殿仙宫霞褰鳥翥<lb/>
表梁簡文帝上南郊頌表曰雖周郊南甸宗伯之官徒<lb/>
設漢興北畤寅恪之道未隆而體元含極先後弗違典<lb/>
盛望禋理通孝敬潔静之禮載光禘郊之風斯洽昔東<lb/>
平琅琊著藻炎德臨淄中山摛文魏美<lb/>
啓梁元帝慶南郊啓曰大裘而冕陶匏以質黄鍾既奏<lb/>
雲門斯舞樂諧六變歌陳九德感天動神式展誠敬<lb/>
<pb n="KR3k0003_WYG_038-21a"/>
　　宗廟<lb/>
尚書大傳曰廟者貎也其以貎言之也<lb/>
釋名曰宗尊也廟貌也先祖形貌所在也<lb/>
禮記曰天子七廟三昭三穆與太祖之廟而七諸侯五<lb/>
廟二昭二穆與太祖之廟而五大夫三廟一昭一穆與<lb/>
太祖之廟而三士二廟庶人祭於寢逺廟為祧去祧為<lb/>
壇去壇為墠去墠為鬼自祧以下皆廟又曰凡祭宗廟<lb/>
之禮牛曰一元大武豕曰剛鬛豚曰腯肥羊曰柔毛雞<lb/>
<pb n="KR3k0003_WYG_038-21b"/>
曰翰音犬曰羮獻雉曰疏趾兎曰明視脯曰尹祭槀魚<lb/>
曰商祭鮮魚曰脡祭水曰清滌酒曰清酌黍曰薌合粱<lb/>
曰薌萁稷曰明粢稻曰嘉蔬韭曰豐本鹽曰鹹鹺玉曰<lb/>
嘉玉幣曰量幣又曰當七廟五廟之無虛主唯祫祭於<lb/>
祖為無主爾又曰夏六月以禘禮祀周公於太廟薦用<lb/>
玉豆雕篹爵用玉琖<lb/>
周禮注五嵗一禘三嵗一祫又曰凡賔客獻瑶爵皆賛<lb/>
又曰凡灌玉濯之陳之以賛祼事注云灌玉圭瓉也<lb/>
<pb n="KR3k0003_WYG_038-22a"/>
儀禮曰始虞用柔日哀某敢用挈牲剛鬛香合嘉薦<lb/>
説文曰宗廟之木主名曰祏<lb/>
白虎通曰言神無所依據孝子以主繼心又曰位尊盛<lb/>
德所及彌逺謂之禘祫何禘之為言讓也序昭穆禘父<lb/>
子也祫合也<lb/>
五經要義曰木主之狀四方穿中央以逹四方天子長<lb/>
尺二寸諸侯長尺皆刻諡于其背<lb/>
摰虞決疑注曰凡廟之主藏於戸外北牖下有石函故<lb/>
<pb n="KR3k0003_WYG_038-22b"/>
名宗祏<lb/>
五經異義曰謹按叔孫通宗廟有日祭之禮自古而然<lb/>
也三嵗一祫周禮也一禘疑先王禮也<lb/>
論語曰夏后氏以松殷人以栢周人以栗栗敬也使人<lb/>
謹敬也<lb/>
詩曰閟宫有侐注云閟禘禘陽之盛也姜嫄人所依故<lb/>
曰神宫又曰清廟祀文王也周公既成洛邑率以祀文<lb/>
王焉清者言有清明之德又曰有壬有林錫爾純嘏純<lb/>
<pb n="KR3k0003_WYG_038-23a"/>
大也嘏謂尸與主人以福也<lb/>
漢書曰廟所以藏主則列昭穆<lb/>
續漢書曰祫合也毁廟之主合食於太祖也禘以四月<lb/>
祫以十月四月陽氣在上陰氣在下正尊卑之義十月<lb/>
五穀登故骨肉合聚飲食<lb/>
漢書儀曰子為昭孫為穆昭西面穆東面三年大祫諸<lb/>
帝以昭穆坐於髙廟又曰皇帝㑹諸侯酎酒以上計設<lb/>
九賔陪位也<lb/>
<pb n="KR3k0003_WYG_038-23b"/>
國語曰甸服者祀日祭月祀先王之訓者也<lb/>
張方楚國先賢傳曰古者先王日祭月享時類嵗祀諸<lb/>
侯舍日卿大夫舍月士庶人舍時<lb/>
鍾離意别傳曰意為魯相修孔子廟孔子堂道有瓮意<lb/>
召守廟孔訴問曰此何等瓮訴曰夫子瓮背皆有書故<lb/>
自夫子亡後無敢發者意乃發得素書焉<lb/>
吳録地理志曰㑹稽有禹廟始皇配食王朗為太守黜<lb/>
之<lb/>
<pb n="KR3k0003_WYG_038-24a"/>
晉諸公賛曰王浚字彭祖為幽州刺史尋洛陽破浚承<lb/>
制建行䑓以宗廟焚毁設墠望祀七室及功臣配食者<lb/>
楚辭天問序曰屈原放逐憂心愁悴彷徨山澤經歴陵<lb/>
陸仰天歎息楚有先王之廟及公卿祠堂圗畫天地山<lb/>
川神靈及古賢怪物所行事周流罷倦休息其下仰見<lb/>
圖畫因書其壁呵而問之以泄憤寫愁思<lb/>
詩宋謝瞻經張子房廟詩曰伊人感代工聿來扶興王<lb/>
婉婉幕中畫暉暉天業昌鴻門消薄蝕垓下隕欃槍爵<lb/>
<pb n="KR3k0003_WYG_038-24b"/>
仇建蕭宰定都䕶儲皇肇允契幽叟翻飛指帝鄉惠心<lb/>
奮千祀清埃播無疆<lb/>
宋鄭鮮之行經張子房廟詩曰七雄裂周紐道盡鼎亦<lb/>
淪長風晦崑溟潜龍動泗濵紫煙翼丹虬靈媪悲素鱗<lb/>
宋范泰經漢髙廟詩曰嘯吒英豪萃指揮五岳分乗彼<lb/>
道消勢遂廓宇宙氛重瞳豈不偉奮臂騰羣雄壯力抜<lb/>
髙山猛氣烈迅風恃勇終必撓道勝業自隆<lb/>
齊謝朓賽敬亭廟喜雨詩曰執玉朝羣帝樽桂迎東皇<lb/>
<pb n="KR3k0003_WYG_038-25a"/>
排雲接虬蓋蔽日下霓裳㑹舞紛瑶席安歌繞鳳梁百<lb/>
味芬綺帳四望霑羽觴<lb/>
梁簡文帝和蕭東陽祀七里廟詩曰萬里實幽宗三神<lb/>
亦天搆豈謂木石精斯乃山川守逺來太白旗遥徵青<lb/>
鳥候以兹弗敬怠方知教應富又漢高廟賽神詩曰玉<lb/>
軌朝行動閶闔旦應開白雲蒼梧上丹霞咸陽來日正<lb/>
山無影城斜漢屢廻瞻流如地脉望嶺匹天台欲袪九<lb/>
秋恨聊舉十千杯<lb/>
<pb n="KR3k0003_WYG_038-25b"/>
梁元帝祀五相廟詩曰石城寕足拒金陣詎能追楚闗<lb/>
開六塞吳邱入九圍山水猶縈帶城池失是非空餘夀<lb/>
宫在日暮舞靈衣<lb/>
梁庾肩吾漢高廟詩曰昔作唐山曲今承紫貝壇寕知<lb/>
臨楚岸非復望長安塵飛逺騎没日徙半峰寒又亂後<lb/>
經夏禹廟詩曰金簡泥初發龍門鑿始通配天不失舊<lb/>
為魚微此功林堂上偃蹇山殿下穹窿侵雲似天闕照<lb/>
水類河宫神來導赤豹仙去擁飛鴻松龕撤暮俎棗徑<lb/>
<pb n="KR3k0003_WYG_038-26a"/>
落寒叢仙舟還入鏡玉軸更乗空去國嗟行邁離居泣<lb/>
轉蓬月起吳山兆星臨天漢中申胥猶有志荀息本懷<lb/>
忠待見欃槍滅歸來松栢桐<lb/>
周庾信至老子廟詩曰三門臨苦縣九井對靈溪盛丹<lb/>
須竹節量藥用刀圭行當别闗吏直向流沙西又西門<lb/>
豹廟詩曰君子為利博逹人樹德深蘋藻由斯薦樵蘇<lb/>
幸未侵恭聞正直祀良識佩韋心容範雖年代徽猷若<lb/>
可尋菊花隨酒馥槐影向窓臨鶴飛疑逐舞魚驚似聽<lb/>
<pb n="KR3k0003_WYG_038-26b"/>
琴漳流鳴磴石銅爵影秋林<lb/>
陳陽慎從駕祀麓山廟詩曰聖徳憂民暇麾斾謁山靈<lb/>
畫航泛北渚文馬侍東平春浦戈鋋照寒林鐃吹鳴依<lb/>
稀長安驛蕭條都尉城井泉能共動江帆得分行牎幽<lb/>
細網合階静落花明簷巢始入燕軒樹已遷鶯菲菲蘭<lb/>
俎馥淡淡桂樽清銀堂日影盡玉座舞衣輕<lb/>
陳張正見行經季子廟詩曰延州髙讓逺傳芳世祀移<lb/>
地絶遺金路松悲懸劒枝野藤侵沸井山雨濕苔碑别<lb/>
<pb n="KR3k0003_WYG_038-27a"/>
有觀風處樂奏無人知<lb/>
陳江摠卞山楚廟詩曰蘋藻祈明徳倚棹息巖阿忽聼<lb/>
鳥鳴曙非復楚宫歌閑階薙宿薺古木㫁懸蘿帷堂寂<lb/>
易晚桴鼓自相和嵗祀流百世英威言幾何又攝官梁<lb/>
小廟詩曰疇昔遊衣所今日薦櫻時憲章時有革嵗月<lb/>
遂難思故人獨之子官聯更在兹虛簷静暮雀洞户映<lb/>
光絲平生復能幾語事必傷悲<lb/>
頌魏陳王曹植孔子廟頌曰修復舊廟豐其甍宇莘莘<lb/>
<pb n="KR3k0003_WYG_038-27b"/>
學徒爰居爰處王教既備羣小遄阻魯道以興永作憲<lb/>
矩洪聲登遐神祇來祜休徵雜沓瑞我邦家内光區域<lb/>
外被荒遐<lb/>
文宋謝惠連祭禹廟文曰謹遣左曹掾奉水土之羞敬<lb/>
薦夏帝之靈咨聖繼天載誕英徽克明克哲知章知微<lb/>
運此宏謨䘏彼民憂身勞五岳形疲九州呱呱弗顧䖍<lb/>
䖍是欽物貴尺璧我重寸陰乃錫𤣥圭以告成功虞數<lb/>
既改夏徳乃隆臨朝總政廵國觀風淹留稽嶺乃徂行<lb/>
<pb n="KR3k0003_WYG_038-28a"/>
宫恭司皇役敬屬暉融神且略薦乃昭其忠<lb/>
梁王僧孺武帝祭禹廟文曰惟帝禀圖上昊貽則下民<lb/>
五聲窮聽四乗兼往輕璧借景既捨冠履愛人忘我不<lb/>
顧胼胝下車以泣事深罪已憑舟靡懼義存拯物盛業<lb/>
方來遺神如在愛被昆蟲理有好生之徳事安菲素固<lb/>
無厚味之求是用黍稷非馨蘋繁以薦克誠斯饗憑心<lb/>
可荅<lb/>
　　明堂<lb/>
<pb n="KR3k0003_WYG_038-28b"/>
釋名曰明堂明堂髙顯貌也<lb/>
大戴禮曰明堂者凡九室一室而有四戸八牖以茅蓋<lb/>
屋上圎下方所以明諸侯尊卑也外水名曰辟雍揔三<lb/>
十六户七十二牖<lb/>
周禮曰夏后氏世室殷人重屋周人明堂度有九尺之<lb/>
筵<lb/>
周書曰明堂方一百一十二尺室中方六十尺牖高三<lb/>
尺門方十六尺東方曰青陽南方曰明堂西方曰總章<lb/>
<pb n="KR3k0003_WYG_038-29a"/>
北方曰𤣥堂中央曰太廟左為左个右為右个<hi>五經要義以大</hi>
<hi>室經為太室</hi>
孝經援神契曰眀堂者天子布政之宫上圓下方八牎<lb/>
四逹在國之陽<lb/>
桓譚新論曰王者造明堂上圎下方象天地為四方堂<lb/>
各從其色以郊四方天稱明故命曰明堂<lb/>
黄圖曰明堂者明天地之堂也所以順四時行月令宗<lb/>
祀先王祭五帝故謂之明堂辟雍圎如璧雍之以水異<lb/>
<pb n="KR3k0003_WYG_038-29b"/>
名同事其實一也<lb/>
禮記曰昔者周公朝諸侯于明堂之位天子負斧扆南<lb/>
向而立<lb/>
三禮圖曰明堂者周制五室東為木室南火西金北水<lb/>
土在其中秦為九室十二室階各有所居<lb/>
尸子曰黄帝曰合宫有虞曰揔章殷人曰陽館周人曰<lb/>
明堂<lb/>
管子曰黄帝立明堂之議舜有告善之旌湯有緫街之<lb/>
<pb n="KR3k0003_WYG_038-30a"/>
匡武王有靈䑓之候<lb/>
蔡邕月令論曰明堂者天子太廟也所以宗祀而配上<lb/>
帝明天地統萬物也<lb/>
徐虔明堂議曰明堂在國之陽國門外一堂五室四門<lb/>
八階<lb/>
許慎五經異義曰明堂在國之陽七里之内堂牎四闥<lb/>
以地就陽位也<lb/>
五經釋例曰告朔行正謂之明堂<lb/>
<pb n="KR3k0003_WYG_038-30b"/>
蔡邕禮樂志曰孝武封岱宗立明堂於太山汶上<lb/>
禮論曰或以明堂者文王廟周時德澤洽和蒿茂大以為<lb/>
宫柱名為蒿宫<lb/>
禮含文嘉曰明堂所以通神靈感天地正四時出教化<lb/>
崇有徳章有道也<lb/>
白虎通曰禮三老於明堂所以教諸侯孝禮五更於太<lb/>
學所以教諸侯悌<lb/>
淮南子曰古者明堂之制下之潤濕不能及也上之霧<lb/>
<pb n="KR3k0003_WYG_038-31a"/>
露不能入也所以饗上帝禮鬼神示人知節也<lb/>
家語曰孔子觀乎明堂覩四門之牖有堯舜桀紂之像<lb/>
而各有善惡之状興廢之戒焉又曰周公相成王抱之<lb/>
而負斧扆南面以朝諸侯之國焉<lb/>
吳越春秋曰越王召范蠡而問孤竊自欲以今日一登<lb/>
上明堂布恩致令以撫百姓也<lb/>
漢書曰上欲治明堂未曉其制度濟南人公玉帶上黄<lb/>
帝時明堂圖圖中有一殿四面無壁以茅蓋屋屋通水<lb/>
<pb n="KR3k0003_WYG_038-31b"/>
水圜宫垣為複道上有樓從西面入名曰崑崙天子從<lb/>
之又曰元始五年正月祫祭明堂諸侯王列侯宗室子<lb/>
九百餘人助祭畢皆益户賜爵及金帛<lb/>
東觀漢記曰元年營造明堂辟雍靈䑓此即明三事不<lb/>
同也前黄圖云同一物也<lb/>
詩梁元帝和劉尚書兼明堂齋宫詩曰質明攝上宰詰<lb/>
旦乗軺軒四圭邸蒼玉六變舞雲門香浮鬱金酒煙繞<lb/>
鳳皇樽新花臨御陌春色起天園河間獻樂語斯道媿<lb/>
<pb n="KR3k0003_WYG_038-32a"/>
能論<lb/>
銘後漢李尤明堂銘曰布政之室上圎下方體則天地<lb/>
在國正陽牎闥四設流水洋洋順節行化各居其房春<lb/>
恤幼孤夏進賢良秋厲武人冬謹闗梁<lb/>
　　辟雍<lb/>
説文曰辟雍天子饗飲處也<lb/>
五經通義曰天子立辟雍者何所以行禮樂宣徳化教<lb/>
導天下之人使為士君子養三老事五更與諸侯行禮<lb/>
<pb n="KR3k0003_WYG_038-32b"/>
之處也又曰諸侯不得觀四方故缺東以南半天子之<lb/>
學故曰頖宫<lb/>
禮記曰天子辟雍諸侯頖宫<lb/>
白虎通曰天子立辟雍行禮樂宣徳化辟者象璧圎法<lb/>
天雍之以水象教化流行<lb/>
桓譚新論曰王者作圎池如璧形實水其中以圜壅之<lb/>
名曰辟雍言其上承天地以班教令流轉王道周而復<lb/>
始<lb/>
<pb n="KR3k0003_WYG_038-33a"/>
續漢書曰明帝永平二年上始率羣臣躬養三老五更<lb/>
于辟雍行大射之禮<lb/>
魏志曰明帝甘露二年幸辟雍命羣臣令賦詩<lb/>
賦後漢李尤辟雍賦曰辟雍巖巖規矩圎方階序牖闥<lb/>
雙觀四張流水湯湯造舟為梁神聖班徳由斯以匡王<lb/>
公羣后卿士具集攅羅鱗次差池雜遝延忠信之純一<lb/>
兮列左右之貂璫三后八蕃師尹羣卿加休慶徳稱夀<lb/>
上觴戴甫垂畢其儀蹌蹌是以乾坤所周八極所要夷<lb/>
<pb n="KR3k0003_WYG_038-33b"/>
戎蠻羌儋耳哀牢重譯響應抱珍來朝南金大璐玉象<lb/>
犀龜<lb/>
晉傅𤣥辟雍鄉飲酒賦曰時皇帝親枉萬乗之尊號以<lb/>
幸乎辟雍鹵簿齊列官正其容乃延卿士乃命王公定<lb/>
小㑹之常儀兮饗殊俗而見逺邦揖讓而升有主有賔<lb/>
禮雖舊制其教惟新若其俎豆有數威儀翼翼賔主百<lb/>
拜貴賤修敕酒清而不飲肴乾而不食及至嘒嘒笙磬<lb/>
喤喤鐘鼓琴瑟安歌徳音有叙樂而不滛好樸尚古四<lb/>
<pb n="KR3k0003_WYG_038-34a"/>
坐先迷而後悟然後知禮教之宏普也<lb/>
頌陳徐陵皇太子臨辟雍頌曰臣聞天大王大詳於道<lb/>
徳之言天文人文顯於爻象之説是以大君革命黔首<lb/>
所以庇焉聖人創物文籍所以生焉咸由此道制為民<lb/>
極莫不對越上靈裁成庶類濟世育徳昭被昆蟲皇帝<lb/>
世膺下武體資上徳握天鏡而授河圖執玉衡而運乾<lb/>
象皇太子耀彼重離光兹匕鬯儀天以行三善儷極以<lb/>
照四方惟忠惟孝自家刑國乃武乃文化成天下侍中<lb/>
<pb n="KR3k0003_WYG_038-34b"/>
國子祭酒新安王宗室羽儀衣冠凖的惟善為樂造次<lb/>
必儒粤以十一年三月二十一日受詔宏宣發論語題<lb/>
攝齊升堂摳衣即席對揚天人開闢大訓清言既吐精<lb/>
義入神副徳爰動音辭鋒起問難泉湧辨紛綸之異定倫<lb/>
理之疑玉振鏘鏘雲浮雨布介王奉繫聖蹤馳辯秀出<lb/>
信令張禹慙其師法何晏忸其訓詁穆穆焉洋洋焉此<lb/>
實虞朝之盛徳生民之壯觀者也臣抑又聞之魯頌聿<lb/>
興史克宣其懿晉雍大啓王廙逞其詞所以述休平之<lb/>
<pb n="KR3k0003_WYG_038-35a"/>
風揚君上之徳輕以下才敢為頌曰皇運勃啓膺圗受<lb/>
命紫盖東臨黄旌南映積仁累徳重明疊聖四海無浪<lb/>
三階已平儲駕戾止和鸞有聲宏風講肆崇儒肅成丹<lb/>
書貴道黄金賤籯洙泗興業闕里増榮<lb/>
　　學校<lb/>
物理論曰學者植也<lb/>
五經通義曰三王教化之宫緫名為學<lb/>
禮記曰古之教者家有塾黨有庠術有序國有學<lb/>
<pb n="KR3k0003_WYG_038-35b"/>
周官曰師氏以三徳教國子一曰至徳以為道本二曰<lb/>
敏徳以為行本三曰孝徳以知惡逆<lb/>
尚書大傳曰稷鉏已藏嵗事欲畢餘子皆學十三始入小<lb/>
學見小節踐小義十八始入大學見大節踐大義<lb/>
漢書曰三代之道鄉里有教夏曰校殷曰庠周曰序<lb/>
三輔舊事曰漢太子在長安門東書社門五經博士貟<lb/>
弟子萬餘人<lb/>
黄圖曰禮小學在公宮之南太學在東就陽位也去城<lb/>
<pb n="KR3k0003_WYG_038-36a"/>
七里東為常滿倉倉之北為槐市列槐樹數百行為隧<lb/>
無墻屋諸生朔望㑹此市各持其郡所出貨物及經傳<lb/>
書記笙磬樂器相與買賣雍容揖讓論説槐下<lb/>
東觀漢記曰光武五年初起太學諸生吏子弟及民以<lb/>
義助作上自齊歸幸太學賜博士弟子<lb/>
續漢書曰明帝永平二年上始帥羣臣養三老於辟雍<lb/>
郡國縣道行飲酒禮于學校<lb/>
魏名臣奏曰蔣濟奏學者不㳟肅慢師酗酒好訟罰飲<lb/>
<pb n="KR3k0003_WYG_038-36b"/>
水三升<lb/>
晉諸公賛曰惠帝時裴頠為國子祭酒奏立國子太學<lb/>
起講堂築門闕刻石寫經<lb/>
任豫益州記曰文翁學堂在大城南經火災蜀郡太守<lb/>
髙朕修復繕立圖畫聖賢古人像及禮器瑞物<lb/>
頌後漢崔瑗南陽文學頌曰昔聖人制禮樂也將以統<lb/>
天理物經國序民立均出度因其利而利之俾不失其<lb/>
性也故觀禮則體敬聼樂則心和然後知反其性而正<lb/>
<pb n="KR3k0003_WYG_038-37a"/>
其身焉取律於天以和聲採言於聖以成謀以和邦國<lb/>
以諧萬民以序賔旅以悦逺人其觀威儀省禍福也出<lb/>
言視聼於是乎取之也民生如何導以禮樂乃修禮官<lb/>
奮其羽籥我國既淳我俗既敦神樂民則嘉生乃繁無<lb/>
言不酬其徳宜光先民既没頼兹舊章我禮既經我樂<lb/>
既馨三事不叙莫識其形<lb/>
魏陳王曹植學宫頌曰自五帝典絶三王禮廢應期命<lb/>
世齊賢等聖者莫髙於孔子也故有若曰出乎其類抜<lb/>
<pb n="KR3k0003_WYG_038-37b"/>
乎其萃誠所謂性與天道不可得而聞矣由也務學名<lb/>
在前志宰予晝寢糞土作誡過庭子弟詩禮明記歌以<lb/>
詠言文以騁志予今不述後賢曷識於鑠尼父生民之<lb/>
傑性與天成該聖備藝徳倫三五配皇作烈𤣥鏡獨鑒<lb/>
神明昭晰仁塞宇宙志陵雲霓學者三千莫不俊乂唯<lb/>
仁可憑唯道足恃鑚仰彌髙請益不已<lb/>
記魏王粲荆州文學記有漢荆州牧劉君稽古若時將紹厥<lb/>
績乃曰先王之世則象天地軌儀憲極設教導化叙經<lb/>
<pb n="KR3k0003_WYG_038-38a"/>
志業用建雍泮焉立師保焉作為禮樂以淑其性表陳<lb/>
載籍以持其志上知所以臨下下知所以事上官不失<lb/>
守民徳無悖然後太階平焉夫文學也者人倫之守大<lb/>
教之本也乃命五業從事宋哀所作文學延朋徒焉宣<lb/>
徳音以賛之降嘉禮以勸之五載之間道化大行耆徳<lb/>
故老綦母闔等負書荷器自逺而至者三百有餘人於<lb/>
是童幼猛進武人革面總角佩觽委介免胄比肩繼踵<lb/>
川逝泉涌亹亹如也兢兢如也遂訓六經講禮物諧八<lb/>
<pb n="KR3k0003_WYG_038-38b"/>
音協律吕修紀厯理刑法六路咸秩百氏備矣天降純<lb/>
嘏有所底授臻于我君受命既茂南牧是建荆衡作守<lb/>
時邁淳徳宣其丕繇厥繇伊何四國交阻乃赫斯威爰<lb/>
整其旅䖍夷不若屢戡寇侮誕啓洪軌敦崇聖緒典墳<lb/>
既章禮樂咸舉濟濟搢紳盛兹階宇祁祁髦俊亦集爰<lb/>
處和化普暢休徵時叙品物宣育百穀繁蕪勲格皇穹<lb/>
聲被四宇<lb/>
銘後漢李尤太學銘曰漢遵禮典崇興六藝修周之理<lb/>
<pb n="KR3k0003_WYG_038-39a"/>
掃秦之弊褒建儒宫廣置異記開延學者勸以爵位<lb/>
詔宋傅亮立學詔曰古之建國教學為先宏風訓世莫<lb/>
尚於此發蒙啓滯咸必由之故爰自聖王迄于近代莫<lb/>
不敦崇學藝修建庠序自昔多故戎馬在郊旌旗卷舒<lb/>
日不暇給遂令學校荒蕪講誦蔑聞軍旅日陳俎豆藏<lb/>
器訓誘之風將墜於地今王略逺覃華域清晏仰風之<lb/>
士日月以兾便宜博延胄子陶奨童蒙選被儒宫宏振<lb/>
國學<lb/>
<pb n="KR3k0003_WYG_038-39b"/>
表宋鄭鮮之請立學表曰至於洙泗之教洋洋盈耳所<lb/>
以柔漸性情日用成器國廢胄子之教家弛勸學之訓<lb/>
宜振起頽業以廻視聼接光太陽燭之幽夜令欣流者<lb/>
濟津懷寶者剖和<lb/>
梁簡文帝求寕國臨城二公入學表曰臣聞瞻彼緝狐<lb/>
既次良冶相諸筍玉猶符他山故沮渙之水可居鄒魯<lb/>
之鄉為貴下帷投斧昔人以為精力弃竿委麥先哲以<lb/>
為美談伏惟陛下宏至徳之微言闡無為之妙説話郊<lb/>
<pb n="KR3k0003_WYG_038-40a"/>
講道不勞賈生之議就陽啓位無待公玉之圖願得齒<lb/>
年國胄隨肩選造<lb/>
梁元帝請於州立學校表曰臣聞公宫之南四術四教<lb/>
司樂成均六詩六律韶濩既舞羽籥之道行焉黨塾兹<lb/>
備離經之志辯焉故不升嵩霍豈識乾行之峻不臨溟<lb/>
渤安知地載之厚洎乎秦焚金篆周亡玉鏡羣言争亂<lb/>
諸子相騰書則夏侯歐陽易則神輸道訓詩乃齊魯毛<lb/>
韓傳稱鄒左張夾禮有曲䑓王史之異樂有龍徳趙定<lb/>
<pb n="KR3k0003_WYG_038-40b"/>
之殊伏惟陛下撫五辰而建五長播九徳而導九州容<lb/>
成為厯興景雲之瑞伶倫吹律應黄鍾之琯撥亂反正<lb/>
經武也制禮作樂緯文也若非六經庖厨百家異饌三<lb/>
墳為瑚璉五典為笙簧豈能暴以秋暘紆就望之景濯<lb/>
以江漢播垂天之澤<lb/>
啓梁王僧孺為蕭監利求入學啓曰竊以矯首伺飛不<lb/>
如修弋宛足念逺莫若驅鑣故樸斵成於丹雘篠簜資<lb/>
於栝羽敢因莩末有志庠均為山資於一簣學海漸其<lb/>
<pb n="KR3k0003_WYG_038-41a"/>
微流<lb/>
梁任昉求為劉瓛立館啓曰昔在魏中爰及晉始書貴<lb/>
虛𤣥人悦陶縱瑚璉廢泗上之容樽俎恣林下之適春<lb/>
千秋羽委曠而弗陳西序東膠寂寥而誰仰所以金雞<lb/>
忘曉玉羊失馭神器毁於獯戎寶厯遷于干越豈不悲<lb/>
歟劉瓛澡身浴徳修行明經賤珪璧於光陰竟松筠於<lb/>
嵗晚貧不隕穫其心窮不二三其操而困無居止浮寓<lb/>
親遊垣棟傾鑚窐衢墊側有朋自逺無用栖憑皆負笈<lb/>
<pb n="KR3k0003_WYG_038-41b"/>
擔簦櫛風沐露瓛之器學無謝前修輒欲與之周旋開<lb/>
館招集臣第西偏官有閒地北拒晉山南望通邑雖曰<lb/>
人境實少浮喧廣輪裁盈數畝布以施立黌塾薄藝桑<lb/>
麻粗創茨宇<lb/>
教晉湛方生修學校教曰貴郡之境山秀水清嶺舉雲<lb/>
霞之標澤流清曠之氣荆藍之璞豈不在兹<lb/>
梁元帝召學生教曰閣下昔楚王好詩沛王傳易猶且<lb/>
傳之不朽以為盛事况吾親承天㫖聞禮聞詩方欲化<lb/>
<pb n="KR3k0003_WYG_038-42a"/>
行南國被于西楚<lb/>
　　釋奠<lb/>
禮記曰凡欲立學必先釋奠於先聖先師及行事必以<lb/>
幣天子視學大昕鼔徵所以警衆也衆至然後天子至<lb/>
乃命有司行事適東序釋奠于先老又曰凡學春官釋<lb/>
奠于先師秋冬亦如之釋奠即舍菜舍菜即祭菜然則<lb/>
國子入學以蘋蘩告誠祀其師以示敬道也菜芹之屬<lb/>
又曰天子乃獻羔開氷先薦寝廟上丁命樂正習舞天<lb/>
<pb n="KR3k0003_WYG_038-42b"/>
子乃率公卿親往視之注云樂正樂官之長也命舞者順萬<lb/>
物始出地鼓舞也將舞必釋奠於先師夏小正曰二月<lb/>
丁亥萬用日丁亥者吉日也萬者干戚舞也學者大學<lb/>
也<lb/>
晉博士戴邈議曰周禮大胥之職掌國子之版以待致<lb/>
諸子春入學舍菜合舞秋頒樂合聲<lb/>
晉范堅書問馮懷曰漢代以來釋奠先師唯饗仲尼不<lb/>
及公旦何也馮荅曰若如來之談亦當憲章堯舜文武<lb/>
<pb n="KR3k0003_WYG_038-43a"/>
豈唯周公乎<lb/>
詩宋顔延之侍皇太子釋奠宴詩曰伊昔周儲聿光往<lb/>
記思皇世哲體元作嗣資此夙知降從經志正殿張筵<lb/>
司分簡日尚席函丈承疑奉帙獻終襲吉即宫廣宴堂<lb/>
設象筵庭宿金懸台保兼徽皇戚比彦肴乾酒澄端服<lb/>
整弁<lb/>
齊竟陵王蕭子良侍皇太子釋奠宴詩曰霜輕流日風<lb/>
送夕雲雕簷結綵綺井生文四璉合㫖八簋舒芬<lb/>
<pb n="KR3k0003_WYG_038-43b"/>
齊王儉侍皇太子釋奠宴詩曰禮惟國幹義實民端身<lb/>
由業澡世以教安金鎔乃器水術伊瀾漸芳則馥履冰<lb/>
固寒瞽宗務時頖宫善誘咨此含生躋彼仁夀淳移雅<lb/>
缺歴兹永乆遊藝莫師獨學誰友三兆戒晨八鸞警旦<lb/>
禮邁仁周樂超英漢神保爰格祝史斯賛<lb/>
梁任昉侍皇太子釋奠宴詩曰在昔歸運阻亂宏多夷<lb/>
山掣宇盪海為家風雲改族日月増華惟神知化在物<lb/>
立言樂正雅頌咸被後昆告奠明祀觀道聖門日月不<lb/>
<pb n="KR3k0003_WYG_038-44a"/>
息師表常尊<lb/>
梁沈約侍皇太子釋奠宴詩曰復禮曲䑓反樂宣榭闕<lb/>
文内舉輶軒外駕結朋千里從師百舍隊典必從闕祀<lb/>
咸薦廻鑾獻爵摐金委奠肆士辯儀胥人掌縣髣髴神<lb/>
蹤徘徊靈踡又為南郡王侍太子釋奠宴詩曰陵季相<lb/>
㳂訓隨世殆政缺雅乖風離化改禮亡衽席樂沈河海<lb/>
二雍靡構四教誰採瞻震竝峻義属重麗横書清道晦<lb/>
彼生知<lb/>
<pb n="KR3k0003_WYG_038-44b"/>
頌晉傅咸皇太子釋奠頌曰生而知之上于皇儲以能<lb/>
而問處實若虚爰雕聖章玉采是敷乃備嘉薦于國之<lb/>
雍敬享先師以疇聖功<lb/>
晉潘尼釋奠頌曰三光迭運五徳代微黄精既冗素靈<lb/>
乃暉有皇承天造我晉畿祚以大寶登以龍飛聖容穆<lb/>
穆侍講誾誾抽演微言啓發道眞探幽窮賾温故知新<lb/>
曰皇儲后體神含幾兆吉先見知來動微<lb/>
文晉庾亮釋奠祭孔子文曰維咸康三年荆豫州刺史<lb/>
<pb n="KR3k0003_WYG_038-45a"/>
都亭侯庾亮敬告孔聖明靈詩書煥於唐虞憲章盛於<lb/>
文武然後黎民時雍彛倫攸叙幽厲頽搆王䋲絕紀髙<lb/>
岸為谷六合錯否上陵夷而失教下茍免而無耻公以<lb/>
𤣥聖之靈應感圎通萬物我頼匪我求蒙夫子既没洪<lb/>
範乖流秦雖慢道漢聿孔修洎我皇晉仰欽大猷宗聖<lb/>
既建遐胄俾侯令月吉辰祗陳大禮磬管鏘鏘威儀濟<lb/>
濟嘉奠既設欽若靈規心存鳳徳尚想來儀神其歆之<lb/>
降鑒在斯<lb/>
<pb n="KR3k0003_WYG_038-45b"/>
梁元帝釋奠祭孔子文曰粤若宗師猗歟乃聖惟岳降<lb/>
神惟天所命上善如水至人若鏡又祭顔子文曰欽哉<lb/>
體一惡彼至人乍分介石時知落鱗不先稱寶席上為<lb/>
珍致虛守静曲巷安貧欽風味道其徳有鄰<lb/>
梁陸倕釋奠祭孔子文曰於惟上徳是曰聖真克明克<lb/>
俊知化窮神研幾善誘藏用顯仁利同道濟成俗教民<lb/>
道尊功倍徳溥化光離經辨志濟濟洋洋<lb/>
　藝文類聚卷三十八<lb/>
</p>
<p>
</p>
  </div>
</body>
</text>
</TEI>
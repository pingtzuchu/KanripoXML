<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻九十五</head>
    <p>
<pb n="KR3k0003_WYG_095-1a"/>
欽定四庫全書<lb/>
　藝文類聚巻九十五　　　唐　歐陽詢　撰<lb/>
　獸部下<hi>象狐</hi>　<hi>犀/兎</hi>　<hi>兕/猨</hi>　<hi>駮猴貔/獼</hi>　<hi>熊然鹿/果</hi>　<hi>麞狌狌</hi>
　　　　<hi>貂鼠</hi>
　　象<lb/>
爾雅曰南方之美者有梁山之犀象焉<lb/>
山海經曰巴蛇食象三嵗而出其骨<lb/>
左傳曰象有齒以焚其身<lb/>
<pb n="KR3k0003_WYG_095-1b"/>
孟子曰周公驅犀象而逺之天下大恱<lb/>
萬嵗厯曰成帝咸康六年臨邑王獻象一知跪拜御者<lb/>
使從之<lb/>
吴志曰賀齊為新都郡守孫權出祖道作樂舞象權謂<lb/>
齊曰今定天下都中國使殊俗貢珍百獸率舞非君而<lb/>
誰<lb/>
江表傳曰孫權遣使詣獻馴象二頭魏太祖欲知其斤<lb/>
重咸莫能出其理鄧王冲尚㓜乃曰置象大船上刻其<lb/>
<pb n="KR3k0003_WYG_095-2a"/>
所至秤物以載之校可知也太祖大恱又曰魏文帝遣<lb/>
使於吴求象牙羣臣以非禮欲不與孫權勅付之<lb/>
蜀将諸葛亮討賊還成都孫權遣勞問之送馴象二頭<lb/>
與劉禪<lb/>
吴時外國傳曰扶南王盤況少而雄桀聞山林有大象<lb/>
輙生捕取之教習乗騎諸國聞而伏之<lb/>
博物志曰昔日南有四象各有雄雌其一雌死百有餘<lb/>
日其雄泥土著身獨不飲酒食肉長吏問其所以輙流<lb/>
<pb n="KR3k0003_WYG_095-2b"/>
涕焉<lb/>
法顯記曰迦維羅衞國從佛生處東行五由旬有國名<lb/>
藍莫此國皇得佛一分舎利還歸起塔塔邊有池池中<lb/>
有龍常守䕶此塔晝夜供養乃有羣象以鼻取水灑地<lb/>
取雜花香而供養諸國道人来欲禮拜塔遇象大怖依<lb/>
樹自翳見象如法供養道人太息悲感即捨大戒還作<lb/>
沙彌自挽水平治處所使得浄潔<lb/>
異苑曰㑹稽張茂嘗夢大象以問萬推曰君當為大郡<lb/>
<pb n="KR3k0003_WYG_095-3a"/>
而不能善夫象者大獸取其音獸者守也象以齒焚其<lb/>
身後必為人所殺茂永昌中為吴興太守值王敦問鼎<lb/>
執正不移敦遣沈充殺之<lb/>
賛晉郭璞賛曰象實魁梧體巨貌詭肉兼十牛目不踰<lb/>
豕望頭如尾動若丘徙<lb/>
　　犀<lb/>
爾雅曰犀似豕<lb/>
戰國䇿曰張儀為秦破縱連横說楚王楚王遣車百乘<lb/>
<pb n="KR3k0003_WYG_095-3b"/>
獻駭雞之犀夜光之璧於秦王<lb/>
韓詩外傳曰太公使南宫适至義渠得駭雞犀以獻紂<lb/>
漢書曰元始二年黄支國獻犀牛又曰尉佗獻文帝犀<lb/>
角十又曰烏弋國出犀牛<lb/>
蜀王本紀曰江水為<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>蜀守李冰作石犀五枚二枚在<lb/>
府中一枚在市橋下二在水中以厭水精因曰石犀里<lb/>
抱朴子曰通天犀有白理如線者以盛米置羣雞中雞<lb/>
欲往啄米至輙驚却故南人名為駭雞也得其角一尺<lb/>
<pb n="KR3k0003_WYG_095-4a"/>
以上刻為魚而䘖以入水水常為開方三尺可得氣息<lb/>
水中以其角為义導者得煮毒藥為湯以此义導攪之<lb/>
皆生白沫無復毒勢<lb/>
劉欣期交州記曰犀出九徳縣其毛如豕蹄有三甲頭<lb/>
如馬有二角鼻上角長額上角短<lb/>
南州異物志曰𤣥犀處自林麓食惟棘刺體兼五肉或<lb/>
有神異表靈以角含精吐烈望若華燭置之荒野禽獸<lb/>
莫觸<lb/>
<pb n="KR3k0003_WYG_095-4b"/>
賛晉郭璞犀賛曰犀之為状形兼牛豕力無不傾吻無<lb/>
不靡以賄嬰灾因乎角掎<lb/>
序晉傅咸犀鉤序曰世稱雞駭之犀聞之父常侍曰犀<lb/>
之美者有光雞見影而驚故曰駭雞有以此鈎見遺者<lb/>
乃為之銘<lb/>
　　兕<lb/>
爾雅曰兕似牛<lb/>
說文曰兕如野牛青皮堅厚可以為鎧嶓冡之山其獸<lb/>
<pb n="KR3k0003_WYG_095-5a"/>
多兕<lb/>
毛詩曰酌彼兕觥<lb/>
戰國䇿曰楚王逰於雲夢有狂兕忽至王彎弓而射之<lb/>
應發而殪仰天而歎曰樂矣今日之逰萬嵗千秋之後<lb/>
誰與樂此<lb/>
論衡曰太師尚父為周司馬将帥伐紂到孟津之上杖<lb/>
鉞把旄號其衆曰倉兕夫倉兕水中之獸也善覆人船<lb/>
因神以化令汝急度<lb/>
<pb n="KR3k0003_WYG_095-5b"/>
賛晉郭璞山海圗賛曰兕惟壯獸似牛青黒力無不傾<lb/>
自焚以革皮充武備角助文徳<lb/>
　　駮<lb/>
爾雅曰駮如馬倨牙食虎豹<lb/>
山海經曰中曲之山有獸焉其状如馬而白身黒尾一<lb/>
角虎牙爪音如鼓其名曰駮是食豹可以禦兵<lb/>
賛晉郭璞賛曰駮惟馬類實畜之英驤首騰旄嘘天雷<lb/>
鳴氣無不凌吞虎辟兵<lb/>
<pb n="KR3k0003_WYG_095-6a"/>
　　貔<lb/>
爾雅曰貔白狐其子豰<lb/>
說文曰貔豹屬出貉國<lb/>
尚書曰如虎如貔<lb/>
禮記曰前有摯獸則載貔貅<lb/>
毛詩曰獻其貔皮赤豹黄羆<lb/>
賛晉郭璞貔賛曰書稱猛士如虎如貔貔盖豹屬亦曰<lb/>
執夷白狐之云似是而非<lb/>
<pb n="KR3k0003_WYG_095-6b"/>
　　熊<lb/>
說文曰熊獸似豕山居冬蟄<lb/>
本草經曰熊脂一名熊白味甘微溫無毒止風痺<lb/>
六韜曰文王囚羑里散宜生得黄熊而獻之於紂<lb/>
周書曰成王時不屠國獻青熊<lb/>
毛詩曰維熊維羆男子之祥<lb/>
詩義疏曰熊能攀緣上髙樹見人則顛倒投地而下冬<lb/>
入穴而蟄始春而出<lb/>
<pb n="KR3k0003_WYG_095-7a"/>
左傳曰晉靈公使宰夫胹熊蹯不熟殺之寘諸畚載以<lb/>
過朝又曰鄭子產聘于晉晉侯有疾韓宣子曰寡君寝<lb/>
疾於今三月並走羣望有加而無瘳今夢黄熊入於寝<lb/>
門其何厲鬼也對曰以君之眀子為大政其何厲之有<lb/>
昔堯殛鯀于羽山其神化為黄熊實為夏郊三代祀之<lb/>
晉為盟主其或者未之祀乎韓子祀夏晉侯有間<lb/>
孟子曰魚我所欲熊掌亦我所欲二者不得兼舍魚取熊<lb/>
掌義我所欲生亦我欲二者不得兼舎生取義<lb/>
<pb n="KR3k0003_WYG_095-7b"/>
史記曰趙簡子病不知人五日寤而曰我之帝所見一<lb/>
熊欲攫我帝命我射之中熊熊死後有當道者曰帝令<lb/>
主君滅二卿熊其祖也<lb/>
漢書曰孝元帝馮昭儀上幸虎圈鬭獸後宫皆坐熊出<lb/>
圏攀檻欲上殿昭儀乃當熊而立及左右格殺熊上問<lb/>
人情驚懼汝何故前當昭儀對曰夫猛獸得人而止妾<lb/>
恐熊至御座故身當之耳帝嗟嘆以此倍敬重之<lb/>
東觀漢記曰安帝永初九年永昌獻象牙熊子<lb/>
<pb n="KR3k0003_WYG_095-8a"/>
建武故事曰咸和七年左右啓以米飴熊上曰此無益<lb/>
而費於榖且是惡獸所不宜畜使遣打殺以肉賜左右<lb/>
直人<lb/>
抱朴子曰玉䇿記稱熊夀五百嵗則能化<lb/>
續捜神記曰晉升平中有人入山射鹿忽墮一坎窅然<lb/>
深絶内有數頭熊子湏㬰有一大熊来入瞪視此人人<lb/>
謂必<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>已良久出蔵得果栗分與諸子末後作一分以<lb/>
著此人前人飢久於是冐死取噉之既轉相狎習熊每<lb/>
<pb n="KR3k0003_WYG_095-8b"/>
旦覔食果還輙分此人此人賴以支命後熊子大其母<lb/>
每負将出子既盡人分死坎中窮無出路熊母尋復還<lb/>
入坐人邊人解其意便抱熊之足於是跳出遂得無他<lb/>
異苑曰邵陵髙平黄秀以元嘉三年入山經月不還其<lb/>
兒根生尋覔不見秀蹲空樹中從頭至腰毛色如熊問<lb/>
其何故答曰天譴如此汝但自去生哀慟而歸逾年伐<lb/>
山人見形盡為熊矣又曰熊獸藏於山穴穴裏不得見<lb/>
穢及傷殘則合穴自死人欲捕者便令一人卧其蔵内<lb/>
<pb n="KR3k0003_WYG_095-9a"/>
餘伴執仗隠在崖側熊輙共輿出人不致傷損傍人仍<lb/>
将騁其矛又有居大樹孔中東土呼熊為子路以物擊<lb/>
樹云子路可起於是便下不呼則不動也<lb/>
啓梁劉孝威謝熊白啓曰竊以館有射熊之名臺無走<lb/>
狗之號上林絶胡人之搏禁地無張京之犯而突出羽<lb/>
川来攀御檻光踰厚璧殆獲朱公之價色麗燭銀将堪<lb/>
穆王之寳<lb/>
　　鹿<lb/>
<pb n="KR3k0003_WYG_095-9b"/>
爾雅曰鹿牝麀其子麛其迹速絶有力<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音肩</hi>
毛詩曰野有死鹿又曰鹿鳴宴嘉賔也呦呦鹿鳴食野<lb/>
之苹<lb/>
國語曰周穆王征犬戎得四白鹿<lb/>
穆天子傳曰天子賜曹奴之人黄金之鹿又曰天子射<lb/>
鹿于林中<lb/>
韓子曰夫馬似鹿者千金<lb/>
史記曰趙髙欲為亂恐羣臣不聴乃先設驗持鹿於二<lb/>
<pb n="KR3k0003_WYG_095-10a"/>
世曰馬也二世笑曰丞相誤耶謂鹿為馬問左右或言<lb/>
馬以阿趙髙或言鹿者髙因隂中言鹿者以法又曰髙<lb/>
祖詔捕蒯通至問曰若教淮隂侯反乎對曰然秦失其<lb/>
鹿天下共逐之狗固吠非其主<lb/>
東方朔傳曰武帝時有殺上林鹿者下有司收殺之朔<lb/>
時在旁曰是故當死者三陛下以鹿殺人一當死天下<lb/>
聞陛下重鹿賤人二當死匈奴有急湏鹿觸之三當死<lb/>
列仙傳曰蘇躭與衆兒俱戲獵常騎鹿鹿形如常鹿遇<lb/>
<pb n="KR3k0003_WYG_095-10b"/>
險絶之處皆能超越衆兒問曰何得此鹿騎而異常鹿<lb/>
耶答曰龍也<lb/>
謝承後漢書曰鄭宏為臨淮太守行春有兩白鹿隨車<lb/>
夾轂而行宏怪問主簿黄國鹿為吉凶國拜賀曰聞三<lb/>
公車轓畫作鹿眀府當為宰相宏果為太尉<lb/>
范曄後漢書曰雲南縣有神鹿兩頭能食毒草<lb/>
古今注曰眀帝永平中三角鹿出江陵孝和帝永元中<lb/>
豫章徐沔得白鹿髙丈九寸<lb/>
<pb n="KR3k0003_WYG_095-11a"/>
三輔決録曰辛繕字公文少治春秋詩易隠居𢎞農華<lb/>
隂弟子受業者六百餘人所居旁有白鹿甚馴不畏人<lb/>
魏略曰成公英先隨韓約後降太祖從行出獵有三鹿<lb/>
走過公前命英射之三發三中皆應弦而倒<lb/>
魏志曰文帝獵失鹿帝大怒據胡牀拔刀收吏将欲斬<lb/>
之蘇則諫乃止<lb/>
魏末傳曰初眀帝為平原王王母甄后妬文帝殺之故<lb/>
不立為太子常從帝獵見鹿子母帝射殺鹿母語眀帝<lb/>
<pb n="KR3k0003_WYG_095-11b"/>
射其子對曰陛下既已殺其母臣不忍復殺其子因涕<lb/>
泣帝放弓矢歎曰此語一何痛哉由是帝立太子意定<lb/>
矣<lb/>
抱朴子曰鹿夀千嵗滿五百嵗則色白<lb/>
神仙傳曰魯女生者餌术絶糓入華山後故人逢女生<lb/>
乗白鹿從玉女數十人又曰沈羲道嘗於路逢白鹿車<lb/>
一乗龍車一乗從數十人騎迎羲道<lb/>
廣州先賢傳曰丁茂字仲慮交阯人也至孝母終負土<lb/>
<pb n="KR3k0003_WYG_095-12a"/>
治冢列植松柏白鹿遊乎左右<lb/>
瀨鄉記曰老子乘白鹿下託於李母也<lb/>
序袁山松白鹿詩序曰荆門山臨江皆絶壁峭峙壁立<lb/>
百餘丈亘帶激流禽獸所不能履北岸有一白鹿鹿泅<lb/>
過江行人見之乘力競逐謂至山下必得鹿忽然若飛<lb/>
超岡而去于今此壁謂之白鹿上詩曰白鹿乃在上林<lb/>
西苑中射工尚復得白鹿脯腊之黄鵠摩天極髙飛後<lb/>
宫尚得烹煮之<lb/>
<pb n="KR3k0003_WYG_095-12b"/>
表魏陳王曹植獵表曰於七月伏鹿鳴塵四月五月射<lb/>
雉之際此正獵樂之時<lb/>
晉殷仲堪上白鹿表曰巴陵縣清水山得白鹿一頭白<lb/>
者正色鹿者景福嘉義<lb/>
牋宋孝武帝在彭城㕘佐慶獲白鹿牋曰伏承獲白鹿<lb/>
於彭城之東山皓質玉映育性馴和<lb/>
　　麞<lb/>
春秋運斗樞曰樞星散為麞<lb/>
<pb n="KR3k0003_WYG_095-13a"/>
說文曰麕麞也<lb/>
爾雅曰麕牡麌牝麋其子麆其迹解絶有力豜<lb/>
毛詩曰野有死麕惡無禮也<lb/>
穆天子傳曰天子賜曹奴之鹿白銀之麕<lb/>
吕氏春秋曰使麕疾走馬弗及也而得之者時顧也<lb/>
建武故事曰咸和六年計貢合集於樂堂有野麕走至<lb/>
堂前左右逐之於池中而獲之焉<lb/>
論衡曰都尉王子鳳時麕入府中其後遷為丹陽太守<lb/>
<pb n="KR3k0003_WYG_095-13b"/>
晉起居注曰咸寜中白麞見魏郡後諸州各送白麞<lb/>
晉中興書曰中興所在獻白麕<lb/>
蕭廣濟孝子傳曰蕭國遭䘮有鵠遊其庭至暮而去麞<lb/>
暮入其門與犬馬旅至旦而去<lb/>
詩魏文帝詩曰巾車出鄴宫校獵東橋津重罝施宻網<lb/>
䍐罼飄如雲彎弓忽髙馳一發連雙麕<lb/>
表晉王述上白麞表曰所領阮藻之江寜縣界得白麞<lb/>
一頭毛色潔素於其類信斯誠嘉祥也<lb/>
<pb n="KR3k0003_WYG_095-14a"/>
啓陳徐陵謝賚麕啟曰臣昨既陪羽獵仍宴上林固謝<lb/>
長卿之文彌慙子雲之賦預割鮮禽已同監浦頻蒙大<lb/>
臠更異梁王詰旦歸来猶為飽飫虞衡所獻復降命恩<lb/>
賜細君以為歡非屠門而大嚼<lb/>
　　兎<lb/>
爾雅曰兎子嬎其迹迒絶有力欣<lb/>
春秋運斗樞曰玉衡星散而為兎又曰行失瑶光則兎<lb/>
出月<lb/>
<pb n="KR3k0003_WYG_095-14b"/>
毛詩曰有兎斯首炮之燔之又曰肅肅兎罝施于中逵<lb/>
周易参同契曰燕雀不生鳳狐兎不乳馬<lb/>
荘子曰蹄者所以在兎得兎而忘蹄<lb/>
韓子曰宋人有耕者田中有株兎走觸折頸而死因釋<lb/>
耕守株冀復得兎為宋國所笑<lb/>
史記曰李斯出獄與其中子俱執顧謂其子曰吾欲與<lb/>
汝復牽黄犬俱出上蔡東門逐狡兎其可得乎又范睢謂<lb/>
秦昭王曰夫以秦而治諸侯譬若縱韓盧而搏蹇兎也<lb/>
<pb n="KR3k0003_WYG_095-15a"/>
謝承後漢書曰方儲㓜䘮父負土成墳種竒樹千株白<lb/>
兎遊其下<lb/>
張璠漢記曰梁冀起兎苑於河南移檄所在調發生兎<lb/>
刻其毛以為識<lb/>
抱朴子曰兎夀千嵗滿五百嵗則色白<lb/>
論衡曰儒者言月中有兎夫月水也兎在水中則死夫<lb/>
兎月氣也<lb/>
張衡靈憲曰月者隂精之宗積而成獸象兎蛤<lb/>
<pb n="KR3k0003_WYG_095-15b"/>
序晉王廙白兎賦序曰丞相琅邪王始受旄節作鎮北<lb/>
方仁風所被廻面革心昔周旦翼成越裳重譯而獻白<lb/>
雉著在前典厯代以為美談今在我王匡濟皇維而有<lb/>
白兎之應可謂重規累矩不忝先聖也<lb/>
詩古歌詩曰採取神藥山端白兎𢷬蝦蟇丸奉上陛下<lb/>
一玉柈<lb/>
頌張浚白兎頌曰其毛春素纎毫秋黒㸃綴五采漸染<lb/>
粉墨盖久隠時見應世徳也徐疾備體達消息也姿質<lb/>
<pb n="KR3k0003_WYG_095-16a"/>
皓朗民之則也被白含文好無極也秦失鹿於近郊晉<lb/>
得兎於逺境<lb/>
表晉桓溫賀白兎表曰臣聞至徳通𤣥則禎祥降靈和<lb/>
所感則異物生今白兎見于春榖縣皓質純素皦然殊<lb/>
觀<lb/>
梁簡文帝上白兎表曰瑞表丹陵祥因舊沛四靈可邁<lb/>
既驗玉衡之精千嵗變采有符眀月之状豈殊丹岫之<lb/>
羽來止帝梧庶比素質之禽得逰君囿<lb/>
<pb n="KR3k0003_WYG_095-16b"/>
周庾信上白兎表曰光鮮越雉色麗秦狐月徳符徵金<lb/>
精表瑞<lb/>
　　狐<lb/>
山海經曰青邱之國有狐九尾<lb/>
說文曰狐妖獸鬼所乗也有三徳其色中和小前大後<lb/>
死則丘首<lb/>
易曰田獲三狐<lb/>
毛詩曰狐裘逍遥又曰狐裘豹褎<lb/>
<pb n="KR3k0003_WYG_095-17a"/>
禮記曰天子狐白之裘諸侯青卿大夫狐腋<lb/>
穆天子傳曰天子獵於渗澤得白狐<lb/>
管子曰代出狐白之皮裘狐應隂陽之變六月而一見<lb/>
公卿買之代人㤀其難得喜其貴價必相率而求之取<lb/>
此物者因令齊載金錢買之代各求狐白皮代王聞之<lb/>
果去其農處山林求狐二十四月不得一狐離支聞而<lb/>
伐之代王即将其士卒服於齊<lb/>
慎子曰廊廟之材非一木之枝狐白之裘非一狐之腋<lb/>
<pb n="KR3k0003_WYG_095-17b"/>
韓子曰翟人獻豐狐𤣥豹之皮於晉文公文公受皮而<lb/>
歎曰以皮之美自為罪也<lb/>
漢書曰陳勝吴廣次所旁叢祠中夜篝火詐狐鳴曰大<lb/>
楚興陳勝王<lb/>
名山記曰狐者先古之滛婦也其名曰紫化而為狐故<lb/>
其怪多自稱阿紫<lb/>
白虎通曰狐死首丘不忘本也九尾狐見者九妃得其<lb/>
所子孫繁息於尾眀後當盛也<lb/>
<pb n="KR3k0003_WYG_095-18a"/>
賛晉郭璞九尾狐賛曰青邱竒獸九尾之狐有道祥見<lb/>
出則銜書作瑞於周以標靈符<lb/>
　　猨<lb/>
山海經曰堂庭之山發爽之山其上多白猨<lb/>
吕氏春秋曰荆王有神白猨王自射之則搏樹而嬉使<lb/>
養由基射之始調弓矯矢未發猨擁樹而號<lb/>
淮南子曰楚王亾其猿而林木為之殘<lb/>
漢書曰李廣猨臂善射<lb/>
<pb n="KR3k0003_WYG_095-18b"/>
吴越春秋曰越王問范蠡手戰之術范蠡曰臣聞越有<lb/>
處女國人稱之願王請問手戰之道於是王乃請女女<lb/>
将北見王道逢老人自稱袁公袁公問女聞子善為劍<lb/>
願得一觀之處女曰妾不敢有所隠也唯公所試公即<lb/>
挽林内之竹似枯槁末折墮地女接取其末袁公操其<lb/>
本而刺處女處女應即入之三入因舉杖擊袁公袁公<lb/>
則飛上樹化為白猨<lb/>
抱朴子曰猿夀五百嵗則變為玃千嵗則變為老人又<lb/>
<pb n="KR3k0003_WYG_095-19a"/>
曰周穆王南征一軍皆化君子為猨為鶴小人為蟲為<lb/>
沙<lb/>
張載論曰白猿𤣥豹蔵於櫺檻何以知其接垂條於千<lb/>
仞<lb/>
宜都山川記曰峽中猿鳴至清諸山谷傳其響泠泠不<lb/>
絶行者歌之曰巴東三峽猨鳴悲猨鳴三聲淚霑衣<lb/>
詩梁沈約石塘瀨聽猿詩曰噭噭夜猿鳴溶溶晨霧合<lb/>
不知聲逺近唯見山重沓既歡東嶺唱復佇西巖答<lb/>
<pb n="KR3k0003_WYG_095-19b"/>
陳蕭詮賦得夜猿啼詩曰桂月影纔通猿鳴迥入風隔<lb/>
巖還嘯侣臨潭自響空挂藤疑欲飲吟枝似避弓别有<lb/>
三聲淚霑裳竟不窮<lb/>
賦晉傅𤣥猨猴賦曰余酒酣耳熱懽顔未伸遂戲猴而<lb/>
縱猿何<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>畋之驚人戴以赤幘襪以朱巾先装其靣又<lb/>
丹其唇揚眉蹙額若愁若瞋或長眠而抱勒或嚄咋而<lb/>
<graphic n="KR3130" url="https://raw.githubusercontent.com/kanripo/KR-Gaiji/master/images/KR3130.png" mimeType="image/png"/>齗或顒卬而踟蹰或悲嘯而吟呻既似老公又類胡<lb/>
女或低眩而擇蝨或抵掌而胡舞<lb/>
<pb n="KR3k0003_WYG_095-20a"/>
賛晉郭璞白猨賛曰白猨肆巧由基撫弓應眄而號神<lb/>
有先中數如循環其妙無窮<lb/>
　　獼猴<lb/>
楚辭曰獼猴兮熊羆慕類兮以悲<lb/>
韓子曰燕王徵巧術人請以棘刺之端為母猴母猴成<lb/>
巧人曰人主欲觀之必半嵗不入宫不飲酒食肉雨霽<lb/>
日出視之晏隂之間而棘刺之母猴乃可見也燕王曰<lb/>
寡人不能觀也<lb/>
<pb n="KR3k0003_WYG_095-20b"/>
漢書曰韓生勸項羽都闗中羽曰吾聞富貴不還故鄉<lb/>
如衣錦夜行乃燒宫室都彭城韓生曰人言楚人沐猴<lb/>
而冠果然又曰長信少府檀長卿為沐猴與狗鬭盖寛<lb/>
饒奏免之<lb/>
賦後漢王延夀王孫賦曰原天地之造化實神偉之屈<lb/>
竒道𤣥微以宻妙信無物而弗為有王孫之狡獸形陋<lb/>
觀而醜儀顔状類乎老公軀體似乎小兒眼睚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以眩<lb/>
䘏視<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>睫以䀗睳鼻<graphic n="KR2737" url="https://raw.githubusercontent.com/kanripo/KR-Gaiji/master/images/KR2737.png" mimeType="image/png"/>齁以䶋<graphic n="KR2435" url="https://raw.githubusercontent.com/kanripo/KR-Gaiji/master/images/KR2435.png" mimeType="image/png"/>耳聿役以適知口嗛<lb/>
<pb n="KR3k0003_WYG_095-21a"/>
呥以䶨齺脣<graphic n="KR3150" url="https://raw.githubusercontent.com/kanripo/KR-Gaiji/master/images/KR3150.png" mimeType="image/png"/>㗩以<graphic n="KR2863" url="https://raw.githubusercontent.com/kanripo/KR-Gaiji/master/images/KR2863.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齒崖崖以齴齴嚼<graphic n="KR3096" url="https://raw.githubusercontent.com/kanripo/KR-Gaiji/master/images/KR3096.png" mimeType="image/png"/>
                    <graphic n="KR3598" url="https://raw.githubusercontent.com/kanripo/KR-Gaiji/master/images/KR3598.png" mimeType="image/png"/>而囁<lb/>
唲儲粮食於兩頰稍委輸於胃脾踡兎蹲而狗踞聲厯<lb/>
鹿而喔咿或嗝嗝而<graphic n="KR2203" url="https://raw.githubusercontent.com/kanripo/KR-Gaiji/master/images/KR2203.png" mimeType="image/png"/>
                    <graphic n="KR2203" url="https://raw.githubusercontent.com/kanripo/KR-Gaiji/master/images/KR2203.png" mimeType="image/png"/>又<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其若啼緣百仞之髙<lb/>
木攀窈褭之長枝背牢落之峻壑臨不測之幽谿尋柯<lb/>
條以宛轉或捉腐而登危或羣跳而電透或𤓰懸而瓠<lb/>
垂歸鎻繫於庭廐觀者吸呷而忘疲<lb/>
晉阮籍獼猴賦曰夫獼猴直其微者也猶累於下陳體<lb/>
多似而匪類貌乖殊而不純外察慧而無度故人靣而<lb/>
<pb n="KR3k0003_WYG_095-21b"/>
獸心性偏凌而干進似韓非之囚秦揚眉額而驟眒似<lb/>
巧言而偽真整衣冠而偉服懐項王之思歸躭嗜慾而<lb/>
眄視有長卿之妍姿沐蘭湯而滋穢匪宋朝之媚人終<lb/>
嗤弄而處紲雖近習而不親<lb/>
　　果然<lb/>
吴録地理志曰九真胥浦縣有獸名果然猨狖類也色<lb/>
青赤有文居樹上此郡及日南皆有之<lb/>
南方草物状曰果然獸生在山林上民人以弓毒射之<lb/>
<pb n="KR3k0003_WYG_095-22a"/>
剝取皮皮文青赤白色縫相連作席出九真日南郡<lb/>
南州異物志曰交州以南有果然獸其鳴自呼身如猨<lb/>
犬靣通身白色其體不過三尺而尾長四尺餘反尾度<lb/>
身過其頭視其鼻仍見兩孔仰向天其毛長柔細滑澤<lb/>
色以白為質黒為文視如蒼頭鴨脅邉班文集十餘皮<lb/>
可得一褥繁文麗好細厚温煖<lb/>
賦魏鍾毓果然賦曰果然似猴象猨黑頬青身肉非嘉<lb/>
餚唯皮為珍<lb/>
<pb n="KR3k0003_WYG_095-22b"/>
啓梁張纉謝皇太子賚果然褥啓曰伏以狐裘熊席徒<lb/>
負舊名𤣥豹青<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>未能適體嚴冰在節朔飈結宇吹綸<lb/>
愧暖挟纊慙溫但勤非伏寝恩重夜覆道媿經眀坐叨<lb/>
重席仰榮俯媿進退在顔<lb/>
　　猩猩<lb/>
山海經曰有獸人靣名曰狌狌又曰猩猩知人名其為<lb/>
獸如豕而人靣<lb/>
爾雅曰猩猩小而好啼<lb/>
<pb n="KR3k0003_WYG_095-23a"/>
禮記曰猩猩能言不離禽獸<lb/>
廣志曰猩猩似狟聲如小兒啼不聞其言出交阯封溪<lb/>
縣<lb/>
荀卿子曰猩猩能言笑亦二足無尾而君子啜其羮食<lb/>
其胾故人非以二足無毛以知禮也<lb/>
吕氏春秋伊說曰肉之美者猩猩之脣<lb/>
淮南子萬畢術曰歸終知来猩猩知往<hi>歸終神獸</hi>
括地圗曰猩猩人靣豕身知人名<lb/>
<pb n="KR3k0003_WYG_095-23b"/>
蜀志曰封溪縣有獸曰猩猩體似猪靣似人音作小兒<lb/>
啼聲既能人語又知人名人以酒取之猩猩覺初暫甞<lb/>
之得其味甘而飲之終見羈纓也<lb/>
華陽國志曰永昌郡有猩猩能言其血可以染朱罽<lb/>
南方草物状曰猩猩之獸生在野状如㹠子民人捕取<lb/>
交阯武平興古有之<lb/>
賛晉郭璞猩猩賛曰能言之獸是謂猩猩厥状似猴號<lb/>
音苦嚶自然知往頗識物情<lb/>
<pb n="KR3k0003_WYG_095-24a"/>
　　貂<lb/>
說文曰貂䑕屬也而大黄黑出丁零國<lb/>
廣志曰貂出扶餘挹婁<lb/>
東觀漢記曰建武二十五年烏桓獻貂豹皮詣闕朝賀<lb/>
魏略曰扶餘國出貂豽<lb/>
魏書曰鮮卑有貂鼲子皮毛柔軟故天下為名裘<lb/>
魏志曰烏丸傳挹婁國出好貂今所謂挹婁貂是也<lb/>
江表傳曰遼東太守遣使詣孫權送貂皮千枚欲舉國<lb/>
<pb n="KR3k0003_WYG_095-24b"/>
歸吴<lb/>
啓梁簡文謝勅賚貂坐褥席啓曰東瀛美毳不著馬彪<lb/>
之儀北朔文茵豈問張敞所記隂炭既重寒井猶冰特<lb/>
降殊私温華曲被雖狐白千金織成十種李頒漢被楊<lb/>
降曹氈不足以髣髴洪慈連類聖澤<lb/>
　　䑕<lb/>
爾雅曰鼢䑕鼸䑕鼷䑕鼶䑕鼬䑕鼩䑕鼭䑕鼥䑕鼫鼠<lb/>
鼤䑕鼨鼠鼮䑕鼯䑕夷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR3k0003_WYG_095-25a"/>
方言曰蝙蝠自闗而東謂之服翼或謂之飛䑕或謂老<lb/>
䑕或謂之仙䑕自闗而西秦隴之間謂蝙蝠北燕謂之<lb/>
蟔蟙<lb/>
說文曰䑕穴蟲之總名也象形凡䑕之屬皆從䑕鼨䑕<lb/>
出胡地可作裘鼫五伎䑕也能飛不能上屋能緣不能<lb/>
窮木能浮不能渡谷能穴不能掩身能走不能先人<lb/>
易曰艮為䑕<lb/>
毛詩曰相䑕刺無禮也衞文公正其羣臣而刺在位不<lb/>
<pb n="KR3k0003_WYG_095-25b"/>
承先君之禮儀也相䑕有皮人而無儀人而無儀不死<lb/>
何為又曰碩䑕碩鼠無食我黍<lb/>
詩義疏曰樊光謂即爾雅鼫䑕也許慎云鼫鼠五伎鼠<lb/>
也今之河東有碩䑕大能人立前兩脚於頭上跳舞善<lb/>
鳴食人禾稼逐則走入樹空中亦有五伎或謂雀䑕其<lb/>
形大故叙云石䑕也魏今河東河北縣也詩言其方物<lb/>
宜謂此䑕非今大䑕又不食禾苗本草又謂螻蛄為石<lb/>
鼠亦五伎古今方士名蟲鳥物異名同故記也<lb/>
<pb n="KR3k0003_WYG_095-26a"/>
左傳曰齊矦将與臧紇田紇聞之見齊矦與之言伐晉<lb/>
對曰多則多矣抑君似鼠夫䑕晝伏夜動不穴於寝廟<lb/>
畏人故也今君聞晉之亂而伐焉寜将事之非鼠而何<lb/>
乃弗與田<lb/>
晏子春秋曰景公問晏子治國何患對曰社䑕者不可<lb/>
燻不可灌君之左右出賣寒熱入則比周此之謂社䑕<lb/>
也<lb/>
尹文子曰鄭人謂玉未理者為璞周人謂䑕未腊者為<lb/>
<pb n="KR3k0003_WYG_095-26b"/>
璞<lb/>
荘子曰百鳥髙飛以避矰弋之患鼷䑕深穴於神邱之<lb/>
下以避薰鑿之患又曰恵子相梁荘子往見之或謂恵<lb/>
子曰荘子欲代子相於是恵子恐搜於國中三日三夜<lb/>
荘子見之曰南方有鳥其名鵷雛子知之乎夫鵷雛發<lb/>
南海飛至北海非梧桐不止非竹實不食非醴泉不飲<lb/>
於是鴟得腐䑕鵷雛過之仰而視之曰嚇今子欲以梁<lb/>
國嚇我耶<lb/>
<pb n="KR3k0003_WYG_095-27a"/>
賈誼書云鄙諺曰欲投䑕而忌器此善喻也近器尚憚<lb/>
况貴大臣之近於帝王乎<lb/>
列子曰虞氏者梁富人也登髙樓臨大路設樂陳酒擊<lb/>
博其上而逰侠相隨行樓下博者射中而笑鳶墮腐䑕<lb/>
而中逰侠逰侠相與語曰虞氏富久矣常有輕人之志<lb/>
乃辱我以腐䑕請滅其家乃攻於虞氏大滅之此謂類<lb/>
而非我<lb/>
淮南子萬畢術曰狐目狸腦䑕去於其穴被髪向北呪<lb/>
<pb n="KR3k0003_WYG_095-27b"/>
殺巫䑕<lb/>
史記曰李斯少時為郡中吏見吏厠中䑕食不絜人犬<lb/>
數驚之入倉見䑕食積粟居犬廡下無人犬之憂乃歎<lb/>
曰人賢不肖如䑕在所自處耳又曰張湯杜陵人也其<lb/>
父為長安丞出外湯為兒守舎而䑕盗肉其父還怒乃<lb/>
笞湯湯掘遂得盗䑕及餘肉劾䑕掠治傅爰書訊鞫論<lb/>
報并取䑕與肉具獄磔堂下其父見之視其文辭如老<lb/>
獄吏<lb/>
<pb n="KR3k0003_WYG_095-28a"/>
東方朔神異記曰北方有曾冰萬里厚百丈有磎䑕在<lb/>
冰下出焉其形如䑕食草木肉重萬斤可以作脯食之<lb/>
已熱其毛長可八尺可以為蓐卧之可以却寒其皮可<lb/>
以蒙鼓其聲千里有美尾可来鼠<lb/>
京房易飛候曰䑕舞國門厥咎亾䑕舞於庭厥咎誅死<lb/>
漢書左馮翊韓延夀有罪下獄楊惲上書訟延夀郎中<lb/>
邱常謂惲曰聞君侯訟韓馮翊當得活惲曰事何容易<lb/>
硜硜者未必全也我不能自保真人所謂鼠不容穴坐<lb/>
<pb n="KR3k0003_WYG_095-28b"/>
衘寠藪也又曰蘇武使匈奴匈奴徙武北海上無人處<lb/>
使牧羝羊羝羊生乳乃歸武至海上廪食不至乃掘野<lb/>
䑕草實而食之<lb/>
廣志曰白猨長尾白腹善緣登若家鼠小異者鼢䑕深<lb/>
目而短尾苗䑕者野䑕也小而短尾天䑕以皮為裘今<lb/>
常名其裘為天鹿裘黄䑕在田野間為羣害榖麥善走<lb/>
凡狗不得唯鼠狼能得之<lb/>
竇氏家傳曰竇攸治爾雅舉孝亷為郎世祖與百寮大<lb/>
<pb n="KR3k0003_WYG_095-29a"/>
㑹靈臺得鼠身如豹文熒熒光澤世祖異之問群臣莫<lb/>
知唯攸對曰名鼮䑕詔問何以知之攸曰見爾雅詔案<lb/>
視書如攸言賜帛百疋詔諸侯子弟從攸受爾雅<lb/>
魏略曰大秦國出辟毒䑕<lb/>
魏志曰公子倉舒早慧時軍國多事用刑嚴重太祖馬<lb/>
鞍在庫為䑕所齧庫吏懼罪必死議欲面縛首罪猶慮<lb/>
不免冲謂曰待三日中然後自歸冲於是以刀穿單衣<lb/>
如䑕齧者謬為失意貌有愁色太祖問之冲對曰世俗<lb/>
<pb n="KR3k0003_WYG_095-29b"/>
以為鼠齧衣者其主不吉今衣見齧是以憂戚太祖曰<lb/>
此妄言耳無所苦也俄而庫吏以齧鞍聞太祖太祖笑<lb/>
曰兒衣在側尚齧况馬鞍懸柱乎一無所問又曰臧洪<lb/>
傳曰洪為袁紹所圍粮乏乃掘鼠而食<lb/>
博物志曰䑕食巴豆三年重三十斤<lb/>
列異傳曰中山王周南正始中為襄邑長有䑕衣冠出<lb/>
㕔事語曰爾某日當死周南不應至期復出冠幘絳衣<lb/>
語曰爾日中當死復不應入復更出日適中䑕曰周南<lb/>
<pb n="KR3k0003_WYG_095-30a"/>
汝不應死我復何道遂顛蹷而死即失衣冠視如常䑕<lb/>
也<lb/>
晉陽秋曰太興中衡陽區純作䑕市四方丈餘開四門<lb/>
門有一木人縱四五䑕於中欲出門木人輙以椎椎之<lb/>
抱朴子内篇曰玉䇿記稱䑕夀三百嵗滿一百嵗者則<lb/>
色白善憑人而卜名曰仲能知一年中吉凶及千里外<lb/>
事也<lb/>
晉太康地記曰鳥䑕山在隴西首陽縣西南䑕尾短形<lb/>
<pb n="KR3k0003_WYG_095-30b"/>
如家䑕入山四尺䑕在内鳥在外為牝牡<lb/>
梁州記曰聟水北聟鄉山有仙人唐公房祠有一碑廟<lb/>
北有大坑碑云是其舊宅處公房舉宅登仙故為坑焉<lb/>
山有易腸䑕一月三吐易其腸束廣微所謂唐鼠者也<lb/>
劉欣期交州記曰竹䑕如小狗子食竹根出封溪縣<lb/>
秦州記曰乞伏虜乾歸未移枹罕金城見䑕有數萬頭<lb/>
将諸小䑕各衘馬屎羣移而度洮麗二水悉止枹罕自<lb/>
是二年而乾歸徙焉<lb/>
<pb n="KR3k0003_WYG_095-31a"/>
異苑曰西域有䑕王國䑕大如狗中者如兎小者如常<lb/>
䑕頭悉白然帶以金枷商估有經過其國不先祈祀者<lb/>
則齧人衣裳世得沙門呪願便獲無他衆僧釋道安昔<lb/>
至西方親見如此俗諺云䑕得死人目精則為王<lb/>
幽眀録曰吴北寺終祚道人卧齋中䑕從坎出言終祚<lb/>
後數日必當死終祚呼奴令買犬䑕云亦不畏此也但<lb/>
令犬入此户必死湏㬰犬至果然終祚乃下聲語其奴<lb/>
曰眀市雇十擔水来䑕已逆知之云止欲水澆取我我<lb/>
<pb n="KR3k0003_WYG_095-31b"/>
穴周流無所不至竟日澆灌了無所獲宻令奴更借三<lb/>
十餘人鼠云吾上屋居奈我何至時處在屋上奴名周<lb/>
鼠云阿周盗二十萬錢叛後試開庫實如所言也奴亦<lb/>
叛去終祚當為商賈閉其户而謂䑕曰汝欲使我富耳<lb/>
今逺行勤守吾房中勿令有所零失也時桓𤣥在南州<lb/>
禁殺牛甚急終祚載數萬錢竊買牛皮還東貨之得二<lb/>
十萬還室猶閉一無所失怪亦絶遂大富<lb/>
述異記曰宋南譙王劉義宣鎮荆州府吏蔡鐵善卜宣<lb/>
<pb n="KR3k0003_WYG_095-32a"/>
射得一白鼠置函中乃召鐵使卜函中何物謂中者當<lb/>
厚賞否即加重罰鐵兆成笑曰具已知矣公曰状之鐵<lb/>
曰兊色之䑕背眀户彎弧射之絶左股鼠孕三雄而兩<lb/>
雌若不見信剖腹而立知公乃使剖鼠腹皆如鐵言即<lb/>
賜錢一萬<lb/>
地鏡圖曰黄金之見為火及白鼠<lb/>
風角要占曰長吏居官厭盗賊法七月以生鼠九枚置<lb/>
籠中埋于地秤九百斤土覆坎深各二尺五寸築之合<lb/>
<pb n="KR3k0003_WYG_095-32b"/>
堅固<lb/>
雜五行書曰停部取停部地土塗竈水火盗賊不經塗<lb/>
屋四角䑕不食蠶塗倉而鼠不食稻以塞埳百日鼠種<lb/>
絶<lb/>
賛晉郭璞鼮鼠賛曰有鼠豹采厥號為鼮漢朝莫知郎<lb/>
中能名賞以束帛雅業遂盛又鼯䑕賛曰鼯之為䑕食<lb/>
烟棲林載飛載乳乍獸乍禽皮籍孕婦人為大任又鼷<lb/>
䑕賛曰小鼠曰鼷實有螫毒乃食郊牛不恭是告厥譴<lb/>
<pb n="KR3k0003_WYG_095-33a"/>
惟眀徵乎其覺又鼫鼠賛曰五能之鼠伎無所執應氣<lb/>
而化翻飛鴽集詩人歌之無食我粒又飛鼠賛曰或以<lb/>
尾翔或以髯凌飛鳴鼓翰儵然皆騰用無常所唯神斯<lb/>
憑<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_095-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻五十四</head>
    <p>
<pb n="KR3k0003_WYG_054-1a"/>
欽定四庫全書<lb/>
　藝文類聚巻五十四　　　唐　歐陽詢　撰<lb/>
　刑法部<hi>刑法</hi>
　　刑法<lb/>
爾雅曰律法也又律法銓也<hi>易坎卦主法律銓衡輕重也</hi>
管子曰正月之朔百吏在朝君乃出令布憲于國五鄉<lb/>
五師五屬大夫皆受憲于君矣又曰法者所以興功懼<lb/>
暴律者所以定分止争也又曰凡國無法則衆不知所<lb/>
<pb n="KR3k0003_WYG_054-1b"/>
為無度則事無儀有法不正有度不直則治僻治僻則<lb/>
國亂故曰正法直度罪殺無赦殺戮必信民畏而懼武<lb/>
威既明令不再行又曰法者天地之位象四時之行以<lb/>
治天下四時之行有寒有暑聖人法之故有文有武天<lb/>
地之位有前有後有左有右聖人法之以建經紀春生<lb/>
於左秋殺於右夏長於前冬藏於後生長之事文也収<lb/>
藏之事武也是故文事在左武事在右聖人法之以行<lb/>
法令以治事理也<lb/>
<pb n="KR3k0003_WYG_054-2a"/>
申子曰君必有明法正義若懸權衡以稱輕重所以一<lb/>
羣臣也又曰堯之治也善明法察令而已聖君任法而<lb/>
不任智任數而不任説黄帝之治天下置法而不變使<lb/>
民安㤗安樂其法也又曰昔七十九代之君法制不<lb/>
一號令不同然而俱王天下何也必當國富而多粟也<lb/>
家語曰孔子初仕為中都宰制為養生送死之節長幼<lb/>
異食强弱異任男女别塗路不拾遺器不雕偽市不二<lb/>
價行之一年而四方諸侯皆則焉<lb/>
<pb n="KR3k0003_WYG_054-2b"/>
定公謂孔子曰學子之法以治魯國何如孔子對曰雖<lb/>
天下可何但魯國而已矣<lb/>
韓子曰治大國而數變法則民苦之是以有道之君貴<lb/>
虛静而重變法又曰聖人立法賞足以勸善威足以勝<lb/>
暴備足以必完又曰釋法術而思治堯不能正一國去<lb/>
規矩而妄意度奚仲不能成一輪廢尺寸而差長短王<lb/>
爾不能命中使中主守法術拙匠執規矩尺寸則萬不<lb/>
失一又曰董安于行石阜山中見深澗峭如牆深百仞<lb/>
<pb n="KR3k0003_WYG_054-3a"/>
因問其鄉左右曰人嘗有入者乎對曰無有安于喟然<lb/>
嘆曰吾能治矣使吾法之無改猶入澗之必死也則民<lb/>
莫之犯何為不治又曰越王問於大夫種曰吾欲伐吳<lb/>
可乎對曰可矣君賞厚而信罰嚴而必君欲知之何不<lb/>
試焚宮室於是遂焚宮室民莫救火乃下令曰人救火<lb/>
而死者比敵死之賞勝火而死者比勝敵之賞不救火<lb/>
者比降北之罪民之塗其體被濡衣走火者左三千人<lb/>
右三千人此知必勝之勢也<lb/>
<pb n="KR3k0003_WYG_054-3b"/>
文子曰文子問老子法安所生曰法生於義義生於衆<lb/>
適合乎人心此治之要也法非從天下非從地出發於<lb/>
人間及己自正<lb/>
申子曰君子之所以尊者令令不行是無君也故明君<lb/>
慎令<lb/>
慎子曰堯為匹夫不能使家化至南面而王則令行禁<lb/>
止由此觀之賢未足以服不肖而勢位足以屈賢也又<lb/>
曰法之功莫大使私不行君之功莫大使民不争今立<lb/>
<pb n="KR3k0003_WYG_054-4a"/>
法而行私是與法爭其亂甚於無法立君而尊賢是賢<lb/>
與君爭其亂甚於無君故有道之國法立則私善不行<lb/>
君立則賢者不尊民一於君斷於法國之大道也又曰<lb/>
故治國無其法則亂守法而不變則衰有法而行私謂<lb/>
之不法以力役法者百姓也以死守法者有司也以道<lb/>
變法者君長也<lb/>
漢書曰漢興髙祖初入闗約法三章曰殺人者死傷人<lb/>
及盜抵罪蠲削煩苛兆民大悦其後四夷未附兵革未<lb/>
<pb n="KR3k0003_WYG_054-4b"/>
息三章之法不足以禦姦於是相國蕭何捃摭秦法取<lb/>
宜於時者作律九章又曰杜周為廷尉其治獄倣張湯而善<lb/>
伺候上所欲擠者因而陷之上所欲釋久繫待問而㣲<lb/>
見其寃狀客有謂周曰君為天下決平不修三尺法<hi>以三</hi>
<hi>尺簡書法律也</hi>専以人主指為獄獄者固如是也周曰三尺安<lb/>
出哉前主所以著為律後主所是疏為令當時為是何<lb/>
古之法又曰時上方向文學張湯決大獄欲傅古議乃<lb/>
請博士弟子治尚書春秋補廷尉使平疑法奏讞疑事<lb/>
<pb n="KR3k0003_WYG_054-5a"/>
必奏先為上分别其原上所是受而著讞法廷尉挈令<lb/>
揚主之明<lb/>
東觀漢記曰陳寵曾祖父咸成哀間以明律令為侍御<lb/>
史王莽簒位父子相將歸鄉里閉門不出入收家中律<lb/>
令文書壁藏之以俟明王咸常勑戒子孫為人議法當<lb/>
依輕雖有百金之利無與人重比故世謂陳氏持法寛<lb/>
范曄後漢書曰鄭𢎞建初初為尚書令舊制尚書郎限<lb/>
滿補縣長令史報丞尉𢎞奏以為臺職雖尊而酬賞甚<lb/>
<pb n="KR3k0003_WYG_054-5b"/>
薄至於關選多無樂者請使郎補千户令史為長帝從<lb/>
其議𢎞前後所陳有補益王政者著之南宫以為故事<lb/>
説文曰科程也程品也十發為程十程為寸<lb/>
揚雄劇秦美新論曰金科玉條<hi>科條謂所施法律金玉當珍之</hi>
鹽鐵論曰昔秦法繁於秋荼而宻於凝脂然上下相趨<lb/>
姦偽萌生又曰夫善言天者合之於人善言古者考之<lb/>
於今二尺四寸之律古今一也<lb/>
風俗通曰咎陶謨虞始造律蕭何成九章此闗諸百王<lb/>
<pb n="KR3k0003_WYG_054-6a"/>
不易之道也時所制曰令漢書着于甲令夫吏者治也<lb/>
當先自正然後正人故文書下如律令言當承憲履繩<lb/>
動不失律令也<lb/>
王隱晉書曰荀朂與賈充共定律令班下施用各加禄<lb/>
賜<lb/>
詩周庾信正旦上司憲詩曰詰旦唘門欄繁辭湧筆端<lb/>
蒼鷹下獄吏獬豸飾刑官司朝引玉節盟載捧珠盤孟<lb/>
門久失路扶揺忽上摶栖烏還得府棄馬復歸闌榮華<lb/>
<pb n="KR3k0003_WYG_054-6b"/>
名義重虗薄報恩難枚乘還起疾貢禹遂彈冠方乗蓮<lb/>
葉劒未用竹根丹一知懸象法誰思垂釣竿<lb/>
賦晉傅咸明意賦曰侍御史傳咸奉詔治獄作賦用明<lb/>
意云舍控款以彌載令棲遲以淹留吏砥身以存公古<lb/>
有死而無柔彼背正以從邪我沒世而是尤敷腎腸以<lb/>
為效兮豈文飾之足修感恩輸命心口自滅加我數年<lb/>
竭力効節春秋既不吾與日月忽其不屈周道兮如砥<lb/>
吉人兮是由材曲兮枉橈朽木兮難抽<lb/>
<pb n="KR3k0003_WYG_054-7a"/>
晉傅𤣥釋法篇曰釋法任情姦佞在下多疑少決譬執<lb/>
腐索以御奔馬専任刑名民不聊生通儒逹道政乃升<lb/>
平浩浩大海百川歸之洋洋聖化九服仰之春風暢物<lb/>
秋霜肅殺同則相濟異若胡越<lb/>
贊梁昭明太子爾雅制法則贊曰惟斯法則信如四時<lb/>
嚴此刑政刑輕罪疑霜威已振民不敢欺<lb/>
後漢李尤鞠城銘曰貟鞠方牆倣象隂陽法月衡對二<lb/>
六相當建長立平其例有常不以親疎不有阿私端心<lb/>
<pb n="KR3k0003_WYG_054-7b"/>
平意莫怨其非鞠政由然況乎執機<lb/>
令魏陳王曹植黄初五年令曰夫逺不可知者天也近<lb/>
不可知者人也傳曰知人則哲堯猶病諸諺曰人心不<lb/>
同若其面焉唯女子與小人為難養也近之則不遜逺<lb/>
之則怨詩云憂心悄悄愠于羣小自世間人或受寵而<lb/>
背恩或無故而叛違顧左右曠然無信大嚼者咋斷其<lb/>
舌右手執斧左手執鉞傷夷一身之中尚有不可信況<lb/>
於人乎惟無深瑕潛釁隱過匿愆乃可以為人諺曰榖<lb/>
<pb n="KR3k0003_WYG_054-8a"/>
千駑不如養一驢又曰榖駑養虎大無益也乃知韓昭<lb/>
使藏弊袴良有以也使臣有三品有可以仁義化者有<lb/>
可以恩惠驅者不足以導之則當以刑罰使之刑罰復<lb/>
不足以率之則明所以不畜故堯舜至仁不能容無益<lb/>
之子湯武至聖不能養無益之臣九折臂知為良醫吾<lb/>
知所以待下矣諸吏各敬爾在位孤推一槩之平功之<lb/>
宜賞於疏必與罪之宜戮在親不赦此令之行有若皎<lb/>
日於戲羣司其覽之哉又黃初六年令曰身輕於鴻毛<lb/>
<pb n="KR3k0003_WYG_054-8b"/>
而謗重於泰山賴蒙帝主天地之仁違百寮之典議赦<lb/>
三千之首戾反我舊居襲我初服雲雨之施焉有量哉<lb/>
孤以何功而納斯貺富而不吝寵至不驕者則周公其<lb/>
人也孤小人爾深更以榮為戚何者將恐簡易之尤出<lb/>
於細㣲脱爾之愆一朝復露也故欲修吾往業守吾初<lb/>
志欲使皇帝恩在摩天使孤心常存入地將以全陛下<lb/>
厚徳究孤犬馬之年此難能也然固欲行衆之難詩曰<lb/>
徳輶如毛鮮克舉之此之謂也<lb/>
<pb n="KR3k0003_WYG_054-9a"/>
難漢張敞議入榖贖罪蕭望之難曰國兵在外軍以夏<lb/>
發隴西以北安定以西吏民並給轉輸田事頗廢素無<lb/>
餘積雖羌虜以破來春必乏窮僻之處買無所得縣官<lb/>
榖度不足以振之願令諸有罪非盜受財殺人及犯法<lb/>
不得赦者得以差入榖此八郡贖罪務益致榖以豫備<lb/>
百姓之急事下有司望之與少府李彊議以為民含隂<lb/>
陽之氣有仁義欲利之心在敎化之所助雖堯在上不<lb/>
能去民欲利之心而能令其欲利不勝其好義也雖桀<lb/>
<pb n="KR3k0003_WYG_054-9b"/>
在上不能去民好義之心而能令其好義不勝其欲利<lb/>
也故堯桀之分在於義利而已導民不可不慎也今欲<lb/>
令民量粟以贖罪如此則富者得生貧者獨死是貧富<lb/>
異刑而法不一也人情貧窮父兄囚執聞出財得以生<lb/>
活為人子弟者將不顧死亡之患敗亂之行以赴財利<lb/>
夫親戚一人得生十人以死如此伯夷之行壞公綽之<lb/>
名滅政敎一傾雖有周召之佐恐不能復古者藏於民<lb/>
不足則取有餘則予詩曰爰及矜人哀此鰥寡上惠下<lb/>
<pb n="KR3k0003_WYG_054-10a"/>
也<lb/>
議後漢孔融肉刑議曰古者敦龎善否區别吏端刑清<lb/>
治無過失百姓有罪皆自取之末世凌遲風俗壞亂政<lb/>
撓其俗法害其民故曰上失其道民散久矣而欲繩之<lb/>
以古刑投之以殘棄非所謂與時消息也紂斮朝涉之<lb/>
脛天下謂之無道夫九牧之地千八百君若各刖一人<lb/>
是天下常有千八百紂也求世休和弗可得已且被刑<lb/>
之人慮不念生志在思死類多趨惡莫復歸正夙沙亂<lb/>
<pb n="KR3k0003_WYG_054-10b"/>
齊伊戾禍宋趙髙英布為世大患不能止其源遂為非<lb/>
也雖忠如鬻拳信如卞和智如孫臏寃如巷伯才如史<lb/>
遷逹如子政一罹刀鋸没世不齒漢開改惡之路凡為<lb/>
此也故明徳之君逺度深惟棄短就長不茍革其政也<lb/>
魏傅幹肉刑議曰葢禮樂所以導民刑罰所以威之是<lb/>
故君子忌禮而小人畏刑雖湯武之隆成康之盛不専<lb/>
用禮樂亦陳肉刑之法而康哉之歌興清廟之頌作由<lb/>
此推之肉刑之法不當除也經有墨劓剕割之制至於<lb/>
<pb n="KR3k0003_WYG_054-11a"/>
鑿顛抽脅烹煑之刑衛鞅所為非咎陶所造吕侯所述<lb/>
據經按傳肉刑不當除有五驗請言其理荀卿論之備<lb/>
矣太古質簡制事樸略故耒耜未用於牛而弧矢不加<lb/>
筋鐵智非闇也不識事宜以為聖人純一之敎不如賢<lb/>
者支離之術鄭衛可以易咸池激楚可以陵韶武耶斯<lb/>
不足復難矣<lb/>
晉曹志議曰嚴刑以殺犯之者寡刑輕易犯蹈惡者多<lb/>
臣謂玩常茍免犯法乃衆黥刖彰罪而民甚恥且創制<lb/>
<pb n="KR3k0003_WYG_054-11b"/>
墨則見者知禁彰罪表惡聞者多服假使惡多尚不至<lb/>
死無妨産育茍能殺以止殺為惡縱寡積而不已將至<lb/>
無人天無以神君無以尊矣故古人寜過不殺是以為<lb/>
上寜寛得衆不寜急積殺若及于張聽訟刑以止刑可<lb/>
不革舊過此以往肉刑是宜假令漢文于張承大亂之<lb/>
後創基七十國寡民稀止禁刑書鞭杖為治也<lb/>
晉程咸女適人不從坐議曰夫司冦作典建三等之制<lb/>
甫侯修刑通輕重之法叔世多變秦立重辟漢因循之<lb/>
<pb n="KR3k0003_WYG_054-12a"/>
大魏承襲未革其弊大逆之誅不差已出之女者誠欲<lb/>
絶惡類於一族然法貴得中刑慎過制臣以為女人有<lb/>
三從之義無自専之道出適他族還喪父母降其服紀<lb/>
所以明外成之節異在室之恩父母有罪追刑已出之<lb/>
女夫黨見誅又隨異姓之戮一人之身内外受辟男不<lb/>
衍禍於他族女獨嬰罰於二門非所以哀矜蒙弱立法<lb/>
之本分也今女既嫁則為異姓之妻如或産育則為他<lb/>
族之母此為元惡之所輕忽戮無辜之所重於恩則傷<lb/>
<pb n="KR3k0003_WYG_054-12b"/>
孝子之心而興嫌怨之路臣以為在室之女宜從父族<lb/>
之誅既醮之婦使就夫家之罰宜定齊科以為永制<lb/>
表晉盧諶理劉司空表曰臣聞經國之體在於崇明典<lb/>
刑立政之務在於固慎開塞典刑不明則人情歴揞閉<lb/>
塞乏慎則逆節滋明竊見故司空廣武侯琨在東皇帝<lb/>
擾攘之際值羣臣鼎沸之難戮力皇家義誠彌厲躬統<lb/>
華夷親受矢石王彌授首於河南吕朗面縛於滎陽社<lb/>
稷克寜鑾輿反斾奉迎之勲琨効忠之一驗也琨授并<lb/>
<pb n="KR3k0003_WYG_054-13a"/>
州屬承其弊到官之日遺户無幾荆棘茂於街里豺狼<lb/>
居於府舎既無句踐甲楯之卒又無衛文共滕之民當<lb/>
易危之勢處難濟之中鳩集傷夷撫和戎狄會遭京都<lb/>
失守孝懷板蕩羣逆縱逸充斥王畿咸以為并州之地<lb/>
四塞為固東阻井陘西限藍谷前有太行之嶺後有句<lb/>
注之闗琨抗辭厲聲忠亮奮發以為天子沉辱而不隕<lb/>
身死節言情則非所能安言罪則不容於誅遂乃鞠誓<lb/>
百姓修繕甲兵跋履山川東征西討以喪氣之衆當天<lb/>
<pb n="KR3k0003_WYG_054-13b"/>
下嚴敵蟣虱生於甲胄燕雀巢於帷幕雖不能摧殄聰<lb/>
勒且得據其心腹琨破家為國之二驗也琨乃稽民神<lb/>
之旨通天下之意唱上尊號歸重聖躬令南北萬里若<lb/>
合符契此又琨乃心本朝之三驗也比夫遇害知匹磾<lb/>
必有禍心惟恨不能効節於一方上不得歸誠於陛下<lb/>
辭上日慷慨動於左右聽其言者莫能仰視昔子囊垂<lb/>
終遺言城郢古人稱以為忠貞琨匪躬之操義實茂之<lb/>
此琨沒不忘國之四驗也取亂侮亡仲虺之遺言也兼<lb/>
<pb n="KR3k0003_WYG_054-14a"/>
弱攻昧隨季之善經也匹磾之狹謀踊躍一隅無以自<lb/>
展精卒勁騎不得致力以一人之身妨一國之用當今<lb/>
二賊未殄方難尚殷而使殊俗疆國懷怨自相疑懼非<lb/>
國家静難之逺術也伏惟陛下以淑聖之姿隆中興之<lb/>
緒方將平章典刑以序萬邦而琨受害悲哀寃痛已甚<lb/>
也未聞朝廷有以甄論昔壺關三老訟衛太子之罪谷<lb/>
永劉向辯陳湯之功下足以明功罪之分上足以寤主<lb/>
上之懷<lb/>
<pb n="KR3k0003_WYG_054-14b"/>
晉殷仲文罪釁解尚書表曰臣聞洪波振壑川無活鱗<lb/>
驚飈拂野林無静柯何者勢弱則受制於人力㣲則無<lb/>
以自保於理雖昧可得而言於臣實非所敢論桓𤣥之<lb/>
世誠復驅廹者衆於㣲臣罪實深矣進不能見危授命<lb/>
亡身殉國退不能辭粟首陽拂衣髙謝遂乃宴安昏寵<lb/>
叨昧偽封錫文簒事曾莫獨固名義以之俱淪情節自<lb/>
茲兼橈宜其極法以判忠邪鎮軍臣裕匡復社稷大𢎞<lb/>
善貸紆一戮於㣲命由三驅於大信既恵之以首領復<lb/>
<pb n="KR3k0003_WYG_054-15a"/>
引之以縶維于時皇輿否隔天人未泰用忘進退唯力<lb/>
是視是以僶俛從事自同全人今宸極反政惟新告始<lb/>
憲章既明品物思舊臣亦胡顔之厚何以顯居榮次乞<lb/>
解斯職待罪私門違謝闕庭乃心愧戀<lb/>
宋傅亮為劉毅軍敗自解表曰遂令犬羊内侮兵纏紫<lb/>
極聖朝肝膽社稷幾殆稽之典刑罪不容宥賴天祚有<lb/>
底冢宰靈武長蛇翦毒醜類宵遯今畿甸告寜四封有<lb/>
截臣元釁大責既積朝野桑榆之效又無與立而聖恩<lb/>
<pb n="KR3k0003_WYG_054-15b"/>
含宥弛其徽纆偏私之譏既彰民聽況可重荷岳牧之<lb/>
任復當推轂之重<lb/>
宋趙伯符以息舊犯罪乞解侍中讓軍表曰臣識慙羊<lb/>
媪慮闕日磾致咎猖狂初不自悟形影相弔心情喪恧<lb/>
無宜復管司喉脣作統連率<lb/>
齊孔稚珪上新定法律表曰臣聞匠萬物者以繩墨為<lb/>
政馭大國者以法理為本故定國釋之聲著漢臺元<lb/>
文慧績應魏閣則臯陶之謨指掌可致杜鄭之業鬱焉<lb/>
<pb n="KR3k0003_WYG_054-16a"/>
何逺然後姦人無所逃其刑惡吏無所窮其詐如身手<lb/>
之相驅弦括之相接矣<lb/>
梁任昉為梁公請刋改律令表曰臣聞淳源既逺天討<lb/>
是因畫衣象服以致刑厝草纓艾韠民不能犯及淳徳<lb/>
下衰運距澆季湯刑禹政不足禁姦九法三章無以息<lb/>
訟所以赭衣塞路圄犴成市凝脂已疎秋荼非苦姦吏<lb/>
為市生殺並用可為慟哭豈徒一緒夫肖貌天地禀靈<lb/>
川岳受體愛敬髪膚為重流矢影風顧有憂色而當妄<lb/>
<pb n="KR3k0003_WYG_054-16b"/>
加刳斮金木為伍且夫刻木不對畫地不入畏避若是<lb/>
而動貽非命王道為虧良在於此法開二門為政之蠧<lb/>
生殺多緒誰其適政<lb/>
書奏漢杜欽奏記於王鳳曰切見令曰吏二千石告過<lb/>
長安謁不分别予賜今有司以為予告得歸賜告不得<lb/>
是一律兩科失省刑之意夫三最予告令也病滿三月<lb/>
告不賜告詔恩也今吿則得詔恩不得失輕重之差又<lb/>
二千石病賜吿得歸有故事不得去郡亡著令傳曰賞<lb/>
<pb n="KR3k0003_WYG_054-17a"/>
疑從予所以廣恩勸功也罰疑從去所以慎刑闕難知<lb/>
也今釋令與故事而假不敬之法甚違闕疑從去之意<lb/>
即以二千石守千里之地任兵馬之重不宜去郡將以<lb/>
制刑為後法者則馮野王之罪在未制令前也賞罰大<lb/>
信不可不慎鳳不聽竟免野王郡國二千石病賜告不<lb/>
得歸家自此始也<lb/>
漢貢禹上書曰孝文皇帝時貴廉潔賤貪汙賈人贅壻<lb/>
及吏坐贓者禁固不得為吏無贖罪之法故令行禁止<lb/>
<pb n="KR3k0003_WYG_054-17b"/>
海内大化武帝始臨天下尊賢用士自見功大遂從嗜<lb/>
欲廼行一時之變使犯法贖罪入榖者補吏是以官亂<lb/>
民貧盜賊並起故俗皆曰何以孝悌為財多而官榮使<lb/>
黥劓髠鉗者猶復攘臂為政俗之壞敗乃至於此今欲<lb/>
興至治致太平宜除贖罪之法<lb/>
漢張俊上書曰臣辜恩負義自䧟重刑情斷意訖無所<lb/>
復望廷尉鞫遣歐刀在前絮棺在後魂魄飛揚形容已<lb/>
枯陛下聖澤以臣嘗在近宻識其狀貌傷其眼目留心<lb/>
<pb n="KR3k0003_WYG_054-18a"/>
曲慮特加偏覆喪車復還白骨更肉披棺發椁起見白<lb/>
日天地父母能生臣俊不能使臣俊當死復生陛下徳<lb/>
過天地恩重父母誠非臣俊破碎骸骨舉宗肉爛所報<lb/>
萬一<lb/>
魏鍾繇上書曰大魏受命繼蹤虞夏孝文革法不合古<lb/>
道先帝聖徳固天所縱墳典之業一以貫之是以繼世<lb/>
仍發明詔思復古刑為一代法連有軍事遂未施行陛<lb/>
下逺追二祖遺意惜斬趾可以禁惡恨入死之無辜使<lb/>
<pb n="KR3k0003_WYG_054-18b"/>
明習律令與羣臣共議出本當右趾而入大辟者復行<lb/>
此刑書云皇帝清問下民有辭于苗此言堯當除蚩尤<lb/>
有苗之刑先審問於下民之有辭者也若今弊獄之時<lb/>
訊問三槐九棘羣吏萬民如孝景之令其當棄市欲斬<lb/>
右趾者許之其黥劓左趾宮刑者自如孝文易以髠笞<lb/>
能有姦者率年二十至四五十雖斬其足猶任生育今<lb/>
天下人少於孝文之世下計所全歳三千人張蒼除肉<lb/>
刑所殺歳以萬計臣欲復肉刑歳生三千人子貢問能<lb/>
<pb n="KR3k0003_WYG_054-19a"/>
濟民可謂仁乎孔子曰何事於仁必也聖乎堯舜其猶<lb/>
病諸又曰仁逺乎哉我欲仁斯仁至矣若試行之斯民<lb/>
永濟<lb/>
晉劉頌上書曰古者刑以止刑及今民於此以刑生刑<lb/>
以徒生徒諸犯重亡者髠過三寸輒重髠之此以刑生<lb/>
刑加作一歳此以徒生徒也亡者積多繫囚猥畜議者<lb/>
因曰不可殺復從而赦之此為刑不制罪法不勝姦民<lb/>
知法之不勝相聚而謀為不軌月異而歳不同故自頃<lb/>
<pb n="KR3k0003_WYG_054-19b"/>
以來姦惡兇暴漸以滋蔓日積不已弊將何歸識者不<lb/>
深思此故曰肉刑於名忤聽忤聽孰與賊盜不禁聖主<lb/>
制肉刑還有深理其事所得而言非徒懲其畏剥割之<lb/>
痛而不為也乃去其為惡之具使夫姦民無用復肆其<lb/>
志止姦絶本理之盡也亡者刖之無所用復亡盜者截<lb/>
其手無所用復盜淫者割其勢理亦如之除惡塞源莫<lb/>
善於此又非徒然也此等已刑之後便各歸家父母妻<lb/>
子共相養䘏不流離於塗路創愈可役上准古制隨宜<lb/>
<pb n="KR3k0003_WYG_054-20a"/>
業作雖以刑殘不為虐棄而所患都塞又生育繁阜之<lb/>
道自若也<lb/>
晉杜預奏事曰古之刑書銘之鼎鍾鑄之金石斯所以<lb/>
逺塞異端絶異理也法出一門然後人知恒禁吏無淫<lb/>
巧政明於上民安於下<lb/>
晉劉頌刑獄奏曰君臣之分各有所司法欲必奉故令<lb/>
主者守文理有窮塞故使大臣釋滯事有時宜故人主<lb/>
權斷主者守文若釋之執犯蹕之卒也大臣釋滯公孫<lb/>
<pb n="KR3k0003_WYG_054-20b"/>
𢎞斷郭解之獄也人主權斷若漢祖戮丁公之為也天<lb/>
下萬事自非斯格不得以出意妄議其餘皆以律令從<lb/>
事然後法信於下民聽不惑吏不容姦可以言理人主<lb/>
執斯格以責羣下大臣小吏各守其局則法一矣上古<lb/>
議事以制不為刑辟夏殷及周禮法象魏三代之君咸<lb/>
棄典常之妙鑒而任㣲文之直凖非聖有殊所遇異也<lb/>
今論時勢弊不及中古而執平者欲適情之所安自託<lb/>
於議事以制臣切以為聽言則美論理則逺至如非常<lb/>
<pb n="KR3k0003_WYG_054-21a"/>
之斷出法賞罰若漢祖戮楚臣之私己封趙氏之無功<lb/>
唯人主専之非奉職之臣所得擬議然後情求傍請之<lb/>
迹絶似是而非之奏塞此葢齊法之大准也<lb/>
晉郭璞奏曰臣聞上古象刑而民不犯中古明刑以致<lb/>
刑措故立刑以禁刑立殺以去殺重之以死所以求其<lb/>
生峻之以刑所以輕其死死由於法輕生存乎法重此<lb/>
立防之成標也然則刑無輕重用之唯平非平法之為<lb/>
難思在斷之為難是以子臯行戮刖者忘痛釋之典刑<lb/>
<pb n="KR3k0003_WYG_054-21b"/>
民無怨色何者積之於誠也按癸酉詔書之旨専為邊<lb/>
城實之裔土濟當時一切之用非為經逺之法亦是中<lb/>
夏全平之時威御足指控制故可得行之矣欲役無賴<lb/>
子弟驅不逞之人聚之於空荒四維之地將以扞固牧<lb/>
圉未見其利也且濵接鯨猾宻邇姦藪退未絶其丘窟<lb/>
之顧進無以塞其逋逃之門五流三居誠古之犯刑論<lb/>
之於今事實難行且律令以跨三代歴載所遵未易輕<lb/>
改者也是以刑法不専則名幸者興政令驟變則人志<lb/>
<pb n="KR3k0003_WYG_054-22a"/>
無繫子産患其如此故矯先正議事之制而立刑書之<lb/>
辟皆所以弼民心而正羣惑者也<lb/>
唘梁簡文帝唘囚徒配役事唘曰伏以明慎三典寛簡<lb/>
八刑宸鑒每以垂心國誥是焉攸切臣比時奉勅旨權<lb/>
視京師雜事切見南北郊等處並唘請四五歳以下輕<lb/>
囚助充使役復令聽獄官詳其可否侮文之路自此而<lb/>
生將恐玉科重輕全闗墨綬金書去取更由丹筆愚謂<lb/>
宜詳五條制以為永凖又謝邵陵王禁錮唘曰臣綸習<lb/>
<pb n="KR3k0003_WYG_054-22b"/>
近宵人不能改過屢犯明憲三入刑科昔繆彤掩扉曹<lb/>
儀著論布衣兄弟且相誡朂以臣居長終慙勸勵仰負<lb/>
慈嚴心顔戰讋<lb/>
梁任昉為王金紫謝齊武帝示皇太子律序唘曰臣聞<lb/>
化澄上葉草纓垂典敎清中世艾服懲刑自禮失宗周<lb/>
俗反炎漢張馮導其迹賈杜浚其流仲舒之得情孔子<lb/>
之博約故以義該往哲盡美前王而年世浸逺篇牘訛<lb/>
誤朽編落簡見誣前淑侮文擅議取弊後昆立不倚衡<lb/>
<pb n="KR3k0003_WYG_054-23a"/>
遂均鴻毛之殞傷足居憂忘貽髪膚之痛豈所以臨河<lb/>
永歎合育最靈者也伏惟陛下施博天地澤深禹湯温<lb/>
舒之策優㳺虛授衛展之議寜失弗經削秋荼之法解<lb/>
凝脂之網<lb/>
陳徐陵謝兒報坐事付治中唘曰夫拾金樵路髙士所<lb/>
羞整冠李下君子斯慎兒報不能謹潔敢觸嚴網右趾<lb/>
釱繫事允法科左校論輸實由恩宥老臣過庭之訓多<lb/>
謝古賢折笄之杖有愧前逹<lb/>
<pb n="KR3k0003_WYG_054-23b"/>
晉叔向與鄭子産書曰昔先王議事以制不為刑辟懼<lb/>
民之有争心是故閑之以義糾之以政行之以禮守之<lb/>
以信奉之以仁制為禄位以勸其從嚴斷刑罰以威其<lb/>
淫懼其未也故誨之以忠聳之以行敎之以務使之以<lb/>
和臨之以敬莅之以彊斷之以剛猶求聖哲之主明察<lb/>
之官忠信之長慈恵之師民於是乎可任使也而不生<lb/>
禍亂民知有辟則不忌於上並有爭心以懲於書而徼<lb/>
倖以成之不可為矣三辟之興皆叔世也今吾子相鄭<lb/>
<pb n="KR3k0003_WYG_054-24a"/>
國作封洫立謗政制參辟鑄刑書將以静民不亦難乎<lb/>
民知爭端矣將棄禮而徴於書錐刀之末將盡争之亂<lb/>
獄滋豐賄賂並行終子之世鄭其敗乎<lb/>
序晉杜預律序曰律以正罪名令以存事制二者相須<lb/>
為用<lb/>
晉張斐律序曰律令者政事之經萬機之緯又曰鄭鑄<lb/>
刑書晉作執秩趙制國律楚造僕區兹述法律之名申<lb/>
韓之徒各自立制<lb/>
<pb n="KR3k0003_WYG_054-24b"/>
論魏丁儀刑禮論曰天垂象聖人則之天之為嵗也先<lb/>
春而後秋君之為治也先禮而後刑春以生長為徳秋<lb/>
以殺戮為功禮以敎訓為美刑以威嚴為用故先生而<lb/>
後殺天之為歳先敎而後罰君之為治也天不以久逺<lb/>
更其春冬而人也得以古今改其禮刑哉太古之世民<lb/>
故質樸質樸之民宜其易化是以中古之君子或結繩<lb/>
以治或象刑惟明夏后肉辟民轉姦詐刑彌滋繁禮亦<lb/>
如之由斯言之古之刑省禮亦宜略今所論辨雖出傳<lb/>
<pb n="KR3k0003_WYG_054-25a"/>
記之前夫流東源不得西景正形不得傾自然之勢也<lb/>
後世禮刑俱失於前先後之宜故自有常今夫先刑者<lb/>
用其末也由禮禁未然之前謂難明之禮古人不能行<lb/>
也按如所云禮嫂叔不親之屬也非太古之禮也所云<lb/>
禮者豈此也哉古者民少而獸多未有所爭民無患則<lb/>
無所思故未有君焉後民禍多强暴弱於是有賢人焉<lb/>
平其多少均其有無推逸取勞以身先之民獲其利歸<lb/>
而樂之樂之得為君焉夫刑之記君也精具筋力民畏<lb/>
<pb n="KR3k0003_WYG_054-25b"/>
其强而不敢校得為君也恐上古未具刑罪之品設逋<lb/>
亡之法懼彼為我而以勇力侵暴於己能與則校不能<lb/>
歸奉之明矣且上古之時賊耳非所謂君也上古雖質<lb/>
宜所以為君會當先别男女定夫婦分土地班食物此<lb/>
先以禮也夫婦定而後禁淫與貨物正而後止竊此後<lb/>
刑也<lb/>
魏曹羲肉刑論曰夫言肉刑之濟治者荀卿所唱班固<lb/>
所述隆其趣則曰像天地為之惟明察其用則曰死刑<lb/>
<pb n="KR3k0003_WYG_054-26a"/>
重而生刑輕其所馳騁極於此矣治則刑重亂則刑輕<lb/>
又曰殺人者死傷人者刑是百王之所同固未逹夫用<lb/>
刑之本矣夫死刑者不唯殺人妖逆是除天地之道也<lb/>
傷人者不改斯亦妖逆之類也如其可改此則無取於<lb/>
肉刑也且傷人殺人皆非人性之自然也必有由然者<lb/>
也夫有由而然者激之則淫敦之則一激之也者動其<lb/>
利路敦之也者篤其質樸故在上者議茲本要不營竒<lb/>
思行之以簡守之以静大則其隆足以侔天地中則其<lb/>
<pb n="KR3k0003_WYG_054-26b"/>
理可以厚民萌下則刑罰可以無殘虐民静理則其化<lb/>
成為惡之尤者衆之所棄衆之所棄則無改之驗著矣夫<lb/>
死不可以有生而欲增淫刑以利暴刑暴刑所加雖云<lb/>
懲慢之由興有使之然謂之宜生生之可也舎死析骸<lb/>
又何辜耶猶稱以滿堂而飲有向隅哀泣則一堂為之<lb/>
不樂在上者洗濯其心静而民足各得其性何懼乎姦<lb/>
之不勝乃欲斷截防轉而入死乎<lb/>
晉楊乂刑禮論曰覽衆所抵精思構㣲迭為先後文若<lb/>
<pb n="KR3k0003_WYG_054-27a"/>
榮繁翩然相反豈彼繫未存厥中嘗試稽之天地考之<lb/>
人事旁貫品物綜覈彞倫而刑禮之旨可略言也葢刑<lb/>
禮之本經緯隂陽擬則乾坤先王所以化民理物興國<lb/>
濟治也或者取證於春秋有意乎尋本以綜末然猶未<lb/>
離於先後亦速難之始也夫隂陽異制化物則鈞萬物<lb/>
本一變而殊形故王者去彼而適此于此為生而於彼為死<lb/>
夫死者去此而適彼於此為死而於彼為生矣禮生於<lb/>
讓刑生於争讓者割己以與人是刑加於己而禮加於<lb/>
<pb n="KR3k0003_WYG_054-27b"/>
人也争者奪人以崇己是刑施於人而禮施於己也由<lb/>
此言之讓非純禮爭非純刑也慶賞以勸善而為惡者<lb/>
懲如有所懲刑亦存矣刑罰以懲惡而為善者勸如有<lb/>
所勸禮亦存矣故亡刑則禮不獨施大道廢焉則刑禮<lb/>
俱錯大道行焉則刑禮俱興不合而成未之有也<lb/>
　<lb/>
　<lb/>
　藝文類聚巻五十四<lb/>
</p>
<p>
</p>
  </div>
</body>
</text>
</TEI>
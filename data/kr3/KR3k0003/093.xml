<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷九十三</head>
    <p>
<pb n="KR3k0003_WYG_093-1a"/>
欽定四庫全書<lb/>
　藝文類聚卷九十三　　唐　歐陽詢　撰<lb/>
　獸部上<hi>馬駼騊</hi>
　　馬<lb/>
爾雅曰馬膝上皆白惟馵<hi>馵後兩膝白者</hi>四骰皆白驓<hi>音繒</hi>四<lb/>
蹢皆白首<hi>俗呼為踏雪馬</hi>前足皆白騱<hi>音/奚</hi>後足白翑<hi>音劬</hi>前左<lb/>
足白啓<hi>啓服也</hi>左白騎後右足白驤左馵<hi>易震為馵足</hi>駵馬<lb/>
白腹騵<hi>駵青色黑毛也</hi>驪馬白跨驈<hi>音/述</hi>白州驠<hi>音燕</hi>尾本白騴<lb/>
<pb n="KR3k0003_WYG_093-1b"/>
<hi>音晏</hi>尾白駺<hi>從尾勺/毛白也</hi>白逹素縣<hi>素鼻莖</hi>面顙皆白惟駹廻<lb/>
毛在膺宜乘<hi>伯樂相馬法旋毛在腹下如乳者千里</hi>在肘後減陽<hi>或作腹</hi>
在幹茀方<hi>幹脇也</hi>在背闋廣<hi>音决光皆/旋毛所在</hi>逆毛居馻<hi>音兖馬毛</hi>
<hi>逆刺者</hi>牡曰隲牝曰騇<hi>黄駵/馬</hi>馬黄脊騝<hi>音乾</hi>驪馬黄脊騽<lb/>
<hi>音習</hi>青驪驎驒<hi>音陁今/連錢驄</hi>蒼白雜毛騅黄白雜毛駓<hi>詩有騅有</hi>
<hi>駓今桃花馬</hi>彤白雜色騢<hi>騢頳/白馬</hi>白馬黑脣駩<hi>音/泉</hi>黑喙騧<hi>淺黄</hi>
<hi>色者</hi>一目白瞷兩目白魚又曰馬八尺曰駥絶有力曰<lb/>
駴<lb/>
<pb n="KR3k0003_WYG_093-2a"/>
説文曰𩥇馬臥土中也<lb/>
山海經曰犬戎之國有文馬縞身朱鬛目若黄金名曰<lb/>
吉疆乘之壽千嵗又曰夸父山北有林名曰桃林廣圎<lb/>
三百里其中多馬又曰大樂之野夏后啓於此舞九代<lb/>
馬白民之國白身被髪有乘黄其狀如狐背上有角乘<lb/>
之壽二千嵗<hi>九代馬名舞盤作之乘黄即飛黄也淮南子曰黄帝時飛黄服皁</hi>又曰天<lb/>
帝之山有草焉狀如葵臭如蘼蕪名曰杜蘅可以走馬<lb/>
<hi>𢃄香令使馬或曰馬得之健能走</hi>
<pb n="KR3k0003_WYG_093-2b"/>
禮記曰孟春之月天子乘蒼龍<lb/>
周官曰凡馬八尺以上為龍七尺以上為騋六尺為馬<lb/>
天子十二閑六種邦國六閑四種家四閑二種<lb/>
禮斗威儀曰君乘火而王南海輸駮馬<lb/>
易説卦曰乾為馬為老馬為駮馬<lb/>
毛詩曰駉頌僖公也僖公能遵伯禽之法務農重榖牧<lb/>
于坰野而史克作是頌駉駉牡馬在坰之野薄言駉者<lb/>
有驈有皇有驪有黄以車彭彭<lb/>
<pb n="KR3k0003_WYG_093-3a"/>
左傳曰宋人以文馬百駟贖華元于鄭又曰魯莊公新<lb/>
作延廄凡馬日中而出日中而入<hi>中分也春分出之秋分内之</hi>又曰<lb/>
晉侯伐齊齊師夜遁邢伯告中行伯曰有班馬之聲齊<lb/>
師其遁又唐成公如楚有兩匹驌驦又曰兾之北土馬<lb/>
之所生<lb/>
榖梁傳曰晉獻公將伐虢荀息請以屈産之乗假道於<lb/>
虞以伐虢後滅虞荀息牽馬曰齒加長矣<lb/>
論語曰齊景公有馬千駟死之日民無德而稱焉又曰<lb/>
<pb n="KR3k0003_WYG_093-3b"/>
驥不稱其力稱其德也<lb/>
韓詩外傳曰昔者田子方出見老馬於野喟然有志問<lb/>
於御者曰此何馬也御者曰故公家畜也罷而不為用<lb/>
故出放之田子方曰少盡其力而老棄其身仁者之不<lb/>
為也束帛贖之窮士聞之知所歸心焉又曰顔囬望吳<lb/>
門馬見一疋練孔子曰馬也然則馬之光景一疋長耳<lb/>
故後人號馬為一疋<lb/>
孝經援神契曰德至山陵則澤出神馬<lb/>
<pb n="KR3k0003_WYG_093-4a"/>
地鏡圖曰銅器之精見為馬<lb/>
太公六韜曰商王拘周伯昌於羑里太公與散宜生以<lb/>
金千鎰求天下珍物以免君之罪於是得犬戎氏文馬<lb/>
毫毛朱<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>目如黄金名雞斯之乗以獻商王<lb/>
管子曰桓公乗馬虎望見而伏公問管仲仲曰意者君<lb/>
乗駮馬公曰然仲曰駮馬食虎豹故伏焉<lb/>
列子曰秦穆公謂伯樂曰子之年長矣子姓有可使求<lb/>
馬乎伯樂對曰良馬可以形容觔骨相也天下之馬者<lb/>
<pb n="KR3k0003_WYG_093-4b"/>
若滅若沒若亡若失臣之子皆下才也臣有所與九方<lb/>
臯其相馬非臣之比也穆公見之使行求馬三月而反<lb/>
報曰已得之在沙丘穆公曰何馬對曰牝而黄使人往<lb/>
取之牡而驪公不悦召伯樂曰敗矣子之所使求馬者<lb/>
色物牝牡弗能知又何馬之能知也伯樂曰若臯之所<lb/>
觀天機也得其精而忘其麤在其内而忘其外馬至果<lb/>
天下之良馬也<lb/>
晏子曰景公使人養所愛馬馬病死公怒令人殺養馬<lb/>
<pb n="KR3k0003_WYG_093-5a"/>
者晏子請數之曰爾有三罪使汝養馬殺之一當死也<lb/>
又殺公所最善馬二當死也使公以一馬之故而殺人<lb/>
百姓必怨叛諸侯輕伐吾國三當死也公喟然赦之<lb/>
老子曰天下有道却走馬以糞天下無道戎馬生于郊<lb/>
莊子曰馬蹄可以踐霜雪毛可以禦風寒齕草飲水翹<lb/>
陸而居此馬之真性也雖有儀臺路寢無用之及至伯<lb/>
樂曰我善治馬燒之剔之刻之絡之連之以羈絆編之<lb/>
以皁棧馬之死者十二三矣<lb/>
<pb n="KR3k0003_WYG_093-5b"/>
荀卿子曰騏驥一日千里駑馬十駕則亦不及之矣<lb/>
韓子曰管仲隰朋從桓公而伐孤竹春往而冬返迷惑<lb/>
失道管仲曰老馬之智可用也乃放老馬而隨之遂得<lb/>
道焉又曰兒說宋人善辯者也持白馬之非馬也服齊<lb/>
稷下之辯者乗白馬而過關則顧白馬之賦故籍空辭<lb/>
則能勝於一國按實形不能謗於一人又曰如耳說衞<lb/>
嗣君君悅之左右曰公何為不相也公曰夫馬似鹿者<lb/>
千金有千金百金之馬而無一金之鹿者何也馬為人<lb/>
<pb n="KR3k0003_WYG_093-6a"/>
用而鹿不為人用今如子雖辨智亦不為寡人用吾是<lb/>
以不相也又曰伯樂教其憎者相千里馬教其愛者相<lb/>
駑馬以千里馬世一有其利少駑馬多其利多也<lb/>
呂氏春秋曰秦穆公東敗失左驂自往求焉見野人殺<lb/>
將食之穆公笑曰食駿馬肉而不飲酒余恐其傷性也<lb/>
遍飲之而去<lb/>
戰國䇿曰汗明見春申君曰夫驥之齒至矣服鹽車而<lb/>
上太行漉汚灑地白汗交流中坂遷延負轅不能上伯<lb/>
<pb n="KR3k0003_WYG_093-6b"/>
樂遭之下車攀而哭之解紵衣以幕之驥於是俛而噴<lb/>
仰而鳴聲造於天仰見伯樂之知己也<lb/>
穆天子傳曰天子之八駿赤驥盗驪白義踰輪山子渠<lb/>
黄華騮緑耳<lb/>
孔叢子曰公孫龍以白馬為非馬或曰此辯而毁大道<lb/>
子高適趙謂龍曰願受業久矣所不取先生者以白馬<lb/>
為非馬耳誠能去之則高請為弟子龍曰若使去之無<lb/>
教矣<lb/>
<pb n="KR3k0003_WYG_093-7a"/>
史記曰楚莊王有愛馬衣以文繡置華屋下席以露牀<lb/>
㗖以棗脯馬死欲以大夫禮葬之樂人優孟入殿門大<lb/>
哭曰請以君禮葬之以雕玉為棺文梓為椁豫章為題<lb/>
湊發甲卒為壙老弱負土諸侯聞之皆知大王賤人而<lb/>
貴馬也王曰為之奈何曰請為王言六畜之葬以籠竈<lb/>
為之槨銅䥶為之棺齊以薑桂薦以木蘭衣之以火光<lb/>
葬人腹中王乃以馬屬太官無令天下知聞也又曰項<lb/>
王駿馬名騅常騎之及被圍於垓下乃悲歌慷慨為歌<lb/>
<pb n="KR3k0003_WYG_093-7b"/>
曰力拔山兮氣葢世時不利兮騅不逝及至烏江謂亭<lb/>
長曰吾騎此馬五嵗所當無敵常一日千里不忍殺以<lb/>
賜公又曰冒頓圍高祖於平城所騎西方盡白馬東方<lb/>
盡青龍北方盡烏驪南方盡騂馬又曰大宛有善馬在<lb/>
貳師城匿不肯與漢使天子既好宛馬使壯士持千金<lb/>
及馬以請宛王善馬宛國饒漢物相與謀不肯與漢使<lb/>
怒妄言椎金馬而去宛貴人怒遮攻漢使取財物天子<lb/>
大怒拜李廣利為貳師將軍發屬國騎及郡國惡少年<lb/>
<pb n="KR3k0003_WYG_093-8a"/>
數萬人以伐宛期至貳師城取善馬又曰初天子發書<lb/>
<hi>易書以卜也</hi>曰神馬當從西北來得烏孫馬好名天馬及得<lb/>
大宛汗血馬益壯更名烏孫馬曰西極馬宛馬曰天馬<lb/>
又曰鄭當時以任俠自憙為太子舍人每五日洗沐常<lb/>
置驛馬長安諸郊請賔客夜以繼日又曰王遵遷東郡<lb/>
太守河水盛溢從浸瓠子金隄老弱奔走遵躬率吏民<lb/>
沉白馬親執珪璧使巫䇿祝請以身填金隄因止宿隄<lb/>
上又曰賈捐之上書曰孝文皇帝時有獻千里馬者詔<lb/>
<pb n="KR3k0003_WYG_093-8b"/>
曰鸞旗在前屬車在後日行五十里朕乗千里馬獨先<lb/>
安之於是還馬而下詔曰朕不受獻也其令四方無來<lb/>
獻又曰石建為太僕奏事下讀之驚恐曰書馬者與尾<lb/>
而五今乃四譴死矣石慶為太僕御出上問車中幾馬<lb/>
慶舉䇿數馬畢對曰六馬又曰萬石君謹慎見路馬必<lb/>
軾又曰馬高五尺九寸以上不得出關<lb/>
西域傳曰大宛國多善馬馬汗血言其先天馬子也<hi>大宛</hi>
<hi>國嶠山上有馬不可得因取五色牝馬置其下與集生駒號天馬子</hi>
<pb n="KR3k0003_WYG_093-9a"/>
東方朔傳曰驃騎難諸博士東方朔對曰干將莫耶天<lb/>
下之利劒也水斷鵠鴈陸斷馬牛將以補屩曾不如一<lb/>
錢之錐騏驥騄耳天下之良馬也將以捕䑕於深宫曾<lb/>
不如跛猫<lb/>
神異經曰西南大宛宛丘有良馬其大二丈鬛至膝尾<lb/>
委於地蹄如汗腕可握日行千里至日中而汗血乗者<lb/>
當以緜絮纒頭腰小腹以避風病其國人不纒也<lb/>
説苑曰晉平公出田見乳虎伏而不動平公顧謂師曠<lb/>
<pb n="KR3k0003_WYG_093-9b"/>
曰聞之霸王君出猛獸伏而不敢起今者寡人出乳虎<lb/>
伏而不動此猛獸乎師曠對曰鵲食猖猖食鵕䴊鵕䴊<lb/>
食駮駮食虎夫駮之狀似駮馬今者吾君當驂駮馬以<lb/>
出乎平公曰然<lb/>
淮南子曰免人於難者其死也葬之以帷為衾馬有功<lb/>
猶不可忘又况人乎又曰北塞上之人其馬亡入胡中<lb/>
人皆弔之其父曰此何詎知不為福居數月其馬將胡<lb/>
駿馬而歸人皆賀之其父曰此何詎知不為禍家富馬<lb/>
<pb n="KR3k0003_WYG_093-10a"/>
良其子好騎墮馬折髀人皆弔之其父曰此又詎知不<lb/>
為福居一年胡夷大出虜壯者皆控弦而戰塞上之人<lb/>
死者十九此子獨以跛故子父相保<lb/>
萬畢術曰馬毛大尾親友自絶<lb/>
東觀漢記曰光武帝時名都王國有獻名馬者帝以馬<lb/>
駕鼓車又曰光武初起無馬騎牛殺新野尉乃得馬又<lb/>
曰聞武帝歌天馬治赤汗今親見其然血從前<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>上小<lb/>
孔中出又曰明帝欲征匈奴竇固議曰塞外草美馬不<lb/>
<pb n="KR3k0003_WYG_093-10b"/>
須榖又馬防曰宣帝時五將出征共奏言匈奴候騎得<lb/>
漢馬矢見其中有粟即知漢兵出乃去以是言之馬當<lb/>
與榖又曰明德后曰吾前過濯龍門見外家問起居車<lb/>
如流水馬如龍亦不譴怒但絶其嵗用兾以嘿止讙耳<lb/>
又曰吳漢伐蜀戰敗墮水縁馬尾得出又曰桓典為御<lb/>
史是時宦者執政典無所廻避常乗驄馬京師畏憚為<lb/>
之語曰行行且止避驄馬御史又曰上㑹諸將問破賊<lb/>
所得物唯李忠獨無所掠上即以所乗大驪馬及繡被<lb/>
<pb n="KR3k0003_WYG_093-11a"/>
衣物賜之又曰張湛為光禄<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>帝臨朝或有惰容湛輒<lb/>
諫其失常乗白馬上每見湛輒言白馬生且復諫矣又<lb/>
曰馬援擊交阯謂官屬曰從弟少遊常哀吾多大志曰<lb/>
士生一世但取衣食足乗下澤車御欵叚馬為郡吏守<lb/>
墳墓鄉里稱善人斯可矣求益盈餘但自苦耳又曰馬<lb/>
援於交阯鑄銅馬奏曰臣聞行天者莫如龍行地者莫<lb/>
如馬臣援師事楊子阿孝武帝時善相馬者東門京鑄<lb/>
作銅馬法獻之立馬於魯班門外更名曰金馬門臣既<lb/>
<pb n="KR3k0003_WYG_093-11b"/>
備數家骨法以所得駱越銅鑄以為馬高二尺五寸圍<lb/>
四尺五寸謹獻詔置馬德陽殿下又曰張奐字然明為<lb/>
安定屬國都尉羌離湳上奐馬二十疋奐召主簿張祁<lb/>
入於羌前以酒酹地曰使馬如羊不以入廐使金如粟<lb/>
不得入懷盡還不受又曰卓茂為丞相史常出道中有<lb/>
人認茂馬者茂問失馬幾日對曰月餘矣茂曰然此馬<lb/>
畜已數年遂解馬與之曰即非所失幸至丞相府還我<lb/>
乃歩輓車去後馬主自得馬慙媿詣茂又曰廉范奔赴<lb/>
<pb n="KR3k0003_WYG_093-12a"/>
敬陵時廬江郡椽嚴麟俱㑹於路麟乗小車塗深馬死<lb/>
不能自進范慜之命從騎下車與之不告而去麟事畢<lb/>
即牽馬造謝而歸之<lb/>
謝承後漢書曰朱震字伯厚性剛烈初為從事奏濟陰<lb/>
太守單匡贓罪并連匡兄中常侍車騎將軍超三府諺<lb/>
曰車如雞棲馬如狗疾惡如風朱伯厚<lb/>
袁宏漢記曰第五倫為司空有人與倫千里馬者倫雖<lb/>
不取每三公有所選舉倫心不忘也然終以不用<lb/>
<pb n="KR3k0003_WYG_093-12b"/>
鹽鐵論曰騏驥負鹽車垂頭於太行之坂屠者持刀睨<lb/>
之<lb/>
桓譚新論曰薛翁者長安善相馬者也於邊郡求得駿<lb/>
馬騎以入市去來人不見也後勞問之因請觀馬翁曰<lb/>
諸卿無目不足示也<lb/>
蔡邕月令論曰問者曰七騶咸駕今曰六騶何也曰本<lb/>
官職者莫正於周官天子六馬種種一騶故六騶也<lb/>
三輔决録曰安陵有項仲山每飲馬渭水常投三錢<lb/>
<pb n="KR3k0003_WYG_093-13a"/>
鄒子曰董仲舒勤學三年不窺園乗馬不知牝牡<lb/>
論衡曰廣漢陽翁偉能聽鳥獸之音乗蹇馬之野而田<lb/>
間有放馬者相去數里鳴聲相聞翁偉謂其御曰彼放<lb/>
馬目𦕈其御曰何以知之曰罵此轅中馬曰蹇馬蹇馬<lb/>
亦罵之曰𦕈馬御者不信使往視之馬目竟𦕈又曰楊<lb/>
琁為零陵太守時桂陽賊起琁乃制馬車數十乗以囊<lb/>
盛石灰於車上及㑹戰從風揚灰向賊陣因鳴鼓撃賊<lb/>
大破之<lb/>
<pb n="KR3k0003_WYG_093-13b"/>
風俗通曰疲馬不能度繩俗云馬羸不能度繩索或云<lb/>
不能度種萊畦塍也謹按齊有澠水裁廣三四歩言馬<lb/>
之疲乃不能度此水耳又曰蝦蟇一跳八尺再丈六從<lb/>
春至夏裸袒相逐無他所作掉尾肅肅按蝦蟇無尾當<lb/>
言夏馬夏馬患蠅蚋掉尾擊之故肅肅也又曰殺君馬<lb/>
者路傍兒也言長吏養馬肥而希出路邊小兒觀之却<lb/>
驚致死按長吏馬肥觀者快之乗者喜其言驅馳不已<lb/>
至於死又曰馬一疋俗説相馬及君子與人相疋或曰<lb/>
<pb n="KR3k0003_WYG_093-14a"/>
馬夜行目明照前四丈故曰一疋或曰度馬縱横適得<lb/>
一疋或説馬死賣得一疋帛或云春秋左氏説諸侯相<lb/>
贈乗馬束帛帛為疋與馬之相疋耳<lb/>
符子曰齊景公好馬命使善畫者圖之訪似者朞年不<lb/>
得今人君考古籍以求賢亦不可得也<lb/>
魏志曰朱建平善相馬文帝出左右將馬過平曰此馬<lb/>
相今日死及帝乗馬馬惡帝衣香齧帝膝帝怒殺之又<lb/>
曰濊國出果下馬漢時恒獻之<lb/>
<pb n="KR3k0003_WYG_093-14b"/>
英雄記曰公孫瓚每聞邊警輒厲色作氣如赴讎常乗<lb/>
白馬又揀白馬數十疋選騎射之士號為白馬義從以<lb/>
為左右翼胡甚畏之<lb/>
曹瞞傳曰呂布乗馬名赤兎人語曰人中有呂布馬中<lb/>
有赤兎<lb/>
吳録曰孫堅討董卓失利被創墮馬臥草中軍衆分散<lb/>
馬還營鳴呼軍人隨馬向草中乃得堅扶還營<lb/>
江表傳曰孫權征合肥馬上津橋橋見撤丈餘無板權<lb/>
<pb n="KR3k0003_WYG_093-15a"/>
躍馬超之得免<lb/>
世説曰劉備之初奔劉表屯於樊城表左右欲因㑹取<lb/>
備備覺如厠便出所乗馬的顱走墮襄陽城西檀溪水<lb/>
中溺不得出備急謂的顱曰今日厄何不努力的顱達<lb/>
備意踊三丈得過<lb/>
諸葛亮教曰昔孫叔敖乗馬三年不知牝牡稱其賢也<lb/>
抱朴子曰李南乗赤馬行逢人乗白馬白馬先鳴赤馬<lb/>
應之南謂從者曰白馬言汝當見一黄馬左目盲是吾<lb/>
<pb n="KR3k0003_WYG_093-15b"/>
子可令駚行相及也須臾果逢盲黄馬赤馬果先鳴盲<lb/>
馬應之又曰騰黄之馬吉光之獸皆壽三千嵗也<lb/>
干寶晉紀曰桓範出赴曹爽宣王謂蔣濟曰智囊往矣<lb/>
濟曰範則智矣駑馬戀棧豆爽必不能用也<lb/>
搜神記曰趙固所乗馬忽死固甚悲惜之問郭璞璞曰<lb/>
可遣數十人持竹竿東行三十里當有丘陵林樹便攪<lb/>
打之當有一物出急抱將歸於是如璞言果得一物似<lb/>
猴入門見死馬跳梁走往死馬頭嘘吸其鼻馬即起亦<lb/>
<pb n="KR3k0003_WYG_093-16a"/>
不復見猴<lb/>
怪志曰有人與奴俱得心腹病奴死剖視之得一白鼈<lb/>
取諸藥内口中不死後有人乘白馬來溺濺之乃縮頭<lb/>
縮脚試取馬溺灌之便消為水病者乃飲一升馬溺乃<lb/>
差又曰謝尚所乗馬忽死尚甚愛惜之時有夏侯𢎞自<lb/>
言見鬼神與言語尚初不信𢎞曰我能令馬活信通神<lb/>
不乃下牀去良久還曰廟神愛君馬今已請得還須臾<lb/>
衆人皆見馬從外來至死馬邊便滅死馬即活<lb/>
<pb n="KR3k0003_WYG_093-16b"/>
襄陽記曰中廬山有一地穴漢時甞有數百疋馬出遂<lb/>
因名馬穴吳時陸遜亦知此穴馬出得數十疋<lb/>
長沙耆舊傳曰南陽太守張忠曰吾年往志盡譬如八<lb/>
百錢馬死生同價<lb/>
相馬經曰馬眼欲紫豔光口中欲赤色也<lb/>
廬江七賢傳曰陳衆辟州從事揚州部有賊擊之多死<lb/>
衆請以威信取之因單車白馬往賊束身歸降遂生為<lb/>
立祠號曰白馬從事<lb/>
<pb n="KR3k0003_WYG_093-17a"/>
詩漢天馬歌曰太一貺天馬下沾赤汗沫流赭志俶<lb/>
儻精權竒籋浮雲晻上馳體容與迣萬里今安匹龍為<lb/>
友又曰天馬來從西極渉流沙九夷服天馬來歴無草<lb/>
徑千里循東道天馬來開逺門竦予身逝崑崙天馬來<lb/>
龍之媒遊閶闔觀玉臺<lb/>
古歌詩曰平陵東松柏桐不知何人刼義公義公在高<lb/>
堂下交錢百萬兩走馬<lb/>
晉劉恢詩曰東臯有一駿名曰千里駒絡首纒騣尾養<lb/>
<pb n="KR3k0003_WYG_093-17b"/>
以甘露蒭<lb/>
梁簡文帝西齊行馬詩曰晨風白金絡桃花紫玉珂影<lb/>
斜鞭照曜塵起足蹉跎任俠稱六輔輕薄出三河風吹<lb/>
鳯皇袖日映纎成靴逺江艫舳少遥山煙霧多雲開瑪<lb/>
瑙葉水淨琉璃波路廣拂青柳廻塘遶碧莎不効孫吳<lb/>
術寧須趙李過又紫駵馬詩曰賤妾朝下機正值良人<lb/>
歸青絲懸玉蹬朱汗染香衣驟急珂彌響跳多塵亂飛<lb/>
雕胡幸可薦故心君莫違又繫馬詩曰青驪沉赭汗緑<lb/>
<pb n="KR3k0003_WYG_093-18a"/>
地懸花蹄未垂青鞙尾猶掛紫鄣泥蹀足絆中憤揺頭<lb/>
櫪上嘶紫關如未息直去取榆溪又登山馬詩曰登山<lb/>
馬間樹識金裝草合宜韉短影轉見鞭長何殊八公岫<lb/>
暫上淮南王又和人愛妾換馬詩曰功名幸多種何事<lb/>
苦生離誰言似白玉定是愧青驪必取匣中釧廻作飾<lb/>
金羇真成恨不已願得路傍兒<lb/>
梁元帝賦登山馬詩曰登山馬遥遥小小馬纔通汗赭<lb/>
疑霑勒衣香不逐風何殊隴頭望遥識祁連東又後園<lb/>
<pb n="KR3k0003_WYG_093-18b"/>
看騎馬詩曰良馬出蘭池連翩驅桂枝鳴珂隨跼駃輕<lb/>
塵逐影移香來知驟近汗歛覺風吹遥望黄金絡懸識<lb/>
幽并兒又紫駵馬詩曰長安美少年金絡飾連錢宛轉<lb/>
青絲鞚照曜珊瑚鞭依槐復依柳躞蹀復隨前方逐幽<lb/>
并去西北共連翩<lb/>
梁劉孝威和王竟陵愛妾換馬詩曰驄馬出樓蘭一歩<lb/>
九盤桓小史贖金絡良工送玉鞍龍驂來甚易烏孫去<lb/>
實難麟膠妾猶有請為急絃彈<lb/>
<pb n="KR3k0003_WYG_093-19a"/>
梁庾肩吾以妾換馬詩曰渥水出騰駒湘川實應圖來<lb/>
從西北道去遂東南隅琴聲悲玉匣山路泣蘼蕪似鹿<lb/>
將含笑千金㑹不俱<lb/>
陳劉刪賦得馬詩曰獨飲臨寒窟離羣思北風陳王欲<lb/>
觀舞御史自隨驄邊聲隕客淚菓下益桃紅恒持沛艾<lb/>
影解向平陵東<lb/>
陳沈烱賦得邊馬有歸心詩曰窮愁邊馬肥向塞甚思<lb/>
歸連鑣渡蒲海束舌下金徽已却魚麗陣將摧鶴翼圍<lb/>
<pb n="KR3k0003_WYG_093-19b"/>
彌憶長楸道金鞭背落暉<lb/>
陳祖孫登賦得紫騮馬詩曰候騎極樓蘭長城逈路難<lb/>
嘶從風處斷骨住水中寒飛塵暗金勒落淚灑銀鞍抽<lb/>
鞭上關路誰念客衣单<lb/>
陳王由禮賦得驄馬詩曰善馬金羈飾躡影復凌空影<lb/>
入長城水聲隨胡地風鞚歛青門外珂喧紫陌中行行<lb/>
若不倦唯當御史驄<lb/>
賦魏應徳璉慜驥賦曰慜良驥之不遇兮何屯否之𢎞<lb/>
<pb n="KR3k0003_WYG_093-20a"/>
多抱天飛之神號兮悲當世之莫知赴𤣥谷之漸塗兮<lb/>
陟高岡之峻崖懼僕夫之嚴䇿兮載悚慄而奔馳懷殊<lb/>
姿而困遇兮願逺迹而自舒思奮行而驤首兮叩繮<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>
之紛拏牽繁轡而增制兮心慉結而槃紆渉通逵而方<lb/>
舉兮廹輿僕之我拘抱精誠而不暢兮鬰神足而不攄<lb/>
思薛翁於西土兮望伯氏於東隅願浮軒於千里兮矅<lb/>
華軛乎天衢瞻前軌而促節兮顧後乗而踟蹰展心力<lb/>
於知己兮甘邁逺而忘劬哀二哲之殊世兮時不遘乎<lb/>
<pb n="KR3k0003_WYG_093-20b"/>
良造制衘轡於常御兮安獲騁于遐道<lb/>
晉曹毗馬射賦曰奔電無以追其蹤逸羽不能企其足<lb/>
狀若騰虬而登紫霄目似晨景之駭扶木體與機㑹動<lb/>
躡驚風於是抗孫陽之轡彎繁弱之弓輕足鬰其雲合<lb/>
妙手於焉爭雄<lb/>
晉傅𤣥乗輿馬賦曰目若曜星符采横發高顛懸日雙<lb/>
壁象月頭似削成鬛如鬢髪延首高驤擢足軒跱氣葢<lb/>
青雲勢凌萬里九方不能測其天機秦公不能究其妙<lb/>
<pb n="KR3k0003_WYG_093-21a"/>
理又馳馬射賦曰何逸群之竒駿生濛汜之遐濵附南<lb/>
方以定位表天駟於三辰儀乾行之剛徤憑坤厚以託<lb/>
身豈驥德之足慕晞萬里之清塵<lb/>
宋顔延之赭白馬賦曰昔帝軒陟位飛黄服皁后唐膺<lb/>
籙赤文候日漢道亨而天驥呈才魏德懋而澤馬効質<lb/>
伊逸倫之妙足自前代而間出並榮光於瑞典登郊歌<lb/>
乎司律所以崇衛威神扶䕶警蹕雙瞳夾鏡兩權協月<lb/>
異體峯生殊相逸發鑒穆武憲文光振民隱修國章<lb/>
<pb n="KR3k0003_WYG_093-21b"/>
宋謝莊乗輿舞馬賦應詔曰日晷呈祥乾維効氣賦景<lb/>
阿房承靈天駟既秣芑以均性又佩蘅以崇躅卷雄神<lb/>
於綺文蓄奔容於帷燭觀其雙璧應範三封中圖𤣥骨<lb/>
滿燕室虛陽理競濳䇿紆汗飛赭沬流朱至於肆夏已<lb/>
升采齊既薦始徘徊而龍俛終沃若而鸞眄迎調露於<lb/>
飛鍾赴承雲於驚箭冩秦埛之弭塵狀吳門之曵練夫<lb/>
蹠實之態未卷凌逺之氣方攄歴岱野而過碣石跨滄<lb/>
流而軼姑餘朝送日於西阪夕歸風於北都尋瓊宮於<lb/>
<pb n="KR3k0003_WYG_093-22a"/>
倐瞬望銀臺於須臾<lb/>
頌魯國黄伯仁為龍馬頌曰夫龍馬之所出丁太蒙之<lb/>
荒域禀神祗之純化乃大宛而再育資𤣥螭之表像似<lb/>
靈虬之注則奪騕䮍之體勢逸飛兎之高蹤兼驥騄之<lb/>
美質豈驊駵之足雙耳如剡筩目象明星雙壁似月蘭<lb/>
筋参情<lb/>
贊晉郭璞馬贊曰馬出明精祖自天駟十閑六種各有<lb/>
名類三才五御駑駿異轡<lb/>
<pb n="KR3k0003_WYG_093-22b"/>
周庾信秦穆公馬贊白駿馬遇盗秦君不瞋先傾美酒<lb/>
翻畏傷人隣兵向國窮寇侵秦于時大盗還作功臣<lb/>
狀宋顔延之天馬狀曰降靈驥子九方是選白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>朱文<lb/>
緑蛇紫燕水軼驚鳬陸越飛箭遇山為風值雲成電<lb/>
表魏陳王曹植獻文帝馬表曰臣於先武皇帝世得大<lb/>
宛紫騂馬一疋形法應圖善持頭尾敎令習拜今輒已<lb/>
能行與鼔節相應謹以奉獻<lb/>
啓梁元帝謝晉安王賜馬啓曰繹武媿仲都遂蒙大驪<lb/>
<pb n="KR3k0003_WYG_093-23a"/>
之錫儒謝春卿空頒名馬之賚故以取方驎友自疋龍<lb/>
媒不待景公婉如齊畫無勞馬援翻等漢銅豈有滅沒<lb/>
黑龍連翩白馬錢文見重津名取貴相彼騏驥猶深戀<lb/>
主矧伊伏櫪彌結懷恩<lb/>
梁邵陵王謝令賚馬啓曰連翩絶景沃若追風超渥水<lb/>
之形踰大宛之狀荷傳西蕃將達宮閫無任城之氣勇<lb/>
降東平之嘉錫何以揚名沙漠仰稱隆慈戀德銘心矚<lb/>
恩雨淚<lb/>
<pb n="KR3k0003_WYG_093-23b"/>
梁劉孝威為皇太子謝勑賚功德馬啓曰伏惟忘我循<lb/>
物屈己濟民該天地而大捨摠日月而為施既脱軛於<lb/>
金輪又解驂於紺馬出余吾之水服騊駼之廐名高夏<lb/>
后之龍價倍田方之贖謹當秣以柏葉飴以丹棗加之<lb/>
玉鞍飾之金絡<lb/>
梁劉孝儀謝豫章王賜馬啓曰出自北兾來從東道儛<lb/>
越兩驂駈同八駿循坂且厲無復良樂之鳴長楸可走<lb/>
不假幽并之䇿<lb/>
<pb n="KR3k0003_WYG_093-24a"/>
周庾信謝滕王賚馬啓曰柳谷未開翻逢紫燕臨源猶<lb/>
逺忽見桃花流電爭光浮雲連影張敞畫眉之暇直走<lb/>
章臺王濟飲酒之懽長駈金埒<lb/>
周王褒謝賚馬啓曰邊城無草來自東南塞外饒沙經<lb/>
從西北漢時樂府偏愛權竒晉世桑門特憐神駿黄金<lb/>
作勒足度西河白玉為鐙方傳南國儻逢漢帝仍駕鼓<lb/>
車若值魏王應驚香氣<lb/>
書魏文帝與孫權書曰前使于禁郭及夫所遺吾纎驪<lb/>
<pb n="KR3k0003_WYG_093-24b"/>
馬本欲使禁自致之念將軍儻欲速得今故以付徐奉<lb/>
往此二馬朕之常所自乗甚調良善走數萬疋之極選<lb/>
者乗之真可樂也中國雖饒馬其知名絶足亦時有之<lb/>
耳<lb/>
梁元帝答齊國雙馬書曰名重桂條形圖柳谷襄陽地<lb/>
穴近求未易滇池水裏逺訪猶難價疋龍媒聲齊驥子<lb/>
河精曜采似伏波之鑄銅震象飛文笑東瀛之刻玉加<lb/>
以控斯銀勒利此金衘鞍揭鏤衢光含兩月纒縈紫縷<lb/>
<pb n="KR3k0003_WYG_093-25a"/>
色麗雙絲方嗤晉后恒乗鄭國之駟更鄙曹君經餉蜀<lb/>
王之馬又書曰於戲馬之為用逺矣大矣斯所以乾為<lb/>
脊馬震為馵足有是哉有是哉何則泮渙而馳可以及<lb/>
日躊躇而蹀可以追風赤兔之騰聲的顱之濟主陳王<lb/>
有炤羈之説班生有韁絆之談抑聞斯美逺勞此費懷<lb/>
哉懷哉老生不云乎雖有拱璧以先駟馬良用此道中<lb/>
心藏之何日忘之<lb/>
　　騊駼<lb/>
<pb n="KR3k0003_WYG_093-25b"/>
爾雅曰騊駼北野之良馬<lb/>
山海經曰北海内有獸焉狀如馬名曰騊駼<lb/>
史記曰匈奴竒畜則騊駼<lb/>
贊晉郭璞騊駼贊曰騊駼野駿産自北域交頸相摩分<lb/>
背翹陸雖有孫陽終不在服<lb/>
　<lb/>
　<lb/>
　藝文類聚卷九十三<lb/>
</p>
<p>
</p>
  </div>
</body>
</text>
</TEI>
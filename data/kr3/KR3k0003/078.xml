<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷七十八</head>
    <p>
<pb n="KR3k0003_WYG_078-1a"/>
欽定四庫全書<lb/>
　藝文類聚卷七十八　　　唐　歐陽詢　撰<lb/>
　靈異部上<lb/>
　　仙道<lb/>
史記曰蓬萊方丈瀛洲此三神山者在渤海中蓋嘗有<lb/>
至者諸仙人及不死藥生焉其物禽盡白而黄金白銀<lb/>
為宫闕未至望之如雲及到三神山反居水下欲到則<lb/>
風引船而去終莫能至又曰黄帝採首山銅鑄鼎於荆<lb/>
<pb n="KR3k0003_WYG_078-1b"/>
山之下鼎旣成有龍垂胡髯下迎黄帝黄帝上騎羣臣<lb/>
後宫從上者七十餘人小臣不得上乃悉持龍髯龍髯<lb/>
拔墮黄帝弓百姓仰空望帝旣上乃抱其弓與胡髯故<lb/>
後世因名其處曰鼎湖其弓曰烏號<lb/>
漢書曰梅福居家常讀書性少為事至元始中王莽專<lb/>
政福一朝棄妻子去九江至今傳以為仙人其後人有<lb/>
見福者於會稽變為吳市門卒<lb/>
晉中興書曰葛洪字稚川亡時年八十一視其貌如平<lb/>
<pb n="KR3k0003_WYG_078-2a"/>
生體亦軟弱舉尸入棺其輕如空衣時咸以為屍解得<lb/>
仙<lb/>
莊子曰藐姑射之山有神人居焉肌膚若冰雪綽約若<lb/>
處子不食五榖吸風飲露乗雲氣馭飛龍遊於四海之<lb/>
外又曰黄帝立為天子十九年聞廣成子在於崆峒之<lb/>
上故徃見之曰我聞吾子逹於至道敢問至道之精廣<lb/>
成子曰自而治天下雲氣不待族而雨草木不待黄<lb/>
而落日月之光益以荒矣又奚足以語至道黄帝退居<lb/>
<pb n="KR3k0003_WYG_078-2b"/>
三月復徃邀之廣成子南首而卧黄帝從下風膝行而<lb/>
進再拜稽首問曰聞吾子逹於至道敢問治身奈何而<lb/>
可以長久廣成子蹷然而起曰善哉問乎吾語汝至道<lb/>
至道之精窈窈冥冥至道之極昏昏黙黙無視無聽抱<lb/>
神以静形將自正必静必清無勞汝形無揺汝精乃可<lb/>
以長生<lb/>
淮南子曰盧敖遊乎北海經乎太隂入乎𤣥闕至蒙糓<lb/>
之上見處士者深目而𤣥鬢淚注而鳶肩豐上殺下軒<lb/>
<pb n="KR3k0003_WYG_078-3a"/>
軒方迎風而舞顧見盧敖翻然下其臂遯逃乎崥下敖<lb/>
就觀之方捲龜殻而食蛤蜊敖與之語若士齤然笑曰<lb/>
嘻子中州之人不宜而逺至此猶光乎日月而載乎列<lb/>
星<lb/>
列仙傳曰蕭史秦繆公時善吹簫能致白鵠孔雀公女<lb/>
字弄玉好之以妻焉遂敎弄玉作鳯鳴居數十年鳯皇<lb/>
來止其屋為作鳯臺夫婦止其上不下數年一旦皆隨<lb/>
鳯皇飛去故秦氏作鳯女祠雍宫世有簫聲又曰陶公<lb/>
<pb n="KR3k0003_WYG_078-3b"/>
六安冶師數行火火一旦散上紫色衝天公伏冶下求<lb/>
哀須臾朱雀止冶曰安公安公冶與天通七月七日迎<lb/>
汝以赤龍至時安公騎之東南上城邑數萬人豫祖安<lb/>
送之皆辭訣又曰吕尚冀州人生而内智豫知存亡避<lb/>
紂亂隱遼東三十年西適隱於南山釣於卞谿三年不<lb/>
獲魚問曰可以止矣尚曰非爾所及也果得大鯉有兵<lb/>
鈐在腹中服澤芝地衣石髓二百年而告亡葬之無屍<lb/>
唯有玉鈐六篇在棺中又曰江妃二女不知何許人出<lb/>
<pb n="KR3k0003_WYG_078-4a"/>
遊江湄逢鄭交甫不知其神人也女遂解珮與之交甫<lb/>
悅愛珮去數十歩空懐無珮女亦不見又曰漢淮南王<lb/>
劉安言神仙黄白之事名為鴻寶萬畢三卷論變化之<lb/>
道於是八公乃詣王授丹經及三十六水方俗傳安之<lb/>
臨仙去餘藥器在庭中雞犬䑛之皆得飛升又曰赤松<lb/>
子神農時雨師服水玉敎神農能入火不燒至崑崙山<lb/>
西王母石室隨風雨上下炎帝少女追之亦得仙俱去<lb/>
髙辛時為雨師又曰偓佺采藥父也好食松實體毛數<lb/>
<pb n="KR3k0003_WYG_078-4b"/>
寸能飛行逐走馬以松子遺堯堯不服時受服者皆三<lb/>
百嵗又曰安期生琅耶阜鄉人賣藥海邊時人皆言千<lb/>
嵗公秦始皇請見與語三日三夜賜金璧數萬出於阜<lb/>
鄉亭皆置去留書以赤玉舄一量為報曰後數年來求<lb/>
我於蓬萊山下始皇遣使者數人入海未至蓬萊山輒<lb/>
風波而還立祠阜鄉亭海邊十處又曰負局先生語似<lb/>
燕代間人因摩鏡輒問主人得無有疾苦者若有輒出<lb/>
紫丸赤藥與之莫不愈數十年後大疫每列户與藥愈<lb/>
<pb n="KR3k0003_WYG_078-5a"/>
者萬計不取一錢後止吳山絶崖世世懸藥與人曰吾<lb/>
欲還蓬萊山為汝曹下神水崖頭一旦有水白色從石<lb/>
間來下服之多所愈立祠十餘年<lb/>
神仙傳曰董威輦不知何許人晉武末在洛陽白社中<lb/>
寢息身上藍縷衣不蔽形恒吞一石子經日不食或市<lb/>
乞傭作人或徃觀之亦不與言時或著詩莫知所終又<lb/>
曰漢期門郎程偉妻者能通神變化偉嘗從出而無時<lb/>
衣甚愁妻即為致兩縑無故至前偉好黄白連時不成<lb/>
<pb n="KR3k0003_WYG_078-5b"/>
妻乃出囊中藥以少投其已煎水銀須臾成銀偉欲從<lb/>
授方終不可得云偉骨相不應得之逼之不已妻死尸<lb/>
解去又曰葛𤣥字孝先從左元放受九丹液仙經與客<lb/>
對食並言及變化之事客曰食畢先生作一事特戲者<lb/>
𤣥曰君得無促促欲有所見乎乃𠻳口飯盡成大蜂數<lb/>
百皆集客身亦不螫人食久𤣥乃張口蜂皆飛入口都<lb/>
畢𤣥嚼食之是故飯也𤣥指牀使行指蝦蟆及諸行蟲<lb/>
飛燕雀龜之屬使舞絃節如人也𤣥以冬為客設生𤓰<lb/>
<pb n="KR3k0003_WYG_078-6a"/>
棗夏致冰雪又以數十錢使人散投井中𤣥以一器於<lb/>
井上呼錢出於是錢一一飛從井出皆向所投也又曰<lb/>
為客設酒無人傳之杯自至前如或不盡杯不去也帝<lb/>
問曰百姓思雨寧可得乎𤣥曰雨易得耳乃書符著社<lb/>
中一時之間天地晦冥大雨流淹又曰老子姓李名耳<lb/>
字伯陽楚國苦縣賴鄉人也其母感大星而有娠雖受<lb/>
氣於天然生於李家猶以李為姓又云其母懐之八十<lb/>
一嵗乃生生時剖其母左腋出出而白首故謂之老子<lb/>
<pb n="KR3k0003_WYG_078-6b"/>
云母到李樹下生老子生而能言指李樹曰以此為我<lb/>
姓又有老耼之號老子黄色美眉廣顙長耳大目疏齒<lb/>
方口厚唇額有參牛達理日角月庭鼻骨雙柱耳有三<lb/>
門足蹈三五手把十文以周武王時為柱下史時俗見<lb/>
其久夀故號之老子所出度世之法九丹八石玉醴金<lb/>
液治鬼養性絶穀變化役使鬼之法又曰彭祖諱鏗帝<lb/>
顓頊𤣥孫至殷之末世年已七百餘嵗而不衰少好恬<lb/>
静惟以養神治生為事王聞之以為大夫稱疾不與政<lb/>
<pb n="KR3k0003_WYG_078-7a"/>
事善於補導之術并服水精雲母粉麋角常有少容采<lb/>
女乘輜軿徃問道於彭祖采女具受諸要以敎王王試<lb/>
為之有驗欲秘之彭祖知之乃去不知所如其後七十<lb/>
餘年門人於流沙西見之又曰王烈字長休邯鄲人也<lb/>
烈入河東抱犢山中得一石室室中有兩卷素書烈讀<lb/>
不知其字不敢取頗諳十數字形體歸書之以示嵇叔<lb/>
夜叔夜盡知其字烈喜乃將叔夜徃識其經分明了了<lb/>
徃至失石室所在烈竊語弟子曰叔夜不應得道故也<lb/>
<pb n="KR3k0003_WYG_078-7b"/>
又曰欒巴者蜀郡人也正朝大㑹巴獨後到又不飲而<lb/>
南噀有司奏巴大不敬有詔問巴巴頓首謝曰臣鄉里<lb/>
以臣能治鬼䕶病為臣生立廟今旦耆老皆入臣廟不<lb/>
可委之是以頗有酒色臣適來本縣成都市上失火臣<lb/>
故噀酒為雨以滅火非敢不敬罪當可坐詔原復坐即<lb/>
驛書問成都成都答言正旦失火食時有大雨從東北<lb/>
來火乃息雨皆作酒臭又曰河上公莫知姓名也漢孝<lb/>
景帝時結草為菴于河湄嘗讀老子經景帝好老子之<lb/>
<pb n="KR3k0003_WYG_078-8a"/>
言有所不知數事莫能通者聞人說河上公讀老子乃<lb/>
遣人諮所不解事以問之河上公曰道尊徳貴非可遥<lb/>
問也帝即駕而從之公以素書二卷與帝曰熟省此則<lb/>
皆疑了不事多言言也勿以示非人言畢失其所在須<lb/>
臾雲霧晦冥天地斗合論者為景帝好老子之言一世<lb/>
不能盡通之故神人將下敎之便去也又曰封君達隴<lb/>
西人初服黄連五十餘年入鳥䑕山又於中服水銀百<lb/>
餘年還鄉年如二十者<lb/>
<pb n="KR3k0003_WYG_078-8b"/>
關令内傳曰關令尹喜周之大夫也母氏嘗晝寢夢天<lb/>
下絳綃流繞其身見長人語令咽之旣覺口有盈味及<lb/>
真人生時有雙光若日飛遊其側室内皆明良久不知<lb/>
所在其家陸地自生蓮花光色鮮盛眼有日精姿形長<lb/>
雅垂臂下膝堂堂有天人之貌少好學墳素善於天文<lb/>
秘緯仰看俯察莫不洞徹雖鬼神無以匿其真狀老子<lb/>
感焉未至九十日關令登樓四望見東極有紫氣西邁<lb/>
喜曰夫陽氣盡九星宿值合嵗月並王復九十日之外<lb/>
<pb n="KR3k0003_WYG_078-9a"/>
法應有聖人經過京邑至期乃齋戒其日果見老子<lb/>
真人周君傳曰紫陽真人周義山字委通汝隂人也聞<lb/>
有欒先生得道在䝉山能讀龍嶠經乃追尋之入蒙山<lb/>
遇羨門子乗白鹿執羽蓋佩青毛之節侍從十餘玉女<lb/>
君乃再拜叩頭乞長生要訣羨門子曰子名在丹臺玉<lb/>
室之中何憂不仙逺越江河來登此何<lb/>
漢武内傳曰李少君字雲翼齊國臨淄人好道入泰山<lb/>
採藥修絶穀全身之術遇安期生少君疾困叩頭乞活<lb/>
<pb n="KR3k0003_WYG_078-9b"/>
安期以神樓散一七與服之即愈乃以方干上言臣能<lb/>
凝澒成白銀飛丹砂成黄金金成服之白日升天身生<lb/>
朱陽之翼豔備員光之異竦則凌天伏入無間控飛龍<lb/>
而八遐遍乗白鴻而九陔周冥海之棗大如𤓰鍾山之<lb/>
李大如瓶臣以食之遂生竒光師安期授臣口訣是以<lb/>
保萬物之可成也於是上甚尊敬為立屋第<lb/>
漢武故事曰上巡狩過河間見青紫氣自地屬天望氣<lb/>
者以為其下有竒女必天子之祥求之見一女子在空<lb/>
<pb n="KR3k0003_WYG_078-10a"/>
館中姿貌殊絶兩手一拳上令開其手數百人擘莫能<lb/>
開上自披手即伸由是得幸為拳夫人進為婕妤居鉤<lb/>
弋宫解黄帝素女之術大有寵有身十四月産昭帝上<lb/>
曰堯十四月而生鉤弋亦然乃命其門曰堯母門<lb/>
搜神記曰遼東城門有華表柱忽有一白鶴集柱頭時<lb/>
有少年舉弓欲射之鶴乃飛徘徊空中而言曰有鳥有<lb/>
鳥丁令威去家千嵗今來歸城郭如故人民非何不學<lb/>
仙冢壘壘遂髙上冲天今遼東諸丁云其先世有升仙<lb/>
<pb n="KR3k0003_WYG_078-10b"/>
者不知名字又曰薊子訓不知所來到洛見公卿數十<lb/>
處皆持斗酒片脯候之曰逺來無所有示致㣲意坐上<lb/>
數百人飲啖終日不盡去後數十處皆白雲起從旦至<lb/>
暮時有百嵗公說小兒時見訓賣藥會稽市顔色如此<lb/>
訓不樂住洛遂遁去正始中長安東霸城中有見之者<lb/>
與一老公摩娑銅人曰適見鑄此已近五百嵗<lb/>
神異經曰崑崙有柱焉其髙入天所謂天柱也圍三千<lb/>
里圓如削下有仙人九府治與天地同休息<lb/>
<pb n="KR3k0003_WYG_078-11a"/>
十洲記曰聚窟洲在西海中洲上有大樹與楓木相似<lb/>
而材芳華葉香聞數百里名此為反魂叩其樹樹亦能<lb/>
自聲聲如羣牛吼聞之者皆心震神駭伐其根心玉釡<lb/>
中煮取汁更微火熟煎之如飴令可丸名曰驚精香或<lb/>
名之振靈丸或名之為反生香又曰崑崙山三角一角<lb/>
正干北辰星輝名曰閬風嶺其一角正西曰𤣥圃臺其<lb/>
一角正東曰崑崙宫其一處有積金為天墉城面千里<lb/>
城安金臺又曰鍾山在北海之子地仙家數十萬耕田<lb/>
<pb n="KR3k0003_WYG_078-11b"/>
種芝草課計頃畝<lb/>
風俗通曰孝明帝時尚書郎河東王喬遷為葉縣令喬<lb/>
月朔常詣臺朝明帝帝怪其來數而無車騎宻令太史<lb/>
候望言其臨至時常有雙鳬從東南飛來因伏伺見鳬<lb/>
舉羅但得一隻舄使尚方識乃四年所賜尚書官履也<lb/>
毎朝葉門下鼔不擊自鳴聞於京師後天下一玉棺於<lb/>
㕔事前喬曰天帝獨欲召我沐浴寢其中蓋便上覆葬<lb/>
於城東土自成墳人無知之者百姓為立祠號葉君祠<lb/>
<pb n="KR3k0003_WYG_078-12a"/>
異苑曰陶侃字士行微時遭父艱有人長九尺端悅通<lb/>
刺子字不可識心怪非常出庭拜送此人告侃曰吾是<lb/>
王子晉君有巨相故來相看於是脫衣帢服仙羽升鵠<lb/>
而騰颺<lb/>
詩魏文帝遊仙詩曰西山一何髙髙髙殊無極上有兩<lb/>
仙童不飲亦不食與我一丸藥光曜有五色服藥四五<lb/>
日胷臆生羽翼輕舉生風雲倐忽行萬億流覽觀四海<lb/>
茫茫非所識<lb/>
<pb n="KR3k0003_WYG_078-12b"/>
魏陳王曹植遊仙詩曰人生不滿百戚戚少歡娛意欲<lb/>
奮六翮排霧凌紫虛蟬蛻同松喬翻跡登鼎湖翺翔九<lb/>
天上騁轡逺行遊東觀扶桑曜西臨弱水流北極登𤣥<lb/>
渚南翔陟丹丘又五遊詠曰九州不足歩願得凌雲翔<lb/>
逍遥八紘外遊目歴遐荒披我丹霞衣襲我素霓裳華<lb/>
蓋紛菴靄六龍仰天驤曜靈未移景倐忽造昊蒼閶闔<lb/>
啓丹扉雙闕曜朱光徘徊文昌殿登陟太㣲堂上帝伏<lb/>
西櫺羣后集東廂帶我瓊瑶佩𠻳我沆瀣漿踟蹰玩靈<lb/>
<pb n="KR3k0003_WYG_078-13a"/>
芝徙倚弄華芳王子奉仙藥羨門進竒方服食享遐紀<lb/>
延夀保無疆又逺遊詩曰靈鼇戴方丈神岳儼嵯峨仙<lb/>
人翔其隅玉女戲其阿瓊蘂可療饑仰首𠻳朝霞崑崙<lb/>
本吾宅中州非我家<lb/>
晉何劭遊仙詩曰羨昔王子喬友道發伊洛迢逓陵峻<lb/>
岳連翩御飛鶴<lb/>
晉張協遊仙詩曰峥嶸𤣥圃深嵯峨天嶺峭亭館籠雲<lb/>
構脩梁流三曜蘭葩蓋嶺披清風縁隟嘯<lb/>
<pb n="KR3k0003_WYG_078-13b"/>
晉郭璞遊仙詩曰京華豪俠窟山林隱遁栖又曰登岳<lb/>
採五芝涉澗將六草散髪蕩𤣥溜終年不華皓又曰青<lb/>
谿千餘仞中有一道士又曰中有冥寂士静嘯撫清絃<lb/>
又曰四瀆流如淚五岳羅若垤尋我青雲友永與時人<lb/>
絶又曰静歡亦何念悲此妙齡逝在世無千月命如秋<lb/>
葉蔕蘭生蓬芭間榮曜常幽翳又曰吞舟踊海底髙浪<lb/>
駕蓬萊又曰登仙撫龍駟迅駕乗奔雷鱗裳逐電曜雲<lb/>
蓋隨風迴手頓羲和轡足踰閶闔開東海猶蹄涔崑崙<lb/>
<pb n="KR3k0003_WYG_078-14a"/>
若蟻堆又曰縱酒濛汜濱結駕尋木末翹首攀金梯飛<lb/>
歩登玉闕左顧擁方目右眷極朱髪又曰琁臺冠崑嶺<lb/>
西海濱招揺瓊林籠藻映碧樹疏英翹丹泉漂朱沫黒<lb/>
水鼔𤣥濤尋仙萬餘日今乃見子喬振髪見翠霞解褐<lb/>
被絳綃總轡臨少廣盤虬舞雲軺<lb/>
晉成公綏仙詩曰盛年無幾時奄忽行欲老那得赤松<lb/>
子從學渡世道西入華隂山求得神芝草珠玉猶戴土<lb/>
何惜千金寶但願夀無窮與君長相保<lb/>
<pb n="KR3k0003_WYG_078-14b"/>
晉庾闡遊仙詩曰神岳竦丹霄玉堂臨雪嶺上採瓊樹<lb/>
華下挹瑶泉井又曰南海納朱濤𤣥波洒北溟仰盻燭<lb/>
龍曜俯步朝廣庭又曰功疏鍊石髓赤松𠻳水玉慿煙<lb/>
眇封子流浪揮𤣥俗崆峒臨北戸昆吾眇南陸層霄映<lb/>
紫芝潛澗汎丹菊崑崙涌五河八流縈地軸又曰三山<lb/>
羅如粟巨壑不容刀白龍騰子明朱鱗運琴髙輕舉觀<lb/>
滄海眇邈去瀛洲玉泉出靈鳬瓊草被神邱又曰熒熒<lb/>
丹桂紫芝結根雲山九疑鮮榮夏馥冬熈誰與薄採松<lb/>
<pb n="KR3k0003_WYG_078-15a"/>
期又曰赤松霞霧乗煙封子鍊骨凌仙滄潄水玉心𤣥<lb/>
故能靈化自然又曰乗彼六氣渺茫輜駕赤水崑陽遥<lb/>
望至人𤣥堂心與罔象俱忘又曰朝𠻳雲英玉蘂夕挹<lb/>
玉膏石髓瑶臺藻構霞綺鱗裳羽蓋級纚又曰玉樹標<lb/>
雲翠蔚靈崖獨拔竒卉芳津蘭瑩珠隧碧葉灌清鱗萃<lb/>
又曰玉房石榻磊砢燭龍銜輝吐火朝採石英澗左夕<lb/>
翳瓊葩巖下<lb/>
晉張華詠蕭史詩曰蕭史愛長年嬴女老童顔火粒願<lb/>
<pb n="KR3k0003_WYG_078-15b"/>
排棄霞霧好登攀龍飛竟天路鳯起出秦關身去長不<lb/>
及簫聲時徃還又遊仙詩曰雲霓垂藻旒羽挂揚輕裾<lb/>
飄登清雲間論道神皇廬蕭史登鳯音王后吹鳴竽守<lb/>
精味𤣥妙逍遥無為墟又曰玉佩連浮星輕冠結朝霞<lb/>
列坐王母堂體飡瓊瑶華湘妃詠涉江漢女奏陽阿又<lb/>
曰乗雲去中夏隨風濟江湘亹亹涉髙陵遂升玉巒陽<lb/>
雲娥薦瓊石神妃侍衣裳<lb/>
晉湛方生廬山神仙詩并序曰潯陽有廬山者盤基彭<lb/>
<pb n="KR3k0003_WYG_078-16a"/>
蠡之西其崇標峻極辰光隔輝幽澗澄深積清百仞若<lb/>
乃絶阻重險非人跡之所遊窈窕沖深常含霞而貯氣<lb/>
真可謂神明之區域列真之苑囿矣太元十一年有樵<lb/>
採之陽者于時鮮霞褰林傾暉映岫見一沙門披法服<lb/>
獨在巖中俄頃振裳揮錫凌崖直上排丹霄而輕舉起<lb/>
九折而一指旣白雲之可乗何帝鄉之足逺哉窮目蒼<lb/>
蒼翳然滅跡詩曰吸風𤣥圃飲露丹霄室宅五岳賓友<lb/>
松喬<lb/>
<pb n="KR3k0003_WYG_078-16b"/>
齊袁彖遊仙詩曰羽客宴瑶宫旌蓋乍舒設王子洛浦<lb/>
來湘娥洞庭發長引逐清風髙歌送奔月並馭排帝闥<lb/>
連吹入天闕萬古一方春千霜豈二髪又曰白玉三重<lb/>
階黄金九層路采煙拂紫甍芳風揺碧樹<lb/>
齊陸慧曉遊仙詩曰旌翻玉華晦神轉雲光移襲舄黄<lb/>
山下投佩朱路歧<lb/>
梁簡文帝仙客詩曰漆水豈難變桐刀乍可揮青書長<lb/>
命籙紫水芙蓉衣髙翔五岳小低望九河㣲穿池聽龍<lb/>
<pb n="KR3k0003_WYG_078-17a"/>
長叱石待羊歸酒䦨時節久桃生嵗月稀<lb/>
梁元帝和鮑常侍龍川館詩曰珍臺接閒館迢逓山之<lb/>
旁多解三真術俱善四明方玉題書仙篆金牓燭神光<lb/>
桂影侵檐進藤枝遶檻長苔文隨溜轉梅氣入風香<lb/>
梁沈約華山館為國家營功徳詩曰沐芳禱靈岳稽首<lb/>
恭上𤣥帝昔祈萬夀臣今請億年丹友緘洞府河清時<lb/>
一傳錦書飛雲字玉簡黄金編又和竟陵王遊仙詩曰<lb/>
夭矯乗絳仙螭衣方陸離玉鑾隱雲霧溶溶紛上馳瑶<lb/>
<pb n="KR3k0003_WYG_078-17b"/>
臺風不息赤水正連漪峥嶸𤣥圃上聊舉瓊樹枝又曰<lb/>
朝止閶闔宫暮宴清都闕騰蓋隱奔星低鑾避行月九<lb/>
疑紛相從虹旌乍升没青鳥去復還髙唐雲不歇若華<lb/>
有餘照淹留且晞髪又曰陶先生登樓不復下詩曰側<lb/>
聞上士說尺木乃騰霄雲軿不展地仙居多麗譙卧待<lb/>
三芝秀坐對百神朝銜書必青鳥嘉客信龍鑣非止靈<lb/>
桃實方見大椿凋又赤松澗詩曰松子排煙去英靈𦕈<lb/>
難測惟有清澗流潺湲終不息神丹在兹化雲軿於此<lb/>
<pb n="KR3k0003_WYG_078-18a"/>
陟願受金液方片言生羽翼渴就華池飲饑向朝霞食<lb/>
何時當來還延佇清巖側又和劉中書仙詩曰殊庭不<lb/>
可及風熛多異色霞衣不待縱雲錦不須織又曰清旦<lb/>
發𤣥洲日暮宿丹邱崑山西北映流泉東南流霓裳拂<lb/>
流電雲車委輕霰峥嶸上不覩寥廓下無見又沈道士<lb/>
館詩曰秦王御宇宙漢帝恢武功歡娛人世盡情性猶<lb/>
未充銳意三山上託慕九霄中旣表祈年觀復立望仙<lb/>
宫寧為心好道直由意無窮曰余知止足是願不須豐<lb/>
<pb n="KR3k0003_WYG_078-18b"/>
遇可淹留處便欲息微躬山嶂逺重疊竹樹近蒙蘢開<lb/>
襟濯寒水解帶臨清風所累非物外為念在𤣥蹤朋來<lb/>
挹石髓賓至駕飛鴻都令人徑絶惟使雲路通一舉陵<lb/>
倒景無事適華嵩寄言賞心客嵗暮爾來同<lb/>
梁王筠東南射山詩曰還丹改容質握髓駐留年口含<lb/>
千里霧掌流五色煙瓊漿汎金鼎瑶池漑玉田倐忽整<lb/>
龍駕相遇鳯臺前<lb/>
梁庾肩吾道館詩曰仙人白鹿上隱士潛谿邊試取西<lb/>
<pb n="KR3k0003_WYG_078-19a"/>
山藥來觀東海田<lb/>
陳周宏正和庾肩吾詩曰石橋有舊路靈室儼衆仙菊<lb/>
潭溜餘水丹竈起殘煙桃花經作實海水屢成田逆愁<lb/>
歸舊里追問斧柯年<lb/>
周王襃過藏矜道館詩曰松古無年月鵠去復來歸石<lb/>
壁藤為路山牕雲作扉<lb/>
周庾信和趙王遊仙詩曰藏山還採藥有道得從師京<lb/>
兆陳安世成都李意其玉京傳相鶴太一受飛龜白日<lb/>
<pb n="KR3k0003_WYG_078-19b"/>
香新芋青泥美熟芝山精逢照鏡樵客值圍棊石文如<lb/>
碎錦藤苗似亂絲蓬萊在何處漢后欲遥祠又道士步<lb/>
虚詞曰洞靈尊上徳虞石會明真要妙思𤣥牝虛無養<lb/>
谷神丹邱乗翠鳯𤣥圃馭班鱗移梨付苑吏種杏乞山<lb/>
人自此逢何世從今復幾春海無三尺水山成數寸塵<lb/>
又曰東明九芝蓋北燭五雲車飄飄入倒景出没上煙<lb/>
霞春泉下玉霤青鳥向金華漢帝看桃核齊侯問棗花<lb/>
上元應送酒來在蔡經家又曰歸心遊太極囘向入無<lb/>
<pb n="KR3k0003_WYG_078-20a"/>
名五香芬紫府千燈照赤城鳯杯採桐實春山種玉榮<lb/>
夏簧三舌響春鍾丸乳鳴絳河應逺别黄鵠來相迎又<lb/>
曰北閣臨𤣥水南宫坐絳雲龍泥印玉䇿天火鍊真文<lb/>
上元風雨散中天歌吹分靈駕千尋上空香萬里聞又<lb/>
曰地鏡階基逺天牕影迹深碧玉成雙樹空青為逈林<lb/>
鵲巢堪錬石蜂房得煮金漢武多嬌慢淮南不小心蓬<lb/>
瀛入海底何處可追尋又曰麟洲一海濶𤣥圃半天髙<lb/>
浮邱迎子晉若士避盧敖經飡林慮李舊食綏山桃成<lb/>
<pb n="KR3k0003_WYG_078-20b"/>
丹須竹節刻髓用蘆刀無妨隱士去即是賢人逃<lb/>
周蕭撝和梁武陵王遥望道館詩曰神境流精闕仙居<lb/>
紫翠房今有尋真地邐迤麗通莊九柱含虬重三臺飾<lb/>
夜光金輝碧海桃玉笈紫書方拂筵青鳥集吹簫白鳯<lb/>
翔履歸堪是燕石在詎非羊煙霞四照蘂風月五名香<lb/>
於兹喜臨眺願得假霓裳<lb/>
陳張正見遊匡山簡寂館詩曰三梁磵本絶千仭路猶<lb/>
通即此神山内銀牓映仙宫鏡似臨峰月流如飲澗虹<lb/>
<pb n="KR3k0003_WYG_078-21a"/>
幽桂無斜影深松有勁風惟當逺人望知在白雲中<lb/>
陳隂鏗遊始興道館詩曰紫臺髙不極清谿千仞餘壇<lb/>
邊逢藥銚洞裏閱仙書庭舞經乗鶴池遊被控魚稍昏<lb/>
蕙葉斂欲暝槿花疏徒交斧相爛會自不凌虛又賦詠<lb/>
得神仙詩曰羅浮銀是殿瀛洲玉作堂朝遊雲暫起夕<lb/>
餌菊恒香聊持履成燕戲以石為羊洪崖與松子乗羽<lb/>
就周王<lb/>
賦漢司馬相如大人賦曰相如拜為孝文園令見上好<lb/>
<pb n="KR3k0003_WYG_078-21b"/>
仙乃遂奏大人賦其辭曰世有大人在乎中州宅彌萬<lb/>
里曽不足以少留悲世俗之迫隘朅輕舉而逺遊垂絳<lb/>
幡之素霓戴雲氣而上浮建格澤之脩竿總光曜之采<lb/>
旄垂旬始以為幓曵慧星而為髾絶少陽而登太隂與<lb/>
真人乎相求屯余車而萬乗綷雲蓋而樹華旗歴唐堯<lb/>
於崇山過虞舜於九疑朅度九江越五河時若曖曖將<lb/>
混濁召屏翳誅風伯刑雨師排閶闔而入帝宫載玉女<lb/>
而與之歸登閬風而遥集飛鳥騰而一止吾乃今日覩<lb/>
<pb n="KR3k0003_WYG_078-22a"/>
西王母皓然白首戴勝而穴處亦幸有三足烏為之使<lb/>
遺屯騎于𤣥闕軼先驅於寒門下峥嶸而無地上寥廓而<lb/>
無天視眩泯而無見聽敞怳而無聞乗虛無而上假超<lb/>
無友而獨存<lb/>
後漢桓君山仙賦曰余少時為中郎從孝成帝出祠甘<lb/>
泉河東見郊先置華隂集靈宫宫在華山下武帝所造<lb/>
欲以懐集仙者王喬赤松子故名殿為存仙端門南向<lb/>
山署曰望仙門竊有樂髙妙之志即書壁為小賦以頌<lb/>
<pb n="KR3k0003_WYG_078-22b"/>
美曰夫王喬赤松呼則出故翕則納新夭矯經引積氣<lb/>
關元精神周洽鬲塞流通乗凌虚無洞達幽明諸物皆<lb/>
見玉女在旁仙道旣成神靈攸迎乃驂駕青龍赤騰為<lb/>
歴躇𤣥厲之擢㠑有似乎鸞鳯之翔飛集於膠葛之宇<lb/>
泰山之臺吸玉液食華芝潄玉漿飲金醪出宇宙與雲<lb/>
浮洒輕霧濟傾崖觀倉川而升天門馳白鹿而從麒麟<lb/>
周覽八極還崦華壇氾氾乎濫濫隨天轉琁容容無為<lb/>
夀極乾坤<lb/>
<pb n="KR3k0003_WYG_078-23a"/>
後漢黄香九宫賦曰伊黄靈之典度存文昌之會宫握<lb/>
琁璣而布政總四七而持綱和日月之光曜均節度以<lb/>
運行經閶闔而出玉房謁五岳而朝六宗蹠崑崙而跪<lb/>
碣石蹈底柱而跨太行肘熊耳而據桐栢分嶓冢而持<lb/>
外方使織女驂乗王良為之御三台執兵而奉張軒轅<lb/>
乗駏驉而先驅左青龍而右觜攜前七星而後騰蛇<lb/>
晉陸機列仙賦曰夫何列仙𤣥妙超攝生乎世表因自<lb/>
然以為基仰造化而聞道性沖虛以易足年緬邈其難<lb/>
<pb n="KR3k0003_WYG_078-23b"/>
老爾乃呼翕九陽抱一含元引新吐故雲飲露飡違品<lb/>
物以長盻妙羣生而為言爾其嘉會之仇息宴遊栖則<lb/>
昌容弄玉洛宓江妃觀百化於神區覲天皇於紫㣲過<lb/>
太華以息駕越流沙而來歸又陵霄賦曰挾至道之容<lb/>
㣲狹流俗之紛沮颺余節以逺模風扶揺而相予削陋<lb/>
跡於分邱省遊仙而投軌凱情累以遂濟豈時俗之云<lb/>
阻判煙雲之騰躍半天步而無旅詠陵霄之飄飄永終<lb/>
焉而弗悔昊蒼煥而運流日月翻其代序下霄房之靡<lb/>
<pb n="KR3k0003_WYG_078-24a"/>
迄卜良辰而復舉陟瑶臺以投轡歩玉除而容與<lb/>
梁陶宏景水仙賦曰淼漫八海汯泊九河中天起浪分<lb/>
地冩波東卷長桑日窟西斡龍築月阿迺者潼闗不壅<lb/>
石門已開導江出漢浮濟達淮漳渠水府包山洞臺娥<lb/>
英之所遊徃琴馮是焉去來於是碧巖無霧綠水不風<lb/>
飛軒紖鳯遊軒駕鴻上朝紫殿還覲青宫進麾八老顧<lb/>
扐四童酌丹穴之酎薦麟洲之肴錦旌麗日羽衣拂霄<lb/>
亦有先覺之秀獨徃之英窺若士於蒙縠求吕梁於石<lb/>
<pb n="KR3k0003_WYG_078-24b"/>
城從霧光於底柱索龍威於洞庭迎九𤣥於金闕謁三<lb/>
素於玉清更天地而彌固終逍遥以長生又雲上之仙<lb/>
風賦曰縹緲遥裔亘碧海而颺朝霞凌青煙而溥天際<lb/>
出龍門而激水度葱闗以飛雪於是漢區動御月軌驚<lb/>
文浮虚入景登室汎雲一舉萬里曽不浹辰此列子有<lb/>
待之風也若乃縣括宇宙苞絡天維周流八極回環四<lb/>
時氣值節而動律位渉巽而離箕徒見去來之緒莫測<lb/>
終始之期此太虚無為之風也<lb/>
<pb n="KR3k0003_WYG_078-25a"/>
梁江淹丹砂可學賦曰或曰黄金可鑄僕不信試為此<lb/>
辭乗河漢之光氣騎列星之采色輟隂陽於形有傳變<lb/>
化於心識旣而曖碧臺之錯落曜金宫之玲瓏沼蓮華<lb/>
於繡閣化蒲萄於錦屏奏神鼔於玉袂舞靈衣於金裾<lb/>
韻躑躅而易變律參差而難圖非南風之能擬詎濮水<lb/>
之敢模<lb/>
頌魏陳王曹植𤣥俗頌曰𤣥俗妙識饑餌神頴在隂倐<lb/>
逝即陽無景逍遥北岳凌霄引領揮霧昊天含神自静<lb/>
<pb n="KR3k0003_WYG_078-25b"/>
晉牽秀老子頌曰深哉伯陽誕此靈姿研精𤣥奥幽賛<lb/>
神微抱質懐素藴寶藏輝述而好古儀聖作師周衰道<lb/>
廢厥猷匪宣龍潛初九亢志皓然於邈髙風徽音永傳<lb/>
又彭祖頌曰於休彭公應運特生窮神知化妙物通靈<lb/>
挹之不沖滿之不盈韜光隱曜混沌𤣥清確乎其操邈<lb/>
乎其度含真蕩穢離俗遺務託神𤣥妙遊心泰素享年<lb/>
七百寶降其祚惠我無疆倫道作故又王喬赤松頌曰<lb/>
妙哉松喬禀此殊姿含精握氣靈徳是綏藏器華圃允<lb/>
<pb n="KR3k0003_WYG_078-26a"/>
首騰飛齊跡風雲超逺姿微乃翔靈墳鳥像人聲低徊<lb/>
舊土眷此平生惠而不諒凋我素形神儀旣隕翻飛而<lb/>
征遨遊八維跨騰九冥應慶罔極與道虚盈<lb/>
賛晉陸機王子喬賛曰遺形靈岳顧景忘歸乗雲倐忽<lb/>
飄颻紫㣲<lb/>
晉湛方生老子賛曰敎由嚴宗化必有資深矣若人乃<lb/>
作皇師亦參儒訓道實希夷恂恂孔父是敬是祇<lb/>
晉郭璞馮夷賛曰禀華之精食惟八石乗龍隱淪徃來<lb/>
<pb n="KR3k0003_WYG_078-26b"/>
海客若是水仙號曰河伯又曰水土冰鱗潛映洞川赤<lb/>
松是服靈蛻乗煙吐納六氣升降九天<lb/>
宋孝武帝洞井賛曰絳紀山瑞紫志川靈金膏溢曜玉<lb/>
樹含英端巖毓泉挹祥吐禎彪彬仙牒揮翕詭經<lb/>
梁江淹王子喬賛曰子喬好輕舉不待錬銀丹控鶴上<lb/>
窈窕學鳯對㠝岏山無一春草谷有千年蘭雲衣不躑<lb/>
躅龍駕何時還又隂長生賛曰隂君惜靈骨圭璧詎為<lb/>
寶日夜名山側果得金丹道憂傷永不至光顔如碧草<lb/>
<pb n="KR3k0003_WYG_078-27a"/>
若渡西海時致意三青鳥又白雲賛曰紫煙世不覿赤<lb/>
鱗庖所捐白雲亦海外葐蒀起三山蕭瑟玉池上容裔<lb/>
帝臺前欲知清都裏乗此乃登天又秦女賛曰青琴旣<lb/>
曠世綠珠亦絶羣猶不及秦女十五乗綵雲璧質人不<lb/>
見瓊光俗詎聞使洛靈脩往為我道竒芬<lb/>
碑齊孔稚珪𤣥館碑曰夫朋白兔而侣青鳥啓銀函而<lb/>
講金字者有道存焉故能大叩𤣥宗鬱為物範則天地<lb/>
正六合照日月而導蒼生神道無門隂陽不測是故赤<lb/>
<pb n="KR3k0003_WYG_078-27b"/>
松家石室之下神農行弟子之敬廣成在崆峒之上軒<lb/>
轅禀順風之禮洛浦笙飛之秀闗山駕鳯之英凡此之<lb/>
儔希世間出皆雍容以沐咸池或蕭灑而開閶闔<lb/>
梁簡文帝招真館碑曰夫東瀛淥水三變成田西岳靈<lb/>
桃千載未子尚以星起牽牛苛首迢逓律生甲子氣數<lb/>
杳冥沈復上遊玉清損之又損髙排金闕𤣥之又𤣥豈<lb/>
言象之能筌非時節之所辯髙巖鬱起帶青雲而作峰<lb/>
瀑水懸流雜天河而俱灑雖日門採藥之地楚望懐椒<lb/>
<pb n="KR3k0003_WYG_078-28a"/>
之歌陽反流沙之魂錦識汾隂之鼎無以喻書銘曰玉<lb/>
龜二始金書八會道浹地心功浮天外故帝可小推貞<lb/>
能大徳起同塵土生塞兊保物自然人符交泰掩映綠<lb/>
羅穹隆紫蓋仙冶之美此焉為最雄柱千步陽臺百丈<lb/>
水均下矚山踰髙掌野寂雲興禽繁山響升虹夕栖豐<lb/>
雷朝上書藏玉柙藥藴銀筒燒鉛雜鯉折桂和葱斧柯<lb/>
雖朽碎石無窮<lb/>
梁元帝南岳衡山九貞館碑曰簫鼔騰空煙霞相接星<lb/>
<pb n="KR3k0003_WYG_078-28b"/>
辰奪采燈燭非明風牗雲梁千門萬戸樓施九柱已同<lb/>
賴鄉之地山帶五城復類𤣥洲之所玉版之經猶藴金<lb/>
丹之處存焉上月臺而遺愛登景雲而忘老欣欣然不<lb/>
知所以而然日暉石瓦東眺靈夀之峰月䕃玉牀西瞻<lb/>
華蓋之嶺竹類黄金旣葳蕤而防露木似紅蓮且芬披<lb/>
而拂日杯傳九醖隱淪之車晨至堂開四扇西楹之鐘<lb/>
夜響又青谿山館碑曰原夫法象莫過於天地著明莫<lb/>
過於日月鼔之以雷電潤之以風雨咸秩無文所以名<lb/>
<pb n="KR3k0003_WYG_078-29a"/>
山致祭峻極於天青谿山者荆南之中岳也隱隱千霄<lb/>
亭亭無際雲蓋三層如在帝臺之側桂林八樹非異景<lb/>
山之傍輕霞旦起影落照於陽谿清風逺至響猿鳴於<lb/>
巫峽西臨百丈之穴南帶千仞之水洪源湛淡長波縈<lb/>
復<lb/>
梁沈約善館碑曰至道𤣥妙無跡可尋寄言立稱已乖<lb/>
宗極神宇靈房於義非取九仙緬邈等級參差或藏形<lb/>
洞府或栖志靈岳達人獨徃之事志非易立飡松飲澗<lb/>
<pb n="KR3k0003_WYG_078-29b"/>
之情理難輕樹止欲漸去喧囂稍離塵雜於是旣加整<lb/>
葺營建堂宇北負崇岳南枕脩衢迴託人表雞犬相絶<lb/>
庭流松響戸接雲根指瓊樹而朝飡就瑶臺而一息霓<lb/>
裳不反鳬舄忘歸朝九星謁羣帝悠哉邈乎與天地相<lb/>
畢矣又桐栢山金庭館碑曰若夫上元奥逺言象斯絶<lb/>
金簡玉字之書𤣥霜絳雪之寶俗士所不能窺學徒不<lb/>
敢輕慕非天禀上才未易可擬自惟凡劣識鑒鮮方早<lb/>
尚幽棲屏棄情累留愛林壑託分鳥魚旣逺出天台定<lb/>
<pb n="KR3k0003_WYG_078-30a"/>
居兹嶺所朅之山實惟桐栢仰出星河上參倒景髙崖<lb/>
萬仞邃澗千回翹心屬念晚卧晨起採三芝而延佇飛<lb/>
九丹而宴息乗鳬輕舉留舄忘歸銘曰日為車馬芝成<lb/>
宫觀虹旌拂月龍輈漸漢萬春方華千齡始旦<lb/>
梁陶宏景許長史舊館壇碑曰悠哉曠矣宇宙之靈也<lb/>
固非言象所傳文跡可記嘿然則後之人奚聞乎銘曰<lb/>
昔在西漢三茅來賓爰曁東晉二許懐貞裁其浚井棲<lb/>
道接神允膺輔聖錫兹符震勝殿宻響㵼瓶揚芬瑶宫<lb/>
<pb n="KR3k0003_WYG_078-30b"/>
碧簡絢采垂文瓊函玉檢綺席繡巾蘭釭列耀金鑪颺<lb/>
薫又茅山長沙館碑曰夫萬象森羅不離兩儀所育百<lb/>
法紛湊無越三敎之境搢紱之士飾禮容於闈閤耿介<lb/>
之夫揚旌麾於門裔銘曰至哉乾元萬物資始皇王受<lb/>
命三才乃理惟聖感神惟神降祉徳被歌鐘名昭圖史<lb/>
友于兄弟敬惟西宣言追茂實用表遺先敢巡舊制有<lb/>
革雜章刋字弗朽奕代留芳又太平山日門館碑曰日<lb/>
門館者東霞啓暉開巖引燭以為名也先是吳郡杜徵<lb/>
<pb n="KR3k0003_WYG_078-31a"/>
君聲髙兩代徳冠四區敎義宣流播乎數郡拓宇太平<lb/>
之東結駕菁山之北爰以此處幽竒别就基構栖集有<lb/>
道多歴世年<lb/>
陳沈炯林屋館記曰夫𤣥之又𤣥處衆妙之極可乎不<lb/>
可成道行之致斯蓋寂寥窅冥希微恍惚故非淮南八<lb/>
仙之圖賴鄉九井之記至若崑山平圃銀牓相暉蓬閬<lb/>
仙宫金臺崛起南瞰胥臺傍連飛閣桂柱星羅瓊軒雲<lb/>
構銘曰大道旣隱衆聖無門悠悠太極誰見𤣥根祈年<lb/>
<pb n="KR3k0003_WYG_078-31b"/>
立秦望仙表漢髣髴神靈依稀宫觀峨峨林屋輪奐徘<lb/>
徊庭羅花鳥室静塵埃<lb/>
陳徐陵天台山館徐則法師碑曰夫海水揚塵幾千年<lb/>
而可見天衣拂石幾萬嵗而應平至人者譬彼晨昏方<lb/>
乎晷刻固非俗士之所能言寰中之所能量者也至如<lb/>
不死之草猶稱南裔長生之樹尚挺西崑百紀遊龜皆<lb/>
登蓮葉千齡夀鶴或舞松枝假矣生民何其夭脆譬彼<lb/>
風電同諸泡沫琢火之歎聞諸徃賢逝水之悲嗟乎前<lb/>
<pb n="KR3k0003_WYG_078-32a"/>
聖樵人看博信未始乎淹留仙客彈琴固不移於俄頃<lb/>
然而子孫皆其數世鄉黨咸為草萊是以志士名賢飄<lb/>
然長騖臊羶榮利懕穢風塵服冕乗軒其猶桎梏朱庭<lb/>
紫閣事甚籠樊隱淪巖洞飡餌芝髓忽矣身輕俄然羽<lb/>
化金繩玉版受謁帝之符龍駕霓裳處仙宫之籙法師<lb/>
蕭然道氣卓矣仙才千仞孤標萬頃無度所以伊川控<lb/>
鶴葉縣乗鳬靈化無方去道斯在銘曰來去三島賓遊<lb/>
二童然香雨上擊磬雲中玉粒雖軟金膏未鎔方流道<lb/>
<pb n="KR3k0003_WYG_078-32b"/>
業濟彼昏蒙<lb/>
銘梁陶宏景茅山曲林館銘曰層嶺外峙邃宫内映仄<lb/>
穴旁通榮泉逺鏡尚徳依仁祈生翊命且天且地若凡<lb/>
若聖連甍比棟各謂知道參差經術跌宕辭藻孰曰曲<lb/>
林獨為勁好奄跡韜功守兹偕老<lb/>
周王襃靈壇銘并序曰悠悠五緯乃欽若於堯典茫茫<lb/>
九州是致功於禹跡猶以天步懸逺𨽻首筭而弗窮地<lb/>
載遐荒章亥馳而未極浩庭霄度吐納天和崑閬滄溟<lb/>
<pb n="KR3k0003_WYG_078-33a"/>
胞胎元一九靈之府神液所以降祥五英之闕蓂華以<lb/>
之昭應推劫運之短長校河源之廣狹谷永上書譬流<lb/>
風之不繫桓譚作論明弱水之難航豈知迴天金簡惟<lb/>
傳上聖洞神玉䇿尚隔中仙于時金風戒晨三光澄曜<lb/>
香雨乗空天花入室帝乃升法座說𤣥言肴覈洞微闡<lb/>
揚衆妙洪鐘應叩衢樽待酌銘曰鐘鳴上界梵響𤣥宫<lb/>
紫辰濯水青樹揺風八覺脩行七敎𢎞通神機詣理秋<lb/>
毫析空函席廣開法輪徐轉入神精義談天勝辯逐境<lb/>
<pb n="KR3k0003_WYG_078-33b"/>
晦明逗機深淺或照盛業方圖雲篆又館銘曰雲橋啓<lb/>
館景曜開扉明庭朝禮仙宫羽衣燕履宵去鳬舄晨歸<lb/>
練石三轉燒丹七飛昆吾陶鑄丹陽鋈銑畫寫龍文圖<lb/>
開彫篆聲隨地氣調均天辯九宫方應萬靈稱善<lb/>
書梁沈約與陶宏景書曰先生糠粃俗流超然獨逺烈<lb/>
霓羽帶總轡雲霞方當名書絳簡身遊𤣥闕慿星夕卧<lb/>
望日朝飡而至理深微曖焉難睹惟欲下風問道未知<lb/>
厥路若夫栖遲閒逺咀嚥瓊芝出入清都師友靈聖循<lb/>
<pb n="KR3k0003_WYG_078-34a"/>
崖反跡無缺惟心<lb/>
梁陶宏景答朝士訪仙佛兩法體相書曰某等白嘗竊<lb/>
觀仙書輒嗟欣忘倦徒羨其文莫測其理尋七尺之體<lb/>
旣同禀太始俱服五常以何因縁獨超青雲而弊金石<lb/>
者乎先生領袖𤣥門學窮仙苑必有以竭其川岸請略<lb/>
聞雅說隱居答曰至哉嘉訊豈蒙生所辯雖然試言之<lb/>
若真推竹栢之匹桐栁者此本性有殊非今日所論若<lb/>
引庖刀湯稼從養漑之功者此又上其所從終無永固<lb/>
<pb n="KR3k0003_WYG_078-34b"/>
之期夫得仙者並有異乎此但斯族復有數種今且談<lb/>
其正體凡質像所結不過形神形神合時則是人是物<lb/>
形神若離則是靈是鬼其非離非合佛法所攝亦離亦<lb/>
合仙道所依今問以何能而致此仙是鑄練之極感變<lb/>
之理通也當埏埴以為器之時是土而異於土雖燥未<lb/>
燒遇濕猶壊燒而未熟不久尚毁火力旣足表裏堅固<lb/>
河山可盡此形無滅假令為仙者以藥石練其形以精<lb/>
靈瑩其神以和氣濯其質以善徳解其纒衆法共通無<lb/>
<pb n="KR3k0003_WYG_078-35a"/>
礙無滯欲合則乗雲駕龍欲離則尸解化質不離不合<lb/>
則或存或亡於是各隨所業脩道進學漸階無窮敎功<lb/>
令滿亦畢竟寂滅矣<lb/>
論魏陳王曹植辯道論曰世有方士吾王悉所招致甘<lb/>
陵有甘始廬江有左慈陽城有郄儉始能行氣導引慈<lb/>
曉房中之𤣥術儉善辟穀悉號數百嵗所以集之魏國<lb/>
者誠恐此人之徒接姦詭以欺衆行妖惡以惑民豈復<lb/>
欲觀神仙於瀛洲求安期於邊海釋金輅而顧雲輿棄<lb/>
<pb n="KR3k0003_WYG_078-35b"/>
文驥而羨飛龍哉夫帝者位殊萬國富有天下威尊彰<lb/>
明齊光日月宫殿闕庭等曜紫微何顧乎王母之宫崑<lb/>
崙之域哉夫三烏備投不如百官之美也素女姮娥不<lb/>
若椒房之麗也雲衣羽裳不若黼黻之飾也駕螭載霓<lb/>
不若乗輿之盛也瓊蘂玉華不若玉圭之潔也而顧為<lb/>
匹夫所罔納虚妄之辭信眩惑之說隆禮以招弗臣傾<lb/>
産以供虚求散王爵以榮之清閒館以居之經年累稔<lb/>
終無一驗雖復誅其身滅其族紛然足為天下笑矣若<lb/>
<pb n="KR3k0003_WYG_078-36a"/>
夫𤣥黄所以娛目鏗鏘所以樂耳媛妃所以紹先蒭豢<lb/>
所以悅口也何必甘無味之味聽無聲之樂觀無采之<lb/>
色乎<lb/>
晉庾闡列仙論曰夫無怪物之所以然後可以通於命<lb/>
以達變化之情者不怪詭於異端測自然之根者不猖<lb/>
狂於一物故形骸雖細推之愈廣天地雖巨别之彌狹<lb/>
然則形骸華岱之秋毫太虚天地之掌握耳又何足以<lb/>
言其變化哉又若秦皇漢武體無靈骨雖懐竒化終於<lb/>
<pb n="KR3k0003_WYG_078-36b"/>
尸没傾天下之資忽萬乗之位方士輻湊萬端鱗萃無<lb/>
救於頽年無補於一至若夫禀分有方<hi>云云</hi>
　<lb/>
　<lb/>
　<lb/>
　<lb/>
　<lb/>
　藝文類聚卷七十八<lb/>
</p>
<p>
</p>
  </div>
</body>
</text>
</TEI>
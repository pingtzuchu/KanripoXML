<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷四十四</head>
    <p>
<pb n="KR3k0003_WYG_044-1a"/>
欽定四庫全書<lb/>
　藝文類聚卷四十四　　　唐　歐陽詢　撰<lb/>
　樂部四<hi>琴簫</hi>　<hi>筝/笙</hi>　<hi>箜篌/笛</hi>　<hi>琵琶/笳</hi>　<hi>筍簴</hi>
　　琴<lb/>
周官曰孤竹之管雲和之琴瑟冬日至於地上圓丘奏<lb/>
之孤竹之管空桑之琴瑟夏日至於澤中方丘奏之隂<lb/>
竹之管龍門之琴瑟於宗廟奏之<lb/>
詩曰窈窕淑女琴瑟友之<lb/>
<pb n="KR3k0003_WYG_044-1b"/>
禮記曰舜作五弦之琴以歌南風之詩而天下治又曰<lb/>
絲聲哀哀以立㢘㢘以立志君子聽琴瑟之聲則思志義<lb/>
之臣<lb/>
左傳曰晉侯觀于軍府見鍾儀問其族曰伶人也與之<lb/>
琴操南音公曰君子也言稱先職不背本也樂操土風<lb/>
不忘舊也又曰初衛侯有嬖妾使師曹誨之琴師曹鞭<lb/>
之公怒鞭師曹三百<lb/>
列子曰瓠巴鼓琴而鳥舞魚躍又曰孔子遊太山見榮<lb/>
<pb n="KR3k0003_WYG_044-2a"/>
啓期鹿裘帶索鼓琴瑟孔子問曰先生為樂何也對曰<lb/>
天生萬物唯人為貴吾既為人一樂也男貴女賤今既<lb/>
為男二樂也今有不見日月不免襁褓吾行年九十有<lb/>
五矣三樂也貧者士之常死者生之終居常以待終何<lb/>
憂哉<lb/>
吕氏春秋曰宓子賤治單父彈琴身不下堂而治又曰<lb/>
伯牙鼓琴鍾子期善聴之方鼓琴志在太山鍾子期曰<lb/>
善哉乎鼓琴巍巍乎如太山志在流水鍾子期曰善哉<lb/>
<pb n="KR3k0003_WYG_044-2b"/>
乎鼓琴洋洋乎若流水鍾子期死伯牙擗琴絶絃終身<lb/>
不復鼓琴以為世無足鼓琴者也<lb/>
莊子曰孔子遊乎緇帷之林坐杏壇之上弟子讀書孔<lb/>
子絃歌鼓琴奏曲未半有漁父者下船而来孔子推琴<lb/>
而起曰其聖人歟<lb/>
孫卿子曰伯牙鼓琴六馬仰秣<lb/>
史記曰萬石君奮年十五為小吏侍髙祖髙祖與語愛<lb/>
其恭敬問曰若何有對曰獨有母不幸失眀有姊能鼓<lb/>
<pb n="KR3k0003_WYG_044-3a"/>
琴髙祖乃召其姊為美人以奮為中涓徙其家長安中<lb/>
戚里又曰騶忌以鼓琴見齊威王威王舍之右室又曰<lb/>
司馬相如素與臨邛令王吉相善臨邛富人卓王孫有<lb/>
女文君新寡好音故相如繆與令相重而以琴心挑之<lb/>
文君竊從户窺之心悦既罷相如乃使人重賜文君侍<lb/>
者通慇懃文君夜亡奔相如<lb/>
桓譚新論曰神農氏繼而王天下於是始削桐為琴繩<lb/>
絲為絃以通神眀之徳合天人之和焉<lb/>
<pb n="KR3k0003_WYG_044-3b"/>
廣雅曰神農氏琴長三尺六寸六分上有五弦曰宫商<lb/>
角徴羽文王増二弦曰少宫少商<lb/>
風俗通曰琴者樂之統與八音並行君臣以相御也和<lb/>
樂作者其曲曰暢言其道暢美也憂愁作者其曲曰操<lb/>
言心失其操也<lb/>
説苑曰雍門周以琴見孟嘗君孟嘗君曰先生鼓琴亦<lb/>
能令文悲乎周曰臣獨焉能令足下悲哉所能令悲者<lb/>
先貴而後賤先富而後貧不若身才髙妙適遭暴亂不<lb/>
<pb n="KR3k0003_WYG_044-4a"/>
若處勢隠絶不及四隣詘折擯厭舞無所告愬臣一為<lb/>
之徴操援琴則涕零矣今若足下千乗之君廣廈邃房<lb/>
下羅帷来清風鬭象旗儛鄭妾麗色淫目流聲娛耳水<lb/>
遊則連方舟戴羽旗野遊則馳弋獵乎平原廣囿入則<lb/>
撞鍾擊鼓乎深宫之中雖有善鼓琴者則未能使足下<lb/>
悲也然臣所為足下悲者一也千秋萬世之後宗廟必<lb/>
不血食髙臺既已壊曲池既已漸墳墓既已下嬰兒竪<lb/>
子樵採者躑躅其足而歌其上曰夫以孟嘗君尊貴乃<lb/>
<pb n="KR3k0003_WYG_044-4b"/>
若是乎於是孟嘗泫焉承臉周引琴而鼓之徐動宫徴<lb/>
拂羽角孟嘗涕泣増哀下而就曰先生之鼓琴令文若<lb/>
破國亡邑之人<lb/>
韓詩外傳曰孔子南遊適楚至於阿谷之隧有處女佩<lb/>
瑱而浣孔子曰彼婦人可與言矣抽琴去其軫以授子<lb/>
貢曰善為之辭子貢曰於此有琴而無軫借子以調其<lb/>
音婦人對曰吾野鄙之人五音不知安能調琴<lb/>
江表傳曰顧雍從蔡邕學琴邕異之曰卿必成故以<lb/>
<pb n="KR3k0003_WYG_044-5a"/>
名與卿<lb/>
華嶠漢書曰初蔡邕在陳留鄰人有以酒食召邕者比<lb/>
往而酒以酣客有彈琴於屏邕至門潛聽之曰以樂召<lb/>
我而有殺心何也遂反將命者告主人以蔡君至門而<lb/>
去邕素為邦鄉所宗主人遂自追問其故邕具以告莫<lb/>
不憮然彈琴者曰我向見螳蜋方向鳴蟬蟬將去而未<lb/>
飛螳蜋為之一前一却吾心聳然唯恐螳蜋之失蟬也<lb/>
此豈為殺心而形於聲者乎邕笑曰此足以當之矣<lb/>
<pb n="KR3k0003_WYG_044-5b"/>
列仙傳曰稷邱公華山道士漢武封禪公乃冠章甫擁<lb/>
琴来迎<lb/>
劉向别録曰雅琴之意事皆出龍徳諸琴雜事中趙氏<lb/>
者勃海人趙定也宣帝時元康神爵間丞相奏能鼓琴<lb/>
者勃海趙定梁國龍徳皆召入見温室使鼓琴待詔定<lb/>
為人尚清静少言語善鼓琴時間燕為散操多為之涕<lb/>
泣者<lb/>
東觀漢記曰上嘗問宋𢎞通儒之士𢎞薦桓譚譚善鼓<lb/>
<pb n="KR3k0003_WYG_044-6a"/>
琴憙鄭聲上數聽悦之間坐府上遣吏召譚責問之譚<lb/>
叩頭良久乃遣後上令譚鼓琴譚為之失次上問之𢎞<lb/>
言其故其後不復令譚給事中<lb/>
孫登别傳曰孫登字公和汲郡人清静無為好讀易彈<lb/>
琴頽然自得覩其風神若遊六合之外者當魏末居北<lb/>
山中以石窟為宇編草自覆阮嗣宗見登被髮端坐巖<lb/>
下遥見鼓琴嗣宗自下趨進莫得與言嗣宗乃長嘯與<lb/>
琴音諧和登因嘯和之妙響動林壑<lb/>
<pb n="KR3k0003_WYG_044-6b"/>
語林曰嵇中散夜燈火下彈琴有一人面甚小斯須轉<lb/>
大遂長丈餘黒單衣草帶嵇視之既熟乃吹火滅曰恥<lb/>
與魑魅争光<lb/>
阮籍樂論曰漢桓帝聞楚琴扆而悲慷慨長息曰善哉<lb/>
為聲如此而足矣昔季流子向風而鼓琴聽之者淚下<lb/>
蔡琰别傳曰琰字文姬蔡邕之女年六嵗夜鼓琴絃斷<lb/>
琰曰第二弦邕故斷一弦而問之琰曰第四弦邕曰偶<lb/>
得之矣琰曰吳札觀化知興亡之國師曠吹律識南風<lb/>
<pb n="KR3k0003_WYG_044-7a"/>
之不競由此觀之何足不知<lb/>
馬眀生别傳曰眀生隨神女入石室金牀玉几彈琴有<lb/>
一弦五音並奏<lb/>
搜神記曰吳人有燒桐以㸑者蔡邕聞其爆聲曰此良<lb/>
桐也因請之削以為琴而燒不盡因名燋尾琴有殊聲<lb/>
焉<lb/>
晉中興書曰戴逵字安道少有文藝善鼓琴太宰武陵<lb/>
王晞聞其能琴使人召焉逵對使者前打破琴曰戴安<lb/>
<pb n="KR3k0003_WYG_044-7b"/>
道不能為王門伶人<lb/>
世説曰㑹稽有防風鬼屢見城邑常跂雷門上脚垂至<lb/>
地晉横陽令賀韜義鼓琴防風聞琴聲在賀中庭舞<lb/>
沈約宋書曰蕭思話領左衛將軍嘗從太祖登鍾山北<lb/>
嶺中道有盤石清泉上使於石上彈琴因賜以銀酒鍾<lb/>
謂曰相賞有松石間之髙意也<lb/>
詩梁丘遲題琴樸奉栁吳興詩曰邊山此嘉樹揺影出<lb/>
雲垂清心有素體直榦無曲枝凡耳非所别君子特見<lb/>
<pb n="KR3k0003_WYG_044-8a"/>
知不辭去根本造膝仰光儀<lb/>
陳沈烱為我彈鳴琴詩曰為我彈鳴琴琴鳴傷我衿光<lb/>
死無人覺入竈始知音空為貞女引誰達楚妃心雍門<lb/>
何假説落淚自淫淫<lb/>
陳賀澈為我彈鳴琴詩曰薄暮髙堂上調琴召美人伯<lb/>
喈聲未盡相如曲復新㸃徽還轉弄亂爪更留賔聊持<lb/>
一弦響雜起艷歌塵<lb/>
陳江揔賦詠待琴詩曰可憐嶧陽木雕為綠綺琴田文<lb/>
<pb n="KR3k0003_WYG_044-8b"/>
承睫淚卓女弄弦心戲鶴来應舞遊魚聽不沈楚妃幸<lb/>
勿歎此異丘中音<lb/>
賦後漢傅毅琴賦曰歴嵩岑而將降睹鴻梧於幽阻髙<lb/>
百仞而不枉對修條以特處蹈通涯而將圖遊兹梧之<lb/>
所宜盖雅琴之麗樸乃升伐其孫枝命離婁使布繩施<lb/>
公輸之剞劂遂彫琢而成器揆神農之初制盡聲變之<lb/>
奥妙抒心志之鬰滯<lb/>
後漢馬融琴賦曰惟梧桐之所生在衡山之峻陂於是<lb/>
<pb n="KR3k0003_WYG_044-9a"/>
遨閒公子中道失志孤煢特行懐閔抱思昔師曠三奏<lb/>
而神物下降𤣥鶴二八軒舞于庭何琴徳之深哉<lb/>
後漢蔡邕琴賦曰爾乃言求茂木周流四垂觀彼椅桐<lb/>
層山之陂丹華煒燁緑葉參差甘露潤其末涼風扇其<lb/>
枝鸞鳯翔其巔𤣥鶴巢其岐考之詩人琴瑟是宜爾乃<lb/>
清聲發兮五音舉發宫商兮動角羽曲引興兮繁弦撫<lb/>
然後哀聲既發秘弄乃開左手抑揚右手徘徊指掌反<lb/>
覆抑案藏摧於是繁弦既抑雅韻乃揚仲尼思歸鹿鳴<lb/>
<pb n="KR3k0003_WYG_044-9b"/>
三章梁甫悲吟周公越裳青雀西飛别鶴東翔飲馬長<lb/>
城楚曲眀光楚姬遺歎雞鳴髙桑走獸率舞飛鳥下翔<lb/>
感激兹歌一低一昻<lb/>
晉嵇康琴賦曰椅桐之所生託峻岳之崇岡含天地之<lb/>
醇和吸日月之休光鬰紛紜以獨茂飛英𬎼於旻蒼其<lb/>
山川形勢則盤紆隠嶙磪嵬岑嵒丹崖嶮巇青壁萬尋<lb/>
若乃春蘭被其東沙棠植其西涓子宅其陽玉醴涌其<lb/>
前𤣥雲䕃其上翔鸞集其巔乃斵孫枝准量所任至<lb/>
<pb n="KR3k0003_WYG_044-10a"/>
人攄思制為雅琴錯以犀象藉以翠綠弦以園客之絲<lb/>
徽以鍾山之玉爰有龍鳯之象古人之形伯牙揮手鍾<lb/>
期聽聲華容灼爍發采揚眀伶倫比律田連操張進御<lb/>
君子新聲嘹亮及其初調則角羽俱起宫徴相證參發<lb/>
並趣上下累應若乃髙軒飛觀廣廈閑房冬夜肅清朗<lb/>
月垂光新衣翠粲纓徽流芳於是器冷弦調心閑手敏<lb/>
觸<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>如志唯意所擬初渉淥水中奏清徴拊弦安歌新<lb/>
聲代起曲引向闌衆音將歇改韻易調竒巧乃發或徘<lb/>
<pb n="KR3k0003_WYG_044-10b"/>
徊顧慕擁鬰抑按盤桓毓養從容秘玩牢落凌厲布濩<lb/>
半散英聲發越采采粲粲穆温柔以怡懌婉順敘而委<lb/>
蛇或乗險投會邀隟趍危嚶若離鵾鳴清池翼若遊鴻<lb/>
翔増崖或摟<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>櫟捋縹繚潎洌逺而聽之若鸞鳯和鳴<lb/>
戲雲中廹而察之若衆葩敷榮曜春風若吹其曲引所<lb/>
宜則廣陵止息東武太山飛龍鹿鳴鵾雞遊弦更唱迭<lb/>
奏聲若自然下逮謡俗蔡氏五曲王昭楚妃千里别鶴<lb/>
論其體勢詳其風聲器和故響逸張急故聲清閑遼故<lb/>
<pb n="KR3k0003_WYG_044-11a"/>
音痺弦長故徽鳴性絜静以端理含至徳之和平誠可<lb/>
以感盪心志而發泄幽情矣<lb/>
晉成公綏琴賦曰伯牙彈而駟馬仰秣子野揮而𤣥鶴<lb/>
翔鳴清角發而陽氣亢白雲奏而風雨零<lb/>
贊晉殷仲堪琴賛曰五聲不彰孰表太音至人善寄暢<lb/>
之雅琴聲由動發趣以虚深<lb/>
晉王珣琴賛曰穆穆和琴至至愔愔如彼清風泠焉經<lb/>
林<lb/>
<pb n="KR3k0003_WYG_044-11b"/>
宋謝惠連琴賛曰嶧陽孤桐裁為鳴琴體兼九絲聲備<lb/>
五音重華載揮以養民心孫登是玩取樂山林<lb/>
銘後漢李尤琴銘曰琴之在音盪滌邪心雖有正性其<lb/>
感亦深存雅却鄭浮侈是禁條暢和正樂而不淫<lb/>
　　筝<lb/>
釋名曰筝施弦髙筝筝然<lb/>
史記曰秦逐客李斯上書曰夫擊甕扣缶彈筝搏髀而<lb/>
歌呼嗚嗚快耳者真秦之聲<lb/>
<pb n="KR3k0003_WYG_044-12a"/>
風俗通曰謹按禮樂記筝五弦筑身也今并涼二州筝<lb/>
形如瑟不知誰改也<lb/>
英䧺記曰吕布詣袁紹紹患布欲殺之遣三十六兵被<lb/>
鎧迎布使著帳邊卧布知之使於帳中鼓筝諸兵卧布<lb/>
出帳去兵不覺也<lb/>
傅子曰郝素善彈筝雖伯牙妙手吳姬竒聲何以加之<lb/>
又曰筝者上圓象天下平象地中空准六合絃柱十二<lb/>
擬十二月乃仁智之器也<lb/>
<pb n="KR3k0003_WYG_044-12b"/>
語林曰桓野王善解音晉孝武祖宴西堂樂闋酒闌將<lb/>
詔桓野王筝歌野王辭以湏笛於是詔其常吹奴碩賜<lb/>
姓曰張加四品將軍引使上殿張碩意氣激揚吹破三<lb/>
笛末取暏脚笛然後乃理調成曲<lb/>
俗説曰謝仁祖為豫州主簿在桓温閣下桓聞其善彈<lb/>
筝便呼之既至取筝令彈謝即理絃撫筝因歌秋風意<lb/>
氣殊遒桓大以此知之<lb/>
詩梁王臺卿詠筝曰依歌時轉韻按曲動花鈿促調移<lb/>
<pb n="KR3k0003_WYG_044-13a"/>
輕柱亂手度繁絃唯有髙秋月秦聲獨可憐<lb/>
梁孝元帝和彈筝人詩曰瓊柱動金絲秦聲發趙曲流<lb/>
徴含陽春美手過如玉<lb/>
梁沈約詠筝詩曰秦筝吐絶調玉柱揚清曲弦依髙張<lb/>
斷聲隨妙指續徒聞音繞梁寧知顔如玉<lb/>
賦後漢侯瑾筝賦曰於是急絃促柱變調改曲卑殺纎<lb/>
妙㣲聲繁縟散清商而流轉兮若將絶而復續紛曠蕩<lb/>
以繁奏邈遺世而越俗若乃察其風采練其聲音美哉<lb/>
<pb n="KR3k0003_WYG_044-13b"/>
蕩乎樂而不淫雖懐思而不怨似豳風之遺音於是雅<lb/>
曲既闋鄭衛仍修新聲順變妙弄優遊㣲風漂裔冷氣<lb/>
輕浮感悲音而増歎愴嚬悴而懐愁若乃上感天地下<lb/>
動鬼神享祀祖宗酬酢嘉賔移風易俗混同人倫莫有<lb/>
尚於筝者矣<lb/>
魏阮瑀筝賦曰惟夫筝之竒妙極五音之幽㣲苞羣聲<lb/>
以作主冠衆樂而為師禀清和於律吕籠絲木以成資<lb/>
身長六尺應律數也故能清者感天濁者合地五聲並<lb/>
<pb n="KR3k0003_WYG_044-14a"/>
用動靜簡易大興小附重發輕隨折而復扶循覆逆開<lb/>
浮沉抑揚升降綺靡殊聲妙巧不識其為平調足均不<lb/>
疾不徐遲速合度君子之衢也慷慨磊落卓礫盤紆壯<lb/>
士之節也曲髙和寡妙伎難工伯牙能琴於兹為朦皦<lb/>
繹翕純庶配其蹤延年新聲豈比能同陳恵李文曷能<lb/>
是逢<lb/>
晉陶融妻陳氏筝賦曰伊夫筝之為體惟髙亮而殊特<lb/>
應六律之修和與七始乎消息括八音之精要超衆器<lb/>
<pb n="KR3k0003_WYG_044-14b"/>
之表式后䕫創制子野考成列柱成陳既和且平牙氏<lb/>
攘袂而奮手鍾期傾耳以静聽奏清角之要妙詠騶虞<lb/>
與鹿鳴獸連軒而率舞鳯踉蹌而集庭汎濫浮沉逸響<lb/>
發揮翕然若絶皦如復廻爾乃秘艶曲卓礫殊異周旋<lb/>
去留千變萬態<lb/>
晉賈彬筝賦曰温顔既授和志向悦賔主交歡聲鐸品<lb/>
列鍾子授筝伯牙同節唱葛天之髙韻讃幽蘭與白雪<lb/>
其始奏也蹇澄䟽雅若將暢而未越其漸成也抑按鏗<lb/>
<pb n="KR3k0003_WYG_044-15a"/>
鏘猶沉鬰之舒徹何以盡美請徴其喻剖狀同形兩象<lb/>
著也設弦十二太簇數也列柱參差招揺布也介位允<lb/>
諧六龍御也<lb/>
晉顧愷之筝賦曰其器也則端方修直天隆地平華文<lb/>
素質爛蔚波成君子嘉其斌麗知音偉其含清罄虚中<lb/>
以揚徳正律度而儀形良工加妙輕縟璘彬𤣥漆緘響<lb/>
慶雲被身<lb/>
梁簡文帝筝賦曰聽鳴筝之弄響聞兹弦之一彈足使<lb/>
<pb n="KR3k0003_WYG_044-15b"/>
客遊戀國壯士衝冠若夫楚王怡蕩楊生娛志小國寡<lb/>
民督郵無事乃有燕餘麗妾方桃譬李本住南城經居<lb/>
東里度玲瓏之曲閣出翡翠之香帷腕凝紗薄珮重行<lb/>
遲爾乃促筵命友銜觴置酒耳熱眼華之娛千金萬年<lb/>
之夀白日蹉跎時淹樂久玩飛花之度䆫看春風之入<lb/>
栁命麗人於玉席陳寳器於紈羅撫鳴筝而動曲譬輕<lb/>
薄之經過若夫釣竿復發蛱蝶初揮動玉匣之餘怨鳴<lb/>
陽烏之始飛逐東趨於鄭女和西舞於荆妃使長廊之<lb/>
<pb n="KR3k0003_WYG_044-16a"/>
瓦虚墜梁上之塵染衣<lb/>
　　箜篌<lb/>
釋名曰箜篌師延所作靡靡之樂後出桑間濮上之地<lb/>
師㳙為晉平公鼓焉鄭衛分其地而有之遂號鄭衛之<lb/>
音為淫樂<lb/>
桓譚新論曰鄙人謂狐為狸以瑟為箜篌此非徒不知<lb/>
狐與瑟乃不知狸與箜篌也<lb/>
司馬相如凡將篇曰鐘磬竽笙筑坎侯<lb/>
<pb n="KR3k0003_WYG_044-16b"/>
續漢書曰靈帝好胡服作胡箜篌<lb/>
甄異傳曰永和中吳郡陳緒家平旦忽有扣門自通曰<lb/>
陳都尉寄住緒有妾姓奚能彈箜篌神意歡悦既令妾<lb/>
弦歌歌聲焦細歴三年乃别去<lb/>
班彪上事曰漢宣帝賜呼韓耶單于竽瑟箜篌<lb/>
琴操曰箜篌引者朝鮮津卒霍子髙所作也子髙晨刺<lb/>
船而濯有一狂夫被髮提壺而渡其妻追止之不及墮<lb/>
河而死乃號天嘘唏鼓箜篌而歌曲終投河而死子髙<lb/>
<pb n="KR3k0003_WYG_044-17a"/>
援琴作其歌聲故曰箜篌引<lb/>
搜神記曰晉永嘉中有神見兖州自號樊道基有嫗號<lb/>
成夫人夫人好音樂能彈箜篌聞人歌絃輒起舞<lb/>
風俗通曰箜篌一名坎侯謹按武帝祀太山太一后土<lb/>
令樂人侯調依琴作坎侯言其坎坎應節也侯以<lb/>
姓冠章也<lb/>
詩梁簡文帝賦得箜篌詩曰捩遲初挑吹弄急時催舞<lb/>
釧響逐弦鳴衫廻半鄣柱欲知心不平君看黛眉聚<lb/>
<pb n="KR3k0003_WYG_044-17b"/>
賦晉鈕滔母孫氐箜篌賦曰考兹器之所起實侯氏之<lb/>
所營逺不假於琴瑟顧無取乎竽笙爾乃陟九峻之増<lb/>
巖晞承温之朝日剖嶧陽之孤桐代楚宫之椅漆徴班<lb/>
輸之造器命伶倫而調律浮音穆以遐暢沉響幽而若<lb/>
絶樂操則寒條反榮哀曼則晨華朝滅邈漸離之清角<lb/>
超子野之白雪然思超梁甫願登華岳路嶮悲秦道難<lb/>
怨蜀遺逸悼行邁之離秋風哀年時之速陵危柱以頡<lb/>
頏憑哀弦以躑躅於是數轉難測聲變無方或冉弱以<lb/>
<pb n="KR3k0003_WYG_044-18a"/>
飄沉或頓壯以抑揚或散角以放羽或攄徴以騁商<lb/>
晉曹毗箜篌賦曰嶧陽之桐植頴巖摽清泉潤根女蘿<lb/>
被條爾乃楚班制器窮妙極巧龍身鳯形連翩窈窕纓<lb/>
以金采絡以翠藻其弦則烏號之絲用應所任體勁質<lb/>
朗虚置自吟於是召倡人命妙姿御新肴酌金罍發愁<lb/>
吟引吳妃湖上䬃沓以平雅前溪藏摧而懐歸<lb/>
宋臨川王劉義慶箜篌賦曰侯牽化而始造魯幸竒而<lb/>
後珍名啓端於雅引器荷重於吳君等齊歌以無譬似<lb/>
<pb n="KR3k0003_WYG_044-18b"/>
秦筝而非羣<lb/>
　　琵琶<lb/>
釋名曰琵琶本於胡中馬上所鼓也推手前曰琵引却<lb/>
曰琶因以為名<lb/>
風俗通曰謹按琵琶近出樂家所作不知誰作也長三<lb/>
尺五寸法天地人與五行也又四弦象四時也<lb/>
三輔決録曰游楚表乞宿衛拜駙馬都尉楚不學問性<lb/>
好游遨音樂及畜歌者琵琶筝笛每行来將以自隨<lb/>
<pb n="KR3k0003_WYG_044-19a"/>
傅子曰朱生善彈琵琶雖伯牙之妙舞無以加之<lb/>
語林曰謝鎮西著紫羅襦據胡牀在大市佛圖門樓上<lb/>
彈琵琶作大道曲<lb/>
竹林七賢論曰阮咸善彈琵琶<lb/>
異苑曰南平國岳在姑孰有鬼附之每占吉凶輒先索<lb/>
琵琶隨彈而言事有驗或云是老鼠所作名曰靈侯<lb/>
幽眀録曰晉司空桓豁在荆州有參軍剪五月五日鴝<lb/>
鵒舌教令學語遂無所不名與人相閿顧參軍善彈琵<lb/>
<pb n="KR3k0003_WYG_044-19b"/>
琶雊鵒每聽移時<lb/>
世説曰桓大司馬曰謝仁祖企脚在北牖上彈琵琶故<lb/>
自有天際意<lb/>
詩齊王融詠琵琶詩曰抱月如可眀懐風殊復清絲中<lb/>
傳意緒花裏寄春情掩抑有竒態淒鏘多好聲芳袖幸<lb/>
時拂龍門空自生<lb/>
賦晉孫諺琵琶賦曰惟嘉桐之竒生于丹澤之北垠下<lb/>
修條而廻固上糺紛而干雲開黄鍾以挺幹表素質於<lb/>
<pb n="KR3k0003_WYG_044-20a"/>
倉春然後託乎公班妙意横施四分六合廣袤應規廻<lb/>
風臨樂刻飾流離弦則岱谷檿絲篚貢天府伯竒執軛<lb/>
杞妻抽緒大不過宫細不過羽清朗緊勁絶而不茹伶<lb/>
人鼓焉景響豐硠操暢駱驛遊乎風颺抑揚按捻拰搦<lb/>
摧藏爾乃叩少宫驛眀光發下柱展上腔儀蔡氏之繁<lb/>
弦放莊公之倍簧於是酒酣日晚改為秦聲壯諒抗愾<lb/>
土風所生延年度曲六彈俱成絀邪在正䟽宻有程離<lb/>
而不散滿而不盈沉而不重浮而不輕綿駒遺嘔岱宗<lb/>
<pb n="KR3k0003_WYG_044-20b"/>
梁父淮南廣陵郢都激楚毎至曲終歌闋亂以衆契上<lb/>
下奔鶩鹿奮猛厲波騰雨注飄飛電逝<lb/>
晉成公綏琵琶賦曰八音之用誦于典藝簫韶九奏物<lb/>
有容制惟此琵琶興自末世爾乃託巧班輸如意横施<lb/>
因形造美洪殺得宜柄如翠虬之仰首盤似靈龜之觜<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>臨樂則齊州之丹木柱則梁山之象犀<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>以玳瑁格<lb/>
以瑶枝若夫盤圖合靈太極形也三材片合兩儀生也<lb/>
分柱列位嵗數成也囘窻華表日月星也<lb/>
<pb n="KR3k0003_WYG_044-21a"/>
　　算簴<lb/>
釋名曰所以懸鐘者横曰算算峻也在上髙峻也樅曰<lb/>
簴簴舉也在傍舉算也<lb/>
毛詩曰設業設簴崇牙樹羽<lb/>
禮記曰夏后氏之龍算簴殷之崇牙周之璧翣<lb/>
鬻子曰大禹為銘於算簴銘言曰教寡人以道者擊鼓<lb/>
教以義者擊鍾教以事者振鐸語以憂者擊磬語以訟<lb/>
獄者揮鞀<lb/>
<pb n="KR3k0003_WYG_044-21b"/>
説苑曰秦博士對始皇陛下撞千石之鐘萬石之簴<lb/>
淮南子曰闔閭伐楚破九龍之鐘簴<lb/>
東觀漢記曰東海王彊殿鍾簴之懸<lb/>
莊子曰梓慶削木為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>見者驚猶鬼神魯侯問其術對<lb/>
曰臣將為鐻未嘗敢以耗氣齋七日忘忘四支然後入<lb/>
山林觀天性區别見成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然後加手<hi>鐻以夹鐘也</hi>
離騷曰簫鍾兮瑶簴<lb/>
賦漢賈誼簴賦曰牧太平以深志象巨獸之屈竒妙彫<lb/>
<pb n="KR3k0003_WYG_044-22a"/>
文以刻鏤舒循尾之采垂舉其鋸牙以左右相指負大<lb/>
鍾而欲飛<lb/>
銘後漢李尤鍾簴銘曰周因殷禮損益可知漢因於周<lb/>
猶若重規人因秦器事有可施鴻鍾怒簴物得其宜聲<lb/>
揚逺聞文耀委迤<lb/>
　　簫<lb/>
釋名曰簫肅也其聲肅肅而清也<lb/>
風俗通曰按舜作簫其形參差象鳯翼十管長三尺<lb/>
<pb n="KR3k0003_WYG_044-22b"/>
爾雅曰大簫謂之言小者謂之筊<lb/>
三禮圖曰雅簫長尺四寸二十四彄頌簫尺二寸十六<lb/>
彄<lb/>
尚書曰簫韶九成鳯皇来儀<lb/>
毛詩曰既備乃奏簫管具舉喤喤厥聲肅雍和鳴<lb/>
禮記曰仲夏之月命樂師均管簫<lb/>
莊子曰南郭子綦謂顔成子游曰汝聞人籟而未聞地<lb/>
籟汝聞地籟而未聞天籟<hi>郭象曰籟簫也</hi>
<pb n="KR3k0003_WYG_044-23a"/>
吕氏春秋曰客有以吹籟見越王者上下宫商和而越<lb/>
王不喜也或為之野音而王反悦之亦有如此者要在<lb/>
聽之而已<lb/>
列仙傳曰簫史者秦穆公時人善吹簫能致孔雀白鶴<lb/>
穆公女弄玉好之公妻焉一旦隨鳯飛去故秦樓作鳯<lb/>
女祠雍宫世有簫聲云<lb/>
漢書曰元帝多材藝吹洞簫自度曲被歌聲又曰元帝<lb/>
為太子體不安善忘不樂詔使王褒等之太子宫讀誦<lb/>
<pb n="KR3k0003_WYG_044-23b"/>
竒文太子善褒洞簫頌令後宫讀誦之<lb/>
史記曰周勃常為人吹簫給䘮事<lb/>
蔡邕月令章句曰簫長則濁短則清以臈宻實其底而<lb/>
増減之則和管而成音定無所復調當與琴瑟相㕘<lb/>
傅子曰馬先生能使木人吹簫比妙般輸墨翟曰不劣<lb/>
古矣<lb/>
叚龜龍涼州記曰吕纂咸寧三年胡人發張駿冢得玉<lb/>
簫<lb/>
<pb n="KR3k0003_WYG_044-24a"/>
丹陽記曰江寧縣南四十里慈母山積石臨江生簫管<lb/>
竹王褒洞簫賦所稱即此也其竹圓緻異於衆處自伶<lb/>
倫採竹嶰谷其後唯此簳見珍故歴代常給樂府而俗<lb/>
呼曰鼓吹山<lb/>
潯陽記曰廬山西南有康王谷又北頒城天欲雨輒聞<lb/>
鼓角簫笳之聲<lb/>
詩梁劉孝儀詠簫詩曰危聲合鼓吹絶㺯混笙箎管饒<lb/>
知氣促敘動覺唇移仙史安為貴能令秦女隨<lb/>
<pb n="KR3k0003_WYG_044-24b"/>
賦漢王褒洞簫賦曰原夫簫榦之所生出於江南之丘<lb/>
墟洞條暢以罕節標敷紛以扶疎徒觀其傍山側則嶇<lb/>
嶔巋﨑倚巇迤㠧誠可悲乎其不安也彌望儻莽連延<lb/>
曠蕩又足樂乎其敞閒也託身軀於厚土經萬世而不<lb/>
遷翔風蕭蕭經其末廻江流水溉其山朝露清泠而隕<lb/>
其側玉液浸潤而承其根孤雌寡鵠娛優乎其下春禽<lb/>
羣嬉翺翔乎其巔秋蜩不食抱檏而長吟𤣥猨悲嘯捜<lb/>
索乎其間於是般匠施巧䕫襄准法帶以象牙掍其㑹<lb/>
<pb n="KR3k0003_WYG_044-25a"/>
合其妙聲則清靜厭應<hi>音翳</hi>順敘卑迖<hi>他戾</hi>若孝子之事父<lb/>
也科條譬類誠應義理澎濞慷慨一何壯士優柔温潤<lb/>
又似君子或留而不行或行而不留愺恅瀾漫亡耦失<lb/>
疇故知音者樂而悲之不知音者怪而偉之故其為悲<lb/>
聲則莫不愴然累<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>撇涕抆淚其奏懽娛則莫不憚漫<lb/>
衎凱阿那㾯痿者已是以蟋蟀尺蠖跂行喘息魚瞰雞<lb/>
睨垂喙宛轉瞪瞢忘食況感隂陽之和而化風俗之倫<lb/>
哉<lb/>
<pb n="KR3k0003_WYG_044-25b"/>
　　笙<lb/>
釋名曰笙生也象物貫地而生以匏為之故曰匏竽亦<lb/>
是也其中空以受簧也<lb/>
世本曰隨作笙也<lb/>
爾雅曰大笙謂之巢小者謂之和<lb/>
説文曰舜祠之下得笙白玉管笙十三簧象鳯之身<lb/>
尚書曰笙鏞以閒鳥獸蹌蹌<lb/>
毛詩曰笙磬同音<lb/>
<pb n="KR3k0003_WYG_044-26a"/>
周官曰笙師掌教吹笙<lb/>
禮記曰女媧之笙簧<lb/>
穆天子傳曰西王母吟曰吹笙鼓簧中心翔翔<lb/>
尸子曰商容觀舞墨子吹笙墨子非樂而於樂有是也<lb/>
漢武内傳曰西王母命侍女董雙成吹雲和之笙<lb/>
列仙傳曰王子喬者周靈王太子晉也好吹笙作鳯鳴<lb/>
遊伊雒間道士浮邱公接以上嵩山<lb/>
魏志曰文帝令杜䕫於賔客中吹笙鼓琴䕫有難色遂<lb/>
<pb n="KR3k0003_WYG_044-26b"/>
黜免<lb/>
詩梁陸罩詠笙詩曰管清羅袖拂響合絳脣吹含情應<lb/>
節轉逸態逐聲移所美周王子弄羽一參差<lb/>
賦晉潘岳笙賦曰河汾之寳有曲沃之懸匏焉鄒魯之<lb/>
珍有汶陽之孤篠焉若乃緜蔓紛敷之麗浸潤靈液之<lb/>
滋固衆作者之所詳余可得而略之徒觀其制器也則<lb/>
審洪纎面短長<graphic n="KR1479" url="https://raw.githubusercontent.com/kanripo/KR-Gaiji/master/images/KR1479.png" mimeType="image/png"/>生簳裁熟簧設宫分羽經徴列商基<lb/>
黄鍾以舉韻望儀鳯以擢形寫皇翼以揷羽摹鸞音以<lb/>
<pb n="KR3k0003_WYG_044-27a"/>
厲聲於是乃有始泰終約前榮後悴激憤於今賤永懐<lb/>
乎故貴衆滿堂而飲酒獨向隅而掩淚援鳴笙而將吹<lb/>
先嗢噦以理氣或案衍夷靡或竦勇剽急或既往不返<lb/>
或已出復入徘徊布護渙衍葺襲舞既蹈而中輟節將<lb/>
撫而弗及輟張女之哀彈流廣陵之名散詠園桃之夭<lb/>
夭歌棗下之纂纂歌曰棗下纂纂朱實離離宛其落矣<lb/>
化為枯枝人生不能行樂何以虚諡為爾乃引飛龍鳴<lb/>
鵾雞雙鴻翔白鶴飛子喬輕舉眀君懐歸荆王喟其長<lb/>
<pb n="KR3k0003_WYG_044-27b"/>
吟楚妃嘆而増悲新聲變曲竒韻横逸縈纒歌鼓網羅<lb/>
鍾律爛熠爚以放艷欝蓬勃以氣出秋風詠於燕路天<lb/>
光重乎朝日大不踰宫細不過羽唱發章夏導揚韶武<lb/>
協和陳宋混一齊楚邇不逼而逺無擕聲成文而節有<lb/>
敘<lb/>
晉王廙笙賦曰其制器也則取不周之竹曽城之匏生<lb/>
懸崖之絶嶺邈隆峯以崇髙延修頸以亢首厭瑶口之<lb/>
陸離舞靈蛟之素鱗衘眀珠於帶垂弱舌紙薄鈆錘内<lb/>
<pb n="KR3k0003_WYG_044-28a"/>
藏合松臈以宻際糅彤丹以發光<lb/>
晉夏侯淳笙賦曰嗟萬物之殊觀莫比美乎音聲總衆<lb/>
異以合體匪求一以取成雖琴瑟之既麗猶靡尚於清<lb/>
笙爾乃採桐竹翦朱宻摘長松之流肥咸崑崙之所出<lb/>
抑揚嘘吸或<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>或吹厭枯挹按同覆互移初進飛龍重<lb/>
繼鵾雞振引合和如會如離若夫纒綿約殺足使放達<lb/>
者循察通豫平曠足使㢘規者棄節冲靈冷澹足使貪<lb/>
榮者退讓開眀爽亮足使慢惰者進竭豈衆樂之能倫<lb/>
<pb n="KR3k0003_WYG_044-28b"/>
邈竒特而殊絶<lb/>
　　笛<lb/>
風俗通曰笛武帝時邱仲所作也笛滌也所以滌邪穢<lb/>
納之雅正也長尺四寸七孔後有羌笛見馬融賦<lb/>
傅子曰列和善吹笛吳姬之聲無以加也<lb/>
伏滔蔡邕長笛賦敘曰余同僚桓子野有故長笛賦傳<lb/>
之耆艾云蔡邕之所作也初邕避難江南宿於柯亭柯<lb/>
亭之館以竹為椽仰而眄之曰良竹也取以為笛竒聲<lb/>
<pb n="KR3k0003_WYG_044-29a"/>
獨絶歴代傳之<lb/>
廣雅曰籥謂之笛有七孔<lb/>
魏略曰游楚好音樂畜笛者毎持以自隨<lb/>
世説曰王子猷聞桓子野善笛而不識遇桓於岸上過<lb/>
船中客有識之者云此是桓子野王便令人與相問聞君<lb/>
善吹試為我一奏桓爾時已貴顯素聞王名即便廻下<lb/>
車踞胡牀為作三調弄畢便去客主竟不交言<lb/>
俗説曰宋褘是石崇妓綠珠弟子有國色善吹笛後在<lb/>
<pb n="KR3k0003_WYG_044-29b"/>
晉眀帝宫帝疾患危篤羣臣進諫請出宋褘時朝賢悉<lb/>
見帝曰卿諸人誰欲得者衆人無言阮遥集時為吏部<lb/>
尚書對曰願以賜臣即與之又曰謝仁祖妾阿妃有國<lb/>
色甚善吹笛謝死阿妃誓不嫁郄曇時為北中郎設權<lb/>
計遂得阿妃為妾阿妃終身不與曇言<lb/>
叚龜龍涼州記曰吕纂時胡人發張駿冢得玉笛<lb/>
續搜神記曰合肥口有一大白船覆在水中云是曹公<lb/>
舶船嘗有漁人夜宿以船繫之聞筝笛弦節之音漁人<lb/>
<pb n="KR3k0003_WYG_044-30a"/>
夢人驅遣云勿近官妓此人驚即移去相傳云曹公載<lb/>
妓船覆於此猶存焉<lb/>
幽眀録曰永嘉中太山民巢氏先為相縣令居在晉陵<lb/>
家婢採薪忽有一人追隨婢還家不使人見與婢宴飲<lb/>
輒吹笛而歌歌云閑夜寂已清長笛亮且鳴若欲知我<lb/>
者姓郭字長生<lb/>
賦楚宋玉笛賦曰余嘗觀於衡山之陽見竒篠異榦罕<lb/>
節間枝之叢生也其處磅磄千仞絶谿陵阜隆崌萬丈<lb/>
<pb n="KR3k0003_WYG_044-30b"/>
磐石雙起丹水涌其左醴泉流其右師曠將為陽春北<lb/>
鄙白雪之曲取其䧺焉宋意將送荆卿於易水之上得<lb/>
其雌焉於是天旋少隂白日西靡命巗香使午子延長<lb/>
頸奮玉手摛朱脣曜皓齒頳顔臻玉貌起吟清商追流<lb/>
徴<lb/>
後漢馬融長笛賦曰融既博覽典雅精<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>術數又性好<lb/>
音律能鼓琴吹笛為督郵無留事獨卧郿縣平陽鄔中<lb/>
有雒客舍逆旅吹笛融去京師踰年暫聞甚悲而樂之<lb/>
<pb n="KR3k0003_WYG_044-31a"/>
作長笛賦其辭曰惟籦籠之竒生兮于終南之隂崖託<lb/>
九成之孤岑臨萬仞之石溪是以間介無蹊人迹罕到<lb/>
猿蜼晝吟鼯鼠夜呌於是放臣逐子棄妾離友攅乎下<lb/>
風收精注耳䕫襄比律子野協吕十二畢具黄鐘為主<lb/>
詳觀夫曲𦙍之繁㑹叢雜何其富也紛葩爛熳誠可喜<lb/>
也波散廣衍實可異也律吕既和哀聲五降曲終闋盡<lb/>
餘弦更興繁手累發宻櫛疊重上擬法於韶箾南籥中<lb/>
取度於白雪淥水下采制於延露巴人于時也綿駒吞<lb/>
<pb n="KR3k0003_WYG_044-31b"/>
聲伯牙毁弦瓠巴聑<hi>下抰反</hi>柱磬襄弛懸近世雙笛從羌<lb/>
起羌人伐竹未及已龍鳴水中不見已截竹吹之聲相<lb/>
似易京君眀識音律故本四孔加以一君眀所加孔後<lb/>
出是謂商聲五音畢<lb/>
　　笳<lb/>
蔡琰别傳曰琰字文姬先適河東衛仲道夫亡無子歸<lb/>
寧于家漢末大亂為胡騎所獲在左賢王部伍中春月<lb/>
登胡殿感笳之音作詩言志曰胡笳動兮邊馬鳴孤鴈<lb/>
<pb n="KR3k0003_WYG_044-32a"/>
歸兮聲嚶嚶<lb/>
曹嘉之晉書曰劉疇曽避亂塢壁賈胡百數欲害之疇<lb/>
無懼色援笳而吹之為出塞之聲動其遊客之思於是<lb/>
羣胡皆倚泣而去<lb/>
世説曰劉越石為胡騎所圍數重城中窘廹無計劉始<lb/>
夕乗月登樓清嘯胡賊聞之皆悽然長歎中夜吹奏胡<lb/>
笳賊皆流涕人有懐土之切向曉又吹賊并起圍奔走<lb/>
或云是劉道真<lb/>
<pb n="KR3k0003_WYG_044-32b"/>
賦魏杜摰笳賦曰唯葭蘆之為物諒絜勁之自然託妙<lb/>
體於阿澤歴百代而不遷於是秋節既至百物具成嚴<lb/>
霜告殺草木殞零賔鳥鼓翼蟋蟀悲鳴羈旅之士感時<lb/>
用情乃命狄人操笳揚清吹東角動南徴清羽發濁商<lb/>
起剛柔待用五音迭進倐爾却轉忽焉前引或緼緼以<lb/>
和懌或悽悽以燋殺或漂淫以輕浮或遲重以沉滯<lb/>
晉孫楚笳賦曰銜長葭以汎吹噭啾啾之哀聲奏胡馬<lb/>
之悲思詠北狄之遐征順谷風以撫節飄逸響乎天庭徐<lb/>
<pb n="KR3k0003_WYG_044-33a"/>
疾從宜音引代起叩角動商鳴羽發徴若夫廣陵散吟<lb/>
三節白紵太山長曲哀及梁父似鴻鴈之將雛乃羣翔<lb/>
於河渚<lb/>
晉夏侯湛夜聽笳賦曰越鳥戀乎南枝胡馬懐夫朔風<lb/>
惟人情之有思乃否滯而發中南閭兮拊掌北閻兮鳴<lb/>
笳鳴笳兮協節分唱兮相和相和兮哀諧慘激暢兮清<lb/>
哀奏烽燧之初驚展從繇之歎乖伸棄兮更纏遷調兮<lb/>
故顔披涼州之妙㕘𢮓飛龍之竒引垂幽蘭之遊響来<lb/>
<pb n="KR3k0003_WYG_044-33b"/>
楚妃之絶歎放鵾雞之弄音散白雪之清變<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻六十</head>
    <p>
<pb n="KR3k0003_WYG_060-1a"/>
欽定四庫全書<lb/>
　藝文類聚巻六十　　　　唐　歐陽詢　撰<lb/>
　軍器部<hi>牙彈</hi>　<hi>劒/矟</hi>　<hi>刀/</hi>　<hi>匕首/</hi>　<hi>鋏/</hi>　<hi>弓/</hi>　<hi>箭/</hi>　<hi>弩</hi>
　　牙<lb/>
兵書曰牙旗者將軍之精凡始竪牙必以剛日剛日者<lb/>
謂之上尅下也立牙之日吉氣來應大勝之徴<lb/>
黄帝出軍訣曰始立牙之日旗幡指敵或從風而舉暉<lb/>
暉終日不絶繞竿勇氣奔逸又曰將軍出兵有所討伐<lb/>
<pb n="KR3k0003_WYG_060-1b"/>
引兵出城門望見白雲及白水者舉白牙旗五色牙旗<lb/>
隨天氣四時<lb/>
魏志曰典韋初為張邈士屬趙寵牙門旗長大莫能勝<lb/>
韋一手建之寵異其才力<lb/>
吳志曰陸遜為右都督㑹丹陽賊帥費棧扇動山越權<lb/>
遣遜討棧棧支黨多所往兵少遜乃益施牙幢分付鼓<lb/>
角夜潜出谷間鼔譟而前應即破散<lb/>
抱朴子曰軍所始舉牙立旗風氣和調幡校飄飄終日<lb/>
<pb n="KR3k0003_WYG_060-2a"/>
不息者其軍有功也<lb/>
賦吳胡綜大牙賦曰黄武八年黄龍見夏口孫權稱號<lb/>
因瑞改元作黄龍大牙常在軍中進退視其所向命綜<lb/>
為賦曰狼狐垂象實惟兵精聖人觀法是效是營始作<lb/>
器械爰求厥成明明大吳實天生德乃律天時制其神<lb/>
軍取象太一五將三門疾則如電遲則如雲進止有度<lb/>
約而不煩四靈既布黄龍處中周制日月實曰太常傑<lb/>
然特立六軍四望<lb/>
<pb n="KR3k0003_WYG_060-2b"/>
祭文後漢滕輔祭牙文曰㳟脩太牢絜薦遐靈推轂之<lb/>
任實討不庭天道助順正直聰明<lb/>
晉袁宏祭牙文曰天生五材治道所司廢一不可靜亂<lb/>
輔時<lb/>
晉顧愷之祭牙文曰維某年某月日錄尚書事豫章公<lb/>
裕敢告黄帝蚩尤五兵之靈兩儀有政四海有王奉命<lb/>
在天世徳重光烈烈髙牙闐闐伐鼔白氣經天簡揚神<lb/>
武<lb/>
<pb n="KR3k0003_WYG_060-3a"/>
宋王誕伐廣固祭牙文曰敬建崇牙顯兹威靈使鳴金<lb/>
輟釁無戰有寕皇風幽被凱斾歸旌<lb/>
宋鄭鮮之祭牙文曰絜牲先事薦兹敬祭崇牙既建義<lb/>
鋒增厲人鬼一揆三才同契惟兹靈鑒庶必有察逆順<lb/>
幽辨忠孝顯節使凶醜時殱主寕臣恱振旅上京凱歸<lb/>
西蕃神器增暉四境永安<lb/>
　　劒<lb/>
釋名曰劒檢也所以防檢非常也<lb/>
<pb n="KR3k0003_WYG_060-3b"/>
集韻曰鐔劒口也<lb/>
字林曰瑑劒鼻也<lb/>
龍魚河圖曰流州在西海中上多積石名為昆吾石冶<lb/>
其石成鐵作劒光明四照洞如水精又曰劒名飛揚<lb/>
管子曰葛天盧之山發而出金蚩尤受而制之以為劒<lb/>
鎧矛㦸<lb/>
山海經注曰汲郡冡中得銅劒一枚長三尺五寸今所<lb/>
名干將劒明古者通以錫銅為兵器又曰君子之國其<lb/>
<pb n="KR3k0003_WYG_060-4a"/>
人衣冠帶劒<lb/>
周官曰鄭之刀宋之斤魯之削吳越之劒遷乎其地而<lb/>
不能為良地氣然也<lb/>
管子曰羽劒珠飾者斬生之斧也<lb/>
吳越春秋曰越王允常聘歐冶子作名劒五枚一曰純<lb/>
鉤二曰湛盧三曰豪曹或曰盤郢四曰魚腸五曰巨闕<lb/>
秦客薛燭善相劒王取純鉤示之薛燭矍然望之曰沉<lb/>
沉如芙蓉始生於湖觀其文如列星之行觀其光如水<lb/>
<pb n="KR3k0003_WYG_060-4b"/>
之溢塘觀其文色煥煥如氷將釋見日之光王曰客有<lb/>
賣此劒者有市之鄉三十駿馬千疋千户之都二其可<lb/>
與乎薛燭曰不可臣聞王之造此劒赤堇之山破而出<lb/>
錫若耶之谿涸而出銅吉日良時雨師灑道雷公發鼔<lb/>
蛟龍捧罏天帝壯炭太一下觀於是歐冶子因天地之<lb/>
精造為此劒取湛盧視之薛燭曰善哉銜金鐵之英行<lb/>
氣託靈服此劒者可以折衝伐敵人君有逆謀則去之<lb/>
允常以魚腸湛盧豪曹獻吳王僚後闔閭為一女殺生<lb/>
<pb n="KR3k0003_WYG_060-5a"/>
以送死湛盧之劒惡其無道乃去如楚昭王寐而得之<lb/>
召風胡子問之此劔值幾何對曰赤堇之山已合若耶<lb/>
之谿深而不測羣神上天歐冶子已死雖有傾城量金<lb/>
珠玉猶不可與况駿馬萬户之都乎<lb/>
越絶書曰楚王召風胡子而問之曰寡人聞吳有干將<lb/>
越有歐冶子寡人願請此二人作鐵劒乃令風胡子之<lb/>
吳見歐冶子干將使之作為鐵劒曰泰阿晉鄭聞而求<lb/>
之不得興師圍楚於是王引泰阿之劒登城而麾之三<lb/>
<pb n="KR3k0003_WYG_060-5b"/>
軍破敗士卒迷惑千里流血猛獸歐瞻江水折揚晉<lb/>
鄭之頭畢白<lb/>
列子曰衛孔周其祖得殷帝之寳劒童子服之却三軍<lb/>
之衆其一曰含光視之不可見運之不知其所觸泯然<lb/>
無際經物而物不覺二曰承影將旦昧爽之交日夕昏<lb/>
明之際北面察之淡焉若有物在莫識其狀其觸物也<lb/>
寂無有聲而物不疾三曰霄練方晝見其影不見光驢<lb/>
騞然而過隨合覺疾而不血刃此三寳傳之十三世矣<lb/>
<pb n="KR3k0003_WYG_060-6a"/>
又曰宋王有蘭子者以技干宋元君弄七劒迭躍之五<lb/>
劒常在空中元君大驚立賜金帛又曰周穆王征西戎<lb/>
西戎獻昆吾之劒赤刄切玉如泥<lb/>
莊子曰昔趙文王喜劒莊子曰臣聞大王喜劒臣有三<lb/>
劒惟王所用有天子劒有諸侯劒有庻人劒天子之劒<lb/>
以燕谿石城為鋒齊代為鍔晉衛為脊周宋為鐔韓魏<lb/>
為鋏統以渤海帶以常山此劒一用匡諸侯天下服矣<lb/>
諸侯之劒以智勇士為鋒以精廉士為鍔以賢良士為<lb/>
<pb n="KR3k0003_WYG_060-6b"/>
脊以忠聖士為鐔以豪傑為鋏此劒一用如雷霆之震<lb/>
也庻人之劒蓬頭突鬢垂冠曼胡之纓短後之衣瞑目<lb/>
而語難相擊於前此無異鬪雞一旦命以絶矣今大王<lb/>
有天子之位而好庶人之劒臣竊為大王薄之<lb/>
荀卿子曰桓公之慈太公之闕文王之琢莊君之忽闔<lb/>
閭子干將莫耶巨闕辟閭皆古良劒也<lb/>
尸子曰水試斷鵠鴈陸試斷牛馬所以觀良劒也<lb/>
呂氏春秋曰楚人有渉江者其劒自舟中墜於水遂刻<lb/>
<pb n="KR3k0003_WYG_060-7a"/>
其舟曰是吾劒之所從墜也舟止從其所契刻者入水<lb/>
求之舟已行矣而劒不行求劒若此不亦惑乎又曰荆<lb/>
有佽飛者得寳劒於江干遂還反渉江至於中流而兩<lb/>
蛟夾繞其船佽飛攘臂祛衣拔寳劒赴江刺蛟殺之荆<lb/>
王聞之任以執圭<lb/>
史記曰吳季札之初使北過徐徐君好季札劒口不敢<lb/>
言季札知之為使上國未獻還至徐徐君已死乃解其<lb/>
寳劒擊徐君塚樹而去又曰秦昭王臨朝歎息應侯進<lb/>
<pb n="KR3k0003_WYG_060-7b"/>
曰臣聞主憂臣辱主辱臣死今大王中朝而憂臣敢請<lb/>
其罪王曰吾聞楚之鐵劒利而倡優拙夫鐵劒利則士<lb/>
勇倡優拙則思慮逺矣以逺思慮而御勇士恐楚之圗<lb/>
秦又曰髙祖送徒驪山到豐而夜徑澤中令一人行前<lb/>
行前者還報曰前有大蛇當徑願還髙祖曰壯士行何<lb/>
畏乃前拔劒斬蛇又曰髙祖擊英布時為流矢所中髙<lb/>
祖問醫曰病可治於是髙祖慢罵之曰吾從布衣提三<lb/>
尺劒取天下此非天命乎命乃在天雖扁鵲何益又曰<lb/>
<pb n="KR3k0003_WYG_060-8a"/>
陳平間行仗劒亡渡河船人見其美丈夫獨行疑其亡<lb/>
將腰中有金寳因之欲殺平平恐解衣佐刺船船人知<lb/>
其無乃止<lb/>
說苑曰經侯徃過魏太子左帶玉具劒右帶環佩左光<lb/>
照右右光照左<lb/>
異苑曰晉惠帝元康三年武庫火燒孔子履髙祖斬白<lb/>
蛇之劒咸見此劒穿屋飛去莫知所向<lb/>
漢書曰雋不疑字曼倩帝使暴勝之為直指使者素聞<lb/>
<pb n="KR3k0003_WYG_060-8b"/>
不疑賢遣吏請與相見不疑冠進賢冠帶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>具劒<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>磊落壯</hi>
<hi>大貌</hi>又曰陸賈常乗安車駟馬從歌鼔琴瑟侍者十人寳<lb/>
劒值百金其遊漢庭名聲藉甚<hi>言狼藉其盛</hi>
漢武内傳曰西王母帶分景之劒上元夫人帶流黄擇<lb/>
精之劒<lb/>
東觀漢記曰世祖時有獻名馬寳劒值百金馬以駕鼔<lb/>
車劒以賜騎士<lb/>
吳越春秋曰伍子胥過江解其劒與漁父曰此劒中有<lb/>
<pb n="KR3k0003_WYG_060-9a"/>
七星北斗其值百金<lb/>
典論曰建安二十四年二月壬午魏太子丕造百辟寳<lb/>
劒長四尺二寸淬以清漳厲以礛諸飾以文玉表以通<lb/>
犀光似流星名曰飛景<lb/>
雷次宗豫章記曰吳未亡恒有紫氣見斗牛之間張華<lb/>
聞雷孔章妙逹緯象乃要宿問天文孔章曰惟牛斗之<lb/>
間有異氣是寳物之精在豫章豐城張華遂以孔章為<lb/>
豐城令至縣掘深二丈得玉匣長八尺開之得二劒其<lb/>
<pb n="KR3k0003_WYG_060-9b"/>
夕斗牛氣不復見孔章乃留其一匣而進之劒至光耀<lb/>
煒曄煥若電發後張華遇害此劒飛入襄城水中孔章<lb/>
臨亡戒其子恒以劒自隨後其子為建安從事經淺瀨<lb/>
劒忽於腰間躍出遂視見二龍相隨焉<lb/>
文士傳曰魏文帝愛楊脩才脩誅後追憶脩脩曾以寳<lb/>
劒與文帝文帝後佩之告左右曰此楊脩劒也<lb/>
沈約宋書曰世祖賜謝莊以與豫州刺史魯爽别後爽<lb/>
反叛世祖因宴集問劒所在荅曰昔以與魯爽别竊為<lb/>
<pb n="KR3k0003_WYG_060-10a"/>
陛下杜郵之賜上甚恱當時以為知言<lb/>
詩宋鮑照詩曰雙劒將别離先在匣中鳴雌沉呉江裏<lb/>
雄飛入楚城吳江深無底楚闕有崇扃一為天地别豈<lb/>
直限幽明神物終不隔千祀儻還并<lb/>
梁吳筠詠寳劒詩曰我有一寳劒出自昆吾谿照人如<lb/>
照水切玉如切泥鍔邊霜凜凜匣上風凄凄寄語張公<lb/>
子何當來見携<lb/>
銘後漢士孫瑞劒銘曰天生五材金徳惟剛從革庚辛<lb/>
<pb n="KR3k0003_WYG_060-10b"/>
含景吐商辯物利用勳伐彌彰暨彼良工歐冶干將爰<lb/>
造寳劒巨闕墨陽上通皓靈獲兹休祥剖山竭川虹蜺<lb/>
消亡曜威燿武震動遐荒楚以定霸越以取強<lb/>
晉裴景聲文身劒銘曰器以利顯實以名舉長劒耿介<lb/>
體文經武陸㫁𤣥犀水截輕羽九功斯象七徳是輔<lb/>
晉張協泰阿劒銘曰泰阿之劒世載其美淬以清波礪<lb/>
以越砥如玉斯曜若影在水不運自肅率土從軌<lb/>
啓梁簡文帝謝勑賚方諸劒等啓曰纔發紫函彫竒溢<lb/>
<pb n="KR3k0003_WYG_060-11a"/>
目始開泥檢麗飾交陳巳匹丹霞之暉乍比青雲之制<lb/>
身文且貴器用惟冝寒暑兼華左右相照<lb/>
梁沈約為東宫謝勑賜孟嘗君劒啓曰田文重氣徇名<lb/>
四豪莫及寳劒雄身故能威陵秦楚人高事逺遺物足<lb/>
竒謹加玩服以深存古之懐<lb/>
　　刀<lb/>
字林曰琫佩刀下飾也天子以玉諸侯以金琕佩刀上<lb/>
飾也<lb/>
<pb n="KR3k0003_WYG_060-11b"/>
太公兵法曰刀子之神名曰脫光<lb/>
禮記曰割刀之用鸞刀之貴貴其義也<lb/>
論語曰子之武城聞弦歌之聲夫子莞爾而笑曰割雞<lb/>
焉用牛刀<lb/>
楚辭曰鈆刀進御遥棄泰呵<lb/>
孔叢子曰秦王得西戎利刀以之割玉如割木焉<lb/>
漢書曰龔遂為渤海太守民有帶持刀劒者使賣劒買<lb/>
牛賣刀買犢曰何為帶牛而佩犢<lb/>
<pb n="KR3k0003_WYG_060-12a"/>
班固與弟超書曰竇侍中遺仲叔楚勝陵錯横刀玉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
早削一枚金錯半垂刀一枚<lb/>
東觀漢記曰馬嚴為陳留太守建初中嚴病遣功曹史<lb/>
李龔奉章詣闕上召見龔問疾病形狀以黄金十斤葛<lb/>
縳佩刀書刀革帶付龔賜嚴又曰賜鄧遵金對鮮卑緄<lb/>
帶一具金錯五十辟把刀墨再屈環横刀金鏡屈尺八<lb/>
佩刀各一<lb/>
魏武帝令曰往歳作百辟刀五枚適成先以一與五官<lb/>
<pb n="KR3k0003_WYG_060-12b"/>
將其餘四吾諸子中有不好武而好文學將以次與之<lb/>
典論曰昔者周魯寳赤刀孟勞又曰平造百辟寳刀名<lb/>
靈寳其二采似丹霞名曰含章其三鏗似崩霜名曰素<lb/>
質<lb/>
費禕别傳曰孫權以手中常所執寳刀贈之<lb/>
蜀志曰初孫權以妹妻先主妹才㨗剛猛有諸兄風侍<lb/>
婢百餘人皆親執刀侍立先主每入心常慄慄<lb/>
物理論曰古有阮師之刀天下之所寳貴也初阮之作<lb/>
<pb n="KR3k0003_WYG_060-13a"/>
刀受法於金精之靈七月庚辛見金神於冶監之門其<lb/>
人光色燁燿向而再拜神執其手曰子可敎也既致之<lb/>
閑宴設饌而問焉神敎以水火之齊五精之陶用隂陽<lb/>
之候取剛軟之和<lb/>
陸機晉書曰王濬之在郡也夢懸四刀於其上甚惡之<lb/>
濬主簿李榖拜賀曰夫三刀為州而見四益一也明府<lb/>
其臨益州乎<lb/>
聖證論曰昔國家有優曰史利漢氏舊優也云梁兾有<lb/>
<pb n="KR3k0003_WYG_060-13b"/>
火浣布切玉刀一朝以為誕而不信也正始初得火浣<lb/>
布乃信<lb/>
晉中興書曰初魏徐州刺史吕䖍有佩刀工相之以為<lb/>
必三公可服此刀䖍謂别駕王祥曰茍非其人刀或為<lb/>
害卿有公輔之量故以相與<lb/>
蒲元傳曰君性多竒思於斜谷為諸葛亮鑄刀三千口<lb/>
刀成自言漢水鈍弱不任淬用蜀江爽烈是謂大金之<lb/>
元精天分其野乃命人於成都取江水君以淬刀言雜<lb/>
<pb n="KR3k0003_WYG_060-14a"/>
涪水不可用取水者捍言不雜君以刀畫水言雜八升<lb/>
取水者叩頭云於涪津覆水遂以涪水八升益之以竹<lb/>
筒内鐵珠滿中舉刀斷之應手虛落因曰神力今屈耳<lb/>
環者乃是其遺範<lb/>
賦魏陳王曹植寳刀賦曰建安中魏王命有司造寳刀<lb/>
五枚以龍熊鳥雀為識太子得一余及余弟饒陽侯各<lb/>
得一焉有皇漢之明后思潜逹而𤣥通飛文藻而博致<lb/>
揚武備以禦凶然後礪以五方之石鑑以中黄之壌規<lb/>
<pb n="KR3k0003_WYG_060-14b"/>
圓景以定環攄神功而造像陸斬犀革水㫁龍角輕撃<lb/>
浮截刃不纎流踰南越之巨闕超西楚之泰阿寔真精<lb/>
之攸御永天祿而是荷<lb/>
銘後漢溤敬通刀陽銘曰脩爾甲兵用戒不虞見危致<lb/>
命臨事而懼文不可匿武不可黷文武孔純荷天之禄<lb/>
又刀隂銘曰温温穆穆配天之威苗裔無疆福報永綏<lb/>
後漢李尤錯佩刀銘曰佩之有錯抑武揚文豈為麗好<lb/>
將戒有身又金馬書刀銘曰巧冶煉剛金馬託形貢文<lb/>
<pb n="KR3k0003_WYG_060-15a"/>
錯鏤兼勒工名<lb/>
魏文帝露陌刀銘曰於鑠良刀胡煉亶時譬諸麟角靡<lb/>
所任兹不逢不若永世寳持<lb/>
曹植寳刀銘曰造兹寳刀既礱既礪匪以尚武予身是<lb/>
衛麟角匪觸鸞距匪蹷<lb/>
魏王粲刀銘曰相時隂陽制兹利兵和諸色劑考諸濁<lb/>
清陸剸犀兕水截鯢鯨君子服之式章威靈<lb/>
魏何晏斬猛獸刀銘曰徒搏不兵作戒宣邱用造斯器<lb/>
<pb n="KR3k0003_WYG_060-15b"/>
螭獸是劉制禽允良昏明亶時永釐厥後蠲民之災<lb/>
晉張協文身刀銘曰寳刀既成窮理盡妙繁文波迴流<lb/>
光電照又把刀銘曰奕奕名金昆吾遺璞裁為把刀利<lb/>
亞切玉時文斯偃含精内燭威助雖化武不可黷<lb/>
晉裴景聲文身刀銘曰良金百鍊乙名展巧寳刀既成<lb/>
窮理盡妙文繁波流迴光靈照在我皇世戢不可耀<lb/>
啓梁簡文帝謝勑賚善勝威勝刀啓曰氷鍔含彩雕琰<lb/>
表飾名均素質神號脫光五寳初成曹丕先荷其一二<lb/>
<pb n="KR3k0003_WYG_060-16a"/>
勝今造愚臣揔被其恩錫韓非之書未足為比給博山<lb/>
之筆方此更輕<lb/>
梁劉孝儀為晉安王謝東宫賜玉環刀啓曰苗峰珍鋌<lb/>
利極鈎芒謹當擁以雄身藉而安體不令北海小雍孤<lb/>
擅穿滕之寄廬江佩刀獨表不欺之驗<lb/>
　　匕首<lb/>
通俗文曰匕首劒屬其頭類匕故曰匕首短而便用<lb/>
說苑曰秦王以五十里封鄢陵之君辭不受使唐且謝<lb/>
<pb n="KR3k0003_WYG_060-16b"/>
秦秦王怒曰甞見天子之怒乎一怒伏尸百萬流血千<lb/>
里唐且曰大王甞聞布衣韋帶之士怒乎一怒伏尸二<lb/>
人流血五歩即按其匕首起曰今將是矣王變色曰先<lb/>
生就坐寡人喻矣秦破韓滅魏鄢陵獨以五十里存者<lb/>
徒用先生故也<lb/>
諸葛故事曰成都作匕首五百枚以給騎士<lb/>
典論曰昔周魯寳雍狐之㦸屈盧之矛孤父之戈徐氏<lb/>
匕首凡斯皆上世名器君子雖有文事必有武備矣又<lb/>
<pb n="KR3k0003_WYG_060-17a"/>
曰魏太子造百辟匕首二其一理似堅氷名曰清剛其<lb/>
二曜似朝日名曰揚文<lb/>
神仙傳曰有書生姓張就李仲文學隐術久無所得患<lb/>
之張懐匕首所之仲文笑曰我寕可殺<lb/>
銘晉張載匕首銘曰先民造制戒豫惟詳匕首之設應<lb/>
速用近既不忽備亦無輕忿利以形彰功以道隱<lb/>
　　鋏<lb/>
戰國䇿曰馮諼為孟甞客彈劒鋏而歌曰長鋏歸來乎<lb/>
<pb n="KR3k0003_WYG_060-17b"/>
食無魚<lb/>
銘晉張協長鋏銘曰五才並建金作明威長鋏陸離弭<lb/>
凶防違素刃霜厲溢景横飛又短鋏銘曰器用多品詭<lb/>
制殊觀亦有短鋏清暉載爛昔在先朝戢兵静亂惟皇<lb/>
寳之優而弗玩<lb/>
　　弓<lb/>
釋名曰弓穹也張之穹隆然其末曰簫言簫邪又謂之<lb/>
弭以骨為之滑弭弭也中央曰弣弣撫也所撫持也<lb/>
<pb n="KR3k0003_WYG_060-18a"/>
山海經曰少皡生般是始弓矢<hi>世本云牟夷作矢揮作弓弓矢一器作者兩人</hi>
<hi>於義有疑此言般作之是也</hi>
龍魚河圖曰弓之神名曰曲張<lb/>
爾雅曰弓有縁謂之弓無緣者謂之弭以金者謂之銑<lb/>
以蜃者謂之珧以玉者謂之珪<lb/>
方言曰弓藏謂之鞬或謂之韇<lb/>
説文曰角端獸狀似豕角善為弓出胡休夕國<lb/>
易曰弦木為弧剡木為矢弧矢之利以威天下<lb/>
<pb n="KR3k0003_WYG_060-18b"/>
廣雅曰繁弱鉅黍弓也<lb/>
周官曰司弓掌六弓四弩八矢之法辯其名物而掌其<lb/>
守藏與其出入中春獻弓弩中秋獻矢箙<hi>箙盛矢器</hi>天子之<lb/>
弓合九而成規諸侯合七而成規大夫合五而成規士<lb/>
合三而成規又曰弓人為弓取六材必以其時六材既<lb/>
聚巧者和之幹者以為逺也角者以為疾也筋者以為<lb/>
深也膠者以為和也絲者以為固也漆者以為受霜露<lb/>
也凡取幹之道七柘為上檍次之檿桑次之橘次之木<lb/>
<pb n="KR3k0003_WYG_060-19a"/>
𤓰次之荆次之竹為下<lb/>
毛詩曰彤弓天子賜有功諸侯也<lb/>
左傳曰顔高之弓六鈞<hi>顔高魯人也三十斤為鈞</hi>又曰分魯公以大<lb/>
路大旂夏后氏之璜封父之繁弱<lb/>
郭璞毛詩拾遺曰象弭魚服毛云弭弓反末以象骨為<lb/>
之盖俗説之誤也<lb/>
左傳曰左執鞭弭弭者弓之别名謂以象牙為弓今西<lb/>
方有以犀角及器角為弓者<lb/>
<pb n="KR3k0003_WYG_060-19b"/>
列子曰紀昌學射於飛衛飛衛曰爾先學不瞬而後能<lb/>
又使學視小如大紀昌以氂懸虱在牖南面而望之三<lb/>
年之後如輪覩物皆山邱也乃以燕角之弧朔蓬之幹<lb/>
射之貫虱之心而懸不絶<lb/>
楚辭曰帶長劒挾素弓<lb/>
荀卿子曰天子彫弓諸侯彤弓大夫黒弓禮也<lb/>
戰國䇿曰楚人有好以弱弓㣲繳加歸鴈之上者頃襄<lb/>
王聞而召問之對曰見鳥六雙王何不以聖人為弓以<lb/>
<pb n="KR3k0003_WYG_060-20a"/>
勇士為繳時張而射之此六雙者可得而囊載也<lb/>
家語曰楚共王出遊亡其烏號之弓<hi>烏號良弓名也</hi>左右請求<lb/>
之王曰楚人失弓楚人得之又何求焉<lb/>
孔叢子曰楚王張繁弱之弓載忘歸之矢以射蛟兕於<lb/>
雲夢<lb/>
列女傳曰晉平公使工為弓三年乃成射不穿一札公<lb/>
怒將殺工其妻見公曰妾之夫造此弓亦勞矣幹生泰<lb/>
山之阿一日三覩隂三覩陽傅以燕牛之角纒以荆麋<lb/>
<pb n="KR3k0003_WYG_060-20b"/>
之筋糊以河魚之膠此四者天下之選也而不穿一札<lb/>
是君不能射也妾聞射之道左手如拒石右手如附支<lb/>
右手發箭左手不知公以其儀而穿七札弓工立得出<lb/>
賜金三鎰<lb/>
闕子曰宋景公使弓工為弓九年來見公曰為弓亦遲<lb/>
對曰臣不得見公矣曰臣之精盡於弓矣獻弓而歸三<lb/>
日而死公張弓登臺東西而射矢踰孟霜之山集彭城<lb/>
之東其餘力逸勁飲羽於石梁<lb/>
<pb n="KR3k0003_WYG_060-21a"/>
淮南子曰淇衛箘簵<hi>箘簵箭竹也出於淇地衘箭羽</hi>飾以金銀錫雖有<lb/>
薄縞之幨然獨不能穿也若假之筋角之力弓弩之勢<lb/>
則貫兕甲而終於革楯矣<lb/>
新序曰楚熊渠夜行見寢石彎弓射之沒矢飲羽下視<lb/>
知石也却復射之矢摧無迹<lb/>
東觀漢記曰葢延字巨卿身長八尺彎弓三百斤<lb/>
張璠漢記曰陳球為零陵太守州兵朱葢等反球守城<lb/>
弦大木為弓羽矛為矢機發之逺射千餘人斬朱葢等<lb/>
<pb n="KR3k0003_WYG_060-21b"/>
風俗通曰烏號弓者柘桑之枝枝條暢茂烏登其上垂<lb/>
下著地烏適飛去從後撥殺取以為弓因為烏號耳<lb/>
　　箭<lb/>
釋名曰矢指也其有所指向迅疾也又謂之箭箭進也<lb/>
其本曰足矢形似木木以下為本以根為足其末曰括<lb/>
括㑹也與弦相㑹也<lb/>
說文曰矢弓弩矢也象鏑括羽之形<lb/>
世本曰夷牟作矢<lb/>
<pb n="KR3k0003_WYG_060-22a"/>
太公兵法曰箭之神名續長<lb/>
易曰弦木為弧剡木為矢<lb/>
周官曰庭氏掌射國中之妖鳥若不見其鳥獸則以救<lb/>
日之弓救月之矢夜射之<lb/>
禮記曰故男子生桑弧蓬矢六以射天地四方天地四<lb/>
方者男子之所有事也故必先有志於其所有事<lb/>
六韜曰䧟堅陣敗强敵大黄參連弩飛鳬電影自副飛<lb/>
鳬赤莖白羽以鐵為首電影青莖赤羽以銅為首<lb/>
<pb n="KR3k0003_WYG_060-22b"/>
國語曰仲尼在陳有隼集于陳侯之庭而死楛矢貫之<lb/>
石弩其長尺有咫陳惠公使人以隼如仲尼之館問之<lb/>
仲尼曰此肅慎之矢也昔武王克商通道于九夷八蠻<lb/>
肅慎氏貢楛矢石弩以分大姬配虞胡公而封諸侯於<lb/>
陳<lb/>
孟子曰矢人豈不仁於函人哉矢人惟恐不傷人函人<lb/>
惟恐傷人<lb/>
魯連子曰齊田單破燕軍復齊城唯聊城不下燕將守<lb/>
<pb n="KR3k0003_WYG_060-23a"/>
數月魯仲連乃為書著之於矢以射城中遺燕將燕將<lb/>
得書泣三日乃自殺<lb/>
韓子曰智伯將伐趙趙㐮子召張孟談曰奈無箭何孟<lb/>
談曰董安于之治晉陽公宫之垣皆以楛楚其楛髙十<lb/>
尺於是登而試之其堅則幹之勁不能適也君曰奈無<lb/>
金何孟談曰董安于之治晉陽宫舎之堂皆以銅為柱<lb/>
質君登而用之有餘金矣<lb/>
漢書曰李陵擊匈奴一日五十萬矢皆盡虜攻急陵歎<lb/>
<pb n="KR3k0003_WYG_060-23b"/>
曰復人數十矢可以脫矣<lb/>
東觀漢記曰耿弇與張歩戰矢中弇眼以佩刀摧之左<lb/>
右無知者<lb/>
三齊畧記曰城東南五十里有蒲臺髙八十丈秦始皇<lb/>
所頓處時在臺下縈蒲繫馬夾道數百歩到今蒲生猶<lb/>
索蒲似水楊而勁堪為箭也<lb/>
賛梁昭明太子弓矢贊曰弓用䈥角矢製良工亦以觀<lb/>
徳非止臨戎楊葉命中猨墮張空<lb/>
<pb n="KR3k0003_WYG_060-24a"/>
銘後漢李尤弧矢銘曰弦木為弧剡木為矢弧矢恊并<lb/>
八極同紀<lb/>
晉嵇令木弓銘曰烏號之朴豐條足理弦鳴走括截飛<lb/>
駭止射隼髙牆出有擬議既用禦武亦以招士<lb/>
晉李充良弓銘曰弓矢之作爰自曩時鄉村載禮招命<lb/>
在詩力稱顔髙功發由基不争之美亦以詳疑<lb/>
啓齊王融謝武陵王賜弓啓曰殿下摛藻蕙樓暢藝蘭<lb/>
苑敷繢玉於風筵疉連珠於月兎園掩秀鄴水漸竒融<lb/>
<pb n="KR3k0003_WYG_060-24b"/>
揖譲未工濫升飲之賞操弧反矢奉招賢之錫文韜鏤<lb/>
景逸幹稍雲玩溢百齡佩流千載<lb/>
　　弩<lb/>
尚書帝令驗曰王弩發驚天下<lb/>
釋名曰弩怒也有勢怒之鉤弦者牙以齒牙也牙外曰<lb/>
郭為牙郭也含括之口曰機言機之巧也亦言如門户<lb/>
之樞機開闔有節<lb/>
史記曰龎㳙追孫臏臏量其暮當至馬陵道狹可伏兵<lb/>
<pb n="KR3k0003_WYG_060-25a"/>
乃斫大樹白而書之曰龎涓死此樹下令萬弩夾道而<lb/>
伏期日暮見火舉而俱發龎涓夜至斫木下見白書乃<lb/>
鑚火燭之萬弩俱發龎涓自知智窮乃自刎曰遂成竪<lb/>
子之名<lb/>
史記曰項羽伏弩射中漢王傷胷乃捫足曰虜中吾指<lb/>
古史考曰黄帝作弩<lb/>
戰國䇿曰蘇秦為楚合從元戎以鐵為矢長八寸一弩<lb/>
十矢俱發<lb/>
<pb n="KR3k0003_WYG_060-25b"/>
吳志曰甘寜招合輕薄少年為之渠帥羣聚相隨挾持<lb/>
弓弩負毦帶鈴民聞鈴聲即知是寕也<lb/>
晉陽秋曰初髙祖勒兵闕下經曹爽門爽帳下督嚴世<lb/>
引弩將射髙祖孫謙止之曰事未可知三注三止髙祖<lb/>
車乃過<lb/>
日南傳曰南越王尉他安陽王有神人臯通安陽王治<lb/>
神弩一張一發大死三發殺三萬人<lb/>
華陽國志曰鄧芝征涪陵見元猨抱子在樹上引弩射<lb/>
<pb n="KR3k0003_WYG_060-26a"/>
之中猨母其子為抜箭以木葉塞創芝乃歎曰吾違物<lb/>
之性其將死矣投弩水中<lb/>
㑹稽典録曰鍾離牧謂朱育曰大皇帝以中國多騎欲<lb/>
得騎而當之然吳神鋒弩射三里貫洞至四馬騎敢近<lb/>
之乎<lb/>
南越志曰龍川甞有銅弩牙流出水皆以銀黄雕鏤取<lb/>
之者祀而後得父老云越王弩營處也<lb/>
太公兵法曰弩之神名逺望<lb/>
<pb n="KR3k0003_WYG_060-26b"/>
文子曰狡兎得而獵犬死髙鳥得而强弓藏<lb/>
風俗通曰汲令應彬請主簿杜宣飲酒北壁上懸赤弩<lb/>
照於杯中其形如蛇宣畏惡之然不敢不飲因得病彬<lb/>
後知之思惟必懸弩所為也使致宣於故處設酒杯中<lb/>
猶有蛇因謂之此壁上弩影耳非有他怪宣意解病即<lb/>
愈<lb/>
議蔡邕幽州刺史議曰幽州突騎冀州強弩天下精兵<lb/>
國家瞻核四方有事未甞不取辦於二州也<lb/>
<pb n="KR3k0003_WYG_060-27a"/>
銘後漢李尤弩銘曰放自近古發意所覩前聖制弓後<lb/>
世建弩機牙發矢執破醜虜充獲雖屢猶不可常㤀戰<lb/>
者危極武者傷<lb/>
　　彈<lb/>
韓詩外傳曰楚莊王將興師伐晉敢諫者罪至死孫叔<lb/>
敖進諫曰臣之國中有榆其上有蟬蟬方奮翼悲鳴欲<lb/>
飲清露不知螳蜋方欲食蟬而又不知黄雀在後黄雀<lb/>
方欲食螳蜋不知童子挾彈丸在榆下童子欲彈黄雀<lb/>
<pb n="KR3k0003_WYG_060-27b"/>
不知前有深坑後有掘株也皆貪前之利不顧後害也<lb/>
楚國不征而晉國以寕孫叔敖之力也<lb/>
左傳曰晉靈公從臺上彈人觀其避丸<lb/>
吳越春秋曰陳音對越王云弩生於弓弓生於彈彈生<lb/>
於古之孝子古者人民質朴死裹以白茅投之中野孝<lb/>
子不忍父母為禽獸所食則作彈以守之故古人歌之<lb/>
㫁竹續竹飛土逐宍<lb/>
張璠漢記曰班超使于外願將三十六人以為蒿矢彈<lb/>
<pb n="KR3k0003_WYG_060-28a"/>
丸之用<lb/>
東方朔記曰東方朔對驃騎難曰以珠彈不如泥丸各<lb/>
有所用也<lb/>
太𤣥經曰明珠彈於飛宍其復不復<lb/>
世說曰前軰人忌日惟不飲酒作樂王世將以忌日送<lb/>
客至新亭主人欲作音樂王便起去持彈往衛洗馬墓<lb/>
下彈鳥<lb/>
蕭子顯齊書曰桓崇祖善彈彈鳥毛盡而鳥不死海鵠<lb/>
<pb n="KR3k0003_WYG_060-28b"/>
羣翔崇祖登城樓彈之無不折翅<lb/>
詩晉桓𤣥南林彈詩曰散帶躡良駟揮彈出長林歸翮<lb/>
赴舊棲喬木轉翔禽落羽尋絶響屢中轉應心<lb/>
賦晉夏侯孝若繳彈賦曰張弱弓理繁繳望大羣以送<lb/>
丸審追放而必獲<lb/>
銘後漢李尤彈銘曰昔之造彈起意弦木以丸為矢合<lb/>
竹為樸漆飾以霑不用筋角丸彈之利以弋鳬鶩晉靈<lb/>
驕悖羣臣是彈樂其如躍趨如避丸<lb/>
<pb n="KR3k0003_WYG_060-29a"/>
　　矟<lb/>
通俗文曰矛丈八者謂之矟<lb/>
後魏書曰于栗磾築壘於河上親自守焉裕甚憚之遺<lb/>
栗磾書假道西上題書曰黒矟公麾下栗磾以聞太宗<lb/>
太宗因授黒矟將軍<lb/>
靈鬼志曰河間王顒既敗於闗中有給使陳安者常乗<lb/>
一赤馬俊快非常雙持二刀皆長七尺馳馬運刀所向<lb/>
披靡闗西為之歌曰壟上健兒字陳安頭細面狹腸中<lb/>
<pb n="KR3k0003_WYG_060-29b"/>
寛丈八大槊左右盤<lb/>
詩晉傅𤣥詩曰彎我繁弱弓弄我丈八矟一舉覆三軍<lb/>
再舉殄戎貊<lb/>
書晉庾翼與燕王書曰今致朱漆銏三十張絳碧書幡<lb/>
黒毦副也<lb/>
序梁簡文帝馬槊譜序曰馬槊為用雖非逺法近代相<lb/>
傳矟已成藝鄧蔍榮魏后之廷武而猶質種馬入丹陽<lb/>
之寺雄而未巧聊以餘暇復撰斯法搜採抑揚斟酌煩<lb/>
<pb n="KR3k0003_WYG_060-30a"/>
簡至春亭落景秋臯晚静嚴霜盡降宻雲初晴纎驪沃<lb/>
若天馬半漢盼金精而轉態交流汗血爱連乾而息影<lb/>
不畏衣香雕衢與白刃同暉翠毦與紅塵俱動足使武<lb/>
夫憤氣觀者衝冠巴童留玩不待輕舟之楫越女踟蹰<lb/>
無假如臯之箭<lb/>
　<lb/>
　<lb/>
　<lb/>
<pb n="KR3k0003_WYG_060-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚巻六十<lb/>
</p>
<p>
</p>
  </div>
</body>
</text>
</TEI>
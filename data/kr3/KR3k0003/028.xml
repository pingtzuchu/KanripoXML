<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷二十八</head>
    <p>
<pb n="KR3k0003_WYG_028-1a"/>
欽定四庫全書<lb/>
　藝文類聚卷二十八　　　唐　歐陽詢　撰<lb/>
　人部十二<hi>逰覽</hi>
　　遊覽<lb/>
家語曰孔子北遊登農山子路子貢顔回侍孔子四望<lb/>
喟然歎曰二三子各言爾志<lb/>
穆天子傳曰天子遂襲崑崙之丘遊軒轅之宫眺望鍾<lb/>
山之嶺玩帝者之寶勒石王母之山紀迹𤣥圃之上乃<lb/>
<pb n="KR3k0003_WYG_028-1b"/>
取其嘉木艶草竒鳥怪獸玉石珍瑰之器重膏銀燭之<lb/>
寶又曰天子北昇於舂山之上以望四野舂山是惟天<lb/>
下之髙山也天子五日觀於舂山之上<lb/>
史記曰始皇三十七年上㑹稽山望於南海立石刻頌<lb/>
秦徳還過呉從江乘渡傍海上北至瑯琊又曰太史公<lb/>
登㑹稽山探禹穴登姑蘇望五湖<lb/>
莊子曰莊子與惠子遊濠梁之上莊子曰儵魚出遊從<lb/>
容是魚樂也惠子曰子非魚焉知魚之樂也莊子曰子<lb/>
<pb n="KR3k0003_WYG_028-2a"/>
非我焉知吾不知魚之樂也<lb/>
楚辭曰覽兾州兮有餘横四海兮焉窮又曰登崑崙兮<lb/>
四望心飛揚兮浩蕩日將暮兮悵忘歸遺極浦兮悟懐<lb/>
韓詩外傳曰齊景公遊於牛山而北望齊曰美哉國乎<lb/>
欝欝蓁蓁<lb/>
淮南子曰所謂樂者遊雲夢陟髙丘耳聽九韶六莖口<lb/>
味煎熬芬芳馳騁夷道釣射鷫鸘之謂樂乎<lb/>
戰國䇿曰昔楚王登彊臺而望崇山左江右湖以臨方<lb/>
<pb n="KR3k0003_WYG_028-2b"/>
湟其樂忘死<lb/>
說苑曰齊景公遊海上樂之六月不歸又曰楚昭王欲<lb/>
之荆臺遊司馬子綦進諫曰荆臺之遊左洞庭之波右<lb/>
彭蠡之水南望獵山下臨方淮其樂使人遺老而忘死<lb/>
新序曰晉平公遊西河中流而歎曰嗟乎安得賢士與<lb/>
共此樂乎<lb/>
列女傳曰楚昭王燕遊蔡姬在左越姬參乗王親乗駟<lb/>
以逐登附莊之臺以望雲夢之囿乃顧謂二女曰樂乎<lb/>
<pb n="KR3k0003_WYG_028-3a"/>
吾願與子生若此<lb/>
世説曰過江諸人每暇日輙相要出新亭藉卉飲宴周<lb/>
侯中坐而歎曰風景不殊舉目有江河之異<lb/>
詩古詩曰青青陵上柏磊磊澗中石人生天地間忽如<lb/>
遠行客驅車䇿駑馬遊戲宛與洛長衢羅夾巷王侯多<lb/>
第宅兩宫遙相望雙闕百餘尺極宴娯心意戚戚何所<lb/>
廹<lb/>
魏文帝在孟津詩曰良辰啓初節髙㑹構歡娯清歌發<lb/>
<pb n="KR3k0003_WYG_028-3b"/>
妙曲樂正奏笙竽曜靈忽西邁炎燭繼望舒翊日浮黄<lb/>
河長驅旋鄴都又銅雀臺詩曰朝遊髙臺觀夕宴華池<lb/>
隂大酋奉甘醪獸人獻嘉禽齊倡發東舞秦筝奏西音<lb/>
飛鳥翻翔舞悲鳴集北林樂極哀情來慘恨摧肝心又<lb/>
於清河作詩曰方舟戲長水澹澹自浮沉絃歌發中流<lb/>
悲風漂餘音<lb/>
魏王粲詩曰悠悠渉荒路靡靡我心愁四望無煙火但<lb/>
見林與丘城郭生榛棘蹊徑無所由萑蒲竟廣澤葭葦<lb/>
<pb n="KR3k0003_WYG_028-4a"/>
夾長流遊客多悲傷淚下不可收朝入譙郡界曠然<lb/>
消人憂詩人美樂土雖客猶願留又詩曰日暮遊西<lb/>
園冀冩憂思情曲池揚素波列樹敷丹榮上有特栖<lb/>
鳥懐春向我鳴又詩曰吉日簡清時從君出西園方<lb/>
軌䇿良馬並驅厲中原北臨清漳渚西㸔栢楊山回<lb/>
翔遊廣囿逍遙波水間又詩曰列車息衆駕相伴綠<lb/>
水湄幽蘭吐芳烈芙蓉發紅暉百鳥何繽翻振翼羣<lb/>
相追投網引潛鯉强弩下髙飛白日已西邁歡樂忽<lb/>
<pb n="KR3k0003_WYG_028-4b"/>
忘歸<lb/>
魏陳琳詩曰髙㑹時不娯覊客難為心慇懐從中發悲<lb/>
感激清音投觴罷歡坐逍遙歩長林蕭蕭山谷風黯黯<lb/>
天路隂惆悵忘旋反歔欷涕霑襟又詩曰節運時氣舒<lb/>
秋風凉且清閒居心不娯駕言從友生翺翔戲長流逍<lb/>
遙登髙城東望㸔疇野廻顧覽園庭嘉木凋綠葉芳草<lb/>
纎紅榮騁哉日月逝年命將西傾建功不及時鍾鼎何<lb/>
所銘收念還房寢慷慨詠墳經庶幾及君在立徳垂功<lb/>
<pb n="KR3k0003_WYG_028-5a"/>
名<lb/>
晉陸機遨遊出西城詩曰遨遊出西城按轡循都邑逝<lb/>
物隨節改時風肅且熠遷化有常然盛衰自相襲靡靡<lb/>
年時改苒苒老已及行矣勉良圖使爾修名立<lb/>
晉棗據詩曰矯足登雲閣相伴歩九華徙倚慿髙山仰<lb/>
攀桂樹柯延首觀神州廻睛眄曲阿芳林挺脩榦一嵗<lb/>
再三花何以濟不朽噓吸潄朝霞重巖吐神<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>傾觴挹<lb/>
涌波恢恢大道聞人事足為多<lb/>
<pb n="KR3k0003_WYG_028-5b"/>
晉張載登成都白莬樓詩曰重城結曲阿飛宇起層區<lb/>
累棟出雲表嶢櫱臨太虛髙軒啓朱扉廻望暢八隅西<lb/>
瞻岷山嶺嵳峩似荆巫蹲鴟蔽地生原隰殖嘉蔬雖遇<lb/>
堯湯世民食恒有餘欝欝小城中岌岌百族居街術紛<lb/>
綺錯髙甍夾長衢借問楊子舍想是長卿廬<lb/>
晉陸冲詩曰命駕遵長塗綿邈塗難尋我行一何艱山<lb/>
川阻且深洿澤無夷軌重巒有曾隂零雨淹中路𤣥雲<lb/>
蔽髙岑俯悼孤行獸仰歎偏翔禽空谷回悲響流風漂<lb/>
<pb n="KR3k0003_WYG_028-6a"/>
哀音又詩曰肆觀野原外放心希太和景嶽造天漢豐<lb/>
林冐重阿清芬乗風㪚艶藻映淥波<lb/>
宋江夏王義㳟登景陽樓詩曰丹墀設金屏瑶榭陳玉<lb/>
牀温宫冬開燠清殿夏含霜弱蘂布遐馥輕葉振逺芳<lb/>
彌望少無際肆睇周華疆象闕對馳道飛亷矚方塘邸<lb/>
寺送暉曜槐柳自成行通川溢輕艫長街盈方箱顧此<lb/>
爝火微胡顔厠天光又彭城戲馬臺集詩曰騁騖辭南<lb/>
京弭節憇東楚懿蕃重遐望興言藥僚侣于役未云淹<lb/>
<pb n="KR3k0003_WYG_028-6b"/>
時遷變溽暑眷戀江水流廻首獨延佇<lb/>
宋袁淑登宣城郡詩曰悵焉訊舊老兹前乃楚居十代<lb/>
闕州記百祀絶方書<lb/>
宋顔延之罷郡還與張湘川登巴陵城樓詩曰江漢分<lb/>
楚望衡巫奠南服三湘淪洞庭七澤藹荆牧悽矣自逺<lb/>
風傷哉千里目萬古陳徃還百代勞起伏又登景陽樓<lb/>
詩曰風觀要春景月樹迎秋光㳂波被華若隨山茂貞<lb/>
芳<lb/>
<pb n="KR3k0003_WYG_028-7a"/>
宋鮑照行樂至城東橋詩曰迅風首旦發平路寒飛塵<lb/>
擾擾遊宦子營營市井民懐金近從利撫劍逺辭親爭<lb/>
知萬里途各事百年身<lb/>
宋謝瞻遊西池詩曰逍遙越郊肆願言屢經過廻阡被<lb/>
陵闕髙臺眺飛霞惠風蕩繁囿白雲屯曾阿褰裳順蘭<lb/>
沚徙倚引芳柯美人愆嵗月遲暮獨如何<lb/>
宋謝靈運晚出西射堂詩曰歩出西掖門遙望城西岑<lb/>
連障疊巘崿青翠杳深沉曉霜楓葉丹夕曛嵐氣隂節<lb/>
<pb n="KR3k0003_WYG_028-7b"/>
徃慼不淺感来恨已深羈雌戀舊侣迷鳥懐故林含情<lb/>
尚勞愛如何離賞心撫鏡華緇鬢攬帶緩促衿安排徒<lb/>
空言幽獨頼鳴琴又登池上樓詩曰殉祿反窮海卧痾<lb/>
對空林傾耳聆波瀾舉目眺嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>初景革緒風新陽改<lb/>
故隂池塘生春草園柳變鳴禽索居易永久離羣難處<lb/>
心持操豈獨古無悶徴於今又登江中孤嶼詩曰江南<lb/>
倦歴覽江北曠周旋懐新道轉迥尋異景不延亂流趨<lb/>
正絶孤嶼媚中川雲日相暉映空水共澄鮮表靈物莫<lb/>
<pb n="KR3k0003_WYG_028-8a"/>
賞藴真誰為傳又東山望海詩曰開春獻初嵗白日出<lb/>
悠悠蕩志將愉樂瞰海庶忘憂䇿馬歩蘭臯緤控息椒<lb/>
丘採蕙遵大薄搴若履長洲白華縞陽林紫虈曄春流<lb/>
非徒不弭忘覽物情彌遒萱蘇始無慰寂寞終可求又<lb/>
初往新安至桐廬口詩曰絺綌雖淒其授衣尚未至感<lb/>
節良已深懷古徒役思不有千里棹孰申百代意逺協<lb/>
尚子心遙得許生計既及泠風善又即秋水駛江山共<lb/>
閒曠雲日相照媚景夕羣物清對玩咸可喜<lb/>
<pb n="KR3k0003_WYG_028-8b"/>
宋謝莊遊豫章西山觀洪崖井詩曰幽願平生積野好<lb/>
嵗月彌捨簮神區外整褐靈鄉垂林逺炎天隔山深白<lb/>
日虧遊隂騰鵠嶺飛清起鳯池隱曖松霞被容與澗煙<lb/>
移將遂丘中性結駕終在斯<lb/>
齊謝朓和徐勉出新林渚詩曰宛洛佳遨遊春色滿皇<lb/>
州結軫青郊路廻瞰滄江流日華川上動風光草際浮<lb/>
桃李成蹊徑桑榆䕃道周又遊東田詩曰戚戚苦無悰<lb/>
攜手共行樂尋雲陟累榭隨山望菌閣逺樹曖芊芊山<lb/>
<pb n="KR3k0003_WYG_028-9a"/>
烟紛漠漠魚戲新荷動鳥散餘花落不對芳春酒還望<lb/>
青山郭<lb/>
梁簡文帝仰和衛尉新渝侯廵城口號詩曰帝景風雨<lb/>
中層闕烟霞浮玉署清餘熱金城含暮秋水光凌却敵<lb/>
槐影帶重樓又薄晚逐凉北樓廻望詩曰平衢望如掌<lb/>
曾雉曖相連斷雲留去日長山减半天戲鳬乗洑下漁<lb/>
舟冐浪前又大同八年秋九月詩曰大君重九節下輦<lb/>
上林中酒䦨嘉宴罷車騎各西東時余守西掖脂車歸<lb/>
<pb n="KR3k0003_WYG_028-9b"/>
北宫車分獨坐道扇拂冶城風落照壍中滿浮烟槐外<lb/>
通長樂含初紫安榴拆晚紅又大同九年秋七月詩曰<lb/>
髙樓闢左扇廻望依蘭橈晚風䬙颺来落照參差好又<lb/>
登錦堂詩曰孫生酸棗寺王子枝江樓何如登石鏡因<lb/>
閒猶豫遊又應令詩曰蠡浦急兮川路長白雲重兮出<lb/>
帝鄉平原忽兮逺極目江甸阻兮覊心傷樹廬岳兮髙<lb/>
且峻瞻派水兮去泱泱逺烟生兮含山勢風散花兮傳<lb/>
馨香臨清波兮望石鏡瞻鶴嶺兮睇仙裝望邦畿兮千<lb/>
<pb n="KR3k0003_WYG_028-10a"/>
里曠悲遙夜兮九廻腸顧龍樓兮不可見徒送目兮淚<lb/>
霑裳<lb/>
梁元帝出江陵縣還詩曰遊魚迎浪上雊雉向林飛逺<lb/>
村雲裏出遙船天際歸又詩曰朝出屠羊縣夕反仲宣<lb/>
樓水滿還侵岸沙盡稍開流又登江州百花亭懐荆楚<lb/>
詩曰目極纔千里何由望楚津落花灑行路垂楊拂砌<lb/>
塵柳絮飄春雪荷珠漾水銀試酌新春酒遙勸陽臺人<lb/>
梁昭明太子示雲麾弟詩曰白雲飛兮江上阻北流分<lb/>
<pb n="KR3k0003_WYG_028-10b"/>
兮山風舉山萬仞兮多髙峯流九派兮饒江渚上岧嶤<lb/>
兮乃逼天雲微濛兮後興雨實覽厯兮此名地故遨遊<lb/>
兮兹勝所爾登渉兮一長望理化顧兮忽憶予想玉顔<lb/>
兮在目中徒踟蹰兮增延佇<lb/>
梁沈約登髙望春詩曰登髙眺京洛街巷何紛紛廻首<lb/>
望長安城闕欝盤桓齊童躡珠履趙女揚翠翰春風揺<lb/>
雜樹葳蕤綠且丹寳瑟玫瑰柱金覉玳瑁鞍淹留宿下<lb/>
蔡置酒過上闌日出照鈿黛風過動羅紈又秋晨覊怨<lb/>
<pb n="KR3k0003_WYG_028-11a"/>
望海思歸詩曰分空臨澥霧披逺望滄流八桂曖如畵<lb/>
三桑眇若浮烟極希丹水月表望青丘<lb/>
梁劉孝威登覆舟山望湖北詩曰紫川通太液丹岑聮<lb/>
少華堂皇更隱映松灌雜交加荇浦浮新葉漁舟繞落<lb/>
花浴童爭淺岸漂女擇平沙極望傷春日廻車空狹斜<lb/>
又出新林詩曰芒山眡洛邑函谷望秦京遙分承露掌<lb/>
逺見長安城故鄉已可識遊子必勞情霧罷前村見風<lb/>
息涌川平坐觀暮潮落漸見夕烟生無由一羽化徒想<lb/>
<pb n="KR3k0003_WYG_028-11b"/>
風御輕<lb/>
梁劉孝標江州還入石頭詩曰鼓枻浮大川延睇洛城<lb/>
觀洛城何欝欝杳與雲霄半前望蒼龍門斜瞻白鶴館<lb/>
槐垂御溝道柳綴金隄岸迅馬晨風趨輕輿流水㪚髙<lb/>
歌梁塵下絙瑟荆禽亂我思江海遊曽無朝市玩忽寄<lb/>
靈臺宿空軫及關歎仲子入南楚伯鸞出東漢何能栖<lb/>
樹枝取斃王孫彈<lb/>
梁蕭子範東亭極望詩曰晚流稍東急暝景促西暉水<lb/>
<pb n="KR3k0003_WYG_028-12a"/>
鳥銜魚望蓮舟拂芰歸郊原共起逺林野雜依菲從君<lb/>
採蘿葛寧復想輕肥<lb/>
梁蕭子暉應教使客春遊詩曰上林㸔草色河橋望日<lb/>
暉洛陽城閉晚金鞍横路歸<lb/>
梁蕭子雲落日郡西齋望海山詩曰漁舟暮出浦漢女<lb/>
採蓮歸夕雲向山合水鳥望田飛蟬鳴早秋至蕙草無<lb/>
芳菲故隱天山北夢想日依依<lb/>
梁呉筠登鍾山讌集望西靜壇詩曰客思何以緩春郊<lb/>
<pb n="KR3k0003_WYG_028-12b"/>
滿初律登車陸離至駿騎差池出寳椀汎蓮花珍杯食<lb/>
竹實才勝啇山四文髙竹林七復望子喬壇金繩藴綠<lb/>
帙風雲生屋宇芝英被仙室方隨鳯皇去悠然駕白日<lb/>
又迎栁呉興道中詩曰團團日西靡客念已蹉跎長風<lb/>
倒危葉輕練網寒波白雲光彩麗青松意氣多所言飽<lb/>
恩徳忘我北山蘿<lb/>
梁庾肩吾登城北望詩曰誓師屠六郡登城望九嵏山<lb/>
沉黄霧裏地盡黑雲中霜戈曜壠日哀笳斷塞風又和<lb/>
<pb n="KR3k0003_WYG_028-13a"/>
衛尉新渝侯廵城口號詩曰維城寄右戚廵警屬勤王<lb/>
南瞻通㶚㟁北眺指横芒入漢飛延閣臨雲出建章歩<lb/>
逐天津逺城隨秋夜長露槐落金氣風寮上新凉又暮<lb/>
逰山水賦韻得磧字應令詩曰餘春屬清夜西園恣遊歴入<lb/>
徑轉金輿開橋通畵鷁細藤初上楥新流漸涵磧雲峯<lb/>
没城柳電影開巖壁又和晉安主簿晚逐凉北樓廻望<lb/>
詩曰向夕紛喧屏追凉飛觀中樹影臨城日牕含度水<lb/>
風遙天如接㟁逺帆似凌空陪文慙宋玉徒等侍蘭宫<lb/>
<pb n="KR3k0003_WYG_028-13b"/>
梁王僧孺落日登髙詩曰慿髙且一望目極不能捨東<lb/>
北指青門西南見白社軫軫河梁上紛紛渭橋下爭利<lb/>
亦爭名驅車復驅馬寕訪蓬蒿人誰憐寂寞者又至牛<lb/>
渚憶魏少英詩曰楓林曖似畵沙㟁靜如掃空籠望𤣥<lb/>
石廻斜見危島綠草間遊蜂青葭集輕鴇徘徊洞初月<lb/>
侵淫潰春澇非願嵗物華徒用風光好<lb/>
梁王筠和衛新渝侯廵城詩曰閶闔曖已昏鈎陳杳將<lb/>
暮棲烏城上反晚雀林中度閣道趨文昌禁兵連武庫<lb/>
<pb n="KR3k0003_WYG_028-14a"/>
銅烏迎早風金掌承朝露罘罳分曉色睥睨生秋霧<lb/>
梁劉綏和晚日登樓詩曰所以登臺榭正重接烟霞長<lb/>
虹觸欄斷歸鳥避空斜俯巢窺暝宿臨樹摘髙花百雉<lb/>
時方晚九層光尚賖<lb/>
北周宗懔和嵗首寒望詩曰旅騎出平原鉦鐃遍野喧<lb/>
接里開都邑連車駐小門稻車廻故塢獵馬轉新村古<lb/>
碑空戴石山龕未上旛所言春不至未有桃花源<lb/>
北齊劉逖秋朝野望詩曰駐車慿險㟁飛葢厯平湖菊<lb/>
<pb n="KR3k0003_WYG_028-14b"/>
寒花稍發蓮秋葉漸枯向浦低行鴈排空轉噪烏若將<lb/>
君共賞何處减城隅<lb/>
陳隂鏗和登百花亭懐荆楚詩曰江陵一柱觀潯陽千<lb/>
里潮風煙望似接川路恨成遙落花輕未下飛絲斷易<lb/>
飄藤長還依格荷生不避橋陽臺可憶處惟有暮將朝<lb/>
又登武昌㟁望詩曰遊人試歴覽舊跡但邱墟巴水縈<lb/>
非字楚山斷類書荒城髙仞落古柳細條疎煙蕪遂若<lb/>
此當不為能居又和侯司空登樓望鄉詩曰懐土臨霞<lb/>
<pb n="KR3k0003_WYG_028-15a"/>
觀思歸想石門瞻雲望鳥道對柳憶家園寒田穫裏靜<lb/>
野日燒中昏信美今何益傷心自有源<lb/>
陳張正見遊龍首城詩曰關外山川閤城隅塵霞浮白<lb/>
雲凝絶嶺滄波間斷洲四面觀長薄千里眺平邱河津<lb/>
無桂樹樽酒自淹留<lb/>
陳江總秋日登廣州城南樓詩曰秋城韻晚笛危榭引<lb/>
清風逺氣疑埋劍驚禽似避弓海樹一邉出山雲四面<lb/>
通野火初烟細新月半輪空塞外離羣鳥顔鬂早如蓬<lb/>
<pb n="KR3k0003_WYG_028-15b"/>
徒懐建業水復想洛陽宫不及孤飛鴈獨在上林中<lb/>
賦後漢班彪遊居賦曰夫何事於兾州聊託公以遊居<lb/>
厯九土而觀風亦慙人之所虞遂發軫於京洛臨孟津<lb/>
而北厲想尚甫之威虞號蒼兕而明誓既中流而歎息<lb/>
美周武之知性謀人神以動作享烏魚之瑞命瞻淇澳<lb/>
之園林善綠竹之猗猗望常山之峩峩登北岳而髙遊<lb/>
嘉孝武之乾乾親飭躬於伯姬建封禪於岱宗瘞𤣥玉<lb/>
於此丘徧五岳與四瀆觀滄海以周流鄙臣恨不及事<lb/>
<pb n="KR3k0003_WYG_028-16a"/>
陪後乗之下僚今匹馬之獨征豈斯樂之足娯且休精<lb/>
於敝邑聊卒嵗以湏臾<lb/>
魏陳思王曹植節遊賦曰覽宫宇之顯麗實大人之攸<lb/>
居建三臺於前處飄飛陛以凌虛連雲閣以逺徑營觀<lb/>
榭於城隅亢髙軒以逈眺縁雲霓而結䟽仰西岳之崧<lb/>
岑臨漳滏之清渠觀靡靡而無終何眇眇而難殊亮靈<lb/>
后之所處非吾人之所廬於是仲春之月百卉叢生萋<lb/>
萋藹藹翠葉朱莖竹林青葱珍果含榮凱風發而時鳥<lb/>
<pb n="KR3k0003_WYG_028-16b"/>
讙微波動而水蟲鳴感氣運之和潤樂時澤之有成遂<lb/>
乃浮素葢御驊騮命友生攜同儔誦風人之所歎遂駕<lb/>
言而出遊歩北園而馳騖庶翺翔以解憂望洪池之滉<lb/>
漾遂降集乎輕舟沉浮蟻於金罍行觴爵於好仇絲竹<lb/>
發而響厲悲風激於中流且容與以盡觀聊永日而忘<lb/>
愁嗟羲和之奮䇿怨曜靈之無光念人生之不永若春<lb/>
日之微霜諒遺名之可紀信天命之無常愈志蕩以淫<lb/>
遊非經國之大綱罷曲宴而旋服遂言歸乎舊房又感<lb/>
<pb n="KR3k0003_WYG_028-17a"/>
節賦曰攜友生而遊觀盡賔主之所求登髙墉以永望<lb/>
兾銷日以忘憂欣陽春之潜潤樂時澤之惠休望候鴈<lb/>
之翔集想𤣥鳥之来遊嗟征夫之長勤雖處逸而懐愁<lb/>
懼天河之一廻没我身乎長流豈吾鄉之足顧戀祖宗<lb/>
之靈丘惟人生之忽過若鑿石之未燿慕牛山之哀泣<lb/>
懼平仲之我笑折若華之翳日庶朱光之長炤願寄軀<lb/>
於飛蓬乗陽風而逺飄亮吾志之不從乃拊心以歎息<lb/>
青雲欝其西翔飛鳥翩而上匿欲縱體而從之哀予身<lb/>
<pb n="KR3k0003_WYG_028-17b"/>
之無翼大風隱其四起揚黄塵之𠖇𠖇野獸驚以求羣<lb/>
草木紛其揚英見遊魚之涔灂感流波之悲聲内紆曲<lb/>
而潜結心怛惕以中驚匪榮徳之累身恐年命之早零<lb/>
慕歸全之明義庶不沗乎所生<lb/>
魏楊修節遊賦曰爾乃息偃暇豫携手同征遊乎北園<lb/>
以娯以逞欽太皥之統氣樂乾坤之布靈誕烟煴之純<lb/>
和百卉挺而滋生谷風習以順時橈百物而有成行中<lb/>
林以彷徨玩竒樹之抽英或素華而雪朗或紅彩而發<lb/>
<pb n="KR3k0003_WYG_028-18a"/>
頳綠葉白蔕紫柯朱莖楊柳依依鍾龍蔚青紛灼灼以<lb/>
舒葩芳馥馥以播馨嗟珍果之叢生每異類而絶形禀<lb/>
冲和以固植信能實而先榮於是廻旋詳觀目周意倦<lb/>
御于方舟載笑載言仰泝凉風俯濯纎腕極歡欣以從<lb/>
容乃升車而来反<lb/>
歎晉石崇思歸歎曰登城隅兮臨長江極望無涯兮思<lb/>
填胷魚瀺灂兮鳥繽翻澤雉遊裊兮戲中園秋風厲兮<lb/>
鴻鴈征蟋蟀嘈嘈兮晨夜鳴落葉飄兮枯枝竦百草零<lb/>
<pb n="KR3k0003_WYG_028-18b"/>
兮覆畦壠時光逝兮年易盡感彼嵗暮兮悵自愍廓覉<lb/>
旅兮滯野都願御光風兮忽歸徂惟金石兮幽且清林<lb/>
欝茂兮芳草盈𤣥泉流兮縈邱阜閣館蕭寥兮䕃叢柳<lb/>
吹長笛兮彈五絃髙歌凌雲兮樂餘年舒篇卷兮與聖<lb/>
談釋冕投紱兮希彭耼超逍遙兮絶塵埃福亦不至兮<lb/>
禍不来<lb/>
書魏應璩與滿公琰書曰徒恨宴樂始酣白日傾夕驪<lb/>
駒就駕意不宣展追惟耿介迄于明發適欲遣書㑹承<lb/>
<pb n="KR3k0003_WYG_028-19a"/>
來命知諸君子復有漳渠之㑹西有伯陽之館北有曠<lb/>
野之望髙榭翳朝雲文禽蔽緑水沙場夷敞清風肅穆<lb/>
是京臺之樂也得無流而不反乎適有事務湏自經營<lb/>
不獲侍坐良増悒悒又與從弟君胄書曰間者北遊喜<lb/>
歡無量登芒濟河曠若發蒙風伯掃涂雨師洒道按轡<lb/>
清路周望山野亦既至止酌彼春酒接武茅茨凉過大<lb/>
厦膚寸肴修味踰方丈逍遙陂塘之上吟詠菀柳之下<lb/>
結春芳以崇珮折若華以翳日弋下髙雲之鳥餌出深<lb/>
<pb n="KR3k0003_WYG_028-19b"/>
淵之魚蒲且讃善便嬛稱妙何其樂哉雖仲尼忘味於<lb/>
虞韶楚人流遯於京臺無以過也班嗣之書信不虛矣<lb/>
來還京都塊然獨處營宅濵洛困於囂塵思樂汶上發<lb/>
於寤寐昔伊尹輟耕郅惲投竿思致君於有虞濟蒸民<lb/>
於塗炭而吾方欲執耒於山陽沉縉於丹水知其不如<lb/>
古人逺矣然山甫不貪天地之樂曾參不慕晉楚之冨<lb/>
亦其志也<lb/>
　藝文類聚卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻五十六</head>
    <p>
<pb n="KR3k0003_WYG_056-1a"/>
欽定四庫全書<lb/>
　藝文類聚巻五十六　　　唐　歐陽詢　撰<lb/>
　雜文部二<hi>詩</hi>　<hi>賦</hi>
　　詩<lb/>
毛詩序曰詩者志之所之也在心為志發言為詩<lb/>
春秋說題辭曰在事為詩未發為謀<lb/>
漢書曰誦其言謂之詩<lb/>
文章流别論曰書云詩言志歌永言言其志謂之詩古<lb/>
<pb n="KR3k0003_WYG_056-1b"/>
有採詩之官王者以知得失<lb/>
史記曰古詩三千餘篇孔子刪取三百五篇皆弦歌以<lb/>
合韶武之音<lb/>
左傳曰昔周穆王欲肆其心周行天下將必有車轍馬<lb/>
迹祭公謀父作祈招以止王心其詩曰祈招之愔愔式<lb/>
昭徳音思我王度式如玉式如金<lb/>
論語曰小子何莫學夫詩詩可以興可以觀可以羣可<lb/>
以怨邇之事父逺之事君多識於鳥獸草木之名<lb/>
<pb n="KR3k0003_WYG_056-2a"/>
詩含神霧曰詩者天地之心君徳之祖百福之宗萬物<lb/>
之戸也<lb/>
穆天子傳曰至于黄竹天子乃休日中大寒北風雨雪<lb/>
天子作詩我徂黄竹三章以哀民<lb/>
漢武帝集曰奉車子集暴病一日死上甚悼之乃自為<lb/>
歌詩<lb/>
列子曰堯微服遊於康衢聞兒童謡曰立我蒸民莫匪<lb/>
爾極不識不知順帝之則堯問曰孰教爾為此言兒童<lb/>
<pb n="KR3k0003_WYG_056-2b"/>
曰我聞之大夫問大夫大夫曰古詩<lb/>
漢書曰匡衡字稚珪好學家貧傭作以供資用尤精詩<lb/>
力過絶人諸儒為之語曰無説詩匡鼎來<hi>應劭曰鼎方也張晏曰匡</hi>
<hi>衡少時字鼎</hi>匡説詩解人頥又曰益州刺史王襄欲宣風化于<lb/>
衆庶聞王襃有俊才使襃作中和樂職宣布詩選好事<lb/>
者習而歌之時汜鄉侯何武為童子選在歌中乆之武<lb/>
等學長安歌大學下轉而上聞宣帝召武等觀之皆賜<lb/>
帛謂曰此盛徳之事吾何足以當之又曰古者諸侯卿<lb/>
<pb n="KR3k0003_WYG_056-3a"/>
大夫交接鄰國以微言相感當揖譲之時必稱詩以喻<lb/>
其志葢以别賢不肖而觀盛衰故孔子曰不學詩無以<lb/>
言也<lb/>
趙書曰徐光字季武頓丘人年十四五為將軍王陽秣<lb/>
馬光但書馬栁屋柱為詩不親馬事<lb/>
世說曰夏侯湛作周詩成以示潘岳曰此文非徒温雅<lb/>
乃别見孝悌之性潘因此遂作家風詩又曰郭景純詩<lb/>
云林無静樹川無停流阮遥集云泓峥蕭瑟實不可言<lb/>
<pb n="KR3k0003_WYG_056-3b"/>
每讀此輙覺神超形越<lb/>
漢孝武帝元封三年作栢梁臺詔羣臣二千石有能為<lb/>
七言者乃得上坐皇帝曰日月星辰和四時梁王曰驂<lb/>
駕駟馬從梁來大司馬曰郡國士馬羽林才丞相曰縂<lb/>
領天下誠難治大將軍曰和撫四夷不易哉御史大夫<lb/>
曰刀筆之吏臣執之太常曰撞鐘擊鼓聲中詩宗正曰<lb/>
宗室廣大日益滋衛尉曰周衛交㦸禁不時光禄勲曰<lb/>
縂領從官柏梁臺廷尉曰平理清讞决嫌疑太僕曰循<lb/>
<pb n="KR3k0003_WYG_056-4a"/>
飾輿馬待駕來大鴻臚曰郡國吏功差次之少府曰乗<lb/>
輿御馬主治之大司農曰陳粟萬碩揚以箕執金吾曰<lb/>
徼道宫下隨討治左馮翊曰三輔盜賊天下危右扶風<lb/>
曰盜阻南山為民災京兆尹曰外家公主不可治詹事<lb/>
曰椒房率更領其材典屬國曰蠻夷朝賀常㑹期大匠<lb/>
曰柱枅薄櫨相枝持太官令曰枇杷橘栗桃李梅上林<lb/>
令曰走狗逐兎張罘罳郭舎人曰齧妃女脣甘如飴東<lb/>
方朔曰迫窘詰屈幾窮哉<lb/>
<pb n="KR3k0003_WYG_056-4b"/>
宋孝武帝華林都亭曲水聨句效柏梁體曰九宫盛事予<lb/>
旒纊<hi>宋孝武帝</hi>三輔務根誠難亮<hi>楊州刺史江夏王臣義恭</hi>䇿拙枌鄉慙<lb/>
恩望<hi>南兖州刺史竟陵王臣誕</hi>折衝莫效興民謗<hi>領軍將軍臣元景</hi>侍禁衛<lb/>
儲恩踰量<hi>太子右率臣暢</hi>臣謬叨寵九流曠<hi>吏部尚書臣莊</hi>喉脣廢職<lb/>
方思譲<hi>侍中臣偃</hi>明筆直繩天威諒<hi>御史中丞臣顔師伯</hi>
梁武帝清暑殿聯句柏梁體曰居中負扆寄纓紱<hi>梁帝</hi>武言慙<lb/>
輻凑政無術<hi>新安太守任昉</hi>至徳無垠愧違弼<hi>侍中徐勉</hi>燮賛京河豈㣲物<lb/>
<hi>丹陽丞劉汛</hi>竊侍兩宫慙樞宻<hi>黄門侍/郎栁憕</hi>清通簡要臣豈汩<hi>吏部郎中</hi>
<pb n="KR3k0003_WYG_056-5a"/>
<hi>謝覧</hi>出入帷扆濫榮秩<hi>侍中/張巻</hi>複道龍樓歌楙實<hi>太子中庶子王峻</hi>
空班獨坐慙羊質<hi>御史中丞陸杲</hi>嗣以書記臣敢匹<hi>右軍主簿陸倕</hi>謬<lb/>
參和鼎講畫一<hi>司徒主簿劉治</hi>鼎味參和臣多匱<hi>司徒左西屬江嘗</hi>
梁元帝宴清言殿作柏梁體曰玉衡七政轉璇璣<hi>帝</hi>升降<lb/>
端揆而才非<hi>侍中尚書僕射臣裒</hi>澄鏡朱紫𦕈難追<hi>吏部尚書臣穀</hi>
後漢孔融離合郡姓名詩曰漁父屈節水潜匿方<hi>離魚字</hi>與<lb/>
時進止出行施張<hi>離日字魚日合成魯</hi>吕公磯釣闔口渭旁<hi>離口字</hi>九<lb/>
域有聖無土不王<hi>離或字口或合成國</hi>好是正直女回予匡<hi>離子字</hi>
<pb n="KR3k0003_WYG_056-5b"/>
海外有截隼逝鷹揚<hi>當離乙字恐古文與今文不同合成孔也</hi>六翮將奮羽<lb/>
儀未彰<hi>離鬲字</hi>龍蛇之蟄俾也可忘<hi>離䖝字合成融</hi>玟琁隱曜美<lb/>
玉韜光<hi>去玉成文不須合</hi>無名無譽放言深藏<hi>離與字</hi>按轡安行<lb/>
誰謂路長<hi>離才字合成舉</hi>
梁元帝離合詩曰泬寥雲物淨水木備春光龕定方無<lb/>
逺合浦不離航<hi>寵字</hi>
梁蕭巡離合詩贈尚書令何敬容曰伎能本無取支葉<lb/>
復單貧柯條謬承日木石豈知晨狗馬誠難盡犬羊非<lb/>
<pb n="KR3k0003_WYG_056-6a"/>
易馴效嚬既不似學步孰能真實由紊朝典是曰斁彛<lb/>
倫俗化於兹鄙人途自此分<hi>何敬容字</hi>
陳沈烱離合詩贈江藻曰開門枕芳野井上發紅桃林<lb/>
中藤蔦秀林末風雲髙堂室何寥廓志士隱蓬蒿故知<lb/>
人外賞文酒易陶陶朋友足諧晤又此盛詩騷朗月同<lb/>
攜手良景共含毫欒巴有妙術言是神仙曹百年肆偃<lb/>
仰一理詎相勞<hi>閑居有樂</hi>
晉潘岳離合詩曰佃漁始化人民穴處意守醇樸音應<lb/>
<pb n="KR3k0003_WYG_056-6b"/>
律吕桑梓被源卉木在野鍚鸞未設金石拂舉害咎蠲<lb/>
消吉徳流普谿谷可安奚作棟宇嫣然以憙焉懼外侮<lb/>
熙神委命已求多祜歎彼季末口出擇語誰能墨誠言<lb/>
喪厥所壟畆之諺龍潜巖阻尠義崇亂少長失敘<hi>思揚容姬</hi>
<hi>難堪</hi>
宋何長瑜離合詩曰宜然恱今㑹且怨明晨别肴䔩不<lb/>
能甘有難不可雪<hi>冈字</hi>
宋孝武離合詩曰霏雲起兮汎濫雨靄昏而不消意氣<lb/>
<pb n="KR3k0003_WYG_056-7a"/>
悄以無樂音塵寂而莫交守邊境以臨敵寸心厲於戎<lb/>
昭閣盈圖記門滿賔僚仲秋始戒中園初凋池育秋蓮<lb/>
氷滅寒漂㫖歸塗以易感日月逝而難要分中心而誰<lb/>
寄人懐念而必謡<hi>悲客他方字</hi>
宋謝惠連離合詩曰放棹遵遥塗方與情人别嘯歌亦<lb/>
何言肅爾凌霜節<hi>各字</hi>又曰夫人皆薄離二友獨懐古思<lb/>
篤子衿詩山川何足苦<hi>念字</hi>又夜集作離合詩曰四坐宴<lb/>
嘉賔一客自逺臻九言何所戒十善故宜遵<hi>此字</hi>
<pb n="KR3k0003_WYG_056-7b"/>
宋謝靈運作離合詩曰古人怨信次十日眇未央加我<lb/>
懐繾綣口詠情亦傷劇哉歸遊客處子勿相忘<hi>别字</hi>
宋賀道慶離合詩曰促席宴閒夜足歡不覺疲詠歌無<lb/>
餘願永言終在斯<hi>信字</hi>
齊石道慧離合詩曰好仇華良夜子歡我亦欣昊穹出<lb/>
明月一坐感良晨<hi>娱字</hi>
齊王融離合詩曰氷容慙逺鑒水質謝明暉是照相思<lb/>
夕早望行人歸<hi>火字</hi>又迴文詩曰枝分柳塞北葉暗榆闗<lb/>
<pb n="KR3k0003_WYG_056-8a"/>
東垂條逐絮轉落蘂散花叢池蓮照曉月幔錦拂朝風<lb/>
低吹雜綸羽薄粉艶籹紅離情隔逺道歎結深閨中又<lb/>
後園作迴文詩曰斜峯繞徑曲聳石帶山連花餘拂戲<lb/>
鳥樹宻隱鳴蟬<lb/>
梁簡文帝和湘東王後園迴文詩曰枝雲間石峯脈水<lb/>
侵山岸池清戲鵠聚樹秋飛葉散<lb/>
梁劭陵王蕭綸迴文詩曰燭華臨静夜香氣入重帷曲<lb/>
度聞歌逺繁絃覺舞遲<lb/>
<pb n="KR3k0003_WYG_056-8b"/>
周庾信和迴文詩曰旱蓮生竭鑊嫩菊養秋隣滿池留<lb/>
浴鳥分橋上戲人<lb/>
梁定襄侯和迴文詩曰危臺出岫迥曲磵上橋斜池蓮<lb/>
隱弱芰徑篠落藤花<lb/>
宋鮑昭建除詩曰建旗出燉煌西討屬國羌除去徒與<lb/>
騎戰車羅萬箱滿山又填谷投鞍合營牆平原亘千里<lb/>
旌鼓轉相望定舍後未休候騎前勑裝執戈無暫頓彎<lb/>
弧不解張破滅西零國生虜郅支王危亂悉平蕩萬里<lb/>
<pb n="KR3k0003_WYG_056-9a"/>
置闗梁成軍入玉門士女獻壺漿收功在一時歴世荷<lb/>
餘光開壤襲朱紱左右佩金章閉帷草太𤣥兹事殆愚<lb/>
狂<lb/>
梁宣帝建除詩曰建國惟神業十世本靈長除苛逾漢<lb/>
祖徯后類殷湯滿盈既虧度否運理還康平階今復覩<lb/>
徳星行見祥定寇資雄畧靜亂属賢良執訊窮郢魯弔<lb/>
伐徧徐揚破敵勲庸盛佩紫且懐黄危苗既已竄妖沴<lb/>
亦云亡成功勒雲社治定禮要荒收㦸歸農噐牧馬恣<lb/>
<pb n="KR3k0003_WYG_056-9b"/>
蒭場開山接梯路架海擬山梁閉慾同彭老延夀等東<lb/>
皇<lb/>
梁范雲建除詩曰建國負東海衣冠成營丘除道梁淄<lb/>
水結駟登之罘滿座咸嘉友蘋藻絶時羞平望極聊攝<lb/>
直視盡姑尤定交無恒所同志互相求執手歡髙宴舉<lb/>
白窮獻酬破琴豈重賞臨豪寜再儔危生一朝露螻蟻<lb/>
將見謀成功退不處為名自此收收名棄車馬單步反<lb/>
蝸牛開渠納秋水相土播春疇閉門謝世人何欲復何<lb/>
<pb n="KR3k0003_WYG_056-10a"/>
求<lb/>
陳沈炯建除詩曰建章連鳯闕藹藹入雲煙除庭發槐<lb/>
栁冠劒似神仙滿衢飛玉軑夾道躍金鞭平明塵霧合<lb/>
薄暮風雲騫定交大學裏射䇿雲臺邊執事一朝謬朝<lb/>
市忽崩遷破家徒殉國力弱不扶顛危機空履虎擊惡<lb/>
豈如鸇成師鑿門去敗績裹尸旋収魂不入斗抱景問<lb/>
穹𤣥開顔何所說空憶平生前閉門窮巷裏靜掃詠歸<lb/>
田又六甲詩曰甲拆開衆果萬物具敷榮乙飛上危幕<lb/>
<pb n="KR3k0003_WYG_056-10b"/>
雀乳出空城丁翼陳詩罷公綏作賦成戊巢花已秀滿<lb/>
塘草自生已乃忘懐客榮樂尚闗情庚庚聞鳥囀肅肅<lb/>
望鳬征辛酸多憫惻寂寞少逢迎壬蒸懷太古覆妙佇<lb/>
無名癸巳空施位詎以召幽貞又十二屬詩曰鼠迹生<lb/>
塵案牛羊暮下來虎嘯坐空谷兔月向窻開龍隰逺青<lb/>
翠虵栁近徘徊馬蘭方逺摘羊負始春栽猴栗羞芳果<lb/>
雞跖引清杯狗其懐物外猪蠡窅悠哉又六府詩曰水<lb/>
廣南山暗杖䇿出蓬門火炬村前發林煙樹下昬金花<lb/>
<pb n="KR3k0003_WYG_056-11a"/>
𣪚黄蘂蕙草雜芳蓀木蘭露漸落山芝風屢翻土膏行<lb/>
已冐抱甕憶中園穀城定若近當終黄石言<lb/>
陳孔魚和六府詩曰金門朱軌躅吾子盛簪裾木舌無<lb/>
時用萍流復在余水鄉訪松石蘭澤侣樵漁火洲方可<lb/>
至地肺即為居土牛自知止貞心達毁譽穀稼有時隟<lb/>
乗植望白榆又古兩頭纖纖詩曰兩頭纖纖月初生半<lb/>
白半黒眼中精腷腷膊膊雞初鳴磊磊落落向曙星<lb/>
齊王融代兩頭纖纖詩曰兩頭纖纖綺上文半白半黒<lb/>
<pb n="KR3k0003_WYG_056-11b"/>
燕翔羣腷腷膊膊鳥迷曛磊磊落落玉石分又藁砧詩<lb/>
曰藁砧今何在山上復有山何當大刀頭破鏡飛上天<lb/>
又代藁砧詩曰花蔕今何在不是林下生何當垂兩髻<lb/>
團扇雲間明又曰鏡臺今何在寸身正相隨何當碎聨<lb/>
玉雲上璧已虧又古五雜組詩曰五雜組岡頭草往復<lb/>
還車馬道不獲已人將老又代五雜組詩曰五雜組慶<lb/>
雲發往復還經天月不獲已生胡越<lb/>
梁范雲擬古五雜組詩曰五雜組㑹塗山往復還兩崤<lb/>
<pb n="KR3k0003_WYG_056-12a"/>
闗不得已孀與鰥<lb/>
宋王微四氣詩曰蘅若首春華梧楸當夏翳鳴笙起秋<lb/>
風置酒飛冬雪<lb/>
齊王融四色詩曰赤如城霞起青如松霧澈黑如幽都<lb/>
雲白如瑶池雪<lb/>
梁范雲四色詩曰折栁青門外握蘭翠疏中緑蘋騁春<lb/>
日碧渚澹時風又曰差池朱燕去繽翻赤鴈歸瀺灂丹<lb/>
魚聚聫翩白鳥飛又曰素鱗颺北渚白水杜南宛獻環<lb/>
<pb n="KR3k0003_WYG_056-12b"/>
潤玉塞歸珠照瓊轅又曰烏林葉將霣墨池水就乾𤣥<lb/>
豹藏暮雨黒豹凌夜寒又曰丹如桓公廟青如夕郎門<lb/>
黒如南巖䃤白如東山猿<lb/>
宋鮑照謎字詩曰二形一體四支八頭四八一八飛泉<lb/>
仰流<hi>井字</hi>頭如刀尾如鉤中央横廣四角六抽右面負兩<lb/>
刃左邊雙屬牛<hi>龜字</hi>乾之一九隻立無偶坤之二六宛然<lb/>
雙宿<hi>土字</hi>
宋謝莊自潯陽至都集道里名為詩曰山經亟旋覽水<lb/>
<pb n="KR3k0003_WYG_056-13a"/>
牒勌敷尋稽榭誠淹留煙臺信遐臨翔州凝寒氣秋浦<lb/>
結清隂眇眇髙湖曠遥遥南陵深青溪如委黛黄沙似<lb/>
舒金觀道雷池側訪徳茅堂隂魯顯闕㣲迹秦良滅芳<lb/>
音訊逺博望崖探賦梁山岑崇館非陳宇茂苑豈舊林<lb/>
宋鮑照數名詩曰一身仕闗西家族滿山東二年從車<lb/>
駕齋祭甘泉宫三朝國慶畢休沐還舊邦四牡曜長路<lb/>
輕葢若飛鴻五侯相餞送髙㑹集新豐六樂陳廣坐組<lb/>
帳揚春風七盤起長袖庭下列歌鐘八珍盈彫俎綺肴<lb/>
<pb n="KR3k0003_WYG_056-13b"/>
紛錯重九族咸瞻遲賔友仰徽容十載學無就善宦一<lb/>
朝通<lb/>
齊虞羲數名詩曰一去濠水陽連翩逺為客二毛颯已<lb/>
垂家貧所無擇三徑日荒疎遥人心不懌四豪不降意<lb/>
何事黄金百五日來歸者朱輪竟長陌六郡輕薄兒追<lb/>
隨窮日夕七發動音容賔從紛弈弈八表服英嚴聲光<lb/>
滿墳籍九流意何以守𤣥遂成白十載職不移來歸落<lb/>
松柏<lb/>
<pb n="KR3k0003_WYG_056-14a"/>
梁范雲數名詩曰一鼓有餘氣趫勇正紛紜二廣無遺<lb/>
略雄虎自為羣三河尚擾攘楯櫓起橨榅四巡駐青蹕<lb/>
瘞玉曠亭云五十又舒斾旗幟日繽紛六郡良家子慕<lb/>
義輕從軍七獲美前載克俊嘉昔聞八音佇繁律將以<lb/>
安司勲九命既斯復金璧固宜分十難康有道延首望<lb/>
卿雲<lb/>
齊王融奉和竟陵王郡縣名詩曰追芳承荔浦揖道訊<lb/>
虚丘升裾臨廣牧從望盡平洲曾山陵翠坂方渠緬清<lb/>
<pb n="KR3k0003_WYG_056-14b"/>
流陽臺翻早茂隂館懐名秋嵗晏東光弭景仄西華収<lb/>
端溪慙昔彦測水謝前修往食曲阜盛今屬平臺遊燕<lb/>
棠缺初雅鄭衮息遺謳乆傾信都美乃結茂陵儔河間<lb/>
殊可詠南海果難遊<lb/>
梁范雲奉和齊竟陵王郡縣名詩曰撫戈金城外解珮<lb/>
玉門中白馬騰逺雪蒼松壯寒風臨涇方辯渭安夷始<lb/>
和戎取禾廣田北驅獸飛狐東新城多雉堞故市絶商<lb/>
工海西舟楫斷雲南煙霧通罄節疇盛徳宣力昭武功<lb/>
<pb n="KR3k0003_WYG_056-15a"/>
還飲漁陽水豈轉杜陵蓬<lb/>
梁沈約奉和竟陵王郡縣名詩曰西都富軒冕南宫溢<lb/>
才彦髙闕連朱雉方渠漸游殿廣川肆河濟長岑繞崤<lb/>
汧曲梁濟危渚平臯騁悠眄青淵皎澄澈曾山鬱葱蒨<lb/>
陽泉濯春藻隂丘聚寒霰西華不可留東光促奔箭望<lb/>
都遊子懐臨戎征馬倦既豫平臺集復齒南皮宴一窺<lb/>
長安城羞言杜陵掾<lb/>
梁元帝縣名詩曰長陵新市北鄭衛好容儀先過上蘭<lb/>
<pb n="KR3k0003_WYG_056-15b"/>
苑還牽髙栁枝薄粧宜入鏡舒花堪照池蒲洲涵水色<lb/>
椒壁雜風吹此時方夜飲平臺傳羽巵<lb/>
梁范雲州名詩曰司春命初鐸青耦肆中樊逸豫誠何<lb/>
事稻梁復宜敦徐步遵廣隰冀以寫憂源楊柳垂場圃<lb/>
荆棘生庭門交情乆所見益友能孰存<lb/>
梁簡文帝卦名詩曰櫛比園花滿徑復水流新離禽時<lb/>
入袖旅穀乍依蘋豐壺要上客鵠鼎命嘉賔車由泰夏<lb/>
闥馬散咸陽塵蓮舟雖未濟分宻己同人又藥名詩曰<lb/>
<pb n="KR3k0003_WYG_056-16a"/>
朝風動春草落日照横塘重臺蕩子妾黄昏獨自傷燭<lb/>
映合歡被帷飄蘇合香石墨聊書賦鈆華試作籹徒令<lb/>
惜萱草蔓延滿空房<lb/>
梁元帝藥名詩曰戌客恒山下常思衣錦歸況看春草<lb/>
歇還見鴈南飛䗶燭凝花影重臺閉綺扉風吹竹葉袖<lb/>
網綴流黄機詎信金城裡繁露曉霑衣<lb/>
梁庾肩吾奉和藥名詩曰英王牧荆楚聽訟出池臺督<lb/>
郵稱蝗去亭長説烏來行塘朱鷺響當道赤帷開馬鞭<lb/>
<pb n="KR3k0003_WYG_056-16b"/>
聊寫賦竹葉暫傾杯<lb/>
梁沈約奉和齊竟陵王藥名詩曰丹草秀朱翹重臺架<lb/>
危㞯木蘭露易飲射干枝可結陽隰採辛夷寒山望積<lb/>
雪玉泉亟周流雲華乍明滅合歡葉暮捲爵林聲夜切<lb/>
垂景迫連桑思仙暮雲埒荆實剖丹瓶龍蒭汗奔血照<lb/>
握乃夜光盈車非玉屑細栁空葳蕤水萍終萎絶黄符<lb/>
若可挹長生永昭晳<lb/>
梁元帝姓名詩曰征人習水戰辛苦配戈舩夜城隨偃<lb/>
<pb n="KR3k0003_WYG_056-17a"/>
月朝軍逐避年龍吟澈水度虹光入夜圓濤來如陣起<lb/>
星上似烽燃經時事南越還復討朝鮮<lb/>
梁沈約和陸慧曉百姓名詩曰建都望淮海樹闕表衡<lb/>
稽井幹風雲出柏梁星漢齊皇王臨萬宇惠化覃黔黎<lb/>
吉士服仁義宿昔秉華圭庸賢起幽谷欽言非象犀端<lb/>
委康國步偃息召邦攜舉政方分䇿易紀粲金泥伊余<lb/>
沐嘉幸由是别逺畦曽微㳙露答光景遂云西方隨錬<lb/>
丹子薄暮矯行迷<lb/>
<pb n="KR3k0003_WYG_056-17b"/>
梁元帝相名詩曰仙人賣玉杖乗鹿去山林浮杯度池<lb/>
曲摩鏡往河隂井内書銅板竈裏化黄金妻揺五明扇<lb/>
妾弄一絃琴暫遊忽千里中天那可尋又鳥名詩曰方<lb/>
舟去鳷鵲鵠引欲相要晨鳬移去舸飛燕動歸橈雞人<lb/>
憐夜刻鳳女念吹簫雀釵照輕幌翠的繞纖腰復聞朱<lb/>
鷺曲鉦管雜迴潮又獸名詩曰豹韜求秘術虎略選良<lb/>
臣水涉黄牛浦山過白馬津摧鋒上狐塞畫像入麒麟<lb/>
果下新花落桃枝芳樹春王孫及公子熊席復横陳又<lb/>
<pb n="KR3k0003_WYG_056-18a"/>
歌曲名詩曰啼烏怨别偶曙鳥憶離家石闕題書字金<lb/>
鐙飄落花東方曉星度西山晚日斜縠衫迴廣袖團扇<lb/>
掩輕紗暫借青驄馬來送黄牛車又龜兆名詩曰土膏<lb/>
春氣生倡女恊春情魚遊連北水鵠作遼東鳴折梅還<lb/>
挿鬢盪柱更移聲銀燭含朱火金鑪對寳笙百枝凝夕<lb/>
熖却月隱髙城又針穴名詩曰金推五百里日晚唱歸<lb/>
來車轉承光殿步上通天臺釵臨曲池影扇拂玉堂梅<lb/>
先取中庭入罷逐步廊迴下闕那早閉人迎已復開又<lb/>
<pb n="KR3k0003_WYG_056-18b"/>
將軍名詩曰虎旅皆成陣龍騎盡能<graphic n="KR1568" url="https://raw.githubusercontent.com/kanripo/KR-Gaiji/master/images/KR1568.png" mimeType="image/png"/>馬鞭俱破虜决<lb/>
勝往長榆細栁浮輕㟁大樹繞栖烏樓船寫退鷁檣鳥<lb/>
狎飛鳬度河還自許偏與功名俱又宫殿名詩曰杯間<lb/>
花欲然竹徑露初圓鬬雞東道上走馬北場邊合歡依<lb/>
暝巷蒲萄向日鮮旗亭覔張放香車迎董賢定隔天淵<lb/>
水相思夜不眠又屋名詩曰梁園氣色和斗酒共相過<lb/>
玉柱調新曲畫扇掩餘歌深潭映菱菜絶壁挂輕蘿木<lb/>
蓮恨花晚薔薇嫌刺多合情戲芳節徐步待金波又車<lb/>
<pb n="KR3k0003_WYG_056-19a"/>
名詩曰長墟帶江轉連甍映日分佳人坐椒屋接膝對<lb/>
蘭薫繞砌縈流水邊梁圖畫雲錦色懸殊衆衣香遥出<lb/>
羣日暮輕帷下黄金妾贈君又舩名詩曰天際浮雲飛<lb/>
三翼自相追池模白鵠舞檐知青雀歸華淵通轉塹伏<lb/>
檻跨相磯松澗流星影桂窻斜月暉思君此無極髙樓<lb/>
淚染衣又樹名詩曰桃李競追隨輕衫露弱枝杏梁始<lb/>
東照柘火未西馳香因玉釧動佩逐金衣移栁葉生眉<lb/>
上珠璫揺鬢垂逢君桂枝馬車下覔新知又草名詩曰<lb/>
<pb n="KR3k0003_WYG_056-19b"/>
胡王迎娉主塗經蒯北遊金錢買含笑銀釭影梳頭初<lb/>
控游龍馬仍移巻柏舟中江離思切蓬鬢不堪秋况度<lb/>
菖蒲海落月似懸鉤<lb/>
陳沈烱八音詩曰金屋貯阿嬌樓閣起迢迢石頭足年<lb/>
少大道跨河橋絲桐無緩節羅綺自飄飄竹煙生薄晚<lb/>
花色亂春朝匏𤓰詎無匹神女嫁蘇韶土地多妍冶鄉<lb/>
里足塵囂革年未相識聲論動風飈木桃堪底用寄以<lb/>
答瓊瑶又和蔡黄門口字詠絶句曰囂囂宫閣路靈靈<lb/>
<pb n="KR3k0003_WYG_056-20a"/>
谷口閭誰知名器品語哩各﨑嶇<lb/>
　　賦<lb/>
毛詩序曰詩有六義其二曰賦<lb/>
釋名曰賦敷也敷布其義謂之賦也<lb/>
漢書曰不歌而誦謂之賦登髙能賦可以為大夫言感<lb/>
物造端材智深美可以與圖政事故可以為列國大夫<lb/>
也春秋之後周道浸壊聘問歌詠不行於列國而賢人失<lb/>
志之賦作矣孫卿及楚臣屈原離讒憂國皆作賦以風<lb/>
<pb n="KR3k0003_WYG_056-20b"/>
諭咸有惻隱古訓之義其後宋玉唐勒漢興枚乗司馬<lb/>
相如下及揚子雲競為侈麗閎廣之語設其諷諭之義<lb/>
是以揚子稱之曰詩人之賦麗以則辭人之賦麗以淫<lb/>
如孔氏之門用賦也則賈誼登堂相如入室矣又曰上<lb/>
令王襃與張子僑等並待詔數從遊獵所幸官館輒為<lb/>
歌頌第其髙下以差賜帛議者多以為淫靡不急上曰<lb/>
不有博奕者乎為之猶賢乎己辭大者與古詩同義小<lb/>
者辨麗可嘉譬如女工有綺縠音樂有鄭衛今世俗猶<lb/>
<pb n="KR3k0003_WYG_056-21a"/>
皆以此娱悅耳目辭賦有仁義風諭鳥獸草木多聞之<lb/>
觀賢於倡優博奕逺矣乂曰枚皋上書北闕自陳枚乗<lb/>
之子上得大喜召入見待詔皋因賦殿中詔使賦平樂<lb/>
館善之拜為郎皋不通經術談笑類俳倡為賦頌好僈<lb/>
戲以故得媟瀆貴幸比東方朔郭舍人等武帝春秋三<lb/>
十九乃得皇太子羣臣喜故皋與東方朔作皇太子生賦<lb/>
皋為文疾受詔輒成司馬相如善為文而遲故所作少<lb/>
漢書曰成帝趙昭儀方大幸每上往甘泉宫常從在屬<lb/>
<pb n="KR3k0003_WYG_056-21b"/>
車間豹尾中故揚雄盛言車騎之衆參麗之駕非所以<lb/>
感動天地迎釐三辰又言屏玉女却宓妃以懲齋戒之<lb/>
事賦成奏之天子異焉先是時蜀有司馬相如作賦甚<lb/>
𢎞麗温雅雄心壯之每作賦常擬以為式<lb/>
東觀漢記曰班固字孟堅九歳能作賦頌固數入讀書<lb/>
禁中每行巡狩輒獻賦頌<lb/>
桓子新論曰余少時見揚子雲麗文髙論不量年少猥<lb/>
欲逮及常作小賦用精思大劇而立感動發病子雲亦<lb/>
<pb n="KR3k0003_WYG_056-22a"/>
言成帝上甘泉詔使作賦為之卒暴倦臥夢其五臟出<lb/>
地及覺大少氣病一嵗余素好文見子雲工為賦欲從<lb/>
之學子雲曰能讀千賦則善為之矣<lb/>
禰衡别傳曰黄祖大㑹賔客人有獻鸚鵡者射舉巵酒<lb/>
于衡曰願先生賦之以娛嘉賔衡攬筆而作文不加㸃<lb/>
辭彩甚麗<lb/>
魏略曰卞蘭獻賦賛述太子徳美太子報曰作者不虛<lb/>
其辭受者必當其實蘭此者豈吾實哉昔吾丘夀王陳<lb/>
<pb n="KR3k0003_WYG_056-22b"/>
寳何武等徒以歌頌猶金帛之賜蘭事雖不諒義足嘉<lb/>
也今賜牛一頭又曰邯鄲淳作投壺賦千餘言奏之文<lb/>
帝以為工賜帛十疋<lb/>
魏志曰陳思王曹植字子建善屬文太祖嘗視其文謂<lb/>
植曰汝倩人耶植曰言出為論下筆成章願當面試柰<lb/>
何倩人時鄴都銅爵臺新成太祖悉將諸子登臺使各<lb/>
為賦植援筆立成太祖甚異之<lb/>
王隱晉書曰張華字茂先阮籍見華鷦鷯賦以為王佐<lb/>
<pb n="KR3k0003_WYG_056-23a"/>
之才中書郎成公綏亦推華文義勝己<lb/>
文士傳曰何楨字元幹青龍元年天子特詔曰揚州别<lb/>
駕何楨有文章才識使作許都賦成封上不得令人見<lb/>
楨遂造賦封上又曰潘尼曾與同僚飲主人有瑠璃椀<lb/>
客使賦之尼於坐立成<lb/>
世説曰孫興公作天台賦成以示范榮期云卿試擲置<lb/>
地要作金石聲范曰恐子之金石非宫商中聲然每至<lb/>
佳句皆輒云應是我輩語<lb/>
<pb n="KR3k0003_WYG_056-23b"/>
賦晉陸機文賦曰余每觀才士之作竊有以得其用心夫<lb/>
其放言遣辭良多變矣妍蚩好惡可得而言每自屬<lb/>
文尤見其情恒患意不稱物文不逮意非知之難能之<lb/>
難也故作文賦以述先士之盛藻因論作文之利害所<lb/>
由他日殆可謂曲盡其妙佇中區以𤣥覽頥情志於典<lb/>
墳遵四時以歎逝瞻萬物而思紛悲落葉於勁秋喜柔<lb/>
條於芳春心懔懔以懐霜志眇眇而臨雲詠世徳之駿<lb/>
烈誦先人之清芬慨投篇而援筆聊宣之乎斯文其始<lb/>
<pb n="KR3k0003_WYG_056-24a"/>
也皆收視反聽耽思傍訊精騖八極心遊萬仞其致也<lb/>
情曈曨而彌鮮物昭晢而互進傾羣言之瀝液潄六藝<lb/>
之芳潤收百世之闕文探千載之遺韻謝朝華於己披<lb/>
啟夕秀於未振觀古今於須㬰撫四海於一瞬然後選<lb/>
義按部考辭就班藏景者咸叩懐響者畢彈或因枝以<lb/>
振葉或縁波而討源或妥帖而易施或齟齬而不安籠<lb/>
天地於形内挫萬物於筆端伊兹事之可樂固聖賢之<lb/>
所欽課虚無以責有叩寂寞而求音函緜邈於尺素吐<lb/>
<pb n="KR3k0003_WYG_056-24b"/>
滂霈乎寸心言恢之而彌廣思按之而愈深播芳蕤之<lb/>
馥馥發清條之森森粲風飛而飈竪鬱雲起乎翰林故<lb/>
夫誇目者尚奢惬心者貴當言窮者無隘論達者唯曠<lb/>
詩縁情而綺靡賦體物而瀏亮碑披文以相質誄纏綿<lb/>
而悽愴銘博約而温潤箴頓挫而清壯頌優遊以彬蔚<lb/>
論精微而朗暢奏平徹以閑雅說煒曄而譎誑雖區分<lb/>
之在兹亦禁邪而制放要辭達而理舉故無取乎冗長<lb/>
其為物也多姿其為體也屢遷其㑹意也尚巧其遣言<lb/>
<pb n="KR3k0003_WYG_056-25a"/>
也貴妍暨音聲之迭代若五色之相宣或仰偪於先條<lb/>
或俯侵於後章或辭害而理比或言順而義妨離之則<lb/>
雙美合之則兩傷考殿最於錙銖定去留於毫芒立片<lb/>
言以居要乃一篇之警䇿雖衆辭之有條必待兹而效<lb/>
績或藻思綺合清麗芉眠爛若縟繡悽若繁絃必所擬<lb/>
之不殊乃闇合乎曩篇雖杼軸於予懐怵他人之我先<lb/>
石韞玉而山輝水懐珠而川媚彼榛楛之勿翦亦蒙榮<lb/>
於集翠若夫豐約之裁俯仰之形因宜適變曲有微情<lb/>
<pb n="KR3k0003_WYG_056-25b"/>
或言拙而諭巧或理朴而辭輕或襲故而彌新或㳂濁<lb/>
而更清或覽之而必察或研之而後精譬猶舞者赴節<lb/>
以投袂歌者應弦而遣聲若夫應感之㑹通寒之紀來<lb/>
不可遏去不可止藏若影滅行猶響起思風發於胷臆<lb/>
言泉流於脣齒紛葳蕤以馺遝唯豪素之所擬文徽徽<lb/>
以溢目音泠泠而盈耳及其六情底滯志往神留兀若<lb/>
楛木豁若涸流覽營魂以探賾頓精爽而自求理翳翳<lb/>
而愈伏思軋軋其若抽是故或竭情而多悔或率意而<lb/>
<pb n="KR3k0003_WYG_056-26a"/>
寡尤伊兹文之為用固衆理之所因配霑潤於雲雨象<lb/>
變化乎鬼神被金石而徳廣流管弦而日新<lb/>
漢楊雄反騷曰雄每讀屈原離騷未嘗不流涕也乃作<lb/>
書往往摭離騷文而反之自岷山投諸江流以弔屈原<lb/>
有周氏之蟬嫣或鼻祖於汾隅靈宗初諜伯僑兮流于<lb/>
末之楊侯惟天軌之不辟何純絜而離紛漢十世之掦<lb/>
朔招揺紀于周正正皇天之清則度后土之方貞鳯皇<lb/>
翔於蓬渚豈駕鵞之能㨗騁驊騮於曲囏驢騾連騫而<lb/>
<pb n="KR3k0003_WYG_056-26b"/>
齊足衿荷芰之緑衣被芙蓉之朱裳芳酷烈而莫聞不<lb/>
如襞而幽之離房精瓊靡與秋菊將以延夫天年臨汩<lb/>
羅而自隕何怨日薄於西山累既攀夫傅説奚不信而<lb/>
遂行徒恐鷤鴂之將鳴顧先百草為不榮<lb/>
後漢班彪悼離騷曰夫華植之有零茂故隂陽之度也<lb/>
聖哲之有窮達亦命之故也惟達人進止得時行以遂<lb/>
伸否則詘而坼蠖體龍虵以幽潜<lb/>
晉摯虞愍騷曰葢明哲之處身固度時以進退泰則攄<lb/>
<pb n="KR3k0003_WYG_056-27a"/>
志於宇宙否則澄神於幽昧摛之莫究其外亟之罔識<lb/>
其内順隂陽以潜躍豈凝滯乎一概<lb/>
魏陳王曹植九詠曰芙蓉車兮桂衡結萍葢兮翠旌四<lb/>
蒼虬兮翼轂駕陵魚兮驂鯨菌薦兮茝席蕙幬兮苓牀抗<lb/>
南箕兮簸瓊蘂挹天河兮滌玉觴靈既降兮汨靜黙登<lb/>
文階兮坐紫房服春榮兮猗摩雲裾繞兮容裔冠北辰<lb/>
兮岌峩帶長虹兮陵厲蘭肴御兮玉俎陳雅音奏兮文<lb/>
虞羅感濯漢兮美遊女揚激楚兮詠湘娥臨迴風兮浮<lb/>
<pb n="KR3k0003_WYG_056-27b"/>
漢渚目牽牛兮聎織女交有際兮會有期嗟痛吾兮來<lb/>
不時來無見兮進無聞泣下雨兮歎成雲先后悔其靡<lb/>
及冀後王之一寤猶搦轡而繁䇿馳覆車之危路羣乗<lb/>
舟而無楫將何川而能渡何世俗之䝉昧悼邦國之未<lb/>
靜任椒蘭其望治由倒裳而求領尋湘漢之長流採芳<lb/>
岸之靈芝遇游女於水裔探菱華而結辭野蕭條以極<lb/>
望曠千里以無人民生期於必死何自苦以終身寜作<lb/>
清水之汙泥不為濁路之飛塵<lb/>
<pb n="KR3k0003_WYG_056-28a"/>
梁元帝擬秋氣揺落曰秋風起兮寒鴈歸寒蟬鳴兮秋<lb/>
草腓萍清兮水澈葉落兮林稀<lb/>
梁張纘擬若有人兮曰若有人兮傍巖石新莆衣兮杜<lb/>
蘅席表幽居兮翠㣲上臨春風兮聊騁望日已暮兮夕<lb/>
雲飛懷君王兮未能歸<lb/>
梁武帝賦體曰草迴風以照春木承雲以含化芳競飛<lb/>
於陽和花爭開於日夜樂萬類之得所豈此心之云舍<lb/>
欣分竹其厲精慙戎車之屢駕<lb/>
<pb n="KR3k0003_WYG_056-28b"/>
梁任昉賦體曰俶征侣兮<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>行舟奉君命兮不俟駕屬<lb/>
軒軌之易循值堯民之可化慙孺雉之聲朝惡細魚之<lb/>
在夜奉玉檢之陸離待金罍之云舍<lb/>
梁王僧孺賦體曰雜沓兮翠旌容與兮龍駕新桐兮始<lb/>
華乳雀兮初化思治兮終朝求人兮仄夜竟大徳之未<lb/>
詶何飛光之徒舍<lb/>
梁陸倕賦體曰奉欽明之睿后沐隆平之𤣥化參振鷺<lb/>
之充庭侍長徒之曽舍冀無恨於終南豫告成於芝駕<lb/>
<pb n="KR3k0003_WYG_056-29a"/>
雖就列而陳力終胡顔於長夜<lb/>
梁栁憕賦體曰飛轡竦兮不停隂徂川逝兮無暫舍白<lb/>
日出兮爍晚辰春雷奮兮動蘭夜竊匪服於儲闈叨洪<lb/>
恩於良駕何眇身之多幸濯微纓於唐化<lb/>
論魏文帝典論曰夫文人相輕自古而然傅毅之於班<lb/>
固伯仲之間爾而固小之夫人善於自見而文非一體<lb/>
鮮能備善是以各以所長相輕所短今之文人孔融陳<lb/>
琳王粲徐幹阮瑀應瑒劉楨斯七人者於學無所遺於<lb/>
<pb n="KR3k0003_WYG_056-29b"/>
辭無所假咸自以騁騄驥於千里仰齊足而並馳以此<lb/>
相服亦良難矣葢君子審已以度人故能免於斯累乃<lb/>
作文論王粲長於詞賦徐幹時有逸氣然粲匹也陳琳<lb/>
阮瑀之章表書記今之俊也應瑒和而不壯劉楨壯而<lb/>
不宻孔融體氣髙妙有過人者然不能持論理不勝辭<lb/>
至于雜以嘲戲及其時有所善揚班儔也夫文本同而<lb/>
末異葢奏議宜雅書論宜理銘誄尚實詩賦欲麗文以<lb/>
氣為主氣之清濁有體不可力強而致古之作者寄身<lb/>
<pb n="KR3k0003_WYG_056-30a"/>
於翰墨見意於篇籍不假良史之辭不託飛馳之勢而<lb/>
聲名自傳於後故西伯幽而演易周旦顯而制禮不以<lb/>
隱約而弗務不以康樂而加思夫然則古人賤尺璧而<lb/>
貴寸隂懼乎時之過已而人多不强力貧賤則懾於飢<lb/>
寒富貴則流於逸樂遂營目前之務而遺千載之功日<lb/>
月逝於上體貌衰於下忽然與萬物遷化斯志士所大<lb/>
痛也<lb/>
晉摯虞文章流别論曰文章者所以宣上下之象明人<lb/>
<pb n="KR3k0003_WYG_056-30b"/>
倫之叙窮理盡性以究萬物之宜者也王澤流而詩作<lb/>
成功臻而頌興徳勲立而銘著嘉美終而誄集祝史陳<lb/>
辭官箴王闕周禮太師掌教六詩曰風曰賦曰比曰興<lb/>
曰雅曰頌言一國之事繫一人之本謂之風言天下之<lb/>
事形四方之風謂之雅頌者美盛徳之形容賦者敷陳<lb/>
之稱也比者喻類之言也興者有感之辭也後世之為<lb/>
詩者多矣其功徳者謂之頌其餘則總謂之詩頌詩之<lb/>
美者也古者聖帝明王功成治定而頌聲興於是奏於<lb/>
<pb n="KR3k0003_WYG_056-31a"/>
宗廟告於鬼神故頌之所美者聖王之徳也古之作詩<lb/>
者發乎情止乎禮義情之發因辭以形之禮義之㫖須<lb/>
事以明之故有賦焉所以假象盡辭敷陳其志古詩之<lb/>
賦以情義為主以事類為佐今之賦以事形為本以義<lb/>
正為助情義為主則言省而文有例矣事形為本則言<lb/>
富而辭無常文之煩省辭之險易葢由於此夫假象過<lb/>
大則與類相逺逸辭過壯則與事相違辯言過理則與<lb/>
義相失麗靡過美則與情相悖此四過者所以背大體<lb/>
<pb n="KR3k0003_WYG_056-31b"/>
而害政教是以司馬遷割相如之浮說揚雄疾辭人之<lb/>
賦麗以淫詩之流也有三言四言五言六言七言九言<lb/>
古詩率以四言為體而時有一句二句雜在四言之間<lb/>
後世演之遂以為篇古詩之三言者振振鷺鷺于飛之<lb/>
屬是也五言者誰謂雀無角何以穿我屋之屬是也六<lb/>
言者我姑酌彼金罍之屬是也七言者交交黄鳥止于<lb/>
桑之屬是也九言者泂酌彼行潦挹彼注兹之屬是也<lb/>
夫詩雖以情志為本而以成聲為節然則雅音之韻四<lb/>
<pb n="KR3k0003_WYG_056-32a"/>
言為善其餘雖備曲折之體而非音之正也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_056-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚巻五十六<lb/>
</p>
<p>
</p>
  </div>
</body>
</text>
</TEI>
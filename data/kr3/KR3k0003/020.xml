<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷二十</head>
    <p>
<pb n="KR3k0003_WYG_020-1a"/>
欽定四庫全書<lb/>
　藝文類聚卷二十　　　　　唐　歐陽詢　撰<lb/>
　人部四<hi>聖忠</hi>　<hi>賢孝</hi>
　　聖<lb/>
尚書曰睿作聖又曰聖作則<lb/>
莊子曰以徳分人謂之聖<lb/>
白虎通曰才稱萬人曰傑倍傑曰聖<lb/>
風俗通曰聖者聲也通也言其聞聲知情通於天地條<lb/>
<pb n="KR3k0003_WYG_020-1b"/>
暢萬物也<lb/>
家語曰聖者徳合天地變通無方也<lb/>
易曰備物致用立成器以為天下利莫大乎聖人又曰知進<lb/>
退存亾而不失其正者其唯聖人乎<lb/>
禮記曰大哉聖人之道洋洋乎發育萬物峻極於天又曰譬<lb/>
如天地之無不持載無不覆幬譬如四時之錯行如日<lb/>
月之代明又曰唯天下至聖為能聰明叡智足以有臨<lb/>
也發强剛毅足以有執也齋莊中正足以有敬也文理<lb/>
<pb n="KR3k0003_WYG_020-2a"/>
宻察足以有别也<lb/>
毛詩序曰周公攝政逺則四國流言近則王不知周大夫<lb/>
羙不失其聖也又曰思齊文王所以聖也<lb/>
大戴禮曰聖人有國則日月不食星辰不孛又曰哀公<lb/>
問曰何謂聖人孔子對曰所謂聖人者智通乎大道應<lb/>
變而不窮測物之情性者也<lb/>
論語曰太宰問於子貢曰夫子聖者與何其多能也子<lb/>
貢曰固天縱之將聖又多能也<lb/>
<pb n="KR3k0003_WYG_020-2b"/>
禮記曰聖人能以天下為一家中國為一人者非意之<lb/>
也必知其利逹於其患然後能為之又曰國有聖人而<lb/>
不能用欲以求治是猶却歩而求及前人也<lb/>
六韜曰聖人與天下之人皆安樂又曰聖人守無窮之<lb/>
府用無窮之才天下仰之而治<lb/>
管子曰聖人若天然無私覆若地然無私載也私者亂<lb/>
天下也<lb/>
老子曰聖人無常心以百姓心為心善者吾善之不善<lb/>
<pb n="KR3k0003_WYG_020-3a"/>
者吾亦善之<lb/>
文子曰聖人同死生愚人亦同死生聖人之同死生<lb/>
明於分理也愚人之同死生不知利害所在也又曰<lb/>
聖人以仁義為凖䋲中繩之謂君子不中繩之謂小<lb/>
人<lb/>
列子曰龍叔謂文摯曰吾有疾子能已乎文摯即命龍<lb/>
叔背明而立文摯從後向明而望之既而曰嘻吾見子<lb/>
之心矣方寸之地虚矣幾聖人也子心六孔流通一孔<lb/>
<pb n="KR3k0003_WYG_020-3b"/>
不逹今聖智為病者或由此乎又曰商太宰見孔子曰<lb/>
丘聖者與答曰聖則丘何敢曰三王聖者與答曰三王<lb/>
善任智勇者聖則丘弗知曰五帝聖者與答曰五帝善<lb/>
任仁義者聖則丘弗知曰三皇聖者與答曰三皇善因<lb/>
時者聖則丘弗知商曰然則孰者為聖孔子曰西方聖<lb/>
者不治而不亂不言而自信不化而自行蕩蕩乎民無<lb/>
能名焉又曰庖犧女媧神農夏后虵身人面牛首此非<lb/>
人之狀而有大聖之徳<lb/>
<pb n="KR3k0003_WYG_020-4a"/>
孟子曰觀於海者難為水遊於聖人之門者難為言<lb/>
莊子曰夫卜梁倚有聖人之才者而無聖人之道我有<lb/>
聖人之道而無聖人之才吾教之其果為聖人也又曰<lb/>
堯辭封人曰我以汝為聖人曰夫聖人鶉居而鷇食鳥<lb/>
行而無迹天下有道則與物皆昌天下無道則修徳就<lb/>
閒千嵗厭世去而上仙乗彼白雲至于帝鄉三患莫至<lb/>
身常無殃則何辱之有<lb/>
孫卿子曰神固謂之聖人聖人者道之管也天下之道<lb/>
<pb n="KR3k0003_WYG_020-4b"/>
管此矣又曰天下無二道聖人無兩心神人無功聖人<lb/>
無名聖人者天下利噐<lb/>
淮南子曰聖人不貴尺璧而重寸隂故禹之趍時也履<lb/>
遺而弗取冠挂而弗顧又曰唯聖人為能知權言而必<lb/>
信期而必當天下之髙行也又曰孔子不黔突墨子不<lb/>
煖席是故聖人蒙耻辱以千世主者非以貪禄慕位欲<lb/>
事天下之利除萬民之害也神農憔悴堯瘦臞舜㣲黒<lb/>
禹胼胝由此觀之則聖人之憂勞百姓亦甚矣又曰古<lb/>
<pb n="KR3k0003_WYG_020-5a"/>
者聖人勞形盡慮為民興利除害嬴天下之憂而任海<lb/>
内之事聖人之憂民如此其切也<lb/>
揚子法言曰或問孔子之時諸侯有知孔子聖者與曰<lb/>
知之若知之則曷為不用曰不能曰知聖而不能用可<lb/>
得聞乎曰用之則棄其所習逆其所從彊其所劣捐其<lb/>
所能非天下之至聖孰能用之<lb/>
韓詩外傳曰辟土植榖者后稷也决江疏河者禹也聽<lb/>
獄執中者臯陶也然而有聖名者堯也<lb/>
<pb n="KR3k0003_WYG_020-5b"/>
神異經曰西南大荒中人身長十丈其腹圍九丈踐龜<lb/>
虵戴朱鳥左手慿青龍右手慿白虎知河海斗斛識山<lb/>
石多少知天下鳥獸言語識土上人所道知百榖可食<lb/>
識草木鹹苦名曰聖一曰哲一名通一名無不達<lb/>
尚書大傳曰天無别風淮南雨中國有聖人<lb/>
姚信士緯曰聖人髙不可極深不可測窮神知化獨見<lb/>
先識仁若春陽信若影響此所禀於天也<lb/>
說苑曰聖人之於百姓也其猶赤子乎飢者食之寒者<lb/>
<pb n="KR3k0003_WYG_020-6a"/>
衣之將之養之育之長之惟恐其不至於大也<lb/>
頌後漢張超尼父頌曰巖巖孔聖異世稱傑量合乾坤<lb/>
明参日月徳被八荒名充遐外終於獲麟遺歌魯衛<lb/>
晉孫楚尼父頌曰皇矣尼父聖哲之傑徳比天地明齊<lb/>
日月周室陵遲大道蕪穢禮樂崩阻姦雄㒺世乃養門<lb/>
徒廣延俊乂垂訓列國頌聲魯衛威震夹谷義厭陳蔡<lb/>
徳之休明幽而彌泰超美三代風馳雲邁<lb/>
賛晉陸機孔子賛曰孔子叡聖配天𢎞道風扇𤣥流思<lb/>
<pb n="KR3k0003_WYG_020-6b"/>
探神寳明發懐周興言謨老靈魄有行言觀蒼昊清歌<lb/>
先誠丹書有造<lb/>
晉湛方生孔公賛曰文王既沒㣲言將墜邈哉孔公龍<lb/>
見九二闡化繫象素王洙泗𤼵揮中葉道映周季<lb/>
碑後漢禰衡魯夫子碑曰受天至精純粹睿哲崇髙足<lb/>
以長世寛容足以廣包幽明足以測神文藻足以辯物<lb/>
然而敏學以求之下問以諏之虛心以受之深思以詠<lb/>
之愍周道之廻遹悼九疇之乖悖故發憤㤀食應聘四<lb/>
<pb n="KR3k0003_WYG_020-7a"/>
方魯以大夫之位任以國政之權譬若飛鴻鸞於中庭<lb/>
騁騏驥於閭巷也是以期月之頃五教克諧移風易俗<lb/>
邦國肅焉無思不服懿文徳以紆餘綴三五之紀綱流<lb/>
洪曜之休赫曠萬世而揚光夫大明以動天則也廣大<lb/>
無疆地徳也六經混成洪式也備此三者聖極也合吉<lb/>
凶於鬼神遂殂落於夢寐是以風烈流行無所不通故<lb/>
立石銘勛以示昭明辭曰煌煌上天篤降若人邈矣悠<lb/>
哉千祀一鄰明徳宏監情性存存奕奕純嘏稽憲乾坤<lb/>
<pb n="KR3k0003_WYG_020-7b"/>
曜彼靈祗以訓黎元終日乾乾配天之行在險而正在<lb/>
困而亨窮達之運委諸穹蒼日月則隂天地不光聖叡<lb/>
殂崩大猷不綱<lb/>
論後漢孔融聖人優劣論曰荀愔等以為聖人俱受乾<lb/>
坤之醇靈禀造化之和氣該百行之髙善偹九徳之淑<lb/>
懿極鴻源之深閭窮品物之情類曠蕩出於無外沉㣲<lb/>
淪於無内噐不克周不充聖極荀以為孔子稱大哉堯<lb/>
之為君也唯天為大唯堯則之是為覆盖衆聖最優之<lb/>
<pb n="KR3k0003_WYG_020-8a"/>
明文也孔以堯作天子九十餘年政化洽於民心雅頌<lb/>
流於衆聽是以聲徳發聞遂為稱首則易所謂聖人乆<lb/>
於其道而天下化成百年然後勝殘去殺必世而後仁<lb/>
者也故曰大哉堯之為君也堯之為聖也明其聖與諸<lb/>
聖同但以人見稱為君爾<lb/>
梁沈約辯聖論曰聖人盖人中之含明徳盡照精粹凝<lb/>
𤣥者或三聖並時或千載寂蔑聖人遺情忘已常以兼<lb/>
濟為念若不登九五之位則其道不行非以黄屋玉璽<lb/>
<pb n="KR3k0003_WYG_020-8b"/>
為尊貴也文王造周而未集武王集之而未成周公雖<lb/>
無王禄而父兄二聖之烈不可以終若不表示聖功制<lb/>
禮作樂則太平之基不著二聖之美不彰孔子當無禄<lb/>
之運值自晦之時而云河不出圖洛不出書吾已矣夫<lb/>
欲以聖徳示天下垂来世當仲尼在世之時世人不言<lb/>
為聖人也伐樹削迹于七十君而不一值或以為東家<lb/>
丘或以為喪家犬若不髙歎鳯鳥稱夢周公樂正雅頌<lb/>
各得其所則當世安知其聖人乎<lb/>
<pb n="KR3k0003_WYG_020-9a"/>
　　賢<lb/>
詩序曰丘中有麻思賢也又曰南山有臺樂得賢也得<lb/>
賢則能為邦家立太平之基矣<lb/>
春秋繁露曰氣之清者為精人之清者為賢治身者以<lb/>
積精為寳治國者以積賢為道<lb/>
尚書曰所寳惟賢則邇人安又曰野無遺賢<lb/>
論語曰賢者避世其次避地其次避色其次避言又曰<lb/>
見賢思齊焉見不賢而内自省也又曰賢哉回也一簞<lb/>
<pb n="KR3k0003_WYG_020-9b"/>
食一瓢飲回也不改其樂又曰臧文仲其知栁下恵之<lb/>
賢而不與立也又曰賢賢易色<lb/>
京房易飛候曰視四方常有大雲五色具而不雨其下<lb/>
有聖賢人隠<lb/>
家語曰孔子讀史至楚復陳喟然曰賢哉楚莊王輕千<lb/>
乗之國而重言之信非申叔時之忠弗能見其義非莊<lb/>
王賢弗能受其訓又曰哀公問孔子曰當今之君孰者<lb/>
最賢孔子曰有衛靈公乎公曰吾聞其閨門無别而子<lb/>
<pb n="KR3k0003_WYG_020-10a"/>
賢之何也對曰靈公之弟曰公子渠牟其智足以治千<lb/>
乗靈公任之有大夫史鰌以道去衛而靈公却舎琴瑟<lb/>
不御臣以此賢之不亦可乎<lb/>
國語曰臼季使舎於冀野冀缺耨其妻饁之敬相待如<lb/>
賔歸而進之曰得賢人敢以吿文公曰子何以知其賢<lb/>
也對曰臣見其不㤀敬也使為下軍大夫<lb/>
列子曰治國之難在於知賢而不在自賢<lb/>
尹文子曰尹文子見齊宣王宣王歎國寡賢尹文子曰<lb/>
<pb n="KR3k0003_WYG_020-10b"/>
使國悉賢孰處王下王曰國悉不肖可乎尹文子曰國悉不<lb/>
肖孰理王朝王曰賢與不肖皆無可乎尹文子曰不然有賢<lb/>
有不肖故王尊于上臣卑於下賢賢退不肖所以有上下也<lb/>
申子曰千里有賢者是比肩而立也<lb/>
孫卿子曰古之賢人食則餰粥不足衣則短褐不完然<lb/>
而非禮不進非義不受<lb/>
吕氏春秋曰公孫枝獻百里奚於繆公三月請屬事焉<lb/>
公曰買之五羊之皮而屬事無乃為天下笑乎枝曰信<lb/>
<pb n="KR3k0003_WYG_020-11a"/>
賢而任之君之明也議賢而下之臣之忠也夫誰笑之<lb/>
又曰賢者遺人以仁又曰得地千里不如得一賢也又<lb/>
曰魏文侯過叚干木之閭而式其僕曰君胡式曰干木<lb/>
賢者也吾安敢不式<lb/>
韓子曰晉平公問叔向曰吾羣臣孰賢對曰趙武賢武<lb/>
立如不勝衣言如不出口然其所舉者數十人皆令徳<lb/>
也<lb/>
黄石公三略曰傷賢者殃及三世蔽賢者身當其害達<lb/>
<pb n="KR3k0003_WYG_020-11b"/>
賢者福流子孫嫉賢者名不存<lb/>
韓詩外傳曰聖人求賢者以自輔又曰魏文侯問孤卷<lb/>
子曰父子兄弟君臣賢足恃乎對曰父賢不過堯而丹<lb/>
朱放子賢不過舜而瞽瞍拘兄賢不過舜而象傲弟賢<lb/>
不過周公而管叔誅臣賢不過湯武而桀紂伐君欲治<lb/>
亦從身始人何可恃<lb/>
物理論曰賢人為徳體自然也故語曰黄金累千不如<lb/>
一賢<lb/>
<pb n="KR3k0003_WYG_020-12a"/>
頌漢王褒聖主得賢臣頌曰夫賢者國家之噐用也所<lb/>
任賢則趨舎省而功施普噐用利則用力少而就效衆<lb/>
故工人之用鈍噐也勞筋苦骨終日矻矻及巧冶鑄干<lb/>
將之璞清水淬其鋒越砥歛其鍔水斷蛟龍陸剸犀革<lb/>
使離婁督繩公輸削墨雖崇臺五層延袤百丈而不溷<lb/>
者工用相得也故服絺綌之凉者不苦盛暑之欝燠襲<lb/>
貉狐之煖者不憂至寒之凄愴何則有其具者易其備<lb/>
賢人君子亦聖王之所以易海内也君人者勤於求賢<lb/>
<pb n="KR3k0003_WYG_020-12b"/>
而逸於得人人臣亦然昔賢者之未遭遇也圖事揆䇿<lb/>
則君不用其謀陳見悃誠則上不然其信進仕不得施<lb/>
效斥逐又非其愆是故伊尹勤於鼎爼太公困於鼓刀<lb/>
百里自鬻寗子飯牛及其遇明君遭聖主也運籌合上<lb/>
意諌諍則見聽進退得關其忠任職得行其術剖符錫<lb/>
壤而光祖考𫝊之子孫以資說士故世必有聖智之君<lb/>
而後有賢明之臣詩曰思皇多士生此王國故世平主<lb/>
聖俊乂將自至若堯舜禹湯文武之君獲稷契臯陶伊<lb/>
<pb n="KR3k0003_WYG_020-13a"/>
尹吕望之臣明明在朝穆穆布列故聖主必待賢臣而<lb/>
宏功業俊士亦俟明主以顯其徳上下俱欲歡然交欣<lb/>
千載一㑹論說無疑翼乎如鴻毛遇順風沛乎若巨魚<lb/>
縱大壑其得意如此則胡禁不止曷令不行化溢四表<lb/>
横被無窮遐夷貢獻萬祥必臻是以聖王不徧窺望而<lb/>
視已明不殫傾耳而聽已聰<lb/>
賛晉夏侯湛顔子賛曰知彰知㣲體深研機明象介石<lb/>
量同聖師探賾㒺滯在言靡遺仰諸惟髙瞻之攸希<lb/>
<pb n="KR3k0003_WYG_020-13b"/>
左丘明賛曰世亂讒勝君子道憂丘明達聖致志春秋㣲<lb/>
言逃難旁行不流庶幾斯文希志訓猷<lb/>
晉戴逵顔回賛曰神道天絶理非語象不有伊人誰憐<lb/>
誰仰際盡一時照無二朗契彼𤣥迹冥若影響<lb/>
晉孫楚顔回賛曰束身勵行宗事聖道鑚仰孜孜視予<lb/>
猶考<lb/>
碑後漢禰衡顔子碑曰禀天地之純和鍾岳瀆之休靈<lb/>
睿哲之姿誕自初育英絶之才顯乎嬰孩在束修之齒<lb/>
<pb n="KR3k0003_WYG_020-14a"/>
入宣尼之室徳行邁於三千仁風横於萬國知微知彰<lb/>
聞一覺十用行舎藏與聖合契名為四友之冠實盡䟽<lb/>
附之益爾乃安陋巷挹清流甘簞瓢以充飢雖屢空而<lb/>
不憂于是河不出圖周祚未訖仲尼無舜禹之功先生<lb/>
包元凱之烈其辭曰亞聖徳蹈髙蹤遊洙泗肅禮容偹<lb/>
懿體心彌冲秀不實振芳風配聖饋圖辟雍紀徳行昭<lb/>
罔窮<lb/>
論魏髙貴鄉公顔子論曰心不違仁行無二過用行舎<lb/>
<pb n="KR3k0003_WYG_020-14b"/>
藏與同進退聽承聖言罔有不喻叙之於易以章殊異<lb/>
死則悲慟謂天䘮已所以殷勤至于此者聖人嘉美良<lb/>
才之效也設使天假之年後孔子沒焉知其不光明聖<lb/>
道闡揚師業有卓爾之美乎千慮之所得愚者有焉願<lb/>
後之君子詳覧之焉爾<lb/>
　　忠<lb/>
說苑曰逆命利君謂之忠<lb/>
孝經曰進思盡忠退思補過將順其美匡救其惡<lb/>
<pb n="KR3k0003_WYG_020-15a"/>
左傳曰晉獻公使荀息傅奚齊對曰臣竭其股肱之力<lb/>
加之以忠貞其濟君之靈也不濟則以死繼之公曰何<lb/>
謂忠貞對曰公家之利知無不為忠也送徃事居耦俱<lb/>
無猜貞也又曰晉懐公命無從亾人狐突之子毛及偃<lb/>
從重耳在秦弗召懐公執突曰子来則免對曰子之能<lb/>
仕父教之忠䇿名委質貳乃辟也父教子貳何以事君<lb/>
乃殺之又曰楚子滅若敖氏其孫葴尹克黄使於齊聞<lb/>
亂其人曰不可以入矣葴尹曰君天也天可逃乎遂歸<lb/>
<pb n="KR3k0003_WYG_020-15b"/>
復命自拘司敗又曰季文子卒無衣帛之妾無食粟之<lb/>
馬無藏金玉無重噐備君子是以知季文子之忠於公<lb/>
室也相三君矣而無積可不謂忠乎又曰楚子囊將死<lb/>
遺言謂子庚曰必城郢君子謂子囊忠將死不忘衛社<lb/>
稷可不謂忠乎忠民之望也<lb/>
家語曰孔子曰晏子於君爲忠臣於行爲恭敏<lb/>
晏子曰梁丘㩀問晏子曰子事三君君不同心而子俱<lb/>
從焉仁人固多心乎對曰一心可以事百君百心不可<lb/>
<pb n="KR3k0003_WYG_020-16a"/>
以事一君<lb/>
韓詩外傳曰有大忠有次忠有下忠若周公于成王可<lb/>
謂大忠管仲于桓公可謂次忠子胥于夫差可謂下忠<lb/>
矣又曰狄人殺衛懿公盡食其肉獨舎其肝𢎞演使還<lb/>
哭畢呼天因自出其肝内懿公之肝齊桓公聞之曰𢎞<lb/>
演可謂忠矣<lb/>
史記曰項籍圍漢王于滎陽漢將紀信曰事已急請為<lb/>
王王可間出紀信乗黄屋左纛曰城中食盡漢王降楚<lb/>
<pb n="KR3k0003_WYG_020-16b"/>
軍皆呼萬嵗漢王與數十騎出項王燒殺紀信<lb/>
說苑曰楚莊王立三年不聽朝令于國曰諌者死蘇從<lb/>
曰處君之髙爵食君之厚禄愛死不諌非忠也乃諌又<lb/>
曰卑身賤體進賢不觧數稱徃古之行事以厲王意庶<lb/>
幾有益以安國家如此者忠臣也<lb/>
漢書曰非劉氏不王髙祖制詔御史長沙王吴芮忠其<lb/>
定著令又曰王莽遣使者即拜龔勝以印綬就加勝身<lb/>
勝推不受曰吾受漢家厚恩無以報豈以一身事二<lb/>
<pb n="KR3k0003_WYG_020-17a"/>
姓哉語畢遂不復飲食積十四日死<lb/>
東觀漢記曰光武指王常謂羣臣曰此家率下江諸將<lb/>
輔翼漢室心如金石真忠臣也是日遷常為漢忠將軍<lb/>
續漢記曰隂識拜特進極言正議至與賔客語不及國<lb/>
事常慕仲山甫夙夜匪觧又曰温序為護軍校尉行部<lb/>
至隴而為隗囂將荀宇等所刼欲生降序序大怒以節<lb/>
撾殺人賊趨欲殺序宇止之曰義士欲死節賜劍令自<lb/>
裁序受劍衘鬚著口中歎曰無令鬚汙血遂伏劍<lb/>
<pb n="KR3k0003_WYG_020-17b"/>
謝承後漢書曰漢安元年選遣八使廵行風俗餘人受<lb/>
命之部而張綱獨埋輪于洛陽都亭曰豺狼當道安問<lb/>
狐狸遂奏大將軍梁冀無君之心十五事皆臣子所切<lb/>
齒者也<lb/>
魏志曰王修為大農郎中令時嚴才反攻掖門修聞變<lb/>
將官屬出至宫門太祖在銅雀臺望見之曰彼来者必<lb/>
王叔治也相國鍾繇謂修曰舊京城有變九卿各居其<lb/>
府修曰居府雖舊非赴難之義也又曰典韋拜都尉太<lb/>
<pb n="KR3k0003_WYG_020-18a"/>
祖引置左右將親兵數百人常繞帳韋性忠至謹重常<lb/>
晝夜立侍終日夜宿帳左右稀歸私寢<lb/>
蜀志曰初諸葛亮自表後主成都有桑八百薄田十五<lb/>
頃子孫衣食自有餘至于臣在外任随身衣食悉仰于<lb/>
官若臣死之日不使内有餘帛外有贏財及卒如其所<lb/>
言<lb/>
周處别傳曰胡賊為亂以處為建威將軍以兵五千受<lb/>
夏侯俊節度處遂進軍大戰仰天歎曰古者良將受命<lb/>
<pb n="KR3k0003_WYG_020-18b"/>
鑿凶門以出盖有進無退我為大臣以身殉國不亦可<lb/>
乎遂戰死<lb/>
賛梁元帝忠臣傳記託篇賛曰太真英挺投袂勤王伯<lb/>
猷蹈節身殞名揚嶷嶷景倩主亾與亾嗟乎尚矣惟國<lb/>
之良又忠臣傳陳争篇賛曰子政鏗鏗誠存社稷朱雲<lb/>
折檻遂其婞直又忠臣傳執法篇賛曰設官分職咸曰<lb/>
師師彼其之予邦之直司豺狼當路安問狐狸昏明有<lb/>
世直道無時<lb/>
<pb n="KR3k0003_WYG_020-19a"/>
表梁元帝上忠臣傳表曰資父事君寔曰嚴敬求忠出<lb/>
孝義兼臣子是以冬温夏凊盡事君之節進思將美懐<lb/>
出奉之義羲軒改物殷周受命三能十亂九棘五臣靡<lb/>
不夙夜在公忠為令徳若使縉雲得姓之子姬昌魯衛<lb/>
之臣是知理合君親孝忠一體性與率由因心致極臣<lb/>
連華霄漢慿輝日月三握再吐夙奉紫庭之慈春詩秋<lb/>
禮早蒙丹扆之訓宣帝褒徳麟閣畫充國之形顯宗念<lb/>
功雲臺圖仲華之象<lb/>
<pb n="KR3k0003_WYG_020-19b"/>
牋梁王筠答湘東王示忠臣傳牋曰竊以孝實天經忠<lb/>
為令徳百行攸先一心靡忒昔淮南鴻烈事無的准沛<lb/>
王通論義止儒術東平獲譽良為片言臨淄見稱文辭<lb/>
小道孰若理冠君親義兼臣子謹當宣示遐邇光揚徳<lb/>
音<lb/>
序梁元帝忠臣傳序曰夫天地之大徳曰生聖人之大<lb/>
寳曰位因生所以盡孝因位所以立忠事君事父資敬<lb/>
之理寕異為臣為子率由之道斯一忠為令徳竊所景<lb/>
<pb n="KR3k0003_WYG_020-20a"/>
行且孝子烈女逸民咸有别傳至于忠臣曾無述製今<lb/>
將發箧陳書偹加論討又忠臣傳死節篇序曰自非識<lb/>
君臣之大體鍳生死之宏分何以能滅七尺之軀殉一<lb/>
顧之感然平路康衢從容之道進危塗險徑忠貞之節<lb/>
興登平路者易為功渉險塗者難為力從容之用世不<lb/>
乏人忠貞之槩時難屢有<lb/>
　　孝<lb/>
爾雅曰善事父母曰孝<lb/>
<pb n="KR3k0003_WYG_020-20b"/>
孝經曰夫孝天之經也地之義也民之行也又曰夫孝<lb/>
始於事親中於事君終於立身又曰愛親者不敢惡於<lb/>
人敬親者不敢慢於人愛敬盡於事親而徳教加於百<lb/>
姓刑于四海盖天子之孝也<lb/>
禮記曰曾子曰孝有三大孝尊親其次弗辱其下能養<lb/>
又曰公明儀問於曾子曰夫子可以為孝乎曾子曰孝<lb/>
者先意承志諭父母於道参直養者也安能為孝乎又<lb/>
曰先王之孝也色不忘乎目聲不絶乎耳心志嗜欲不<lb/>
<pb n="KR3k0003_WYG_020-21a"/>
忘乎心又曰生則敬養死則敬享<lb/>
詩曰哀哀父母生我劬勞無父何怙無母何恃出則衘<lb/>
恤入則靡至父兮生我母兮鞠我撫我畜我長我育我<lb/>
顧我復我出入腹我欲報之徳昊天罔極<lb/>
論語曰三年無改於父之道可謂孝矣又曰孟懿子問<lb/>
孝子曰無違樊遲曰何謂也子曰生事之以禮死葬之<lb/>
以禮祭之以禮又曰孟武伯問孝子曰父母惟其疾之<lb/>
憂<lb/>
<pb n="KR3k0003_WYG_020-21b"/>
尸子曰曾子每讀䘮禮泣下霑襟常以一夕五起視衣<lb/>
之厚薄枕之髙卑<lb/>
韓詩外傳曰曾子曰徃而不可還者親也故孝欲養而<lb/>
親不待是故椎牛而葬不如雞豚之逮親存也初吾為<lb/>
吏禄不及釡尚欣欣而喜者非以為多也樂其逮親也<lb/>
既沒之後吾甞南遊於楚得尊官焉堂髙九尺車甞百<lb/>
乗然猶圵嚮而泣涕者非為賤也悲不逮吾親也故家<lb/>
貧親老不擇官而仕<lb/>
<pb n="KR3k0003_WYG_020-22a"/>
說苑曰曾子常有為不中曾晳怒援木擊之曾子有頃<lb/>
乃蘇退鼓瑟而歌孔子聞之告門人曰参来勿内也昔<lb/>
舜事瞽瞍索而使之未甞不在側索而殺之未甞可得<lb/>
小箠則受大箠則走今子委身以待暴怒殺身以陷父不<lb/>
義不孝孰大乎又曰韓伯瑜有過其母笞之泣母曰他<lb/>
日未甞泣今何泣對曰他日得笞甞痛今母之力不能<lb/>
痛是以泣也又曰閔子騫兄弟二人母死其父更娶復<lb/>
有二子子騫為其父御車失轡父持其手衣甚單父則<lb/>
<pb n="KR3k0003_WYG_020-22b"/>
歸呼其後母兒持其手衣甚厚温即謂其婦曰吾所以<lb/>
娶汝乃為吾子今汝欺我去無留子騫前曰母在一子<lb/>
單母去四子寒其父黙然故曰孝哉閔子騫一言其母<lb/>
還再言三子温<lb/>
列女傳曰老莱子孝養二親行年七十嬰兒自娱著五<lb/>
色采衣甞取漿上堂跌仆因卧地為小兒啼或弄烏鳥<lb/>
於親側<lb/>
漢書曰淳于緹縈齊人淳于意五女無男坐事當刑緹<lb/>
<pb n="KR3k0003_WYG_020-23a"/>
縈最小涕泣随父到長安上書曰妾父為監齊中皆稱<lb/>
廉平今坐事當刑妾乞沒為官婢以贖父罪文帝詔免<lb/>
意罪并除肉刑又曰文帝母薄太后疾文帝侍養數年<lb/>
衣不觧𢃄親供粢盛坐罪不及父母下哀矜之詔又曰<lb/>
金日殫母教誨兩子甚有法度上聞而嘉之母病死詔<lb/>
圖畫於甘泉宫署曰休屠王閼氏日殫每見畫常拜之<lb/>
涕泣<lb/>
東觀漢記曰長沙義士古初父䘮未葬鄰人火起及初<lb/>
<pb n="KR3k0003_WYG_020-23b"/>
舎下棺不可移初冐火伏棺上俄而火滅又曰趙咨至<lb/>
孝躬率子孫耕農為養盗甞夜往刼之咨恐母驚懼乃<lb/>
先至門迎盗因請為設食謝曰老母八十疾病湏養居<lb/>
貧乞置衣糧妻子餘物無所惜諸盗皆慚歎跪曰所犯<lb/>
無狀干暴賢者言畢奔走又曰黄香父為郡五官貧無<lb/>
奴僕香躬執勤苦盡心供養冬無被袴而親極滋味暑<lb/>
即扇牀枕寒即以身温席<lb/>
續漢書曰申徒蟠九嵗䘮父哀毁過禮服除不進肉十<lb/>
<pb n="KR3k0003_WYG_020-24a"/>
餘年每忌日輙三日不食<lb/>
郭林宗别傳曰茅容耕於野避雨樹下衆皆夷踞相對<lb/>
獨容危坐愈恭林宗行見而異之與言因請寓宿既而<lb/>
日夕容殺雞為饌林宗謂為已設既而以供其母自以<lb/>
菜蔬供客同飯林宗起拜曰卿賢乎我哉<lb/>
汝南先賢傳曰薛苞好學篤行䘮母以至孝聞父娶後<lb/>
妻而憎苞分之令出苞日夜號泣不能去至被敺杖不<lb/>
得已廬於舎外旦入而掃父怒又逐之乃廬於里門昏<lb/>
<pb n="KR3k0003_WYG_020-24b"/>
晨不廢積嵗餘父母慙而還之<lb/>
蜀志曰先主在樊率其衆南行諸葛亮與徐庶並從為<lb/>
曹公所追破獲庶母庶辭先主而指其心曰本欲與將<lb/>
軍共圖王覇之業以此方寸心今已失母方寸亂矣無<lb/>
益於事請於此别遂詣曹公<lb/>
吴書曰顧悌以孝悌廉正聞於郷黨每得父母書洒掃<lb/>
整衣服設几案舒書其上拜跪讀之每句應諾畢復再<lb/>
拜父有疾耗之問臨書垂泣哽噎父終水漿不入口五<lb/>
<pb n="KR3k0003_WYG_020-25a"/>
日孫權為作布衣一襲强令悌釋服悌雖以公義自割<lb/>
猶以為不見父喪常畫壁作棺象設神坐於下每對之<lb/>
哭泣服未闋而卒<lb/>
晉中興書曰吴隠之少有孝行遭母憂哀毁過禮太常<lb/>
韓康伯鄰居隠之每哭康伯母輙輟事流淚悲不自勝<lb/>
蕭廣濟孝子傳曰媯皓父昆被劾入臺皓年十六髠頭<lb/>
詣闕通章不省皓不飲食懐石腰中詣公卿輙出石置<lb/>
地叩頭流血覆面莫不傷懐遂奏理昆罪<lb/>
<pb n="KR3k0003_WYG_020-25b"/>
師覺授孝子傳曰程曾年七嵗䘮母哀號哭泣不異成<lb/>
人祖母憐之嚼肉食之覺有味便吐去<lb/>
宗躬孝子傳曰吴坦之隠之兄也母葬夕設九飯祭坦<lb/>
之每臨一祭輙號慟斷絶至七祭吐血而死又曰張景<lb/>
𦙍六嵗䘮母母遺物悉散施唯留一畫扇每感思輙開<lb/>
匣流涕父邵為吴興太守暴疾報至天雪水涸便徒跣<lb/>
上岸左右捉履靺逐𤼵都晝夜三日半至郡入郭奉諱<lb/>
氣絶吐血乆乃蘇又曰華寳八嵗義熈中父從軍語寳<lb/>
<pb n="KR3k0003_WYG_020-26a"/>
曰吾還當營婚冠值咸陽䘮亂吉凶兩絶寳年六十遂<lb/>
不冠娶舉言流涕又曰何子平事母至孝為揚州從事<lb/>
月俸得白米輙貨市粟麥人或問之答曰尊老在東不<lb/>
辦常得米何容獨食白粲母䘮年將六十有孺子之慕<lb/>
晝夜號呌暑避清凉冬不衣絮又曰桑虞䘮父年十四<lb/>
毁瘠過禮日食百粒以糁藜藿<lb/>
續捜神記曰吴猛性至孝小兒時在父母邉卧時夏月<lb/>
多蚊䖟而終不揺扇云懼蚊䖟去我及父母父母終行<lb/>
<pb n="KR3k0003_WYG_020-26b"/>
服墓次蜀賊縱暴焚燒邑屋𤼵掘丘隴民人迸竄猛在<lb/>
墓側號慟不去賊為之感愴遂不犯<lb/>
荀氏家傳曰荀顗年踰耳順而母年九十色養烝烝以<lb/>
孝聞在䘮憔悴貌不可識若嬰孺之號哀慟傍人<lb/>
詩魏王粲思親詩曰穆穆顯妣徳音徽止思齊先姑志<lb/>
侔姜姒躬此勞瘁鞠予小子小子之生遭世罔寜烈考<lb/>
勤時從之於征奄遘不造隠憂是嬰咨予靡及退守祧<lb/>
祊<lb/>
<pb n="KR3k0003_WYG_020-27a"/>
晉孫綽表哀詩曰天地之徳曰生生之所恃者親親存<lb/>
則歡泰情盡親亾則哀悴理極故老莱婆娑於膝下曾<lb/>
閔泣血於終年哀悼之思至矣自然之性篤矣余以薄<lb/>
祐夙遭閔凶越在九齡嚴考即世未及志學過庭無聞<lb/>
天覆既淪俯慿坤厚殖根外氏頼以成訓然以不才不<lb/>
能負荷仁妣宏母儀之徳邁榮寒之操雕琢固頑勉以<lb/>
道義庶幾砥礪犬馬之報豈悟一朝復見孤棄上天極<lb/>
禍怨痛莫訴皆由惡積咎深不能通感自丁荼毒載離<lb/>
<pb n="KR3k0003_WYG_020-27b"/>
寒暑茵帷塵寂棟宇寥怳仰悲軌迹長自矜悼不勝哀<lb/>
號作詩一首敢冒諒闇之譏以申㒺極之痛詩曰茫茫<lb/>
太極賦授理殊咨生不辰仁考夙徂㣲㣲冲弱𦕈𦕈偏<lb/>
孤叩心昊蒼痛貫黄墟肅我以義鞠我以仁嚴邁商風<lb/>
恩洽陽春昔聞鄒母勤教善分懿矣慈妣曠世齊運嗟<lb/>
予小子譬彼土糞俯愧陋質仰沗髙訓悠悠𤣥運四氣<lb/>
錯序自我酷痛載離寒暑寥寥空堂寂寂響戸塵蒙几<lb/>
筵風生棟宇感昔有恃望晨遲顔婉孌懐袖極願盡歡<lb/>
<pb n="KR3k0003_WYG_020-28a"/>
奈何兹妣歸體幽埏酷矣痛深剖髄摧肝<lb/>
晉夏侯湛離親詠曰剖符兮南荆辭親兮遐征𤼵軔兮<lb/>
皇京夕臻兮泉亭撫首兮内頋按轡兮安歩仰戀兮後<lb/>
塗俯歎兮前路既感物以永思兮且歸身乎懐抱苟違<lb/>
親以從利兮匪曾閔之攸寳視㣲榮之𤨏𤨏兮知吾志<lb/>
之愈小獨申愧於一心兮慙報徳之彌少<lb/>
賦魏陳思王曹植懐親賦曰濟陽南澤有先帝故營遂<lb/>
停馬住駕造斯賦焉獵平原而南騖覩先帝之舊營歩<lb/>
<pb n="KR3k0003_WYG_020-28b"/>
壁壘之常制識旌麾之所停在官曺之典列心髣髴於<lb/>
平生廻驥首而永逝赴修塗以尋逺情眷眷而顧懐魂<lb/>
須㬰而九反<lb/>
晉陸機祖徳賦曰咨時文之懿祖膺降神之靈曜栖九<lb/>
徳以宏道振風烈以增劭彼劉公之矯矯固雲網之逸<lb/>
禽既慿形以傲物諒傅翼而栖林伊我公之秀武思無<lb/>
幽而弗昶形鮮烈於懐霜澤温惠乎挟纊牧希世之洪<lb/>
㨗固山谷而為量西夏坦其無塵帝命赫而大壮登具<lb/>
<pb n="KR3k0003_WYG_020-29a"/>
瞻於大階濯長纓乎天漢觧我衣以髙揖正端冕而大<lb/>
觀戢靈武於既曜恢時文於未煥騰絶風以逸騖庶遐<lb/>
蹤于公旦又述先賦曰仰先后之顯烈懿暉祚之允輯<lb/>
應逺期於已曠昭前光於未戢抱朗節以遐慕振竒迹<lb/>
而峻立在虐臣之貪禍據西山而作違招長轂于河畔<lb/>
飲冀馬乎江湄頓雲網而潜泳揮神戈而外臨敵罔隆<lb/>
而弗夷逆無㣲而不禽茂徳韡其既休元勲曄而荐舉<lb/>
襲衮服于太階配三台乎其所是故其生也榮雖萬物<lb/>
<pb n="KR3k0003_WYG_020-29b"/>
咸被其仁其亡也哀雖天網猶失其綱嬰國命以逝止<lb/>
亮身沒而吴亡又思親賦曰悲桑梓之悠曠愧烝甞之<lb/>
弗營指南雲以寄欵望歸風而効誠年嵗俄其聿暮明<lb/>
星爛而将清迴颷肅以長赴零雪紛其下頺羡纎枝之<lb/>
在幹悼落葉之去枝在顧復之遺㤀感明發之所懐居<lb/>
辭安而厭苦養引約而摧豐㤀天命之晚慕願鞠子之<lb/>
速融兄瓊芳而蕙茂弟蘭發而玉暉感瑰姿之晚就痛<lb/>
慈景之先違天歩悠長人道短矣異途同歸無早晚矣<lb/>
<pb n="KR3k0003_WYG_020-30a"/>
晉劉柔妻王氏懐思賦曰超離親而獨寄與憂憤而長<lb/>
俱雖亮分以自勉曽無聞乎湏臾思遥遥而忡惙疾結<lb/>
滯乎肌膚憶昔日之懽侍奉膝下而怡裕集同生而從<lb/>
容常欣泰以逸豫何運遇之偏否獨遼隔於修路何恒<lb/>
鳥之將分猶哀鳴以告離况遊子之眷慕孰殷思之可<lb/>
靡於是仲秋蕭索蓐收西御寒露宵零落葉晨布羡歸<lb/>
鴻之提提振輕翼而髙舉志眇眇而逺馳悲離思而嗚<lb/>
咽彼邁物而推移何予思之難泄聊覧翰以寄懐悵辭<lb/>
<pb n="KR3k0003_WYG_020-30b"/>
鄙而増結<lb/>
宋謝靈運孝感賦曰舉髙牆于楊潭眇投迹于炎州貫<lb/>
廬江之長路出彭蠡而南浮于時月孟節季嵗亦告暨<lb/>
離郷眷壤改時懐氣戀丘墳而縈心憶桑梓而零淚孟<lb/>
積雪而抽筍王斵氷以鱠鮮荑葇葉于枯木起春波于<lb/>
寒川顧㣲心之庸褊謝精靈于昭晰擁永慕而莫從曾<lb/>
遐感而靡徹<lb/>
梁武帝孝思賦曰念過隙之倐忽悲逝川之不停踐霜<lb/>
<pb n="KR3k0003_WYG_020-31a"/>
露而悽愴懐燧榖而涕零仲由念枯魚而永慕吾丘感<lb/>
風樹而長悲雖一志而捨生奉二親而何期至如獻嵗<lb/>
𤼵揮春日載陽木散百華草列衆芳對樂時而無歡乃<lb/>
觸目而感傷朱明啟節白日朝臨木低甘果樹接清隂<lb/>
不娱恱於懐抱唯罔極而纏心寒氷已結寒條已折旅<lb/>
鴈鳴而哀哀朔風鼓而烈烈無一息而緩念與四時而<lb/>
長切蒹葭蒼蒼白露為霜涼氣入衣凄風動裳心無廹<lb/>
而自切情不觸而獨傷靈虵銜珠以酬志慈烏返哺以<lb/>
<pb n="KR3k0003_WYG_020-31b"/>
報親在蟲鳥其猶爾况三才之令人<lb/>
頌後漢蔡邕祖徳頌曰昔文王始受命武王定禍亂至<lb/>
于成王太平乃洽祥瑞必降夫豈后德之隆漸浸之所通<lb/>
也是以易嘉積善有餘慶詩稱子孫其保之非特王道<lb/>
然也賢人君子修仁履徳者其亦有焉昔我烈祖暨于<lb/>
予考世載孝友重以明徳率禮莫違是以靈祗降之休<lb/>
瑞兔馴擾以昭其仁木連理以象其義斯乃祖禰之遺<lb/>
靈盛徳之所貺也豈是童蒙孤稚所克任哉穆穆我祖<lb/>
<pb n="KR3k0003_WYG_020-32a"/>
世篤其仁其徳克明惟懿惟醇宣慈恵和無競伊人巖<lb/>
巖我考莅之以莊増崇丕顯克構其堂是用祚之休徴<lb/>
惟光厥徴伊何於昭于今園有甘棠别榦同心墳有擾<lb/>
兔宅我柏林神不可誣偽不可加析薪之業畏不克荷<lb/>
矧貪靈貺以為已華惟予小子豈不是欲于有先功匪<lb/>
榮伊辱<lb/>
晉庾峻祖徳頌曰思文我祖降兹嶽靈綿綿之迹時惟<lb/>
初生天難忱斯駿命靡常世祚中衰官族消亾念昔底<lb/>
<pb n="KR3k0003_WYG_020-32b"/>
績帷乃舊章烈祖勤止其徳允荒漢后不辟公族剥亂<lb/>
難起蕭牆政由豎官監彼天眚我不于時縱徳遺寵顯<lb/>
志遁思均樂公侯逸豫無期烈祖底戒營兹垣墉曽孫<lb/>
篤之永世攸同<lb/>
賛晉夏侯湛閔子騫賛曰聖既擬天賢亦希聖蒸蒸子<lb/>
騫立體忠正干禄辭親事親盡敬勉心景迹擢辭流詠<lb/>
梁元帝孝徳傳皇玉篇賛曰天子之孝曰聖與仁重瞳<lb/>
表徳参漏通神皇矣髙祖連鑣舜禹天經地義重規沓<lb/>
<pb n="KR3k0003_WYG_020-33a"/>
矩道踰七十聲超三五又孝徳傳天性篇賛曰生之育<lb/>
之長之畜之顧我復我答施何時欲報之徳不可方思<lb/>
㳙塵之孝河海之慈廢書歎息泣下漣洏<lb/>
序梁元帝孝徳傳序曰夫天經地義聖人不加原始要<lb/>
終莫踰孝道能使甘泉自涌鄰火不焚地出黄金天降<lb/>
神女感通之至良有可稱<lb/>
　<lb/>
　<lb/>
<pb n="KR3k0003_WYG_020-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷七十九</head>
    <p>
<pb n="KR3k0003_WYG_079-1a"/>
欽定四庫全書<lb/>
　藝文類聚卷七十九　　　　唐　歐陽詢　撰<lb/>
　靈異部下<hi>神魄夢魂</hi>
　　神<lb/>
左傳曰有神降於莘惠王問諸内史過曰是何故也對<lb/>
曰國之將興明神降之監其徳也將亡神又降之觀其<lb/>
惡也故有得神以興亦有以亡虞夏商周皆有之<lb/>
山海經曰西海水赤有章尾山有神人面蛇身而赤身<lb/>
<pb n="KR3k0003_WYG_079-1b"/>
長千尺其眠乃晦其視乃明不食不寢風雨是謁是謂<lb/>
燭龍又曰蚩尤作兵犯黄帝乃令應龍攻於兾州之野<lb/>
蚩尤請風伯雨師縱大風雨黄帝乃下天女魃止雨遂殺<lb/>
蚩尤魃不得復上故所居不雨<lb/>
三齊略記曰始皇作石橋欲過海觀日出處於時有神<lb/>
人能驅石下海城陽一山石盡起立嶷嶷東傾狀似相<lb/>
隨而去云石去不速神人輒鞭之盡流血石莫不悉赤<lb/>
至今猶爾又曰始皇於海中作石橋非人功所建海神<lb/>
<pb n="KR3k0003_WYG_079-2a"/>
為之竪柱始皇感其惠通敬其神求與相見海神荅曰<lb/>
我形醜莫圖我形當與帝會乃從石塘上入海三十餘<lb/>
里相見左右莫動手巧人潛以脚畫其狀神怒曰帝負<lb/>
我約速去始皇轉馬還前脚猶立後脚隨崩僅得登岸<lb/>
畫者溺於海衆山之石皆住今猶岌岌無不東趣<lb/>
史記曰伍子胥死吳人憐之為立祠於江上因名曰胥<lb/>
山又曰始皇西南渡淮之衡山南郡浮江至湘山祠逢<lb/>
大風幾不得渡上問博士曰湘君何神對曰聞堯女舜<lb/>
<pb n="KR3k0003_WYG_079-2b"/>
之妻也而葬於此於是始皇大怒使刑徒三千人伐湘<lb/>
山樹赭其山<lb/>
列女傳曰舜陟方死於蒼梧二妃葬於江湘之間俗謂<lb/>
之湘君<lb/>
搜神記曰蔣子文者廣陵人也嗜酒好色常自謂己骨<lb/>
青死當為神漢末為秣陵尉逐賊至於鍾山之下賊擊<lb/>
傷額因解綬以縳之有頃遂死及吳先主之初其吏見<lb/>
文於道乗白馬執白羽扇侍從如平生文曰我當為此<lb/>
<pb n="KR3k0003_WYG_079-3a"/>
土地神也為吾立祠不爾使蟲入耳為災吳主以為妖<lb/>
言後果有蟲入人耳皆死醫不能治又云不祠我將有<lb/>
大火是嵗數有大火吳主患之封為都中候加印綬立<lb/>
廟堂改鍾山為蔣山以表其靈也又曰濟北弦超嘉平<lb/>
中夜夢神女從之自稱天上玉女東郡人姓成公字智<lb/>
瓊蚤失母天帝哀其孤苦今得下嫁從夫當其夢也嘉<lb/>
善非常覺寤欽想如此三四夕旦顯然來遊駕輜軿車<lb/>
從八婢服綾羅綺繡狀若飛仙自言年十七遂為夫婦<lb/>
<pb n="KR3k0003_WYG_079-3b"/>
贈詩曰飄颻浮勃述敖曹雲石滋神仙豈虚降應運來<lb/>
相之又杜蘭香别傳曰杜蘭香自稱南陽人以建興四<lb/>
年春數詣張傅傅年十七望見其車在門外婢通言阿<lb/>
母所生遣授配君君可不敬從傅先改名碩碩呼女前<lb/>
視可十八九說事邈然久逺有婦子二人大者萱支小<lb/>
者松支鈿車青牛上飲食皆備作詩曰阿母處靈岳時<lb/>
遊雲霄際衆女侍羽儀不出墉宫外飄輪送我來豈復<lb/>
恥塵穢從我與福俱嫌我與禍㑹至其年八月旦來復<lb/>
<pb n="KR3k0003_WYG_079-4a"/>
作詩曰逍遥雲霧間呼吸發九嶷流汝不稽路弱水何<lb/>
不之出薯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子三枚大如雞子云食此令君不畏風波<lb/>
辟寒温碩食二欲留一不肯令碩盡食言本為君作妻<lb/>
情無曠逺以年命未合其小乖太嵗東方夘當還求君<lb/>
王隱晉書曰鎮南劉弘以故刺史王毅子衡陽太守矩<lb/>
為廣州矩至長沙見一人長大著布單衣自持奏在岸<lb/>
上矩省奏云京兆杜靈之仍入船共語稱敘希濶矩問<lb/>
君京兆人何時發來荅曰朝發矩怪京兆去此數千那<lb/>
<pb n="KR3k0003_WYG_079-4b"/>
得朝發今到杜荅云僕天上京兆去此乃數萬何止數<lb/>
千乎<lb/>
異苑曰衡陽山九嶷皆有舜廟漢世零陵文學姓奚於<lb/>
泠道縣舜祠下得笙玉管舜時西王母獻又曰陸機初<lb/>
入洛次河南之郾師時夕望道左若有民居因徃投宿<lb/>
見一年少神姿端逹與機言𤣥門妙物機心伏其能無<lb/>
以詶抗機提緯古今總驗名實此年少不堪欣解旣曉<lb/>
便去機稅驂逆旅嫗曰此東數十里無村落止有山陽<lb/>
<pb n="KR3k0003_WYG_079-5a"/>
王家墓耳機乃怪悵然還睇昨路空野霾雲栱木蔽日<lb/>
知所遇者信王弼墓也又曰吳相伍貟廟永嘉中吳郡<lb/>
人叔父為臺郎在洛值京都傾覆歸塗阻塞當濟江南<lb/>
風不得進旣投奏即日得渡又曰長沙羅縣有屈原自<lb/>
投之川山水明浄異於常處民為立廟在汩潭之西岸<lb/>
側盤石馬跡尚存相傳云原投川之日乗白驥而來<lb/>
幽明錄曰王輔嗣註易輒笑鄭𤣥為儒云老奴無意王<lb/>
時夜分忽然聞外閤有著屐聲須臾進自云鄭𤣥責之<lb/>
<pb n="KR3k0003_WYG_079-5b"/>
曰君年少何以輕穿文鑿句而妄譏誚老子耶極有忿<lb/>
色言竟便退輔嗣心生畏惡少時遇厲疾卒<lb/>
詩梁簡文帝祠伍貟廟詩曰去國資孝本循忠全令名<lb/>
舟裏多竒計蘆中復吐誠偃月交吳艦魚麗入楚營光<lb/>
功摧廟筭載籍有餘聲洪濤猶鼓怒靈廟尚淒清行潦<lb/>
承椒奠按歌雜鳯笙無勞晉后璧詎用楚臣纓宻樹臨<lb/>
寒水疎扉望逺城牕寮野霧入衣帳積苔生惟有三青<lb/>
鳥斂翅時逢迎<lb/>
<pb n="KR3k0003_WYG_079-6a"/>
梁劉遵和簡文帝賽漢髙帝廟詩曰分蛇淪霸迹提劒<lb/>
滅雄威空餘清祀處無復瑞雲飛仙車照丹穴霓裳影<lb/>
翠微投玦要漢女吹管召湘妃幸逢懐精日豫奉沐休<lb/>
歸<lb/>
梁徐陵和詩曰山宫類牛首漢寢若龍川玉椀無秋酎<lb/>
金燈滅夜煙丹帷迫靈岳紺席下羣仙堂空沛筑響釵<lb/>
低戚鳯妍何殊后廟裏子建作華篇<lb/>
梁劉孝儀和詩曰珪幣崇明祀牲樽禮貴神風驚如集<lb/>
<pb n="KR3k0003_WYG_079-6b"/>
廟光至似來陳徘徊靈駕入呌咷唱歌新將言非為已<lb/>
致敬乃祈民多才與多事今古獨為鄰<lb/>
梁王臺卿和詩曰沐芳事椒醑駕言遵夀宫瑶臺斜接<lb/>
岫玉殿上凌空樹出垂巖影竹引帶山風階長霧難歇<lb/>
牕髙雲易通所悲樽俎撤按歌曲未終<lb/>
梁王僧孺湘夫人詩曰桂棟承薜帷𦕈𦕈川之湄白蘋<lb/>
徒可望綠芷竟空滋日莫思公子銜意嘿無辭<lb/>
賦宋玉髙唐賦曰楚襄王與宋玉遊於雲夢之臺望髙<lb/>
<pb n="KR3k0003_WYG_079-7a"/>
唐之觀其上獨有雲氣崪兮直上忽兮改容須臾之間<lb/>
變化無窮王問玉曰此何氣也玉對曰所謂朝雲者也<lb/>
昔者先王嘗遊髙唐怠而晝寢夢婦人曰妾巫山之女<lb/>
也為髙唐之客聞君遊髙唐願薦枕席王因幸之去辭<lb/>
曰妾在巫山之陽髙丘之阻旦為朝雲暮為行雨朝朝<lb/>
暮暮陽臺之下朝視之如言故為立廟王曰朝雲始出<lb/>
狀若何玉對曰其少進也晣兮若姣姬揚袂障日而望<lb/>
所思忽兮改容偈兮若駕駟馬而建羽旗湫兮如風淒<lb/>
<pb n="KR3k0003_WYG_079-7b"/>
兮如雨風止雨霽雲無處所惟髙唐之大體殊無物類<lb/>
之可儀比巫山赫其無疇道互折而曽累遇天雨之新<lb/>
霽觀百谷之俱集濞洶洶其無聲潰淡淡而並入中阪<lb/>
遥望𤣥木冬榮煌煌曄曄奪人目精爛兮若列星曽不<lb/>
可殫形綠葉紫褁朱莖白蔕纎條悲鳴聲似竽籟清濁<lb/>
相和五變四會感心動耳迴膓傷氣長吏隳官賢士失<lb/>
志愁思無已歎息垂淚王乃乗玉輿駟蒼螭於是乃縱<lb/>
獵者基趾如星傳言羽獵銜枚無聲蜺為旌翠為蓋風<lb/>
<pb n="KR3k0003_WYG_079-8a"/>
起雨止千里而逝又神女賦曰楚襄王與宋玉遊於雲<lb/>
夢之浦使玉賦髙唐之事其夜王寢夢與神女遇其狀<lb/>
甚麗王異之明日以白玉曰其始來也曜乎若白日初<lb/>
出照屋梁其少進也皎若明月舒其光須臾之間美貌<lb/>
横生㷸乎若華温乎如瑩五色並施不可殫形振繡衣<lb/>
被袿裳禯不短纎不長步裔裔兮曜殿堂忽兮改容婉<lb/>
若遊龍乗雲翔何神女之妖麗含隂陽之渥飾被華藻<lb/>
之可好若翡翠之奮翼毛嬙障袂不足程式西施掩面<lb/>
<pb n="KR3k0003_WYG_079-8b"/>
比之無色望余帷而延視若流波之將瀾奮長袖以振<lb/>
衽立躑躅以不安意似近而旣逺若將來而復旋褰余<lb/>
幬而請御顧女師命太傅歡情未接將辭而去遷延引<lb/>
身不可親附<lb/>
魏陳王曹植洛神賦曰黄初三年余朝京師還濟洛川<lb/>
古人有言斯水之神名曰宓妃感宋玉對楚王說神女<lb/>
之事其辭曰余從京域言歸東藩背伊闕越轘轅經通<lb/>
谷凌景山稅駕乎蘅皋秣駟乎芝田容與乎楊林流盻<lb/>
<pb n="KR3k0003_WYG_079-9a"/>
乎洛川於是精移神駭忽焉思散俯則未察仰以殊觀<lb/>
覩一麗人于巖之畔其形也翩若驚鴻婉若遊龍榮曜<lb/>
秋菊華茂春松髣髴兮若輕雲之蔽月飄颻兮若流風<lb/>
之迴雪逺而望之皎若太陽升朝霞迫而察之灼若芙<lb/>
蕖出綠波穠纎得衷脩短合度<lb/>
魏陳琳神女賦曰漢三七之建安荆野蠢而作仇賛皇<lb/>
師以南假濟漢川之清流感詩人之攸歎想神女之來<lb/>
遊儀營魄於髣髴託嘉夢以通精望陽侯而瀇瀁覩𤣥<lb/>
<pb n="KR3k0003_WYG_079-9b"/>
麗之軼靈文絳虯之奕奕鳴玉鸞之嚶嚶荅玉質於苕<lb/>
華擬豔姿於蕣榮感仲春之和節歎鳴鴈之噰噰申握<lb/>
椒以貽予請同宴乎粤房茍好樂之嘉合永絶世而獨<lb/>
昌旣歎爾以豔采又悅我之長期順乾坤以成性夫何<lb/>
若而有辭<lb/>
魏王粲神女賦曰惟天地之普化何産氣之淑真陶隂<lb/>
陽之休液育夭麗之神人禀自然以絶俗超希世而無<lb/>
羣體纎約而方足膚柔曼以豐盈髪似𤣥鑒鬢類雲成<lb/>
<pb n="KR3k0003_WYG_079-10a"/>
戴金羽之首飾珥照夜之珠璫襲羅綺之黼衣曳縟繡<lb/>
之華裳錯繽紛以雜佩袿熠爚而焜煌退變容而改服<lb/>
冀致態以相移稅衣裳兮免簮笄施華的兮結羽儀揚<lb/>
娥微眄懸藐流離婉約綺媚舉動多宜稱詩表志安氣<lb/>
和聲探懐授心發露幽情彼佳人之難遇真一遇而長<lb/>
别顧大罰之淫愆亦終身而不滅心交戰而貞勝乃囘<lb/>
意而自絶<lb/>
魏楊脩神女賦曰惟𤣥媛之逸女育明曜乎皇庭吸朝<lb/>
<pb n="KR3k0003_WYG_079-10b"/>
霞之芬液澹浮遊乎太清余執義而潛厲乃感夢而通<lb/>
靈盛容飾之本艷奐龍采而鳯榮翠黼翬裳<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>縠文袿<lb/>
順風揄揚乍合乍離飄若興動玉趾未移詳觀𤣥妙與<lb/>
世無雙華面玉粲韡若芙蓉膚凝理而瓊絜體鮮弱而<lb/>
欒鴻囘肩襟而動合何俯仰之妍工嘉今夜之幸遇獲<lb/>
帷裳乎期同情沸涌而思進彼嚴厲而静恭微諷說而<lb/>
宣諭色歡懌而我從<lb/>
晉張敏神女賦曰世之言神僊者多矣然未之或驗也<lb/>
<pb n="KR3k0003_WYG_079-11a"/>
至如絃氏之婦則近信而有證者夫鬼魅之下人也無<lb/>
不羸病損痩今義起平安無恙而與神女飲宴寢處縱<lb/>
情極意豈不異哉余覽其歌詩辭㫖清偉故為之作賦<lb/>
皇覽余之純徳步朱闕之峥嶸靡飛除而入秘殿侍太<lb/>
極之穆清帝愍余之勤肅將休余於中州託𤣥静以自<lb/>
處是夫子之好仇於是主人憮然而問之曰爾豈是周<lb/>
之褒姒齊之文姜孽婦淫鬼來自藏乎儻亦漢之遊女<lb/>
江之娥皇厭真愆倦僊侍乎於是神女乃斂袂正襟而<lb/>
<pb n="KR3k0003_WYG_079-11b"/>
對曰我實貞淑子何猜焉且辯言知禮恭為令則美姿<lb/>
天挺盛飾表徳以此承歡君有何惑爾乃敷菌席垂組<lb/>
帳嘉㫖旣設同牢而饗微聞芳澤心蕩意放於是尋房<lb/>
中之至嬿極長夜之懽情心眇眇以忽忽想北里之遺<lb/>
聲賦斯時之要妙進偉服之紛敷俛撫衽而告辭仰長<lb/>
歎以欷吁乗雲霧而變化遥棄我其焉如<lb/>
晉楊該三公山下神祠賦曰南極鬱紆飛龍在天太一<lb/>
白石巨靈據山二后殊位惟公在焉下則歸雲蓬勃綠<lb/>
<pb n="KR3k0003_WYG_079-12a"/>
水流離争湍趣戾衝石會谿髙岸為谷嶢<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>阻卼梗林<lb/>
奈條逼塗迮蹊行者息駕步趾於斯陟大<graphic n="KR2619" url="https://raw.githubusercontent.com/kanripo/KR-Gaiji/master/images/KR2619.png" mimeType="image/png"/>登岑岡踰<lb/>
爽塏歴朝陽曄華殿之顯敞覩應門之嶈嶈神衣鬱蓊<lb/>
百堵周乎洞房進排閶闔顧眄靈堂聚楹列峙丹飾煌<lb/>
煌千櫨浮跂夭蹻騰驤累層岌嶪齊載長梁敷山藻於<lb/>
前梲綴榱槁以采章文綺艧其紛鱗洪葩曄以披揚爾<lb/>
乃逡巡降趾遊坐東廂日不逮昬炎燎已光縣宰致祀<lb/>
嘉㫖備詳隂祚顯應徧澤圻疆普此士女樂彼豐穰<lb/>
<pb n="KR3k0003_WYG_079-12b"/>
宋謝靈運江妃賦曰招魂定情洛神清思覃曩日之敷<lb/>
陳盡古來之妍媚矧今日之逢迎邁前世之靈異姿非<lb/>
定容服無常度兩宜歡嚬俱適華素于時升月隠山落<lb/>
日映岐收霞斂色迴飈拂渚每馳情于晨暮矧良遇之<lb/>
莫敘投明瑱以申贈顗色授而魂與况分岫湘岸延情<lb/>
蒼隂隔山川之表裏判天地之浮沈承嘉約于徃昔寧<lb/>
更貳於在今儻借訪於交甫知斯言之可諶蘭音未吐<lb/>
紅顔若暉留眄光溢動袂芳菲散雲轡之絡繹按靈輜<lb/>
<pb n="KR3k0003_WYG_079-13a"/>
而徘徊建羽旌而逶迤奏情管之依微慮一别之長絶<lb/>
妙天末而永違<lb/>
梁江淹水上神賦曰江上丈夫遊宦荆吳首衛國望燕<lb/>
途歴秦關出宋都徧覽下蔡之女具恱淇上之姝乃造<lb/>
南中度炎州經玉澗越金流路逶迤而無軌野忽漭而<lb/>
尠儔忽而精飛視亂意走心移綺靡䔖蓋悵望蕙枝一<lb/>
麗女子碧渚之崖冶異絶俗竒麗不常青娥羞艷素女<lb/>
慙光恨精影之不滯悼光晷之難借閱有無於俄頃驗<lb/>
<pb n="KR3k0003_WYG_079-13b"/>
變化於咫尺野田田而虛翠水湛湛而空碧乃唱桂棹<lb/>
凌衝波背橘浦向椒阿茍懸天兮有命永離決兮若何<lb/>
碑梁簡文吳興楚王神廟碑曰昔者武王詢於太公五<lb/>
神之禮正伊陟賛於巫咸三篇之義作抑又𤣥矩司於<lb/>
坎宫漢興北畤黄蛇感於通夢秦作西郊幽則鬼神其<lb/>
來已尚楚王旣𢎞兹釋敎止獻車牛旣舍黄駒安俟騂<lb/>
角掌繫無左滌之勞牧人止楅衡之務周房殷爼惟有<lb/>
𤣥澗芳芝玉斚瑶樽止陳丹桂清酌漸符不殺之敎方<lb/>
<pb n="KR3k0003_WYG_079-14a"/>
行大士之心比夫黄樹赤光紫衣朱髪茂矣哉王制云<lb/>
山川神祇有不舉者為不敬太守元景仲稽諸古典於<lb/>
兹徃烈永傳不朽式樹髙碑翠石勒文事偕神掌靈龜<lb/>
負字還擬洛書<lb/>
祭祀謝朓祭文大雷周何二神文曰大過在運小雅盡<lb/>
缺瓊鏡日淪金車未晣周生電斷神謨英冠正因部竒<lb/>
風斂雲散晉徳如燬功資叶賛山無猛鷙時曠忠賢流<lb/>
王于彘龜鼎忽焉忠肅布衣君親自然驅狐上國斬鯢<lb/>
<pb n="KR3k0003_WYG_079-14b"/>
中川紛綸凱入氛氲配天<lb/>
梁邵陵王祀魯山神文曰敬奠魯君之靈竊以首山鬱<lb/>
律表二叔之清風趙國隠淪擅三公之靈迹北坂祠城<lb/>
流光夜起東嶺叢室甘雨晝零故能徴應不愆介福無<lb/>
爽金壇玉宇是衆妙之遊遨丹崖翠幄信靈人之響像<lb/>
霓裳孔蓋轉日車而競前駕象乗豹載靈旗而總集江<lb/>
妃漢女含睇來趨湘娥洛嬪宜言在側鳴璆撫劍俠席<lb/>
徘徊絳節陳竿滿堂繁會奠椒懐糈之歡傳巵代舞之<lb/>
<pb n="KR3k0003_WYG_079-15a"/>
樂桂醑溢於羽樽蕙肴盈於蘭藉旣醉旣飽景福攸同<lb/>
不震不騰神保是格炰胾之薦已畢慶報之澤攸先願<lb/>
化昌而俗阜俾多祐之在旃同匪石之無轉欣滯穗之<lb/>
有年惟東皇兮戾止等南山而不騫<lb/>
梁沈約賽蔣山廟文曰我皇體天御宇望日表尊備樂<lb/>
變乎笙鏞鬱禮華於爼豆邇無不懐逺無不肅鳥革𤣥<lb/>
素之容草移丹綠之狀泉露改味日月重光仰惟大王<lb/>
年踰二百世兼四代揚玉桴布瑶席秦梁楚趙之巫把<lb/>
<pb n="KR3k0003_WYG_079-15b"/>
瓊茅而延佇燕衛宋鄭之音結流風而成曲九疑之乘<lb/>
蔽日三山之駕若雲<lb/>
　　夢<lb/>
周書曰大姒夢見商之庭産棘太子發取周庭之梓樹<lb/>
於闕梓化為松栢棫柞寐覺以告文王文王乃召太子<lb/>
發占之于明堂王及太子發並拜吉夢受商之大命于<lb/>
皇天上帝<lb/>
東觀漢記曰諸將勸光武立乃召馮異上曰我夢乗龍<lb/>
<pb n="KR3k0003_WYG_079-16a"/>
上天覺悟心中動悸異因下席再拜賀曰此天命發於<lb/>
精神心中動悸大王重慎之性也異遂與諸將定議上<lb/>
尊號又曰和憙皇后常夢捫天體蕩蕩正青滑有若鍾<lb/>
乳后仰噏之以訊占夢言堯夢攀天而上湯夢反天舐<lb/>
之此皆聖王之夢<lb/>
莊子曰宋元君夜夢人披髪云予為清江使河伯之所<lb/>
漁者豫且得予元君覺使人占之曰此神龜也君曰漁<lb/>
者有豫且乎左右曰有明日豫且朝君曰漁何得對曰<lb/>
<pb n="KR3k0003_WYG_079-16b"/>
且之網得白龜圓五尺君曰獻若之龜龜至君再欲殺<lb/>
再欲活心疑卜之曰殺龜以卜吉乃刳龜七十鑚而無<lb/>
遺䇿仲尼曰神能夢於元君而不能避豫且之網智能<lb/>
七十鑚無遺䇿不能避刳膓之患是則智有所困神有<lb/>
所不及<lb/>
吕氏春秋曰孔子絶糧乎陳蔡之間藜羮不斟七日不<lb/>
嘗粒晝寢顔囘索米得而來㸑之幾熟孔子望見囘攫<lb/>
其甑中而飯之食熟謁孔子而進之孔子起曰今者夢<lb/>
<pb n="KR3k0003_WYG_079-17a"/>
見先君食絜欲饋顔囘對曰不可饗食埃煤入甑中棄<lb/>
食不祥因攫而飯之<hi>埃煤煙塵煤也</hi>又曰尹儒學御三年而無<lb/>
得焉夜夢受秋駕於師明日徃朝其師而謂之曰吾非<lb/>
愛道也恐子之未可予也今日將敎子以秋駕<hi>秋駕御法</hi>尹<lb/>
儒反走北面再拜曰今昔臣夢受之先為其師言所夢<lb/>
固秋駕也<lb/>
謝承後漢書曰范式字巨卿與張元伯為友式仕郡為<lb/>
功曹後夢元伯𤣥冠垂纓屣呼曰我死當以時𦵏永歸<lb/>
<pb n="KR3k0003_WYG_079-17b"/>
黄泉子不我忘豈能奔喪式便馳徃赴之<lb/>
袁宏漢紀曰温序為䕶羌校尉為隗囂所殺世祖詔洛<lb/>
陽城傍為塚長子夀為印平侯夜夢序告之曰久客思<lb/>
鄉夀即棄官上書歸𦵏<lb/>
皇甫謐髙士傳曰桓帝好老子之書夜夢見老子乃詔<lb/>
陳相為老子立祠<lb/>
范曄後漢書曰蔡茂夢見太極殿上有三穗禾茂跳取<lb/>
之得其中穗輒復失之以問主簿郭賀因離席慶曰大<lb/>
<pb n="KR3k0003_WYG_079-18a"/>
殿者宫府之形像也極而有禾人臣之上祿也取其中<lb/>
穗者是台之位於字禾失為秩也旬月而茂徴焉乃辟<lb/>
賀為掾<lb/>
續漢書曰鄭𤣥夢孔子造之曰起起今年嵗在辰來年<lb/>
嵗在已旣寤以䜟言合之知命當終有頃寢疾而卒<lb/>
辛氏三秦記曰昆明池漢武帝之習水戰中有靈沼神<lb/>
池云堯時洪水訖停船此池池通白鹿原人釣魚於原<lb/>
綸絶而去魚夢於武帝求去其鉤明日帝戲於池見大<lb/>
<pb n="KR3k0003_WYG_079-18b"/>
魚銜索帝曰豈非昨所夢乎取魚去其鈎而放之<lb/>
陸機晉書曰王濬夢懸四刀於其壁上濬問主簿李毅<lb/>
毅拜曰夫三刀為州而今益一明府其臨益州乎<lb/>
王隠晉書曰陶侃字士行鄱陽人少漁於雷澤夢背上<lb/>
生翅飛入天門見門非常不敢入而下<lb/>
賦後漢王延夀夢賦曰余夜寢息乃有非恒之夢其為<lb/>
夢也悉覩鬼神之變怪則蛇頭而四角魚首而鳥身三<lb/>
足而六眼龍形而似人羣行而奮揺忽來到吾前申臂<lb/>
<pb n="KR3k0003_WYG_079-19a"/>
而舞手意欲相引牽於是夢中驚怒腷臆紛紜曰吾含<lb/>
天地之純和何妖孽之敢臻乃揮手振拳雷發電舒斮<lb/>
游光斬猛猪批鱟毅斫魅虛捎魍魎拂諸渠撞縱目打<lb/>
三顱撲苕蕘抶䕫魖搏睍睆蹴睢盱爾乃三三四四相<lb/>
隨踉䠙而歴僻礲礲礚礚精氣充布輷輷㺒㺒鬼驚魅<lb/>
怖或盤跚而欲走或拘攣而不能步或中創而婉轉或<lb/>
捧痛而號呼奄霧消而光蔽寂不知其何故嗟妖邪之<lb/>
怪物豈干真人之正度耳聊嘈而外即忽屈伸而覺悟<lb/>
<pb n="KR3k0003_WYG_079-19b"/>
亂曰齊桓夢物而亦以霸兮武丁夜感而得賢佐兮周<lb/>
夢九齡年克百兮晉文盬腦國以競兮老子役鬼為神<lb/>
將兮轉禍為福永無恙兮<lb/>
　　魂魄<lb/>
淮南子曰天氣為魂地氣為魄<lb/>
易曰精氣為物遊魂為變<lb/>
白虎通曰魂者何謂也魂猶伝伝也行不休也動於外<lb/>
主於情魄者白也猶著人者也主於性<lb/>
<pb n="KR3k0003_WYG_079-20a"/>
韓詩外傳曰溱與洧謂鄭國之俗三月上已於兩水之<lb/>
上招魂續魄<graphic n="KR3113" url="https://raw.githubusercontent.com/kanripo/KR-Gaiji/master/images/KR3113.png" mimeType="image/png"/>不祥也<lb/>
禮記曰延陵季子適齊長子死於嬴博之間旣封左袒<lb/>
右還其封曰若魂氣則無不之又曰作其祝號𤣥酒以<lb/>
祭君與夫人交獻以嘉魂魄是謂合莫又曰氣也者神<lb/>
之盛也魂也者鬼之盛也<lb/>
左傳曰子産云人生始化曰魄旣生魄陽曰魂用物精<lb/>
多則魂魄彊又曰樂祁云心之精爽是謂魂魄<lb/>
<pb n="KR3k0003_WYG_079-20b"/>
越絶書曰越王問於范子曰寡人聞人失其魂魄者死<lb/>
得其魂魄者生物皆有之人亦有之范子曰人有之萬<lb/>
物亦然天地之間人為貴物之生榖為貴以生人與魂<lb/>
魄無異也<lb/>
離騷曰百年信荏苒何為苦心魂又曰隠淪駐精魄又<lb/>
曰望孟夏之短夜何晦朔之若嵗惟郢路之脩逺兮魂<lb/>
一夕而九逝又曰招魂者宋玉之所作也玉憐哀屈原<lb/>
忠而斥棄憂愁山澤魂魄放逸厥命將落故作招魂欲<lb/>
<pb n="KR3k0003_WYG_079-21a"/>
以復其精神延其年夀外陳四方之惡内崇楚國之美<lb/>
以諷諌懐王冀其覺悟而還之也朕幼清以亷絜身服<lb/>
義而未沬<lb/>
史記曰髙祖謂沛父兄曰游子悲故鄉吾雖都關中萬<lb/>
嵗後吾魂魄樂思沛也<lb/>
淮南子曰魂問於魄曰道何以為體曰以無有為體魄<lb/>
曰無有有形乎魂曰無有魄曰無有何得而問也魂曰<lb/>
吾直遇之耳視之無形聽之無聲謂之幽冥幽冥者所<lb/>
<pb n="KR3k0003_WYG_079-21b"/>
以喻道非吾道也<lb/>
抱朴子曰師言欲求長生當對服大藥欲得通神當水<lb/>
火分形分形則自見其身三魂七魄而天地靈祇皆可<lb/>
接山川之神皆可役也<lb/>
襄陽耆舊傳曰羊公與騶潤甫登峴山垂泣曰我百年<lb/>
後魂魄猶當登此山<lb/>
賦梁沈炯歸魂賦曰古語稱收魂升極周易有歸魂卦<lb/>
屈原著招魂篇故知魂之可歸其日已久余自長安反<lb/>
<pb n="KR3k0003_WYG_079-22a"/>
乃作魂歸賦其辭曰伊吾人之陋宗資𤣥聖而云始肇<lb/>
邵閟之靈源分昌發之世祀實聞之乎家記又孚之於<lb/>
惇史亢宗貴而博古四史成乎一身怪日月之遼逺而<lb/>
承襲之相因豈少賤之能察非末學之知津也若夫風<lb/>
流退讓在秦作相越江以東惟戎及酆出忠出孝且卿<lb/>
且公世歴十五爰逮余躬值天地之幅裂遭日月之雰<lb/>
虹去父母之邦國理形影於胡戎絶君臣而辭胥宇蹐<lb/>
厚地而跼蒼穹抱北思之胡馬望南飛之夕鴻泣霑襟<lb/>
<pb n="KR3k0003_WYG_079-22b"/>
而雜露悲微吟而帶風昔休明之云始余播棄於天地<lb/>
自太學而遊承明出書生而從下吏身豫封禪之官名<lb/>
入南宫之記登玉墀之深眇出金門之崇邃受北狄之<lb/>
奉書禮東夷之獻使實不嘗至屈膝遜言以殊方降意<lb/>
嗟五十之踰年忽流離於凶忒值中軍之失權而大盜<lb/>
之移國何赤疹之四起豈黄霧之云塞祈痩弟於赤眉<lb/>
乞老親於劇賊免伏質以解衣遂窘身而就勒旣而天<lb/>
道禍滛否終斯泰靈聖奮發風雲饗會掃欃槍之星斬<lb/>
<pb n="KR3k0003_WYG_079-23a"/>
蚩尤之斾余技逆而効從遂妻誅而子害雖分珪而祚<lb/>
土迄長河之如帶肌膚之痛何泯潛翳之悲無伏我國<lb/>
家之沸騰我天下之匡復我何辜於上𤣥我何負於鄰<lb/>
睦背盟書而我欺圖信神而我戮彼孟冬之云季總官<lb/>
司而就紲託馬首之西暮隨檻車而迴轍履峩峩之層<lb/>
冰面飀飀之巖雪去莫敖之所縊過臨江之軌折矧今<lb/>
古之悲涼並攅心而霑袂渡狹石之欹危跨清津之幽<lb/>
咽鳥虚弓而自隕猿號子而腹裂歴沔漢之逶迤及楚<lb/>
<pb n="KR3k0003_WYG_079-23b"/>
郡之參差望隆中之大宅映峴首之沈碑旣縲然而就<lb/>
鞅非造次之能窺至若髙祖武皇帝之基天下也岐周<lb/>
景亳之地龜圖雀書之秘醒醉之歌味絶讓畔之田鱗<lb/>
次余旣長於克民覺何從而掩泗洧水兮深且清宛水<lb/>
兮澄復明昔南陽之穰縣今百雉之都城我太宗之威<lb/>
武遏宛洧而陳兵百萬之虜俄成魚鼈千仞之阜倐似<lb/>
滄瀛雖徳刑成於赦服故蠻狄震乎雄名乃尋浙而歴<lb/>
商遂經秦而至洛覺髙蹈之清逺具風雲之倐爍其山<lb/>
<pb n="KR3k0003_WYG_079-24a"/>
也則嶔岑㠑嵬巖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>婆陁或孤峯而秀聚或逸出而横<lb/>
羅千嵗之木生嶺表百丈之石枕谿阿其水則砰訇瀄<lb/>
汩或寛或疾擊萬瀨而相奔聚千流而同出何武關之<lb/>
狹隘而漢祖之英雄山萬里而仰雲雨水百仞而冩蜿<lb/>
虹若一夫而守隘豈萬衆之能攻去青泥而踰白鹿越<lb/>
渥水而到青門長卿之賦可想邵平之迹不存咄嗟驪<lb/>
山之阜惆悵灞陵之園文恭儉而無隟嬴發握其何言<lb/>
訪軹道之長組捨藍田之璵璠無故老之可訊並膴膴<lb/>
<pb n="KR3k0003_WYG_079-24b"/>
之空原登未央之北闕望長樂之基趾伊太后之所居<lb/>
築旗亭而成市槐路鬱以三條方塗坦而九軌觀阡陌<lb/>
之遺蹤實不乖乎前史傍直城而北轉臨横門而左趨<lb/>
南則董卓之塢北則苻堅所居即二賊之墟壘為彼主<lb/>
之庭除終南巃嵸太乙嵯峨九嵕崛起八壘連河汩涇<lb/>
泥之混濁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>渭渚之清波指咸陽而長望何趙李而經<lb/>
過息甘泉而避暑猶爽塏而清和爾乃背長夏涉素秋<lb/>
卧寒野坐林陬霜微凝而侵骨樹裁動而風遒思我親<lb/>
<pb n="KR3k0003_WYG_079-25a"/>
戚之顔貌寄夢寐而魂求察故鄉之安否但望斗而觀<lb/>
牛稚子天於鄭谷勉勵愧乎延州聞愛妾之長呌引寒<lb/>
風而入楸何精靈以堪此乃縱酒以陶憂至誠可以感<lb/>
鬼秉信可以祈天何精殞而魄散忽魂歸而氣旋解龍<lb/>
驂而見送走郵驛於亭傳出向來之大道反初入之山<lb/>
川受繞朝之贈䇿報李陵之别篇泪未悲而自墮語未<lb/>
咽而無宣於時和風四起其物初榮草極野而舒翠花<lb/>
分叢而落英魚則潛波渙濯鳥則應嶺俱鳴隨六合之<lb/>
<pb n="KR3k0003_WYG_079-25b"/>
開朗與風雲而自輕其所涉也州則二雍三荆昌歡江<lb/>
并唐安淅洛巴郢雲平其水則淮江漢洧隋浩汗灃潦<lb/>
滻潏河涇渭相亂或浮深而揭淺或凌波而沿岸每日<lb/>
夕而靡依常一步而三歎蠻蜒之與荆吳𤣥狄之與羌<lb/>
胡言語之所不通嗜欲之所不同莫不疊足斂手低眉<lb/>
曲躬豈論生平與意氣止望首邱於南風悲城邑之毁<lb/>
撤憙風水之渺揚旣盡地而謁帝乃懐橘而升堂何神<lb/>
僊之足學此即雲衣而虹裳也<lb/>
<pb n="KR3k0003_WYG_079-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_079-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷七十九<lb/>
</p>
<p>
</p>
  </div>
</body>
</text>
</TEI>
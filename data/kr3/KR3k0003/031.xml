<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷三十一</head>
    <p>
<pb n="KR3k0003_WYG_031-1a"/>
欽定四庫全書<lb/>
　藝文類聚卷三十一　　　唐　歐陽詢　撰<lb/>
　人部十五<hi>贈答</hi>
　　贈答<lb/>
毛詩曰無言不酬又曰雜佩以贈之又曰贈之以芍藥<lb/>
又曰投我以木𤓰報之以瓊琚匪報也永以為好也又<lb/>
曰吉甫作頌其詩孔碩其風肆好以贈申伯<lb/>
晏子曰曾子將行晏子送之曰君子贈人以軒不如贈<lb/>
<pb n="KR3k0003_WYG_031-1b"/>
人以言<lb/>
史記曰孔子適周見老子辭去老子送之曰吾聞富貴<lb/>
者送人以財仁者送人以言吾竊仁者之號請送子以<lb/>
言<lb/>
孫卿子曰贈人以言重於金石珠玉勸人以言美於黼<lb/>
黻文章聽人以言樂於鐘鼓琴瑟<lb/>
莊子曰凡交近則必相靡以信遠則必忠之以言<lb/>
韓子曰鄭人有遺燕相書者夜書火不明因謂持燭者<lb/>
<pb n="KR3k0003_WYG_031-2a"/>
曰舉燭而過書舉燭非書意也燕相國受書而悦之曰<lb/>
舉燭者髙明也舉賢任之司以治<lb/>
穆天子傳曰穆王饗西王母于瑶池之上上賦詩往來<lb/>
辭義可觀<lb/>
漢書曰古者諸侯卿大夫交接鄰國以微言相感常揖<lb/>
讓之時必稱詩以喻其志又曰陳遵為河南太守既至<lb/>
官常遣從使西召善書吏十人於前治私書謝京師親<lb/>
故遵慿几占書數百封親疎各有意<lb/>
<pb n="KR3k0003_WYG_031-2b"/>
文士傳曰桓驎伯父焉官至太尉驎年十二在座焉告<lb/>
客曰吾此弟子知有異才殊能作詩賦客乃為詩曰甘<lb/>
羅十二楊烏九齡昔有二子今則桓生驎即應聲荅曰<lb/>
邈矣甘羅超等絶倫伊彼楊烏命世稱賢嗟予惷弱殊<lb/>
才偉年仰慙二子俯媿過言<lb/>
漢雜事曰髙彪謁馬融辭疾不見彪覆刺與書曰聞髙<lb/>
風為日久矣故不待介者造君子之門冀一見龍光叙<lb/>
腹心之願不圖辭之以疾昔者周公兄父文武九命作<lb/>
<pb n="KR3k0003_WYG_031-3a"/>
伯以君華夏猶握沐吐飡以接白屋之士天下歸德歴<lb/>
載邈矣今君不能相見宜哉融省書大慙遣人辭謝追<lb/>
請徑去不還<lb/>
先賢行狀曰杜安入太學時號曰神童時貴戚慕安髙<lb/>
行多有與書者不輒發以慮後患常鑿壁藏書當時皆<lb/>
嘉其慮遠<lb/>
㑹稽典録曰陳業有特操沛國桓儼當世英俊避地㑹<lb/>
稽聞業髙節欲與相見終不獲後儼浮海南入交州臨<lb/>
<pb n="KR3k0003_WYG_031-3b"/>
去遺書與業曰不因行李以係隂山白樓日從容養高<lb/>
動靜履直季世多艱爰適樂土聞髙風飢渴語言知乃<lb/>
深隱邈然終時求仁斯得勤而無憾齊蹤古賢何其優<lb/>
哉<lb/>
蜀志曰馬良使呉良謂諸葛亮曰今䘖國命協睦二家<lb/>
幸為良介於孫將軍亮曰君試自為文良即為草曰寡<lb/>
君遣掾馬良通聘繼好以紹昆吾豕韋之勲其人吉士<lb/>
荆楚之令鮮於造次之華而有克終之美願降心存納<lb/>
<pb n="KR3k0003_WYG_031-4a"/>
以慰將命權大悦之<lb/>
文章叙録曰杜摰與母丘儉鄉里相親故為詩與儉求<lb/>
仙人藥一丸欲以感切儉求助也<lb/>
荀氏家傳曰荀朂蜀平之後遣使通呉司馬文王用公<lb/>
所作書與孫皓皓報命和親王謂公曰君前作書使呉<lb/>
思順勝十萬之衆也<lb/>
楚辭曰結微情以陳詞兮矯以遺夫美人<lb/>
詩後漢蔡邕荅對元式詩曰伊余有行爰戾兹邦先進<lb/>
<pb n="KR3k0003_WYG_031-4b"/>
博學同類率從濟濟羣彦如雲如龍君子博文貽我德<lb/>
音辭之集矣穆如清風又荅卜元嗣詩曰斌斌碩人貽<lb/>
我以文辱此休辭非余所希敢不酬荅賦誦以歸<lb/>
魏王粲贈蔡子篤詩曰悠悠世路亂離多阻濟岱江衡<lb/>
邈焉異處風流雲散一别如雨<lb/>
魏徐幹荅劉楨詩曰與子别無幾所經未一旬我思一<lb/>
何篤其愁如三春雖路在咫尺難渉如九關陶陶朱夏<lb/>
别草木昌且繁<lb/>
<pb n="KR3k0003_WYG_031-5a"/>
魏應瑒報趙淑麗詩曰朝雲不散久結成隂離羣獨宿<lb/>
永思長吟有鳥孤栖哀鳴北林嗟我懐矣感物傷情<lb/>
魏繁欽贈梅公明詩曰瞻我北園有條者桑遘此春景<lb/>
既茂且長氤氲吐葉柔潤有光黄條蔓衍青鳥來翔日<lb/>
月其邁時不可忘公子瞻旃勲名乃彰<lb/>
魏程曉贈傅休奕詩曰煢煢獨夫寂寂靜處酒不盈觴<lb/>
肴不掩爼厥客伊何許由巢父厥醴伊何𤣥酒瓠脯又<lb/>
贈傅休奕詩曰三光飛景玉衡代邁龍集甲子四時成<lb/>
<pb n="KR3k0003_WYG_031-5b"/>
歳權與授代徐陳蕩穢元服初嘉萬福咸㑹赫赫應門<lb/>
嚴嚴朱闕羣后揚揚庭燎晳晳<lb/>
魏邯鄲淳荅贈詩曰我受上命來隨臨菑與君子處曾<lb/>
未盈朞見召本朝駕言趣期羣子重離首命于時餞我<lb/>
路隅贈我嘉辭既受德音敢不荅之余惟薄德既局且<lb/>
鄙見養賢侯於今四祀既庇西伯永誓没齒今也被命<lb/>
我在不俟瞻戀我侯又慕君子行道遲遲體逝情止豈<lb/>
無好爵懼不我與聖主受命千載一遇攀龍附鳯必在<lb/>
<pb n="KR3k0003_WYG_031-6a"/>
初舉行矣去矣别易㑹難自强不息人誰獲安願子大<lb/>
夫勉簣成山天休方至萬福爾臻<lb/>
晉張華荅何劭詩曰良朋貽新詩示我以遊娯穆如灑<lb/>
清風煥若春華敷自昔同寮寀於今比園墟衰疾近辱<lb/>
殆庶幾並懸輿散髪重隂下把杖臨清渠屬耳聽鳴禽<lb/>
流目玩鯈魚從容養餘日取樂於桑榆又詩曰駕言歸<lb/>
外庭放志永棲遲相伴歩園疇春草鬰鬰滋榮觀雖盈<lb/>
目親友莫與偕悟物增隆思結戀慕同儕援翰屬新詩<lb/>
<pb n="KR3k0003_WYG_031-6b"/>
永歎有餘懐又贈摰仲治詩曰君子有逸志棲遲於一<lb/>
丘仰䕃髙林茂俯臨渌水流恬淡養𤣥虛沉精研聖猷<lb/>
晉何劭贈張華詩曰四時更代謝萬物迭卷舒暮春忽<lb/>
復來和風與節俱俯臨清泉涌仰觀嘉木敷在昔同班<lb/>
司今者並園墟私願偕黄髪逍遥樂琴書舉爵茂隂下<lb/>
擕手共躊躇奚用遺形骸忘筌在得魚<lb/>
晉潘岳為賈謐贈陸機詩曰神農更生軒轅承紀畫野<lb/>
離疆爰封衆子夏殷既襲宗周繫祀綿綿𤓰瓞六國互<lb/>
<pb n="KR3k0003_WYG_031-7a"/>
峙彊秦兼并吞滅四隅子嬰面櫬漢祖應符靈獻微弱<lb/>
在湼則渝三雄鼎足孫啓南呉南呉伊何僣號稱王大<lb/>
晉綂天仁風遐揚偽孫銜璧奉土歸疆婉婉長離陵江<lb/>
而翔長離云誰咨余陸生鶴鳴九臯猶載厥聲况乃海<lb/>
隅播名上京爰應旌招撫翼紫庭蕃岳作鎮輔我京室<lb/>
旋及桑梓帝弟作弼式云國官清塗攸失吾子洗然恬<lb/>
淡自逸廊廟惟清俊乂是延擢應嘉舉自國而遷齊轡<lb/>
羣龍光賛納言優游省闥珥筆華軒昔余與子繾綣同<lb/>
<pb n="KR3k0003_WYG_031-7b"/>
朝脩日朗月擕手逍遥自我離羣二周于今雖簡其面<lb/>
分著情深子其超矣實慰我心𤼵言為詩望俟好音欲<lb/>
崇其髙必重其曾在南稱甘度北則橙崇子鋒頴不騫<lb/>
不崩<lb/>
晉陸機荅賈謐詩曰先天創物景命是膺降及羣后迭<lb/>
毁迭興邈矣終古崇替有徵在漢之季皇綱幅裂雄臣<lb/>
騰騖義夫赴節釋位揮戈言謀王室王室之亂靡邦不<lb/>
泯如彼墜景曾不可振乃眷三哲俾乂斯民啓土綏難<lb/>
<pb n="KR3k0003_WYG_031-8a"/>
改物承天天厭霸德皇祚告釁獄訟違魏謳歌逼晉陳<lb/>
留歸蕃我皇登禪庸崏稽顙三江改獻惟公太宰光翼<lb/>
二祖誕育洪胄纂戎于魯昔我逮兹時惟下僚及子棲<lb/>
遲同林異條年殊志宻服舛義禂遊跨三春情固二秋<lb/>
祗承皇命出納無違往踐蕃朝來歩紫微升降秘閣我<lb/>
服載暉孰云匪懼仰肅明威分索則易擕手實難念昔<lb/>
良遊兹焉永歎公之言感貽此音翰蔚彼髙藻如玉如<lb/>
蘭民之胥好狷狂厲聖儀刑在昔爭聞子命又荅潘尼<lb/>
<pb n="KR3k0003_WYG_031-8b"/>
詩曰於穆同心如瓊如琳我日來徂來餞其琛彼美潘<lb/>
生實綜我心探子玉懐疇爾惠音又贈馮文羆詩曰嗟<lb/>
我人斯戢翼江潭有命集止翻飛自南出彼幽谷及爾<lb/>
同林雙情交映遺物識心又贈潘尼詩曰水㑹於海雲<lb/>
翔於天道之所混孰後孰先及子雖殊同升太𤣥舍彼<lb/>
𤣥冕襲此雲冠遺情市朝永志丘園靜猶幽谷動若揮<lb/>
蘭又贈從兄車騎詩曰孤獸思故藪離鳥悲舊林翩翩<lb/>
遊宦子辛苦難為心髣髴谷水陽婉奕崑山隂營魄懐<lb/>
<pb n="KR3k0003_WYG_031-9a"/>
兹土精爽若飛沉又贈波邱令馮文羆詩曰夙駕出東<lb/>
城送子臨江曲宻席接同志羽觴飛酃渌登樓望峻阪<lb/>
時逝一何速又贈紀士詩曰瓊瓌俟豐價窈窕不自鬻<lb/>
有美娥眉子惠音清且淑修姱協姝麗華顔婉如玉又<lb/>
贈顧彦先詩曰清夜不能寐悲風入我軒立影對孤軀<lb/>
哀聲應苦言<lb/>
晉傅𤣥荅程曉詩曰奕奕兩儀昭昭太陽四氣代升三<lb/>
朝受祥濟濟羣后峩峩聖皇元服肇御配天垂光伊周<lb/>
<pb n="KR3k0003_WYG_031-9b"/>
作弼王室惟康顒顒兆民蠢蠢戎羶率土充庭萬國奉<lb/>
蕃皇澤雲行神化風宣六合咸熈遐邇同歡赫赫明明<lb/>
天人合和下罔遺滯焦朽斯華矧我良朋如玉之嘉穆<lb/>
穆雝雝興頌作歌又荅程曉詩曰羲和運玉衡招揺賦<lb/>
朔旬嘉慶形三朝美德揚初春聖主加元服萬國望威<lb/>
神伊周敷𤣥化並世霑天人洪崖歌山岫許由嗟水濵<lb/>
晉傅咸贈褚武良詩曰爰暨于褚惟晉之禎肇振鳯翼<lb/>
羽儀上京聿作㗋舌納言紫庭光贊帝道敷皇之明方<lb/>
<pb n="KR3k0003_WYG_031-10a"/>
任之重實在江揚乃授旄鉞宣曜威靈悠悠遐邁東夏<lb/>
于征又贈建平太守李叔龍詩曰𢎞道興化實在良守<lb/>
悠悠建平皇澤未流朝選於衆乃子之授南荆注望心<lb/>
乎克副又贈太尉司馬虞顯機詩曰帝崇元淑妙選其<lb/>
屬命子是佐增衮之縟又贈崔伏二郎詩曰英妙之選<lb/>
二生之授顒顒兩城歡德之茂君子所居九夷非陋無<lb/>
狹百里而不垂覆人之好我贈我清詩示我周行心與<lb/>
道期誠𤼵自忠義形於辭古人辭讜豈不爾思又與尚<lb/>
<pb n="KR3k0003_WYG_031-10b"/>
書同僚詩曰非望之寵謬加于已猥授非據奄司萬里<lb/>
煌煌朱軒服驥叅騄曄曄初星肅肅臣僕暉光顯赫衆<lb/>
目所屬斯之弗稱匪榮伊辱質弱尚父受任鷹揚德非<lb/>
樊仲王命是將百城或違無能有匡一州之矜將弛其<lb/>
綱得意忘言言在意後夫惟神交可以長久我心之孚<lb/>
有盈于缶與子偕老豈曰執手出司萬里牧彼朔濵服<lb/>
冕乗軒六轡既均威風先邁百城肅震又荅潘尼詩并<lb/>
序曰司州秀才潘正叔識通才髙以文學温雅為博士<lb/>
<pb n="KR3k0003_WYG_031-11a"/>
余性直而處清論褒貶之任作詩以見規雖襃飾之舉<lb/>
非所敢聞而斐粲之辭良可樂也荅之雖不足以相詶<lb/>
報所謂盍各言志也詩曰貽我妙文繁春之榮匪榮斯<lb/>
尚乃新其聲吉甫作頌有馥其馨寔由樊仲其德克明<lb/>
授此瓦礫厠彼瑶瓊貺非其喻聞寵若驚又荅欒𢎞詩<lb/>
并序曰安樂令欒𢎞太傅鉅平侯羊公辟未就而公薨<lb/>
後應司州之命舉秀才博文通濟之士余失和於府當<lb/>
換為護軍司馬賦詩見贈荅之云爾鉅平作宰是貴是<lb/>
<pb n="KR3k0003_WYG_031-11b"/>
欽弓旌仍招嘉命胥尋鸞鳯養儀戢翼幽林未附雅調<lb/>
以和韶音鉅平遐逝厲志彌深肅肅京司清風載邁乃<lb/>
延羣彦龍集鳯㑹亦既斯降萬里有頼聲𤼵響應好結<lb/>
傾蓋<lb/>
晉潘尼荅傅咸詩序曰司徒左長史傅長虞㑹定九品<lb/>
左長史宜得其才屈為此職此職執天下清議宰割百<lb/>
國而長虞性直而行或有不堪余與之親作詩以規焉<lb/>
悠悠羣吏非子不整嗷嗷衆議非子不靖忽荷略紐握<lb/>
<pb n="KR3k0003_WYG_031-12a"/>
綱提領矯矯貞臣惟國之屏又贈呉王郎中令陸士衡<lb/>
詩曰東南之美曩惟延州顯允陸生於今鮮儔振鱗南<lb/>
海濯翼洪流婆娑翰林容與墳丘玉以瑜潤隨以光融<lb/>
乃漸上京乃儀儲宫玩爾清藻味爾芳風泳之彌廣挹<lb/>
之彌冲崑山何有有瑶有珉及爾同僚具惟近臣予渉<lb/>
素秋子登青春媿無老成厠彼日新祁祁大邦惟桑與<lb/>
梓穆穆伊人南國之紀帝曰爾諧惟王卿士俯僂從命<lb/>
奚恤奚喜又荅陸士衡詩曰顧兹蓬蔚厠根蘭陂膏澤<lb/>
<pb n="KR3k0003_WYG_031-12b"/>
雖均華不足披逮春不茂未秋先萎子濯鱗翼我挫羽<lb/>
儀願言難常載合載離昔遊禁闥祇畏夕惕今放邱園<lb/>
縱心夷易口詠新詩目玩文跡予志耕圃爾勤王役慙<lb/>
無琬琰以詶尺璧又贈隴西太守張正治詩曰二八由<lb/>
唐顯周以多士隆群靈感韶運理翮應翔風張生拔幽<lb/>
華蘋蘩登二宫未幾振朱錦剖符撫西戎及子仍同僚<lb/>
贈言貽爾躬威刑有時用唯德可令終又贈劉佐詩曰<lb/>
要言將誰苦聊以貽友生念我二三賢規我無隱情又<lb/>
<pb n="KR3k0003_WYG_031-13a"/>
送大將軍掾盧晏詩曰贈物雖陋薄識意在忘言瓊琚<lb/>
尚交好桃李貴往還蕭艾茍見納貽我以芳蘭又贈汲<lb/>
郡太守李茂彦詩曰離索何惆悵後㑹未可希河朔貴<lb/>
相忘岐路安足悲又贈長安令劉正伯詩曰遊鸞慿太<lb/>
虛騰鱗託浮霄過蒙嘉時㑹假翼陵扶揺疲憊充時乏<lb/>
及余再同寮並跡侍儲宫擕手登皇朝劉侯撫西都邁<lb/>
績叅豹喬德厚化必深政明姦自消萬尋由積簣千里<lb/>
一歩超爾其騁逸軌遠塗固可要又荅楊士安詩曰逝<lb/>
<pb n="KR3k0003_WYG_031-13b"/>
將辭儲宫栖遲集南畿不悞百里賤徒惜年志衰躊躇<lb/>
顧城闕怨戀慕端闈俊德貽妙詩敷藻發清徽媿彼褒<lb/>
崇過感此岐路悲又贈滎陽太守呉子仲詩曰大晉盛<lb/>
得人儲宫畜髦士呉侯降髙質剖符授千里垂覆豈他<lb/>
鄉廻光臨桑梓寮類感岐路黎庶思知恥老氏喻小鮮<lb/>
曹叅寄獄士無謂弊邑陋覆簣由兹起<lb/>
晉張載贈虞顯度詩曰疇昔協蘭房繾綣在華年嘉好<lb/>
結平素分著寮友前謂得終遐日綢繆永周旋吾子遭<lb/>
<pb n="KR3k0003_WYG_031-14a"/>
不造遘閔丁憂艱俾我失良朋誰與吐話言一日為三<lb/>
秋歳况乃三年離居一何濶結思如廻川<lb/>
晉石崇贈棗腆詩曰久官無成績栖遲於徐方寂寂守<lb/>
空城悠悠思故鄉恂恂二三賢身遠屈龍光擕手沂泗<lb/>
間遂登舞雩堂文藻譬春華談話由蘭芳消憂以觴醴<lb/>
娯耳以名娼博奕逞妙思弓矢威邊疆<lb/>
晉司馬彪贈山濤詩曰苕苕椅桐樹寄生於南岳上陵<lb/>
青雲霓下臨千仞谷處身自孤危於何託余足<lb/>
<pb n="KR3k0003_WYG_031-14b"/>
晉曹攄贈石崇詩曰涓涓谷中泉欝欝巖下林泄泄羣<lb/>
翟飛咬咬春鳥吟野次何索漠薄暮愁人心三軍望衡<lb/>
蓋歎息有餘音臨肴忘肉味對酒不能斟人言重别離<lb/>
斯情効於今<lb/>
晉劉琨重贈盧諶詩曰時光不我與去乎若雲浮朱實<lb/>
隕勁風繁英落素秋狹路傾華蓋駭駟摧雙輈何意百<lb/>
鍊剛化為繞指柔<lb/>
晉盧諶重贈劉琨詩曰璧由識者顯龍因慶雲翔茨棘<lb/>
<pb n="KR3k0003_WYG_031-15a"/>
非所憩翰飛遊髙岡余音非九韶何以儀鳯皇新城非<lb/>
芝圃曷由殖蘭芳又荅劉琨詩曰隨寶産漢濵摛此夜<lb/>
光真不待卞和顯自為命世珍<lb/>
晉棗腆贈石季倫詩曰深蒙君子眷雅顧出羣俗受寶<lb/>
取諸懐所贈非珠玉凡我二三子執手擕玉腕嘉言從<lb/>
所好企予結雲漢望風整輕翮因虛舉雙翰朝遊清渠<lb/>
側日久登髙館又荅石崇詩曰昔我不造備嘗顛沛后<lb/>
土傾基皇天隕蓋少懷蒙昧長無耿介遺訓莫聞出入<lb/>
<pb n="KR3k0003_WYG_031-15b"/>
靡頼我舅敷命于彼徐方載詠陟岡言念渭陽乃泝洪<lb/>
流汎身艅艎宵寢晨逝曷路之長亦既至止願言以寫<lb/>
爰有石侯作鎮東夏寛以撫戎從容柔雅我聞有言居<lb/>
安思危位極則遷勢至必移上德無欲貴道不為妙識<lb/>
先覺通夢皇羲竊覩堂奥欽蹈明規<lb/>
晉摰虞荅杜育詩曰越有杜生既文且哲龍躍頴豫有<lb/>
聲彰澈頼兹三益如琢如切好以義結友以文㑹豈伊<lb/>
在髙分定傾蓋其人如玉美彼生芻鐘鼓匪樂安用百<lb/>
<pb n="KR3k0003_WYG_031-16a"/>
壺老夫灌灌離羣索居懐戀結好心焉悵如<lb/>
晉歐陽建荅棗腆詩曰於鑠我舅明德塞違俾扞東藩<lb/>
在徐之邳載播其惠載揚其威濟寛以猛方夏以綏光<lb/>
啓先業增曜重暉咨余冲人艱苦攸離過庭無聞頑固<lb/>
匪移寔頼兹誨導之軌儀仰遵嘉訓俯蹈明規如葛斯<lb/>
蔓如樛斯垂我遘君子仰之彌髙巖巖其髙即之惟温<lb/>
居盈思冲在貴忘尊縱酒嘉讌自明及昏無幽不妍靡<lb/>
奥不論人樂其量士感其敦<lb/>
<pb n="KR3k0003_WYG_031-16b"/>
晉石崇荅棗腆詩曰言念將别覩物傷情贈爾話言要<lb/>
在遺名唯此遺名可以全生<lb/>
晉杜育贈摰仲治詩曰之子于歸言秣其駒矧乃斯人<lb/>
乃邁乃徂雖非顯甫餞彼百壺雖非張仲將膾河魚人<lb/>
亦有言貴在同音雖曰翻飛曾未異林顧戀同枝增其<lb/>
慨心望爾不遐無金玉音<lb/>
晉棗據荅阮德猷詩曰友朋顧之貽我良箴玩之無斁<lb/>
終詠斯音燕鼎在舟雖重不沉庶慿嘉謨髙迹可尋<lb/>
<pb n="KR3k0003_WYG_031-17a"/>
宋顔延之贈王太常僧達詩曰玉水記方流琁源載圓<lb/>
折蓄寶每希聲雖秘猶彰徹聆龍<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>九淵聞鳯窺丹穴<lb/>
歴聽豈多士巋然覯時哲舒文廣國華敷言遠朝烈德<lb/>
煇灼邦懋芳風被鄉耋側同幽人居郊扉常書閉林閭<lb/>
時宴開亟廻長者轍庭昏見野隂山明望松雪靜惟浹<lb/>
群化徂生入窮節豫往誠歡歇悲來非樂闋屬美謝繁<lb/>
翰遥懐具短札又直東宫荅鄭尚書道于詩曰皇居體<lb/>
環極設險祗天工兩闈阻通軌對禁限清風<lb/>
<pb n="KR3k0003_WYG_031-17b"/>
宋鮑昭贈顧墨曹詩曰昏明易遠離㑹難揆雲撤泉分<lb/>
西艫東軌<lb/>
宋鮑令暉題書寄行人詩曰自君之出矣臨軒不解顔<lb/>
砧杵夜不發髙門晝恒關帳中流熠燁庭前華紫蘭物<lb/>
枯識節異鴻來知客寒又寄行人詩曰桂吐兩三枝蘭<lb/>
開四五葉是時君不歸春風徒笑妾<lb/>
齊王儉贈徐孝嗣詩曰婉婉遊龍載遊載東靡靡行雲<lb/>
並躍齊蹤無類不感有來斯雍之子云邁嗟我莫從歳<lb/>
<pb n="KR3k0003_WYG_031-18a"/>
云暮止述職戒行崇蘭罷秀孤松獨貞悲風宵遠乗鴈<lb/>
晨征撫物遐想念别書情<lb/>
齊徐孝嗣荅王儉詩曰書帷停月琴袖承颷結芳幽谷<lb/>
解珮明椒去德滋永懐德滋深行雲傳想歸鴻寄音<lb/>
齊王融贈族叔衞軍詩曰台曜澄華鉉岳裁峻經天為<lb/>
象麗地作鎮不器其德有菲斯文質起瑚璉才逸卿雲<lb/>
揺筆泉㵼動詠霙紛德馨伊何如蘭之宣貞筠抽箭潤<lb/>
璧懐山六樂畢該五禮備貫七訓是敷三英有粲惟旦<lb/>
<pb n="KR3k0003_WYG_031-18b"/>
惟公惟公惟旦<lb/>
齊謝朓夜發新林至京邑贈西府同僚詩曰大江流<lb/>
日夜客心悲未央徒望闗山近終知返路長秋河曙耿<lb/>
耿寒渚夜蒼蒼引領望京邑宫雉正相望金波麗鳷鵲<lb/>
玉繩低建章驅車鼎門外思見昭丘陽馳暉不可接何<lb/>
况隔兩鄉風煙有鳥路江漢限無梁常恐鷹隼擊時菊<lb/>
委嚴霜寄言罻羅者寥廓已髙翔又在郡呈沈尚書詩<lb/>
曰淮陽股肱守髙卧猶在兹况復南山曲何異幽棲時<lb/>
<pb n="KR3k0003_WYG_031-19a"/>
髙閣常晝掩荒堦少諍詞珍簟清夏室輕扇動涼颸夏<lb/>
李沉朱實秋藕折輕絲良辰竟何許夙昔夢佳期坐嘯<lb/>
徒可積為邦歳已朞<lb/>
齊陸厥奉荅内兄顧希叔詩曰平原十日飲中散千里<lb/>
遊渤海方流滯冝城誰獻詶屏居南山下臨此歳方秋<lb/>
惜哉時不與日暮無輕舟<lb/>
梁簡文帝贈張纉詩曰儀表咸推挹墻仞難窺踐既富<lb/>
垂帷學復折波濤辯綺思曖霞飛清文煥飈轉朱旗赫<lb/>
<pb n="KR3k0003_WYG_031-19b"/>
容與彫棨紛曜煜波揺白鱧舟風動蒼鷹舳九嶷勢參<lb/>
差江天相蔽虧三春澧浦葉九月洞庭枝洞庭枝褭娜<lb/>
澧浦葉參差芬芳與揺落俱應傷别離<lb/>
梁沈約詶謝宣城朓詩曰王喬飛鳬舄東方金馬門從<lb/>
官非宦侣避世非避諠揆予登皇鍳短羽屢飛翻早趨<lb/>
朝建禮晚沐卧郊園賔至下塵榻憂來命緑樽昔賢侔<lb/>
時雨今守馥蘭蓀神交疲夢寐路遠隔思存又詶孔<lb/>
通直懐蓬居詩曰閶闔既洞啓龍樓亦髙闢兩宫集鸞<lb/>
<pb n="KR3k0003_WYG_031-20a"/>
歩二闥引通籍伊爾事清塗紛吾供賤役<lb/>
梁任昉荅劉孝綽詩曰閱水既成瀾藏舟遂移壑彼美<lb/>
洛陽子投我懐秋作久敬類誠言吹噓似嘲謔兼稱夏<lb/>
雲盡復陳秋樹索詎慰耋嗟人徒深老夫託<lb/>
梁范雲贈沈左衛詩曰伊昔霑嘉惠出入承明宫遊息<lb/>
萬年下經過九龍中越鳥憎北樹胡馬畏南風願言反<lb/>
魚蓨津梁肯見通<lb/>
梁劉孝綽荅張左西詩曰相思如三月相望非兩宫持<lb/>
<pb n="KR3k0003_WYG_031-20b"/>
此連枝樹暫作背飛鴻若人惠思我摛藻蔚彫蟲仙掌<lb/>
方晞露靈烏正轉風方假排虛翮相與北山藂又贈任<lb/>
中丞詩曰歩出金華省遥望承明廬壯哉宛洛池佳麗<lb/>
實皇居虹蜺拖飛閣蘭芷覆清渠白雲夏峯盡青槐秋<lb/>
葉疎但願長閒暇酌醴焚枯魚<lb/>
梁王僧孺贈顧倉曹詩曰洛陽十二門樓闕似西崑曖<lb/>
曖罘罳下相望隔畫垣畫垣向阿閣栖鳯復栖鴛五曹<lb/>
均趨奏六尚等便煩朝罏何馥馥夜錦有餘温日中驅<lb/>
<pb n="KR3k0003_WYG_031-21a"/>
上駟驤首遍京宛晨趨魏公子夕宿韓王孫夙昔今何<lb/>
在生平棄不論譬如菤葹草心謝葉空存誰復三承睫<lb/>
獨念九飛魂又秋日愁居荅孔主簿詩曰首夏雲物善<lb/>
晝暑旦猶清日華隨水汎樹影逐風輕依簾野馬合當<lb/>
户昔耶生物我一無際人鳥不相驚儻遇北山北聊訪<lb/>
法喬卿又寄何記室詩曰思君不得見望望獨長嗟夜<lb/>
風入寒水曉露拂秋花何由假日御暫得寄風車<lb/>
梁王均寓直中庶坊贈蕭洗馬詩曰龍樓實九重薄寒<lb/>
<pb n="KR3k0003_WYG_031-21b"/>
起殊早玉堦泣清露銅池結秋潦霜被守宫槐風驚護<lb/>
門草之子擅文華縱横富辭藻舒錦慙光麗握珠謝竒<lb/>
寶媿予非工文何用披懐抱又東陽還經嚴陵瀬贈蕭<lb/>
大夫詩曰子陵洵髙尚超然獨長往釣石宛如新故態<lb/>
依可想<lb/>
梁裴子野荅張貞成臯詩曰匈奴時未滅連年被甲兵<lb/>
明君思將帥方聽鼔鞞聲吾生姿逸翮撫劒起徂征非<lb/>
徒慕辛季聊欲逞良平出車既方軌絶幕且横行豈伊<lb/>
<pb n="KR3k0003_WYG_031-22a"/>
長纓繫行見黄河清雖令懦夫勇念别猶有情感子盈<lb/>
編贈握玩以為榮跂子振旅凱含毫備勒銘<lb/>
梁蕭子雲贈海法師還甑山詩曰直心好丘壑偏悦幽<lb/>
棲人忽聞甑山旅萬里自相親泬寥晚霖霽重疊晴雲<lb/>
新秋至蟬鳴柳風髙露起塵動予憶山思惆悵惜荷巾<lb/>
又寒夜直坊憶袁三公詩曰滴滴雨鳴堦愔愔兹夜靜<lb/>
風落宣猷樹寒凋承光屏髙帷獨曉垂華燭夜空冷所<lb/>
思不相見方知寒漏永又東郊望春詶王建安雋晚遊<lb/>
<pb n="KR3k0003_WYG_031-22b"/>
詩曰金塘緑泉滿上園梨蘂落蛺蝶戀殘花黄鸎對妖<lb/>
蕚芳菲滿郊甸惠氣生蘭薄子家冠蓋里我館幽棲郭<lb/>
緑楊垂長溪便橋限清洛相去能幾許一水終疎索<lb/>
梁柳惲贈呉筠詩曰寒雲晦滄洲奔潮溢南浦相思白<lb/>
露亭永望秋風渚心知别路長誰謂若燕楚關候日遼<lb/>
絶如何附行旅願作野飛鳥飄然自輕舉又贈呉筠詩<lb/>
曰山桃落晚紅野蕨開初紫雲日自清明蘋芷齊靃靡<lb/>
離念已鬱陶物華復如此又贈呉筠詩曰遠遊濟伊洛<lb/>
<pb n="KR3k0003_WYG_031-23a"/>
秣馬度清漳邯鄲饒美女艶色含春芳鼓瑟未成曲跕<lb/>
屣復翺翔我本遊客子情愛在淮陽知新誰不樂念舊<lb/>
苦人傷又贈呉筠詩曰秋風度關隴楚客奏歸音颯颯<lb/>
避霜葉離離出塞禽<lb/>
梁何遜落日贈范雲詩曰縁溝緑草蔓扶楥雜花舒輕<lb/>
煙澹柳色重霞掩日餘遥遥長路晚寂寂行人疎又日<lb/>
夕望江贈魚司馬詩曰湓城帶湓水湓水縈如帶日夕<lb/>
望髙樓耿耿青雲外城中多宴賞絲竹常繁㑹管聲已<lb/>
<pb n="KR3k0003_WYG_031-23b"/>
流悦弦聲復悽切歌黛慘如愁舞腰疑欲絶仲秋黄葉<lb/>
下長風正騷屑早鴈出雲歸故燕辭簷别晝悲在異縣<lb/>
夜夢還洛汭洛汭何悠悠起望登西樓的的帆向浦團<lb/>
團日隱洲誰能一羽化輕舉逐飛浮<lb/>
梁呉筠贈周興嗣詩曰昔賢當路者聲名振華夏朱輪<lb/>
玳瑁車紫鞚連錢馬朝花舞風中夜月窺忩下想君貴<lb/>
易朋居然應見捨又入蘭臺贈王治書僧孺詩曰故人<lb/>
揚子雲校書麟閣下寂寞少交遊紛綸富文雅予為隴<lb/>
<pb n="KR3k0003_WYG_031-24a"/>
西使寓居洛陽社相思非不深行行避驄馬又荅柳惲<lb/>
詩曰閒房肅已靜落月有餘暉寒蟲隱壁思秋蛾繞燭<lb/>
飛絶雲斷更合離禽去復歸佳人今何在迢逓江之沂<lb/>
一為别鶴弄千里淚沾衣又贈任黄門詩曰相如體英<lb/>
彦左右生容暉已紆漢帝組復解梁王衣經過雲母扇<lb/>
出入千門扉連洲茂芳杜長山鬱翠微欲言終未敢徒<lb/>
然獨依依又詶郭臨丞詩曰聞君立名義我亦倦晨征<lb/>
馬在城上蹀劒自腰中鳴白日遼川暗黄塵壠坻驚願<lb/>
<pb n="KR3k0003_WYG_031-24b"/>
君但衘酒深知有素誠又詶聞人侍郎詩曰悵然心不<lb/>
樂萬里向悠悠凌朝憩杜渚泊暮遵江州君住青門上<lb/>
我𤼵霸陵頭相思自有處春風明月樓又詣周承不值<lb/>
因贈此詩曰竹枝任風轉蘭心逐風卷青雲葉上團白<lb/>
露花中泫聞君入綺疎聊寄錦中書一隨平原客寧憶<lb/>
豫章徐又遥贈周承詩曰巨石亂天崖雜樹欝參差伯<lb/>
魚留蜀郡長房還葛陂練練波中月亭亭雲上枝髙岑<lb/>
蔽人者無處得相知又周承未還重贈詩曰石渠閴無<lb/>
<pb n="KR3k0003_WYG_031-25a"/>
人子雲今何在顧望獨凝憂䘖杯竟誰待散雪逐吹寒<lb/>
蓬姿霜雪采甘泉無竹花鵷雛欲還海<lb/>
陳江總遇長安使寄裴尚書詩曰傳聞合浦葉遠向洛<lb/>
陽飛北風尚嘶馬南冠獨不歸去雲目徒送離琴手自<lb/>
揮征蓬失處所春草屢芳菲太息關山月風塵客子衣<lb/>
賦梁邵陵王贈言賦曰張雲麾聞望之美作牧南蕃維<lb/>
舟江漢留連飲餞發邁有期㑹面無日依依别袂恨恨<lb/>
江干古人贈别以言聊為贈言賦曰昔人有感於知己<lb/>
<pb n="KR3k0003_WYG_031-25b"/>
情深投分如斯已矣相知勢利之間實君子之所鄙靜<lb/>
言神交之際亦難得而具美豈真鮮其令終曾未聞其<lb/>
善始日踰久而益敬蓋惟一人者爾語同志而好合諒<lb/>
今古之皆然茍託御而自説徐因芻而請前况英聲與<lb/>
茂實乃絶後而光先似臨潭而對鏡若披霧而覩天欽<lb/>
愛顧之罔已良佩服之在旃資淑美之上才超羣雄而<lb/>
獨峻德既深於萬頃墻有髙乎數仞思若神而泉湧文<lb/>
如華而玉振伊薄軀之固陋謬攝官於夏汭知美錦之<lb/>
<pb n="KR3k0003_WYG_031-26a"/>
難裁處棼絲而易結幸中途而遘止仰旌斾之踟蹰似<lb/>
德星之東邁類祥雲之西徂亟留連於河渚或終宴於<lb/>
城隅賞既延於賓友懽亦洽於僕夫嗟灰琯之易逝慨<lb/>
離袂之云促惜日車之不駐恨流影之難續觀善誘而<lb/>
不倦飡好音而未足佇浮雲之可寄願無比乎金玉<lb/>
梁張纉懐音賦并序曰西平邵陵王以親賢近能作蕃<lb/>
夏首下走叨竊時命驅傳湘羅久託下風素蒙淑顧及<lb/>
塗經鄢郢淹泊累旬君王彈隨珠於千仞乃貽之以麗<lb/>
<pb n="KR3k0003_WYG_031-26b"/>
則詩云懐我好音敢為懐音賦云爾伊宗周之令望巡<lb/>
召南而述職襟帶鄖夏之鄉宣條江漢之域服詩書於<lb/>
懐袖抱仁義於胷臆總九德以棲身横四溟而撫翼循<lb/>
微躬之末迹謬馳傳於衡嶷由洞庭而左轉指酃醴而<lb/>
為期仰芳塵於夏汭路將近而彌滋棹凌波以遄務舟<lb/>
望浦而倦遲自清光之未覯逾一紀以歴兹敢慿情於<lb/>
往昔逢君恩之未遺陪桂苑之良遊接蘭臺之髙㑹既<lb/>
醉酒以飽德亦傾羞而緩帶感平原之愛客傷岐路之<lb/>
<pb n="KR3k0003_WYG_031-27a"/>
難留戀西園之餘賞泣南浦之徂舟結煩言於將贈情<lb/>
有盾乎琳球顧龍門其不見過夏首而西浮申服義之<lb/>
未沬長寄言於還郵<lb/>
梁陸倕感知已賦贈任昉曰夜申旦而不寐獨匡坐而<lb/>
怨咨命㒒夫而夙駕指南館而為期學窮書府文究辭<lb/>
林既耳聞而存口又目見而登心似臨淄之借書類東<lb/>
武之飛翰軫工遲於長卿踰巧速於王粲固乃度平子<lb/>
而越孟堅何論孔璋而與公幹或欲渉其涯涘求其界<lb/>
<pb n="KR3k0003_WYG_031-27b"/>
畔則浩浩淃淃彪彪<graphic n="KR2377" url="https://raw.githubusercontent.com/kanripo/KR-Gaiji/master/images/KR2377.png" mimeType="image/png"/>
                    <graphic n="KR2377" url="https://raw.githubusercontent.com/kanripo/KR-Gaiji/master/images/KR2377.png" mimeType="image/png"/>譬長鋏於韒中若龍淵與蜀<lb/>
漢濟濟冠蓋祁祁儁逸有竊風以味道咸交臂而屈膝<lb/>
或望路以窺門空升堂而入室彼春蘭及秋菊尚無絶<lb/>
於衆芳矧重仁與襲義信遼遼兮未央言追意而不逮<lb/>
辭欲書而復忘竊仰髙而希驥忽脂車而秣馬既一顧<lb/>
之我隆亦東壁之余假似延州之如舊同伯喈之倒屣<lb/>
附蒼蠅於驥尾託明鏡於朝光謂虛無而為有布籍甚<lb/>
於游揚於是柔條颯其成勁白露變而為霜歳忽忽而<lb/>
<pb n="KR3k0003_WYG_031-28a"/>
遒盡憂與愛兮未忘聚落莖於虛室聽羈雀於枯楊忳<lb/>
欝悒其誰語獨撫抱而增傷託異人以蠲憂類其文而<lb/>
愈疾索黄瓊之寄居造安仁之狹室車出門其已歡無<lb/>
論衘杯與促膝譬鄒子之吟松故未寒而能慄徒納壤<lb/>
以作髙陋吞舟而為網值墨子之愛兼逢太丘之道廣<lb/>
陪九萬以齊征激三千而同上識公沙於杵臼拔孝相<lb/>
於無名非夫人之為惑孰云感於余情指北邙以作誓<lb/>
期鬱鬱於佳城<lb/>
<pb n="KR3k0003_WYG_031-28b"/>
梁任昉荅陸倕感知巳賦曰原知巳之時義故相知之<lb/>
信然乃貪亷之異貫柰勇怯之相懸貪在物而成累怯<lb/>
在我而可甄既自得於為御又甘心於執鞭矧相知其<lb/>
如此獨攬涕而潺湲雖有望於已知更非謂其知巳信<lb/>
偉人之世篤本侯服於陸鄉緬風流與道素襲衮衣與<lb/>
繡裳逮伊人而世載並三駿而龍光過龍津而一息望<lb/>
鳯條而載翔彼白玉之雖潔此幽蘭之信芳思在物之<lb/>
取譬非升斛而能量匹方峙於東嶽比凝厲於秋霜不<lb/>
<pb n="KR3k0003_WYG_031-29a"/>
一飯以忘過每三錢以投渭匪蒙袂之敢嗟豈溝壑之<lb/>
能衣既藴藉其有餘又澹然而無味得意同乎卷懐違<lb/>
方似乎仗氣類平叔而靡雕似子臺而不朴冠衆善而<lb/>
胎操綜群言而名學折髙戴於后臺異鄒顔乎董握探<lb/>
三詩於河間訪九師於淮曲術兼口傳之書藝廣鏗鏘<lb/>
之樂時坐睡而懸梁裁據梧而錐幄唯忘年之陸子定<lb/>
一遇於班荆余獲田蘇之價爾得海上之名信落魄而<lb/>
無産終長勤於短生饑虛表於徐歩逃責顯於疾行子<lb/>
<pb n="KR3k0003_WYG_031-29b"/>
比我於叔則又方余於耀卿心照情交流言靡惑萬類<lb/>
闇求千里懸渴言象可廢筌蹄自默居非連棟行待舟<lb/>
車冬夜不長夏日靡餘肴核非餌絲竹豈娯我未捨駕<lb/>
子已廻輿中飲相顧悵然動色邦壤雖殊離㑹難測存<lb/>
異山陽之居没非要離之側以膠投漆中離婁豈能識<lb/>
書後漢崔瑗與葛元甫書曰今遣奉書錢千為䞇井送<lb/>
許子十卷貧不及素但以紙耳<lb/>
後漢馬融與竇伯向書曰孟陵奴來賜書見手跡歡喜<lb/>
<pb n="KR3k0003_WYG_031-30a"/>
何量次於面也書雖兩紙紙八行行七字七八五十六<lb/>
字百三十二言耳<lb/>
後漢延篤荅張奐書曰惟别三年夢想言念何日有違<lb/>
伯英來惠書盈四紙讀之三復喜不可言<lb/>
後漢張奐與隂氏書曰篤念既宻文章燦爛名實相副<lb/>
奉讀周旋紙弊墨渝不離于手<lb/>
晉庾冰與王羲之書曰得示連紙一丈致辭一千祗増<lb/>
其歎耳了無解於往懐<lb/>
<pb n="KR3k0003_WYG_031-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻九</head>
    <p>
<pb n="KR3k0003_WYG_009-1a"/>
欽定四庫全書<lb/>
　藝文類聚巻九　　　　　唐　歐陽詢　撰<lb/>
　水部下<hi>壑谷</hi>　<hi>四瀆/澗</hi>　<hi>濤/浦</hi>　<hi>泉/渠</hi>　<hi>湖/井</hi>　<hi>陂/水</hi>　<hi>池/津</hi>　<hi>溪橋</hi>
　　壑<lb/>
山海經曰東海之外有大壑<lb/>
列子曰渤海之東不知㡬億萬里有大壑實惟無底之<lb/>
谷<lb/>
荘子曰諄芒東之大壑遇苑風於東海濵苑風曰子將<lb/>
<pb n="KR3k0003_WYG_009-1b"/>
之大壑奚為曰夫壑之為物注焉而不滿取焉而不竭又<lb/>
曰藏舟於壑藏山於澤謂之固矣然而夜半有力者負<lb/>
之而走昧者不知也<lb/>
離騷曰降望大壑<lb/>
賦梁簡文帝大壑賦曰渤海之東不知㡬億大壑在焉<lb/>
其深無極悠悠既凑㴞㴞不息觀其浸受壮其吞匿歴<lb/>
詳衆水異導殊名江出濯錦漢吐珠瑛海逢時而不通<lb/>
河遇聖而知清嗟乎使夫懐山之水積天漢之流駛彭<lb/>
<pb n="KR3k0003_WYG_009-2a"/>
潜與渭濕俱臻四瀆與九河同至余乃知巨壑之難滿<lb/>
尾閭之為異<lb/>
　　四瀆<lb/>
爾雅曰江河淮濟為四瀆四瀆者發源注海者也<lb/>
桓譚新論曰四瀆之源最髙而長從髙注下其流激浚<lb/>
故為平地災害<lb/>
博物志曰四瀆濟出王屋山其江河淮所出已具别巻<lb/>
碑周王褒四瀆祠碑銘曰靈祠岳立貝闕雲浮寂寥詭<lb/>
<pb n="KR3k0003_WYG_009-2b"/>
怪髣髴神逰姬嬴分國河渭合流桃花春水靈草孤洲<lb/>
潼鄉河曲汾隂睺壤亂流不度龍門難上河魚送迎江<lb/>
妃来徃水開通跡山臨髙掌智以藏徃神以知来榮光<lb/>
離合雲氣徘徊水仙遺操津吏餘杯波息川后浪靖瞻<lb/>
臺<lb/>
　　濤<lb/>
廣雅曰陽侯濤大波也<lb/>
吳越春秋曰吴王賜子胥劍遂伏劒而死吴王乃取子<lb/>
<pb n="KR3k0003_WYG_009-3a"/>
胥之尸盛以鴟夷之器投之江海子胥因隨流揚波成<lb/>
濤激岸隨潮来徃<lb/>
論衡曰儒書言吴王夫差殺伍子胥煑之於鑊盛以嚢<lb/>
投之於江子胥恚恨臨水為濤溺殺人夫言吴王殺伍<lb/>
子胥投之於江實也言其恨恚臨水為濤者虛也衞葅<lb/>
子路而漢烹彭越子胥勇猛不過子路彭越然二士不<lb/>
能𤼵怒於鼎鑊之中子胥亦然自先入鼎鑊後乃入江<lb/>
在鑊之時其神豈怯而勇於江水㢤何其怒氣前後不<lb/>
<pb n="KR3k0003_WYG_009-3b"/>
相副也<lb/>
博物志曰東海中有牛魚其形如牛剝其皮懸之潮水<lb/>
至則毛起潮去則伏<lb/>
詩晉蘇彦於西陵觀濤詩曰洪濤奔逸勢駭浪駕丘山<lb/>
訇隠振宇宙漰礚津雲連<lb/>
梁徐昉賦得觀濤詩曰雲容雜浪起楚水漫吴流漸看<lb/>
遥樹沒稍見逺天浮漁人迷舊浦海鳥失前洲不測滄<lb/>
溟曠輕鱗幸自游<lb/>
<pb n="KR3k0003_WYG_009-4a"/>
賦晉顧愷之觀濤賦曰臨浙江以北眷壮滄海之宏流<lb/>
水無涯而合岸山孤映而若浮既藏珍而納景且激波<lb/>
而揚濤其中則有珊瑚明月石帆瑶瑛彫鱗采介特種<lb/>
竒名崩巒填壑傾堆漸隅岑有積螺嶺有懸魚謨兹濤<lb/>
之為體亦崇廣而宏浚形無常而叅神斯必来以知信<lb/>
勢剛凌以周威質柔弱以協順<lb/>
晉曹毗觀濤賦曰伊山水之遼迴何秋月之淒清瞻滄<lb/>
津之騰起觀雲濤之来征爾其勢也發源溟池迴衝天<lb/>
<pb n="KR3k0003_WYG_009-4b"/>
井灑拂滄漢遥櫟星景伍子結誓於隂府洪湍應期而<lb/>
来騁汩如八風俱臻隗若崑崙抗嶺<lb/>
晉伏滔望濤賦曰若夫金祗理轡素月吉望宏濤於是<lb/>
欝起重流於是電驤起沙渟而迅邁觸横門而剋壯灌<lb/>
江津而砰礚鼓赤岸而激揚欝律烟騰隗兀連罡重疊<lb/>
巘而天竦洄湍澼而起漲<lb/>
　　泉<lb/>
爾雅曰泉一見一否為瀐濫泉正出正出涌出也沃泉<lb/>
<pb n="KR3k0003_WYG_009-5a"/>
懸出懸下出也氿泉仄出仄出㫄出也<lb/>
論語撰考䜟曰水名盗泉仲尼不嗽<lb/>
吕氏春秋曰太公釣於滋泉<lb/>
淮南子曰崑崙四水者帝之神泉以和百藥以潤萬物<lb/>
東觀漢記曰耿恭為校尉居疎勒匈奴来攻城中穿井<lb/>
十五丈無水恭曰聞二師將軍㧞佩刀刔山而飛泉出<lb/>
今漢徳神靈豈有窮乎乃正衣冠向井拜為吏請禱有<lb/>
頃井泉濆出<lb/>
<pb n="KR3k0003_WYG_009-5b"/>
應卲漢官儀曰酒泉城下有金泉泉味如酒故曰酒泉<lb/>
吳郡録曰始興有始興山山出温泉<lb/>
天門零縣有温泉丹陽江乘縣有湯山出温泉二所可<lb/>
以㵸鷄<lb/>
廣志曰温泉西者在新豐北者在廣平有美泉出溉種<lb/>
出榖香美在汲郡<lb/>
新成縣有冷泉水冷如冰在湖縣有鹽泉煑則為鹽有<lb/>
醴泉用之愈疾<lb/>
<pb n="KR3k0003_WYG_009-6a"/>
晉安帝紀曰吳隠之性廉操為廣州刺史界有一水謂<lb/>
之貪泉古老云飲此水者亷士皆貪隠之始踐境先至<lb/>
水所酌而飲之因賦詩以言志若使夷齊飲終當不易<lb/>
心清操逾厲<lb/>
宣城記曰臨城縣南四十里有盖山百許歩有姑舒泉<lb/>
昔有舒女與其父析薪於此泉女因坐牽挽不動乃還<lb/>
告家比還唯見清泉湛然女母曰吾女好音樂乃作絃<lb/>
歌泉涌洄流有朱鯉一雙今人作樂嬉戲泉即涌出<lb/>
<pb n="KR3k0003_WYG_009-6b"/>
漢水記曰漢水有温泉方圓數十歩冬夏常沸涌望見<lb/>
白氣衝天能差百病<lb/>
江乗地記曰東南三十五里有湯泉半冷半温共同一<lb/>
壑<lb/>
盛𢎞之荆州記曰新陽縣惠澤中有温泉冬月未至數<lb/>
里遥望白氣浮蒸如烟上下采映狀若綺䟽又有車輪<lb/>
雙轅形世傳昔有玉女乗車自投此泉人人時見女子<lb/>
姿儀光麗徃来倐忽又曰夷道縣句將山下有三泉傳<lb/>
<pb n="KR3k0003_WYG_009-7a"/>
云本無此泉居者皆苦逺汲人人多賣水與之有一女<lb/>
子孤貧繿縷無以貿易有一乞人衣麄貎醜瘡痍竟體<lb/>
村人見之無不穢惡唯女子獨加哀矜割飯飴之乞人<lb/>
食畢曰我感姬行善欲思相報為何所須女荅曰何恩<lb/>
可報且今所須之物非君能得因問所須女子曰正願<lb/>
此山下有水可汲乞人乃取腰中書刀刺山下三處即<lb/>
飛泉涌出因便辭去忽然不見<lb/>
括地圖曰負丘之山上有赤泉飲之不老神宫有英泉<lb/>
<pb n="KR3k0003_WYG_009-7b"/>
飲之眠三百嵗乃覺不知死<lb/>
十洲記曰瀛洲有玉膏山出泉如酒味名為玉酒<lb/>
詩北齊劉逖浴湯泉詩曰驪岫猶懐玉新豐尚有家神<lb/>
井堪銷<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>温泉足蕩邪紫苔生石岸黄沫擁金沙振衣<lb/>
殊未已翻然停使車<lb/>
賦後漢張衡温泉賦曰陽春之月百草萋萋余在逺行<lb/>
顧望有懐遂適驪山觀温泉浴神井風中巒壯厥類之<lb/>
獨美思在化之所原覧中域之珍無斯水之神靈控湯<lb/>
<pb n="KR3k0003_WYG_009-8a"/>
谷於瀛洲濯日月乎中營䕃髙山之北延處幽屏以閒<lb/>
清於是殊方交渉駿奔来臻士女曄其鱗萃紛雜遝其<lb/>
如絪<lb/>
晉傅咸神泉賦序曰余所居庭前有涌泉在夏則冷渉<lb/>
冬而温温則水物冬生冷則冰可以過毎夏遊之不知<lb/>
嵗之有暑耳惟兹神泉厥理難原在冬則温既夏而寒<lb/>
混混洋洋載清載瀾遂乃壇以文石樹之栁杞宻葉雲<lb/>
覆重䕃蔽沚氣泠泠以含凉風肅肅而恒起於時朱明<lb/>
<pb n="KR3k0003_WYG_009-8b"/>
紀運旭日馳光鬰鬰隆暑赫赫太陽盥玉體於素波身<lb/>
凄焉而自清不知天時之有署忽謂繁霜之隕庭逮至<lb/>
旻秋既逝司寒騁節六合蕭條嚴風凛冽河洛輟流太<lb/>
隂凝結彼溰溰而含凍此灼灼而含熱緑竹猗猗荇藻<lb/>
青青是託斯茂是殖斯榮<lb/>
碑周王襃温湯碑曰原夫二儀開闢雷風以之通響五<lb/>
材運行水火因而並用炎上作苦既麗純陽之徳潤下<lb/>
作鹹且協凝隂之度至於遷陵熱溪沉魚涌浪炎洲燒<lb/>
<pb n="KR3k0003_WYG_009-9a"/>
地穴䑕含烟火井飛泉垂天逺扇焦源沸水衝流迸集<lb/>
甘川浴日跳波邁椒丘之野湯谷揚濤激水疾龍門之<lb/>
箭故以地伏硫黄神泉愈疾云云其銘曰挺此温谷驪<lb/>
岳之隂白礬上徹丹沙下沉華清駐老飛流瑩心谷神<lb/>
不死川徳愈深<lb/>
周庾信温湯碑曰咸池浴日先應緑甲之圖砥柱浮天<lb/>
始受𤣥夷之命仁則滌蕩埃氛義則激揚清濁勇則負<lb/>
山餘力弱則鴻毛不勝仲春則榆筴同流三月則桃花<lb/>
<pb n="KR3k0003_WYG_009-9b"/>
共下其色變者流為五雲之漿其味美者結為三危之<lb/>
露烟青於銅浦色白於鉛溪非神鼎而長沸異龍池而<lb/>
獨涌灑胃湔腸興羸起瘠秦皇餘石仍為鴈齒之階漢<lb/>
武舊陶即用魚鱗之瓦山間湧水實表忠誠室内江流<lb/>
彌彰純孝豈若醴泉消疾聞乎建武之朝神水蠲痾在<lb/>
乎咸康之世嵩山三仙之館不孤擅於天池華隂百丈<lb/>
之泉豈獨髙於蓮井<lb/>
　　湖<lb/>
<pb n="KR3k0003_WYG_009-10a"/>
説文曰湖大陂也揚州浸有五湖水澤所仰以溉灌也<lb/>
越絶書曰太湖周三萬六千頃<lb/>
神異經曰北方荒外有石湖其水冰<lb/>
淮南子曰夫歴陽之都一夕反而為湖歴陽淮南國名<lb/>
昔有老嫗常行仁義有兩書生過之謂曰此國當沒為<lb/>
湖視東城門閫有血便走上山勿反顧也自爾此嫗數<lb/>
往視門閫吏問之姥對如其言暮門吏殺雞以血塗門<lb/>
明日嫗早往視門血便走上山國沒為湖<lb/>
<pb n="KR3k0003_WYG_009-10b"/>
風俗通曰越滅吳范蠡乗舟於五湖<lb/>
語林曰褚公與孫綽遊曲阿後湖狂風忽起舫欲傾褚<lb/>
公已醉乃曰此舫人皆無可以招天譴者唯有興公多<lb/>
塵滓正當以厭天欲耳便欲捉擲水中孫遽無計唯大<lb/>
啼曰季野卿念我<lb/>
述異記曰桓冲為江州刺史乃遣人周行廬山冀覩靈<lb/>
異既陟崇巘有一湖匝生桑樹有大羣白鵞湖中有敗<lb/>
艑赤鱗魚<lb/>
<pb n="KR3k0003_WYG_009-11a"/>
劉道真錢塘記曰明聖湖在縣南去縣三里父老相傳<lb/>
湖有金牛<lb/>
鄭緝之東陽記曰北山有湖故老相傳云其下有居民<lb/>
曰徐公者常登嶺至此處見湖水湛然有二人共博於<lb/>
湖間自稱赤松子安期先生有一壺酒因酌以飲徐公<lb/>
徐公醉而寐其側比醒不復見二人而宿草攅蔓其上<lb/>
家人以為死也䘮服三年服竟徐公方反今其處猶為<lb/>
徐公湖<lb/>
<pb n="KR3k0003_WYG_009-11b"/>
裴氏廣州記曰廬山頂有湖廣數頃有楊梅山桃止得<lb/>
於上飽噉不得持去<lb/>
秦州記曰武都山前有湖冬夏無増减義熈初有白龍<lb/>
於此湖升天<lb/>
鄧徳明南康記曰平固縣覆笥山上有太湖周數十里<lb/>
靈果異物皆不可識又有石鴈浮在湖中毎至秋天石<lb/>
鴈飛鳴如候時也<lb/>
風土記曰陽羡縣東有太湖中有包山山下有洞穴潜<lb/>
<pb n="KR3k0003_WYG_009-12a"/>
行地中云無所不通謂之洞庭地脉也<lb/>
荆山記曰巴陵南有青草湖周迴百里日月出沒其中<lb/>
湖南有青草山故因為名<lb/>
詩晉李顒涉湖詩曰旋經義興境弭棹石蘭渚震澤為<lb/>
何在今唯太湖浦圓徑縈五百𦕈目緬無覩髙天淼若<lb/>
岸長津雜如縷<lb/>
宋孝武濟曲阿後湖詩曰宵登毗陵路旦過雲陽郛平<lb/>
湖曠津濟菰渚迭明蕪和風翼歸采夕氛晦山嵎驚瀾<lb/>
<pb n="KR3k0003_WYG_009-12b"/>
翻魚藻頳霞照桑榆<lb/>
宋謝靈運石壁還湖中作詩曰昏旦變氣候山水含清<lb/>
暉清暉能娯人遊子澹忘歸出谷日尚早入舟陽已㣲<lb/>
林壑歛暝色雲霞收夕霏芰荷迭映曖蒲稗相因依披<lb/>
拂趨南逕愉悦偃東扉<lb/>
宋謝惠連汛南湖至石帆詩曰軌息陸塗初枻鼓川路<lb/>
始漣漪繁波漾參差層峯峙蕭疎野趣生逶迤白雲起<lb/>
登陟苦䟦涉䁹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>樂心耳即翫翫有竭在興興無己<lb/>
<pb n="KR3k0003_WYG_009-13a"/>
梁元帝泛蕪湖詩曰桂潭連菊岸桃李映成蹊石文如<lb/>
濯錦雲飛似散珪橈度菱根反船去荇枝低颿隨迎雨<lb/>
燕鼓逐伺潮雞<lb/>
梁范雲治西湖詩曰史氏導漳水西門溉河潮圖始未<lb/>
能悦克終良可要擁鍤勸年首㮛爵勞春朝平臯草色<lb/>
嫩通林鳥聲嬌已集故池騖行蒔新田苗何吁畚築苦<lb/>
方驩魚稻饒<lb/>
陳隂鏗渡青草湖詩曰洞庭春溜滿平湖錦颿張源水<lb/>
<pb n="KR3k0003_WYG_009-13b"/>
桃花也湘流杜若香冗去茅山近江連巫峽長帶天澄<lb/>
逈碧映日動浮光行舟逗逺樹渡鳥息危檣滔滔不可<lb/>
測一葦詎能航<lb/>
陳劉刪汎宫亭湖詩曰迴艫乗派水舉帆逐分風滉瀁<lb/>
疑無際飄揚似度空檣烏排鳥路船影沒河宫孤石滄<lb/>
波裹匡山苦霧中寄言千金子安知萬里蓬<lb/>
賦呉楊泉五湖賦曰乃天地之元源隂陽之所徂上值<lb/>
箕斗之精與雲漢乎同模受三方之灌溉為百川之巨<lb/>
<pb n="KR3k0003_WYG_009-14a"/>
都居揚州之大澤苞吳越之具區南與長江分體東與<lb/>
巨海合流太隂之所毖𤣥靈之所遊追湖水而往還通<lb/>
蓬萊與瀛洲爾乃詳觀其廣深之所極延袤之規方邈<lb/>
乎浩浩澷乎洋洋西合乎濛汜東苞乎扶桑日月於是<lb/>
出入與天漢乎相望左有苞山連以醴瀆岝頟崔嵬穹<lb/>
窮紆曲右有平原廣澤蔓延㫄薄原隰陂阪各有條格<lb/>
茹蘆菼薍隠軫肴錯衝風之所去零雨之所薄<lb/>
　　陂<lb/>
<pb n="KR3k0003_WYG_009-14b"/>
毛詩曰彼澤之陂有蒲與荷<lb/>
史記曰髙祖母曰劉媪常息大澤之陂夢與神遇<lb/>
淮南子曰譬若同陂而溉田其受水均也<lb/>
續漢書曰郭泰入汝南交黄叔度至南州先過袁奉髙<lb/>
不宿而去從叔度累曰或以問泰泰曰袁奉髙之器譬<lb/>
諸軌濫雖清而易挹也叔度之器汪汪若萬頃之陂澄<lb/>
之而不清撓之而不濁不可量也<lb/>
魏畧曰明帝出次摩陂有龍見於井中帝出觀因改摩<lb/>
<pb n="KR3k0003_WYG_009-15a"/>
陂為龍陂<lb/>
漢宫殿疏曰鴈騖陂盖地六頃承昆明池下流<lb/>
抱朴子曰葛仙公毎飲酒醉常入家門前陂水中卧竟<lb/>
日乃出<lb/>
汝南先賢傳曰鄭敬去吏隠居於蟻陂之陽以漁釣自<lb/>
娛彈琴詠詩常方坐於陂側<lb/>
襄陽耆舊記曰冝城縣東北角有熨斗陂<lb/>
詩魏文帝於𤣥武陂作詩曰兄弟共行遊驅車出西城<lb/>
<pb n="KR3k0003_WYG_009-15b"/>
野田廣開闢川渠互相經黍稷何欝欝流波激悲聲菱<lb/>
芡覆緣水芙蓉發丹榮栁垂重隂綠向我池邉生乗渚<lb/>
望長洲羣鳥讙譁鳴萍藻泛濫浮澹澹隨風傾<lb/>
銘晉張載洪池陂銘曰開源東注出自城池魚鼈熾殖<lb/>
水鳥盈涯菱藕狎獦秔稲連畦漸臺中起列館叅差惟<lb/>
水泱泱厥大難訾<lb/>
　　池<lb/>
毛詩曰東門之池可以漚麻又曰王在靈沼於牣魚躍<lb/>
<pb n="KR3k0003_WYG_009-16a"/>
六韜曰殷君喜為酒池迴船糟丘<lb/>
穆天子傳曰天子西征至于𤣥池天子三日休于𤣥池<lb/>
之上乃奏廣樂而歸是曰樂池又曰天子觴西王母于<lb/>
瑶池之上西王母為天子謡<lb/>
韓詩外傳曰齊景公出弋昭華之池也<lb/>
漢書曰賈山奏事吳王曰吳有諸矦之位而實冨於天<lb/>
子游曲臺臨上路不如朝夕之池深壁髙壘副以闕城<lb/>
不如長江之固江淮之險又曰太液池中有蓬莱方丈<lb/>
<pb n="KR3k0003_WYG_009-16b"/>
瀛洲象神山也<lb/>
魏志曰黄初三年穿靈芝池<lb/>
逸士傳曰堯譲天子於許由許由逃巢父聞之而洗耳<lb/>
於池<lb/>
顧子曰與子華遊東池子華曰水有四徳池為一焉沐<lb/>
浴羣生澤流萬世仁也揚清激濁滌蕩塵穢義也弱而<lb/>
難勝勇也導江疏河變盈流謙智也顧子曰我得女於<lb/>
池上矣<lb/>
<pb n="KR3k0003_WYG_009-17a"/>
華陽國志曰滇池縣有澤水周迴二百里所出深廣下<lb/>
流淺狭似如倒流故俗曰滇池長老傳言池中有神馬<lb/>
與家馬交則生駿駒世稱滇池駒日行五百里<lb/>
襄陽記曰峴山南習有大魚池依范蠡養魚法種楸芙<lb/>
蓉菱芡山季倫毎臨此池輒大醉而歸恒曰此我髙陽<lb/>
池也城中小兒歌之曰山公何所往来至髙陽池日夕<lb/>
倒載歸酩酊無所知<lb/>
王羲之書曰張芝臨池學書池水盡黑寡人躭之若是<lb/>
<pb n="KR3k0003_WYG_009-17b"/>
未必後之<lb/>
續述征記曰大梁西南七十里尉氏縣有蓬池<lb/>
梁州記曰明月池南二里有七女池<lb/>
詩魏文帝芙蓉池詩曰乗輦夜行遨逍遥歩西園雙渠<lb/>
相灌溉嘉木繞通川卑枝拂羽盖修條摩蒼天丹霞夾<lb/>
明月華星出雲間遨遊快心意保已終百年<lb/>
魏陳王曹植詩曰逍遥芙蓉池翩翩戲輕舟南陽棲雙<lb/>
鵠北栁有鳴鳩<lb/>
<pb n="KR3k0003_WYG_009-18a"/>
梁武帝首夏泛天池詩曰薄遊朱明節泛漾天淵池舟<lb/>
檝互容與藻蘋相推移碧沚紅菡萏白沙青漣漪新枝<lb/>
拂舊石殘花落故池葉軟風易出草宻路難披<lb/>
梁簡文帝山池詩曰日暮芙蓉水聊登鳴鶴舟飛艫飾<lb/>
羽毦長㡢覆緹紬停輿依柳息住盖影空留古樹横臨<lb/>
沼新藤上挂樓魚游向闇集戲鳥逗楂流<lb/>
梁庾肩吾山池應令詩曰閬苑秋光暮金塘牧潦清荷<lb/>
低芝盖出浪湧燕舟輕逆湍留棹唱帶谷聚笳聲野竹<lb/>
<pb n="KR3k0003_WYG_009-18b"/>
交臨浦山桐逈出城水逐雲峯闇寒隨殿影生<lb/>
梁王臺卿山池詩曰歴覧周仁智登臨歡豫多穿渠引<lb/>
金谷闢道出銅駞長橋時跨水曲閤乍臨波巖風生竹<lb/>
樹池香出芰荷石幽衘細草林末度横柯<lb/>
梁鮑至山池詩曰望園光景暮林觀歇雰埃荷踈不礙<lb/>
擑石淺好縈苔風光逐㮄轉山望向橋開樹交樓影沒<lb/>
岸暗水光来<lb/>
後魏温子升春日臨池詩曰光風動春樹丹霞起暮隂<lb/>
<pb n="KR3k0003_WYG_009-19a"/>
嵯峩暎連璧飄颻下散金徒自臨濠渚空復撫鳴琴莫<lb/>
知流水曲誰辯游魚心<lb/>
周庾信奉和山池詩曰樂官多暇豫望苑暫迴輿鳴笳<lb/>
陵絶浪飛盖歴通渠桂亭花未落桐門葉半疎荷風驚<lb/>
浴鳥橋影聚行魚日落含山氣雲歸帶雨餘又晚讌昆<lb/>
明池詩曰春餘足光景趙李舊經過上林栁腰細新豐<lb/>
酒泛多小船行釣鯉新盤待摘荷蘭臯徒税駕何處有<lb/>
凌波又奉和初濬池成清晨臨泛詩曰千金髙堰合百<lb/>
<pb n="KR3k0003_WYG_009-19b"/>
頃浚源開翻逢積草浪更識昆明灰虎嘯風還急鷄鳴<lb/>
潮即来時看青雀舫遥逐桂舟迴<lb/>
周王襃𤣥圃濬池詩曰長洲春水滿臨汎廣川中石壁<lb/>
如明鏡飛橋類飲虹垂楊夾浦綠新桃縁逕紅對樓還<lb/>
泊岸迎波暫守風漁舟釣欲滿蓮房採半空於兹臨北<lb/>
闕非復坐墻東又山池落照詩曰竹館掩荆扉池光晦<lb/>
晚暉孤舟隠荷出輕棹染苔歸浴禽時侣竄驚羽忽單<lb/>
飛<lb/>
<pb n="KR3k0003_WYG_009-20a"/>
徐陵山池應令詩曰畵舸圗仙獸飛艎挂采斿㮄人事<lb/>
金漿釣女飾銀鈎細萍時帶檝低荷乍入舟猨啼知谷<lb/>
晚蟬噎覺山秋又奉和山池詩曰羅浮無定所鬰島屢<lb/>
遷移不覺因風雨何時入後池樓臺非一勢臨翫自多<lb/>
竒雲生對户石猨挂入櫩枝<lb/>
陳隂鏗經豐城劔池詩曰清池自湛淡神劔久遷移無<lb/>
復連星氣空餘似月池夾篠澄深淥含風結細漪唯有<lb/>
蓮華蕚還想匣中雌<lb/>
<pb n="KR3k0003_WYG_009-20b"/>
陳江總秋日昆明池詩曰𤣥沼蕭條望遊人意緒多終<lb/>
南雲影落渭北雨聲過蟬噪金堤栁鷺飲石鯨波珠来<lb/>
照似月織處冩成河詎知臨水歎非復採蓮歌<lb/>
隋薛道衡遊昆明池詩曰霸陵因静退靈沼暫徘徊新<lb/>
船木蘭檝舊宇豫章材荷心冝露泫竹徑重風来魚潜<lb/>
疑刻石沙闇似沉灰<lb/>
賦晉張載濛汜池賦曰麗華池之湛淡開重壤以停源<lb/>
激通渠於千金承瀍洛之長川挹洪流之汪濊包素瀬<lb/>
<pb n="KR3k0003_WYG_009-21a"/>
之寒泉既乃北通醴泉東入紫宫左面九市右帶閬風<lb/>
周□建乎其表洋波迴乎其中幽瀆傍集潜流獨注仰<lb/>
承河漢吐納雲霧縁以采石殖以嘉樹水禽育而萬品<lb/>
珍魚産而無數蒼苔汎濫修條垂幹綠葉覆水𤣥䕃珍<lb/>
岸紅蓮煒而秀出繁葩赩以煥爛遊龍躍翼而上征翔<lb/>
鳳因儀而下觀想白日之納光覩洪暉之皓旰於是天<lb/>
子乗玉輦時遨遊排金門出千秋造緑池鏡清流翳華<lb/>
盖以逍遥攬魚釣之所收纎緒挂而鱣鮪来芳餌沉而<lb/>
<pb n="KR3k0003_WYG_009-21b"/>
鰋鯉浮豐夥踰於巨壑信可樂以忘憂<lb/>
晉郭璞鹽池賦曰水潤下以作鹹莫斯鹽之㝡靈傍峻<lb/>
岳以發源池茫爾而海渟嗟𤣥液之潜洞羗莫知其所<lb/>
生狀委虵其若漢流漫漫以漭漭吁鑿鑿以粲粲色皜<lb/>
然而雪朗揚赤波之煥爛光旰旰以晃晃隆陽映而不<lb/>
燋洪涔沃而不長磊崔<graphic n="KR2619" url="https://raw.githubusercontent.com/kanripo/KR-Gaiji/master/images/KR2619.png" mimeType="image/png"/>確鍔剡棊方玉潤膏津雪白<lb/>
凌岡粲如散璽煥若布璋爛然漢明晃爾霞赤望之絳<lb/>
承即之雪積翠塗内映頳液外羃動而愈生損而滋益<lb/>
<pb n="KR3k0003_WYG_009-22a"/>
若乃煎海鑠泉或凍或漉所贍不過一鄉所營不過鍾<lb/>
斛飴戎見軫於西隣火井擅竒乎巴濮豈若兹池之所<lb/>
産帶神邑之名嶽吸靈潤於河汾摠膏液乎澮涑<lb/>
宋謝荘悦曲池賦曰北山兮黛柏南谿兮頳石頳岸兮<lb/>
若虹黛樹兮如畫暮雲兮十里朝霞兮千尺步東池兮<lb/>
夜未久卧西忩兮月向山引一息於䰟内擾百緒於眼<lb/>
前<lb/>
銘陳江總芳林園天淵池銘曰嵗次執徐月維大吕爰<lb/>
<pb n="KR3k0003_WYG_009-22b"/>
命梓匠廣修畚鍤摽置舊趾開浚昔基東西彌望雲霧<lb/>
之所澄蕩南北紆縈虹霓之所引曜曉川漾璧似日御<lb/>
之在河宿夜浪浮金疑月輪之馳水府前瞰萬雉列榭<lb/>
叅差却拒三襲危巒聳峭瓌鳥異禽自學歌舞神木靈<lb/>
卉不知揺落但叔皮覧海序螭蛟之泛濫吉甫臨舟美<lb/>
檉松之蓊茸尚復著在吟詠緘彼緹緗况我君門盛事<lb/>
未紀謬頒待詔謹製銘云石溝溜宻蘭渚潮平九華閣<lb/>
道百丈層盈液揺殿色殿冩波明<lb/>
<pb n="KR3k0003_WYG_009-23a"/>
表晉江逌諌鑿北池表曰伏承當鑿北池及立閣道雖<lb/>
湫阨陋小用功甚㣲又役不擾民賦不及外至簡至約<lb/>
誠不可加然於愚懐實有眷眷<lb/>
　　谿<lb/>
爾雅曰水注川曰谿山瀆無所通曰谿<lb/>
管子曰桓公北征孤竹至卑耳之谿<lb/>
俗説曰郗僧施青溪中汎到一曲之處輙作詩一篇<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>
益夀見詩笑曰青溪之曲復何窮盡<lb/>
<pb n="KR3k0003_WYG_009-23b"/>
武昌記曰樊山東有小谿夏時懐袖恒有寒氣故謂之<lb/>
寒谿<lb/>
裴氏廣州記曰管谿周圎丈餘水極沸涌如猛火煎油<lb/>
聲<lb/>
荆州記曰酈縣北五十里有菊谿源出縣西北五十里<lb/>
石澗山東南流㑹專水兩岸多甘菊<lb/>
盛𢎞之荆州記曰桂陽郡西南宿山水出注大谿號曰<lb/>
横谿水甚深冬夏不乾俗謂之貪泉飲者輙冐於財賄<lb/>
<pb n="KR3k0003_WYG_009-24a"/>
詩梁任昉泛長谿詩曰徇禄聚歸粮依隠謝羇勒絶物<lb/>
甘離羣長懐忽去國長谿永東舍震區窮水域道遇垂<lb/>
綸叟聊訪問津惑弭檝申九言無為累牽纆長泛滄浪<lb/>
水平明至曛黑又落日汎舟東谿詩曰黝黝桑柘繁芃<lb/>
芃麻麥盛交柯谿易隂反景澄餘映吾生雖有待樂天<lb/>
庶知命不學梁甫吟唯識滄浪詠田荒我有役秩滿余<lb/>
謝病<lb/>
賦宋謝靈運長谿賦曰潭結緣而澄清瀬揚白而戴華<lb/>
<pb n="KR3k0003_WYG_009-24b"/>
飛急聲之瑟泊散輕文之漣羅始鏡底以如玉終積岸<lb/>
而成沙<lb/>
　　谷<lb/>
爾雅曰水注谿曰谷<lb/>
毛詩曰葛之覃兮施于中谷維葉萋萋又曰伐木丁丁<lb/>
鳥鳴嚶嚶出自幽谷遷于喬木又曰皎皎白駒在彼空<lb/>
谷<lb/>
老子曰谷得一以盈谷無以盈將恐竭<lb/>
<pb n="KR3k0003_WYG_009-25a"/>
韓子曰昔齊桓公入山問父老此為何谷荅曰臣舊畜<lb/>
牛生犢以子買駒少年謂牛不生駒遂持而去傍隣謂<lb/>
臣愚遂名為愚公谷<lb/>
韓詩外傳曰孔子南遊適椘至於阿谷之隧有處子佩<lb/>
璜而浣者孔子抽觴以授子貢曰以觀其辭<lb/>
劉向别録曰方士傳言鄒衍在燕燕有谷地美而寒不<lb/>
生五榖鄒子居之吹律而温氣至而榖生今名黍谷<lb/>
漢武故事曰上㣲時行至柏谷舍於逆旅逆旅翁罵之<lb/>
<pb n="KR3k0003_WYG_009-25b"/>
因從乞漿翁曰止有溺無漿也<lb/>
博物志曰夏桀之時為長夜宫於深谷之中男女雜處<lb/>
三旬不出聽政其後大風揚沙一夕填此谷<lb/>
周景式廬山記曰石門是一大谷谷中有修林萬頃偉<lb/>
木千尋日月之光罕照焉<lb/>
戴延之西征記曰梓澤去洛城六十里梓澤金谷也中<lb/>
朝賢逹所集賦詩猶存是石崇居處<lb/>
賦晉胡濟瀍谷賦曰嘉髙岡之崇峻兮臨𤣥谷以逺覧<lb/>
<pb n="KR3k0003_WYG_009-26a"/>
仰髙丘之崔嵬兮望清川之澹澹爾乃涉重險陟榛薄<lb/>
倚春木臨幽壑深谷豁以窈藹髙峯鬰而岝㠋<lb/>
　　澗<lb/>
釋名曰澗間也言在兩山間也<lb/>
説文曰澗山夾水也從水間聲<lb/>
爾雅曰山夾水曰澗<lb/>
韓宣子曰董安于為趙上地守行石阜山見深澗峭如<lb/>
墻深百仭問其鄉左右曰人嘗有入此乎曰無有有嬰<lb/>
<pb n="KR3k0003_WYG_009-26b"/>
兒狂聾人入此乎曰無有有牛馬犬入此乎曰無有安<lb/>
于歎曰吾能治矣使吾法之無改猶入澗之必死則民<lb/>
莫之犯也<lb/>
漢書曰沛公與項籍臨廣武澗而語數籍以十罪<lb/>
石崇金谷序曰余有别廬在河南界金谷澗中或髙或<lb/>
下有清泉茂樹衆果竹木草藥之屬<lb/>
異苑曰苻堅為慕容冲所襲堅馳騧馬墯而落澗追兵<lb/>
㡬及計無由出馬即踟蹰臨澗垂控與堅堅不能及馬<lb/>
<pb n="KR3k0003_WYG_009-27a"/>
又跪而授焉堅援之得登岸而走<lb/>
詩梁劉孝威賦得曲澗詩曰澗流急易轉溪竹闇難開<lb/>
近樓俄已失前州忽復迴石岸生寒蘚沉根漬水苔菱<lb/>
舟失道去歸鳬迷逕来<lb/>
宋徐諼華林北澗詩曰摠長潭兮括逺源下沉溜兮起<lb/>
輕泉迴溪浚兮曲沼阻衝波激兮瀬淺淺貫九谷兮積<lb/>
靈芝飛清濤兮潔澄連<lb/>
　　浦<lb/>
<pb n="KR3k0003_WYG_009-27b"/>
説文曰浦水濵也<lb/>
風土記曰大水小口别通為浦<lb/>
楚辭曰出漵浦而邅迴又曰望美人兮南浦<lb/>
述征記曰興浦舊魏歩道吳掲水灌之今絶道為浦<lb/>
顧㣲廣州記曰溪浦口有蒲母養龍裂斷其尾因呼龍<lb/>
掘人時見之則土境大豐而利渉也<lb/>
劉禎京口記曰縣城東南大路過長堽五里得屠兒浦<lb/>
者昔諸屠兒居此小浦因以為名也<lb/>
<pb n="KR3k0003_WYG_009-28a"/>
伏滔北征記曰廣陵西一里水名公路浦袁術自九江<lb/>
東奔袁譚於下邳由此浦渡因名也<lb/>
詩梁簡文帝入漵浦詩曰泛水入迴塘空枝度日光竹<lb/>
垂懸掃浪鳬疑逺避檣<lb/>
梁丘遲旦𤼵魚浦潭詩曰魚潭霧未開赤亭風已颺櫂<lb/>
歌𤼵中流鳴鞞響沓嶂村童忽相聚野老時一望詭怪<lb/>
石異象危絶峯殊狀森森荒樹齊浙浙寒沙漲藤垂島<lb/>
異陟崖傾嶼難傍<lb/>
<pb n="KR3k0003_WYG_009-28b"/>
表宋王𢎞廣陵前浦開表曰伏聞廣陵前浦榛蕪歴久<lb/>
近復開除清源虗䆳含明内鍳瑞以數致象以類應夫<lb/>
如是者鸞響鳳儀可停屬而須矣<lb/>
　　渠<lb/>
史記曰韓聞秦之好興事欲罷之無令東伐乃使水工<lb/>
鄭國間説秦令鑿涇水自中山西抵瓠口為渠並比山<lb/>
東注路三百里欲以溉田中作而覺欲殺鄭國鄭國曰<lb/>
始臣為間然渠成亦秦之利也卒使就渠渠就而用注<lb/>
<pb n="KR3k0003_WYG_009-29a"/>
四萬餘頃收皆畆一鍾於是闗中為沃野秦以富强因<lb/>
命曰鄭國渠<lb/>
漢書曰張掖郡有千金渠<lb/>
地理書曰榮陽有浪蕩渠<lb/>
頌後漢蔡邕京兆樊惠渠頌曰洪範八政一曰食周禮<lb/>
十職一曰農生民之本於是乎出豐殖財用於是乎在<lb/>
陽陵縣東厥地汙泥嘉榖不殖光和五年京兆尹樊君<lb/>
勤恤民隠乃命立新渠曩之毒田化為甘壌相與謳談<lb/>
<pb n="KR3k0003_WYG_009-29b"/>
斐然成章謂之樊惠渠其歌曰我有長流莫或閼之我<lb/>
有溝澮莫有逹之田疇斥鹵莫修莫治飢饉困瘁莫恤<lb/>
莫思<lb/>
　　井<lb/>
盛𢎞之荆州記曰隨郡北界有九井相傳神農既育九<lb/>
井自穿又云浚一井則衆井水皆動又曰江陵縣東北<lb/>
十里天井臺東臨天井井周迴二里許中有潜室人時<lb/>
見之輒有兵㓂<lb/>
<pb n="KR3k0003_WYG_009-30a"/>
戴延之西征記曰太極殿上有金井金博山鹿盧交龍<lb/>
負山於井上有金師子在龍下<lb/>
潯陽記曰盆城灌嬰所築孫權經此城自摽井地令人<lb/>
掘之正得故井銘曰頴隂矦所開云三百年當塞塞後<lb/>
不滿百年當為應運者所開權忻悦以為已瑞井甚深<lb/>
大江中風浪此井輒動常當之<lb/>
嵩髙山記曰少室山有雲母井<lb/>
異物志曰廬陵城中有一井中有二色水半青半黄黄<lb/>
<pb n="KR3k0003_WYG_009-30b"/>
者灰汁取作糜粥皆作金色土人名灰汁為金因名為<lb/>
金井<lb/>
異苑曰句容縣有延陵季子廟廟前井及瀆恒自涌沸<lb/>
故曰沸井于今猶然又曰臨卭有火井漢室之隆則炎<lb/>
赫彌熾暨桓靈之際火勢漸㣲諸葛亮一瞰而更盛<lb/>
詩梁范雲詠井詩曰乃鑒長林曲有浚廣庭前即源以<lb/>
為浪因方自成圓兼冬積温水疊暑泌寒泉不甘未應<lb/>
竭既涸斷来翾又悲故井詩曰因舊未嘗改緣甘故先<lb/>
<pb n="KR3k0003_WYG_009-31a"/>
竭歴稔久無禽一朝見開渫泌泉既斯涌短綆将安設<lb/>
已獲丁氏利方見管公緤<lb/>
賦晉郭璞井賦曰益作井龍登天鑿后土洞黄泉潜源<lb/>
存溱潏潏涓涓爾乃冠玉檻甃鱗錯鼓鹿盧揮勁索飛<lb/>
輕祛之繽紛手争騖而牙弱長縲委虵以曽縈瑶甕龍<lb/>
騰而灑激乃回澄以静映状冏然而鏡灼挹之不損停<lb/>
之不溢莫察其源動而愈出信潤下而徳施壮邑移以<lb/>
不改獨星陳於丘墟兮越百代而猶在守虚静以𤣥澹子<lb/>
<pb n="KR3k0003_WYG_009-31b"/>
不東流而注海<lb/>
晉孫椘井賦曰若行潦之滓濁靡清流以自娛乃喟爾<lb/>
而有感率鄰左之數夫脉厥土以興作登甘醴扵𤣥虚<lb/>
渇人来翔行旅是賴轍耕息肩不期而㑹沈黄李浮朱<lb/>
柰雜狸首之班如飛清塵以洮汰枕𤣥石以盥𠻳喜遨<lb/>
怡以緩帶<lb/>
晉江逌井賦曰穿重壤之十仞兮構玉甃之百莭營之<lb/>
不日既汲既渫潜流炤炤寒泉冽冽挹之不損滀之不<lb/>
<pb n="KR3k0003_WYG_009-32a"/>
充納而不處其有興而不匱其豐先王借象以辨<lb/>
義君子擬淡以自綏神龍来蟠以育鱗列仙一嗽而<lb/>
雲飛<lb/>
賛晉卞敬宗溝井賛曰爰有邃井冽彼下泉引流重壤<lb/>
合耀青天藴甘澄㓗湛爾終年圗象懐惻寄㫖嘉荃<lb/>
銘後漢李尤井銘曰井之所尚寒泉冽清法律取象不<lb/>
槩自平多取不損少取不盈執憲若斯何有邪傾<lb/>
　　冰<lb/>
<pb n="KR3k0003_WYG_009-32b"/>
易坤卦曰初六履霜堅冰至象曰履霜堅冰至隂始凝<lb/>
也<lb/>
毛詩曰誕寘之寒冰鳥覆翼之又曰二之日鑿冰冲冲<lb/>
三之日納扵陵隂二日夏之十二月三日夏之正月鑿<lb/>
取冰冲冲聲貎陵隂冰室也<lb/>
漢書曰晁錯上書曰夫胡貉之地積隂之處也木皮三<lb/>
寸冰厚六尺<lb/>
孫盛雜語曰王祥字休徴性至孝後母苛虐欲危害祥<lb/>
<pb n="KR3k0003_WYG_009-33a"/>
祥色養無怠盛寒之月後母曰吾思生魚祥脱衣將剖<lb/>
冰求之有少處冰解下有魚出因以奉養<lb/>
楚辭曰魂兮歸来北方不可以止増冰峩峩飛雪千里<lb/>
鄧析書曰明君之御民若乗奔而無轡履冰而負重也<lb/>
孫卿子曰冰生於水而寒於水<lb/>
淮南子曰見一葉之落知嵗之將暮睹瓶中之冰而知<lb/>
天下之寒以近諭逺也<lb/>
左傳曰古者日在北陸而藏冰西陸朝覿而出之其藏<lb/>
<pb n="KR3k0003_WYG_009-33b"/>
冰也深山窮谷固隂沍寒於是乎取之<lb/>
老子曰渙若冰將釋<lb/>
史記曰周紀曰姜嫄為帝嚳元妃出里見巨人跡而履<lb/>
之身動如孕暮而生子以為不祥棄於冰之上鳥以翼<lb/>
覆薦之<lb/>
論衡曰夫㸐一炬火㸑一鑊水終日不熱也倚一尺冰<lb/>
置庖厨中終夜不寒也何則㣲小之感不能動大也今<lb/>
鄒衍之歎不過如一炬尺冰而皇天巨大不徒鑊水庖<lb/>
<pb n="KR3k0003_WYG_009-34a"/>
厨也一夫仰歎天為降霜何天之易感霜之易降也<lb/>
吳越春秋曰越王念吳欲復怨非一旦也苦思勞心夜<lb/>
以接日冬寒則抱冰夏熱則握火愁心苦志懸膽於户<lb/>
出入嘗之不絶於口<lb/>
魏子曰危殆之國治不益之民是猶薄冰當白日聚毛<lb/>
過猛火也<lb/>
博物志曰削冰令圎舉以向日以艾承其影則有火出<lb/>
束晳集曰君聞薄冰凝池非登廟之寶零露垂林非綴<lb/>
<pb n="KR3k0003_WYG_009-34b"/>
冕之飾必將採素璧於層山探圎珠於重泉也<lb/>
賦晉顧愷之冰賦曰激厲風而貞質仰和景而融暉清<lb/>
流離之光徹邈雲英之巍巍爾乃連綿絡幕乍結乍無<lb/>
義剛有拆照壺則虚託形超象比朗𤣥珠若乃上結薄<lb/>
映下鏡長泉靈葩隨流含馨揚鮮<lb/>
晉庾倐冰井賦曰嘉隂陽之博施美天地之廣宣萬物<lb/>
雜而無越不易類以相干或專陽負暑或固隂沍寒塗<lb/>
雖殊而同歸信協徳而俱延於是孟冬之月羣隂畢升<lb/>
<pb n="KR3k0003_WYG_009-35a"/>
霜雪紛其交淪流波結而成凌啟南墉之重隩將却熱<lb/>
以藏冰納逺宫之䆳宇静幽淡以清徴抱堅精之𤣥素<lb/>
發川靈而長凝於是寒往暑来四時代序帝將攘患炎<lb/>
災是禦爾乃擕我同類援我蒸徒將渉寒藪害氣是除<lb/>
攀靈艦而增舉爰自託於城隅仰瞻重搆俯臨隂穴淒<lb/>
清驚冷觱𤼵栗烈餘寒嚴悴凄若霜雪<lb/>
啓梁沈約謝勑賜冰啓曰竊惟司寒輟響𦕈自前代凌<lb/>
室曠官歴兹永久聖功闡物逸典偹甄窮深既採園池<lb/>
<pb n="KR3k0003_WYG_009-35b"/>
靡用有籍羔秬無災霜雹<lb/>
　　津<lb/>
説文曰津水渡也濮小津也<lb/>
論語曰長沮桀溺耦而耕孔子過之使子路問津焉<lb/>
長沮曰夫執輿者為誰子路曰孔丘曰是知津矣<lb/>
列女傳曰趙簡子南擊楚津吏醉卧不能渡簡子召欲<lb/>
殺之津吏女子持檝而前曰妾父聞君東渡不測之水<lb/>
恐風波之起故禱九江三淮之神不勝巫祝杯酌餘瀝<lb/>
<pb n="KR3k0003_WYG_009-36a"/>
醉至於此妾願以鄙軀易父之死簡子將渡少一人乃<lb/>
備員檝遂與渡中流𤼵激棹之歌簡子恱以為夫人<lb/>
續漢志曰河東大陽縣有茅津北屈縣有採桑津<lb/>
銘後漢李尤孟津銘曰洋洋河水赴宗於海經自中州<lb/>
龍圖所在黄函白神赤符以信昔有周武集㑹孟津魚<lb/>
入王舟乃往克殷<lb/>
　　橋<lb/>
説文曰橋水橋也東楚謂橋為圯<lb/>
<pb n="KR3k0003_WYG_009-36b"/>
紀年曰周穆王三十七年伐楚大起九師至於九江比<lb/>
黿鼉為梁<lb/>
燕丹子曰燕太子丹質於秦秦王遇之無禮乃求㱕秦<lb/>
王為機發之橋故以陷丹丹過之無虞<lb/>
戰國筞曰豫讓欲為智伯報讎趙襄子當出伏於橋下<lb/>
至橋馬驚曰必是豫讓也求之果是<lb/>
史記曰秦昭王四十九年初作河橋又曰文帝行出中<lb/>
渭有一人從橋下走出乗轝馬驚使騎捕之屬廷尉廷<lb/>
<pb n="KR3k0003_WYG_009-37a"/>
尉張釋之治問曰縣人来聞蹕匿橋下見車騎即走耳<lb/>
張廷尉奏一人犯蹕當罰金<lb/>
黄圖曰秦始皇兼天下都咸陽端門四達以則紫宫渭<lb/>
水貫都以象天漢横橋南渡以法牽牛<lb/>
論衡曰髙麗國有侍婢自云有氣如雞子来下我故有<lb/>
身後生子曰東明東明善射王恐害其國欲殺之東明<lb/>
走至掩水以弓擊水魚鱉浮而為橋梁<lb/>
蘇子曰㣲生與婦人期不来水至抱梁柱而死<lb/>
<pb n="KR3k0003_WYG_009-37b"/>
王隠晉書曰杜豫啓建河橋宇冨平津衆論以為周所<lb/>
都經聖賢而不作者必不可作故也豫曰昔造舟為梁<lb/>
則河橋之謂也遂作橋成上從百官臨㑹舉杯勸豫曰<lb/>
非君橋不立也豫荅詔曰非陛下之明臣亦不獲奉成<lb/>
聖制也衆咸稱善<lb/>
詩梁簡文帝賦得橋詩曰浮梁既衝嶮通波信可陵乗空<lb/>
冩渭石跨岸擬河冰斜䦨隠濁霧布影入清澠方知歌<lb/>
綠水無待㮄蒼鷹又詠壊橋詩曰虹飛亘林際星渡斷<lb/>
<pb n="KR3k0003_WYG_009-38a"/>
山隅斜梁懸水跡畵柱脱輕朱又石橋詩曰惠子臨濠<lb/>
上秦王見海神冩虹便欲飲圖星逼似真<lb/>
梁蕭若静石橋詩曰連延過絶澗迢逓跨長津已數逢<lb/>
仙客兼曾度獵人<lb/>
梁徐摛壊橋詩曰匝欄生闇蘚覆版沒魚衣岸曲斜梁<lb/>
岨何時香歩歸<lb/>
周庾信看治渭橋詩曰大夫叅下位司職渭之陽冨平<lb/>
移鐡鏁甘泉運石梁跨虹連絶岸浮龜續㫁航春洲鸚<lb/>
<pb n="KR3k0003_WYG_009-38b"/>
鵡色流水桃花香<lb/>
周王襃和治渭橋詩曰東流仰天漢南度似牽牛長堤<lb/>
通角道飛梁跨造舟使者開金堰太守擁河流廣陵候<lb/>
濤水荆峡望陽侯波生從故舶沙漲涌新洲天星識辯<lb/>
對撿玉應沉鈎<lb/>
陳隂鏗賦得渡岸橋詩曰畵橋長且曲傍嶮復憑流冩<lb/>
虹晴尚飲圖星晝不收跨波連㫁岸接路上危樓欄髙<lb/>
荷不及池清影自浮何必横南渡方復似牽牛<lb/>
<pb n="KR3k0003_WYG_009-39a"/>
太宗文皇帝賦得浮橋詩曰曲岸非千里橋斜異七星<lb/>
暫低逢輦度還髙值浪驚水揺文鷁動䌫轉錦花縈逺<lb/>
近隨輪影輕重應人行<lb/>
梁庾肩吾石橋詩曰秦王金作柱漢帝玉為欄仙人飛<lb/>
往易道士出歸難<lb/>
張文琮賦橋詩曰造舟浮渭日鞭石表秦初星文遥㵼<lb/>
漢虹勢尚凌虚已授文成履空題武騎書别有臨濠上<lb/>
棲偃獨觀魚<lb/>
<pb n="KR3k0003_WYG_009-39b"/>
後周宗羈登渭橋詩曰仲山朝飲馬還坐渭橋中南瞻<lb/>
臨别館北望盡離宫四面衣裾合三條冠盖通蘭香想<lb/>
和季雲起憶成公圮上相知早雞鳴幸共同<lb/>
　<lb/>
　<lb/>
　<lb/>
　<lb/>
　藝文類聚卷九<lb/>
</p>
<p>
</p>
  </div>
</body>
</text>
</TEI>
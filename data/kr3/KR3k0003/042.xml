<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷四十二</head>
    <p>
<pb n="KR3k0003_WYG_042-1a"/>
欽定四庫全書<lb/>
　藝文類聚卷四十二　　　唐　歐陽詢　撰<lb/>
　樂部二<hi>樂府</hi>
　　樂府<lb/>
魏武帝短歌行曰對酒當歌人生㡬何譬如朝露去日<lb/>
苦多明明如月何時可掇憂從中来不可斷絶月明星<lb/>
稀烏鵲南飛繞樹三匝何枝可依山不厭髙海不厭深<lb/>
周公吐哺天下歸心<lb/>
<pb n="KR3k0003_WYG_042-1b"/>
晉陸機短歌行曰置酒髙堂悲歌臨觴人夀幾何逝如<lb/>
朝霜時無重至華不載陽蘋以春暉蘭以秋芳来日苦<lb/>
短去日苦長今我不樂蟋蟀在房<lb/>
古長歌行曰青青園中葵朝露待日晞陽春布徳澤萬<lb/>
物生光輝常恐秋節至焜黄華葉衰百川東到海何時<lb/>
復西歸少壯不努力老大徒傷悲又曰昭昭清明月輝<lb/>
光燭我牀憂人不能寐耿耿夜何長微風衝閨闥羅帷<lb/>
自飄颺攬衣曵長帶屣履下髙堂<lb/>
<pb n="KR3k0003_WYG_042-2a"/>
魏明帝長歌行曰静夜不能寐耳聆衆禽鳴大城育狐<lb/>
兔髙墉多鳥聲中心感時物攬劒下閒庭翔佯於階際<lb/>
景星一何明<lb/>
晉陸機長歌行曰逝矣經天日悲哉帶地川寸隂無停<lb/>
晷尺波徒自旋逺期鮮克及盈數固希全<lb/>
梁沈約長歌行曰連連丘壑改微微市朝變局塗頓逺<lb/>
䇿留歡限奔箭春貌既移紅秋水豈停蒨一倍茂陵道<lb/>
寧思柏梁宴長戢兎園情永别金華殿<lb/>
<pb n="KR3k0003_WYG_042-2b"/>
魏文帝煌煌京洛行曰嗟彼樂生古之雅人智矣燕昭<lb/>
可謂得臣峩峩仲連齊之髙士北辭千金東蹈滄海<lb/>
宋鮑照代京洛篇曰鳳臺十二重四户八綺窓繡桷金<lb/>
蓮花桂柱玉盤龍珠簾無隔露羅幌不勝風春吹廻白<lb/>
日霜歌落塞鴻但懼秋塵起盛愛逐衰蓬坐視青苔滿<lb/>
卧對錦筵空琴瑟縦横㪚舞衣不復縫<lb/>
梁簡文帝京洛篇曰南遊偃師縣斜上灞陵東廻瞻龍<lb/>
首堞遥望徳陽宫重門逺照耀天闕復穹窿夜輪懸素<lb/>
<pb n="KR3k0003_WYG_042-3a"/>
魄朝光蕩碧空秋霜曉驅鴈春雨暮成虹曲陽造甲第<lb/>
髙安還禁中劉蒼歸作相竇憲出臨戎惟此两京盛歡<lb/>
宴遂無窮<lb/>
梁戴暠煌煌京洛篇曰欲知佳麗地為君陳帝京由来<lb/>
稱侠窟争利復争名鑄銅門外馬刻石水中鯨黒龍過<lb/>
飲渭丹鳳俯臨城羣公惡郭觧天子問黄瓊詔幸平陽<lb/>
第騎指伏波營五侯同拜爵七貴各垂纓揮金留客座<lb/>
饌玉待鐘聲獨有文園令偏嗟武騎輕<lb/>
<pb n="KR3k0003_WYG_042-3b"/>
魏陳王曹植名都篇曰名都多妖麗京洛出少年寳劒<lb/>
直千金被服麗且鮮闘雞長安道走馬長楸間驅馳未<lb/>
能半䨇兎過我前左挽因右發一縱兩禽連餘巧未及<lb/>
展仰手接飛鳶歸来宴平樂羙酒斗十千又白馬篇曰<lb/>
白馬飾金羈連翩西北馳借問誰家子幽并逰俠兒少<lb/>
小去鄉邑揚名沙漠垂控弦破左的右發摧月支仰手<lb/>
接飛猱俯身㪚馬蹄邉城多警急胡人數遷移羽檄從<lb/>
北来厲馬登髙隄棄身鋒刃端性命安可懐名在壯士<lb/>
<pb n="KR3k0003_WYG_042-4a"/>
籍不得中顧私捐軀赴國難視死忽若歸<lb/>
宋袁淑效曹子建白馬篇曰劒騎何翩翩長安五陵間<lb/>
秦地天下樞八方湊才賢荆魏多壮士宛洛冨少年義<lb/>
分明於霜信行直如絃侠烈良有聞古来共知然<lb/>
宋鮑照代陳王白馬篇曰白馬騂角弓鳴鞭垂北風要<lb/>
途問邉急雜虜入雲中薄暮雪雲起飛沙被逺松棄别<lb/>
中國愛要兾胡馬功但令塞上兒知我獨為䧺<lb/>
梁沈約白馬篇曰白馬紫金鞍停鑣過上蘭赤坂塗三<lb/>
<pb n="KR3k0003_WYG_042-4b"/>
折龍堆路九蟠水生肌裏凍風起骨中寒唯見恩義重<lb/>
豈覺衣裳單本持驅命苦幸遇身得完<lb/>
梁徐悱擬白馬篇曰要功非汗馬報効有鋒端日沒塞<lb/>
雲起風悲胡地寒歸報明天子燕然今復刋<lb/>
魏文帝燕歌行曰秋風蕭瑟天氣凉草木揺落露為霜<lb/>
羣燕辭歸鴈南翔念君逺逰多思腸慊慊思歸戀故鄉<lb/>
何為淹留寄他方賤妾㷀㷀守空房憂来思君不敢忘<lb/>
魏明帝燕歌行曰白日晼晼忽西傾霜露慘悽塗階庭<lb/>
<pb n="KR3k0003_WYG_042-5a"/>
秋草捲葉摧枝莖翩翩飛蓬常獨征有似逰子不安寧<lb/>
晉陸機燕歌行曰四時逝代序不追寒風習習落葉飛<lb/>
蟋蟀在堂露盈墀念君逺逰苦恒悲君何緬然久不歸<lb/>
宋謝惠連燕歌行曰四時推遷迅不停三秋蕭瑟葉辭<lb/>
莖霏霜被野鴈南征念君客逰羇思盈何為淹留無歸<lb/>
聲愛而不見傷心情<lb/>
梁元帝燕歌行曰燕趙佳人本自多遼東少婦學春歌<lb/>
黄龍戍北花如錦𤣥莵城前月似蛾如何此時别夫壻<lb/>
<pb n="KR3k0003_WYG_042-5b"/>
金羈翠眊徃交河還聞入漢去燕營怨妾愁心百恨生<lb/>
漫漫悠悠天未曉遥遥夜夜聽寒更自從異縣同心别<lb/>
偏恨同時成異節横波滿臉萬行啼翠眉暫歛千重結<lb/>
並海連天合不開那堪春日上春臺唯見逺舟如落葉<lb/>
復看遥舸似行杯沙汀夜鶴嘯羇雌妾心無趣坐傷離<lb/>
翻嗟漢使音塵斷空傷䏼妾燕南垂<lb/>
周王襃燕歌行曰初春麗日鶯欲嬌桃花流水沒河橋<lb/>
薔薇花開百重葉楊栁覆地數千條自從昔别春燕分<lb/>
<pb n="KR3k0003_WYG_042-6a"/>
經年一去不相聞無復漢地闗山月唯有漠北薊城雲<lb/>
屬國小婦猶年少羽林輕騎數征行遥聞陌頭採桑曲<lb/>
猶勝胡笳邉地聲胡笳向暮使人泣長望閨中空佇立<lb/>
桃花覆地杏花舒桐生井底寒葉疎試為来看上林鴈<lb/>
應有遥寄隴頭書<lb/>
周庾信燕歌行曰代北雲氣晝昏昏千里飛蓬無復根<lb/>
寒鴈一一度遼水桑葉紛紛落薊門晉陽山頭無箭竹<lb/>
疏勒城中乏水源屬國征戍乆離居陽闗音信絶能疏<lb/>
<pb n="KR3k0003_WYG_042-6b"/>
願得魯連飛一箭持寄思歸燕将書度遼本自有将軍<lb/>
寒風蕭蕭生水紋妾驚甘泉且烽火君訝漁陽多陣雲<lb/>
自從将軍出細栁蕩子空牀定難守盤龍明鏡餉秦嘉<lb/>
辟惡生香寄韓夀洛陽逰絲百丈連黄河春氷千片穿<lb/>
桃花顔色如好馬榆莢新開似細錢蒲萄一杯千日醉<lb/>
無事九轉學神仙定取金丹作㡬服能令華表得千年<lb/>
魏文帝月重輪行曰三辰垂光照臨四海煥哉何煌煌<lb/>
悠悠與天地乆長愚見目前聖覩萬年明闇相絶何可<lb/>
<pb n="KR3k0003_WYG_042-7a"/>
勝言<lb/>
魏明帝月重輪行曰天地無窮人命有終立功揚名行<lb/>
之在躬聖賢度量得為道中<lb/>
梁戴暠月重輪篇曰皇基屬明朗副徳表重輪輪重非<lb/>
是暈桂滿自恒春海珠全更減階蓂翳且新婕妤譬圑<lb/>
扇曹王比洛神北堂豈盈手西園偏照人<lb/>
魏陳王曹植飛龍篇曰晨逰太山雲霧窈窕忽逢二童<lb/>
顔色鮮好乗彼白鹿手翳芝草西登玉堂金樓複道授<lb/>
<pb n="KR3k0003_WYG_042-7b"/>
我此藥神皇所造夀同金石永世難老又吁嗟篇曰吁<lb/>
嗟此轉蓬居世何獨然長去本根逝宿昔無休閒願為<lb/>
中林草秋随野火燔又鰕䱉篇曰鰕䱉逰潢潦不知江<lb/>
海流燕雀戲蕃柴安識鵠鶴遊世士比誠明大徳故無<lb/>
儔又種葛篇曰種葛南山下葛蔓自成隂與君初定婚<lb/>
結髪恩義深行年将晚暮佳人懐異心恩紀曠不接我<lb/>
情遂抑沉又驅車篇曰神哉彼太山五岳顯其名隆髙<lb/>
貫雲霓嵳峩出太清周流二六候間置十二亭上有涌<lb/>
<pb n="KR3k0003_WYG_042-8a"/>
醴泉玉石揚華英東北望吳野西眺觀日精王者以歸<lb/>
天效厥元功成又當欲遊南山篇曰東海廣且深由卑<lb/>
下百川五岳雖髙大不逆垢與塵嘉善而矜愚大聖亦<lb/>
同然仁者必夀考八坐咸萬年又仙人篇曰仙人攬六<lb/>
著對博太山隅湘娥拊琴瑟素女吹笙竽玉樽盈桂酒<lb/>
河伯獻神魚廻駕過紫微與帝合靈符閶闔正嵳峩䨇<lb/>
闕萬丈餘又升天行曰乗蹻追術士逺之蓬莱山靈液<lb/>
飛素波蘭桂上叅天𤣥豹逰其下翔鵾戲其巔乗風忽<lb/>
<pb n="KR3k0003_WYG_042-8b"/>
登舉彷彿見衆仙又曰扶桑之所出乃在朝陽谿中心<lb/>
陵蒼昊布葉蓋天涯日出登東幹既夕沒西枝願得紆<lb/>
陽轡廻日使東馳<lb/>
宋鮑照升天行曰倦見物興衰驟覩俗屯平窮途悔短<lb/>
計晚志重長生從師入逺岳結友事仙靈風餐委松宿<lb/>
雲卧恣天行暫逰越萬里近别數千齡<lb/>
晉傅𤣥歴九秋篇曰歴九秋兮三春遣貴客兮一賔顧<lb/>
多君心所親乃命妙妓才人窮八音兮異倫微披素齒<lb/>
<pb n="KR3k0003_WYG_042-9a"/>
丹唇逸響飛薄梁塵精爽𦕈𦕈入神薺與麥兮夏零蘭<lb/>
桂踐霜逾馨妾心結意丹青何憂君心中傾又車遥篇<lb/>
曰車遥遥兮馬洋洋追思君兮不可忘君安遊兮西入<lb/>
秦願為影兮隨君身<lb/>
梁簡文帝度闗山行曰闗山逺可度逺度復難思直指<lb/>
遮歸道都䕶總前期力農争地利轉戰逐天時材官蹶<lb/>
張皆命中𢎞農越騎盡搴旗搴旗逺不息驅虜何窮極<lb/>
狼居一封難再覩閼氏永去無容色鋭氣且横行朱旗<lb/>
<pb n="KR3k0003_WYG_042-9b"/>
亂日精先屠光禄寨却破夫人城凱還歸舊里非是衒<lb/>
功名<lb/>
梁戴暠度闗山篇曰昔聽隴頭吟平居已流涕今上闗<lb/>
山望長安樹如薺千里非鄉邑百姓為兄弟武帝初承<lb/>
平東伐復西征催令四校出倚望三邉平丈夫意氣本<lb/>
自然来時辭第已聞天但令此心與命在不持烽火照<lb/>
甘泉<lb/>
周王襃闗山篇曰從軍出隴阪驅馬度闗山闗山恒掩<lb/>
<pb n="KR3k0003_WYG_042-10a"/>
藹髙峯白雲外遥望秦川水千里長如帶好勇自秦中<lb/>
意氣多豪䧺少年便習戰十四已從戎遼水深難渡榆<lb/>
闗斷未通<lb/>
晉陸機太山吟曰太山一何髙迢迢造天庭峻極周已<lb/>
逺曽雲鬱㝠㝠梁甫亦有館蒿里亦有亭幽塗延萬鬼<lb/>
神房集百靈長吟太山側慷慨激楚聲<lb/>
宋謝靈運呉㑹行曰六引緩清唱三調佇繁音列筵皆<lb/>
寂寂咸共聆㑹吟㑹吟自有初請從文命敷敷績壺兾<lb/>
<pb n="KR3k0003_WYG_042-10b"/>
始刋木至江汜句踐善廢興越王識行止范蠡出江湖<lb/>
梅福入城市<lb/>
晉傅𤣥艶歌行曰蛾眉分翠羽明眸發清揚丹脣翳皓<lb/>
齒秀色若珪璋容華既以艶志節擬秋霜<lb/>
梁簡文帝艶歌行曰雲楣桂成户飛棟杏為梁斜窓通<lb/>
藥氣細隙引塵光裁衣魏后尺汲水淮南牀青驪暮已<lb/>
及豫使羅魂香<lb/>
晉陸機前緩聲歌行曰遊仙聚靈族髙宴層城阿長風<lb/>
<pb n="KR3k0003_WYG_042-11a"/>
萬里急慶雲鬱嵳峩北徴瑶臺女南要湘川娥肅肅宵<lb/>
駕動翩翩翠盖羅太容揮髙絃洪崖發清歌獻酬既已<lb/>
終輕舉乗紫霞<lb/>
宋謝靈運緩歌行曰飛客結靈友凌空萃丹丘習習和<lb/>
風起采采彤雲浮娥皇發湘浦宵明出河洲宛宛連螭<lb/>
轡裔裔振龍旒<lb/>
晉陸機櫂歌行曰遲遲暮春日天氣柔且嘉元吉隆初<lb/>
已濯穢遊黄河龍舟浮鷁首羽旗垂藻葩乗風宣飛景<lb/>
<pb n="KR3k0003_WYG_042-11b"/>
逍遥戲中波名謳激清唱榜人縱櫂歌投綸沉洪川飛<lb/>
繳入紫霞<lb/>
梁簡文帝櫂歌行曰妾家住湘川菱歌本自便風生觧<lb/>
刺浪水深能促船葉亂由牽荇絲飄為折蓮濺粧疑薄<lb/>
汗霑衣似故□浣沙流暫濁汰錦色還鮮參同趙飛燕<lb/>
借問李延年從来入絃管誰在棹歌前<lb/>
宋鮑照放歌行曰蓼蟲避葵堇習苦良可哀小人自齷<lb/>
齪安知曠士懐雞鳴洛城裏禁門平旦開冠盖縦横至<lb/>
<pb n="KR3k0003_WYG_042-12a"/>
車騎四方来夷世不可逢賢君信愛才一言分珪爵片<lb/>
善辭蒿莱豈伊白璧賜将起黄金臺今君有何疾臨路<lb/>
獨遲廻<lb/>
梁何遜輕薄篇曰長安羙年少重身輕萬億柘彈随珠<lb/>
丸白馬黄金飾相期百戲傍去来三市側象牀沓繡被<lb/>
玉盤傳綺食倡女掩扇歌小婦開簾織相看獨隐笑見<lb/>
人還歛色<lb/>
張率逺期篇曰逺期終不歸節華坐将變誰将久離别<lb/>
<pb n="KR3k0003_WYG_042-12b"/>
他鄉且異縣浮雲蔽重山相望不可見<lb/>
梁庾成師逺期篇曰憶别春花飛已見秋葉稀淚粉羞<lb/>
明鏡愁帶減寛衣得書言未及夢見道應歸坐使紅顔<lb/>
歇獨掩青樓扉<lb/>
梁簡文帝蜀道難曲曰巫山七百里巴水三廻曲笛聲<lb/>
下復髙猿啼斷還續<lb/>
梁劉孝威蜀道難篇曰玉壘髙無極銅梁不可攀䨇流<lb/>
迸巇道九坂澀陽關鄧侯束馬去王生歛轡還嵎山金<lb/>
<pb n="KR3k0003_WYG_042-13a"/>
碧有光輝遷亭車馬正輕肥彌思王褒擁節去復憶相<lb/>
如乗傳歸君平子雲寂不嗣江漢英靈已信稀又行行<lb/>
遊獵篇曰之罘講射所上林娯獵場佽飛具罾繳材官<lb/>
命蹶張髙罝掩月兎勁矢射天狼蹶地不遑逸排虗豈<lb/>
及翔又思歸篇曰胡地慿良馬懐驕負漢恩甘泉烽火<lb/>
入回中宫室燔錦車勞逺駕繡衣疲屢奔櫪下嚴䨇駿<lb/>
腰邉垂两鞬乗嶂無期限歸思安可言又公莫渡河篇<lb/>
曰請公莫渡河河廣風威厲牆偃落金烏舟傾沒犀枻<lb/>
<pb n="KR3k0003_WYG_042-13b"/>
劍飛猶共水魂沉理俱逝君為川后臣妾作江妃娣<lb/>
梁簡文帝鴈門太守歌曰輕霜中夜下黄葉晚辭枝寒<lb/>
苦春難覺邉城秋易知風急鈴旗斷塗長鎧馬疲少觧<lb/>
孫吳法家本幽并兒非闗買鴈肉徙勞皇甫規又曰三<lb/>
月楊花合四月麥秋初幽州寒食罷鄭國採桑疏便聞<lb/>
鴈門戍結束事戎車寄語金閨妾勿怨寒牀虗<lb/>
齊謝眺鼓吹曲十首元㑹曲曰二儀啟昌厯三朝應慶<lb/>
期分階赩組練充庭羅翠旗觴流白日下吹謐景雲滋<lb/>
<pb n="KR3k0003_WYG_042-14a"/>
天儀穆藻殿萬宇慶皇基鈞天曲曰髙宴皓天臺置酒<lb/>
迎風觀笙鏞禮百神鍾石動雲漢瑶臺寳瑟驚綺席舞<lb/>
衣散已慶明庭樂誰想南風彈入朝曲曰江南佳麗地<lb/>
金陵帝王州飛甍夹馳道垂楊䕃御溝凝笳翼髙蓋疉<lb/>
鼓送華輈獻納雲臺表功名良可收從戎曲曰選旅辭<lb/>
轘轅弭節趨河源日起霜戈照風廻連旗翻寥唳清笳<lb/>
轉蕭條邉馬煩自勉輟耕願征役去何言送逺曲曰北<lb/>
梁辭歡宴南浦送佳人方衢控龍馬平路騁朱輪瓊筵<lb/>
<pb n="KR3k0003_WYG_042-14b"/>
妙舞絶桂席羽觴陳一為清吹激潺湲傷别神登山曲<lb/>
曰天明開秀㠋瀾光媚碧隄風盪翻鶯亂雲行芳樹低<lb/>
暮春春服羙遊駕躡石梯汎水曲曰玉霜霑翠草金風<lb/>
鳴素枝罷遊平樂苑汎鷁昆明池羽旗散容裔簫鼓吹<lb/>
參差百年如流水寸心寧共知<lb/>
梁沈約鼓吹曲十二首漢第一曲朱鷺今第一曲木紀謝言<lb/>
齊謝梁升也木紀謝炎運昌民去癸鼎歸梁轥五帝軼<lb/>
三王横四海被八荒漢第二曲思悲翁今第二曲賢首<lb/>
<pb n="KR3k0003_WYG_042-15a"/>
山言武帝破魏軍於司部肇王跡也賢首山險而峻乗<lb/>
岨慿臨胡陣騁竒謀奮卒徒㫁白馬塞飛狐漢第三曲<lb/>
艾如張今第三曲桐柏山言武帝牧司王業彌彰也桐<lb/>
柏山淮之首肇基帝迹遂光區有震邉闗殪獯醜農既<lb/>
歡民惟阜漢第四曲上之迴今第四曲道亾言東昏喪<lb/>
道義師起樊鄧也道亾數極歸永元悠悠兆庶盡含寃<lb/>
矯龍翰自樊漢率兹八百驅十亂登我聖明由多難漢<lb/>
第五曲翁離今第五曲忱威言破加湖元勲建也忱威<lb/>
<pb n="KR3k0003_WYG_042-15b"/>
授律命蒼兕言薄加湖灌秋水資此威烈齊文軌漢第<lb/>
六曲戰城南今第六曲漢東流言義師剋魯山城也漢<lb/>
東流江之汭逆徒蜂聚旌旗紛蔽仰震威靈乗髙騁鋭<lb/>
至仁觧網窮鳥入懐因此龍躍言登泰階漢第七曲巫<lb/>
山高今第七曲鶴樓峻言平郢城兵威無敵也鶴樓峻<lb/>
連翠微薄言震曜靈威凶衆稽顙天不能違漢第八曲<lb/>
上陵今第八曲昏主言東昏政亂武帝起義平九江姑<lb/>
孰大破朱崖伐罪弔民也昏主恣淫慝皆曰自昌盛上<lb/>
<pb n="KR3k0003_WYG_042-16a"/>
仁矜億兆誓師為請命既齊丹浦戰又符甲子辰悠悠<lb/>
萬姓民於此覩陽春漢第九曲將進酒今第九曲石首<lb/>
局言義師先平京邑四城仍廢昏主定大事也石首局<lb/>
北墉墐新堞嚴東壘峻矢未飛鼓方振競衘璧並輿櫬<lb/>
翦庶惡靡餘𦙍漢第十曲有所思今第十曲期運集言<lb/>
武帝膺籙受禪徳盛化逺也期運集惟皇膺寳符龍躍<lb/>
清漢渚鳳起方城隅謳歌共適夏獄訟两違朱二儀啟<lb/>
嘉祚千載猶旦暮舞蹈流帝功金玉昭王度漢第十一<lb/>
<pb n="KR3k0003_WYG_042-16b"/>
曲芳樹今第十一曲於穆言大梁闡運君臣和樂休祚<lb/>
方逺也於穆君臣君臣和以肅闗王道定天保樂均靈<lb/>
囿宴同在鎬前庭懸鼔鐘左右列笙鏞纓佩俯仰有則<lb/>
修禮容漢第十二曲上雅今第十二曲惟大梁言梁徳<lb/>
廣運仁化溥洽也惟大梁開運受籙膺圖君八極冠帶<lb/>
被五都<lb/>
齊王融巫山髙曰髣像巫山髙薄暮陽臺曲煙霞乍卷<lb/>
舒行芳時斷續無㤀坐相望秋風下庭緑<lb/>
<pb n="KR3k0003_WYG_042-17a"/>
梁元帝巫山髙曰巫山髙不窮迥出荆門中灘聲下濺<lb/>
石猿鳥上逐風樹雜山如畫林暗澗疑空無因謝神女<lb/>
一為出房櫳<lb/>
梁范雲巫山髙曰巫山髙不極白日隠光暉藹藹朝雲<lb/>
去冥冥暮雨歸巖懸獸無跡林暗鳥疑飛枕席竟誰薦<lb/>
相望徒依依<lb/>
梁沈約芳樹曰發蕚九華隈開跗露寒側氤氲非一香<lb/>
參差多異色夙昔寒颷舉摧殘不可識霜雪交横至對<lb/>
<pb n="KR3k0003_WYG_042-17b"/>
之長歎息<lb/>
梁丘遲芳樹曰芳葉已漠漠嘉實復離離發景傍雲屋<lb/>
凝暉覆華池輕蜂掇浮頴弱鳥隐深枝一朝容色茂千<lb/>
春長不移<lb/>
魏文帝臨髙臺行曰臨臺行髙髙以軒下有水清且寒<lb/>
中有黄鵠徃且翻行為臣當盡忠願令皇帝陛下三千<lb/>
嵗宜居此宫鵠欲南遊雌不能隨我欲躬衘汝口噤不<lb/>
能開我欲負之毛衣摧頽五里一顧六里徘徊<lb/>
<pb n="KR3k0003_WYG_042-18a"/>
齊謝朓臨髙臺行曰千里常思歸登臺臨綺翼纔見孤<lb/>
鳥還未辨連山極四面動清風朝夜起寒色誰知倦遊<lb/>
者嗟此故鄉憶<lb/>
梁沈約臨髙臺行曰髙臺不望逺望逺使人愁連山無<lb/>
斷續河水復悠悠所思愛何在洛陽南陌頭可望不可<lb/>
至何用觧人憂<lb/>
梁王僧孺登髙臺曰試出金華殿聊登銅雀臺九路平<lb/>
如砥千門洞已開軒車映日過簫管逐風来若非邯鄲<lb/>
<pb n="KR3k0003_WYG_042-18b"/>
羙便是洛陽才<lb/>
梁范雲當對酒曰對酒心自足故人来共持方悦羅襟<lb/>
觧誰念髪成絲迨余聽歌日及我傾樽時<lb/>
梁張率當對酒曰對酒誠可樂此酒復能醇如華良可<lb/>
貴似乳更非珍誰能共遲暮對酒惜芳辰君歌尚未罷<lb/>
却坐避梁塵<lb/>
梁栁惲獨不見曰芳草生未積春花落如霰出從張公<lb/>
子還過趙飛燕奉箒長信宫誰知獨不見<lb/>
<pb n="KR3k0003_WYG_042-19a"/>
梁元帝闗山月曰朝望清波道夜上白登臺月中含桂<lb/>
樹流影自徘徊寒沙逐風起春花犯雪開夜長無與晤<lb/>
衣單誰為裁又隴頭水歌曰衘杯别隴頭闗路漫悠悠<lb/>
故鄉迷逺近征人分去留沙飛曉成幕海氣旦如樓欲<lb/>
識秦川處隴水向東流<lb/>
梁劉孝威横吹曲隴頭流水詩曰從軍戍隴頭隴水滯<lb/>
沙流時觀胡騎飲常為漢國羞釁妻成兩劒殺子祠䨇<lb/>
鈎頓取樓蘭頸就觧郅支裘勿令如李廣功遂不封侯<lb/>
<pb n="KR3k0003_WYG_042-19b"/>
梁簡文帝洛陽道詩曰洛陽佳麗所大道滿春光遊童<lb/>
時挟彈蚕妾始提筐金鞍照龍馬羅袖拂春桑王車争<lb/>
曉入潘果溢髙箱<lb/>
梁元帝洛陽道詩曰洛陽開大道城北達城西青槐隨<lb/>
幔拂緑栁逐風低玉珂鳴戰馬金爪闘塲雞桑萎日行<lb/>
暮多逢秦氏妻<lb/>
陳蕭蕡長安路曰前登灞陵岸還瞻渭水流城形類北<lb/>
斗橋勢似牽牛飛軒駕良駟寳劍雜輕裘經過狭斜里<lb/>
<pb n="KR3k0003_WYG_042-20a"/>
日暮且淹留<lb/>
梁庾肩吾長安路詩曰桂宫延複道黄山開廣路逺聴<lb/>
平陵鐘遥識新豐樹日落唱歌還塵飛車馬度<lb/>
宋鮑照代淮南王曰淮南王好長生服藥錬氣讀仙經<lb/>
琉璃作椀牙作盤金鼎玉匕合神丹合神丹戲紫房紫<lb/>
房綵女弄明璫朱城九門門九閨願逐明月入君懐入<lb/>
君懐結君珮怨君恨君恃君愛<lb/>
宋呉邁逺陽春曲詩曰綠樹揺雲光春城起風色佳人<lb/>
<pb n="KR3k0003_WYG_042-20b"/>
愛華景流靡園塘側宋玉歌陽春巴人長歎息生重愛<lb/>
惠輕私自憫何極又長離别詩曰生離不可聞况復長<lb/>
相思如何與君别當我盛年時蕙華毎揺蕩妾心空自<lb/>
持又長相思詩曰晨有逺逰客依依造門端人馬風塵<lb/>
色知從闗塞還煩君尺錦書寸心從此殫道妾長憔悴<lb/>
無復歌笑顔欄隐千霜樹庭枯十年蘭經春不舉袂秋<lb/>
落寧復看<lb/>
梁張率長相思詩曰長相思乆離别羙人之逺如雨絶<lb/>
<pb n="KR3k0003_WYG_042-21a"/>
獨延佇心中結望雲去去逺望鳥飛飛滅長相思乆别<lb/>
離所思何在苦天垂鬱鬱相望不得知玉階月夕映羅<lb/>
帷風夜吹長思不能寢坐望天河移<lb/>
梁簡文帝烏栖曲曰芙蓉作船絲作筰北斗横天月将<lb/>
落採蓮渡頭擬黄河郎今欲渡畏風波又曰浮雲似帳<lb/>
月如鈎那能夜夜南陌逰宜城投酒今行熟停鞍繫馬<lb/>
暫栖宿又曰青牛丹轂七香車可憐今夜宿娼家娼家<lb/>
髙樹鳥欲栖羅帷翠帳向君低又曰織成屏風銀屈膝<lb/>
<pb n="KR3k0003_WYG_042-21b"/>
朱脣玉面燈前出相看氣息望君憐誰能含羞不自前<lb/>
梁元帝烏栖曲曰沙棠作船桂為楫夜渡江南採蓮葉<lb/>
復值西施新浣紗共汎江干眺月華又曰月華似璧星<lb/>
如珮流影澄明玉堂内邯鄲九枝朝始成金巵銀椀共<lb/>
君傾又曰交龍成錦闘鳳紋芙蓉為帶石榴裙日下城<lb/>
南两相望月沒參横掩羅帳又曰七彩隨珠九華玉蛺<lb/>
蝶為歌明星曲蘭房椒閣夜方開那知歩歩香風逐<lb/>
梁蕭子顯烏栖曲曰濃黛輕紅㸃花色還欲令人不相<lb/>
<pb n="KR3k0003_WYG_042-22a"/>
識金壺夜永誰能過莫持奢用比懸河又曰芳樹歸飛<lb/>
聚儔匹猶有殘光半山日莫憚褰裳不相求漢臯遊女<lb/>
習風流<lb/>
梁簡文帝龍笛曲曰江真弄真態翔鳳陽春臺同去復<lb/>
同来<lb/>
梁栁惲江南曲曰汀洲採白蘋日落江南春洞庭有歸<lb/>
客瀟湘逢故人故人乆不返春華復應晚不道新知樂<lb/>
空言行路逺<lb/>
<pb n="KR3k0003_WYG_042-22b"/>
梁吳均擕手曲曰豔裔陽之春擕手清洛濵雞鳴上林<lb/>
苑薄暮小平津長裾掃白日廣袖帶芳塵故友一如此<lb/>
新知詎憶人<lb/>
梁沈約夜夜曲曰河漢縱復横北斗横復直星漢空如<lb/>
此寧知心所憶孤燈曖不明寒機猶更織零涕向誰道<lb/>
雞鳴徒歎息<lb/>
梁江洪緑水曲曰潺湲復皎潔輕鮮尚可悦横使有情<lb/>
禽照影遂孤絶又曰塵容不忍飾臨池思客歸誰知取<lb/>
<pb n="KR3k0003_WYG_042-23a"/>
緑水無趣浣羅衣又秋風曲曰先拂連雲臺罷入迎鑾<lb/>
殿已折池中荷復馳簷裏燕又胡笳曲曰藏器欲邀時<lb/>
年来不相讓紅顔征戍兒白首邉城將又曰落日慘無<lb/>
光臨河獨飲馬瑟䬃夕風髙聨翩鴈飛下<lb/>
宋吳邁逺秋風曲曰寒鄉無異服氊褐代文練月月望<lb/>
君歸年年不觧線荆揚早春和幽兾猶霜霰地寒妾已<lb/>
知妾心君不見又胡笳曲曰輕命重意氣古来豈但今<lb/>
緩頬獻一説揚眉受千金邉風落寒草鳴笳墜飛禽越<lb/>
<pb n="KR3k0003_WYG_042-23b"/>
情結楚思漢耳聽胡音既懐離俗傷復悲朝光侵日當<lb/>
故鄉沒遥見浮雲隂<lb/>
梁吳均秦王卷衣曲曰咸陽春草芳秦帝卷衣裳玉檢<lb/>
茱茰匣金泥蘇合香初芳薫複帳餘輝耀玉牀須㬰朝<lb/>
宴罷持此贈華陽<lb/>
梁劉孝綽賦得烏夜啼詩曰鵾絃且輟弄鶴操暫停揮<lb/>
别有啼烏曲東西各自飛倡人怨獨守蕩子猶未歸忽<lb/>
聞生離唱中夜泣羅衣<lb/>
<pb n="KR3k0003_WYG_042-24a"/>
周庾信烏夜啼曲曰促柱繁絃非子夜歌聲舞態異前<lb/>
溪御史府中何處宿洛陽城頭那得棲彈琴蜀郡卓家<lb/>
女織錦秦川竇氏妻詎不自驚長淚落到道啼烏恒夜<lb/>
啼又曰桂樹懸知逺風竿詎肯低獨来明月夜孤情猶<lb/>
未棲虎賁誰見惜御史詎相擕雖言入絃管終是曲中<lb/>
啼<lb/>
晉石崇明君辭曰王明君者本為王昭君以觸文帝諱<lb/>
改之匃奴盛請婚於漢元帝以明君配焉昔公主嫁烏<lb/>
<pb n="KR3k0003_WYG_042-24b"/>
孫令琵琶馬上作樂以慰其道路之思其送明君亦必<lb/>
爾也詩曰我本漢家子將適單于庭辭訣未及終前驅<lb/>
已抗旌僕御涕流離轅馬悲且鳴行行日已逺遂造匃<lb/>
奴城延我於穹廬加我閼氏名殺身良不易黙黙以茍<lb/>
生願假飛鴻翼乗之以遐征昔為匣中玉今為糞上英<lb/>
朝華不足歡甘與秋草并傳語後世人逺嫁難為情<lb/>
梁沈約昭君辭曰朝發披香殿夕濟汾隂河於兹懐九<lb/>
折自此歛䨇蛾霑粧疑湛露繞臉状流波日見奔沙起<lb/>
<pb n="KR3k0003_WYG_042-25a"/>
稍覺轉蓬多唯有三五夜明月暫經過<lb/>
魏陳王曹植箜篌引曰置酒髙殿上親友從我逰中厨<lb/>
辦豐膳烹羊宰肥牛秦筝何慷慨齊瑟和且柔陽阿奏<lb/>
妙舞京洛出名謳樂飲過三爵緩帶傾庶羞主稱千金<lb/>
夀賔承萬年酬驚風飄白日光景馳西流盛時不再来<lb/>
百年忽我遒生存華屋處零落歸山邱<lb/>
晉石崇思歸引曰思歸引歸河陽假余翼鴻鶴髙飛翔<lb/>
經芒阜濟河梁望我舊館心悦康清渠繳魚彷徨鴈驚<lb/>
<pb n="KR3k0003_WYG_042-25b"/>
泝波群相將終日周覽樂無方登雲閣列姬姜拊絲竹<lb/>
叩宫商宴華池酌玉觴<lb/>
梁簡文帝江南曲曰陽春路時使佳人度枝中水上春<lb/>
併歸長楊掃地桃花飛清風吹人光照衣光照衣景将<lb/>
夕擲黄金留上客<lb/>
梁沈約江南行陽春曲曰楊栁至地燕差池緘情忍思<lb/>
落容儀絃傷曲怨心自知心自知人不見動羅裙拂珠<lb/>
殿又朝雲曲曰陽臺氛氲多異色巫山髙髙上無極雲<lb/>
<pb n="KR3k0003_WYG_042-26a"/>
来雲去長不息長不息夢来遊經萬世度千秋<lb/>
梁簡文帝悲楚妃歎曰閨閒漏永永漏長宵寂寂草螢<lb/>
飛夜户絲蟲繞秋壁薄笑未為欣㣲歎還成戚金簮鬂<lb/>
下垂玉筯衣前滴<lb/>
宋孝武帝夜聴妓詩曰寒夜起聲管促席引靈寄深心<lb/>
屬悲絃逺情逐流吹勞衿慿若展誰謂懐㤀易<lb/>
梁簡文帝夜聴妓詩曰合歡蠲忿葉萱草㤀憂條何如<lb/>
明月夜流風拂舞腰朱脣隨吹盡玉釧逐絃揺留賔惜<lb/>
<pb n="KR3k0003_WYG_042-26b"/>
殘弄負態動餘嬌<lb/>
梁元帝春夜看妓詩曰蛾眉漸成光燕姬戲小堂胡舞<lb/>
開春閤鈴盤出歩廊起龍調節奏却鳳㸃笙篁樹交臨<lb/>
舞席荷生夹妓航竹宻無分影花踈有異香舉杯聊轉<lb/>
笑歎兹樂未央<lb/>
梁何遜詠妓詩曰管隨羅薦合絃驚雪袖遲逐唱廻纎<lb/>
手聽曲動蛾眉凝情眄墮珥微睇記含辭日暮留佳客<lb/>
相看愛此時<lb/>
<pb n="KR3k0003_WYG_042-27a"/>
周庾信看妓詩曰緑珠歌扇薄飛燕舞衫長琴曲随流<lb/>
水簫聲逐鳳皇細縷纏鐘格圓花釘鼓牀懸知曲不誤<lb/>
無事顧周郎<lb/>
陳劉刪矦司空第山園詠妓詩曰石家金谷妓粧罷出<lb/>
蘭閨看花争欲笑聞瑟似能啼山邉歌落日池上舞前<lb/>
溪将人當桃李無處不成蹊<lb/>
陳隂鏗矦司空第山園詠妓詩曰佳人偏綺席妙曲動<lb/>
鵾絃樓似陽臺上池如洛水邉鶯啼歌扇後花落舞衫<lb/>
<pb n="KR3k0003_WYG_042-27b"/>
前翠栁将斜日俱照晚粧鮮<lb/>
陳蕭琳隔壁聽妓詩曰徒聞絃管切不見舞腰廻唯有<lb/>
歌梁共塵飛一半来<lb/>
隋盧思道夜聞鄰妓詩曰娼樓對三道吹臺臨九重笙<lb/>
随山上鶴笛奏水中龍怨歌聲易㫁妙舞態難逢誰能<lb/>
暫留客觧珮一相從<lb/>
隋𢎞執恭和平凉公觀趙郡王妓曰小堂羅薦陳妙妓<lb/>
命燕秦蛾眉疑假黛紅臉自含春合舞俱廻雪分歌共<lb/>
<pb n="KR3k0003_WYG_042-28a"/>
落塵齊竽不可厠空願上龍津<lb/>
論晉阮籍樂論曰昔者聖人之作樂也将以順天地之<lb/>
性體萬物之生也故定天地八方之音以迎隂陽八風<lb/>
之聲故律吕協則隂陽和音聲適而萬物類奏之圓丘<lb/>
而天神下降肆之方岳而地祇上應天地合其徳則萬<lb/>
物合其生刑賞不用而民自安車服旌旗宫室飲食禮<lb/>
之具也鐘磬鞞鼓琴瑟樂之器也禮踰其制則尊卑乖<lb/>
樂失其序則親疏亂禮定其衆樂平其心禮治其外樂<lb/>
<pb n="KR3k0003_WYG_042-28b"/>
化其内故清廟之歌詠成功之績賔饗之詩稱禮讓之<lb/>
則百姓化其善異俗服其徳也<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻十一</head>
    <p>
<pb n="KR3k0003_WYG_011-1a"/>
欽定四庫全書<lb/>
　藝文類聚巻十一　　　　唐　歐陽詢　撰<lb/>
　帝王部一<hi>總載帝王  有巢氏</hi>　<hi>天皇氏/燧人氏</hi>　<hi>地皇氏犧人皇氏太昊庖  氏</hi>
　　<hi>帝女媧氏氏少昊金天</hi>　<hi>炎帝神農氏/顓頊髙陽氏</hi>　<hi>黄帝軒轅氏帝嚳髙辛氏</hi>
　　<hi>帝堯陶唐氏帝禹夏后氏</hi>　<hi>帝舜有虞氏</hi>
　　總載帝王<lb/>
尚書刑徳攷曰帝者天號也王者人稱也天有五帝以<lb/>
立名人有三王以正度天子爵稱也皇者煌煌也<lb/>
<pb n="KR3k0003_WYG_011-1b"/>
春秋演孔圖曰正氣為帝間氣為臣秀氣為人<lb/>
禮斗威儀曰帝者得其根核王者得其英華覇者得其<lb/>
附枝故帝道不行不能王王道不行不能覇覇道不行<lb/>
不能守其身<lb/>
管子曰明一者皇察道者帝通徳者王謀得兵勝者覇<lb/>
吕氏春秋曰始生之者天也養成之者人也能養天之<lb/>
所生而為天子<lb/>
春秋考耀文曰王者徃也神所輸向人所樂歸<lb/>
<pb n="KR3k0003_WYG_011-2a"/>
春秋繁露曰徳侔天地者稱皇帝天祐而子之號稱天<lb/>
子<lb/>
董子曰古之人造文字者三畫而連其中謂之王三畫<lb/>
者天地與人也連中者通其道也取天地與人之才而<lb/>
參之非王者其孰能當是故王者必法天以大仁覆育<lb/>
萬物既化而生之又養而成之<lb/>
韓詩外傳曰君者何曰羣也敢羣天下萬物而除其害<lb/>
者謂之君<lb/>
<pb n="KR3k0003_WYG_011-2b"/>
白虎通曰帝王者號也號者功之表也所以表功明徳<lb/>
號令臣下者也徳合天地者稱帝仁義合者稱王别優<lb/>
劣也又曰接上稱天子者明以爵事天也接下稱帝王<lb/>
者明位號天下至尊之稱<lb/>
漢雜事曰古者天子稱皇其次稱王秦承百王之末為<lb/>
漢驅除自以徳兼三皇五帝故并為號<lb/>
帝王世紀曰孔子稱天子之徳感天地洞八方是以化<lb/>
合神者稱皇徳合天地者稱帝仁義合者稱王<lb/>
<pb n="KR3k0003_WYG_011-3a"/>
蔡邕獨斷曰上者尊位所在也太史令司馬遷記事當<lb/>
言帝則依違之但言上不敢泄瀆者尊號言尊尊之義<lb/>
也乘輿出於律文曰敢盗乘輿服御物謂天子所服食<lb/>
者也天子至尊不敢泄瀆言之故託於乘輿也天子以<lb/>
天下為家不以京師宫室為常處當乘輿行天下故謂<lb/>
之車駕天子自謂行在所今雖在京師言在行所也廵<lb/>
狩天下所奏事處皆為宫在長安則曰長安宮在泰山<lb/>
則曰泰山宫唯當時所在<lb/>
<pb n="KR3k0003_WYG_011-3b"/>
禮記曰天子者與天地參徳配天地兼利萬物與日月<lb/>
並明明照四海而不遺微小其在朝廷則道仁聖禮義<lb/>
之序燕處則聼雅頌之音行歩則有環珮之聲升車則<lb/>
有鸞和之音居處有禮進退有度百官得其宜萬事得<lb/>
其序<lb/>
六韜曰王者之道如龍之首髙居逺望深視而審聼神<lb/>
其形而散其精若天髙而不可極若川深而不可測故<lb/>
可怒而不怒臣乃為虎可殺而不殺大賊乃發兵勢不<lb/>
<pb n="KR3k0003_WYG_011-4a"/>
行敵國乃强<lb/>
管子曰黄帝立明堂之議上觀於賢也堯有衢室之問<lb/>
下聼於民也舜有告善之旌而主不蔽也禹立諫鼓於<lb/>
朝而備訊也湯有總街之廷觀民非也武王有靈臺之<lb/>
宫賢者進也此古聖帝明王所以有而勿失得而勿止<lb/>
也<lb/>
尸子曰孔子曰商汝知君之為君乎子夏曰魚失水則<lb/>
死水失魚猶為水也孔子曰商知之矣<lb/>
<pb n="KR3k0003_WYG_011-4b"/>
莊子曰赫胥氏之時民居不知所為行不知所之含哺<lb/>
而熈鼓腹而逰又曰昔容成氏大庭氏栢皇氏軒轅氏<lb/>
尊盧氏伏羲氏當是時也結繩而用之甘其食羙其服<lb/>
樂其俗安其居鄰國相望雞狗之音相聞民至老死不<lb/>
相徃來若此時則至治也<lb/>
孫卿子曰人主者守至約而詳事至狹而切垂衣裳不<lb/>
下簟席之上而海内之民莫不願得以為帝王<lb/>
吕氏春秋曰五帝先道而後徳故徳莫盛焉三王先徳<lb/>
<pb n="KR3k0003_WYG_011-5a"/>
而後事故事莫功焉五覇先事而後兵故兵莫强焉<lb/>
韓子曰明王制其臣下者二柄而已矣二者刑徳也殺<lb/>
戮之謂刑慶賞之謂徳<lb/>
淮南子曰帝者體太一王者法隂陽覇者則四時君者<lb/>
用六律體太一者牢籠天地彈壓山川含吐隂陽申洩<lb/>
四時紀綱八極經緯六合覆露照𨗳普汜而無私翾飛<lb/>
蠕動莫不仰徳而生法陰陽者承天地之和形萬類之體<lb/>
含氣化物以成形類則四時者春生夏長秋收冬藏取<lb/>
<pb n="KR3k0003_WYG_011-5b"/>
與有節出入有時開闔張歛不失其序喜怒剛柔不雜<lb/>
其理用六律者生之與殺也賞之與罰也予之與奪也<lb/>
非此無道又曰人主者以天下之目視以天下之耳聼<lb/>
以天下之智慮以天下之力動是故號令能下究而臣<lb/>
情得上聞百官修道羣臣輻湊喜不以賞賜怒不以罪<lb/>
誅<lb/>
潜夫論曰太古之時兆黎初載未有上下而自順序天<lb/>
未事焉君未設焉末後矯處或相凌虐為萌巨害於是<lb/>
<pb n="KR3k0003_WYG_011-6a"/>
天命聖人使司牧之勿令失性四海蒙利草木被徳恭<lb/>
儉奉戴謂之天子<lb/>
箴晉潘尼乘輿箴曰皇極肇建兩儀既分彛倫未序萬<lb/>
邦糺紛國事明主家奉嚴君各有攸尊徳用不勤煌煌<lb/>
四海藹藹萬乗匪賢焉倚匪哲焉憑左輔右弼前疑後<lb/>
承一日萬機業業競競夫出其言善則千里是應而莫<lb/>
余違亦喪邦有徵辛作琁室而夏興瑤臺糟丘酒池象<lb/>
箸玉杯叔世道衰末俗化淺躭樂逸逰荒淫沈湎不式<lb/>
<pb n="KR3k0003_WYG_011-6b"/>
古訓而好是佞辯不遵正路而覆車是踐滅敗之效載<lb/>
在前典匪唯凌夷厥世用殄故曰樹君如之何将民是<lb/>
司牧視之猶傷知其寒燠故能撫之斯柔而敦之斯睦<lb/>
無逺不懐靡思不服夫豈厭縱一人而玩其耳目内迷<lb/>
聲色外荒馳逐不修政事而終於顛覆<lb/>
論漢賈誼過秦論曰秦孝公據崤函之固擁雍州之地<lb/>
君臣固守以窺周室有席卷天下包舉宇内囊括四海<lb/>
之意并吞八荒之心當是時也商君佐之内立法度務<lb/>
<pb n="KR3k0003_WYG_011-7a"/>
耕織修守戰之具外連衡而鬬諸侯諸侯恐懼㑹盟而<lb/>
謀弱秦不愛珍器重寳肥饒之地以致天下之士合從<lb/>
締交相與為一當此之時齊有孟甞趙有平原楚有春<lb/>
申魏有信陵此四君者皆明智而忠信寛厚而愛人尊<lb/>
賢重士約從離横兼韓魏燕楚宋衛中山之衆甞以什<lb/>
倍之地百萬之師叩闗而攻秦秦人開闗延敵九國之<lb/>
師遁逃而不敢進秦無亡矢遺鏃之費天下諸侯已困<lb/>
矣及至秦始皇奮六世之餘烈振長策而御宇内吞二<lb/>
<pb n="KR3k0003_WYG_011-7b"/>
周而亡諸侯履至尊而制六合執敲扑以鞭笞天下威<lb/>
振四海南取百越之地以為桂林象郡百越之君俛首<lb/>
係頸委命下吏乃使蒙恬北築長城而守藩籬却匈奴<lb/>
七百餘里胡人不敢南下而牧馬士不敢彎弓而報怨<lb/>
然後踐華為城因河為池據億丈之城臨不測之谿以<lb/>
為固良将勁弩守要害之處信臣精卒陳利兵而誰何<lb/>
天下已定始皇自以為闗中之固金城千里子孫帝王<lb/>
萬世之業也始皇既沒餘威振于殊俗然而陳渉甕牖<lb/>
<pb n="KR3k0003_WYG_011-8a"/>
繩樞之子甿𨽻之人而遷徙之徒也材能不及中人率<lb/>
罷散之卒将數百之衆轉而攻秦山東豪俊蜂起而亡<lb/>
秦族矣且夫天下非小弱也雍州之地崤函之固自若<lb/>
也陳渉之位非尊於齊楚燕趙韓魏宋衞中山之君也鋤<lb/>
耰棘矜非錟於鉤㦸長鎩也謫戍之衆非抗於九國之<lb/>
師也深謀逺慮行軍用兵之道非及曩時之士也然而<lb/>
成敗異變功業相反試使山東之國與陳渉度長絜大<lb/>
比權量力則不可同年而語矣然秦以區區之地致萬<lb/>
<pb n="KR3k0003_WYG_011-8b"/>
乗之權招八州而朝同列百有餘年矣然後以六合為<lb/>
家崤函為宫一夫作難而七廟隳身死人手為天下之<lb/>
笑者何也仁義不施而攻守之勢異也<lb/>
魏王粲難鍾荀太平論曰聖莫盛於堯而洪水方割丹<lb/>
朱淫虐四族㓙佞矣帝舜因之而三苗畔戾矣禹又因<lb/>
而防風為戮矣此三聖古之所大稱也繼踵相承且二<lb/>
百年而刑罰未甞一世而乏也然則此三聖能平三聖<lb/>
能平則何世能致之乎孔子稱曰唯上智與下愚不移<lb/>
<pb n="KR3k0003_WYG_011-9a"/>
不移者丹朱四凶三苗之謂也當紂之世殷罔不小大<lb/>
好草竊姦宄周公遷殷頑民于洛邑其下愚之人必有<lb/>
之矣周公之於三聖不能踰也三聖有所不化矣有所<lb/>
不移矣周公之不能化殷之頑民所可知也茍不可移<lb/>
必或犯罪罪而弗刑是失所也犯而刑之刑不可錯矣<lb/>
孟軻有言盡信書不如無書有大而言之者刑錯之屬<lb/>
也豈億兆之民歴數十年而無一人犯罪一物失所哉<lb/>
謂之無者盡信書之謂也<lb/>
<pb n="KR3k0003_WYG_011-9b"/>
魏曹冏六代論曰昔者夏殷周歴世數十而秦二世而<lb/>
亡何則三代之君與天下共其民故天下同其憂秦王<lb/>
獨制其民故傾危而莫救先王知獨治之不能乆也故<lb/>
與人共治之知獨守之不能固也故與人共守之兼親<lb/>
疎而兩用參同異而並進是以輕重足以相鎮親疎足<lb/>
以相衛兼并路塞逆節不生及其衰也桓文率禮包茅<lb/>
不貢齊師伐楚宋不城周晉戮其宰王綱弛而復張諸<lb/>
侯傲而復肅二覇之後浸以陵遲吳楚憑江負固方城<lb/>
<pb n="KR3k0003_WYG_011-10a"/>
雖心希九鼎而畏廹宗姬姦情散於胸懐逆謀消於脣<lb/>
吻斯豈非信重親戚任用賢能枝葉碩茂本根賴之至<lb/>
於王赧降為庶人猶枝幹相持得居虛位海内無主四<lb/>
十餘年秦據勢勝之地騁譎詐之術征伐闗東蠶食九<lb/>
國至於始皇乃定天位曠日若彼用力若此非深根固<lb/>
蔕不拔之道乎漢祖奮三尺之劔騁烏合之衆五年之<lb/>
中而成帝業自開闢已來其興功立勲未有若漢之易<lb/>
者也夫伐深根者難為功摧枯朽者易為力理勢然也<lb/>
<pb n="KR3k0003_WYG_011-10b"/>
漢鍳秦之失封植子弟及諸吕擅權圖危劉氏而天下<lb/>
所以不傾動百姓所以不易心者徒以東牟朱虛受命<lb/>
於内齊代吳楚作衛於外向使髙祖踵亡秦之法忽先<lb/>
王之制則天下已𫝊非劉氏有也大魏之興觀五代之<lb/>
存亡而不用其長䇿覩前車之傾覆而不改其轍跡子<lb/>
弟王空虛之地君有不使之民宗室竄於閭閻不聞邦<lb/>
國之政權均匹夫勢齊凡庶内無深根不拔之固外無<lb/>
磐石宗盟之助非所以安社稷為萬世之業也<lb/>
<pb n="KR3k0003_WYG_011-11a"/>
晉陸機辨亡論曰昔漢氏失御姦臣竊命禍基京畿毒<lb/>
徧宇内皇綱㢮紊王室遂卑於是羣雄蜂駭義兵四合<lb/>
吳武烈皇帝慷慨下國電𤼵荆南權略紛紜忠勇伯世<lb/>
威稜則夷羿震盪兵交則醜虜授馘遂掃清宗祊蒸禋<lb/>
皇祖于時雲興之将帶州飈起之師跨邑雖兵以義合<lb/>
同盟戮力然皆包藏禍心阻兵怙亂或師無謀律喪威<lb/>
稔冦忠規武節未有如此其著者也武烈既沒長沙桓<lb/>
王逸才命世弱冠秀發招攬遺老與之述業神兵東驅<lb/>
<pb n="KR3k0003_WYG_011-11b"/>
奮寡犯衆攻無堅城之将戰無交鋒之虜誅叛柔服而<lb/>
江外底定飭法修師則威徳翕赫将北伐諸華誅鉏干<lb/>
紀旋皇輿於夷庚反帝座乎紫闥挾天子以令諸侯清<lb/>
天歩而歸舊物戎車既次羣凶側目大業未就中世而<lb/>
殞用集我太皇帝以竒蹤襲於逸軌睿心因乎令圖從<lb/>
政咨於故實播憲稽乎遺風而加之以篤固申之以節<lb/>
儉疇咨俊茂好謀善斷束帛旅於丘園旌命交乎塗巷<lb/>
故豪彦尋聲而嚮臻志士希光而景騖異人輻輳猛士<lb/>
<pb n="KR3k0003_WYG_011-12a"/>
如林謀無遺諝舉不失䇿故遂割據山川跨制荆吳而<lb/>
與天下爭衡矣故魏人請好漢氏乞盟遂躋天號鼎跱<lb/>
而立於是講八代之禮蒐三皇之樂告類上帝拱揖羣<lb/>
后虎臣毅卒循江而守長棘勁鎩望飈而奮庶尹盡規<lb/>
於上四民展業於下化協殊裔風衍遐圻乃俾一介行<lb/>
人撫廵外域巨象逸駿擾扵外閑明珠瑋寳耀於内府<lb/>
珍瑰重跡而至竒玩應響而赴輶軒騁於南荒衝輣息<lb/>
於朔野齊民免干戈之患戎馬無晨服之虞而帝業固<lb/>
<pb n="KR3k0003_WYG_011-12b"/>
矣爰及末葉羣公既喪然後黔首有瓦解之志皇家有<lb/>
土崩之釁厯命應化而微王師躡運而𤼵卒散於陣民<lb/>
奔於邑城池無藩籬之固山川無溝阜之勢軍未浹辰<lb/>
而社稷夷矣雖忠臣𤼵憤烈士死節将奚救哉夫曹劉<lb/>
之将非一世所選向時之師無曩日之衆戰守之道<lb/>
抑有前符險阻之利俄然未改而成敗貿理古今詭趣<lb/>
何哉彼此之化殊授任之才異也又辨亡論下曰昔三<lb/>
方之王也魏人據中夏漢氏有岷益吳制荆揚而掩交廣<lb/>
<pb n="KR3k0003_WYG_011-13a"/>
曹氏雖功濟諸華虐亦深矣其民怨矣劉公因險飾智功<lb/>
已薄矣其俗陋矣吳桓王基之以武太祖成之以徳聰<lb/>
明睿達懿度深逺矣其求賢如弗及恤民如稚子接士<lb/>
盡盛徳之容親仁罄丹府之愛拔吕蒙於戎行擢潘濬<lb/>
於係虜推誠信士不恤人之我欺量能授器不患權之<lb/>
我逼地方幾萬里帶甲将百萬其野沃其民練其器利<lb/>
其財豐東負滄海西阻險塞長江制其區宇峻山帶其<lb/>
封域國家之利未有巨𢎞於兹者矣借使中才守之以<lb/>
<pb n="KR3k0003_WYG_011-13b"/>
道善人御之有術敦率遺典勤民謹政循定䇿守常險<lb/>
則可以長世永年未有危亡之患易曰湯武革命順乎<lb/>
天太𤣥曰亂不極則治不形言帝王之因天時也古人有<lb/>
言曰天時不如地利易曰王侯設險以守其國言為國<lb/>
之恃險也又曰地利不如人和在徳不在險言守險之<lb/>
由人也吳之興也參而由焉孫卿所謂合其參者也及<lb/>
其亡也恃險而已又孫卿所謂捨其參者也夫四州之<lb/>
萌非無衆也大江之南非乏俊也山川之險易守也勁<lb/>
<pb n="KR3k0003_WYG_011-14a"/>
利之器易用也先攻之䇿易循也功不興而禍遘何哉<lb/>
所以用之者失也故先王達經國之長規審存亡之至<lb/>
數謙已以安百姓敦惠以致人和寛冲以誘俊乂之謀<lb/>
慈和以結士民之愛是以其安也則黎元與之同慶及<lb/>
其危也則兆庶與之共患安與衆同慶則危不可得也<lb/>
危與下共患則其難不足恤也夫然故能保其社稷而<lb/>
固其土宇麥秀無悲殷之思黍離無愍周之感矣<lb/>
晉干寳晉紀總論曰昔髙祖宣皇帝以雄才碩量應運<lb/>
<pb n="KR3k0003_WYG_011-14b"/>
而仕至於百姓與能大象始構矣世宗承基太祖繼業<lb/>
始當非常之禮終受備物之錫至于世祖遂享皇極正<lb/>
位居體聿修祖宗之志思輯戰國之苦腹心不同公卿<lb/>
異議而獨納羊祜之䇿至于咸寧之末遂排羣議而仗<lb/>
王杜之決汎舟三峽介馬桂陽役不二時江湘來同掩<lb/>
唐虞之舊域班正朔扵八荒太康之中天下書同文車<lb/>
同軌牛馬被野餘糧棲畝行旅草舍外閭不閉雖太平<lb/>
未洽亦百代一時矣二十餘年而河洛為墟戎羯稱制<lb/>
<pb n="KR3k0003_WYG_011-15a"/>
二帝失尊山陵無所何哉樹立失權託付非才四維不<lb/>
張而茍且之政多也夫天下者大器也器大者不可以<lb/>
小道理勢重者不可以爭競擾古先哲王知其然也是<lb/>
以扞其大患而不有其功禦其大災而不尸其利是以<lb/>
感而應之悦而歸之如晨風之鬱北林魚龍之趨淵澤<lb/>
也然後設禮文以理之斷刑罰以威之故衆悦其教而<lb/>
安其俗君子勤禮小人盡力亷恥篤於家閭邪僻銷於<lb/>
胸懐又况可奮臂大呼聚之以干紀作亂之事乎加之<lb/>
<pb n="KR3k0003_WYG_011-15b"/>
朝寡醇徳之士鄉乏不二之老風俗淫僻趣向失所學<lb/>
者以荘老為宗而黜六經談者以虛薄為辨而賤名檢<lb/>
當官者以望空為髙而笑勤恪劉頌屢言治道傅咸毎<lb/>
糾邪正皆謂之俗吏若夫文王日昃不暇食仲山甫夙<lb/>
夜匪懈者葢共嗤黜以為灰塵而相詬病矣由是毀譽<lb/>
亂於善惡之實情慝奔於貨欲之塗選者為人擇官官<lb/>
者為身擇利其婦女荘櫛織絍皆取成於婢僕未甞知<lb/>
女功絲枲之業中饋酒食之事也故皆不恥淫佚之過<lb/>
<pb n="KR3k0003_WYG_011-16a"/>
不拘妬忌之惡有殺戮妾媵有黷亂上下父兄不之罪<lb/>
天下莫之非人况責之聞四教於古修貞順於今以輔<lb/>
佐君子者哉禮法刑政於此大壊如室之斯構而去其<lb/>
鑿契如水斯積而决其隄防如火斯畜而離其薪燎也<lb/>
國将亡本必先顛其此之謂乎<lb/>
　　天皇氏<lb/>
顔峻始學篇曰天地立有天皇十三頭號曰天靈治萬<lb/>
八千嵗<lb/>
<pb n="KR3k0003_WYG_011-16b"/>
洞冥記曰一姓十三人也<lb/>
徐整三五厯紀云嵗起攝提元氣肇有神靈一人有十<lb/>
三頭號天皇<lb/>
春秋緯曰天皇地皇人皇兄弟九人分九州長天下也<lb/>
遁甲開山圖曰天皇被跡在桂州崑崙山下<lb/>
　　地皇氏<lb/>
顔峻始學篇曰地皇十一頭治八千嵗<lb/>
帝系譜曰地皇治一萬八千嵗以火徳王<lb/>
<pb n="KR3k0003_WYG_011-17a"/>
遁甲開山圖曰地皇興於熊耳龍門山<lb/>
　　人皇氏<lb/>
顔峻始學篇曰人皇九頭兄弟各三百嵗依山川土地<lb/>
之勢裁度為九州各居其一方因是而區别<lb/>
榮氏曰人皇兄弟九人生於刑馬山身九色<lb/>
　　有巢氏<lb/>
顔峻始學篇曰上古皆穴處有聖人教之巢居號大巢<lb/>
氏皇甫謐以為有巢在女媧之後<lb/>
<pb n="KR3k0003_WYG_011-17b"/>
遁甲開山圖曰石樓山在琅琊昔有巢氏治此山南<lb/>
　　燧人氏<lb/>
尚書大傳曰燧人為燧皇以火紀官<lb/>
禮含文嘉曰燧人始鑚木取火炮生為熟令人無腹疾<lb/>
遂天之意故為燧人<lb/>
　　太昊庖犧氏<lb/>
易曰古者庖犧氏之王天下也仰則觀象於天俯則觀<lb/>
法於地觀鳥獸之文與地之宜近取諸身逺取諸物於<lb/>
<pb n="KR3k0003_WYG_011-18a"/>
是始作八卦以通神明之徳以類萬物之情結繩而網<lb/>
罟以畋以漁葢取諸離<lb/>
禮含文嘉曰伏羲徳洽上下天應以鳥獸文章地應以<lb/>
龜書伏羲乃則象作易<lb/>
帝王世紀曰太昊帝庖犧氏風姓也虵身人首有聖徳<lb/>
都陳作瑟三十六絃<lb/>
賛魏陳王曹植庖羲賛曰木徳風姓八卦創焉龍瑞名<lb/>
官法地象天庖㕑祭祀罟網魚畋瑟以像時神徳通𤣥<lb/>
<pb n="KR3k0003_WYG_011-18b"/>
　　帝女媧氏<lb/>
淮南子曰徃古之時四極廢九州裂天不兼覆地不周<lb/>
載猛獸食精民<hi>精善也</hi>鷙鳥攫老弱於是女媧鍊五色石<lb/>
以補蒼天斷鼇足以立四方極<hi>鼇大龜也</hi>蒼天神四極正淫<lb/>
水涸冀州平狡蟲死精民生背方州抱圓天<lb/>
帝王世紀曰帝女媧氏亦風姓也作笙簧亦虵身人首<lb/>
一曰女希是為女皇其末諸侯共工氏任知刑以强伯<lb/>
而不王<lb/>
<pb n="KR3k0003_WYG_011-19a"/>
賛魏陳王曹植女媧賛曰古之國君造簧作笙禮物未<lb/>
就軒轅纂成或云二皇人首虵形神化七十何徳之靈<lb/>
　　炎帝神農氏<lb/>
易曰神農氏作斵木為耜揉木為耒耒耨之利以教天<lb/>
下葢取諸益日中為市致天下之貨交易而退各得其<lb/>
所葢取諸噬嗑<lb/>
周書曰神農之時天雨粟神農耕而種之作陶冶斤斧<lb/>
為耜鉏耨以墾草莽然後五榖興以助菓蓏實<lb/>
<pb n="KR3k0003_WYG_011-19b"/>
春秋命厯序曰有神人名石年蒼色大眉戴玉理<hi>玉理猶玉</hi>
<hi>英神農也</hi>
吕氏春秋曰神農教曰士有當年不耕者則天下或受<lb/>
其饑矣女有當年不績者則天下或受其寒矣故夫親<lb/>
耕妻親績<lb/>
賈誼書曰神農以為走禽難以乆養民乃求可食之物<lb/>
甞百草察實鹹苦之味教民食榖<lb/>
帝王世紀曰炎帝神農氏姜姓也人身牛首長於姜水<lb/>
<pb n="KR3k0003_WYG_011-20a"/>
有聖徳都陳作五絃之琴始教天下種榖故號神農氏<lb/>
諸侯夙沙氏叛不用命箕文諫而殺之炎帝退而修徳<lb/>
夙沙之民自攻其君而歸炎帝<lb/>
賛魏陳王曹植神農賛曰少典之𦙍火徳承木造為耒<lb/>
耜𨗳民播榖正為雅琴以暢風俗<lb/>
　　黄帝軒轅氏<lb/>
易曰黄帝垂衣裳而天下治葢取乾坤也<lb/>
左傳曰郯子曰黄帝以雲紀官故為雲師而雲名<lb/>
<pb n="KR3k0003_WYG_011-20b"/>
河圖挺佐輔曰黄帝修徳立義天下大治乃召天老而<lb/>
問焉余夢見兩龍挺白圖以授余於河之都天老曰河<lb/>
出龍圖雒出龜書紀帝錄列聖人之姓號興謀治太平<lb/>
然後鳳皇處之今鳳皇以下三百六十日矣天其受帝<lb/>
圖乎黄帝乃袚齋七日至於翠媯之川大鱸魚折溜而<lb/>
至乃與天老迎之五色畢具魚汎白圖蘭葉朱文以授<lb/>
黄帝名曰録圖<lb/>
龍魚河圖曰黄帝時有蚩尤兄弟八十一人並獸身人<lb/>
<pb n="KR3k0003_WYG_011-21a"/>
語銅頭鐡額食沙石子造立兵杖刀㦸大弩威振天下<lb/>
誅殺無道不仁慈萬民欲令黄帝行天下事黄帝仁義<lb/>
不能禁蚩尤黄帝仰天而歎天遣𤣥女下授黄帝兵信<lb/>
神符制伏蚩尤帝因使之主兵以制八方蚩尤沒後天<lb/>
下復擾亂黄帝遂畵蚩尤形像以威天下天下咸謂蚩<lb/>
尤不死八方萬邦皆為弭伏<lb/>
春秋内事曰軒轅氏以土徳王天下始有堂廡髙棟深<lb/>
宇以避風雨<lb/>
<pb n="KR3k0003_WYG_011-21b"/>
列子曰黄帝喜天下之戴已也養正命娛耳目乃喟然<lb/>
歎曰養一已治萬物其患如此於是放萬機舍宮寢退<lb/>
而閒居大庭之館齋心服形三月不親政事晝寢而夢<lb/>
遊於華胥華胥氏國不知距齊國幾千里<hi>齊中國</hi>葢非舟<lb/>
車足力之所及神遊而已其國入水不溺入火不熱乗<lb/>
空如履實寢虚若處牀黄帝既寤怡然自得又二十八<lb/>
年天下大治幾若華胥國矣<lb/>
淮南子曰黄帝治天下而力牧太山稽輔之使强不得<lb/>
<pb n="KR3k0003_WYG_011-22a"/>
掩弱衆不得暴寡人民保命而不夭嵗時熟而不㓙百<lb/>
官正而無私輔弼公而不阿道不拾遺市不預賈城郭<lb/>
不閉邑無盗賊人相讓以財狗彘吐菽粟於道路而無<lb/>
忿爭之心於是日月精明星辰不失其行風雨時節五<lb/>
榖登熟虎豹不妄噬鷙鳥不妄搏鳳皇翔於庭麒麟遊<lb/>
於郊青龍進駕飛黄伏皁<hi>飛黄出西方其狀如狐背上有角乗之夀一千嵗皁歴也</hi>
諸北儋耳之國莫不獻其貢職<hi>皆北極之夷國</hi>
史記封禪書曰黄帝得僊上天羣臣葬其衣冠<lb/>
<pb n="KR3k0003_WYG_011-22b"/>
帝王世紀曰黄帝有熊氏少典之子姬姓也生夀丘長<lb/>
于姬水龍顔有聖徳受國於有熊居軒轅之丘故因以<lb/>
為號治五氣設五量及神農氏衰黄帝修徳撫民諸侯<lb/>
咸去神農而歸之黄帝於是乃擾馴猛獸與神農氏戰<lb/>
于版泉之野三戰而克之又徵諸侯使力牧神皇直討<lb/>
蚩尤氏擒之于涿鹿之野使應龍殺之于凶黎之丘凡<lb/>
五十二戰而天下大服有妃生二十五子黄帝在位百<lb/>
年而崩年百一十嵗矣或𫝊以為仙或言夀三百嵗葬<lb/>
<pb n="KR3k0003_WYG_011-23a"/>
于上郡陽周之橋山<lb/>
抱朴子曰黄帝生而能言役使百靈可謂天授自然體<lb/>
之者猶復不敢端坐而得道故陟王屋而受丹經到鼎<lb/>
湖而飛流珠登崆峒而問廣成之具茨而事大隗適東<lb/>
岱而奉中黄入金谷而諮子心論𨗳養而質𤣥素二女<lb/>
精推歩則訪山稽力牧講占候則詢風后著體侯則受<lb/>
雷岐審攻戰則納五音之䇿窮神姦則記澤之辭相地<lb/>
理則書青烏之説救傷殘則綴金冶之術故能畢記秘<lb/>
<pb n="KR3k0003_WYG_011-23b"/>
要窮盡道真遂升龍以髙濟與天地乎罔極<lb/>
頌晉牽秀黄帝頌曰邈矣黄軒應天載靈通幽逺覽觀<lb/>
象設形誕敷厥訓彛倫攸經徳從風流化與雲征皇猷<lb/>
允塞地平天成爰登方岳封禪勒成紛然鳳舉龍騰太<lb/>
清違兹九土陟彼髙冥民斯攸慕涕泗沾纓遐而不墜<lb/>
式頌徳聲<lb/>
賛魏陳王曹植黄帝賛曰少典之孫神明聖哲土徳承<lb/>
火赤帝是滅服牛乗馬衣裳是制氏雲名官功冠五列<lb/>
<pb n="KR3k0003_WYG_011-24a"/>
又黄帝三鼎賛曰鼎質文精古之神器黄帝是鑄以像<lb/>
太一能輕能重知凶識吉世衰則隠世和則出<lb/>
晉曹毗黄帝賛曰軒轅應𤣥期㓜能聰百神體鍊五靈<lb/>
妙氣含雲露津摻石曾城岫鑄鼎荆山濵豁焉天扉闢<lb/>
飄然跨騰鱗儀轡灑長風褰裳躡紫宸<lb/>
周庾信黄帝見廣成畫賛曰治身紫府問政青丘龍湖<lb/>
鼎沒丹竈珠流疎雲即雨落木先秋至道須極長生可<lb/>
求<lb/>
<pb n="KR3k0003_WYG_011-24b"/>
　　少昊金天氏<lb/>
左傳曰郯子曰我髙祖少昊摯之立也鳳鳥適至故紀<lb/>
於鳥為鳥師而鳥名焉<lb/>
帝王世紀曰少昊帝名摯字青陽姬姓也降居江水有<lb/>
聖徳邑于窮桑以登帝位都曲阜故或謂之窮桑即圖<lb/>
䜟所謂白帝朱宣者也故稱少昊號金天氏在位百年<lb/>
而崩<lb/>
賛陳思王曹植少昊賛曰祖自軒轅青陽之裔金徳承<lb/>
<pb n="KR3k0003_WYG_011-25a"/>
土儀鳳帝世官鳥號名殊職别系農正扈氏各有品制<lb/>
　　顓頊髙陽氏<lb/>
史記曰帝顓頊髙陽者静深有謀疏通知事北至幽陵<lb/>
南至交趾西濟流沙東至蟠木動静之物大小之神日<lb/>
月所照莫不砥屬<lb/>
帝王世紀曰帝顓頊髙陽氏黄帝之孫昌意之子姬姓<lb/>
也母曰景僕蜀山氏女為昌意正妃謂之女樞金天氏<lb/>
之末女樞生顓頊於若水首戴干戈有聖徳父昌意雖<lb/>
<pb n="KR3k0003_WYG_011-25b"/>
黄帝之嫡以徳劣降居若水為諸侯及顓頊生十年而<lb/>
佐少昊二十而登帝位平九黎之亂以水事紀官南正<lb/>
重司天以屬神北正黎司地以屬民於是民神不雜萬<lb/>
物有序始都窮桑徙商丘命飛龍効八風之音作樂六<lb/>
英以祭上帝世有才子八人號八凱顓頊在位七十八<lb/>
年年九十一嵗嵗在鶉火而崩葬東郡頓丘廣陽里<lb/>
賛魏曹植帝顓頊賛曰昌意之子祖自軒轅始誅九黎<lb/>
水徳統天以國為號風化神宣威暢八極靡不祇䖍<lb/>
<pb n="KR3k0003_WYG_011-26a"/>
　　帝嚳髙辛氏<lb/>
史記曰帝嚳髙辛氏者黄帝之曾孫也父曰蟜極蟜極<lb/>
父曰𤣥囂𤣥囂父曰黄帝自𤣥囂與蟜極不得在位帝<lb/>
嚳生而神靈自言其名日月所照風雨所至莫不從助<lb/>
帝王世紀曰帝嚳髙辛氏姬姓也有聖徳年十五而佐<lb/>
顓頊四十登位都亳以人事紀官故以勾芒為木正祝<lb/>
融為火正蓐收為金正𤣥冥為水正后土為土正是五<lb/>
行之官分職而治諸侯於是化被天下遂作樂六莖以<lb/>
<pb n="KR3k0003_WYG_011-26b"/>
康帝位世有材子八人號曰八元亦納四妃卜其子皆<lb/>
有天下元妃有台氏女曰姜嫄生后稷次有娀氏女曰<lb/>
簡翟生卨次陳豐氏女曰慶都生放勛次娵訾氏女曰<lb/>
常儀生摯帝嚳在位七十年年百五嵗而崩葬東郡頓<lb/>
丘廣陽里<lb/>
賛魏陳思王曹植帝嚳賛曰祖自軒轅𤣥囂之裔生言<lb/>
其名木徳帝世撫寧天地神聖靈察教弭四海明並日<lb/>
月<lb/>
<pb n="KR3k0003_WYG_011-27a"/>
　　帝堯陶唐氏<lb/>
尚書堯典曰若稽古帝堯曰放勛欽明文思安安允恭<lb/>
克讓光被四表格于上下克明俊徳以親九族九族既<lb/>
睦平章百姓百姓昭明協和萬邦黎民於變時雍<lb/>
論語曰大哉堯之為君也巍巍乎唯天為大唯堯則之<lb/>
蕩蕩乎民無能名焉巍巍乎其有成功也煥乎其有文<lb/>
章<lb/>
春秋元命苞曰堯眉八采是謂通明厯象日月琁璣玉<lb/>
<pb n="KR3k0003_WYG_011-27b"/>
衡<lb/>
尚書中候曰帝堯即政榮光出河休氣四塞龍馬銜甲<lb/>
赤文綠色甲似龜背五色有列星之分斗政之度帝王<lb/>
錄紀興亡之數<lb/>
大戴禮曰宰我曰請問帝堯孔子曰其仁如天其智如<lb/>
神就之如日望之如雲富而不驕貴而不豫<lb/>
淮南子曰人之所以樂為天子者以其窮耳目之欲而<lb/>
適躬體之便也今髙臺曾榭人之所麗也而堯采椽不<lb/>
<pb n="KR3k0003_WYG_011-28a"/>
斵斥題不枅<hi>言梁柱相斥䟭不着枅櫨</hi>珍恠竒味人之所羙也而堯<lb/>
糲粱之飯藜藿之羮文錦狐白人之所好也而堯布衣<lb/>
掩形鹿裘禦寒養生之具厚不加以增之以大任重之<lb/>
憂故舉天下而𫝊之舜若釋負然<lb/>
帝王世紀曰帝堯陶唐氏祁姓也母慶都孕十四月而<lb/>
生堯於丹陵名曰放勛鳥庭河勝或從母姓伊氏年十<lb/>
五而佐帝摯受封於唐為諸侯身長十尺甞夢天而上<lb/>
之故二十而登帝位都平陽置敢諫之鼔命羲和四子<lb/>
<pb n="KR3k0003_WYG_011-28b"/>
羲仲羲叔和仲和叔分掌四時方嶽之職故名曰四嶽<lb/>
也諸侯有苗氏處南蠻而不服堯征而克之于丹水之<lb/>
浦乃以尹夀許由為師䕫放山川谿谷之音作樂大章<lb/>
天下大和百姓無事有五十老人擊壤於道觀者歎曰<lb/>
大哉帝之徳也老人曰吾日出而作日入而息鑿井而<lb/>
飲耕田而食帝何力於我哉於是景星曜於天甘露䧏<lb/>
於地朱草生於郊鳳皇止於庭嘉禾孳於畝醴泉湧於<lb/>
山焦僥民來貢沒羽厨中自生肉脯其薄如翣形搖鼓<lb/>
<pb n="KR3k0003_WYG_011-29a"/>
自生風使食物寒而不臰名曰翣脯又有草夾階而生<lb/>
隨月生死王者以是占日月之數惟盛徳之君應和而<lb/>
生故堯有之名曰蓂莢始封稷契咎繇褒進伯禹納舜<lb/>
于大麓後年二月又率羣臣刻璧為書東沈洛水言天<lb/>
命當𫝊舜之意今中候運衡之篇是也凡堯即位九十<lb/>
八年年百一十八嵗乃殂百姓如䘮考妣三載四海遏<lb/>
宻八音葬于濟隂之成陽西北是為榖林堯取富宜氏<lb/>
女曰女皇生丹朱又有庶子九人皆不肖故以天下命<lb/>
<pb n="KR3k0003_WYG_011-29b"/>
舜曰咨爾舜天之厯數在爾躬允執其中四海困窮天<lb/>
祿永終及堯三年䘮畢舜踐天子位<lb/>
符子曰堯曰余坐華殿之上森然而松生於棟余立櫺<lb/>
扉之内霏焉而雲生於牖雖面䨇闕無異乎崔巍之冠<lb/>
蓬萊雖背墉槨無異乎廻巒之縈崑崙余安知其所以<lb/>
安<lb/>
賛魏陳王曹植帝堯畵賛曰火徳統位父則髙辛克平<lb/>
共工萬國同塵調適隂陽其恵如春巍巍成功配天則<lb/>
<pb n="KR3k0003_WYG_011-30a"/>
神<lb/>
　　帝舜有虞氏<lb/>
尚書舜典曰慎徽五典五典克從納于百揆百揆時叙<lb/>
賔于四門四門穆穆納于大麓烈風雷雨弗迷帝曰咨<lb/>
爾舜詢事考言乃言底可績三載汝陟帝位<lb/>
禮記曰子曰舜其大智也與好察邇言隠惡而揚善執<lb/>
其兩端用其中於民其斯以為舜乎又曰昔舜作五絃<lb/>
之琴以歌南風<lb/>
<pb n="KR3k0003_WYG_011-30b"/>
論語曰無為而治者其舜也與夫何為哉恭已正南靣<lb/>
而已矣<lb/>
孝經援神契曰舜龍顔重瞳大口手握襃<hi>重瞳象電多精光也大口</hi>
<hi>象斗屋口也握襃手中有衰字喻從勞苦起受衰飾致大位也</hi>
雒書靈准聼曰有人方面日衡重華<hi>日衡衡有骨表如日者也</hi>握石<lb/>
推懐神珠<hi>推讀鍾鑪錘平輕重者也握石鍾謂知琁璣之道也懐神珠喻有聖智也</hi>
舜受終鳳皇儀黄龍感朱草生蓂莢孳西王母授益地<lb/>
圖<hi>西王母得益地之圖来獻</hi>
<pb n="KR3k0003_WYG_011-31a"/>
孟子曰雞初鳴而起孳孳為善者舜之徒也雞初鳴而<lb/>
起孳孳為利者蹠之徒也<hi>蹠盗蹠</hi>又曰堯之扵舜使其子<lb/>
九男事之妻以二女焉百官牛羊倉廩備以養舜於畎<lb/>
畝之中而後舉加諸上位又曰舜聞一善言見一善行<lb/>
若決江湖沛然莫之能禦也<lb/>
尸子曰舜一徙成邑再徙成都三徙成國堯聞其賢徴<lb/>
之草茅之中與之語禮樂而不逆與之語政至簡而行<lb/>
與之語道廣大而不窮於是妻之以媓媵之以娥九子<lb/>
<pb n="KR3k0003_WYG_011-31b"/>
事之而託天下焉<lb/>
韓子曰歴山農者侵畔舜徃耕朞年而耕者讓畔河濵<lb/>
漁者爭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>舜徃漁朞年而漁者讓長東夷之陶者苦窳<lb/>
舜徃陶朞年而器以牢<lb/>
吕氏春秋曰舜有子九人不予其子而授禹至公也<lb/>
帝王世紀曰帝有虞氏姚姓也目重瞳故名重華字都<lb/>
君有聖徳始遷於負夏販於頓丘債於𫝊虚家本冀州<lb/>
毎徙則百姓歸之堯於是見舜於貳官設饗禮迭為賔<lb/>
<pb n="KR3k0003_WYG_011-32a"/>
主南面而問政堯乃試以五典遂舉八凱使佐后土以<lb/>
揆百事舉八元使布五教于四方舜於是有大功二十<lb/>
故夢眉長與髮等堯乃賜舜以昭華之玉老而命舜代<lb/>
已攝政舜東廵狩登南山觀河渚受圖書襃賜羣臣尊<lb/>
任伯禹稷契臯繇伯益地有苗氏負固不服禹請征之<lb/>
舜曰我徳不厚而行武非道也吾前教由未也乃修教<lb/>
三年執干戚而舞之有苗請服立誹謗之木申命九官<lb/>
十二牧三載一考績三考黜陟幽明禹為司空功被天<lb/>
<pb n="KR3k0003_WYG_011-32b"/>
下棄為后稷播時百榖契為司徒敬敷五教臯繇為士<lb/>
典刑惟明倕為共工莫不致力益為朕虞庶物繁植伯<lb/>
夷為秩宗三禮不闕䕫為樂正神人以和龍為納言出<lb/>
内惟允於是俊乂在官羣后徳讓百僚師師以五采章<lb/>
施于五色為服以六律五聲八音協治治用之和蒸民<lb/>
乃粒萬邦作乂庶績咸熙乃作大韶之樂簫韶九成鳳<lb/>
皇來儀擊石拊石百獸率舞故孔子稱韶盡羙矣又盡<lb/>
善也景星曜於房羣瑞畢致地出乘黄舜於是徳被天<lb/>
<pb n="KR3k0003_WYG_011-33a"/>
下薦於天使禹攝政有苗氏叛南征崩于鳴條殯以瓦<lb/>
棺葬于蒼梧九疑山之陽是為陵零謂之紀市在今營<lb/>
道下有羣象為之耕<lb/>
賛魏陳王曹植帝舜賛曰顓頊氏族重瞳神聖克協頑<lb/>
聲應唐涖政除凶舉俊以齊七政應厯受禪顯天之命<lb/>
晉夏侯湛虞舜賛曰有虞愔愔揖讓鼓琴垂拱臨民詠<lb/>
彼南音世澄道𤣥天下混心民思王度如玉如金<lb/>
晉庾闡虞舜像賛并序曰夫至道𤣥妙非器象所載靈<lb/>
<pb n="KR3k0003_WYG_011-33b"/>
化潜融非軌迹所𫝊故道資冲樸則謂之三皇徳被羣<lb/>
生則號稱舜禹是以先王因其㑹通制為准極功格於<lb/>
天則配于上帝法施於民則載在祀典然後名教彰於<lb/>
至治王道煥乎無窮故兹堂之構也有自來矣然樹寢<lb/>
所以栖神而寢非神之所期立像所以表徳而像非徳<lb/>
之所存若乃廢其軌景洞其𤣥真雖冥照之鑒獨朗天<lb/>
下惡乎注其耳目哉遂乃顯圖靈像廓其廟壇俾天光<lb/>
焜於宇宙南風散乎五絃豈謂神道之妙可寄之於有<lb/>
<pb n="KR3k0003_WYG_011-34a"/>
涯哉葢亦暢悠悠者之心也其辭曰𤣥像焜燿萬物含<lb/>
靈飛龍在天陽徳文明神道雖寂務由機生擁琴髙詠<lb/>
寄和五聲𤣥風既暢妙盡無名民鑒其朗孰測窈冥<lb/>
周庾信舜干戚畵賛曰平風變律擊石來儀先齊七政<lb/>
更服三危朱干獨舞玉戚空麾南風一曲恭已無為<lb/>
碑後魏温子昇舜廟碑曰懐山不已龍門未闢大道御<lb/>
世天下為公感夢長人明敭仄陋釐降二女結友九男<lb/>
執耜歴山耕夫所以讓畔施罟雷澤漁父於是讓川亦<lb/>
<pb n="KR3k0003_WYG_011-34b"/>
既登庸以之納録九官咸事百揆時叙有大功於當世<lb/>
集厯數而在躬受文祖之命致昭華之玉班五瑞於羣<lb/>
后禋六宗於上𤣥舞干戚而逺夷賔棄金璧而幽靈應<lb/>
青雲浮洛榮光塞河符瑞必臻休祥咸萃以君人之大<lb/>
徳為帝王之稱首陟方之駕遂徃蒼梧之窆不歸爰自<lb/>
先民實存舊廟既緝葯房遂鎮瑶席龍駕帝服葢依稀<lb/>
於慕舜交鼓亘瑟實髣髴於聞韶其辭曰虹氣降靈姚<lb/>
墟誕聖樹隂未徙帝圖已定乃賔四門以齊七政天眷<lb/>
<pb n="KR3k0003_WYG_011-35a"/>
功髙民歸徳盛治既蕩蕩化亦巍巍南風在詠西環有<lb/>
歸疑山永逝湘水長違靈宮肅肅神館微微<lb/>
文宋顔延之為湘州祭虞帝文曰惟哲化神繼天作聖<lb/>
藏器漁陶致身愛敬是以二妃嬪徳九子觀命在麓不<lb/>
迷御衡以正唐厯既終虞道乃光咨堯授禹素俎采堂<lb/>
百齡厭世萬里陟方敬詢故老欽咨聖君職奉西湘䖍<lb/>
屬南雲神之聼之匪酒伊葷<lb/>
　　帝禹夏后氏<lb/>
<pb n="KR3k0003_WYG_011-35b"/>
尚書大禹謨曰受命于神宗率百官若帝之初<hi>從舜初授帝政</hi>
<hi>事奉行之</hi>
論語曰子曰禹吾無間然矣菲飲食而致孝乎鬼神惡<lb/>
衣服而致羙乎黻冕卑宮室而盡力乎溝洫<lb/>
禮含文嘉曰禹卑宮室垂意於溝洫百榖用成神龍至<lb/>
靈龜服玉女敬養天賜<lb/>
春秋元命苞曰禹之時民大樂其駢三聖相繼故夏者<lb/>
大也<lb/>
<pb n="KR3k0003_WYG_011-36a"/>
左傳曰禹㑹諸侯於塗山執玉帛者萬國<lb/>
尚書中候曰伯禹曰臣觀河伯面長人首魚身出水曰<lb/>
吾河精也授臣河圖<lb/>
尚書琁璣鈐曰禹開龍門𨗳積石<lb/>
𤣥圭出刻曰延喜玉受徳天賜佩<hi>禹功既成天出𤣥圭以賜之占者以徳佩</hi>
<hi>禹有治水功故天佩以𤣥圭</hi>
吕氏春秋曰禹南濟乎江黄龍負舟<hi>事具祥瑞部</hi>
淮南子曰禹沐淫雨櫛疾風決江䟽河鑿龍門闢伊闕<lb/>
<pb n="KR3k0003_WYG_011-36b"/>
乗四載隨山刋木平治水土定七百國又曰禹為水以<lb/>
身解於陽肝之河<hi>解禱也陽肝河在秦</hi>
吳越春秋曰禹案黄帝中經見聖人所記曰在九疑山<lb/>
東南天柱號曰宛委承以文玉覆以盤石其書金簡青<lb/>
玉為字編以白銀皆瑑其文禹乃東廵登衡山求之赤<lb/>
繡文衣男子自稱𤣥夷蒼水使者來候禹令齋三日更<lb/>
求之禹乃三日齋登宛委山取得書得通水之理遂周<lb/>
行天下使益疏記之名山海經也<lb/>
<pb n="KR3k0003_WYG_011-37a"/>
鬻子曰禹飯一饋而七起曰吾不恐四海之士留於道<lb/>
路也恐其留吾門也是以四海之士皆至禹當朝廷門<lb/>
可以羅雀<lb/>
帝王世紀曰伯禹夏后氏姒姓也生於石坳虎鼻大口<lb/>
兩耳參漏首戴鈎鈐胷有玉斗足文履已故名文命字<lb/>
髙宻身長九尺二寸長於西羌西羌夷人也其父既放<lb/>
䧏在匹庶有聖徳夢目洗於河西四嶽師舉之舜進之<lb/>
堯堯命以為司空繼鯀治水乃勞身渉勤不重徑尺之<lb/>
<pb n="KR3k0003_WYG_011-37b"/>
璧而愛日之寸隂手足胼胝故世𫝊禹病偏枯足不相<lb/>
過至今巫稱禹歩是也又納禮賢人一沐三握髮一食<lb/>
三起堯美其績乃賜姓姒氏封為夏伯故謂之伯禹天<lb/>
下宗之謂之大禹年百嵗崩于㑹稽因葬㑹稽山隂縣<lb/>
之南山今山上有禹冢井祠下有羣鳥芸田又曰禹葬<lb/>
衣衾三領桐棺三寸葛以繃之下不及泉上不通臰既<lb/>
葬收餘壤為壠若叅耕之畝<lb/>
符子曰禹讓天下於竒子竒子曰君言佐舜勞矣鑿山<lb/>
<pb n="KR3k0003_WYG_011-38a"/>
川通河漢首無髮股無毛故舜也以勞報子我生而逸<lb/>
不能為君之勞矣<lb/>
賛魏陳王曹植夏禹賛曰吁嗟夫子拯世濟民克卑宫<lb/>
室致孝鬼神蔬食薄服紼冕乃新厥徳不回其誠可親<lb/>
亹亹其徳温温其仁尼稱無間何德之純又禹治水<lb/>
賛曰嗟夫夏禹實勞水功西鑿龍門疏河道江梁岐既<lb/>
闢九州以同天賜𤣥圭奄有萬邦又禹渡河賛曰禹濟<lb/>
于河黄龍負舩舟人並懼禹歎仰天予受大運勤功恤<lb/>
<pb n="KR3k0003_WYG_011-38b"/>
民死亡命也龍乃弭身<lb/>
周庾信禹渡江賛曰三江初鑿九谷新成風飛鷁涌水起<lb/>
龍驚樂天知命無待憂生危舟遂靜亂楫還平<lb/>
　<lb/>
　<lb/>
　<lb/>
　<lb/>
　藝文類聚巻十一<lb/>
</p>
<p>
</p>
  </div>
</body>
</text>
</TEI>
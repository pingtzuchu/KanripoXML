<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷七十六</head>
    <p>
<pb n="KR3k0003_WYG_076-1a"/>
欽定四庫全書<lb/>
　藝文類聚卷七十六　　　唐　歐陽詢　撰<lb/>
　内典上<hi>内典</hi>
　　内典<lb/>
後漢書曰明帝夢金人長丈餘頭有光明以問羣臣或<lb/>
曰西方有神名曰佛其形丈六尺而黄金色帝於是遣<lb/>
使天竺問佛道法遂於國中圖畫形象焉<lb/>
續漢書曰天竺國一名身毒在大月氐東南修浮圖佛<lb/>
<pb n="KR3k0003_WYG_076-1b"/>
道以成俗不殺伐<lb/>
釋道安西域志曰波羅祭斯國佛轉法輪處在此國也<lb/>
又曰須刺國有五百沙彌真人寺望晦日寺前有方青<lb/>
石大人來下石上又曰摩訶賴國有阿耨達山王舍城<lb/>
在山東南角竹園精舍在城西又有佛浴所六年苦行<lb/>
處<lb/>
支僧載外國事曰和訶條國在大海之中地方二萬里<lb/>
國有大山山有石井井中生千葉白蓮花井邊青石上<lb/>
<pb n="KR3k0003_WYG_076-2a"/>
有四佛足迹合有八迹月六齋日彌勒菩薩與諸天神<lb/>
禮佛迹竟便飛去浮圖講堂皆七寶國王長者常作金<lb/>
樹銀花銀樹金花供養佛又曰維那國去舍衞國五十<lb/>
由旬由旬者晉言四十里維摩詰家在城内基井尚存<lb/>
又曰迦維羅越國今屬播黎越國猶有優婆塞姓釋可<lb/>
二十餘家是白靜王之苗裔昔太子生時有二龍王一<lb/>
吐冷水一吐暖水今有池尚一冷一暖又曰鳩留佛姓<lb/>
迦葉生那訶維國又曰彌勒佛當生波羅祭國在迦維<lb/>
<pb n="KR3k0003_WYG_076-2b"/>
羅越南又曰罽賔國在舍衞之西國王民人悉奉佛<lb/>
道人及沙門到冬未中前飲少酒過中不復飯又曰<lb/>
佛在拘私那竭國般泥洹欲泥洹時自然有寶牀從<lb/>
地出有八萬四千國王爭將佛題神妙天人曰佛應<lb/>
就此土那竭王乃作金棺椱檀車送喪佛積薪不燒<lb/>
自燃王將舍利歸宫八萬四千國興兵爭舍利婆羅<lb/>
門分之用金升量舍利得八斛四㪷諸國各得還立<lb/>
浮圖<lb/>
<pb n="KR3k0003_WYG_076-3a"/>
宋元嘉起居注曰阿羅單國王毗沙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>摩造使云諸佛<lb/>
世尊常樂安隱處雪山陰雪水流注百川洋溢以味清<lb/>
淨周迴屈曲從趣大海一切衆生咸得受用又曰師子<lb/>
王國遣使奉獻詔荅云此小乗經甚少彼國所有皆可<lb/>
冩送<lb/>
扶南記曰頓遜國屬扶南西出海中國主名崑崙有天<lb/>
竺胡五百家兩佛圖婆羅門千餘人頓遜人敬奉其道<lb/>
以香花自洗精進不捨晝夜香有區撥摩花冬夏不衰<lb/>
<pb n="KR3k0003_WYG_076-3b"/>
日載數千車貨之慘更香好<lb/>
南州異物志曰天竺國地方三萬里佛道所出其國王<lb/>
城郭宫室皆雕文刻鏤<lb/>
詩秦鳩摩羅什法師十喻詩曰十喻以喻空空必待此<lb/>
喻惜言以會意意盡無會處既得出長羅住此無所住<lb/>
若能映斯照萬象無來去<lb/>
宋謝靈運石壁立招提精舍詩曰四城有頓躓三世無<lb/>
極已浮歡昧眼前沈照貫終始壯齡緩前期頽年迫暮<lb/>
<pb n="KR3k0003_WYG_076-4a"/>
齒揮霍夢幻頃飄忽風電起良緣迨未謝時逝不可俟<lb/>
敬擬靈鷲山尚想祗洹軌絶溜飛庭前高林映窻裏禪<lb/>
室栖空觀講宇析妙理又過瞿谿石室飯僧詩曰清霄<lb/>
颺浮煙空林響法鼔庶乗四等觀永拔三界苦<lb/>
宋謝莊八月侍華林曜靈殿八關齋詩曰玉桴乗夕逺<lb/>
金枝終夜舒澄淳元化闡希微寂理孚<lb/>
梁武帝十喻幻詩曰揮霍變三有恍惚隨六塵蘭園種<lb/>
五果雕案出八珍對見不可信熟視事非真空生四岳<lb/>
<pb n="KR3k0003_WYG_076-4b"/>
想徒勞七識神著幻是幻者知幻非幻人又如炎詩曰<lb/>
亂念矚長原例見望遥炯逶迤似江漢汎濫若滄溟金<lb/>
波揚素沫銀浪翻綠萍逺思如可取近至了無形熱緣<lb/>
熱惚逼渇愛渇心生又靈空詩曰物情異所異世心同<lb/>
所同狀如薪遇火亦似草行風迷惑三界裏顛倒六趣<lb/>
中五愛性洞逺十相法靈沖皆從妄所妄無非空對空<lb/>
又乾闥婆詩曰靈海自已極滄流去無邊蜃蛤生異氣<lb/>
闥婆鬱中天青城接丹霄金樓帶紫煙皆從望見起非<lb/>
<pb n="KR3k0003_WYG_076-5a"/>
是物理然因彼凡俗喻此中𤣥又𤣥又夢詩曰甘寢隨<lb/>
四坐蓋睡依五衆違從競分諍美惡相戲弄出家為上<lb/>
首入仕作梁棟色已非真實聞見皆靈洞長眼出長夜<lb/>
大覺和大夢又會三教詩曰少時學周孔弱冠窮六經<lb/>
中復觀道書有名與無名妙術鏤金版真言隱上清密<lb/>
行貴陰德顯證表長齡晚年開釋卷猶日映衆星苦集<lb/>
始覺知因果乃方明示教唯平等至理歸無生又遊鍾<lb/>
山大愛敬寺詩曰才性乏方便智力非善權歎逝比愆<lb/>
<pb n="KR3k0003_WYG_076-5b"/>
稔交臂乃奢年從流既難反弱喪謂不然三苦恒追隨<lb/>
五毒自燒燃貪癡養憂畏熱惱坐燋煎道心理歸終信<lb/>
首故宜先駕言追善友迴輿尋勝緣面勢周大地縈帶<lb/>
極長川稜層疊嶂逺邐迤磴道懸朝日照花林光風起<lb/>
香山慧居超七淨梵住踰八禪始得展身敬方乃遂心<lb/>
虔菩提聖種子十萬良福田正趣果上果歸依天中天<lb/>
以我初覺意貽爾後來賢又和太子懴悔詩曰玉泉漏<lb/>
向盡金門光未成繚繞聞天樂周流揚梵聲蘭湯浴身<lb/>
<pb n="KR3k0003_WYG_076-6a"/>
垢懴悔淨心靈萎草獲再鮮落華蒙重榮<lb/>
梁簡文帝十空如幻詩曰漢安設大響周穆置高臺三<lb/>
里生雲霧瞬息起氷雷空持生識縳徒用長心災慧人<lb/>
恒棄捨庸識屢邅迴六塵俱不實三界信悠哉又水月<lb/>
詩曰圓輪既照水初生亦映流溶溶如漬璧的的似沈<lb/>
鈎非關顧兔没豈是桂枝浮空今誰雅識還用喜騰猴<lb/>
萬累若消蕩一相更何求又如響詩曰疊嶂逈參差連<lb/>
峰鬱相拒逺聞如句咏遥應成言語竟無五聲實誰謂<lb/>
<pb n="KR3k0003_WYG_076-6b"/>
八音所空惑顛倒羣徒迷塵縳侣愍哉火宅中兹心良<lb/>
可去又如夢詩曰秘駕良成辯司夢並成虚未驗周為<lb/>
蝶安知人作魚空聞延壽賦徒勞岐伯書潛令六識擾<lb/>
安能二惑除當須耳應滿然後會真如又如影詩曰朝<lb/>
光照皎皎夕漏轉駸駸晝花斜色去夜樹有輕陰並能<lb/>
興眼入俱持動惑心息形影方止逐物慮恒侵若悟假<lb/>
名淺方知實相深又鏡象詩曰精金宛成器懸鏡在高<lb/>
堂後挂七龍網前發四珠光逈望疑垂月傍瞻譬璧璫<lb/>
<pb n="KR3k0003_WYG_076-7a"/>
仁壽含萬類淮南辯四鄉終歸一亡有何關至道場又<lb/>
蒙豫懴悔詩曰皇情矜幻俗聖德愍重昬制書開攝受<lb/>
絲綸廣慧門時英滿君囿法侣盛天園俱消五道縳共<lb/>
蕩四生寃三循祛愛馬六念靜心猿庭深仗采豔地寂<lb/>
伎聲喧上風吹法鼓垂齡鳴晝軒新梅含未發落桂聚<lb/>
還翻早燈藏石磴寒潮浸水門一期蒙誘善方願遣籠<lb/>
樊又往虎窟山寺詩曰細松斜繞徑峻嶺半藏天古樹<lb/>
無枝葉荒郊多野煙分花出黄鳥挂石下新泉蓊鬱均<lb/>
<pb n="KR3k0003_WYG_076-7b"/>
雙樹清靈類八禪栖神紫臺上縱意白雲邊徒然嗟小<lb/>
藥何由齊大年又侍講詩曰物善渥深慈監撫宣王事<lb/>
英邁八解心高超七花意又旦出興業寺講詩曰沐芳<lb/>
肅朝帶駕言祗淨宫羽旗承去影鐃吹雜還風呉戈憂<lb/>
服箭驥馬綠沈弓水照栁初碧煙含桃半紅見鶴徒知<lb/>
謬察象理難同方知惡四辯奚用語三空又和會三教<lb/>
詩曰聚沬多緣假摽空非色香漢君雖啟夢晉后徒降<lb/>
祥元機昔未辯洞鑒資我皇又夜望浮圖上相輪絶句<lb/>
<pb n="KR3k0003_WYG_076-8a"/>
詩曰光中辯垂帶霧裏見飛鸞定用方諸水持添承露<lb/>
盤又望同泰寺浮圖詩曰遥看宫佛圖帶璧復垂珠燭<lb/>
銀踰漢汝寶鐸邁昆吾日起光芒散風吟宫徵殊露落<lb/>
盤恒滿桐生鳯不雛飛幡雜晚虹<hi>音絳</hi>畫鳥狎晨鳬梵世<lb/>
臨空下應真蔽景趨帝馬咸千轡天衣使六銖意樂開<lb/>
長表多寶現金軀能令苦海渡復使慢山踰願能周四<lb/>
忍長當出九居<lb/>
梁元帝和劉尚書侍講五明集詩曰汲引留宸鑒舟航<lb/>
<pb n="KR3k0003_WYG_076-8b"/>
動睿情法王惟一法無生信不生日宫佳氣滿月殿善<lb/>
風清綺錢敞西觀緹幔卷南榮<lb/>
梁昭明太子𤣥圃講詩曰試欲遊寶山庶攸信根立雖<lb/>
娯慧有三終寡聞知十鍾山解講詩曰輪動文學乗笳<lb/>
鳴賔從靜瞰出嵒隱光月落林餘影情理既已詳𤣥言<lb/>
亦兼逞東齋聽講詩曰庶幾祛八倒冀此遣六塵良思<lb/>
大車道方願寶船津既飡甘露㫖方欲書諸紳又參講<lb/>
席將訖詩曰八水潤焦牙三明啟羣目寶鐸旦參差名<lb/>
<pb n="KR3k0003_WYG_076-9a"/>
香晚芬郁暫捨六龍驚微祛二䑕蹙意樹發空花心蓮<lb/>
吐輕馥又同泰僧正講詩曰放光聞鷲岳金牒秘香城<lb/>
窮原絶有際雜照歸無名若人聆至寂寄説表真冥能<lb/>
令梵志遣亦使羣魔驚今聞大林聚淨土接承明掖影<lb/>
連高塔法鼓亂嚴更雷聲芳樹長月出地芝生已生法<lb/>
味樂復悦𤣥言清何因動飛轡暫使塵勞輕又開善寺<lb/>
法會詩曰兹地信閑寂清曠唯道場玉樹琉璃水羽帳<lb/>
鬱金牀紫柱珊瑚地神幢明月璫牽蘿下石磴攀桂陟<lb/>
<pb n="KR3k0003_WYG_076-9b"/>
松梁澗斜日欲隱煙生樓半藏千祀終何邁百代歸我<lb/>
皇神功照不極睿鏡湛無方法輪明智日慧海度慈航<lb/>
塵根夕未洗希霑垂露光<lb/>
梁宣帝奉迎舍利詩曰釋迦稱散體多寶號金軀白玉<lb/>
誠非比黄金良莫踰變見絶言象端異乃冥符靈知雖<lb/>
隱顯妙色豈榮枯唯當千劫後方成無價珠<lb/>
梁沈約八關齋詩曰因戒倦輪飄習障從塵染四衢道<lb/>
難闢八正扉猶掩得理未易期失路方知險迷塗既已<lb/>
<pb n="KR3k0003_WYG_076-10a"/>
復豁悟非無漸又四城門詩曰六龍既驚軫二䑕復馳<lb/>
光衰齡難慎輔暮質易凋傷又和王衞軍解講詩曰妙<lb/>
輪輟往駕寶樹未開音甘露為誰演得二摽道心眇眇<lb/>
𤣥塗曠髙義摠成林七花屏塵相八解濯芳襟<lb/>
梁庾肩吾和太子重雲殿受戒詩曰皇明執東曜帝扆<lb/>
居北辰小乗開治道大覺拯蒼民殊塗同義路分流合<lb/>
智津傳香引上德列伎進名臣連閣翻如畫圖雲更似<lb/>
真鏡山銜殿影梅梁落梵塵苑桂恒留雪天花不待春<lb/>
<pb n="KR3k0003_WYG_076-10b"/>
萬年逢瑞應千生值法身天衣初拂石豆火欲然薪重<lb/>
善終無報輕毛庶有因又詠同泰寺浮圖詩曰望園臨<lb/>
柰苑王城對鄴宫還從飛閣内遥見崛山中天衣疑拂<lb/>
石鳳翅欲淩空雲甍猶帶雨蓮井不生桐盤承雲表露<lb/>
鈴揺天上風月出琛含采天晴幡帶虹周星疑更落漢<lb/>
夢似今通我后懐初照不與伊川同方應捧馬出永得<lb/>
離塵蒙<lb/>
梁劉孝綽和昭明太子鍾山解講詩曰御鶴翔伊水攀<lb/>
<pb n="KR3k0003_WYG_076-11a"/>
馬出玉田停鑾對寶座辯論説人天淹塵資海滴照暗<lb/>
仰燈然法朋一已散笳劒儼將旋<lb/>
梁劉孝儀和昭明太子鍾山解講詩曰詔樂臨東序時<lb/>
駕出西園雖窮禮遊盛終為塵俗諠豈如𢎞七覺揚鸞<lb/>
啓四門夜氣清簫管曉陣爍郊原山風亂采眊初景麗<lb/>
文轅林開前騎騁遥曲羽旄屯煙璧浮青翠石瀨響飛<lb/>
奔迴輿下重閣降道訪真源談空匹泉涌綴藻邁彌繁<lb/>
輕生逢遇誤並作輦龍鵷<lb/>
<pb n="KR3k0003_WYG_076-11b"/>
梁釋慧令和受戒詩曰泬寥秋氣爽揺落寒林疎風散<lb/>
飛廉雀浪動昆明魚是日何為盛證戒奉皇儲願陪升<lb/>
自在神通任卷舒<lb/>
梁王筠和太子懴悔詩曰習惡歸禮懴有過稱能改聖<lb/>
德及羣生唱説信兼採翹心蕩十惡邈誠銷五罪三縳<lb/>
解智門六塵清法海超然故無著逍遥新有待<lb/>
梁王臺卿和望同泰寺浮圖詩曰朝光正晃朗湧塔標<lb/>
千丈儀鳯異靈烏金盤代仙掌積栱承雕桷高簷挂珠<lb/>
<pb n="KR3k0003_WYG_076-12a"/>
網寶地若池沙風鈴如樹響刻削生千變丹青圖萬象<lb/>
煙霞時出没神仙乍來往晨霧半層生飛幡接雲上<lb/>
周庾信和同泰寺浮圖詩曰岧岧陵大清照殿比東京<lb/>
長影臨雙闕高層出九城栱積行雲礙幡揺度鳥驚鳯<lb/>
飛如始泊蓮合似初生輪重對月滿鐸韻擬鸞聲畫水<lb/>
流全住圖雲色半輕露晚盤猶滴珠朝火更明雖連博<lb/>
望苑還接銀沙城天香下桂殿仙梵入伊笙庶聞八解<lb/>
樂方遣六塵情又詠闡𢎞二教詩曰五明教已設三元<lb/>
<pb n="KR3k0003_WYG_076-12b"/>
法復開魚書將鶴嶺清梵兩邊來香煙聚成塔花雨積<lb/>
為臺空心論佛性真氣辯仙才又登雲居寺塔詩曰重<lb/>
巒千仞塔危隥九層臺跗下雲峰出窓前風洞開躡嶺<lb/>
鐘聲度中天梵響來<lb/>
陳陰鏗開善寺詩曰鷲嶺春光遍王城野望通登臨情<lb/>
不極蕭散趣無窮鶯隨入戸樹花逐下山風棟裏歸雲<lb/>
白窓外落暉紅古石何年臥枮樹㡬春空淹留惜未及<lb/>
幽桂有芳叢又遊巴陵空寺詩曰日宫朝絶磬月殿夕<lb/>
<pb n="KR3k0003_WYG_076-13a"/>
無扉網交雙樹葉輪斷七燈輝香盡奩猶馥幡塵畫漸<lb/>
微借問將何見風氣動天衣<lb/>
陳張正見陪衡陽王遊耆闍寺詩曰甘棠聽訟罷福宇<lb/>
試登臨兔苑移飛盖王城列玳簮階荒猶累玉地古尚<lb/>
填金龍橋丹桂偃鷲嶺白雲深秋牕被旅葛夏户響山<lb/>
禽清風吹麥壟細雨濯梅林<lb/>
頌宋謝靈運無量壽佛頌曰法藏長王宫懐道出國城<lb/>
願言四十八𢎞誓拯羣生淨土一何妙來者皆清英頽<lb/>
<pb n="KR3k0003_WYG_076-13b"/>
年欲安寄乗化好晨征<lb/>
齊王融淨住子歸信門頌曰生浮命舛識罔情違業雲<lb/>
結影慧日潜暉委蛇循途極夜無歸登山小魯汎海難<lb/>
沂參珉見璧辯礫知璣迷甘未逺匪正何依又懴悔三<lb/>
業門頌曰樂由生滅患以身全業資意造事假言筌利<lb/>
名相倚榮辱兹纏燕驥匪躡銅錯徒鐫惑端風緒愛境<lb/>
旌懸不勤一至何階四禪又出家善門頌曰澡身浴德<lb/>
晦迹埋名將安寶地誰留化城道場曠謐禪逕閑清風<lb/>
<pb n="KR3k0003_WYG_076-14a"/>
飄弗響震輙徒聲嘯傲焉慮脱落何營長捐有結永寘<lb/>
無生又在家善門頌曰處塵貴不染被褐重懐珠美玉<lb/>
耀幽石曽蘭挺叢芻四民亦為之三界豈能渝諒兹親<lb/>
愛沬寧以財利拘煩流捨智寶榛路坦夷衢萬品竟何<lb/>
匹烈火樹紅趺又法門頌曰出不自戸將何由行不以<lb/>
法欲焉修之燕入楚待駿足凌河越海寄輕舟通明洞<lb/>
燭煥曽景深凝廣潤湛川流翼善開賢敷教義昭蒙啓<lb/>
惑滌煩憂功成弗有居無著淡然無執與化遊<lb/>
<pb n="KR3k0003_WYG_076-14b"/>
梁簡文帝大法頌曰若夫眇夢華胥怡然姑射服齊宫<lb/>
於𤣥扈想至理於汾陽輕九鼎於褰裳視萬乗如脱屣<lb/>
斯蓋示至公之要道未臻於出世也至於藏金玉於川<lb/>
岫棄琴瑟於大壑卑宫菲食茨堂土階彤車非巧麤裘<lb/>
靡飾斯蓋示物以儉亦未偕於出世也解網放禽穿泉<lb/>
掩胔起泣辜之澤行扇暍之慈推溝之念有如不足納<lb/>
隍之心無忘宿寤蓋所以示物以為仁亦未偕乎出世<lb/>
也甘泉啟太一之壇嵩山置奉高之邑碣石刻羨門之<lb/>
<pb n="KR3k0003_WYG_076-15a"/>
誓不夜作交門之歌斯蓋止愛久齡事存諸已篤而為<lb/>
論彌有未𢎞豈若燃智慧之炬照生死之闇出五陰之<lb/>
聚升六度之舟浮衆得之海踐不至之岸驅彼衆生同<lb/>
躋仁壽引兹具縛俱入大乗九有傾心十方草靡又𤣥<lb/>
圃園講頌曰七辯懸流雙因俱啟情遊彼岸理愜祗園<lb/>
于時藏秋仲節麗景妍晨氣含金扇霜浮玉管鳥弄鳴<lb/>
於瓊音樹葳蕤於妙葉液水穿流蓬山冩狀風生月殿<lb/>
日照槐煙辭曰析論冥空𤣥幾入道密宇清幽重關相<lb/>
<pb n="KR3k0003_WYG_076-15b"/>
藻日映金雲風揺銀草<lb/>
賛宋謝靈運聚幻賛曰幻工作同異誰復謂非真一從<lb/>
遊物過既往亦何陳謬者疑久近逺者皆自賔勿起離<lb/>
合情會無百代人又聚沬泡合賛曰水性本無泡激流<lb/>
遂聚沫即異成貌狀消散歸虚壑君子識根本安事勞<lb/>
與奪愚俗駭變化横復生欣怛又影響合賛曰影響順<lb/>
聲色資物故生理一旦揮霍去何因得象似羣有靡不<lb/>
然昧漠乎自已四色尚無本八微欲安恃<lb/>
<pb n="KR3k0003_WYG_076-16a"/>
陳江揔香賛曰海岸相傳香流大千不吹自轉將銷更<lb/>
燃縈空雜霧散迥飛煙還符戒品薫修福田又花賛曰<lb/>
池中寶花葉覆金沙逆風氣亂映水光斜散由天女賣<lb/>
乃王家若生心樹願結因牙又燈賛曰寶燈夜開影徧<lb/>
花臺煙抽細燄燼落輕灰珠慙色並月恥光來一明暗<lb/>
室若遣塵埃又幡賛曰金幡化成揺蕩相明留無定影<lb/>
散乃俱輕光分紺殿采布香城恒知自轉福與之生<lb/>
碑梁元帝荆州長沙寺阿育王像碑曰蓋聞琁璣玉衡<lb/>
<pb n="KR3k0003_WYG_076-16b"/>
穹昊所以紀物金版玉文淳精所以播氣何則咸秩社<lb/>
首義盡於寰中鑄鼎馮翊未窮於系表况復道冠萬靈<lb/>
理超千聖智周十地行圓四等變海成蘇移山入芥針<lb/>
鋒廣説藕絲見道惠音八種面門五色組鉢生華入青<lb/>
樓而吐曜金牀照采出紫殿而相輝纔度蓮河即處天<lb/>
冠之寺始遊羅衞便居堅固之林斯蓋俯應閻浮未臻<lb/>
常樂降情誘接豈窮妄相若乃境無引汲智生淺深明<lb/>
同一體惑起十重七地初刃方稱變易三達後心因窮<lb/>
<pb n="KR3k0003_WYG_076-17a"/>
智種然俱𠖇四德脱屣雙林示表金棺現焚檀椁浩浩<lb/>
焉不可知己却望五津距青蓮之洞傍臨三天帶明月<lb/>
之流<lb/>
梁劉孝儀雍州金像寺無量壽佛像碑曰昔堯乃則天<lb/>
莫能名其聖丘纔譬日無得稱其道况復欲宣五品將<lb/>
歎三法固使迦葉恥其無智龍樹羞其非辯猶聞獻蓋<lb/>
長者頌以七言無學比丘陳其百句至有九輩性生一<lb/>
身補處塵洗玉池神聞金葉樹聲繁會趙簡於是未聞<lb/>
<pb n="KR3k0003_WYG_076-17b"/>
地寶焜煌周穆之所不見昔者出城石轉還林現疾夢<lb/>
樹既沈梵花獨反猶有香杖疊衣紅爪紺髪可得崇以<lb/>
妙利顯用珍函彼彌陁感化殊攝日輪照曜月面從容<lb/>
毫散珠輝脣開異色似含微笑俱注目於瞻仰如出軟<lb/>
言咸傾耳於諦聽像復以其夕出住寺門始則映顯巖<lb/>
間猶對鷲山之禮末又徘徊閫外似救毗城之疾空中<lb/>
生樹豈曰難思火内披蓮未為多有銘曰奄有淨國寶<lb/>
應多祉葉産梵童花開釋子玉蓮交映銀荷遞起伊尹<lb/>
<pb n="KR3k0003_WYG_076-18a"/>
慙桑伯陽羞李<lb/>
梁劉勰剡縣石城寺彌勒石像碑銘曰夫道源虚寂㝠<lb/>
機通其感神理幽深𤣥德司其契是以四海將寧先入<lb/>
感鳯之寶九河方導已致應龍之書况種智圓照等覺<lb/>
徧知揚萬化於大千摛億形於法界其靈起攝誘之權<lb/>
影現戲遊之力可勝言者哉自優曇發華而金姿誕應<lb/>
娑羅變葉而塔像代興月喻論其跡隱鏡象譬其常照<lb/>
律師應法似流宣化如渇揚舲游水馳錫禹山於是捫<lb/>
<pb n="KR3k0003_WYG_076-18b"/>
虚梯漢構立棧道狀竒肱之飛車類仙叟之懸閣體高<lb/>
圖範冠采虹蜺推鑿響於霞上剖石灑於雲表信命世<lb/>
之壯觀曠代之鴻作也青艧與丹粟競采白金共紫銑<lb/>
爭輝梵王四鶴徘徊而不去帝釋千馬躑躅而忘歸<lb/>
寺碑齊王巾頭陁寺碑銘曰蓋聞挹朝夕之池者無以<lb/>
測其淺深仰蒼蒼之色者不足知其逺近况視聽之外<lb/>
若存若亡<lb/>
梁簡文帝善覺寺碑銘曰蓋聞在天成象倬彼雲漢在<lb/>
<pb n="KR3k0003_WYG_076-19a"/>
地成形嵩高惟岳蒼蒼斡運靈槎猶且去來巖巖峻極<lb/>
巫咸可以升降穆貴嬪宿植達因已於恒沙佛所經受<lb/>
記莂有緑娑婆降跡斯土行邁英皇德降華附河南望<lb/>
浮雲之瑞新野表升天之祥光前絶後建兹福地乃於<lb/>
建康之太清里建善覺寺焉大通元年龍集己酉有令<lb/>
使立碑文未獲構撰居諸不息寒暑推移軒曜夙傾前<lb/>
星次掩嵗在諏訾始得補綴何言之陋何事之隆竊等<lb/>
仲由空悲負粟之哽復異恒良終無維山之日永言纏<lb/>
<pb n="KR3k0003_WYG_076-19b"/>
纂獨咽丹心銘曰效彼毗城建斯福舎四柱浮懸九城<lb/>
靈架重欒交峙迴廊逢迓掩映花臺崔嵬蘭榭陽燧暉<lb/>
朝青蓮開夜又神山寺碑序曰天地始終愆長不極刼<lb/>
數沙塵寂寥誰辯雖鐵界銅圍如影如幻補石擎金隨<lb/>
生焰滅獨有鷲岳靈境淨土不燒螺髻金質聲聞難覩<lb/>
故髪塔喜園流名天上耆山鵠苑布跡人中自非莊嚴<lb/>
妙土吉祥福地何以標兹淨域置此伽藍皇太子殿下<lb/>
幾圓上聖智周物外澄明離日照影春星長歌安勝表<lb/>
<pb n="KR3k0003_WYG_076-20a"/>
察書之獨見馳道迴車鶩班輪而不絶<lb/>
梁簡文帝慈覺寺碑序曰竊以易表含貞記稱厚載龍<lb/>
星啓曜璧月儀天是以河外黄雲沙傍崩鹿故能發緯<lb/>
伊緒重闡劉系亦有觀津美於西漢扶風盛彼東京未<lb/>
若樊汚之邦宛葉之境休祥茂祉獨繁前跡莊姬流譽<lb/>
之所烈后業興之地南陽稱其何氏新野猶曰鄧家逖<lb/>
彼遐蹤復履今慶貴嬪金聲早振淑範增徽才實母師<lb/>
行為女楷窮兹四德洞彼六經温明内湛慈慧天發君<lb/>
<pb n="KR3k0003_WYG_076-20b"/>
綴慶璇枝聨休紫漢幸得諐無負斧任重束蕃實以契<lb/>
闊言提綢繆善誘事其從居義深則盼而叨恩作牧釁<lb/>
結幽祗一訣椒慈長違寶幄風枝弗靜陟屺何期祗奉<lb/>
儲訓謬兹刋撰夫道長業大遺範事隆嗟油素之可捐<lb/>
懼故老之難述又相宫寺碑曰真人西滅洎羅漢東遊<lb/>
五明盛士並宣北門之教四姓小臣稍罷南宫之學超<lb/>
洙泗之濟濟比舍衞之洋洋是以高簷三丈乃為祀神<lb/>
之舍連閣四周並非中官之宅雪山忍辱之草天宫陁<lb/>
<pb n="KR3k0003_WYG_076-21a"/>
樹之花四照芬吐五衢異色能令扶解説法果出妙衣<lb/>
鹿苑豈殊祗林何逺皇太子蕭緯自昔蕃邸便結善緣<lb/>
雖銀藏寡蓋金地多闕有慙四事久立五根泗川出鼎<lb/>
尚刻之罘之石㟭峨作鎮猶銘劔壁之山矧伊福界寧<lb/>
無鐫刻銘曰洛陽白馬帝釋天冠開基紫陌峻極雲端<lb/>
實惟爽塏棲心之地譬若淨土長為佛事銀鋪曜色玉<lb/>
礎金光塔如仙掌樓疑鳯皇珠生月魄鍾應秋霜鳥依<lb/>
交露幡承杏梁牕舒意蘂室度心香天琴夜下紺馬朝<lb/>
<pb n="KR3k0003_WYG_076-21b"/>
翔生滅可度離苦獲常相續有盡歸乎道場<lb/>
梁元帝善覺寺碑銘曰金盤上疏非求承露玉冩前臨<lb/>
寧資潤礎飛軒綘屏若丹氣之為霞綺井綠淺如青雲<lb/>
之入吕寶繩交映無慙紫紺之宫花臺照日有跡白林<lb/>
之地銘曰聿遵勝業代彼天工四園枝翠八水池紅花<lb/>
疑鳳翼殿若龍宫銀城映沼金鈴響風露臺含月珠幡<lb/>
拂空又鍾山飛流寺碑曰清梵夜聞風傳百常之觀寶<lb/>
鈴朝響聲揚千秋之宫同符上隴望長安之城闕有類<lb/>
<pb n="KR3k0003_WYG_076-22a"/>
偃師瞻洛陽之臺殿瞰連甍而如綺雜卉木而成帷銘<lb/>
曰雲聚峯高清風鍾徹月如秋扇花疑春雪極目千里<lb/>
平原迢遰又曠野寺碑曰雲楣膠葛桂棟隂峰刻虬龍<lb/>
於洞房倒蓮花於綺井月殿朗而相暉雪宫穆以華壯<lb/>
䡾䡾璇題虹梁生於暮雨璞璞銀牓飛觀入乎雲中銘<lb/>
曰圓璫旦暉方諸夜朗金盤曜色寶鈴成響又郢州晉<lb/>
安寺碑銘曰鳯皇之嶺芊綿映色蓮花之洞照曜増輝<lb/>
山云黄鶴疑聞天之夜響城稱却月似輕雲之霄蔽銘<lb/>
<pb n="KR3k0003_WYG_076-22b"/>
曰虹梁紫柱螭桷丹牆綺井飛棟華榱璧璫應龍若動<lb/>
威鳳疑翔玉舄霄潤金池夕光朱城却梲紫陌潛通壍<lb/>
栁朝綠江暉暝紅落霞將暮鮮雲夕布峰下陽烏林生<lb/>
隂兔分珮隔浦皇檣隱霧俱聽法鐘同觀寶聚又揚州<lb/>
梁安寺碑序曰竊以陽之有宗者莫擬於靈烏夜之有<lb/>
光者孰踰於陰兔故以日門見羲和之色月殿望奔娥<lb/>
之象而合璧迢遰丈尺猶且莫量朗鏡悠逺積空之所<lb/>
不筭復有紫川青龍之水却月朝霞之山白珪元璧餞<lb/>
<pb n="KR3k0003_WYG_076-23a"/>
瑶池之上銀闕金宫出瀛洲之下空臺四柱隨仙衣而<lb/>
俱颺寶壍三重映瑞園而涵影旃檀散馥無復圓覺之<lb/>
風地湧神翕皆成多寶之塔又攝山栖霞寺碑曰金池<lb/>
無底已通寶壍之側玉樹生風傍臨綵船之上七重欄<lb/>
楯七寶蓮花通風承露含香映日銘曰苔依翠屋樹隱<lb/>
丹楹澗浮山影山傳澗聲風來露歇日度霞輕三災不<lb/>
毁得一而貞又歸來寺碑曰幡影颺於絳臺梵聲依於<lb/>
應塔三相不留蕭蠶終壊八苦遐長燈蛾未巳銘曰鈴<lb/>
<pb n="KR3k0003_WYG_076-23b"/>
隨風振盤依露泫丹桂無枝朱楊自翦九苑萌枯三昧<lb/>
葉卷疏樹揺落翻流清淺<lb/>
梁沈約法王寺碑曰昔周師集于孟津漢兵至于垓下<lb/>
翦商肇乎兹地殪楚由乎斯域慧雲匪由觸石法雨起<lb/>
乎悲心驅之仁壽度之彼岸濟方割於有頃撲既燎于<lb/>
無邊陸旗風靡水陣雲披縈山為堞失其九天之險負<lb/>
疑為隍曾無一葦之閡昏師反接撝牧泥首掬指則河<lb/>
舟尚虚委甲則熊嶺非峻乃按兵江漢誓衆商郊因斯<lb/>
<pb n="KR3k0003_WYG_076-24a"/>
而運斗樞自兹而廓天步業隆於夏功高代殷濟横流<lb/>
而臣九服握乾綱而子萬姓眷言四海莫不來王此惟<lb/>
余宅寧止西顧臨朝夕之濬池帶長洲之茂苑藉離宫<lb/>
於漢舊因林光於秦餘迴廓敞匝複殿重起連房極睇<lb/>
周堵如雲銘曰往刼將謝災難孔多炎炎烈火淼淼洪<lb/>
波聚為丘岳散成江河俗緣浮詭真諦遐長匪因希向<lb/>
曷寄舟梁標功顯德事歸道場祁祁法衆同兹無我振<lb/>
錫經行祗林宴坐或斯寂滅或念薪火惆悵三明徘徊<lb/>
<pb n="KR3k0003_WYG_076-24b"/>
四果<lb/>
梁陸倕天光寺碑曰法雲旦聚則浸潤被乎重沙慧日<lb/>
晨登則暉光燭於有頃皇帝乃把神珠握靈鏡擊天鼔<lb/>
撞地鐘驅日月之師勒星辰之陣九流外籍五明内典<lb/>
鳥䇿餘文龍宫遺教莫不神遊房奧跡徧門牆思洞希<lb/>
微言窮名象珉階凌虚瓊籬鬱起可使龍城愧飾鴈塔<lb/>
慙珍日宇奪暉月宫掩麗昔者姬氷壽丘載紀山川之<lb/>
目丹陵負夏僅傳鄉黨之名歌酒故邑賜覆窮乎身世<lb/>
<pb n="KR3k0003_WYG_076-25a"/>
壎箎舊里高會止於當年銘曰被物如露偃民猶草解<lb/>
髫傳珠抽衣受寶化違宅火功超河岸捨我神居興兹<lb/>
靈館八襲豐殿四柱高廊並陳金璧旁建玉箱縱横雜<lb/>
樹間厠衆芳<lb/>
梁王筠開善寺碑曰妙門關鍵闢之者既難法海波瀾<lb/>
游之者未易是以軒稱俊聖堯曰欽明韶濩有美善之<lb/>
風文武致時雍之業地平天成惟事即世移風易俗匪<lb/>
止今身至如訪道峒山乗風獨逺凝神汾水窅然自喪<lb/>
<pb n="KR3k0003_WYG_076-25b"/>
或宗仰黄老之淡景慕神仙之術斯蓋不度羣生事局<lb/>
諸已篤而為論道有未𢎞薰風遹露散馥流甘璧月珠<lb/>
星聨華颺葉脩幡繞於雲根和鈴響於天外玉池動而<lb/>
揚文寶樹揺而成樂銘曰亭亭功漢耿介凌煙層甍霞<lb/>
聳飛棟星懸<lb/>
梁張綰龍樓寺碑曰蓋開井魚之不識巨海夏蟲之不<lb/>
見冬氷故知局於泥甃者未測滄溟之浩汗篤於一時<lb/>
者寧信寒暑之推移何異乎玩即世而弗悟於生死之<lb/>
<pb n="KR3k0003_WYG_076-26a"/>
流耽假樂而迷於真覺之觀銘曰識相裁萌無明重蔽<lb/>
五住次起四生無際苦海倒流業風横厲彼岸何逺津<lb/>
航絶濟輕毛易轉花水難留實逢象正悟彼生修照曜<lb/>
真法逍遥寶舟占彼勝地胥宇攸宅遥川縈帶峻矩盤<lb/>
桓霞生蓮堞風起長瀾冬室停燠夏臺増寒<lb/>
周王襃善行寺碑曰蓋聞在天成象羣星仰於北辰在<lb/>
地成形百川起於東海是知璿璣盈縮並運天樞江漢<lb/>
所宗爭環地軸塵沙日月同渤澥之輪迴百億鐵圍等<lb/>
<pb n="KR3k0003_WYG_076-26b"/>
閻浮之數量章亥步驟豈盡世界之邊<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>首忽微寧窮<lb/>
却海之筭舄牛桷力方十行之階梯兔馬渡河譬三乗<lb/>
之等級定水壊須彌之山智炬燃金剛之際敬表六和<lb/>
現沙門之進止衣乗四寸示聲聞之律儀至於千疊火<lb/>
然鵠林變色四禪災起鴿影傳輝羽林出使漢開濯龍<lb/>
之祀桑門傳譯晉處洛陽之拜京師突厥寺碑曰夫六<lb/>
合之内存乎方冊四天之下聞諸象教百億閻浮塵沙<lb/>
筭而不盡三千日月世界數而無邊至於周星夕隕漢<lb/>
<pb n="KR3k0003_WYG_076-27a"/>
宫霄夢身世梵世力減須彌應現十方分身百佛上極<lb/>
天中下窮地際轉法輪於稔國留妙象於罽賓至于善<lb/>
見神通瓶沙瑞相波斯鑄金優填雕木莫不歸依等覺<lb/>
迴向佛乗棄形骸而入道捨國城而離俗突厥大伊泥<lb/>
温木汗夏后餘基惟天所置威加窮髮兵歴無革小大<lb/>
當户左右賢王麟膠角觸之弓鷲羽射鵰之箭跨葱嶺<lb/>
之酋豪靡不從化踰天山之君長咸皆賔屬人敦信契<lb/>
國寶親鄰太祖文皇帝道被寰中化覃無外提羣品於<lb/>
<pb n="KR3k0003_WYG_076-27b"/>
萬福濟蒼生於六道大冡宰晉國公功高寅亮位隆光<lb/>
輔命司空而度地監匠人而置臬帶二條之逸陌面九<lb/>
市之通鄽圖木緹錦雕楹礱密香隨㣲雨自麗風塵幡<lb/>
雜天花常調絲竹四禪大患淨界無毁六珠芬盡法身<lb/>
常住銘曰七華妙覺三空勝境意樹已彫心猿斯靜靈<lb/>
城偃色空衣滅影索隱窮源振衣提領<lb/>
陳徐陵齊國宋司徒寺碑曰無色之外方為化城非想<lb/>
之中猶稱火宅若夫衆生無盡世界無窮芬若披蓮逺<lb/>
<pb n="KR3k0003_WYG_076-28a"/>
如散墨善財童子南行未窺目連沙門北遊不見一　一<lb/>
刹土皆由業緣萬萬僧祗終非常樂天宫蹇産猶傾四<lb/>
大之風魔殿崔嵬終懼三災之火朱樓寶塔輝煥爭華<lb/>
既義暢中土道流遐域顯黙同歸華夷俱慕自枕石漱<lb/>
流始終一槩悟智交養三十餘年春秋八十三古人云<lb/>
道存人亡法師之謂凡我門徒感風徽之緬邈傷諮悟<lb/>
之永滅敢以淺見揚德金石銘曰九流依真三乗歸佛<lb/>
道住絶跡慈還接物孰是發蒙昭我慧日攝亂以定闢<lb/>
<pb n="KR3k0003_WYG_076-28b"/>
邪以律秦皇感悟蔽理通情王孫偏解逺死滯生夫子<lb/>
之悟萬刼獨明寒暑遞易悲欣臯壤秋蓬四轉春鴻五<lb/>
響孤松獨秀德音長往節有推遷情無遺想<lb/>
梁元帝莊嚴寺僧旻法師碑曰夫宏才妙物雲液之所<lb/>
降生獨振孤標倫類之所逺絶是故隨光燭魏非折水<lb/>
之恒珍和璧入秦豈潤山之常寶僧旻法師蓋天地之<lb/>
淳精宇宙之瓌器本姓孫氏有呉開國大皇帝其先也<lb/>
法師道藹二儀德充四海含春夏之生長抱日月之貞<lb/>
<pb n="KR3k0003_WYG_076-29a"/>
明辭㫖清新置言閑逺千門萬户必臻其奧九部五時<lb/>
若指諸掌坦然夷易豁爾洞開故緇素結轍華戎延道<lb/>
晨風之鬱北林龍魚之趣深澤哲人云逝指南誰屬銘<lb/>
曰永離百非聞之寂滅茍云未樹共歸今轍方墳結構<lb/>
伽藍罷設朱火一熸青松長列又光宅寺大僧正法師<lb/>
碑曰昻昻千里孰辯騏驎之蹤汪汪萬頃誰識波瀾之<lb/>
際望之若披雲霧覩之如觀日月至乃耆年宿望蓄思<lb/>
搆疑懸鍾無盡短兵有倦猶若分旦望景履氷待日莫<lb/>
<pb n="KR3k0003_WYG_076-29b"/>
不傾河注燭虚往實歸皇帝革命受圖補天紉地轉金<lb/>
輪於忍土䇿紺馬於閻浮逸融方超圖南輟軌豈直盡<lb/>
兹相府署彼義年方當高步仙階永編金牒繁霜凝而<lb/>
旦委松風淒而暮來悲馬鳴之不反望龍樹而心哀銘<lb/>
曰澄月夜虧清氣旦卷曾巒逺岸蒼江傍緬<lb/>
梁王筠國師草堂寺智者約法師碑曰結宇山椒疏壤<lb/>
幽岫蓄雲泄雨靄映房櫳浴日涵星翻光池沼震居暇<lb/>
豫留思幽微研精經藏探求法寶香城實相之談金河<lb/>
<pb n="KR3k0003_WYG_076-30a"/>
常樂之説究竟㣲妙洞達幽𤣥掖庭為道心之宫華林<lb/>
構重雲之殿師子之座高廣於燈王聽法之筵衆多於<lb/>
方丈開寶函之奧典闡金字之微言顯證一乗宣揚三<lb/>
慧辯才無閡遊戲神通莫不皆悟無生咸知妄想隨類<lb/>
得解俱會真如銘曰形在江湖心超祗鷲思協風雲量<lb/>
包宇宙軒瞰蒼波窓承翠嶺須枕煙露掔持光景<lb/>
梁沈約比丘尼僧敬法師碑曰立言道往標情妙覺置<lb/>
想依空練心成學緼日悠長疏年緬邈風遷電改斯理<lb/>
<pb n="KR3k0003_WYG_076-30b"/>
莫違神有殊適形無異歸臨泉結慟有愴徂暉松飈轉<lb/>
蓋山雨披衣載刋貞軌永播餘徽<lb/>
梁王僧孺栖𤣥寺雲法師碑銘曰眇眇大家茫茫真樸<lb/>
多淪愛有莫辯塵濁猗歟息心言高理邈居之匪絢得<lb/>
之靡學刻情幾種厲想𤣥覺且説且定以披以握來遵<lb/>
北渚至依西岳西岳峩峩北渚迴波庭棲弱羽簷挂輕<lb/>
蘿甘麤衣惡棄厚安薄滅意囂湫寄心寥廓<lb/>
陳徐陵東陽雙林寺傅大士碑曰自修禪逺豁絶粒長<lb/>
<pb n="KR3k0003_WYG_076-31a"/>
齋非服流霞若食朝沆姜原所履天步可以為儔河流<lb/>
大屐神足宜其相比夫以連城之寶照廡之珍野老怪<lb/>
而相捐工人迷而不識昔漢皇受道欒大不臣魏祖優<lb/>
賢楊叟如客河上之老輕舉臨於孝文臺下之人高尚<lb/>
加於光武五胡内贔蒼鵞之兆未萌四海横流夷羊之<lb/>
牧匪見滴海未盡其辭懸河不窮其義伯陽之德貞枑<lb/>
紀於瀨鄉仲尼之道高碑書於魯縣亦有揚雄弟子鄭<lb/>
𤣥門人俱述清猷載刋𤣥石銘曰來儀上國抗禮承明<lb/>
<pb n="KR3k0003_WYG_076-31b"/>
妙辯無相深言不生撞鐘比説擊鼓慙英樂論天口誰<lb/>
其與京乍見仙掌爰標神足色豔浮檀香踰薝蔔噭噭<lb/>
門人承師若親寧焚軟疊弗燎香薪合窟為窆方墳以<lb/>
堙須彌巨海變灰揚塵淨土無壊靈儀自真何時踴塔<lb/>
復覩令身<lb/>
陳江總明慶寺尚禪師碑銘曰百世之上百世之下含<lb/>
章隱璞明真照假空行已無希音和寡不有耆德誰其<lb/>
繼者朗月靈懸高風獨冩又建初寺瓊法師碑曰夫智<lb/>
<pb n="KR3k0003_WYG_076-32a"/>
慧精進皆曰第一妙德淨名並稱不二若乃幹五欲之<lb/>
泥解六情之網禦寶車之跡面香城之路荷持像法汲<lb/>
引人倫惟此法師心力備矣東山北山之部貫花散花<lb/>
之句並編柳成簡題蒲就業學非全朔無待冬書師夢<lb/>
尹儒自知秋駕銘曰屑屑人世茫茫大千欲流心火意<lb/>
樹身田老驚靈籥孔惜逝川三空莫辯二諦何詮佛日<lb/>
初照慈雲不偏秋露寂滅莫繫悠然<lb/>
　<lb/>
<pb n="KR3k0003_WYG_076-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷七十六<lb/>
</p>
<p>
</p>
  </div>
</body>
</text>
</TEI>
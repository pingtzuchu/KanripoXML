<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷三</head>
    <p>
<pb n="KR3k0003_WYG_003-1a"/>
欽定四庫全書<lb/>
　藝文類聚卷三　　　　　唐　歐陽詢　撰<lb/>
　嵗時部上<hi>春秋</hi>　<hi>夏冬</hi>
　　春<lb/>
爾雅曰春為青陽一曰𤼵生<lb/>
尚書曰寅賔岀日平秩東作日中星鳥以殷仲春<lb/>
禮記月令曰孟春之月東風解凍蟄虫始振魚上冰<lb/>
獺祭魚鴻鴈來乃擇元辰天子躬耕帝耤是月也天<lb/>
<pb n="KR3k0003_WYG_003-1b"/>
氣下降地氣上騰天地和同草木萌動仲春之月桃<lb/>
始華倉庚鳴鷹化為鳩是月也𤣥鳥至之日祀于髙<lb/>
禖季春之月桐始華虹始見萍始生舟牧覆舟五覆<lb/>
五反天子始乗舟布徳行恵鳴鳩拂其羽戴勝降于<lb/>
桑<lb/>
周禮曰仲春詔后率外内命婦始蠶于北郊帥六宮之<lb/>
夫人生穜稑之種而獻之于王<lb/>
釋名曰春之為言蠢也物蠢而生<lb/>
<pb n="KR3k0003_WYG_003-2a"/>
尸子曰春為忠東方為春春動也是故鳥獸孕字草木<lb/>
華生萬物咸遂忠之至<lb/>
尚書大傳曰東方者動方也物之動也何以謂之春春<lb/>
出也物之出故謂東方春也<lb/>
周官曰羅氏仲春羅春鳥獻鳩以養老也<lb/>
易緯通卦騐曰震東方也主春分日出青氣出直震此<lb/>
正氣出也氣出右萬物半死左蛟龍出震氣不至則嵗<lb/>
中少雷萬物華而不實人民疾熱應在其衡又曰立春<lb/>
<pb n="KR3k0003_WYG_003-2b"/>
條風至雉雊雞乳氷解楊栁津春分明庶風至雷雨行<lb/>
桃李華<lb/>
毛詩曰春日載陽有鳴倉庚春日遲遲采蘩祁祁女心<lb/>
傷悲迨及公子同歸<lb/>
尚書緯曰東方春龍房位其規仁好生不賊<lb/>
荘子曰春氣𤼵而百草生正得秋而萬寳成夫春與秋<lb/>
豈得而然哉天道已行矣<lb/>
孝經緯曰周天七衡六間曰立春後十五日斗指寅為<lb/>
<pb n="KR3k0003_WYG_003-3a"/>
雨水後十五日斗指甲為驚蟄後十五日斗指卯為春<lb/>
分後十五日斗指乙為清眀後十五日斗指辰為榖<lb/>
雨<lb/>
論語曰暮春者春服既成冠者五六人童子六七人浴<lb/>
乎沂風乎舞雩詠而歸<lb/>
老子曰衆人熙熙若享太牢如登春臺<lb/>
淮南子曰春女悲秋士哀至物化矣又曰女夷鼓歌以<lb/>
司天和以養百榖禽獸草木<hi>女夷主春夏長養之神</hi>又曰孟春之<lb/>
<pb n="KR3k0003_WYG_003-3b"/>
月東宫御女青色衣青采鼓琴瑟<lb/>
説苑曰管仲曰吾窮必矣吾不能以春風風人不能以<lb/>
夏雨雨人吾窮必矣<lb/>
京房占曰春當退貪殘進柔良恤㓜孤賑不足求隠士<lb/>
則萬物應節而生隨氣而長所謂春令也又曰正月建<lb/>
寅律為太簇雞雉孳尾招揺生聚少陽解凍其氣温柔<lb/>
逆之則寒<lb/>
白虎通曰嫁娶以春何也春天地交通物始生隂陽交<lb/>
<pb n="KR3k0003_WYG_003-4a"/>
接之時也<lb/>
臨海異物志曰鶗鴂一名田鵑春三月鳴晝夜不止音<lb/>
聲自呼俗言取梅子塗其口兩邊皆赤上天自言乞思<lb/>
至當麥自熟鳴乃止耳<lb/>
漢書曰孟春之月羣居者将散行人振木鐸狥於路以<lb/>
采詩獻之太師比其音律以聞於天子<lb/>
東觀漢記曰梁鴻将之㑹稽作詩曰維季春兮華色麥<lb/>
含金兮方秀<lb/>
<pb n="KR3k0003_WYG_003-4b"/>
續漢禮儀志曰立春之日京都百官皆衣青衣立青幡<lb/>
施土牛耕人于門外又曰立春之日下寛大書曰方春<lb/>
東作敬始慎微罪殊死且勿案騐皆湏麥秋退貪殘進<lb/>
柔良<lb/>
博物志曰宋國有田夫常衣黂緼以過冬暨春東作自<lb/>
暴於日不知天下之有廣厦隩室緜纊狐貉顧其妻曰<lb/>
負日之暄人莫知者以獻吾君将有賞<lb/>
楚辭曰獻嵗發春兮汩吾南征菉蘋齊葉兮白芷生湛<lb/>
<pb n="KR3k0003_WYG_003-5a"/>
湛江水兮上有楓目極千里兮傷春心又曰開春發兮<lb/>
白日出之悠悠吾且蕩志而愉樂兮遵江夏以娱憂又<lb/>
曰王孫遊兮不歸春草生兮萋萋又曰青春受謝白日<lb/>
昭春氣奮發萬物遽<lb/>
詩晉陸機詩曰節運同可悲莫若春氣甚和風未及燠<lb/>
遺凉清且凛<lb/>
晉張協雜詩曰大昊唘東節春郊禮青祗鷹化日夜分<lb/>
雷動寒暑離飛澤洗冬條浮飇解春澌采虹纓髙雲文<lb/>
<pb n="KR3k0003_WYG_003-5b"/>
虬鳴隂池沖氣扇九垠蒼生衍四垂時至萬寳成化周<lb/>
天地移<lb/>
晉郭璞詩曰青陽暢和氣谷風穆以温英茝曄林薈昆<lb/>
虫咸唘門髙臺臨迅流四坐列王孫羽盖停雲隂翠鬰<lb/>
映玉樽<lb/>
晉顧凱之神情詩曰春水滿四澤夏雲多奇峰秋月揚<lb/>
明輝冬嶺秀寒松<lb/>
梁簡文帝春日想上林詩曰春風本自竒楊栁最相宜<lb/>
<pb n="KR3k0003_WYG_003-6a"/>
栁葉恒著地楊花好上吹處處春心動常惜光隂移西<lb/>
京董賢館南宛習都池荇間魚共樂桃上鳥相窺香車<lb/>
雲母幰駃馬黄金羈又晚春時詩曰紫蘭葉初滿嬌鶯<lb/>
弄不稀石蹲還似獸蘿長更勝衣水凍文鰩聚山暝鴉<lb/>
鳥飛渚蒲變新節巖桐長舊圍風花落未已山齋開夜<lb/>
扉又春日看梅詩曰昨日看梅樹新花已自生今旦聞<lb/>
春鳥何啻兩三聲凍解池開緑雲穿天半晴遊心不應<lb/>
動為此欲逢迎又晚日後堂詩曰慢隂通碧砌日影度<lb/>
<pb n="KR3k0003_WYG_003-6b"/>
城隅岸栁垂長葉忩桃落細跗花㽞蛺蝶粉竹翳蜻蜓<lb/>
珠賞心無與共染翰獨踟蹰又春日詩曰花開㡬千葉<lb/>
木覆數重衣蝶颺縈空儛燕作同心飛歌妖弄曲罷鄭<lb/>
女挾琴歸又春日詩曰年還樂應滿春歸思復生桃含<lb/>
可憐紫栁發斷腸青落花隨燕入遊絲帶蝶驚邯鄲歌<lb/>
管地見許欲㽞情<lb/>
梁元帝春日詩曰春還春節美春日春風過春心日日<lb/>
異春情處處多處處春芳動日日春禽變春意春已繁<lb/>
<pb n="KR3k0003_WYG_003-7a"/>
春人春不見不見懐春人徒望春光新春愁春自結春<lb/>
結詎能申欲道春園趣復憶春時人春人竟何在空爽<lb/>
上春期獨念春花落還似昔春時<lb/>
梁沈約詠春初詩曰扶道覔陽春相将共携手草色猶<lb/>
自腓林中都未有無事逐梅花空教信楊栁且復歸<lb/>
去來含情寄杯酒又春咏曰楊栁亂如絲綺羅不自<lb/>
持春草黄復綠客心傷此時青苔已結洧碧水復盈<lb/>
淇日華照趙瑟風色動燕姬襟前萬行淚故是一相<lb/>
<pb n="KR3k0003_WYG_003-7b"/>
思<lb/>
梁吴筠春詩曰春從何處来拂水復驚梅雲彰青瑣闥<lb/>
風吹承露臺美人隔千里羅帷閉不開無由得共語空<lb/>
對相思杯<lb/>
梁王僧孺寄鄉友詩曰旅心已多恨春至尚離羣翠枝<lb/>
結斜影綠水散圎文戲魚兩相顧遊鳥半藏雲何時不<lb/>
憫黙是日最思君又春思絶句詩曰雪罷枝即青氷開<lb/>
水便緑復聞黄鳥聲全作相思曲<lb/>
<pb n="KR3k0003_WYG_003-8a"/>
梁蕭子範春望古意詩曰光景斜漢宮横梁照采虹春<lb/>
情寄栁色鳥語出梅中氛氲閨裏思逶迤水上風落花<lb/>
徒入户何觧妾牀空<lb/>
梁王筠春日詩曰金堤草非舊玉池泉已新風生似牛<lb/>
角雲上若魚鱗幽閨多怨思停織坐嬌春芳華既零落<lb/>
方作向隅人<lb/>
梁蕭瑱春日貽劉孝綽詩曰澗水初流碧山櫻早𤼵紅<lb/>
新禽争弄響落蕋亂從風拂筵多軟幹映户悉花叢誰<lb/>
<pb n="KR3k0003_WYG_003-8b"/>
云相去逺垂栁對髙桐<lb/>
梁庾肩吾詩曰桃紅栁絮白照日復随風影出朱城外<lb/>
香歸青殿中水映寄生竹山横半死桐頒文知渥重搦<lb/>
札愧才空<lb/>
梁鮑泉奉和湘東王春日詩曰新燕始新歸新蝶復新<lb/>
飛新花滿新樹新月麗新輝新光新氣早新望新盈抱<lb/>
新水新綠浮新禽新聼好新景自新還新葉復新攀新<lb/>
枝雖可結新愁詎觧顔新思獨氛氲新知不可聞新扇<lb/>
<pb n="KR3k0003_WYG_003-9a"/>
如新月新盖學新雲新落連珠淚新㸃石榴裠<lb/>
梁聞人蒨春日詩曰髙臺動春色清池映日華緑葵向<lb/>
光轉翠栁逐風斜林有鳴心鳥園多奪目花相與感知<lb/>
節歎子獨離家<lb/>
周庾信詠春詩曰昨夜鳥聲春驚鳴動四隣今朝梅樹<lb/>
下定有咏花人流星浮酒泛粟瑱繞杯唇何勞一片雨<lb/>
喚作陽臺神又曰逍遥遊桂苑寂絶想桃源狹石分花<lb/>
逕長橋映水門管聲驚百鳥人衣香一園定知歡未足<lb/>
<pb n="KR3k0003_WYG_003-9b"/>
横琴坐樹根<lb/>
陳徐陵詩曰岸煙起暮色㟁水帶斜暉逕狹横枝度簾<lb/>
揺驚燕飛落花承步履流澗寫行衣何殊九芝盖薄暮<lb/>
洞庭歸<lb/>
陳江揔山庭春詩曰洗沐唯五日棲遲在一丘古楂横<lb/>
近澗危石聳前洲峯緑開河栁池紅照海榴野花寧待<lb/>
晦山蟲詎識秋人生復能㡬夜燭非長遊<lb/>
賦晉傅𤣥陽春賦曰虛心定乎昏中龍星正乎春辰嘉<lb/>
<pb n="KR3k0003_WYG_003-10a"/>
勾芒之統時宣太皥之威神素冰觧而泰液洽𤣥獺祭<lb/>
而鴈北征幽蟄蠢動萬物樂生依依楊栁翩翩浮萍桃<lb/>
之夭夭灼灼其榮繁華燁而曜野煒芬葩而揚英鵲營<lb/>
巢於髙樹燕銜泥於廣庭覩戴勝之止桑聆布榖之晨<lb/>
鳴習習谷風洋洋綠泉丹霞横嶺文虹竟天<lb/>
晉湛方生懐春賦曰夫榮彫之感人猶色象之在鏡事<lb/>
隨化而遷迴心無主而虛映眄秋林而情悲遊春澤而心<lb/>
恧雖四時之平分何陽節之清淑日婉孌以舒和氣有<lb/>
<pb n="KR3k0003_WYG_003-10b"/>
仁而無肅雷𤼵響於南山雨漸澤於四溟唘潜蟄於九<lb/>
泉収靈虵於天庭修虹煥緑以東冏幽澗泮冰而流清<lb/>
鴻飄翮於歸風燕衘泥而来征鷙鳥感仁而革性鶗鴂<lb/>
乗化而變聲麥芃芃而含秀桑藹藹而敷榮<lb/>
周庾信春賦曰宜春苑中春已歸披香殿裏作春衣新<lb/>
年鳥聲千種囀二月楊花滿路飛河陽一縣併是花金<lb/>
谷從来滿園樹一叢香草足礙人數尺遊絲即横路苔<lb/>
始綠而藏魚麥纔青而覆雉吹簫弄玉之臺鳴珮凌波<lb/>
<pb n="KR3k0003_WYG_003-11a"/>
之水移戚里之家富入新豐而酒美石榴聊泛蒲桃醱<lb/>
醅芙容玉盌蓮子金杯新芽竹笋細核楊梅綠珠捧琴<lb/>
至文君送酒来玉管初調鳴絃暫撫陽春渌水之曲對<lb/>
鳯廻鸞之舞更炙笙簧還移筝柱月入歌扇花承節鼓<lb/>
協律都尉射雉中郎停車小苑連騎長楊金鞍始被柘<lb/>
弓新張拂塵看馬埒分朋入射堂馬是天池之龍種𢃄<lb/>
乃荆山之玉梁艶錦安天鹿新綾織鳯皇三日曲水向<lb/>
河津日晚河邊多觧神樹下流杯客沙頭度水人鏤薄<lb/>
<pb n="KR3k0003_WYG_003-11b"/>
窄衫袖穿珠帖領巾百丈山頭日欲斜三晡未醉莫還<lb/>
家池中水影懸勝鏡屋裏衣香不如花<lb/>
晉夏侯湛春可樂曰春可樂兮樂東作之良時嘉新田<lb/>
之唘萊悦中疇之𤼵菑桑冉冉以奮條麥遂遂以揚秀<lb/>
澤苗翳渚原卉耀阜春可樂兮樂崇陸之可娱登夷岡<lb/>
以迥眺超矯駕乎山隅綴雜華以為盖集繁蕤以飾裳<lb/>
散風衣之馥氣納戢懐之潜芳鸚交交以弄音翠翾翾<lb/>
以輕翔招君子以偕樂擕淑人以微行<lb/>
<pb n="KR3k0003_WYG_003-12a"/>
晉王廙春可樂曰春可樂兮樂孟春之初陽冰泮渙以<lb/>
微流土冒橛而觧剛野暄卉以揮緑山葱蒨以𤼵蒼<lb/>
晉李顒悲四時曰悲春日兮悲陽澤之方宣建靈威以<lb/>
延蟄叩東震而響天布和氣之烟煴舒朗景之淑鮮雲<lb/>
興滋於秀石飇鳴柯於崇山平臯眇莽中林葱青野馬<lb/>
飛澗晨虹垂旌陽燕南徂隂鴈北征素華浩浩丹秀熒<lb/>
熒<lb/>
　　夏<lb/>
<pb n="KR3k0003_WYG_003-12b"/>
爾雅曰夏為朱明一曰長嬴<lb/>
尸子曰夏為樂南方為夏夏興也南任也是故萬物莫<lb/>
不任興蕃殖充盈樂之至也<lb/>
尚書曰申命羲叔宅南交日永星火以正仲夏鳥獸希<lb/>
革<lb/>
周書時訓曰夏至之日鹿角觧蜩始鳴大暑之日腐草<lb/>
化為螢<lb/>
禮記曰孟夏月盛徳在火天子迎夏於南郊還反行賞<lb/>
<pb n="KR3k0003_WYG_003-13a"/>
封諸侯慶賜遂行靡草死麥秋至斷薄刑決小罪仲夏<lb/>
之月天子羞以含桃先薦寢廟日長至隂陽争君子處<lb/>
必掩身無躁蟬始鳴木槿榮可以居髙眀可以逺眺望<lb/>
可以升山陵可以處臺榭季夏之月温風始至蟋蟀居<lb/>
壁鷹乃學習腐草化為螢又曰南方者夏夏之為言假<lb/>
也養之長之假之仁也<lb/>
尚書考靈曜曰火星為夏期専陽相同精感符<lb/>
易通卦騐曰離南方也主夏日中赤氣出直離此正氣<lb/>
<pb n="KR3k0003_WYG_003-13b"/>
出右萬物半死氣出左赤地千里<lb/>
詩含神霧曰曹地處季夏之位土地勁急音中徴其聲<lb/>
清以急<lb/>
太公金匱曰紂嘗以六月獵於西土𤼵民逐禽民諫曰<lb/>
今六月天務覆施地務長養今盛夏𤼵民逐禽而元元<lb/>
懸於野君踐一日之苗而民百日不食天子失道後必<lb/>
無福紂以為妖言而誅之後數月天暴風雨𤼵屋折樹<lb/>
皇覽逸禮曰夏則衣赤衣佩赤玉乗赤輅駕赤龍載赤<lb/>
<pb n="KR3k0003_WYG_003-14a"/>
旗以迎夏於南郊其祭先黍與雞居眀堂正廟唘南户<lb/>
孝經緯周天七衡六間曰榖雨後十五日斗指戊東南<lb/>
維為立夏後十五日斗指已以為小滿<lb/>
管子曰夏至而麥熟天子祀太宗其盛以麥榖之始也<lb/>
淮南子曰孟夏之月南宫御女赤色赤衣吹竽笙又曰<lb/>
鄒衍事燕恵王盡忠左右譛之王繫之仰天而哭夏五<lb/>
月為之下霜又陽氣為火隂氣為水水勝故夏至温火<lb/>
勝故夏至燥八尺之表景修尺五寸景修則隂氣勝短<lb/>
<pb n="KR3k0003_WYG_003-14b"/>
則陽氣勝隂氣勝則為水陽氣勝則為旱<lb/>
文子曰政失於夏熒惑逆行夏政不失降雨時<lb/>
續漢書律厯志曰日行南陸謂之夏<lb/>
蔡邕獨斷曰夏至隂氣始起麋鹿觧角故寢兵鼓身欲<lb/>
寧志欲静故不聼事<lb/>
續漢禮儀志曰夏至日浚井改水冬至日鑚燧改火<lb/>
五經通義曰夏至隂始動未逹故寢兵鼔不設政事所<lb/>
以助隂氣也易曰先王以至日閉闗后不省方以此助<lb/>
<pb n="KR3k0003_WYG_003-15a"/>
之<lb/>
楚辭曰滔滔孟夏草木莽莽又曰収恢台之孟夏<lb/>
詩晉郭璞詩曰羲和騁丹衢朱眀赫其猛融風拂晨霄<lb/>
陽精一何冏閒宇静無娱端坐愁日永<lb/>
晉李顒詩曰炎光燦南溟溽暑融三夏黮䨴重雲䕃砰<lb/>
稜震靁吒<lb/>
宋顔延之夏夜呈從兄散騎詩曰炎天方埃鬰暑晏闋<lb/>
塵紛獨静闕隅座臨堂對星分側聴風薄木遥睇月開<lb/>
<pb n="KR3k0003_WYG_003-15b"/>
雲夜蟬當夏急隂虫先秋聞嵗候初過半荃蕙豈久芬<lb/>
齊謝朓出下館詩曰麥候始清和涼雨銷炎燠紅蓮揺<lb/>
弱荇丹藤繞新竹物色盈懐抱方駕娱耳目<lb/>
梁蕭子範夏夜獨坐詩曰節序值徂炎兹宵在三伏馮<lb/>
軒佇涼氣中庭倦煩燠寂寞對空窻清疎臨夜竹虫音<lb/>
亂階草螢光繞庭木簾月度斜暉風花起餘馥一傷年<lb/>
志罷長嗟逝波速<lb/>
賦晉傅𤣥述夏賦曰四月惟夏運臻正陽和氣穆而扇<lb/>
<pb n="KR3k0003_WYG_003-16a"/>
物麥含露而飛芒清徴泛於琴瑟朱鳥感於炎荒鹿觧<lb/>
角於中野草木蔚其條長<lb/>
梁江淹四時賦曰至炎雲峯起芳樹未移臯蘭生坂朱<lb/>
荷出池憶上國之綺樹想金陵之蕙枝<lb/>
晉李顒悲四時賦曰悲炎節之赫曦覽祝融之御轡遊<lb/>
井耀兮南離晞辰凱之長吹䕃緑栁之揚枝雲欝律以<lb/>
泉涌雨淋灕而方簁奮駭霆之奔礚舒驚電之横摛<lb/>
　　秋<lb/>
<pb n="KR3k0003_WYG_003-16b"/>
爾雅曰秋為白藏一曰収成<lb/>
禮記曰孟秋之月凉風至白露降寒蟬鳴鷹乃祭鳥仲<lb/>
秋之月鴻雁来𤣥鳥歸羣鳥養羞季秋之月鴻雁来賔<lb/>
雀入大水為蛤菊有黄華豺乃祭獸<lb/>
尸子曰秋為禮西方為秋秋肅也萬物莫不禮肅敬之<lb/>
至也<lb/>
毛詩曰秋日淒淒百卉具腓又曰一日不見如三秋兮<lb/>
春秋考異郵曰立秋趣織鳴<lb/>
<pb n="KR3k0003_WYG_003-17a"/>
尚書曰分命和仲宅西曰昧谷寅餞納日平秩西成宵<lb/>
中星虛以殷仲秋<lb/>
周書時訓曰立秋之日凉風至後五日白露降後五日<lb/>
寒蜩鳴凉風不至國無嚴政白露不降民多欬病寒蜩<lb/>
不鳴人臣力爭白露之日鴻雁来後五日𤣥鳥歸後五<lb/>
日羣鳥養羞鴻雁不来逺人背叛𤣥鳥不歸室家離散<lb/>
羣鳥不羞臣下驕慢秋分之日雷乃始収後五日蟄虫<lb/>
坯户後五日水始涸雷乃不収諸侯淫汰蟄虫不坯民<lb/>
<pb n="KR3k0003_WYG_003-17b"/>
靡有賴水不始涸介虫為害<lb/>
周官曰司裘掌為太裘以供王祀天之服仲秋獻良裘<lb/>
季秋獻功裘又曰籥章掌仲秋擊土鼓龡豳詩以迎寒<lb/>
皇覽逸禮曰秋則衣白衣佩白玉乗白輅駕白駱載白<lb/>
旗以迎秋於西郊<lb/>
詩含神霧曰秦地處仲秋之位男懦弱女髙膫白色秀<lb/>
身音中商其言舌舉而仰聲清以揚<lb/>
文子曰日月欲眀浮雲盖之叢蘭欲茂秋風敗之<lb/>
<pb n="KR3k0003_WYG_003-18a"/>
淮南子曰孟秋之月西宫御女白色衣白采撞白鐘其<lb/>
兵鉞其畜狗八月官尉其樹柘九月官候其樹槐<lb/>
漢書曰孫實為京兆尹以立秋日署侯文為東部督郵<lb/>
入見敕曰今鷹隼始擊當從天氣取姦惡以成嚴霜之<lb/>
誅掾部其有人乎<lb/>
尚書考靈曜曰虛星為秋候昴為冬期隂氣相佐徳乃<lb/>
不邪子助母収母合子符<hi>虛星北方宿也昴星西方宿也隂稱母也</hi>
續漢禮儀志曰立秋之日白郊畢始揚武斬牲於郊東<lb/>
<pb n="KR3k0003_WYG_003-18b"/>
門以薦陵廟其儀乘輿御戎輅白馬朱鬛騁執弩射牲<lb/>
牡以鹿麛太宰令謁者各一人載獲車馳駟送陵廟還<lb/>
宫遣使者齎束帛以賜武官肆兵習戰陣之儀斬牲之<lb/>
禮名曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>劉<lb/>
世説曰張季鷹辟齊王東曹掾在洛見秋風起因思吴<lb/>
<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>菜羮鱸魚膾曰人生貴適志耳何能從宦數千里以<lb/>
要名爵遂命駕便歸俄而齊王敗時人皆謂之為見幾<lb/>
而作<lb/>
<pb n="KR3k0003_WYG_003-19a"/>
楚辭曰秋風兮蕭蕭舒芳兮振條又曰悲哉秋之為氣<lb/>
也蕭瑟兮草木揺落而變衰憭慄兮若在逺行登山臨<lb/>
水兮送将歸泬寥兮天髙而氣清寂惨兮収潦而水清<lb/>
又曰嫋嫋兮秋風洞庭波兮木葉下又曰皇天平分四<lb/>
時兮竊獨悲此凛秋白露既降下百草兮淹離披此梧<lb/>
楸又曰秋既先戒之以白露冬又申之以嚴霜<lb/>
風土記曰鳴鶴戒露白鶴也此鳥性儆至八月白露降<lb/>
即髙鳴相儆<lb/>
<pb n="KR3k0003_WYG_003-19b"/>
詩晉左思雜詩曰秋風何烈烈白露為朝霜柔條旦夕<lb/>
勁緑葉日夜黄眀月出雲崖皎皎流素光披軒臨前庭<lb/>
嗷嗷晨雁翔<lb/>
晉孫綽詩曰蕭瑟仲秋月飇唳風雲髙山居感時變逺<lb/>
客興長謡疎林積凉風虛岫結凝霄湛露灑庭林宻葉<lb/>
辭榮條撫葉悲先落攀松羡後凋<lb/>
晉江逌詩曰祝融觧炎轡蓐収起涼駕髙風催節變凝<lb/>
露督物化長林悲素秋茂草思朱夏鳴雁薄雲嶺蟋蟀<lb/>
<pb n="KR3k0003_WYG_003-20a"/>
吟深榭寒蟬向夕號驚颷激中夜<lb/>
宋孝武初秋詩曰夏盡炎氣微火息凉風生緑草未傾<lb/>
色白露已盈庭逺視秋雲𤼵近聼寒蟬鳴運移吟物化<lb/>
川上感余情又秋夜詩曰局景薄西隅升月照東垂肅<lb/>
肅風盈幙泫泫露傾枝側聞飛壺急坐見河宿移覩辰<lb/>
念節變感物矜乖離<lb/>
宋謝恵連懐秋詩曰平生無志意少小嬰憂患如何乗<lb/>
苦心矧復值秋晏皎皎天月眀奕奕河宿爛蕭瑟含風<lb/>
<pb n="KR3k0003_WYG_003-20b"/>
蟬寥唳度雲雁寒商動清閨孤燈曖幽幔耿介繁慮積<lb/>
展轉長宵半夷險難豫謀倚伏昧前筭未知古人心且<lb/>
從性所玩賓至可命觴朋来當染翰頽魄不再圓傾羲<lb/>
無兩旦金石終銷毁丹青暫彫換各勉𤣥髪歡無貽白<lb/>
首歎<lb/>
宋南平王劉鑠歌詩曰昊天清且髙秋氣𤼵初涼白露<lb/>
下微津眀月流素光凝烟泛城闕凄風入軒房朱華先<lb/>
零落緑草就芸黄纎羅還篋笥輕紈改衣裳<lb/>
<pb n="KR3k0003_WYG_003-21a"/>
宋鮑照秋日詩曰枯枝葉易零疲客心易驚今兹亦何<lb/>
早已聞絡緯鳴廻風滅且起卷蓬息復征悽悽簟上寒<lb/>
慄慄帳裏清物色延暮思霜露逼朝榮白楊方蕭瑟長<lb/>
歎從此生<lb/>
宋湯恵休歌詩曰秋風嫋嫋入曲房羅帳含月思心傷<lb/>
蟋蟀夜鳴斷人腸長夜思君心飛揚他人相思君相忘<lb/>
錦衾瑶席為誰芳又歌思引曰秋寒依依風過河白露<lb/>
蕭蕭洞庭波思君末光光已滅眇眇悲望如思何<lb/>
<pb n="KR3k0003_WYG_003-21b"/>
梁簡文帝秋詩曰羽翣晨猶動珠汗晝恒揮秋風忽嫋<lb/>
嫋向夕引涼歸浮隂即染浪清氣始乗衣卷幌通河色<lb/>
開忩引月暉晚花䦨下照疎螢簟上飛直置猶如此何<lb/>
况送將歸又秋夜詩曰髙秋度函谷墜露下芳枝緑潭<lb/>
倒雲氣青山衘月規花心風上轉葉影樹中危外遊獨<lb/>
千里夕歎誰共知又秋夜詩曰螢飛夜的的虫思夕喓<lb/>
喓輕露沾懸井浮烟入綺寮檐重月沒早樹宻風聲饒<lb/>
池蓮翻罷葉霜篠生寒條端坐彌兹漏離憂積此宵又<lb/>
<pb n="KR3k0003_WYG_003-22a"/>
秋晚詩曰浮雲出東嶺落日下西江促隂横隠壁長暉<lb/>
斜度忩亂霞圓緑水細葉影飛缸<lb/>
梁蕭曄奉和詩曰副君乗夏景臨秋坐北宮杏梁照初<lb/>
月蓮池引夕風清暉同藻井流香入綺籠鵲聲時徙樹<lb/>
螢光乍滅空涼氛散簟席露色變林叢<lb/>
梁范雲贈俊公道人詩曰秋蓬飄秋甸寒藻泛寒池風<lb/>
條振風響霜葉斷霜枝幸及清光滿無使眀月虧月虧<lb/>
君不来相期竟悠哉<lb/>
<pb n="KR3k0003_WYG_003-22b"/>
梁沈約秋夜詩曰月落宵向分紫烟鬰氛氲曀曀螢入<lb/>
霧離離雁出雲巴童闇理瑟漢女夜縫裙新知樂如是<lb/>
久要詎相聞<lb/>
梁庾肩吾奉和便省餘秋詩曰前對金精坂傍臨圓水<lb/>
池照影礙浮葉看山通廻枝雁行連霧盡雨足帶雲移<lb/>
梁吴筠秋念詩曰團團珠暉轉炤炤漢隂移箕風入桂<lb/>
露壁月滿瑶池樹青草未落蟬凉葉已危還深長夜想<lb/>
顧憶臨卭巵芳杜果蕪沒纓帶欲何為<lb/>
<pb n="KR3k0003_WYG_003-23a"/>
梁鮑泉秋日詩曰露色已成霜梧楸欲半黄燕去櫩恒<lb/>
静蓮寒池不香夕烏飛向月餘蚊聚逐光旅情恒自苦<lb/>
秋夜漸應長<lb/>
賦晉潘岳秋興賦序曰晉十有四年余春秋三十有二<lb/>
始見二毛以太尉掾寓直于散騎之省髙閣連雲陽景<lb/>
罕曜珥蟬冕而襲紈綺之士此焉遊處僕野人也偃息<lb/>
不過茆屋茂林之下談話不過農夫田父之客攝官承<lb/>
乏猥厠朝列夙興晏寢匪遑底寧譬猶池魚籠鳥而有<lb/>
<pb n="KR3k0003_WYG_003-23b"/>
江湖山藪之思於是染翰操紙慨然而賦于時秋也故<lb/>
以秋興命篇其辭曰四運忽其代序兮萬物紛以廻薄<lb/>
覽華蒔之時育兮察盛衰之所託感冬索以春敷嗟夏<lb/>
茂而秋落雖末事之滎悴兮伊人情之美惡嗟秋日之<lb/>
可哀兮諒無愁而不盡野有歸燕隰有翔隼遊氛朝興<lb/>
槁葉夕殞於是乃屏輕箑釋纎絺藉莞蒻御祫衣庭樹<lb/>
槭以灑落勁風戾而吹帷蟬嘒嘒以寒吟鴈飄飄而南<lb/>
飛天晃朗而彌髙日悠揚而浸微何微陽之短晷覺凉<lb/>
<pb n="KR3k0003_WYG_003-24a"/>
夜之方永月朣朧以含光露淒清以凝冷熠燿粲於階<lb/>
闥兮蟋蟀鳴於軒屏聼離鴻之晨吟望流火之餘景宵<lb/>
耿介而不寐兮獨展轉於華省悟嵗時之遒盡兮慨俛<lb/>
首而自省班鬂髟以承弁兮素髪䬃以垂領且歛袵以<lb/>
歸来兮忽投紱以髙厲耕東臯之沃壤兮輸黍稷之餘<lb/>
税逍遥乎山川之阿放曠乎人間之世優哉游哉聊以<lb/>
卒嵗<lb/>
晉盧諶感運賦曰朱眀送夏白藏迎秋微涼漸屆溽暑<lb/>
<pb n="KR3k0003_WYG_003-24b"/>
日収氣㶑㶑而浸冷霜微微而日華翠葉紛以朝落朱<lb/>
花惨以夕捐<lb/>
晉江逌述歸賦曰時運逝其何速素秋奄以告季虛栁<lb/>
中於昏日羲和宿于房位微霜淒其薄入凝露粲其朝<lb/>
墜林飄飄以灑葉隰芒芒而摧穟菊𤼵華於髙丘鴈辭<lb/>
北以南莅<lb/>
宋袁淑秋晴賦曰是月也聲晷合朝夜分霆収耀虹戢<lb/>
文炎都褰埃旻㝢滌氛曵悲泉之凝霧轉絶垠之嚴雲<lb/>
<pb n="KR3k0003_WYG_003-25a"/>
宋沈勃秋羇賦曰於時朱雲弛辰金祗御嵗菊圖縟於<lb/>
園沼橘倒飾於池例草改貎而傾蕡林伐状而揺蔕潭<lb/>
㶑氣而威荷露危光而嚴蕙<lb/>
梁簡文帝秋興賦曰秋何興而不盡興何秋而不傷傷<lb/>
二情之本背更同来而匪方復有登山望别臨水送歸<lb/>
洞庭之葉初下塞外之草前衰攸征人與行子必承臉<lb/>
而沾衣紛吾閒居有怡優游多暇乃息書幌之勞以命<lb/>
北園之駕爾乃從玩池曲遷坐林間淹留而䕃丹岫徘<lb/>
<pb n="KR3k0003_WYG_003-25b"/>
徊而搴木蘭為興未已升彼懸崖臨風長想馮髙俯窺<lb/>
察游魚之息澗憐驚禽之換枝聼夜籖之響殿聞懸魚<lb/>
之扣扉將據梧於芳杜欲留連而不歸又臨秋賦曰火<lb/>
歇兮秋氣生風起兮秋潦清覽時興而自得聊飛轡而<lb/>
娱情遵二條之廣路背九仞之髙城爾乃登長坂息余<lb/>
驥攬筆舒情沈吟属思草色雜而香同樹影齊而花異<lb/>
遥峯迢遞縈沙斷絶雲出山而相似水含天而難别<lb/>
梁江淹四時賦曰及夫秋風一至白露團團眀月生波<lb/>
<pb n="KR3k0003_WYG_003-26a"/>
螢光迎寒眷庭中之梧楸念機上之羅紈<lb/>
晉夏候湛秋可哀曰秋可哀兮哀秋日之蕭條火廻景<lb/>
以西流天既清而氣髙壤含素霜山結𤣥霄月延路以<lb/>
增夜日遷行以収暉屏絺綌於篋笥納綸縞以授衣秋<lb/>
可哀兮哀新物之陳蕪綢篠朔以歛稀宻葉摵以隕疎<lb/>
雁擢翼於太清燕蟠形乎榛墟秋可哀兮哀良夜之遥<lb/>
長月翳翳以隠雲時籠籠以投光映前軒之疎幌炤後<lb/>
帷之閒房拊輕衾而不寐臨虛檻而褰裳感時邁以興<lb/>
<pb n="KR3k0003_WYG_003-26b"/>
思情愴愴以含傷又秋夕哀曰秋夕兮遥長哀心兮永<lb/>
傷結帷兮中宇屣履兮閒房聼蟋蟀之潜鳴覩鴻雁之<lb/>
雲翔尋修廡之飛檐覽眀月之流光木蕭蕭以被風階<lb/>
縞縞以受霜玉機兮環轉四運兮驟遷衘恤兮迄今忽<lb/>
將兮渉年日往兮哀深嵗暮兮思繁<lb/>
晉湛方生秋夜賦曰悲九秋之為節物凋悴而無榮嶺<lb/>
頽鮮而殞緑木傾柯而落英履代謝以惆悵覩揺落而<lb/>
興情信臯壤而感人樂未畢而哀生秋夜清兮何秋夕<lb/>
<pb n="KR3k0003_WYG_003-27a"/>
之轉長夜悠悠而難極月皎皎而停光播商氣以清温<lb/>
扇髙風以革凉水激波以成漣露凝結而為霜凡有生<lb/>
而必凋情何感而不傷苟靈符之未虛孰兹戀之可忘<lb/>
何天懸之難釋思假暢之冥方拂塵襟於𤣥風散近滯<lb/>
於老荘攬逍遥之宏維總齊物之大綱同天地於一指<lb/>
等太山於毫芒萬慮一時頓渫情累豁焉都㤀物我冺<lb/>
然而同體豈復夀夭於彭殤<lb/>
宋謝琨秋夜長曰秋夜長兮雖欣長而悼速送晨暉於<lb/>
<pb n="KR3k0003_WYG_003-27b"/>
西嶺迎夕景於東谷夜既分而氣髙風入林而傷緑燕<lb/>
翩翩以辭宇雁邕邕而南属<lb/>
宋蘓彦秋夜長曰晨暉電流以西逝閒宵漫漫其未央<lb/>
牛女隔河以延佇列宿雙景以相望輕雲飄霏以籠朗<lb/>
素月披曜而舒光時禽鳴於庭栁節虫吟於户堂零葉<lb/>
紛其交萃落英䬃以散芳覩遷化之遒邁悲榮枯之靡<lb/>
常貞松隆冬以擢秀金菊吐翹以凌霜<lb/>
宋何瑾悲秋夜曰欣莫欣兮春日悲莫悲兮秋夜伊秋<lb/>
<pb n="KR3k0003_WYG_003-28a"/>
夜之可悲増沉懐於逺情歎授衣於豳詩感蕭瑟於宋<lb/>
生天寥廓兮髙褰氣凄肅兮厲清燕泝隂兮歸飛雁懐<lb/>
陽兮寒鳴霜凝條兮漼漼露霤葉兮泠泠<lb/>
宋伏系之秋懐曰夫景宇肅澄風髙木歛淒氣夕衰零<lb/>
露晨湛澤収潤而草枯葉驟墜而庭掩雁偕来以希陽<lb/>
燕遊逝而投險豈微物之足懐傷頽齡之告漸<lb/>
　　冬<lb/>
爾雅曰冬為𤣥㝠一曰安寧<lb/>
<pb n="KR3k0003_WYG_003-28b"/>
禮記曰孟冬之月水始氷地始凍雉入大水為蜃虹藏<lb/>
不見仲冬之月氷益壮地始坼鶡鳥不鳴虎始交荔挺<lb/>
出丘蚓結麋角觧日短至季冬之月雁北向鵲始巢雉<lb/>
雊雞乳日窮于次月窮於紀星廻于天<lb/>
尚書大傳曰北方者物之伏方也何以謂之冬冬中也<lb/>
物方藏於中也故曰北方冬也<lb/>
尚書曰申命和叔宅朔方曰幽都平在朔易日短星昴<lb/>
以正仲冬<lb/>
<pb n="KR3k0003_WYG_003-29a"/>
周書時訓曰小寒之日雁北鄉又五日鵲始巢又五日<lb/>
雉始雊雁不北鄉民不懐生鵲不始巢國不安寧雉不<lb/>
始雊國乃大水大寒之日雞始乳又五日鷙鳥厲疾又<lb/>
五日水澤腹堅雞不乳淫女亂男鷙鳥不厲國不除兵<lb/>
水澤不腹堅言乃不從<lb/>
逸禮曰冬則衣黒衣佩𤣥玉乘𤣥輅駕鐵驪載𤣥旂以<lb/>
迎冬于北郊其祭先豕居眀堂後廟唘北户<lb/>
毛詩曰冬日烈烈飄風𤼵𤼵<lb/>
<pb n="KR3k0003_WYG_003-29b"/>
易緯通卦驗曰冬至之日見雲送迎從下鄉来嵗美民<lb/>
人和不疾疫無雲送迎徳薄嵗惡故其雲赤者旱黒者<lb/>
水白者為兵黄者有土功諸從日氣送迎此其傚也又<lb/>
曰立冬不周風至水始氷薺麥生燕雀入水為蛤<lb/>
太公金匱曰夏桀之時以十月𤼵民鑿山穿陵通於河<lb/>
民諫曰孟冬鑿山穿陵是泄天氣發地之藏天子失道<lb/>
後必有敗桀殺之朞年岑山崩為大澤湯率諸侯伐之<lb/>
京房占曰春冬乾王不周風用事人君當興邊兵治城<lb/>
<pb n="KR3k0003_WYG_003-30a"/>
郭行刑斷獄訟繕宮殿<lb/>
漢書曰冬民既入婦人同巷相從夜績一月得四十五<lb/>
日必相從者所以省費燎火同巧拙而合習俗也<lb/>
魏畧曰董遇好學人從學者遇不肯教云當先讀書百<lb/>
遍而義自見從學者云苦渴無日遇曰當以三餘冬者<lb/>
嵗之餘雨者晴之餘夜者日之餘<lb/>
五經通義曰冬至陽氣萌隂陽交精始成萬物氣微在<lb/>
下不可動泄<lb/>
<pb n="KR3k0003_WYG_003-30b"/>
桓譚新論曰太原郡民以隆冬不火食五日雖有病緩<lb/>
急猶不敢犯為介子推故也<lb/>
續漢禮儀志曰立冬之日夜漏未盡五刻京都百官皆<lb/>
衣皁迎氣北郊<lb/>
詩晉張華冬初嵗小㑹詩曰日月不留四氣廻周節慶<lb/>
代序萬國同休庶尹羣后奉夀升朝我有嘉禮式宴百<lb/>
寮又雜詩曰晷度随天運四時互相承東壁正昏中固<lb/>
隂寒節升繁霜降當夕悲風中夜興朱火青無光蘭膏<lb/>
<pb n="KR3k0003_WYG_003-31a"/>
坐自凝重衾無煖氣挾纊如懐氷伏枕終遥昔寤言莫<lb/>
予應永思慮崇替慨然獨撫膺<lb/>
晉陳新塗妻李氏冬至詩曰靈象尋數廻四氣平運散<lb/>
隂律鼓微陽大眀唘修旦感與時来興心随逝化歎式<lb/>
宴集中堂賔客盈期館<lb/>
晉曹毗詠冬詩曰緜邈冬夕永凛厲寒氣升離葉向晨<lb/>
落長風振條興夜静輕響起天清月暉澄寒水盈渠結<lb/>
素霜竟櫩凝今載忽已暮来紀奄復仍<lb/>
<pb n="KR3k0003_WYG_003-31b"/>
宋謝靈運嵗暮詩曰殷憂不能寐苦此夜難頽眀月照<lb/>
積雪朔風勁且哀運往無淹物逝年覺易催又彭城宮<lb/>
中直感嵗暮詩曰草草眷徂物契契矜嵗殫楚艶起行<lb/>
戚吴趨絶歸懽修𢃄緩舊裳素鬢改朱顔晚暮非獨已<lb/>
鳴鶗歇春蘭<lb/>
宋鮑照冬至詩曰景移風度改日至晷廻換眇眇負霜<lb/>
鶴皎皎帶雲雁長河結瓓玕層氷如玉岸又冬日詩曰<lb/>
嚴風亂山起白日欲還次重霧蔽窮天夕隂晦寒地瀚<lb/>
<pb n="KR3k0003_WYG_003-32a"/>
海有歸潮衰容不還穉令君且安歌無念老将至<lb/>
謝靈運詠冬詩曰七宿乗運曜三星與時滅履霜氷彌<lb/>
堅積寒風愈切繁雲起重隂廻飇流輕雪園林粲斐皓<lb/>
庭除秀皎潔墀𤨏有凝汙逹衢無通轍<lb/>
梁簡文帝大同十年十月戊寅詩曰喧塵是時息静坐<lb/>
對重巒冬深栁條落雪後桂枝殘星眀霧色盡天白雁<lb/>
行單雲飛乍想閣氷結逺疑紈晚橘隠重屏枯藤帶廻<lb/>
竿荻隂連水氣山峯染月寒又𤣥圃寒夕詩曰洞門扉<lb/>
<pb n="KR3k0003_WYG_003-32b"/>
未掩金壺漏已催曛烟生澗曲暗色起林隈雪花無有<lb/>
蔕氷鏡不安臺堦楊始倒挿浦桂半新栽陳根委落蕙<lb/>
細蘂發香梅雁去銜蘆上猨戲繞枝来又大同十一月<lb/>
庚戌詩曰兹園植藝積山谷久紆威直興轉多緒真事<lb/>
亦因依是節嚴冬暮寒雲掩落暉逺聞風瑟瑟亂視雪<lb/>
霏霏浪起川難渡林深人至稀山禽背逕走野鳥歴塘<lb/>
飛<lb/>
梁庾肩吾嵗盡詩曰嵗序已云殫春心不自安聊開栢<lb/>
<pb n="KR3k0003_WYG_003-33a"/>
葉酒試奠五辛盤金薄圖神燕朱泥印鬼丸梅花應可<lb/>
折倩為雪中看<lb/>
北齊邢子才冬日傷志詩曰昔時惰遊士任性少矜裁<lb/>
朝馳馬腦勒夕衘熊耳杯折花贈淇水撫瑟望叢臺繁<lb/>
華夙昔改衰病一時来重以三冬月愁雲聚復開天髙<lb/>
日色淺林勁鳥鳴哀終風激簷宇餘雪滿條枚遨遊昔<lb/>
宛洛踟蹰今草萊時事方去矣撫已獨懐哉<lb/>
周王褒和殷廷尉嵗暮詩曰嵗晚悲窮律他鄉念索居<lb/>
<pb n="KR3k0003_WYG_003-33b"/>
寂寞灰心盡摧殘生意餘産空交道絶財殫宻親疎空<lb/>
悲趙壹賦還著虞卿書<lb/>
賦晉陸機感時賦曰悲夫冬之為氣亦何<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>懔以蕭索<lb/>
天悠悠其彌髙霧鬰鬰而四幕夜緜邈其難終日晼晚<lb/>
而易落伊夫時之方惨曷萬物之能歡猨長嘯於林杪<lb/>
鳥髙鳴於雲端矧余情之含瘁恒覩物而増酸歴四時<lb/>
以迭感悲此嵗之已寒撫傷懐以嗚咽望永路而汍瀾<lb/>
梁江淹四時賦曰至於冬隂北邊永夜不曉平蕪際海<lb/>
<pb n="KR3k0003_WYG_003-34a"/>
千里飛鳥何嘗不夢帝城之阡陌故鄉之臺沼<lb/>
晉陸雲嵗暮賦曰顓頊御時𤣥冥統官淪重陽於潜户<lb/>
兮嚴積隂於司寒堅氷涸於川底兮白雪隕於雲端時<lb/>
凛戾其可悲兮氣蕭索以傷心悽風愴其鳴條落葉翻<lb/>
而灑林獸藏丘而絶迹兮鳥攀木而棲音山振枯於層<lb/>
嶺兮人懐惨於重襟<lb/>
梁蕭子雲嵗暮直廬賦曰日躔女度嵗華云暮衡輕炭<lb/>
燥權重泉涸藏𤣥武於大隂蟄螣虵於髙霧日臨圭而<lb/>
<pb n="KR3k0003_WYG_003-34b"/>
易落晷中<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>而南傃凝寒氣於廣庭洞層隂於端庫風<lb/>
餮切而晚作雲滄浪而晦景霰的皪於彤庭霙葳蕤於<lb/>
丹屏韜罘罳之飛棟沒屠蘓之髙影始飄舞於圓池終<lb/>
停華於方井<lb/>
晉傅𤣥大寒賦曰五行倐而竟騖兮四節紛而電逝諒<lb/>
暑往兮寒來十二月而成嵗日月㑹於析木兮重隂凄而<lb/>
増肅彩虹藏於虛廓兮鱗介潜而長伏若乃天地凛冽<lb/>
庶極氣否嚴霜夜結悲風晝起飛雪山積蕭條萬里百<lb/>
<pb n="KR3k0003_WYG_003-35a"/>
川咽而不流兮氷凍合於四海扶木憔悴於湯谷若華<lb/>
零落於濛氾<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_003-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷三<lb/>
</p>
<p>
</p>
  </div>
</body>
</text>
</TEI>
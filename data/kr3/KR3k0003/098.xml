<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷九十八</head>
    <p>
<pb n="KR3k0003_WYG_098-1a"/>
欽定四庫全書<lb/>
　藝文類聚卷九十八　　　唐　歐陽詢　撰<lb/>
　祥瑞部上<hi>祥瑞木芝</hi>　<hi>慶雲/龍</hi>　<hi>甘露/麟</hi>　<hi>木連理</hi>
　　祥瑞<lb/>
風角占曰福先見曰祥<lb/>
字林曰禎祥也福也<lb/>
禮記曰麟鳳龜龍謂之四靈四靈以為畜則獸不狘又<lb/>
曰聖王用民必順使無水旱昆蟲之災民無凶飢妖孽<lb/>
<pb n="KR3k0003_WYG_098-1b"/>
之疾天不愛其道地不愛其寳人不愛其情是以天降<lb/>
甘露地出醴泉山出器車<hi>山出銀甕丹甑之器及人象車也</hi>河出馬圗<lb/>
鳳皇麒麟皆在郊藪龜龍在宫沼其餘鳥獸之卵胎皆<lb/>
可俯而窺也則是無故先王能修禮以逹義體信以逹<lb/>
順此順之實也<lb/>
白虎通曰天下太平符瑞所以來至者以為王者承天<lb/>
順理調和隂陽隂陽和萬物序休氣充塞故符瑞竝臻<lb/>
皆應徳而至徳及天即斗極明日月光甘露降徳至地<lb/>
<pb n="KR3k0003_WYG_098-2a"/>
即嘉禾生蓂莢起徳至鳥獸即鳳皇翔鸞鳥舞麒麟臻<lb/>
狐九尾雉白首白鹿見徳至山陵即景雲出芝實茂陵<lb/>
出黑丹山出器車澤出神馬徳至淵泉即黄龍見醴泉<lb/>
涌河出龍圗雒出龜書江出大貝海出名珠徳至八方<lb/>
即祥風至鍾律調四夷化越裳來孝道至即萐蒲出庖<lb/>
厨不揺自扇於飲食清凉助供飬也繼嗣平即賔連生<lb/>
於房戸賔連者木名也連累相承故生於房戸象繼嗣<lb/>
也日厯得其分即蓂莢生於階間蓂莢者樹名也月一<lb/>
<pb n="KR3k0003_WYG_098-2b"/>
日一莢生十五日畢至十六日一莢去故夾階而生以<lb/>
明日月也賢不肖位不踰即平露生於庭平露者樹名<lb/>
也官位得其人即生不得其人即死矣狐九尾何狐死<lb/>
首邱不㤀本也明安不㤀危也必九尾者九配得其所<lb/>
子孫繁息也於尾者明後當盛也景星者大星也月或<lb/>
不見景星常見可以夜作者益於民人也甘露者美露<lb/>
也降則物無不盛朱草者赤草也可以染絳别尊卑也<lb/>
醴泉者美泉也狀如醴酒可以飬老嘉禾者大禾也成<lb/>
<pb n="KR3k0003_WYG_098-3a"/>
王之時有三苗貫桑而生同為一穂大幾盈車長幾充<lb/>
箱民有得之而上者成王召周公而問之曰三苗為一<lb/>
穂意天下其和為一乎後果有越裳氏重譯而來矣<lb/>
春秋演孔圗曰趣作法聖沒周姬亾彗東出秦政起胡<lb/>
破術書記散孔不絶此魯端門血書十三年冬有星孛<lb/>
東方說題曰麟得之月天當有血書端門子夏至期往<lb/>
視逢一郎言門有血書往寫之血蜚鳥化為帛鳥消書<lb/>
出署曰演孔圗<lb/>
<pb n="KR3k0003_WYG_098-3b"/>
東觀漢記曰光武中元元年上幸長安祠長陵還洛陽<lb/>
宫是時醴泉出於京師郡國飲醴泉者痼疾皆愈獨𦕈<lb/>
蹇者不瘥又曰有赤草生于水涯郡國上甘露降羣臣<lb/>
上言地祗靈應而朱草萌宜命太史撰具郡國所上上<lb/>
遂不聴是以史官鮮記焉又曰章帝元和二年鳳皇三<lb/>
十九麒麟五十一白虎二十九黄龍四青龍黄鵠鸞鳥<lb/>
神馬神雀九尾狐三足烏赤烏白兎白鹿白鷰白鵲甘<lb/>
露嘉𤓰秬秠明珠芝英華平朱草木連理實日月不絶<lb/>
<pb n="KR3k0003_WYG_098-4a"/>
載於史官不可勝紀<lb/>
論衡曰儒者論太平瑞應皆言氣物卓異朱草醴泉祥<lb/>
風甘露景星嘉禾萐蒲蓂莢屈軼之屬又言山出車澤<lb/>
出馬男女異路市無二價耕者讓畔班白不提挈闗梁<lb/>
不閉道不虜掠風不鳴條雨不破塊五日一風十日一<lb/>
雨其盛茂者致黄龍麒麟鳳皇夫儒者之言溢於過實<lb/>
瑞應之物或無失言鳳皇麒麟之屬大瑞較然不得增<lb/>
飾其小瑞徴應恐多不是夫風氣雨露本當和適言其<lb/>
<pb n="KR3k0003_WYG_098-4b"/>
風祥露甘風不鳴條雨不破塊可也言其五日一風十<lb/>
日一雨褒之甚也<lb/>
墨子曰赤烏銜珪降周之岐社曰命周文王伐殷有國<lb/>
河出録圗地出乗黄天錫武王黄鳥之旗<lb/>
吕氏春秋曰凡帝王將興天先見祥昔黄帝祭天先見<lb/>
大螻螾黄帝曰土氣勝土氣勝故其色上黄其事則土<lb/>
及禹之時天先見草木秋冬不殺禹曰木氣勝故其色<lb/>
上青其事則木成湯之時天先見金刄生八水湯曰金<lb/>
<pb n="KR3k0003_WYG_098-5a"/>
氣勝金氣勝故其色上白其事則金也文王時天先見<lb/>
火赤鳥衘丹書集于周社上文王曰火氣勝火氣勝故<lb/>
其色上赤其事則火<lb/>
淮南子曰天覆以徳地載以樂樂也其時不失其序日<lb/>
月淑清而掦光<lb/>
晉中興書曰昔秦始皇東遊望氣者云五百年後東南<lb/>
金陵之地有天子氣於是始皇改為秣陵壍北山絶其<lb/>
勢今建康即秣陵西北界所壍即建康南淮中也按始<lb/>
<pb n="KR3k0003_WYG_098-5b"/>
皇東遊之歳至孫權僣號四百三十七年考之年數既<lb/>
不合校之基宇又非倫豈應帝王之符而見兆於上代<lb/>
乎有晉金行奄君四海金陵之祥其在斯矣且秦政東<lb/>
遊至今五百二十六年所謂五百年後當有王者也<lb/>
賦魏劉劭嘉瑞賦曰乾坤交泰嘉瑞降靈皓雉呈其㓗<lb/>
質素威效其人形白兎掦其翰耀黄龍燿其神精章光<lb/>
列之焞燿顯休徴之有成昔聖王之降瑞或卓爾而弗<lb/>
經猶著美於篇籍貽來業而垂名實明徳之所墜宜允<lb/>
<pb n="KR3k0003_WYG_098-6a"/>
納而是丁信無思而不服又何逺之不寧方將收麒麟<lb/>
於𤣥圃栖鳳皇於軒<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>舞鸞鳥於中唐聆鸑鷟之和鳴<lb/>
弄萐蒲之華芳翫朱草之丹榮承靈祚而建基垂遐福<lb/>
於億齡超三五而無儔與泰初乎齊聲<lb/>
頌魏何晏瑞頌曰若稽古帝魏武哲欽明文思罄民生<lb/>
之俊徳懿前烈之極休先天而天弗違後天而奉天時<lb/>
聿廸明命肇啓皇基夫居髙聴卑乾之紀也靡徳不酬<lb/>
坤之理也故靈符頻繁衆瑞仍章通政辰修玉燭告祥<lb/>
<pb n="KR3k0003_WYG_098-6b"/>
和風播烈景星掦光應龍遊於華澤鳳鳥鳴于髙岡麒<lb/>
麟依于圃籍甝虎類于坰疆鹿之麌麌載素其色雉之<lb/>
朝雊亦白其服交交黄鳥信我中霤儵儵嘉苗吐頴田<lb/>
疇<lb/>
裘周王襃上祥瑞表曰明王孝治岳瀆所以效靈至人<lb/>
澤及風雲以之懸感是以若霧非霧天道叶至徳之符<lb/>
似煙非煙觸石表嘉祥之氣𤣥黄蕭索之輝丹紫輪困<lb/>
之狀豈止唐帝沉璧氣合金方姬后望河形如車蓋<lb/>
<pb n="KR3k0003_WYG_098-7a"/>
　　慶雲<lb/>
孫氏瑞應圗曰景雲者太平之應也一曰慶雲非氣非<lb/>
煙五色氛氲謂之慶雲<lb/>
孝經援神契曰徳至山陵則景雲出<lb/>
洛書曰蒼帝起青雲扶日赤帝起黄雲扶日有白雲出<lb/>
自蒼梧入于大梁<lb/>
尚書中候曰堯沉璧於河白雲起成王觀於河東雲至<lb/>
禮斗威儀曰其君乗水而王為人黑色大耳其政和平<lb/>
<pb n="KR3k0003_WYG_098-7b"/>
時則景雲至<lb/>
春秋合誠圗曰堯母慶都盖大帝之女生於斗維之野<lb/>
常在三河東南天大雷電有血流潤大石之中生慶都<lb/>
長丈形象太帝常為黄雲覆盖之蔑食不飢年二十寄<lb/>
伊長家無夫出觀三河奄然隂雨風赤龍與慶都合有<lb/>
娠而生堯也<lb/>
尚書大傳曰俊於時人百工相和而歌卿雲卿雲帝乃<lb/>
倡之<lb/>
<pb n="KR3k0003_WYG_098-8a"/>
史記曰若煙非煙若雲非雲郁郁紛紛蕭索輪囷是謂<lb/>
卿雲卿雲見嘉氣也<lb/>
漢書曰髙祖遊芒碭山上常有雲氣又曰武帝封泰山<lb/>
夜有光晝有白雲起封中又曰宣帝祠甘泉紫雲從西<lb/>
北來散於殿前<lb/>
漢武故事曰上幸梁父祠地上親拜用樂焉其日上有<lb/>
白雲又有呼萬歳者禪肅然白雲為盖<lb/>
魏志曰文帝生時有雲氣青色圎如車盖當其上終日<lb/>
<pb n="KR3k0003_WYG_098-8b"/>
望氣者以為至貴之證<lb/>
春秋演孔圗曰黄帝之將興黄雲升於堂文命之候𤣥<lb/>
龍衘雲於陽白雲入房<lb/>
春秋運斗樞曰樞得則景雲出又曰天子孝則景雲出<lb/>
游<lb/>
車頴秦書曰苻堅立有黄雲五色廻遶臺觀時以為景<lb/>
雲<lb/>
賛宋孝武帝景陽樓慶雲賛曰非煙非雲曵紫流光懸<lb/>
<pb n="KR3k0003_WYG_098-9a"/>
華曜藻奄鬰臺堂粤予休明震乎珍祥積慶有文靈貺<lb/>
無疆<lb/>
　　甘露<lb/>
廣雅曰湒湒瀼瀼湛湛泥泥露貎也<lb/>
山海經曰軒邱鳳卵民食之甘露民飲之<lb/>
禮記曰聖王所以順而弗悖也天降甘露地出醴泉<lb/>
鶡冠子曰聖人之徳上及太清下及太寧中及萬靈則<lb/>
膏露下<lb/>
<pb n="KR3k0003_WYG_098-9b"/>
吕氏春秋曰甘露時雨不私一物又曰伊尹說湯曰水<lb/>
之美者三危之露其色若紫<lb/>
論衡曰儒者論甘露言其味甘必然也若甘雨霽而隂<lb/>
翳者謂之甘雨謂水味之甘也<lb/>
三輔故事曰漢武以銅作承露盤髙二十丈十圍上有<lb/>
仙人掌承露和玉屑欲以求仙也<lb/>
漢武故事曰承甘露盤仙人掌擎玉盃為取雲表之露<lb/>
東觀漢記曰明帝夜夢見先帝太后覺悲不能寐明旦<lb/>
<pb n="KR3k0003_WYG_098-10a"/>
上陵樹葉有甘露上令百官採之<lb/>
謝承後漢書曰吳郡陸閎為潁川太守致鳳皇甘露之<lb/>
瑞又曰吳郡沈豐為零陵太守到官一年甘露降泉陵<lb/>
洮陽五縣流被山林膏潤草木又曰山陽百里嵩為濟<lb/>
南相甘露降於郡安帝嘉之徴祥拜大鴻臚又曰百里<lb/>
嵩為徐州刺史甘露再降㕔事前樹<lb/>
神異經曰西北海外有人長二千里但日飲天酒天酒<lb/>
甘露也<lb/>
<pb n="KR3k0003_WYG_098-10b"/>
漢書曰元康元年甘露降未央宫大赦以甘露連降改<lb/>
年為甘露<lb/>
白虎通曰甘露美露也降則物無不盛<lb/>
五經通義曰和氣津凝為露露從地生<lb/>
古今注曰光武建武二十年甘露下日南朱梧積四十<lb/>
五日<lb/>
魏略曰文帝欲受禪郡國奏甘露二十七降<lb/>
晉中興徴祥說曰王者徳至天氣感而甘露降郡縣甘<lb/>
<pb n="KR3k0003_WYG_098-11a"/>
露七十降譙降旴眙方七十五畝<lb/>
抱朴子曰何以知天上不有甘露之淵湏太平而灑之<lb/>
地中不有醴泉之源待有道而涌之耶<lb/>
孫氏瑞應圗曰甘露者神露之精也其味甘王者和氣<lb/>
茂則甘露降於草木一本曰食之令人夀一本曰耆老<lb/>
得敬則松柏受甘露尊賢愛老不失細微則竹葦受甘<lb/>
露<lb/>
詩北齊邢子才應詔甘露詩曰膏露且漸洽凝液汭旍<lb/>
<pb n="KR3k0003_WYG_098-11b"/>
旗草木盡霑被玉散復珠霏誰謂穹昊逺道合若應機<lb/>
頌北齊邢子才甘露頌曰歴選列辟逖聴前聞三才易<lb/>
綂五運相君皇極攸序庶類以分乃忠乃敬或質或文<lb/>
<hi>其一</hi>赫矣景命蒸哉上聖大徳大名至道無競川停岳路<lb/>
雲臨水鏡望日齊明瞻天比映<hi>其二</hi>功深微禹業隆作周<lb/>
英華内積文教外修廣輸四海提封十洲紫川北注赤<lb/>
水南流<hi>其三</hi>宸居兩楹恭己萬國聖敬日漸王猷允塞禮<lb/>
有大成樂無慙徳用天之道順帝之則<hi>其四</hi>政平民豫歳<lb/>
<pb n="KR3k0003_WYG_098-12a"/>
稔時和九功惟叙九叙惟歌風輪蹍漢毛舟沉河玉龜<lb/>
出沼鳴鳳在阿<hi>其五</hi>休徴屢動感極廻天流甘委素玉潤<lb/>
氷鮮蜜房下結珠琲上懸布濩林野灑散旌旃<hi>其六</hi>日月<lb/>
已明宇宙已廓鼔缶成詠挹水為樂以為𤣥黄猶參沃<lb/>
若取慰天壤用㤀溝壑<hi>其七</hi>
魏陳王曹植露盤頌曰明帝鑄承露盤莖長十二丈大<lb/>
十圍上盤徑四尺下盤徑五尺銅龍繞其根龍身長一<lb/>
丈背負兩子自立於芳林園甘露仍降使王為頌銘<lb/>
<pb n="KR3k0003_WYG_098-12b"/>
詔魏明帝與東阿王詔曰昔先帝時甘露盤以來甘露<lb/>
仍降芳林園仁夀殿前<lb/>
表晉范汪在東陽郡表曰瑞日所綂長山諸縣林中木<lb/>
葉上朝有凝露其味如蜜夕乃溜地耆老咸謂甘露<lb/>
議蔡謨荅蘭臺議曰被符宣令賀甘露至不朝者天雨<lb/>
不朝禮也今不朝則不應賀<lb/>
啓晉翟鏗啓庾翼述甘露曰甘露降學堂桞樹與幹吏<lb/>
共嘗味極甜宜表賀翼荅曰甘露自古佳祥而頃天下<lb/>
<pb n="KR3k0003_WYG_098-13a"/>
多故何以致此且其味尚薄未知瑞應否而近得一白<lb/>
兎尚羸小且飬之并上<lb/>
　　木連理<lb/>
瑞應圗曰木連理王者徳化洽八方合為一家則木連<lb/>
理一本曰不失小民心則生<lb/>
孝經援神契曰徳至於草木則木連理<lb/>
禮斗威儀曰君乗木而王其政升平時則松柏為常生<lb/>
京房易傳曰木同本異枝其君有慶鄰邑來附者吉木<lb/>
<pb n="KR3k0003_WYG_098-13b"/>
生於君屋上及朝廷其君聖子木王而有實其國有慶<lb/>
木生於城脅一圍以上長數丈此謂城強其君大昌<lb/>
東觀漢記曰安帝延和三年衛縣木連理又其年定陵<lb/>
縣木連理<lb/>
袁山松漢書曰建和二年河東木連理<lb/>
魏略曰文帝嗣立為魏王是歳天下奏醴泉涌木連理<lb/>
干寳晉紀曰武帝自咸寧三年至太康元年木連理八<lb/>
生<lb/>
<pb n="KR3k0003_WYG_098-14a"/>
晉中興徴祥說曰王者徳澤純洽八方同一則木連理<lb/>
連理者仁木也或異枝還合或兩樹共合建元元年木<lb/>
連理四一生膏山一生武昌一生汝隂一生汝陽泰興<lb/>
元年又生武昌<lb/>
頌湛方生木連理頌曰相彼神竒逺見禎祥同根連柯<lb/>
木枝俱昌皇基增構靈祚惟長運隆周室道均三王丕<lb/>
顯奕世休風載掦<lb/>
表晉范甯為豫章郡表曰永修公國相萬主解列到縣<lb/>
<pb n="KR3k0003_WYG_098-14b"/>
廵行邑治縣西北出二里有林中兩桐樹下根相去一<lb/>
丈上枝相去丈八連合成一<lb/>
　　木芝<lb/>
爾雅曰菌芝也<lb/>
說文曰芝神草也<lb/>
本草經曰赤芝一名丹芝黄芝一名金芝白芝一名玉<lb/>
芝黑芝一名𤣥芝紫芝一名木芝<lb/>
瑞應圗曰芝英者王者親近耆老養有道則生<lb/>
<pb n="KR3k0003_WYG_098-15a"/>
離騷曰采三秀兮於山澗<lb/>
孝經援神契曰徳至於草木則芝草生又曰善飬老則<lb/>
芝茂<lb/>
春秋運斗樞曰瑶光得陵出黑芝<lb/>
漢書曰武帝元封六年詔曰甘泉宫中産芝九莖連葉<lb/>
上帝博臨不異下房其赦天下賜雲陽都百戸牛酒作<lb/>
芝房之歌又曰宣帝神雀元年金芝九莖産於涵徳殿<lb/>
銅池中<lb/>
<pb n="KR3k0003_WYG_098-15b"/>
淮南子曰巫山之上從風縱火紫芝與蕭艾俱死<lb/>
漢武内傳曰西王母仙之上藥有大真紅芝草<lb/>
東觀漢記曰光和四年郡國上芝英<lb/>
續漢書曰章帝建初五年零陵獻芝草<lb/>
論衡曰建初三年零陵泉陵縣女子傳宅内生芝五本<lb/>
長者尺四寸短者七八寸莖葉紫色蓋紫芝也太守沈<lb/>
鄷遣門下掾奉獻皇帝恱懌賜錢衣詔㑹公卿國上計<lb/>
吏皆以芝草告示天下<lb/>
<pb n="KR3k0003_WYG_098-16a"/>
古今注曰章帝元和二年芝生沛如人冠建初五年芝<lb/>
出潁川常以六月中生一葉五歳五重春青夏紫秋白<lb/>
冬黑色十月後黄氣出上尺五寸<lb/>
仲長子曰哀帝時有異物生於長樂宫延年廐後東廡<lb/>
樹及永巷南園合歡樹議者以為芝草<lb/>
抱朴子曰芝有石芝木芝草芝肉菌芝各有百許種如<lb/>
水精得而末之以無心草汁和之湏㬰成水服一升得<lb/>
千歳又曰石桂英芝名生岩穴中似桂樹而實石也木<lb/>
<pb n="KR3k0003_WYG_098-16b"/>
芝者松脂淪地千嵗化為茯苓茯苓萬歳其上有小木<lb/>
狀似蓮葉其名曰木威食之夜視有光持之甚滑燒之<lb/>
不燋帯之辟兵又曰七明九光芝皆石也生臨水之髙<lb/>
山石崖之間狀如盤梡不過徑尺以還又曰肉芝者謂<lb/>
萬歳蟾蜍頭上有角頷下有丹書八字再重以五月五<lb/>
日中時取之隂乾百日以其足畫地即為流水帯其左<lb/>
手於身辟兵若敵人射已者弓弩矢皆反還自向也又<lb/>
曰青雲芝生於名山之隂大青石間青蓋三重上有雲<lb/>
<pb n="KR3k0003_WYG_098-17a"/>
氣覆之味辛甘以隂乾食之令人夀千歳不老能乗雲<lb/>
通天見鬼神又曰黄龍芝生於神山之中狀如黄龍味<lb/>
辛甘以四時採隂乾治日食一合夀萬歳令人光澤又<lb/>
曰金蘭芝生於名山之隂金石之間上有水蓋莖出入<lb/>
秋旬求之飲其中水夀千歳耳目聰明又曰龍仙芝狀<lb/>
似升龍之類葉為鱗其根則如蟠龍服一株則夀千歳<lb/>
又曰紫朱芝其莖黄其葉赤其實如李而紫色二十四<lb/>
枚輒相連而垂如貫珠也又曰朱草芝九曲曲有三葉<lb/>
<pb n="KR3k0003_WYG_098-17b"/>
三實又曰行山中見小人乗馬車長七八寸者肉芝生<lb/>
取服即仙又曰蒼山岑石之中赤雲芝下狀如人竪竪<lb/>
如連鼔其色如澤以夏採之隂乾食之令人乗雲能上<lb/>
天觀見八極通見神明延夀萬年又曰月芝生於名山<lb/>
之隂崑崙之山大谷源泉金石之中又曰山芝者韓衆<lb/>
所食也與天地相極延年夀通神明矣又曰火芝常以<lb/>
夏採之葉上赤下莖青赤松子服之常在西王母前隨<lb/>
風上下往來東西又曰人芝生名山之隂青蓋白莖乾<lb/>
<pb n="KR3k0003_WYG_098-18a"/>
治食日半合則使人夀入水可久也又曰月精芝秋生<lb/>
山陽石上莖青上赤味辛苦盛以銅物十月食之夀萬<lb/>
歳又曰黑芝生於山之隂大谷中白蓋赤莖味甘秋採<lb/>
之隂乾日食令人身輕齒堅與天地無極又曰火芝生<lb/>
於名山之陽其色黄澤大如車蓋又曰金芝生於金石<lb/>
之中青蓋莖味甘辛以秋取隂乾治食令人身有光夀<lb/>
萬歳又曰萬年芝令人不老延年九千又曰夜光芝出<lb/>
於名山之隂大谷源泉中金石間上有浮雲翔其上有<lb/>
<pb n="KR3k0003_WYG_098-18b"/>
五色有目如兩日又曰白雲芝生於名山之隂白石上<lb/>
有白雲覆之白蓋二重味辛甘小苦以秋採之隂乾治<lb/>
食令人身輕齒堅又曰金芝生於山無蓋青莖隂乾治<lb/>
食日一合不中風雷令人色光澤也又曰雲母芝生於<lb/>
名山之隂青蓋赤莖味甘以季秋竹刀採之隂乾治食<lb/>
使人身光夀千萬歳醮以牛脯又曰華芝生於名山之<lb/>
陽及出央山大谷源泉水中赤盖白莖上有兩葉三實<lb/>
又曰鬼芝青蓋長莖隂乾屑之日食五合所見神明令<lb/>
<pb n="KR3k0003_WYG_098-19a"/>
人長生<lb/>
詩梁庾肩吾芝草詩曰踟蹰玩芝草淹留攀桂叢桂叢<lb/>
方偃蹇芝葉正玲瓏如龍復如馬成闕復成宫黄金九<lb/>
華發紫莖六英通隠士蒼山北神仙海穴東隨丹聊變<lb/>
水獨摇不湏風<lb/>
賛魏繆襲神芝賛曰青龍元年神芝産于長平之習陽<lb/>
其色丹紫其質光耀其長尺有八寸五分其本圍三寸<lb/>
有三分上别為三幹分為九枝散為二十六莖圍則一<lb/>
<pb n="KR3k0003_WYG_098-19b"/>
寸九分葉徑二寸七分其幹洪纎連屬有似珊瑚之形<lb/>
其吐柯載葉祥明蠲絜考圗案牒盖美乎所同於前代<lb/>
者矣<lb/>
古瑞命記曰王者慈仁則芝生採食之則延年不終與<lb/>
真人同又神農氏論芝云山川雲雨五行四時隂陽晝<lb/>
夜之精以生五色神芝皆為聖王休祥焉自漢孝武顯<lb/>
宗世號隆盛而元封永平所紀神芝方斯蔑如也且其<lb/>
枝幹條莖本末相承乃協于天官之數非神明其孰為<lb/>
<pb n="KR3k0003_WYG_098-20a"/>
此哉推其類象則蓂莢之植階庭萐蒲之生庖厨視四<lb/>
靈矣乃詔御府匱而蔵之且畫其形遂以名園為之賛<lb/>
曰帝徳允臻厨不難致煌煌神芝吐葩掦榮曩披其圗<lb/>
今握其形永章遐紀載之頌聲<lb/>
　　龍<lb/>
瑞應圗曰黄龍者四龍之長四方之正色神靈之精也<lb/>
能巨細能幽明能短能長乍存乍亾王者不漉池而漁<lb/>
則應和氣而遊於池沼又曰舜東廵狩黄龍負圗置舜<lb/>
<pb n="KR3k0003_WYG_098-20b"/>
前又曰不衆行不羣處必待風雨而遊乎清氣之中遊<lb/>
乎天外之野出入應命以時上下有聖則見無聖則處<lb/>
龍魚河圗曰天授元始建帝號黄龍負圗從河中出付<lb/>
黄帝帝令侍臣冩以示天下又曰黄龍從洛水出詣虞<lb/>
舜鱗甲成字令左右寫文竟龍去<lb/>
河圗曰舜以太尉即位與三公臨觀黄龍五采負圗出<lb/>
舜前以黄玉為柙玉檢金繩芝為泥章曰天黄帝符璽<lb/>
尚書中候曰舜沉璧於河榮光休至黄龍負卷舒圗出<lb/>
<pb n="KR3k0003_WYG_098-21a"/>
入壇畔又曰河龍圗出雒龜書成赤文像字以授軒轅<lb/>
詩含神霧曰含始吞赤珠刻曰玉英生漢皇後赤龍感<lb/>
女媧劉季興也<lb/>
孝經援神契曰徳至水泉則黄龍見者君之象也又曰<lb/>
左契曰天子孝天龍負圗地龜出書<lb/>
吕氏春秋曰禹南省方過江黄龍負舟舟中之人五色<lb/>
無主禹曰吾受命於天竭力養人生性也死命也何憂<lb/>
龍哉龍俛而去<lb/>
<pb n="KR3k0003_WYG_098-21b"/>
史記曰髙祖常從王媪武負貰酒醉卧武負王媪見其上<lb/>
常有龍又曰黄帝土徳黄龍見夏木青龍生於郊<lb/>
漢書曰文帝十五年春黄龍見成紀上乃詔議郊祀又<lb/>
曰宣帝甘露九年黄龍見新豐因改年應之周公沉璧<lb/>
青龍衘出𤣥甲圎<lb/>
東觀漢記曰黄龍見於河馮異勸上即位上曰我昨夜<lb/>
夢見赤龍上天覺寤心中動悸異等賀曰此天命發於<lb/>
神明又曰章帝元和二年黄龍四見又曰安帝延光三<lb/>
<pb n="KR3k0003_WYG_098-22a"/>
年黄龍見歴城又見諸縣<lb/>
古今注曰髙祖五年黄龍見華陽池十餘日九年又見<lb/>
長安五鳳四年黄龍出廣漢甘露元年黄龍見新豐二<lb/>
年龍見上郡騰躍五色升天丞相以下俱上夀<lb/>
章帝建初三年黄龍見汝南項氏田廬中長五丈餘高<lb/>
二丈光耀廬舎及樹皆黄<lb/>
哀帝永元十年黄龍見潁川定陵民家井中色黄目如<lb/>
鏡又見巴郡宕渠草木色皆黄<lb/>
<pb n="KR3k0003_WYG_098-22b"/>
魏略曰文帝欲受禪郡國奏黄龍十三見明帝鑄銅黄<lb/>
龍髙四尺置殿前<lb/>
魏志曰漢嘉平五年黄龍見譙光禄大夫喬𤣥太史令<lb/>
單颺曰其國當有王者興不及五十年當復見内黄殷<lb/>
登嘿記之四十五年登尚在黄龍此時見譙登曰單颺<lb/>
之言其驗兹乎又曰青龍元年春正月甲申青龍見摩<lb/>
陂井中二月丁酉幸摩陂觀龍於是改摩陂為龍陂<lb/>
吳志曰黄龍元年樊口武昌並言黄龍見孫權即位改<lb/>
<pb n="KR3k0003_WYG_098-23a"/>
年為黄龍孫休夢乗龍上天顧不見尾果立為帝而無<lb/>
後又孫權潘夫人父為吏坐法死夫人輸織室權見而<lb/>
異之召充後宫得幸有娠夢有以龍頭授已以蔽膝受<lb/>
之遂生孫亮<lb/>
漢晉春秋曰青龍三年七月曹叡崇華殿災時郡國有<lb/>
龍九見故改曰九龍殿<lb/>
晉中興書曰孝武太后李氏以微賤入為㑹稽王宫人<lb/>
夢兩龍抗膝入懐太祖異而召之生烈宗<lb/>
<pb n="KR3k0003_WYG_098-23b"/>
沈約宋書曰太史奏西方有天子氣時太祖為宜都王<lb/>
鎮荆州後入篡大位在道有黑龍躍出負上所乗舟左<lb/>
右皆失色上謂王曇首曰此乃夏禹所以受天命我何<lb/>
徳以堪之<lb/>
賦魏劉劭龍瑞賦曰太和七年春龍見摩陂行自許昌<lb/>
親往臨觀形狀瓌麗光色燭燿侍衛左右咸與覩焉自<lb/>
載籍所紀瑞應之致或翔集于邦國卓犖于要荒未有<lb/>
若斯之著明也惟殷眺之舊式乃展義而省方皇輿發<lb/>
<pb n="KR3k0003_WYG_098-24a"/>
於洛邑遂廵幸于許昌憲宸極之天居建正殿以當陽<lb/>
有蜿之龍來游郊甸應節合義象徳效仁煥若羅星蔚<lb/>
若翠雲光舄奕以外照水清景而内分聖上觀之無射<lb/>
左右察之既精聊假物以擬身忽神化而無形昔太昊<lb/>
之初化首帝徳以表名暨明后之隆盛又降見以掦聲<lb/>
惟珍獸之𤣥真實殊異於四靈信應龍之道掦將天飛<lb/>
於泰清<lb/>
表魏陳王曹植表曰臣聞鳳皇復見於鄴南黄龍雙出<lb/>
<pb n="KR3k0003_WYG_098-24b"/>
於清泉聖徳至理以致嘉瑞將栖鳳於林囿龍於池為<lb/>
百姓旦夕之觀也<lb/>
　　麟<lb/>
孫氏瑞應圗曰一角獸者六合同歸則至一本曰天下<lb/>
太平則至<lb/>
春秋運斗樞曰機星得其所則麒麟生和平合萬民<lb/>
春秋感精符曰麟一角明海内共一主也王者不刳胎<lb/>
不剖卵則出於郊一本曰徳及幽隠不肖斥退賢者在<lb/>
<pb n="KR3k0003_WYG_098-25a"/>
位則至明於興衰武而仁仁而有慮禽獸有埳穽非時<lb/>
張獵則至一本曰明王動則有義静則有容乃見<lb/>
孝經援神契曰徳至鳥獸則麒麟臻<lb/>
尚書中候曰帝軒提像配永修機<hi>永長修從也黄帝觀攝提配而行之以長</hi>
<hi>從升機故也</hi>麒麟在囿鸞鳳來儀<lb/>
禮斗威儀曰君乗金而王其政平麒麟在郊<lb/>
鶡冠子曰麟者𤣥枵之獸隂之精也徳能致之其精畢<lb/>
至<lb/>
<pb n="KR3k0003_WYG_098-25b"/>
孫卿子曰古之王者其政好生惡殺麟在郊野<lb/>
春秋繁露曰恩及羽蟲則麒麟至張網焚林則麒麟去<lb/>
説苑曰帝王之著莫不致四靈焉徳盛則以為畜治平<lb/>
則至矣麒麟□身牛尾圜頭一角含信懐義音中律吕<lb/>
歩中規矩擇土而踐彬彬然動則有容儀<lb/>
漢書曰終軍從上幸雍獲白麟一角五蹄又得竒木支<lb/>
㫄出輒復合上異之<lb/>
毛詩義疏曰麟麏身馬足牛尾黄色圎蹄一角角端有<lb/>
<pb n="KR3k0003_WYG_098-26a"/>
肉音中鍾吕王者至仁則出<lb/>
東觀漢記曰章帝時麟五十一見又安帝三年潁川上<lb/>
言麟見<lb/>
蔡邕月令章句曰凡麟生於火遊於土故修其母致其<lb/>
子五行之情性也視明禮修則麒麟見<lb/>
王隠晉書曰咸寕五年白麒麟見平原又曰泰始元年<lb/>
白麟見羣獸皆從改年麟嘉<lb/>
涼州記曰吕光時張掖金澤有麟見羣獸皆從改年麟<lb/>
<pb n="KR3k0003_WYG_098-26b"/>
嘉<lb/>
頌吳薛綜麟頌曰懿哉麒麟惟獸之伯世平覿景不則<lb/>
戢足徳以衛身不布牙角委體大吳以昭遐福天祚聖<lb/>
帝永享萬國<lb/>
賛晉郭璞麟賛曰麟惟靈獸與麏同體智在隠蹤仁表<lb/>
不抵孰為來哉宣尼揮涕<lb/>
　<lb/>
　藝文類聚巻九十八<lb/>
</p>
<p>
</p>
  </div>
</body>
</text>
</TEI>
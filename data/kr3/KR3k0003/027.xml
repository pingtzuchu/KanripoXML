<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷二十七</head>
    <p>
<pb n="KR3k0003_WYG_027-1a"/>
欽定四庫全書<lb/>
　藝文類聚卷二十七　　　唐　歐陽詢　撰<lb/>
　人部十一<hi>行旅</hi>
　　行旅<lb/>
爾雅曰征邁行也<lb/>
易曰天行健又曰牝馬地類行地无疆又曰利有攸徃<lb/>
毛詩曰周大夫行役過故宗廟宫室盡為禾黍彷徨而<lb/>
不忍去行邁靡靡中心搖搖又曰周公東征三年而歸<lb/>
<pb n="KR3k0003_WYG_027-1b"/>
我徂東山慆慆不歸我来自東零雨其濛又曰我行其<lb/>
野芃芃其麥又曰恵而好我攜手同行又曰行道遲遲<lb/>
中心有違<lb/>
尚書曰嵗二月東廵狩至于岱宗五月南廵狩至于南<lb/>
岳八月西廵狩至于西岳十有一月北廵狩至于北岳<lb/>
左氏傳曰不有居者誰守社稷不有行者誰扞牧圉又<lb/>
曰先王北征五年嵗襲其祥祥習乃行又曰行李之徃<lb/>
來共其資糧屝屨其可也又曰凡公行告于宗廟反行<lb/>
<pb n="KR3k0003_WYG_027-2a"/>
飲至舎爵策勲焉禮也又曰君行師從卿行旅從又曰<lb/>
昔周穆王欲肆其心周行天下將皆必有車轍馬迹焉<lb/>
禮記曰行則有随立則有序行則無随則亂於行<lb/>
莊子曰黄帝將見大隗於具茨之山方明為馭昌㝢參<lb/>
乘於襄城之野七聖皆迷適遇牧馬童子問塗焉又曰<lb/>
黄帝遊乎赤水之池登於崑崙之丘又曰適百里者宿<lb/>
舂糧適千里者三月聚糧<lb/>
家語曰齊人歸女樂魯君觀之三日不朝孔子遂行<lb/>
<pb n="KR3k0003_WYG_027-2b"/>
穆天子傳曰天子北征絶漳水西征賔于王母天子觴<lb/>
西王母瑤池之上<lb/>
史記曰禹乗四載随山刋木山行乘<graphic n="KR1964" url="https://raw.githubusercontent.com/kanripo/KR-Gaiji/master/images/KR1964.png" mimeType="image/png"/>泥行乘橇陸行<lb/>
乘車水行乘舟又曰老子居周久之見周之衰乃遂去<lb/>
關關令尹喜曰子將隠矣喜與老子俱之流沙之西又<lb/>
曰秦始皇至雲夢望祀虞舜於九疑浮江下觀丹陽至<lb/>
錢塘臨浙江上㑹稽祭大禹望於南海傍海北至琅琊<lb/>
漢書曰武帝行幸雍遂北出蕭關厯獨鹿鳴澤自代而<lb/>
<pb n="KR3k0003_WYG_027-3a"/>
還又曰行幸至甘泉宫賓禮外國客又行幸東海獲赤<lb/>
鴈又武帝南廵至盛唐祀虞帝於九疑祭天柱山自潯<lb/>
陽浮江斬蛟江中遂北至琅邪傍海而還所過名山大<lb/>
川又曰張騫為郎募使月支匈奴留之十餘年騫持漢<lb/>
節不失西走大宛抵康居傅至大月支王從月支至大<lb/>
夏窮河源廣地萬里九譯致殊俗威徳遍於四海<lb/>
詩古詩曰驅車逺行役悠悠涉長道四顧何茫茫東風<lb/>
揺百草所遇無故物焉得不速老<lb/>
<pb n="KR3k0003_WYG_027-3b"/>
魏文帝詩曰漫漫秋夜長烈烈北風涼展轉不能寐披<lb/>
衣起彷徉俯視清水波仰㸔明月光鬱鬱多愁思綿綿<lb/>
思故鄉願飛安得翼欲濟河無梁又於明律作詩曰遥<lb/>
遥山上亭皎皎雲間星逺望使心懐遊子戀所生驅車<lb/>
岀北門遙望河陽城<lb/>
魏陳王曹植雜詩曰悠悠逺行客去家千餘里出亦無<lb/>
所之入亦無所止浮雲翳日光悲風動地起又曰游魚<lb/>
潛渌水翔鸞薄天飛始出嚴霜結今来白露稀<lb/>
<pb n="KR3k0003_WYG_027-4a"/>
魏阮瑀詩曰臨川多悲風秋日苦清涼客子易為戚感<lb/>
此用哀傷攬衣起躑躅上觀心與房三星守故次明月<lb/>
未收光雞鳴當何時朝晨尚未央還坐長嘆息憂心安<lb/>
可忘又曰我行自凛秋季冬乃來歸置酒髙堂上友朋<lb/>
集光輝念當復離别涉路險且夷思慮益惆悵淚下霑<lb/>
裳衣<lb/>
晉王讃詩曰朔風動秋草邉馬有歸心昔徃倉庚鳴今<lb/>
来蟋蟀吟人情懐舊鄉客鳥思故林<lb/>
<pb n="KR3k0003_WYG_027-4b"/>
晉張協詩曰述職投邉城羈束戎旅間下車如昨日望<lb/>
舒三五圓流波戀舊浦行雲思故山<lb/>
晉陸機赴洛詩曰總轡登長路嗚咽辭宻親借問子何<lb/>
為世網嬰我身永嘆遵北渚遺思結南津又曰逺遊越<lb/>
山川山川脩且廣振策涉崇丘按轡遵平莽夕息抱景<lb/>
寐朝徂銜思徃又尸鄉亭詩曰東遊觀鞏洛逍遥丘墓<lb/>
間秋草蔓長柯寒木入雲烟發軫有夙宴思駕無愚賢<lb/>
晉湛方生帆入南湖詩曰彭蠡紀三江廬岳主衆阜白<lb/>
<pb n="KR3k0003_WYG_027-5a"/>
沙浄川路青松蔚巖首此水何時流此山何時有人運<lb/>
互推遷兹器獨長久悠悠宇宙中古今迭先後又還都<lb/>
帆詩曰髙岳萬丈峻長湖千里清白沙窮年潔林松冬<lb/>
夏青水無暫停流木有千載貞寤言賦新詩忽忘羇客<lb/>
情<lb/>
晉成公綏詩曰洋洋熊耳流巍巍伊闕山髙岡碣崔嵬<lb/>
雙阜夾長川素石何磷磷水禽何翩翩逺涉許潁路顧<lb/>
思邈綿綿鬱陶懐所親引領情緬然<lb/>
<pb n="KR3k0003_WYG_027-5b"/>
宋陶濳赴假還江陵夜行塗口作詩曰閑居三十載遂<lb/>
與塵事𠖇詩書敦夙好園林無俗情叩枻新秋月臨流<lb/>
别友生涼風起將夕夜景湛虚明<lb/>
宋謝靈運入東道路詩曰整駕辭金門命旅惟詰朝懐<lb/>
居顧歸雲指塗泝行飇屬值清明節榮華感和韶陵隰<lb/>
繁緑把墟囿粲紅桃鷕鷕翬方雊纎纎麥垂苗隠軫邑<lb/>
里宻綿邈江海遼滿目皆古事心賞貴所高魯連謝千<lb/>
金延州權去朝行路既經見願言寄吟謠又之郡發都<lb/>
<pb n="KR3k0003_WYG_027-6a"/>
詩曰述職期蘭署理棹變金素秋岸沉夕隂火昊團朝<lb/>
露辛苦誰為情遊子值頽暮生幸休明時親蒙英達顧<lb/>
空班趙氏璧徒乖魏王瓠從來漸二紀始得傍歸路將<lb/>
窮山海迹永絶賞心悟又發石首城詩曰白珪尚可磨<lb/>
斯言易為緇雖抱中孚爻猶勞貝錦詩寸心若不亮微<lb/>
命察如絲日月垂光景成貸遂兼兹出宿薄京畿晨装<lb/>
摶曾颸重經平生别再與朋知辭故山日已逺風波豈<lb/>
還時遥遥萬里帆茫茫終何之欽聖若旦暮懐賢亦凄<lb/>
<pb n="KR3k0003_WYG_027-6b"/>
其皎皎明發心不為嵗寒欺又七里瀬詩曰孤客傷逝<lb/>
湍徒旅苦奔峭石淺水潺湲日落山照曜又初徃新安<lb/>
桐廬口詩曰感節良已深懐古亦云思不有千里棹孰<lb/>
伸百代意既及泠風善又即秋水駃江山共開曠雲日<lb/>
相照媚景夕羣物清對玩咸可憙又夜發石關亭詩曰<lb/>
随山踰千里浮谿將十夕鳥歸息舟楫星䦨命行役亭<lb/>
亭曉月映冷冷朝露滴又彭蠡口詩曰春晚緑野秀巖<lb/>
高白雲屯千念集日夜萬感盈朝昏攀崖照石鏡牽葉<lb/>
<pb n="KR3k0003_WYG_027-7a"/>
入松門又初發入南城詩曰弄波不輟手玩景豈停目<lb/>
雖未登雲峰且以歡水宿又徃臨川郡發石頭城詩曰<lb/>
越海陵三山遊湘厯九疑欽聖若旦暮懐賢亦凄其<lb/>
宋顔延之北使至洛詩曰振楫發吳州秣馬陵楚山塗<lb/>
出梁宋郊道由周鄭間前登陽城路旦夕望三川伊洛<lb/>
絶津濟臺館無尺椽空階多巢穴城闕生雲煙<lb/>
宋鮑照還都道中詩曰昨夜宿南陵今旦入蘆洲客行<lb/>
惜日月崩波不可留侵星赴早路畢景逐前儔登艫眺<lb/>
<pb n="KR3k0003_WYG_027-7b"/>
淮甸掩泣望荆州絶目盡平原時見逺烟浮又從臨海<lb/>
王西鎮發新亭詩曰客行有苦樂但問客何行攀龍不<lb/>
待翼附驥絶塵𠖇梁珪分楚牧羽鷁指全荆狐兔懐窟<lb/>
志犬馬戀主情又登黄鶴坼詩曰適郢無東轅過夏有<lb/>
西浮三崖隠丹隥九𣲖引蒼流淚竹感湘别荆珠懐漢<lb/>
遊又還都在路詩曰夕聽江上波逺極千里目寒煙警<lb/>
窮谿爽氣起喬木又至竹里詩曰複澗𨼆松聲重崖伏<lb/>
雲色君子樹令名細人効命力不見長波水清濁俱不<lb/>
<pb n="KR3k0003_WYG_027-8a"/>
息<lb/>
齊劉繪入琵琶峽望積布磯詩曰江山信多美此地最<lb/>
為神以兹峯石麗重在芳樹春照爛虹蜺雜交錯錦繡<lb/>
陳却瞻了非向前觀已復新翠微上虧景青莎下拂津<lb/>
齊謝朓和劉繪琵琶峽望積布磯詩曰昔餘侍君子厯<lb/>
此遊荆漢山川隔舊賞朋僚多雨散惆悵懐昔踐髣髴<lb/>
得殊觀頳紫共彬駮雲錦相凌亂又晚登三山望京邑<lb/>
詩曰灞涘望長安河陽視京縣白日麗飛甍參差皆可<lb/>
<pb n="KR3k0003_WYG_027-8b"/>
見餘霞散成綺澄江静如練喧鳥覆春洲雜英滿芳甸<lb/>
又休沐重還道中詩曰還邛歌賦似休汝車騎非霸池<lb/>
不可别伊川難重違汀葭稍靡靡江葉復依依田鵠逺<lb/>
相叫沙鳩忽爭飛雲端楚山見林表吳岫微嵗華春有<lb/>
酒初服偃郊扉<lb/>
齊孔稚珪旦發青林詩曰孤征越清江遊子悲路長二<lb/>
旬倐已滿三千渺未央草雜今古色巖留冬夏霜寄懐<lb/>
中山舊舉酒莫相忘<lb/>
<pb n="KR3k0003_WYG_027-9a"/>
齊劉瑱上湘度琵琶磯詩曰兹山挺異萼孤起秀雲中<lb/>
陂池激楚浪紛糺絶宛風煙峰晦如晝寒水清若空頡<lb/>
頏鷗舞白流亂葉飛紅<lb/>
梁簡文帝經琵琶峽詩曰百嶺相迂蔽千崖共隠天横<lb/>
峰時礙水斜岸或通川<lb/>
梁孝元帝經巴陵行部伍詩曰涉江望行旅金鉦問綵<lb/>
游水際含天色虹光入浪浮柳條恒拂岸花氣盡燻舟<lb/>
叢林多故社單戍有危樓<lb/>
<pb n="KR3k0003_WYG_027-9b"/>
梁范雲述行詩曰振策出燕代驅車背朔并翩翩朱蓋<lb/>
轉蕭蕭良馬鳴<lb/>
梁劉孝綽還渡浙江詩曰季秋弦望後輕寒朝夕殊商<lb/>
人泣紈扇客子夢羅襦憂方自難遣况復阻川隅日暮<lb/>
愁雲合繞樹噪寒烏濛漠江烟上蒼茫沙嶼蕪解纜辭<lb/>
東越接舳鶩西徂懸帆似馳驥飛棹若驚鳬言歸遊俠<lb/>
窟方從冠盖衢又夕逗繁昌浦詩曰日入江風静安波<lb/>
似天流暮煙生逺路夕鳥赴前洲又月半夜泊鵲尾詩<lb/>
<pb n="KR3k0003_WYG_027-10a"/>
曰客行三五夜息棹隠中洲月光随浪動山影逐波流<lb/>
梁劉孝儀帆渡吉陽洲詩曰揚帆乘浪華噪鼓揚風力<lb/>
近樹倐而遐遥山俄已逼欲比驚龍掣將頓陽烏翼客<lb/>
行悲道逺唯須前路極<lb/>
梁劉孝威帆渡吉陽洲詩曰江潮凌晚急鉦鼓候晨催<lb/>
幸息榜人唱聊望高帆開聨村倐忽盡循汀俄頃廻疑<lb/>
是傍洲退似覺前山來將與圖南競誰云勞泝洄<lb/>
梁江洪詩曰日沒風光静逺山深無雲潮落晚洲出浪<lb/>
<pb n="KR3k0003_WYG_027-10b"/>
罷沙成文挾琴上高岸望月彈明君去家未千里斷絶<lb/>
悲離羣<lb/>
梁吳筠酬鮑畿詩曰振棹出江湄依依望九疑欲謁蒼<lb/>
梧帝過問沅湘姬折荷縫作盖落羽紡成絲吾行别有<lb/>
意不為君道之又憶費昶詩曰皎皎日將上獵獵起微<lb/>
風山沒清波内帆在浮雲中直趣珠星北斜開碧海東<lb/>
故人若思我當念離根蓬又使廬陵詩曰悵然不自悟<lb/>
端憂坐漠漠風急雁毛斷氷堅馬迹落客子饑寒多江<lb/>
<pb n="KR3k0003_WYG_027-11a"/>
上衣裝薄何當報恩罷驅車還北郭<lb/>
梁王僧孺中川長望詩曰長川杳難即四望四無極安<lb/>
流寧可值憤風方未息危帆渡中懸孤光岩下昃岸際<lb/>
樹難辨雲中鳥易識莫恨東復西誰知迂且直故鄉相<lb/>
思者當春受顔色獨寫千行淚誰同萬里憶<lb/>
梁何遜度連圻詩曰客子行行倦年光處處華石蒲生<lb/>
促節岩樹落髙花又還度五洲詩曰睠言還九𣲖廻艫<lb/>
出五洲蕭散烟霞晚清淒江漢秋沙汀暮寂寂蘆岸夕<lb/>
<pb n="KR3k0003_WYG_027-11b"/>
脩脩又富陽浦口和朗上人詩曰客心愁日暮徙倚空<lb/>
望歸山煙歛樹色江水映霞輝獨鶴凌風逝雙鳬出浪<lb/>
飛故鄉千餘里兹夕寒無衣<lb/>
梁虞騫尋沈剡夕至嵊亭詩曰命楫尋嘉㑹信次厯山<lb/>
原捫天上雲糺礜石下雷奔澄潭冩度鳥空嶺應鳴猨<lb/>
榜歌唱將夕商子處方昏<lb/>
梁王筠遊望詩曰晨登黄馬坡遥望白龍堆風威盡撩<lb/>
折路險車輪摧<lb/>
<pb n="KR3k0003_WYG_027-12a"/>
梁朱超泊巴陵詩曰月夜三江静雲霧四邉收淤泥不<lb/>
通挽寒浦劣客舟廻風折長草輕氷斷細流古村空烈<lb/>
樹荒戍久無樓<lb/>
梁庾肩吾舟中寒望詩曰日暮敝鳬舟曾氷合駛流雪<lb/>
照齊君履寒入楚王裘<lb/>
周王褒始發宿亭詩曰送人亭上别被馬櫪中嘶漠漠<lb/>
村煙起離離嶺樹齊落星侵曉沒殘月半山低又和趙<lb/>
王途中詩曰飄飄映車幕出沒望連旗度雲還翊陣廻<lb/>
<pb n="KR3k0003_WYG_027-12b"/>
風即送師峽路沙如月山峰石似眉村桃拂紅粉岸柳<lb/>
被青絲錦城遥可望廻鞍念此詩<lb/>
周庾信將命使北始渡𤓰步江詩曰校尉始辭國樓船<lb/>
欲渡河輴軒臨磧㟁旌節映江沱觀濤想帷盖爭長憶<lb/>
干戈雖同燕市泣猶聽趙津歌又入彭城館詩曰襄君<lb/>
前建國項氏昔稜威鶂飛傷楚戰雞鳴悲漢圍年代殊<lb/>
氓俗風雲更盛衰水流浮磬動山喧雙翟飛夏餘花欲<lb/>
盡秋盡燕將稀槐庭垂緑穂蓮浦落紅衣又詩曰飛蓬<lb/>
<pb n="KR3k0003_WYG_027-13a"/>
損腰帶秋鬢落容顔寄言舊相識知余生入關<lb/>
陳隂鏗和傅郎嵗暮還湘州詩曰蒼茫嵗欲晚辛苦客<lb/>
方行大江静猶浪扁舟獨且征棠枯綘葉盡蘆凍白花<lb/>
輕戍人寒不望沙禽廻未驚湘波各深淺空軫念歸情<lb/>
又晚泊五洲詩曰客行逢日暮結纜晚洲中戍樓因碪<lb/>
險村路入江窮水随雲渡黑山帶日歸紅遙然一柱觀<lb/>
欲輕千里風又夜發詩曰夜江霧裏濶新月逈中明溜<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>唯識火驚鳬但聽聲勞者時歌榜愁人數問更<lb/>
<pb n="KR3k0003_WYG_027-13b"/>
賦漢劉歆遂初賦曰歆好左氏春秋欲立於學官時諸<lb/>
儒不聽歆乃移書太常責讓深切為朝廷大臣所非求<lb/>
出補吏後徙五原太守志意不得經厯故晉之域感今<lb/>
思古遂作斯賦得𤣥武之嘉兆守五原之烽燧馳大行<lb/>
之岩防入天井之喬關望亭燧之皎皎飛旗幟之翩翩<lb/>
廻百里之無家路修逺之綿綿勒漳寒而固守奮武靈<lb/>
之精誠攄趙奢之策慮威謀完乎金城<lb/>
後漢班彪北征賦曰紛吾去此舊都兮騑遲遲以厯兹<lb/>
<pb n="KR3k0003_WYG_027-14a"/>
遂舒節以逺逝兮指安定以為期飛雲霧之杳杳涉積<lb/>
雪之皚皚遊子悲其故鄉兮心愴悢以傷懐攬余涕之於<lb/>
邑兮哀生民之多故諒時運之所為兮永伊鬱其誰訴<lb/>
後漢曹世叔妻班氏東征賦曰惟永初之有七兮余随<lb/>
子乎東征時孟春之吉日兮撰良辰而將行遂去故而<lb/>
就新兮志愴恨而懐悲明發曙而不寐心遲遲而有違<lb/>
亂曰君子之思必成文兮盍各言志慕古人兮<lb/>
後漢蔡邕述行賦曰余有行於京洛遘淫雨之經時塗<lb/>
<pb n="KR3k0003_WYG_027-14b"/>
迍邅其蹇連潦汙滯而為灾聊𢎞慮以存古宣幽情而<lb/>
屬詞行遊目以南望覽太室之威靈顧大河于北垠覩<lb/>
河洛之始并牽陵阿以登降赴偃師而精勤壯田横之<lb/>
奉首義二士之夾墳<lb/>
魏崔琰述初賦曰琰性頑口訥至二十九粗關書傳聞<lb/>
北海有鄭徴君者當世名儒遂徃造焉道由齊都而作<lb/>
述初賦曰有鄭氏之高訓吾將徃乎發矇灑余髪乎蘭<lb/>
池振余珮於清風望髙宻以亟征戾衡門而造止覿游<lb/>
<pb n="KR3k0003_WYG_027-15a"/>
夏之峩峩聴大猷之篇記高洪崖之耿介羨安期之長<lb/>
生登川山以永望臨洞浦之廣溟左揚波於𤾉谷右濯<lb/>
岸於濛汜運混元以升降與三光而終始蓬萊蔚其潛<lb/>
興瀛壺崛以駢羅列金臺之蹇産方玉闕之嵯峨<lb/>
晉陸機行思賦曰背洛浦之遥遥浮黄川之裔裔遵河<lb/>
曲以悠逺觀通流之所㑹啓石門而東縈沿汴渠其如<lb/>
帶託飄風之習習冒沈雲之藹藹商秋肅其𤼵節𤣥雲<lb/>
霈而垂隂涼氣淒其薄體零雨鬱而下淫覩川禽之遵<lb/>
<pb n="KR3k0003_WYG_027-15b"/>
渚見山鳥之歸林揮清波以濯羽翳緑葉而弄音行彌<lb/>
久而情勞塗愈近而思深羨品物以獨感悲綢繆而在<lb/>
心嗟逝官之永久年荏苒而厯兹越河山而託景𦕈四<lb/>
載而逺期孰歸寧之弗樂獨抱感而弗怡又思歸賦曰<lb/>
余以元康六年冬取急歸而王師外征職典中兵與聞<lb/>
軍政懼兵革未息宿願有違懐歸之思憤而成篇節運<lb/>
代序四氣相催寒風肅殺白露霑衣嗟行邁之彌留感<lb/>
時逝而懐悲彼離思之在人恒戚戚而無歡悲縁情以<lb/>
<pb n="KR3k0003_WYG_027-16a"/>
自誘憂觸物而生端晝輟食而發憤宵假寐而興言羨<lb/>
歸鴻以矯首挹谷風而如蘭嵗靡靡而薄暮心悠悠而<lb/>
增楚風霏霏而入室響泠泠而愁予既遨遊於川沚亦<lb/>
改駕乎山林伊我思之沈鬱愴感物而增深歎随風而<lb/>
上逝涕承纓而下尋冀王事之暇豫庶歸寧之有時候<lb/>
涼風而警策指孟冬而為期願靈暉之促景相立表以<lb/>
望之<lb/>
晉潘岳西征賦曰嵗次𤣥枵月旅蕤賔潘子馮軾西征<lb/>
<pb n="KR3k0003_WYG_027-16b"/>
自京徂秦皇鑒揆余之忠誠俄令余以末班杖疲人於<lb/>
西夏擕老㓜而入關余乃越平樂過街郵秣馬臯門税<lb/>
駕西周澡孝水而濯纓嘉善名而在兹登崤坂之威夷<lb/>
仰崇嶺之嵯峨臯託墳於南陵文違風於北阿躡函谷<lb/>
之重阻㸔天險之衿帶迹諸侯之勇怯筭嬴氏之利害<lb/>
或開關以延敵競遁逃而奔竄發閿鄉而警䇿遡黄卷<lb/>
而濟潼眺華岳之隂崖覿高掌之遺蹤倦狹路之廹隘<lb/>
軌﨑嶇以低仰蹈泰郊而始闢豁爽塏以宏壯黄壤千<lb/>
<pb n="KR3k0003_WYG_027-17a"/>
里沃野彌望華實芬敷桑麻條暢邪界囊斜右濱<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>隴<lb/>
寳鷄前鳴甘泉後涌靣終南而背雲陽跨平原而連嶓<lb/>
冢九嵕嶻嶭太一巃嵸吐清風之飂戾納歸雲之鬱蓊<lb/>
南有𤣥灞素滻湯井温谷北有清渭濁涇蘭池周曲浸<lb/>
決鄭白之渠漕引淮海之粟林茂有鄠之竹山挺藍田<lb/>
之玉履犬戎之侵地疾幽后之詭惑舉偽烽以沮衆淫<lb/>
嬖褒以縱慝軍敗戲水之上身死驪山之北異哉秦始<lb/>
皇之為君也傾天下以厚葬自開闢而未聞匠人勞而<lb/>
<pb n="KR3k0003_WYG_027-17b"/>
弗圖俾生理以報勤外罹西楚之禍内受牧䜿之焚語<lb/>
曰行無禮必自及此非效歟乾坤以有親可久君子以<lb/>
厚徳載物夫漢高之興也非徒聰明神武豁達大度而<lb/>
已乃實慎終追逺篤誠欵愛澤靡不漸恩無不逮率土<lb/>
且猶不遺而况於鄰里乎而况於卿士乎於斯時也乃<lb/>
摹寫舊豐製造新邑故社易置枌榆遷立街衢如一庭<lb/>
宇相襲渾鷄犬而亂放各識家而競入籍含怒於鴻門<lb/>
沛跼蹐而來王范謀害而弗許隂授劔以約荘撛白刃<lb/>
<pb n="KR3k0003_WYG_027-18a"/>
以萬舞危冬葉之待霜爾乃階長樂登未央汎太液凌<lb/>
建章榮馺娑而欵駘盪轥枍詣而轢承光徘徊桂宫惆<lb/>
悵柏梁鷩雉雊於臺陂狐兔窟於殿傍何黍苗之離離<lb/>
而予思之茫茫<lb/>
晉郭璞流寓賦曰戒雞晨而星發至猗氏而方曉觀屋<lb/>
落之隳殘顧徂見乎丘棗嗟城池之不固何人物之希<lb/>
少越南山之高嶺修焦丘之微路駭斯徑之峻絶感王<lb/>
陽而增懼詰朝發於解池辰中曁乎河北思此縣之舊<lb/>
<pb n="KR3k0003_WYG_027-18b"/>
名盖曩日之魏國詠詩人之流歌信風土之險刻背兹<lb/>
邑之逈逝何險難之多厯望陜城於南涯存虢氏之疆<lb/>
場實我姓之攸出邈有懐乎乃迹陟函谷之髙關壮斯<lb/>
勢之險固過王城之丘墉想穀洛之合鬬惡王靈之壅<lb/>
流竒子喬之輕舉遊華輦而永懐乃凭軾以寓目思文<lb/>
公之所營盖成周之墟域<lb/>
晉張載叙行賦曰嵗大荒之孟夏余將徃乎蜀都脂輕<lb/>
車而秣馬循路軌以西徂朝發軔于京宇兮夕予宿於<lb/>
<pb n="KR3k0003_WYG_027-19a"/>
穀洛踐有周之舊墟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>丘荒以寥廓讃王孫於北門問<lb/>
九鼎於東郭寔公旦之所卜曷斯水之濆薄入函谷而<lb/>
長驅厯新安之鹵阜行逶迤以登降涉二崤之重阻經<lb/>
嶔岑之險巇想姬文之避雨出潼關以廻逝仰華岳之<lb/>
崔嵬勤大禹之疏導豁龍門之洞開舎予車以步趾玩<lb/>
卉木之璀錯翳青青之長松䕃肅肅之髙柞縁阻岑之<lb/>
絶崖蹈偏梁之懸閣石壁立以切天岌<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>隗其欲落超<lb/>
陽平而越白水稍幽薆以廻深秉重巒之百層轉木末<lb/>
<pb n="KR3k0003_WYG_027-19b"/>
於九岑浮雲起於轂下零雨集於麓林上昭晰以清陽<lb/>
下杳㝠而晝隂聞山鳥之晨鳴聴𤣥猨之夜吟雖處者<lb/>
之所樂嗟寂寞而愁予心造劍門之崇關路盤曲以晻<lb/>
藹山峥嶸以峻狹仰青天其如帶兼習坎之重固形東<lb/>
隘以要害豈乾坤之分域將隔絶乎内外<lb/>
晉袁宏東征賦曰惟吾生於末運託一葉於鄧林顧微<lb/>
軀之𦕈𦕈若絶響之遺音壮公瑾之明達吐不世之竒<lb/>
策握百勝於崇朝靡雲旗於赤壁三光一舉而參分四<lb/>
<pb n="KR3k0003_WYG_027-20a"/>
海指麾而中隔過武昌而逍遥登樊山以流盼訪遺老<lb/>
以證徃乃西鄂之舊縣曩有吳之初基升員丘而豹變<lb/>
爾乃出桑洛㑹通川背彭澤靣長泉洲渚迢逓<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>岫虛<lb/>
懸即雲似水望水若天日月出乎波中雲霓生乎浪間<lb/>
嗟我行之彌留跨晦朔之倐忽風褰林而蕭瑟雲出山<lb/>
而逢渤向孫氏之南面鑽靈龜以相土模酆鎬之制度<lb/>
冩河洛之規矩經始郛郭築室葺宇金城萬雉崇墉百<lb/>
堵君臣有章上下獲叙所以能三分天下而有其文武<lb/>
<pb n="KR3k0003_WYG_027-20b"/>
到吳都以停舟覽闔閭之餘塵建修城以營郭引通流<lb/>
而發津逺矣吳徳舊邦惟新太伯被髪仲雍文身言偃<lb/>
以文學遺風季札以讓國稱仁高節顯於華夏端委行<lb/>
乎海濱<lb/>
宋謝靈運歸塗賦曰昔文章之士多作行旅賦或欣在<lb/>
觀國或怵在斥徙或述職邦邑或羈役戎陣事由於外<lb/>
興不自巳雖髙才可推求懐未惬今量分告退反身草<lb/>
澤經塗履運用感其心賦曰承百世之慶靈遇千載之<lb/>
<pb n="KR3k0003_WYG_027-21a"/>
優渥匪康衢之難踐諒跬步之易局踐寒暑以推換眷<lb/>
桑梓以緬邈禠簪帶於窮城反巾褐於空谷果歸期於<lb/>
願言獲素念於思樂於是舟人告辦佇楫在川觀鳥候<lb/>
風望景測圓背海向谿乘潮傍山悽悽送歸愍愍告旋<lb/>
時旻秋之杪節天既髙而物衰雲上騰而雁翔霜下淪<lb/>
而草腓捨隂漠之舊浦去陽景之芳蕤林承風而飄落<lb/>
水鑒月而含輝發青田之枉渚逗白岸之空亭路威夷<lb/>
而詭狀山側背而易形停余舟而淹留捜縉雲之遺迹<lb/>
<pb n="KR3k0003_WYG_027-21b"/>
漾百里之清潭見千仞之孤石厯古今而長在經盛衰<lb/>
而不易<lb/>
宋鮑照遊思賦曰雲遙兮海衝上潮兮送風秋水兮架<lb/>
浦涼煙兮冒虹暮氣起兮逺岸黑陽精滅兮天際紅波<lb/>
茫茫兮無底山嵾嵾兮萬重捨堂宇之宻親坐江潭而<lb/>
為客對蒹葭之遂黄視零露之方白鴻晨驚以響湍泉<lb/>
夜下而鳴石瞻荆吳之逺山望邯鄲之長陌塞風馳兮<lb/>
邉草飛胡沙起兮雁揚翮雖燕越之異心在禽鳥之同<lb/>
<pb n="KR3k0003_WYG_027-22a"/>
戚<lb/>
齊謝朓思歸賦曰余菲薄以固陋受恩靈而不訾拖銀<lb/>
黄之沃若剖金符之陸離舟未濟而河廣途方遥而馬<lb/>
疲紛吾生之遊薄彌一紀而厯兹自下車於江海涉青<lb/>
春而於是時睠崇茫而引領望大夏而長思離曲街之<lb/>
委陋猶寤寐而見之余乃眷言興慕南眺猶然將整歸<lb/>
轡願受一廛考華城之直陌相洛浦之廻阡於是籬揷<lb/>
芳槿門拂長楊簷桃春𤼵忩竹夏涼晨露晞而草馥微<lb/>
<pb n="KR3k0003_WYG_027-22b"/>
風起而樹香恒離居而嵗月痛銷落而徒傷<lb/>
梁簡文帝述羈賦曰奉明后之霑渥將逺述於荆楚歎<lb/>
雲霞之窅漫對江山之遥阻是時孟夏首節雄風吹甸<lb/>
晚解纜乎鄉津涕淫淫其若霰舟飄飄而轉逺顧帝都<lb/>
而裁見逺山碧暮水紅日既晏孰與同雲嵳峩而出岫<lb/>
江搖漾而生風奉璽言而遄邁改余玉於江隈遵陽塗<lb/>
而中正軫悲心其若頽引領京邑瞻望弗逺戀逐雲飛<lb/>
思随蓬轉觀江水之寂寥願從流而東反又阻歸賦曰<lb/>
<pb n="KR3k0003_WYG_027-23a"/>
觀建國之皇王選能官於前古元帝慈而布教豈齊聖<lb/>
而作輔伊吾人之固陋宅璇漢而自通躡九枝而耀景<lb/>
總六翮而摶風屬𤣥玦之啓異逢玉弩之相驚頓天羅<lb/>
於八表騰雲驅於四溟發伏鼈之雄氣耀策馬之高星<lb/>
地邇朔場疆鄰北極壠樹饒風胡天少色上月斜臨寒<lb/>
松遙直雲向山而欲歛雁疲飛而不息何愁緒之交加<lb/>
豈樹萱與折麻聞繁鉦之韻氷聴流風之入笳終知客<lb/>
遊之阻無解鄉路之賒<lb/>
<pb n="KR3k0003_WYG_027-23b"/>
梁江淹待罪江南思北歸賦曰惟江南兮邱墟經萬里<lb/>
兮長蕪帶封狐兮比景連雄虺兮蒼梧當青春而離散<lb/>
方仲秋而遂徂雲清冷而多緒風蕭條而無端猨之吟<lb/>
兮日光逈狖之啼兮月色寒况北州之賤士為炎上之<lb/>
流人共魍魎而相偶與蠨蛸而為鄰秋露下兮㸃劍舄<lb/>
春苔生兮綴衣巾<lb/>
梁丘遲還林賦曰爰自京師言歸舊嶺今風古轍每動<lb/>
寸衷因事而書不覺成卷非謂為文聊記行途所經云<lb/>
<pb n="KR3k0003_WYG_027-24a"/>
爾太皥弭節祝融聳駕炎鍾汎響青籥静吹丘子税轅<lb/>
畿路總舳川湄裭魂故嶺結夢舊墀揆身世而載懐鏡<lb/>
古今而興辭騐難停於揚轍昭易改於墨絲匪追舉而<lb/>
辯命豈適伊而問蓍擔簦無白璧之想負書無黑豹之<lb/>
悲纜解山潮首顧京澨仰絳堞之紛廻與素津之容裔<lb/>
荃橈徃來芰盖經過依稀子陵之釣髣髴滄浪之歌出<lb/>
入風霞游息雲露階伺禽飛忩髙月度踟蹰七教徘徊<lb/>
五禮永翦帶於關上長緝巾乎林底<lb/>
<pb n="KR3k0003_WYG_027-24b"/>
梁沈約愍塗賦曰結榜窮渚思臨長嶼情依舊越身經<lb/>
故楚彼長路之多端伊客心之無緒懽因循而易失悲<lb/>
由心而難拒此江海之信遼知余思之方阻日淹長浦<lb/>
風掃聨葭疊雲凝憤廣水騰華聴奔沸於洲嶼望掩曖<lb/>
乎煙沙依雲邉以知國極鳥道以瞻家免悽愴於羈離<lb/>
亦殷勤於行路歎余塗之屢蹇奚前芳之可慕<lb/>
梁張纉南征賦曰嵗次娵訾月惟中吕余謁帝於承明<lb/>
將述職於南楚忽中川而反顧懐舊鄉而延佇泝金牛<lb/>
<pb n="KR3k0003_WYG_027-25a"/>
之迅渚覩靈濤之雄壯標素嶺乎青壁葺頳文於翠障<lb/>
跳巨石以驚湍批衝岩而駭浪鏟千尋之峭峯深萬流<lb/>
之大壑隐日月以蔽虧摶風烟而廻薄崖映川而晃朗<lb/>
水騰光以倐爍下流湍而洊險上岑崟而將落於是近<lb/>
睇赭峯遥瞻鵲岸島嶼蒼茫風霜蕭散值時雨之新晴<lb/>
觀百川之浩汗水泓澄以闇夕山參差而辨旦忽臨睨<lb/>
於故鄉聊江天其無畔獨向風而舒情搴芳洲而誰玩<lb/>
於是千流共歸萬嶺分狀清江洗潮平湖夷暢翻光轉<lb/>
<pb n="KR3k0003_WYG_027-25b"/>
彩出沒搖漾岷山嶓冢悠逺寂寥青湓赤㟁控夕引潮<lb/>
界飛流於翠薄耿長虹於青霄若夫灌漭川涯曾潭水<lb/>
府游泳之所徃還喧鳴之所攅聚聆寡鶴之偏呌問孤<lb/>
鴻之慕侣在客行而多思獨傷魂而悽楚<lb/>
陳沈炯魂歸賦曰值天地之輻裂遭日月之雰虹去父<lb/>
母之邦國埋形影於胡戎絶君臣而辭骨肉蹐厚地而跼<lb/>
蒼穹抱北思之胡馬望南飛之夕鴻泣霑衿而雜露悲<lb/>
微吟而帶風履峩峩之層氷靣飀飀之嚴霜去莫敖之<lb/>
<pb n="KR3k0003_WYG_027-26a"/>
所縊過臨川之折軸矧今古之悲涼並攅心而霑袂渡<lb/>
狹石之欹危跨清津之幽咽雁虚弓而自殞猨呌子而<lb/>
腸裂厯江漢之逶迤及樊郡之參差望隆中之大宅映<lb/>
峴首之沉碑乃尋折而厯裔遂經秦而至洛覺髙蹈之<lb/>
清逺見風雲之倐爍何武關之狹隘而漢祖之英雄山<lb/>
萬重而仰雲霧水百仞而冩蜿虹去青泥而踰白鹿越<lb/>
滻水而至青門長卿之賦可想邵平之迹不存咄嗟驪<lb/>
山之阜惆悵灞陵之園訪軹道之長組拾藍田之璵璠<lb/>
<pb n="KR3k0003_WYG_027-26b"/>
登未央之北闕望長樂之基址伊太后之所居築旗亭<lb/>
而成市槐路鬱以三條方塗阻而九軌觀阡陌之遺蹤<lb/>
實不乖於前史傍直城而北轉臨横門而左起泊涇泥<lb/>
之混濁盥渭渚之清波指咸陽而長望何李趙之經過<lb/>
息甘泉而避暑猶爽塏而清和至誠可以感鬼秉信可<lb/>
以祈天何精殞而魄散忽魂歸而氣旋解龍驂而見送<lb/>
走却驛於停𫝊出向來之大道及初入之山川愛繞朝<lb/>
之贈策報李陵之别篇淚未悲而自堕語有噎而無宣<lb/>
<pb n="KR3k0003_WYG_027-27a"/>
書宋鮑照與妹書曰吾自發寒雨而全行日少棧石星<lb/>
飯結荷水宿以今食時僅及大雷塗登千里日踰一辰<lb/>
去親為客如何如何向因步頓慿觀川陸遨神清渚流<lb/>
睇方曛東顧三洲之隔西眺九𣲖之分闚地門之絶景<lb/>
望天際之孤雲南則積山萬狀爭氣負高含霞飲景參<lb/>
差代雄陵跨長隴前後相屬帶天有匝横地無窮東則<lb/>
砥原逺隰亡端靡際寒蓬夕卷古樹雲平旋風四起思<lb/>
鳥羣歸静聴無聞極視不見北則陂池潜演湖澤脈通<lb/>
<pb n="KR3k0003_WYG_027-27b"/>
栖風之鳥水化之蟲以智吞愚因彊捕小號噪驚聒紛<lb/>
牣其中西則廻江永指長波吞合滔滔何窮漫漫安竭<lb/>
左右青靄表裏紫霄從嶺而西氣盡金光半山以下純<lb/>
為黛色信可以神居帝郊鎮控湘漢者也夕景欲沉曉<lb/>
霧將合孤鶴寒嘯遊鴻逺吟樵蘇一歎舟子再泫誠足<lb/>
憂悲不可説也<lb/>
　<lb/>
　藝文類聚卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷六十七</head>
    <p>
<pb n="KR3k0003_WYG_067-1a"/>
欽定四庫全書<lb/>
　藝文類聚卷六十七　　　唐　歐陽詢　撰<lb/>
　服飾部<hi>衣冠衣裳</hi>　<hi>貂蟬裙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>珮裘巾㡌袍    襦    帶</hi>
　　衣冠<lb/>
墨子曰昔齊桓公髙冠博帶以治其國楚莊王鮮冠組<lb/>
纓絳衣博袍以治其國<lb/>
莊子曰曾子居衛正冠而纓絶歛襟而肘見<lb/>
楚辭曰余幼好此竒服兮年既老而不衰帶長鋏之陸<lb/>
<pb n="KR3k0003_WYG_067-1b"/>
離兮冠切雲之崔嵬<lb/>
漢書曰終軍上書請受大冠長纓以羈南越王而致之<lb/>
闕下乃使越王越王請舉國内屬又曰秦獄法吏冠柱<lb/>
後惠文冠及張敞弟武為梁相敞遣使送之曰何以治<lb/>
梁武曰馭黠馬利其銜䇿當以柱後惠文彈治之爾<hi>惠蟬</hi>
<hi>也冠細如蟬翅今御史冠</hi>
劉向别録曰鶡冠子常居深山以鶡為冠故號鶡冠子<lb/>
漢武内傳曰上元夫人戴九星靈芝夜光之冠<lb/>
<pb n="KR3k0003_WYG_067-2a"/>
胡廣説曰趙武靈王効胡服以璫飾首前揺貂尾秦滅<lb/>
趙以其君冠賜近臣建武時匈奴内屬世祖賜南單于<lb/>
常侍惠文冠<lb/>
東觀漢記曰楊賜患罷居無何拜太常詔賜所服冠幘<lb/>
綬帶又曰武冠俗謂之大冠<lb/>
詩晉陸機贈潘正叔詩曰過蒙時來運與爾遊承華執<lb/>
笏崇賢内振纓曾城阿<lb/>
晉郭璞詩曰杞梓生南荆竒才應世出擢頴盖漢陽鴻<lb/>
<pb n="KR3k0003_WYG_067-2b"/>
聲駭皇室遂應四科運朱衣耀玉質<lb/>
表魏武帝讓還司空印綬表曰臣文非師尹之佐武非<lb/>
折衝之任遭天之幸干竊重授内踵伯禽司空之職外<lb/>
承呂尚鷹揚之事斗筲處之民其瞻觀水土不平姦宄<lb/>
未静臣常媿辱憂為國累臣無智勇以助萬一夙夜慙<lb/>
懼若集水火未知何地可以殞越<lb/>
梁江淹為齊王謝冕旒諸法服表曰軒冕雲蹕既非常<lb/>
之飾宮懸玉戚乃配天之禮昔大啓營丘未修樹羽之<lb/>
<pb n="KR3k0003_WYG_067-3a"/>
賞光宅曲阜始兼龍旂之貴况臣道狹慶隆身薄器尊<lb/>
粉繡争暉藻火競曜<lb/>
啟梁陸倕為息纉謝勑賜朝服啓曰𤣥冕素帶出自禁<lb/>
財朱紱青緺降於皇府輝燭鄰黨震耀街衢姻族移聼<lb/>
朋儕改矚非臣璅弱所能陳報<lb/>
　　貂蟬<lb/>
應劭漢官儀曰侍中左蟬右貂金取堅剛百陶不耗蟬<lb/>
居髙食絜目在腋下貂内勁悍而外温潤<lb/>
<pb n="KR3k0003_WYG_067-3b"/>
賦陳江總華貂賦曰領軍新安殿下以副貂垂錫仰銘<lb/>
恩澤謹題小賦貴豐貂於挹婁飾惠文而見求標侍臣<lb/>
之宻設曜毛彩之温柔拜文㮰而影度陪武帳而香浮<lb/>
随玉珩之近逺共金璫之去留仰太山之千仞開谷中<lb/>
之鄙吝撤君子之寳飾榮小人之蓬鬢蔑置醴之殊私<lb/>
誇賜田之薄潤顧朽拙之㣲躬早遊藝而不工逢河間<lb/>
之好古自隗始而恩隆諒維鵜之有媿庶懐昔而克終<lb/>
啟梁元帝謝東宮賚貂蟬啓曰挹婁之毳曲降鴻恩麗<lb/>
<pb n="KR3k0003_WYG_067-4a"/>
水之珍復蒙殊奬東平紫貂之賜非聞暖額中山黄金<lb/>
之錫豈曰附蟬坐變仲尼之容增暉允南之貌<lb/>
　　玦珮<lb/>
世本曰舜時西王母獻白環及玦<lb/>
楚辭曰捐余玦兮江中遺余珮兮澧浦又曰虚衣兮披<lb/>
披玉珮兮陸離<lb/>
孔叢子曰子産死鄭人丈夫捨玦珮婦人捨珠玉<lb/>
説苑曰經侯過魏太子左帶玉具劒右帶環珮左光照<lb/>
<pb n="KR3k0003_WYG_067-4b"/>
右右光照左太子不視又不問經侯曰魏國亦有寳乎<lb/>
太子曰主信臣忠百姓戴之此魏之寳也經侯觧劒珮<lb/>
委之趨而出上車去太子使騎操劒珮與侯曰此寒不<lb/>
可衣饑不可食無遺我賊也<lb/>
典略曰孔子返衛衛夫人南子使人謂之曰四方君子<lb/>
之來者必見寡小君孔子不得己見之夫人在錦帷中<lb/>
孔子北面稽首夫人自帷中再拜環珮之聲璆然<lb/>
晉公卿禮秩曰特進珮水蒼玉尚書令僕射中書監令<lb/>
<pb n="KR3k0003_WYG_067-5a"/>
皆佩水蒼玉<lb/>
賦魏文帝玉玦賦曰有昆山之妙璞産曾城之峻崖嗽<lb/>
丹水之炎波䕃瑶樹之𤣥枝包黄中之純氣抱虚静而<lb/>
無為應九徳之淑懿體五材之表儀<lb/>
銘後漢崔瑗遺葛龔珮銘曰禹湯罪己仲尼多誨盤盂<lb/>
有銘几杖有誡天為剛徳猶不干時君子妄怒厥亦生<lb/>
災晉厲好虐欒書作亂荀瑶峻戾韓魏致難慷慨憤激<lb/>
動腸傷氣久生百疾歴年不遂俯覽斯珮柔韋是貴<lb/>
<pb n="KR3k0003_WYG_067-5b"/>
啟梁簡文帝謝勑賜玉珮啓曰昉田麗彩槐水鏤文飾<lb/>
以金闕之珠製以魯班之巧故以裾端照色影外生光<lb/>
恩發内府猥垂霑賜臣方温謝徳比振慙聲<lb/>
書魏文帝與鍾繇書曰南陽宋惠叔稱君侯昔有美玦<lb/>
聞之驚喜笑與抃㑹當自白書恐傳言未審是以令舍<lb/>
弟子建因荀仲茂時從容喻鄙㫖乃不忽遺鄴騎既到<lb/>
寳玦初至捧匣跪發五内震駭繩窮匣開爛然滿目猥<lb/>
以蒙鄙之姿得觀希世之寳不煩一介之使不損連城<lb/>
<pb n="KR3k0003_WYG_067-6a"/>
之價既有秦昭章臺之觀而無藺生詭奪之誑嘉貺益<lb/>
腆敢不欽承<lb/>
　　巾帽<lb/>
魏略曰夫餘國以金銀飾㡌又曰管寧在家恒著皁㡌<lb/>
又曰裴潜為代郡太守撫之以静單于脫㡌稽顙<lb/>
郭林宗别傳曰林宗常行陳梁之間遇雨故其巾一角<lb/>
霑而折二國名士著巾莫不折其角云作林宗巾其見<lb/>
儀則如此<lb/>
<pb n="KR3k0003_WYG_067-6b"/>
語林曰諸葛武侯與宣皇在渭濵將戰宣皇戎衣莅事<lb/>
使人視武侯乗素輿葛巾毛扇指麾三軍各随其進止<lb/>
宣皇聞而歎曰可謂名士矣<lb/>
沈約宋書曰陶潜在家郡將候潜值其酒熟取頭上葛<lb/>
巾漉酒漉酒畢復還著之<lb/>
啟陳周𢎞正謝勑賚烏紗㡌等啓曰雖復魏宣二端豈<lb/>
能比今兹賜廣㣲四縫未足方其華飾既受非望之恩<lb/>
方貽匪服之誚<lb/>
<pb n="KR3k0003_WYG_067-7a"/>
　　衣裳<lb/>
毛詩曰掺掺女手可以縫裳<lb/>
楚辭曰製芰荷以為衣集芙蓉以為裳<lb/>
漢書曰鄧通以擢舩為黄頭郎<hi>施其黄髦於船頭因以其名名郎曰黄頭也</hi>
文帝夢上天不能有一黄頭郎推之顧見其衣後穿覺<lb/>
而以夢中隂自求推者郎見鄧通衣其後穿是夢中所<lb/>
見因而甚見幸<lb/>
魏書曰文帝詔與朝臣云三世長者知被服五世長者<lb/>
<pb n="KR3k0003_WYG_067-7b"/>
知飲食此言被服飲食難曉也夫珍玩必中國總綃繐<lb/>
其白如雪羅紈綺縠未聞衣布服葛也又曰甄皇后生<lb/>
每寢家中人髣髴見如有人持玉衣覆其上者<lb/>
魏志曰文帝欲徙兾州一十萬戸實河内侍中辛毗諌<lb/>
帝怒起入内毗随而引帝裾帝奮衣不廻良久帝乃出<lb/>
曰恠卿持我何太急<lb/>
吳書曰顧悌每得父書灑掃正衣服拜跪而讀<lb/>
王隐晉書曰董威輦每得殘碎繒輙結以為衣號曰百<lb/>
<pb n="KR3k0003_WYG_067-8a"/>
結<lb/>
詩魏曹毗夜聼擣衣詩曰寒興御紈素佳人治衣襟冬<lb/>
夜清且永皓月照堂隂纎手疊輕素朗杵叩鳴碪清風<lb/>
流繁節廻飇灑㣲吟嗟此嘉運速悼彼幽滯心二物感<lb/>
余懐豈但聲與音<lb/>
宋謝惠連擣衣詩曰衡紀無淹度晷運倐如催白露滋<lb/>
園菊秋風落庭槐肅肅莎雞羽烈烈寒螀啼夕隂結空<lb/>
幕宵月皓空閨美人戒裳服端飾相招攜簮玉出北房<lb/>
<pb n="KR3k0003_WYG_067-8b"/>
鳴金歩南階簷髙碪響發楹長杵聲哀㣲芳發兩袖輕<lb/>
汙染雙題<lb/>
梁柳惲擣衣詩曰孤衾引思緒獨枕悵憂端深庭秋草<lb/>
緑髙門白露寒思君起清夜促柱奏幽蘭不怨飛蓬苦<lb/>
徒傷蕙草殘行役滯風波遊人淹不歸亭臯木葉下隴<lb/>
首秋蓬飛鶴鳴勞永歎採緑傷時暮念君方逺遊賤妾<lb/>
理紈素秋風吹渌潭明月懸髙樹軒髙夕杵散氣爽夜<lb/>
碪鳴瑶筆随歩響幽蘭逐袂生<lb/>
<pb n="KR3k0003_WYG_067-9a"/>
梁劉孝威賦得香出衣詩曰香出衣歩近氣逾飛博山<lb/>
登髙用鄴錦含情動靨比洛妃香纓麝帶逄金縷瓊花<lb/>
玉勝綴珠徽蘇合故年㣲恨歇都梁路逺恐非新猶賢<lb/>
漢君芳千里尚笑荀令止三旬<lb/>
周庾信夜聼擣衣詩曰秋夜擣衣聲飛度長門城今夜<lb/>
長門月應如晝日明小鬟冝粟瑱圓腰運織成秋碪調<lb/>
急節亂杵變新聲石燥砧逾響桐虚杵絶鳴鳴石出華隂<lb/>
虚桐採鳳林北堂細腰杵南市女郎砧並結連支縷雙<lb/>
<pb n="KR3k0003_WYG_067-9b"/>
穿長命針倡樓驚别怨征客動愁心又曰擣衣明月下<lb/>
静夜秋風飄錦石平砧面連房接杵腰急節迎秋韻新<lb/>
聲入手調寒衣須及早將寄霍嫖姚<lb/>
梁費昶華光省中夜聼城外擣衣詩曰闔閭下重關丹<lb/>
墀吐明月秋氣城中冷秋砧城外發浮聲繞雀臺飄響<lb/>
度龍闕宛轉何藏摧當從上路來藏摧方未已定自乗<lb/>
軒里乗軒盡世家佳麗似朝霞貟璫耳上照方繡領間<lb/>
斜衣燻百和屑鬢挿九枝花昨暮庭槐落今朝羅綺薄<lb/>
<pb n="KR3k0003_WYG_067-10a"/>
拂席卷鴛鴦開緼舒龜鵠金波正容與玉歩依砧杵紅<lb/>
袖往還縈素腕参差舉徒聞不得見獨夜空愁佇<lb/>
梁王僧孺詠擣衣詩曰足傷金管遽多愴緹光促露團<lb/>
池上紫風飄庭裏緑散度廣陵音掺寫漁陽曲别鵠悲<lb/>
不已離鸞斷還續尺素在魚腸寸心憑鴈足<lb/>
啟梁庾肩吾謝東宫賚内人春衣啓曰階邉細草猶推<lb/>
綟葉之光戸前桃樹反訝藍花之色遂得裾飛合燕領<lb/>
鬬分鸞試顧採薪皆成留客<lb/>
<pb n="KR3k0003_WYG_067-10b"/>
　　袍<lb/>
史記曰秦相范睢與魏人須賈有隙及賈使秦睢自稱<lb/>
張禄先生徃詣賈賈見其寒取一綈袍以賜之及睢數賈<lb/>
罪曰爾得不死者以綈袍戀戀有故人之意也<lb/>
漢武内傳曰上元夫人降武帝服赤霜袍雲采亂色非<lb/>
錦非繡不可得名<lb/>
袁山松後漢書曰靈帝欲羊續為太尉時拜三公者輸<lb/>
東園禮錢千萬令中使督之續乃坐使者於單席舉緼<lb/>
<pb n="KR3k0003_WYG_067-11a"/>
袍以示之臣之所資惟斯而已故不登公位<lb/>
賦陳江揔山水衲袍賦曰皇儲監國餘辰勞謙終宴有<lb/>
令以衲袍降賜何以奉揚恩徳因題此賦濫時來之寵<lb/>
沐振長纓以祗肅奉性與之文章侍相娛之絲竹觧女<lb/>
羅之山帶佩流霞之羽服裁縫則萬壑縈體針縷則千<lb/>
巖映目圖島嶼之削成冩淪漣之徑復埒符采於雕煥<lb/>
並芬芳於蘭菊憫四選之徂遷軫百慮之廻邅霜飛空<lb/>
而浸霧鴈照月而猜弦聼風鍾之易近對水霤之踈懸<lb/>
<pb n="KR3k0003_WYG_067-11b"/>
若董衣之百結同衛服之十年嗟班鬢之已颯愧冶袖<lb/>
之為妍謝銜珠之有報荷墜履之無捐<lb/>
牋晉劉謐之與天公牋曰體戰身噤脱衣凍坐頼公借<lb/>
袍南越送火<lb/>
啟陳周𢎞正謝東宫賜縠袍啓曰或儔名麗辭等質輕<lb/>
霧或色華少海用寳叢臺或粲彼三英縫兹五緎品頒<lb/>
歳襲緑奪春耕蒿席可充緼袍易足<lb/>
　　裙襦<lb/>
<pb n="KR3k0003_WYG_067-12a"/>
漢書曰班伯容貌甚麗誦説有法時上方向文學鄭寛<lb/>
中張禹等朝夕入説尚書論語於金華殿中詔伯受焉<lb/>
數年金華之業絶班出與王許子弟為羣在於綺䊵襦<lb/>
袴之中非其好也<lb/>
東觀漢記曰梁鴻鄉里孟氏女容貌醜而有節操多求<lb/>
之不肯父母問其所欲曰得賢壻如梁鴻者鴻聞之乃<lb/>
求之女布襦裾鴻曰此真梁鴻妻也<lb/>
漢書曰廉范為蜀郡太守百姓歌之曰廉叔度來何暮<lb/>
<pb n="KR3k0003_WYG_067-12b"/>
昔日無襦今五袴<lb/>
啟梁沈約謝齊竟陵王賚母赫國雲氣黄綾裙襦啓曰<lb/>
竊以積絲成綵散繭騰花巧擅易水之間價貴叢臺之<lb/>
下民受禄為養霑荷彌深聖恩曲漸自葉流根複袖緼<lb/>
裾豈伊恒飾榮新之寵固難輕報<lb/>
梁任孝恭謝裙襦啓曰加以庭闕桑麻室空機杼牀無<lb/>
暖席桁靡懸衣值蓬卷北郊鴈飛南浦雪闇河隂氷生<lb/>
海岸而繩帶屢盡苦風霜之切弊履恒穿踐泥沙之凍<lb/>
<pb n="KR3k0003_WYG_067-13a"/>
自憐袖短雖内手而猶寒每恨衣輕徒歛襟而彌愴<lb/>
　　裘<lb/>
墨子曰江河之水非一水之源千鎰之裘非一狐之白<lb/>
戰國䇿曰蘇秦説秦王書十二上而説不行黒貂之裘<lb/>
弊又曰齊襄王立田單相之過魯有老人渉淄而寒出<lb/>
而不行坐沙中單見其寒觧裘而衣之襄王曰田單之<lb/>
惠施欲以取我國乎有貫珠者襄王呼而問之對曰王<lb/>
不如因賞下令曰寡人憂人之寒單觧裘而衣之稱寡<lb/>
<pb n="KR3k0003_WYG_067-13b"/>
人之意焉<lb/>
説苑曰千金之裘非一狐之皮也廊廟之榱非一木之<lb/>
枝也王法非一士之知也<lb/>
晉咸寧起居注曰大醫司馬程據上雉頭裘一領詔據<lb/>
此裘非常衣服消費功用其於殿前燒之勑外内有造<lb/>
異服依禮治罪<lb/>
十洲記曰漢武帝天漢三年西國王獻吉光毛裘裘色<lb/>
黄盖神馬之類入水經日不沉入火不燋帝厚謝使<lb/>
<pb n="KR3k0003_WYG_067-14a"/>
者<lb/>
東觀漢記曰東平王蒼來朝章帝以王觸寒渉道賜王<lb/>
乗輿貂裘<lb/>
啟齊王融謝勑賜御裘等啓曰雲衣降授仙裾曲委榮<lb/>
振素里澤駭蓬心昔漢帝觧裘不獨前寵曹王禠帶復<lb/>
降今恩又謝竟陵王賜納裘啓曰降飾自尊垂榮及賤<lb/>
𤣥玉不純曾波奪采南陸方永北風日壯無衣無褐發<lb/>
念聖𠂻而挾纊之問每流觧裘之賜偏委<lb/>
<pb n="KR3k0003_WYG_067-14b"/>
梁簡文帝謝東宫賜裘啓曰物華雉毳名髙燕羽才慙<lb/>
齊相愧白狐之飾徳謝漢蕃均黒貂之賜地卷朔風庭<lb/>
流花雪故以裾生惠氣袖起陽春<lb/>
　　帶<lb/>
穆天子傳曰天子征至赤烏之人赤烏氏先出自宗周<lb/>
乃賜貝帶五十具<lb/>
戰國䇿曰魯仲連謂田單曰將軍東有夜邑之奉西有<lb/>
淄上之娛黄金横帶而騁乎淄澠之間有生之樂無死<lb/>
<pb n="KR3k0003_WYG_067-15a"/>
之心所以不勝狄也<lb/>
史記曰帝遺匈奴黄金飾貝帶一具<lb/>
魏略曰踈勒王獻大秦赤石帶一枚<lb/>
吴書曰陸遜破曹休帝脫御金帶以賜遜又親以帶之<lb/>
吴録曰鈎落者革帶也世名為鈎落帶<lb/>
啟梁劉孝儀謝晉安王賜銀装絲帶啓曰雕鏤新竒織<lb/>
製精絜越中玉女不得關思上方名匠莫能議巧人情<lb/>
駭觀如見買臣之綬望貌移姿似逢子訓之術<lb/>
<pb n="KR3k0003_WYG_067-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷六十七<lb/>
</p>
<p>
</p>
  </div>
</body>
</text>
</TEI>
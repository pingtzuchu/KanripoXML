<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻五十九</head>
    <p>
<pb n="KR3k0003_WYG_059-1a"/>
欽定四庫全書<lb/>
　藝文類聚巻五十九　　　唐　歐陽詢　撰<lb/>
　武部<hi>將帥</hi>　<hi>戰伐</hi>
　　將帥<lb/>
春秋元命苞曰上天一星為郎將<lb/>
六韜曰將冬不服裘夏不操扇天雨不張蓋出隘塞犯<lb/>
泥塗將必下歩士卒皆走將乃就舍炊者皆飽將乃敢<lb/>
食<lb/>
<pb n="KR3k0003_WYG_059-1b"/>
左傳曰晉侯之弟揚干亂行於曲梁魏絳戮其僕<lb/>
周官曰凡制軍萬有二千五百人為軍王六軍大國三<lb/>
軍次國二軍小國一軍<lb/>
史記曰魏文侯問吳起何如人李克曰其用兵司馬穣<lb/>
苴弗能過也於是魏文侯以為將擊秦㧞五城又曰齊<lb/>
景公召穣苴與語兵事大說之以為將軍穣苴曰願得<lb/>
君之寵臣國中所尊以臨軍乃可於是景公使莊賈往<lb/>
穣苴與約㑹日中於軍門穣苴先馳至軍立表下漏待<lb/>
<pb n="KR3k0003_WYG_059-2a"/>
賈暮時莊賈乃至召軍正問曰軍法期而後者云何曰<lb/>
當斬遂斬賈以徇三軍三軍之士卒皆震又曰吳起之為<lb/>
將與士卒最下者同衣食卧不設席行不騎乗親贏糧<lb/>
與士卒分勞又曰文帝六年匈奴大入邊乃以宗正劉<lb/>
禮為將軍軍㶚上祝兹侯徐厲軍棘門以河内守周亞<lb/>
夫為將軍軍細柳帝自勞軍至㶚上及棘門軍直馳入<lb/>
將軍以下騎送迎已而之細柳軍士吏被甲彀弓持滿<lb/>
先驅至不得入先驅曰天子且至軍門都尉曰軍中但聞<lb/>
<pb n="KR3k0003_WYG_059-2b"/>
將軍令不聞天子詔於是上使詔將軍亞夫乃傳言開<lb/>
壁壁開士吏曰軍中不得驅馳於是天子乃按轡徐行<lb/>
將軍亞夫持兵揖曰介胄之士不拜請以軍禮見天子<lb/>
為動色改容使人稱皇帝敬勞將軍成禮而去既出軍<lb/>
門文帝曰此真將軍矣曩者㶚上棘門軍兒戲爾其將<lb/>
固可襲而虜也至亞夫可得而犯耶稱善久之<lb/>
孫子曰凡用兵之法將受令於君塗有所不由軍有所<lb/>
不擊城有所不攻地有所不爭君命有所不受故將通<lb/>
<pb n="KR3k0003_WYG_059-3a"/>
於九變之利者知用兵矣<lb/>
韓子曰吳起為魏將而攻中山軍人有病疽者吳起自<lb/>
吮其膿傷者母立而泣人曰將軍於若子如是何為泣<lb/>
乎對曰吳子吮其父之傷而殺之涇水之上今安知不<lb/>
殺是子乎<lb/>
黄石公三略曰良將之軍也恕己治人推惠施恩士力<lb/>
日新戰如風發攻如河决<lb/>
軍䜟曰軍無財士不來軍無賞士不往故良餌之下有<lb/>
<pb n="KR3k0003_WYG_059-3b"/>
懸魚重賞之下有勇夫<lb/>
淮南子曰凡國有難君自宫召將詔之曰社稷之命在<lb/>
將軍今國有難願子將而應之主親操鉞授將軍曰此<lb/>
上至天者將軍制之辭而行乃爪鬋設明衣鑿凶門而<lb/>
出乗將軍車載旌旗斧鉞臨敵攻戰而願必死無有二<lb/>
心<lb/>
列女傳曰楚子反攻秦軍絶糧使人請於王因問其母<lb/>
母問使者曰士卒無恙乎使者曰士卒分菽粒而食之<lb/>
<pb n="KR3k0003_WYG_059-4a"/>
又問將軍無恙乎對曰將軍朝夕芻豢黍梁子反破秦<lb/>
軍而歸母閉門不内使數之曰子不聞越王句踐之伐<lb/>
吳耶客有獻醇酒一器者王使人注上流使士卒飲下<lb/>
流味不加喙而卒戰自五也異日又有獻一嚢糧者王<lb/>
又使以賜軍士分而食之甘不踰嗌而戰自十也今士<lb/>
卒分菽粒而食之子獨朝夕芻豢何也<lb/>
漢書曰韓信亡蕭何追還漢王曰以為大將何曰王素<lb/>
慢無禮今拜大將如呼小兒此乃信所以去也王必欲<lb/>
<pb n="KR3k0003_WYG_059-4b"/>
拜之宜擇日齋戒設壇場具禮乃可王許之諸將皆喜<lb/>
人人各自以為得大將至拜乃韓信也一軍皆驚又曰<lb/>
馮唐對文帝曰天下之將獨有廉頗李牧耳上曰嗟乎<lb/>
吾獨不得㢘頗李牧為將唐對曰臣聞上古王者遣將<lb/>
也跪而推轂曰閫以内寡人制之閫以外將軍制之軍<lb/>
功爵賞皆決於外又曰霍去病為驃騎將軍為人少言<lb/>
有氣上嘗欲敎之孫吳兵法對曰顧方略何如爾不至<lb/>
學古兵法上為治第令視之對曰匈奴不滅無以家為<lb/>
<pb n="KR3k0003_WYG_059-5a"/>
又曰西羗反時趙充國年七十餘上老之使問誰可將<lb/>
者充國對曰無踰於老臣者矣上遣焉<lb/>
東觀漢記曰吳漢當出師朝受詔夕即引道初無辦嚴<lb/>
之日故能常任職以功名終又曰赤眉入長安鄧禹乗<lb/>
勝獨克而師行有紀皆望風相擕以迎降者以千數衆<lb/>
號百萬又曰武威將軍劉尚擊武陵五谿蠻夷深入軍<lb/>
沒馬援因復請行時年六十二帝愍其老未許之援自<lb/>
請曰臣尚能被甲帝令試之援據鞍顧眄以示可用帝<lb/>
<pb n="KR3k0003_WYG_059-5b"/>
笑曰矍鑠哉是翁也遂遣援又曰祭遵為將軍取士皆<lb/>
用儒術對酒設樂必雅歌投壺在軍旅不忘爼豆<lb/>
魏志曰曹仁字子孝少時不脩行檢及長為將嚴整奉<lb/>
法常置科於左右案以從事又曰賈逵字梁道自為兒<lb/>
童戯弄常設部伍祖父習異之曰汝大必為將帥授兵<lb/>
法數萬言又曰龎徳討闗羽親與羽交戰射羽中額時<lb/>
徳常乗白馬羽軍謂之白馬將<lb/>
蜀志曰鄧芝為大將三十餘年賞罰明㫁善卹卒伍身之<lb/>
<pb n="KR3k0003_WYG_059-6a"/>
衣食資仰於官不為茍素儉然終不治私妻子不免饑<lb/>
寒<lb/>
吳書曰魯肅為人節儉不務俗好治軍整頓禁令必行<lb/>
在軍陣手不釋書又善談論能屬文辭有過人之明周<lb/>
瑜之後肅為之冠<lb/>
抱朴子曰大將民之司命社稷存亡於是乎在<lb/>
詩晉張華命將出征詩曰重華隆帝道戎蠻或來賔徐<lb/>
夷興有周鬼方亦違殷今在盛明世冦虐動西垠單醪<lb/>
<pb n="KR3k0003_WYG_059-6b"/>
豈無味挾纊感至仁<lb/>
梁吳均古意詩曰匈奴數欲盡僕在玉門闗蓮花穿劍<lb/>
鍔秋月掩刀環春機思窈窕夏鳥啼綿蠻中人坐相望<lb/>
狂夫終不還又邊城將詩曰塞外何紛紛胡騎欲成羣<lb/>
爾時始應募來投霍冠軍刀含四尺影劍抱七星文袖<lb/>
間血灑地車中旌拂雲輕軀如未殯終當厚報君又邊<lb/>
城將詩曰僕本邊城將馳射靈闗下箭銜鴈門石氣振<lb/>
武安瓦勳輕賞廢丘名髙拜横野留書應鑿楹傳功須<lb/>
<pb n="KR3k0003_WYG_059-7a"/>
勒社徒傾七尺命酬恩終自寡又邊城詩曰聞君報一<lb/>
飡逺送出平野玉標丹霞劍金絡艷光馬髙旗入漢飛<lb/>
長鞭匿地冩曙星海中出曉月山頭下歳晏坐論功自<lb/>
有思臣者又邊城詩曰臨淄重蹴踘西城好擊刺不要<lb/>
身後名專騁眼前智君㸔班定逺立功不負義掣拽二<lb/>
丈旗躑躅雙鳬騎但問相知否死生無險易<lb/>
賛晉孫楚白起賛曰烈烈桓桓時維武安神機電斷氣<lb/>
濟師然南折勁楚走魏禽韓北摧馬服淩川成丹應侯<lb/>
<pb n="KR3k0003_WYG_059-7b"/>
無良蘇子入闗噭噭讒口火燎于原遂焚杜郵與蕭俱<lb/>
燔惟其歿矣古今所歎又韓信賛曰淮隂屈節盤於幽<lb/>
賤秦失其鹿英雄交戰踐楚知亡撫戈從漢遂寤明主<lb/>
超然虎奮威震趙魏擒項平難割據山川稱孤南面惜<lb/>
哉遘疑一朝書叛又樂毅賛曰樂生誕節寔立𢎞度丹<lb/>
旄電麾秦韓景附威震濟西齊愍失據惠之不敏翻然<lb/>
髙翥栖遲一邱以保皓素<lb/>
表後魏温子昇廣陽王北征請大將表曰今四郊多壘<lb/>
<pb n="KR3k0003_WYG_059-8a"/>
三軍申發率土之濵莫敢寜晏況黍末屬復董元戎臣<lb/>
不盡心誰將竭力豈容飾譲茍違戎重但以軍旅之事<lb/>
實所未學求保重將隨方指麾臣請先驅被堅督戰若<lb/>
使旗鼓相望埃塵相接決機兩陣之間不辭萬死之地<lb/>
脫獨委臣專捴戎旅兵術靡常軍機屢變以臣當之必<lb/>
所未逹雖奉廟筭有均膠柱<lb/>
論魏何晏韓白論曰此兩將者殆虽尤之敵對開闢所<lb/>
希有也何者勝或曰白起功多前史以為出竒無窮欲<lb/>
<pb n="KR3k0003_WYG_059-8b"/>
窺滄海白起為勝若夫韓信斷幡以覆軍拔旗以流血<lb/>
其以取勝非復人力也亦可謂竒之又竒者哉白起破<lb/>
趙軍詐奔而斷其糧道取勝之術皆此類也所謂可竒<lb/>
於不竒之間矣安得比其竒之又竒者哉<lb/>
宋范曄二十八將論曰二十八將者前世以為上應二<lb/>
十八宿未之詳也然咸能感㑹風雲奮其智勇議者多<lb/>
非光武不以功臣任職至使英姿茂績委而勿用然原<lb/>
夫良圖逺筭固將有以焉爾若乃王道既衰降及霸徳<lb/>
<pb n="KR3k0003_WYG_059-9a"/>
猶能授受惟庸勳賢兼序如管隰之迭升桓世先趙之<lb/>
同列文朝可謂兼通矣降自秦漢世資戰力至於翼扶<lb/>
王運皆武人崛起亦有鬻繒盗狗輕猾之徒或崇以連<lb/>
城之賞或任以阿衡之地故勢疑則隙生力侔則亂起<lb/>
蕭樊且猶縲紲信越終見葅戮不其然乎因兹以降迄<lb/>
于孝武宰輔五世莫非公侯遂使縉紳道塞賢能蔽擁<lb/>
故光武監前事之違存矯枉之志雖鄧㓂之髙勳耿賈<lb/>
之鴻烈分土不過大縣數四所加特進朝請而已觀其<lb/>
<pb n="KR3k0003_WYG_059-9b"/>
治平臨政課職責咎將謂導之以法齊之以刑者乎永<lb/>
平中顯宗追感前世功臣乃圖畫二十八將於南宫雲<lb/>
臺其外又有王常李通竇融卓茂合三十二人叙其本<lb/>
第係之篇末<lb/>
　　戰伐<lb/>
尚書大傳曰戰者憚驚之也<lb/>
春秋說題辭曰伐人者國内行威有所斬壊伐之為言<lb/>
敗也<lb/>
<pb n="KR3k0003_WYG_059-10a"/>
太公金匱曰武王伐殷丁侯不朝尚父乃畫丁侯射之<lb/>
丁侯病遣使請臣尚父乃以甲乙日拔其頭箭丙丁日<lb/>
拔目箭戊巳日拔腹箭庚辛日拔股箭壬癸日拔足箭<lb/>
丁侯病乃愈四夷聞乃懼越裳氏獻白雉<lb/>
尚書曰今予發惟恭行天之罰今日之事弗愆於六歩<lb/>
七歩乃止齊焉夫子朂哉弗諐于四伐五伐六伐七伐<lb/>
乃止齊焉又曰帝曰咨禹惟兹有苗弗率汝徂征禹乃<lb/>
㑹羣后誓于師曰濟濟有衆咸聴朕命蠢兹有苗昬迷<lb/>
<pb n="KR3k0003_WYG_059-10b"/>
不恭侮慢自賢反道敗德君子在野小人在位民棄不<lb/>
保天降之咎肆予以爾衆士奉辭伐罪<lb/>
禮記曰天子將出征類乎上帝宜乎社造乎襧禡於所<lb/>
征之地<lb/>
大戴禮曰明主之征也誅其君改其政率其民而不奪<lb/>
其財也故曰明主之征也猶時雨也至則民恱矣<lb/>
左傳曰衛大旱寗莊子曰周饑克殷而年豐天其或者<lb/>
欲使衛討邢乎從之師興而雨又曰晉侯復假道於虞<lb/>
<pb n="KR3k0003_WYG_059-11a"/>
以伐虢宫之竒諫曰虢虞之表也虢亡虞必從之諺所<lb/>
謂輔車相依脣亡齒寒虞虢之謂也虞公不聴後遂為<lb/>
晉所滅<lb/>
春秋佐易期曰太尉主甲卒神名辯㑹曰庫兵動鼔自<lb/>
鳴得諸侯象也<lb/>
管子曰桓公北伐山戎以升布天下又曰桓公北伐孤<lb/>
竹未至卑耳之谿十里援弓而射未敢發也謂左右曰<lb/>
見前人乎對曰不見公曰寡人見人長尺而人物具焉<lb/>
<pb n="KR3k0003_WYG_059-11b"/>
冠冠右祛衣馬前疾走寡人其不濟乎管仲曰祛衣示<lb/>
前有水也右示渉也至卑耳之谿從左渉深沒冠從右<lb/>
渉水深至膝已渉大濟公拜曰仲父之聖若此也又曰<lb/>
代出狐白皮狐應陽之變六月而一見公貴買之代人<lb/>
臣難得喜其貴價必相率而求之令齊載金錢之代谷<lb/>
求狐白皮代王聞之果去其農處山林求狐二十四月<lb/>
不得一狸皮齊聞而伐王代王即將其國士卒服於齊<lb/>
韓子曰秦穆公以女樂三人遺戎王戎王大恱聴樂終<lb/>
<pb n="KR3k0003_WYG_059-12a"/>
歳不還舉兵伐之開地千里<lb/>
史記曰樂毅并䕶趙楚韓魏燕之兵以伐齊破之追至<lb/>
于臨淄齊惽王走保於莒樂毅獨留狥齊攻臨淄盡取<lb/>
齊寳財物祭器輸之燕昭王大恱親至濟上勞軍行賞<lb/>
饗士封毅於昌國號為昌國君<lb/>
韓詩外傳曰武王伐紂到邪邱軛折為三天雨三日不<lb/>
休武王懼召太公而問之曰紂未可伐乎太公曰不然<lb/>
軛折為三者軍當分介為三也天雨三日者欲洒吾兵<lb/>
<pb n="KR3k0003_WYG_059-12b"/>
也<lb/>
淮南子曰人有伐國之志雄雞夜鳴庫兵動而戎馬驚<lb/>
漢書曰武帝末年悔伐胡事乃封丞相為冨民侯又曰<lb/>
武王南伐越以壯荆曰北升登龍以象天一命曰靈旗<lb/>
以指所伐<lb/>
論衡曰太公隂謀書武王伐殷兵至牧野晨舉脂燭推<lb/>
掩不備<lb/>
魏志曰景元四年鄧艾伐蜀自隂平行無人之地七百<lb/>
<pb n="KR3k0003_WYG_059-13a"/>
餘里鑿山通道作橋閣山髙谷深至為艱險艾以旗自<lb/>
裹推轉而下將士皆攀木縁崖魚貫而進<lb/>
摯虞新禮議曰漢魏故事遣將出征符節郎授鉞於朝<lb/>
堂新禮遣將御臨軒尚書授節鉞古兵書跪而推轂之<lb/>
義也摯虞法疑要注曰古者帝王征以齊車載遷廟之<lb/>
主以行故尚書甘誓曰用命賞于祖不用命戮于社<lb/>
王隱晉書曰咸康元年智䕶王隨領三千人討寜州賊<lb/>
吹三角皆裂軍人惡之隨曰裂者破也當破賊而得土<lb/>
<pb n="KR3k0003_WYG_059-13b"/>
地也<lb/>
詩後漢崔駰安封侯詩曰戎馬鳴兮金鼔震壯士激兮<lb/>
忘身命被光甲兮跨良馬揮長㦸兮廓强弩<lb/>
魏文帝於黎陽作詩曰千騎隨風靡萬騎正龍驤金鼓<lb/>
震上下千戚紛縱横白旄若素霓丹旗發朱光追思太<lb/>
王徳胥宇識足臧經歴萬歳林行行到黎陽又詩曰朝<lb/>
發鄰城夕宿韓林霖雨誡塗輿人困窮載馳載驅沐雨<lb/>
櫛風舍我高殿何為泥中在昔周武爰暨公旦載主而<lb/>
<pb n="KR3k0003_WYG_059-14a"/>
征救民塗炭彼此一時唯天所讃我獨何人不能靜亂<lb/>
又詩曰殷殷其雷濛濛其雨我徒我車渉此艱阻遵彼<lb/>
洹湄言刈其楚班之中路塗潦是御轔轔大車載低載<lb/>
昻嗷嗷僕夫載仆載僵蒙塗冐雨霑衣濡裳又詩曰奉<lb/>
辭罸罪遐征晨過黎山巉崢東濟黄河金營北觀故宅<lb/>
頓傾中有髙樓亭亭荆棘繞蕃叢生南望果園青青霜<lb/>
露慘悽宵零彼桑梓兮傷情又至廣陵於馬上作詩曰<lb/>
觀兵臨江水水流何湯湯戈矛成山林𤣥甲曜日光誰<lb/>
<pb n="KR3k0003_WYG_059-14b"/>
云江水廣一葦可以航不戰屈敵虜戢兵稱賢良<lb/>
魏王粲從軍詩曰從軍有苦樂但問所從誰所從神且<lb/>
武焉得久勞師相公征闗右赫怒震天威軍中多飫饒<lb/>
人馬皆溢肥徒行兼乗還空出有餘資拓地三千里往<lb/>
反速若飛歌舞入鄴城所願獲無違又從軍詩曰凉風<lb/>
厲秋節司典告詳刑我君順時發桓桓東南征汎舟盖<lb/>
長川陳卒被隰坰征夫懐親戚誰能無此情哀彼東山<lb/>
人喟然感鸛鳴又詩曰從軍征遐路討彼東南夷方舟<lb/>
<pb n="KR3k0003_WYG_059-15a"/>
順廣川薄暮未安坻白日半西山桑梓有餘暉蟋蟀夾<lb/>
岸鳴孤鳥翩翩飛征夫心兩懐悽愴令吾悲又詩曰率<lb/>
彼東南路將定一舉勳籌䇿運帷幄一由我聖君恨我<lb/>
無時謀譬諸具官臣鞠躬中竪内㣲畫無所陳許歴為<lb/>
完士一言猶敗秦我有素飡責誠愧伐檀人雖無鈆刀<lb/>
用庻幾奮薄身<lb/>
宋文帝北伐詩曰季文鑒禍先辛生識機始崇眷非無<lb/>
徵興廢要有以自昔論中畿倐焉盈百祀不覩南雲陰<lb/>
<pb n="KR3k0003_WYG_059-15b"/>
但見胡塵起亂極治方形塗泰由積否方欲徐遣氛矧<lb/>
乃穢邊鄙眷言悼斯民納隍良在已逝將振宏綱一麾<lb/>
同文軌<lb/>
宋孝武帝北伐詩曰表裏跨原隰左右御川梁月羽皎<lb/>
素魄星旗赩赤光<lb/>
宋謝莊江都平解嚴詩曰肅旗簡廟律聳鉞暢乾靈朝<lb/>
晏推物泰通渥抃身寜擊轅歌至世撫壤頌惟馨又從<lb/>
駕頓上詩曰中權臨楚路前茅望吳雲兾馬依風蹀邊<lb/>
<pb n="KR3k0003_WYG_059-16a"/>
簫當夜聞<lb/>
宋傅亮從武帝平閩中詩曰鞠旅揚城大蒐徐方旂旌<lb/>
首路元戎啓行弭楫洪河揔轡崇岡又從征詩曰息徒<lb/>
西楚佇楫舊鄉止猶岳立動則雲翔烈烈羣師星言啓<lb/>
行汎舟掩河秣馬登芒<lb/>
齊虞羲霍將軍北伐詩曰擁旄為漢將汗馬出長城長<lb/>
城地勢險萬里與雲平窮秋八九月虜騎入幽并飛狐<lb/>
白日晚瀚海愁雲生乗墉揮寳劍蔽日引髙旌雲屯七<lb/>
<pb n="KR3k0003_WYG_059-16b"/>
萃士魚麗六郡兵胡笳闗下思𦍑笛隴頭鳴天長地自<lb/>
乆人道有虧盈未窮激楚樂已見髙臺傾<lb/>
齊王融從武帝琅邪城講武應詔詩曰治兵聞魯䇿訓<lb/>
旅見周篇敎民良不弃任智理恒全白日映丹羽頳霞<lb/>
文翠旃凌山炫組甲帶衣被戈舩凝葭欝摧愴清管乍<lb/>
聨綿早逢文化洽復屬武功宣願陪玉鑾右一舉掃燕<lb/>
然<lb/>
梁武帝宴詩曰止殺心自詳勝殘道未遍四主漸懐音<lb/>
<pb n="KR3k0003_WYG_059-17a"/>
九夷稍革面世治非去兵國安豈忘戰鈞臺聞史籍岐<lb/>
陽書記傳<lb/>
梁簡文帝和武帝宴詩曰校尉聞踈勒將軍定月支南<lb/>
通新息柱北届武陽碑豫遊戯馬館敎戰昆明池銀塘<lb/>
寫清渭銅鈎引直漪常從良家子命中幽并兒金鞍飾<lb/>
紫珮玉燕帖青驪車書今已共願奏云亭儀又詩曰祭<lb/>
壺今息鼓董案或開帷聊舉青龍陣正取絳宫時犒兵<lb/>
隨後拒軷祭逐前師軍門初露節歩陳始分旗<lb/>
<pb n="KR3k0003_WYG_059-17b"/>
梁元帝蕃難未静述懐詩曰玉節威雲夢金鉦韻渚宫<lb/>
霜戈臨塹白日羽映流紅單醪結猛將芳餌引羣雄箭<lb/>
擁淇園竹劒聚若谿銅亟覩周王駿多逢鮑氏驄謀出<lb/>
河南賈威寄隴西馮谿雲連陣合却月半山空樓前飄<lb/>
密柳井上落䟽桐差營逢霔雨立壘挂長虹又和王僧<lb/>
辯從軍詩曰山虚和鐃管水静寫樓舩連雞隨火度燧<lb/>
象帶烽然洞<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>曉風急瀟湘夜月圓荀令多文藻臨戎<lb/>
賦雅篇<lb/>
<pb n="KR3k0003_WYG_059-18a"/>
梁吳均戰城南詩曰蹀躞青驪馬往救城南畿五歴魚<lb/>
麗陣三入九重圍為君意已重無功終不歸又詩曰前<lb/>
有濁樽酒憂思亂紛紛小來重意氣學劒不學文忽值<lb/>
胡闗静匈奴遂兩分天山已半出龍城無片雲漢世平<lb/>
如此何用李將軍又詩曰陌上何諠諠匈奴圍塞垣黒<lb/>
雲藏趙樹黄塵埋隴根天子羽書勞將軍在玉門又詩<lb/>
曰雜虜冦銅鞮征役去三齊扶山翦䟽勒傍海掃沉黎<lb/>
劍光揮夜電馬汗晝成泥何當見天子畫地取闗西又<lb/>
<pb n="KR3k0003_WYG_059-18b"/>
征客詩曰公卿來悵别葭聲在狹斜玉樽浮雲蓋朱輪<lb/>
流水車鞚中懸明月劍杪照蓮花<lb/>
梁沈約正陽堂宴勞旋詩曰凱入同高宴飲至均多祜<lb/>
昔往歌采薇今來歡杕杜善戰惟我皇勝之不窺户推<lb/>
轂授神謨餘壯終能賈浩蕩金罍溢周流玉觴傅又出<lb/>
重圍和傅昭詩曰魯連揚一䇿陳平出六竒邯鄲風雨<lb/>
散白登煙霧維排雲出九地陵空振五巵<lb/>
梁庾肩吾被使從渡江詩曰八陣引佳兵三河㧾艫舳<lb/>
<pb n="KR3k0003_WYG_059-19a"/>
綘天揚逺斾雷野驅長轂夜劍動星芒秋潮驚箭箙<lb/>
梁劉孝儀從軍行詩曰冠軍親挾射長平自合圍木落<lb/>
彫弓燥氣秋征馬肥賢王皆屈膝幕府復申威何謂從<lb/>
軍樂往反速如飛<lb/>
北齊祖珽從北征詩曰翠旗臨塞道靈鼔出桑乾祁山<lb/>
歛雰霧瀚海息波瀾戍亭秋雨急關門朔氣寒方繫單<lb/>
于頸歌舞入長安<lb/>
北齊裴譲之從北征詩曰沙漠胡塵起闗山烽燧驚皇<lb/>
<pb n="KR3k0003_WYG_059-19b"/>
威奮武略上將摠神兵高臺朔風駛絶野寒雲生匈奴<lb/>
定逺近壯士欲横行<lb/>
周庾信從駕觀講武詩曰校戰出長楊兵欄入鬭場置<lb/>
陣横雲起開營鴈翼張落星奔驥騄浮雲上驌驦急風<lb/>
吹戰鼓髙塵擁貝裝駭猿時落木驚鴻屢㫁行又和平<lb/>
鄴應詔絶句詩曰天䇿𢎞神兵風飛掃鄴城陣雲千里<lb/>
散黄河一代清<lb/>
陳伏知道從軍五更囀五首詩曰一更刁斗鳴校尉逴<lb/>
<pb n="KR3k0003_WYG_059-20a"/>
連城遥聞射鵰騎懸憚將軍名二更愁未央髙城寒夜<lb/>
長試將弓學月聊持劍比霜三更夜驚新横吹獨吟春<lb/>
强聴梅花落誤憶柳園人四更星漢低落月與雲齊依<lb/>
稀北風裏胡笳雜馬嘶五更催送籌曉色映山頭城烏<lb/>
初起堞更人悄下樓<lb/>
陳蘇子卿南征詩曰一朝遊桂水萬里别長安故鄉夢<lb/>
中近邊愁酒上寛劍鋒但須利戎衣不畏單南中地氣<lb/>
煖少婦莫愁寒<lb/>
<pb n="KR3k0003_WYG_059-20b"/>
陳沈炯從駕送軍詩曰惟堯稱乃武軒后號神兵弔<lb/>
民資智勇治亂屬師貞我君膺寳業歴駕視前英蒲海<lb/>
方無浪夷山有未平星光下結斾劍氣上舒精雲開萬<lb/>
里徹日麗百川明撫鼓山靈應詔蹕水祗驚<lb/>
陳張正見從軍詩曰胡兵屯薊北漢將起山西故人輕<lb/>
百戰聊欲定三齊風前噴畫角雲上舞飛梯鴈塞秋聲<lb/>
逺龍沙雲路迷燕然自可勒函谷詎須泥又從軍詩曰<lb/>
將軍定朔邊刁斗出祁連髙柳横長塞榆闗接逺天井<lb/>
<pb n="KR3k0003_WYG_059-21a"/>
泉含陣竭烽火映山然欲知客心斷旄旌萬里懸<lb/>
賦後漢崔駰大將軍西征賦曰主簿駰言愚聞昔在上<lb/>
世義兵所克工歌其詩賢陳其頌書之庸器列在明堂<lb/>
所以顯武功也於是襲孟秋而西征跨雍梁而逺蹤陟<lb/>
隴阻之峻城升天梯以髙翔旗旐翼如遊風羽毛紛其<lb/>
覆雲金光皓以奪日武鼓鏗而雷震<lb/>
魏文帝述征賦曰建安之十三年荆楚傲而弗臣命元<lb/>
司以簡旅予願奮武乎南鄴伐靈鼓之硼隐兮建長旗<lb/>
<pb n="KR3k0003_WYG_059-21b"/>
之飄颻躍甲卒之皓旴馳萬騎之瀏瀏揚凱悌之豐惠<lb/>
兮仰乾威之靈武伊皇衢之遐通兮維天網之畢舉經南<lb/>
野之舊都聊弭節而容與遵往初之舊迹順歸風以長<lb/>
邁鎮江漢之遺民静南畿之遐裔<lb/>
魏陳王曹植東征賦曰建安十九年王師東征呉冦余<lb/>
典禁兵衛宫省然神武一舉東夷必克想見振旅之盛<lb/>
故作賦一篇登城隅之飛觀兮望六師之所營幡旗轉<lb/>
而心思兮舟楫動而傷情顧身㣲而任顯兮愧責重而<lb/>
<pb n="KR3k0003_WYG_059-22a"/>
命輕嗟我愁其何為兮心遥思而懸旌師旅慿皇穹之<lb/>
靈祐兮亮元勳之必舉揮朱旗以東指兮横大江而莫<lb/>
御<lb/>
魏應瑒撰征賦曰奮皇佐之豐烈將親戎乎幽鄰飛龍<lb/>
旗以雲曜披廣路而北巡崇殿欝其嵳峩華宇爛而舒<lb/>
光摛雲藻之雕飾流輝采之渾黄辭曰烈烈征師尋遐<lb/>
庭兮悠悠萬里臨長城兮周覧郡邑思既盈兮嘉想前<lb/>
哲遺風聲兮<lb/>
<pb n="KR3k0003_WYG_059-22b"/>
魏徐幹西征賦曰奉明辟之渥德與遊軫而西伐過京<lb/>
邑以釋駕觀帝居之舊制伊吾儕之挺劣獲載筆而從<lb/>
師無嘉謀以云補徒荷禄而蒙私并小人之所幸雖身<lb/>
安而心危庶區宇之今定入告成乎后皇登明堂而飲<lb/>
至銘功烈乎旂常又序征賦曰余因兹以從邁兮聊暢<lb/>
目乎所經觀庻土之繆殊察風流之濁清沿江浦以左<lb/>
轉渉雲夢之無陂從青𡨕以極望上連薄乎天維刋梗<lb/>
林以廣塗慎沮洳以髙蹊擥循環其萬般亘千里之長<lb/>
<pb n="KR3k0003_WYG_059-23a"/>
湄行兼時而易節迄𤣥氣之消微道蒼神之受謝逼鶉<lb/>
烏之將栖慮前事之既終亦何為乎久稽乃振旅以復<lb/>
蹤泝朔風而北歸及中區以釋勤超栖遲而無依<lb/>
魏王粲初征賦曰違世難以迴析兮超遥集于蠻楚逢<lb/>
屯否而底滯兮忽長幼以羈旅賴皇華之茂功清四海<lb/>
之疆宇超南荆之北境踐周豫之末畿野蕭條而騁望<lb/>
路周逹而平夷春風穆其和暢兮庶卉煥以敷蕤行中<lb/>
國之舊壤實吾願之所依當短景之炎陽犯隆暑之赫<lb/>
<pb n="KR3k0003_WYG_059-23b"/>
曦薫風温温以增熱體灼灼其若焚<lb/>
魏阮瑀紀征賦曰仰天民之髙衢兮慕在昔之遐軌希<lb/>
篤聖之崇綱兮惟𢎞哲而為紀同天工而人代兮匪賢<lb/>
智其能使五材陳而並序静亂由乎干戈惟蠻荆之作<lb/>
讎將治兵而濟河遂臨河而就濟瞻禹績之茫茫距疆<lb/>
澤以潜流經崑崙之髙岡目幽蒙以廣衍遂霑濡而難<lb/>
量<lb/>
魏陳琳武軍賦曰赫赫哉烈烈矣于此武軍當天符之<lb/>
<pb n="KR3k0003_WYG_059-24a"/>
佐運承斗剛而曜震漢季世之不辟青龍紀乎大荒熊<lb/>
狼競以拏攫神寳播乎鎬京於是武臣赫然颺炎天之<lb/>
隆怒呌諸夏而號八荒爾乃擬北落而樹表晞壘壁以<lb/>
結營百校羅峙千部列陳彌方城掩平原於是啓明戒<lb/>
旦長庚告昏火烈具舉鼓角並震千徒從唱億夫求和<lb/>
聲訇隐而動山光赫奕以燭夜其刃也則楚金越冶棠<lb/>
谿名工清堅皓鍔脩刺鋭鋒陸䧟蘂犀水截輕鴻鎧則<lb/>
東胡闕鞏百煉精剛函師振旅韋人制縫弩則幽都筋<lb/>
<pb n="KR3k0003_WYG_059-24b"/>
骨恒山檿幹通肌暢骨崇緼曲煙其弓則烏號越耗繁<lb/>
弱角端象弭繡質哲拊文身矢則申息肅慎箘簵空䟽<lb/>
焦銅毒鐵麗轂撻輈馬則飛雲絶景直鬐騧駵駁龍紫<lb/>
鹿文的<graphic n="KR2025" url="https://raw.githubusercontent.com/kanripo/KR-Gaiji/master/images/KR2025.png" mimeType="image/png"/>魚若乃清道整列按節徐行龍姿鳯峙灼有<lb/>
遺英又神武賦曰建安十有二年大司空武平侯曹公<lb/>
東征烏丸六軍被介雲輜萬乗治兵易水次於北平可<lb/>
謂神武奕奕有征無戰者已佇盤桓以淹次乃申命而<lb/>
後征覲狄民之故上追大晉之遐蹤惡先縠之懲㓂善<lb/>
<pb n="KR3k0003_WYG_059-25a"/>
魏綘之和戎受金石而弗伐盖禮樂而思終陵九城而<lb/>
上濟起齊軌乎玉繩車軒轔於雷室騎浮厲乎雲宫暉<lb/>
曜連乎白日旂旐繼于電光斾既軼乎白狼殿未出乎<lb/>
盧龍威凌天地勢括十衝單鼔未伐虜已潰崩克俊馘<lb/>
首梟其魁雄爾乃摠輯瓌珍茵氈幕幄攘瓔帶佩不飾<lb/>
彫琢華璫玉瑤金麟牙琢文貝紫瑛縹碧𤣥綠黼錦繢<lb/>
組罽毼皮服<lb/>
魏繁欽征天山賦曰素甲𤣥燄皓旰流光左駢雄㦸右<lb/>
<pb n="KR3k0003_WYG_059-25b"/>
攅干將彤玈朱增丹羽綘房望之如火燄奪朝陽華旗<lb/>
翳雲霓聚刃曜日鋩於是轒輼雲趨威弧雨發鉦鼔雷<lb/>
鳴猛火風烈躍刃霧散虜鋒摧折呼吸無聞醜類剥㓕<lb/>
魏楊脩出征賦曰嗟夫吳之小夷負川阻而不庭肇天<lb/>
子之命公摠九伯而是征整三軍而飾戒殄征夫而叛<lb/>
驚舫翼華以鱗集蒼鷹雜以星陳塞川原而上下敝城<lb/>
隍而無垠於是州牧覆舟水衡戒事飾師就部乃講乃<lb/>
試信大海之可横焉江湖之足忌公命臨淄守于鄴都<lb/>
<pb n="KR3k0003_WYG_059-26a"/>
侯懐大舜乃號乃謩茂國事之是勉兮歎經時而離居<lb/>
企歡愛之偏處兮獨搔首於城隅<lb/>
晉陸士龍南征賦曰大安二年八月姦臣羊𤣥之皇甫<lb/>
商敢行稱亂大將軍敷命羣后同恤社稷四方之㑹衆<lb/>
以百萬粤十月軍次於朝歌講武治戎以觀兵于殷墟<lb/>
桓桓先征在河之涘順彼長道懸旌千里美王師之遵<lb/>
時茂七徳而發止爾乃稅駕殷墟我徒既閑順時講武<lb/>
薄狩于原紛同方而類聚煥副翼而明分祗明形以誓<lb/>
<pb n="KR3k0003_WYG_059-26b"/>
衆習運攻於舊聞若溟海之引回流岱靈之吐行雲<lb/>
宋傅亮征思賦曰逢休明之餘祐託菲薄於末暉既致<lb/>
戎於皇幄亦彼己於宰闈傷鵜梁以載揚詠伐檀而屢<lb/>
思和風翕以首節零雨鬰而四漾津雲曖以合體墳衍<lb/>
杳其無封羡歸飛之能矯樂湍流之自東想和鑾之北<lb/>
徂企雲旗之西舉灑三川之積塵廓二崤之重阻覿高<lb/>
掌於華陽聆鳴鳯於洛浦<lb/>
宋謝靈運撰征賦曰相國宋公兵于京甸次師于汴上<lb/>
<pb n="KR3k0003_WYG_059-27a"/>
曾不踰月二方獻㨗天子感東山之劬勞使臣遵于原<lb/>
隰余攝官承乏謬充殊役遂冩集聞見作賦撰征惟上<lb/>
相之叡哲當草昧而經綸總九流以貞觀協五材而平<lb/>
分龜筮允臧人鬼同情順天行誅司典詳刑迅一翼以<lb/>
魚麗㐮兩服而鴈逝陣未列於都甸威以振於秦蒯詔<lb/>
㣲臣以勞問奉王命於河湄夕飲餞以俶装旦出宿而<lb/>
言辭冐沉雲之晻藹迎素雪之紛霏眷轉蓬之辭根悼朔<lb/>
鴈之起越彼㣲物之疚情此思心而可歇<lb/>
<pb n="KR3k0003_WYG_059-27b"/>
梁沈約憫國賦曰余生平之無立徒跅弛以自閑處圍<lb/>
城之惵惵得無用於行間對僚友而不怡咸悄顔而相<lb/>
顧畏髙衝之比擬壯激天之南度駭潜師之夜過驚躍<lb/>
馬之晨呼矛森森而宻豎旗落落而疎布時難紛其未<lb/>
已歳功迫其將徂育素蟣於𤣥胄垂葆髪於縵胡<lb/>
頌漢揚雄趙充國頌曰明靈惟宣戎有先零先零猖狂<lb/>
侵漢西疆既臨其域喻以威徳有守矜功謂之弗尅請<lb/>
奮其旅于罕之羗天子命我從之鮮陽營平守節屢奏<lb/>
<pb n="KR3k0003_WYG_059-28a"/>
封章料敵制勝威謀靡亢遂尅西戎還師于京鬼方賔<lb/>
服罔有不庭<lb/>
漢史岑出師頌曰茫茫上天降祚有漢兆基開業人神<lb/>
攸賛五曜霄映素靈夜歎昔在孟津惟師尚父素旄一<lb/>
麾混一區宇蒼生更始朔風變楚我出我師于彼四疆<lb/>
天子餞我輅車乗黄言念伯舅恩深渭陽<lb/>
後漢班固竇將軍北征頌曰於是雷震九里電曜髙闕<lb/>
金光鏡野武旗冐日雲黯長霓鹿走黄磧輕選四蹤所<lb/>
<pb n="KR3k0003_WYG_059-28b"/>
從莫敵<lb/>
後漢傳毅竇將軍北征頌曰建漢祖之龍興荷天符而<lb/>
用師曜神武於幽兾遇白登之重圍何獯鬻之桀虐自<lb/>
弛放而不羈哀昏戾之習性阻廣漢之荒垂爰命竇侯<lb/>
之征討躡衛霍之遺風奉聖皇之明䇿奮無前之嚴鋒<lb/>
採伊吾之城壁蹈天山而遥降曝名烈於禹跡奉旗鼓<lb/>
而來旋聖上嘉而裦寵典禁旅之戎兵内雍容以詢謨<lb/>
外折衝於無形惟倜儻以𢎞逺委精慮於朝廷<lb/>
<pb n="KR3k0003_WYG_059-29a"/>
晉張載平吳頌曰聞之前志堯有丹水之陣舜有三苗<lb/>
之誅此聖帝明王平暴静亂未有不用兵而制之也夫<lb/>
太上成功非頌不顯情動於中非言不彰獫狁既攘出<lb/>
車以興淮夷旣平江漢用作斯固先典之明志不刋之<lb/>
美事烏可闕歟遂作頌曰上哉仁聖曰惟皇晉光澤四<lb/>
表繼天垂𦙍帝道煥於唐堯義聲邈乎虞舜蠢爾鯨吳<lb/>
慿山阻水肆虐播毒而作豺虺菁茅闕而不貢越裳替<lb/>
其白雉正九伐之明典申號令之舊章布亘地之長羅<lb/>
<pb n="KR3k0003_WYG_059-29b"/>
振天網之脩綱制征期於一朝並箕驅而幕張爾乃拔<lb/>
丹陽之峻壁屠西陵之髙墉日不移晷羣醜率從望㑹<lb/>
稽而振鐸臨吳地而奮旅衆軍競趣烽颷具舉挫其輕<lb/>
鋭走其守禦<lb/>
表北齊邢子才百官賀平石頭表曰大江設隘實限夷<lb/>
華前魏觀濤而退後魏登山而反聲敎不通多歴年代<lb/>
今蒼雉奉職靈鼉自梁折葦為舟慿力可渡始知德通<lb/>
於物孟門失險道清將順劍閣自開行舉洞庭之樂放<lb/>
<pb n="KR3k0003_WYG_059-30a"/>
畜長洲之苑㑹玉帛於塗山樹銅柱於南極<lb/>
梁劉孝儀臨川王奉詔班師表曰臣有受服廟堂申威<lb/>
塞表既驅熊羆之衆兼禀帷幄之謀登濟河山夷滅趙<lb/>
魏將繫軹道之頸且屈渭橋之膝而元隂屇節祁寒方<lb/>
始降此慈𢎞愍兹介胄使燕然之石願勒而不刋函谷<lb/>
之士將封而莫遂雖荷枤杜之恩終慙采薇之㫖<lb/>
周庾信慶平鄴表曰臣聞太山梁甫以來即有七十二<lb/>
代龍圖龜書之後又已三千餘年雖復制法樹司禮殊<lb/>
<pb n="KR3k0003_WYG_059-30b"/>
樂異至於天籬武落剡木弦弧席巻天下之心包吞八<lb/>
荒之志其揆一焉政須東南一尉立於北景之南西北<lb/>
一候置於交河之北<lb/>
啓齊王融荅勑撰漢武北伐圖賦啓曰臣聞情蓄自中<lb/>
事符則感象構於始機動斯彰但九祀一逢休明難再<lb/>
常願待詔朱闕俯對青蒲澄瀚海之恒流掃狼山之積<lb/>
霧係單于之頸屈左賢之膝然後天移雲動升封岱宗<lb/>
咸五登三追蹤七十又勸髙帝北伐啓曰雖窮鳥必啄<lb/>
<pb n="KR3k0003_WYG_059-31a"/>
固等命於良鶉困獸斯驚終並懸於厨鹿若籍巫漢之<lb/>
歸師騁士卒之餘憤取函河如反掌凌闗塞若摧枯<lb/>
梁簡文帝慶洛陽平啓曰自函洛榛曠獯獫荐食久絶<lb/>
正朔之風不覩輶軒之使乗此戰心負斯戎足每興燔<lb/>
燧之驚常勞守障之民自非聖略𢎞宣天綱遐頓豈能<lb/>
使漢地盡収名王争入方令九服大同萬邦齊軌亭塞<lb/>
寢兵闗候罷柝臣誠兼家國倍深歡慶<lb/>
梁劉孝綽求豫北伐啓曰或以臣素無飛將之目未從<lb/>
<pb n="KR3k0003_WYG_059-31b"/>
嫖姚之伍言易行難收功理絶然桓沖稱謝安無將略<lb/>
文靖公遂破符堅山濤謂羊祐不强建成侯卒平孫皓<lb/>
㣲臣之譬兩賢誠無等級小虜之方二㓂勢踰枯朽<lb/>
牋晉陸機至洛與成都王牋曰王室多故禍難荐有羊<lb/>
𤣥之乗寵凶竪專記朝政姦臣賊子是為比周皇甫商<lb/>
同惡相求共為亂階至令天子飄颻甚於贅瘤伏惟明<lb/>
公匡濟之舉義命方宣元戎既啓風威電赫機以駑暗<lb/>
文武寡施猥蒙横授委任外梱輒承嚴敎董率諸軍唯<lb/>
<pb n="KR3k0003_WYG_059-32a"/>
力是視<lb/>
晉桓温與撫軍牋曰北胡肆逆四十餘載傾覆社稷毁<lb/>
辱陵廟遇其可亡之㑹實是君子竭誠小人盡力之日<lb/>
也江東雖為未豐方之古人復為未儉少康以一旅之<lb/>
衆興復祖宗光武奮發中興漢室況以大晉之祚樹德<lb/>
長久兼百越沃野之資據江漢山海之利鹽鐵寳帛之<lb/>
饒角竿羽毛之用收英賢之略盡兵民之力賊之强也<lb/>
猶復遵養時晦及其斃也不齊力掃滅則大賊何由而<lb/>
<pb n="KR3k0003_WYG_059-32b"/>
自平大恥焉得而自雪臨紙惆悵慨歎盈懐<lb/>
書魏陳思王曹植與司馬仲逹書曰今賊徒欲保江表<lb/>
之城守區區之吳爾無有争雄於宇<graphic n="KR2366" url="https://raw.githubusercontent.com/kanripo/KR-Gaiji/master/images/KR2366.png" mimeType="image/png"/>角勝於平原之<lb/>
志也故其俗盖以洲渚為營壁江淮為城塹而已若可<lb/>
得挑致則吾一旅之卒足以敵之矣盖弋鳥者矯其矢<lb/>
釣魚者理其綸此皆度彼為慮因象設宜者也今足下<lb/>
曾無矯矢理綸之謀徒欲候其離舟伺其登陸乃圖并<lb/>
吳㑹之地收陳野之民恐非主上授節將軍之心也<lb/>
<pb n="KR3k0003_WYG_059-33a"/>
梁簡文帝荅湘東王慶州牧書曰雖心慕子文申威涿<lb/>
郡意存士雅慷慨臨江而不能遂封狼居之山永空幕<lb/>
南之地逐北聊城追奔瀚海必欲巻綬避賢辭病收迹<lb/>
論漢吾邱夀王驃騎論功論曰驃騎將軍霍去病征匈<lb/>
奴立克勝之功夀王作士大夫之論稱武帝之徳曰士<lb/>
或問於大夫曰側聞强秦之用兵也南不踰五嶺北不<lb/>
渡大河海内愁怨以喪其國漢興六十餘載矣命將帥<lb/>
以抗憤用干戈於四荒南排朱崖北建朔方東越滄海<lb/>
<pb n="KR3k0003_WYG_059-33b"/>
西極河源拓地萬里海内宴然鄙人不識敢問其蹤大<lb/>
夫曰昔秦之得天下也以力而不以徳以詐而不以誠<lb/>
内用商鞅李斯之謀外用白起王剪之兵窺間伺隙既<lb/>
并海内之後以威力為至道以權詐為要術遂非唐笑<lb/>
虞絶滅舊章防禁文學行是古之戮嚴誹謗之謀十餘<lb/>
年遂滂沲而盈溢是故皇天疾滅更命大漢反秦政務<lb/>
在敦厚至今六世可謂富安天子文明四夷向風徒觀<lb/>
朝廷下僚門户之士謀如涌泉動如駭機皆能安中國<lb/>
<pb n="KR3k0003_WYG_059-34a"/>
吞四夷君臣若茲何慮而不成何征而不尅雖抜泰山<lb/>
填滄海可也<lb/>
魏王粲三輔論曰湘潜先生江濵逸老將集論雲夢𤣥<lb/>
公豫焉先生稱曰盖聞戎不可動兵不可揚今劉牧建<lb/>
德垂芳名烈既彰矣曷乃稱兵舉衆殘我生靈<lb/>
逸老曰是何言與天生五材金作明威長沙不軌敢作<lb/>
亂違我牧覩其然乃赫爾發憤且上征下戰去暴舉順<lb/>
州牧之兵建拂天之旌鳴振地之鼔𤣥胄曜日犀甲如<lb/>
<pb n="KR3k0003_WYG_059-34b"/>
堵以此衆戰孰能嬰御劉牧之懿子又未聞乎履道懐<lb/>
智休迹顯光洒掃羣虜艾撥穢荒走袁術於西境馘射<lb/>
貢乎武當遏孫堅於漢南追楊定於折商<lb/>
　<lb/>
　<lb/>
　<lb/>
　<lb/>
　藝文類聚巻五十九<lb/>
</p>
<p>
</p>
  </div>
</body>
</text>
</TEI>
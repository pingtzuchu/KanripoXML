<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷二十二</head>
    <p>
<pb n="KR3k0003_WYG_022-1a"/>
欽定四庫全書<lb/>
　藝文類聚卷二十二　　　唐　歐陽詢　撰<lb/>
　人部六<hi>公平質文</hi>　<hi>品藻</hi>
　　公平<lb/>
尚書曰無偏無黨王道蕩蕩無黨無偏王道平平<lb/>
左傳曰賈季奔狄宣子使㬰駢送其帑夷之蒐賈季戮<lb/>
㬰駢㬰駢之人欲盡殺賈氏以報焉㬰駢曰不可吾聞<lb/>
前志有之曰敵惠敵怨不在後嗣忠之道也夫子禮於<lb/>
<pb n="KR3k0003_WYG_022-1b"/>
賈季我以其寵報私怨無乃不可乎又曰祁奚請老晉<lb/>
侯問嗣焉稱觧狐其讎也將立之而卒又問焉對曰午<lb/>
也可於是羊舌職死矣晉侯曰孰可以代之對曰赤也<lb/>
可於是使祁午為中軍尉羊舌赤佐之君子謂祁奚能<lb/>
舉善矣稱其讎不為謟立其子不為比舉其偏不為黨<lb/>
禮記曰昔衛獻公出奔反國及郊將頒邑於從者而後<lb/>
入桞莊曰如皆守社稷則孰執羈靮而從如皆從則孰<lb/>
守社稷君反國而有私也無乃不可乎於是弗果頒又<lb/>
<pb n="KR3k0003_WYG_022-2a"/>
曰天無私覆地無私載日月無私照奉三無私以勞天<lb/>
下<lb/>
韓子曰解狐薦其讐以為相其讐往拜謝解狐引弓迎<lb/>
而射之又曰解狐與荆伯桞為怨趙簡王問於觧狐曰<lb/>
孰可以為上黨守對曰荆伯桞可趙簡王曰非子之讎<lb/>
乎對曰臣聞忠臣舉賢不避仇讐<lb/>
說苑曰晉文公問於舅犯誰可使為西河守對曰虚子<lb/>
羔曰子羔非汝之仇歟曰君問為守者非問臣之仇也<lb/>
<pb n="KR3k0003_WYG_022-2b"/>
子羔見舅犯謝之曰君幸赦臣之過薦之於君得為西<lb/>
河守舅犯曰薦子者公也吾不以私事害公義子其去<lb/>
矣顧吾射子矣<lb/>
家語曰澹䑓滅明為人公正無私<lb/>
慎子曰夫投鈎分財投策分馬非以鈎策為均使得美<lb/>
者不知所以徳得惡者不知所以怨此所以塞怨望也<lb/>
故蓍龜所以立公言也權衡所以立公正也書契所以<lb/>
立公信也法制禮籍所以立公義也凡立公所以棄私<lb/>
<pb n="KR3k0003_WYG_022-3a"/>
也<lb/>
吕氏春秋曰荆人有遺弓者弗肯索曰荆人遺之荆人<lb/>
得之又何求焉孔子聞之曰去其荆而可矣老聃聞之<lb/>
曰去其人而可矣故老聃則至公得矣又曰昔先聖王<lb/>
之治天下必先公公則天下平矣有得天下者衆矣其<lb/>
得之必以公其失之必以偏<lb/>
史記曰邑中人民俱出獵任安常分麋鹿雉兔衆人皆<lb/>
喜曰任少卿分則平又曰陳平為社宰分肉甚均里父<lb/>
<pb n="KR3k0003_WYG_022-3b"/>
老曰善陳孺子之為宰平曰嗟乎使平得宰天下亦如<lb/>
肉矣<lb/>
韓詩外傳曰楚白公之難有社之善者辭其母將死君<lb/>
難其母曰棄母死君可乎社之善曰内其祿而外其身<lb/>
今之所飬母者君之祿也請往死之比至朝三廢車中<lb/>
其僕曰子懼何不反也社之善曰懼吾私也死君吾公<lb/>
也吾聞君子不以私害公遂死之<lb/>
漢書曰蕭何不與曹参相能及何病惠帝自臨視因問<lb/>
<pb n="KR3k0003_WYG_022-4a"/>
曰君即百嵗後誰可代君對曰知臣莫如主帝曰曹参<lb/>
何如何頓首曰帝得之矣臣死不恨矣又曰義縱少時<lb/>
與張次翁俱攻剽為羣盗縱姉以醫幸王太后太后問<lb/>
子有兄弟欲為官者乎姉曰有弟無行不可太后乃告<lb/>
上拜縱為中郎又曰朱邑惇篤於故舊然性公正不可<lb/>
交以私天子器之<lb/>
東觀漢記曰耿嵩履清髙之節齔童介然特立不隨於<lb/>
俗鄉黨士大夫莫不敬異之王莾敗賊盗起宗族在草<lb/>
<pb n="KR3k0003_WYG_022-4b"/>
中榖食貴人民相食宗家數百升合分糧時嵩年十二<lb/>
三宗人長少咸共推之主廪給莫不稱平<lb/>
魏武令曰今壽春漢中長安先欲使一兒各往詣領之<lb/>
欲擇慈孝不違吾今兒亦未知用誰也雖兒小時見愛<lb/>
而長大能善必用之吾非有二言也不但不私臣吏兒<lb/>
子亦不欲有所私<lb/>
周生烈曰天下所以平者政平也政所以平者人平也<lb/>
人所以平者心平也<lb/>
<pb n="KR3k0003_WYG_022-5a"/>
燕書曰梁琛使秦琛從兄奕先在秦為尚書郎㑹罷<lb/>
秦主欲令琛止奕舍琛語有司曰昔諸葛亮兄弟各<lb/>
處三國及其聘集公朝相見退無私靣君子之志余<lb/>
敢㤀乎竟不止奕數就邸舍因問東國起居琛曰今<lb/>
二方鼎據兄弟竝蒙附寵論心各有所在今欲以東<lb/>
國事語君恐非西國之所欲聞何以見問<lb/>
論魏曹羲至公論曰夫世人所謂掩惡揚善者君子<lb/>
之大義保明同好者朋友之至交斯言之作盖閭閻<lb/>
<pb n="KR3k0003_WYG_022-5b"/>
之日談所以救愛憎之相謗崇居厚之大分耳非篤<lb/>
正之至理折中之公議也世士不斷其數而係其言<lb/>
故善惡不分以覆過為𢎞朋友忽義以雷同為美善<lb/>
惡不分亂實由之朋友雷同敗必從焉談論以當實<lb/>
為淸不以過難為貴相知者以等分為交不以雷同<lb/>
為固是以逹者存其義不察於交識其心不求於言<lb/>
且在私論猶行之有節明處公議則無所固之矣凡<lb/>
智者之處世咸欲興化致治者也興化致治不崇公<lb/>
<pb n="KR3k0003_WYG_022-6a"/>
抑割情以順理厲清議以督俗明是非以宣教者吾<lb/>
未見其功也清議非臧否不顯是非非賞罰不明故臧<lb/>
否不可以逺實賞罰不可以失中若乃背淸議違是<lb/>
非雖堯不能一日以治審臧否詳賞罰故中主可以<lb/>
萬世安是以君子知私情之難統至公之易行故季<lb/>
友鴆兄而不疑叔向戮弟而不悔斯二士者皆前世<lb/>
之通士晉魯之忠臣也亦豈無慈愛骨肉之心愍恤<lb/>
同生之仁哉夫至公者天之經也地之義也理之要<lb/>
<pb n="KR3k0003_WYG_022-6b"/>
也人之用也昔鯀者親禹之父也舜則殛鯀而興禹<lb/>
禹知舜之殛其父無私故受命而不辭舜明禹知己<lb/>
之至公故用之而無疑無私者雖父黜而子不言况<lb/>
用之於他哉<lb/>
晉嵇康釋私論曰不知冐隂之可以無影而患影之不<lb/>
匿不知無惜之可以無患而恨惜之不巧豈不哀哉未<lb/>
有抱偽懐姦而身立清世匿非藏情而信著明君者也<lb/>
是以君子既有其質又觀其鑒貴夫亮逹希而存之惡<lb/>
<pb n="KR3k0003_WYG_022-7a"/>
夫務吝棄而逺之言無茍諱而行無茍德不以愛之而<lb/>
茍善不以惡之而茍非心無所矜而情無所繫體清神<lb/>
正而是非允當忠感明於天子而信篤乎萬民寄胷懐<lb/>
於八荒垂坦蕩以永日斯非賢人君子髙行之美異者<lb/>
乎<lb/>
　　品藻<lb/>
家語曰子貢曰陳靈公君臣宣滛於朝泄冶諫而殺之<lb/>
是與比干同也可謂仁乎子曰比干於紂親則叔父官<lb/>
<pb n="KR3k0003_WYG_022-7b"/>
則少師忠款之心在於宗廟而已固以身死爭之冀身<lb/>
死之後紂當悔悟本其情志在乎仁者也泄冶位下大<lb/>
夫無骨肉之親懐寵不去以區區之身欲止一國之滛<lb/>
昏死而益亾可謂懐矣詩曰民之多僻無自立辟其泄<lb/>
冶之謂也又曰子路曰澹䑓子羽有君子之容而行不<lb/>
勝其貌宰我有文雅之辭而智不充其辨孔子曰相馬<lb/>
以輿相士以居弗可廢己以容取人則失之子羽以言<lb/>
取人則失之宰予又曰子夏三年喪畢見於孔子與之<lb/>
<pb n="KR3k0003_WYG_022-8a"/>
琴使之弦侃侃而樂作而曰先王制禮不敢不及子曰<lb/>
君子也閔子三年喪畢見於孔子與之琴使之絃切切<lb/>
而悲作而曰先王制禮不敢過焉子曰君子也子貢曰<lb/>
二者殊情而俱曰君子賜也惑之敢問孔子曰閔子哀<lb/>
未盡能斷之以禮子夏哀已盡能引之及禮雖均謂之<lb/>
君子不亦可乎<lb/>
孔叢子曰魏安釐王問子從曰馬回梗梗亮直有大丈<lb/>
夫之節吾欲以為相可乎荅曰亮直之節臣未明也王<lb/>
<pb n="KR3k0003_WYG_022-8b"/>
曰何故荅曰長目而豕視者必體方而心圎每以其法<lb/>
相人千百不失一臣見回非不偉其體幹也然甚疑其<lb/>
目王卒用之三月果以諂言得罪<lb/>
漢書曰髙帝置酒洛陽南宫上曰吾所以有天下者何<lb/>
項氏之所以失天下者何王陵對曰陛下慢而侮人項<lb/>
羽仁而敬人然陛下使人攻城略地所降者因以與之<lb/>
與天下同其利也項羽妬賢嫉能有功者害之賢者疑<lb/>
之戰勝而不與人功得地而不與人利此其所以失天<lb/>
<pb n="KR3k0003_WYG_022-9a"/>
下也上曰公知其一未知其二夫運籌帷幄之中決勝<lb/>
千里之外吾不如子房鎮國家撫百姓給餉饋不絶糧<lb/>
道吾不如蕭何連百萬之衆戰必勝攻必取吾不如韓<lb/>
信此三者皆人傑也吾能用之此吾所以有天下也項<lb/>
羽唯有一范増不能用此其所以為我擒也羣臣恱服<lb/>
袁山崧後漢書曰王允字子師世仕州郡為冠盖同郡<lb/>
郭林宗見而竒之曰王生一日千里王佐才也遂與之<lb/>
友善允仕至司徒<lb/>
<pb n="KR3k0003_WYG_022-9b"/>
青州先賢傳曰京師號曰陳仲舉昻昻如千里驥周孟<lb/>
玉瀏瀏如松下風<lb/>
范曄後漢書曰許劭嘗到潁川多長者之遊唯不詣陳<lb/>
寔又陳蕃喪妻還葬郷人畢至而劭獨不往或問其故<lb/>
劭曰太丘道廣廣則難周仲舉性峻峻則少通故不造<lb/>
也其多所裁量若此曹操微時嘗卑辭厚禮求為己助<lb/>
劭鄙其人而不肯對操乃伺隙脅劭劭不得已曰君清<lb/>
平之奸賊亂世之英雄操大悦而去初劭與從兄靖俱<lb/>
<pb n="KR3k0003_WYG_022-10a"/>
有髙名好共覈論鄉黨人物每月輙更其品題故汝南<lb/>
俗有月旦評焉<lb/>
郭泰别傳曰泰字林宗少遊汝南先過袁閬不宿而退<lb/>
遂往從黄憲累日方還或問林宗林宗曰奉髙之器譬<lb/>
諸汎濫雖清而易挹叔度汪汪君子若千萬頃陂澄之<lb/>
不清混之不濁不可量也<lb/>
三輔決録曰弭生字仲叔其父賤故張伯英與李幼才<lb/>
書曰弭仲叔髙德美名命世之才也非弭氏小族所當<lb/>
<pb n="KR3k0003_WYG_022-10b"/>
有新豐瘠土所當出也<lb/>
魏志曰盧欽著書稱徐邈曰或問欽徐公當武帝之時<lb/>
人以為通人自在凉州及還京都人以為介何也欽荅<lb/>
曰往者毛孝先崔季珪用事貴清素之志徐公不改其<lb/>
常故人以為通比來天下奢靡轉相放効而徐公雅尚<lb/>
自若不與俗同故前日之通乃今日之介也<lb/>
典畧曰禰衡建安初自荆州北遊許都書一刺懐之漫<lb/>
滅而無所遇或問之曰何不從陳長文司馬伯達乎衡<lb/>
<pb n="KR3k0003_WYG_022-11a"/>
曰卿欲使我從屠沽兒<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>耶又問曰當今復誰可者衡<lb/>
曰大兒孔文舉小兒楊德祖又問荀令君趙盪寇皆足<lb/>
盖世乎衡見荀有容儀趙有腹乃荅曰文若可借面弔<lb/>
䘮稚長可使監厨請客其意以為荀但有貌趙健啖肉<lb/>
也又曰趙戩遭三輔亂客於荆州荆州牧劉表以為賔<lb/>
客是時禰衡來遊京師詃訾朝士謂無直事反南見戩<lb/>
歎之曰所謂劎則干將莫邪木則椅桐梓漆人則顔冉<lb/>
仲弓也<lb/>
<pb n="KR3k0003_WYG_022-11b"/>
姚信士緯曰周勃之勲不如霍光此前史所載較然可<lb/>
見而以勃功大於光意竊不安何者勃本髙帝大臣官<lb/>
尊勢顯衆所歸向居太尉位擁兵百萬既有陳平王陵<lb/>
之力又有朱虚諸王之援酈其遊說以譎諸吕因衆之<lb/>
心易以濟事若霍光者以倉卒之際受寄託之任輔弼<lb/>
幼主天下晏然遇燕王上官之亂誅除凶逆以靖王室<lb/>
廢昌邑立宣帝任漢家之重隆中興之祚叅贊伊周為<lb/>
漢賢相推驗事效優劣明矣<lb/>
<pb n="KR3k0003_WYG_022-12a"/>
袁子曰或云故少府楊阜豈非忠臣哉荅曰然可謂直<lb/>
士忠則吾不知也夫為人臣見人主失道指斥其非而<lb/>
播揚其惡可謂直士未為忠臣故司馬陳羣則不然其<lb/>
談論終日未嘗言人主之非書數十上而外人不知君<lb/>
子謂陳羣於是乎長者<lb/>
郭子曰庾道季云藺相如雖千載死人懔懔恒如有生<lb/>
氣曹蜍李志雖見在厭厭如在九泉下<lb/>
世說曰王濬冲裴叔則二人摠角詣鍾士季湏㬰去後<lb/>
<pb n="KR3k0003_WYG_022-12b"/>
客問二童何如鍾曰裴楷清通王戎簡要後二十年此<lb/>
二賢當為吏部尚書兾爾時天下無復滯才又曰嵇中<lb/>
散語趙景真卿瞳子白黒分明有白起風恨量小狭趙<lb/>
荅曰尺表能審琁衡之度寸管能測往復之咎何必在<lb/>
大但問識何如耳又曰諸葛瑾其弟亮及從弟誕竝有<lb/>
盛名各在一國于時以為蜀得其龍吳得其虎魏得其<lb/>
狗又曰王大将軍稱王夷甫處衆人之中如珠玉在瓦<lb/>
石間又曰世中稱庾文康為豐年玉庾稚恭為荒年榖<lb/>
<pb n="KR3k0003_WYG_022-13a"/>
又曰魏明帝世使后弟毛曾與夏侯太初共坐時人謂<lb/>
蒹葭倚玉樹時目夏侯太初朗如日月入懐<lb/>
書晉徐藻妻陳氏與妹劉氏書曰伏見偉方所作先君<lb/>
誄其述詠勲德則仁風靡墜其言情訴哀則孝心以叙<lb/>
自非挺生之才孰能克隆聿脩若斯者乎執詠反覆觸<lb/>
言流淚感頼交集悲慰竝至元方偉方並年少而有盛<lb/>
才文辭富艶冠於此世竊不自量有疑一言略陳所懐<lb/>
庶備起予先君既體𢎞仁義又動則聖檢奉親極孝事<lb/>
<pb n="KR3k0003_WYG_022-13b"/>
君盡忠行已也恭飬民也惠可謂立德立功示民軌儀<lb/>
者也但道長祚短時乏識真榮位未登髙志不遂本不<lb/>
標方外迹也老荘者絶聖弃智渾齊萬物等貴賤忘哀<lb/>
樂非經典所貴非名敎所取何必輙引以為喻邪可共<lb/>
詳之<lb/>
論後漢孔融汝潁優劣論曰融以汝南士勝潁川士陳<lb/>
長文難融荅之曰汝南戴子髙親止千乗萬騎與光武<lb/>
皇帝共於道中潁川士雖抗莭未有頡頏天子者也汝<lb/>
<pb n="KR3k0003_WYG_022-14a"/>
南許子伯與其友人共說世俗将壊因夜舉聲號哭潁<lb/>
川雖憂時未有能哭世者也汝南府許掾敎太守鄧晨<lb/>
啚開稻陂數萬頃累世獲其功夜有火光之瑞韓元長<lb/>
雖好地理未有成功見效如許掾者也汝南張元伯身<lb/>
死之後見夢范巨卿潁川士雖有竒異未有能神而靈<lb/>
者也汝南應世叔讀書五行俱下潁川士雖多聰明未<lb/>
有能離婁並照者也汝南李洪為太尉掾弟殺人當死<lb/>
洪自劾詣閣乞代弟命便飲酖而死弟用得全潁川雖<lb/>
<pb n="KR3k0003_WYG_022-14b"/>
尚節義未有能殺身成仁如洪者也汝南翟子威為東<lb/>
郡太守始舉義兵以討王莽潁川士雖疾惡未有能破<lb/>
家為國者也汝南袁公著為甲科郎上書欲治梁冀潁<lb/>
川士雖慕忠讜未有能投命直言者也<lb/>
魏夏侯𤣥樂毅論曰夫求古賢之意宜以大者逺者先<lb/>
之必迂廻而難通然後已焉可也觀樂生報燕惠王之<lb/>
書其殆庶乎知機合道以終始者與其喻昭王曰伊尹<lb/>
放太甲而不疑太甲受放而不怨是以天下為心者也<lb/>
<pb n="KR3k0003_WYG_022-15a"/>
夫欲極道德之至量務以天下為心者必致其主於盛<lb/>
隆合其趣於先王樂生之志豈其局迹當時止於兼并<lb/>
而已哉舉齊之事所以運其機而動四海也圍城而害<lb/>
不加於百姓此仁心著於遐邇矣舉國不謀其功除暴<lb/>
不以威力此至德令於天下也邁至德以率列國則幾<lb/>
於湯武之事矣樂生方恢大綱以縱二城牧民明信以<lb/>
待其弊将使即墨莒人顧仇其上願釋干戈頼我猶親<lb/>
善守之智無所施之然求仁得仁即墨大夫之義也任<lb/>
<pb n="KR3k0003_WYG_022-15b"/>
窮則從微子適周之道也開彌廣之路以待田單之徒<lb/>
長容善之徒以申齊士之志我澤如春下應如草道光宇<lb/>
宙智者宅心然則鄰國傾慕四海延頸思戴燕主仰望<lb/>
風聲二城必從則王業隆矣雖淹留於兩邑乃所以致<lb/>
速於天下也不幸之變勢所不圖敗於垂成時運固然<lb/>
樂生豈不知㧞二城之速了哉顧城㧞而業乖也豈不<lb/>
慮不速之致變哉顧業乖與變同也由是觀之樂生之<lb/>
不屠二城其亦未可量也<lb/>
<pb n="KR3k0003_WYG_022-16a"/>
晉張輔名士優劣論曰世人見魏武皇帝處有中土莫<lb/>
不謂勝劉𤣥德也余以𤣥德為勝夫撥亂之主先以能<lb/>
収相獲将為本一身善戰不足恃也世人以𤣥德為吕<lb/>
布所襲為武帝所走舉軍東下而為陸遜所覆雖曰為<lb/>
吕布所襲未若武帝為徐榮所敗失馬被創之危也𤣥<lb/>
德還據徐州形勢未合在荆州景升父子不能用其計<lb/>
舉州降魏手下步騎不滿數千為武帝大衆所走未若<lb/>
武帝北騎所禽突火之急也為陸遜所覆未若武帝為<lb/>
<pb n="KR3k0003_WYG_022-16b"/>
張繡所困挺身逃遁以䘮二子也然其忌克安忍無親<lb/>
董公仁賈文和恒以佯愚自免荀文若楊德祖之徒多<lb/>
見賊害行兵三十餘年無不親征功臣謀士曽無列土<lb/>
之封仁愛不加親戚惠澤不流百姓豈若𤣥德威而有<lb/>
恩勇而有義寛𢎞而大畧乎諸葛孔明達治知變殆王<lb/>
佐之才𤣥德無强盛之勢而令委質張飛關羽皆人傑<lb/>
也服而使之夫明闇不相為用能否不相為使武帝雖<lb/>
䖏安强不為之用也况在危急之間勢弱之地乎若令<lb/>
<pb n="KR3k0003_WYG_022-17a"/>
𤣥德據有中州將與周室比隆豈徒三傑而已哉又曰<lb/>
世人論司馬遷班固多以固為勝余以為失遷叙三千<lb/>
年事五十萬言固叙二百年事八十萬言固煩省不敵<lb/>
不如一也良史述事善足以奬勸惡足以鑒誡人道之<lb/>
常中流小事無取皆書不如二也毁敗晁錯傷忠臣之<lb/>
道不如三也遷既造創固又因循難易益不同矣又遷<lb/>
為蘇秦張儀范睢蔡澤作傳逞詞流離亦足以明其大<lb/>
才此真所以為良史也又曰樂毅諸葛孔明之優劣夫<lb/>
<pb n="KR3k0003_WYG_022-17b"/>
以毅相弱燕合五國之兵以破强齊雪君王之恥圍城<lb/>
而不急攻将令道窮而義服此則仁者之師莫不謂毅<lb/>
為優余以五國之兵共伐一齊不足為强大戰濟西伏<lb/>
尸流血不足為仁夫孔明包文武之德劉𤣥德以知人<lb/>
之明屢造其廬咨以濟世竒䇿泉涌智謀從横遂東說<lb/>
孫權北抗大魏以乗勝之師翼佐取蜀及𤣥德臨終禪<lb/>
其大位在擾攘之際立童䝉之主設官分職班叙衆才<lb/>
文以寧内武以折衝然後布其恩澤於中國之民其行<lb/>
<pb n="KR3k0003_WYG_022-18a"/>
軍也路不拾遺毫毛無犯勲業垂濟而隕觀其遺文謀<lb/>
謨𢎞逺雅規恢廓已有功則讓於下下有闕則躬自咎<lb/>
見善則遷納諫則改故聲烈振於遐邇也孟子曰聞伯<lb/>
夷之風貪夫㢘余以為覩孔明之忠姦臣立節矣殆将<lb/>
與伊吕争儔豈徒樂毅為位哉<lb/>
　　質文<lb/>
禮記曰虞夏之質殷周之文至矣虞夏之文不勝其質<lb/>
殷周之質不勝其文又曰禮有以文為貴者天子龍卷<lb/>
<pb n="KR3k0003_WYG_022-18b"/>
諸侯黼大夫黻士𤣥衣纁裳天子之冕朱緑璪十有二<lb/>
旒諸侯九上大夫七下大夫五士三此以文為貴也禮<lb/>
有以素為貴者至敬無文父黨無容大珪不琢大羮不<lb/>
和大路素而越席犧尊疏布幂此以素為貴也又曰壹<lb/>
獻質三獻文<lb/>
左傳曰言以足志文以足言不言誰知其志言之無文<lb/>
行之不逺又曰昭公如楚鄭伯勞于師之梁孟僖子為<lb/>
介不能相儀及楚不能荅郊勞公至自楚僖子病不能<lb/>
<pb n="KR3k0003_WYG_022-19a"/>
禮乃講學之又曰齊慶封來聘叔孫與慶封食不敬為<lb/>
賦相䑕亦不知也<lb/>
論語曰周監於二代郁郁乎文哉吾從周又曰子貢問<lb/>
曰孔文子何以謂之文也子曰敏而好學不恥下問是<lb/>
以謂之文也又曰質勝文則野文勝質則史文質彬彬<lb/>
然後君子又曰棘子成曰君子質而已矣何以文為子<lb/>
貢曰惜乎夫子之說君子也駟不及舌文猶質也質猶<lb/>
文也虎豹之鞹猶犬羊之鞹<lb/>
<pb n="KR3k0003_WYG_022-19b"/>
春秋元命苞曰正朔三而改文質再而復<lb/>
荘子曰夫澹泊寂寞虗無無為此天地之本道德之質<lb/>
漢書曰周昌敢直言髙帝欲廢太子而立戚姬子如意<lb/>
昌廷爭之上問其說昌為人吃又盛怒曰臣口不能言<lb/>
然知其不可陛下欲廢太子臣期期不奉詔上欣然而<lb/>
笑即罷又曰陸賈少有口辯髙帝謂賈曰試為我著秦<lb/>
所以失天下吾所以得之者賈每奏一篇帝未嘗不稱<lb/>
善左右呼萬嵗稱其書曰新語又曰曹参代蕭何為相<lb/>
<pb n="KR3k0003_WYG_022-20a"/>
國無所變更一遵何之約束日夜飲酒不事朝政參子<lb/>
宻諫參參笞之二百惠帝讓参參免冠謝曰髙帝與蕭<lb/>
何定天下法令既明具陛下垂拱参䓁守職遵而勿失<lb/>
不亦可乎帝曰善百姓謌之曰蕭何為法顜若畫一曹<lb/>
參代之守而勿失載其清静民以寜一又曰張釋之為<lb/>
謁者僕射文帝登虎圏問上林尉禽獸簿盡不能對虎<lb/>
圈嗇夫從傍代尉對悉響應無窮帝詔釋之拜嗇夫為<lb/>
上林令釋之前曰陛下以絳侯周勃何人也上曰長者<lb/>
<pb n="KR3k0003_WYG_022-20b"/>
又問東陽侯張相如何人也上復曰長者釋之曰此兩<lb/>
人言事曽不出口豈效此嗇夫喋喋利口㨗急哉且秦<lb/>
以任刀筆之吏以亟疾苛察相髙無惻隠之實是故不<lb/>
聞其過天下土崩今陛下以嗇夫口辯而超遷之臣恐<lb/>
天下隨而風靡爭口辯其實不可不察也帝乃止<lb/>
晉書曰殷慶元質畧有明規文武可施用也<lb/>
論魏阮瑀文質論曰葢聞日月麗天可瞻而難附羣物<lb/>
著地可見而易制夫逺不可識文之觀也近而易察質<lb/>
<pb n="KR3k0003_WYG_022-21a"/>
之用也文虛質實逺疎近宻援之斯至動之應疾兩儀<lb/>
通數固無攸失若乃陽春敷華遇衝風而隕落素葉變<lb/>
秋既究物而定體麗物若偽醜器多牢華璧易碎金鐵<lb/>
難陶故言多方者中難處也術饒津者要難求也意𢎞<lb/>
博者情難足也性明察者下難事也通士以四竒髙人<lb/>
必有四難之忌且少言辭者政不煩也寡知見者物不<lb/>
擾也專一道者思不散也混濛蔑者民不備也質士以<lb/>
四短違人必有四安之報故曹参相齊寄託獄市欲令<lb/>
<pb n="KR3k0003_WYG_022-21b"/>
姦人有所容立及為宰相飲酒而已故夫安劉氏者周<lb/>
勃正嫡位者周勃大臣木强不至華言孝文上林苑欲<lb/>
拜嗇夫釋之前諫意崇敦朴自是以降其為宰相皆取<lb/>
堅强一學之士安用竒才使變典法<lb/>
魏應瑒文質論曰盖皇穹肇載陰陽初分日月運其光<lb/>
列宿曜於文百穀麗於土芳華茂於春是以聖人合德<lb/>
天地秉氣淳靈仰觀象於𤣥表俯察式於羣形窮神知<lb/>
化萬物是經故否泰易趍道無攸一二政代序有文有<lb/>
<pb n="KR3k0003_WYG_022-22a"/>
質若乃陶唐建國成周革命九官咸乂濟濟休令火龍<lb/>
黼黻暐鞾於廊廟衮冕旂旒舄奕乎朝廷冠德百王莫<lb/>
叅其政是以仲尼嘆煥乎之文從郁郁之盛也夫質者<lb/>
端一𤣥静儉嗇潜化利用承清泰御平業循軌量守成<lb/>
法至乎應天順民撥亂夷世摛藻奮權赫奕丕烈紀禪<lb/>
協律禮儀煥别覽墳丘於皇代建不刋之洪制顯宣尼<lb/>
之典敎探微言之所弊若乃和氏之明璧輕縠之袿裳<lb/>
必将遊玩於左右振飾於宫房豈爭牢偽之勢金布之<lb/>
<pb n="KR3k0003_WYG_022-22b"/>
剛乎且少言辭者孟僖所以荅郊勞也寡智見者慶氏<lb/>
所以困相鼠也今子棄五典之文闇禮智之大信管望<lb/>
之小尋老氏之蔽所謂循軌常趍未能釋連環之結也<lb/>
且髙帝龍飛豐沛虎據秦楚唯德是建唯賢是與陸酈<lb/>
摛其文辯良平奮其權諝蕭何創其章律叔孫定其庠<lb/>
序周樊展其忠敎韓彭列其威武明達天下者非一士<lb/>
之術營宫廟者非一匠之矩也逮至髙后亂德損我宗<lb/>
劉朱虗軫其慮辟强釋其憂曲逆規其模酈友詐其遊<lb/>
<pb n="KR3k0003_WYG_022-23a"/>
襲據北軍實頼其疇冡嗣之不替實四老之由也夫諫<lb/>
則無議以陳問則服汗沾濡豈若陳平敏對叔孫據書<lb/>
言辨國典辭定皇居然後知質者之不足文者之有餘<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_022-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷二十二<lb/>
</p>
<p>
</p>
  </div>
</body>
</text>
</TEI>
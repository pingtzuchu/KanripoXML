<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷八十六</head>
    <p>
<pb n="KR3k0003_WYG_086-1a"/>
欽定四庫全書<lb/>
　藝文類聚卷八十六　　唐　歐陽詢　撰<lb/>
　菓部上<hi>李橘</hi>　　<hi>桃桃/櫻</hi>　<hi>梅榴/石</hi>　<hi>梨/杮</hi>　　<hi>甘樝</hi>
　　　　<hi>柰</hi>
　　李<lb/>
春秋運斗樞曰玉衡星散為李<lb/>
爾雅曰休無實李<lb/>
毛詩曰投我以木李報之以瓊玖又曰何彼穠矣華如<lb/>
<pb n="KR3k0003_WYG_086-1b"/>
桃李<lb/>
韓詩外傳曰子質仕魏文侯獲罪而北遊謂簡主曰吾<lb/>
所樹堂上之士半朝廷之大夫半邉境之人亦半今堂<lb/>
之人惡我於君朝廷之士危我於法邉境之人刼我矣<lb/>
簡主曰夫春樹桃李夏得䕃其下秋得食其實春樹蒺<lb/>
藜夏不得采其葉秋得其刺焉今子所樹非其人也<lb/>
東方朔占曰朔與弟子俱行朔渴令弟子叩道邉家門<lb/>
不知室主姓名呼不應朔復往見博勞飛集其家李樹<lb/>
<pb n="KR3k0003_WYG_086-2a"/>
上朔謂弟子曰主人當姓李名博勞汝呼當應室中人<lb/>
果有姓李名博勞出與朔相見即入取飲與之<lb/>
魯安生别傳李少君曰鍾山之李大如瓶<lb/>
神仙傳曰老子母適到李樹之下生老子生而能言指<lb/>
李樹曰以此樹為我姓<lb/>
抱朴子曰五原蔡綖入山而還欺家人云到崑崙山有<lb/>
玉李形如世間者但光明洞澈而堅以玉井水洗之便<lb/>
軟而可食<lb/>
<pb n="KR3k0003_WYG_086-2b"/>
廣志曰車下李車上李又曰麥李細小有溝道有青李<lb/>
馬肝李赤李房陵李<lb/>
世說曰王戎年七嵗嘗與諸小兒遊睹道邉李樹有子<lb/>
折枝諸小兒競走取之惟戎不動人問之荅曰樹在道<lb/>
邉而多子此必苦李也取之信然又曰王安豐有好李<lb/>
常賣之恐人得之常鑚其核<lb/>
列子曰師門嘯父弟子食桃李葩<lb/>
孟子匡章曰陳仲子豈不誠廉士哉居於陵三日不食<lb/>
<pb n="KR3k0003_WYG_086-3a"/>
耳目無聞見井上有李螬食實者過半矣匍匐徃食之<lb/>
三咽然後耳有聞目有見<lb/>
潘岳閒居賦曰房陵朱仲之李<lb/>
左傳曰齊都露霜李房陵縹李<lb/>
詩曰丘中有李彼留之子北山有李投我以桃報之以<lb/>
李<lb/>
西京雜記曰漢武修上林苑羣臣各獻其果樹有合枝<lb/>
李朱李黄李青房李燕李猴李沉朱李浮素李<lb/>
<pb n="KR3k0003_WYG_086-3b"/>
洞冥記曰琳國去長安九萬里生玉葉李色如碧玉數<lb/>
十嵗一熟味酸昔韓衆嘗餌此李因名韓衆李<lb/>
禮記曰食棗桃李弗致于核<lb/>
魏文帝與呉質書曰沉朱李於寒水<lb/>
荆州記曰房陵有好李<lb/>
列異傳曰度索君謂南海君曰昔廬山共食白李未乆<lb/>
已三千載<lb/>
風土記曰南郡有細李有青皮李<lb/>
<pb n="KR3k0003_WYG_086-4a"/>
文選曰南國有佳人容華若桃李<lb/>
詩古歌詞曰桃生露井上李生桃樹傍蟲來齧桃根李<lb/>
樹代桃僵樹木身相代骨肉還相忘<lb/>
梁沈約詠李詩曰青玉冠西海碧石彌外區化為中園<lb/>
實其下成路衢色潤房陵縹味奪寒水朱<lb/>
陳江揔詠李詩曰嘉樹春風早春風花落新但見成蹊<lb/>
處㡬得正冠人當知露井側復與夭桃鄰<lb/>
賦晉傳𤣥李賦曰潜實内結豐彩外盈翠質未變形隨<lb/>
<pb n="KR3k0003_WYG_086-4b"/>
運成種别類分或朱或黄甘酸得適羙踰蜜房浮采㸃<lb/>
駁赤者如丹入口流濺逸味難原<lb/>
　　桃<lb/>
春秋運斗樞曰玉衡星散為桃<lb/>
本草曰梟桃在樹不落殺百鬼<lb/>
書曰武王克商放牛於桃林之野<lb/>
禮記月令曰仲春之月桃始華<lb/>
毛詩曰何彼穠矣華如桃李又曰園有桃其實之殽又<lb/>
<pb n="KR3k0003_WYG_086-5a"/>
曰桃之夭夭灼灼其華桃之夭夭其葉蓁蓁又曰投我<lb/>
以木桃報之以瓊瑶<lb/>
易通卦驗驚蟄曰大壯初九桃不花倉庫多火<lb/>
十洲記曰東海有山名度索山有大桃樹屈盤數千里<lb/>
曰蟠桃<lb/>
漢書曰惠帝五年十月桃花<lb/>
荀卿子曰桃李舊粲於一時至乃殺<lb/>
離騷曰斬伐橘柚列樹苦桃<lb/>
<pb n="KR3k0003_WYG_086-5b"/>
文選曰南國有佳人容華若桃李又曰艶陽桃李節山<lb/>
桃發紅萼<lb/>
拾遺記曰磅礦山去扶桑五萬里日所不及地寒有桃<lb/>
樹千圍其花青黑色萬歳一實<lb/>
西亰雜記曰漢明帝時常山獻巨桃核其桃霜下花至<lb/>
暑方熟使植園林又曰漢武初修上林苑羣臣各獻果<lb/>
有緗核桃紫文桃金城桃<lb/>
歳時記曰桃者五行之精壓伏邪氣制百鬼<lb/>
<pb n="KR3k0003_WYG_086-6a"/>
鹽鐵論曰桃李之實多者來歳足穰<lb/>
地志曰有桃花塢桃花綬<lb/>
典術曰桃者五木之精也今之作桃符著門上厭邪氣<lb/>
此仙木也<lb/>
周書曰秦吏趙凱之私恨告國民吳旦生盗食宗廟御<lb/>
桃旦生對曰民不敢食也王曰剖其腹出其桃史記惡<lb/>
而書之曰食桃之肉當有遺核王不知此而剖人腹以<lb/>
求桃非理也<lb/>
<pb n="KR3k0003_WYG_086-6b"/>
晏子曰公孫㨗田開疆古冶子事景公勇而無禮晏子<lb/>
言於公餽之二桃曰三子計功而食桃公孫曰吾再搏<lb/>
乳虎功可以食田曰吾杖兵而御三軍者再功可以食<lb/>
古冶子曰君嘗濟河黿銜左驂冶潜行水底逆流百歩<lb/>
從流九里得黿頭功可以食二子曰吾勇不若子功不<lb/>
逮子取桃不讓是貪也然而不死無勇也刎頸而死冶<lb/>
曰二子死之冶獨不逮又刎頸而死<lb/>
韓子曰昔者彌子瑕有寵於衛君與君遊於果園食桃<lb/>
<pb n="KR3k0003_WYG_086-7a"/>
而甘以其半啖君君曰忠乎㤀其口而啖寡人及彌子<lb/>
瑕色衰愛弛得罪於君君曰是故嘗啖我以餘桃又曰<lb/>
孔子侍坐於魯哀公哀公賜之桃與黍仲尼先飯黍而<lb/>
後噉桃哀公曰黍以雪桃也對曰邱知之矣夫黍五穀<lb/>
之長而桃為下君子以賤雪貴不聞以貴雪賤也<lb/>
莊子曰挿桃枝於戸連灰其下童子入而不畏而鬼畏<lb/>
之是鬼智不如童子也<lb/>
戰國策曰孟嘗君將入秦蘇秦徃見之孟甞曰人事者<lb/>
<pb n="KR3k0003_WYG_086-7b"/>
吾已知之所未聞者獨鬼事耳秦曰臣之來固且以鬼<lb/>
事見君矣臣來過淄上有土偶人焉與桃梗相與語桃<lb/>
梗謂土偶人曰子西岸之土也埏子以為人至嵗八月<lb/>
降雨下淄水至則子殘矣曰不然吾西岸之土殘則復<lb/>
西岸耳子東園之桃梗也刻削子以為人降雨下淄水<lb/>
至流子而去則子漂漂者將何如矣今秦四塞之國譬<lb/>
如虎口而君入之則臣不知君所如矣孟嘗乃止<lb/>
史記曰桃李不言下自成蹊<lb/>
<pb n="KR3k0003_WYG_086-8a"/>
淮南萬畢術曰孤桃枝之劵令雞夜鳴<hi>取孤桃南北行枝長三尺折以</hi>
<hi>為劵塗以三嵗雄雞血夜居棲下則鳴</hi>
漢武故事曰東郡獻短人呼東方朔朔至短人因指朔<lb/>
謂上曰西王母種桃三千嵗為子此兒不良也已三過<lb/>
偷之矣後西王母下出桃七枚母因噉二以五枚與帝<lb/>
帝留核著前母問曰用此何上曰此桃羙欲種之母笑<lb/>
曰此桃三千年一著子非下土所植也<lb/>
風俗通曰黄帝書稱上古之時有兄弟二人荼與欎律<lb/>
<pb n="KR3k0003_WYG_086-8b"/>
度索山上桃樹下簡百鬼妄禍人則縛以葦索執以食<lb/>
虎於是縣官以臘除夕飾桃人垂葦索畫虎於門効前<lb/>
事也<lb/>
山海經曰桃樹屈蟠三十里<lb/>
列仙傳曰葛由羌人好刻木作羊賣之騎羊入蜀中王<lb/>
侯貴人追上綏山皆得仙故里諺曰得綏山一桃雖不<lb/>
能仙亦足以豪<lb/>
尹喜内傳曰老子西遊省太真王母共食碧桃紫梨<lb/>
<pb n="KR3k0003_WYG_086-9a"/>
𤣥中記曰木子之大者有積石山之桃實焉大如十斛<lb/>
籠<lb/>
神仙傳曰樊夫人與劉綱俱有道術各自言勝中庭有<lb/>
大桃樹夫妻各呪其一桃便闘相擊良乆所呪桃走出<lb/>
籬外又曰張陵沛人也弟子趙升就陵受學陵以七事<lb/>
試之第七試者陵與諸弟子登雲臺山絶巖上有一桃<lb/>
樹旁生石壁下臨不測去三四丈有桃大實陵謂諸弟<lb/>
子曰得此桃者當告以道要弟子皆流汗無敢視者升<lb/>
<pb n="KR3k0003_WYG_086-9b"/>
曰神人所護何險之有乃從上自擲正投桃樹上取桃<lb/>
滿懐而石壁峻峭不能得還乃擲桃樹上二百二枚陵<lb/>
分桃賜諸弟子餘二枚陵自食一留一以待升陵乃申<lb/>
手引升升忽已還乃以向一桃與升又曰髙丘公服餌<lb/>
桃膠得仙<lb/>
晉起居注曰咸和六年寧州上言甘露降城北園林桃<lb/>
李等樹<lb/>
陶潜桃花源記曰晉太康中武陵人捕魚從溪而行忽<lb/>
<pb n="KR3k0003_WYG_086-10a"/>
逢桃花林夾兩岸數百歩無雜木芳華芬曖落英繽紛<lb/>
漁人異之前行窮林林盡見山山有小口髣髴有光便<lb/>
捨船歩入初極狹行四五十歩豁然開朗邑室連接雞<lb/>
犬相聞男女被髮怡然竝足見漁人大驚問所從來要<lb/>
還為設酒食云先世避秦難率妻子来此遂與外隔絶<lb/>
不知有漢無論魏晉也既出白太守太守遣人隨而尋<lb/>
之迷不復得路<lb/>
甄異傳曰譙郡夏侯文規亡後見形還家經庭前桃樹<lb/>
<pb n="KR3k0003_WYG_086-10b"/>
邉過曰此桃我昔所種子乃羙好其婦曰人言亾者畏<lb/>
桃君何不畏邪答曰桃東南枝長二尺八寸向日者憎<lb/>
之或亦不畏也<lb/>
世說曰桓𤣥素輕桓崖桓崖在京京下有好桃𤣥連就<lb/>
求種不辯得佳者𤣥與殷仲文書比為嗤笑曰𤣥徳之<lb/>
休明肅慎貢其楛矢如其不爾籬壁間物亦不可得<lb/>
鄴中記曰石虎苑中有勾鼻桃重二斤半<lb/>
晉宫閣名曰華林園桃七百三十八株白桃三株侯桃<lb/>
<pb n="KR3k0003_WYG_086-11a"/>
三株<lb/>
南康記曰南康王山有石桃故老云古有寒桃生於嶺<lb/>
巔隠淪之士將大取其實因變成石焉<lb/>
妬女記曰武歴陽女嫁阮宣武絶忌家有一桃樹華葉<lb/>
灼燿宣歎羙之即便大怒使婢取刀斫樹摧折其華<lb/>
詩梁簡文帝詠初桃詩曰初桃麗新采照地吐其芳枝<lb/>
間留紫艶葉裏發輕香飛花入露井交榦拂華堂若映<lb/>
窓前栁懸疑紅粉粧<lb/>
<pb n="KR3k0003_WYG_086-11b"/>
梁任昉詠池邉桃詩曰已謝西王苑復折綏山枝聊逢<lb/>
賞者愛棲趾傍蓮池開紅春灼灼結實夏離離<lb/>
賦晉傅𤣥桃賦曰華落實結與時剛柔既甘且脆入口<lb/>
消流亦有冬桃冷侔氷霜和神適意恣口所嘗<lb/>
宋侔輯之園桃賦曰嗟王母之竒果特華實兮兼副既<lb/>
陶照之夏成又凌寒而冬就嗟異殖兮難拔亦晚枯兮<lb/>
先葳農黄品其味漢帝驚其珍林休反耕之牛宅樹同<lb/>
惡之神景斃勇於不足彌増罪於甘分雖無言兮成蹊<lb/>
<pb n="KR3k0003_WYG_086-12a"/>
叵充肴於魏君時令載始周南申章瞻擇有制藥齊惟<lb/>
良魯拂樞以悔荆楚供弧以事王<lb/>
陳張正見衰桃賦曰巖巖秀峰吐桂榮松獨夭桃之灼<lb/>
灼輕擢采於寒蹤爾乃萬株成錦千林似翼苔畫波文<lb/>
花然樹色發秦源而逸氣飄漢綬而流芳譬蘭缸之夜<lb/>
炷似明鏡之朝粧成蹊列逕光崖艶汜間真定之蒼梨<lb/>
雜房陵之縹李芬芳難歇照曜無儔舒若霞光欲起散<lb/>
似電采將收既而風落新枝霜飛故葉歎垂釣之妖童<lb/>
<pb n="KR3k0003_WYG_086-12b"/>
怨傾城之麗妾<lb/>
頌梁江淹山桃頌曰惟園有肴惟山有叢丹蘤擎露紫<lb/>
榮繞風引霧如電暎煙成虹伊春之秀廼華之榮<lb/>
　　梅<lb/>
尚書曰若作和羮爾惟鹽梅<lb/>
大戴禮曰夏小正曰五月煮梅為豆實<lb/>
毛詩召南曰摽有梅男女及時也被文王之化摽有梅<lb/>
其實七兮又曰山有嘉卉侯栗侯梅<lb/>
<pb n="KR3k0003_WYG_086-13a"/>
東方朔傳曰朔門生三人俱行乃見一鳩一生曰今當<lb/>
有酒一生曰其酒必酸一生曰雖得酒不得飲也三生<lb/>
皆到湏㬰主人出酒即安樽於地而覆之訖不得酒乃<lb/>
問其故曰出門見鳩飲水故知得酒鳩飛集梅樹故知<lb/>
酒酸鳩飛去所集枝折故知不得飲之<lb/>
神異經曰横公魚長七八尺形狀如鯉而目赤晝在湖<lb/>
中夜化為人刺之不入煮之不死以烏梅二七煮之即<lb/>
熟食之治邪病<lb/>
<pb n="KR3k0003_WYG_086-13b"/>
語林曰范汪能噉梅人嘗致一斛奩留汪食之湏㬰而<lb/>
盡<lb/>
五端休江陵記曰洪亭村下有梅廽村舊云是梅槐合<lb/>
生成樹是以詔之今音訛謂之梅廽<lb/>
述異記曰嘉興縣朱休之有一弟宋元嘉中兄弟對坐<lb/>
家有一犬來向休之蹲遍視二人遂揺頭而笑曰言我<lb/>
不能歌聴我歌梅花今年故復可柰汝明年何其家驚<lb/>
懼斬犬榜首路側至來嵗梅花時兄弟相闘弟奮戰傷<lb/>
<pb n="KR3k0003_WYG_086-14a"/>
兄官收治竝被囚繫經嵗得免至夏舉家時疾母及兄<lb/>
弟皆死<lb/>
淮南子曰梅以為百人酸不足一梅不足為一人之酸<lb/>
喻衆能濟<lb/>
文選曰今朝梅樹下定有詠花人<lb/>
本草曰梅核能益氣不飢<lb/>
上林有雙梅紫梅同心梅麤枝梅䟽梅曝乾為腊置羮<lb/>
臛韲中又可以含之口香<lb/>
<pb n="KR3k0003_WYG_086-14b"/>
詩梁簡文帝雪裏覓梅花詩曰絶訝梅花晚爭來雪裏<lb/>
窺下枝低可見髙處逺難知定湏還剪綵學作兩三枝<lb/>
梁元帝詠梅詩曰梅含今春樹還臨光日遲人懐前嵗<lb/>
意花發故年枝<lb/>
梁鮑泉詠梅花詩曰可憐階下梅飄蕩逐風廽度簾拂<lb/>
羅幌縈窻落梳臺乍隨纎手去還因挿鬂來客心屢看<lb/>
此愁眉歛詎開<lb/>
梁何遜詠早梅詩曰兎園標物序驚時最是梅銜霜當<lb/>
<pb n="KR3k0003_WYG_086-15a"/>
路發映雪擬寒開枝横却月觀花繞凌風臺知應早飄<lb/>
落故逐上春來<lb/>
陳隂鏗詠雪裏梅詩曰春近寒雖轉梅舒雪尚飄從風<lb/>
還共落照日不俱銷葉開随足影花多助重條今來漸<lb/>
異昨向晚判勝朝<lb/>
陳謝爕早梅詩曰迎春故早發獨自不疑寒畏落衆花<lb/>
後無人别意看<lb/>
陳江揔梅花落詩曰臈月正月早驚春衆花未發梅花<lb/>
<pb n="KR3k0003_WYG_086-15b"/>
新梅花芬芳臨玉臺朝攀晚折還復開滿酌金巵催玉<lb/>
柱落梅樹下宜歌舞金谷萬株連綺甍梅花隠處隠嬌<lb/>
鶯桃李佳人欲相照摘蕋牽花來並笑楊栁條青樓上<lb/>
輕梅花色白雪中明横笛短簫悽復咽誰知柏梁聲不<lb/>
絶<lb/>
賦梁簡文帝梅友賦曰梅花特早偏能識春或承陽而<lb/>
發金乍雜雪而被銀標半落而飛空香随風而逺度挂<lb/>
靡靡之遊絲雜霏霏之晨霧爭樓上之落粉奪機中之<lb/>
<pb n="KR3k0003_WYG_086-16a"/>
織素乍開花而傍巘或含影而臨池向玉階而結彩拂<lb/>
網戸而低枝七言表柏梁之詠三軍傳魏武之竒於是<lb/>
重閨佳麗貌婉心閑憐早花之驚節訝春光之遣寒顧<lb/>
影丹墀弄此嬌姿春風吹梅畏落盡賤妾為此歛娥眉<lb/>
花色持相比恒愁恐失時<lb/>
陳暄食梅賦曰魏無林而止渇范留信而前嘗賜一時<lb/>
之名菓遂懐核而矜莊昔詠酸棗之臺今食酸味之梅<lb/>
眼同曹瞞之見樹形異韋誕之聞雷胷既咽而思鳩杖悶<lb/>
<pb n="KR3k0003_WYG_086-16b"/>
欲死而想仙杯非投壺而天笑等王孫而客咍<lb/>
　　梨<lb/>
莊子曰三王五帝之禮義法度不同譬其猶樝梨橘柚<lb/>
耶其味相反而皆可於口<lb/>
神異經曰東方有樹髙百丈敷張自轉葉長一丈廣六<lb/>
尺名曰棃其子徑三尺剖之白如素食之地仙可入水<lb/>
火<lb/>
漢武内傳曰太上之藥果有𤣥光棃<lb/>
<pb n="KR3k0003_WYG_086-17a"/>
神仙傳曰介象為吳主所徴在武昌連求去不許象言<lb/>
病帝以羙梨一奩賜之象死殯而埋之以日中時死其<lb/>
晡時到建業以所賜梨付守苑吏種之<lb/>
幽明録曰成彪兄䘮晝哭夜泣兄提二升酒一盤梨就<lb/>
之引酌相歡彪問略答彪悲咽問兄今在天上福多苦<lb/>
多久弗應肅然無言㵼餘酒著甌中挈甖而去<lb/>
曹瞞傳曰王自漢中至洛陽起建始殿使工蘇越往羙<lb/>
梨掘之根盡血出越白狀王躬自視之以為不祥還遂<lb/>
<pb n="KR3k0003_WYG_086-17b"/>
寢疾<lb/>
何晏九州論曰安平好棗中山好栗魏郡好杏河内好<lb/>
稲真定好梨<lb/>
文士傳曰孔融年四嵗與諸兄食梨輒取其小者人問<lb/>
其故答曰小兒法當取小者<lb/>
尹喜内傳曰老子西遊省太真王母共食紫梨<lb/>
叚龜龍涼州記曰吕光時燉煌太守獻同心梨<lb/>
三秦記曰漢武帝園一名樊川一名御宿有大梨如五<lb/>
<pb n="KR3k0003_WYG_086-18a"/>
升瓶落地則破其主取者以布囊承之名含消梨<lb/>
魏文詔曰真定郡梨甘若蜜脆若菱可以觧煩䬼<lb/>
永嘉記曰青田村人多種梨有一株名曰官梨一圍五<lb/>
寸以供獻名御梨<lb/>
廣志曰郡集梨重六斤常山真定山陽鉅野新豐箭谷<lb/>
皆多梨也燉煌太守獻同心梨<lb/>
道書曰老子西遊太真王母共食碧桃紫梨<lb/>
潘岳門居賦曰張公大谷之梨<lb/>
<pb n="KR3k0003_WYG_086-18b"/>
洞冥記曰塗山之背梨大如升色紫千年一花亦曰紫<lb/>
輕梨<lb/>
南康記曰歸山石城内有梨熟人食其實任意取足持<lb/>
歸家人噉輒病或顛仆失徑忘命味似秋梨<lb/>
詩梁沈約西地梨詩曰列茂河陽苑蓄紫濫觴隈翻黄<lb/>
秋沃若落素春徘徊<lb/>
梁劉孝綽詠梨花應令詩曰玉壘稱津潤金谷訪芳菲<lb/>
詎匹龍樓下素蕋映朱扉雜雨疑鷺浴因風似蝶飛豈<lb/>
<pb n="KR3k0003_WYG_086-19a"/>
不憐飄墜願入九重闈<lb/>
頌晉王讃梨樹頌曰太康十一年梨樹四枝與中枝合<lb/>
生于囿皇太子令侍中頌之嘉木時生瑞我皇祚脩榦<lb/>
外揚隆枝内附翌翌皇儲克光其敬神啓其和人隆其<lb/>
盛降自𤣥圃合體連性時惟令月躬親北林樂在同人<lb/>
如蘭如金木之期應乃同其心同心之生啓自神明在<lb/>
心斯動於言斯形先民有則稱詩表情惟永作歌以休<lb/>
厥靈<lb/>
<pb n="KR3k0003_WYG_086-19b"/>
賛宋孝武帝梨花賛曰沃瘠異壤舒慘殊時惟氣在春<lb/>
具物合滋嘉樹之生于彼山基開榮布采不雜塵緇<lb/>
啓齊謝朓謝隋王賜紫梨啓曰味出靈闗之隂㫖介玉<lb/>
津之澨豈徒真定歸羙大谷慚滋將恐帝臺妙棠安期<lb/>
靈棗不得孤擅玉盤獨甘仙席雖秦君傳器漢后推飡<lb/>
望古可儔於今何答<lb/>
梁庾肩吾謝賚梨啓曰睢陽東苑子圍三尺新豐箭谷<lb/>
枝懸六斤未有生因粉水産自銅丘影連鄧橘林交苑<lb/>
<pb n="KR3k0003_WYG_086-20a"/>
杮逺薦中厨爰頒下室事同靈棗有願還年恐似仙桃<lb/>
無因留核<lb/>
　　甘<lb/>
神異經曰東方裔外有建春山其上多甘<lb/>
謝承後漢書曰丹陽張盤字子石為廬江太守尋陽令<lb/>
嘗餉一奩甘其小男年七嵗就取一枚盤奪其甘外卒<lb/>
以兩枚與之盤奪兒甘鞭卒曰何故行賂於吾子<lb/>
崔寔正論曰橘柚之實堯舜所不常御山龍華蟲帝王<lb/>
<pb n="KR3k0003_WYG_086-20b"/>
不以為褻服今之臣妾皆餘黄甘而厭食文綉盖以萬<lb/>
數矣<lb/>
風土記曰甘橘之属滋味甜羙特異者也有黄者有頳<lb/>
者謂之胡甘<lb/>
襄陽記曰李衡於武陵龍陽洲上種甘千樹曰千頭木<lb/>
奴<lb/>
王羲之嘗抱弱孫遊觀有一味甘剖而分之以娱目前<lb/>
古今注曰甘實形如石榴者亦謂之壺甘<lb/>
<pb n="KR3k0003_WYG_086-21a"/>
廣志曰有甘一核有成都平蒂甘大如升色蒼黄<lb/>
陽由為成都郡文學掾或風起太守問由由云有獻柑<lb/>
橘數苞<lb/>
吳有餘甘金衣包品之讃厥苞甘橘精者曰柑削彼金<lb/>
衣咽兹玉液甘踰萍實冷亞冰壺近嗤齊相進不剖之<lb/>
實逺笑魏君逢裂牙之味<lb/>
梁宗炳頌曰煌煌嘉實磊如景星南金其色隋珠其形<lb/>
述異記曰南陽郡東望山有甘正熟三人共食至飽訖<lb/>
<pb n="KR3k0003_WYG_086-21b"/>
懷二枚去以示人聞空中語云放雙甘乃聴汝去<lb/>
詩梁徐陵詠甘詩曰朱實挺荆南苞品擅珍淑上林雜<lb/>
嘉樹江浦間修竹萬室擬封家千株挺荆國綠葉萋以<lb/>
布素榮芬且郁<lb/>
賦晉胡濟黄甘賦曰惟江南之竒菓資天地之正陽生<lb/>
殊方之妙域植朱島之遐鄉處漢之南背江之隂左協<lb/>
蘭臯右接桂林帶激水之清流向崇山之髙岑三秋迭<lb/>
運初寒履霜照耀原隰䕃映林荒若菱華之綉綺井燭<lb/>
<pb n="KR3k0003_WYG_086-22a"/>
龍之銜金璫<lb/>
宋謝惠連甘賦曰嘉寒園之麗木羙獨有此貞芳質葳<lb/>
蕤而懐風性耿介而凌霜擬夕霞以表色指朝景以齊<lb/>
圓侔萍實乎江介超玉果於崑山<lb/>
賛晉王升之甘橘賛曰節重履險操貴有恒二樹保榮<lb/>
四運齊能在斯惟羙於味斯𢎞異分南域北則枳橙<lb/>
啓梁劉孝儀謝晉安王賜甘啓曰便得削彼金衣咽兹<lb/>
玉液甘踰萍實冷亞冰壺立消煩䬼頓除酩酊近嗤齊<lb/>
<pb n="KR3k0003_WYG_086-22b"/>
相進不剖之實逺笑魏君逢裂牙之味<lb/>
梁庾肩吾謝湘東王賚甘啓曰傳名地理逺自武陵之<lb/>
洲族茂神經遥聞建春之嶺王逸為賦取對荔枝張衡<lb/>
制辭用連石蜜足使萍實非甜蒲萄猶䬼<lb/>
　　橘<lb/>
尚書禹貢曰淮海惟揚州厥苞橘柚錫貢<lb/>
周禮曰橘踰淮而化枳此地氣然也<lb/>
晏子使楚楚王曰齊人善盗乎晏子對曰嬰聞南之橘<lb/>
<pb n="KR3k0003_WYG_086-23a"/>
生於淮北則為枳今民生於齊不盗入楚則盗得無楚<lb/>
使民善盗耶<lb/>
離騷曰后皇嘉樹橘來服兮受命不遷生南國兮<lb/>
淮南子曰夫橘樹之江北化而為枳<lb/>
魏文帝詔羣臣曰飲食一物南方有橘酢正裂人牙時<lb/>
有甜耳<lb/>
吳志曰陸績年六嵗於九江見袁術術出橘績懐三枚<lb/>
去拜辭堕地術謂曰陸郎作賔而懐橘乎績跪答曰欲<lb/>
<pb n="KR3k0003_WYG_086-23b"/>
歸遺母術大竒之<lb/>
益部耆舊傳曰楊由為成都文學掾少治易曉占候忽<lb/>
有風起太守問由由曰南方有薦木實者色黄赤頃之<lb/>
五官掾獻橘數苞<lb/>
春秋運斗樞曰璇樞星散為橘<lb/>
史記曰蜀漢江陵千樹橘此人與千戸侯等<lb/>
吳録曰朱光為建安太守有橘冬月樹上覆褁之至明<lb/>
年春夏色變青黒味尤酸正裂人牙絶羙盧橘夏熟盖<lb/>
<pb n="KR3k0003_WYG_086-24a"/>
近是乎<lb/>
搜神記曰秦精入武昌山采茗見一人長丈餘授懷中<lb/>
二十枚與精<lb/>
晏子使楚進橘并食王曰當剖曰賜人主前𤓰桃不削橘柚不剖<lb/>
西京雜記曰武帝平石越以為園圃民獻橘柚<lb/>
異物志曰橘白華赤實皮馨香有味交趾有橘官長一<lb/>
人秩二百石主貢御橘<lb/>
韓子曰夫樹柤梨橘食之羙嗅之則香<lb/>
<pb n="KR3k0003_WYG_086-24b"/>
梁大寳元年將軍王僧辯家有橘三十子一蔕以獻<lb/>
建武故事曰平西將軍庾亮送橘十二實共同一蔕為<lb/>
瑞異羣臣畢賀<lb/>
宋躬孝子傳曰王虛之十三䘮母三十三䘮父二十年<lb/>
鹽醋不入口病著牀或有一人來問疾謂之曰君尋差<lb/>
俄而不見庭中橘樹隆冬而實病果尋愈咸以為至孝<lb/>
所感<lb/>
詩古詩曰橘柚垂嘉實乃在深山側聞君好我甘竊獨<lb/>
<pb n="KR3k0003_WYG_086-25a"/>
自雕飾<lb/>
張華詩曰橘生湘水側菲陋人莫傳逢君金華宴得在<lb/>
玉几前<lb/>
齊虞羲橘詩曰衝飇發隴首朔雪度炎洲摧折江南桂<lb/>
離披漢北楸獨有凌霜橘榮麗在中州從来自有節嵗<lb/>
暮將何憂<lb/>
梁簡文帝詠橘詩曰葳蕤映庭樹枝葉凌秋芳故條雜<lb/>
新實金翠共含霜攀枝折縹榦甘旨若瓊漿無假存雕<lb/>
<pb n="KR3k0003_WYG_086-25b"/>
飾玉盤余自嘗<lb/>
梁徐摛詠橘詩曰麗樹標江浦結翠似芳蘭焜煌玉衡<lb/>
散照曜金衣丹愧以無雕飾徒然登玉盤<lb/>
賦魏陳王曹植橘賦曰有朱橘之珍樹于鶉火之遐鄉<lb/>
禀太陽之烈氣嘉杲日之休光體天然之素分不遷徙<lb/>
於殊方播萬里而遥植列銅雀之園庭背江川之暖氣<lb/>
處𤣥朔之肅清邦換壤殊原用䘮生處彼不凋在此先<lb/>
零仰凱風以傾葉兾炎氣之可懐颺鳴條以流響晞越<lb/>
<pb n="KR3k0003_WYG_086-26a"/>
鳥之來栖<lb/>
晉潘岳橘賦曰余齋前橘樹冬夏再熟聊為賦云爾嗟<lb/>
嘉卉之芳華信氛氲而芬馥既蓊茸而葳蕤且參差而<lb/>
橚矗已欎欎而冬茂亦離離而夏熟至如廣命賔客歴<lb/>
覽遊觀三清既設百味星爛炫熀乎玉案照曜於金盤<lb/>
故成都羙其家園江陵重其千樹既見稱於陸言亦標<lb/>
名乎馬賦<lb/>
宋謝惠連橘賦曰園有嘉樹橘柚煌煌圓丹可翫清氣<lb/>
<pb n="KR3k0003_WYG_086-26b"/>
芬芳受以玉盤升君子堂味既滋而事羙實厥苞之最<lb/>
良<lb/>
梁吳筠橘賦曰増枝之木既稱英於綠地金衣之果亦<lb/>
委體於玉盤見雲夢之千樹笑江陵之十蘭葉葉之雲<lb/>
共琉璃而並碧枝枝之日與金輪而共丹若乃秋夜初<lb/>
露長郊欲素風賫寒而北來鴈銜霜而南渡方散藻於<lb/>
年深遂凝貞於冬暮<lb/>
頌宋孝武芳春琴堂橘連理頌曰列訪神秘詳觀端策<lb/>
<pb n="KR3k0003_WYG_086-27a"/>
通柯竦秀寔靈所錫離條别榦淹一榮戚道被遐夷承<lb/>
我正歴<lb/>
啓梁皇太子謝敕賚城邉橘啓曰結根壟首垂隂陽塹<lb/>
甘踰石蜜味重金衣暉章縹李豈止稱於晉世上林<lb/>
羙棗非獨髙於漢日<lb/>
梁劉孝儀謝東宫賜城傍橘啓曰多置守民晉為厚秩<lb/>
坐入縑素漢譬封君固以俛匹穰橙俯連楚柚寧似魏<lb/>
𤓰借清泉而得冷豈如蜀食待飴蜜而成甜重以倒影<lb/>
<pb n="KR3k0003_WYG_086-27b"/>
陽池垂華金堞信可珍若榴於式乾貴蒲萄於别館<lb/>
梁庾肩吾謝賚橘啓曰光分璇宿影接銅峯去青馬之<lb/>
迢逓服朱闉之爽塏楚原洪筆頌記不遷陳王麗藻賦<lb/>
稱遥植昔朝歌季重纔賜海魚大理元常止蒙秋菊<lb/>
　　櫻桃<lb/>
禮記月令曰仲夏之月天子羞以含桃先薦寢廟<lb/>
漢書曰惠帝出離宫叔孫通曰古者春嘗菓方今櫻桃<lb/>
熟可獻願陛下出因取櫻桃獻宗廟上許之<lb/>
<pb n="KR3k0003_WYG_086-28a"/>
博物志曰櫻桃大者或如彈丸<lb/>
晉宫閣名曰式乾殿前櫻桃二株含章殿前櫻桃一株<lb/>
華林園櫻桃二百七十株<lb/>
爾雅曰楔荆桃今之櫻桃<lb/>
廣志曰櫻桃有大八分者白色多肥者凡三種有白色<lb/>
者<lb/>
吳氏本草曰一名朱茱一名麥英甘酸主調中益脾氣<lb/>
令人好顔色羙志氣<lb/>
<pb n="KR3k0003_WYG_086-28b"/>
史曰後漢明帝於月夜宴羣臣於照園大官進櫻桃以<lb/>
赤瑛為盤賜羣臣月下視之盤與桃同色羣臣皆笑云<lb/>
是空盤<lb/>
詩梁簡文帝皇太子奉答南平王賚朱櫻詩曰倒流映<lb/>
碧叢㸃露擊朱實花茂蝶爭來枝濃鳥相失已麗金釵<lb/>
𤓰兼羙玉盤橘寧以梅似丸不羡萍如日<lb/>
王僧逹詩曰初櫻動時艶蟬噪灼耀芳緗葉未開蕋紅<lb/>
葩已發光<lb/>
<pb n="KR3k0003_WYG_086-29a"/>
啓宋江夏王劉義恭啓曰手勑猥賜華林櫻桃為樹則<lb/>
多隂百果則先熟故種之於㕔事之前有蟬鳴焉顧命<lb/>
黏取以弄<lb/>
梁庾肩吾謝蒙賚朱櫻啓曰成叢殿側猶連製賦之條<lb/>
結實西園非復粘蟬之樹異合浦之歸來疑藏朱實同<lb/>
秦人之逐彈似得金丸<lb/>
　　石榴<lb/>
廣雅曰若榴石榴也<lb/>
<pb n="KR3k0003_WYG_086-29b"/>
陸機與弟雲書曰張騫為漢使外國十八年得塗林安<lb/>
石榴也<lb/>
詩梁元帝賦得詠石榴詩曰塗林未應發春暮轉相催<lb/>
然燈疑夜火連珠勝早梅西域移根至南方釀酒來葉<lb/>
翠如新剪花紅似故栽還憶河陽縣映水珊瑚開<lb/>
梁沈約詠山榴詩曰靈園同佳稱幽山有竒質停采乆<lb/>
彌鮮含華豈期實長願微名隠無使孤株出<lb/>
賦晉潘尼安石榴賦曰安石榴者天下之竒樹九州之<lb/>
<pb n="KR3k0003_WYG_086-30a"/>
名菓是以属文之士或叙而賦之蓋感時而騁思覩物<lb/>
而興辭余遷舊宇爰造新居前臨曠澤却背清渠實有<lb/>
斯樹植于堂隅華實並麗滋味亦殊可以樂志可以充<lb/>
虛朱芳赫奕紅萼參差含英吐秀乍含乍披遥而望之<lb/>
煥若隋珠耀重川詳而察之灼若列宿出雲間湘涯二<lb/>
后漢川遊女携類命疇逍遥避暑託斯樹以栖遲遡祥<lb/>
風而容與爾乃擢纎手兮舒皓腕羅袖靡兮流芳散披<lb/>
綠葉於脩條綴朱華兮弱幹豈金翠之足珍實兹葩之<lb/>
<pb n="KR3k0003_WYG_086-30b"/>
可翫商秋授氣收華歛實滋味浸液馨香流溢<lb/>
晉張載安石榴賦曰有若榴之竒樹肇結根於西海仰<lb/>
青春以啓萌晞朱夏以發采揮光垂綠擢幹曜鮮熻若<lb/>
羣翡俱栖爛若百枝竝然煥乎郁郁焜乎煌煌仰映青<lb/>
霄俯燭蘭堂似西極之若木譬東谷之扶桑於是天廽<lb/>
節移龍火西夕流風晨激行露朝白紫房既熟頳膚自<lb/>
拆剖之則珠散含之則冰釋<lb/>
晉張恊安石榴賦曰考草木於方志覧華實於園疇窮<lb/>
<pb n="KR3k0003_WYG_086-31a"/>
陸産於苞貢差英竒於若榴耀靈葩於三春綴霜滋於<lb/>
九秋爾乃飛龍啓節揚飇扇埃含和澤以滋生欎敷萌<lb/>
以挺栽傾柯逺擢沉根下盤繁莖篠宻豐幹林攅揮長<lb/>
枝以揚綠披翠葉以吐丹流暉俯散廽葩仰照爛若百<lb/>
枝並燃赫如烽燧俱燎皦如朝日晃若龍燭晞絳采於<lb/>
扶桑接朱光於若木爾乃頳萼挺蔕金牙承蕤䕃佳人<lb/>
之𤣥髻發窈窕之素姿遊女一顧傾城無鹽化為南威<lb/>
於是天漢西流辰角南傾芳實纍落月滿虧盈爰采爰<lb/>
<pb n="KR3k0003_WYG_086-31b"/>
收乃剖乃拆内憐幽以含紫外滴瀝以霞赤柔膚冰潔<lb/>
凝光玉瑩漼如冰碎泫若珠迸含清冷之温潤信和神<lb/>
以理性<lb/>
晉應貞安石榴賦曰余往日職在中書時直廬前有安<lb/>
石榴樹枝葉既盛華實甚茂為之作賦挹微露以鮮采<lb/>
承輕風而動葩南拂隂檐北扇陽阿其旁則有大厦崇<lb/>
房重廊高廡皇籍帝典圖書之府時移節變大火西旋<lb/>
丹葩結秀朱實星懸膚拆理阻爛若珠駢<lb/>
<pb n="KR3k0003_WYG_086-32a"/>
晉潘岳河陽庭前安石榴賦曰雖小縣陋館聊可以遊<lb/>
賞有嘉木曰安石榴脩條外暢榮幹内樛扶疎偃蹇冉<lb/>
弱紛柔於是暮春告謝孟夏戒初新莖擢潤膏葉垂腴<lb/>
丹暉綴於朱房緗的點乎紅鬚煌煌煒煒熠爍入蕊似<lb/>
長離之栖鄧林若珊瑚之映緑水既乃攅乎狭庭載阨<lb/>
載褊土階無等肩牆惟淺壁衣蒼苔瓦被駮蘚處悴而<lb/>
榮在幽彌顯其華可玩其實可珍羞于王公薦於鬼神<lb/>
豈伊仄陋用渝厥真菓由如之而况於人<lb/>
<pb n="KR3k0003_WYG_086-32b"/>
晉夏侯湛石榴賦曰接翠蕚於緑葉冐紅牙於丹鬚赩<lb/>
然含蕤濯爾散珠雪酲解䬼怡神實氣冠百品以竒仰<lb/>
邁衆菓而特貴<lb/>
晉傅𤣥安石榴賦曰鳥宿中而纎條結龍辰升而丹華<lb/>
繁其在晨也灼若旭日棲扶桑其在昏也奭若燭龍吐<lb/>
潜光苞𤣥黄之烈輝緣煒曄而焜煌發朱榮於綠葉時<lb/>
從風而飃揚<lb/>
晉庾儵石榴賦曰于時仲春垂澤華葉甚茂炎夏既戒<lb/>
<pb n="KR3k0003_WYG_086-33a"/>
忽乎零落是以君子居安思危在盛慮衰可無懼哉乃<lb/>
作斯賦綠葉翠條紛乎葱青丹華照爛曄曄熒熒逺而<lb/>
望之粲若摛繢被山阿廹而察之赫若龍燭耀緑波<lb/>
晉范堅安石榴賦曰縈紅根以磐峙擢修幹而扶踈荑<lb/>
應春以吐綠葩渉夏而揚朱<lb/>
宋顔測山石榴賦曰風觸枝而翻蘤雨淋條而殞芬環<lb/>
青軒而燧列繞翠波而星分視栖翡之失榮顧彫霞之<lb/>
無文<lb/>
<pb n="KR3k0003_WYG_086-33b"/>
頌梁江淹山石榴頌曰縹葉翠萼紅華絳采炤烈泉石<lb/>
芬披山海竒麗不移霜雪空改<lb/>
　　杮<lb/>
說文曰杮赤實果也<lb/>
晉宫閣名曰華林園杮六十七株暉章殿前杮一株<lb/>
義熈起居注曰吳令顧修期言縣西鄉有杮樹殊本合<lb/>
條依舊集駕詔停<lb/>
詩梁庾仲容詠杮詩曰發葉臨層檻翻英糅花藥風生<lb/>
<pb n="KR3k0003_WYG_086-34a"/>
樹影移露重新枝弱苑朱正䓗翠梁烏未銷鑠<lb/>
啓宋江夏王劉義恭謝杮啓曰垂賚華林園杮滋味殊<lb/>
絶<lb/>
梁簡文帝謝東宫賜杮啓曰懸霜照采凌冬挺潤甘清<lb/>
玉露味重金液雖復安邑秋獻靈闗晚實無以疋此嘉<lb/>
名方兹擅羙<lb/>
　　樝<lb/>
禮記曰樝梨曰鑚之又曰樝梨薑桂之減者皆人君羞<lb/>
<pb n="KR3k0003_WYG_086-34b"/>
也<lb/>
張敷曰平丘有甘樝<lb/>
山海經曰箕山之東有甘樝洞庭之上其木多樝甘樝<lb/>
列於崑崙<lb/>
　　柰<lb/>
廣志曰柰有白青赤三種張掖有白柰酒泉有赤柰<lb/>
漢武内傳曰仙藥之次者有圓丘紫柰<lb/>
晉咸和起居注曰六年寧州上言甘露降城北園柰桃<lb/>
<pb n="KR3k0003_WYG_086-35a"/>
樹等<lb/>
晉太始起居注曰二年六月嘉柰一蔕十五實生於酒<lb/>
泉郡<lb/>
蕭廣濟孝子傳曰王祥後母庭中有柰樹始着子使祥<lb/>
守視晝驅鳥雀夜驚蟲䑕時雨忽至祥抱樹至曙母見<lb/>
之惻然<lb/>
文選曰太冲嗟其夏成子建暢其寒熟<lb/>
洞冥記曰有紫柰大如斗甘如蜜核紫花青<lb/>
<pb n="KR3k0003_WYG_086-35b"/>
蜀都賦曰素柰夏成<lb/>
潘尼武舘賦曰投素柰於清渠<lb/>
閑居賦曰二柰曜丹白之色<lb/>
北齊書曰濟北楊愔字遵彦四代同居昆季就學者三<lb/>
十餘人學庭前有柰樹實落于地羣就爭之愔頽然而<lb/>
坐季父睇大嗟異之<lb/>
詩梁禇湮柰詩曰成都貴素質酒泉稱白麗紅紫奪夏<lb/>
藻芬芳掩春蕙誰謂重三珠終焉競八桂<lb/>
<pb n="KR3k0003_WYG_086-36a"/>
啓梁劉孝儀謝始興王賜柰啓曰酒泉之實稱於王賦<lb/>
𤓰州之味記自張文亦有太冲嗟其夏成子建暢其寒<lb/>
熟潘園曜白孫井浮朱並見重於昔時而霑恩於兹日<lb/>
表魏曹植謝柰表曰即夕殿中虎賁宣詔賜臣等冬柰<lb/>
一奩柰以夏熟今則冬至物以非時為珍恩施以口為<lb/>
厚非臣等所宜荷之<lb/>
　<lb/>
　<lb/>
<pb n="KR3k0003_WYG_086-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷八十六<lb/>
</p>
<p>
</p>
  </div>
</body>
</text>
</TEI>
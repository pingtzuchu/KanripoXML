<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻五十一</head>
    <p>
<pb n="KR3k0003_WYG_051-1a"/>
欽定四庫全書<lb/>
　藝文類聚巻五十一　　　唐　歐陽詢　撰<lb/>
　封爵部<hi>總載封爵外戚封</hi>　<hi>親戚封/婦人封</hi>　<hi>功臣封絶遜讓封尊賢繼  封</hi>
　　總載封爵<lb/>
周官曰王畿其外方五百里曰侯服又其外方五百里<lb/>
曰甸服又其外方五百里曰男服又其外方五百里曰<lb/>
采服又其外方五百里曰衛服又其外方五百里曰蠻<lb/>
服又其外方五百里曰夷服又其外方五百里曰鎮服<lb/>
<pb n="KR3k0003_WYG_051-1b"/>
又其外方五百里曰藩服<lb/>
吕氏春秋曰太公望封於齊周公旦封於魯二君者甚<lb/>
相善也相謂曰何以治國太公望曰尊賢上功周公曰<lb/>
親親上恩太公曰魯自此削矣周公曰魯雖削有齊者<lb/>
亦必非吕氏也其後齊日以大至於霸二十四世而田<lb/>
氏有齊國魯日以削至於僅四十四世亡<lb/>
史記曰殷以前尚矣周封五等公侯伯子男然封伯<lb/>
禽康叔於魯衛地各四百親親之義襃有徳也太公<lb/>
<pb n="KR3k0003_WYG_051-2a"/>
兼五侯地尊勤勞也武王成康所封數百而同姓五<lb/>
十地上不過百里下三十以輔衛王室又曰騶忌見<lb/>
威王王説之三月而受相印淳于髠曰善説哉髠<lb/>
有愚志願陳諸前髠説畢趨出至門而面其僕曰是<lb/>
人者吾與之微言五其應我若響之應聲是必封不<lb/>
久矣<lb/>
漢書曰李廣與望氣王朔語曰漢擊匈奴廣未嘗不在<lb/>
其中而諸候校尉已下材能不及中人以軍功取侯者<lb/>
<pb n="KR3k0003_WYG_051-2b"/>
數十人廣不為後人然終無尺寸功以得封邑者何也<lb/>
豈吾相不當侯耶朔曰將軍自念豈嘗有所恨者乎廣<lb/>
曰吾為隴西太守羌嘗反吾誘降八百餘人詐而同日<lb/>
殺之至今恨獨此爾朔曰禍莫大於殺已降此乃將軍所<lb/>
以不得侯也<lb/>
漢雜事曰天子太社以五色為壇封諸侯者取其土苴<lb/>
以白茅授之各以所封方之色以立社於其國故謂之<lb/>
受茅土漢興唯皇子封為王者得茅土其他臣以户賦<lb/>
<pb n="KR3k0003_WYG_051-3a"/>
租入為節不受茅土不立社<lb/>
東觀漢記曰上封功臣皆為列侯大國四縣餘各有差<lb/>
博士丁恭等議古帝王封諸侯不過百里故利以建侯<lb/>
取法於雷上曰古之亡國皆以無道未嘗聞功臣地多<lb/>
而㓕者也乃遣謁者即授印綬又曰馮勤使典諸侯封<lb/>
事勤差量功次輕重國土逺近地勢豐薄不相踰越莫<lb/>
不厭服焉自是封爵之制非勤不定<lb/>
白虎通曰受命之王致太平之美羣臣上下之功故盡<lb/>
<pb n="KR3k0003_WYG_051-3b"/>
封之及中興征伐大功皆封盛徳之士亦封之以徳封<lb/>
者必試之為附庸三年有功因而封之五十里元士有<lb/>
功者亦為附庸也其位大夫有功成封五十里卿成封<lb/>
七十里公成封百里又曰王者即位先封賢者憂民之<lb/>
急也故列土分疆非為諸侯張官設府非為卿大夫皆<lb/>
為民也<lb/>
鹽鐵論曰昔太公封營邱之墟辟草萊而居焉地薄人<lb/>
少於是通利末之道極女工之功是以鄰國交於齊財<lb/>
<pb n="KR3k0003_WYG_051-4a"/>
畜貨殖世為彊國管仲相桓公襲先君業輕重之變南<lb/>
服彊楚而霸諸侯<lb/>
袁子曰今有卿相之才居三公之位修其治政以寧國<lb/>
家未必封侯也今軍政之法斬一牙門將者封侯夫斬<lb/>
一將之功孰與安寧天下者乎夫斬一將之功者封侯<lb/>
失封賞之意也<lb/>
相書曰天中容半印封侯又曰天中正臽如刀者封侯<lb/>
周易曰我有好爵吾與爾靡之<lb/>
<pb n="KR3k0003_WYG_051-4b"/>
左傳曰齊莊公為勇爵殖綽郭最欲與焉州綽曰東閭<lb/>
之役臣左驂廹還於門中識其枚數其可以與乎公曰<lb/>
子為晉君也對曰臣為隷新<lb/>
管子曰爵不尊禄不重者不與圖難犯危以其道為未<lb/>
可以求之也是故先王制軒冕足以著貴賤不求其美<lb/>
設爵禄足以守其服不求其親使君子食於道小人食<lb/>
於力<lb/>
孟子曰有天爵有人爵仁義忠信樂善不倦此天爵也<lb/>
<pb n="KR3k0003_WYG_051-5a"/>
公卿大夫此人爵也古之人脩其天爵而人爵從之脩<lb/>
其天爵以要人爵既得人爵而棄其天爵則惑之甚者<lb/>
也<lb/>
商君書曰明主之所貴唯爵爵賞不榮其民不急列爵<lb/>
不顯則民不事爵易得則民不貴禄賞不道則民不以<lb/>
死争位也又曰凡人主之所以勸民者官爵也國之所<lb/>
以興者農戰也今民求官爵皆不農戰而以功言虛道<lb/>
此謂勞民者其國必削<lb/>
<pb n="KR3k0003_WYG_051-5b"/>
周官禮曰諸公之地封疆方五百里其食者半又曰公<lb/>
執桓圭又曰諸侯之地封疆方四百里其食者三之一<lb/>
又曰諸侯諸伯七命其國家宫室車旗衣服禮儀皆以<lb/>
七為節又曰侯用信圭又曰諸伯之地封疆方三百里<lb/>
其食者三之一又曰伯用躬圭又曰諸子之地封疆方<lb/>
二百里其食者四之一又曰子男五命其國家宫室車<lb/>
旗衣服禮儀皆以五為節又曰子執榖璧又曰諸男之<lb/>
地封疆方百里其食者四之一又曰男執蒲璧<lb/>
<pb n="KR3k0003_WYG_051-6a"/>
百官表注曰五等諸公周官金章朱綬朱質四采𤣥文<lb/>
織百四十首廣尺四寸長一丈六尺朝服進賢三梁冠<lb/>
官品第二地方七十五里位視三公班次邑三千八百<lb/>
户國秩絹千八百匹妾六人車前司馬十四人旅賁五<lb/>
十人又曰縣侯漢官也自縣侯而下通號列侯金章紫<lb/>
綬朝服進賢三梁冠官品第三光武中興論功封大功<lb/>
臣呉漢鄧禹各四縣賈復朱浮三縣耿弇等二十九人<lb/>
又縣侯有家丞庻子之官列侯亦皆如之<lb/>
<pb n="KR3k0003_WYG_051-6b"/>
漢官解詁曰列侯金印紫綬以賞其有功功大者食縣<lb/>
邑小者食鄉亭得臣其所食吏民本為徹侯避武帝諱<lb/>
曰通侯舊時文書或爵通侯是也後更曰列侯今俗人<lb/>
或都言諸侯乃王爾非此也列侯歸國不受茅土不立<lb/>
宫室各随貧富<lb/>
環濟要略曰爵有五等公者無人也故文背厶為公又<lb/>
曰伯把也持政事也又曰子猶孳孳恤下之稱也又曰<lb/>
男任也任治事受王命為君也<lb/>
<pb n="KR3k0003_WYG_051-7a"/>
周書曰能移於衆與百姓同謂之公又曰能樹名生物<lb/>
與天道俱謂之侯<lb/>
謚法曰執應八方曰侯<lb/>
孝經援神契曰侯候也所以守蕃也<lb/>
詔梁任昉初封諸功臣詔曰草昧權輿事深締構康俗<lb/>
成務義在庇民自非羣才並軌文武宣翼將何以啓兹<lb/>
景祚𢎞此帝圖或運籌帷帳經啓王業或攻城略野殉<lb/>
義忘生或腹心爪牙折衝禦侮忠勤茂徳夷險一致並<lb/>
<pb n="KR3k0003_WYG_051-7b"/>
宜建國開宇蕃屏王室山河之誓永永無窮<lb/>
論後魏王粲爵論曰依律有奪爵之法此謂古者爵行<lb/>
之時民賜爵則喜奪爵則懼故可以奪賜而法也今爵<lb/>
事廢矣民不知爵者何也奪之民亦不懼賜之民亦不<lb/>
喜是空設文書而無用也今誠循爵則上下不失實而<lb/>
功勞者勸得古之道合漢之法以貨財為賞者不可供<lb/>
以復除為賞者租税損减以爵為賞者民勸而費省<lb/>
故古人重爵也<lb/>
<pb n="KR3k0003_WYG_051-8a"/>
晉陸機五等論曰五等之制始於黃唐郡縣之治創自<lb/>
秦漢得失成敗備在典謨是以其詳可得而言夫先王<lb/>
知帝業至重天下至廣廣不可以偏制重不可以獨任<lb/>
任重必於借力制廣終乎因人於是乎立其封疆之典<lb/>
財其親疎之宜使萬國相維以成磐石之固宗庻雜居<lb/>
而定維城之業知其為人不如厚己利物不如圖身安<lb/>
上在於悦下為己在乎利人是以分天下以厚樂而已<lb/>
得與之同憂饗天下以豐利而我得與之共害故諸侯<lb/>
<pb n="KR3k0003_WYG_051-8b"/>
享食土之實萬國受世及之祚夫然則南靣之君各務<lb/>
其治世治足以敦風道衰足以禦暴故彊毅之國不能<lb/>
擅一時之勢雄俊之民無所寄覇王之志降及亡秦棄<lb/>
道任術懲周之失自矜其得尋斧始於所庇制國昧於<lb/>
弱下國慶獨饗其利主憂莫與共害雖速亡趣亂不必<lb/>
一道顛沛之釁實由孤立是盖思五等之小怨忘經國<lb/>
之大徳知陵夷之可患闇土崩之為痛漢矯秦枉大啓<lb/>
侯王境土逾溢不遵舊典是以諸侯阻其國家之富憑<lb/>
<pb n="KR3k0003_WYG_051-9a"/>
其士民之力勢足者反疾土狹者逆遲六臣犯其弱綱<lb/>
七子衝其漏網皇祖夷於黥徒西京病於東帝是盖過<lb/>
正之災而非建侯之累也<lb/>
　　親戚封<lb/>
左氏傳曰太上以徳撫民其次親親以相及也昔周公<lb/>
弔二叔之不咸故封親戚以蕃屏周管蔡郕霍魯衛毛<lb/>
聃郜雍曹滕畢原鄷郇文之昭也䢴晉應韓武之穆也<lb/>
凡蔣邢茅胙祭周公之𦙍也<lb/>
<pb n="KR3k0003_WYG_051-9b"/>
毛詩曰乃命魯公俾侯于東錫之山川土田附庸又曰<lb/>
奄有龜蒙遂荒大東至於海邦淮夷來同<lb/>
史記曰成王與叔虞戲削桐葉為珪予虞曰以唐封汝<lb/>
史佚因言請擇日立叔虞成王曰吾與之戲耳史佚曰<lb/>
天子無戲言言則史書之禮成之樂歌之於是遂封叔<lb/>
虞於唐<lb/>
漢書曰漢興之初尊王子弟大啓九國京師内史凡十<lb/>
五郡公主列侯頗邑其中蕃國大者跨州兼郡連城數<lb/>
<pb n="KR3k0003_WYG_051-10a"/>
十宫室百官同制京師諸吕之難頼於諸侯也<lb/>
孟子曰象至不仁封諸有庳仁人之於其弟也不藏怒<lb/>
焉不宿怨焉親愛之而已矣親之欲其貴愛之欲其富<lb/>
也封之有庳者富貴之也身為天子弟為匹夫可謂親<lb/>
愛之乎<lb/>
詔魏明帝詔曰古之帝王封建諸侯所以蕃屏王室也<lb/>
詩不云乎懐徳維寧宗子維城秦漢繼周或強或弱俱<lb/>
失厥中大魏創業諸王開國随時之宜未有定制非所<lb/>
<pb n="KR3k0003_WYG_051-10b"/>
以永為後法也其改封諸王皆以郡為國<lb/>
梁任昉武帝追封永陽王詔曰亡兄徳履沖粹識業深<lb/>
通徽聲善譽風流籍甚道長世短清塵緬邈感惟既徃<lb/>
永慕慟心可追封永陽郡王又追封丞相長沙王詔曰<lb/>
夫襃崇名器率由舊章光昭徳祀永世作則亡兄道被<lb/>
如仁功深微管懸諸日月久而彌新故能拯龜玉於己<lb/>
毁導涸源於將塞今理運惟新賢戚並建感惟永逺觸<lb/>
目崩心可追封長沙郡王又追封衡陽王桂陽王詔曰<lb/>
<pb n="KR3k0003_WYG_051-11a"/>
亡弟暢風標秀特器體淹𢎞朱方之役盡勤王事策出<lb/>
無方物惟不賞亡弟融業行清簡風度閒綽蚤優名輩<lb/>
夙廣令聞朕應天紹命君臨萬㝢祚啟郇滕感興魯衛<lb/>
事徃運來永懐傷切暢可追封衡陽郡王融可追封桂<lb/>
陽郡王又封臨川安興建安等三王詔曰神州帝城冠<lb/>
冕列岳渚宫樊鄧形勝是歸居中作衛翼宣戎重隆兹<lb/>
寵號實允舊章並非親勿居惟賢斯授宏朕之介弟早<lb/>
富徳譽董一蕃政緝是嘉庸國禮家情瞻寄隆重季風<lb/>
<pb n="KR3k0003_WYG_051-11b"/>
頴儁邁誠業標簡任居蕃翰政以化成偉體韻淹穆神<lb/>
㝢凝正經綸夷險參賛王業<lb/>
陳徐陵始興王詔曰漢祖天倫伯叔追封晉元世系琅<lb/>
邪傳國仰惟二后重光率由前典朕昔因蕃次蒙繼本<lb/>
宗分在要荒久離寒燠天嘉紹祚别命皇枝歸自崤函<lb/>
禮隔登獻每至霜庭可履矚垣寢而懐悲風樹鳴條望<lb/>
章陵而增感今嗣王乖徳獲罪慈訓永言主奠宜自朕<lb/>
躬但國歩時艱皇基務切復奉家業升纂帝圖重違情<lb/>
<pb n="KR3k0003_WYG_051-12a"/>
理言深哽慟可以第二皇子升陵為始興王<lb/>
策漢武帝使御史大夫策諸子立閎為齊王曰於戲小<lb/>
子閎受兹青社朕承祖考道惟稽古建爾國家封于東<lb/>
土世為漢蕃輔於戲念哉共朕之詔唯命不于常人之<lb/>
好徳克明顯光義之丕圖俾為君子無怠爾心允執其<lb/>
中又立子旦為燕王曰小子旦受兹𤣥社建爾國家封<lb/>
于北土又立子胥為廣陵王曰小子胥受兹赤社建爾<lb/>
國家封于南土戰戰兢兢乃惠乃慎無同好佚無邇小<lb/>
<pb n="KR3k0003_WYG_051-12b"/>
人<lb/>
章魏陳王曹植改封陳王謝恩章曰臣既弊陋守國無<lb/>
效自分削黜以彰衆誡不意天恩滂霈潤澤横流猥蒙<lb/>
加封茅土既優爵賞必重非臣虛淺所宜奉受非臣灰<lb/>
身所能報塞又封二子為公謝恩章曰詔書封臣息男<lb/>
苗為髙陽鄉公志為穆鄉公臣伏自惟文無升堂廟勝<lb/>
之功武無摧鋒接刃之効天時運幸得生貴門遇以親<lb/>
戚少荷光寵竊位列侯榮曜當世顧影慙形流汗反側<lb/>
<pb n="KR3k0003_WYG_051-13a"/>
洪恩罔極雲雨增加既榮本榦枝葉并蒙苗志小竪既<lb/>
頑且稚猥荷列爵並佩金紫施崇一門惠及父子<lb/>
齊謝朓為宣城公拜章曰惟天為大日星度其象謂地<lb/>
盖厚河岳宣其氣斯冕旒所以貞觀衮職所以代終慙<lb/>
下穆而上尊豈南征而北怨何以克詠九歌載宣七徳<lb/>
銘彼旂裳勒斯鍾鼎<lb/>
表陳思王曹植謝初封安鄉侯表曰臣抱罪即道憂惶<lb/>
恐怖不知刑罪當所限齊陛下哀愍臣身不聽有司所<lb/>
<pb n="KR3k0003_WYG_051-13b"/>
執待之過厚即日於延津受安鄉侯印綬奉詔之日且<lb/>
懼且悲懼於不修始違憲法悲於不慎速此貶退上增<lb/>
陛下垂念下遺太后見憂臣自知罪深責重受恩無量<lb/>
精魂飛散忘軀殞命<hi>云云</hi>
齊謝朓封鄄城王表曰臣愚駑垢穢才質疵下過受陛<lb/>
下日月之恩不能摧身碎首以答陛下厚徳而狂悖發<lb/>
露始干天憲自分放棄抱罪終身茍貪視息無復睎幸<lb/>
不悟聖恩爵以非望枯木生葉白骨更肉非臣罪戾所<lb/>
<pb n="KR3k0003_WYG_051-14a"/>
當宜蒙俯仰慙惶五内戰悸奉詔之日悲喜參至雖因<lb/>
拜章陳荅聖恩下情未展又轉封東阿王謝表曰奉詔<lb/>
太皇太后念雍邱下濕少桑欲轉東阿當合王意可遣<lb/>
人按行知可居否奉詔之日伏增悲喜臣以無功虛荷<lb/>
國恩爵尊禄厚用無益於時脂車秣馬志在黜放不圖<lb/>
陛下天父之恩猥宣皇太后慈母之念遷之陛下幸為<lb/>
久長計聖㫖惻隠恩過天地臣在雍邱劬勞五年左右<lb/>
罷怠居業向定園果萬株枝條始茂私情區區實所重<lb/>
<pb n="KR3k0003_WYG_051-14b"/>
棄然桑田無業左右貧窮食財餬口形有躶露臣聞古<lb/>
之仁君必有棄國以為百姓况乃轉居沃土人從蒙福<lb/>
江海所流無地不潤雲雨所加無物不茂若陛下念臣<lb/>
入從五年之勤少見佐助此枯木生華白骨更肉非臣<lb/>
之敢望也饑者易食寒者易衣臣之謂矣<lb/>
呉胡綜請立諸王表曰受命之主繫天而王建化垂統<lb/>
為一代制雖禮有損益事有質文至於崇建懿親列土<lb/>
封爵内蕃國朝外鎮天下古今同契其揆一也周室之<lb/>
<pb n="KR3k0003_WYG_051-15a"/>
興寵秩子弟姬姓之國五十有五諸王子受國者漸多<lb/>
光武中興四海擾攘衆諸制度未徧而九子受國明章<lb/>
即位男則封王女為公主故詩曰既受帝祉施于孫子<lb/>
陛下踐阼以來十有二載皇后無號公主無邑臣下歎<lb/>
息逺近失望是以屢獻愚懐依據典禮庻請具陳足寤<lb/>
聖心深辭固拒不蒙進納恐天下有識之士將謂呉臣<lb/>
闇於禮制不知陛下謙以失之也加今迎夏盛徳在上<lb/>
大呉之慶於是乎始開國建號吉莫大焉唯陛下割謙<lb/>
<pb n="KR3k0003_WYG_051-15b"/>
謙之徳副兆民之望留臣祐許天下幸甚<lb/>
晉孫毓賀封諸侯王表曰臣聞軒轅二十五宗黄祚以<lb/>
繁姬姓建國七十周過其厯故禦侮莫如同徳伏惟陛<lb/>
下聖哲欽明稽乾作則超五越三與靈協契天祚明徳<lb/>
克昌祚𦙍秦王楚王淮南王光濟碩美冠于羣后改建<lb/>
大國分鎮方岳皇太子皇孫並啓土宇培敦潼索制𢎞<lb/>
徃代内輔皇畿外蕃九服羣生仰徳向風懐義率土臣<lb/>
妾莫不稱慶<lb/>
<pb n="KR3k0003_WYG_051-16a"/>
梁任昉為蕭侍中拜襲封表曰詔書拜臣襲封竟陵郡<lb/>
王臣以凡庸素乏才植皇朝尚徳詔爵惟賢遂復出修<lb/>
職貢入頒卿士但有道之守海外重扃蕃籬近甸無勞<lb/>
擊柝仰閲舊章俯增私感報國承家豈云萬一<lb/>
奏宋傅亮尚書八座封諸皇弟皇子奏曰臣聞懿親廣<lb/>
樹聖主所先明徳並建古之休典所以維城皇代磐石<lb/>
帝基内衛畿服外綏四海者也第某皇弟皇子等神姿<lb/>
頴哲大成俱茂地均魯衛徳兼庸賢顯進徽號啓建疆<lb/>
<pb n="KR3k0003_WYG_051-16b"/>
宇𢎞道作屏光翰邦家並可封郡王<lb/>
宋謝莊為尚書八座封皇子郡王奏曰臣聞桐珪睦親<lb/>
書河汾之䇿賜帶懐賢敬東平之祚諒以訓經終始義<lb/>
洽垣墉第某皇弟等器彩明敏令識頴悟並宜憲章前<lb/>
典光啓祚宇作屏王室式雍帝載臣等參議可封郡王<lb/>
　　功臣封<lb/>
周官曰司勲掌六卿賞地之法以等其功王功曰勲國<lb/>
功曰功事功曰勞治功曰力戰功曰多凡有功者銘書<lb/>
<pb n="KR3k0003_WYG_051-17a"/>
於王之太常<lb/>
史記曰古之人臣功有五品以徳立宗廟定社稷曰勲<lb/>
以言曰勞用力曰功明其等曰伐積日曰閲又曰武王<lb/>
克紂太公之謀居多於是武王封尚父於齊營邱成王<lb/>
少時管蔡作亂淮夷叛周乃使召康公命太公東至海<lb/>
西至河南至穆陵北至無棣五侯九伯實得征之齊由<lb/>
此征伐大于諸國又曰召公奭與周同姓武王之滅紂<lb/>
封召公于燕其在成王時自陜以西召公主之自陜而<lb/>
<pb n="KR3k0003_WYG_051-17b"/>
東周公主之又曰鬻熊事周文王早卒當成王之時舉<lb/>
文武勤勞之嗣乃封其後熊繹於楚又曰晉獻公伐霍<lb/>
耿魏滅之因以魏封畢萬為大夫卜偃曰畢萬之後必大<lb/>
萬盈數也魏大名也以是始賞天啓之也又曰陳完奔<lb/>
齊懿仲欲妻之卜之吉曰是謂鳳凰于飛和鳴鏘鏘有<lb/>
媯之後將育于姜五世其昌並于正卿八世之後莫之<lb/>
與京卒妻之完卒諡為敬仲六世而至田常田常弑簡<lb/>
公立簡公弟為平公乃割齊安平以東為己封邑始大<lb/>
<pb n="KR3k0003_WYG_051-18a"/>
於齊<lb/>
漢書曰漢五年克項天下乃平始論功侯者百四十有<lb/>
三人時人民散亡大侯不過萬户封爵之誓曰使黄河<lb/>
如帶太山如礪於是申以丹書之信重以白馬之盟藏<lb/>
之宗廟副在有司又曰陳平凡六出奇計輙益封凡六<lb/>
萬家又曰髙祖封項伯等四人為列侯賜姓劉氏又曰<lb/>
項羽曰吾聞漢購我頭千金邑萬户吾為公得之乃自<lb/>
剄王翳取其頭楊喜吕馬童郎中吕勝楊武各得一體<lb/>
<pb n="KR3k0003_WYG_051-18b"/>
故分其地以封五人皆列侯<lb/>
東觀漢記曰上謂耿丹曰今關東故王國雖數縣不過櫟<lb/>
陽萬户邑夫富貴不歸故鄉如衣繡夜行故以封卿爾<lb/>
又封竇融曰率厲五郡積兵羌胡畢至兵不血刃而虜<lb/>
土崩瓦解功既大矣篤意分明斷之不疑吾甚嘉之其<lb/>
以六安安豐陽泉蓼安風四縣封融為安豐侯又曰三<lb/>
輔豪傑入長安攻未央宫庚戌殺莽於漸臺東海公賓<lb/>
就得其首傳詣宛封滑侯又曰班超定西域五十餘國<lb/>
<pb n="KR3k0003_WYG_051-19a"/>
乃封超為定逺侯<lb/>
魏志曰夏侯惇文帝追思惇功欲使子孫畢侯分邑千<lb/>
户賜惇七十二孫皆闗内侯惇弟廉及子楙素列侯又<lb/>
曹真字子丹以功封邵陵侯曹真少與宗人曹遵鄉人<lb/>
朱讃並事太祖早亡真愍之乞分食邑封遵等子詔曰大<lb/>
司馬有叔向撫孤之仁晏平久要之分聽分賜遵等子<lb/>
爵闗内侯及真薨明帝悉封真五子皆列侯又曰太祖<lb/>
表封荀彧為萬歲亭侯太祖又與彧書曰君之相匡弼<lb/>
<pb n="KR3k0003_WYG_051-19b"/>
君之相為舉人君之相與建計君之相密謀亦已多矣<lb/>
大功未必野戰也十二年復增邑合二千户又曰太祖<lb/>
表封荀攸曰前後剋敵皆攸之謀也於是封攸陵樹亭<lb/>
侯又曰太祖自栁城還過攸舎稱攸前後謀曰昔髙祖<lb/>
使張子房自擇齊三萬户今孤亦欲君自擇所封又曰郭<lb/>
嘉字奉孝冀州平封洧陽亭侯及薨太祖表曰良策未<lb/>
决嘉輙成之平定天下謀功為髙宜增邑并前千户又<lb/>
曰任峻字伯逺為典農中郎大興屯田軍國致饒太祖<lb/>
<pb n="KR3k0003_WYG_051-20a"/>
以峻功髙表封都亭侯又曰朱靈字文博封鄃侯文帝<lb/>
曰將軍佐命先帝威過方邵平王所志願勿難言靈謝<lb/>
曰髙唐宿所願乃更封髙唐侯<lb/>
詔後漢獻帝詔勅鎮東將軍領兖州牧費亭侯故特進<lb/>
顯授上將鈇鉞之任復食舊土䨇金之寵董統一州委<lb/>
成之重榮曜昭示亦以優崇投節効命自首之秋也又<lb/>
詔書拜鎮東將軍襲費亭侯曹操業履忠貞輔幹王室<lb/>
頃遭凶暴海内離析操執義討截黄巾為國出命夫禄<lb/>
<pb n="KR3k0003_WYG_051-20b"/>
以賞功罰以絀否今以操為鎮東將軍領兖州牧襲父<lb/>
費亭侯嵩爵并印綬符策<lb/>
魏文帝册孫權太子登為東中郎封侯詔曰盖河洛寫<lb/>
天意符䜟述聖心昭晰著明與天談也故易曰河出圖<lb/>
洛出書聖人則之孫將軍歸心國朝忠亮之節同功佐<lb/>
命而其子當為魏將軍著在圖䜟猶漢光武受命李氏<lb/>
為輔王梁孫咸並見符緯也斯乃皇天啓祐大魏永令<lb/>
孫氏仍世為佐其以登為東中郎將封縣侯萬户昔周<lb/>
<pb n="KR3k0003_WYG_051-21a"/>
嘉公旦祚流七𦙍漢禮蕭何一門十侯今孫將軍亦當<lb/>
如斯若夫長平之榮安豐之寵方斯蔑如<lb/>
陳徐陵進武帝為長城公詔曰徳懋懋官功懋懋賞皇<lb/>
王盛則所謂元龜司空公南徐州刺史長城縣開國侯<lb/>
諱志懐寅亮風度𢎞逺體文經武明允篤誠曩者率五<lb/>
嶺之彊兵誅四海之讎敵固以勒功彞鼎書勲太常克<lb/>
定京師勤勞自重自鎮撫枌榆永寧豐沛東凉既息北<lb/>
蔡無歸代馬燕犀氣雄天下裹糧坐甲固敵是求方欲<lb/>
<pb n="KR3k0003_WYG_051-21b"/>
大討於秦崤敦修於與睦叶謀上相爰納朕躬思所以<lb/>
敬荅忠勲用申朝典可進爵為長城縣公<lb/>
表宋謝靈運謝封康樂侯表曰昔強臣暴虐恃僭厯紀<lb/>
既噬五都志吞六合遂䧟没西河傾覆南漢凌籍紀郢<lb/>
跨越淮泗于時策畫惟疑地險已謝咸懼君臣同冺有<lb/>
生無餘亡祖奉國威靈董符戎重盡心所事剋黜禍亂<lb/>
功參盤鼎胙土南服逮至臣身值遭泰路日月改暉榮<lb/>
落代運輸税唐化生幸無已不悟天道下濟鴻鈞曲成<lb/>
<pb n="KR3k0003_WYG_051-22a"/>
乃眷遐績式是興徴分虎紐龜復顯茅土鳴玉拖紱班<lb/>
景元勲澤洽徃徳恩覃來𦙍永惟先蹤逺感崩結豈臣<lb/>
尫弱所當忝承臣聞至公無私甄善則一皇恩逺被殊<lb/>
代可侔是以信陵之賢簡在髙祖之心望諸之道復獲<lb/>
隆漢之封觀史歎古欽兹盛美豈謂榮渥近霑微躬傾<lb/>
宗殞元心識其㑹酬恩荅厚罔知所由<lb/>
宋顔延之謝子竣封建城侯表曰伏見策書降錫息竣<lb/>
開國建城縣侯爵踰三等户越兼千生邀洪禮身茂盛<lb/>
<pb n="KR3k0003_WYG_051-22b"/>
世闔宗革聽盡室改觀誠慙末品誤參其泰臣聞子之<lb/>
能仕父教之忠忠教善信臣實負其前誥能仕志政竣<lb/>
固暗於明試徒以數遇㑹昌消憂啓聖幸與靈祚福徳<lb/>
共從義勲分賞執珪登朝析金受邑慶重慮愆恩徃懼<lb/>
積非臣耄蔽所任圖報豈竣庸薄所能奉服<lb/>
梁沈約謝封建昌侯表曰陛下投袂萬里拯厥塗炭臣<lb/>
雖心不吠堯而迹淪桀犬此則王業始基臣所不與徒<lb/>
荷日月之私竟無蒸燭之用天命𤣥鳥非止今日受命<lb/>
<pb n="KR3k0003_WYG_051-23a"/>
作周其來久矣雖復備數樂推與同謳頌而誠微弱草<lb/>
效闕纎塵遂班山河之誓叨佐命之賞亦何以慰悦帷<lb/>
帳酬報爪牙<lb/>
　　遜讓封<lb/>
左氏傳曰㑹于戚討曹成公也諸侯將見子臧於王而<lb/>
立之子臧曰前志有之曰聖達節次守節下失節為君<lb/>
非吾節也遂逃奔宋又曰呉諸樊既除䘮將立季札季<lb/>
札辭曰曹宣公之卒諸侯不義曹君將立子臧子臧去<lb/>
<pb n="KR3k0003_WYG_051-23b"/>
之君子曰能守節也誰敢姦君有國非吾節也棄其室<lb/>
而耕<lb/>
韓子曰楚莊王既勝晉于河雍歸而賞孫叔敖叔敖請<lb/>
漢間之地沙石之處楚國之法禄臣再世收唯叔敖獨<lb/>
存九世而祀不絶<lb/>
漢書曰韋賢薨子𤣥成當為嗣心知非賢意即佯狂妄<lb/>
語笑既𦵏當襲爵𤣥成素有名疑其欲讓兄遂奏劾之<lb/>
𤣥成不得已乃受侯爵<lb/>
<pb n="KR3k0003_WYG_051-24a"/>
東觀漢記曰竇融數辭爵位又上疏曰臣有一子質性頑<lb/>
鈍何况乃當傳以連城廣土享諸侯之國哉他日㑹見<lb/>
迎詔融曰公欲讓職還土今相見不宜論也又曰桓榮卒子<lb/>
郁當襲爵讓於兄子顯宗不許不得已受封而悉以租<lb/>
入與之又曰丁綝從上渡河及封功臣上令各言所樂<lb/>
謂綝曰諸將皆欲縣子獨求鄉何也綝曰昔孫叔敖勑<lb/>
其子受封必求磽确之地今綝能薄功微得鄉亭厚矣<lb/>
上從之封為定陵新安鄉侯後徙封陵陽侯又曰張純<lb/>
<pb n="KR3k0003_WYG_051-24b"/>
臨終謂家丞曰吾無功於時猥蒙爵土身死之後勿議<lb/>
傳國爵子奮上詔奮嗣爵奮稱純遺㫖固不肯受帝以<lb/>
奮違詔收下獄奮乃襲封又曰帝欲封樊興置印綬於<lb/>
前興固讓曰臣未有先登䧟陣之功而一家數人並蒙<lb/>
爵土令天下觖望上嘉興之讓不奪其志又曰上欲封<lb/>
諸舅馬太后輒斷絶曰吾計之熟矣勿疑也至孝之行安親<lb/>
為上今遭變異穀價數倍憂惶晝夜不安坐卧而欲封<lb/>
爵違逆慈母之拳拳吾素剛急有胷中氣不可不慎穰<lb/>
<pb n="KR3k0003_WYG_051-25a"/>
歲之後唯子之志吾但當含飴弄孫不能復知政<lb/>
魏志曰田疇從太祖入盧龍塞太祖獨欲侯之疇素與<lb/>
夏侯惇善太祖語惇曰且徃以情喻之荅曰豈可賣盧<lb/>
龍塞以易賞禄哉縱國私疇疇獨不愧於心乎涕泣横<lb/>
流惇具答太祖太祖喟然知不可屈乃拜為議郎<lb/>
晉起居注曰故南城侯羊祜固辭歴年志不可奪身没<lb/>
讓存遺操益厲此亦夷齊所稱賢也今聽復本封以彰<lb/>
厥美<lb/>
<pb n="KR3k0003_WYG_051-25b"/>
表齊謝朓為齊明帝讓封宣城公表曰如其懸旌㶚滻<lb/>
刷馬伊榖灑酒望屬車之塵整笏侍升平之禮陛下訏<lb/>
謨𤣥覽欽若宏圖鑒臣匪躬共申彞訓雖量能之請近<lb/>
遂微躬則𢎞長之風足軌來世<lb/>
梁簡文帝為子大心讓當陽公表曰日蝕之餘無黄童之<lb/>
對荷㦸入榛異子烏之辯遂復早建茅社夙開井賦爵<lb/>
列五等綬參四色又帝為子大欵讓石城公表曰詭對<lb/>
鶴書俯羞鴉翼臣生處深宫未覿焦原之險不出户庭<lb/>
<pb n="KR3k0003_WYG_051-26a"/>
豈觀砥柱之峻臣聞㘭堂汎水豈議大瀆之流覆簣為<lb/>
峯終乖小魯之説又為長子大器讓宣城王表曰襄野<lb/>
之辯尚對軒君𢎞羊之計猶干漢主徒以結慶璿源乗<lb/>
䕃霄極一日千里困騏驥之馳髙隂百尺藉雲崖之逺<lb/>
熈祖流聰慧之稱方建臨淮之國元仲表岐嶷之姿乃<lb/>
啓平原之封南郡奥部春谷名區民化仲翔之俗山峻<lb/>
陵陽之嶺而緑車赤綬交映相暉金璽銀劵炤灼光彩<lb/>
梁江淹為齊髙帝讓進爵為王表曰昔虞思勤夏不别<lb/>
<pb n="KR3k0003_WYG_051-26b"/>
殊物之錫晉叔臣周豈頒上公之典魯蕃懿親裁蒙衮<lb/>
舄之榮梁國戚屬方忝旌旗之貴<lb/>
梁任昉為齊明帝讓宣城郡公表曰臣本庸才智力淺<lb/>
短太祖髙皇帝篤猶子之愛降家人之慈世祖武皇帝<lb/>
情等布衣寄深同氣武皇大漸實奉話言雖自見之明<lb/>
庸近所蔽愚夫至此已實不忍自固於綴衣之辰拒違<lb/>
於玉几之側遂荷顧托道揚末命雖嗣君棄常獲罪宣<lb/>
徳王室不造職臣之由何者親則東牟任惟博陸徒懐<lb/>
<pb n="KR3k0003_WYG_051-27a"/>
子孟社稷之對何救昌邑爭臣之譏四海之議於何逃<lb/>
責且陵土未乾訓誓在耳家國之事一至於斯非臣之<lb/>
尤誰任其咎將何以肅拜髙寢虔奉武園悼心失圖泣<lb/>
血待旦寧容復徼榮於家耻晏安於國危且虚飾寵章<lb/>
委成禦侮臣知不愜物誰謂攸宜命輕鴻毛責重山岳<lb/>
存没同歸毁譽一貫辭一官不减身累增一職已黷朝<lb/>
經便當自同體國不為飾讓至於功均一匡賞同千室<lb/>
光宅近甸奄有全邦殞越為期弗敢聞命亦願曲留降<lb/>
<pb n="KR3k0003_WYG_051-27b"/>
鍳即垂順許乃君臣之道綽有餘裕茍曰易照敢守難<lb/>
奪<lb/>
梁沈約為栁世隆讓封公表曰臣聞懸旌玉塞貳師尚<lb/>
黜其功伐鼓炎州伏波猶懼其賞徒以兼委之施或難<lb/>
固辭抽心之情必無䨇奪是故俛容青閣願還慈於裂<lb/>
壤竊歩丹墀希收寵於開賦昔竄命窮雉難廹勢孤沈<lb/>
板末難負户非切及顧温清之館懼結尊慈之懐累葉<lb/>
喁喁舉門惴惴臣事逼君親理非外奬實頼朝謨謹肅<lb/>
<pb n="KR3k0003_WYG_051-28a"/>
宰略遐震奔鯨外剿臣何力焉幸得扶老携弱重出幽<lb/>
堵還軸歸驂再踐鄉路豈可資國眚以邀其功因衆功<lb/>
而饗其報遂使甘霜受電之心有同於飾請皎日大河<lb/>
之志匪殊於貌謁<lb/>
書魏武帝上書讓增封曰無非常之功而受非常之福<lb/>
是用憂結比章歸聞天慈無已未即聽許臣雖不敏猶<lb/>
知讓不過三所以仍布腹心至于四五上欲陛下爵不<lb/>
失實下為臣身免於茍取又上書讓封曰臣誅除暴逆<lb/>
<pb n="KR3k0003_WYG_051-28b"/>
克定二州四方來貢以為臣之功蕭相國以關中之勞<lb/>
一門受封鄧禹以河北之勤連城食邑考功效實非臣<lb/>
之勲臣祖父中常侍侯時但從輦扶翼左右既非首謀<lb/>
又不奮㦸並受爵封暨臣三葉臣聞易豫卦曰利建侯<lb/>
行師有功乃當進立以為諸侯也又訟卦六三曰食舊<lb/>
徳或從王事謂先祖有大徳若從王事有功者子孫乃<lb/>
得食其禄也伏惟陛下垂乾坤之仁降雲雨之潤逺録<lb/>
先臣扶掖之節採臣在戎犬馬之用優策襃崇光曜顯<lb/>
<pb n="KR3k0003_WYG_051-29a"/>
重非臣尫頑所能克堪又上書讓費亭侯曰臣伏讀前<lb/>
後策命既録臣庸才微功乃復追述先臣幽讃顯揚見<lb/>
得思義屏營怖懼未知首領所當所授故古人忠臣或<lb/>
有連城而不辭或有一邑而違命所以然者欲必正其<lb/>
名也又禮制諸侯國土已絶子孫有功者當更受封不<lb/>
得增襲其有所增者謂國未絶也或有所襲者謂先祖<lb/>
功大也數未極無故斷絶故追紹之也臣自三省先臣雖<lb/>
有扶輦微勞不應受爵豈逮臣三葉若録臣闗東微功<lb/>
<pb n="KR3k0003_WYG_051-29b"/>
皆祖宗之靈祐陛下之聖徳豈臣愚陋所能克堪又上<lb/>
書讓增封武平侯及費亭侯曰伏自三省姿質頑素材<lb/>
志鄙下進無匡輔之功退乏拾遺之美雖有犬馬微勞<lb/>
非獨臣力皆由部曲將校之助陛下前追念先臣微功<lb/>
使臣續襲爵土祖考蒙光照之榮臣受不貲之分未有<lb/>
絲髪以自報效昔齊侯欲更晏嬰之宅嬰曰臣之先容<lb/>
焉臣不足以繼之卒違公命以成私志臣自顧省不克<lb/>
負荷食舊為幸雖上徳在𢎞下有因割臣三葉累寵皆<lb/>
<pb n="KR3k0003_WYG_051-30a"/>
綂極位義在殞越豈敢飾辭<lb/>
　　外戚封<lb/>
史記曰武帝衛后弟青封長平侯四子皆封侯貴震天<lb/>
下天下歌曰生男無喜生女勿怒獨不見衞青子夫霸天下<lb/>
漢書曰漢興外戚與定天下侯者二人后父據春秋襃<lb/>
紀之義帝舅縁大雅申伯之恩浸廣博矣又曰髙祖封<lb/>
吕后父吕公為臨泗侯兄澤為周吕侯又曰文帝封后<lb/>
弟薄昭為軹侯又封齊淮南王舅駟鈞等二人為侯又<lb/>
<pb n="KR3k0003_WYG_051-30b"/>
曰景帝封太后弟姪竇廣國為章武侯竇彭祖為南皮<lb/>
侯竇嬰以破吳楚功封魏其侯后弟王信為蓋侯又<lb/>
河平二年上悉封舅譚為平阿侯商成都侯根曲陽侯<lb/>
逢時髙平侯立紅陽侯五人同日封故世謂之五侯又<lb/>
曰武帝封太后同母弟田蚡為武安侯勝周陽侯皇后<lb/>
姊子霍去病伐匈奴封冠軍侯<lb/>
東觀漢記曰馬防兄弟三人各六千户防為潁陽侯特<lb/>
以前參醫藥勤勞綏定西羌以襄城羮亭一千二百户<lb/>
<pb n="KR3k0003_WYG_051-31a"/>
增防防身帶三綬寵貴至盛又光武封新野主子鄧泛<lb/>
為吳侯伯父皇皇考姊子周均為富波侯追封外祖樊<lb/>
重為夀張侯重子丹為射陽侯孫茂為平望侯彞鄉侯<lb/>
從子冲更父侯后父隂隆宣陽侯子識原鹿侯就為信<lb/>
陽侯皇考女弟子來歙征羌侯弟由宜西侯以寧平公<lb/>
主子李雄為新市侯后父郭昌為陽安侯子㳘緜曼侯<lb/>
兄子竟新郪侯匡發干侯以姨子馮邯為鍾離侯又曰<lb/>
明帝封太后弟隂興為鮦陽侯子傅隐強侯隂盛為無<lb/>
<pb n="KR3k0003_WYG_051-31b"/>
錫侯楚王舅子許昌龍舒侯又曰鄧訓自中興後累世<lb/>
寵貴凡侯者二十九人東京莫比<lb/>
魏志曰文帝欲追封太后母父尚書陳羣議自古無婦<lb/>
人分土命爵之制秦違古法漢氏因之非先王之令典<lb/>
也帝曰此議是也<lb/>
表晉庾亮讓封公表曰觀聖賢之於名爵敬戒之甚重<lb/>
豈先哲宜重之於古而聖朝可輕之於今耶譬猶廻太<lb/>
陽以消湛露運滄海以灌燎火其功易成其事易立<lb/>
<pb n="KR3k0003_WYG_051-32a"/>
　　婦人封<lb/>
左傳曰晉敗齊師齊侯遂自徐闗入見保者曰勉之齊<lb/>
師敗矣辟女子女子曰君免乎曰免銳司徒免乎曰免<lb/>
矣茍君與吾父免矣可若何乃奔齊侯以為有禮既而<lb/>
問之辟司徒之妻也封之石窌<lb/>
陳留風俗傳曰封邱者髙祖與項氏戰厄於延鄉有翟<lb/>
母者免其難故以延鄉為封邱縣以封翟母焉<lb/>
表魏陳王曹植謝妻改封表曰璽書今以東阿王妃為<lb/>
<pb n="KR3k0003_WYG_051-32b"/>
陳王妃并下印綬因故上前所假印以其拜授書以即<lb/>
日到臣輙奉詔拜其才質底下謬同受私遇寵素飡臣<lb/>
為其首陛下體乾坤育物之徳東海含容之大乃復随<lb/>
例顯封大國光揚章灼非臣負薪之才所宜克當非臣<lb/>
穢釁所宜蒙獲夙夜憂歎念報罔極洪施遂隆既榮枝<lb/>
榦猥復正臣妃為陳妃熠燿宣朗非妾婦惷愚所當蒙<lb/>
被葵藿草物猶感恩飬况臣含氣銜佩𢎞惠没而後已<lb/>
誠非翰墨屢辭所能報荅<lb/>
<pb n="KR3k0003_WYG_051-33a"/>
梁沈約謝母封建昌國太夫人表曰伏見詔書以臣母<lb/>
封為建昌國太夫人慶溢蓬門榮流素族恭荷屏營罔<lb/>
識攸寘臣禀訓私閨志塗靡立勉以為義誠有由然輸<lb/>
力致身曾無萬一天慈罔已至徳彌光探其私志降此<lb/>
洪澤榮親之至始自微臣率斯道也方流萬物草卉輕<lb/>
命固莫云酬又為長城公主謝表曰奉策書封妾為長<lb/>
城縣公主徽命降臨慙腆罔寘妾膺靈禀氣育景璇閨<lb/>
弱志易淪柔徳難樹雖復式修姆保莫敢或遑而肅雍<lb/>
<pb n="KR3k0003_WYG_051-33b"/>
不著穠華盖闕不悟宸暉曲漸彞章夙賁籍此恩加遽<lb/>
延典策湯沐光啓珩緄昭被<lb/>
梁王僧孺為南平王妃拜改封表曰拜妾為南平王妃<lb/>
奉命震慙有灼丹寸妾瞻絲望帨且或多慙鏡史觀圖<lb/>
是焉知愧以兹眇薄有儷蕃儀紃組不聞饘<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>盖闕不<lb/>
悟𤣥造曲被徽渥愈臻改服逓名事華品貴恩深外邸<lb/>
榮照下庭豈斯輶弱所能勝荷<lb/>
奏宋謝莊為尚書八座改封郡長公主奏曰臣聞爵厚<lb/>
<pb n="KR3k0003_WYG_051-34a"/>
懿戚國之恒典景祚既新禮與時渥永興等七公主可<lb/>
封郡長公主<lb/>
　　尊賢繼絶封<lb/>
禮記曰天子存二代之後猶尊賢尊賢不過二代武王<lb/>
克殷未及下車而封黄帝之後於薊封帝堯之後于祝封<lb/>
帝舜之後於陳下車而封夏后氏之後於杞殷之後於<lb/>
宋<lb/>
左傳曰鄭子産曰昔虞閼父為陶正以服事我先王先<lb/>
<pb n="KR3k0003_WYG_051-34b"/>
王頼其利器用與其神明之後也庸以元女太姬配胡<lb/>
公而封諸陳以備三恪<lb/>
史記曰髙帝過趙問樂毅有後乎得樂臣叔封之囂鄉<lb/>
號華成君華成君毅之後也<lb/>
漢書曰自古受命及中興之君必興滅繼絶修廢舉逸<lb/>
然後天下歸仁四方之政行焉傳稱武王克殷追存賢<lb/>
聖至乎不及下車世代雖殊其揆一也髙祖撥亂日不<lb/>
暇給然猶修祀六國求聘四皓過魏則寵無忌之墓適<lb/>
<pb n="KR3k0003_WYG_051-35a"/>
趙則封樂毅之後孝武疇咨前代初得周後復加爵邑<lb/>
元成之間晚得殷世以備賓位又曰武帝還過洛陽曰<lb/>
三代邈逺以其三十里地封周後為周子南君又曰髙<lb/>
祖功臣侯者子孫驕逸多䧟法禁訖于孝武靡有孑遺<lb/>
於是成帝復紹蕭何而哀平之世復曹參周勃之後又<lb/>
曰元康四年立靳翕夏侯嬰陳平張良周勃等一百一<lb/>
十八人後紹爵復家也又漢武元狩中復以鄼户二千<lb/>
四百封蕭何曾孫慶為鄼侯布告天下令明知朕報以<lb/>
<pb n="KR3k0003_WYG_051-35b"/>
蕭相國徳慶厚也<lb/>
東觀漢記曰髙祖功臣蕭曹為首有傳世不絶之誼曹<lb/>
相國後容城侯無嗣朕甚愍焉望長陵東門見二臣之<lb/>
墓生既有節終不逺身誼臣受寵古今所同遣使者以<lb/>
中牢禱大鴻臚悉求近親宜為嗣者須景風紹封以彰<lb/>
厥功<lb/>
晉陽秋曰夏侯惇魏之元功勲書竹帛昔庭堅不祀猶<lb/>
或悼之况朕受終于魏而可忘其功臣哉其擇惇近屬<lb/>
<pb n="KR3k0003_WYG_051-36a"/>
封之<lb/>
晉中興書曰泰元二年興滅繼絶後故陳騫後浩之為<lb/>
髙平公裴秀後球為鉅鹿公王沉後朴之為博陵公荀<lb/>
朂後軌為濟北侯何曾後闡為朗陵侯羊祜後法興為<lb/>
鉅平侯又曰元帝紹封魏後曹勵為陳㽞王<lb/>
表魏武帝謝襲費亭侯表曰不悟陛下乃尋臣祖父厠<lb/>
豫功臣克定㓂逆援立孝順皇帝謂操不忘獲封茅土<lb/>
聖恩明發逺念桑梓日以臣為忠孝之苗不復量臣才<lb/>
<pb n="KR3k0003_WYG_051-36b"/>
之豐否既勉襲爵邑忝厥祖考復寵上將鈇鉞之任兼<lb/>
領大州萬里之憲内比鼎臣外參二伯身荷兼紱之榮<lb/>
本枝頼無窮之祚也昔大彭輔殷昆吾翼夏功成事就<lb/>
乃備爵錫臣束脩無稱綂御無績比荷殊寵策命襃績<lb/>
未盈一時三命交至䨇金重紫顯以方任雖不識義庻<lb/>
知所尤又郭嘉有功臣死宜追贈封表曰臣聞襃忠示<lb/>
寵未必當身念功惟績恩隆後嗣是以楚宗孫叔敖顯<lb/>
封厥子岑彭既没爵及支庻誠賢君殷勤於清良聖祖<lb/>
<pb n="KR3k0003_WYG_051-37a"/>
敦篤於明勲也故軍祭酒洧陽亭侯潁川郭嘉立身著<lb/>
行稱茂鄉邦與臣參事盡節為國臣今日所以免戾嘉<lb/>
與其功方將表顯使賞足以報效薄命夭隕不終美志<lb/>
上為陛下悼惜良臣下自毒恨䘮失奇佐昔霍去病蚤<lb/>
死孝武為之咨嗟祭遵不究功業世祖望柩悲慟仁恩<lb/>
降下念發五内今嘉隕命誠足憐傷<lb/>
梁任昉為褚蓁代兄襲封表曰一日被司徒符印稱詔<lb/>
二日許臣兄賁所請以臣詔封南康郡公臣世屬啓聖<lb/>
<pb n="KR3k0003_WYG_051-37b"/>
運偶時來尚徳疇庸光錫土宇臣賁載世承家兄居長<lb/>
徳而量已夙退内事園蔬以臣行達幽明早酷荼苦賁<lb/>
天倫𡨕至友愛淳深非直引瘠推温故能逃迹讓位鞠<lb/>
育提飬以及人次事死讓生尚均脱屣取信十室本若<lb/>
錙銖乃逺謬推恩近霑庸薄能以國讓𢎞義有歸匹夫<lb/>
難奪守以勿二昔武始廹家臣之策陵陽感鮑子之言<lb/>
張以誠請丁為理屈且大宗絶緒命臣出纉傍統禀承<lb/>
在昔理絶終天永懐情事觸感崩裂伏惟陛下俯權孤<lb/>
<pb n="KR3k0003_WYG_051-38a"/>
門哀榮之重爰奪臣賁一至之輕察其丹欵特賜停絶<lb/>
至公允穆微臣剋幸又表曰近冒披款庻蒙哀亮奉被<lb/>
還詔未垂矜允伏讀周遑罔寘心誠臣本凡劣身名不<lb/>
限摽一善不足以驗風流存小讓不足以𢎞進止若乃<lb/>
富埒千駟貴有邦家二者之來不期而至中人猶其趦<lb/>
趄凡近固宜勉朂直以門緒有歸長徳無二若使賁髙<lb/>
延陵之風臣忘子臧之節是廢徳舉豈曰能賢陛下留<lb/>
心孤門特深追逺故臣窮必呼天憑威咫尺賁嬰疾沉<lb/>
<pb n="KR3k0003_WYG_051-38b"/>
固公私廢禮逢不世之恩遂良已之志確然難奪有理<lb/>
存焉臣既承先㫖出纉傍統受命有資反身何奉叙心<lb/>
感悼義迫窮誠臣賁息霽年將志學禮及趨拜且私門<lb/>
世適二三攸序若天眷無已必降殊私乞以臣霽奉膺<lb/>
珪社伏願陛下聖慈曲垂矜慎如蒙哀允施重含育<lb/>
周庾信功臣不死王事請門襲封表曰臣聞以法施民<lb/>
必傳祀典以勞定國必有承家孫叔敖祭酹無聞有傷<lb/>
良相汝叔齊𦙍嗣絶没實貶賢臣謹案大統十六年格<lb/>
<pb n="KR3k0003_WYG_051-39a"/>
先有封爵死於王事絶嗣者聽以支子繼襲非死王事<lb/>
不許承封前牒五等功臣皆是勤勞王室身當患難扞<lb/>
禦災禍翼賛大猷一日遇疾身捐館舍不幸無𦙍享祀<lb/>
便絶於禮則不足於義則有傷未求上林之獵已削其<lb/>
侯不服襜䄖之衣先除其國伏惟皇帝崇徳旌庸興亡<lb/>
繼絶聞鼓鼙而思將帥畫雲臺而念舊臣豈有功存社<lb/>
稷而無後可守事盡忠貞而無祠可祭周於蕃屏為約<lb/>
事在世功漢以山河為誓義存長久臣聞存人之國大<lb/>
<pb n="KR3k0003_WYG_051-39b"/>
於救人之災立人之後重於封人之墓竊以殷朝繼及<lb/>
無廢小宗周室興亡貴存身後紹髙密者累葉豈專鄧<lb/>
禹之正𦙍嗣平陽者重世何必曹參之嫡孫愚謂生有<lb/>
其勞死非王事雖在支庻並聽承襲幸使伯有之魂不<lb/>
能為厲若敖之鬼其無餒而幽顯對揚人神咫尺<lb/>
　<lb/>
　<lb/>
　藝文類聚巻五十一<lb/>
</p>
<p>
</p>
  </div>
</body>
</text>
</TEI>
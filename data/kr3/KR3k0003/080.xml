<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷八十</head>
    <p>
<pb n="KR3k0003_WYG_080-1a"/>
欽定四庫全書<lb/>
　藝文類聚卷八十　　　　唐　歐陽詢　撰<lb/>
　火部<hi>火竈</hi>　<hi>烽燧灰燈/薪炭</hi>　<hi>燭/烟</hi>　<hi>庭燎</hi>
　　火<lb/>
釋名曰火化物也亦言燬也物入即皆毁壊也<lb/>
山海經曰厭火國獸身黑色火出其口中<lb/>
易曰離為火又曰燥萬物者莫熯乎火又曰火就燥<lb/>
尚書曰藻火粉米又曰洪範五行二曰火火曰炎上炎<lb/>
<pb n="KR3k0003_WYG_080-1b"/>
上作苦又曰火炎崑岡玉石俱焚天吏逸徳烈于猛火<lb/>
又曰若火之燎于原不可嚮邇其猶可撲滅<lb/>
禮記月令曰孟夏之月盛徳在火<lb/>
左傳曰火龍黼黻又曰郯子曰炎帝以火紀官故為火<lb/>
師而火名又曰古之火正或食於心或食於味以出内<lb/>
火是故味為鶉火心為大火又曰陶唐氏之火正閼伯<lb/>
居商邱<lb/>
春秋考異郵曰火者陽之精也<lb/>
<pb n="KR3k0003_WYG_080-2a"/>
白澤圖曰火之精宋無忌<lb/>
禮含文嘉曰燧人始鑚木取火<lb/>
尸子曰燧人上觀星辰下察五木以為火<lb/>
家語曰堯火帝而王尚赤<lb/>
地鏡圖曰黄金之見為火<lb/>
括地圖曰神邱有火宂光照千里<lb/>
孫子兵法曰凡火攻有五一曰火人二曰火積三曰火<lb/>
輜四曰火庫五曰火燧<lb/>
<pb n="KR3k0003_WYG_080-2b"/>
莊子曰指窮於為薪火傳<hi>以指盡前薪之理故火傳而不滅譬得納養之中故命續</hi>
<hi>而不絶</hi>
戰國䇿曰楚王遊雲夢野火之起也若雲蜺<lb/>
吕氏春秋曰伊尹說湯五味九沸九變火為之<lb/>
紀<lb/>
韓子曰魯燒積澤天北風火南倚恐燒國哀公懼自將<lb/>
衆趣救火左右無人盡逐獸不救火乃召問仲尼仲尼<lb/>
曰夫逐獸者樂而無罰救火者苦而無賞此火所以不<lb/>
<pb n="KR3k0003_WYG_080-3a"/>
救也事急不及以罰救火者盡賞之則舉國不足以賞<lb/>
於民請從行罰乃下令曰不救火者比降北之罪令下<lb/>
未遍火已滅矣又曰越王問於大夫種曰吾欲伐吳對<lb/>
曰可矣何不試焚宫室於是遂焚宫室民莫能救火乃<lb/>
下令曰民之救火而死者比死敵之賞民之塗其體被<lb/>
濡衣走火者左右各三千人<lb/>
韓詩外傳曰晉平公藏寳之臺燒救火三日三夜乃勝<lb/>
之公子晏束帛而賀曰臣聞王者藏於天下諸侯藏於<lb/>
<pb n="KR3k0003_WYG_080-3b"/>
百姓農夫藏於囷庾今百姓乏於外而賦歛無已昔桀<lb/>
紂殘賊為天下戮今皇天降災於藏臺此是君之福也<lb/>
史記曰龎㳙追孫臏臏量其行暮當至馬陵乃伏兵斫<lb/>
樹白而書之曰龎㳙死此樹下於是令齊軍萬弩夾道<lb/>
暮火舉而俱發㳙夜至見白書乃舉火燭讀之未畢萬<lb/>
弩俱發㳙敗死又曰騎刼攻即墨田單取牛千頭衣以<lb/>
五采束刀其角結火其尾<lb/>
漢書曰項王西屠咸陽殺秦降王子嬰焚其宫室火三<lb/>
<pb n="KR3k0003_WYG_080-4a"/>
月不滅<lb/>
三輔黄圖曰秦始皇帝葬驪山六年之間為項王所發<lb/>
牧兒墮羊冢中燃火求羊燒其槨藏<lb/>
淮南子曰陽燧見日則燃而為火<lb/>
列女傳曰梁姑姊其室失火兄子與二子在内欲取兄<lb/>
子輒得其子火盛不得復入婦人曰梁豈可戸告人曉<lb/>
邪被不義之名何靣見兄弟國人哉遂赴火而死<lb/>
列仙傳曰甯封子黄帝陶正掌火能作五色煙又曰陶<lb/>
<pb n="KR3k0003_WYG_080-4b"/>
安公六冶師也數行火一旦散上紫色衝天須㬰朱雀<lb/>
止冶上曰安公安公冶與天通<lb/>
東觀漢記曰郅惲為長沙有義士古初遭父䘮未葬鄰<lb/>
人火起及初舍棺不可移初冐火伏棺上會火滅又曰<lb/>
㢘范為蜀郡成都地廹屋狹百姓夜作以供衣食又禁<lb/>
火民覆蔽之失火者日屬范令夜作但使儲水百姓皆<lb/>
恱又曰梁鴻牧豕長安上林苑中失火延人家問所燒<lb/>
財物悉推豕償之其主言少鴻願以身作躬執其勤<lb/>
<pb n="KR3k0003_WYG_080-5a"/>
樊英别傳曰英隱於壺山嘗有黑風從西方起英謂學<lb/>
者曰成都市火甚盛因含水西向噀之乃令記其日後<lb/>
有從蜀來者云是日大火黑雲平旦從東起須㬰大雨<lb/>
火遂得滅<lb/>
汝南先賢傳曰郭憲從南郊含酒東北三噀云齊失火<lb/>
以厭之後齊東上火事又曰蔡君仲與人有至孝之心<lb/>
母終棺在堂西舍失火將至君仲伏屍號哭火越向東<lb/>
家<lb/>
<pb n="KR3k0003_WYG_080-5b"/>
𤣥中記曰南方有炎山焉在扶南國之東加營國之北<lb/>
諸薄國之西山從四月而火生十二月火滅正月二月<lb/>
火不然山上但出雲氣而草木生葉枝條至四月火然<lb/>
草木葉落如中國寒時草木葉落也行人以正月二月<lb/>
三月行過此山下取柴以為薪燃之無盡時取其皮績<lb/>
之為火浣布<lb/>
十洲記曰炎洲在南海中地方二千里去崖九萬里上<lb/>
有風生獸似豹青色大如狸張取之積薪數車以燒之<lb/>
<pb n="KR3k0003_WYG_080-6a"/>
薪盡而此獸在火中燃其毛不燋斫刺不入打之如皮<lb/>
囊以鐵錐鍜其頭數十下乃死以其口向風須㬰便活<lb/>
而起以石上菖蒲塞其鼻即死取其腦菊花服之盡十<lb/>
斤得壽五百歲又曰有火林山山中有火獸大如鼠毛<lb/>
長三四寸或曰山可百里許取其獸毛績以為布名曰<lb/>
火澣布國人衣服之垢洿以水浣濯之終日不㓗以火<lb/>
燒布兩食乆許出其垢即去白如雪<lb/>
廣志曰火洲在南海中火燃洲其木不死更鮮<lb/>
<pb n="KR3k0003_WYG_080-6b"/>
抱朴子曰南海之中蕭丘之上有自生之火常以春起<lb/>
而秋滅丘方千里當火起時此丘上純生一種木火起<lb/>
正着此木木雖為火所着但小燋黑人或以為薪者如<lb/>
常薪但不成炭炊熟則灌滅之後復更用如此無窮又<lb/>
夷人取木華績以為火浣布木皮亦剝以灰煑為布但<lb/>
不及華細好耳又曰有白鼠大者重數斤毛長三寸居<lb/>
空木中其毛亦可績為布故火浣布有三種焉又曰吳<lb/>
世姚光有火術吳主積荻千束火焚荻了盡光恬坐灰<lb/>
<pb n="KR3k0003_WYG_080-7a"/>
中振衣而起<lb/>
神仙傳曰欒巴為尚書正旦會得酒西南潄云成都市<lb/>
失火潄酒作雨<lb/>
吳越春秋曰越王思報吳冬則抱氷夏則握火<lb/>
陳留耆舊傳曰劉昆為江陵令民有火災昆向火叩頭<lb/>
即霈然下雨詔問反風滅火虎北渡河何以致此昆曰<lb/>
偶然帝曰此長者之言也<lb/>
風俗通曰城門失火禍及池中魚按百家書宋城門失<lb/>
<pb n="KR3k0003_WYG_080-7b"/>
火自汲池中水以沃之魚悉露見但就把之<lb/>
魏武帝眀罰令曰聞太原上黨西河鴈門冬至之後百<lb/>
有五日皆絶火寒食云為介之推<lb/>
英雄記曰周瑜鎮江夏曹操欲從赤壁渡江南無船乘<lb/>
簰從漢水下住浦口未即渡瑜夜宻使輕船走舸百數<lb/>
艘艘有五十人移棹人持炬火火然則廻船走去去復<lb/>
還燒者須㬰燒數千簰火大起光上照天操夜去<lb/>
博物志曰積紬萬匹則自然生火泰始中武庫火積紬<lb/>
<pb n="KR3k0003_WYG_080-8a"/>
所致也<lb/>
異苑曰臨卭有火井漢室隆則炎赫彌熾桓靈之際火<lb/>
勢漸微又曰晉惠帝元康三年武庫火燒孔子履漢高<lb/>
斬白虵劍王莽頭等<lb/>
晉中興書曰殷浩北伐江逌為長史取數百雞以長繩<lb/>
連脚皆繫火一時驅放飛過壍集羌營營皆然<lb/>
捜神記曰麋竺常從洛歸未至家數十里見路次有好<lb/>
新婦從竺求寄載行二十餘里新婦謝去謂竺曰我天<lb/>
<pb n="KR3k0003_WYG_080-8b"/>
使去當往燒東海麋家感君見載故以相語竺因請之<lb/>
曰不可不得不燒君快去我緩來日中必火發竺乃急<lb/>
行達家便出財物日中而火大發<lb/>
笑林曰某甲夜暴疾命門人鑚火其夜陰暝不得火催<lb/>
之急門人忿然曰君責之亦大無道理今闇如漆何以<lb/>
不把火照我我當得覔鑚火具<lb/>
詩梁庾肩吾逺看放火詩曰風前細煙起月裏黑煙生<lb/>
發燄看喬木侵先識逺城<lb/>
<pb n="KR3k0003_WYG_080-9a"/>
賦潘尼火賦曰覽天人之至周嘉火德之為貴含太陽<lb/>
之靈暉體淳剛之正氣先聖仰觀通神悟靈窮物盡數<lb/>
研幾至精鑚燧造火陶冶羣形協和五味革變羶腥爾<lb/>
乃狄牙典膳百品既陳和羮酋醳㫖酒醲醇烹黿煑鼉<lb/>
灼龜臛鱗若乃流金化石鑠鐵融銅造制戎器以戒不<lb/>
恭砥鍊兵械整飾軍容四海康乂邉境無冦韜弓戢劍<lb/>
解甲釋胄銷鏑為耒鑄戈為耨戰士反於耕農戎馬放<lb/>
乎外廐及至焚野燎原陸火赫羲林木摧拉沙粒並麋<lb/>
<pb n="KR3k0003_WYG_080-9b"/>
騰光絶覽雲散霓披去若風驅疾若電逝芬輪紆轉倐<lb/>
忽横厲震響逹乎八冥流光燭乎四裔<lb/>
　　烽燧<lb/>
𤣥女戰經曰諸見舉烽火煙光傳言虜且欲起欲知審<lb/>
來不以言者時所加之得陽者不來得陰者為來法<lb/>
墨子曰烽火已舉言冦所從來多少<lb/>
甘氏天文占曰權舉烽表逺近沉浮權四星在軒轅尾<lb/>
西邉地警僃烽候相望虜至則舉烽火十丈如今井桔<lb/>
<pb n="KR3k0003_WYG_080-10a"/>
橰火錘其頭若警僃急燃火其頭放之權重本低則末<lb/>
仰見烽火<lb/>
史記曰褒姒不好笑幽王欲其笑為烽燧大鼓俟有冦<lb/>
至舉烽火諸侯悉至至而無冦褒姒乃大笑<lb/>
漢書曰軍臣單于立四歲匈奴復絶和親大入上郡雲<lb/>
中烽火通於甘泉<lb/>
東觀漢記曰㢘范為雲中太守始到烽火日通故事虜<lb/>
出度五千人乃移書旁郡求助吏白今虜兵度出五千<lb/>
<pb n="KR3k0003_WYG_080-10b"/>
請移警檄范不聴遂選精兵自將出至近縣令老弱城<lb/>
守而追之又曰馬成善治障塞自西河至渭橋河上至<lb/>
安邑太原至井陘中山至鄴皆築堡壁起烽燧十里一<lb/>
候又曰郭伋為并州伋知盧芳夙賊難卒以力制常嚴<lb/>
烽候明購賞<lb/>
蔡邕徙朔方上書曰既到徙所乘塞守烽職在望候憂<lb/>
怖焦灼無心復能操筆成草致章闕庭<lb/>
庾闡揚都賦注曰燧火以炬置孤山頭皆縁江相望<lb/>
<pb n="KR3k0003_WYG_080-11a"/>
述征記曰戲水注渭東有周幽王壘昔幽王亟舉烽以<lb/>
悦褒姒犬戎遂伐周諸侯玩而弗至戰敗死于斯地<lb/>
書蔡謨與弟書曰軍中耳目當用鼔烽烽可遥見鼔可<lb/>
遥聞形聲相傳須㬰百里非人所及想得先知耳近别<lb/>
菽麥者皆當解之而王茍諸人癡頑之甚乃至於是常<lb/>
令人怪之然烽鼔之法當豫勑諸軍見烽聞鼔便嚴而<lb/>
此間恒舉烽之後須文書上言乃符遊軍須被符乃當<lb/>
嚴昔年石頭夜半舉烽至明日食時臺中乃知弟在石<lb/>
<pb n="KR3k0003_WYG_080-11b"/>
頭時隅中舉烽至下脯遊軍故未嚴此即是茍晞等覆<lb/>
車之軌也<lb/>
　　燈<lb/>
說文曰錠謂之燈<lb/>
韻集曰無足曰燈有足曰錠<lb/>
離騷曰吳酒不廢沉日夜蘭膏明燭華銅錯<hi>言燈錠盡銅琢禽獸</hi>
<hi>有華英也</hi>
說苑曰楚莊王賜羣臣酒日暮燈燭滅乃有人引美人<lb/>
<pb n="KR3k0003_WYG_080-12a"/>
衣者美人挽絶其冠纓<lb/>
劉向别傳曰待詔馮商作燈賦<lb/>
漢書曰金枝秀華庶旄翠旌<hi>金枝銅燈百二十枝秀華中主有光華也</hi>又曰<lb/>
武帝思念李夫人不已方士齊人少翁言能致其神乃<lb/>
夜設燈燭帷幄而令帝居他帳望見好女如李夫人之<lb/>
貎而不得就視<lb/>
漢武内傳曰西王母遣使謂帝曰七月七日我當暫來<lb/>
帝至日掃除宫内燃九光之燈<lb/>
<pb n="KR3k0003_WYG_080-12b"/>
荀采傳曰荀采爽女為陰瑜妻而夫蚤亡爽逼嫁與太<lb/>
原郭奕采入郭氏室暮乃去其帷帳建四燈歛色正坐<lb/>
郭氏不敢逼<lb/>
風俗通曰郅伯夷宿亭止樓上燃數燈夜有魅來伯夷<lb/>
趣之以燈照乃老狸也<lb/>
東宫舊事曰宫有銅鴨頭燈二銅侍燈三供戸外用夕<lb/>
供油七合太子納妃有金塗四尺長燈一金塗連盤短<lb/>
燈二金塗連盤鴨燈一<lb/>
<pb n="KR3k0003_WYG_080-13a"/>
鄴中記曰石虎正旦會於殿前設百二十枝燈<lb/>
詩晉習鑿齒詩曰煌煌閒夜燈脩脩樹間亮燈随風煒<lb/>
燁風與燈升降<lb/>
齊謝朓詠燈詩曰發翠斜谿裏蓄實宕山峯抽莖類僊<lb/>
掌銜光似燭龍飛蛾再三繞輕花四五重孤對相思夕<lb/>
空照舞衣縫<lb/>
梁簡文帝詠籠燈絶句詩曰動熖翠帷裏散影羅帳前<lb/>
花心生復落明銷君詎憐<lb/>
<pb n="KR3k0003_WYG_080-13b"/>
梁紀少瑜詠殘燈絶句曰殘燈猶未滅將盡更揚暉唯<lb/>
餘一兩焰裁得解羅衣<lb/>
梁王筠詠燈檠詩曰百華曜九枝鳴鶴映氷池朱光本<lb/>
内照丹花復外垂流暉恱嘉客翻影泣生離自銷良不<lb/>
悔明白願君知<lb/>
梁吳筠燈詩曰昔在鳳凰闕七采蓮花莖陸離看寳帳<lb/>
爛熳照文屏檐艶煙光轉氛氲霧裏輕能方三五夜桂<lb/>
樹月中生<lb/>
<pb n="KR3k0003_WYG_080-14a"/>
梁范靖妻沈氏詠燈詩曰綺筵日已暮羅帳月未歸開<lb/>
花散鶴彩含光出九微風軒動丹熖水宇淡清輝不吝<lb/>
輕蛾繞唯恐曉蠅飛<lb/>
賦漢劉子駿燈賦曰惟兹蒼鶴修麗以竒身體剼削頭<lb/>
頸委虵負斯明燭躬含氷池明無不見照察纎微以夜<lb/>
繼晝烈者所依<lb/>
魏殷臣鯨魚燈賦曰横海之魚厥號惟鯨普彼鱗族莫<lb/>
與之京大秦美焉乃觀乃詳冩載其形託於金燈隆脊<lb/>
<pb n="KR3k0003_WYG_080-14b"/>
矜尾鬐甲舒張垂首俛視蟠于華房狀欣欣以竦峙若<lb/>
將飛而未翔懐蘭膏於胷臆明制節之謹度伊工巧之<lb/>
竒宻莫尚美於斯器因綺麗以致用設機變而罔匱匪<lb/>
雕文之足瑋差利事之為貴永作式於將來跨千載而<lb/>
弗墜<lb/>
晉夏侯湛缸燈賦曰珠珍寳器竒像妙工取光蔵煙致<lb/>
巧金銅融冶甄流陶形定容爾乃隱以金翳䟽以華籠<lb/>
融素膏於回槃發朱耀於綺窓宣耀蘭堂騰明廣宇熖<lb/>
<pb n="KR3k0003_WYG_080-15a"/>
煜爚於茵筵煥炤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乎屏組<lb/>
晉孫惠百枝燈賦曰曄若雲停爛已星布<lb/>
范堅䗶燈賦曰爾乃旋閑房升玉榻列華槃鑠凝䗶浮<lb/>
炷頴其始燃秘闈於是乃闔旁映文楹仰暉丹桷赫如<lb/>
燭龍吐輝爛若翳陽復旭<lb/>
梁簡文帝列燈賦曰何解凍之嘉月值蓂莢之盡開草<lb/>
含春而動色雲飛采而輕來九微間吐百枝交布聚類<lb/>
炎洲跡同大榭競紅蘃之晨舒蔑丹螢之昏騖蘭膏馥<lb/>
<pb n="KR3k0003_WYG_080-15b"/>
氣芬炷擎心寒生色淺露染光沉<lb/>
梁江淹燈賦曰淮南王信自華命綵女餌丹砂餌丹<lb/>
砂學鳳音紫霞沒白日沉挂明燈散𤣥陰顧謂小山儒<lb/>
士斯可賦乎於是泛瑟而言曰若大王之燈也銅華金<lb/>
擎錯質鏤形碧為雲氣玉為僊靈䨇盌百枝豔帳充庭<lb/>
照錦池之文席映繡柱之鳴筝若庶人之燈者非銀非<lb/>
珠無藻無縟心不貴麗器窮於樸<lb/>
周庾信燈賦曰九龍將暝三爵行栖瓊鈎半上弱木全<lb/>
<pb n="KR3k0003_WYG_080-16a"/>
低乃有百枝同樹四照連槃香添燃蜜氣雜燒蘭燼長<lb/>
宵乆光青夜寒秀帳掩映魭膏照灼動鱗甲於鯨魚燄<lb/>
光芒於鳴鸖蛾飄則碎花亂下風起則流星細落况復<lb/>
上蘭深夜中山醑清楚妃留客韓娥合聲低歌著節遊<lb/>
絃絶鳴輝輝朱燼熖熖紅榮乍九光而連影或䨇花而<lb/>
並明寄言蘓季子應知餘照情<lb/>
晉支曇諦燈賛曰既明逺理亦𢎞近教千燈同輝百枝<lb/>
並曜飛煙清夜流光洞照見形恱景悟㫖測妙<lb/>
<pb n="KR3k0003_WYG_080-16b"/>
銘漢李尤金羊燈銘曰賢哲勉務惟日不足金羊載耀<lb/>
作明以續<lb/>
　　燭<lb/>
周官司烜氏掌以燧取火於日以供祭祀之明燭凡邦<lb/>
之大事供賁燭<hi>賁燭麻燭賁大也</hi>
禮記曰侍坐燭至起<hi>異晝夜也</hi>燭不見跋<hi>跋本也燭盡則去之嫌若燼多有厭</hi>
<hi>倦也</hi>又曰孔子曰嫁女之家三夜不息燭思離親也<lb/>
尚書大傳曰晉平公問師曠曰吾年七十欲學恐已暮<lb/>
<pb n="KR3k0003_WYG_080-17a"/>
師曠曰臣聞老而學者如執燭之明執燭之明孰與昧<lb/>
行公曰善<lb/>
文子曰鳴鐸以聲自毁蘭膏以明自銷<lb/>
韓子曰鄭人有遺燕相國書者夜書謂持燭者曰舉燭<lb/>
而誤書舉燭燕相受書曰舉燭高明高明者舉賢而任<lb/>
之<lb/>
列女傳曰齊女徐吾者東海上貧媍人其鄰媍李吾之<lb/>
屬合燭夜績徐最貧而燭不屬李吾曰徐吾燭數不屬<lb/>
<pb n="KR3k0003_WYG_080-17b"/>
請無與夜績徐吾曰妾以貧故起常先去常後掃陳席<lb/>
以待來者坐常處下為貧故也今一室之中益一人燭<lb/>
不為益明去一人燭不為益闇何愛東壁餘光莫之能<lb/>
應遂復與夜績<lb/>
史記曰始皇塚中以人魚膏為燭<lb/>
謝承後漢書曰巴祗為揚州刺史與客坐闇暝之中不<lb/>
燃官燭<lb/>
𤣥晏春秋曰計君乂授與司馬相如傳遂渉漢書讀匈<lb/>
<pb n="KR3k0003_WYG_080-18a"/>
奴傳不識棠梨孤塗之字有胡奴執燭顧而問之奴曰<lb/>
棠梨天子也言匈奴之號單于猶漢人有天子也予於<lb/>
是乎曠然發寤<lb/>
地鏡圖曰相玉見美女子載燭行壇陰從其所出入處<lb/>
石中有玉矣<lb/>
世說曰王君夫<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>糖澳釜石季倫以䗶燭灼炊<lb/>
詩齊謝朓詠燭詩曰杏梁賔未散桂宫明欲沉曖色輕<lb/>
帷裏低光照寳琴徘徊雲髻影灼爍綺疏金恨君秋月<lb/>
<pb n="KR3k0003_WYG_080-18b"/>
夜遺我洞房陰<lb/>
梁孝元帝詠池中燭影詩曰魚燈且滅燼鶴熖暫停輝<lb/>
自有銜龍燭青火入朱扉映水疑三燭翻池類九微入<lb/>
林如燐影度渚若螢飛河低扇月落霧上珠星稀章華<lb/>
終宴所飛盖且相追又古意詠燭詩曰花中燭熖熖動<lb/>
簾風不見來人影廻光持向空<lb/>
梁簡文帝和詩曰花中燭似將人意同憶啼流膝上燭<lb/>
熖落花中<lb/>
<pb n="KR3k0003_WYG_080-19a"/>
梁庾肩吾燭影詩曰垂爛垂花比芳樹風吹水動俱難<lb/>
住春枝拂岸影上來還杯繞客光中度<lb/>
梁劉孝威和簾裏燭詩曰開闗簾影出參差風熖斜浮<lb/>
光燭綺帶凝滴汗垂花又褉飲嘉樂殿詠曲水中燭影<lb/>
詩曰火浣花心猶未長金枝宻熖已流芳芙容池畔涵<lb/>
停影桃花水脉引行光<lb/>
賦晉傅咸燭賦曰余治獄至長安在逺多懷與同行夜<lb/>
飲以忘愁顧帷燭之自焚以致用亦猶殺身以成仁矣<lb/>
<pb n="KR3k0003_WYG_080-19b"/>
蓋泰清垂象匪日不光向晦入冥匪火不彰故六龍銜<lb/>
燭於北極九日登曜於扶桑日中則昃月虧於望時邁<lb/>
靡停晝不于常背三接之昭昭即厥開之有傷何逺寓<lb/>
之多懷患冬夜之悠長獨耿耿而不寐待雞鳴之未央<lb/>
徒伏枕以展轉起燃燭於閑房揚丹輝之煒燁朱熖之<lb/>
煌煌俾幽夜而作晝繼列景乎朝陽慨顧景以増歎孰<lb/>
斯愁之可忘嘉湛露之愔愔遂命樽而設觴爾乃延僚<lb/>
屬酌醇清講三墳論五經高談既倦引滿行盈樂飲今<lb/>
<pb n="KR3k0003_WYG_080-20a"/>
夕寔慰我情<lb/>
梁簡文帝對燭賦曰雲母窓中含花氊茱茰幔裏鋪錦<lb/>
筵照夜明珠且莫取金羊燈火不須燃下弦三更未有<lb/>
月甲夜繁星徒依天於是揺同心之明燭施雕金之麗<lb/>
槃眠龍傍繞倒鳳䨇安菖蒲傳酒坐欲闌碧玉舞罷羅<lb/>
衣單影度臨長枕煙生向果盤廻照金屏裏脉脉兩相<lb/>
看<lb/>
梁元帝對燭賦曰月似金波初映空雲如玉葉半從風<lb/>
<pb n="KR3k0003_WYG_080-20b"/>
恨九重兮夕掩怨三秋兮不同爾乃傳芳醁揚清曲長<lb/>
袖留賔待華燭燭燼落燭華明花抽珠漸落珠懸花更<lb/>
生風來香轉散風度熖還輕本知龍燭應無偶復訝魚<lb/>
燈有舊名燭火燈光一䨇炷詎照離人兩處情<lb/>
周庾信對燭賦曰龍沙鴈塞蚤應寒天山月坂客衣單<lb/>
燈前桁衣疑不亮月下穿鍼覺最難剰取燈花持炷燭<lb/>
還却燈擎下燭槃傍垂細溜上繞飛蛾光清寒入熖暗<lb/>
風過楚人纓脫盡燕君書誤多曉星沒芳蕪歇還持照<lb/>
<pb n="KR3k0003_WYG_080-21a"/>
夜遊詎減西園月<lb/>
啓徐陵謝勑賚燭盤賞答齊國移文啓曰昔班彪草移<lb/>
阮瑀裁書馳譽當年遂無加賞非常大賚始自今恩雖<lb/>
賈逵之頌神雀竇攸之對鼮鼠漢臣射覆之言魏士投<lb/>
壺之賦方其寵錫獨有光前官燭斯燃更慙良吏宵光<lb/>
可學乃會耆年臣職居南史身典東觀謹述私榮傳之<lb/>
方䇿<lb/>
　　庭燎<lb/>
<pb n="KR3k0003_WYG_080-21b"/>
說文曰庭燎大燭也<lb/>
禮記曰庭燎之百由齊桓公始也<lb/>
毛詩曰庭燎美宣王因以箴之夜如何其夜未央庭燎<lb/>
之光君子至止鸞聲鏘鏘<lb/>
說苑曰齊桓公設庭燎為士之欲造見者期年而士不<lb/>
至東野鄙人有以九九之術見者桓公曰九九足以見<lb/>
乎對曰臣非以九九為足以見也臣聞主君設庭燎以<lb/>
待士期年而不至夫士所以不至者君天下賢君也四<lb/>
<pb n="KR3k0003_WYG_080-22a"/>
方之士皆自諭不及君故不至也夫九九薄能耳而君<lb/>
猶禮之况賢於九九者桓公曰善禮之期月而士至<lb/>
晉起居注曰成帝咸和八年十二月有司奏庭燎在止<lb/>
車門外今更集議舊在端門内施詔曰尚書奏九年庭<lb/>
燎當在端門内元明帝時在公車門内可依舊安司徒<lb/>
録公命當率由舊章冝在端門内<lb/>
晉中興書曰哀帝興寧元年詔庭燎樹端門内<lb/>
鄴中記曰石虎正會殿庭中端門外閶闔前設庭燎皆<lb/>
<pb n="KR3k0003_WYG_080-22b"/>
二合六處皆六丈<lb/>
趙書曰石勒造庭燎於橦末髙十丈上盤置燎下盤安<lb/>
人以待燎絙繳上下<lb/>
詩晉傅𤣥庭燎詩曰元正始朝享萬國執珪璋枝燈若<lb/>
火樹庭燎繼天光<lb/>
表魏王朗冬臈不得朝表曰拘守留職曠離車駕况乃<lb/>
踐長於至迎始於臈履端於正連歴天人三朝之元慶<lb/>
而無縁祇奉玉爵以獻萬壽宵夢庭燎之光晨想百華<lb/>
<pb n="KR3k0003_WYG_080-23a"/>
之耀<lb/>
　　竈<lb/>
釋名曰竈造也創造食物也<lb/>
淮南子曰炎帝作火死而為竈神<lb/>
禮記月令曰孟夏之月其祀竈又曰竈者老婦之祭盛<lb/>
於盆尊於瓶<lb/>
墨子曰竈必為屏心突髙出屋四尺慎無失火失火者<lb/>
斬<lb/>
<pb n="KR3k0003_WYG_080-23b"/>
魯連子曰竈五突分煙者衆也<lb/>
莊子曰仲尼讀書老𥅆倚竈觚而聴之曰是何書也曰<lb/>
春秋也<lb/>
吕氏春秋曰燕雀處一屋之下自以為安竈突决火上<lb/>
棟宇燕雀不知禍將至也<lb/>
戰國策曰智伯攻晉陽而水攻之城不沒者三版臼竈<lb/>
生蛙人馬相食<lb/>
史記曰武帝時李少君以祀竈辟榖却老方見上少君<lb/>
<pb n="KR3k0003_WYG_080-24a"/>
言上曰祠竈則致物致物而丹砂可化以為黄金黄金<lb/>
成以為飲食器則益壽益壽則僊者可見於是天子始<lb/>
親祠竈<lb/>
淮南子曰孔子無暖席墨子無黔突<lb/>
桓譚新論曰淳于髠至鄰家見其竈突之直而積薪在<lb/>
傍謂曰此且有火使為曲突而徙薪鄰家不聴後果焚<lb/>
其屋鄰家救火乃滅烹羊具酒謝救火者不肯呼髠智<lb/>
士譏之曰曲突徙薪無恩澤燋頭爛額為上客盖傷其<lb/>
<pb n="KR3k0003_WYG_080-24b"/>
賤本而貴末也<lb/>
東觀漢記曰初陰氏世奉管仲之祀於邑謂之相君<lb/>
至子房以累積恩徳為神所饗臘日晨炊於竈神見再<lb/>
拜受慶時有黄羊因以祠之自是富殖百萬田至七百<lb/>
頃後世子孫常以臈日奉祠竈神以黄羊又曰周澤為<lb/>
澠池令克身儉約妻子自親釜竈<lb/>
謝承後漢書曰李南少明風角女亦曉家術為卷縣民<lb/>
妻晨詣㸑室卒有暴風婦便上堂從姑求歸辭其二親<lb/>
<pb n="KR3k0003_WYG_080-25a"/>
姑不許乃跪而泣曰蒙傳術疾風卒起先吹竈突及井<lb/>
此禍為女婦主㸑者妾將亾之應因著其亡日<lb/>
續漢書曰虞詡為武都太守羗欲邀遮詡詡宻令吏人<lb/>
作兩竈日増倍之羗不敢逼或問曰孫臏减竈而君増<lb/>
之兵法日行不過三十里以戒不虞而今且二百里何<lb/>
也詡曰虜多吾兵少徐行則易為所及速進則彼所不<lb/>
測虜見吾竈日増必謂郡兵來迎衆行速必憚進追我<lb/>
孫臏見弱吾今示強<lb/>
<pb n="KR3k0003_WYG_080-25b"/>
茅君内傳曰在名山深壑無人跡之處臨水上作神竈<lb/>
屋屋長四丈廣二丈起基四尺又先當掘基下土令必<lb/>
無故䧟井冢瘞之處所也開南戸西戸東戸三也立竈<lb/>
於屋中央口向西竈四邉令去釜九寸也以塼及細土<lb/>
構立之亦勿令穿坼神竈之法畢矣<lb/>
抱朴子内篇曰竈之神每月晦日輒上天言人罪狀大<lb/>
者奪紀紀者三百日也小者奪筭筭者一日也<lb/>
異苑曰卞伯玉作東陽郡竈正熾火有雞遥從口入良<lb/>
<pb n="KR3k0003_WYG_080-26a"/>
乆乃於突而出毛羽不燋鳴啄如故伯玉㝷病殞<lb/>
雜五行詩曰作竈法當辰巳間隟地取土先掘去上五<lb/>
寸以水美酒一升合和泥之以癸亥日脩之此日安竈<lb/>
自如也作竈法廣四尺長五尺欲安兩釜長七尺子孫<lb/>
富貴作竈餘泥不可泥井井餘土不可泥竈大凶勿以<lb/>
壬癸庚辛反支九空血忌破危閉建寅日皆凶竈君名<lb/>
禪字子郭衣黄衣披髮從竈中出知其名呼之可得除<lb/>
凶惡賈市不知其名見之死豬肝泥竈令婦孝竈君以<lb/>
<pb n="KR3k0003_WYG_080-26b"/>
壬子日死不用此日治竈常以五月辰日豬頭祭竈令<lb/>
人治生萬倍用人故竈凶敗雞毛入竈中致非禍大骨<lb/>
入竈出狂子正月己丑日白雞祠竈宜蠶五月己丑卯<lb/>
祠竈吉四月丁巳日祠竈百倍<lb/>
夢書曰夢見竈者憂求婦嫁女何以言之井竈女執使<lb/>
之象<lb/>
銘後漢李尤竈銘曰燧人造火竈能以興五行接僃陰<lb/>
陽相乘<lb/>
<pb n="KR3k0003_WYG_080-27a"/>
晉摯虞竈屋銘曰大孝養志厥次養形事親以敬美過<lb/>
三牲<lb/>
箴魏王朗雜箴曰家人有嚴君焉井竈之謂也俾冬作<lb/>
夏非竈孰能俾夏作冬非井孰閑<lb/>
　　薪炭灰<lb/>
易曰古之死者厚衣之以薪葬之中野<lb/>
左傳曰厥父㭊薪其子弗克負荷又曰晉楚戰於城濮<lb/>
楚左師潰狐毛設二斾而退之欒枝使輿曵薪柴而偽<lb/>
<pb n="KR3k0003_WYG_080-27b"/>
遁楚師馳之原軫郤溱以中軍公族横撃之楚左師潰<lb/>
禮記曰問庻人之子長曰能負薪幼曰未能負薪又曰<lb/>
季秋乃命伐薪為炭<lb/>
毛詩曰析薪如之何匪斧不克取妻如之何匪媒不得<lb/>
管子曰周容子夏以侈靡見桓公桓公曰侈靡可以為<lb/>
天下乎子夏曰可夫雕橑然後炊之雕卵然後㵸之所<lb/>
發積藏散萬物也<lb/>
晏子曰景公遊壽宫睹耆年負薪有飢色公喟然令吏<lb/>
<pb n="KR3k0003_WYG_080-28a"/>
養之<lb/>
鄧析書曰譬猶拯溺而硾之以石救火而投之以薪又<lb/>
曰抱薪爇火燥者先著<lb/>
戰國䇿曰蘇秦之楚三日乃得見王說卒辭行楚王曰<lb/>
先生不逺千里而臨寡人曾弗肯留願聞其說對曰楚<lb/>
國食貴於玉薪貴於桂謁者難見於鬼王難見於帝今<lb/>
令臣食玉炊桂因鬼見帝其可得乎<lb/>
漢書曰汲黯謂武帝曰陛下之於羣臣如積薪後來者<lb/>
<pb n="KR3k0003_WYG_080-28b"/>
居上又曰朱買臣字翁子吳人家貧好讀書不治産業<lb/>
刈薪樵出賣以給食檐束薪行且誦書<lb/>
范曄漢書曰戴封拜議郎遷西華令大旱封禱無獲乃<lb/>
積薪坐其上自焚火起而大雨至逺近嗟嘆<lb/>
捜神記曰凉輔廣漢人也時旱以五家掾出禱積薪柴<lb/>
自焚須㬰而雨作<lb/>
論衡曰或伐薪於山輕小之木合而束之至於大木十<lb/>
圍以上引之不能動推之不能移則委之於山林收所<lb/>
<pb n="KR3k0003_WYG_080-29a"/>
束之小木而去由此以論知能之大者其猶十圍以上<lb/>
木也人力不能舉薦其猶薪者推引大木也孔子周流<lb/>
無所留止非聖材不明道難行人不能用也<lb/>
神僊傳曰焦先日入山伐薪以布施先從村頭一家起<lb/>
而復始<lb/>
晉中興書曰范汪家貧好學燃薪冩書冩書既畢誦讀<lb/>
亦竟<lb/>
世說曰荀朂曾在晉武帝坐賜食荀進飯即謂坐人曰<lb/>
<pb n="KR3k0003_WYG_080-29b"/>
此是勞薪炊也坐者未之信帝宻遣問外荅云實是故<lb/>
車脚<lb/>
吳越春秋曰季札去徐而歸行道逢男子五月被裘採<lb/>
薪於道傍有委金季札見之謂薪者曰子來取此金薪<lb/>
者曰何子居之髙視之卑五月被裘採薪寧是拾金者<lb/>
乎<lb/>
汝南先賢傳曰蔡順以至孝稱順少孤飬母嘗出求薪<lb/>
有客卒至母望順不還乃噬其指順即心動棄薪馳歸<lb/>
<pb n="KR3k0003_WYG_080-30a"/>
問其故母曰有急客來吾噬指以悟汝耳又曰侯瑾甚<lb/>
孤貧依宋人居晝為人傭賃暮輒燃柴薪以讀書<lb/>
後漢張奐報崔子玉書曰今月三日舉家來此本非<lb/>
所規貪突賊陣<lb/>
魏略曰文欽為廬江太守為都督王陵所奏欽訴曹爽<lb/>
爽謂曰陵責卿載譚灰兩船何為乎聞足下起染舍故<lb/>
作此灰耳<lb/>
詩隋岑徳潤詠灰詩曰圖䂓暈不缺氣改律還虛欲燃<lb/>
<pb n="KR3k0003_WYG_080-30b"/>
愁獄吏弃道畏刑書未得逢彊陣輕舉欲焉如<lb/>
　　煙<lb/>
說文曰煙火氣也焆焆然也<lb/>
列子曰趙襄子狩於山中藉芿燔林熻赫百里有人從<lb/>
石壁中出隨煙燼上下衆謂之鬼物察之則人焉<lb/>
春秋繁露曰人之言醖去煙此竒怪也非人所意也禍<lb/>
福利害無有竒怪乎<lb/>
淮南子曰冬至甲子受制木用事火煙青七十二日戊<lb/>
<pb n="KR3k0003_WYG_080-31a"/>
子受制土用事火煙黄七十二日庚子受制金用事火<lb/>
黑又曰哭之發於口涕之出於目此憤於中而形於外<lb/>
也譬水之下流煙之上㝷火徒南反夫又孰推之又曰<lb/>
以束薪為鬼以火煙為氣惑也<lb/>
列仙傳曰寗封子黄帝時人為陶正有神人過之為其<lb/>
掌火能令火出五色煙又曰寗封子積薪自燒而隨氣<lb/>
上猶有骨時人葬之<lb/>
謝承後漢書曰吳郡徐相為長沙太守常食乾飯不發<lb/>
<pb n="KR3k0003_WYG_080-31b"/>
煙㸑<lb/>
許邁别傳曰邁有道術燒香皆五色煙出後莫知所在<lb/>
詩梁簡文帝詠煙詩曰浮空覆雜影含露宻花藤乍如<lb/>
洛霞發頗似巫雲登映光飛百仭從風散九層欲持翡<lb/>
翠色時吐鯨魚燈<lb/>
　<lb/>
　<lb/>
　藝文類聚卷八十<lb/>
</p>
<p>
</p>
  </div>
</body>
</text>
</TEI>
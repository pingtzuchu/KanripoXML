<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷二</head>
    <p>
<pb n="KR3k0003_WYG_002-1a"/>
欽定四庫全書<lb/>
　藝文類聚卷二　　　　　唐　歐陽詢　撰<lb/>
　天部下<hi>雪電</hi>　<hi>雨/霧</hi>　<hi>霽/虹</hi>　<hi>雷</hi>
　　雪<lb/>
毛詩曰北風其涼雨雪其雱又曰今我來思雨雪霏霏<lb/>
又曰上天同雲雨雪雰雰又曰雨雪瀌瀌見晛曰消<hi>晛日</hi>
<hi>氣也</hi>
左氏傳曰楚子次于乾谿雨雪王皮冠秦復陶<hi>秦所遺羽衣也</hi>
<pb n="KR3k0003_WYG_002-1b"/>
翠被豹舄執鞭以出<lb/>
山海經曰由首之山小威之山空桑之山竝冬夏有<lb/>
雪<lb/>
金匱曰武王伐紂都洛邑未成隂寒大雪深丈餘甲子<lb/>
旦不知何五丈夫乗五車從兩騎止門外王使太師尚<lb/>
父謝賔幸臨之尚父使人持一器粥出進五車兩騎軍<lb/>
使者具以告尚父曰五車兩騎四海之神與河伯雨師<lb/>
耳尚父各以其名進之五神皆驚相視而嘆<lb/>
<pb n="KR3k0003_WYG_002-2a"/>
穆天子傳曰雨雪天子獵于鈃山之西阿又曰北風雨<lb/>
雪天子遊黄室之丘筮獵苹澤日中大寒北風雨雪有<lb/>
凍人天子作黄竹詩<hi>事具文部</hi>
晏子春秋曰景公時雨雪三日公披狐白之裘晏子入<lb/>
公曰怪哉雨雪三日不寒晏子曰古之賢君飽而知人<lb/>
饑温而知人寒公曰善出裘𤼵粟以與饑寒者<lb/>
王孫子曰昔衛君重裘累茵而坐見路有負薪而哭之<lb/>
者問曰何故也對曰雪下衣薄是以哭之於是衛君懼<lb/>
<pb n="KR3k0003_WYG_002-2b"/>
見於顔色曰為君而不知民孰以我為君於是開府金<lb/>
出倉粟以賑貧窮<lb/>
史記曰東郭先生衣弊履不完行雪中履有上無下足<lb/>
盡踐地<hi>事具人部</hi>
漢書蘓武傳曰單于幽武置大窖中絶不與飲食天雨<lb/>
雪武卧齧雪與旃毛并咽之數日不死匈奴以為神<lb/>
漢武内傳曰西王母云仙之上藥有𤣥霜絳雪<lb/>
琴操曰曽子耕太山之下天雨雪凍旬日不得歸思其<lb/>
<pb n="KR3k0003_WYG_002-3a"/>
父母作梁山歌<lb/>
論衡曰雲霧雨之徴也夏則為露冬則為霜温則為雨<lb/>
寒則為雪雨露凍凝者皆由地𤼵不從天降<lb/>
國䇿曰魏惠王卒葬有日矣天大雨雪甚至牛目羣臣<lb/>
請弛期太子不許恵子諫曰昔王季葬渦山之尾欒水<lb/>
齧其墓見棺前和文王曰先君欲見羣臣百姓矣乃出<lb/>
為帳三日後葬今先王欲小留而撫社稷故使雪甚弛<lb/>
期而更為日此文王之義也<lb/>
<pb n="KR3k0003_WYG_002-3b"/>
汜勝之書曰取雪汁以漬原蠶矢漬之五六日釋因摩<lb/>
之雜榖種使稼能早故謂雪五榖之精也<lb/>
秦子曰今欲馳光日下顯白雪中不可得已<lb/>
晉諸公賛曰東嬴王騰於常山屯營時大積雪常山門<lb/>
前方數丈融液騰怪而掘之得玉馬髙尺餘<lb/>
録異傳曰漢時大雪積地丈餘洛陽令身出按行見民<lb/>
家皆除雪出至袁安門無有路謂安已死令人除雪入<lb/>
户見安僵卧問何以不出安曰大雪人皆餓不宜干人<lb/>
<pb n="KR3k0003_WYG_002-4a"/>
令以為賢舉為孝㢘<lb/>
皇甫謐髙士傳曰焦先野火燒其廬先因露寢遭大雪<lb/>
至先袒卧不移人以為死就視如故<hi>事具居處部廬篇</hi>
世説曰謝太傅寒雪日内集與兒女講論文義俄而雪<lb/>
驟公欣然曰白雪紛紛何所似兄子胡兒曰撒鹽空中<lb/>
差可擬兄女曰未若栁絮因風起<lb/>
語林曰王子猷居山隂大雪夜眠覺開室酌酒四望皎<lb/>
然因起徬徨詠左思招隠詩忽憶戴安道時戴在剡溪<lb/>
<pb n="KR3k0003_WYG_002-4b"/>
即便夜乘輕舩就戴經宿方至既造門不前便返人問<lb/>
其故王曰吾本乘興而行興盡而返何必見戴<lb/>
楚辭招魂曰魂兮歸来北方不可以止増冰峨峨飛雪<lb/>
千里又曰霰雪紛其無垠又曰霰雪霏霏糅其増加又<lb/>
曰霰雪紛紛而薄木又曰桂棹兮蘭枻斵氷兮積雪<lb/>
釋名曰雪綏也水下遇寒而凝綏綏然下也<lb/>
韓詩外傳曰凡草木花多五出雪花獨六出雪花曰霙<lb/>
雪雲曰同雲<lb/>
<pb n="KR3k0003_WYG_002-5a"/>
西京雜記曰太平之代雪不封條凌弭毒害而已自上<lb/>
而下曰雨雪<lb/>
左傳曰平地尺為大雪雪有七尺雪<lb/>
崔鴻北涼録曰先酒泉南有銅駞出言虜犯者大雨雪<lb/>
沮渠蒙遜遣工取之得銅萬斤<lb/>
毛詩曰蜉蝣掘閱麻衣如雪<lb/>
班婕妤怨歌行曰新裂齊紈素鮮潔如霜雪<lb/>
孫康家貧常映雪讀書清介交遊不雜<lb/>
<pb n="KR3k0003_WYG_002-5b"/>
宋玉曰陽春白雪國中属和者不及十人<lb/>
荘子曰藐姑射山有神人居焉肌膚若氷雪<lb/>
洛神賦曰飄颻兮若流風之廻雪<lb/>
詩宋鮑照詠雪詩曰胡風吹朔雪千里度龍山集君瑶<lb/>
臺裏飛舞兩楹前<lb/>
齊虞羲望雪詩曰嵗杪雲晝昏𤣥池氷夜結逺風金河<lb/>
起吹我玉山雪<lb/>
梁簡文帝雪朝詩曰同雲凝暮序嚴隂屯廣隰落梅飛<lb/>
<pb n="KR3k0003_WYG_002-6a"/>
四注翻霙舞三襲實斷望如連恒分似相及已觀池影<lb/>
亂復見簾珠濕又詠雪詩曰晚霰飛銀礫浮雲暗未開<lb/>
入池消不積因風随復来思婦流黄素温姬玉鏡臺看<lb/>
花言可折定自非春梅又詠雪顛倒使韻曰鹽飛亂蝶<lb/>
舞花落飄粉匳<lb/>
梁沈約詠餘雪詩曰隂庭覆素芷南階搴綠葹玉臺新<lb/>
落構青山已半虧<lb/>
梁任昉同謝朏花雪詩曰土膏候年動積雪表辰暮散<lb/>
<pb n="KR3k0003_WYG_002-6b"/>
葩似浮玉飛英若總素東序皆白珩西㴩盡翔鷺山經<lb/>
陋蜜榮騷人貶瓊樹<lb/>
梁丘遲望雪詩曰氛氲𤼵紫漢雜沓被朱城倐忽銀臺<lb/>
構俄頃玉樹生緜緜九軌合昭昭四區眀<lb/>
梁裴子野上朝值雪詩曰沐雪欵千門櫛風朝萬户集<lb/>
霰渝丹黻流雲飄繡柱滴瀝垂土膏闌干懸石乳又詠<lb/>
雪詩曰飄颻千里雪倐忽度龍沙從雲合且散因風卷<lb/>
復斜拂草如連蝶落樹似飛花若贈離居者折以代瑶<lb/>
<pb n="KR3k0003_WYG_002-7a"/>
華<lb/>
梁吴均詠雪詩曰微風揺庭樹細雪下簾隙縈空如霧<lb/>
轉凝階似花積不見楊栁春徒㸔桂枝白又詠雪詩曰<lb/>
雪逐春風来過集巫山野瀾漫雖可愛翻揚詎堪把問<lb/>
君何所思昔日同心者坐湏風雪霽相期雒城下<lb/>
梁何遜詠雪詩曰凝階似月夜拂曙曉疑春蕭散忽如<lb/>
盡徘徊已復新若逐微風起誰言非玉塵<lb/>
梁劉孝綽對雪詩曰桂華殊皎皎栁絮亦霏霏詎比咸<lb/>
<pb n="KR3k0003_WYG_002-7b"/>
池曲飄颻千里飛耻均班女扇羞灑曹人衣浮光亂粉<lb/>
壁積照朗彤闈<lb/>
梁庾肩吾詠花雪詩曰瑞雪墜堯年因風入綺錢飛花<lb/>
灑庭樹凝瑛結井泉寒光晦八極同雲暗九天已飄黄<lb/>
竹路共慶白渠田<lb/>
陳徐陵詠雪詩曰瓊林𤣥圃葉桂樹日南華豈若天庭<lb/>
瑞輕雪帶風斜三農喜盈尺六出儛崇花眀朝闕門外<lb/>
應見海神車<lb/>
<pb n="KR3k0003_WYG_002-8a"/>
賦晉孫楚雪賦曰堯九載以山栖兮湯請禱於桑林㒺<lb/>
二聖以濟世兮孰繁衍以迄今嗟亢陽之踰時兮情反<lb/>
側以寢興豐隆灑雪交錯翻紛膏澤偃液普潤中田肅<lb/>
肅三麥實獲豐年<lb/>
晉李顒雪賦曰何時雪之嘉澤亦應變而俱凝随同雲<lb/>
而下降固霑渥之所興<lb/>
宋謝恵連雪賦曰嵗将暮時既昏寒風積愁雲繁梁王<lb/>
不悦遊於兎園俄而微霰零宻雪下王乃歌北風於衞<lb/>
<pb n="KR3k0003_WYG_002-8b"/>
詩詠南山於周雅相如於是避席而起逡廵而揖曰臣<lb/>
聞雪宫建於東國雪山峙於西域岐昌發詠於来思姬<lb/>
滿申歌於黄竹曹風以麻衣比色楚謡以幽蘭儷曲盈<lb/>
尺則呈瑞於豐年袤丈則表沴於隂徳連氛累靄揜日<lb/>
韜霞霰淅瀝而先集雪紛糅而遂多其為状也散漫交<lb/>
錯氛氲蕭索藹藹浮浮瀌瀌奕奕連翩飛灑徘徊委積<lb/>
始緣甍而冒棟終開簾而入隙既因方而為珪亦遇圓<lb/>
而成璧眄隰則萬頃同縞瞻山則千巖俱白於是臺如<lb/>
<pb n="KR3k0003_WYG_002-9a"/>
重璧逵似連璐庭列瑶階林挺瓊樹若乃積素未虧白<lb/>
日朝鮮爛兮若燭龍衘曜照崑山及其流滴垂氷緣霤<lb/>
承隅粲兮若馮夷剖蚌列眀珠亂曰白羽雖白質已輕<lb/>
兮白玉雖白空守貞兮未若兹雪因時興滅𤣥隂凝不<lb/>
昧其潔太陽曜不固其節節豈我名潔豈我貞憑雲升<lb/>
降從風飄零值物賦象任地班形素因遇立汚随染成<lb/>
縱心皓然何慮何營<lb/>
周劉璠雪賦曰天地否閉凝而成雪應乎𤣥冬之晨在<lb/>
<pb n="KR3k0003_WYG_002-9b"/>
於沍寒之節蒼雲暮同嚴風曉别散亂徘徊雰霏皎潔<lb/>
違朝陽之曜煦就凌隂之惨冽混二儀而並色覆萬有<lb/>
而皆空既奪朱而成素實矯異而為同始飄颻而稍落<lb/>
遂紛糅而無窮曉攝光而映淨夜合影而通曨似北荒<lb/>
之眀月比西崑之閬風<lb/>
宋謝荘雜言詠雪曰火洲滅日壑清龍闗沙蒸河徼雲<lb/>
驚晷未沈而井閟㝢方霾而海溟始葐蒀以蕤轉終徘<lb/>
徊而烟曵状素鏡之晨光寫金波之夜晰<lb/>
<pb n="KR3k0003_WYG_002-10a"/>
賛晉庾肅之雪賛曰百籟哀吟廣莫長揮霰雨馺灑皓<lb/>
雪其霏輕質飄颻與風廻散望之凝映浩若天漢即之<lb/>
皎潔色踰玉粲<lb/>
晉羊孚雪賛曰資清以化乗氣以霏遇象能鮮即潔成<lb/>
暉<lb/>
宋謝恵連雪賛曰氣遍霜繁年豐雪積彼厲我和爾素<lb/>
子白其徳懿矣玩之庭隙權陋瑶臺暫踐盈尺<lb/>
梁沈約雪賛曰火競乃上炎隂矯亦下潤獨有凝雨姿<lb/>
<pb n="KR3k0003_WYG_002-10b"/>
貞晼而無殉排雲寧自髙晞光本非恡委谷不辭深因<lb/>
巖豈知峻潔貎雖同賞英心共誰振<lb/>
　　雨<lb/>
爾雅曰暴雨謂之涷小雨謂之霡霂久雨謂之霪霪謂<lb/>
之霖<lb/>
管子曰春𤼵五政一曰論幼孤赦有罪二曰賦爵列<lb/>
授禄位三曰修溝洫復亾人四曰治封疆正阡陌五曰<lb/>
無殺麑䴠無絶華蕚五政苟時春雨乃来<lb/>
<pb n="KR3k0003_WYG_002-11a"/>
尸子曰神農氏治天下欲雨則雨五日為行雨旬為榖<lb/>
雨旬五日為時雨正四時之制萬物咸利故謂之神<lb/>
東觀漢記曰沛獻王輔善京氏易永平五年少雨上御<lb/>
雲臺卦自以周易林占之其繇曰蟻封穴户大雨将至<lb/>
以問輔輔曰蹇艮下坎上艮為山坎為水山出雲為雨<lb/>
蟻穴居時雨将至故以蟻為興居<lb/>
黄子𤼵相雨書曰常戊申日候日欲入時日生有觀雲<lb/>
不問大小視四方黒者大雨青者小雨<lb/>
<pb n="KR3k0003_WYG_002-11b"/>
戰國䇿曰魏文侯與虞人期獵是日飲酒樂天雨文侯<lb/>
曰雖樂豈可不一㑹期㢤乃往<hi>事具獵部</hi>
楚辭曰雷填填兮雨冥冥又曰令飄風兮先驅使涷雨<lb/>
兮灑塵<lb/>
尚書大傳曰天之無烈風淫雨意中國有聖人乎<lb/>
河圖帝通紀曰雨者天地之施也<lb/>
曾子曰天地之氣和則雨<lb/>
山海經曰為應龍之状乃得大雨<lb/>
<pb n="KR3k0003_WYG_002-12a"/>
尚書洪範休徴曰肅時雨若<hi>君仁敬則時雨從之</hi>
毛詩曰有渰萋萋興雨祁祁雨我公田遂及我私又曰<lb/>
月離于畢俾滂沱矣<lb/>
左傳曰衛大旱卜有事於山川不吉寗荘子曰昔周饑<lb/>
尅殷而年豐今邢無道諸侯無伯天其或者欲衛討邢<lb/>
乎從之師興而雨<lb/>
家語曰齊有一足之鳥飛公朝下於殿前舒翅而跳齊<lb/>
侯遣使訪孔子孔子曰此鳥名商羊昔童兒有屈其一<lb/>
<pb n="KR3k0003_WYG_002-12b"/>
脚振迅兩臂而跳且謡曰天將大雨商羊起舞今齊有<lb/>
之其應至将有水為災<lb/>
老子曰驟雨不終日<lb/>
春秋説題辭曰一嵗三十六雨天地之氣宣十日小雨<lb/>
應天文十五日大雨以斗運也<lb/>
山海經曰羽山其上多雨而符陽之山多怪雨雲風之<lb/>
所出也<lb/>
荘子曰時雨降矣而猶浸灌不亦勞乎<lb/>
<pb n="KR3k0003_WYG_002-13a"/>
又曰宋景公時大旱三年卜之以人祠乃雨公下堂頓<lb/>
首曰吾所以求雨将自當之言未卒天下大雨方千里<lb/>
者何徳於天而恵於民也<lb/>
六韜曰文王問散宜生卜伐殷吉乎曰不吉鑚龜龜不<lb/>
兆數蓍蓍不交而如折将行之日雨輜重車至軫行之<lb/>
日幟折為三散宜生曰此凶四不祥不可舉事太公進<lb/>
曰是非子之所知也祖行之日雨輜重車至軫是洗濯<lb/>
甲兵也<lb/>
<pb n="KR3k0003_WYG_002-13b"/>
鹽鐵論曰周公太平之時雨不破塊旬而一雨必以夜<lb/>
列仙傳曰赤松子者神農時雨師也<hi>事具仙部</hi>
謝承後漢書曰百里嵩為徐州刺史境遭旱嵩行部傳<lb/>
車所經甘雨輒至<hi>事具職官部刺史篇</hi>
管輅别傳曰輅過清河太守時天旱輅曰今夕當雨樹<lb/>
中已有少女微風樹間又有隂鳥和鳴又少男風起衆<lb/>
鳥亂翔其應至矣湏臾風雲興𤣥氣四合大雨注傾<lb/>
風俗通曰𤣥冥雨師也<lb/>
<pb n="KR3k0003_WYG_002-14a"/>
論衡曰道至天者祥風起甘雨降雨霽而隂曀者謂之<lb/>
甘雨<lb/>
風土記曰六月有大雨名濯枝雨<lb/>
益部耆舊傳曰趙瑶為閬中令遭旱請雨於靈星應時<lb/>
大雨<lb/>
楚國先賢傳曰樊英忽謂學者曰成都市火甚盛因含<lb/>
水西向噀之後有從蜀郡来者云是日大火湏㬰大雨<lb/>
火遂滅<hi>事具火部</hi>
<pb n="KR3k0003_WYG_002-14b"/>
詩魏陳王曹植喜雨詩曰天覆何彌廣苞育此羣生棄<lb/>
之必憔悴恵之則滋榮慶雲從北来鬱述西南征時雨<lb/>
中夜降長雷周我庭嘉種獲膏壤登秋畢有成<lb/>
魏阮瑀詩曰苦雨滋𤣥冬引日彌且長丹墀自殱殪深<lb/>
樹猶沾裳客行易感悴我心摧已傷登臺望江沔陽侯<lb/>
沛洋洋<lb/>
晉張載霖雨詩曰霖雨餘旬朔濛昧日夜墜何以觧愁<lb/>
懐置酒招親類悲歌結流風逸響廻秋氣<lb/>
<pb n="KR3k0003_WYG_002-15a"/>
晉張協苦雨詩曰黒蜧躍重川商羊儛野庭飛㢘應南<lb/>
箕豐隆迎號屏雲根臨八極雨足灑四溟霖瀝過二旬<lb/>
散漫亞九齡階下伏泉湧堂上水苔生尺燼重尋桂紅<lb/>
粒貴瑶瓊<lb/>
又雜詩曰金風扇素節丹霞唘隂期騰雲似湧烟宻雨<lb/>
如散絲寒花𤼵黄彩秋隂含緑滋<lb/>
又雜詩曰朝霞迎白日丹氣臨陽谷翳翳結繁雲森森<lb/>
散雨足<lb/>
<pb n="KR3k0003_WYG_002-15b"/>
晉傅𤣥詩曰徂暑未一旬重陽翳朝霞厥初月離畢積<lb/>
日遂滂沲屯雲結不觧長溜周四阿霖雨如倒井黄潦<lb/>
起洪波湍深激牆隅門庭若決河炊爨不復舉竈中生<lb/>
蛙蝦<lb/>
宋謝荘喜雨詩曰鵞起知風舞礎潤識雲流洌泉承夜<lb/>
湛零雨望晨浮合潁行盛茂分穂方盈疇<lb/>
宋謝恵連喜雨詩曰朱眀振炎氣溽暑扇温飇羨彼眀<lb/>
月輝離畢經中宵思此西郊雲既雨盈崇朝上天愍憔<lb/>
<pb n="KR3k0003_WYG_002-16a"/>
悴商羊自吟謡<lb/>
宋鮑照喜雨詩曰營社逹羣隂屯宫掩積陽族雲飛泉<lb/>
室震風沉羽鄉升雰浹地維傾潤㵼天潢彌木抽翠條<lb/>
炎卉耀朱芳闗市欣九賦京廪開萬箱<lb/>
又苦雨詩曰連隂積澆灌滂沲下霖亂沈雲日夕昏驟<lb/>
雨淫朝旦蹊濘走獸希枝寒鳥飛宴宻霧冥下溪聚雲<lb/>
屯髙岸<lb/>
齊謝朓觀雨詩曰朔風吹飛雨蕭條江上来既灑百常<lb/>
<pb n="KR3k0003_WYG_002-16b"/>
觀復集九成臺空濛如薄霧散漫似輕埃<lb/>
梁簡文帝賦得入階雨詩曰細雨堦前入灑砌復沾帷<lb/>
漬花枝覺重濕鳥翻飛遲儻令斜日照併欲似逰絲<lb/>
梁孝元帝詠細雨詩曰風輕不斷葉雨細未沾衣入樓<lb/>
如霧上拂馬似塵飛<lb/>
梁劉苞望夕雨詩曰崇朝遘行雨薄晚屯宻雲縁階起<lb/>
素沬竟水散圓文河栁低未舉山桃落已芬清樽久不<lb/>
薦淹留遂待君<lb/>
<pb n="KR3k0003_WYG_002-17a"/>
梁虞騫擬雨詩曰清風送涼氣薄暮蕩炎氛虹照漣漪<lb/>
水電出嵯峨雲落暉散長足細雨織斜文<lb/>
梁劉孝綽秋雨卧疾詩曰賈君徭役少潘生民務稀及<lb/>
此同多暇髙卧掩重闈寂寂榆桑晚滂沲曀不晞電隙<lb/>
時光帳風簾乍扣扇<lb/>
梁劉孝威和皇太子春林晚雨詩曰雲樹交為宻雨日<lb/>
共成虹電舒長男氣枝揺少女風葉珠垂滴水檐䋲下<lb/>
溜空蝶濡飛不颺花沾色更紅眀離信養徳能事畢春<lb/>
<pb n="KR3k0003_WYG_002-17b"/>
宫誰堪偶鳯吹唯有浮丘公又望雨詩曰清隂蕩暄濁<lb/>
飛雨入階廊瞻空亂無緒望霤耿成行交枝含晚潤雜<lb/>
葉帶新光浮芥離還聚㳂漚滅復張浴禽飄落毳亂荇<lb/>
散餘香璚綃挂繡幕象簟列華牀侍童拂羽扇厨人奉<lb/>
濫觴寄言楚臺客雄風詎獨涼<lb/>
梁庾肩吾從駕喜雨詩曰西岳浮樽桂東皇事浴蘭赦<lb/>
詔還京兆歸神出灌壇濕風含酒氣隂雲助麥寒典農<lb/>
欣受職治粟喜當官復此随車雨民天知可安<lb/>
<pb n="KR3k0003_WYG_002-18a"/>
梁朱超對雨詩曰當夏苦炎埃習静對花臺落照依山<lb/>
盡浮涼帶雨来重雲吐飛電髙棟響行雷灑樹輕花𤼵<lb/>
滴沼細萍開泛沫縈階草奔流起砌苔<lb/>
北齊劉逖對雨有懐詩曰重輪宵犯畢行雨旦浮空細<lb/>
落疑含霧斜飛覺帶風濕槐仍足綠沾桃更上紅無由<lb/>
似𤣥豹縱意坐山中<lb/>
周庾信和趙王喜雨詩曰𤣥霓臨日谷封蟻對雲臺投<lb/>
地欲起電倚柱稍驚雷白沙如濕粉蓮花類玉杯驚鳥<lb/>
<pb n="KR3k0003_WYG_002-18b"/>
灑翼度濕鴈斷行来浮橋七星起髙堰六門開厥田終<lb/>
上上原野自莓莓又喜雨詩曰離光初繞電震氣始乗<lb/>
雷雲逐魚鱗起渠随龍骨開崩沙雜水去卧樹擁槎来<lb/>
嘉苗雙合頴熟稻再含胎又對雨詩曰繁雲猶暗嶺積<lb/>
雨未開庭堦含侵角路鑊滿溜疏萍濕楊生細椹爛草<lb/>
變初螢徒勞看蟻封無事祀靈星<lb/>
陳陰鏗閒居對雨詩曰四溟飛旦雨三徑絶来遊震位<lb/>
雷聲𤼵離宫電影浮山雲遥似帶庭葉近成舟茅簷下<lb/>
<pb n="KR3k0003_WYG_002-19a"/>
亂滴石竇引環流寄言一髙士如何麥不収<lb/>
詩曰蘋藻降靈祗聰眀諒在斯觸石朝雲起從星夜月<lb/>
離八川奔巨壑萬頃溢澄陂緑野含膏潤青山帶濯枝<lb/>
嘉禾方合穎秀麥已分岐寄語紛綸學持竿詎必知<lb/>
賦魏文帝愁霖賦曰脂余車而秣馬将言旋乎鄴都𤣥<lb/>
雲黯其四塞雨濛濛而襲予塗漸洳以沈滯潦淫衍而<lb/>
横湍豈在余之憚勞哀行旅之艱難仰皇天而太息悲<lb/>
白日之不暘思若木以照路假龍燭之末光<lb/>
<pb n="KR3k0003_WYG_002-19b"/>
魏陳王曹植愁霖賦曰迎朔風而爰邁兮雨微微而逮<lb/>
行悼朝陽之𨼆曜兮怨北辰之潜精車結轍以盤桓兮<lb/>
馬躑躅以悲鳴攀扶桑而仰觀兮假九日於天皇瞻沉<lb/>
雲之泱漭兮哀吾願之不将又愁霖賦曰夫何季秋之<lb/>
淫雨兮既彌日而成霖瞻𤣥雲之晻晻兮聼長霤之淋<lb/>
淋中宵夜而歎息起飾帶而撫琴<lb/>
魏應㻛愁霖賦曰聼屯雷之恒音兮聞左右之歎聲情<lb/>
惨憒而含欷兮起披衣而遊庭三辰幽而重闗蒼曜隠<lb/>
<pb n="KR3k0003_WYG_002-20a"/>
而無形雲曖曖而周馳雨濛濛而霧零排房帳而北入<lb/>
振盖服之沾衣還空牀而寢息夢白日之餘暉惕中寤<lb/>
而不效兮意悽悷而増悲<lb/>
晉潘尼苦雨賦曰氣觸石而結蒸兮雲膚合而仰浮雨<lb/>
紛射而下注兮潦波湧而横流豈信宿之云多乃踰月<lb/>
而成霖瞻中塘之浩汗聼長霤之涔涔始蒙瀎而徐墜<lb/>
終滂霈而難禁悲列宿之匿景悼太陽之幽沈雲暫披<lb/>
而驟合雨乍息而亟零旦漎漎以逹暮衣淋淋以極眀<lb/>
<pb n="KR3k0003_WYG_002-20b"/>
黿鼉遊於門闥蛙蝦嬉乎中庭懼二源之并合畏黔首<lb/>
之為魚處者含瘁於窮巷行者歎息於長衢<lb/>
晉陸雲愁霖賦曰在朱眀之季月反極陽之重隂興介<lb/>
丘之膚寸墜崩雲之洪沉谷風扇而攸逺苦雨播而成<lb/>
淫天泱漭以懐惨民嚬蹙而愁霖於是天地𤼵揮隂陽<lb/>
交激萬物混而同波𤣥黄浩而無質雷憑虛以振庭電<lb/>
凌牖而曜室霤鼎沸以駿奔潦風馳而競疾豈南山之<lb/>
暴隮将溟海之暫溢毒甚雨之未晞悲夏日之方永瞻<lb/>
<pb n="KR3k0003_WYG_002-21a"/>
大晨以積思仰天衢而引領<lb/>
晉傅咸患雨賦曰夫何逺寓之多懐患淫雨之有經自<lb/>
流火以迄今歴九旬而無寧庶太清之垂曜覩日月之<lb/>
光眀雲乍披而旋合霤暫輟而復零将収雷之要月棄<lb/>
嘉榖於已成前渴焉而不降後患之而弗晴惟二儀<lb/>
之神化奚水旱之有并湯亢陽於七載兮堯洪汎乎九<lb/>
齡天道且猶若兹况人事之不平又喜雨賦曰於是祝<lb/>
融熾景羲和警轡亢陽火憤野無生類悠悠億兆同兹<lb/>
<pb n="KR3k0003_WYG_002-21b"/>
惨悴伊我皇之仁徳兮配燾育於二儀屢刻躬而勤政<lb/>
兮廣請禱於靈祗孰謂天髙其聼不遼孰謂神逺厥應<lb/>
孔昭潔齋致䖍于兹三朝隂鬰怫而騰起陽菴薆而自<lb/>
消飛㢘扇谷風之翼翼靈嶽興慶雲之飄颻遂乃重隂<lb/>
四㑹溟邈無垠方中降雨亘夜迄今生我百榖粒我蒸<lb/>
民昔洪水滔天於唐堯之朝亢旱為災於殷湯之世下<lb/>
民其咨莫能俾乂歴稔九七僅免斯害猶以疇咨為美<lb/>
談躬禱為勲代<lb/>
<pb n="KR3k0003_WYG_002-22a"/>
晉成公綏陰霖賦曰百川泛濫潢潦横流沈竈生鼃中<lb/>
庭運舟又時雨賦曰兩儀恊合二氣烟煴洪川起波名<lb/>
山興雲<lb/>
宋傅亮喜雨賦曰唯二儀之順動數有積而時偏墊襄<lb/>
陵於唐籍慼雲漢於周篇匪叔葉之或遘在盛王其固<lb/>
然伊元嘉之初載肇休眀於此年懿玉燭之方熈愠積<lb/>
陽之獨愆涸涼泉於井谷委嘉穎於中田嗟我皇之翼<lb/>
翼悵臨朝而輟娱踵沖謙於禹湯協至誠於在余且東<lb/>
<pb n="KR3k0003_WYG_002-22b"/>
作之未晏庶雨露之夙濡遵懸子之徙㕓尤魯侯之焚<lb/>
巫祗桑林之六禱修季宰之再雩誠在幽其必貫感何<lb/>
逺而不孚聆晨鸛於髙垤候宵畢於天隅𤼵曽雲於觸<lb/>
石晦重陽於八區春霆殷以逺響興雨霈而載塗灑豐<lb/>
浸於中疇覃餘潤於嘉蔬殷嗇人於菑畝衍将繁於中<lb/>
衢嗣良頌於多稔兆嘉夢於維魚矧其臣之逢運又均<lb/>
休而等虞陶曲成於暮稔金歸駕於董疎<lb/>
梁張纉秋雨賦曰霡霂興乎爽節膚寸起於曽岑乃娱<lb/>
<pb n="KR3k0003_WYG_002-23a"/>
情而悦體猶冬陽與夏隂褰南帷以寓目儆北户而披<lb/>
襟商律戒於兹辰涼雨感而已作甘泉集而溟溟油雲<lb/>
興而漠漠温飇革於早暮炎涼改於今昨乍斜檐而上<lb/>
階或從風而灑幕周小庭而宻下泫髙枝而疎落渌池<lb/>
泛澹員波儵鑠低昻弱篠葳蕤叢薄<lb/>
　　霽<lb/>
說文曰霽雨止也<lb/>
魏略曰延康元年大霖雨五十餘日魏有天下乃霽将<lb/>
<pb n="KR3k0003_WYG_002-23b"/>
受大祚之應也<lb/>
晉中興書曰咸和四年隂霖五十餘日蘓峻滅後乃霽<lb/>
長沙耆舊傳曰文䖍字仲孺時霖雨廢民業太守憂色<lb/>
䖍補户曹掾䖍奉教齋戒在社三日夜夢見白頭翁謂<lb/>
曰爾来何遲䖍具白所夢太守曰昔禹夢繡衣男子稱<lb/>
蒼水使者禹知水脉當通若掾此夢将可比也眀日果<lb/>
大霽<lb/>
扶南傳曰金障國入四月便雨六月乃止少有晴日<lb/>
<pb n="KR3k0003_WYG_002-24a"/>
詩晉嵇含悦晴詩曰勁風歸巽林𤣥雲起重基朝霞炙<lb/>
瓊樹夕景映玉枝翔鳯晞輕翮應龍曝纎鬐百榖偃而<lb/>
立大木顛復持<lb/>
宋謝瞻荅康樂秋霽詩曰夕霽風氣涼閒房有餘清開<lb/>
軒滅華燭月露皓已盈<lb/>
梁簡文帝開霽詩曰景落商飇靖烟開四郊謐偃蹇暮<lb/>
山虹游揚下峯日水紋城上動城樓水中出竟徴共治<lb/>
功空卧淮陽秩<lb/>
<pb n="KR3k0003_WYG_002-24b"/>
梁王筠夕霽詩曰連山卷族雲長林息衆籟宻樹含緑<lb/>
滋遥峯凝翠靄石溜正潨潺山泉始澄汰物華方入賞<lb/>
䟦予心期㑹<lb/>
周庾信初晴詩曰濕花飛未逺隂雲歛尚低燕燥還為<lb/>
石龍殘便是泥<lb/>
賦魏文帝喜霽賦曰乃命駕而言歸唘吉日而北廵厭<lb/>
羣萌之至願感上下之眀神宻雲興之坱北甘雨降以<lb/>
灑塵既灑塵而為塗惟平路之未晞激清風以漂潦發<lb/>
<pb n="KR3k0003_WYG_002-25a"/>
皎日之揚暉振余䇿而長驅忽臨食而㤀饑<lb/>
魏陳王曹植喜霽賦曰禹身誓於陽旰卒錫圭而告成<lb/>
湯感旱於殷時造桑林而敷誠動玉輞而雲披鳴鑾鈴<lb/>
而日陽指北極以為期吾將倍道以兼行<lb/>
晉陸雲喜霽賦曰靖屏翳之洪隧戢太山之觸石凌風<lb/>
絶而謐寧歸雲反而揮霍改望舒之離畢曜六龍於紫<lb/>
閣於是朱眀唘候凱風来南復火正之權司兮默后土<lb/>
於重隂夷中原之多潦兮反髙㟁於嵩岑萎禾竦而振<lb/>
<pb n="KR3k0003_WYG_002-25b"/>
穎兮偃木樹而為林隂陽交泰萬物方遒炎神送暑素<lb/>
靈迎秋四時逝而代謝大火忽其西流年冉冉其易頽<lb/>
時靡靡而難留<lb/>
文宋孝武帝祈晴文曰幽眀失序就隂則滯連雲霖淫<lb/>
注而不替潤既違時澤而非恵幸輟霖而吐景權停風<lb/>
而歛翳昭鑾輅於天郊光龍旂於田際耒耨得施黍稷<lb/>
獲藝增髙廪於嘉年登十千於兹嵗<lb/>
　　雷<lb/>
<pb n="KR3k0003_WYG_002-26a"/>
易曰鼓之以雷霆潤之以風雨又曰震為雷動萬物者<lb/>
莫疾於雷<lb/>
禮記曰仲春之月日夜分雷乃𤼵聲仲秋之月雷乃収<lb/>
聲<lb/>
大戴禮夏小正曰正月雉震鳴鴝鼓其翼也正月必雷<lb/>
雷不正聞唯雉聞<lb/>
毛詩曰殷其雷在南山之陽又曰虺虺其雷<lb/>
左傳曰藏氷以時則雷出不震棄氷不用則雷不𤼵而<lb/>
<pb n="KR3k0003_WYG_002-26b"/>
震<lb/>
尚書中候曰秦穆公出狩天震大雷下有火化為白雀<lb/>
銜丹書集公車<lb/>
史記曰髙祖母曰劉媪嘗息大澤之陂夢與神遇時雷<lb/>
電冥晦<lb/>
山海經曰翔次之山有鳥名橐䨽服其毛羽令人不畏<lb/>
雷也<lb/>
淮南子曰隂陽相薄感而為雷<lb/>
<pb n="KR3k0003_WYG_002-27a"/>
焦贛易林曰白日揚光雷車避藏雲雨不下各自正鄉<lb/>
物理論曰積風成雷<lb/>
易曰雷風相薄<lb/>
洪範五行傳曰夫雷人君象也入能除害出能興利<lb/>
河圖帝紀通曰雷天地之鼓也又曰黄帝以雷精起<lb/>
鶡冠子曰夫耳之主聰目之主眀一葉蔽目不見太山<lb/>
兩豆塞耳不聞雷霆<lb/>
論衡曰圖畫之工圖雷之状畾畾如連鼓形又圖一人<lb/>
<pb n="KR3k0003_WYG_002-27b"/>
若力士謂之雷公使之左手引連鼓右手推之<lb/>
晉陽秋曰王裒母性畏雷及母死每雷震輙就墓側唘<lb/>
曰裒在此裒在此<lb/>
盛𢎞之荆州記曰湖陽縣春秋蓼國樊重之邑也重母<lb/>
畏雷為石室避之悉以文石為階砌今猶存<lb/>
王韶孝子傳曰竺彌父生時畏雷每至天隂輒至墓伏<lb/>
墳悲哭有白兔在其左右<lb/>
華陽國志曰曹公從容謂先主曰天下英雄唯使君與<lb/>
<pb n="KR3k0003_WYG_002-28a"/>
操本初之徒不足數也先主方食失匕箸㑹雷大震先<lb/>
主曰聖人言迅雷風烈必變良有以也一震之威乃可<lb/>
致此公亦悔失言<lb/>
雷於天地為長子以其萬物為出入也雷二月出地百<lb/>
八十日雷出則萬物出八月入地百八十日雷入則萬<lb/>
物入入則除害出則興利人君之象也<lb/>
孟奥北征記曰凌雲臺東南角一百步有白石室名為<lb/>
避雷室<lb/>
<pb n="KR3k0003_WYG_002-28b"/>
續捜神記曰義興人姓周永和中出都日暮道邊有一<lb/>
新草小屋有一女出門望見周曰日已暮周求寄宿向<lb/>
一更中聞外有小兒喚阿香官喚汝推雷車女子乃辭<lb/>
去眀朝視宿處乃見一新冡<lb/>
爾雅曰疾雷謂之霆<lb/>
榖梁傳曰隂陽相薄感而為雷激而為霆<lb/>
五經通義曰震與霆皆霹靂也<lb/>
公羊傳曰雷疾而甚者為震震與霆皆謂霹靂也雷謂<lb/>
<pb n="KR3k0003_WYG_002-29a"/>
電之先<lb/>
易曰天地解而雷雨作雷雨作而萬物草木皆甲坼<lb/>
山海經曰飛魚如豚赤文無羽食之辟兵不畏雷也<lb/>
淮南子曰叢輕折軸衆呼成雷又曰庶女呌天而雷下<lb/>
擊景公臺損支體傷折海水大出<lb/>
漢書曰桓帝建和二年六月乙卯雷震憲陵寢屋是梁<lb/>
太后聼兄冀枉誅喬也<lb/>
蔡順母平生畏雷自亾後每有雷輒環冡泣曰順在此<lb/>
<pb n="KR3k0003_WYG_002-29b"/>
論衡曰雷霆迅疾擊折樹木壊敗屋室時犯殺人俗以<lb/>
為天取龍其犯殺人謂之有隂過<lb/>
雜兵書曰雷電霹靂破軍内若樹木屋舍急徙去吉也<lb/>
雷電風所從来不可逆而伐宜慎之<lb/>
論語䜟曰雷震百里聲相附近宋均注曰雷動百里故<lb/>
因以為言也雷聲謂諸侯之政教所至相附近也<lb/>
説文曰雷霆餘聲鈐鈐所以挺出萬物也<lb/>
詩晉傅𤣥雜言詩曰雷隠隠感妾心傾耳清聼非車音<lb/>
<pb n="KR3k0003_WYG_002-30a"/>
又曰童女掣電䇿童男挽雷車又驚雷歌曰驚雷奮兮<lb/>
震萬里威陵宇宙兮動四海六合不維兮誰能理<lb/>
晉李顒雷賦曰伊有陽之肇化兮陶萬殊於天壤結鬰<lb/>
蒸而成雷兮鼓訇稜之逸響若乃駭氣奔激震響交搏<lb/>
濆淪隠轔崩騰磊落来無轍迹去無阡陌君子恐懼而<lb/>
修省聖人因象以制作<lb/>
　　電<lb/>
毛詩曰燁燁震電<lb/>
<pb n="KR3k0003_WYG_002-30b"/>
易曰離為電又曰雷電噬嗑<lb/>
月令曰仲春始電<lb/>
晉書曰王戎視日不眩目爛爛若巖下電<lb/>
山海經曰列缺電名<lb/>
荘子曰隂氣伏於黄泉陽氣上通於天隂陽分爭故為<lb/>
電玉女投壺天為之笑則電<lb/>
河圖握拒起曰大電繞樞星炤郊野感符寳而生黄帝<lb/>
<hi>事具符命部</hi>
<pb n="KR3k0003_WYG_002-31a"/>
淮南子曰電以為鞭䇿<hi>雷激氣也</hi>
甘泉賦曰電倐閃於牆藩<lb/>
賦晉顧凱之雷電賦曰太極紛綸元氣澄練隂陽相薄<lb/>
為雷為電是以宣尼敬威忽變夫其聲無定響光不恒<lb/>
照砰訇輪轉儵閃羅曜若乃太隂下淪少陽初升蟄蟲<lb/>
将唘動靈先應殷殷徐振不激不憑林鍾統節溽暑烟<lb/>
煴星月不朗衣裳若焚爾乃清風前䬃蕩濁流塵豐隆<lb/>
破響列缺開雲當時倦容廓焉精新豈直驚安竦寐乃<lb/>
<pb n="KR3k0003_WYG_002-31b"/>
以暢精悟神天怒将凌赤電先發窺巖四照映流雙絶<lb/>
雷電赫以驚衡山海磕其崩裂<lb/>
　　霧<lb/>
爾雅曰地氣𤼵天不應曰霧霧謂之晦<lb/>
帝王世紀曰黄帝時天大霧三日帝遊洛川之上見大<lb/>
魚殺三牲以醮之天乃甚雨七日七夜魚流始得圖書<lb/>
黄帝𤣥女之宫戰法曰黄帝與蚩尤對力戰久不勝黄<lb/>
帝歸於泰山三日三夜天霧冥冥有一婦人人首鳥形<lb/>
<pb n="KR3k0003_WYG_002-32a"/>
黄帝稽首再拜伏不敢起婦人曰吾所謂𤣥女者子欲<lb/>
何問黄帝曰小子欲萬戰萬勝萬隠萬匿首當何從起<lb/>
曽子曰隂陽之氣亂則霧<lb/>
龍魚河圖曰山冬天霧十日已上不除者山崩之候也<lb/>
鏡圖曰古之王者行遊諸侯其所居國國必有三日浸<lb/>
變而為日中之霧<lb/>
陳留風俗傳曰雍丘縣有祠名曰夏后祠有神井能致<lb/>
霧<lb/>
<pb n="KR3k0003_WYG_002-32b"/>
漢武帝内傳曰東方朔乗雲飛去仰望大霧覆之不知<lb/>
所在<lb/>
東觀漢記曰馬援謂官属曰吾在浪泊西里間賊未<lb/>
滅之時下潦上霧毒氣薫蒸仰視烏鳶跕跕墮水中<lb/>
謝承後漢書曰河南張楷性好道術能作五里霧時闗<lb/>
西人裴優亦能作三里霧自以不如楷往從學之楷避<lb/>
不肯見<lb/>
英雄記曰曹公赤壁之役行至雲夢大澤中遇大霧迷<lb/>
<pb n="KR3k0003_WYG_002-33a"/>
失道<lb/>
魏略曰劉雄鳴每出行雲霧中識道不迷惑時人因謂<lb/>
能為雲霧<lb/>
望氣經曰六月三日有霧嵗熟<lb/>
博物志曰王肅張衡馬均昔俱冒霧行一人無恙一人<lb/>
病一人死問無恙者云我飲酒病者飽食死者空腹<lb/>
王隠晉書曰樂廣為尚書郎尚書令衛瓘見竒之命諸<lb/>
子造焉曰此人之水鏡每見令人瑩然若披雲霧覩青<lb/>
<pb n="KR3k0003_WYG_002-33b"/>
天<lb/>
神仙傳曰欒巴為尚書忽一旦天大霧對坐不相見失<lb/>
巴所在尋問之云其日還成都親故别時亦風雨晦冥<lb/>
袁山松宜都山川記曰郡西北有舟山天晴嶺忽有霧<lb/>
起廻轉如烟不過再朝雨必降<lb/>
詩梁孝元帝詠霧詩曰三晨生逺霧五里暗城闉從風<lb/>
疑細雨映日似遊塵乍若飛煙散時如佳氣新又詩曰<lb/>
曉霧晦階前垂珠帶葉邊五里浮長隰三晨暗逺天㫄<lb/>
<pb n="KR3k0003_WYG_002-34a"/>
通似佳氣却望若非烟疏簾還復宻斷棟更疑連還思<lb/>
逢樂廣能令雲霧褰<lb/>
梁伏挺行舟值早霧詩曰水霧雜山烟冥冥見曉天聼<lb/>
猨方忖岫聞瀨始知川漁人惑隩浦行舟迷泝沿日中<lb/>
氛靄盡空水共澄鮮<lb/>
周王褒詠霧應詔詩曰七條開早陌五里闇朝氛帶樓<lb/>
疑海氣含盖似浮雲方從河水上預奉綠圖文<lb/>
　　虹<lb/>
<pb n="KR3k0003_WYG_002-34b"/>
禮記月令曰季春之月虹始見孟冬之月虹藏不見<lb/>
釋名曰虹陽氣之動虹攻也純陽攻隂氣也又曰夫人<lb/>
隂陽不合婚姻錯亂淫風流行男女互相奔随之時此<lb/>
則氣盛故以其盛時合之也<lb/>
説文曰蜺屈虹青赤或白色隂氣也<lb/>
毛詩曰螮蝀在東莫之敢指一名挈貳<lb/>
河圖稽曜鈎曰鎮星散為虹蜺<lb/>
春秋運斗曰樞星散為虹蜺<lb/>
<pb n="KR3k0003_WYG_002-35a"/>
尚書考靈曜鄭𤣥注曰日㫄氣白者為虹<lb/>
荘子曰陽炙隂為虹<lb/>
黄帝占軍訣曰攻城有虹從外南方入飲城中者從虹<lb/>
攻之勝白虹繞城不匝從虹所在乃擊<lb/>
蔡邕月令章句曰虹螮蝀也隂陽交接之氣著於形色<lb/>
者也雄曰虹雌曰蜺蜺常依隂雲而晝見於日衝無雲<lb/>
不見大隂亦不見率以日西見於東方故詩云螮蝀在<lb/>
於東蜺常在於㫄四時常有之唯雄虹見藏有月<lb/>
<pb n="KR3k0003_WYG_002-35b"/>
戰國䇿曰唐睢謂秦王曰聶政刺韓傀白虹貫日<lb/>
列士傳曰荆軻為燕太子謀刺秦王白虹貫日<lb/>
異苑曰古者有夫妻荒年菜食而死俱化成青虹故俗<lb/>
呼美人虹<lb/>
又曰晉陵薛願義熙初有虹飲其釡澳噏響便竭願輦<lb/>
酒灌之隨投随涸便吐金滿器於是災弊日祛而豐富<lb/>
嵗臻<lb/>
楚辭天問曰白蜺嬰茀胡為此堂<hi>蜺雲之有色似龍茀白雲萎蛇者也</hi>又<lb/>
<pb n="KR3k0003_WYG_002-36a"/>
曰虹蜺紛其朝覆兮夕淫淫而霖雨<lb/>
賦梁江淹赤虹賦曰俄而赤蜺電出蚴虬神驤曖昧以<lb/>
變依稀不常非虛非實乍滅乍光赩赫山頂照燎水陽<lb/>
雖圖緯之有載曠世識之未逢既咨嗟而躑躅聊周流<lb/>
而從容餘形可覽殘色未去曜萎蕤而在草映青葱而<lb/>
結樹霞晃朗而下飛日通籠而上度<lb/>
詩董思恭詠虹詩曰春暮萍生早日落雨飛餘横彩分<lb/>
長漢倒色媚青渠梁前朝影出橋上晚光舒願逐旌旗<lb/>
<pb n="KR3k0003_WYG_002-36b"/>
轉飄飄侍直廬<lb/>
蘓味道詠虹詩曰紆餘帶星渚窈窕架天潯空因壮士<lb/>
見還共美人沉逸勢含良玉神光藻瑞金獨留長劒彩<lb/>
終負昔賢心<lb/>
　<lb/>
　<lb/>
　<lb/>
　藝文類聚卷二<lb/>
</p>
<p>
</p>
  </div>
</body>
</text>
</TEI>
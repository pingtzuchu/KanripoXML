<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷三十二</head>
    <p>
<pb n="KR3k0003_WYG_032-1a"/>
欽定四庫全書<lb/>
　藝文類聚卷三十二　　唐　歐陽詢　撰<lb/>
　人部十六<hi>閨情</hi>
　　閨情<lb/>
毛詩曰自伯之東首如飛蓬豈無膏沐誰適為容又<lb/>
曰角枕粲兮錦衾爛兮予美忘此誰與獨旦又曰我<lb/>
徂東山滔滔不歸我來自東零雨其濛鸛鳴于垤婦<lb/>
歎于室又曰采緑刺怨曠也幽王之時多怨曠者終<lb/>
<pb n="KR3k0003_WYG_032-1b"/>
朝采綠不盈一匊予髮曲局薄言歸沐終朝采藍不<lb/>
盈一襜五日為期六日不詹又曰静女其姝俟我於<lb/>
城隅愛而不見搔首踟蹰又曰燕爾新婚如兄如弟<lb/>
又曰未見君子憂心忡忡亦既見止亦既覯止我心<lb/>
則降又曰未見君子憂心惙惙亦既見止亦既覯止<lb/>
我心則悦<lb/>
左傳晉叔向曰昔賈大夫惡娶妻而美三年不言不笑<lb/>
御以如臯射雉獲之其妻始笑而言又晉文公謂季隗<lb/>
<pb n="KR3k0003_WYG_032-2a"/>
曰待我二十五年不來而後嫁季隗曰我二十五年矣<lb/>
又如是而嫁則就木焉<lb/>
說苑曰齊王起九重之臺募國中能畵者賜之錢有敬<lb/>
君居常飢寒其妻妙色敬君工畵臺貪賜畵臺去家日<lb/>
久思憶其妻畫像向之而笑傍人見以白王王召問之對<lb/>
曰有妻如此去家日乆心常念之竊畵其像以慰離心<lb/>
不悟上聞<lb/>
漢張敞為婦畵眉帝知問之敞曰閨房之内夫婦之私<lb/>
<pb n="KR3k0003_WYG_032-2b"/>
有過此者又李夫人得幸武帝而卒上憐憫焉圖畵其<lb/>
像於甘泉宮初李夫人病篤上自臨候之夫人蒙被謝<lb/>
曰妾乆寢病形貌毁壊不可以見帝上曰夫人病亦甚<lb/>
殆將不起一見我屬託兄弟豈不快哉夫人曰尊官在<lb/>
帝不在一見上復言欲必見之夫人遂轉面向壁歔欷<lb/>
上不悦而起夫人姉妹譲之曰獨不可一見上屬託兄<lb/>
弟耶夫人曰不見帝者乃欲深託兄弟也夫以色事人<lb/>
者色衰則愛㢮上所戀戀念我以平生容貌也今見我<lb/>
<pb n="KR3k0003_WYG_032-3a"/>
毁壊顔色非昔必且畏惡我尚肯思復録其兄弟哉<lb/>
風俗通曰有張伯偕仲偕兄弟形貌絶相類仲偕妻新<lb/>
粧竟忽見伯偕乃戲問曰今日粧飾好不伯偕應之曰<lb/>
我伯偕也妻乃趨避之須㬰又見伯偕猶以為仲偕告<lb/>
云向大錯誤伯偕曰我故伯偕也<lb/>
世說曰王渾妻鍾夫人每嘗卿渾渾曰詎可爾妻曰憐<lb/>
卿愛卿是以卿卿我不卿卿誰當卿卿又曰荀奉倩妻曹<lb/>
氏有艶色妻常病熱奉倩乃出中庭取冷還以身熨之<lb/>
<pb n="KR3k0003_WYG_032-3b"/>
妻亾人弔不哭而神傷無幾奉倩亦卒又曰孫楚妻亾<lb/>
至祥仍為詩以悼之王武子見其文曰未知文生於情<lb/>
情生於文見此使人増伉儷之重<lb/>
湘州記曰舜廵狩蒼梧而崩二妃不從思憶舜以淚染<lb/>
竹竹盡為斑<lb/>
詩古詩曰青青河畔草欝欝園中栁盈盈樓上女皎皎<lb/>
當牎牖峩峩紅粉粧纎纎出素手昔為娼家女今為蕩<lb/>
子婦蕩子行不歸空牀難獨守又曰上山採蘼蕪下山<lb/>
<pb n="KR3k0003_WYG_032-4a"/>
逢故夫長跪問故夫新人復何如新人雖云好未若故<lb/>
人姝顔色似相類手爪不相如新人從門入故人從閤<lb/>
去新人工織縑故人工織素織縑日一匹織素五丈餘<lb/>
持縑將比素新人不如故又曰蘭若生春陽渉冬猶盛<lb/>
滋願言追昔愛情款感四時美人在雲端天路隔無期<lb/>
後漢焦仲卿妻劉氏為姑所遣時人傷之作詩曰孔雀<lb/>
東南飛五里一徘徊十三能織綺十四學裁衣十五彈<lb/>
箜篌十六學誦詩十七嫁為婦心中常苦悲君既為府<lb/>
<pb n="KR3k0003_WYG_032-4b"/>
吏守節情不移雞鳴入機織夜夜不得息三日斷五疋<lb/>
大人故言遲非為織作遲君家婦難為妾有繡腰𥜗葳<lb/>
蕤金縷光紅羅複斗帳四角垂香嚢交文象牙簟宛轉<lb/>
素絲繩鄙賤雖可薄猶中迎故人<lb/>
魏陳王曹植詩曰攬衣出中閨逍遙歩兩楹閒房何寂<lb/>
寥緑草被堦庭空穴自生風百鳥翩南征春思安可忘<lb/>
憂戚與君并佳人在逺道妾身單且㷀歡會難再遇芝<lb/>
蘭不重榮人皆棄舊愛君豈若平生寄松為女蘿依水<lb/>
<pb n="KR3k0003_WYG_032-5a"/>
如浮萍齎身奉衿帶朝夕不墮傾儻終顧眄恩永副我<lb/>
中情又曰明月照髙樓流光正徘徊上有愁思婦悲歎<lb/>
有餘哀借問歎者誰云是宕子妻君行踰十年孤妾常<lb/>
獨棲君若清路塵妾若濁水泥浮沉各異勢會合何時<lb/>
諧願為西南風長逝入君懐君懐時不開妾心將何依<lb/>
又曰西北有織婦綺縞何繽紛明晨秉機杼日晏不成<lb/>
文太息終長夜悲嘯入青雲妾身守空房良人從行軍<lb/>
自期三年歸今已厯九春孤鳥繞樹翔噭噭鳴索羣願<lb/>
<pb n="KR3k0003_WYG_032-5b"/>
為南流景馳光見我君<lb/>
魏徐幹室思詩曰浮雲何洋洋願因通我辭一逝不可<lb/>
歸嘯歌久踟蹰人離皆復會我獨無反期自君之出矣<lb/>
明鏡暗不治思君如流水何有窮已時<lb/>
晉潘岳内顧詩曰静居懐所歡登城望四澤春草欝青<lb/>
青桑柘何奕奕芳林振丹榮淥水激素石初征氷未泮<lb/>
忽焉袗絺綌漫漫三千里迢迢逺行客馳情戀朱顔寸<lb/>
陰過盈尺夜愁極清晨朝悲終日夕山川自悠永願言<lb/>
<pb n="KR3k0003_WYG_032-6a"/>
良不獲别嶺訴歸期雲沉不可釋<lb/>
晉陸機為陸思逺婦作詩曰二合兆嘉偶女子禮有行<lb/>
潔已入徳門終逺母與兄如何躭時寵逰宦忘歸寜雖<lb/>
為三載婦顧景媿虚名歳暮饒悲風洞房凉且清拊枕<lb/>
循薄質非君誰見榮離君多悲心寤寐勞人情敢忘桃<lb/>
李陋側想瑶與瓊又擬青青河畔草詩曰靡靡江蘺草<lb/>
熠熠生河側皎皎彼姝女婀娜當軒織粲粲嬌容姿灼<lb/>
灼美顔色良人遊不歸偏棲獨隻翼空房來悲風中夜<lb/>
<pb n="KR3k0003_WYG_032-6b"/>
起歎息又擬蘭若生春陽詩曰嘉樹生朝陽凝想封其<lb/>
條執心守時信歳寒終不凋美人何其曠的的在雲霄<lb/>
晉張華情詩曰北方有佳人端坐鼓鳴琴終晨撫管絃<lb/>
日乆不成音憂來結不解我思存所欽又情詩曰君居<lb/>
北海陽妾在江南陰懸邈極修途山川阻且深承懽注<lb/>
隆愛結分投所欽䘖恩守篤義萬里託微心又詩曰逰<lb/>
目四野外逍遥獨延佇蘭蕙緣清渠繁華蔭綠渚佳人<lb/>
不在兹取之欲誰與巢居知寒風穴處知陰雨不曽逺<lb/>
<pb n="KR3k0003_WYG_032-7a"/>
别離安知慕儔侶<lb/>
宋孝武帝擬空思詩曰自君之出矣金翠闇無精思君<lb/>
如日月廻還晝夜生<lb/>
宋江夏王義恭擬詩曰自君之出矣笥錦廢不開思君<lb/>
如清風曉夜甞徘徊<lb/>
宋顔師伯擬詩曰自君之出矣芳帷低不舉思君如廻<lb/>
雪流亂無端緒<lb/>
齊王融秋胡詩曰日月共為照松筠俱以貞佩紛甘自<lb/>
<pb n="KR3k0003_WYG_032-7b"/>
逺結鏡待君明且協金蘭好方愉琴瑟情佳人忽千里<lb/>
空閨積思生<lb/>
梁簡文帝詠人棄妾詩曰昔時嬌玉歩含羞花燭邉豈<lb/>
言心愛斷銜啼私自憐但覺歡成怨非關醜易妍獨鵠<lb/>
罷中路孤鸞死鏡前又春宵詩曰花樹含春藂羅帳夜<lb/>
長空風聲随篠韻月色與池同綵牋徒自襞無信往雲<lb/>
中又曉思詩曰晨禽爭學囀朝花亂欲開罏煙入斗帳<lb/>
屏風隠鏡臺紅粧幾盡淚蕩子何當來又冬曉詩曰冬<lb/>
<pb n="KR3k0003_WYG_032-8a"/>
朝日照梁含怨下前牀帷褰竹葉帶鏡轉菱花光會是<lb/>
無人見何用早紅粧又秋閨夜思詩曰非關長信别詎<lb/>
是良人征九重忽不見萬恨滿心生夕門掩魚鑰宵牀<lb/>
悲畫屛廻月臨堦度吟蟲繞砌鳴初霜隕細葉秋風吹<lb/>
亂螢故粧猶累日新衣製未成欲知妾不寐城外搗砧<lb/>
聲又倡樓怨節詩曰朝日斜來照户春鳥争飛出林片<lb/>
光片影皆麗一聲一囀煎心上林紛紛花落淇水漠漠<lb/>
苔浮年馳節流易盡何為忍意含羞又春别詩曰别觀<lb/>
<pb n="KR3k0003_WYG_032-8b"/>
蒲萄帶實垂江南荳蔲生連枝無情無意又如此有心<lb/>
有恨徒别離又詩曰可憐淮水去來潮春隄楊栁覆河<lb/>
橋淚痕未燥詎終朝行聞玉佩已相要又詩曰桃紅李<lb/>
白若朝粧羞持憔悴比新芳不惜暫住君前死愁無西<lb/>
國更生香<lb/>
梁元帝寒閨詩曰烏鵲夜南飛良人行未歸池水浮明<lb/>
月寒風送搗衣願織廻文錦因君寄武威又閨怨詩曰<lb/>
蕩子從逰宦思妾守房櫳塵鏡朝朝掩寒牀夜夜空若<lb/>
<pb n="KR3k0003_WYG_032-9a"/>
非有懽悦何事久西東知人相望否淚盡夢啼中又代<lb/>
舊姬閨怨詩曰寜為萬里隔乍作死生離那堪眼前見<lb/>
故愛逐新移未展春花落遽被涼風吹怨黛舒還歛啼<lb/>
紅拭復垂誰能巧為賦黄金妾不貲又别詩曰昆明夜<lb/>
月光如練上林朝花色如霰花朝月夜動春心誰忍相<lb/>
思今不見又詩曰試看機上蛟龍錦還瞻庭裏合歡枝<lb/>
映日通風影珠幔飄花拂葉度金池不聞離人當重合<lb/>
唯悲合罷會成離又詩曰門前楊桞亂如絲直置佳人<lb/>
<pb n="KR3k0003_WYG_032-9b"/>
不自持適言新作裂紈詩誰悟今成織素辭又詩曰日<lb/>
暮徙倚渭橋西正見流月與雲齊若使月光無近逺應<lb/>
照離人今暝啼又詩曰别罷花枝不共攀别後書信不<lb/>
相關欲覔行人寄消息依常潮水暝應還又詩曰三月<lb/>
桃花合面脂五月新油好煎澤莫復臨時不寄人漫道<lb/>
江中無估客<lb/>
梁武陵王蕭紀夜夢詩曰昨夜夢君歸賤妾下鳴機極<lb/>
知意氣薄不著去時衣故言如夢裏頼得鴈書飛<lb/>
<pb n="KR3k0003_WYG_032-10a"/>
梁范雲擬古詩曰自君之出矣羅帳咽秋風思君如蔓<lb/>
草連延不可窮<lb/>
梁王僧孺為何遜舊姬擬上山采蘼蕪詩曰出户望蘭<lb/>
薫褰簾正逢君歛容裁一訪新人詎可聞新人含笑近<lb/>
故人含淚隠妾意在寒松君心逐朝槿又為姬人怨詩<lb/>
曰自知心裏恨還向影中羞廻持昔慊慊變作今悠悠<lb/>
還君與妾扇歸妾與君裘絃斷猶可續心去最難留又<lb/>
為人傷近而不見詩曰嬴女鳯皇樓漢姬柏梁殿詎勝<lb/>
<pb n="KR3k0003_WYG_032-10b"/>
仙將死音容猶可見獨我一心人同鄉不異縣異縣不<lb/>
成隔同鄉更脉脉脉脉如牛女幽幽寄一語又作寵姬<lb/>
詩曰及君髙堂還值妾妍粧罷曲房褰錦帳廻廊歩珠<lb/>
屣玉釵時可挂羅襦詎難解再顧連城易一眄千金買<lb/>
又詠姬人詩曰窈窕守容華但歌有情曲轉眄非無以<lb/>
斜眉幸相矚不減許飛瓊多勝劉璧玉何因送款款半<lb/>
飲杯中醁<lb/>
梁蕭子顯春别詩曰翻鸎度燕雙比翼楊栁千條共一<lb/>
<pb n="KR3k0003_WYG_032-11a"/>
色但看陌上擕手歸誰能對此空中憶又詩曰幽宮積<lb/>
草自芳菲黄鳥芳樹情相依争風竟日常聞響重花疊<lb/>
葉不通飛當知此時動妾思暫使罷袂拂君衣又詩曰<lb/>
銜悲攬涕别心知桃花李花任風吹本知人心不似樹<lb/>
何意人别似花離<lb/>
梁劉緩閨怨詩曰别後春池異荷盡欲生冰箱中翦刀<lb/>
冷臺上面脂凝纖腰轉無力寒衣怨不勝又秋閨詩曰<lb/>
樓上起秋風絶望秋閨中燭溜花行滿香然奩欲空徒<lb/>
<pb n="KR3k0003_WYG_032-11b"/>
交兩行淚俱浮粧上紅<lb/>
梁吳筠閨怨詩曰胡笳屢悽斷征蓬未肯還妾坐江之<lb/>
介君戍小長安相去三千里參差書信難四時無人見<lb/>
誰復重羅紈又閨怨詩曰春草可攬結妾心正斷絶綠<lb/>
鬂愁中改紅顔啼裏滅非獨淚如珠亦見珠成血願為<lb/>
飛鵠鏡翩翩照離别又古意詩曰賤妾思不堪採桑渭<lb/>
城南帶減連枝繡髮亂鳯皇簮花舞依長薄鵞飛愛淥<lb/>
潭無由報春信流涕向春蠶<lb/>
<pb n="KR3k0003_WYG_032-12a"/>
梁庾肩吾春宵詩曰征人别來久年芳復臨牖燭下夜<lb/>
縫衣春寒偏著手願及歸飛鴈因書向髙栁又冬曉詩<lb/>
曰鄰雞聲已傳愁人竟不眠月光侵曙後霜明落曉前<lb/>
縈鬟起照鏡誰忍挿花鈿<lb/>
梁劉孝綽春宵詩曰春宵猶自長春心非一傷月帶園<lb/>
樓影風飄花樹香誰能對雙燕暝暝守空牀又冬曉詩<lb/>
曰冬曉風正寒偏念客衣單臨粧罷鉛黛含淚剪綾紈<lb/>
寄語龍城下詎知書信難又古意詩曰燕趙多佳麗白<lb/>
<pb n="KR3k0003_WYG_032-12b"/>
日照紅粧蕩子十年别羅衣雙帶長春樓怨難守玉堦<lb/>
悲自傷對此歸飛燕銜泥繞曲房差池入綺幕上下傍<lb/>
雕梁故居猶可念故人安可忘徒然顧枕席誰與同衣<lb/>
裳空使蘭膏夜炯炯對繁霜<lb/>
梁何遜閨怨詩曰曉河沒高棟斜月半空庭牎中度落<lb/>
葉簾外隔飛螢含情下翠帳掩涕閉金屛昔期今未反<lb/>
春草寒復青思君無轉易何異北辰星又詠倡婦詩曰<lb/>
曖曖高樓暮華燭帳前明羅帷雀釵影寳瑟鳯雛聲夜<lb/>
<pb n="KR3k0003_WYG_032-13a"/>
花枝上發新月霧中生誰念當牎牖相望獨盈盈<lb/>
梁費昶長門怨詩曰向夕千悲起百恨何嗟及愁思且<lb/>
歸牀羅襦方掩泣綘樹揺風軟黄鳥弄聲急金屋貯嬌<lb/>
時不言君不入<lb/>
梁劉孝儀閨怨詩曰本無金屋寵長作玉堦悲一乖西<lb/>
北麗寜復城南期永巷愁無歇應門閉有時空勞織素<lb/>
巧徒為團扇詞匡牀終不共何由横自私<lb/>
梁劉孝威春宵詩曰花開人不歸節暖衣須變廻釵挂<lb/>
<pb n="KR3k0003_WYG_032-13b"/>
反鐶拭淚繩春線今夜月輪圓胡兵必應戰又冬曉詩<lb/>
曰妾家邉洛城慣識曉鍾聲鍾聲猶未盡漢使報應行<lb/>
天寒硯水凍心悲書不成<lb/>
梁劉孝先春宵詩曰夜樓明月弦露下百花鮮情多意<lb/>
不設啼罷未歸眠燉煌定若逺一信動經年又冬曉詩<lb/>
曰晨霞影翠帷思婦織霜絲經寒牽杼澁釧冷調梭遲<lb/>
乍廢倡樓粉貪赴逺人期<lb/>
梁王筠閨情詩曰月出宵將半星流曉未央空閨易成<lb/>
<pb n="KR3k0003_WYG_032-14a"/>
響虛室自生光嬌羞悦人夢猶言君在傍又向曉閨情<lb/>
詩曰北斗行欲沒東方稍已晞晨雞初下棲曉露上霑<lb/>
衣衾裯徒有設信誓果相違詎忍開朝鏡羞恨掩空扉<lb/>
又春逰詩曰叢蘭已飛蝶楊栁半藏鵶物色相煎蕩微<lb/>
歩出東家既同翡翠翼復如桃李花欲以千金笑廻君<lb/>
流水車<lb/>
梁陸罩詩曰自憐斷帶日偏恨分釵時留歩惜餘影含<lb/>
意結愁眉徒知今異昔空使怨成思欲以别離意獨向<lb/>
<pb n="KR3k0003_WYG_032-14b"/>
蘼蕪悲<lb/>
梁鮑泉寒閨詩曰行人消息斷空閨静復寒風急朝機<lb/>
燥鏡暗晚粧難從來腰自小衣帶就中寛<lb/>
梁鄧鏗閨怨詩曰暫别猶添恨何忍别經時藂桂頻銷<lb/>
葉庭樹幾攀枝君言妾貌改妾畏君心移終須一相見<lb/>
併得兩心知又月夜閨中詩曰閨中日已暮樓上月初<lb/>
華樹陰緣砌上牎影向牀斜開屏為宻書卷帳照垂花<lb/>
誰能當此夕獨處類倡家<lb/>
<pb n="KR3k0003_WYG_032-15a"/>
梁蕭子暉春宵詩曰夜夜妾偏栖百花含露低蟲聲繞<lb/>
春岸月色思空閨倩語長安驛辛苦寄遼西又冬曉詩<lb/>
曰歩欄光欲通曙鳥向西東燭滅傳餘氣帷香開曉風<lb/>
繁花無處盡還銷寒鏡中<lb/>
梁劉邈秋閨詩曰螢飛倚牕外妾思霍將軍燈前量獸<lb/>
錦簷下織花紋墜露如輕雨長河似薄雲秋還百種事<lb/>
衣成不暇熏<lb/>
梁蕭子雲春思詩曰春風蕩羅帳餘花落鏡奩池荷正<lb/>
<pb n="KR3k0003_WYG_032-15b"/>
卷葉庭栁復垂簷竹柏君自改團扇妾方嫌詎能憐故<lb/>
素終為泣新縑<lb/>
梁何思澄古意詩曰故交不可忘猶如蘭桂芳新知雖<lb/>
可悦不異茱茰香妾有鳯皇曲非無陌上桑薦君君不<lb/>
御抱瑟自悲涼<lb/>
梁朱越賦得蕩子行未歸詩曰坐樓愁出望息意不思<lb/>
春無奈園中栁寒時已報人捉梳羞理鬢挑朱懶向唇<lb/>
何當上路晚風吹還騎塵<lb/>
<pb n="KR3k0003_WYG_032-16a"/>
陳陰鏗南征閨怨詩曰湘水舊言深征客理難尋獨愁<lb/>
無處道長宵不自禁逢人憎解佩從來懶聽音唯當有<lb/>
夜鵲南飛似妾心又秋閨怨詩曰獨眠雖已慣秋來只<lb/>
自愁火籠恒暖脚行障鎮牀頭眉含黛俱歛啼將粉共<lb/>
流誰能無限别唯守一空樓<lb/>
陳李爽山家閨怨詩曰山中多早梅荆扉達曙開竹巾<lb/>
君自折荷衣誰為裁行雲無處所人住在陽臺<lb/>
陳張正見山家閨怨詩曰王孫春好逰雲鬢不勝愁離<lb/>
<pb n="KR3k0003_WYG_032-16b"/>
鴻暫罷曲别路已經秋山中桂花晚勿為俗人留又賦<lb/>
得佳期竟不歸詩曰良人萬里向河源倡婦三秋思栁<lb/>
園路逺寄詩空織錦宵長夢反欲驚魂飛蛾屢繞帷前<lb/>
燭衰草還侵階上玉衘啼拂鏡不成粧促柱繁絃還亂<lb/>
曲時忿年移竟不歸偏憎信急夜縫衣流螢映月明空<lb/>
帳疎葉從風入斷機自對孤鸞向影絶終無一鴈帶書<lb/>
飛<lb/>
陳徐湛賦得班去趙姬升詩曰班姬與飛燕俱侍漢王<lb/>
<pb n="KR3k0003_WYG_032-17a"/>
宮不意恩情歇偏將衰草同香飛金輦外苔上玉階中<lb/>
今日悲團扇非是為秋風<lb/>
陳江總賦得空閨怨詩曰蕩妻怨獨守盧姬傷獨居瑟<lb/>
上調絃落機中織素餘自羞淚無燥翻覺夢成虚復嗟<lb/>
長信閤寂寂往來疎又為姬人怨服散詩曰天寒海水<lb/>
慣相知空牀明月不相宜庭中芳桂憔悴葉井上疎桐<lb/>
零落枝寒燈作花羞夜短霜鴈多情恒結伴非為隴水<lb/>
望秦川直置思君腸自斷薄命夫壻好神仙逆愁高飛<lb/>
<pb n="KR3k0003_WYG_032-17b"/>
向紫煙金丹欲成猶百鍊玉酒新熟幾千年妾家邯鄲<lb/>
好輕薄特忿仙童一丸藥自悲行處綠苔生何悟啼多<lb/>
紅粉落莫輕小婦狎春風羅襪也得歩河宮雲車欲駕<lb/>
應相待羽衣未去幸須同不學蕭史還樓上會逐姮娥<lb/>
戲月中又閨怨詩曰寂寂青樓大道邉紛紛白雪綺窓<lb/>
前池上鴛鴦不獨宿帳中蘇合還空然屏風有意障明<lb/>
月鐙火無情照獨眠遼西水凍春應少薊北鴻來路幾<lb/>
千願君關山及早度念妾桃李片時妍又詩曰蜘蛛作<lb/>
<pb n="KR3k0003_WYG_032-18a"/>
絲滿帳中芳草結葉當行路紅臉脉脉一生啼黄鳥飛<lb/>
飛有時度故人雖故昔經新新人雖新復應故<lb/>
賦梁元帝蕩婦秋思賦曰蕩子之别十年倡婦之居自<lb/>
憐登樓一望唯見逺樹含煙平原如此不知道路幾千<lb/>
天與水兮相逼山與雲兮共色山則蒼蒼入漢水則涓<lb/>
涓不測誰復堪見鳥飛悲鳴隻翼秋何月而不清月何<lb/>
秋而不明况乃倡樓蕩婦對此傷情於時露萎庭蕙霜<lb/>
封堦砌坐視帶長轉看腰細重以秋水文波秋雲似羅<lb/>
<pb n="KR3k0003_WYG_032-18b"/>
日黯黯而將暮風騷騷而渡河妾怨廻文之錦君思出<lb/>
塞之歌相思相望路逺如何鬂飄蓬而漸亂心懐愁而<lb/>
轉歎愁縈翠眉歛啼多紅粉漫已矣哉秋風起兮秋葉<lb/>
飛春花落兮春日暉春日遲遲猶可至客子行行終不<lb/>
歸<lb/>
梁江淹倡婦自悲賦曰日自趙東來舞漢宮瑤席金陳<lb/>
桂枝嬌春素壁翠樓明月徒秋歌聲忽散倡人復愁君<lb/>
王更衣露色未晞侍青鑾以雲徙夹丹輦以霞飛願南<lb/>
<pb n="KR3k0003_WYG_032-19a"/>
山之無隟指夀陵以同歸俄而綠衣坐奮白華卧進屑<lb/>
骨不憐抵金誰恡九重以閉高門自蕪青苔積兮銀閤<lb/>
澁網羅生兮玉梯虚度九冬而廓處經十秋而分居傷<lb/>
營魄之已盡畏松柏之無餘去柏梁以掩袂出桂柱而<lb/>
歛眉視朱殿以再暮撫巔華而一疑<lb/>
周庾信蕩子賦曰蕩子辛苦逐征行直守長城千里城<lb/>
隴水恒氷合關山唯明月况復空牀起怨倡婦生離紗<lb/>
牕獨掩羅帳長垂新筝不弄長笛羞吹常年桂苑昔日<lb/>
<pb n="KR3k0003_WYG_032-19b"/>
蘭閨羅敷總髮弄玉初笄新歌子夜舊舞前溪别後關<lb/>
情無復情奩前明鏡不須明合歡無信寄廻紋織未<lb/>
成逰塵滿牀不用拂細草横階隨意生前日漢使著章<lb/>
臺聞道夫壻定應廻手巾還欲燥愁眉即剰開逆想行<lb/>
人至迎前含笑來<lb/>
書後漢秦嘉與妻書曰不能養志當給郡使随俗順時<lb/>
僶俛當去知所苦故爾未有瘳損想念悒悒勞心無已<lb/>
當渉逺路趨走風塵非志所慕慘慘少樂又計往還將<lb/>
<pb n="KR3k0003_WYG_032-20a"/>
彌時節念發同怨意有遲遲欲暫相見有所屬託今遣<lb/>
車往想必自力<lb/>
秦嘉妻徐淑荅書曰知屈珪璋應奉臧使筞名王府觀<lb/>
國之光雖失髙素皓然之業亦是仲尼執鞭之操也自<lb/>
初承問心願東還迫疾惟宜抱歎而已日月已盡行有<lb/>
伴例想嚴裝已辦發邁在近誰謂宋逺企予望之室邇<lb/>
人遐我勞如何深谷逶迤而君是渉髙山巖巖而君是<lb/>
越斯亦難矣長路悠悠而君是踐氷霜慘烈而君是履<lb/>
<pb n="KR3k0003_WYG_032-20b"/>
身非形影何得動而輒俱體非比目何得同而不離於<lb/>
是詠萱草之喻以消兩家之恩割今者之恨以待將來<lb/>
之歡今適樂土優游京邑觀王都之壯麗察天下之珍<lb/>
妙得無目玩意移往而不能出耶<lb/>
嘉重報妻書曰車還空反甚失所望兼敘逺别恨恨之<lb/>
情顧有悵然間得此鏡既明且好形觀文彩世所希有<lb/>
意甚愛之故以相與并寳釵一雙好香四種素琴一張<lb/>
常所自彈也明鏡可以鑒形寳釵可以耀首芳香可以<lb/>
<pb n="KR3k0003_WYG_032-21a"/>
馥身素琴可以娱耳<lb/>
妻又報嘉書曰既恵音令兼賜諸物厚顧慇懃出於非<lb/>
望鏡有文彩之麗釵有殊異之觀芳香既珍素琴益好<lb/>
惠異物於鄙陋割所珍以相賜非豐恩之厚孰肯若斯<lb/>
覽鏡執釵情想髣髴操琴詠詩思心成結勅以芳香馥<lb/>
身喻以明鏡鑒形此言過矣未獲我心也昔詩人有飛<lb/>
蓬之感班媫妤有誰榮之歎素琴之作當須君歸明鏡<lb/>
之鑒當待君還未奉光儀則寳釵不列也未侍帷帳則<lb/>
<pb n="KR3k0003_WYG_032-21b"/>
芳香不發也<lb/>
梁何遜為衡山侯與婦書曰昔人邀逰洛汭會遇陽臺<lb/>
神仙髣髴有如今别離帳前微笑渉想猶存而幄裏餘<lb/>
香從風且歇掩屏為疾引領成勞鏡想分鸞琴悲别鶴<lb/>
心如膏火獨夜自煎思等流波終朝不息始知萋萋萱<lb/>
草忘憂之言不實團團輕扇合歡之用為虚路邇人遐<lb/>
音塵寂絶一日三秋不足為喻聊陳往翰寜寫款懐遲<lb/>
枉瓊瑶慰其杼軸<lb/>
<pb n="KR3k0003_WYG_032-22a"/>
周庾信為上黄侯世子與婦書曰昔仙人道引尚刻三<lb/>
秋神女將梳猶期九日未有龍飛劒匣鶴别琴臺莫不<lb/>
銜怨而心悲聞猿而下淚人非新市何處尋家别異邯<lb/>
鄲那應知路想鏡中看影當不含啼欄外將花居然俱<lb/>
笑分杯帳裏却扇牀前故是不思何時能憶當學海神<lb/>
逐潮風而來往勿如織女待填河而相見<lb/>
陳伏知道為王寛與婦義安主書曰昔魚嶺逢車芝田<lb/>
息駕雖見妖婬終成揮忽遂使家勝陽臺為歡非夢人<lb/>
<pb n="KR3k0003_WYG_032-22b"/>
慙蕭史相偶成仙輕扇初開欣看笑靨長眉始畫愁對<lb/>
離粧猶聞徙佩顧長廊之未盡尚分行幰兾逈陌之難<lb/>
廻廣攝金屏莫令愁擁恒開錦幔速望人歸鏡臺新去<lb/>
應餘落粉燻罏未徙定有餘煙淚滴芳衾錦花長濕愁<lb/>
随玉軫琴鶴恒驚已覺錦水丹鱗素書稀逺玉山青鳥<lb/>
仙使難通綵筆試操香牋遂滿行雲可託夢想還勞九<lb/>
重千日詎想倡家單枕一宵便如蕩子當令照影雙來<lb/>
一鸞羞鏡勿使窺窓獨坐姮娥笑人<lb/>
<pb n="KR3k0003_WYG_032-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_032-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷三十二<lb/>
</p>
<p>
</p>
  </div>
</body>
</text>
</TEI>
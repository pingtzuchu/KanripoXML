<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷十五</head>
    <p>
<pb n="KR3k0003_WYG_015-1a"/>
欽定四庫全書<lb/>
　藝文類聚卷十五　　　　唐　歐陽詢　撰<lb/>
　后妃部<lb/>
　　后妃<lb/>
白虎通曰天子之配謂之后后者何也明海内之小君<lb/>
也<lb/>
禮記曰古者天子立后六宫三夫人九嬪二十七世婦<lb/>
八十一御妻以聽天下之内治以明章婦道故天下内<lb/>
<pb n="KR3k0003_WYG_015-1b"/>
和而家理婦順不修隂事不得謫見於天月為之食月<lb/>
食則后素服而修六宫之職蕩天下之隂事又曰舜𦵏<lb/>
蒼梧盖三妃未之從也<hi>舜納三妃生九子娥皇無子女英生商均益比生二女宵明燭</hi>
<hi>光舜不告而娶不立正妃故維納三妃焉</hi>
周官曰仲春詔后帥内外命婦始蠶於北郊以為祭服<lb/>
上春詔王后帥六宫之人生種而獻之於王<lb/>
詩序曰闗雎后妃之德也風之始也所以風天下而正<lb/>
夫婦也又曰葛覃后妃之本也后妃在父母家則志在<lb/>
<pb n="KR3k0003_WYG_015-2a"/>
於女功之事躬儉莭用服澣濯之衣尊敬師傅則可以<lb/>
歸安父母化天下以婦道也又曰卷耳后妃之志也又<lb/>
當輔佐君子求賢審官知臣下之勤勞内有進賢之志<lb/>
而無險詖私謁之心朝夕思念至於憂勤者也又曰樛<lb/>
木后妃逮下也言能逮下而無嫉妬之心焉<hi>木下曲曰樛木枝下</hi>
<hi>垂故葛藟得而蔓之喻后妃能下逮衆妾使得其序衆妾上附事之也</hi>又曰螽斯后妃子<lb/>
孫衆多也言螽斯不妬忌則子孫衆多也<hi>凡物有隂陽慾者無不妬</hi>
<hi>忌惟螽斯不妬各得天氣而生子</hi>又曰兎罝后妃之化也闗雎之化行<lb/>
<pb n="KR3k0003_WYG_015-2b"/>
則莫不好徳賢人衆多也又曰芣苡后妃之美也天下<lb/>
和平則婦人樂有子矣<lb/>
尚書曰釐降二女於媯汭嬪於虞<hi>嬪嫁也</hi>
尚書大傳曰古者后夫人将侍君前息燭至于房中釋<lb/>
朝服襲燕服然後入御于君鷄鳴太師奏鷄鳴于陛夫<lb/>
人鳴佩玉于房中告去也然後應門擊柝告闢也<lb/>
史記曰自古受命帝王及繼體守文之君非獨内徳茂<lb/>
也盖亦有外戚助焉故易基乾坤詩首闗雎書叙釐降<lb/>
<pb n="KR3k0003_WYG_015-3a"/>
春秋譏不親迎夫妻之際人道之大倫也<lb/>
漢書曰漢興因秦之稱號帝母皇太后祖母稱太皇<lb/>
太后正適稱皇后妾稱夫人又有羙人良人八子七<lb/>
子之號至武帝制婕妤娙娥容華充容各有爵位而元<lb/>
帝加昭儀之號凡十四等又曰黄帝妃方雷氏生𤣥囂<lb/>
為青陽妃累祖生昌意妃彤魚氏生夷鼓妃嫫母生蒼<lb/>
林<lb/>
應劭漢官儀曰皇后稱椒房取其實蔓延盈升以椒塗<lb/>
<pb n="KR3k0003_WYG_015-3b"/>
室取温煖祛惡氣也猶天子朱泥殿上曰丹墀<lb/>
漢舊儀曰皇后婕妤乗輦餘皆以茵四人輿以行皇后<lb/>
玉璽文與帝同皇后春桑皆衣青手採桑以繅三盆蠒<lb/>
示羣妃妾從春桑生而皇后親桑於苑中蠶室飬蠶于<lb/>
箔以上羣臣妾從桑還獻蠒於館又曰皇帝賜后黄金<lb/>
萬斤又曰皇后食三十縣曰湯沐邑<lb/>
五經要義曰古者后夫人必有女史彤管之法后妃羣<lb/>
妾以禮御于君所女史書其環以進退之生子月辰則<lb/>
<pb n="KR3k0003_WYG_015-4a"/>
以金環退之當御者著于左手既御著于右手左手陽<lb/>
也以當就男故著左手右手陰也御而復故<lb/>
世本曰帝嚳卜其四妃之子皆有天下元妃有邰氏之<lb/>
女曰姜嫄生后稷次妃有娀氏之女曰簡狄生契次妃<lb/>
陳酆氏慶都生帝堯次妃娵訾氏生帝摯<lb/>
論語武王曰予有亂臣十人孔子曰才難不其然乎有<lb/>
婦人焉九人而已婦人文母也<lb/>
列女傳曰黄帝妃嫫母於四妃之班居下貌甚醜而最<lb/>
<pb n="KR3k0003_WYG_015-4b"/>
賢心每自退又曰啓母塗山之女者夏禹之妃塗山女<lb/>
也曰女嬌禹取四日而去治水啓既生呱呱而泣禹三<lb/>
過其門不入子之塗山獨明教訓啓化其徳卒致令名<lb/>
禹為天子啓嗣而立能繼禹之道又曰湯妃有莘之女<lb/>
也徳髙而名訓正後宮嬪御有序伊尹為之媵臣佐湯<lb/>
致王又曰太姜者太王之妃有台氏之女也賢而有色<lb/>
生太伯仲雍季歴化導三子皆成賢徳太王有事必諮<lb/>
謀焉詩曰爰及姜女聿來胥宇此之謂也又曰太任者<lb/>
<pb n="KR3k0003_WYG_015-5a"/>
王季之妃摯任之女也端一誠莊唯徳之行及其有娠<lb/>
也目不視惡色耳不聽惡聲口不出傲言溲于豕牢而<lb/>
生文王文王生而明聖太任教以一而知其卒為周宗<lb/>
君子謂太任為能胎教又曰太姒者文王之妃莘姒之<lb/>
女也號曰文母亦思媚太姜太任旦夕勤勞以盡婦道<lb/>
文王治外文母治内生十子太姒教誨十子自少及長<lb/>
常以正道押持之卒成武王周公之德<lb/>
帝王世紀曰武王妃太公之女曰邑姜修教于内生太<lb/>
<pb n="KR3k0003_WYG_015-5b"/>
子誦<lb/>
𤨏語曰周宣王夜卧而晏起后夫人不出於房姜后既<lb/>
出乃脫簮珥待罪於永巷使其傅母通言於宣王曰妾<lb/>
之滛心見矣至使君王失禮而晏起以見君王之樂色<lb/>
而忘徳也亂之興從婢子起敢請罪王曰寡人不徳寔<lb/>
自生過非夫人之罪也遂復姜后而勤於政事早朝晏<lb/>
退卒成中興之名<lb/>
續漢書曰明徳皇后馬氏伏波將軍馬援之女也后年<lb/>
<pb n="KR3k0003_WYG_015-6a"/>
七嵗幹治家事勑制僮御出入計校一以貫之年十三<lb/>
以選入太子宮接待同列而承至尊先人後已發於至<lb/>
誠由是見寵是時後宮未有任育者常言繼嗣當以時<lb/>
立薦達左右惟恐不及身衣大帛御者秃帛不緣諸王<lb/>
親家朝請望見后裙極麄疎以為綺就視乃笑后曰此<lb/>
繒染色好故用之耳老人知者無不歎息性不喜出入<lb/>
遊觀又不好音樂上時幸苑囿離宮以故希從誦易經<lb/>
習詩論春秋略記大義后志在克己輔上不以私家干<lb/>
<pb n="KR3k0003_WYG_015-6b"/>
朝庭兄為虎賁中郎將兩弟黄門郎訖永平世不遷<lb/>
詩晉成公綏詩曰天地不獨立造化由陰陽乾坤垂覆<lb/>
載日月耀重光治國先家道立教起閨房二妃濟有虞<lb/>
三母隆周王塗山興大禹有莘佐成湯齊晉霸諸侯皆<lb/>
賴姬與姜關睢思賢妃此言安可忘又曰殷湯令妃有<lb/>
莘之女仁教内修度義以處清謐後宮九嬪有序尹為<lb/>
媵臣遂作元輔<lb/>
頌又賢明頌曰於鑠姜后光配周宣非義不動非禮不<lb/>
<pb n="KR3k0003_WYG_015-7a"/>
言晏起早朝永巷告愆王用勤政萬國以䖍<lb/>
晉劉柔妻王氏姜嫄頌曰英英姜嫄寔徳之純肇承靈<lb/>
瑞武敏是遵誕育岐嶷毗賛皇綸播殖之訓萬葉攸循<lb/>
又啓母塗山頌曰塗山靜居𤣥朗悟㡬大禹至公過門<lb/>
不歸明此道訓孩𦙍是綏仁哲以成永繋天暉<lb/>
魏韋誕皇后親蠶頌曰于時明庶扇物鳥帑昏正躬耕<lb/>
帝藉邁徳班令嘉柔桑之肇敷思郊廟之至敬命皇后<lb/>
以親蠶俾躬桑于外坰考時日於巫咸認大卜以獻禎<lb/>
<pb n="KR3k0003_WYG_015-7b"/>
御坤徳之大輅翳翠葆以揚旌爾乃皇英參乘塗山奉<lb/>
輿總姜任於後陳載樊衛於貳車千乘隱其雷動萬騎<lb/>
粲以星敷啓前路於三官命蚩尤而清衢遊青虬於左<lb/>
角歩素螭於右隅登崇壇而正位覿休氣於朝陽歩雕<lb/>
輦而下降手柔條於公桑嬪妾肅以莅事職蠶植而承<lb/>
筐供副禕之六服昭孝敬於蒸甞盛華禮於中宇神化<lb/>
馳於八方乃延羣妾宴賜于前降至貴以逮下布愷悌<lb/>
之渥恩禮儀備序巾車廻轅班中黄之禁財散束帛之<lb/>
<pb n="KR3k0003_WYG_015-8a"/>
戔戔神澤霈以雨施洪惠播於膴原同碩慶於生民發<lb/>
三靈之永歡苞繁祜於萬國卷福釐以言旋美休祚於<lb/>
億載豈百世之曽𤣥<lb/>
晉左九嬪武帝納皇后頌曰峩峩華山峻極太清巨靈<lb/>
導流河瀆是經惟瀆之神惟岳之靈鍾于揚族載育盛<lb/>
明我后穆穆應期挺生含聰體喆岐嶷夙成如蘭之茂<lb/>
如玉之瑩越在㓜冲休有令名飛聲八極翕習紫庭超<lb/>
任邈姒比徳皇英京室是嘉備禮致聘令月吉辰百僚<lb/>
<pb n="KR3k0003_WYG_015-8b"/>
奉迎登位太㣲明徳日盛羣黎欣載函夏同慶翼翼聖<lb/>
皇睿哲孔純愍兹狂戾闡惠播仁蠲釁滌穢與時維新<lb/>
霈然洪赦恩詔遐震后之踐祚囹圄虛陳萬國齊歡六<lb/>
合同欣坤神抃舞天人載恱興瑞降祥表精日月和氣<lb/>
烟煴三光朗烈既獲嘉時尋播甘雪𤣥雲掩靄靈液霏<lb/>
霏既儲既積待陽而晞長享豐年福祿永綏<lb/>
賛魏曹植姜嫄簡狄賛曰嚳有四妃子皆為王帝摯早<lb/>
崩堯承天綱𤣥鳥大跡殷周美祥稷契既生功顯虞唐<lb/>
<pb n="KR3k0003_WYG_015-9a"/>
又禹妻賛曰禹娶塗山土功是急聞啓之生過門不入<lb/>
女嬌達義明勲是執成長聖嗣天祿以襲<lb/>
晉傅𤣥班婕妤畵賛曰斌斌婕妤履正修文進辭同輦<lb/>
以禮匡君納侍顯徳讜對解紛退身避害志邈浮雲又<lb/>
明徳馬皇后賛曰明徳馬后執貞履素光崇六行動遵<lb/>
禮度作后作母帝諮厥謀國賴内訓家應顯祚<lb/>
晉左九嬪虞舜二妃賛曰妙矣二妃體靈應符奉嬪于<lb/>
媯光有此虞沅湘示教靈徳永敷又周宣王姜后賛曰<lb/>
<pb n="KR3k0003_WYG_015-9b"/>
昭昭宣王克復前制亹亹姜后乃激乃厲執心至公以<lb/>
恢明世又納楊后賛曰清和協極二儀降靈啓兹楊族<lb/>
仁哲誕生徽音内發有馥其馨𤣥符表運作合聖明文<lb/>
定厥祥考卜惟貞良辰納幣三光明清元公執摯嘉禮<lb/>
告成卿士庻僚爛其充庭赫赫華宗奕世載榮謙光其<lb/>
尊在滿戒盈受兹介福垂祚億齡<lb/>
晉庾闡二妃像賛曰二妃𤣥達含靈體妙協徳坤元配<lb/>
虞齊耀明兩既麗重光作照有邈其徽神風遐劭<lb/>
<pb n="KR3k0003_WYG_015-10a"/>
箴後漢皇甫規女師箴曰觀象制教肇經乾坤家有王<lb/>
義室有嚴君各有定位陰陽是分昔在軒轅陶化正刑<lb/>
刑于壼闈以臨百宮煌煌后妃女紞是閑穆穆夫人爰<lb/>
採潔蘩師禮莫違而神罔時怨闗睢首化萬國承流實<lb/>
有淑女允作好逑唐媛興媯文武盛周徳音不回𢎞濟<lb/>
大繇咨爾庻妃鑾路斯邁戰戰競競厲省鞶帶漸進不<lb/>
形變起無外行難著而易䘮事易失而難退動若順流<lb/>
應如發機奉上惟敬撫下唯慈怨豈在明患生不思<lb/>
<pb n="KR3k0003_WYG_015-10b"/>
後漢傅幹皇后箴曰煌煌四星著天垂曜赫赫后妃是<lb/>
則是效舜納二女對揚茂教正位于内頑囂輟恭辛亂<lb/>
妲己共則情恱牝雞亂晨殷祀用絶孝成寛柔縱弛紀<lb/>
綱王擅朝權趙專椒房巨猾是緣竊弄神噐故禍不出<lb/>
所憎常出所愛是以在晉明后日新其化匪唯訓外亦<lb/>
訓于内<lb/>
晉張華女史箴曰茫茫造化兩儀始分散氣流形既陶<lb/>
既甄在帝庖羲肇經天人爰始夫婦以及君臣家道以<lb/>
<pb n="KR3k0003_WYG_015-11a"/>
正而王猷有倫婦徳尚柔含章貞一婉娩淑慎正位居<lb/>
室樊姬感莊不食鮮禽衛女矯相耳忌和音志厲義髙<lb/>
而二主易心𤣥熊攀檻馮媛趨進夫豈無畏知死不恡<lb/>
班女有辭割歡同輦夫豈無懐防㣲慮逺人咸知飾其<lb/>
容莫知飾其性性之不飾或愆禮正出其言善千里應<lb/>
之茍違斯義同衾以疑懽不可以瀆寵不可以專專實<lb/>
生慢愛極則遷致盈必損理有固然<lb/>
晉裴頠女史箴曰膏不厭鮮水不厭清玉不厭潔蘭不<lb/>
<pb n="KR3k0003_WYG_015-11b"/>
厭馨爾形信直影亦不曲爾聲信清響亦不濁綠衣雖<lb/>
多無貴於色邪徑雖利無尚於直春華雖美期於秋實<lb/>
氷璧雖澤期於見日浴者振衣沐者彈冠人知正服莫<lb/>
知行端服美動目行美動神天道祐順常與吉人<lb/>
誄漢揚雄皇后誄曰沙麓之靈太陰之精天生聖姿豫<lb/>
有祥禎作合於漢配元生成孝順皇姑聖敬齊莊内則<lb/>
純備後烈丕光肇初配元天命是將志在黎元是勞是<lb/>
勤寅賔出日東秩暘谷鳴鳩拂羽勝降桑木蠶于蠒館<lb/>
<pb n="KR3k0003_WYG_015-12a"/>
躬執筐曲帥道羣妾咸修蠶族分繭理絲女工是勑遐<lb/>
邇䝉祉中外禔福自京逮海靡不仰徳去此昭昭就彼<lb/>
冥冥忽兮不見超兮西征既作下宮不復故庭<lb/>
後漢崔瑗竇貴人誄曰若夫貴人天地之所留神造化<lb/>
之所慇懃華光曜乎日月才志出乎浮雲然猶退譲未<lb/>
嘗專寵樂慶雲之普覆悼時雨之不廣憂國念主不敢<lb/>
怠遑嗚呼哀哉惟以永傷重曰積善之家福慶長修身<lb/>
以壽道之常聖人之言義不虚修身獲報效莫疏令問<lb/>
<pb n="KR3k0003_WYG_015-12b"/>
不忘身猶存貴人雖沒遺徳尊著于金石垂後昆<lb/>
魏曹植卞太后誄曰率土噴薄三光改度陵頽谷湧五<lb/>
行互錯皇室蕭條羽檄四布百姓歔欷嬰兒號慕若䘮<lb/>
考妣天下縞素聖者知命殉道寳名義之攸在亦棄厥<lb/>
生敢揚后徳表之旐旌光垂罔極以慰我情乃作誄曰<lb/>
我皇之生坤靈是輔作合于魏亦光聖武篤生帝文紹<lb/>
虞之緒龍飛紫宸奄有九土詳惟聖善岐嶷秀出徳配<lb/>
姜嫄不沗先哲𤣥覽萬機兼才備藝汎納容衆含垢藏<lb/>
<pb n="KR3k0003_WYG_015-13a"/>
疾仰奉諸姑降接儔列陰處陽潜外明内察及踐大位<lb/>
母養萬國温温其仁不替明徳悼彼邉氓未遑宴息恒<lb/>
勞庻事兢兢翼翼親桑蠶館為天下式樊姬霸楚書載<lb/>
其庸武王有亂孔歎其功我后齊聖克暢丹聰不出房<lb/>
闥心照萬邦年踰耳順乾乾匪倦珠玉不玩躬御綈練<lb/>
日昃忘饑臨樂勿讌去奢即儉曠世作顯慎終如始蹈<lb/>
和履貞㳟事神祗昭奉百靈跼天蹐地祗畏神明敬㣲<lb/>
慎獨執禮幽冥䖍肅宗廟蠲薦三牲降福無疆祝云其<lb/>
<pb n="KR3k0003_WYG_015-13b"/>
誠宜享斯祐蒙祉自天何圖凶咎不勉斯年嘗禱盡禮<lb/>
有篤無痊豈命有終神食其言遺孤在疚承諱東藩擗<lb/>
踊郊甸灑淚中原追號皇妣棄我何遷昔垂顧復今何<lb/>
不然空宮寥廓棟宇無煙廵省階塗髣髴櫺軒仰瞻帷<lb/>
幄俯察几筵物不毁故而人不存痛莫酷斯彼蒼者天<lb/>
遂臻魏都遊䰟舊邑大隧開塗靈將斯戢歎息霧興揮<lb/>
淚雨集徘徊輀柩號咷弗及神光既幽佇立以泣<lb/>
晉張華章懐皇后誄曰自天陶靈必有徴祥誕在初載<lb/>
<pb n="KR3k0003_WYG_015-14a"/>
亦曜神光顯應天禄聿嬪聖皇受氣自然寔聽清和内<lb/>
含茂質外𤼵英華身處宸極敬恭惟夙窈窕淑媚柔順<lb/>
婉穆宣慈内政流化太㣲六宮變雅清我壼闈經綸庻<lb/>
屬積思萬幾既臻緝熈𤣥澤流衍將翼我后登封降禪<lb/>
氛祲告妖沉結彌留奄忽升遐棄世髙遊聖上哀懐感<lb/>
切悼心率土縞素遏宻八音𦕈𦕈遊靈將焉所之容光<lb/>
幽邁豈有反期杳杳新宮下絶三泉茫茫陵域合體中<lb/>
原委棄暉章即安太清<lb/>
<pb n="KR3k0003_WYG_015-14b"/>
晉左九嬪元皇后楊氏誄曰昔有莘適殷姜姒歸周宣<lb/>
徳中閨徽音永流樊衛二姬匡齊翼楚馬鄧兩妃亦毗<lb/>
漢主峨峨元后光嬪晉宇伉儷聖皇比蹤往古遭命不<lb/>
永背陽即陰六宮號咷四海動心嗟余鄙妾銜恩特深<lb/>
追慕三良甘心自沉何用存思不忘徳音何用紀述記<lb/>
辭翰林乃作誄曰惟嶽降神顯兹禎祥篤生英媛休有<lb/>
烈光和暢春日操厲秋霜率由四教容徳匪荒行周六<lb/>
親徽音顯揚皇英佐舜塗山翼禹明明我后與世同矩<lb/>
<pb n="KR3k0003_WYG_015-15a"/>
云胡不造下兹禍殃寢疾彌留寤寐不康祈禱無應嘗<lb/>
藥無良有始有終天地之經自非三宮誰能不零存播<lb/>
令徳殁圖丹青温温元后寔宣慈焉撫育羣生恩惠滋<lb/>
焉懸名日月垂萬春焉<lb/>
宋謝莊孝武帝宣貴妃誄曰律谷罷暄龍鄉輟曉照車<lb/>
去魏連城辭趙皇帝痛掖殿之既閴悼泉塗之已空廵<lb/>
歩檐而臨蕙路集重陽而望椒風國軫䘮淑之傷家凝<lb/>
霣妣之怨敢撰徳於旂旒庻圖芳於鍾萬其辭曰𤣥丘<lb/>
<pb n="KR3k0003_WYG_015-15b"/>
烟煴瑶臺降芬髙唐泄雨巫山欝雲誕發蘭儀光啓玉<lb/>
度望月方娥瞻星比婺毓徳素里棲景宸軒處麗絺綌<lb/>
出懋蘋蘩修詩賁道稱圖昭言翼訓姒幄賛軌堯門展<lb/>
如之華寔邦之媛敬勤顯揚肅恭崇憲奉榮惟約承兹<lb/>
以遜逮下延和臨朝違怨祚靈集祉慶藹迎祥皇𦙍璲<lb/>
式帝女金相聨附齊穎接蕚均芳以蕃以牧燭代暉梁<lb/>
視朔書氛觀臺告祲璁衡藏容翬翟毁衽掩采瑶光收<lb/>
華紫禁移氣朔兮變羅紈白露凝兮嵗將䦨庭樹驚兮<lb/>
<pb n="KR3k0003_WYG_015-16a"/>
中帷響金釭曖兮玉座寒仰昊天之莫報怨凱風之徒<lb/>
攀經建春而右轉循閶闔而徑度旌委欝於飛飛龍逶<lb/>
遲於歩歩鏘楚挽於槐風唱邉簫於松霧渉姑射而環<lb/>
廻望樂池而顧慕晨輼解鳳曉蓋俄金山庭寢白隧路<lb/>
抽陰重扃閉兮燈以黯中泉寂兮此夜深鎻神躬於壌<lb/>
末散靈魄於天潯<lb/>
哀策文晉潘岳景獻皇后哀䇿文曰於穆先后儷皇協<lb/>
運世宗之𦙍徳博化先用儉禮峻任姒隆周后亦母晉<lb/>
<pb n="KR3k0003_WYG_015-16b"/>
終温且惠其儀淑慎既慎其儀克明禮教撫翼齊蕃訓<lb/>
成𢎞操其慈有威不舒不暴乃家乃邦是則是效嗟余<lb/>
艱屯仍遭不造靡恃惟妣景命弗保心之云痛痛貫穹<lb/>
昊襲龜筮之良辰啓幽房之潜𡑞整武駕之隆牡結龍<lb/>
輈之縞駟望旂常而崩摧披輼輬以増欷口嗚咽以失<lb/>
聲目横迸以灑淚邈雨絶於宫闈長無覿於髣髴<lb/>
晉張華元皇后哀䇿文曰天地配享化成兩儀王假有<lb/>
道義在伉儷姜嫄佐肇二妃興媯仰觀古藉覬亦同䂓<lb/>
<pb n="KR3k0003_WYG_015-17a"/>
今胡不然景命夙虧我膺厯運臨統萬方正位于内寔<lb/>
在嬪嬙天作之合駿發其祥河嶽降靈啓祚華陽棄世<lb/>
豐衍朱紱斯皇來翼家邦憲度是常緝熈陰教徳聲顯<lb/>
揚如何不吊背世隕䘮瑶齊無住長去蒸嘗廹懐永悼<lb/>
率土摧傷陵兆既宅將遷幽都霄陳夙駕元妃其徂宫<lb/>
門遏宻階庭永虚設祖屬紼告駕啓途法服翬褕寄象<lb/>
容車金輅晻藹帷裳不舒千乘動軫六驥踟蹰銘旌樹<lb/>
表翣栁雲敷祁祁同軌岌岌蒸徒孰云不懐哀感萬夫<lb/>
<pb n="KR3k0003_WYG_015-17b"/>
寧神虞旃安體𤣥廬<lb/>
宋顔延之元皇后哀䇿文曰龍轜纚綍容翟結驂皇塗<lb/>
昭曠神路幽嚴皇帝親臨祖饋躬瞻宵載飾遺儀於組<lb/>
旒淪徂音乎珩佩悲黼翣之移御痛翬褕之重晦降轝<lb/>
客位徹奠殯階乃命史臣累徳述懐其辭曰倫昭儷昇<lb/>
有物有憑圎精初鑠方祗始凝昭哉世族祥發慶膺秘<lb/>
儀景胄圎光玉繩昌暉在陰柔明將進率禮蹈和稱詩<lb/>
納順爰自待年金聲夙振亦既有行素章増絢象服是<lb/>
<pb n="KR3k0003_WYG_015-18a"/>
加言觀維則俾我王風始基嬪徳蕙問川流芳猷允塞<lb/>
方江泳漢再謡南國伊昔不造鴻化中㣲用集寳命仰<lb/>
陟天機釋位公宫登曜紫闈欽若皇姑允廸前徽孝達<lb/>
寧親敬行宗祀進思才淑傍宗圖史降音在詠動容成<lb/>
紀坤則順成星軒潤飾下節震騰上清朓側有來斯雍<lb/>
無思不極象物方臻視祲告沴太和既融攸華委世蘭<lb/>
殿長陰椒塗弛衛戒凉在律杪秋即穸霜夜流唱曉月<lb/>
升魄八神警引五輅遷跡噭噭儲嗣哀哀列辟灑零玉<lb/>
<pb n="KR3k0003_WYG_015-18b"/>
墀雨泗丹掖撫存悼亡感今懐昔南背國門北首山園<lb/>
遥酸紫蓋𦕈泣素軒滅采清都夷體夀原邑野淪藹戎<lb/>
夏悲歎來芳可述往駕弗援<lb/>
齊謝朓敬皇后哀䇿文曰翠帟舒阜𤣥堂啓扉爼徹三<lb/>
獻筵卷六衣懐蜃衛而延首想鷖輅而撫心痛椒塗之<lb/>
先廓哀長信之莫臨身隔兩赴時無二展旋詔左言光<lb/>
敷聖善其辭曰帝唐逺胄御龍遥緒在秦作劉在漢開<lb/>
楚肇惟淑聖克柔克令清漢表靈曽沙膺慶爰定厥祥<lb/>
<pb n="KR3k0003_WYG_015-19a"/>
徽音允穆光華沼沚榮曜中谷敬始絺綌教先穜稑睿<lb/>
問川流神襟蘭郁先徳韜光君道方被輔佐求賢在謁<lb/>
無陂顧史𢎞式陳詩展義厚下曰仁藏往伊智十亂斯<lb/>
俟四教罔式思媚諸姑貽我嬪則化自公宫逺被南國<lb/>
軒曜懐光素舒佇徳閔予不祐慈訓早違方年冲藐懐<lb/>
䄂靡依家臻寳業身嗣昌暉夀宫寂逺清廟虛歸帝遷<lb/>
明命民神胥恱乾景外臨陰儀内缺空悲故劔徒嗟金<lb/>
穴馮相告祲宸駕長往貽厥逺圖末命是奬懐豐沛之<lb/>
<pb n="KR3k0003_WYG_015-19b"/>
綢繆背神京之𢎞敞陋蒼梧之不從遵鮒隅以同壤陳<lb/>
象設於園寢映輿鋄於松楸望承明而不入度清洛而<lb/>
南遊繼池綍於通軌接龍帷於造舟廻塘寂其已暮東<lb/>
川澹而不流藉閟宫之逺烈聞纉女之遐慶始協徳於<lb/>
蘋蘩終配祗而表命慕方纏於賜衣悲日隆於撫鏡思<lb/>
寒泉之罔極託彤管於遺詠<lb/>
梁任昉王貴嬪哀䇿文曰游衣戒節轜車命服永去椒<lb/>
華長辭嘉福笥緘遺組筵委塵鞠將命啓期寔惟嘉數<lb/>
<pb n="KR3k0003_WYG_015-20a"/>
珮空響其何節姆下當其誰傅殯宫既毁祖饋斯撤爰<lb/>
命史臣宣美來裔坤載既厚内徳云助軒五有𢎞姬十<lb/>
斯豫誕茲邦淑選自良家爰登六列象服委蛇青絇丹<lb/>
繶展衣素紗肅雍婦職僉曰俞往賛景望舒方娠明兩<lb/>
心前軌慶軒中増朗與括不愆朏魄無爽式陪璽觀有<lb/>
事蠶宫降輿訪道基我王風宣禮撤豆緝樂房中居貴<lb/>
能降在盈思冲仁者必夀彼蒼者穹如何不淑萬化齊<lb/>
終薦車告途殯穸既辦黼翣璀以陸離帷幌紛其舒卷<lb/>
<pb n="KR3k0003_WYG_015-20b"/>
出桂宫而北行經未央以西轉池紼顧而徐前服馬嘶<lb/>
而不踐霜霏㣲而初被野空籠而始彫促虞泉於薤露<lb/>
撫悲翁於短簫母以子貴義𢎞前哲申㐮齊削以從疑<lb/>
革麻縓之輕殺逹副君之夭至賦白華之無缺庻清廟<lb/>
之㣲㣲非夀原之未翳<lb/>
謚策文宋謝莊殷貴妃謚䇿文曰維年月日皇帝曰咨<lb/>
故淑儀殷氏惟爾合徽挺懋爰光素里友琴流荇實華<lb/>
紫掖奉軒景以柔明發迹處椒風以婉孌外名幽閑之<lb/>
<pb n="KR3k0003_WYG_015-21a"/>
範日藹層闈繁祉之慶方隆蕃世而當春掩藻中波滅<lb/>
源朕用震悼傷于厥心松區已剪泉冥將遂宜旌徳第<lb/>
行式衍聲芳魂而有靈尚兹寵渥嗚呼哀哉<lb/>
詔梁沈約梁武帝立内軄詔曰刑于垂訓周文所以表<lb/>
徳壼闈失序漢氏所以䘮邦並被諸方䇿式昭戒勸魏<lb/>
晉以來雖云簡薄而内職名號參差不同在宋太始位<lb/>
置繁縟遂設九品且擬外朝填委敬掖徴費無已自此<lb/>
相仍踵以成舊昭陽九華千門萬戶朕受命自天始基<lb/>
<pb n="KR3k0003_WYG_015-21b"/>
七百思所以立房自邇貽厥方來前代職品所宜因革<lb/>
外可詳議務令該允<lb/>
陳徐陵陳文帝登阼尊皇太后詔曰朕以虛薄才非𢎞<lb/>
濟竊守蕃維常懼盈滿豈圖蒼昊不弔國歩艱難皇嗣<lb/>
元良藐在崤渭二臣奉迎川塗靡從六𫝊還朝淹留永<lb/>
日今國圖無主家業事隆上奉父母之嚴規下逼羣公<lb/>
之庭諍遂以庸質升纂帝基對揚大化彌増兢懼今宜<lb/>
式遵舊則奉上皇后尊號為皇太后御慈訓宫一依前<lb/>
<pb n="KR3k0003_WYG_015-22a"/>
典若中流靜晏皇嗣歸來輙當觧紱於箕山之陽歸老<lb/>
于瑯琊之國復子明辟還承寳圖若問與夷無媿園寢<lb/>
章梁江淹為建平皇慶皇后正位章曰伏承以嘉月惠<lb/>
時膺曜宸正翬珩昭品褕組在飾休徧函夏譽殷靈昧<lb/>
伏惟岳曜靜徳式懐謙順升降圖傳左右詩史夙鏡茂<lb/>
資早摛芳訓衍教紫庭麗軌華屋聲激綺組風偃家邦<lb/>
梁沈約為六宫拜章曰蓬闈菲質嘉淑無筭越自幽衡<lb/>
登軀宸漢奉日月之華侍巾屣之末何以厠鴛鸞之盛<lb/>
<pb n="KR3k0003_WYG_015-22b"/>
序奉屬車之清塵<lb/>
陳江總為陳六宫謝章曰恭膺禮命愧集丹縷之顔拜<lb/>
奉曲私愁縈翬羽之色宋宫夜火伯媛匪驚楚榭奔濤<lb/>
貞姜何懼豈期日月騰影風雲冩潤遲復位崇九御聲<lb/>
髙六列象服増華丹軿耀采何以弼佐王風克柔陰化<lb/>
兢惶並集追想流荇之詩荷據相并遂失鳴環之節<lb/>
表魏傅嘏請立貴嬪為皇后表曰有虞始徳觀化媯汭<lb/>
夏后創業啓祚塗山咸以椒哲垂之曲頌伏惟貴嬪誕<lb/>
<pb n="KR3k0003_WYG_015-23a"/>
秀令族禀貞髙胄應昭明之量兼聖善之行金璽未授<lb/>
而玉瑞先顯表賛天休昭隆后祚貞侔先典告踰徃訓<lb/>
而猶潜光未即皇統進違二儀絪煴之徳退闕懸象兼<lb/>
曜之儀羣僚百辟所以竦佇陛下欽若天秩祗賛帝祉<lb/>
夙崇盛禮俾君萬國則六合承風天下幸甚<lb/>
魏陳王曹植上卞太后誄表曰大行皇太后資坤元之<lb/>
性體載物之仁齊美姜嫄等徳任姒佐政内朝惠加四<lb/>
海草木荷恩含氣受潤庻鍾元吉永膺萬祚何圖一旦<lb/>
<pb n="KR3k0003_WYG_015-23b"/>
早棄明朝背絶臣庻悲痛靡告臣聞銘以述徳誄尚及<lb/>
哀臣以冐越諒闇之禮作誄一篇知不足讃揚明德實<lb/>
以展臣蓼莪之思憂荒情散不足觀采<lb/>
晉左九嬪上元皇后誄表曰伏惟聖善宣慈仁洽六宫<lb/>
含𢎞光大徳潤四海妾聞之前志卑不誄尊少不誄長<lb/>
揚雄臣也而誄漢后班固子也而誄其父皆以述揚景<lb/>
仁顯之竹帛豈所謂三代不同禮随時而作者乎<lb/>
後魏温子昇魏帝納皇后羣臣上禮文曰臣聞軒轅乃<lb/>
<pb n="KR3k0003_WYG_015-24a"/>
至西陵以之作合夏后至聖塗山於是來嬪伏惟陛下<lb/>
龍飛纉厯大明理運長秋既建陰教有主景命無窮靈<lb/>
基長世普天之下莫不欣躍<lb/>
陳江總為陳六宫謝表曰鶴籥晨啓雀釵曉暎恭承盛<lb/>
典肅荷徽章歩動雲袿香飄霧縠媿纏艶粉無情拂鏡<lb/>
愁縈巧黛息意臨牕妾聞漢水贈珠人間絶世洛川拾<lb/>
翠仙處無雙或有風流行雨窈窕初日聲髙一笑價起<lb/>
兩環乃可桂殿迎春蘭房侍寵借班姬之扇未掩驚羞<lb/>
<pb n="KR3k0003_WYG_015-24b"/>
假蔡琰之文寧披悚戴<lb/>
論宋范曄皇后紀論曰周禮后正位宫闈同體天王夫<lb/>
人坐論婦禮九嬪掌教四徳世婦知䘮祭賔客女御序<lb/>
于王之燕寢頒官分務各有典司女史彤管記功書過<lb/>
居有保阿之訓動有環珮之響進賢才以輔佐君子襃<lb/>
窈窕而不淫其色所以能宣述陰化修成内則秦并天<lb/>
下多自驕大官備七國爵列八品漢興因循而婦制莫<lb/>
釐髙祖帷箔不修孝文祍席無辨而選納尚簡飾玩少<lb/>
<pb n="KR3k0003_WYG_015-25a"/>
華自武元之後世増淫費至乃掖庭三千増級十四及<lb/>
光武中興斵彫為朴六宫稱號唯后貴人貴人金印紫<lb/>
綬又置美人宫人采女三等明帝事遵先㫖宫教頗修<lb/>
登建嬪后必先令徳内無出閫之言權無私溺之授可<lb/>
謂矯其弊矣孝章以下漸用色授恩隆好合遂忘濇蠧<lb/>
自古雖主㓜時艱王家多釁委成冡宰未有専任婦人<lb/>
㫁割重噐唯秦芉太后始攝政事故穣侯權重於昭王<lb/>
家富於嬴國漢仍其謬知患莫改東京皇統屢絶權歸<lb/>
<pb n="KR3k0003_WYG_015-25b"/>
女主外立者四帝臨朝者六后莫不定䇿帷帟委事父<lb/>
兄貪孩童以久其政抑明賢以専其威任重道愆利深<lb/>
禍速身犯霧露於雲臺之上家嬰縲絏於圄犴之下陻<lb/>
滅連踵傾輈繼路而赴蹈不息焦爛為期終乃陵夷大<lb/>
運淪亡神寳詩書所歎略同一揆<lb/>
行狀梁江淹宋建平下建太妃周氏行狀曰竊聞侯服<lb/>
之譽非黃冠所敷玉食之門寧皂衣所述諒畏襃虚美<lb/>
於君后被空名於鼎貴然昔有漢臣誄行晉史書徳者<lb/>
<pb n="KR3k0003_WYG_015-26a"/>
亦云實而已焉太妃誕巽離之正和函雲露之中氣凝<lb/>
采髫嵗賁章笄年若乃彤管女圖之學纂組綺縞之工<lb/>
升降䖍謙之儀柔静嘉順之節莫不中道若性不嚴而<lb/>
成故譽滿帷閫聲播軒殿<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_015-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷十五<lb/>
</p>
<p>
</p>
  </div>
</body>
</text>
</TEI>
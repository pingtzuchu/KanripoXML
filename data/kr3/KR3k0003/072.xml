<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷七十二</head>
    <p>
<pb n="KR3k0003_WYG_072-1a"/>
欽定四庫全書<lb/>
　藝文類聚卷七十二　　　唐　歐陽詢　撰<lb/>
　食物部<hi>食鮓</hi>　<hi>餅蘇肉米脯酒醬酪</hi>
　　食<lb/>
禮記曰古者未有火化食草木之實鳥獸之肉<lb/>
禮含文嘉曰燧人氏始炮生為熟<lb/>
易曰君子以飲食宴樂又曰君子慎言語節飲食<lb/>
尚書洪範三八政一曰食<lb/>
<pb n="KR3k0003_WYG_072-1b"/>
大傳曰八政何竟先食食者萬物之始人之所本者也<lb/>
周禮曰王齊則玉府供玉食又曰食醬掌和王之六食<lb/>
六飲六膳百羞百醬八珍之齊凡和春多酸夏多苦秋<lb/>
多辛冬多鹹調以滑甘凡㑹膳食之宜牛宜稌羊宜黍<lb/>
豕宜稷犬宜梁鴈宜麥魚宜苽凡君子之食嘗放焉<lb/>
莊子曰巧者勞而智者憂無能者無所求飽食者遨逰<lb/>
汎若不繫之舟<lb/>
史記曰韓信常數從其下鄉南昌亭長寄食數月亭長<lb/>
<pb n="KR3k0003_WYG_072-2a"/>
患之乃晨炊蓐食信食時往不為具食信亦知其怒竟<lb/>
絶乃釣城下諸母漂有一母見信飢為設食信謂漂母<lb/>
曰吾必有以重報母母怒曰丈夫不能自食吾哀王孫<lb/>
而進食豈望報乎<lb/>
説苑曰子思居於衛緼袍無裏三旬九食<lb/>
漢書曰萬石君時賜食於家必稽首俯伏而食如在上<lb/>
前子孫有過對案不食<lb/>
東觀漢記曰汝郁年五嵗母疾不能飲食郁亦不肯食<lb/>
<pb n="KR3k0003_WYG_072-2b"/>
母憐之强為之飡飯欺言愈郁視母色未平輒不食又<lb/>
曰梁鴻少孤以童幼詣太學受業治禮詩春秋常獨坐<lb/>
止不與人同食<lb/>
王隠晉書曰何曽食日近萬錢猶曰無下著處也又曰<lb/>
皇甫謐姑子梁抑為城陽太守或勸謐送謐曰抑為布<lb/>
衣過吾送迎不出門食不過鹽菜貧不以酒肉為禮也<lb/>
今作郡而送豈古人之道哉<lb/>
啓梁劉孝威謝東宫賜聖僧餘饌啓曰齊桓柏寢之器<lb/>
<pb n="KR3k0003_WYG_072-3a"/>
周穆軒宫之寳乳糜香飯素糝糗漿五杏七桃靈𤓰仙<lb/>
棗莫不氣馥上天薫流下界石崇芳果金谷僅於萬株<lb/>
陳湯木滋杜陵幾于千樹猶自高謝珍竒多慙品族又<lb/>
謝東宫賜淨饌啓曰糜獻牛牧飯出龍宫千品甘露之<lb/>
食百花珍藥之果餅兼髄乳漿苞蔗捺雕盤流其滋㫖<lb/>
寳器委其包香足使五世長者羞彼識味一角仙人恥<lb/>
其呪術㣲物多幸叨奉曲恩性命可捐殊私難答<lb/>
陳徐陵謝勅賜祀三皇五帝餘饌啓曰竊以甘泉之殿<lb/>
<pb n="KR3k0003_WYG_072-3b"/>
舊禮羲農長樂之宫本圖堯舜自東京晚世曠代無聞<lb/>
西漢盛儀復覩今日金壺流十旬之氣玉案備千品之<lb/>
羞昔絳羅為薦既延王母紫葢為壇允招太一同斯美<lb/>
號理致衆星臣以餘年豫聞清祀如陪瑤席遂飲瓊漿<lb/>
移梁吳筠移曰月光離畢風氣入箕細雨如網細柳如<lb/>
絲離隔東西之怨眺望山川之阻企龍門而不見覽桂<lb/>
枝而延佇此乃方寸之恒情羌難得而覼縷也亦有鮑<lb/>
叔分財華歆讓位乃相知於平生實忘懐於寤寐雞有<lb/>
<pb n="KR3k0003_WYG_072-4a"/>
呼羣之徳鹿有食草之美在㣲物其尚然況仁義之君<lb/>
子哉今足下居則廣厦高堂連闥洞房綺窓半卷屏風<lb/>
角張指天地如一指安知故人之可傷一死一生乃知<lb/>
交情一貴一賤交情乃見謂古昔之恒談在今日而方<lb/>
見嗚呼如何忘我實多輙欲彈琴縱酒於首陽之阿君<lb/>
有厨中腐肉而僕不厭糟糠君有鴈鶩之食而余不得<lb/>
一嘗願以小人之腹為君子之腸何如哉今欲君之餘<lb/>
江臯緑葹之筍洞庭紫鬛之魚昆山龍胎之脯𤣥圃鳯<lb/>
<pb n="KR3k0003_WYG_072-4b"/>
足之葅千里蓴羮萬丈名膾氣馨若蘭色美如艾扶南<lb/>
甘蔗一丈三節白日炙便銷清風吹即折安定之梨皮<lb/>
薄味厚一嵗三花一枚二升凡厥上味惟君能施君若<lb/>
不施成君深累於神為不祥於人為愆義<lb/>
　　餅<lb/>
漢書曰宣帝㣲時每買餅所從買家輒大售亦以自怪<lb/>
三輔舊事曰太上不樂闗中高祖徙豐沛屠兒沽酒賣<lb/>
餅商人立為新豐縣故一縣多小人<lb/>
<pb n="KR3k0003_WYG_072-5a"/>
三輔決録曰趙歧避難至北海於市中販胡餅孫嵩乗<lb/>
犢車入市見歧疑非常人問曰自有餅耶曰販之嵩曰<lb/>
買幾錢賣幾錢歧曰買三十賣亦三十嵩曰視處士之<lb/>
狀非賣餅者乃開車後載還家<lb/>
賦晉束晳餅賦曰𤣥冬猛寒清晨之㑹涕凍鼻中霜凝<lb/>
口外充虚解戰湯餅為最弱似春綿白若秋練氣勃鬱<lb/>
以揚布香飛散而逺遍行人失涎於下風童僕空噍而<lb/>
斜眄擎器者䑛脣立侍者乾咽<lb/>
<pb n="KR3k0003_WYG_072-5b"/>
説梁吳筠餅説曰宋公至長安得姚泓時故大官丞程<lb/>
季者了了人也公曰今日之食何者最先季曰仲秋禦<lb/>
景離蟬欲静燮燮曉風淒淒夜冷臣當此景唯能説餅<lb/>
公曰善季乃稱曰安定噎鳩之麥洛陽董徳之磨河東<lb/>
長若之葱隴西䑛背之犢抱罕赤髓之羊張掖北門之<lb/>
豉然以銀屑煎以金銚洞庭負霜之橘仇池蓮蔕之椒<lb/>
調以濟北之鹽剉以新豐之雞細如華山之玉屑白如<lb/>
梁甫之銀泥既聞香而口悶亦見色而心迷公曰善<lb/>
<pb n="KR3k0003_WYG_072-6a"/>
　　肉<lb/>
左傳曰晉侯與齊侯投壺晉侯曰有酒如川有肉如坻<lb/>
寡人中此為諸侯師<lb/>
戰國策曰晚食以當肉安行以當車<lb/>
漢書曰伏日詔賜從官肉太官丞日晏不來東方朔獨<lb/>
㧞劍割肉謂其同官曰伏日當早歸請受賜即懐肉去<lb/>
太官奏之朔入上曰昨賜肉不待詔以劍割肉而去何<lb/>
也朔免冠謝上曰先生起自責也朔再拜曰朔來朔來<lb/>
<pb n="KR3k0003_WYG_072-6b"/>
受賜不待詔何無禮也㧞劍割肉一何壯也割之不多<lb/>
又何亷也歸遺細君又何仁也上笑曰使先生自責乃<lb/>
反自譽賜酒一石肉百斤歸遺細君又曰鮑宣云公奈<lb/>
何獨私養外親與幸臣董賢多賞賜賔客漿酒藿肉<hi>視酒</hi>
<hi>如漿視肉如藿</hi>
桓譚新論曰闗東鄙語曰人聞長安樂出門向西笑知<lb/>
肉味美則對屠門而嚼<lb/>
啓梁劉孝綽謝安成王賚祭孤石廟胙肉啓曰味過瀹<lb/>
<pb n="KR3k0003_WYG_072-7a"/>
鳯珍越屠龍故使屏翳收風馮夷淨浪神居鷁首獨汎<lb/>
安流民幸同附得徵遘迕復等受釐預頒純嘏恩靈所<lb/>
降信次委積報生以死竊聞斯義<lb/>
　　脯<lb/>
吕氏春秋曰趙宣孟之絳見骫桑之下有卧餓人宣孟<lb/>
與脯二胊拜受而不敢食問其故曰臣有母持以遺之<lb/>
宣孟更賜之脯二束而去<lb/>
尚書大傳曰散宜生閎夭南宫括三子俱學乎太公太<lb/>
<pb n="KR3k0003_WYG_072-7b"/>
公見三子之為賢人遂酌酒切脯約為朋友<lb/>
漢書蜀氏以賣脯而連騎張里以馬醫而擊鍾<lb/>
論衡曰儒者言泰平時箑莆生於厨中厨中自生肉脯<lb/>
薄如箑形<lb/>
神仙傳曰王逺至蔡經家與麻姑共設肴饍擗脯而行<lb/>
云是麟脯又曰左慈詣劉表云有薄禮願以犒軍表使<lb/>
取之有酒一器有脯一盤千餘人共舉不能勝慈自取<lb/>
之引入求書刀削脯投地百人接酒及脯賜兵人人酒<lb/>
<pb n="KR3k0003_WYG_072-8a"/>
三杯酒如故脯亦不減<lb/>
啓梁孝威謝東宫賚鹿脯等啓曰上林絶胡人之摶禁<lb/>
地無張京之犯而猶有班超逰獵李廣馳射逺歸於厨<lb/>
吏入貢於腊人形圖三事之車影入九仙之鏡<lb/>
　　醬<lb/>
論語曰不得其醬不食<lb/>
漢書曰劉歆謂揚雄曰今學有禄利然尚不能明易又<lb/>
如𤣥何吾恐後人覆醬瓿<hi>瓿音部水甖名也</hi>
<pb n="KR3k0003_WYG_072-8b"/>
風俗通曰醬成於鹽而醎於鹽夫物之變有時而重<lb/>
啓梁劉孝儀謝晉安王賚蝦醬啓曰龍醬傳甘退誠可<lb/>
陋蚳醢稱貴追覺失言上聖聞雷未之能覆嘉賔流歠<lb/>
羞無辭窶<lb/>
　　鮓<lb/>
列異傳曰費長房又能縮地脉坐客在家至市買鮓一<lb/>
日之間人見之千里外者數處<lb/>
列女後傳曰吳光禄勲孟宗為監魚池司馬罷職道作<lb/>
<pb n="KR3k0003_WYG_072-9a"/>
兩器鮓以歸奉母母怒之曰吾老為母戒言唯聽飲彼<lb/>
水何吾言之不從也宗曰於道作之非池魚也母曰汝<lb/>
為主魚吏而獲鮓以歸豈可家至户告耶乃還鮓於宗<lb/>
宗伏謝罪遂沉鮓於江<lb/>
世説曰有人遺張華鮓者華見之謂客曰此龍肉鮓也<lb/>
鮓中則有五采光試之果如言後問其主云於茅積下<lb/>
得白魚所作也又曰陶侃少時作魚梁吏嘗以一坩鮓<lb/>
餉母母封鮓及書責侃曰汝為吏以官物見餉非唯不<lb/>
<pb n="KR3k0003_WYG_072-9b"/>
能益吾乃以増吾憂也<lb/>
啓齊王融謝司徒賜紫鮓啓曰東越水羞寔罄乗時之<lb/>
美南荆任土方揖鮓魚之最<lb/>
陳周宏正謝勅賚紫鮓啓曰珍韜江浦味越名川昔聞<lb/>
八駿東征止收黑水之麥七華西討才獲苦山之菜豈<lb/>
如兩階干舞四方來格臨朝拱黙任土爭貢<lb/>
　　酪蘇<lb/>
釋名曰酪澤也乳汁所作使人肥澤也<lb/>
<pb n="KR3k0003_WYG_072-10a"/>
漢武内傳曰西王母云仙次藥有太𤣥之酪<lb/>
晉太康起居注曰詔云尚書令荀朂既久羸毁可賜乳<lb/>
酪太官随日給之<lb/>
西河舊事曰祁連山冬夏寒涼宜牧牛羊充肥乳酪好<lb/>
郭子曰陸機詣王武子武子有數斛羊酪指以示陸卿<lb/>
東吳何以敵此陸云有千里蓴羮未下鹽豉<lb/>
笑林曰吳人至京為設食者有酪蘇未知是何物也强<lb/>
而食之歸吐遂至困頓謂其子曰與傖人同死亦無所<lb/>
<pb n="KR3k0003_WYG_072-10b"/>
恨然汝故宜慎之<lb/>
啓梁沈約謝司徒賜北蘇啓曰曠阻隂山之外𦕈絶蒲<lb/>
海之東自非神力所引莫或輕至聖慈普洽遂遍蒭薇停<lb/>
鑣懼喘既𢎞道於世務方駕四衢又興言於俗表<lb/>
　　米<lb/>
古史考曰神農時民食穀釋米加燒石上而食之<lb/>
家語曰子路見孔子曰由也事二親之時常食藜藿之<lb/>
食而為親負米百里之外親沒之後南逰從車百乗積<lb/>
<pb n="KR3k0003_WYG_072-11a"/>
粟萬鍾重茵而坐列鼎而食顧欲藜藿為親負米而不<lb/>
可復得也<lb/>
孫卿子曰仁義禮智之於人也譬之若貨財米粟之於<lb/>
家也多有之者富少有之者貧至無者窮<lb/>
漢書曰宣曲任氏其先為督道倉秦敗豪傑爭取金玉<lb/>
任氏獨窖倉粟楚漢相距滎陽民不得耕種米石萬錢<lb/>
而豪傑金玉盡歸任氏任氏以此起富又曰賈捐之云<lb/>
武帝元狩六年太倉粟紅腐不可食又曰東方朔云如<lb/>
<pb n="KR3k0003_WYG_072-11b"/>
以臣言無可用之宜捐棄無空索長安之米<lb/>
東觀漢記曰馬援勸光武伐隗囂聚米為山川地勢上<lb/>
曰虜在吾目中矣又曰第五倫性節儉作㑹稽郡雖為<lb/>
二千石卧布被自養馬妻炊㸑受俸禄常求赤米與小<lb/>
吏受等財留一月俸餘皆賤糶與民飢羸者<lb/>
九州春秋曰臧洪為青州刺史為袁紹所圍糧食盡厨<lb/>
有米三升主簿啓進内稍以為糜粥洪歎曰吾獨食此<lb/>
何味命使為薄粥與衆共歠之<lb/>
<pb n="KR3k0003_WYG_072-12a"/>
吳志曰魯肅以振窮士為務甚得邑人歡心周瑜為居<lb/>
巢長將數百人故過候肅并告資糧肅家有囷米各三<lb/>
千斛乃指一囷與瑜瑜益知其竒也遂相親結定僑札<lb/>
之分又曰全琮父使琮賷米數千斛到吳有所市易琮至<lb/>
皆散空船而還父大怒琮頓首曰愚以所市非急而士<lb/>
大夫方有倒懸之患故便振贍不及啓報父便以竒之<lb/>
語林曰陳夀將為國志謂丁梁州曰若可覔千斛米見<lb/>
借當為尊公作佳傳丁不與米遂以無傳<lb/>
<pb n="KR3k0003_WYG_072-12b"/>
世説曰郄嘉賔餉釋道安米千斛道安答直云損米愈<lb/>
覺有待之煩<lb/>
啓齊王融謝勅賜米啓曰臣無王陽之術計然之智不<lb/>
能負粟百里分地一廛上虧温養自取飢切豈悟外恩<lb/>
横集天私妄委<lb/>
梁簡文帝謝敇賚長生米啓曰堯禾五尺未足稱珍漢<lb/>
苗九穂方斯非擬如随瑞鹿若降神烏暮律向逰獻春<lb/>
方始食乃民天之貴粒有延齡之名藉此資身因斯養<lb/>
<pb n="KR3k0003_WYG_072-13a"/>
性<lb/>
梁庾肩吾謝東宫賚米啓曰滍水鳴蟬香聞七里瓊山<lb/>
合穎租歸十縣肩吾人慙振藻徒降雲間之松職濫便<lb/>
繁空撤家承之俸成珠委地事重逢仙逰玉為糧珍踰<lb/>
入楚雖復激水滄流不待濫河之説春風掃地方誚文<lb/>
學之篇又謝湘東王賚米啓曰竊以月滿則虧恩來無<lb/>
爽海潮雖大萬江恒注遂使連箱委地不殊陽翟盈倉<lb/>
接宇寜異海陵<lb/>
<pb n="KR3k0003_WYG_072-13b"/>
周庾信謝趙王賚米啓曰比陋巷簞瓢櫛風沐雨剥榆<lb/>
皮於秋塞掘蟄燕於寒山仰費國租遂開塵甑非丹竈<lb/>
而流珠異荆臺而炊玉東方朔之俸米既息長飢西門<lb/>
豹之墾田方慙此賚<lb/>
　　酒<lb/>
古史考曰古有醴酪禹時儀狄作酒<lb/>
毛詩曰為此春酒以介眉夀<lb/>
禮記曰先王為酒醴一獻之禮賔主百拜終日飲酒而<lb/>
<pb n="KR3k0003_WYG_072-14a"/>
不得醉焉此先王之所以備酒禍也<lb/>
左傳曰鄭伯有嗜酒為窟室而夜飲酒擊鍾焉<lb/>
王孫子新書曰楚莊王攻宋厨有臭肉樽有敗酒將軍<lb/>
子重諫曰今君厨肉臭而不可食樽酒敗而不可飲而<lb/>
三軍之士皆有飢色欲以勝敵不亦難乎莊王曰請有<lb/>
酒投之士有食饋之賢<lb/>
楚辭曰蕙肴烝兮蘭藉奠桂酒兮椒漿<lb/>
吕氏春秋曰肥肉厚酒務以自强命曰明腸之食<lb/>
<pb n="KR3k0003_WYG_072-14b"/>
黄石公記曰昔者良將用兵人有饋一單醪者使投之<lb/>
於河令將士迎流而飲之夫單醪不能味一河水三軍<lb/>
思為之死非滋味及之也<lb/>
史記曰晉擊秦繆公傷於是歧下食善馬者三百人馳<lb/>
冒晉君圍遂脱繆公而返生得晉君初繆公亡善馬歧<lb/>
下野人共得而食之者三百餘人逐得欲法之公曰君<lb/>
子不以畜害人吾聞食善馬肉不飲酒傷人乃皆賜酒<lb/>
而赦之又曰高帝除秦苛法為簡易羣臣飲酒爭功高<lb/>
<pb n="KR3k0003_WYG_072-15a"/>
帝患之叔孫通知上益厭也説上願以諸弟子共起朝<lb/>
儀後七年長樂宫成羣臣皆朝十月復置法酒諸侍坐<lb/>
殿上皆伏尊卑次起上夀觴九行謁者言罷酒御史執<lb/>
法舉不如儀者輒引去竟朝置酒無敢失禮者高帝乃<lb/>
曰吾今日知為皇帝之貴也<lb/>
漢書曰百味㫖酒<hi>百日之米酒也味或作末</hi>芬布蘭生<hi>芬布列若蘭之生也</hi>又曰<lb/>
于定國飲酒至數石不亂飲益精明<lb/>
神異經曰西北海外有人長二千里兩脚中間相去千<lb/>
<pb n="KR3k0003_WYG_072-15b"/>
里腹圍一千六百里但日飲天酒五斗<hi>天酒甘露也</hi>不食五<lb/>
穀魚肉唯飲天酒忽有飢時向天乃飽好逰山海間不<lb/>
犯百姓不干萬物與天地同休又曰西北荒中有酒泉<lb/>
人飲此酒酒美如肉清如鏡其上有玉樽取一樽復一<lb/>
樽出與天地同休無乾時飲此酒人不死長生<lb/>
東方朔别傳曰武帝幸甘泉長平坂道中有蟲赤如肝<lb/>
頭目口齒悉具先驅馳還以報上使視之莫知也時朔<lb/>
在屬車中令往視焉朔曰此謂怪哉是必秦獄處也上<lb/>
<pb n="KR3k0003_WYG_072-16a"/>
使按地圖果秦獄地上問朔何以知之朔曰夫積憂者<lb/>
得酒而解乃取蟲置酒中立消賜朔帛百匹後屬車上<lb/>
盛酒為此也<lb/>
十洲記曰瀛洲有玉膏如酒味名曰玉酒飲數升輒醉<lb/>
乃令人長生<lb/>
孔叢子曰平原君與子高飲强子高酒曰昔有遺諺堯<lb/>
舜千鍾孔子百觚子路尚飲百榼古之賢聖無不能飲<lb/>
吾子何辭焉<lb/>
<pb n="KR3k0003_WYG_072-16b"/>
續漢書曰盧植能飲一石不醉<lb/>
崔寔四民月令曰正月旦進椒酒降神畢各舉椒酒於<lb/>
其家長<lb/>
魏畧曰太祖禁酒而人竊飲之故難言酒以白酒為賢<lb/>
者清酒為聖人<lb/>
博物志曰西域有蒲萄酒積年不敗彼俗傳云可至十<lb/>
年欲飲之醉彌日乃解<lb/>
干寳晉紀曰杜豫作河橋成武帝幸橋讌舉觴勸豫曰<lb/>
<pb n="KR3k0003_WYG_072-17a"/>
非卿此功不能就豫曰自非陛下之聖明則臣無所施<lb/>
其愚巧也<lb/>
晉中興書曰畢卓嘗謂人曰右手執酒杯左手執蟹螯<lb/>
拍浮酒池中便足了一生<lb/>
語林曰劉伶字伯倫飲酒一石至酲復飲五斗其妻責<lb/>
之伶曰卿可致酒五斗吾當斷之妻如其言伶呪曰天<lb/>
生劉伶以酒為名一飲一石五斗解酲婦人之言慎莫<lb/>
可聽<lb/>
<pb n="KR3k0003_WYG_072-17b"/>
詩宋陶潛飲酒詩曰既醉之後輒以數句自娛紙墨遂<lb/>
多别辭無次聊命故人書之以為談笑也有客常同止<lb/>
趣舍邈異景一士長獨醉一夫終年醒醒醉還大笑發<lb/>
言各不領<lb/>
周庾信報趙王賜酒詩曰梁王修竹園冠葢風塵喧行<lb/>
人忽枉道直逐桃花源稚子還羞出驚妻倒閉門始聞<lb/>
傳上命定是賜中樽野罏燃樹葉山杯捧竹根風池還<lb/>
更暖寒谷遂長暄未知稻粱鴈何時報君恩又正旦蒙<lb/>
<pb n="KR3k0003_WYG_072-18a"/>
趙王賚酒詩曰正旦辟惡酒新年長命杯柏葉随銘至<lb/>
椒花逐頌來流星向捥落浮蟻對春開成都已救火蜀<lb/>
使何時迴又中山公許乞酒一車未送詩曰細柳望蒲<lb/>
臺長河始一迴秋葉幾迴落春蟻未曽開瑩角非難馭<lb/>
椎輪稍可催只言千日飲舊逐中山來又就蒲州刺史<lb/>
乞酒詩曰蕭瑟風聲慘蒼茫雲貎愁鳥寒栖不定池凝<lb/>
聚未流蒲城桑葉落灞岸菊花秋願持河朔飲分勸東<lb/>
陵侯又答王褒餉酒詩曰今日小園中桃花數樹紅開<lb/>
<pb n="KR3k0003_WYG_072-18b"/>
君一壺酒細酌對春風未能扶畢卓猶足舞王戎仙人<lb/>
一捧露判不及杯中<lb/>
賦漢揚雄酒賦曰子猶瓶矣觀瓶之居居井之湄處高<lb/>
臨深動常近危酒醪不入口藏氷滿懐不得左右牽於<lb/>
纆徽自用如此不如鴟夷鴟夷滑稽腹大如壺盡日盛<lb/>
酒人腹藉酤常為國器託於屬車出入兩宫經營公家<lb/>
由是言之酒何過乎<lb/>
魏陳王曹植酒賦曰余覽揚雄酒賦辭甚瑰瑋頗戲而<lb/>
<pb n="KR3k0003_WYG_072-19a"/>
不雅聊作酒賦粗究其終始嘉儀氏之造思亮兹美之<lb/>
獨珍仰酒旗之景曜協嘉號於天辰穆生失禮而辭楚<lb/>
侯嬴感爵而輕身其味有宜城醪醴蒼梧縹清或秋藏<lb/>
冬發或春醖夏成或雲沸川涌或素蟻如萍爾乃王孫<lb/>
公子逰俠翺翔將承歡以接意㑹陵雲之朱堂獻酬交<lb/>
錯宴笑無方於是飲者並醉從横讙譁或揚袂屢舞或<lb/>
扣劍清歌或嚬蹴辭觴或奮爵横飛或歎驪駒既駕或<lb/>
稱朝露未晞于斯時也質者或文剛者或仁卑者忘賤<lb/>
<pb n="KR3k0003_WYG_072-19b"/>
窶者忘貧於是矯俗先生聞之而歎曰噫夫言何容易<lb/>
此乃淫荒之源非作者之事若耽于觴酌流情縱佚先<lb/>
王所禁君子所斥<lb/>
魏王粲酒賦曰帝女儀狄㫖酒是獻苾芬享祀人神式<lb/>
宴辯其五齊節其三事醍沉盎泛清濁各異章文徳于<lb/>
廟堂協武義于三軍致子弟之孝養糾骨肉之睦親成<lb/>
朋友之懽好賛交往之主賔既無禮而不入又何事而<lb/>
不因賊功業而敗事毁名行以取誣遺大恥於載籍滿<lb/>
<pb n="KR3k0003_WYG_072-20a"/>
簡帛而見書孰不飲而罹兹罔非酒而惟事昔在公旦<lb/>
極兹話言濡首屢舞談易作難大禹所忌文王是艱<lb/>
晉張載酃酒賦曰惟聖賢之興作貴垂功而不泯嘉康<lb/>
狄之先識亦應天而順民擬酒旗於𤣥象造甘醴以怡<lb/>
神雖賢愚而同好似大化之齊均物無往而不變獨居<lb/>
舊而彌新經盛衰而無廢歴百代而作珍若乃中山冬<lb/>
啓醇酎秋發長安春御樂浪夏設縹蟻蓱布芬香酷烈<lb/>
垂嘉稱於百代信人神之所悦故其為酒也殊功絶倫<lb/>
<pb n="KR3k0003_WYG_072-20b"/>
三事既節五齊必均造釀以秋告成以春備味滋和體<lb/>
淳色清宣御神志導氣養形遣憂消患適性順情於是<lb/>
糾合同好以遨以逰嘉賔雲㑹矩坐四周設罍樽於南<lb/>
楹酌浮觴以施流備鮮肴之綺錯進時膳之珍羞禮儀<lb/>
攸序是獻是酬咸得志以自足願棲遲於一丘於是歡<lb/>
樂既洽日薄西隅主稱湛露賔歌驪駒僕夫整駕言旋<lb/>
其居乃憑軾以迴軌騁輕駟於通衢及衡門以隠跡覽<lb/>
前聖之典謨感夏禹之防微悟儀氏之見疏鑒往事而<lb/>
<pb n="KR3k0003_WYG_072-21a"/>
作誡罔非酒而惟愆哀秦穆之見謬惜三良之殱賢嘉<lb/>
衛武之能悔著屢舞於初筵察成敗於往古垂將來於<lb/>
兹篇<lb/>
頌魏劉伶酒徳頌曰有大人先生以天地為一朝萬期<lb/>
為須㬰日月為牖户八荒為庭衢行無轍跡居無室廬<lb/>
幕天席地縱意所如止則操巵執觚動則挈榼提壺唯<lb/>
酒是務焉知其餘有貴介公子搢紳處士聞吾風聲議<lb/>
其所以乃奮袂攘衿怒目切齒陳説禮法是非鋒起先<lb/>
<pb n="KR3k0003_WYG_072-21b"/>
生於是捧甖承槽銜杯歠醪奮鬢箕踞枕麴籍糟無思<lb/>
無慮其樂陶陶<lb/>
引梁朱异田飲引曰卜田宇兮京之陽面清洛兮背修<lb/>
邙屬風林之蕭瑟值寒野之蒼茫鵬紛紛而聚散鴻𠖇<lb/>
𠖇而逺翔酒沉兮俱發雲沸兮波揚豈味薄於東魯鄙<lb/>
蜜甜於南湘於是客有不速朋自逺方臨清池而滌器<lb/>
闢山牖而飛觴促膝兮道故久要兮不忘間談希夷之<lb/>
理或賦連翩之章<lb/>
<pb n="KR3k0003_WYG_072-22a"/>
戒晉庾闡斷酒戒曰葢神明智惠人之所以靈也好惡<lb/>
情欲人之所以生也明智運於常厓好惡安於自然吾<lb/>
固以窮智之害性任欲之喪真也於是椎金罍碎玉椀<lb/>
破兕觥捐觚瓉遺舉白廢引滿使巷無行榼家無停壺<lb/>
剖樽折杓沈炭銷罏屏神州之竹葉絶縹醪乎華都言<lb/>
未及盡有一醉夫勃然作色曰葢空桑珍味始於無情<lb/>
靈和陶醖竒液特生聖賢所美百代同營故醴泉涌於<lb/>
上世懸象煥乎列星斷蛇者以興霸折獄者以流聲是<lb/>
<pb n="KR3k0003_WYG_072-22b"/>
以達人暢而不壅抑其小節而濟大通子獨區區檢情<lb/>
自封無或口閉其味而心馳其聽者乎庾生曰爾不聞<lb/>
先哲之言乎人生而静天之性也感物而動性之欲也<lb/>
物之感人無窮而情之好惡無節故不見可欲使心不<lb/>
亂是以惡迹止步滅影即隂形情絶於所託萬感無累<lb/>
乎心心静則樂非外唱樂足則欲無所淫唯味作戒其<lb/>
道彌深賔曰唯唯敬承徳音<lb/>
啓梁劉孝儀謝東宫賚酒啓曰異五齊之甘非九醖之<lb/>
<pb n="KR3k0003_WYG_072-23a"/>
法屬車未曽載油囊不得酤試儔仙樹葛𤣥泥首才比<lb/>
蒲桃孟他衘璧固知託之養性妙解怡神擬彼聖人羞<lb/>
得連類<lb/>
書後漢孔融難魏武帝禁酒書曰公初當來邦人咸抃<lb/>
舞踊躍以望我后亦既至止酒禁施行天垂酒旗之曜<lb/>
地列酒泉之郡人有㫖酒之徳堯非千鍾無以建太平<lb/>
孔非百觚無以堪上聖樊噲解厄鴻門非彘肩巵酒無<lb/>
以奮其怒趙之厮養東迎其王非引巵酒無以激其氣<lb/>
<pb n="KR3k0003_WYG_072-23b"/>
高祖非醉斬白蛇無以揚其靈袁盎非醇醪之力無以<lb/>
服其命定國非酣飲一斛無以決法令故酈生以高陽<lb/>
酒徒著功於漢屈原以餔糟歠醨身困於楚猶是觀之<lb/>
酒何負於治者哉<lb/>
　<lb/>
　<lb/>
　<lb/>
　藝文類聚卷七十二<lb/>
</p>
<p>
</p>
  </div>
</body>
</text>
</TEI>
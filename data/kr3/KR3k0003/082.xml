<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷八十二</head>
    <p>
<pb n="KR3k0003_WYG_082-1a"/>
欽定四庫全書<lb/>
　藝文類聚卷八十二　　　唐　歐陽詢　撰<lb/>
　草部下<hi>芙蕖茗</hi>　<hi>菱/茅</hi>　<hi>蒲/蓬</hi>　<hi>萍/艾</hi>　<hi>苔/藤</hi>　<hi>菰蔬荻/菜</hi>　<hi>蓍葵</hi>
　　　　<hi>薺蓼</hi>　　<hi>葱</hi>
　　芙蕖<lb/>
爾雅曰荷芙蕖其莖茄其葉葭其本蔤其花菡萏其實<lb/>
蓮其根藕其中菂<hi>菂子也</hi>菂中薏<hi>子中心也</hi>
廣雅曰菡萏芙蕖也<lb/>
<pb n="KR3k0003_WYG_082-1b"/>
周書曰藪澤已竭即蓮藕掘<lb/>
毛詩曰彼澤之陂有蒲與荷又曰隰有荷花<lb/>
說文曰芰菱也<lb/>
管子曰五沃之土生蓮<lb/>
真人闗令尹喜傳曰真人遊時各各坐蓮花之上一花<lb/>
輙徑十丈<lb/>
楚辭曰集芙蓉以為裳又曰因芙蓉而為媒憚褰衣而<lb/>
濡足又曰搴芙蓉兮木末又曰披荷稠之炅炅又曰製<lb/>
<pb n="KR3k0003_WYG_082-2a"/>
芰荷以為衣又曰荷衣兮蕙帶又曰芙蓉始發雜芰荷<lb/>
紫莖屏風文綠波<lb/>
洛神賦曰灼若芙蓉出綠波<lb/>
文選曰芙蓉散其華又曰神颷自逺至左右芙蓉披又<lb/>
曰菡蓞溢金塘又曰魚戲新荷動又曰神蔡止荷心<lb/>
毛詩義䟽曰的可磨以為散輕身益氣令人强徤<lb/>
拾遺記曰漢昭帝遊柳池有芙蓉紫色大如斗花素葉<lb/>
甘可食芬氣聞十里之内蓮實如珠<lb/>
<pb n="KR3k0003_WYG_082-2b"/>
宋起居注曰泰始二年嘉蓮一雙駢花並實合樹同莖<lb/>
宋書曰臧質字文含兵敗走入南湖無食噉蓮追至質<lb/>
絡頸沈出鼻兵見斬首傳京<lb/>
捜神記曰王敦在武昌鈴下儀仗生蓮花五六日而落<lb/>
又曰無錫上湖陂陂吏丁初雨止見一少婦人著青衣<lb/>
戴傘呼之不得自投陂中是大蒼獺衣傘皆是荷花<lb/>
萬嵗厯曰太和二年烏程縣閣下生蓮花<lb/>
顧啓期婁地記曰婁門東南有華墩陂中生千葉蓮花<lb/>
<pb n="KR3k0003_WYG_082-3a"/>
其荷與衆蓮荷無異菡萏色白豈佛經所載者也<lb/>
王歆之神境記曰九疑山過半路皆行竹松下狭路有<lb/>
清澗澗中有黄色蓮花芳氣竟谷<lb/>
佛圖澄傳曰澄呪鉢中青蓮花生<lb/>
古今注曰一名水且一名水芝一名澤芝一名水花<lb/>
華山記曰山頂有池池中生千葉蓮花服之羽化因名<lb/>
華山<lb/>
詩古詩曰江南可採蓮荷葉何田田魚戲荷葉東魚戲<lb/>
<pb n="KR3k0003_WYG_082-3b"/>
荷葉西魚戲荷葉南魚戲荷葉北又曰涉江採芙蓉蘭<lb/>
澤多芳草採之欲遺誰所思在逺道<lb/>
晉傅𤣥歌詩曰度江南採蓮花芙蓉增敷曄若星羅綠<lb/>
葉映長波廻風容與動纎柯又曰煌煌芙蕖從風芬葩<lb/>
照以皎日濯以清波陰結其實陽發其花金房綠葉素<lb/>
株翠柯<lb/>
晉陸筠芙蕖詩曰綠房含青實金條懸白璆俯仰隨風<lb/>
傾煒燁照清流<lb/>
<pb n="KR3k0003_WYG_082-4a"/>
晉張華荷詩曰荷生綠泉中碧葉齊如規廻蕩流霧珠<lb/>
映水逐條垂照灼此金塘藻曜君玉池不愁世甞絶但<lb/>
畏盛明移<lb/>
梁簡文帝詠芙蓉詩曰團花一蔕卷交葉半心開影前<lb/>
光照曜香裏蝶徘徊欣隨玉露㸃不逐秋風催又採蓮<lb/>
詩曰晚日照空磯採蓮承晚暉風起湖難渡蓮多摘未<lb/>
稀棹動芙蓉落舩移白鷺飛荷絲傍繞腕菱角逺牽衣<lb/>
梁朱超詠同心芙蓉詩曰青山麗朝景𤣥峰朗夜光未<lb/>
<pb n="KR3k0003_WYG_082-4b"/>
及清池上紅蕖並出房日分雙蔕影風合兩花香魚驚<lb/>
畏蓮折龜上礙荷長雲雨留輕潤草木應嘉祥徒歌涉<lb/>
江曲誰見緝為裳<lb/>
梁劉緩詠江南可採蓮詩曰春初北岸涸夏月南湖通<lb/>
卷荷舒欲倚芙蓉生即紅檝小宜廻逕舩輕好入叢釵<lb/>
光逐影亂衣香隨逆風江南少許地年年情不窮<lb/>
梁劉孝威和採蓮詩曰金槳木蘭舩戲採江南蓮蓮香<lb/>
隔浦度荷美滿江鮮房垂易入手柄曲自臨盤露花時<lb/>
<pb n="KR3k0003_WYG_082-5a"/>
濕釧風莖乍拂鈿<lb/>
梁吳筠採蓮詩曰錦帶雜花鈿羅衣垂綠川問子今何<lb/>
去出採江南蓮遼西三千里欲寄無因緣願君早旋反<lb/>
及此荷花鮮<lb/>
梁沈約詠芙蓉詩曰微風揺紫葉輕露拂朱房中池所<lb/>
以綠待我汎紅光又詠新荷應詔曰勿言草卉賤幸宅<lb/>
天池中微根纔出浪短榦未揺風寜知寸心裏蓄紫復<lb/>
含紅<lb/>
<pb n="KR3k0003_WYG_082-5b"/>
梁江洪詠荷詩曰澤陂有微草能花復能實碧葉喜翻<lb/>
風紅英宜照日移居玉池上託根庶非失如何霜露交<lb/>
應與飛蓬匹<lb/>
陳祖孫登詠城塹中荷詩曰白水麗金扉青荷承日暉<lb/>
葉似環城盖香亂上橋衣岸髙知水落影合見菱稀猶<lb/>
疑涉江處空望採蓮歸又賦得涉江採芙蓉詩曰浮照<lb/>
滿川漲芙蓉承落光人来間花影衣度得荷香桂舟輕<lb/>
不定菱歌引更長採採嗟離别無暇緝為裳<lb/>
<pb n="KR3k0003_WYG_082-6a"/>
隋殷英童詠採蓮詩曰蕩舟無數伴解䌫自相催汗粉<lb/>
無庸拭風裙随意開棹移浮荇亂舩進倚荷来藕絲牽<lb/>
作縷蓮葉捧成杯<lb/>
賦後漢閔鴻芙蓉賦曰乃有芙蓉靈草載育中川竦脩<lb/>
幹以凌波建緑葉之規圓灼若夜光之在𤣥岫赤若太<lb/>
陽之映朝雲乃有陽文脩嫮傾城之色揚桂枻而来遊<lb/>
玩英華於水側納嘉實兮傾筐珥紅葩以為飾感桃夭<lb/>
而歌詩申關雎以自勑嗟留夷與蘭芷聽鶗鴂而不鳴<lb/>
<pb n="KR3k0003_WYG_082-6b"/>
嘉芙蓉之殊偉託皇居以發英<lb/>
魏陳王曹植芙蓉賦曰覧百卉之英茂無斯華之獨靈<lb/>
結脩根於重壤泛清流以擢莖其始榮也皎若夜光尋<lb/>
扶桑其揚暉也晃若九陽出暘谷芙蓉蹇産菡萏星屬<lb/>
絲條垂珠丹榮如綠焜焜韡韡爛若龍燭觀者終朝情<lb/>
猶未足於是狡童媛女相與同遊擢素手於羅袖接紅<lb/>
葩於中流<lb/>
吳蘇彦芙蕖賦曰偉芙蓉之菡萏燿煒燁之丹花舒紅<lb/>
<pb n="KR3k0003_WYG_082-7a"/>
采於綠沼映的皪於朱霞<lb/>
晉孫楚蓮花賦曰有自然之麗草育靈沼之清瀨結根<lb/>
係於重壤森蔓延以騰邁爾乃紅花電發暉光燁燁仰<lb/>
曜朝霞俯照綠水潛緗房之奥密兮含珍藕之甘腴攢<lb/>
聚星列纎離相扶<lb/>
晉潘岳蓮花賦曰偉𤣥澤之普衍嘉植物之並敷遊莫<lb/>
羙於春臺華莫盛於芙蕖於是惠風動冲氣和眄清池<lb/>
翫蓮花舒綠葉挺纎柯結綠房列紅葩仰含清液俯濯<lb/>
<pb n="KR3k0003_WYG_082-7b"/>
素波脩柯婀娜柔莖苒弱流風徐轉廻波微激其望之<lb/>
也曄若曒日燭崑山其即之也晃若盈尺映藍田<lb/>
晉夏侯湛芙蓉賦曰臨清池以遊覧觀芙蓉之麗華潛<lb/>
靈藕於𤣥泉擢脩莖乎清波煥然䕃沼灼爾星羅若乃<lb/>
廻縈外散菡萏内離的出豔發葉恢花披綠房翠蔕紫<lb/>
飾紅敷黄螺圓出垂蕤散舒纓以金牙㸃以素珠固陂<lb/>
池之麗觀𦍑終世之特殊爾乃採淳葩摘圓質折碧皮<lb/>
食素實味甘滋而清羙同嘉異乎橙橘參嘉果以作珍<lb/>
<pb n="KR3k0003_WYG_082-8a"/>
長充御乎口實<lb/>
晉潘岳芙蓉賦曰䕃蘭池之豐沼育沃野之上腴課衆<lb/>
榮而比觀煥卓犖而獨殊押臈雲布窋咤星羅光擬燭<lb/>
龍色奪朝霞丹煇拂紅飛鬚垂的斐披赩赫散煥熠爚<lb/>
流芬賦采風靡雲旋布濩磊落蔓衍夭閒發清揚而增<lb/>
媚潤白玉而加鮮<lb/>
宋傅亮芙蓉賦曰考庶卉之珍麗實總羙於芙蕖潛幽<lb/>
泉以育藕披翠蓮而挺敷汎輕荷以冒沼列紅葩而曜<lb/>
<pb n="KR3k0003_WYG_082-8b"/>
除檄旭露以滋采靡朝風而肆芳表麗觀於中沚播郁<lb/>
烈於蘭堂在龍見而萌秀於火中而結房豈呈芬於芷<lb/>
蕙將越味於沙棠詠三閭之披服羙蘭佩而荷裳伊𤣥<lb/>
匠之有瞻恱嘉卉於中渠既暉映於丹墀亦納芳於綺<lb/>
䟽<lb/>
宋鮑昭芙蓉賦曰感衣裳於楚賦詠夏思於陳詩訪羣<lb/>
英之豔絶標髙名於澤芝青房兮規接紫的兮圓羅樹<lb/>
妖媱之弱榦散<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>萏之輕柯上星光而倒景下龍鱗而<lb/>
<pb n="KR3k0003_WYG_082-9a"/>
隠波戲錦鱗而夕映濯繡羽而景過結遊童之湘吹起<lb/>
榜妾之吳謌被碧塘之周流繞金渠之空曲排積霧而<lb/>
揚芬鏡洞泉而含綠葉析水而為珠條集露而成玉潤<lb/>
蓬山之瓊膏暉䓗河之銀燭冠五華於仙草超四照於<lb/>
靈木<lb/>
梁簡文帝採蓮賦曰望江南兮清且空對荷花兮丹復<lb/>
紅卧蓮葉而覆水亂髙房而出叢楚王暇日之歡麗人<lb/>
妖豔之質且棄垂釣之魚未論芳蓱之實唯欲廻渡輕<lb/>
<pb n="KR3k0003_WYG_082-9b"/>
舩共採新蓮傍斜山而屢轉乗横流而不前於是素腕<lb/>
舉紅袖張廻巧笑墮明璫荷稠刺密亟牽衣而綰裳人<lb/>
喧水濺惜虧朱而壞粧物色雖晚徘徊未反畏風多而<lb/>
榜危驚舟移而花逺歌曰常聞蕖可愛採擷欲為裙葉<lb/>
滑不留綖心忙無假薰千春誰與樂惟有妾隨君<lb/>
梁元帝採蓮賦曰紫莖兮文波紅蓮兮芰荷緑房兮翠<lb/>
盖素實兮黄螺於時妖童媛女蕩舟心許鷁首徐廻兼<lb/>
傳羽杯棹將移而藻挂舩欲動而萍開爾其纎腰束素<lb/>
<pb n="KR3k0003_WYG_082-10a"/>
遷延顧步夏始春餘葉嫰花初恐沾裳而淺笑畏傾舩<lb/>
而歛裾故以水濺蘭橈蘆侵羅<graphic n="KR3309" url="https://raw.githubusercontent.com/kanripo/KR-Gaiji/master/images/KR3309.png" mimeType="image/png"/>菊澤未反梧臺逈見<lb/>
荇濕霑衫菱長繞釧泛柏舟而容與歌採蓮於枉渚歌<lb/>
曰碧玉小家女来嫁汝南王蓮花亂臉色荷葉雜衣香<lb/>
因持薦君子願襲芙蓉裳<lb/>
梁昭明太子芙蓉賦曰色兼列綵體繁衆號初榮夏芬<lb/>
晚花秋曜興澤陂之徽章結江南之流調<lb/>
梁江淹蓮花賦曰蘂金光而赩色藕氷折而玉清戴紅<lb/>
<pb n="KR3k0003_WYG_082-10b"/>
蓮以吐秀披綘葉以舒英故河北櫂歌之姝江南採菱<lb/>
之女春水廣兮檝潺湲秋風駚兮舟容與看縹芰兮出<lb/>
波擥緗蓮兮映渚<lb/>
頌顔延之碧芙蓉頌曰澤芝芳豔擅竒水屬練氣紅荷<lb/>
比符縹玉櫂麗滄池飛映雲屋實紀仙方名書靈躅<lb/>
贊晉郭璞芙蓉贊曰芙蓉麗草一曰澤芝泛葉雲布映<lb/>
波赮熈伯陽是食饗比靈期<lb/>
表晉范寗為豫章郡守新淦縣㕔事前陸地生一蓮花<lb/>
<pb n="KR3k0003_WYG_082-11a"/>
入冬花十六年更生四枚今年復生二十六枚鮮明可<lb/>
愛<lb/>
啓劉孝威謝東宮賚藕啓曰色華玉樹味奪瓊漿根出<lb/>
楊池聞之僮的子為靈散得自莊篇楚后江萍秦公海<lb/>
棗凡厥永羞莫敢相輩<lb/>
　　菱<lb/>
說文曰菱䔖也<lb/>
廣志曰鉅野之菱大于常菱淮漢以南凶年以菱為蔬猶以<lb/>
<pb n="KR3k0003_WYG_082-11b"/>
橡為資也<lb/>
周官曰冬食䔖藕棗栗杼實<lb/>
國語曰屈到嗜芰有疾召其宗老而屬之曰祭我必以<lb/>
芰<lb/>
楚辭曰製芰荷以為衣<lb/>
呂氏春秋曰杜厲叔事莒公自以為不見知居於海上<lb/>
夏食菱芡冬食橡栗莒公有難將死之其友曰不知故<lb/>
去今往死之是知與不知無别也厲叔曰吾將以醜後<lb/>
<pb n="KR3k0003_WYG_082-12a"/>
世人主不知其臣者也<lb/>
幽明録曰東平吕球豐財羙貌乗舩至曲阿湖值風不<lb/>
得行泊菰際見一少女乗舩採菱舉體皆衣荷葉因問<lb/>
姑非鬼耶衣服何至如此女則有懼色荅云子不聞荷<lb/>
衣兮蕙帶倐而来兮忽而逝乎然有懼容廻舟理棹逡<lb/>
廵而去球遥射之即獲一獺向者之舩皆是蘋蘩蕰藻<lb/>
之葉見老母立岸側如有所候望見舩過因問云君向<lb/>
来不見湖中採菱女子耶球云近在後尋射復獲老獺<lb/>
<pb n="KR3k0003_WYG_082-12b"/>
居湖次者咸云湖中常有採菱女容色過人有時至人<lb/>
家結好者甚衆<lb/>
詩梁簡文帝採菱詩曰菱花落復含桑女罷新蠶桂棹<lb/>
浮星艇徘徊蓮葉南<lb/>
梁費昶採菱詩曰妾家五湖口採菱五湖側玉面不闗<lb/>
籹雙眉本翠色日斜天欲暮風生浪未息<lb/>
梁江淹採菱詩曰秋日心容與涉水望碧蓮紫菱亦可<lb/>
採試以緩愁年參差萬葉下泛漾百流前髙採溢通壑<lb/>
<pb n="KR3k0003_WYG_082-13a"/>
香芬麗廣川歌出櫂女曲儛入江南弦<lb/>
梁陸罩採菱詩曰參差雜荇枝田田競荷密轉葉任香<lb/>
風舒花影流日戲鳥波中蕩游魚菱下出不與文王嗜<lb/>
羞持比萍實<lb/>
梁江洪採菱詩曰風生綠葉聚波動紫莖開含花復含<lb/>
實正待佳人来又曰白日和清風輕雲雜髙樹忽然當<lb/>
此時採菱復相遇<lb/>
啓梁庾肩吾謝賚菱啓曰上林紫水雜蕰藻而俱浮雲<lb/>
<pb n="KR3k0003_WYG_082-13b"/>
夢清池間芙蓉而並發珍踰百味来薦畵盤恩重千金<lb/>
遂沾菲席凌霜朱橘愧此開顔含露蒲萄慚其不䬼<lb/>
　　蒲<lb/>
山海經曰孟于之山其上多蒲<lb/>
爾雅曰莞苻離其上蒚<hi>今水中莞蒲可作蓆也</hi>
毛詩曰彼澤之陂有蒲與蕳又曰魚在在藻依于其蒲<lb/>
左傳曰齊侯澤之萑蒲舟鮫守之不與民共又曰臧文<lb/>
仲妾織蒲<lb/>
<pb n="KR3k0003_WYG_082-14a"/>
古歌曰蒲葉何離離<lb/>
離騷曰抽蒲兮陳坐援英兮為盖<lb/>
文選曰新蒲含紫茸又曰新蒲節轉促<lb/>
史記曰趙髙將為亂先設驗獻蒲以為脯惑二世有言<lb/>
蒲者誅之<lb/>
漢書路温舒父為里監門使温舒牧羊乃取澤中蒲截<lb/>
以為牒編用寫書又曰元帝疾時史丹以親密侍疾唯<lb/>
上獨寢直入卧内頓首伏青蒲上<lb/>
<pb n="KR3k0003_WYG_082-14b"/>
東觀漢記曰劉寛遷南陽太守温仁多恕吏民有過但<lb/>
用蒲鞭罰之示辱而已<lb/>
秦記曰苻洪之先居武都家生蒲長五丈狀如竹咸異<lb/>
之謂之蒲家因以氏焉洪後以䜟文草付應王遂改姓<lb/>
苻氏<lb/>
續述征記曰鳥當沉湖<hi>齊人謂湖為沉</hi>中有九十臺皆生結蒲<lb/>
云秦始皇遊此臺結蒲繫馬自此蒲生則結<lb/>
幽明錄曰河東常醜奴將一小兒湖邉拔蒲暮恒宿空<lb/>
<pb n="KR3k0003_WYG_082-15a"/>
田舎中時日向暝見一少女子姿容極羙乗小舩載蓴<lb/>
逕前投醜奴舎寄住因卧覺有臊氣女已知人意便求<lb/>
出戸變為獺<lb/>
詩古詩曰青蒲綠蔕生我池中<lb/>
齊謝朓詠蒲詩曰離離水上蒲結水散為珠初萌實鵰<lb/>
俎暮蕋雜椒塗所嗟堂上曲遂鑠黄金軀<lb/>
梁元帝賦得蒲生我池中詩曰池中種蒲葉葉影䕃池<lb/>
濵未好中宫薦行堪隱士輪為書聊可截匹栁復宜春<lb/>
<pb n="KR3k0003_WYG_082-15b"/>
瑞葉生苻苑鏤碧獻周人<lb/>
　　萍<lb/>
爾雅曰苹萍也其大者曰蘋<lb/>
周禮曰穀雨一日萍始生萍不生陰氣增盈<lb/>
秋官曰萍氏掌禁川游者萍草無根取名不沈溺<lb/>
淮南萬畢術曰老血變為萍<lb/>
古詩曰泛泛江漢萍漂蕩水無根<lb/>
江賦曰萍實時出而漂泳<lb/>
<pb n="KR3k0003_WYG_082-16a"/>
東都賦曰發蘋藻以潛魚<lb/>
風賦曰起於青蘋之末<lb/>
何晏詩曰願為緑蘋草託身寄清池<lb/>
劉靈曰俯觀萬物擾擾焉如水之載浮萍<lb/>
王逸曰自比如萍隨水浮游<lb/>
本草經曰水萍一名水華味辛寒治暴熱身癢下水烏<lb/>
鬚髮久服輕身一名水簾<lb/>
毛詩曰于以采蘋南澗之濵<lb/>
<pb n="KR3k0003_WYG_082-16b"/>
禮記月令曰季春之月萍始生<lb/>
呂氏春秋曰菜之羙者崑崙之蘋<lb/>
家語曰楚昭王渡江江中有物大如斗圓而赤直觸王<lb/>
舟舟人取之問羣臣莫能識之使問孔子孔子曰此謂<lb/>
萍實可剖而食之吉祥也唯霸者能獲焉王遂食大羙<lb/>
又遣問孔子何以知之子曰吾昔過陳聞童謡曰楚王<lb/>
渡江得萍實大如斗赤如日剖而食之甜如蜜吾是以<lb/>
知之<lb/>
<pb n="KR3k0003_WYG_082-17a"/>
淮南子曰夫萍樹根於水木樹根於土<lb/>
詩晉司馬彪萍詩曰汎汎江漢萍飄蕩永無根<lb/>
梁庾肩吾賦得池萍詩曰風翻乍青紫浪起時踈密本<lb/>
欲歎無根還驚能有實<lb/>
賦晉夏侯湛浮萍賦曰步長渠以遊目覽隨波之㣲草<lb/>
紛漂潎以澄茂羌孤生於靈沼因纎根以自滋乃逸蕩<lb/>
乎波表散圓葉以舒形發翠綵以含縹䕃脩魚之華鱗<lb/>
翳蘭池之清潦既澹淡以順流又雍容以隨風有纏薄<lb/>
<pb n="KR3k0003_WYG_082-17b"/>
於崖側或廻滯乎湍中紛上下而靡常漂往来其無窮<lb/>
停不安處行無定軌流息則寧濤擾則動浮輕善移勢<lb/>
危易盪<lb/>
晉蘇彦浮萍賦曰余嘗汎舟遊觀鼓楫川湖覩浮萍之<lb/>
飄浪乃觸水而自居體任適以應會亦隨遇而靡拘伊<lb/>
弱卉之無心合至理之㝠符<lb/>
贊郭璞萍贊曰萍之在水猶卉植地靡見其布漠爾鱗<lb/>
被物無常託孰之所寄<lb/>
<pb n="KR3k0003_WYG_082-18a"/>
論晉杜恕篤論曰夫萍與菱之浮相似也菱植根萍隨<lb/>
波是以堯舜歎巧言亂德仲尼惡紫之奪朱<lb/>
　　苔<lb/>
爾雅曰藫石衣也<lb/>
說文曰苔水衣也<lb/>
淮南子曰窮谷之汚生青苔<lb/>
風土記曰石髮水衣也青綠色皆生於石<lb/>
遊名山志曰石簣山緣崖而上髙百許丈裏悉青苔無<lb/>
<pb n="KR3k0003_WYG_082-18b"/>
别草木<lb/>
古今注曰苔或紫或青一名員蘚一名綠錢一名綠蘚<lb/>
拾遺記曰晉武帝時祖梁國獻蔓苔亦曰金苔亦曰夜<lb/>
明苔<lb/>
江文通詩曰青苔日夜黄<lb/>
江賦綠苔鬖髿乎研上<hi>研石也</hi>
江淹青苔賦鑿山楹為室有老苔焉<lb/>
天台山賦曰踐莓苔之滑石<lb/>
<pb n="KR3k0003_WYG_082-19a"/>
古詩曰青苔依空牆<lb/>
詩梁沈約詠青苔詩曰緣階已漠漠汎水復綿綿㣲根<lb/>
如欲斷輕絲似更聮<lb/>
梁庾肩吾新苔詩曰隨潮染岸石逐脉聚浮查徒令阿<lb/>
谷麗停筐不汰沙<lb/>
賦江淹青苔賦曰嗟青苔之依依無色類而可方必居<lb/>
閑而就寂似幽意之深傷故其處石則松栝交隂泉雨<lb/>
長注横磵俯視崩壁仰顧若其在水則鏡帶湖沼錦匝<lb/>
<pb n="KR3k0003_WYG_082-19b"/>
池林春塘秀色陽鳥好音乃生水而揺蕩遂出波而沉<lb/>
滛<lb/>
　　菰<lb/>
說文曰蔣菰也<lb/>
廣雅曰蔣菰其米謂之彫胡<lb/>
廣志曰菰可以為蓆温於蒲生南方<lb/>
莊子曰孔子之楚舎於蟻丘之蔣<lb/>
禮記曰十月收水澤之賦<lb/>
<pb n="KR3k0003_WYG_082-20a"/>
江賦曰泛之以遊菰<lb/>
吳都賦穱秀菰穗於是乎在<lb/>
宋玉賦主人之女為臣炊彫胡之飯<lb/>
詩梁沈約詠菰詩曰結根布洲渚垂葉滿臯澤匹彼露<lb/>
葵羮可以留上客<lb/>
　　荻<lb/>
爾雅曰菼薍也<hi>似葦而小</hi>
毛詩曰蒹葭蒼蒼白露為霜<lb/>
<pb n="KR3k0003_WYG_082-20b"/>
詩䟽義曰薍或謂之荻至秋堅成謂之萑也<lb/>
焦贛易林剥之坤曰從風縱火荻芝俱死<lb/>
漢書曰董偃見寵館陶公主安陵袁叔謂偃曰顧成廟<lb/>
逺無宿宫又有荻竹藉田足下何不白主獻長門園於<lb/>
上此上所欲也<lb/>
抱朴子曰吳世有姚光者有火術吳主身臨試之積荻<lb/>
數千束光從其上又以數千束荻累之因猛風燔之火<lb/>
盡光端坐灰中振衣而起<lb/>
<pb n="KR3k0003_WYG_082-21a"/>
晉中興書徵祥說曰童謡云官家養蘆化成荻蘆生不<lb/>
止自成積是時盧循竊據廣州國未能討因而用之是<lb/>
官養之蘆也荻猶敵也<lb/>
毛詩曰敦彼行葦牛羊勿踐履又曰誰謂河廣一葦杭<lb/>
之又曰有漼者淵萑葦淠淠又曰毳衣如菼又曰八月<lb/>
萑葦<lb/>
禮記曰七月納材葦<lb/>
吕氏春秋曰季秋之月命虞人材葦供國<lb/>
<pb n="KR3k0003_WYG_082-21b"/>
搜神記曰朽葦化蛬也<lb/>
異苑曰盧龍將攻京師謠曰十丈瓦屋盧作柱薤作欄<lb/>
郭璞奏曰不宜禁荻地禮云名山大澤不封盖欲以民<lb/>
通財共利不獨專之也<lb/>
詩梁元帝賦得春荻詩曰翠菼玉池前遥映江南蓮非<lb/>
秋無有眊未燒不生煙<lb/>
詔宋武帝詔曰少府前歲所封諸洲蘆荻可開以利民<lb/>
　　蓍<lb/>
<pb n="KR3k0003_WYG_082-22a"/>
逸禮曰天子之蓍九尺諸侯七尺大夫五尺士三尺蓍<lb/>
千嵗三百莖者先知也<lb/>
史記曰天下和平蓍莖長一丈其聚生百莖共根今世<lb/>
取蓍八十莖長八尺即難得矣得六十莖長八尺即可<lb/>
用<lb/>
洪範五行曰蓍之言為耆也百年一本生百莖此草木<lb/>
之壽亦知吉凶者聖人以問鬼神<lb/>
淮南子曰上有叢蓍下有伏龜<lb/>
<pb n="KR3k0003_WYG_082-22b"/>
詩梁范筠詠蓍詩曰數竒不可偶性直誰能紆神蔡伏<lb/>
靈異祥雲降温腴<lb/>
賦晉傅𤣥蓍賦曰春邁衡德於青陽混百卉而萌生逮<lb/>
朱夏而脩茂暨商秋而堅貞雖離霜而未彫與潛龜乎<lb/>
通靈於是原極以道掘形以度以類萬物之情以通天<lb/>
下之故豈惟終始於事業乃參天而倚數棄原野之蕭<lb/>
條升雲階而内御運兹莖於掌握爻象形而星布信鈎<lb/>
深而致逺實開物而成務<lb/>
<pb n="KR3k0003_WYG_082-23a"/>
　　茗<lb/>
爾雅曰檟苦茶<hi>早採者為茶晚採者為茗</hi>
吳志曰孫皓每饗晏坐席無能否每率以七升為限雖<lb/>
不悉入口皆澆灌取盡韋曜飲酒不過二升初見禮異<lb/>
密賜茶茗以當酒<lb/>
吳興記曰烏程縣西有温山出御荈<lb/>
續捜神記曰晉孝武帝世宣城人秦精嘗入武昌山中<lb/>
探茗忽見一人身長一丈通體皆毛精見之大怖毛人<lb/>
<pb n="KR3k0003_WYG_082-23b"/>
徑牽其臂將至山曲大叢茗處放之便去須㬰復来乃<lb/>
探懷中橘與精精甚怖負茗而歸<lb/>
異苑曰剡縣陳務妻少寡與二兒為居宅中先有古墳<lb/>
每日作茗摶飯輒先以著墳上二子患之曰古墓何知徒<lb/>
以勞意欲掘除之母苦禁乃止夜即夢見一人自説沒<lb/>
来三百餘年謬蒙惠澤賢二子恒欲見毁相賴保䕶雖<lb/>
潛壤與朽骨敢忘翳桑之報明日晨興於外屋得錢十<lb/>
萬似久埋者而貫皆新提還告其兒並有慙色自是設<lb/>
<pb n="KR3k0003_WYG_082-24a"/>
饌愈謹<lb/>
賦晉杜育荈賦曰靈山惟嶽竒産所鍾厥生荈草彌谷<lb/>
被岡承豐壤之滋潤受甘靈之霄降月惟初秋農功少<lb/>
休結偶同旅是采是求水則岻方之注挹彼清流器澤<lb/>
陶簡出自東隅酌之以匏取式公劉惟兹初成沫沉華<lb/>
浮煥如積雪曄若春敷<lb/>
　　茅<lb/>
爾雅曰藾杜茅也<lb/>
<pb n="KR3k0003_WYG_082-24b"/>
說文曰菅茅也<lb/>
易曰拔茅連茹以其彚征吉茅注茅一名茹子又曰藉<lb/>
用白茅旡咎<lb/>
天官甸師祭祀供蕭茅<lb/>
禹貢曰荆州包匭菁茅<lb/>
毛詩曰白華菅兮白茅束兮又曰野有死麕白茅包之<lb/>
又曰晝爾于茅宵爾索綯<lb/>
左傳曰齊侯伐楚謂楚曰爾貢包茅不入王祭不供無<lb/>
<pb n="KR3k0003_WYG_082-25a"/>
以縮酒寡人是徵<lb/>
典錄曰武王伐殷㣲子啓肉袒面縛牽羊把茅膝行而<lb/>
前<lb/>
六韜曰吕尚坐茅而漁<lb/>
尹文子曰堯為天子土階三尺茅茨不剪<lb/>
尸子曰殷湯救旱素車白馬身嬰白茅以身為牲<lb/>
莊子曰小巫見大巫拔茅而棄此其所以終身弗如<lb/>
離騷曰索靈茅以蓬蓴又曰蘭芷變而不芬兮荃蕙化<lb/>
<pb n="KR3k0003_WYG_082-25b"/>
而為茅<lb/>
史記封禪書曰管仲說桓公云古之封禪江淮間一茅<lb/>
三脊所以為藉也<lb/>
吳録地理志曰桂陽郴縣有菁茅可染布零陵有香茅<lb/>
任土貢之<lb/>
沈約宋書曰有三脊茅生石頭西岸江夏王義恭累表<lb/>
勸封禪上甚恱<lb/>
詩梁簡文帝香茅詩曰銅律與鳴琴俱稱類君子豈若<lb/>
<pb n="KR3k0003_WYG_082-26a"/>
江淮間發葉超衆羙珍同自牧歸茅因彚征起豈獨邁<lb/>
秦蘅方知蔑沅芷<lb/>
梁定襄侯蕭祗詠香茅詩曰鶗鴂芳不歇霜繁緑更滋<lb/>
擢本同三脊流芳有四時麤根縮酒易結解舞蠶遲終<lb/>
當入楚貢豈羡詠陳詩<lb/>
　　蓬<lb/>
毛詩曰彼茁者蓬又曰首如飛蓬<lb/>
蕪城賦蔌蔌風威孤蓬自振驚沙坐飛<lb/>
<pb n="KR3k0003_WYG_082-26b"/>
列子曰見百歲髑髏搴蓬而指之<lb/>
曾子曰蓬生麻中不扶自直白沙在泥與之皆黑<lb/>
商君書曰今夫飛蓬飄風而行千里乗風之勢也<lb/>
禮曰桑弧蓬矢<lb/>
莊子曰斥鷃翺翔蓬蒿之間<lb/>
古詩轉蓬離本根飄之畏長風又曰孤蓬轉霜根<lb/>
離騷曰蓬艾親人御于茅兮<lb/>
魯哀公失國走齊公問焉曰子之年甚少矣道至于此<lb/>
<pb n="KR3k0003_WYG_082-27a"/>
乎吾少之時多愛我者吾體不親人多諫者吾忘不能<lb/>
用是内無弼外無輔輔弼無人謟䛕甚衆譬之猶秋蓬<lb/>
也孤其根本宻其枝葉<lb/>
尚書大傳曰子夏作壤室編蓬戸彈琴瑟其中以歌先<lb/>
王之風<lb/>
淮南子曰見飛蓬轉而知為車<lb/>
三輔决錄曰張仲蔚平陵人也與同郡魏景卿俱隠身<lb/>
不仕所居蓬蒿沒人<lb/>
<pb n="KR3k0003_WYG_082-27b"/>
詩魏曺植詩曰轉蓬離本根飄颻隨長風何意回飇舉<lb/>
吹我入雲中髙髙上無極天路安可窮類此流宕子捐<lb/>
軀逺從戎毛褐不掩形薇藿常不充去去莫復道沉憂<lb/>
令人老<lb/>
晉司馬彪詩曰百草應節生含氣有深淺秋蓬獨何辜<lb/>
飄颻隨風轉長颷臺飛薄吹我之四逺搔首望故株邈<lb/>
然無由反<lb/>
　　艾<lb/>
<pb n="KR3k0003_WYG_082-28a"/>
爾雅曰艾氷臺也<lb/>
毛詩曰彼采艾兮一日不見如三歲兮<lb/>
莊子曰越王子搜逃乎丹穴越國無君求王子搜不得<lb/>
從之丹穴不肯出越人薰之以艾<lb/>
崔寔月令曰三月可採艾<lb/>
博物志曰削氷至圓以向日以艾於後承其影得火<lb/>
孟子曰七年之病求三年之艾<lb/>
楚辭曰蕭艾於箧笥謂蕙芷而不香又曰扈服艾以盈<lb/>
<pb n="KR3k0003_WYG_082-28b"/>
腰兮謂幽蘭其不可佩又曰何昔日之芳草兮今直為<lb/>
此艾也<lb/>
漢武内傳曰西王母神仙次藥有靈叢艾<lb/>
賦孔璠之艾賦曰良藥弗逹妙針莫宣竒艾急病靡身<lb/>
挺煙治匪君臣得用神火振淹固於一爛氣絶息乎無<lb/>
假淳建投而招祟鉗椒檮而貽禍伊兹艾之淑粹仍索<lb/>
質於中野嗟乎貞灰與邪燼迭御芳煙與苦蘭競薰是<lb/>
以艾正而賤蘭妖而珍故言堯則桀對舉蘭則艾因<lb/>
<pb n="KR3k0003_WYG_082-29a"/>
贊孔璠之艾贊曰論藹靈艾蔚彼脩坂混區羣卉理深<lb/>
用逺<lb/>
　　藤<lb/>
爾雅曰諸慮山櫐<hi>今江東呼櫐為藤藤似葛而麤大也</hi>
廣雅曰藟藤也<lb/>
毛詩曰南有樛木葛藟纍之<lb/>
山海經曰卑山其上多櫐<hi>今悝豆之屬</hi>
南方草木狀曰浮沉藤生子大如韲甌正月華色仍連<lb/>
<pb n="KR3k0003_WYG_082-29b"/>
著實十月臘月熟色赤生食之甜酢生交阯九真含蘭<lb/>
子藤生緣樹木正二月花色四五月熟實如梨赤如雄<lb/>
雞冠取生食之味淡泊出交阯合浦野聚藤縁樹木二<lb/>
月花色仍連著實五六月熟子大如羮甌俚民煑食其<lb/>
味甜酢出蒼梧菽藤生金封山俚人往往賣之其色正<lb/>
赤出興古<lb/>
裴氏廣州記曰土人伐船為業隨樹所在就以成槽皆<lb/>
去水甚逺動有數里山生草名為膏藤津汁軟滑無物<lb/>
<pb n="KR3k0003_WYG_082-30a"/>
能比以此導地牽之如流雖五六丈船數人便運<lb/>
臨海異物志曰鍾藤附樹作根軟弱須縁樹而作藤既<lb/>
纏裹樹便死且有惡汗尤令速朽也藤盛成樹若木自<lb/>
然大者或至十圍又曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>藤圍數寸重於竹可以為杖<lb/>
蔑以縛船及以為席勝於竹也<lb/>
王歆始興記曰晉中朝有質子將歸忽有人寄其書告<lb/>
曰吾家在觀亭亭廟石間有懸藤君至叩藤家人自出<lb/>
歸者如其言果有二人出水取書并曰江伯令君前入<lb/>
<pb n="KR3k0003_WYG_082-30b"/>
水見屋舎甚麗今俗咸言觀亭有江伯神也<lb/>
顧㣲廣州記曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>藤如栟櫚葉踈破皮青多棘刺髙五<lb/>
六丈者如五六寸竹小者如筆管竹類有十許種續遊<lb/>
草藤也一曰諾藤二曰水藤山行渇則斷取汁飲之治<lb/>
人體有損絶沐則長髮去地一丈斷之輙更生根至地<lb/>
永不死<lb/>
異苑曰永陽縣有山壁立千仞岩上有石室路右名為<lb/>
神農窟窟前百藥叢茂莫不畢備又别有異藤花形似<lb/>
<pb n="KR3k0003_WYG_082-31a"/>
菱菜朝紫中綠晡黄暮青夜赤五色迭耀<lb/>
詩梁簡文帝詠藤詩曰纎條寄喬木弱影掣風斜標春<lb/>
抽曉翠出霧挂懸花<lb/>
　　菜蔬<lb/>
毛詩曰其蔌維何惟筍及蒲又曰我有㫖蓄亦以禦冬<lb/>
爾雅曰菜謂之蔬不熟曰饉<lb/>
周禮春官曰春入學舎采合舞<lb/>
禮記曰仲秋之月乃命有司趣民務蓄菜<lb/>
<pb n="KR3k0003_WYG_082-31b"/>
論語曰雖蔬食菜羮𤓰祭必齋如也<lb/>
孔叢子曰菜謂之蔬<lb/>
莊子曰顔回不茹葷三月<lb/>
吕氏春秋曰菜之羙者崑崙之蘋壽木之華赤木之葉<lb/>
餘務之南有菜名嘉樹其色若碧<lb/>
漢書西域傳曰罽賔地温和冬食生菜<lb/>
魏志曰倭國地温和冬夏食生菜<lb/>
漢武内傳曰西王母曰仙之上藥有碧芝琅菜<lb/>
<pb n="KR3k0003_WYG_082-32a"/>
王充論衡曰董仲舒讀春秋三年不窺園菜<lb/>
孝子傳曰洛陽公輦水作漿兼以給過者公補屫不取<lb/>
其直天神化為書生問公何不種菜曰無種即遺數升<lb/>
公種之化為白璧餘皆為錢公得以娶婦<lb/>
大夫有汙瀦之宫雖有羙菜有義之士不食<lb/>
莊子曰宣尼窮於陳蔡之間顔回擇菜<lb/>
文選曰野有菜蔬之色<lb/>
儀禮曰婚禮舅姑既沒則婦三月乃奠菜蔬盖用待告<lb/>
<pb n="KR3k0003_WYG_082-32b"/>
漢書張竦曰古叛逆之國瀦其宫室以為汙池名曰凶<lb/>
墟雖生菜蔬而民不食菜之羙者具區之菁<lb/>
范宣挑菜傷指大啼曰身體髮膚不敢毁傷故啼<lb/>
蜀都賦曰五肉土菜勝掩腥臊<lb/>
廣州先賢傳曰丁宻蒼梧人非家織布不衣非己耕種<lb/>
菜果不食<lb/>
杜蘭香别傳曰香降張碩賫瓦榼酒七子樏樏多菜而<lb/>
無他味亦有世間常菜輒有三種色或丹或紫一物與<lb/>
<pb n="KR3k0003_WYG_082-33a"/>
海蛤相象并有非時菜碩云食之亦不甘然一食七八<lb/>
日不饑<lb/>
啓梁皇太子謝勑賚河南菜啓曰海水無波来因九譯<lb/>
周原澤洽味備百羞堯韭未儔姬歜非喻又謝勑賚大<lb/>
菘啓曰吳愧千里之蓴蜀慙七菜之賦是知泮宫採芹<lb/>
空入魯詩流火烹葵徒傳豳曲<lb/>
　　葵<lb/>
說文曰葵菜也<lb/>
<pb n="KR3k0003_WYG_082-33b"/>
七啓曰芳菰精粺霜蓄露葵<lb/>
文選曰青青園中葵凝露待日晞又曰譬如後園葵有<lb/>
葉待秋霜又曰無以肉食資取笑葵與藿<lb/>
豳風曰七月烹葵及菽<lb/>
左傳仲尼曰鮑莊子之智不如葵葵猶能衛其足<hi>莊子居亂</hi>
<hi>不能危行言遜以致刖足</hi>
師曠占曰黄帝問師曠曰欲知牛馬貴賤秋葵下小葵<lb/>
生牛馬貴大葵不蟲牛馬賤<lb/>
<pb n="KR3k0003_WYG_082-34a"/>
史記曰公儀休為魯相食葵而羙拔其園葵棄之<lb/>
韓詩外傳曰魯監門女嬰相從績中夜泣曰衛世子不<lb/>
肖是以泣其偶問其故曰宋司馬得罪於宋出奔於魯<lb/>
馬佚食吾園葵是歲亡利一半由是觀之禍福相及也<lb/>
列女傳曰魯漆室女倚柱而嘯鄰媍曰欲嫁乎曰吾憂<lb/>
魯君老而太子少也媍曰此魯大夫之憂女曰昔晉客<lb/>
舎吾家繋馬於園馬佚踐吾園葵使吾終歲不厭葵味<lb/>
列仙傳曰丁次都不知何許人為遼東丁氏作人丁氏<lb/>
<pb n="KR3k0003_WYG_082-34b"/>
常使買葵冬得生葵問何得此葵云從日南買来<lb/>
異苑曰苻堅將欲南師夢葵生城内明以問媍媍曰若<lb/>
征軍逺出難為將也<lb/>
博物志曰陳葵子㣲炒令爆叱散著熟地中遍踏之朝<lb/>
種暮生逺不過宿<lb/>
北齊彭城王攸在郡王氏種葵三畆被人盗之王宻令<lb/>
書葵葉明旦市看之遂得偷者<lb/>
詩古詩曰採葵莫傷根傷根葵不生結友莫羞貧羞貧<lb/>
<pb n="KR3k0003_WYG_082-35a"/>
友不成<lb/>
晉陸機園葵詩曰種葵北園中葵生鬱萋萋朝榮東北<lb/>
傾夕頴西南晞靈露垂鮮澤朗日耀其暉時逝和風戢<lb/>
歲暮商颷飛曾雲無温液嚴霜有凝威幸蒙髙墉德𤣥<lb/>
景䕃素蕤豐條並春盛落葉後秋衰慶彼晚彫福忘此<lb/>
孤生悲又詩曰翩翩晚彫葵孤生寄北蕃被蒙覆露惠<lb/>
㣲軀後時殘庇足同一智生理各萬端不若聞道易但<lb/>
傷知命難<lb/>
<pb n="KR3k0003_WYG_082-35b"/>
　　薺<lb/>
爾雅曰䓆蓂大薺<hi>似薺葉細</hi>又曰蒫薺實<lb/>
說文曰薺草可食也<lb/>
毛詩曰誰謂荼苦其甘如薺<lb/>
禮記曰孟夏之月靡草死<lb/>
淮南子曰薺夌冬生而夏死<lb/>
抱朴子曰薺夌大䔉仲夏而枯<lb/>
賦夏侯湛賦曰寒冬之日余登乎城跬步北園覩衆草<lb/>
<pb n="KR3k0003_WYG_082-36a"/>
之萎悴覽林菓之零殘悲纎條之槁摧慜枯葉之飄殫<lb/>
見芳齊之時生被畦疇而獨繁鑽重氷而挺茂蒙嚴霜<lb/>
以發鮮含盛陽而弗萌在太隂而斯育永安性於猛寒<lb/>
羌無寜乎煖燠齊精氣於欵凍均貞固乎松竹<lb/>
齊卞伯玉薺賦曰終風掃於暮節霜露交於杪秋有萋<lb/>
萋之緑薺方滋繁於中丘<lb/>
　　葱<lb/>
禮記曰凡進食之禮葱㳿處末又曰膾春用葱脂用葱<lb/>
<pb n="KR3k0003_WYG_082-36b"/>
為君子擇葱薤則絶其本末<lb/>
爾雅曰茖山葱細莖大葉<lb/>
劉向别傳曰都尉有種葱書曹公既與先生言細人覘<lb/>
之見其拔葱<lb/>
莊子曰徐無鬼見武侯曰先生居山林厭葱韮今老欲<lb/>
甘酒肉之味邪又曰春月飲酒加葱以通五臟<lb/>
春秋元命苞曰天門山上有葱所種畦隴悉着行人拔<lb/>
取者悉絶若精神而求即不拔自出竒異辛香<lb/>
<pb n="KR3k0003_WYG_082-37a"/>
漢書曰龔遂勸民令人一口種五十本葱一畦韭百本<lb/>
薤<lb/>
西河舊事曰葱嶺在燉煌西八十里其山髙大上生葱<lb/>
故曰葱嶺<lb/>
列仙傳曰阮丘蛆山上種葱百餘年乃去<lb/>
晉令曰居洛陽内園菜欲課以當者耳其引長流灌紫<lb/>
葱可各三畝<lb/>
東觀漢記曰孔奮字君魚為姑臧長時天下亂河西獨<lb/>
<pb n="KR3k0003_WYG_082-37b"/>
安姑臧長居數月輙致資産奮在姑臧四年財物不増<lb/>
唯老母妻子但菜食或謂奮曰置脂膏中亦不能自潤<lb/>
漢武内傳曰西王母曰仙人上藥有𤣥都綺葱<lb/>
邵信臣曰大官園種冬葱生不時之物有傷於人也<lb/>
　　蓼<lb/>
爾雅曰薔虞蓼<hi>虞澤蓼也</hi>
毛詩曰予又集于蓼<hi>言辛苦也</hi>
離騷曰蓼蟲不能徙乎葵菜<lb/>
<pb n="KR3k0003_WYG_082-38a"/>
吳氏本草曰蓼實一名天蓼一名野蓼一名澤蓼<lb/>
禮記曰鶉羮雞羮鴽釀之蓼<lb/>
劉向别録曰尹都尉書有種蓼篇<lb/>
吳越春秋曰越王念吳欲復怨非一日也苦思勞心夜<lb/>
以接日卧則切之以蓼<lb/>
魏文子曰蓼蟲在蓼則生在芥則死非蓼仁而芥賊也<lb/>
本不可失<lb/>
古詩曰蘇蓼出浦渠<lb/>
<pb n="KR3k0003_WYG_082-38b"/>
賦漢孔臧蓼蟲賦曰季夏既望暑往凉還逍遙諷誦遂<lb/>
居東園周旋覽觀憩乎南蕃覩兹茂蓼紛葩吐榮猗那<lb/>
隨風緑葉厲莖爰有蠕蟲厥狀似螟羣聚其間食之以<lb/>
生於是寤物託事推况乎人幼長斯蓼莫或知辛膏粱<lb/>
之子豈曰不云茍非徳義不以為家安逸無心如禽獸<lb/>
何逸必致驕驕必致亡匪准辛苦乃丁大殃<lb/>
　<lb/>
　藝文類聚卷八十二<lb/>
</p>
<p>
</p>
  </div>
</body>
</text>
</TEI>
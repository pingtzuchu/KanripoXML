<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷六十五</head>
    <p>
<pb n="KR3k0003_WYG_065-1a"/>
欽定四庫全書<lb/>
　藝文類聚卷六十五　　　唐　歐陽詢　撰<lb/>
　産業部<hi>農蠶</hi>　<hi>田/織</hi>　<hi>園/鍼</hi>　<hi>圃市</hi>
　農<lb/>
管子曰先王者為民興利除害故天下之民歸之所謂<lb/>
興利者利農事也所謂除害者禁害農者也<lb/>
尸子曰有虞氏身有南畝妻有桑田神農並耕而王所<lb/>
以勸耕也<lb/>
<pb n="KR3k0003_WYG_065-1b"/>
韓子曰歴山農者侵畔舜往耕朞年譲畔<lb/>
史記曰弃為兒時好種樹麻菽麻菽美及為成人遂好<lb/>
耕農相地之冝冝榖者耕稼穡之民皆法則之<lb/>
漢書曰洪範八政一曰食二曰貨食謂農殖嘉穀可食<lb/>
之物又曰楊季官至廬江太守漢元鼎間避仇後遡江<lb/>
上處岷山之陽白郫有田一壥有宅一區世世以農桑<lb/>
為業<lb/>
東觀漢記曰樊重世善農稼好貨殖<lb/>
<pb n="KR3k0003_WYG_065-2a"/>
賦晉束晢勸農賦曰惟百里之置吏各區别而異曹考<lb/>
治民之賤職美莫當乎勸農專一里之權擅百家之勢<lb/>
及至青幡禁乎游惰田賦度乎頃畝與奪在已良薄浹<lb/>
口受饒在於肥脯得力在於美酒若場功畢租輸至錄<lb/>
社長召閭師條牒所領注列名諱則雞豚爭下壺榼横<lb/>
至遂乃定一以為十拘五以為二蓋由熱啖紆其腹而<lb/>
杜康咥其胃<lb/>
　　田<lb/>
<pb n="KR3k0003_WYG_065-2b"/>
家語曰虞芮二國爭田而訟連年不決乃相謂曰西伯<lb/>
仁人也盍往質焉入其境則耕者讓畔行者讓路入其<lb/>
朝則士讓為大夫大夫讓為卿虞芮之君曰嘻吾儕小<lb/>
人不可以入君子之朝遂以其所爭為閒田<lb/>
漢書曰陳平少時家貧好讀書治黄帝老子之術有田<lb/>
三十畝與伯居伯常耕縱平使游學又曰貢禹上書曰<lb/>
臣禹年老家貧資不滿萬錢妻子糠豆不贍短褐不完<lb/>
有田百三十畝陛下過意徵臣臣賣田百畝以供車馬<lb/>
<pb n="KR3k0003_WYG_065-3a"/>
又曰張禹為人謹厚内殖貨財及富貴多買田至四百<lb/>
頃皆涇渭溉灌極膏腴又曰太始二年趙中大夫白公<lb/>
奏穿渠引涇水首起谷口尾入櫟陽江渭中溉四千五<lb/>
百餘頃因名白渠民歌之曰田於何所池陽谷口鄭國<lb/>
在前白渠起後舉挿為雲决渠為雨涇水一石其泥數<lb/>
斗且漑且糞長我禾黍<lb/>
華嶠後漢書曰周燮專精禮易不讀非聖之書不修賀<lb/>
問之好有先人草廬結于岡畔下有陂田常肆勤以自<lb/>
<pb n="KR3k0003_WYG_065-3b"/>
給非身所耕漁不食<lb/>
晉中興書曰郭翻少有志操居貧無業起往古荒田先<lb/>
立表題經年無主然後乃作將熟有認之者翻悉推與<lb/>
之<lb/>
蕭廣濟孝子傳曰原平墓下有數十畝田不屬原平每<lb/>
農月耕者恒裸原平不欲使慢其墳墓乃歸賣家資買<lb/>
此田三農之月輒束帶垂泣躬自耕墾<lb/>
詩宋陶潜雜詩曰種豆南山下草盛豆苗稀晨興理荒<lb/>
<pb n="KR3k0003_WYG_065-4a"/>
穢帶月荷鋤歸<lb/>
梁劉孝綽報王永興觀田詩曰重門寂已暮案牘罷囂<lb/>
塵輕涼生筍席微風起扇輪浮𤓰聊可䝿溢酒亦成珍<lb/>
復有寒泉井兼以瑩心神睠彼㤀言客閑居伊洛濵顧<lb/>
已慙困地徒知薑桂辛但願崇明德無謂德無鄰<lb/>
議晉陸機大田議曰臣聞隆名之主不改法而下治陵<lb/>
夷之世不易術而民怠夫商人逸而利厚農人勞而報<lb/>
薄道農以利則耕夫勤節商以法則游子歸<lb/>
<pb n="KR3k0003_WYG_065-4b"/>
論魏王粲務本論曰古者之理國也以本為務八政之<lb/>
於民也以食為首是以黎民時雍降福孔皆也故仰司<lb/>
星辰以審其時俯耕籍田以率其力封祀農稷以神其<lb/>
事祈穀報年以寵其功設農師以監之置田畯以董之<lb/>
黍稷茂則喜而受賞田不墾則怒而加罰都不得有游<lb/>
民室不得有懸耜野積踰冬奪者無罪場功過限竊者<lb/>
不刑所以競之於閉藏也先王藉田以力任力以夫議<lb/>
其老幼度其逺近種有常時耘有常節收有常期此賞<lb/>
<pb n="KR3k0003_WYG_065-5a"/>
罰之本種不當時耘不及節收不應期者必加其罰苗<lb/>
實踰等必加其賞也農益地辟則吏受大賞也農損地<lb/>
狹則吏受重罰夫火之災人也甚於怠農慎火之力也<lb/>
輕於秬耘通邑大都有嚴令則火稀無嚴令則燒者數<lb/>
非賞罰不能齊也<lb/>
　　園<lb/>
易曰賁于丘園<lb/>
詩曰樂彼之園又曰園有桃又曰無踰我園又曰遊于<lb/>
<pb n="KR3k0003_WYG_065-5b"/>
北園<lb/>
子建詩曰清夜遊西園<lb/>
古詩曰鬰鬰園中柳<lb/>
說文曰樹果曰園樹菜曰圃<lb/>
莊子曰漢隂丈人灌園鑿隧而入井<lb/>
韓子曰昔彌子瑕有寵於衛與君遊於果園食桃而甘<lb/>
以其半啖君君曰愛我哉<lb/>
史記曰公儀休相魯㧞園葵去織婦又曰董仲舒下帷<lb/>
<pb n="KR3k0003_WYG_065-6a"/>
講誦三年不觀於舍園<lb/>
漢書曰和帝詔有司自京師果園悉假與貧人<lb/>
國語曰趙簡子田於螻<hi>螻園名</hi>
三秦記曰漢武有名園曰樊川一名御宿有大梨如五<lb/>
升瓶名含消<lb/>
漢書曰明帝詔先帝時靈芝生芳林園中自吾建成承<lb/>
露已來甘露復降芳林園<lb/>
淮南子曰夫臨江之鄉其人汲水以溉其園江水弗減<lb/>
<pb n="KR3k0003_WYG_065-6b"/>
也又曰山有猛獸林木為之不斬園有螫蟲藜藿為之<lb/>
不采<lb/>
謝承後漢書曰法真隱居大澤講論術藝歴年不問園<lb/>
圃又曰吳祐遷膠東侯相時濟北戴宏父為縣丞宏年<lb/>
十六從在丞舍祐毎行園常聞諷讀之音甚竒之與為<lb/>
友宏卒成儒宗知名東夏為河間相因自免歸家不復<lb/>
仕灌園蔬以經書敎授年九十八卒<lb/>
華陽國志曰何隨家養竹園人盗其笋隨行遇見恐盗<lb/>
<pb n="KR3k0003_WYG_065-7a"/>
者覺怖走竹傷其足挈履徐歩而歸<lb/>
桂陽先賢記曰蘇紞嘗除門庭有衆賔來紞告母曰人<lb/>
招紞去已種藥著後園梅樹下可治百疾一葉愈一人<lb/>
賣此藥過足供養<lb/>
魏志曰明帝起景陽山於芳林園中又曰京城内有園<lb/>
患無水傅𤣥先生乃作翻車令童轉之灌水更入其功<lb/>
百倍<lb/>
向秀别傳曰秀常與吕安灌園於山陽收其利以供酒<lb/>
<pb n="KR3k0003_WYG_065-7b"/>
食之費<lb/>
晉宫閣名曰洛陽有瓊圃園靈芝園石祠園鄴有鳴鵠<lb/>
園蒲萄園華林園<lb/>
世說曰簡文帝入華林園顧謂左右曰會心處不必在<lb/>
逺翳然林水便自有濠濮間想覺鳥獸禽魚自來親人<lb/>
又曰王子敬入會稽經吳門顧辟疆有名園先不識主<lb/>
人逕往其家值顧方集賔友酣飲園中而王遊歴既畢<lb/>
指麾好惡傍若無人顧勃然曰不足齒之傖爾使驅其<lb/>
<pb n="KR3k0003_WYG_065-8a"/>
左右出門王獨坐輿上展轉顧望而僕從不至遂移時<lb/>
又曰管寧華歆園中鋤菜見地有片金管揮鋤與瓦石<lb/>
不異華捉而擲之<lb/>
法顯記曰舍衛精舍東北六百里毗舍佉毋作精舍請<lb/>
佛及借此處故在祗洹舍大園落有二門一門東向一<lb/>
北向此園即須達長者布金錢買地處也精舍當中央<lb/>
佛住此處最久說法度人經行坐處亦盡起塔皆有名<lb/>
字又曰拘夷那竭城東行到毗舍離城北有大林重閣<lb/>
<pb n="KR3k0003_WYG_065-8b"/>
精舍佛住處及阿難半身塔其城裏本菴婆羅女家為<lb/>
佛起塔今故在城南三里道西菴婆羅女以園施佛住<lb/>
處<lb/>
詩晉陶潜雜詩曰開荒南野際守拙歸園田方澤十餘<lb/>
畝草屋八九間餘竹䕃後檐桃李羅堂前結廬在人境<lb/>
而無車馬喧問君何能爾心逺地自偏採菊東籬下悠<lb/>
然望南山秋菊有佳色裛露掇其英汎此㤀憂物逺我<lb/>
達世情<lb/>
<pb n="KR3k0003_WYG_065-9a"/>
宋謝靈運還舊園詩曰浮舟千仞壑揔轡萬尋巔流沫<lb/>
不足險石牀豈為艱夫子昭情素探懷授佳篇<lb/>
宋謝莊北宅祕園詩曰夕天霽晚氣輕霞澄暮隂微風<lb/>
清幽幌餘日照青林收光漸窓歇窮園自荒深綠池翻<lb/>
素景秋槐響寒音伊人倘同愛絃酒共棲尋<lb/>
齊竟陵王遊後園詩曰託性本禽魚栖情閒物外蘿徑<lb/>
轉連綿松軒方杳藹邱壑毎淹留風雲多賞會<lb/>
齊王儉春日家園詩曰徙倚未云暮陽光忽已收羲和<lb/>
<pb n="KR3k0003_WYG_065-9b"/>
無停晷壯士豈淹留苒苒老將至功名竟不修稷契匡<lb/>
虞夏伊吕翼商周撫躬謝先哲解紱歸山邱<lb/>
梁簡文帝游韋黄門園詩曰息車冠葢里停轡仲長園<lb/>
簷疎逺興積賔至羽觴繁又夜遊北園詩曰星芒侵嶺<lb/>
樹月暈隠城樓暗花舒不覺明波動見流又臨後園詩<lb/>
曰隱淪遊少海神仙入太華我有逍遥趣中園復可嘉<lb/>
千株同落葉百尺共尋霞<lb/>
梁元帝遊後園詩曰暮春多淑氣斜景落高舂日照池<lb/>
<pb n="KR3k0003_WYG_065-10a"/>
光淺雲歸山望濃入林迷曲徑度渚隔危峰又晚景遊<lb/>
後園詩曰高軒聊騁望煥景入川梁波横山渡影雨罷<lb/>
葉生光日移花色異風散水文長<lb/>
梁沈約宿東園詩曰槿籬疎復宻荆扉新且故樹頂鳴<lb/>
風飇草根積霜露驚麏去不息征鳥時返顧茅棟嘯愁<lb/>
鴟平岡走寒兔夕隂帶層阜長烟引輕素又行園詩曰<lb/>
寒𤓰方卧壠秋菰亦滿陂紫茄紛爛漫緑芋鬰參差初<lb/>
菘向堪把時韭日離離<lb/>
<pb n="KR3k0003_WYG_065-10b"/>
賦漢枚乗梁王兔園賦曰修竹檀欒夾池水旋兔園並馳<lb/>
道鸇鶚鷂鵰翡翠鴝鵒巢枝穴藏被塘臨谷聲音相聞<lb/>
啄尾離屬於是晚春早夏邯鄲襄國相與雜沓而往款<lb/>
焉高冠扁焉長劒閑焉左挾彈焉右執鞭焉日移樂衰<lb/>
遊觀西園從容安步鬬雞走兔俛仰釣射煎熬炰炙極<lb/>
樂到暮若夫采桑之婦連袖方路<lb/>
齊謝朓遊後園賦曰積芳兮選木幽蘭兮翠竹上蕪蕪<lb/>
兮隂景下田田兮被谷左蕙畹兮彌望右芝原兮冩目<lb/>
<pb n="KR3k0003_WYG_065-11a"/>
山霞起而削成水積明以經復於是敞風闥之藹藹聳<lb/>
雲館之迢迢周歩檐以升降對玉堂之泬寥爾乃日栖<lb/>
榆柳霞照夕陽孤蟬已散去鳥成行惠風湛兮帷殿肅<lb/>
清隂起兮池館涼<lb/>
梁裴子野遊華林園賦曰諒無庸於殿省且栖遲而不<lb/>
事譬籠鳥與池魚本山川而有思伊暇日而容與時遨<lb/>
遊以蕩志正殿則華光𢎞敝重臺則景陽秀出赫奕翬<lb/>
煥隂臨鬱律絶塵霧而上征尋雲霞而蔽日經増城而<lb/>
<pb n="KR3k0003_WYG_065-11b"/>
斜趣有空巄之石室在盛夏之方中曽匪風而自慄溪<lb/>
谷則沱潜𣲖别峭峽則險難壁立積峻竇溜䦨干草石<lb/>
苔蘚駮犖叢攅既而登望徙倚臨逺<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>空廣觀逖聽靡<lb/>
有不通<lb/>
梁江淹梁王兎園賦曰或重古輕今者僕曰何為其然<lb/>
哉無知音則已矣聊為古賦體以奮枚叔之製云於是<lb/>
金塘緬演緑竹被坂繚繞青翠若近復逺水鳥駕鵞<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>
鳿鴻鴈上飛衡陽下宿沔漢十十五五忽合而復散於<lb/>
<pb n="KR3k0003_WYG_065-12a"/>
是大夫之徒稱詩而歸春陽始曉朱華未稀卒逢邯鄲<lb/>
之女蕙色玉質綺裳下見錦衣上出<lb/>
周庾信小園賦曰若夫一枝之上巢父得安巢之所一<lb/>
壺之中壺公有容身之地豈必連闥洞房南陽樊重之<lb/>
第綠墀青𤨏西漢王根之宅余有數畝之廬寂寞人外<lb/>
聊以擬伏臘聊以避風霜雖復晏嬰近市不求朝夕之<lb/>
利潘岳面城且適閒居之樂爾乃窟宅徘徊聊同鑿坏<lb/>
琴號珠柱書名玉杯有棠梨而無館足酸棗而非臺猶<lb/>
<pb n="KR3k0003_WYG_065-12b"/>
得欹側八九丈從斜數十歩榆柳三兩行梨桃百餘樹<lb/>
撥蒙宻兮見窓行欹側兮得路蟬有翳兮不驚雉無羅<lb/>
兮何懼草樹混淆枝格相交山為簣覆水有堂坳﨑嶇<lb/>
兮狹室穿漏兮茅茨檐直倚而妨帽户平行而礙睂坐<lb/>
帳無鶴支牀有龜鳥多閑暇花隨四時心則歴陵枯木<lb/>
髪則睢陽亂絲一寸二寸之魚三竿兩竿之竹離披落<lb/>
格之藤爛熳無叢之菊落葉半牀狂花滿屋名為野人<lb/>
之家是謂愚公之谷試偃息於茂林乃久羡於抽簮雖<lb/>
<pb n="KR3k0003_WYG_065-13a"/>
有門而常閉實無水而恒沈草無忘憂之意花無長樂<lb/>
之心鳥何事而逐酒魚何情而聽琴薄晚閑閨老幼相<lb/>
擕蓬頭王覇之子椎髻梁鴻之妻樹搔搔而風急天慘<lb/>
慘而雲低聚空倉而雀噪驚懶婦而蟬啼昔早濫于吹<lb/>
嘘藉文言之慶餘門有通徳家藏賜書遂乃山崩川竭氷<lb/>
碎瓦裂關山則風月悽愴隴水則肝腸斷絶百齡兮倐<lb/>
忽菁華兮已晚不雪鴈門之踦先念鴻陸之遠非淮海<lb/>
兮可變非金丹兮能轉不曝骨兮龍門終低頭兮馬阪<lb/>
<pb n="KR3k0003_WYG_065-13b"/>
頌晉潘尼後園頌曰茫茫在昔悠悠結繩太樸未散𤣥<lb/>
化霑凝羲皇繼踵三代相承五德更王文質迭興天命<lb/>
匪諶祐謙輔信乃眷我皇光有大晉應期納祚天人是<lb/>
順和氣四充惠澤㫄潤神祇告祥四靈效質遊龍升雲<lb/>
儀鳯翳日甘露晨流醴泉湧溢華夏既寧八荒靜謐人<lb/>
亦有言吾何以休乃延卿士從皇以遊長筵逺布廣幕<lb/>
四周嘉肴惟芳㫖酒思柔巖巖峻岳湯湯𤣥流翔鳥鼓<lb/>
翼游魚載浮明明天子肅肅庶官文士濟濟武夫桓桓<lb/>
<pb n="KR3k0003_WYG_065-14a"/>
講藝華林肄射後園威儀既具弓矢斯閑恂恂謙德穆<lb/>
穆聖顔賜以宴飲詔以話言黍稷既登貨財既豐仁風<lb/>
潜運皇化彌隆征夫釋甲戰士罷戎遐夷慕義絶域望<lb/>
風無或慢易在始慮終無或安逸在盈思冲<lb/>
引謝莊懷園引曰鴻飛從萬里飛飛河岱起辛勤越霜<lb/>
露聮翩泝江汜去舊國違舊鄉舊鄉悠且長迴首瞻東<lb/>
路延翮向秋方登楚都入楚關楚地蕭瑟楚山寒歲去<lb/>
冰未已春來鴈不還風肅幌兮露濡庭漢水初綠柳葉<lb/>
<pb n="KR3k0003_WYG_065-14b"/>
青朱光藹藹雲英英離禽喈喈又晨鳴菊有秀兮松有<lb/>
𬎼憂來年去容髪衰流隂逝景不可追臨堂危坐悵欲<lb/>
悲試託意兮向芳蓀心綿綿兮屬荒樊想綠蘋兮已冒<lb/>
沼念幽蘭兮已盈園夭桃晨暮發春鶯旦夕喧青苔蕪<lb/>
石路宿草塞蓬門<lb/>
詠晉湛方生遊園詠曰諒茲境之可懷究川阜之竒勢<lb/>
水窮清以徹鍳山鄰天而無際乗初霽之新景登北館<lb/>
以悠矚對荆門之孤阜傍漁陽之秀岳乘夕陽而含詠<lb/>
<pb n="KR3k0003_WYG_065-15a"/>
杖輕策以行遊襲秋蘭之流芬幙長猗之森修任緩歩<lb/>
以升降歴丘墟而四周智無涯而難恬性有方而易適<lb/>
差一豪而遽乖徒理存而事隔故覊馬思其華林籠雉<lb/>
想其臯澤矧流客之歸思豈可㤀於疇昔<lb/>
啓梁張纉謝東宫賚園啓曰性愛山泉頗樂閑曠雖復<lb/>
伏膺堯門情存魏闕至於一丘一壑自謂出處無辨常<lb/>
願卜居幽僻屏避喧塵傍山臨流面郊負郭依林結宇<lb/>
憩桃李之夏隂對徑開軒采橘柚之秋實而王畿陸海<lb/>
<pb n="KR3k0003_WYG_065-15b"/>
畝號一金涇渭土膏豪傑所競徙居好畤必待使越之<lb/>
裝别館河陽亦資牧荆之富此園左帶平湖修陂千頃<lb/>
右臨長薄清潭百仞前逼逸陌朝夕爽塏後望鍾阜表<lb/>
裏烟霞毎賸春迎夏華卉競發背秋向冬雲物澄霽歸<lb/>
瞰户牖不異登臨升降堦墀已窮歴覧舟楫所屇累日<lb/>
不能究其源魚鳥之豐山澤不能喻其美<lb/>
　　圃<lb/>
毛詩曰九月築場圃又曰折柳樊圃<lb/>
<pb n="KR3k0003_WYG_065-16a"/>
傳曰晉侯取蒍氏之圃以為囿<lb/>
論語曰樊遲請學為圃子曰吾不如老圃<lb/>
列子曰三畝之圃不能耘<lb/>
楚詞曰忽死蘭圃楚有蕙圃<lb/>
山海經曰槐江之山實惟帝之平圃<hi>即懸圃也</hi>
淮南子曰崑崙山有層城九重其高萬一千里懸圃涼<lb/>
風在崑崙之中是其疏圃疏圃之池滿足潢水<lb/>
穆天子傳曰舂山之澤清水出泉温和無風飛鳥百獸<lb/>
<pb n="KR3k0003_WYG_065-16b"/>
之所飲食先王之所謂懸圃<lb/>
詩梁庾肩吾從皇太子出𤣥圃詩曰春光起麗譙屣履<lb/>
歩山椒閣影臨飛葢鸎鳴入洞簫水還登故渚樹長䕃<lb/>
前橋綠荷生綺葉丹藤上細苗顧循慚振藻何用擬瓊<lb/>
瑶<lb/>
銘陳江揔𤣥圃石室銘曰僊巖石㯓僊宇石牆地云正<lb/>
域道示修羊紫烟碧露絳雪𤣥霜廣成不踐王烈未翔<lb/>
移華甲觀徙搆震方逺跨飛梁俛臨倒景瓊蕋珠樹金<lb/>
<pb n="KR3k0003_WYG_065-17a"/>
階玉井映日分暉揺風共影岫濃翠合林虚桂靜朔去<lb/>
偷桃董來貨杏檐非刻削户恣登臨迎春花近避暑涼<lb/>
深秋雲卷闇冬霰停隂桐棲鳯采竹化龍吟輕飛亂色<lb/>
激溜成音天縱儲睿生知作兩弦誦餘隟仁智為賞河<lb/>
曲停遊洛濱息往祥梨吐秀瑞燕流響一物或鐫萬國<lb/>
斯仰<lb/>
　　蠶<lb/>
禮記曰古者天子諸侯必有公桑蠶室近川而為之卜<lb/>
<pb n="KR3k0003_WYG_065-17b"/>
三宫之夫人世婦之吉者使入蠶室奉種浴于川桑于<lb/>
公桑又曰季春之月后妃齋戒親桑以勸蠶事蠶事既<lb/>
登分繭稱絲以供郊廟之服<lb/>
東觀漢記曰明德馬后置織室蠶室於濯龍中往來觀<lb/>
視内以為娛樂外以先女功<lb/>
續漢書曰貴人助蠶瑇瑁釵加簮珥又曰光武建武二<lb/>
年野蠶成繭野民收其絮<lb/>
𤣥中記曰大月氏有牛名曰日及割取肉一二斤明日<lb/>
<pb n="KR3k0003_WYG_065-18a"/>
瘡愈漢人入國示之以為珍異漢人曰吾國有蟲大如<lb/>
小指名曰蠶食桑葉為人吐絲外國復不信有之<lb/>
古今注曰元帝永元四年東萊郡東半山有野蠶為繭<lb/>
繭生蛾蛾生卵卵著石收得萬餘石民以為蠶絮<lb/>
賦晉楊泉蠶賦曰惟隂陽之産物氣陶化而播流物受<lb/>
氣而含生皆纒綿而自周伊夫蠶之為物功巨大而𢎞<lb/>
優成天子之衮冕著皇后之盛服昭五色之𤣥黄作四<lb/>
時之單複是以王者貴此功焉使皇后命三宫之夫人<lb/>
<pb n="KR3k0003_WYG_065-18b"/>
及世婦之吉者親桑于北官二月初吉遂布令於天下<lb/>
百辟兆民使咸務焉是以仲春之月吉日庚午既差我<lb/>
馬惟蠶之祖編使童男作以童女温室既調蠶母入處<lb/>
陳布涗種柔和得所晞用清明浴用穀雨爰求柔桑切<lb/>
若細縷起止得時燥濕是候逍遥偃仰進止自如仰似<lb/>
龍騰伏似虎趺員身方腹列足雙俱昏明相推日時不<lb/>
居粤召役夫築室于房于房伊何在庭之東東愛日景<lb/>
西望餘陽既酌以酒又挹以漿壺飱在側敷修在㫄我<lb/>
<pb n="KR3k0003_WYG_065-19a"/>
鄰我黨我助我康於是乎蠶事畢矣大務時成閣紆卷<lb/>
簿灑掃宫庭蠶母須飾從容自寧至于再宿三日乃開<lb/>
闔啓房是瞻是觀方者四張員者紆盤縱者相屬横者<lb/>
交連分薪柴而解著繭絲互而相攀競以挐攫載笑載<lb/>
言惰者悦而忘懈劣者勉以増勤是月也天子以太牢<lb/>
之禮獻繭于寢廟皇后親繰三盆然後頒於夫人世婦<lb/>
至于百辟卿士下及兆民咸趨繰事爾乃絲如凝膏其<lb/>
白伊雪以為衣裳冠冕服飾禮神納賔各有分職以洽<lb/>
<pb n="KR3k0003_WYG_065-19b"/>
百禮罔不斯服夫功也起於綿綿成於翼翼頌之難周<lb/>
論之罔極殷斯勤斯如何勿憶<lb/>
　　織<lb/>
毛詩曰跂彼織女終日七㐮雖則七襄不成報章<lb/>
魏志曰中山恭王褒徙封濮陽太和二年就國尚儉約<lb/>
勅妃妾紡績織絍習為家人之事<lb/>
博物志曰近世有居海渚者毎年八月有浮查來此人<lb/>
乃立於槎上忽忽不覺晝奄至一處有城郭屋舍望室<lb/>
<pb n="KR3k0003_WYG_065-20a"/>
中多見織婦見一丈夫牽牛渚次飲之驚問此何處荅<lb/>
曰君可詣蜀問嚴君平<lb/>
捜神記曰南海之外有鮫人水居如魚不廢績織<lb/>
詩古詩曰迢迢牽牛星皎皎河漢女纎纎濯素手札札<lb/>
弄機杼<lb/>
梁簡文帝詠中婦織流黄詩曰翻花滿階砌愁人獨上<lb/>
機浮雲西北起孔雀東南飛調絲時繞腕易躡乍牽衣<lb/>
鳴梭逐動釧紅粧映落暉<lb/>
<pb n="KR3k0003_WYG_065-20b"/>
梁劉孝威在郄縣遇見人寄織婦詩曰妖姬含怨情織<lb/>
素起秋聲度梭環玉動踏躡佩珠鳴經稀疑杼澁緯斷<lb/>
恨絲輕蒲萄始欲罷鴛鴦猶未成雲棟共徘徊紗窓相<lb/>
向開窓踈眉語度紗輕眼笑來矓矓隔淺紗的的見粧<lb/>
華鏤玉同心藕雜寳連枝花紅巾向後結金簮臨鬢斜<lb/>
機頂挂流蘇機傍垂結珠青絲引伏兔黄金繞轆轤艶<lb/>
采裙邊出芳脂口上渝百城交問遺五馬共踟蹰直為<lb/>
閨中人守故不要新夢啼漬花枕覺淚濕羅巾獨眠真<lb/>
<pb n="KR3k0003_WYG_065-21a"/>
自難重衾猶覺寒逾憶凝脂緩彌想横塵歡行驅金絡<lb/>
騎歸就城南端南端稍有期想子亦勞思羅襦久應罷<lb/>
花釵堪更治新粧不㸃黛余還自畫睂<lb/>
陳徐陵詠織婦詩曰纎纎運玉指脉脉正蛾睂振躡開<lb/>
交縷停梭續斷絲簷前初月照洞尸朱帷垂弄機行掩<lb/>
淚彌令織素遲<lb/>
陳蕭銓賦婀娜當軒織詩曰東南初日照秦樓西北織<lb/>
婦正嬌羞綺窓猶垂翡翠幌珠簾半上珊瑚鈎新粧入<lb/>
<pb n="KR3k0003_WYG_065-21b"/>
機映春牖弄杼鳴梭挑纎手何曽織素讓新人不掩流<lb/>
蘇推中婦三日五匹未言遲衫長腕弱繞輕絲綾中轉<lb/>
躡成離鵠錦上迴文作别詩不惜紈素同霜雪更傷秋<lb/>
扇篋中辭<lb/>
賦後漢王逸機婦曰帝軒龍躍庶業是昌俯覃聖思仰<lb/>
覽三光爰制布帛始垂衣裳於是取衡山之孤桐南岳<lb/>
之洪樟結靈根於盤石託九層於岩傍性條暢以端直<lb/>
貫雲表而剴良儀鳯晨鳴翔其上怪獸羣萃而陸梁於<lb/>
<pb n="KR3k0003_WYG_065-22a"/>
是乃命匠人潜江奮驤踰五領越九岡斬伐剖析擬度<lb/>
短長勝復迴轉尅像乾形大匡淡泊擬則川平光為日<lb/>
月蓋取昭明三軸列布上法台星兩驥齊首儼若將征<lb/>
方員綺錯微妙窮竒蟲禽品獸物有其宜兎耳跧伏若<lb/>
安若危猛犬相守竄身匿蹄高樓雙峙下臨清池遊魚<lb/>
銜餌瀺灂其陂鹿盧竝起纎繳俱垂一往一來匪勞匪<lb/>
疲於是暮春代謝朱明達時蠶人告訖舍罷獻絲或黄<lb/>
或白蜜蠟凝脂纎纎靜女經之絡之爾乃窈窕淑媛美<lb/>
<pb n="KR3k0003_WYG_065-22b"/>
色貞怡解鳴珮釋羅衣披華幕登神機乗輕杼覧牀帷<lb/>
動揺多容俯仰生姿<lb/>
晉楊泉織機賦曰伊百工之為技莫機巧之最長似人<lb/>
君之列位象百官之設張立匡郭之制度如城隅之員<lb/>
方應萬機以布錯實變態之有章是以孟秋之月首殺<lb/>
庻物工民呈材取彼椅梓貞幹修枝名匠騁工美乎利<lb/>
器心暢體通膚合理同規矩盡法因事作容好無不媚<lb/>
事無不供於是乎女工就素絲輕貫綜紀簡姦清織女<lb/>
<pb n="KR3k0003_WYG_065-23a"/>
揚翬美乎如芒麗姿妍雅動有令光足閑蹈躡手習檻<lb/>
匡節奏相應五聲激揚濁者含宫清者應商和聲成柔<lb/>
慷慨成剛屈申舒縮沈浮抑揚開以厭間闔以高梁進<lb/>
以懸魚退以俠彊氣變相應隂感乎陽僶俛不及進却<lb/>
頡頏事物之宜法天之常既合利用得道之方<lb/>
　　鍼<lb/>
吳書曰虞翻年十二有客詣翻兄不遇之翻乃與客書<lb/>
曰礠石不受曲鍼<lb/>
<pb n="KR3k0003_WYG_065-23b"/>
賦楚荀况鍼賦曰有物於此生於山阜處於室堂無知<lb/>
無功善治衣裳不盗不竊穿窬而行日夜合離以成文<lb/>
章已能合從又善連横下覆百姓上飾帝王<lb/>
漢曹大家鍼縷賦曰鎔秋金之剛精形微妙而直端性<lb/>
通逺而漸進博庶物而一貫惟鍼縷之列迹信廣博而<lb/>
無原退逶迤以補過似素絲之羔羊何斗筲之足筭咸<lb/>
勒石而升堂<lb/>
　　市<lb/>
<pb n="KR3k0003_WYG_065-24a"/>
列子曰昔齊人有欲金者清旦衣冠而之市適鬻金者<lb/>
所因攫其金而去吏捕問之對曰取金之時不見人徒<lb/>
見金<lb/>
魯連子曰孟嘗逐於齊譚裕子曰富貴則就貧賤則去<lb/>
此物之必至而理固然也願君勿怨請以市論朝則盈<lb/>
夕則虛非朝愛而夕憎之也求存故往求亡故去勢使<lb/>
然也<lb/>
漢書曰楚王戊與吳通申公白公二人諌不聽衣之赭<lb/>
<pb n="KR3k0003_WYG_065-24b"/>
衣使杵臼椎舂於市又曰刺繡文不如倚市門此言末<lb/>
業貧者之資又曰司𨽻校尉解光奏王根曰縱横恣意<lb/>
大治室第中立土山而立兩市殿上赤墀户下青𤨏<lb/>
東觀漢記曰樊重治家産業起廬舍高樓連閣陂池灌<lb/>
注竹木成林閉門成市<lb/>
華嶠後漢書曰宋登為汝隂令為政明能號稱神父出<lb/>
為潁川太守市無二價道不拾遺<lb/>
漢名臣奏曰太尉屬應劭等議以為鮮卑隔在漠北犬<lb/>
<pb n="KR3k0003_WYG_065-25a"/>
羊為羣無君長帥廬落之居又其天性貪而無信故自<lb/>
漢興于兹數犯障塞且無寧歲吏民創禁不與交關唯<lb/>
至胡市乃成靡服非畏威懷德實玩中國珍異之故耳<lb/>
戴延之西征記曰洛陽舊有二市一曰金市在宮西大<lb/>
城内<lb/>
詩梁庾肩吾看放市詩曰旗亭出御道游目暫迴車既<lb/>
非隨舞鶴聊自入看書懸龜識季主牓酒見相如日中<lb/>
人已合黄昏故未疎<lb/>
<pb n="KR3k0003_WYG_065-25b"/>
陳張正見賦得日中市朝滿詩曰雲閣綺霞生旗亭麗<lb/>
日明塵飛三市路蓋入九重城竹葉當壚滿桃花帶綬<lb/>
輕唯見爭名利安知大隱情<lb/>
教梁簡文帝移市敎曰臨淮作守白鹿隨而忘反蕭令<lb/>
解綬黄雀從而不歸况復衛卒遮車追民擁㮄瞻言前<lb/>
古眇愧𢎞多吾旅泊東川阻茲涸水日中揔會交貿遷<lb/>
移雖樊無外取要得所求而旗亭舊體自有常處不容<lb/>
近違孔奮逺逐曹參正恐舊肆盈虛或成彫廢<lb/>
<pb n="KR3k0003_WYG_065-26a"/>
周庾信荅移市敎曰昔張楷碩儒尚移𢎞農之市冝官<lb/>
妙篆猶致酒壚之客况復德總郇周聲高梁楚希風慕<lb/>
義之士舉袂成帷卧轍反車之流磨肩相接遂使王充<lb/>
閱市之處逺出荒郊石苞販鐵之所翻臨涯㟁聖德謙<lb/>
虛未忘喧湫欲令吹簫舞鶴還反舊鄽賣卜屠羊請辭<lb/>
新闠而交貿之黨好留豳岐之衆難遣<lb/>
　<lb/>
　<lb/>
<pb n="KR3k0003_WYG_065-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷六十五<lb/>
</p>
<p>
</p>
  </div>
</body>
</text>
</TEI>
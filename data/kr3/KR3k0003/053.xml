<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷五十三</head>
    <p>
<pb n="KR3k0003_WYG_053-1a"/>
欽定四庫全書<lb/>
　藝文類聚卷五十三　　　唐　歐陽詢　撰<lb/>
　治政部下<hi>錫命</hi>　<hi>薦舉/</hi>　<hi>奉使</hi>
　　錫命<lb/>
周官九儀之命正邦國之位一命受職再命受服三命<lb/>
受位四命受器五命賜則六命賜官七命賜國八命作<lb/>
牧九命作伯<lb/>
韓詩外傳曰諸侯之有徳天子錫之一錫車馬再錫衣<lb/>
<pb n="KR3k0003_WYG_053-1b"/>
服三錫虎賁四錫樂器五錫納陛六錫朱户七錫弓矢<lb/>
八錫鈇鉞九錫秬鬯謂曰九錫<lb/>
易曰王三錫命懷萬邦也<lb/>
尚書曰平王錫晉文侯秬鬯圭瓚作文侯之命<lb/>
左傳曰王命尹氏策晉文公為侯伯錫之大輅之服戎<lb/>
輅之服彤弓一彤矢百玈弓矢千秬鬯一卣虎賁三百<lb/>
人<lb/>
范曄後漢書曰董昭等欲共進曹操爵國公九錫備物<lb/>
<pb n="KR3k0003_WYG_053-2a"/>
宻以訪荀彧彧曰曹公本興義兵以匡振漢朝雖勲徳<lb/>
崇著猶稟忠貞之節君子愛人以徳不宜如此事遂寢<lb/>
操心不能平會南征孫權彧勞軍于譙輒表留彧<lb/>
晉中興書曰烈宗冲幼桓温威震外内人情噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>互生<lb/>
同異謝安與王坦之盡忠匡翼諷朝廷為九錫使驍騎<lb/>
將軍袁宏具草時温以疾篤宏以呈安安視輒云不好<lb/>
更勾改之使彌歴旬日至於温薨錫命遂寢<lb/>
文後漢潘朂策魏武帝九錫命文曰朕以不徳少遭愍<lb/>
<pb n="KR3k0003_WYG_053-2b"/>
凶越自西土遷於唐衛當此之時危若綴旒然宗廟乏<lb/>
主社稷無位羣凶覬覦連城帶邑一人尺土朕無獲焉<lb/>
即我髙祖之命將墜于地朕用夙興假寐震悼於厥心<lb/>
乃誘天𠂻誕育丞相保乂我皇家𢎞濟於艱難朕實賴<lb/>
之今將授君典禮其敬聽朕命昔者董卓初興國艱羣<lb/>
后釋位以謀王室君則攝進首唘戎行此君之忠於本<lb/>
朝也後乃黃巾反易天常侵我三州延于平民君又討<lb/>
之翦除其迹以寜東夏此又君之功也君有定天下之<lb/>
<pb n="KR3k0003_WYG_053-3a"/>
功重之以明徳班叙海内宣美風俗旁施勸敎恤慎刑<lb/>
獄敦崇帝族援繼絶世舊徳前功罔不咸秩雖伊尹格<lb/>
於皇天周公光于四海方之蔑如也朕聞先王並建明<lb/>
徳祚之以土分之以民崇其寵章備其禮物所以蕃衛<lb/>
王室左右厥世也其在周成管蔡不靖懲難念功乃使<lb/>
召康公錫齊太公履東至于海西至於河南至于穆陵<lb/>
北至于無棣五侯九伯實得征之爰及襄王亦有楚人<lb/>
不供王職又命晉文登為侯伯錫以二輅虎賁鈇鉞秬<lb/>
<pb n="KR3k0003_WYG_053-3b"/>
鬯弓矢大唘南陽世作盟主故周室之不壞繄二國是<lb/>
賴今君稱丕顯明徳保朕奉答天命導揚𢎞烈綏爰九<lb/>
域莫不率俾功髙於伊周而賞卑乎齊晉朕甚恧焉今<lb/>
以十郡封君為魏公錫君𤣥土苴以白茅爰契爾龜用<lb/>
建冡社昔在周室畢公毛公入為卿佐周召師保出為<lb/>
二伯外内之任君實宜之其以丞相領冀州牧如故又<lb/>
加君九錫其敬聽朕命魏國置丞相以下羣卿百僚皆<lb/>
如漢初諸侯之制君往欽哉敬服朕命簡恤爾衆時亮<lb/>
<pb n="KR3k0003_WYG_053-4a"/>
庶功用終爾顯徳對揚我髙祖之休命<lb/>
魏文帝策命孫權九錫文曰葢聖王之法以徳詔爵以<lb/>
功制禄勞大者禄厚徳盛者禮豐故叔旦有夾輔之勲<lb/>
太公有鷹揚之功并唘土宇并受備物所以表章元功<lb/>
殊異賢哲也朕以不徳承運革命思齊先代坐而待旦<lb/>
惟君天姿忠亮命世作佐深覩厯數逹見廢興逺遣行<lb/>
人浮于潛漢望風景附抗疏稱藩忠肅内發款誠外照<lb/>
信著金石義葢山河朕甚嘉焉今封君為吳王使持節<lb/>
<pb n="KR3k0003_WYG_053-4b"/>
髙平侯其授君璽綬策書以大將軍使持節都督交州<lb/>
領荆益州牧事錫君青土苴以白茅對揚朕命以君東<lb/>
夏今又加君九錫其敬聽後命<lb/>
宋傅亮作宋武帝九錫文曰朕以寡昧仰纘洪業夷羿<lb/>
乗釁蕩覆王室越在南鄙至於九江宗祀絶饗人神無<lb/>
位提挈羣凶寄命江介則我祖宗之烈奄墜于地七百<lb/>
之祚翦焉莫嗣天未絶晉誕育英輔振厥綱維再造區<lb/>
夏興亡繼絶俾昏作明元勲至徳朕實賴焉今將授公<lb/>
<pb n="KR3k0003_WYG_053-5a"/>
典策其敬聽朕命乃者桓𤣥肆僭滔天泯夏拔本塞源<lb/>
顛倒六位庶僚俛首四方莫䘏公精貫朝日氣凌虹霓<lb/>
奮其靈武大殲羣醜尅復皇邑奉帝歆神此公之大節<lb/>
而始於勤王者也授律羣后沂流長騖薄伐峥嶸獻捷<lb/>
南郢大憝折首羣逆夷殄三光旋照舊物反正此又公<lb/>
之功也公有康宇内之勲重之以明徳爰初發迹則竒<lb/>
謨冠世電擊彊妖則鋒無前對聿寜東夏大造黔首辨<lb/>
方正位納之軌度蠲削煩苛較若畫一淳風美化盈塞<lb/>
<pb n="KR3k0003_WYG_053-5b"/>
區宇雖文命之東漸西被咎繇之邁于種徳何以尚茲<lb/>
朕聞先王之宰世也庸勲尊賢建侯胙土褒以寵章崇<lb/>
其徽物所以夾輔皇室外隆藩屏故曲阜光唘遂荒徐<lb/>
宅營丘表海四履有聞其在襄王亦賴匡霸又命晉文<lb/>
備物九錫惟公道冠前烈勲髙振古而殊典未加朕甚<lb/>
瞢焉今進授相國<lb/>
表魏武帝讓九錫表曰臣功小徳薄忝寵已過進爵益<lb/>
土非臣所宜九錫大禮臣所不稱惶悸征營心如炎灼<lb/>
<pb n="KR3k0003_WYG_053-6a"/>
歸情寫實冀蒙聽省不悟陛下復詔褒誘喻以伊周未<lb/>
見哀許臣聞事君之道犯而勿欺量能處位計功受爵<lb/>
茍所不堪有殞無從加臣待罪上相民所具瞻而自過<lb/>
謬其謂臣何<lb/>
梁江淹為齊髙帝讓相國齊公九錫表曰臣聞日月權<lb/>
輿二儀所以克靈君臣設極三統所以式固惟生與位<lb/>
謂之大寶是以二周之治珪河逾廣兩漢之初封賞彌<lb/>
盛然表東海者實牧野之日瞻魯邦者乃負圖之辰若<lb/>
<pb n="KR3k0003_WYG_053-6b"/>
乃衣裳之會九合一匡猶慚於斯禮也臣實鄙才靡識<lb/>
大體徒以忠貞為槩而勞不足銘雖以丹素為誠而功<lb/>
無可勒又表曰御龍勤夏未聞冠俗之爵大彭翼商豈<lb/>
見超世之典況吕梁不鑿而器重𤣥圭越裳未獻而賦<lb/>
擬千乗鏡前修而慙形覿往徳而聳慮也<lb/>
　　薦舉<lb/>
禮記曰趙文子所舉於晉國管庫之士七十有餘家生<lb/>
不交利死不屬其子焉<lb/>
<pb n="KR3k0003_WYG_053-7a"/>
尸子曰人知用賢之利也不能得賢其何故也夫買馬<lb/>
不論足力以白黑為儀必無走馬矣買玉不論美惡以<lb/>
大小為儀必無良寶矣舉士不論才而以貴勢為儀則<lb/>
伊尹管仲不為臣矣<lb/>
説苑曰楚令尹虞丘子舉孫叔敖虞丘子家干法叔敖執<lb/>
而戮之虞丘子喜入見于王言孫叔敖果可使持政奉國<lb/>
法而不黨施刑戮而不亂可不謂公乎莊王曰夫子之賜也<lb/>
呂氏春秋曰百里奚之未遇時飯牛於秦傅鬻以五羊<lb/>
<pb n="KR3k0003_WYG_053-7b"/>
之皮公孫枝得之獻諸繆公三日請屬事焉公曰買之<lb/>
五羊之皮而屬事無乃為天下笑乎枝曰信賢而任之<lb/>
君之明也讓賢而下之臣之忠也境内將服夫誰暇笑<lb/>
哉遂用之謀無不當舉必有功<lb/>
史記曰王稽使於魏問鄭安平魏有賢人可與俱西乎<lb/>
安平曰臣里中有張禄先生欲見君言天下事王稽知<lb/>
其是范睢也乃載以入秦<lb/>
漢書曰韓安國為人多大略所推舉皆廉士賢於己者<lb/>
<pb n="KR3k0003_WYG_053-8a"/>
又曰薛宣知翟方進有宰相器深結之方進竟代宣為<lb/>
丞相免二嵗方進薦宣明習文法上徴宣復爵又曰何<lb/>
武為人仁厚好進士稱人之善為楚内史厚兩龔在沛<lb/>
郡厚兩唐為公卿薦之朝廷此人顯於世者何侯力也<lb/>
漢雜事曰辛慶忌為酒泉太守大將軍王鳳薦慶忌正<lb/>
直仁勇通於兵事柱國石臣鳳不宜久處其右上乃復<lb/>
徴為光禄大夫執金吾<lb/>
東觀漢記曰東平王倉薦吏吳良上以章示公卿曰蕭<lb/>
<pb n="KR3k0003_WYG_053-8b"/>
何薦韓信設壇即拜不復考試以良為議郎又曰杜林字<lb/>
伯山為侍御史先與鄭興同寓隴右乃薦之上徴興為<lb/>
大中大夫又曰陳寵字昭公為尚書寵性純淑周宻重<lb/>
慎時有所表薦輒自手書削草<lb/>
續漢書曰橋𤣥為司空轉司徒素與南陽太守陳球有<lb/>
隙及在公位而薦球為廷尉又曰虞詡以左雄有忠節<lb/>
上疏薦之曰伏見議郎左雄數上封事實有王臣蹇蹇<lb/>
之節宜擢在喉舌之官必有匡弼之益由是拜雄尚書<lb/>
<pb n="KR3k0003_WYG_053-9a"/>
吳越春秋曰孫子者吳人名武善為兵法僻隱幽居世<lb/>
人莫知其能子胥明於識人乃薦孫子吳王問以兵法<lb/>
每陳一篇王不覺口之稱善<lb/>
三輔決録曰㳺子殷為郡功曹有童子張既為書佐殷<lb/>
察異之具設賔饌以子楚託之後魏王以既為雍州時<lb/>
漢興郡闕王以問既既稱楚文武兼才遂以為漢興太守<lb/>
魏志曰潁川盧志才籌畫士也早卒太祖與荀彧書曰<lb/>
自志才亡後莫可與計事者汝潁固多竒士誰可以繼<lb/>
<pb n="KR3k0003_WYG_053-9b"/>
彧薦郭嘉召見論天下事太祖曰使孤成大業者必此<lb/>
人也表為司空軍祭酒<lb/>
吳志曰劉繇字正禮兄岱字公山平原陶丘洪薦欲令<lb/>
舉茂才刺史曰前年舉公山奈何復舉正禮乎洪曰若<lb/>
明使君用公山於前擢正禮於後所謂御二龍於長塗<lb/>
聘騏驥於千里不亦可乎<lb/>
王隱晉書曰杜夷隱身不仕鎮東軍司顧榮等薦夷於<lb/>
相國府元帝以為儒林祭酒<lb/>
<pb n="KR3k0003_WYG_053-10a"/>
徐廣晉紀曰張華少自牧羊而篤志好學初為縣吏盧<lb/>
欽竒其才數稱薦之<lb/>
詔魏明帝詔曰世之質文隨敎而變兵亂已來經學廢<lb/>
絶後生進趨不由典謨豈朕訓導未洽將進用者不以<lb/>
徳顯乎其令郎吏學通一經才任牧民博士策試擢其<lb/>
髙第者亟用其浮華不務道本者皆罷退之<lb/>
梁任昉求薦士詔曰夫進賢茂賞蔽善明罰前王盛則<lb/>
咸必由之朕纂統鴻業夤畏大寶思用俊異協贊雍熙<lb/>
<pb n="KR3k0003_WYG_053-10b"/>
歴聽九工物色輿皁而白駒盈谷萇楚未刈所以臨朝<lb/>
永歎日昃伊佇便可博詢卿士各舉所知將量才授能<lb/>
擢以不次庶同則哲之明稱朕急賢之旨<lb/>
陳江總舉士詔曰堯施諫鼓禹拜昌言求之異等久著<lb/>
前冊舉以滯淹復聞昔典斯乃治道之深規帝王之切<lb/>
務朕以寡昧丕承洪緒未明虛己日旰興懷萬機多紊<lb/>
四聰弗逹思聞謇諤採其黙語王公以下各薦所知傍<lb/>
詢管庫爰及輿皁一介有能片言可用朕親加聽覽佇<lb/>
<pb n="KR3k0003_WYG_053-11a"/>
茲唘沃<lb/>
表後漢班固為第五倫薦謝夷吾表曰夷吾才兼四科<lb/>
行包九德奉法智察有召公之風居儉履約紹公儀之<lb/>
操雖宻勿在公身出心隱不狥名以求譽不馳騖以要<lb/>
寵誠社稷之蓍龜大漢之甍棟宜當拔擢使登鼎司願<lb/>
乞骸骨更授夷吾<lb/>
後漢蔡邕薦皇甫規表曰昔孝文愠匈奴之事思李牧<lb/>
於前代孝宣忿姦猾之不散舉張敞於亡命論其武勞<lb/>
<pb n="KR3k0003_WYG_053-11b"/>
則漢室之干城課其文徳則皇家之腹心<lb/>
後漢孔融薦禰衡表曰衡淑質貞亮英才卓躒初涉藝<lb/>
文升堂覩奥目所一見輒誦於口耳所暫聞不忘於心<lb/>
性與道合思若有神忠果正直志懷霜雪見善若驚疾<lb/>
惡若讐鷙鳥累百不如一鶚飛辯騁辭溢氣坌涌解疑<lb/>
釋結臨敵有餘昔賈誼求試屬國詭繫單于終軍欲以<lb/>
長纓牽致勁越弱冠慷慨前世美之如得龍躍天衢振<lb/>
翼雲漢揚聲紫㣲垂光虹霓鈞天廣樂必有竒麗之觀<lb/>
<pb n="KR3k0003_WYG_053-12a"/>
帝室皇居必畜非常之寶<lb/>
魏陳思王曹植自試表曰士之生世入則事父出則事<lb/>
君事父尚於榮親事君貴於興國故慈父不能愛無益<lb/>
之子仁君不能畜無用之臣夫論徳而授官者成功之<lb/>
君也量能而受爵者畢命之臣也故君無虛授臣無虛<lb/>
受虛授謂之謬舉虛受謂之尸禄昔二虢不辭兩國之<lb/>
任其徳厚也旦奭不讓燕魯之封其功大也今臣無徳<lb/>
可述無功可紀上慙𤣥冕俯愧朱紱西有違命之蜀東<lb/>
<pb n="KR3k0003_WYG_053-12b"/>
有不臣之吳使邊境未得脱甲謨士未得髙枕而髙鳥<lb/>
未挂於輕繳淵魚未懸於鈎餌者恐釣射之術或未盡<lb/>
也夫君之寵臣欲除患興利臣之事君必殺身静亂以<lb/>
功報主也如㣲才弗試沒世無聞徒榮其軀而豐其軆<lb/>
生無益於事死無損於數虛荷上位而忝重禄禽息鳥<lb/>
視終於白首也常恐先朝露填溝壑墳土未乾而身名<lb/>
並滅冀以塵霧之㣲補益山海螢燭末光增輝日月又<lb/>
表曰五帝之世非皆智三季之末非皆愚用與不用知<lb/>
<pb n="KR3k0003_WYG_053-13a"/>
與不知也夫相者文徳昭者也將者武功烈者也文徳<lb/>
昭則可以匡國朝叙百揆稷契䕫龍是矣武功烈則可<lb/>
以征不庭廣邦境南仲方叔是矣昔伊尹之為媵臣至<lb/>
賤也呂尚之處屠釣至陋也及其見舉於湯文誠道合<lb/>
志同豈復假近習之薦因左右之介哉昔騏驥之於吳<lb/>
坂可謂困矣及其伯樂相之孫子御之形體不勞而坐<lb/>
取千里伯樂善御馬明君善御臣誠任賢使能之明效<lb/>
也昔段干木修徳於閭閻秦軍為之輟攻而文侯以安<lb/>
<pb n="KR3k0003_WYG_053-13b"/>
穰苴授節於邦境燕晉為之退師而景公無患皆簡徳<lb/>
尊賢之所致也願陛下垂髙宗傅巖之明以顯中興之<lb/>
功<lb/>
魏殷襃薦朱倫表曰葢聞虞書非俊乂無以光帝載西<lb/>
伯非髦士無以開王業是故髙世之主必廣登命之禮<lb/>
有為之君務通賢者之路所以成大治也切見同郡朱<lb/>
倫字文信天真清亮雅性忠篤純粹足以激清源美行<lb/>
足以廣風俗當仁不讓見得思義疏逹之才强記博聞<lb/>
<pb n="KR3k0003_WYG_053-14a"/>
飛辭抗論駱驛竒逸誠當世之俊異一時之秀出也如<lb/>
得毗佐銓衡翼亮右曹濟濟之觀足用華國<lb/>
晉庾亮薦翟陽郭翻表曰葢聞舉逸拔幽帝王之髙士<lb/>
旌徳禮賢治道之所先是以西伯摽渭濵之伏而帝基<lb/>
以隆漢髙延商洛之隱而王道以固仄陋無明敡之稱<lb/>
空谷廢白駒之詠恐千里之足屈於槽櫪之下贊世之<lb/>
才委於壟畆之間若解其巾褐服以纓冕必能奮贊皇<lb/>
極敷訓彞倫<lb/>
<pb n="KR3k0003_WYG_053-14b"/>
梁元帝薦鮑幾表曰旌蒲出魯賁帛歸齊頌聲既興盛<lb/>
業斯在幾忠公抗直出宰廉平將齊毛玠古人之服實<lb/>
同吳隱酌水之廉臣才非往哲識愧前修輕塵聽覽伏<lb/>
待鈇鉞<lb/>
梁沈約薦劉粲表曰陛下則天開業冠帶要荒輶軒韋<lb/>
轂交軫於遐路捨築投竿相望於魏闕或以開坼未採<lb/>
管庫遺賢執㦸忘疲倚輈不息<lb/>
梁劉孝儀為江僕射禮薦士表曰陛下緝禮裁樂化俗<lb/>
<pb n="KR3k0003_WYG_053-15a"/>
移風當扆思治分宵夢相枯岸之珠既掄潤山之玉已<lb/>
薦伏見兼太學博士會稽賀瑒字徳璉幼能斧藻長則<lb/>
琢磨結卷就賢擔簦來學鄉塾染其丹采朋友扣其洪<lb/>
鍾聲無愧於東筠材有踰乎西杞如使聨事宗伯握蘭<lb/>
建禮庶用得其才人知自朂臣鑒非止水職豫搜揚前<lb/>
竭䛕聞先自鄉曲又為江侍中薦士表曰臣聞天道不<lb/>
言資寒暑而成嵗宸居垂拱寄守宰以宣風若夜魚不<lb/>
欺朝琴在奏則殘殺自去汾射可追伏見鎮北府水曹<lb/>
<pb n="KR3k0003_WYG_053-15b"/>
參軍濟陽江興字休恭立身貞白操業清廉頗涉書記<lb/>
彌閑刀筆前攝縣沮漳無傷錦製巡行淮海不忝繡衣<lb/>
若處以百里之邑使導一鄉之賦必能治文無害迄用<lb/>
有成臣舉不避族非欲異姓居後知人為難實縁所悉<lb/>
而薦<lb/>
北齊邢子才為李衛軍疾以國子祭酒讓東平王表曰<lb/>
臣聞運舟歸於積水致逺在於逸足未有涓澮之流可<lb/>
成奔飛之用駑蹇之乘而有滅沒之功既列趙衰先人<lb/>
<pb n="KR3k0003_WYG_053-16a"/>
之敏請同虞丘退身之義具官臣某民望時宗聲實攸<lb/>
在斧藻川流雕篆霞蔚蕉蒲既茂枝葉實繁故以學窮<lb/>
齊魯聲髙梁魏詔美司朝僉諧允在伏願迴恩徙授以<lb/>
答具瞻<lb/>
牋魏應璩薦和慮則牋曰璩聞唐堯因羣士以興治齊<lb/>
桓假衆能以定業是故八元進則太平之化成六賢用<lb/>
則九合之功立切見同郡和模字慮則質性純粹體度貞<lb/>
正履仁蹈義動循軌禮方今海内企踵欣慕捉髮之徳<lb/>
<pb n="KR3k0003_WYG_053-16b"/>
山林投褐思望旌弓之招實英竒叙用之時賢逹進致<lb/>
之秋也令夜光之璧顯價於和氏之肆千里之足定<lb/>
功於伯樂之庭庶有以宣明大道光益時化又薦費禕<lb/>
牋曰璩聞景雲浮則應龍翔治道明則俊乂臻是故良<lb/>
哉之歌興於唐堯之世多士之頌起於周文之朝<lb/>
晉孫楚薦傳長虞牋曰楚聞騏驥不遺能於伯樂良寶<lb/>
不藏耀於卞和是以輝光夜射價連秦趙飛駟絶影終<lb/>
朝千里物尚有之士亦宜然<lb/>
<pb n="KR3k0003_WYG_053-17a"/>
晉庾闡薦唐㞵牋曰葢桂林生於五嶺杞梓出於南荆<lb/>
夫以卉木之盛猶載在方志况千里之朝懷其良彦而<lb/>
使人滯於常流莫登於龍津者乎郡功曹史泉陵唐㞵<lb/>
永延履道敏素和而有正立身持操行著一邦若得驂<lb/>
軌鸞衡服襄駿足則機石之良選可以對揚萬里者也<lb/>
唘齊王融求試效唘曰臣聞春鶊秋蟀集候相悲露木<lb/>
風螢臨年共悦夫惟動植且或有心況在生靈而能無<lb/>
感夫君道含𢎞臣術無隱翁歸乃居中自是充國曰莫<lb/>
<pb n="KR3k0003_WYG_053-17b"/>
若老臣切慕前修敢蹈輕節雖冒不媒之鄙式罄奉公<lb/>
之誠抑又唐堯在上不參二八管夷吾恥之臣亦恥之<lb/>
梁元帝唘東宫薦石門侯唘曰切以鳳鳴朝陽必資藍<lb/>
田之寶龍門㸃額亦俟棠溪之珍是以紫玉見稱黃金<lb/>
為貴文傳夢鳥學重靈蛇㸃漆凝脂事逾衛玠渾金璞<lb/>
玉才疋山濤昔翟陽隱逸見稱庾亮陳平器局被薦無<lb/>
知以人廢言誠增竦讋進賢上賞伏待慈照<lb/>
梁丘遲答舉秀才唘曰方今八友盈庭五丞在幄七敎<lb/>
<pb n="KR3k0003_WYG_053-18a"/>
畢修九功具舉猶乃物色闗屠夢想巖釣故已天不愛<lb/>
寶野無遺賢輒仰宣皇猷俯罄愚蔽覘察衡閻詢事茅<lb/>
草如有片言入善一介可題謹聞絳闕恭奏青蒲<lb/>
敎宋孝武臨徐兖二州搜揚敎曰徐方地兼梁楚秀士<lb/>
攸出兖土樂頌所流風禮自古豈不異人比肩鴻才世<lb/>
及或疎散山林不聞進逹或栖息閭閻懷寶待耀孝性<lb/>
義門明經善政者所在搜揚舉進咸用名聞<lb/>
梁王僧孺至南海郡求士敎曰是以文舉下車寤夢於<lb/>
<pb n="KR3k0003_WYG_053-18b"/>
根矩長孫入境明發於龍丘此境三閩奥壤百越舊都<lb/>
漢開吳别分星畫部風序泱泱衣簪斯盛其川岳所産<lb/>
豈直明珠大貝桂蠧翠羽而已哉孝實人經則有羅威<lb/>
唐頌學惟業本又聞陳元士燮至於髙尚獨往相望於<lb/>
<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>巗懷仁抱義繼蹤於前史<lb/>
書漢張敞與朱邑書曰明主逰心太古廣延茂士此誠<lb/>
忠臣竭思之時也值敞逺守劇郡馭於繩墨胸臆約結<lb/>
固無竒矣足下以清明之徳掌周稷之官昔陳平雖賢<lb/>
<pb n="KR3k0003_WYG_053-19a"/>
須魏倩而後進韓信雖竒賴蕭何而後信故士各逹其<lb/>
時之英雋若必伊尹呂望而後薦之則此人不因足下<lb/>
而進矣邑感敞言薦賢士大夫多得其助者<lb/>
魏阮稽與晉文王薦盧播書曰是以八士歸周周道以<lb/>
隆虞舜登庸元凱咸事誠以鄧林昆吾翔鳳所栖懸黎<lb/>
和肆垂棘所集伏見鄙州别駕盧播字景宣耽道悦禮<lb/>
仗義依仁研精墳典升堂覩奥若得佐時理物則政事<lb/>
之器銜命聘享則専對之才潛心圖籍文學之宗敷藻<lb/>
<pb n="KR3k0003_WYG_053-19b"/>
載述良史之表<lb/>
　　奉使<lb/>
周官曰使適四方朝覲宗遇㑹同君之禮也存頫省<lb/>
聘問臣之禮也<lb/>
毛詩曰四牡勞使臣之來也有功而見知則説矣四牡<lb/>
騑騑周道逶遲豈不懷歸王事靡盬我心傷悲又曰皇<lb/>
皇者華君遣使臣也送之以禮樂言逺而有光華也皇<lb/>
皇者華于彼原隰駪駪征夫每懷靡及<lb/>
<pb n="KR3k0003_WYG_053-20a"/>
左傳曰齊侯以諸侯之師侵蔡蔡潰遂伐楚楚子使與<lb/>
師言曰君處北海寡人處南海惟是風馬牛不相及也<lb/>
不虞君之涉吾地也何故管仲曰昔召康公命我先君<lb/>
太公曰五侯九伯汝實征之爾貢苞茅不入王祭不供<lb/>
無以縮酒寡人是徴昭王南征而不復寡人是問對曰<lb/>
貢之不入寡君之罪也敢不供給昭王之不復君其問<lb/>
諸水濵<lb/>
榖梁傳曰季孫行父秃晉郄克眇衛孫良夫跛同時而<lb/>
<pb n="KR3k0003_WYG_053-20b"/>
聘於齊齊使秃者迓秃者眇者迓眇者跛者迓跛者蕭<lb/>
同叔子處臺上而笑之聞於客客不悦而去相與立胥<lb/>
閭而語移日不解齊人有知之者曰齊之患自此始也<lb/>
論語曰蘧伯玉使人於孔子孔子與之坐而問焉曰夫<lb/>
子何為對曰夫子欲寡其過而未能也使者出子曰使<lb/>
乎使乎為使之難不辱君命<lb/>
晏子曰晏子短使楚楚為小門而延晏子晏子不入曰<lb/>
使狗國者從狗門入而臣使楚不當從狗門入<lb/>
<pb n="KR3k0003_WYG_053-21a"/>
史記曰趙平原君使於春申君趙使欲誇楚為玳瑁簪<lb/>
刀劒悉以珠飾之春申君客三千餘人上客皆躡珠履<lb/>
以見趙使趙使大慙又曰陸賈楚人以客從髙祖定天<lb/>
下名有口辯居左右常使諸侯時中國初定尉佗平南<lb/>
越因王之髙祖使賈賜佗印為南越王賈至尉佗魋結<lb/>
箕踞見賈賈因説佗曰足下中國之人親戚昆弟墳墓<lb/>
在真定今足下欲以區區之越與天子抗衡為敵國禍<lb/>
且及身矣佗乃蹶然起坐謝賈曰居蠻夷之中久殊失<lb/>
<pb n="KR3k0003_WYG_053-21b"/>
禮儀<lb/>
詩北齊裴讓之公館讌詶南使徐陵詩曰嵩山表京邑<lb/>
鍾嶺對江津方域殊風壤分野各星辰出境君圖事尋<lb/>
盟我恤鄰有才稱竹箭無用忝絲綸列樂歌鐘響張旃<lb/>
玉帛陳皇華徒受命延譽本無因韓宣將聘楚申胥欲<lb/>
去秦方期飲河朔翻屬臥漳濵禮酒行三獻賔筵盛八<lb/>
珍歳稔鳴銅雀兵戢坐金人雲來朝起葢日落晚催輪<lb/>
異國猶兄弟相知無舊新<lb/>
<pb n="KR3k0003_WYG_053-22a"/>
北齊裴訥之鄴館公宴詩曰晉楚敦盟好僑札同心賞<lb/>
禮成罇俎陳樂和金石響朝雲駕馬進曉日乘龍上雙<lb/>
闕表皇居三臺映仙掌當階篁篠宻約岸荷蕖長束帶<lb/>
盡欣娛誰言騖歸兩<lb/>
周庾信將命至鄴詩曰大國修聘禮親鄰自此敦張旜<lb/>
事原隰負扆報成言西過犯風露北指度轘轅交歡值<lb/>
公子展禮覿王孫何以譽嘉樹徒欣賦采蘩四牢盈折<lb/>
俎三獻滿罍樽人臣無境外何由欣此言風俗既險阻<lb/>
<pb n="KR3k0003_WYG_053-22b"/>
山河不復論無因旅南館空欲祭西門眷言惟此别風<lb/>
期幸共存又酬祖正員詩曰我皇臨九有聲敎洎無隄<lb/>
興文成禮樂偃武息民黎承乏驅騏驥旌旃事鼓鞞古<lb/>
碑文字盡荒城年代迷被隴文𤓰熟交塍香穗低投瓊<lb/>
實有意報李更無蹊<lb/>
隋盧師道贈司馬幼之南聘詩曰故交忽千里輶車莅<lb/>
逺盟幽人重離别握手送征行晚霞浮極浦落景照長<lb/>
亭拂霧揚龍節乘風遡鳥旌楚山百重映吳江萬仞清<lb/>
<pb n="KR3k0003_WYG_053-23a"/>
夏雲樓閣起秋濤帷葢生陸侯持寶劒終子繫長纓前<lb/>
修亦何逺君其朂令名<lb/>
隋虞世基接北使詩曰會玉二崤至瑞節三秦歸林蟬<lb/>
疎欲盡江鴈斷還飛墻垣崇客館旌葢入王畿共此敦<lb/>
封植方欣薦紵衣<lb/>
論梁元帝鄭衆論曰漢世銜命匈奴困而不辱者二人<lb/>
而已子卿手持漢節臥伏氷霜仲師固無下拜隔絶水<lb/>
火況復風生稽落日隱龍堆瀚海飛沙臯蘭走雪豈不<lb/>
<pb n="KR3k0003_WYG_053-23b"/>
酸鼻痛心憶雒陽之宫陛雪泣横悲想長安之城闕直<lb/>
以為臣之道義不為生事君之節生為義盡豈望拔幽<lb/>
泉出重仞經長樂抵未央及還望塞亭來依候火傍觀<lb/>
上郡側眺雲中雖在己之願自隆而於時之報未盡<lb/>
書後漢孔融與韋林甫書曰使君足下懷逺垂勲西戎<lb/>
即叙前别意恨甚多不悉幸從事至承獲所訊喜而起<lb/>
居不恙而到也云便結駟徑至舊治西土之人宗服令<lb/>
徳解仇崇好以順風化萬里雍穆如樂之和雖為國家<lb/>
<pb n="KR3k0003_WYG_053-24a"/>
威靈感應亦實士縠堪事之效也昔伯安由幽都而登<lb/>
上司子琰以豫州而取宰相近事未逺當勉功業以豐<lb/>
此慶耳間僻疾動不得復與足下岸幘廣坐舉杯相於<lb/>
以為邑邑前日元將來雅度𢎞毅偉世之器也昨仲將復<lb/>
來文敏篤誠保家之主也不意雙珠近出老蚌甚珍貴<lb/>
之遣書通心<lb/>
梁任孝恭為李慶州孟堅使與覃無名書曰昔陸賈皇<lb/>
華定交知於南越長卿披繡通夷險於夜郎故傳美於<lb/>
<pb n="KR3k0003_WYG_053-24b"/>
往書流芳於篆素足下南中盛族嶺表豪門籍譽既深<lb/>
承芳已舊但道曠風雲論平生而是即江山間阻銜杯<lb/>
酌以何因空想神魂徒勞夢寐僕世禀威儀門勒鍾鼎<lb/>
提戈海岳推轂數千逮我不才無兼文武鴻私弗替膺<lb/>
茲閫外麾葢所臨實宣慈造足下刺舉一隅同奉家國<lb/>
進止之宜實俟髙算<lb/>
梁劉孝儀北使還與永豐侯書曰足踐寒地身犯朔風<lb/>
暮宿客亭晨炊謁舍飄颻辛苦迄届氊鄉雜種覃花頗<lb/>
<pb n="KR3k0003_WYG_053-25a"/>
慕中國兵傳李緒之法樓擬衛律所治而毳幙難淹酪<lb/>
漿易饜王程有限時及玉闗射鹿胡奴乃共歸國刻龍<lb/>
漢節還持入塞馬銜苜蓿嘶立故墟人獲蒲萄種歸舊<lb/>
里稚子出迎善鄰相勞倦握蟹螯亟覆蝦椀未改朱顔<lb/>
略多自醉用此終日亦以自娛<lb/>
　<lb/>
　<lb/>
　<lb/>
<pb n="KR3k0003_WYG_053-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚巻五十三<lb/>
</p>
<p>
</p>
  </div>
</body>
</text>
</TEI>
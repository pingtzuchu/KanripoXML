<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷十四</head>
    <p>
<pb n="KR3k0003_WYG_014-1a"/>
欽定四庫全書<lb/>
　藝文類聚卷十四　　　　唐　歐陽詢　撰<lb/>
　帝王部四<hi>齊高帝梁武帝</hi>　<hi>齊武帝/梁元帝</hi>　<hi>齊明帝皇帝北齊文</hi>
　　<hi>陳武帝陳宣帝</hi>　<hi>陳文帝</hi>
　　齊高帝<lb/>
齊書曰高帝諱道成字紹伯蘭陵人受禪于宋在位四<lb/>
年<lb/>
哀䇿文齊王儉高帝哀䇿文曰降階執禮泣血纏心感<lb/>
<pb n="KR3k0003_WYG_014-1b"/>
客臺之罷御哀恭館之不臨仰神儀而邈絶視區物<lb/>
而悽陰俾兹良史敬修舊則敢圖鴻規式揚至徳其<lb/>
辭曰靈源遥裔肇惟商丘聖功寜夏賢識歸周我皇<lb/>
踵武超冠前猷英風允廸徳音孔修月准敷仁日精<lb/>
表孝則地均和體天合照外宏三至内隆七教水祀<lb/>
將傾乾維晦象韋弁長襲鼓磬屬響聲化已淪政刑<lb/>
遂往國圖靡緝民規載爽康世以徳撥亂資武威以<lb/>
雷霆潤以風雨六術允昭四義克舉自東徂北遐方<lb/>
<pb n="KR3k0003_WYG_014-2a"/>
即序功被河濟化隆江漢帝謩仰式王維佇幹改歩<lb/>
藩屏來登翼賛綢繆總章因循陽館昔在保衡君違<lb/>
斯正爰兹博陸亦鑒靈命放昬以忠登明資敬義煥<lb/>
金石功昭舞詠蠢爾荆漢悖亂人經謀連樞禁兵接<lb/>
神坰禦奸以徳禦宄以刑獻㨗宗寢飲至王庭政教<lb/>
雲行徽猷天造山鑑紫璇苑茂朱草玉檢騰暉金繩<lb/>
薦寳天鏡既穆地維既肅遐邇壹體表裏禔福乃眷<lb/>
斯民昧旦抒軸興文偃武纉禹舊服所尚惟簡所保<lb/>
<pb n="KR3k0003_WYG_014-2b"/>
惟賢居尊彌約無善不延膠庠載緝風軌克宣上洞<lb/>
清儀下達𤣥泉聽覽閒日應物餘景怡慮以文棲心<lb/>
以靜鴻章晨暎徽言夕永迹疪區服情深箕頴萬㝢<lb/>
飱和百神受職梁甫欣儀示亭望式輔徳伊何奄捐<lb/>
民極嵩岳長傾宸暉斯昃機照惟寂達鑒靡傷慎終<lb/>
敬始知微知彰立言垂範玉潤金相瞻仰遺式哀結流<lb/>
霜旋玉[車*犬]之曒鏡動雲旗之逶迤振哀笳於八極響清<lb/>
蹕於咸池顧應掖而稍逺視機衡而長離風遲遲而懷<lb/>
<pb n="KR3k0003_WYG_014-3a"/>
暮日<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
                    <graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>其若垂感衣冠於喬岳追弓劒之在斯悼丁<lb/>
年之薄祐訴窮心於兩儀<lb/>
表梁江淹齊高帝讓禪表曰陛下逺視唐虞永揖之典<lb/>
近摹漢魏髙謝之禮既鑒金水昏明之數又協雲雷興<lb/>
替之徵若乃與能之交禪錫之會豈伊盧薄所可遵擬<lb/>
昔傅巖佐商秩終上公磻谿翼周名極列伯臣才非半<lb/>
古功愧逮聖獄訟不往謳歌寜歸河乏馬圖之寳天無<lb/>
乗龍之錫伏願陛下遺舜禹之心俾臣守巢由之節則<lb/>
<pb n="KR3k0003_WYG_014-3b"/>
道曜日月澤浸飛泳<lb/>
　　齊武帝<lb/>
齊書曰武帝諱績字宣逺在位十一年<lb/>
議梁沈約齊武帝謚議曰臣聞天徳平分而四時之名<lb/>
或異聖功一揆而皇王之稱不同葢跡因随事名由義<lb/>
立堯臣禹佐咸率兹典伏惟盡寂窮微含神獨照徳茂<lb/>
始裳之主道冠初耜之君含精靈於五緯駕貞明於三<lb/>
象初九勿用英氣凌雲負掲日月仰揚霄漢龍姿鳯采<lb/>
<pb n="KR3k0003_WYG_014-4a"/>
煥若麗天登庸在試盛績雲舉雖屈景潢汙降情尺木<lb/>
而拯世濟民浚發懐抱昔成湯百家仁被比屋文王十<lb/>
里化先寡妻前聖後賢重規沓矩震雄圖於九江播靈<lb/>
威於夏汭旌斾未麾鯨鯢自殞弗勞羗僰之長無待六<lb/>
事之人義等伐謀功髙善陣建有國之符成定鼎之業<lb/>
會朝清明事資於牧野受命作周非止於西伯視膳寢<lb/>
門孝徳光備守器宗祧元良載逺嗣大寳以君百辟敷<lb/>
景化以致隆平守在四夷威行海内囹圄寂寞禮譲交<lb/>
<pb n="KR3k0003_WYG_014-4b"/>
興八柄馭下九官咸事臨朝凝黙尊嚴若神風行日烜<lb/>
無思不暢至仁與造化爭流靈威與雷霆齊軌上貫蒼<lb/>
昊下洞深泉春無凄風夏無苦雨時若罔愆多稔如積<lb/>
三革不累五刃不砥庠塾大啟儒雅雲集訓閲得宜蒐<lb/>
狩有序丹徼青丘之野跂踵反舌之民浮深駕阻廻首<lb/>
革靣北夷畏力獻琛内欵不藉終軍之使無假絶漠之<lb/>
威嘉祥霧合秘瑞泉涌史不輟文簡無虚日方當垂七<lb/>
曜之旗駕八龍之乗望禮中嶽肆覲羣后造化不仁穆<lb/>
<pb n="KR3k0003_WYG_014-5a"/>
卜愆應慕切遺弓哀同遏宻晦朔不居殯宮将啟勒兹<lb/>
大名宜盡徽極<lb/>
　　齊明帝<lb/>
齊書曰明帝諱鸞字景栖在位五年<lb/>
哀䇿文梁沈約齊明帝哀䇿文曰龍菆既徹備物已陳<lb/>
殯宮無夜夕燎終晨號環輬幄攀摽應路容衛弗改軒<lb/>
檻如故望東川而不追仰昊天而自訴列聖同軌謚法<lb/>
樹聲爰詔掌牘式播遺英其辭曰五曜在天逓作民主<lb/>
<pb n="KR3k0003_WYG_014-5b"/>
赫矣帝高蒸哉嗣武多難固業隱憂啟聖時惟我皇功<lb/>
符受命爰始濡足坐運機深鵬逝風舉龍動雲陰之郢<lb/>
南泝即豫西臨體兹大徳懐此小心賔于四門四門穆<lb/>
穆納于百揆百揆肅肅徳浸堇荼仁被比屋何逺何邇<lb/>
無思不服嗣君䘮道不式典謨神器業業事等聸烏民<lb/>
懐奥主后來其蘇皇天眷命授以籙圖臨朝凝睟昧旦<lb/>
丕顯斟酌前王擇其令典不言斯應不行斯踐路臺靡<lb/>
營離宮弗宴眷言膠塾宏啟上庠軌儀四代祖述三王<lb/>
<pb n="KR3k0003_WYG_014-6a"/>
徳暉内動英華外揚禮行罇俎義及幽荒仰荷天徳降<lb/>
年永久北極齊光南山獻夀滄溟奄竭嵩岱皆朽沴非<lb/>
昊穹惟余之咎攀龍詎幾大隧𤣥𤣥厭世崇陛即宮下<lb/>
泉殯階已遽素幕髙褰端闈洞啟蜃紼徐前背朱闕以<lb/>
南轉乗翠龍而東度經原野之荒涼屬西成之云暮伐<lb/>
金鼓以清道揚悲笳而啓路極厚地而不追終蒼天而<lb/>
永慕蒼梧晦逺眘徽不泯紀事寂寞龜書可循哲王違<lb/>
世克播遺塵猗歟萬古暉光日新<lb/>
<pb n="KR3k0003_WYG_014-6b"/>
謚策文齊謝眺明皇帝謚䇿文曰仰惟早棄萬邦聖列<lb/>
方逺式遵帝世俾鬯鴻猷咸以為無名以化則言繫莫<lb/>
宣其道有來斯應則影響庶圖其功所以永言配命寄<lb/>
心宗極光昭令徳允樹風聲伏惟合信四時齊光日月<lb/>
創保大於登庸通機神於受命因時以惕藉九萬而輕<lb/>
舉天保既定運四海而髙臨及開物成務重維國紐風<lb/>
行草偃化往如神左賢右戚内樂外禮輯五材以教民<lb/>
申三驅而在宥用能盛徳殷薦美善斯畢皇矣之業既<lb/>
<pb n="KR3k0003_WYG_014-7a"/>
孚蒸哉之道咸備景化方逺厭世在天龜筮吿期逺日<lb/>
無改仰則前王俯詢百辟累徳彌睿允極鴻名<lb/>
議梁沈約齊明帝謚議曰臣聞君徳靡二辟王之名不<lb/>
一聖功無爽堯禹之稱或殊兼以拯世寜亂致平未必<lb/>
同道崇墠増祧嘉號不可相襲伏惟自天誕睿英聖在<lb/>
躬皇矣之符夙著蒸哉之謠早集賔門納揆天平地成<lb/>
自南自北無思不韙在屬負圖導揚末命值嗣主狂凶<lb/>
人倫道盡宗社阽危瞻烏靡託國難立長亂極治刑四<lb/>
<pb n="KR3k0003_WYG_014-7b"/>
海樂推三靈以眷東向而讓天下功髙代入流涕而膺<lb/>
寳位如就重負日昃劬勞躬親庶事撫辜納隍之念義<lb/>
同於罪已振民厚下之情無廢於終食聰明神武逖聽<lb/>
邇聞萬目備張紘綱靡漏御轡不迷寜藉聽於襄野大<lb/>
川可濟不待備於舟檝峥嶸之下澤靡不懐寥廓之上<lb/>
明無不燭包以宇宙潤以風雨霜露所交人跡所至百<lb/>
姓仰之而不知其始萬物用之而罔識其終上庠廢業<lb/>
忽焉已乆三載弗為淪㢮將及臨朝引領思隆雅訓貴<lb/>
<pb n="KR3k0003_WYG_014-8a"/>
逰胥萃俊造成羣方將驅世反本既仁且壽吿成東嶽<lb/>
髙宴汾陽造化不仁厭世云及放勛之慕不追負鄉之<lb/>
思空逺殯宮將撤輴軫難留英聲茂實於是乎在<lb/>
梁任昉齊明帝謚議曰以為窮神之跡無繼於成名教<lb/>
思所宗言歸於有稱是以則天為大義盡於翼善武功<lb/>
受命理貫於斯文伏惟功髙五譲道冠三極愛敬始於<lb/>
揚名孝饗終乎嚴配寥廓大度誕君人之符閨庭小節<lb/>
應軌物之訓厯試允諧納揆時序貽厥之寄義均負圖<lb/>
<pb n="KR3k0003_WYG_014-8b"/>
榱棟惟新壓焉將及於是承制宣徳定䇿公卿登嗣后<lb/>
於西鍾反獨夫於侯服既而主幼時艱仍離屯蹇應當<lb/>
璧之祥注息肩之願立徳以長紹開中興擬度天行取<lb/>
則乾健日昃罷朝幽枉必達官曹寂寞圄犴空虚虎門<lb/>
肆義大足協律巖廊有縉紳之談鄉塾無横議之士既<lb/>
富而教𢎞此孝治遂使家無蕩子野有栖畝寘天下於<lb/>
掌握覽八荒於户牖寵微金穴之家恩絶椒風之館天<lb/>
應民和祥符總暨故能上變雲物下漏深泉若乃青丘<lb/>
<pb n="KR3k0003_WYG_014-9a"/>
丹陵之國黄銀紫玉之瑞幽符逺萃詢徳報功方將馳<lb/>
道日觀清宮鳴澤為而不恃髙揖成功百川所以朝宗<lb/>
參辰於焉取正豈所謂中衢均奠懸衡共軌者歟<lb/>
表齊謝眺為百官勸進齊明帝表曰臣聞時乗在御必<lb/>
待先天之業神化為皇乃叶應期之運况復湯孫有緒<lb/>
纂堯惟徳舊邦佇新復禹歸祉大齊之權輿寳厯孕育<lb/>
前古昭假四海克酬三靈而嗣命疾威蕃鄙叛換委裘<lb/>
御㝢彝鼎如忽陛下文思體道狥齊作聖剪應龍於兾<lb/>
<pb n="KR3k0003_WYG_014-9b"/>
州戮長蛇於沮水榮光之瑞昭回近喜之寳潤色天睠<lb/>
爰發人謀咸賛伏願陛下仰荅靈祗𢎞宣景命誕受多<lb/>
方奄宅萬國<lb/>
啟梁沈約賀齊明帝登祚啟曰竊惟皇源浚逺帝寳連<lb/>
暉基深慶厚道貫萬葉而欝林凶徳早樹行悖人經逖<lb/>
聽之所未書宗廟之殆如綴百靈聳動九服廻遑結后<lb/>
來之望思庇民之主日月以兾遐邇翹心伏惟陛下大<lb/>
聖在躬君徳夙表龍章日綵煥若麗天納麓賔門道風<lb/>
<pb n="KR3k0003_WYG_014-10a"/>
遐被眷化神行無思不洽獄訟允歸天人戴仰屈飛龍<lb/>
之𦕈轡紆汾陽之逺情運堯心以臨億兆敷舜烈以膺<lb/>
寳命雖中宗之興殷道宣后之隆漢徳異世同符千載<lb/>
一揆刑措之業方逺隆平之基在焉率土含欣懐生戴<lb/>
賴况臣早蒙覆潤夙荷恩靈踊躍外畿心不勝慶謹縃<lb/>
民和式流星澤塗歌里林戴懐鳬藻<lb/>
　　梁武帝<lb/>
梁書曰武帝諱衍字叔達蘭陵人受禪于齊在位四十<lb/>
<pb n="KR3k0003_WYG_014-10b"/>
九年<lb/>
議梁元帝髙祖武皇帝謚議曰臣聞翼善傳聖曰堯仁<lb/>
聖盛明曰舜受禪成功曰禹除虐去殘曰湯謚者行之<lb/>
跡號者功之表雖賤不誄貴卑不誄尊而彰乎名者盛<lb/>
徳之嘉號也被於物者治定之實錄也斯所以聲明煥<lb/>
乎鍾石昭晰備於絃管者焉伏惟天縱欽明惟睿作聖<lb/>
功超三五聲踰七十仰之彌高就之彌逺載潜載躍乃<lb/>
武乃文先是木運告終羣后改屬乾維罔搆地紐如崩<lb/>
<pb n="KR3k0003_WYG_014-11a"/>
祧祀阽危公卿旰食九牧有淪胥之悲八表興横流之<lb/>
歎乃凝威黒水表瑞丹陵雲合景從表裏禔福受終文<lb/>
祖允恭克譲知黔首不可以無歸蒼生不可以無主降<lb/>
汾陽之逺志不得已而臨之於是類帝禋宗革命創制<lb/>
禘郊式展殷薦斯㓗臨兹大寳化與和氣俱宣扇此王<lb/>
風政與秋霜並肅言懸日月功格區宇不以紫宸為貴<lb/>
不以黄屋為尊政謐刑措民殷國阜虹旌式巻堡燧載<lb/>
清胥象相因環楛無曠天衢亭泰王道升平南海候風<lb/>
<pb n="KR3k0003_WYG_014-11b"/>
東溟奉貢膏露凝枝慶雲觸石山開蒼璧地出𤣥珪驃<lb/>
騎把鉞則休屠欵塞太尉抗旌則名王蹷角聲教所漸<lb/>
浹靈虵之都威令所行通燭龍之外開庠建序布濩於<lb/>
成均正俗移風氛氲於司樂虗納十亂引諒直之規廣<lb/>
闢四門宏招賢之徳青衿知擊壤之性黄髪恣鼓腹之<lb/>
歡加以鑚味微言研精至道文終所牧之典史倚所讀<lb/>
之書無輟萬機日且千遍馳郁郁之聲表乾乾之徳允<lb/>
所謂皇哉君哉日用而不知者矣方且告成岱嶽鏤升<lb/>
<pb n="KR3k0003_WYG_014-12a"/>
中之玉簡昭事梁甫秘禮首之金繩而文王明夷事侔<lb/>
往冊黄帝橋山痛深前典萬有淪傷三辰掩曜人祗軫<lb/>
慕山海含悲慟切陟方哀深遏宻煩寃荼毒貫切心髓<lb/>
風樹不静陟岵何期思所以欽若九功仰稽七徳<lb/>
勑梁沈約武帝踐祚後與諸州郡勑曰欽惟遂古爰及<lb/>
近代雖禪代異時而成功一揆豈惟静民寜亂實由符<lb/>
運總集故能啟業垂統光宅區夏齊氏遘茲昏詖斯亡<lb/>
奄及民命蠢蠢倒懸非喻朕大懼四海舟覆二象雲傾<lb/>
<pb n="KR3k0003_WYG_014-12b"/>
億兆與崐㟠並燎縉紳與藴崇共日永言悽悼發憤經<lb/>
營推鋒投袂電擊風掃藉上天之靈因熊羆之用徳未<lb/>
半古功侔前烈齊民既欽若虞夏高揖萬邦兼以㝠符<lb/>
先著樂推攸在幽顯宅心辭不獲命猥以虚寡君臨萬<lb/>
國川壑之懐寤寐盈慮方欲昧旦丕顯日昃忘勞思與<lb/>
賢能康濟世道卿擁旄萬里共治是寄當求民瘼留念<lb/>
獄市威斷以御強猾仁惠以撫貧孤使逺近幽深咸得<lb/>
其所方虚位欽能懸爵佇効勿令漢代璽書獨行於自<lb/>
<pb n="KR3k0003_WYG_014-13a"/>
古晉世班條靡用於兹日想加克勉副其側席<lb/>
令梁任昉齊宣徳皇后臨朝荅梁王令曰承固兹謙揖<lb/>
未膺大典敬復雅㫖良有憮然夫至寂難原言象所絶<lb/>
教思有律感通斯在所以異人者神明同人者用舍王<lb/>
誕兹上睿對越天行徳冠二儀化周羣動生民以來一<lb/>
人而已但達節宏道每濡跡於中庸神照惟幾不抑心<lb/>
於鑚仰范宣既譲其下取則况聖圖睿範歌思是歸亷<lb/>
約雖𢎞慶賞遂替誠賢者悦義長難進之風不肖者矜<lb/>
<pb n="KR3k0003_WYG_014-13b"/>
功沮竭力之效勸沮之間所差已逺王何得不暫紆雅<lb/>
尚允荅天人使朕夜艾以安早朝有預今遣率兹百辟<lb/>
申薦誠欵萬致一塗煩言可略又敦勸梁王令曰夫功<lb/>
在不賞故庸勲之典蓋闕施侔造物則謝徳之塗已㝠<lb/>
要不得不强為之名使銓宰有寄王實天生徳齊聖廣<lb/>
淵重搆參辰而九星仰止不易日月而二儀貞觀在昔<lb/>
晦明隠鱗戢翼博通羣籍而讓齒乎一卷之師劒氣凌<lb/>
雲而屈跡於萬夫之下辯析天口而似不能言文擅彫<lb/>
<pb n="KR3k0003_WYG_014-14a"/>
龍而成輙削藁爰在弱冠首膺弓旌客逰梁朝聲華藉<lb/>
甚隆昌季年勤王始著建武惟新締搆斯在功隆賞薄<lb/>
嘉庸莫酬一馬之田介山之志愈厲六百之秩大樹之<lb/>
號斯存及擁旄司部代馬不敢南牧推轂樊鄧胡塵罕<lb/>
甞夕起惟彼狡童窮凶極虐衣冠泯絶禮樂崩䘮既而<lb/>
鞠旅誓衆言謀王室白羽一麾黄馬底定甲既鱗下車<lb/>
亦瓦裂致天之届拱揖羣后豐功厚利無得而稱是以<lb/>
祥光總至休氣四塞五老逰河飛星入昴元功茂勲若<lb/>
<pb n="KR3k0003_WYG_014-14b"/>
斯之盛而地狭乎四履勢卑乎九伯帝有惡焉輶軒萃<lb/>
止令遣率兹百辟人致其誠庶匪席之㫖不逺而復又敦<lb/>
重勸梁王令曰朕聞匹夫好仁義在摩踵君子行道達<lb/>
斯兼濟未有盡器窮神藴徽章乎天植高奠中樽覩傾<lb/>
罍而弗極惟王徳冠往初功無與二四時等契兩曜齊<lb/>
明擬度天行取則乾健而運距艱季道極百王援義而<lb/>
起一戎大定羅山革草罔不率從用使商庭産<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>周闕<lb/>
樹梓傾宮既散鹿臺靡蓄盛徳大業巍巍若此日者事<lb/>
<pb n="KR3k0003_WYG_014-15a"/>
岐之號爰發帝言殊物備禮率由寡昧雖復雲竿載路<lb/>
清蹕啟行昭徳報功未臻其極而髙揖天休逺存克譲<lb/>
俾予未亡與慙日昃今遣率兹百辟人致誠請庶有感<lb/>
睿心霈然降志<lb/>
牋梁任昉為百辟勸進梁王牋曰伏承嘉命佇策明公<lb/>
逡廵盛禮斯實謙尊之㫖未窮逺大之致何者嗣君棄<lb/>
常自絶宗社國命民生剪為仇讐折棟崩榱<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>焉自及<lb/>
卿士懐脯斮之痛黔首懼比屋之誅明公亮格天之功<lb/>
<pb n="KR3k0003_WYG_014-15b"/>
拯水火之切再踵日月重綴參辰反龜玉於塗泥濟斯<lb/>
民於坑岸使夫匹婦童兒羞言伊吕鄉校里塾耻談五<lb/>
覇位卑乎阿衡地狭於曲阜明公宜祗奉天人允膺大<lb/>
禮無使後予之歌同彼胥怨兼濟之仁翻為獨善又牋<lb/>
曰近以朝命藴崇冐奏丹誠奉披還令未蒙虚受縉紳<lb/>
顒顒深所未達盖聞受金於府通人之宏致高蹈海隅<lb/>
匹夫之小節是以履乗石而周公不以為疑増玉璜而<lb/>
太公不以為讓况世哲繼軌先徳在民經綸草昧歎深<lb/>
<pb n="KR3k0003_WYG_014-16a"/>
微管加以朱方之役荆河是依班師振旅大造王室雖<lb/>
復累跡救宋重眡存楚居今觀古曾何足云而惑甚盗<lb/>
鍾功疑不賞皇天后土不勝其酷是以玉馬駿奔表微<lb/>
子之去金版出地告龍逢之怨明公據鞍輙哭厲三軍<lb/>
之志獨居淹涕激義士之心故能使海若登祗磬圖効<lb/>
祉山戎孤竹束馬景從伐罪弔民匡時靖亂匪叨天功實<lb/>
勤濡足且明公本自諸生取樂名教道風素論坐鎮雅<lb/>
俗不習孫吴搆兹神武驅盡誅之氓濟必封之俗龜玉<lb/>
<pb n="KR3k0003_WYG_014-16b"/>
不毁誰之功歟獨為君子將使伊周何地某等不達通<lb/>
變實有愚誠不任悾欵棘心重謁伏願特膺典䇿式副<lb/>
民望<lb/>
序梁沈約武帝集序曰文思安安欽明所以光宅日月<lb/>
光華南風所以興詠日角之主出自諸生鋭頂之君少<lb/>
明古學漢髙宋武雖闕章句歌大風以還沛好清談於<lb/>
暮年夫成天地之大功膺樂推之寳運未或不文武兼<lb/>
資能事斯畢者也我皇誕縱自天生知在御清明内發<lb/>
<pb n="KR3k0003_WYG_014-17a"/>
疏通外典爰始貴遊篤志經術究淹中之雅㫖盡曲臺<lb/>
之奥義莫不因流極源披條振藻若前疑往滯舊學罕<lb/>
通而超然直詣妙拔終古善發談端精於持論置壘難<lb/>
踰摧鋒莫擬有同成誦無假含毫興絶節於髙唱振清<lb/>
辭於蘭畹至於春風秋月送别望歸皇王高宴心期促<lb/>
賞莫不超挺睿興濬發神衷及登庸厯試辭翰繁蔚牋<lb/>
記風動表議雲飛彫蟲小藝無累大道懐君人之大徳<lb/>
有事君之小心為下奉上形於辭㫖雖宻奏忠規遺槀<lb/>
<pb n="KR3k0003_WYG_014-17b"/>
必削而國謨藩政存者猶多逮乎俯應歸運仰修乾録<lb/>
載筆握簡各有司存如綸之㫖時或染翰暨於設簴靈<lb/>
囿愷樂在鎬鹿鳴四牡皇華棠棣之歌伐木採薇出車<lb/>
杖杜之讌皆詠志摛藻廣命羣臣上與日月争光下與<lb/>
鍾石比韻事同觀海義等窺天觀之而不測逰之而不<lb/>
知者矣竊惟左史記言右史記事君舉必書無論大小<lb/>
况乎感而後思思而後積積而後滿滿而後言若斯而<lb/>
已哉謹因事立名随源編次<lb/>
<pb n="KR3k0003_WYG_014-18a"/>
　　梁元帝<lb/>
梁書曰元帝諱繹字世誠武帝第七子也嗣位三年<lb/>
表陳沈炯為羣臣勸進梁元帝初表曰蠢爾羯胡遂憑<lb/>
天邑閶闔受白登之辱象魏致堯城之疑臣聞䘮君有<lb/>
君春秋之茂典以徳以長先王之通訓少康則收衆撫<lb/>
職祀夏所以配天平王則居正東遷宗周所以卜世漢<lb/>
光以能補不道故景厯重昌中宗以不違羣議故江東<lb/>
可立天其祚梁必將有主軒轅得姓存者二人高祖五<lb/>
<pb n="KR3k0003_WYG_014-18b"/>
王代實居長功髙九有道濟生民非奉聖明誰嗣下武<lb/>
日月貞明太陽不可以闕照天地貞觀乾道不可以久<lb/>
惕寳器存乎至重介石慎於易差黔首豈可以少選無<lb/>
君宗祏豈可以一日無主又第二表曰紫宸曠位赤縣<lb/>
無主百靈聳動萬國廻遑雖醒醉相扶同歸景亳或謳<lb/>
且誦總赴唐郊陛下沈首䜎然譲徳不嗣臣聞星廻日<lb/>
薄擊雷鞭電者之謂天岳立川流吐霧蒸雲者之謂地<lb/>
包天地之混成洞隂陽之不測而以財成萬物者其在<lb/>
<pb n="KR3k0003_WYG_014-19a"/>
聖人乎故云天地之大徳曰生聖人之大寳曰位黄屋<lb/>
廟堂之下大非獲己所安明鏡四衢之尊盖由應物取<lb/>
訓陛下稽古文思英雄特達比以周旦則文王之子方<lb/>
之放勛則帝摰之季千年旦暮可不在斯庭闕湮亡鐘<lb/>
鼎淪覆嗣膺景業非陛下而誰豈可使赤眉更立盆子<lb/>
隗囂託置高廟陛下方復從容高讓用執謙尊展其矯<lb/>
行偽書証㒺正朔見機而作斷可識矣不疑何卜無待<lb/>
蓍龜日者公卿失馭禍纏霄極獯羯憑凌奸臣互起師<lb/>
<pb n="KR3k0003_WYG_014-19b"/>
戎伐頴無處不然勸乎誅晋側足皆爾宗社不墜繄在<lb/>
聖明今也何時而申帝啟之避凶危若此方陳太伯之<lb/>
辭國有具臣誰敢奉詔又第三表曰日者百司岳牧仰<lb/>
祈宸鑒以錫珪之功既歸有道當璧之禮允屬聖明而<lb/>
優詔謙冲窅然凝貌謳歌載馳是用翹首楚人固執燻<lb/>
丹穴以求君周民樂歸越岐山而事主漢王不即位無<lb/>
以貴功臣光武止蕭王豈謂紹宗廟陛下英威茂畧雄<lb/>
圖武筭指撝則丹浦不戰顧昉則阪泉自蕩地維絶而<lb/>
<pb n="KR3k0003_WYG_014-20a"/>
重組天柱傾而更植縱陛下拂衣而逰廣成登弇山而<lb/>
去東土羣臣安得仰訴萬物何所歸仁况郊祀配天罍<lb/>
筐禮曠齋宮清廟匏竹不陳豈可久稽衆議有曠彝典<lb/>
陳徐陵勸進梁元帝表曰臣聞封唐有聖還承帝嚳之<lb/>
家居代維賢終纂高皇之祚至如金行重作源出東莞<lb/>
炎運猶昌枝分南頓莫不因時多難俱繼神宗者也陛<lb/>
下握符執鉞將在御天玉勝珠衡先章元后神祗所命<lb/>
非惟太室之祥圖書斯歸何止堯門之瑞星躔東井時<lb/>
<pb n="KR3k0003_WYG_014-20b"/>
破崤潼雷震南陽初平尋邑宗王啟霸非勞武徳之侯<lb/>
清蹕無虞何事長安之邸正應揚龍旂以饗帝御鳯扆<lb/>
以承天厯數在躬疇與為譲豈可逡廵固譲方求石户<lb/>
之農髙謝君臨徒引箕山之客未知上徳之不徳唯見<lb/>
聖人之不仁<lb/>
　　北齊文宣帝<lb/>
北齊書曰文宣帝諱洋字子進受禪于後魏在位五年<lb/>
哀䇿文北齊邢子才文宣帝哀䇿文曰皇路啟扉輴菆<lb/>
<pb n="KR3k0003_WYG_014-21a"/>
弛殯八校案部六卿且引攀蜃輅而雨泣仰穹蒼而撫<lb/>
心悲風發而地駭愁雲興而景沈哲王垂範有訓有則<lb/>
式奉話言光敷令徳其辭曰四象更運九天代名通三<lb/>
以王得一為貞是應𤣥徳實啟蒼精風后之陣師尚之<lb/>
兵三竒六合七變五成授柯推轂禀律襲行野無完陳<lb/>
邑少堅城經營四海劬勞百姓芝蓋夕臨羽旄晨映地<lb/>
不掩瑞天不愛寳既丹其雀又朱其草莫黒已素莫赤<lb/>
自皓百獸斯蹈五靈載擾甘露瀼瀼青龍矯矯武功已<lb/>
<pb n="KR3k0003_WYG_014-21b"/>
暢文教未窮方偃烽候銷㦸藏弓齊光日月比祚嵩華<lb/>
而氛祲日下星闇虚中奄捐朝市長棄華戎道宣末命<lb/>
義闡餘風六繂已散九旗方卷見容衛之虚歸知平生<lb/>
之日逺同乗雲而永逝異騎龍之更反清笳奏兮野風<lb/>
急金鼓震兮日光晚千官悲而雨注萬國哀而露泫萬<lb/>
事同盡百慮俱收劒舄永去衣冠自逰音儀已謝神教<lb/>
空留知英聲與至徳當無絶兮千秋<lb/>
議北齊邢子才文宣帝謚議曰伏惟聖徳光逺神猷𢎞<lb/>
<pb n="KR3k0003_WYG_014-22a"/>
大初自登庸民譽所集把尺持刀成務斯在百揆載清<lb/>
四門唯穆及天眷既屬人謀所歸鳥獸遷情士女革靣<lb/>
敬順天人拱揖羣后處無上之尊居域中之大禮盛樂<lb/>
修時和嵗稔海内有截天下泰然猶憂勞億兆經營四<lb/>
國同虞舜之廵省若軒轅之靡寜威武紛紜神功四暢<lb/>
怨西以東化南自北臨瀚海以浴兵登天山而紲馬左<lb/>
縈右拂疑歌成章方朝百神於太華受萬國於稽嶺升<lb/>
中增封高拱垂衣而天䘮黎庶奄捐四海考妣之慕實<lb/>
<pb n="KR3k0003_WYG_014-22b"/>
被含生稱天作誄抑唯恒數故以名追實盡物未臻其<lb/>
美屈道從制一日可以成名<lb/>
　　陳武帝<lb/>
陳書曰武帝諱覇先字興國吳興長城人受禪於梁在<lb/>
位三年<lb/>
哀策文陳沈炯武帝哀䇿文曰望三靈而摽目蹐九地<lb/>
而崩心哭仍几之將撤慟祖鬯之虚斟黄屋祲而白日<lb/>
掩紫極㴠而浮雲隂其辭曰悠悠媯水欝欝姚墟惟帝<lb/>
<pb n="KR3k0003_WYG_014-23a"/>
之系在唐作虞正卿之後握此靈符雕雲布族祥星結<lb/>
樞負兹大鏡未拾遺珠爰初發跡斬蛇鞠旅大定番禺<lb/>
載戡海渚承釁而運席卷中流王室如燬乃合諸侯負<lb/>
鉞誓衆釋位同謀俱登涿鹿實斷蚩尤道濟一匡功歸<lb/>
四履爰總百官訓于天子儻來有運事非獲已翠龜負<lb/>
字赤雀銜書謳歌適夏禮樂遷虞負扆正位升壇受圖<lb/>
二儀協序五緯同符門歌麟趾室詠騶虞奉常定日太<lb/>
卜蠲時升中備物方吿雍熙天甘玉露地秀金芝休禎<lb/>
<pb n="KR3k0003_WYG_014-23b"/>
未荅靈貺徒欺吏求穆卜詔絶良醫羲躔失御天街禠<lb/>
蹕夏采升榮宮車晏出洞閨移凶充庭罷吉閑窅窅之<lb/>
窮燈去昭昭之逰日歸大暮之不𤾉降幽宮而長畢巫<lb/>
咸筮告容成戒期文衛如在葆鐸相悲去畢陌而東顧<lb/>
望橋山而路遲臣攀龍而尚在魂過沛而何之侍低昻<lb/>
之靈纛奉寂寂之空帷銅雀沒於脩松平陵隠於深柏<lb/>
鼖鼓之哀音燎爟火於通夕薤露落而暮日寒𤣥霜凝<lb/>
而壟草白銘功徳於旗常被徽音於鐘石廻天儀於清<lb/>
<pb n="KR3k0003_WYG_014-24a"/>
廟祔祖考而來格播茂實與英聲欝氛氲於宗祏<lb/>
表陳沈炯為百官勸進陳武帝表曰臣聞春榮秋落四<lb/>
時所以迭代金行水流五徳所以互序昔陶唐告終有<lb/>
虞氏作漢魏禪譲晉宋以之登庸天有非常之功有非<lb/>
常之賞能利天下者受天下之利陛下造化之功日用<lb/>
之徳褰裳去之物誰仰訴頃五星夜聚八風通吹豐露<lb/>
呈甘卿雲舒族白狼逺至素雉朝飛天意顯然靈貺可<lb/>
覩<lb/>
<pb n="KR3k0003_WYG_014-24b"/>
　　陳文帝<lb/>
陳書曰文帝諱蒨字子華嗣位七年<lb/>
哀䇿文陳徐陵文帝哀䇿文曰容車曉駕幄殿晨張旌<lb/>
帷具列綍翮成行擗蜃輅於丹陛攀龍帷於紫庭趨過<lb/>
窮於屏闈拜慟感於明靈東京飛其瑞露北陸霣其祥<lb/>
星乃詔雲臺之史稽採咸池之曲叶大雅於鳴金同藏<lb/>
書於羣玉其辭曰若水傅帝薫風御民重光所集世載<lb/>
于陳赫矣髙祖悠哉上旻蟬聫寳胄暉煥郊禋我皇誕<lb/>
<pb n="KR3k0003_WYG_014-25a"/>
聖膺此家慶道主衢罇神凝懸鏡洛書天表河紀靈命<lb/>
納揆馳芳賔門流詠稽陰克伐震野勤王亳道増搆豳<lb/>
風會昌言瞻少昊實仗高陽駕彼軫轕清宮未央歡覃<lb/>
兆庶徳洎遐荒穆齊髙寢上膳長樂肅肅承顔哀哀薦<lb/>
酌悼園恭儉章陵謙約大寳崇名無聞改作纂武升厯<lb/>
遺愛寔繁三湘九派彌氣雲昏力折天柱才傾地門甘<lb/>
泉夜照細栁朝屯谷魅山鬼横流塞源赫赫英謩赳赳<lb/>
雄斷遍行天討無遺神算欝掃江淮長驅巴漢九夷百<lb/>
<pb n="KR3k0003_WYG_014-25b"/>
越雷随風渙北俘昆耶西戡伊靬荷負皇極劬勞庶機<lb/>
勤民聽政靈食宵衣服貴綈皁風移閫闈唐山罷奏濮<lb/>
水韜徽訪採狂狷捜敡仄微世感中孚民維大畜外户<lb/>
無閉高垣奚築降情儒雅凝懐庠塾御廡為歡臨雍彌<lb/>
肅禮兼三代樂備九成天資武徳地照文明墨履斯在<lb/>
幪巾自清連珠合璧曜爽流精獸舞時豫禽歌頌平帝<lb/>
載維逺王靈維大候雨占風荒中海外憬彼鞮譯咸承<lb/>
冠帶是曰君臨斯為交泰白環已賮𤣥珪克慎東河佇<lb/>
<pb n="KR3k0003_WYG_014-26a"/>
楫北狄思征鉞斧將戒璁珩未鳴星滛去楚日沴悲荆<lb/>
億兆何亹穹旻遽傾大禹胼胝重華腒腊仰惟勞務同<lb/>
斯違懌發夢無徵照祈奚益聽茂陵之鐘鼓抱喬陽之<lb/>
劒舄詎髣髴於宸儀終纏綿於號擗三占以吉四海同<lb/>
奔列賵天宇崩號帝閽千門啟於閶闔萬乗警於靈輼<lb/>
槐風悲於輦道松雨思於郊原鑾旂動而虚蹕宿衛靜<lb/>
而空尊畢陌平夷流山蟠固紀無遷市唐有通樹經白<lb/>
社之脩塗廻青門之廣路思沛邑以東臨懐周京以西<lb/>
<pb n="KR3k0003_WYG_014-26b"/>
顧機神不測性道難稱充窮靡寄孺慕奚憑惟封云之<lb/>
與禪肅玉牒之與金繩揚英聲而永久共日月而俱升<lb/>
　　陳宣帝<lb/>
陳書曰宣帝諱頊字紹世在位十四年<lb/>
哀䇿文陳江總陳宣帝哀䇿文曰望蜃綍而攀摽拜龍<lb/>
菆而慟絶變五統而凄凉廻三辰而慘切感川岳而地<lb/>
維傾號穹蒼而天柱折千秋茂徳萬世鴻名爰詔掌禮<lb/>
式序英聲其辭曰嬀水樞宿姚墟大虹謳歌承厯揖譲<lb/>
<pb n="KR3k0003_WYG_014-27a"/>
受終重䂓帝緒踵武王風名山紀迹清廟傳功我后丕<lb/>
承思宏祖業莅政恭已臨朝凝黙煥爛九功葳蕤七徳<lb/>
憲章昭著威靈允塞爰兹發迹天歩艱難連華滕衛比<lb/>
譽應韓羽儀戚右軒冕朝端祈膺當璧繇顯大横延喜<lb/>
授玉告善飛旌神器有奉性道無名詩頌唐年樂舞姬<lb/>
日仁聲汪濊武義洋溢理訟總街凝情衢室廵望如禮<lb/>
幽祗咸袟疆垂叛援關徼䖍劉治兵丹浦獲醜青丘屠<lb/>
釣且拔管庫方搜如龍駕鼔獻雉焚裘天必呈祥地寜<lb/>
<pb n="KR3k0003_WYG_014-27b"/>
愛寳神禽竒獸嘉榖靈草屈軼抽階飛黄伏皂綺雲舒<lb/>
慶珠星照老廣敷丘素宏啟膠庠書林吐馥文囿含鏘<lb/>
南洽侯衛北暢遐荒殷羅自觧周圄無傷金英掩色玉<lb/>
床弗豫天駟摧鑣王良失御鑄鼎奚益綴衣何處漫漫<lb/>
幽夜㝠㝠上仙長違拜日天意祈年寜神卜兆晏駕廻<lb/>
天銅驎感泣銀海埋田出徳陽之廣殿動繁笳之哀囀<lb/>
渡洛水之浮橋望偃師之近縣背紫陌而未逺隱黄山<lb/>
而不見鐸啟挽而依依馬嘶風而戀戀平原欲晦落照<lb/>
<pb n="KR3k0003_WYG_014-28a"/>
將垂鳯蓋飄而水暗鸞蹕聳而山危曵虵旗之舒卷間<lb/>
翠野之參差鳥哀哀而驚曙松瑟瑟而吟枝異故郷之<lb/>
絲竹非舊宅之塤箎掃秋葉而無盡薦春櫻而願知北<lb/>
邙已謝西陵何有逺宿蒼梧便乖仁夀聲合韶濩道宣<lb/>
户牖共瀛海而恒流並嵩華而莫朽<lb/>
　<lb/>
　<lb/>
　<lb/>
<pb n="KR3k0003_WYG_014-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷十四<lb/>
</p>
<p>
</p>
  </div>
</body>
</text>
</TEI>
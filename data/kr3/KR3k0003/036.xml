<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷三十六</head>
    <p>
<pb n="KR3k0003_WYG_036-1a"/>
欽定四庫全書<lb/>
　藝文類聚卷三十六　　　唐　歐陽詢　撰<lb/>
　人部二十<hi>隠逸</hi>
　　隠逸上<lb/>
周易曰遯世無悶又曰天地閉賢人隠又曰不事王侯<lb/>
髙尚其事又曰賁于丘園束帛戔戔<lb/>
禮記曰儒有上不臣天子下不事諸侯又曰季春之月<lb/>
聘名士禮賢者<lb/>
<pb n="KR3k0003_WYG_036-1b"/>
論語曰逸民伯夷叔齊虞仲夷逸朱張栁下恵少連<lb/>
莊子曰古之所謂隠士者非伏其身而不見也非閉其<lb/>
言而不出也非藏其知而不發也時命大謬也又曰刻<lb/>
意尚行離世異俗此山谷之士避世之人也就藪澤處<lb/>
閒曠釣魚閒處無為而已矣此江海之士避世之人也<lb/>
閒暇之所好也<lb/>
魏𨽻髙士傳曰廣成子在崆峒之上黄帝問曰吾欲取<lb/>
天地之精以養萬物為之奈何廣成子蹷然而起曰至<lb/>
<pb n="KR3k0003_WYG_036-2a"/>
道之精窈窈冥冥無視無聽抱一以静我守其一以處<lb/>
其和故千二百嵗而形未嘗衰得吾道者上為皇而下<lb/>
為王失吾道者上見光而下為土吾將去汝入無窮之<lb/>
間遊無極之野則日月參光與天地為常又曰黄帝將<lb/>
見大隗于具茨之山方眀為御昌㝢參乗黄帝曰異哉<lb/>
請問天下小童曰予少遊六合之内適有瞀病有長者<lb/>
教予乗日之車遊於襄城之野今病少損將復逰六合之<lb/>
外為天下者予奚事焉夫為天下亦奚異牧馬哉去其<lb/>
<pb n="KR3k0003_WYG_036-2b"/>
害馬而已黄帝再拜稱天師而退又曰善卷者舜以天<lb/>
下讓之卷曰予立宇宙之中冬衣皮毛夏衣絺葛日出<lb/>
而作日入而息逍遥天地之間何以為天下哉遂入深<lb/>
山莫知其所終又曰石户之農不知何許人與舜為友<lb/>
舜以天下讓之石户夫負妻携子以入海終身不返又<lb/>
曰伯成子髙者唐虞之時為諸侯至禹去而耕禹往趍<lb/>
而問之子髙曰昔堯治天下至公無私不賞而民勸不<lb/>
罰而民畏今子賞而不勸罰而不威徳自此衰刑自此<lb/>
<pb n="KR3k0003_WYG_036-3a"/>
作夫子盍行乎無落吾事俋俋乎耕而不顧又曰魯連<lb/>
好竒偉倜儻嘗遊趙難新垣衍以秦為帝秦軍為却平<lb/>
原君欲封連連三辭平原君乃以千金為連夀連笑曰<lb/>
所貴於天下之士者為人排患釋難也即有取之商賈<lb/>
之事耳及燕將守聊城田單攻之不能下連乃為書射<lb/>
城中遺燕將燕將見書泣三月乃自殺城降田單欲爵<lb/>
連連曰吾與於富貴而詘於人寧貧賤輕世而肆意又<lb/>
曰閭丘先生齊宣王獵於社山社山父老十三人相與<lb/>
<pb n="KR3k0003_WYG_036-3b"/>
勞王王賜父老不税先生獨不謝曰願得夀得富得貴<lb/>
夫選良吏平法度則臣得夀矣賑之以時則臣得富矣<lb/>
令少敬長則臣得貴矣又曰田生菅床茅屋不肯仕宦<lb/>
恵帝親自往不出屋又曰鄭仲虞不仕漢章帝自往終<lb/>
不肯起曰陛下何惜不為上世君令臣得為偃息之民<lb/>
天子以尚書禄終其身世號白衣尚書又曰韓福者以<lb/>
行義修潔昭帝時以徳行徴病不進元鳯元年詔賜帛<lb/>
五十匹遣長吏時以存問常以八月賜羊酒不幸死者<lb/>
<pb n="KR3k0003_WYG_036-4a"/>
賜複衾一祠以中牢自是至今為徴士之故事福終身<lb/>
不仕卒于家又曰班嗣世在京師家有賜書内足於財<lb/>
父黨揚子雲以下莫不造門桓君山從借莊子嗣報曰<lb/>
今吾子貫仁義之羈絆係聲名之韁繅伏孔氏之軌躅<lb/>
馳顔閔之極藝何大道為自眩曜也昔有學歩邯鄲<lb/>
者匍匐而歸耳其行已持論如此遂終于家又曰尚長<lb/>
字子平禽慶字子夏二人相善慶隠避不仕王莽長通<lb/>
易老子安貧樂道好事者更饋遺輙受之自足還餘如<lb/>
<pb n="KR3k0003_WYG_036-4b"/>
有不取也舉措必於中和司空王邑辟之連年乃欲薦<lb/>
之於莽固辭乃止遂求退讀易至損益卦喟然歎曰吾<lb/>
知富貴不如貧賤未知存何如亡爾為子嫁娶畢敕家<lb/>
事斷之勿復相闗當如我死矣是後肆意與同好遊五<lb/>
岳名山遂不知所在又曰巢父堯時隠人年老以樹為<lb/>
巢而寢其上故人號為巢父堯之讓許由也由以告巢<lb/>
父巢父曰汝何不隠汝形藏汝光非吾友也乃擊其膺<lb/>
而下之許由悵然不自得乃遇清泠之水洗其耳拭其<lb/>
<pb n="KR3k0003_WYG_036-5a"/>
目曰嚮者聞言負吾友遂去終身不相見又曰許由字<lb/>
武仲堯舜皆師之與齧缺論堯而去隠乎沛澤之中堯<lb/>
舜乃致天下而讓焉曰十日並出而爝火不息其光也<lb/>
不亦難乎夫子為天子則天下治我由尸之吾自視缺<lb/>
然許由曰吾將為名乎名者實之賔吾將為賔乎乃去<lb/>
宿于逆旅之家旦而遺其皮冠巢父聞由為堯所讓以<lb/>
為汙乃臨池水而洗其耳池主怒曰何以汙我水由乃<lb/>
退而遯耕於中岳潁水之陽箕山之下又曰壤父者堯<lb/>
<pb n="KR3k0003_WYG_036-5b"/>
時人年八十而擊壤於道中觀者曰大哉帝之徳也壤<lb/>
父曰吾日出而作日入而息鑿井而飲耕地而食帝何<lb/>
徳於我哉又曰子支伯者舜以天下讓支伯支伯曰予<lb/>
適有幽憂之病方且治之未暇治天下也遂不知所之<lb/>
又曰被裘公者吳人也延陵季子出遊見道中遺金顧<lb/>
而覩之謂公曰取彼金公投鑣瞋目拂手而言曰何子<lb/>
居之髙視之卑吾被裘而負薪豈取遺金者哉季子大<lb/>
驚既謝而問其姓名曰吾子皮相之士何足語姓名哉<lb/>
<pb n="KR3k0003_WYG_036-6a"/>
又曰叚干木者治清節遊西河守道不仕魏文侯就造<lb/>
其門干木踰牆而避之文侯以客禮出過其廬則式其<lb/>
僕問之文侯曰干木不趣勢隠處窮巷聲馳千里敢勿<lb/>
式乎文侯所以名過齊桓公者能尊叚干木敬卜子夏<lb/>
友田子方也又曰莊周少學老子梁恵王時為蒙縣漆<lb/>
園吏以卑賤不肯仕楚威王以百金聘周周方釣于濮<lb/>
水之上曰楚有龜死三千嵗矣今巾笥而藏之於廟堂<lb/>
之上此龜寧生而掉尾塗中耳子往矣吾方掉尾於塗<lb/>
<pb n="KR3k0003_WYG_036-6b"/>
中後齊宣王又以千金之幣迎周為相周曰子不見郊<lb/>
祭之犧牛乎衣以文繡食以芻菽及其牽入太廟欲為<lb/>
孤豚其可得乎遂終身不仕<lb/>
續晉陽秋曰謝敷隠居㑹稽山初月犯少㣲星一名處<lb/>
士星時戴逵名重於敷時人憂之俄而敷死故㑹稽士<lb/>
人嘲吳人云吳中髙士求死不得<lb/>
世説曰郄超每聞欲髙尚隠退者輙為辦百萬資并為<lb/>
造立居宇在剡為戴公起宅甚精戴始往居與所親書<lb/>
<pb n="KR3k0003_WYG_036-7a"/>
曰近在剡如入官舍又為傅約亦辦百萬傅隠事差互<lb/>
故不果述又曰支道林因人就深公買印山深公曰未<lb/>
聞巢由買山而隠<lb/>
袁淑真隠傳曰鬼谷先生不知何許人也隠居韜智居<lb/>
鬼谷山因以為稱蘇秦張儀師之遂立功名先生遺書<lb/>
責之曰若二君豈不見河邉之樹乎僕御折其枝波浪<lb/>
盪其根上無徑尺之隂身被數千之痕此木豈與天地<lb/>
有仇怨所居然也子不見嵩岱之松柏華霍之檀桐乎<lb/>
<pb n="KR3k0003_WYG_036-7b"/>
上枝干於青雲下根通於三泉千秋萬嵗不受斧斤之<lb/>
患此木豈與天地有骨肉哉盖所居然也又曰鶡冠子<lb/>
或曰楚人隠居幽山衣被履空以鶡為冠莫測其名因<lb/>
服成號著書言道家馮諼常師事之後顯於趙鶡冠子<lb/>
懼其薦已也乃與諼絶<lb/>
詩魏阮瑀詩曰四皓潜南岳老莱竄河濵顔囘樂陋巷<lb/>
許由安賤貧伯夷餓首陽天下歸其仁何患處貧苦但<lb/>
當守眀真<lb/>
<pb n="KR3k0003_WYG_036-8a"/>
晉張華招隠詩曰隠士託山林遁世以保真連恵亮未<lb/>
遇䧺才屈不申又詩曰棲遲四野外陸沉惜當時循名<lb/>
奄不著藏器待無期羲和䇿六龍弭節越崦嵫盛年俛<lb/>
仰過忽若振輕絲<lb/>
晉張載招隠詩曰出處雖殊塗居然有輕易山林有悔<lb/>
恡人間實多累鵷雛翔穹冥蒲且不能視鸛鷺遵臯渚<lb/>
數為矰所繫隠顯雖在心彼我共一地不見巫山火芝<lb/>
艾豈相離去来損時俗超然辭世偽得意在丘中安事<lb/>
<pb n="KR3k0003_WYG_036-8b"/>
愚與智<lb/>
晉張協詩曰結宇窮嵐曲耦耕幽藪隂荒庭寂以閑山<lb/>
岫峭且深淒風起東谷有渰興南岑雖無箕畢期膚寸<lb/>
自成霖澤雉登壟雊寒猿擁條吟溪壑無人迹荒楚欎<lb/>
蕭森投耒脩岸垂時聞樵採音重基可擬志囘淵可比<lb/>
心養真尚無為道勝貴陸沉遊思竹素園寄心翰墨林<lb/>
晉左思招隠詩曰杖䇿招隠士荒塗横古今巖穴無結<lb/>
構丘中有鳴琴白雪傍隂崗丹葩耀陽林非必絲與竹<lb/>
<pb n="KR3k0003_WYG_036-9a"/>
山水有清音何事待嘯歌灌木自悲吟又招隠詩曰經<lb/>
始東山廬果下自成榛前有寒泉井聊可瑩心神<lb/>
晉陸機招隠詩曰駕言尋飛遁山路欎盤桓芳蘭振蕙<lb/>
葉玉泉涌㣲瀾嘉卉獻時服靈术進朝飱朝採南澗蘂<lb/>
夕息西山足輕條象雲構宻葉成翠幄結風佇蘭林囘<lb/>
芳薄秀木又詩曰尋山求逸民穹谷幽且遐清泉盪玉<lb/>
渚文魚躍中波<lb/>
晉閭丘沖招隠詩曰大道曠且夷蹊路安足尋經世有<lb/>
<pb n="KR3k0003_WYG_036-9b"/>
險易隠顯自存心嗟哉巖岫士歸来從所欽<lb/>
晉王康琚招隠詩曰登山招隠士褰裳躡遺蹤華條當<lb/>
圜室翠葉代綺窻<lb/>
晉辛曠贈皇甫謐詩曰顒顒朝士亦孔其依莫不遲想<lb/>
載渴載飢我弓我旄禮亦無違企望髙岡来儀来歸其<lb/>
暉伊何與帝同心眀眀天子如日之臨臨照四方探賾<lb/>
幽深山無逸民水無潜龍爰彼九臯克量徳音茂哉先<lb/>
生皇實是欽<lb/>
<pb n="KR3k0003_WYG_036-10a"/>
宋謝靈運越嶺行谿詩曰猿鳴誠知曙幽谷光未顯巖<lb/>
下雲方合花上露猶泫逶迤傍㟪㠗迢遰陟陘峴蘋萍<lb/>
泛深沉蒲菰冐清淺企石挹飛泉攀林摘葉卷想見山<lb/>
阿人蘿薜若在眼<lb/>
梁武帝逸民詩曰如壠生木木有異心如林鳴鳥鳥有<lb/>
異音如江游魚魚有浮沉巖巖山髙湛湛水深事迹易<lb/>
見理相難尋<lb/>
梁劉孝標始居山營室詩曰自昔厭諠囂執志好栖息<lb/>
<pb n="KR3k0003_WYG_036-10b"/>
嘯歌棄城市歸来事耕織鑿户闚嶕嶢開軒望嶃崱激<lb/>
水簷前溜脩竹堂隂植香風鳴紫鸎髙梧巢緑翼泉脉<lb/>
洞杳杳流波下不極髣髴玉山隈響像瑶池側夜誦神<lb/>
仙記且吸雲霞色將馭六龍輿行從三鳥食誰與金門<lb/>
士撫心論胷臆<lb/>
梁范雲荅句曲先生詩曰終朝吐祥霧薄晚孕竒煙洞<lb/>
澗生芝草重崖出醴泉中有懐真士被褐守沖𤣥石户<lb/>
栖十秘金壇謁九仙乗鵷方履漢轡鶴上騰天<lb/>
<pb n="KR3k0003_WYG_036-11a"/>
梁吳筠詩曰山際見来煙竹中窺落日鳥向巖上飛雲<lb/>
從窻裏出又詩曰緑竹可充食女蘿可代裙山中自有<lb/>
宅桂樹籠青雲又詩曰具區窮地險稽山萬里餘奈何<lb/>
梁隠士一去無還書<lb/>
梁任昉荅劉居士詩曰君子之道亦有其四髙行絶俗<lb/>
盛徳出類才同文錦學非書肆望之可階即之難至識<lb/>
精天理躔象少㣲人與俗異道與人違庭飛熠燿室滿<lb/>
伊威行無轍迹理絶心機又荅何㣲君詩曰散誕羈鞿<lb/>
<pb n="KR3k0003_WYG_036-11b"/>
外拘束名教裏得性千乗同山林無朝市勿以耕蠶貴<lb/>
空笑易農士宿昔仰髙山超然絶塵軌壺已等藥命管<lb/>
亦齊符璽無為歎獨遊若終方同止又贈徐徴君詩曰<lb/>
促生悲永路早交傷晚别自我隔容徽於焉徂嵗月情<lb/>
非山河阻意似江湖悦東臯有儒素杳與榮名絶曽是<lb/>
違賞心曷用箴余缺眇焉追平生塵書廢不閲信此伊<lb/>
能已懐抱豈暫輟何以表相思貞松擅嚴節<lb/>
梁庾肩吾贈周處士詩曰九丹開石室三徑没荒林仙<lb/>
<pb n="KR3k0003_WYG_036-12a"/>
人翻可見隠士更難尋籬下黄花菊丘中白雪琴方欣<lb/>
松柏酒自和遊山吟又尋周處士𢎞讓詩曰試遂赤松<lb/>
遊披林對一丘梨紅大谷晚桂白小山秋石鏡菱花發<lb/>
桐門琴曲愁泉飛疑度雨雲積似重樓王孫若不去山<lb/>
中定可留又賦得嵇叔夜詩曰山林重眀滅風月臨囂<lb/>
塵著書惟隠士談𤣥止谷神鴈重翻傷性蠶寒更養身<lb/>
廣陵餘故曲山陽有舊鄰俗儉寧妨患才多反累身寄<lb/>
言山吏部無以助庖人<lb/>
<pb n="KR3k0003_WYG_036-12b"/>
周眀帝贈韋居士詩曰六爻貞遯世三辰少光㣲潁陽<lb/>
去猶遠滄洲遂不歸風動秋蘭佩香飄蓮葉衣坐石窺<lb/>
仙洞乗槎下釣磯嶺松千仞直巖泉百丈飛儻能同四<lb/>
隠来參余萬機<lb/>
周王褒贈周處士詩曰我行無嵗月征馬屢盤桓崤曲<lb/>
三危阻闗重九折難猶持漢使節尚服楚臣冠巢禽疑<lb/>
上幕驚羽畏虚彈飛蓬去不已客思漸無端壯志與時<lb/>
歇生年隨事䦨百齡悲促命數刻念餘歡雲生隴坻黒<lb/>
<pb n="KR3k0003_WYG_036-13a"/>
桑踈薊北寒鳥道無蹊徑清溪有波瀾思君化羽翮要<lb/>
我鑄金丹又和趙王隠士詩曰鳬鵠均長短鵬鷃共逍<lb/>
遥清襟藴秀氣虚席滿風飇斷絃維續葛獨酌止傾瓢<lb/>
菖蒲九重節桑薪七過燒<lb/>
周庾信奉和趙王隠士詩曰洛陽徴五隠東都别二賢<lb/>
雲氣浮函谷星光集潁川灞陵採樵路成都賣卜錢鹿<lb/>
裘披稍裂藜牀坐欲穿阮籍唯長嘯嵇康訝一絃澗險<lb/>
無平石山深足細泉低松猶百丈少鶴已千年野鳥繁<lb/>
<pb n="KR3k0003_WYG_036-13b"/>
絃轉山花燄火然雖無亭長識終見野人舩又窮秋寄<lb/>
隠士詩曰王倪逢齧缺桀溺遇長沮藜牀負日卧麥隴<lb/>
𢃄經鋤自然曲木几無名科斗書聚花聊飼雀穿池試<lb/>
養魚小村治澁路低田補壊渠秋水牽沙落寒藤抱樹<lb/>
踈空枉平原騎来過仲蔚廬<lb/>
陳周𢎞正還草堂尋處士弟詩曰四時易荏苒百齡倐<lb/>
將半故老多零落山僧盡凋散宿樹倒為查舊水侵成<lb/>
岸幽尋屬令弟依然歸舊館感物自多傷况乃春鸎亂<lb/>
<pb n="KR3k0003_WYG_036-14a"/>
陳周𢎞讓無名詩曰行行訪名岳處處必留連遂至一<lb/>
巖裏灌木上叅天忽見茅茨屋曖曖有人烟一士開門<lb/>
出一士呼我前相看不道姓焉知隠與仙<lb/>
陳伏知道賦得招隠詩曰招隠訪仙楹丘中琴正鳴桂<lb/>
叢侵石路桃花隔世情薄暮安車近林喧山鳥驚<lb/>
陳張正見賦得落落窮巷士詩曰揚雲不邀名原憲本<lb/>
遺榮草長三徑合花發四鄰眀塵隨幽巷浄嘯逐逺風<lb/>
清門外無車轍自可絶公卿<lb/>
<pb n="KR3k0003_WYG_036-14b"/>
陳江揔夏日還山庭詩曰獨於幽栖地山庭暗女蘿澗<lb/>
漬長低篠池開半卷荷野花朝暝落盤根嵗月多停樽<lb/>
無賞慰狎鳥自經過又春夜山庭詩曰春夜芳時晚幽<lb/>
庭野氣深山疑刻削意樹接縱横隂户對忘憂草池驚<lb/>
旅浴禽樽中良得性物外知余心<lb/>
隋王由禮賦得巖穴無結構詩曰巖間無結構谷處極<lb/>
幽尋葉落秋巢廹雲生石路深早梅香野徑清澗響丘<lb/>
琴獨有栖遲客留連芳杜心<lb/>
<pb n="KR3k0003_WYG_036-15a"/>
賦後漢張衡歸田賦曰遊都邑以永久無眀略以佐時<lb/>
徒臨川以羡魚俟河清乎未期感蔡子之慷慨從唐生<lb/>
以決疑諒天道之㣲昧追漁父以同嬉於是仲春令月<lb/>
時和氣清原隰欎茂百草滋榮王睢鼓翼倉庚哀鳴交<lb/>
頸頡頏闗闗嚶嚶於焉逍遥聊以娛情于時曜靈俄景<lb/>
繼以望舒極盤遊之至樂雖日夕以忘劬感老氏之遺<lb/>
誡且廻駕乎蓬廬彈五絃之妙㫖詠周孔之圖書揮翰<lb/>
墨以奮藻陳三皇之軌模茍縱心於域外焉知榮辱之<lb/>
<pb n="KR3k0003_WYG_036-15b"/>
所拘<lb/>
魏陳王曹植潜志賦曰潜大道以遊志希往昔之遐烈<lb/>
矯貞亮以作矢當苑囿乎呈藝驅仁義以為禽必信忠<lb/>
而後發退隠身以滅迹惟出世而取容且摧剛而和謀<lb/>
接處肅以静恭亮知榮而守辱匪天路以為通<lb/>
晉張華歸田賦曰隨隂陽之開闔從時宜以卷舒冬奥<lb/>
處以城邑春遊放於外廬歸郏鄏之舊里託言静以閒<lb/>
居育草木之藹蔚因地勢之丘墟豐蔬果之林錯茂桑<lb/>
<pb n="KR3k0003_WYG_036-16a"/>
麻之紛敷用天道以取資行藥物以為娛時逍遥於洛<lb/>
濵聊相佯以縱意目白沙與積礫玩衆卉之同異揚素<lb/>
波以濯足泝清瀾以蕩思低徊住留棲遲罨藹存神忽<lb/>
㣲遊精域外藉纎草以為茵援垂隂以為盖瞻髙鳥之<lb/>
凌風臨鯈魚於清瀨眇萬物而遠觀脩自然之通㑹以<lb/>
退足於一壑故處否而忘泰<lb/>
晉陸機幽人賦曰世有幽人漁釣乎𤣥渚彈雲冕以辭<lb/>
世披宵褐而延佇是以物外莫得窺其奥舉世不足揚<lb/>
<pb n="KR3k0003_WYG_036-16b"/>
其波勁秋不能凋其葉芳春不能發其華超沉㝠以絶<lb/>
緒豈世網之能加又應嘉賦曰友人有作嘉遁賦與余<lb/>
者作賦應之號曰應嘉云傲世公子體逸懐遐意邈澄<lb/>
霄神夷静波仰羣軌以遥企頓駿翮以婆娑寄冲氛於<lb/>
大象解心累於世羅襲三閭之竒服詠南榮之清歌濯<lb/>
下泉於浚澗泝凱風於卷阿指千秋以厲響俟寂寞之<lb/>
来和懐前修之彷彿覿幽人之所過抱𤣥景以獨寐含<lb/>
芳風而寤語發蘭音以清唱操玉懐而喻予於是葺宇<lb/>
<pb n="KR3k0003_WYG_036-17a"/>
中陵築室河曲軌絶千途而門瞻百族假妙道以達觀<lb/>
考賁龜而貞卜茍形骸之可忘豈投簮其必谷方介丘<lb/>
於尺阜託雲林乎一木佇鳴條以招風聆哀音其如玉<lb/>
窮覧物以盡齒將弭迹於餘足<lb/>
晉陸雲逸民賦曰富貴者是人之所欲而古之逸民輕<lb/>
天下細萬物而欲専一丘之懽擅一壑之美豈不以身<lb/>
重於宇宙而恬貴於紛華哉天地不易其樂萬物不干<lb/>
其志然後可以妙有生之極固無疆之休乃為賦曰世<lb/>
<pb n="KR3k0003_WYG_036-17b"/>
有逸人棲遲乎一丘委天形以外心淡浩然其何求杖<lb/>
短䇿而遂往乃枕石而漱流静芬響於詠言滅絶景於<lb/>
無質相荒土而卜居度山阿而考室曽丘翳薈穹谷重<lb/>
深叢木振穎葛藟垂隂潜魚泳沚嚶鳥来吟仍蔬圃於<lb/>
芝薄即蘭堂於芳林靡飛飊以赴節揮天籟以興音假<lb/>
樂土於神造詠幽人於鳴琴<lb/>
晉孫承嘉遯賦曰有嘉遁之𤣥人含貞光之凱邁靡薜<lb/>
荔於苑栁䕃翠葉之雲盖揮脩綸於洄瀾臨峥嶸而式<lb/>
<pb n="KR3k0003_WYG_036-18a"/>
墜淅清風以長嘯詠九韶而忘味若乃御有撫生應物<lb/>
宅心曜華春圃凋葉秋林振藻揚波清景𤣥隂形猶與<lb/>
以徒靡神曠寂而難尋渾無名於域外和丘中以草音<lb/>
於是混心齊物遨翔容與薄言采薇收蘿中野朝觀夷<lb/>
陸夕歩蘭渚仰弋鳴鴈俯釣魴鱮遊無方之内居無形<lb/>
之域詠休遁之貞亨察天心而觀復委性命於𤣥芒任<lb/>
吉㓙而靡録<lb/>
宋謝靈運逸民賦曰觀夫唯舍唯用其見也則如遊龍<lb/>
<pb n="KR3k0003_WYG_036-18b"/>
其潛也則如隠鳯來無所從去無所至有酒則舞無酒<lb/>
則醒不眀不晦不昧不類蕭條秋首兀坐春中弄琴眀<lb/>
月酌酒和風御清風以遠路拂白雲而峻舉指寰中以<lb/>
為期望繫外而延佇又入道至人賦曰爰有名外之至<lb/>
人乃入道而館真荒聰眀以削智遁支體以逃身於是<lb/>
卜居千仞左石窮懸幽庭虚絶荒帳成煙水縱横以觸<lb/>
石日參差於雲中飛英眀於對溜積氤氲而為峯推天<lb/>
地於一物横四海於寸心超埃塵以貞觀何落落此胷<lb/>
<pb n="KR3k0003_WYG_036-19a"/>
襟又辭祿賦曰荷賞延之渥恩在弱齡而覃恵蒙聖達<lb/>
之眷顧得乗閑以沉泄雖鑣羈之有名恒遊奬而匪滯<lb/>
解龜紐於城邑反褐衣於丘窟判人事於一朝與世物<lb/>
乎長絶自牽綴於朱絲奄二九於斯年服纓佩於兩官<lb/>
執鞭笏於宰蕃<lb/>
梁簡文帝𤣥虚公子賦曰有𤣥虚之公子輕滅喧俗保<lb/>
此大愚居榮利而不染豈聲色之能拘廻還四始出入<lb/>
三墳心溶溶於𤣥境意飄飄於白雲追寂圃而逍遥任<lb/>
<pb n="KR3k0003_WYG_036-19b"/>
文林而佚宕忘情於物我之表縱志於有無之上不為<lb/>
山而自髙不為海而彌廣<lb/>
梁陸倕思田賦曰嵗律忽其云暮庭草颯以萎黄風飀<lb/>
飀以吹隟燈黯黯而無光獨展轉而不寐何増歎而自<lb/>
傷於是蜘蹰徙倚顧景興懐魂煢煢以至曙綴予想於<lb/>
田莱彼五畝其焉在乃爰泊乎江隈出郭門而東鶩入<lb/>
溆浦而南廻爾乃觀其水陸物産原隰形便林藪挺直<lb/>
丘陵帯面臨九曲之廻江對千里之平甸風去蘋其已<lb/>
<pb n="KR3k0003_WYG_036-20a"/>
開日登桑而先見聽啁唽之寒雞弄差池之春燕臨場<lb/>
圃以築館對櫺軒而鑿池集游泳於階下引朝𣲖於堂<lb/>
垂瞻巨石之前却玩激水之推移雜青莎之靃靡拂細<lb/>
栁之長枝感風燭與石火嗟民生其如寄茍有胷而無<lb/>
心必行難而言易幸少私而寡欲兼絶仁以棄智忽學<lb/>
歩而舉趾又追飛而厲翅瞻鹿囿而竊髙仰疆臺而慕<lb/>
義歴四時於遊水馳三稔於申臂望歸流而載懐情鬰<lb/>
悒其何寘<lb/>
<pb n="KR3k0003_WYG_036-20b"/>
宋陶潛歸去来曰歸去来兮田園將蕪胡不歸既自以<lb/>
心為形役奚惆悵而獨悲悟已往之不諫知来者之可<lb/>
追實迷途其未逺覺今是而昨非舟遥遥以輕颺風飄<lb/>
飄而吹衣乃瞻衡宇載欣載奔僮僕歡迎稚子候門携<lb/>
㓜入室有酒盈樽引壺觴以自酌眄庭柯以怡顔倚南<lb/>
窻以寄傲審容膝之易安䇿扶老以流憩時矯首以遐<lb/>
觀雲無心以出岫鳥倦飛而知還農人告余以春及將<lb/>
有事於西疇或命巾車或掉孤舟既窈窕以尋壑亦﨑<lb/>
<pb n="KR3k0003_WYG_036-21a"/>
嶇而經丘木欣欣以向榮泉涓涓而始流善萬物之得<lb/>
時感吾生之行休已矣乎寓形宇内復㡬時曷不委心<lb/>
任去留胡為乎遑遑欲何之富貴非吾願帝鄉不可期<lb/>
懐良辰以孤往或植杖而耘耔登東臯以舒嘯臨清流<lb/>
而賦詩聊乗化以歸盡樂夫天命復奚疑<lb/>
梁沈約八詠守山東曰守山東山東萬嶺鬱青葱兩谿<lb/>
共一瀉水潔望如空岸側青莎被巖間丹桂叢上瞻既<lb/>
隠軫下睇亦冥濛逺林響咆獸近樹聒鳴蟲路出若然<lb/>
<pb n="KR3k0003_WYG_036-21b"/>
右澗吐金華東萬仞倒危石百丈注懸潨掣曳寫流電<lb/>
奔飛似白虹洞井含清氣漏穴吐飛風玉竇膏滴瀝石<lb/>
室乳空籠余平生之所愛欻暮年而此逢欲一去而不<lb/>
還恨鄒衣之未褫秩滿撫白雲淹留事芝髓<lb/>
頌晉潘岳許由頌曰邈哉許公執真履貞辭堯天下抱<lb/>
樸隠形川停岳峙澹泊無營棲遲髙山與世靡争虚薄<lb/>
忝任来宰斯城愧無恵化豹産之政峩峩治所樂慕景<lb/>
名登基逍遥来過墓庭通於時憲頃筐不盈恨無㫖酒<lb/>
<pb n="KR3k0003_WYG_036-22a"/>
奠公之靈死而不朽公有其榮聊述雅美揚公馨聲<lb/>
晉孫綽聘士徐君墓頌曰晉南昌相太原縣君白漢故<lb/>
聘士徐君之靈惟君風軌英邃徳音徽逺奕世芳流衆<lb/>
人宗仰在昔古人有言聞伯夷之風者懦夫有立志仰<lb/>
先生之道豈無青雲之懐哉余以不才忝宰兹邑遐宗<lb/>
有道思揖遠風乃與友人殷浩等束帯靈墳奉瞻祠宇<lb/>
雖玉質幽潛而目想令儀雅音永寂而心存髙範徘徊<lb/>
墟壠仰眄松林哀有形之短命悼令德之長泯憮然有感<lb/>
<pb n="KR3k0003_WYG_036-22b"/>
悽然増傷夫諷謡生於情託雅頌興乎所欽匪於詠述<lb/>
孰寄斯懐頌曰巖巖先生邁此英風含真獨暢心夷體<lb/>
冲髙蹈域表淑問顯融昻昻五賢赫赫八俊雖曰休眀<lb/>
或嬰險吝豈若先生保兹玉潤超世作範流光遐振墳<lb/>
塋壘落松竹蕭森薈叢蔚蔚虚宇愔愔遊獸戱阿嚶<lb/>
鳥鳴林嗟乎徐君不聞其音徘徊丘側悽焉流襟何以<lb/>
舒藴援翰託心<lb/>
陳江揔莊周畫頌曰玉潔蒙縣蘭薫漆園丹青可久<lb/>
<pb n="KR3k0003_WYG_036-23a"/>
雅道斯存夢中化蝶水外翔鯤出俗靈府師心妙門垂<lb/>
竿自若重聘忘言悠哉天地共是籠樊<lb/>
賛後漢蔡邕焦君賛曰猗歟焦君常此𤣥墨衡門之下<lb/>
栖遲偃息泌之洋洋樂以忘食鶴鳴九臯音亮帝側乃<lb/>
徴乃用將受袞職昊天不弔賢人遘慝不惟一志并此<lb/>
四國如何穹蒼不詔斯惑惜哉朝廷䘮兹舊徳恨矣學<lb/>
士將何法則<lb/>
魏陳王曹植許由巢父池主賛曰堯禪許由巢父是恥<lb/>
<pb n="KR3k0003_WYG_036-23b"/>
穢其溷聽臨河洗耳池主是讓以水為濁嗟此三士清<lb/>
足厲俗又卞隨賛曰湯將伐桀謀於卞子既克讓位隨<lb/>
以為恥薄於殷世著自汙已自投潁水清風邈矣又商<lb/>
山四皓賛曰嗟爾四皓避秦隠形劉項之争養志弗營<lb/>
不應朝聘保節全貞應命太子漢嗣以寧<lb/>
晉夏侯湛范蠡賛曰悠悠范子求仁在已進報危國退<lb/>
𢎞妙理身與勲偕名與身否逸羣遠遊永齊終始又魯<lb/>
仲連賛曰峩峩先生有邈其節流仁憂亂抗道自絜隨<lb/>
<pb n="KR3k0003_WYG_036-24a"/>
事抑揚與時開闔在幽能泰處悶惟悦又莊周賛曰邁<lb/>
邁莊周騰世獨遊遁時放言齊物絶尤垂釣一壑取戒<lb/>
犧牛望風寄心託志清流<lb/>
晉孫楚莊周賛曰莊周曠蕩髙才英儁本道根貞歸於<lb/>
大順妻亡不哭亦何所懽慢弔鼓缶放此誕言殆矯其<lb/>
情近失自然又榮啓期賛曰榮公温雅既怡既懌濁以<lb/>
徐清寂然澹泊援琴自娛詠此三樂眉夀無疆惟徳之<lb/>
宅又原壤賛曰壤之譸張絶滅禮教實交仲尼同機合<lb/>
<pb n="KR3k0003_WYG_036-24b"/>
奥聖以之臧俗以之笑獨恊區外孰知其妙<lb/>
晉左九嬪巢父恵施賛曰泱泱長流沔沔清波思文巢<lb/>
恵載詠載歌垂綸一壑萬象匪多神乎暢矣緬同基阿<lb/>
晉庾闡孫登賛曰靈巖霞蔚石室鱗搆青松標空蘭泉<lb/>
吐漏籠薈可遊芳津可潄𤣥谷蕭寥鳴琴獨奏先生體<lb/>
之寂坐幽岸凝冰結樸熈陽靡煖潜真内全飛榮外散<lb/>
凌崖髙嘯希風朗彈道有冥廢運有昏消達隠不巖𤣥<lb/>
跡不標或曰先生晦徳逍遥嵇子秀達英風朗烈道携<lb/>
<pb n="KR3k0003_WYG_036-25a"/>
薫芳鮮不玉折兆動初萌妙鑒竒絶翹首丘冥仰想𤣥<lb/>
哲<lb/>
晉戴逵閒遊賛曰昔神人在上輔其天理知溟海之禽<lb/>
不以籠樊服養櫟散之質不以斧斤致用故能樹之於<lb/>
廣漠棲之於江湖載之以大猷覆之以𤣥風使夫淳樸<lb/>
之心静一之性咸得就山澤樂閒曠自此而箕嶺之下<lb/>
始有閒遊之人焉降及黄綺逮于臺尚莫不有以保其<lb/>
太和肆其天真者也且夫巖嶺髙則雲霞之氣鮮林藪<lb/>
<pb n="KR3k0003_WYG_036-25b"/>
深則蕭瑟之音清其可以藻𤣥瑩素疵其皓然者舍是<lb/>
焉故雖援世之彦翼教之傑放舞雩以發詠聞乗桴而<lb/>
懍厲况乎道乖方内體絶風塵理楫長謝歌鳯逡巡盪<lb/>
八疵於𤣥流澄雲崖而頥神者哉然如山林之客非徒<lb/>
逃人患避爭門諒所以翼順資和滌除機心容養淳淑<lb/>
而自適者爾况物莫不以適為得以足為至彼閑遊者<lb/>
奚往而不適奚待而不足故䕃映巖流之際偃息琴書<lb/>
之側寄心松竹取樂魚鳥則澹泊之願於是畢矣然竒<lb/>
<pb n="KR3k0003_WYG_036-26a"/>
趣難均𤣥契罕遇終古皆孤栖於一巖獨玩於一流茍<lb/>
有情而未忘有感而無對則綴斤寢絃之歎固已幽結<lb/>
於林中驟感於遐心為日久矣我故遂求方外之美略<lb/>
舉養和之具為雜賛八首暢其所託始欣閑遊之遐逸<lb/>
終感嘉契之難㑹以廣一往之詠以抒幽人之心云爾<lb/>
茫茫草昧綿邈𤣥世三極未鼓天人無際萬器既判靈<lb/>
樸乃翳實有神宰忘懐司契㝠外旁通潜感莫滯揔順<lb/>
巢卨兼應夷恵緬矣遐風超哉絶歩顧揖百王仰怡泰<lb/>
<pb n="KR3k0003_WYG_036-26b"/>
素矜其天真外其囂務詳觀羣品馳神萬慮誰能髙佚<lb/>
悠然一悟又尚長賛曰尚叟冲順庸行昏世和龍婉約<lb/>
𤣥識罔滯瞻彼崇髙俄為塵翳亦有同好潜莊夙契超<lb/>
超増翥眇眇偕逝跡絶青崖影滅雲際<lb/>
晉庾亮翟徴君賛曰夫所謂至人者體包傑量神凝域<lb/>
表該落萬動𤣥心獨融故能虬驤慶霄而不紲豢龍之<lb/>
轡鳯鳴瑶林而不屈伶倫之籠豈必欣太清而樂瓊藹<lb/>
哉顧蹄涔不足以濯神鬚翳薈不足以翔雲翮是故藐<lb/>
<pb n="KR3k0003_WYG_036-27a"/>
姑有綽約之廬箕阜有髙嘯之宇唐勲表於𤣥庭夏功<lb/>
忘於虚室晉徴士南陽翟君禀逸韻於天陶含冲氣於<lb/>
特秀體虚任而委順恢昭曠而髙蹈先生載營抱一泊<lb/>
然獨處神栖飇藹之表形逸巖澤之隅雖束帛仍降軺<lb/>
冕屢招而弓旌屈於匪石帝命慙於虚復矣是以髙風<lb/>
振宇宙逺詠冠當時方將表大庭於絶代恢𤣥解以釋<lb/>
紛仰朝霞而晞翼陵扶揺以獨翔景命不延卒于尋陽<lb/>
之南山哲人其萎髙軌孰倣余欽若人之風常問道於<lb/>
<pb n="KR3k0003_WYG_036-27b"/>
無何之廬賔想𤣥珠主以瞻授沐道霑淳固以實而歸<lb/>
矣自昔之違于兹七稔何悟先生忽焉升遐感至徳之<lb/>
長泯悼仁風之永翳標爾其傷澘然増欷乃援翰詠跡<lb/>
以宣来葉其辭曰卓哉先生逸韻遐超虯盤玉津鳯戢<lb/>
瓊條滌耳夏鼎髙揖唐朝洪崖邈矣𤣥跡載劭淳風沐<lb/>
世飛芳九霄<lb/>
晉方湛北叟賛曰樂為憂根禍為福始數極則旋往復<lb/>
迭起世人迷之横生欣恥滔滔北叟獨亮𤣥理䘮馬弗<lb/>
<pb n="KR3k0003_WYG_036-28a"/>
希折肱愈喜淡哉一生無泰無否<lb/>
宋陶潛張長公賛曰達哉長公蕭然何事世路皆同而<lb/>
我獨異斂轡朅来閑養其志寢疾窮年誰知斯意又周<lb/>
妙珪賛曰美哉周子稱疾閑居寄心清商恬然自娛翳<lb/>
翳衡門洋洋泌流日玩羣書顧眄寡疇飲河既足自外<lb/>
皆休緬懐千載託契孤遊又魯二儒賛曰易大隨時迷<lb/>
變則愚芬芬若人特為貞夫徳不百年汙我詩書逝焉<lb/>
不顧被褐幽居又夷齊賛曰二子讓國相隨海隅天人<lb/>
<pb n="KR3k0003_WYG_036-28b"/>
革命絶景窮居採薇髙歌慨想黄虞貞風淩俗爰感懦<lb/>
夫又尚長禽慶賛曰尚子昔薄宦妻孥共早晚貧賤與<lb/>
富貴讀易悟益損禽生善周遊周遊日已逺去矣尋名<lb/>
山上山豈知反<lb/>
宋范泰張長公賛曰長公秉心獨逸世表量物難同審<lb/>
已彌了情雖髙邃跡無抗矯靡當夷恵孰識多少又髙<lb/>
鳯賛曰遐哉𤣥古邈矣皇羲自兹已降顯黙參差智為<lb/>
世駭才為物竒跡出無泯潜躍俱馳曖曖若人孰測其<lb/>
<pb n="KR3k0003_WYG_036-29a"/>
為戢曜幽壑採真重崖冲情莫亮汙跡示疵輕俗無際<lb/>
肆志莫羈又吳季子札賛曰延州髙逺棄國師誠優遊<lb/>
大邑觀風上亰仁懐邦壤道暢聖眀鑒徹昔代樂察未<lb/>
形嬴博逺死解劒在生夫子戾止爰詔作名<lb/>
齊王儉竟陵王山居賛曰升堂踐室金暉玉朗亹亹大<lb/>
韶遥遥閑賞道以徳𢎞聲由業廣義重實歸情深虚往<lb/>
濠梁在兹安事遐想<lb/>
梁沈約髙士賛曰余之所謂髙士者悠悠皆是請試言<lb/>
<pb n="KR3k0003_WYG_036-29b"/>
之聖人莅天下則賢人賛務卨益臯陶是也自中智以<lb/>
下莫有不學以從政佐國安民者也易曰聖人之大寳<lb/>
曰位非學則不得也學所以行其志孝悌慈仁信義是<lb/>
也雖誦先王之典謨而不行其志聖人之大寳亦不可<lb/>
得也要湏學行兼有然後取之悠悠之徒莫不攘袂而<lb/>
議進取怒目而争權利悦愚諂闇茍得忘㢘若斯人者<lb/>
豈入國士之塗動衣冠之眄藉此而登髙位未或有也<lb/>
賛曰亦有哲人獨執髙志避世避言不友不事恥從汙<lb/>
<pb n="KR3k0003_WYG_036-30a"/>
禄靡惑守餌心安藜藿口絶炮胾取足落毛寧懐組織<lb/>
如金在沙顯然自異猶玉在泥湼而不緇身標逺迹名<lb/>
重前記有美髙尚處知若無劣哉羣品事静心驅茍能<lb/>
立志争此匹夫進忘隕穫退守恬愉曰仁與義其徑不<lb/>
迂為之則至非物所拘宦成名立陟彼髙衢又銷聲賛<lb/>
曰寂矣栖魂非海非樊若人焉往斯理空存天標已曖<lb/>
絶羽孤騫堯逢豈讓札值奚言<lb/>
周庾信五月披裘負薪畫賛曰披裘當夏俗外為心雖<lb/>
<pb n="KR3k0003_WYG_036-30b"/>
逢季子不拾遺金禽巢欲遠魚穴惟深消聲滅跡何必<lb/>
山林又張良遇黄石公畫賛曰張良取履跪授無辭兵<lb/>
書一卷長者之朝昔稱韓相今為漢師穀城餘石還歸<lb/>
舊祠又榮啓期三樂畫賛曰榮期三樂惟人與年夫子<lb/>
相遇即以為賢性靈造化髙風自然雅音雖古獨有鳴<lb/>
絃<lb/>
箴晉庾凱幽人箴曰有物混成先天地生乃剖乃判二<lb/>
儀既分髙卑以陳貴賤攸位榮辱相換乾道尚謙人神<lb/>
<pb n="KR3k0003_WYG_036-31a"/>
同符危由忽安溢縁釋虚茍識妙膏厥美有腴韓信耽<lb/>
齊殞首鍾室子房辭留髙迹卓逸貴不足榮利不足希<lb/>
華繁則零樂極則悲歸數眀白勢豈容違人徒知所以<lb/>
進而忘所以退穰侯安寵襄公失愛始乗夷道終嬰其<lb/>
類羲和升而就翳望舒滿而就虧盈挹之分自然之規<lb/>
悠悠庶人如何弗疑幽人守虚仰鑚𤣥逺敢草斯箴敬<lb/>
咨黻冕<lb/>
晉江逌逸民箴曰至人應務是統是營乃制上下以牧<lb/>
<pb n="KR3k0003_WYG_036-31b"/>
羣生君位孰在匪聖伊眀賢愚相奉臣主以成如彼百<lb/>
節各役天形率分委質仰應一情心膂有位股肱有經<lb/>
豈以處下為戚為榮各安其所舉體用平夫設爵列土<lb/>
懸弓垂旌卑尊之級貴賤之名匪以恣物之役實大猷<lb/>
而是經處遁之士奚眷于時行矣先覺捐俗長辭眀乎<lb/>
憂患故超爾不疑解髮靈崖被褐絃絲飄飄臺上輕舉<lb/>
髙之穆穆二仲携䇿相期盤幽隠寂與物無治凡厥後<lb/>
来順乃所往鑒兹俗累戒于顛蕩無殉外物心煩披養<lb/>
<pb n="KR3k0003_WYG_036-32a"/>
無棄恬曠憂勤是掌林人司箴敢進善黨<lb/>
誌梁陶隠居尋山誌曰倦世情之易繞乃杖䇿而尋山<lb/>
既㳂幽以達峻實窮阻而備艱𦕈来心其未巳方際夕<lb/>
乎雲根欣夫得志者忘形遺形者存神於是散髮解帯<lb/>
盤旋巖上心容曠朗氣宇條暢𤣥雖逺其必存累無大<lb/>
而必忘害馬之弊既去解牛之刀乃王荆門晝掩蓬户<lb/>
夜開室迷夏草徑惑春苔庭虚月映琴響風哀夕鳥依<lb/>
簷暮獸争来時復歴近壟尋逺巒坐盤石望平原日負<lb/>
<pb n="KR3k0003_WYG_036-32b"/>
障以共隠月披雲而出山風下松而含曲泉縈石而生<lb/>
文草靃靃以拂露塵颯颯而来羣捫虚蘿以入谷傍洪<lb/>
潭而比清照石壁以端色攀桂枝而齊貞函扈蘭而佩<lb/>
蕙及春鴂之未鳴且含懐以屏氣待恵風而舒情遂乃<lb/>
陵巖峭至松門背通林面長源右連山而無際左憑海<lb/>
而齊天草泫泫以垂露栁依依而近蟬鳥雙雙以赴水<lb/>
鷺軒軒而歸田<lb/>
梁劉孝標山栖誌曰夫鳥居山上曽巢木末魚潜川下<lb/>
<pb n="KR3k0003_WYG_036-33a"/>
窟穴沙泥豈好異哉盖性然也故有忽白璧而樂垂綸<lb/>
負玉鼎而要卿相行藏紛糾顯晦蹖駁無異火炎水流<lb/>
圎動方息斯則廟堂之與江海蓬户之與金闕並然其<lb/>
所然悦其所悦余每思濯清瀬息椒丘寤寐永懐其来<lb/>
尚矣所居東陽郡金華山山川秀麗膏澤坱欎若其羣<lb/>
峯疊起接漢連霞喬林布濩春青冬緑廻溪映流則千<lb/>
仞洞底膚寸雲合必千里雨散所住三面山皆周繞有<lb/>
象郛郭南則平野蕭條極目通望東西帯二澗則四時<lb/>
<pb n="KR3k0003_WYG_036-33b"/>
飛流泉瀾清澍滴瀝生響白波跳沫洶湧成音楓楮椅<lb/>
櫪之樹栢梓桂樟之木分形異色千族萬種結朱實苞<lb/>
緑裏揺白蔕抽紫莖橚矗苯䔿梢風鳴籟垂柯簷户布<lb/>
葉房櫳中谷澗濵華葩攅列至於青春受謝萍生泉動<lb/>
則都梁含馥懐香送芬長樂負霜宜男泫露芙蕖紅菙<lb/>
照水臯蘇縹葉從風憑軒永眺蠲憂忘疾嵗始年季農<lb/>
隟時閑濁醪初熟濟縹清新則有田家野老提壺共至班<lb/>
荆林下陳樽置爵酒酣耳熱屢舞嚾呶盛論箱庾髙談<lb/>
<pb n="KR3k0003_WYG_036-34a"/>
穀稼不求於世不迕萬物莫辨榮辱匪知毁譽浩蕩天<lb/>
地之間心無怵惕之警<lb/>
訓魏繁欽川里先生訓曰處則抗區外之志出則規非<lb/>
常之功實哲士之髙趣雅人之逺圖故吕尚垂翼北海<lb/>
以待鷹揚之任黄綺削迹南山以集神器之賛<lb/>
譏魏麋元譏許由曰潜居黙静隠於箕山身在布衣而<lb/>
輕天下世人歸其髙行學者以為美談夫際㑹之間矯<lb/>
時所譽至乃抽簮散髮背時逆命隠于山林之中以此<lb/>
<pb n="KR3k0003_WYG_036-34b"/>
自髙非以勸智能之士入通達之教故譏而責之曰太<lb/>
上貴徳其次立功世殊時異不得而同故伯禹過門而<lb/>
不入稷契刻節而奮庸股肱帝室作民王公今子生聖<lb/>
眀之世得觀雍熈之治則當攄不朽之功暢不羈之志<lb/>
龍飛鳯起修攝君司佐天理物幹成王事若子以堯為<lb/>
闇主則歴代載其功以民為貪亂則比屋可封若夫世<lb/>
濁時昏上無賢君忠臣不出小人聚羣即當揆煩理亂<lb/>
跨騰風雲光顯時主拔濟生民何得偃蹇藏影蔽身夫<lb/>
<pb n="KR3k0003_WYG_036-35a"/>
道不虚行士不徒生生則幹時為國之楨故伊尹干湯<lb/>
周公相成興治濟世以致太平生有顯功没有美名人<lb/>
生於世貴能立功何得逃位矯世絶蹤丹朱不肖朝有<lb/>
四㓙堯放求賢遜位于子度才處分不能則已何所感<lb/>
激臨河洗耳山居巢處執心不傾辭君之禄忘君之榮<lb/>
居君之地避君之庭立身若此非子之貞欲言子智則<lb/>
不仕聖若欲言子髙則鳥獸同羣無功可紀無事可論<lb/>
銘晉虞播阮籍銘曰峩峩先生天挺無欲𤣥虚恬澹混<lb/>
<pb n="KR3k0003_WYG_036-35b"/>
齊榮辱盪滌穢累婆娑止足胎胞造化韜光緼韣鼓棹<lb/>
滄浪彈冠嶠岳頥神太素簡曠世局澄之不清混之不<lb/>
濁翺翔區外遺物度俗隠處巨室反真歸樸汪汪川原<lb/>
邁迹圖籙<lb/>
　<lb/>
　<lb/>
　<lb/>
　藝文類聚卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷十九</head>
    <p>
<pb n="KR3k0003_WYG_019-1a"/>
欽定四庫全書<lb/>
　藝文類聚卷十九　　　　唐　歐陽詢　撰<lb/>
　人部三<hi>言語嘯</hi>　<hi>謳謡/笑</hi>　<hi>吟</hi>
　　言語<lb/>
釋名曰言宣也宣彼此之意也語叙也叙已所欲說述<lb/>
也<lb/>
說文曰直言曰言論議曰語<lb/>
易曰君子出其言善則千里之外應之出其言不善則<lb/>
<pb n="KR3k0003_WYG_019-1b"/>
千里之外違之又曰言行君子之樞機<lb/>
毛詩曰哿矣能言巧言如流又曰無易由言又曰斯言<lb/>
之玷不可為也又曰于時言言于時語語<lb/>
左傳曰晉叔向適鄭鬷蔑惡從收噐者立於堂下一言<lb/>
而善叔向聞之曰必鬷明也又曰鄭子太叔卒趙簡子<lb/>
為之臨甚哀曰黄父之㑹夫子語我九言曰無始亂無<lb/>
怙富無恃寵無違同無傲禮無驕能無復怒無謀非徳<lb/>
無犯非義<lb/>
<pb n="KR3k0003_WYG_019-2a"/>
禮記曰事君大言入則望大利小言入則望小利故君<lb/>
子不以小言受大禄不以大言受小禄又曰王言如絲<lb/>
其出如綸王言如綸其出如綍又曰言不危行行不危<lb/>
言又曰五方之人言語不通<lb/>
大戴禮曰黄帝弱而能言<lb/>
孝經曰言滿天下無口過行滿天下無怨惡<lb/>
論語曰定公問一言可以興邦有諸子曰言不可以若<lb/>
是其幾也一言可以䘮邦有諸子曰言不可以若是其<lb/>
<pb n="KR3k0003_WYG_019-2b"/>
幾也又曰君子欲訥於言而敏於行又曰法語之言能<lb/>
無從乎改之為貴<lb/>
鄧析書曰一言而非駟馬不能追一言不急駟馬不能<lb/>
及故惡言不出口苛聲不入耳<lb/>
尸子曰言羙則響羙言惡則響惡<lb/>
申子曰一言正天下定一言倚天下靡<lb/>
莊子曰言者所以在意得意而㤀言吾安得㤀言之人<lb/>
與之言哉又曰凡交近則必相靡以信逺則必忠之以<lb/>
<pb n="KR3k0003_WYG_019-3a"/>
言<lb/>
鶡冠子曰趙武靈王問龎緩曰寡人聞飛語流傳曰百<lb/>
戰百勝非善之善者也<lb/>
淮南子曰得萬人之兵不若聞一言之當<lb/>
漢書曰漢王與項羽臨廣武間而語又曰太尉周勃迎<lb/>
代王請間宋昌曰所言公公言之所言私王者無私又曰<lb/>
韓信當斬視滕公曰不欲就天下乎而斬壯士滕公竒<lb/>
其言壯其貌弗斬與語大恱之<lb/>
<pb n="KR3k0003_WYG_019-3b"/>
孫卿子曰贈人以言重於珠玉傷人以言甚於劍㦸<lb/>
吴志曰張尚孫皓時為侍郎以言語辯㨗見知<lb/>
括地圗曰太極山采華之草服之通萬里之語<lb/>
衛玠别傳曰太尉王君見阮千里而問曰老莊與聖教<lb/>
異同曰將無同太尉善其言辟之為掾世號阮瞻三語<lb/>
掾王君見而嘲之曰一言可辟何假于三阮曰茍是天<lb/>
下民望亦可無言而辟復何假于一言<lb/>
神仙傳曰老子生而能言<lb/>
<pb n="KR3k0003_WYG_019-4a"/>
詩梁昭明太子大言詩曰觀修鯤其若轍鮒視滄海之<lb/>
如濫觴經二儀而跼蹐跨六合以翺翔又細言詩曰坐<lb/>
卧鄰空塵慿附蟭螟翼越咫尺而三秋度毫釐而九息<lb/>
梁殷鈞大言應令詩曰噫氣為風揮汗成雨聊灼戴山<lb/>
龜欲持探邃古又細言應令詩曰汎舟毛滴海為政蝸<lb/>
牛國逍遥輕塵上指辰問南北<lb/>
梁王規大言應令詩曰俯身望日入下視見星羅嘘<lb/>
八風而為氣吹四海而揚波又細言應令詩曰針鋒<lb/>
<pb n="KR3k0003_WYG_019-4b"/>
於焉止息髪杪可以翺翔蚊眉深而易阻蟻目曠而難<lb/>
航<lb/>
梁王錫大言應令詩曰欲遊五岳廹不得伸杖千里之<lb/>
木鱠横海之鱗又細言應令詩曰冥冥藹藹離朱不辯<lb/>
其實歩蝸角而三伏經鍼孔而千日<lb/>
梁張纉大言應令詩曰河流既竭日月俱騰罝羅㣲物<lb/>
動落雲鵬又細言應令詩曰遨遊蟻目辨輕塵蚊睫成<lb/>
宇蝨如輪<lb/>
<pb n="KR3k0003_WYG_019-5a"/>
梁沈約大言應令詩曰隘此大汎庭方知九陔局窮天<lb/>
豈彌指盡地不容足又細言應令詩曰開館尺棰餘築<lb/>
榭㣲塵裏蝸角列州縣毫端建朝市<lb/>
賦楚宋玉大言賦曰楚襄王與唐勒景差宋玉遊於陽<lb/>
雲之臺王曰能為寡人大言者上座王因稱曰操是太<lb/>
阿戮一世流血冲天車不可以厲至唐勒曰壯士憤兮<lb/>
絶天維北斗戾兮太山夷至宋玉曰方地為車圎天為<lb/>
盖長劒耿介倚天外王曰未可也玉曰并吞四夷飲枯<lb/>
<pb n="KR3k0003_WYG_019-5b"/>
河海跂越九州無所容止又小言賦曰楚襄王既登陽<lb/>
雲之觀命諸大夫景差唐勒宋玉等並進大言賦賦卒<lb/>
而宋玉受賞又曰有能為小言賦者賜之雲夢之田景<lb/>
差曰戴氛埃兮垂<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>塵體輕蚊翼形㣲蚤鱗經由鍼孔<lb/>
出入羅巾唐勒曰折飛糠以為輿剖粃糟以為舟慿蚋<lb/>
眥以顧盻附蠛蠓而遐遊又曰館于蠅鬂宴于毫端烹<lb/>
虱腦切蟣肝㑹九族而同嚌猶委餘而不殫宋玉曰無<lb/>
内之中㣲物潜生比之無象言之無名蒙蒙景㓕昧昧<lb/>
<pb n="KR3k0003_WYG_019-6a"/>
遺形纎於毳末之㣲蔑陋於茸毛之方生視之則𦕈𦕈<lb/>
望之則冥冥離朱為之歎悶神明不能察其情二子之<lb/>
言磊磊皆不小何如此之為精王曰善賜雲夢之田<lb/>
晉傅咸小語賦曰楚襄王登陽雲之臺景差唐勒宋玉<lb/>
侍王曰能為小語者處上位景差曰么蔑之子形難為<lb/>
象晨登蟻埃薄暮不上朝炊半粒晝復得醸烹一小虱<lb/>
飽於郷黨唐勒曰攀蚊髯附蚋翼我自謂重彼不極邂<lb/>
逅有急相切逼竄於針孔以自匿宋玉曰折薜足以為<lb/>
<pb n="KR3k0003_WYG_019-6b"/>
櫂舫粒糠而為舟將逺遊以遐覧越蟬溺以横浮若渉<lb/>
海之無涯懼湮沒於洪流彌數旬而汔濟陟蟣蟻之崇<lb/>
丘未升半而九息何時達乎杪頭<lb/>
魏陳暄應詔語賦曰覈生民之要技實言語以為前樞<lb/>
機誠為急務筆札乃是次焉擬金人於右階稱石人於<lb/>
左邉鄭僑戎服而無媿張儀舌存而理痊唯諾唯辯何<lb/>
者是與故知于時言言于時語語若乃聊城嶮峻齊陣<lb/>
交加燕將恐懼漢帝咄嗟魯連纔吐數句酈子直御單<lb/>
<pb n="KR3k0003_WYG_019-7a"/>
車息十重之縈帶賢百萬之諠譁至於蘭臺静秘華燭<lb/>
髙明徐斟桂醑緩奏秦聲二三朋好數四才英既說前<lb/>
賢之徃行重覩生死之交情扼腕抵掌攘袂盼衡當斯<lb/>
時也何者為榮欲同吃如鄧士載欲作辯似婁君卿為<lb/>
守為相並如此少意少事不成名<lb/>
賛魏王粲反金人賛曰君子亮直行不柔辟友賤不耻<lb/>
誨焉是益我能𤼵蹤彼用逺迹一言之賜過乎璵璧末<lb/>
世不敦義與兹易而言匪忠退有其讁<lb/>
<pb n="KR3k0003_WYG_019-7b"/>
箴晉蘇彦語箴曰孔子曰余欲無言又曰天何言哉赫<lb/>
胥之世大庭之治𤣥風陶鼓率直放志熈熈羣動無欲<lb/>
無事逮于三季奔競滋彰雷動風駭飛辯雲翔戰國紛<lb/>
擾争霸稱彊爾乃遊說縱横騁技時王衘刃懐毒吐膏<lb/>
示芳利動春露害重冬霜四紀若馳七都翦亾爰兹末<lb/>
俗扇風簸颺先意承㫖原情察郷擯爾籩豆和樂且康<lb/>
銘周太廟金人銘曰孔子觀周入后稷廟廟堂右階之<lb/>
前有金人焉三緘其口而銘其背曰古之慎言人也<lb/>
<pb n="KR3k0003_WYG_019-8a"/>
戒之哉戒之哉無多言無多事多言多敗多事多患安<lb/>
樂必戒無行所悔勿謂何傷其禍將長勿謂何害其禍<lb/>
將大勿謂不聞神將伺人燄燄弗滅炎炎若何涓涓不<lb/>
壅終為江河綿綿不絶或成網羅毫末不札將尋斧柯<lb/>
晉孫楚反金人銘曰晉太廟有石人焉大張其口而書<lb/>
其胸曰古之多言人也無少言無少事少言少事則<lb/>
後生何述焉夫唯立言名乃長乆胡為塊然生鉗其口<lb/>
凡夫貪財烈士殉名盗蹠為濁夷栁為清鮑肆為臭蘭<lb/>
<pb n="KR3k0003_WYG_019-8b"/>
圃為馨莫貴澄清莫賤滓穢二者言異歸於一㑹堯懸<lb/>
諌鼓舜立謗木聴采風謡惟日不足道潤羣生化隆比<lb/>
屋末葉陵遲禮教彌衰承㫖則順忤意則違時好細腰<lb/>
宫中皆飢時恱廣額下作細眉逆龍之鱗必陷斯機括<lb/>
囊無咎乃免誅夷顛覆厥徳可為傷悲則可用戒無妄<lb/>
之時假說周廟於言為蚩是以君子追而正之<lb/>
論晉歐陽建言盡意論曰有雷同君子問於違衆先生<lb/>
曰世之論者以為言不盡意由来尚矣至乎通才達識<lb/>
<pb n="KR3k0003_WYG_019-9a"/>
咸以為然若夫蔣公之論眸子鍾傅之言才性莫不引<lb/>
此為談證而先生以為不然何哉先生曰夫天不言而<lb/>
四時行焉聖人不言而鍳識存焉形不待名而方圎已<lb/>
著色不俟稱而黒白以彰然則名之於物無施者也言<lb/>
之於理無為者也而古今務於正名聖賢不能去言其<lb/>
故何也誠以理得於心非言不暢物定於彼非言不辨<lb/>
言不暢志則無以相接名不辨物則鍳識不顯鍳識顯<lb/>
而名品殊言稱接而情志暢原其所以本其所由非物<lb/>
<pb n="KR3k0003_WYG_019-9b"/>
有自然之名理有必定之稱也欲辨其實則殊其名欲<lb/>
宣其志則立其稱名逐物而遷言因理而變此猶聲𤼵<lb/>
響應形存影附不得相與為二茍其不二則無不盡吾<lb/>
故以為盡矣<lb/>
　　謳謡<lb/>
爾雅曰徒歌謂之謡<lb/>
毛詩曰心之憂矣我歌且謡<lb/>
左傳曰宋城華元為植廵功城者謳曰睅其目皤其腹<lb/>
<pb n="KR3k0003_WYG_019-10a"/>
棄甲而復于思于思棄甲復来<lb/>
家語曰孔子相魯齊人歸女樂魯君淫荒孔子遂行師<lb/>
乙送孔子曰吾欲歌可乎歌曰彼婦人之口可以出走<lb/>
彼婦人之謁可以死敗優哉游哉聊以卒嵗<lb/>
列子曰堯微服遊康衢童兒謡曰立我蒸民莫匪爾極<lb/>
不識不知順帝之則<lb/>
韓子曰齊桓公飲酒醉遺其冠耻之管仲曰公胡不雪之<lb/>
以政公曰善因𤼵倉賜貧窮三日而民歌之曰公胡不<lb/>
<pb n="KR3k0003_WYG_019-10b"/>
復遺其冠乎<lb/>
吕氏春秋曰魏襄王使史起為鄴令引漳水灌田民大<lb/>
得利相與歌曰鄴有賢令兮為史公决漳水兮灌鄴旁<lb/>
終古舄鹵兮生稻粱<lb/>
史記曰曹参為漢相國百姓歌之曰蕭何為法顜若畫<lb/>
一曹参代之守而勿失載其清静民以寕一又曰衛子<lb/>
夫為皇后弟青貴震天下天下歌之曰生男無喜生女<lb/>
無怒獨不見衛子夫霸天下<lb/>
<pb n="KR3k0003_WYG_019-11a"/>
漢書曰趙中大夫白公奏穿渠引涇水民得其饒歌之<lb/>
曰田於何所池陽谷口鄭國在前白渠起後舉鍤如雲<lb/>
决渠為雨涇水一石其泥數斗又曰馮立為西河上郡<lb/>
在職公亷與野王相代治行相似而多恩吏民乃歌曰<lb/>
大馮君小馮君兄弟繼踵相因循聰明賢智恵吏民政<lb/>
如魯衛徳化均周公康叔猶二君<lb/>
東觀漢記曰張堪為漁陽太守開田八千餘頃勸民耕<lb/>
種以致殷富百姓歌曰桑無附枝麥秀兩歧張君為政<lb/>
<pb n="KR3k0003_WYG_019-11b"/>
樂不可支又曰亷范字叔度為蜀郡太守舊制禁民夜<lb/>
作以防火范乃毁削先令但嚴儲水而已百姓歌之曰<lb/>
亷叔度来何暮不禁火民安作昔無一襦今有五袴<lb/>
新序曰延陵季子以劒帶徐君墓樹徐人歌之曰延陵<lb/>
季子兮不㤀舊故脫千金之劒兮帶丘墓<lb/>
謝承後漢書曰岑熈遷魏郡太守人歌之曰我有枳棘<lb/>
岑君伐之我有蟊賊岑君遏之狗犬不驚足下生氂含<lb/>
哺鼓腹焉知凶災我喜我生獨丁斯時美哉岑君於戯<lb/>
<pb n="KR3k0003_WYG_019-12a"/>
在兹又曰皇甫嵩請冀州一年田租以贍飢民百姓歌<lb/>
曰天下亂兮市為墟母不保子兮妻失夫頼得皇甫兮<lb/>
復安居又曰劉騊駼除樅陽長以病免吏民思而歌之<lb/>
曰悒然不樂思我劉君何時復来安此下民又曰郭賀<lb/>
字喬卿為荆州刺史到官有殊政百姓歌曰厥徳仁明<lb/>
郭喬卿忠正朝廷上下平<lb/>
續漢書曰張霸為㑹稽郡越賊歸附童謡曰棄我㦸捐<lb/>
我矛盗賊盡吏皆休又曰李爕拜京兆詔發西園錢君<lb/>
<pb n="KR3k0003_WYG_019-12b"/>
上封事遂止不發吏民愛敬乃謡曰我府君道教舉恩<lb/>
如春威如虎剛不吐弱不茹愛如母訓如父<lb/>
吴志曰周瑜少精意於音樂三爵之後其有闕誤瑜必<lb/>
知之知之必顧時人謡曰曲有誤周郎顧<lb/>
吴録曰王譚字世容為成武令民服徳化宿惡奔迸父<lb/>
老歌曰王世容治無䨇省徭役盗賊空<lb/>
王隠晉書曰王祥為夲州别駕時人歌曰海内之康實<lb/>
頼王祥邦國不空别駕之功又曰裴秀年十嵗餘時人<lb/>
<pb n="KR3k0003_WYG_019-13a"/>
謡曰後進領袖有裴秀又曰諸葛恢字道明荀闓字道<lb/>
明蔡謨字道明有名譽號曰中興三明時人歌之曰京<lb/>
師三明各有名蔡氏儒雅荀葛清<lb/>
續安帝紀曰司馬休之兄尚為桓𤣥所敗休之奔淮泗<lb/>
頗得彼之人心從者為之歌曰可憐司馬公作性甚温<lb/>
良憶昔水邊戯使我不能忘<lb/>
㑹稽典録曰徐𢎞字聖通為汝隂令誅鋤姦桀道不拾<lb/>
遺民歌之曰徐聖通為汝隂平刑罰姦宄空<lb/>
<pb n="KR3k0003_WYG_019-13b"/>
文士傳曰束晳太康中大旱晳乃令邑人躬自請雨三<lb/>
日水三尺百姓為之歌曰束先生通神明請天三日甘<lb/>
雨零我黍以育我稷以生何以酬之報束長生<lb/>
殷氏世傳曰殷褒為榮陽令廣築學館㑹集朋徒民知<lb/>
禮讓乃歌曰榮陽令有異政修立學校人易性令我子<lb/>
弟耻訟争<lb/>
車頴秦書曰苻堅時關隴百姓豐樂民歌之曰長安大<lb/>
街兩邊種槐下走朱輪上有鸞栖<lb/>
<pb n="KR3k0003_WYG_019-14a"/>
趙書曰劉曜討陳安於隴城安死健兒謠曰隴上壯士有陳<lb/>
安體幹雖小腹中寛愛養將士同心肝又曰汲桑六月<lb/>
盛暑重裘累茵使人扇患不清凉斬扇者時軍中為之<lb/>
謡曰士為將軍何可羞六月重茵被豹裘不識寒暑斬<lb/>
他頭<lb/>
襄陽耆舊記曰山季倫每臨習池未曾不大醉而還恒<lb/>
曰我髙陽池中也襄陽城中小兒歌之曰山公何所去<lb/>
徃至髙陽池日夕倒載歸酩酊無所知時時能騎馬倒<lb/>
<pb n="KR3k0003_WYG_019-14b"/>
着白接䍦舉鞭向葛强何如并州兒<lb/>
世說曰卻超王珣並以俊才為桓大司馬所眷珣為主<lb/>
簿超為記室叅軍超為人多鬚珣形狀短小時人為之<lb/>
歌曰髯叅軍短主簿能令公喜能令公怒<lb/>
晉夏侯湛長夜謡曰日暮兮初晴天灼灼兮遐清披雲<lb/>
兮歸山垂景兮照庭列宿兮皎皎星稀兮月明亭檐隅<lb/>
以逍遥兮盼大虛以仰觀望閶闔之昭晰兮麗紫㣲之<lb/>
暉煥<lb/>
<pb n="KR3k0003_WYG_019-15a"/>
晉湛方生懐歸謡曰辭衡門兮至歡懐生離兮苦辛豈<lb/>
羈旅兮一慨亦代謝兮感人四運兮道盡化新兮嵗故<lb/>
氣惨惨兮疑晨風悽悽兮薄暮雨雪兮交紛重雲兮四<lb/>
布天地兮一色六合兮同素山木兮摧披津壑兮凝冱<lb/>
感羈旅兮苦心懐桑梓兮増慕胡馬兮戀北越鳥兮依<lb/>
陽彼禽獸兮尚然况君子兮去故鄉望歸塗兮漫漫盼<lb/>
江流兮洋洋思渉路兮莫由欲越津兮無梁<lb/>
陳沈烱獨酌謡曰獨酌謡獨酌獨長謡智者不我顧愚<lb/>
<pb n="KR3k0003_WYG_019-15b"/>
夫余未要不愚復不智誰當余見招所以成獨酌一酌<lb/>
傾一瓢生涯夲漫漫神理暫超超一酌矜許史再酌傲<lb/>
松喬頻煩四五酌不覺凌丹霄倐忽厭五鼎俄然賤九<lb/>
韶彭殤無異葬夷蹠可同朝龍蠖非不屈鵬鷃但逍遥<lb/>
寄語號呶侣無乃大塵囂<lb/>
　　吟<lb/>
說文曰吟歎也<lb/>
釋名曰吟嚴也其聲本出於憂愁故聲嚴肅使聴之悽<lb/>
<pb n="KR3k0003_WYG_019-16a"/>
歎也<lb/>
毛詩序曰吟詠情性以風其上<lb/>
塩鐵論曰曽子傍山而吟山鳥下翔<lb/>
東觀漢記曰梁鴻常閉戸吟詠書記<lb/>
魏志曰管輅随軍西行過毋丘儉墓下倚松樹哀吟精<lb/>
神不樂人問其故輅曰林木雖茂無形可乆碑誄雖美<lb/>
無後可守<lb/>
陳武别傳曰陳武字國夲休屠胡人常騎驢牧羊諸家<lb/>
<pb n="KR3k0003_WYG_019-16b"/>
牧竪十數人或有知歌謡者武遂學太山梁父吟幽州<lb/>
馬客吟及行路難之属<lb/>
文士傳曰李康清亷有志節不能和俗為鄉里豪右所<lb/>
共害故宦塗不進作遊山九吟<lb/>
蜀志諸葛亮梁父吟曰歩出齊城門遥望蕩隂里里中<lb/>
有三墳纍纍正相似問是誰家冡田疆古冶子力能排<lb/>
南山又能絶地紀一朝被讒言二桃殺三士誰能為此<lb/>
謀國相齊晏子<lb/>
<pb n="KR3k0003_WYG_019-17a"/>
晉潘尼逸民吟曰我顧傲世自遺舒志六合由巢是追<lb/>
沐浴洪池奮迅羽衣陟彼名山採此芝薇朝雲靉靆行露<lb/>
未晞遊魚羣戱翔鳥䨇飛逍遥博觀日晏㤀歸嗟哉世<lb/>
士從我者誰<lb/>
　　嘯<lb/>
雜字觧詁曰嘯吹聲<lb/>
毛詩曰有女仳離條其嘯矣遇人之不淑矣<lb/>
列女傳曰魯漆室邑之女過時未適人倚柱而嘯傍人<lb/>
<pb n="KR3k0003_WYG_019-17b"/>
聞之心莫不為之惨者鄰婦從之遊曰何嘯之悲也子<lb/>
欲嫁乎吾為子求偶漆室女曰吾豈為不嫁之故而悲<lb/>
哉憂吾君老太子少也<lb/>
莊子曰童子夜嘯鬼數若齒<lb/>
吴越春秋曰吴王闔閭將欲伐楚登臺向南風而嘯有<lb/>
頃而嘆羣臣莫有曉王意者伍子胥深知王憂乃薦孫<lb/>
武善為兵法人莫知其能<lb/>
魏略曰諸葛亮在荆州遊學每晨夜常抱膝長嘯<lb/>
<pb n="KR3k0003_WYG_019-18a"/>
竹林七賢論曰阮籍性樂酒善嘯聲聞數百歩又曰籍<lb/>
常箕踞嘯歌酣放自若時蘇門山中忽有真人在焉籍<lb/>
親徃尋其人擁膝巖顛遂登嶺從之箕坐相對籍乃商<lb/>
略終古以問之仡然不應籍因對之長嘯有間彼乃齗<lb/>
然笑曰可更作籍乃為嘯意盡退還半嶺嶺巔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然有<lb/>
聲若數部鼓吹顧瞻乃向人嘯也<lb/>
孫登别傳曰孫登魏末處卭北山中以石室為宇編草<lb/>
自覆阮嗣宗聞登而徃造焉適見苫盖被髪端坐巖下<lb/>
<pb n="KR3k0003_WYG_019-18b"/>
鼔琴嗣宗自下趍之既坐莫得與言嗣宗乃嘲嘈長嘯<lb/>
與鼔琴音諧㑹雍雍然登乃逌爾而笑因嘯和之妙響<lb/>
動林壑<lb/>
晉陽秋曰嵇康見孫登登對之嘯時不言<lb/>
郭子曰劉道真少時善歌嘯有一老姥識其非常之人<lb/>
甚樂其歌嘯乃殺㹠進之道真食㹠不謝<lb/>
潯陽記曰桓宣穆使人尋廬山見一人謂之曰君過前<lb/>
嶺必逢二年少相随長嘯試要問之若不與言者可速<lb/>
<pb n="KR3k0003_WYG_019-19a"/>
去此人過嶺果見二年少以袂掩鼻長嘯狀如惡鼻呼<lb/>
不與言<lb/>
世說曰晉文王徳盛功大坐席嚴敬擬於王者唯阮籍<lb/>
箕踞嘯歌酣放自若又曰劉越石為胡騎所圍城中窘<lb/>
廹劉乗月登樓清嘯胡賊聞之皆悽然長歎而去<lb/>
捜神記曰趙炳甞臨水從船人乞渡船人不許炳乃張<lb/>
盖坐其中長嘯呼風亂流而濟<lb/>
漢晉春秋曰桓帝幸樊城百姓莫不觀之有一老父獨<lb/>
<pb n="KR3k0003_WYG_019-19b"/>
耕不輟議郎張温使問焉父嘯而不答<lb/>
王廙别傳曰王導與庾亮遊於石頭㑹遇廙至爾日迅<lb/>
風飛帆廙倚樓而長嘯神氣甚逸<lb/>
神境記曰滎陽郡西有靈源山有石髄紫芝昔者有採<lb/>
藥此山聞林谷間有長嘯者今樵人徃徃猶聞焉<lb/>
異苑曰尋陽姑石在江之坻初桓𤣥至西下令人登之<lb/>
中嶺便聞長嘯聲甚清澈至峯見一人箕踞石上<lb/>
夢書曰夢吹嘯者欲有求<lb/>
<pb n="KR3k0003_WYG_019-20a"/>
詩晉陸雲詩曰逍遥近南畔長嘯作悲歎<lb/>
晉郭璞詩曰緑羅結髙林蒙籠盖一山中有冥寂士静<lb/>
嘯撫清絃<lb/>
賦晉成公綏嘯賦曰逸羣公子體竒好異傲世忘榮絶<lb/>
棄人事於是延友生集同好精性命之至機研道徳之<lb/>
𤣥奥邈跨俗而遺身乃慷慨而長嘯發妙聲於丹脣激<lb/>
哀音於皓齒響抑揚而潜轉氣衝鬰而熛起恊黄宫於<lb/>
清角雜商羽於流徴飄遊雲於泰清集長風乎萬里良<lb/>
<pb n="KR3k0003_WYG_019-20b"/>
自然之至音非絲竹之所擬是故聲不假噐用不借物<lb/>
近取諸身役心御氣動脣有曲發口成音觸類感物因<lb/>
歌随吟清激切於芋笙優潤和於瑟琴列列飈揚啾啾<lb/>
響作奏胡馬之長思向寒風乎北朔又似鴻雁之將雛<lb/>
羣鳴號乎沙漠故能因形創聲随事造曲應物無窮機<lb/>
𤼵響速乃吟詠而𤼵散聲驛驛而響連心滌蕩而無累<lb/>
志離俗而飄然<lb/>
晉殷仲堪將離詠曰爾乃理轡杖䇿或乗或歩行悲歌<lb/>
<pb n="KR3k0003_WYG_019-21a"/>
以諧歡朗長嘯以啟路<lb/>
書晉桓𤣥與袁宜都書論嘯曰讀卿歌賦序詠音聲皆<lb/>
有清味然以嘯為髣髴有限不足以致幽㫖將未至耶<lb/>
夫契神之音既不俟多贍而通其致苟一音足以䆒清<lb/>
和之極阮公之言不動蘇門之聽而㣲嘯一鼓𤣥黙為<lb/>
之觧顔若人之興逸響惟深也哉<lb/>
袁山松答桓南郡書曰嘯有清浮之美而無控引之深<lb/>
歌窮測根之致用之彌覺其逺至乎吐辭送意曲䆒其<lb/>
<pb n="KR3k0003_WYG_019-21b"/>
奥豈脣吻之切發一徃之清泠而已哉若夫阮公之嘯<lb/>
蘇門之和盖感其一竒何為徴此一至大疑嘯歌所拘<lb/>
耶<lb/>
　　笑<lb/>
說文曰欣笑喜也<lb/>
易曰同人先號咷而後笑又曰旅人先笑後號咷又曰<lb/>
笑言啞啞<lb/>
毛詩曰終風且暴顧我則笑謔浪笑傲中心是悼又曰<lb/>
<pb n="KR3k0003_WYG_019-22a"/>
兄弟不知咥其笑矣又曰載笑載言又曰宴笑語兮<lb/>
左傳曰晉侯使郄克徴㑹于齊齊頃公帷婦人使觀之<lb/>
郄子登婦人笑於房又曰晉士彌牟送叔孫于箕叔孫<lb/>
使梁其跮待于門内曰余左顧而欬乃殺之右顧而笑<lb/>
乃止<lb/>
榖梁傳曰季孫行父秃晉郄克跛衛孫良夫眇曹公子<lb/>
首僂同聘于齊齊使秃者御秃者跛者御跛者僂者御<lb/>
僂者蕭同叔子處臺而笑之客不悅<lb/>
<pb n="KR3k0003_WYG_019-22b"/>
論語曰子問公叔文子於公明賈曰信乎夫子不言不<lb/>
笑不取乎公明賈對曰夫子時然後言人不厭其言樂<lb/>
然後笑人不厭其笑義然後取人不厭其取又曰子游<lb/>
為武城宰子之武城聞弦歌之聲夫子莞爾而笑曰割<lb/>
雞焉用牛刀<lb/>
禮斗威儀曰君乗土而王其民人好大笑<lb/>
樂聲儀曰人情喜則笑矣<lb/>
老子曰下士聞道大笑之不笑不足以為道<lb/>
<pb n="KR3k0003_WYG_019-23a"/>
晏子曰齊景公置酒泰山公四望喟然嘆泣數行曰寡<lb/>
人將去此堂國者而死耶左右泣者三人晏子摶髀仰<lb/>
天大笑曰樂哉今之飲也公怒曰子笑何也對曰臣見<lb/>
怯君一䛕臣三是以大笑公慙<lb/>
𤨏語曰師曠御晉平公鼔瑟輟而笑曰齊君與其嬖戱<lb/>
墜於牀而傷其臂平公命人書之曰某月某日齊君戱<lb/>
而傷問之於齊侯笑曰然有之<lb/>
楚辭曰若有人兮山之阿被薜荔兮帶女蘿既含睇兮<lb/>
<pb n="KR3k0003_WYG_019-23b"/>
又宜笑子慕予兮善窈窕又曰行不羣以顛越兮又衆<lb/>
兆之所咍<lb/>
吕氏春秋曰戎常冦關幽王擊鼓諸侯皆至褒姒大恱<lb/>
而笑王欲褒姒之笑數擊鼔而諸侯至無冦及真冦至<lb/>
擊鼔而諸侯不来遂為戎所滅<lb/>
史記曰孫子試兵以王寵姬二人以為軍隊長三鼓宫<lb/>
女皆掩口而笑又曰孟甞君過趙平原君客之趙人聞<lb/>
孟甞君賢出觀之皆大笑曰始以薛公為魁梧也然今<lb/>
<pb n="KR3k0003_WYG_019-24a"/>
視之乃𦕈小丈夫耳又曰髙祖奉玉巵為太上皇夀曰<lb/>
始大人常以臣無頼不能治産業不如仲力今某之業<lb/>
所就孰與仲多殿上羣臣皆呼萬嵗大笑為樂<lb/>
漢書曰匡衡能觧詩諸儒為之語曰無說詩匡鼎来匡<lb/>
語詩觧人頥<lb/>
蜀志曰馬忠為人寛濟有度量但大笑而已忿怒不形<lb/>
於色<lb/>
晉中興書曰石勒與李陽相近陽性剛愎每争漚麻池<lb/>
<pb n="KR3k0003_WYG_019-24b"/>
共相撲打互有勝負勒既貴召陽至引入言及平生酒<lb/>
酣宣陽肘曰卿年老臂中故有力不頗復與人闘耶孤<lb/>
徃數得卿拳卿亦快得孤毒手因大笑又曰勒治門閤<lb/>
至峻有醉胡乗馬徑入府門勒問門吏馮翥向走馬入<lb/>
門為是何人翥惶遽誤對忘諱向有醉胡乗馬馳来即<lb/>
已訶問胡人難與語非小吏所制勒笑曰胡正自難可<lb/>
與言<lb/>
蜀記曰譙周字允南體貌素朴無造次辯論之才諸葛<lb/>
<pb n="KR3k0003_WYG_019-25a"/>
亮領益州牧周為勸學從事初見左右皆笑既出有司<lb/>
請推笑者亮曰孤欲不能忍况左右乎<lb/>
世說曰張華問陸機曰雲何以不来機曰雲有笑疾恐<lb/>
公未悉故未敢俄而雲詣華華為人多姿制又好帛纏<lb/>
鬚雲見而大笑不能自已又曰陸雲好笑甞著縗幘上<lb/>
船水中自見其影便大笑不已幾落水又曰桓南郡與<lb/>
道曜講老子王侍中為主簿在坐桓公曰王主簿可顧<lb/>
名思義王未有答且大笑桓公曰王思道故能作大家<lb/>
<pb n="KR3k0003_WYG_019-25b"/>
兒笑<lb/>
賦晉孫楚笑賦曰有度俗之公子總萬物之細故心髣<lb/>
髴乎巢由以得意為至樂不拘戀乎凡流㑹親戚於髙<lb/>
宇結宗盟於綢繆所以交頸偃仰推胷指掌亢洪聲於<lb/>
通谷順長風以流響氣参譚以相屬若將頽而復徃或<lb/>
嚬䠞俛首狀似悲愁怫鬰唯轉呻吟郁伊或携手悲嘯<lb/>
嘘天長呌遲重則如陸沉輕疾則如水漂徐疾任其口<lb/>
頰圓合得乎機要或中路背叛更相毁賤傾倚叵我彫<lb/>
<pb n="KR3k0003_WYG_019-26a"/>
聲迄乎日晏信天下之笑林調謔之巨觀也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_019-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷十九<lb/>
</p>
<p>
</p>
  </div>
</body>
</text>
</TEI>
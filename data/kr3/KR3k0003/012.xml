<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷十二</head>
    <p>
<pb n="KR3k0003_WYG_012-1a"/>
欽定四庫全書<lb/>
　藝文類聚卷十二　　　　唐　歐陽詢　撰<lb/>
　帝王部二<hi>殷成湯漢髙帝</hi>　<hi>周文王/漢文帝</hi>　<hi>周武王/漢景帝</hi>　<hi>周成王漢武帝</hi>
　　<hi>漢昭帝漢明帝</hi>　<hi>漢宣帝/漢和帝</hi>　<hi>漢光武帝</hi>
　　殷成湯<lb/>
春秋元命苞曰湯臂四肘是謂神肘<lb/>
尚書琁璣鈐曰湯受金符帝籙白狼衘鉤入殷朝<lb/>
尚書中候曰天乙在亳諸鄰國襁負歸徳東觀乎雒降<lb/>
<pb n="KR3k0003_WYG_012-1b"/>
三分璧黄魚雙躍出濟于壇化為黑玉赤勒曰𤣥精天<lb/>
乙受神福伐桀克<lb/>
尚書湯誓曰伊尹相湯伐桀升自陑遂與桀戰于鳴條<lb/>
之野<lb/>
春秋元命苞曰湯之時其民大樂其救之於患害故樂<lb/>
名大濩濩者救也又曰扶都感白氣而生湯<lb/>
周書曰湯放桀而歸於亳三千諸侯大會湯取天子之<lb/>
璽置之於天子之座左復而再拜從諸侯之位湯曰此<lb/>
<pb n="KR3k0003_WYG_012-2a"/>
天子之位有道者可以處之矣夫天下非一家之有也<lb/>
有道者之有也故天下者唯有道者理之唯有道者宜<lb/>
處之湯以此三讓三千諸侯莫敢即位然後湯即天子<lb/>
之位<lb/>
孟子曰湯居亳與葛為鄰葛伯不祀湯使人問何為不<lb/>
祀曰無以供犧牲湯遺之牛羊葛伯得而食之又不祀<lb/>
湯又問之曰無以供粢盛湯使亳民為之耕老弱饋食<lb/>
葛伯率衆要其酒肉黍稷者遮而奪之不以饔授者則<lb/>
<pb n="KR3k0003_WYG_012-2b"/>
殺之有一童子以黍肉餉殺而奪焉湯乃興師伐葛伯<lb/>
天下聞之皆曰非富天下也為匹夫匹婦報讎也<lb/>
吕氏春秋曰成湯之時有榖生於庭昏生至旦而大合<lb/>
拱史請卜其故湯退卜者曰吾聞祥者福之先也見祥<lb/>
而為不善則福不至妖者禍之先也見妖而為善則禍<lb/>
不至於是早朝晏退問疾弔䘮務鎮撫百姓三日而榖<lb/>
亡<lb/>
尚書大𫝊曰夏人飲酒醉者持不醉者不醉者持醉者<lb/>
<pb n="KR3k0003_WYG_012-3a"/>
相和而歌曰盍歸于亳盍歸于亳上亳亦大矣故伊尹<lb/>
退而閒居深聼樂聲<hi>思其故也是時伊尹化桀</hi>更曰覺兮較兮吾大<lb/>
命格兮<hi>覺兮謂先知者較兮謂直道者也格至也吾語桀也</hi>去不善而就善何樂<lb/>
兮伊尹入告于桀曰大命之亡有日矣桀啞笑曰天之<lb/>
有日猶吾之有民也日亡吾亦亡矣是以伊尹遂去夏<lb/>
適湯<lb/>
説苑曰湯欲伐桀伊尹請且乏貢職以觀夏動桀怒起<lb/>
九夷之師伊尹曰未可彼尚能起九夷之師是罪在我<lb/>
<pb n="KR3k0003_WYG_012-3b"/>
也湯乃謝請服入貢職明年又乏貢職桀起九夷之師<lb/>
九夷之師不起伊尹曰可矣湯乃興師伐桀殘之遷於<lb/>
南巢<lb/>
帝王世紀曰成湯一名帝乙豐下鋭上倨身而揚聲長<lb/>
九尺有聖徳諸侯有不義者湯從而征之誅其君弔其<lb/>
民天下咸悦故東征則西夷怨南征則北狄怨曰傒為<lb/>
而後我凡二十七征而徳施於諸侯出見羅者方祝曰<lb/>
從天下者從地出者四方來者皆入吾羅湯曰嘻盡之<lb/>
<pb n="KR3k0003_WYG_012-4a"/>
矣非桀其孰能為此哉乃命解其三面而置其一面更<lb/>
教之祝曰欲左者左欲右者右欲髙者髙欲下者下吾<lb/>
取其犯命者漢南諸侯聞之咸曰湯之徳至矣澤及禽<lb/>
獸况於人乎一時歸者三十六國及夏桀無道辠諫者<lb/>
湯使人哭之桀囚湯使於夏臺而後釋之諸侯由是咸<lb/>
叛桀附湯同日貢職者五百國三年而天下咸服湯自<lb/>
伐桀後大旱七年殷史卜曰當以人禱湯曰吾所為請<lb/>
雨者民也若必以人禱吾請自當遂齋戒剪髪斷爪以<lb/>
<pb n="KR3k0003_WYG_012-4b"/>
己為牲禱於桑林之社言未已而大雨方數千里湯踐<lb/>
天子位十三年年百嵗而崩<lb/>
賛魏陳王曹植殷湯賛曰殷湯伐夏諸侯振仰放桀鳴<lb/>
條南面以王桑林之禱炎災克償伊尹佐治可謂賢相<lb/>
又湯禱桑林賛曰惟殷之世炎旱七年湯禱桑林祈福<lb/>
于天剪髪離爪自以為牲皇靈感應時雨以零<lb/>
周庾信湯解網賛曰連珠雨起合玉雙沉穀為祥樹桑<lb/>
成樂林三方落網一面驅禽徳以行政仁乎用心<lb/>
<pb n="KR3k0003_WYG_012-5a"/>
　　周文王<lb/>
春秋元命苞曰文王四乳是謂含良葢法酒旗布恩舒<lb/>
明<hi>酒者乳也能乳天下布恩之謂也</hi>
周書曰文王在鎬召太子發曰我身老矣吾語汝我所<lb/>
保與我所守傳之子孫吾厚徳而廣恵不為驕侈不為<lb/>
泰靡童牛不服童馬不馳土不失其宜萬物不失其性<lb/>
天下不失時以成萬材萬材已成牧以為人天下利之<lb/>
而勿徳是謂大仁<lb/>
<pb n="KR3k0003_WYG_012-5b"/>
墨子曰赤鳥銜珪降周之岐社日命周文王伐殷<lb/>
韓子曰昔文王請入雒西地赤壤之國方千里以解炮<lb/>
烙之刑天下皆説<lb/>
仲尼曰大哉文王輕千乗之國而請解炮烙之刑<lb/>
韓詩外傳曰昔周文王寢疾五日而地動東西南北不<lb/>
出四郊有司請曰臣聞地之動為人主也今者君王寢<lb/>
疾五日而地動四面不出國郊羣臣皆恐曰請移之文<lb/>
王曰奈何其移之也對曰興事動衆以增國城其可移<lb/>
<pb n="KR3k0003_WYG_012-6a"/>
之文王曰夫天之見妖以伐有罪我必有罪故天以罰<lb/>
我也今又專興事動衆以增國城是重吾罪也不可請<lb/>
改行重善移之其可以免乎於是逐謹其禮祑皮革以<lb/>
交諸侯飾其辭令幣帛以出禮俊士頒其爵列等級田<lb/>
疇以賞羣臣行無㡬何而疾止<lb/>
琴操曰受命者謂文王受天命而王文王以紂時為岐<lb/>
侯躬修道徳執行仁義百姓附親是時紂為無道刳胎<lb/>
斮渉廢壊仁人天統易運諸侯瓦解皆歸文王其後有<lb/>
<pb n="KR3k0003_WYG_012-6b"/>
鳯凰銜書於文王之郊文王曰殷帝無道虐亂天下皇命<lb/>
已移不得復久乃作鳯凰之歌其章曰翼翼翔翔彼鸞<lb/>
皇兮銜書來遊以命昌兮瞻天案圖殷將亡兮蒼蒼昊<lb/>
天始有萌兮神連精合謀於房兮又曰文王備修道徳<lb/>
百姓親附文王有二子周公武王皆聖是時崇侯虎與<lb/>
文王列為諸侯徳不及文王常嫉妬之乃譛文王於紂<lb/>
曰西伯昌聖人也長子發中子旦皆聖人也三聖合謀<lb/>
君其慮之乃囚文王於羑里將欲殺之於是文王四臣<lb/>
<pb n="KR3k0003_WYG_012-7a"/>
散宜生等周流海内經歴豐土得美女二人水中大貝<lb/>
白馬朱鬛以獻於紂陳於中庭紂立出西伯文王在羑<lb/>
里時演易八卦以六十四作鬱厄之辭困於石據於蒺<lb/>
藜乃申憤以作歌曰殷道溷溷浸濁煩兮朱紫相合不<lb/>
别分兮迷亂聲色信䜛言兮炎炎之虐使我愆兮幽閉<lb/>
牢穽由其言兮遘我四人憂勤勤兮<lb/>
論衡曰文王飲酒千鍾孔子百觚言聖人能以徳持酒<lb/>
也如一坐千鍾百觚此酒徒非聖人也<lb/>
<pb n="KR3k0003_WYG_012-7b"/>
帝王世紀曰文王昌龍顔虎肩身長十尺胸有四乳敬<lb/>
老慈幼晏朝不食以延四方之士是以太顛閎夭散宜<lb/>
生南宫适之屬咸至是為四臣文王雖在諸侯之位襲<lb/>
父為西伯紂既囚文王文王之長子曰伯邑考質于殷<lb/>
為紂御紂烹以為羮賜文王曰聖人當不食其子羮文<lb/>
王得而食之紂曰誰謂西伯聖者食其子羮尚不知也<lb/>
賛魏陳王曹植文王賛曰於赫聖徳實惟文王三分有<lb/>
二猶服事商化加虞芮傍暨西方王業克昭武嗣遂光<lb/>
<pb n="KR3k0003_WYG_012-8a"/>
又文王赤雀賛曰西伯積徳天命攸顧赤雀銜書爰集<lb/>
昌户瑞為天使和氣所致嗟爾後王昌期而至<lb/>
周庾信文王見吕尚賛曰言歸養老垂釣西川岸止磐<lb/>
石谿唯小船風雨未感意氣怡然有此相望于今㡬年<lb/>
　　周武王<lb/>
尚書中候曰太子發以紂存三仁雖即位不稱王<lb/>
樂稽耀嘉曰武王承命興師誅紂于商萬國咸喜軍渡孟<lb/>
津前歌後舞克殷之後民乃大安家給人足酌酒鬱揺<lb/>
<pb n="KR3k0003_WYG_012-8b"/>
<hi>鬱揺喜貌</hi>
史記曰武王修文王業東觀兵孟津為文王木主載以<lb/>
車中軍自稱太子發言奉文王以伐不敢自專遂興師<lb/>
渡于河時諸侯不期而會孟津者八百諸侯皆曰紂可<lb/>
伐武王曰未可也乃還師居二年聞紂昏亂滋甚殺比<lb/>
干囚箕子太師疵少師疆微子抱其祭噐而犇周於是<lb/>
武王乃渡孟津伐紂紂師皆倒干戈以戰紂軍潰叛紂<lb/>
死<lb/>
<pb n="KR3k0003_WYG_012-9a"/>
帝王世紀曰武王見暍人王自左擁而右扇之紂政彌<lb/>
亂殷太史向摯載其圖書而歸周王以告于諸侯四年<lb/>
起師而東至商郊牧野乃作木檐王韈係解五人御於<lb/>
前莫肯為王係韈皆曰臣所以事君王非為係韈也王<lb/>
乃釋旄鉞而係之與紂戰紂師敗績禽費仲惡來紂赴<lb/>
于京自燔于宣室而死二嬖妾與妲己亦自殺乃以太<lb/>
白髦麾諸侯入殷商都百姓咸待于郊王使告曰上天<lb/>
降休商人皆拜王亦答拜以兵入造紂及妲己尸王親<lb/>
<pb n="KR3k0003_WYG_012-9b"/>
射之三𤼵然後下軍以劒擊之周公為司徒使以黄鉞<lb/>
斬紂頭懸于太白之旗召公為司空又使以𤣥鉞斬妲<lb/>
己頸懸之小白旗置旌於商容之廬命召公釋箕子之<lb/>
囚賜貝千朋命原公釋百姓之囚歸琁臺之珠玉命南<lb/>
宫适散鹿臺之財𤼵巨橋之粟以賑貧民命南宫伯逹<lb/>
史逸遷九鼎于洛邑命閎夭封比干之墓命宗祝饗祀<lb/>
于軍微子膠鬲皆委質為臣殷人咸喜曰王之於人也<lb/>
死猶封其墓况其生者乎王之於賢仁也亡者猶表其<lb/>
<pb n="KR3k0003_WYG_012-10a"/>
廬况其存者乎王之於財也聚者猶散之况其復藉者<lb/>
乎王之於色也在者猶歸其父母况復徴之乎<lb/>
賛魏陳王曹植周武王賛曰桓桓武王繼世滅殷咸在<lb/>
尚父旦作商臣功加四海救世濟民天下宗周萬國是<lb/>
賔<lb/>
　　周成王<lb/>
春秋元命苞曰文王造之而未遂武王遂之而未成周<lb/>
公旦抱少主而成之故曰成王<lb/>
<pb n="KR3k0003_WYG_012-10b"/>
賈誼書曰周成王問鬻子曰寡人聞聖人在上位使民<lb/>
富且夀若夫富則可為也若夫夀則在天乎鬻子對曰<lb/>
夫聖王在上位天下無軍兵之事故諸侯不私相攻而<lb/>
民不私相鬪也則民得盡一生矣聖王在上則君積於<lb/>
徳化而民積於用力故婦人為其所衣丈夫為其所食<lb/>
則民無凍餓已得二生矣聖人在上則君積於仁吏積<lb/>
於愛民積於順則刑罰廢而無夭遏之誅則民得三生<lb/>
矣聖王在上則使人有時而用之有節則民無厲疾民<lb/>
<pb n="KR3k0003_WYG_012-11a"/>
得四生矣<lb/>
史記曰成王少周公攝行政管叔蔡叔羣弟疑周公與<lb/>
武庚作亂周公奉成王命誅武庚殺管叔放蔡叔以微<lb/>
子啟代殷後國於宋周公行政七年成王長周公反政<lb/>
成王北面就羣臣之位成王在豐使召公復營洛邑如<lb/>
武王之意卒營築居九鼎焉曰此天下之中四方入貢<lb/>
道里均<lb/>
帝王世紀曰成王元年周公為冢宰攝政王生少未能<lb/>
<pb n="KR3k0003_WYG_012-11b"/>
治事故號曰孺子八年春正月朔王始躬政事以周公<lb/>
為太師封伯禽于魯父子並命周公拜於前魯公拜於<lb/>
後王以周公有勲勞於天下故加魯以四等之上兼二<lb/>
十四附庸地方七百里既營都洛邑復居酆鎬淮夷徐<lb/>
戎及奄叛王乃大蒐於岐陽東伐淮夷<lb/>
賛魏陳王曹植周成王賛曰成王繼武賢聖保傅年雖<lb/>
㓜稚岐㠜有素初疑周公終焉克寤旦奭佐治遂至刑<lb/>
錯又周公賛曰成王即位年尚㓜稚周公居攝四海慕<lb/>
<pb n="KR3k0003_WYG_012-12a"/>
利罰叛柔服祥應仍至誦長反政逹天忠義<lb/>
周庾信成王刻桐葉封虞叔賛曰虞叔百里居河之汾<lb/>
帝刻桐葉天書掌文禮以成徳樂以歌勲天子無戲唐<lb/>
其有君<lb/>
　　漢髙帝<lb/>
河圖提劉曰帝季日角戴勝斗胷龜背龍股長七尺八<lb/>
寸明聖寛仁好士主軫<lb/>
春秋孔演圖曰其人日角龍顔姓卯金含仁義<lb/>
<pb n="KR3k0003_WYG_012-12b"/>
史記曰髙祖諱邦字季沛豐邑中陽里人為人隆準而<lb/>
龍顔美鬚髯左股有七十二黑子寛仁愛人意豁如也<lb/>
為泗上亭長常從王媪武負貰酒飲醉卧武負王媪見<lb/>
其上常有龍怪之髙祖毎留飲酒讎數倍吕公者好相<lb/>
人見髙祖狀貌因敬重之吕公曰臣少好相人相人多<lb/>
矣無如季相願季自愛臣有息女願為箕箒妾女即吕<lb/>
后也生孝恵帝魯元公主有一老父過請飲老父相吕<lb/>
后曰夫人天下貴人也令相兩子見孝恵帝曰夫人所<lb/>
<pb n="KR3k0003_WYG_012-13a"/>
以貴者乃此男魯元公主亦皆貴老父已去髙祖從旁<lb/>
舍來吕后具言髙祖乃追及老父老父曰向見者夫人<lb/>
兒子皆似君相君相貴不可言及髙祖貴遂不知老父<lb/>
去處髙祖以亭長為縣送徒於驪山到豐西澤中亭止<lb/>
飲夜皆解縱所送徒髙祖夜經澤中前有大白蛇當徑<lb/>
髙祖㧞劒斬之秦始皇帝常曰東南有天子氣於是東<lb/>
遊髙祖隐於芒碭山澤間吕后與人俱求常得之髙祖<lb/>
怪問吕后吕后曰季所在山居常有雲氣故徃常得季<lb/>
<pb n="KR3k0003_WYG_012-13b"/>
髙祖興諸侯兵共擊項羽項羽敗而走使騎将灌嬰追<lb/>
殺羽東城正月諸侯尊漢王為皇帝又曰范增説項羽<lb/>
曰沛公居東貪於財貨好美姬今入闗財物無所取婦<lb/>
女無所幸此其志不在小吾令人望氣皆為龍虎成五<lb/>
采此天子氣也<lb/>
漢書曰漢承堯運徳祚已盛㫁蛇著符旗幟尚赤協于<lb/>
火徳自然之應得天統矣<lb/>
論衡曰項羽與髙祖俱起威力輕重未有所定髙祖誅<lb/>
<pb n="KR3k0003_WYG_012-14a"/>
羽難於斬鐵也武王伐紂易於摧木也然則漢力勝周<lb/>
多矣湯武伐桀紂一敵也髙祖誅秦殺項羽兼勝二家<lb/>
力倍湯武五代之起皆有因縁力易為也髙祖從亭長<lb/>
提三尺劒取天下光武由白水奮威武帝海内無尺土<lb/>
所因一位所乗直奉天命推勲自然此則起髙於川汙<lb/>
為深於丘山也<lb/>
荀悦漢紀論曰髙祖開建大業統畢元功度量規矩不<lb/>
可尚矣天下初定庻事草創故韶夏之音天下未聞焉<lb/>
<pb n="KR3k0003_WYG_012-14b"/>
帝王世紀曰禮稱至道以王義道以霸觀髙祖之取天<lb/>
下也遭秦暴亂不階尺土之資不摧將相之柄發迹泗<lb/>
亭奮其智謀銜勒英雄鞭驅天下或以徳致或以義成<lb/>
事以權㫁順逆不常霸王之道雜焉是以居帝王之位<lb/>
而無一定之制三代之美固難及矣<lb/>
述後漢班固髙祖紀述曰皇矣漢祖纂堯之緒實天生<lb/>
徳聰明神武秦人不綱網漏于楚爰兹𤼵迹㫁蛇奮旅<lb/>
神毋吿符朱旗乃舉粤蹈秦郊嬰來稽首革命創制三<lb/>
<pb n="KR3k0003_WYG_012-15a"/>
章是紀應天順民五星同晷項氏叛援黜我巴漢西土<lb/>
宅心戰士憤怨乗釁而運席卷三秦割據河山保此懐<lb/>
民股肱簫曹社稷是經爪牙信布腹心良平恭行天罰<lb/>
赫赫明明<lb/>
賛魏陳王曹植漢髙皇帝賛曰屯雲斬蛇靈母告祥朱<lb/>
旗既抗九野披攘禽嬰克羽掃滅英雄承機帝世功著<lb/>
武湯<lb/>
晉傅元漢髙祖畫賛曰赫赫漢祖受命龍興五星協象<lb/>
<pb n="KR3k0003_WYG_012-15b"/>
神母告徴討秦滅項如日之升超從側陋光據萬乗<lb/>
周庾信漢髙祖置酒沛宫畵賛曰遊子思舊來歸沛宫<lb/>
還迎故老更召歌童雖欣入沛方念移豐酒酣自舞先<lb/>
歌大風<lb/>
碑後漢班固髙祖泗水亭碑曰皇皇炎漢兆自沛豐乾<lb/>
降著符精感赤龍承魁流裔襲唐末風寸木尺土無竢<lb/>
斯亭建號宣基維以沛公揚威斬蛇金精摧傷渉闗凌<lb/>
灞受爵漢中勒兵陳東剟禽三秦陳張畫策蕭勃翼終<lb/>
<pb n="KR3k0003_WYG_012-16a"/>
出爵褒賢列土封功炎火之徳彌光以明源清流潔本<lb/>
盛末宏序将八十賛述股肱休勲顯祚永永無彊於皇<lb/>
舊亭留嗣是承天之福祐萬年是興<lb/>
論後漢孔融周武王漢髙祖論曰武王從后稷以來至<lb/>
其身相承積五十世俱有魚鳥之瑞至髙祖一身修徳<lb/>
瑞有四吕公望形而薦女吕后見雲知其處白蛇分神<lb/>
武哭西入闗五星聚又武王伐紂斬而刺之髙祖入秦<lb/>
赦子嬰而遺之是寛裕又不如髙祖也<lb/>
<pb n="KR3k0003_WYG_012-16b"/>
魏髙貴鄉公少康漢髙祖論曰上問荀顗等曰有夏既<lb/>
衰后相殄滅少康收輯夏衆復禹之績髙祖㧞起壟畝<lb/>
芟夷秦項考其功徳誰宜為先顗等曰造之與因難易<lb/>
不同少康功徳雖美猶為中興與漢世祖同流可也至<lb/>
如髙祖臣等以為優上曰少康生於滅亡之後降為諸<lb/>
侯之𨽻能布其徳而兆其謀卒滅過戈復禹之績祀<lb/>
夏配天不失舊物非至徳宏仁豈濟斯勲漢祖因土崩<lb/>
之勢收一時之權為人子則數危其親為人君則因賢<lb/>
<pb n="KR3k0003_WYG_012-17a"/>
佐為人父則不能衛子身殁之後社稷㡬傾若與少康<lb/>
易地而處或未能復大禹之績也推此言之宜髙夏康<lb/>
而下漢祖也<lb/>
　　漢文帝<lb/>
史記曰孝文皇帝初立為代王都中都髙后崩吕産等<lb/>
欲為亂以危劉氏大臣共誅之使人迎代王代王問左<lb/>
右郎中令張武張武等議願大王稱疾以無徃觀其變<lb/>
中尉宋昌進曰羣臣議皆非也今髙帝子獨淮南王與<lb/>
<pb n="KR3k0003_WYG_012-17b"/>
大王大王又長賢聖仁孝聞於天下故大臣因天下之<lb/>
心而欲迎立大王大王勿疑也廼命宋昌參乗張武等<lb/>
六人乗傳詣長安馳入代邸代王西鄉讓者再遂即天<lb/>
子位又曰孝文帝即位二十三年宫室苑囿狗馬服御<lb/>
無所增益有不便輒弛以利民常欲作露臺召匠計之<lb/>
直百金帝曰百金中民十家之産吾奉先帝宫室常恐<lb/>
羞之何以臺為所幸慎夫人衣不曵地幃帳不得文繡<lb/>
以示敦朴先與匈奴和親匈奴背約入盗然令邊備守<lb/>
<pb n="KR3k0003_WYG_012-18a"/>
不得𤼵兵深入惡煩苦百姓羣臣如袁盎等稱説雖切<lb/>
常假借用之羣臣如張武受賂遺金錢覺上常發御府<lb/>
金錢賜之以愧其心專務以徳化民是以海内殷富興<lb/>
於禮義又曰孔子言必世而後仁善人為邦百年亦可<lb/>
以勝殘去殺矣誠哉是言漢興至孝文四十有餘載徳<lb/>
至盛也<lb/>
漢書曰孝文皇帝諱恒髙帝中子也母曰薄太后又曰<lb/>
文帝㫁獄四百㡬致刑措又曰武帝問東方朔曰吾欲<lb/>
<pb n="KR3k0003_WYG_012-18b"/>
化民豈有道乎朔對曰願近述孝文皇帝之時當世耆<lb/>
老皆聞見之貴為天子富有四海身衣弋綈足履革舄<lb/>
以韋帶劒莞蒲為席集上書囊為殿帷<lb/>
述後漢班固文帝述曰太宗穆穆允恭𤣥黙化民以躬<lb/>
率下以徳農不供貢罪不收帑宫不新館陵不崇墓我<lb/>
徳如風民應如草國富刑清登我漢道<lb/>
賛魏陳王曹植漢文帝賛曰孝文即位愛物檢身驕吳<lb/>
撫越匈奴和親納諫赦罪以徳讓民殆至刑錯萬國化<lb/>
<pb n="KR3k0003_WYG_012-19a"/>
淳<lb/>
　　漢景帝<lb/>
史記曰漢興孝文施徳天下懐安至孝景不復憂異姓<lb/>
而晁錯刻削諸侯遂使七國俱起合從而西鄉以諸侯<lb/>
大盛而錯為之不以漸也及主父偃言之而諸侯以弱<lb/>
卒以安漢安危之機豈不以謀哉<lb/>
漢書曰孝景帝諱啟文帝太子也母曰竇皇后又曰孔<lb/>
子稱斯民三代之所以直道而行也信哉周秦之弊網<lb/>
<pb n="KR3k0003_WYG_012-19b"/>
宻文峻而姦宄不勝漢興掃除煩苛與民休息至孝文<lb/>
加之以恭儉孝景遵業五六十載之間至於移風易俗<lb/>
黎民醇厚周云成康漢言文景美矣<lb/>
述後漢班固景帝述曰孝景莅政諸侯方命尅伐七國<lb/>
王室以定非怠非荒務在農桑著于甲令民用寧康<lb/>
賛魏陳王曹植漢景帝賛曰景帝明徳繼文之則肅清<lb/>
王室克滅七國省役薄賦百姓殷昌風移俗易齊美成<lb/>
康<lb/>
<pb n="KR3k0003_WYG_012-20a"/>
　　漢武帝<lb/>
漢書曰孝武皇帝諱徹景帝中子也元封元年行自雲<lb/>
陽北歴上郡西河五原出長城登單于臺臨北河勒兵<lb/>
十八萬騎旌旗十餘里威震匈奴還登封泰山又自潯<lb/>
陽浮江親射蛟江中獲之舳艫千里又登之罘<hi>東萊有之罘山</hi>
<hi>祠</hi>浮大海山稱萬嵗又曰漢承百王之弊髙祖撥亂反<lb/>
正文景務在養民至于稽古禮文之事猶多闕焉孝武<lb/>
初立卓然罷黜百家表章六經遂疇咨海内舉其俊民<lb/>
<pb n="KR3k0003_WYG_012-20b"/>
與之立功興大學修郊祀改正朔定厯數協音律作詩<lb/>
樂建封禪祀百神號令文章煥焉可述後嗣得遵洪業<lb/>
而有三代之風如武帝之雄材大略不改文景之恭儉<lb/>
以濟斯民雖詩書所稱何有加焉<lb/>
荀悦漢紀曰武皇帝恢萬世業内修文學外曜武威延<lb/>
天下之士濟濟盈朝興事創制無所不施先王之風粲<lb/>
然存矣然猶好其文未盡其實發其始不克其終奢侈<lb/>
無限窮兵極武百姓空竭萬民罷弊當此之時天下騷<lb/>
<pb n="KR3k0003_WYG_012-21a"/>
然海内無聊而孝文之業衰矣<lb/>
劉歆七略曰孝武皇帝勅丞相公孫𢎞廣開獻書之路<lb/>
百年之間書積如丘山故外則有太常太史博士之藏<lb/>
内則有延閣廣内秘室之府<lb/>
桓子新論曰漢武帝材質髙妙有崇先廣統之規故即<lb/>
位而開發大志考合古今模範前聖故事建正朔定制<lb/>
度招選俊傑奮揚威怒武義四加所征者服興起六藝<lb/>
廣進儒術自開闢以來唯漢家最為盛焉故顯為世宗<lb/>
<pb n="KR3k0003_WYG_012-21b"/>
可謂卓爾絶世之主矣然上多過差既欲斥境廣土又<lb/>
乃貪利争物之無益者聞西夷大宛國有名馬即大𤼵<lb/>
軍兵攻取歴年士衆多死但得數十疋耳又歌兒衛子<lb/>
夫因幸愛重乃隂求陳皇后過惡而廢退之即立子夫<lb/>
更其男為太子後聽邪臣之譛衛后以憂死太子出走<lb/>
滅亡不知其處信其巫蠱多徴會邪僻求不急之方大<lb/>
起宫室内竭府庫外罷天下百姓之死亡不可勝數此<lb/>
可謂通而蔽者也<lb/>
<pb n="KR3k0003_WYG_012-22a"/>
典論曰孝武承四世之遺業遇中國之殷阜府庫餘金<lb/>
錢倉廩畜腐粟因此有意乎滅匈奴而得清邊境矣故<lb/>
即位之初從王恢之畫設馬邑之謀自元光以迄征和<lb/>
四五十載之間征匈奴四十餘舉盛餘踰廣漢絶梓嶺<lb/>
封狼居禪姑幕梁北河觀兵瀚海刈單于之旗勦閼氏<lb/>
之首探符離之窟掃五王之庭納休屠昆耶之附獲祭<lb/>
天金人之寳斬名王以千數馘酋虜以萬計既窮追其<lb/>
散亡又推破其積聚虜不暇於救死扶傷疲困於孕重<lb/>
<pb n="KR3k0003_WYG_012-22b"/>
墮殞元封初躬執武節告以天子自將懼以兩越之誅<lb/>
彼時號為威震匈奴矣<lb/>
述後漢班固武帝述曰世宗曄曄思宏祖業疇咨煕載<lb/>
髦俊並作厥作伊何百蠻是攘恢我彊宇外博四荒武<lb/>
功既抗亦廸斯文憲章六學統一聖真封禪郊祀登秩<lb/>
百神協律改正饗兹永年<lb/>
賛魏陳王曹植漢武帝賛曰世宗光光文武是攘威震<lb/>
百蠻恢拓土疆簡定律厯辨修舊章封天禪土功越百<lb/>
<pb n="KR3k0003_WYG_012-23a"/>
王<lb/>
周庾信漢武帝聚書賛曰獻書路廣藏書府開秦儒出谷<lb/>
漢簡吹灰芝泥印上玉匣封來坐觀風俗不出蘭臺<lb/>
　　漢昭帝<lb/>
漢書曰昭皇帝諱弗陵武帝子也母曰趙婕妤本以有竒<lb/>
異得幸及生帝亦竒異又曰昔周成以孺子繼統而有<lb/>
管蔡四國流言之變孝昭幼年即位亦有燕葢上官逆<lb/>
謀之亂成王不疑周公孝昭委任霍光各因其時以成<lb/>
<pb n="KR3k0003_WYG_012-23b"/>
名大矣哉承孝武奢侈餘弊師旅之後海内虛耗户口<lb/>
減半知時務之要輕徭薄賦與民休息至始元元鳯之<lb/>
間匈奴和親百姓充實舉賢良文學問民所疾苦議鹽<lb/>
鐵而罷𣙜酤尊號曰昭不亦宜乎<lb/>
述後漢班固昭帝述曰孝昭幼沖冡宰推忠燕葢譸張<lb/>
實叡實聰罪人斯得邦家和同<lb/>
論魏文帝周成漢昭論曰或方周成王於漢昭帝僉髙<lb/>
成而下昭余以為周成王體上聖之休氣禀賢妣之貽<lb/>
<pb n="KR3k0003_WYG_012-24a"/>
誨周召為保傅吕尚為太師口能言則行人稱辭足能<lb/>
履則相者𨗳儀目厭威容之美耳飽仁義之聲所謂沉<lb/>
漬𤣥流而沐浴清風者矣猶有咎悔聆二叔之謗使周<lb/>
公東遷皇天赫怒顯明厥咎猶啟諸金縢稽諸國史然<lb/>
後乃悟不亮周公之聖徳而信金縢之敎言豈不暗哉<lb/>
夫孝昭父非武王母非邑姜養惟葢主相則桀光體不<lb/>
承聖化不胎育保無仁孝之質佐無隆平之治所謂生<lb/>
於深宫之中長於婦人之手然而徳與性成行與體并<lb/>
<pb n="KR3k0003_WYG_012-24b"/>
年在二七早智夙逹發燕書之詐亮霍光之誠豈将有<lb/>
啟金縢信國史而後乃悟哉使夫昭成均年而立易世<lb/>
而化貿臣而治換樂而歌則漢不獨少周不獨多也<lb/>
魏丁儀周成漢昭論曰成王昭帝俱以襁褓之幼託於<lb/>
冡宰流言䜛興此其艱險相似者也夫以發金縢然後<lb/>
垂泣與計日力便覺詐書明之遲速既有差矣且叔父<lb/>
兄子非相嫌之處異姓君臣非相信之地霍光罹人謗<lb/>
而不出周公頼天變而得入推此數者齊本而論末計<lb/>
<pb n="KR3k0003_WYG_012-25a"/>
重而况輕漢昭之優周成甚明者也成王秀而獲實其<lb/>
美在終昭帝苗而未秀其得在始必不得已而論二主<lb/>
余與夫始者<lb/>
　　漢宣帝<lb/>
漢書曰孝宣皇帝諱詢字次卿武帝曾孫戾太子孫也<lb/>
太子納史良娣生皇孫皇孫納王夫人生皇帝號曰皇<lb/>
曾孫生數月遭巫蠱事太子良娣皇孫王夫人皆遇害<lb/>
曾孫坐繫郡邸獄邴吉為廷尉監治巫蠱憐曾孫之無<lb/>
<pb n="KR3k0003_WYG_012-25b"/>
辜使女徒乳養私給衣食至後望氣者言長安獄有天<lb/>
子氣上遣使皆殺之内者令郭穰夜至郡邸獄吉拒閉<lb/>
不得入曾孫頼吉得全因遭赦髙才好學然亦喜遊俠<lb/>
鬪雞走馬具知閭里奸邪吏治得失時會朝請舎長安<lb/>
尚冠里身足下有毛卧居數有光燿昭帝崩無嗣霍光<lb/>
徴昌邑王賀賀淫亂廢光奏遣宗正徳至尚冠里舍洗<lb/>
沐賜御府衣太僕以軨獵車奉迎曾孫就齊宗正府封為<lb/>
陽武侯羣臣上壐綬即皇帝位又曰宣帝始立謁見髙<lb/>
<pb n="KR3k0003_WYG_012-26a"/>
廟大将軍光參乗上内嚴憚之若芒刺在背後張安世<lb/>
代光參乗天子從容肆意甚安又曰孝宣之治信賞必<lb/>
罰綜覈名實政事文學法理之士咸精其能至于技巧<lb/>
工匠噐械自元成間鮮能及之者亦足以知吏稱其職<lb/>
民安其業也遭值匈奴乖亂推亡固存信威北夷單于<lb/>
慕義稽首稱蕃功光宗祖業垂後嗣可謂中興侔徳殷<lb/>
宗周宣矣<lb/>
荀悦漢紀曰孝宣任法審刑綜覈名實聽斷精明事業<lb/>
<pb n="KR3k0003_WYG_012-26b"/>
修理下無隐情是以功光前世號為中宗然不甚用儒<lb/>
術是以徳化不能純備<lb/>
述後漢班固宣帝述曰中宗明明寅用刑名時舉博納<lb/>
聽斷惟精柔逺能邇煇燿威靈龍荒漠朔莫不來庭丕<lb/>
顯祖烈尚於有成<lb/>
　　後漢光武帝<lb/>
東觀漢記曰世祖光武皇帝髙祖九世孫出自長沙定<lb/>
王定王生舂陵節侯舂陵本在零陵郡節侯孫孝侯以<lb/>
<pb n="KR3k0003_WYG_012-27a"/>
土地下濕元帝時求封南陽蔡陽白水鄉因故國名曰<lb/>
舂陵上隆準日角大口美鬚眉身長七尺三寸仁智明<lb/>
逹多權略樂施愛人在家重慎畏事勤於稼穡兄伯升<lb/>
好俠笑上事田作比之高祖兄仲上歸舊廬望見廬南<lb/>
有火光以為人持火呼之光遂赫然屬天有頃不見上<lb/>
異之初伯升之起也諸家子弟皆亡逃自匿曰伯升殺<lb/>
我及聞上至絳衣大冠乃驚以為獨伯升如此謹厚者<lb/>
亦為之又曰王莽遣大司徒王㝷大司空王邑将兵來<lb/>
<pb n="KR3k0003_WYG_012-27b"/>
征莽欲盛威武王齊則虎豹犀象竒偉猛獸以長人巨<lb/>
無霸為中壘校尉秦漢以來師出未甞有也時漢兵八<lb/>
九千人二公兵以五六十萬到遂環昆陽城作營且圍<lb/>
之數百重有流星墜㝷營營中正晝有雲氣如壊山直<lb/>
下營而不及地尺而散吏士皆厭伏上選精兵三千人<lb/>
與戰大破之殺司徒王尋赴水溺死者以萬數滍水為<lb/>
之不流更始以上為大司馬遣之河北安集百姓破邯<lb/>
鄲誅王郎入官收文書㝷得吏民謗毁上言可擊者數<lb/>
<pb n="KR3k0003_WYG_012-28a"/>
千章上會諸将燒之曰令反側子自安也更始遣使者<lb/>
立上為蕭王又擊破銅馬受降適畢賊亦兩心上勅降<lb/>
賊各歸勒兵待上輕騎入按行賊營賊曰蕭王推赤心<lb/>
置人腹中安得不投死由是皆自安又曰諸將請上尊<lb/>
號初王莽時上與伯叔及姊聓鄧晨攘人蔡少公坐語<lb/>
少公道䜟言劉秀當為天子或曰是國師劉子駿也上<lb/>
戲曰何由知非僕也坐者皆大笑時傳聞赤伏符不見<lb/>
文章軍中所上未信到鄗上所與長安同舍諸生强華<lb/>
<pb n="KR3k0003_WYG_012-28b"/>
自長安奉赤符詣鄗與上會羣臣復伏固乃命有司設<lb/>
壇鄗之千秋亭六月即皇帝位<lb/>
袁宏漢紀曰南頓令欽生光武皇帝諱秀字文叔<lb/>
帝王世紀曰春秋興夏少康之起有田一成有衆一旅<lb/>
若漢之䇿命世祖不階成旅之資平暴反正遂建中興<lb/>
夏少康同美矣<lb/>
續漢書曰昔羿寒浞篡夏數十年少康生為牧人能修<lb/>
徳復夏厥勲大矣然尚有虞思及靡有鬲内外之助至<lb/>
<pb n="KR3k0003_WYG_012-29a"/>
於光武承王莽之篡起自疋庻一民尺土靡有憑焉𤼵<lb/>
迹於昆陽以數千屠百萬非膽智之至孰能堪之討賊<lb/>
平亂克復漢業號稱中興雖初興者無以加之矣中國<lb/>
既定柔逺以徳愛慎人命下及至賤武功既抗文徳聿<lb/>
修勲績宏矣<lb/>
薛瑩漢紀曰王莽之際天下雲亂英雄並發其跨州據<lb/>
郡僣制者多矣人皆有冀於非望然考其聰明仁勇自<lb/>
無光武儔也加以寛博容納計慮如神是以任光竇融<lb/>
<pb n="KR3k0003_WYG_012-29b"/>
望風景附馬援一見覩顔識竒故能以十數年間掃除<lb/>
羣凶清復海内豈非天人之所輔賛哉古者師不内御<lb/>
而光武命將皆授以方略使奉圖而進其有違失無不<lb/>
折傷意豈文史之過乎不然雖聖人其猶病諸<lb/>
袁山松後漢書曰前漢自成哀已下天地縱横巨猾竊命<lb/>
劉氏舊澤猶存而瞻烏之望殆絶世祖以𦕈𦕈之𦙍起<lb/>
白水之濵身屈無妄之力位舉羣賢並列于時懐璽者<lb/>
十餘建旗者數百髙才者居南面疾足者為王公茫茫<lb/>
<pb n="KR3k0003_WYG_012-30a"/>
九州𤓰分臠切湣湣蒼生塵消鼎沸我扇之以仁風驅<lb/>
之以大威雪霜被而茨棘枯横網振而逆鱗掃羣材畢<lb/>
湊人鬼與能數年之間廓清四海雖曰中興與夫始創<lb/>
業者庸有異乎誠哉馬生之言固已寥廓大度同符髙<lb/>
祖又等太宗之仁兼孝宣之明一人之體其殆于周故<lb/>
能享有神噐據乎萬乗之上矣<lb/>
碑後漢蔡邕光武濟陽宫碑曰王室中微哀平短祚姦<lb/>
臣王莽偷有神噐十有八年罪盈惡熟天人致誅帝乃<lb/>
<pb n="KR3k0003_WYG_012-30b"/>
龍見白水淵躍昆滍破前隊之衆殄二公之師收兵略<lb/>
地經營河朔於是羣公諸將據河洛之文協符瑞之徴<lb/>
僉曰厯數在帝踐祚允宜乃以建武元年六月即位于<lb/>
鄗縣之陽五成之陌祀漢配天罔失舊物享國三十有<lb/>
三年方内乂安蠻夷率服廵狩太山禪梁父皇代之遐<lb/>
迹帝者之上儀罔不畢舉道徳餘慶延于無窮先民有<lb/>
言曰樂樂其所自生而禮不忘其本是以虞稱媯汭姬<lb/>
美周原皇天乃眷神宫實始于此厥路藐哉所謂神麗<lb/>
<pb n="KR3k0003_WYG_012-31a"/>
顯融越不可尚小臣河尹瑋來在濟陽願見神宫追惟<lb/>
桑梓襃述之義用敢作頌其辭曰赫赫炎天爰曜其暉<lb/>
篤生聖皇貳漢之微稽度䖍則誕育靈姿黄㜸作慝篡<lb/>
掘天機帝赫斯怒爰整其師應期潜見扶陽而飛禍亂<lb/>
克定羣凶殄夷匡復帝載萬國以綏廵于四岳展義省<lb/>
方登封降禪升于中皇爰兹初基天命孔彰子子孫孫<lb/>
保之無疆<lb/>
論魏陳王曹植漢二祖優劣論曰客有問余曰夫漢二<lb/>
<pb n="KR3k0003_WYG_012-31b"/>
帝髙祖光武俱為受命撥亂之君此時事之難易論其<lb/>
人之優劣孰者為先余應之曰昔漢之初興髙祖因暴<lb/>
秦而起遂誅强楚先有天下功齊湯武業流後嗣誠帝<lb/>
王之元勲人君之盛事也然而名不繼徳行不純道身<lb/>
沒之後崩亡之際果令凶婦肆酖酷之心嬖妾被人豕<lb/>
之刑亡趙幽囚禍殃骨肉諸吕專權社稷㡬移凡此諸<lb/>
事豈非髙祖寡計淺慮以致然彼之雄才大略俶儻之<lb/>
節信當世至豪健壯傑士也又其梟将畫臣皆古今之<lb/>
<pb n="KR3k0003_WYG_012-32a"/>
鮮有歴世之希覩彼能任其才而用之聽其言而察之<lb/>
故兼天下有帝位流巨勲而遺元功也世祖體乾靈之<lb/>
休徳禀貞和之純精通黄中之妙理韜亞聖之懿才其<lb/>
為徳也聰逹而多識仁智而明恕重慎而周宻樂施而<lb/>
愛人值陽九無妄之世遭炎光厄會之運殷爾雷𤼵赫<lb/>
然神舉用武略以攘暴興義兵以掃殘神光前驅威風<lb/>
先逝軍未出於南京莽已斃於西都夫其盪滌凶穢勦<lb/>
除醜類若順迅風而縱烈火曬白日而掃朝雲也爾乃<lb/>
<pb n="KR3k0003_WYG_012-32b"/>
廟勝而後動衆計定而後行師故攻無不陷之壘戰無<lb/>
奔北之卒是以羣下欣欣歸心聖徳宣仁以和衆邁徳<lb/>
以來逺故竇融聞聲而影附馬援一見而歎息股肱有<lb/>
濟濟之美元首有穆穆之容敦睦九族有唐虞之稱髙<lb/>
尚純朴有羲皇之素謙虗納下有吐握之勞留心庶事<lb/>
有日昃之勤乃規宏迹而造皇極創帝道而立徳基是<lb/>
以計功而業殊比隆則事異旌徳則靡愆言行則無穢<lb/>
量力則勢微論輔則力劣卒能握乾圖之休徴應五百<lb/>
<pb n="KR3k0003_WYG_012-33a"/>
之顯期立不刋之遐迹建不朽之元功金石播其休烈<lb/>
詩書載其勲懿故曰光武其優也<lb/>
　　漢明帝<lb/>
東觀漢記曰孝明皇帝世祖中子也母光烈皇后初讓<lb/>
尊位為貴人故帝年十二以皇子立為東海公三嵗進<lb/>
爵為王幼而聰明叡智容貌壯麗世祖異焉數問以政<lb/>
議應對敏達謨慮甚深温恭好學敬愛師傅所以承事<lb/>
兄弟親宻九族内外周洽世祖愈珍上徳以為宜承先<lb/>
<pb n="KR3k0003_WYG_012-33b"/>
序詔廢郭皇后立隂貴人以為皇后上以東海王立為<lb/>
皇太子治尚書備師法兼通四經略舉大義博觀羣書<lb/>
以助術學又曰建武四年皇子陽生豐下鋭上顔赤色<lb/>
有似堯上以赤色名之曰陽年十三通春秋上循其頸<lb/>
曰吳季子<lb/>
袁山松後漢書曰皇帝諱陽一名莊字子麗<lb/>
華嶠後漢書曰世祖既以吏事自嬰明帝尤任文法總<lb/>
攬威柄權不借下值天下初定四民樂業户口滋殖中<lb/>
<pb n="KR3k0003_WYG_012-34a"/>
興以來追蹤宣帝以鍾離意之㢘淳諫争懇懇常以寛<lb/>
和為首以此推之難得而言也<lb/>
薛瑩漢紀曰明帝自在儲宫而聰允之徳著矣及臨萬<lb/>
機以身率禮恭奉遺業一以貫之雖夏啟周成繼體持<lb/>
統無以加焉是以海内乂安四夷賔服斷獄希少有治<lb/>
平之風號曰顯宗不亦宜乎<lb/>
范曄後漢書曰帝善刑理法令分明日晏坐朝幽枉必<lb/>
逹外内無倖曲之私在上無矜大之色斷獄得情號居<lb/>
<pb n="KR3k0003_WYG_012-34b"/>
前世十二故後之言事者莫不先建武永平之政然而<lb/>
鍾離意宋均之徒常以察恵為言夫豈宏仁之度未優<lb/>
乎<lb/>
賛晉傅𤣥漢明帝賛曰肅矣孝明仗法任刑勤綜萬機<lb/>
察下以情未宏道治用致太平專信俗儒非禮之經<lb/>
誄漢傅毅明帝誄曰惟此永平其徳不回恢廓鴻績遐<lb/>
方是懐明明肅肅四國順威赫赫盛漢功徳巍巍躬履<lb/>
聖徳以臨萬國仁風宏恵雲布雨集武伏蚩尤文騰孔<lb/>
<pb n="KR3k0003_WYG_012-35a"/>
墨下制九州上係皇極豐美中世垂華億載冠堯佩舜<lb/>
踐履五代三雍既洽帝道繼備七經宣暢孔業淑著明<lb/>
徳慎罰尊上師傅薄刑厚賞恵慈仁恕明並日月無有<lb/>
偏照譬如北辰與天同曜𤼵號施令萬國震懼庠序設<lb/>
陳禮樂宣布琁璣所建靡不奄有貢篚納賦如歸父母<lb/>
正朔永昌冠帶儋耳四方共貫八極同軌<lb/>
　　漢和帝<lb/>
東觀漢記曰孝和皇帝章帝中子也上自岐嶷至於總<lb/>
<pb n="KR3k0003_WYG_012-35b"/>
角孝順聰明寛和仁孝帝由是深珍之以為宜承天位<lb/>
年四嵗立為太子初治尚書遂兼覽書傳好古樂道無<lb/>
所不照上以五經義異書𫝊意殊親幸東觀覽書林閲<lb/>
篇籍朝無寵族恵澤沾濡外憂庶績内勤經藝自左右<lb/>
近臣皆誦詩書徳敎在寛仁恕並洽是以黎元寧康萬<lb/>
國協和符瑞八十餘品帝讓而不宣故靡得而紀<lb/>
帝王世紀曰孝和之嗣世正身履道以奉大業賔禮耆<lb/>
艾動式舊典宫無嬪嬙鄭衛之燕囿無般樂遊畋之豫<lb/>
<pb n="KR3k0003_WYG_012-36a"/>
躬履至徳虛静自損是以屢獲豐年逺近承風<lb/>
范曄後漢書曰自中興以後逮于永元雖頗有施張而<lb/>
俱存不擾是以齊民嵗增闢土世廣偏師出塞則漢北<lb/>
地空都䕶西指則通驛四萬豈其道逺三代術長前世<lb/>
将服叛懐來自有數也<lb/>
誄後漢蘇順和帝誄曰天王徂登率土奄傷如何昊穹<lb/>
奪我聖皇恩徳累代乃作銘章其辭曰恭惟大行配天<lb/>
建徳陶元二化風流萬國立我蒸民宜此儀則厥初生<lb/>
<pb n="KR3k0003_WYG_012-36b"/>
民三五作剛載籍之盛著於虞唐恭惟大行爰同其光<lb/>
自昔何為欽明允塞恭惟大行天覆地載無為而治冠<lb/>
斯徃代徃代﨑嶇諸夏擅命爰兹𤼵號民樂其政奄有<lb/>
萬國民臣咸祑大孝備矣閟宫有侐由昔姜嫄祖妣之<lb/>
室本枝百世神契惟一彌留不豫道揚末命勞謙有終<lb/>
實惟其性衣不制新犀玉逺屛履和而行威稜上古洪<lb/>
澤滂流茂化沾溥不憖少留民斯何怙歔欷成雲泣涕<lb/>
成雨昊天不弔䘮我慈父<lb/>
<pb n="KR3k0003_WYG_012-37a"/>
後漢崔瑗和帝誄曰𤣥景寑曜雲物見徴馮相考妖遂<lb/>
當帝躬三載四海遏宻八音如䘮考妣擗踴號吟大隧<lb/>
既啟乃徂永宫承背神噐升遐皇穹長夜冥冥曷云其<lb/>
窮<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_012-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷十八</head>
    <p>
<pb n="KR3k0003_WYG_018-1a"/>
欽定四庫全書<lb/>
　藝文類聚卷十八　　　　唐　歐陽詢　撰<lb/>
　人部二<hi>美婦人老</hi>　<hi>賢婦人</hi>
　　美婦人<lb/>
方言曰秦晉之間美貌謂之娥美狀為窕美色為艷美<lb/>
心為窈<lb/>
毛詩曰窈窕淑女君子好逑又曰碩人其頎衣錦褧衣<lb/>
手如柔荑膚如凝脂領如蝤蠐齒如瓠犀螓首蛾眉又<lb/>
<pb n="KR3k0003_WYG_018-1b"/>
曰有美一人婉如清揚<lb/>
左傳曰宋華父督見孔父之妻于路曰美而艷又曰昔<lb/>
有仍氏生女鬒黑而甚美光可鑒名曰𤣥妻<lb/>
禮含文嘉曰禹卑宫室垂意溝洫則玉女敬養<lb/>
穆天子傳曰赤烏之人甚好獻二女于天子以為嬖人<lb/>
赤烏美人之地<lb/>
韓子曰魏王遺楚王美女王甚悦之<lb/>
莊子曰毛嬙驪姬人之所美也魚見之深潛鳥見之髙<lb/>
<pb n="KR3k0003_WYG_018-2a"/>
飛<lb/>
尹文子曰齊有黃公者二女皆國色以其美也常謙辭<lb/>
毁之為醜惡醜惡之名逺布而一國之人無敢聘者<lb/>
愼子曰毛嬙西施天下之至姣<hi>胡茅反</hi>也衣以皮褐倛<hi>欺既</hi>
<hi>反</hi>則見者走易以𤣥楊則行者皆止<lb/>
楚辭曰姱容修態絙洞房蛾眉曼緑目騰光又曰粉白<lb/>
黛黒施芳澤長袂拂面善留客又曰美人既醉朱顏酡<lb/>
淮南子曰曼容皓齒形姱骨佳不待傅粉芳澤而美者<lb/>
<pb n="KR3k0003_WYG_018-2b"/>
西施陽文也<lb/>
戰國策曰張儀曰鄭周之女粉白黛黒非知而見之者<lb/>
以為神又曰司馬喜謂趙王曰趙佳麗之所也<lb/>
史記曰紂囚西伯而閎夭之徒以有莘氏美女獻紂紂<lb/>
大悅乃放西伯又曰尹夫人邢夫人同時並幸武帝有<lb/>
詔不得相見尹夫人自請武帝願見邢夫人帝令他夫<lb/>
人飾從者數十人來前尹夫人見之曰非邢夫人帝曰<lb/>
何以言之對曰覩其形狀不足以當人主有詔邢夫<lb/>
<pb n="KR3k0003_WYG_018-3a"/>
人衣故衣獨身來尹夫人望見之曰真是矣於是乃低<lb/>
頭俛而泣自痛其不如也喭曰美女入室惡女之仇也<lb/>
漢書曰李延年善歌侍武帝歌曰北方有佳人絶世而<lb/>
獨立一顧傾人城再顧傾人國寧不知傾城與傾國佳人難<lb/>
再得上曰善豈有此人乎平陽主因言延年有女弟上<lb/>
乃召見之實妙麗善舞以為夫人<lb/>
漢武故事曰起明光宫發燕趙美女二千人充之率取<lb/>
十五以上二十以下凡諸宫美人可有七八十與上同<lb/>
<pb n="KR3k0003_WYG_018-3b"/>
輦者十六人員數恒使滿皆自然美麗不使粉白黛黑<lb/>
東觀漢記曰初光武聞陰麗華美心悅之歎曰娶妻當<lb/>
得陰麗華後為皇后<lb/>
華嶠漢書曰梁冀妻孫壽色美能作愁眉啼粧墮馬髻<lb/>
折騕步齲齒笑以為媚惑也<lb/>
妬記曰桓大司馬以李勢女為妾桓妻南郡主拔刀率<lb/>
數十婢往李所因欲斫之見李在忩前梳頭髮垂委地<lb/>
姿貌絶麗乃徐下地結髻歛手向主曰國破家亡無心<lb/>
<pb n="KR3k0003_WYG_018-4a"/>
以至今日若能見殺實猶生之年神色閒正辭氣悽婉<lb/>
主乃擲刀前抱之曰阿姊見汝不能不憐何況老奴遂<lb/>
善遇之<lb/>
干寶晉紀曰石崇有妓人曰緑珠美而工舞孫秀乃使<lb/>
人求焉崇方登涼觀臨清水婦人侍側使者以告崇崇<lb/>
出妓妾數十人皆藴蘭麝而被羅縠曰在所擇使者曰<lb/>
君侯服御麗則麗矣然本受㫖索緑珠崇勃然曰緑珠<lb/>
吾所愛重不可得也使者還以告故秀勸趙王倫殺之<lb/>
<pb n="KR3k0003_WYG_018-4b"/>
桓譚新論曰陳平說單于閼氏言漢有好麗美女其容<lb/>
貌天下無雙急以進單于單于見此必大愛之則閼氏<lb/>
疎矣<lb/>
典論曰司𨽻馮方女國色也袁術登城見悅之遂納焉<lb/>
甚愛幸諸姬害其寵殺之<lb/>
魏略曰初袁紹子熈納甄后熈出幽州后留侍姑及鄴<lb/>
破文帝入見紹妻及后后怖伏姑膝文帝曰袁夫人令新<lb/>
婦舉頭姑乃捧后令仰帝審視見其顏色非凡稱嘆之<lb/>
<pb n="KR3k0003_WYG_018-5a"/>
太祖為迎取焉<lb/>
呉志曰孫權步夫人以美麗得幸寵冠後庭又曰周瑜<lb/>
從孫策皖城得喬公兩女國色也策自納大喬瑜納小<lb/>
喬<lb/>
俗說曰宋褘是石崇妓緑珠弟子有國色善吹笛後入<lb/>
晉明帝宫<lb/>
鄴中記曰陳逵妹才色甚美髮長七尺石季龍以為夫<lb/>
人<lb/>
<pb n="KR3k0003_WYG_018-5b"/>
詩古詩曰燕趙多佳人美者顏如玉被服羅裳衣當戸<lb/>
理清曲音響一何悲弦急知柱促願為雙飛燕衘泥巢<lb/>
君屋<lb/>
魏陳王曹植詩曰有美一人被服纎羅妖姿艷麗蓊若<lb/>
春花紅顏韡曄雲髻峩峩彈琴撫節為我弦歌清濁齊<lb/>
均既亮且和取樂今日遑恤其他又雜詩曰南國有佳<lb/>
人容華若桃李朝遊江海岸夕宿瀟湘沚時俗薄朱顏<lb/>
誰為𤼵皓齒俛仰嵗將暮榮曜寧久恃又美女篇曰美<lb/>
<pb n="KR3k0003_WYG_018-6a"/>
女妖且閑採桑岐路間攘袖見素手皓腕約金環頭上<lb/>
金爵釵腰佩翠琅玕明珠交玉體珊瑚間木難羅衣何<lb/>
飄颻輕裾隨風還顧盻遺光采長笑氣若蘭行徒用息<lb/>
駕休者以忘飡借問女何居乃在城南端青樓臨大路<lb/>
高門結重闗容華暉朝日誰不希令顏<lb/>
魏阮籍詩曰西方有佳人皎若白日光被服纎羅衣左<lb/>
右佩雙璫又詩曰周鄭天下郊衞衢當三河妖冶閑都<lb/>
子英曜何芬葩𤣥鬟發朱顏睇盻有光華傾城思一顧<lb/>
<pb n="KR3k0003_WYG_018-6b"/>
遺視來相過願為三春遊朝陽忽蹉跎又詩曰二妃遊<lb/>
江濱逍遙從風翔交甫懐環珮婉娩有芬芳綺靡情歡<lb/>
愛千嵗不相忘傾城迷下蔡容華結中腸感激生憂思<lb/>
萱草樹蘭房<lb/>
晉傅𤣥詩曰有女懐芬芳媞媞步東廂蛾眉若雙翠明<lb/>
眸發清陽丹唇翳皓齒秀顏若珪璋令儀希世出無乃<lb/>
古毛嬙首戴金步搖耳繫明月璫珠環約素腕翠羽垂<lb/>
鮮光容華既已艷志節擬秋霜<lb/>
<pb n="KR3k0003_WYG_018-7a"/>
梁簡文帝晚景出行詩曰細樹含殘影春閨散晚香輕<lb/>
花鬂畔墮微汗粉中光飛鳬初罷曲啼鳥忽度行羞令<lb/>
白日暮車馬鬱相望又詩曰麗旦與妖嬙共拂可憐粧<lb/>
同安鬟裏撥異作額間黃羅裾宜細簡畫屧重高墻含<lb/>
羞未上砌微笑出長廊取花爭寶鑷攀枝念蘂香但歌<lb/>
聊一曲鳴絃未肯張自矜心所愛三十侍中郎又詠内<lb/>
人晝眠詩曰北窓聊就枕南簷日未斜攀鉤落倚障挿<lb/>
捩舉琵琶夢笑開嬌靨眠鬟壓落花簟文生玉腕香汗<lb/>
<pb n="KR3k0003_WYG_018-7b"/>
浸紅紗夫壻恒相伴莫誤是倡家又詠美人看畫詩曰<lb/>
殿上圖神女宫裏出佳人可憐俱是畫誰能辯冩真分<lb/>
明淨眉眼一種細腰身所可持為異長有好精神<lb/>
梁元帝古意詩曰妾在成都縣願作高唐雲樽中石榴<lb/>
酒機上蒲萄紋停梭還歛色何時勸使君<lb/>
梁昭明太子詠照流看落釵詩曰相隨照渌水意是重<lb/>
涼風流搖粧影壊釵落鬂花空佳期在何許徒傷心不<lb/>
同又名士悦傾城詩曰美人稱絶世麗色譬花叢經居<lb/>
<pb n="KR3k0003_WYG_018-8a"/>
李城北來往宋家東教歌公主第學舞漢城宫多遊淇<lb/>
水曲好在鳯樓中履高疑上砌裾開特畏風袖輕見跳<lb/>
脱珠摡雜青蟲垂絲繞帷幔落日度房櫳粧窓隔柳色<lb/>
井水照桃紅非憐交甫珮羞使春閨空又美人晨粧詩<lb/>
曰北窓朝向鏡錦障復斜縈嬌羞不肯出猶言粧未成<lb/>
散黛隨眉廣燕支逐臉生試將持出衆定得可憐名<lb/>
梁邵陵王蕭綸見姬人詩曰春來不復賒入苑駐行車<lb/>
比來粧㸃異今世撥鬟斜却扇承枝影舒衫受落花狂<lb/>
<pb n="KR3k0003_WYG_018-8b"/>
夫不妬妾隨意晚還家<lb/>
梁蕭子顯美女篇曰章丹暫輟舞巴姬請罷弦佳人淇<lb/>
洧出艷趙復傾燕繁穠既為李照水亦成蓮朝酤成都<lb/>
酒瞑數河間錢餘光幸未惜蘭膏空自煎<lb/>
梁庾肩吾詠美人看畫詩曰欲知畫能巧喚取眞來映<lb/>
並出似分身相看如照鏡安釵等疎密着領俱周正不<lb/>
解平城圍誰與丹青競又詩曰絳樹及西施俱是好容<lb/>
儀非闗能結束本自細腰肢鏡前難並照相將映渌池<lb/>
<pb n="KR3k0003_WYG_018-9a"/>
看粧畏水動歛袖避風吹轉手齊裾亂橫簪歴鬂垂曲<lb/>
中人未取誰堪白日移不分他相識唯聴使君知又南<lb/>
苑看人還詩曰春花競玉顏俱折復俱攀細腰宜窄衣<lb/>
長釵巧扶鬟洛橋初度燭青門欲上闗中人應有望上<lb/>
客莫前還<lb/>
梁徐君蒨初春擕内人行戲詩曰梳飾多今世衣着一<lb/>
時新草短猶通屧梅花漸著人樹斜牽錦帔風橫入紅<lb/>
綸滿酌蘭英酒對此得娯神<lb/>
<pb n="KR3k0003_WYG_018-9b"/>
梁劉孝綽愛姬贈主人詩曰卧久疑粧脱鏡中私自看<lb/>
薄黛銷將盡凝朱半有殘垂釵繞落鬂微汗染輕紈同<lb/>
羞不相難對笑更成懽妾心君自解挂玉且留冠又為<lb/>
人贈美人詩曰巫山荐枕日洛浦獻珠時一遇便如此<lb/>
寧闗先有期幸非使君問莫作羅敷辭夜長眠復坐誰<lb/>
知闇歛眉欲寄同花燭為照遙相思又詠姬人未肯出<lb/>
詩曰帷開見釵影簾動聞釧聲徘徊定不出常羞華燭<lb/>
明又見鄰舟人投一物衆姬爭之詩曰河流既浼浼河<lb/>
<pb n="KR3k0003_WYG_018-10a"/>
鳥復闗闗落華浮浦出飛雉度洲還是日倡家女競嬌<lb/>
桃李顏良人惜美珥欲以代芳菅新縑疑故素盛趙蔑<lb/>
衰班曳綃爭掩縠搖珮奮鳴環客心空振蕩喬枝不可<lb/>
攀又淇上戲蕩子婦詩曰桑中始奕奕淇上未湯湯美<lb/>
人要雜佩上客誘明璫日暗人聲靜微步上蘭房露葵<lb/>
不待勸鳴琴無暇張翠釵挂已落羅衣拂更香如何嫁<lb/>
蕩子春夜守空牀未見青絲騎徒勞紅粉粧<lb/>
梁呉筠擬古詩曰艷裔陽之春擕手清洛濱雞鳴上林<lb/>
<pb n="KR3k0003_WYG_018-10b"/>
苑薄暮小平津長裾藻白日廣袖帶芳塵故交一如此<lb/>
新知詎憶人又古意詩曰妾家橫塘北發艷小長安花<lb/>
釵玉宛轉珠䋲金絡紈羃䍥懸青鳯逶迤搖白團誰能<lb/>
分見此含恨不相看<lb/>
梁王僧孺陳南康新納詩曰二八人如花三五月如鏡<lb/>
開簾一種色還將兩相映<lb/>
梁何思澄南苑逢美人詩曰洛浦疑迴雪巫山似旦雲<lb/>
傾城今始見傾國昔曾聞媚眼隨羞合丹唇逐笑分風<lb/>
<pb n="KR3k0003_WYG_018-11a"/>
卷蒲萄帶日照石榴裙自有狂夫在空持勞使君<lb/>
梁費昶春郊望美人詩曰芳郊拾翠人迴袖探芳春金<lb/>
輝起步搖紅采發吹綸陽陽蓋傾月飄飄馬足塵薄暮<lb/>
高樓下當知妾姓秦<lb/>
梁劉緩詠傾城人詩曰不信巫山女不信洛川神何闗<lb/>
别有物還是傾城人經共陳王戲曾與宋家鄰未嫁先<lb/>
名玉來時本姓秦粉光猶假面朱色不勝脣遙望疑花<lb/>
發聞香知異春夜夜言嬌盡日日態還新已傾荀奉蒨<lb/>
<pb n="KR3k0003_WYG_018-11b"/>
能迷石季倫上客徒留目不見正橫陳<lb/>
梁鮑泉落日看還詩曰妖姬競早春上苑逐名臣苔輕<lb/>
變水色霞濃掩日輪雕甍斜落景畫扇拂遊塵衣香遙<lb/>
已度衫紅逺更新誰家蕩舟妾何處織縑人<lb/>
梁徐悱妻劉氏詩曰花庭麗景斜蘭牖輕風度落日更<lb/>
新粧開簾對芳樹又詩曰東家挺奇麗南國擅容輝夜<lb/>
月方神女朝霞喻洛妃<lb/>
梁范靜妻沈戲蕭娘詩曰明珠翠羽帳金薄緑綃帷因<lb/>
<pb n="KR3k0003_WYG_018-12a"/>
風時暫舉想像見芳姿清晨挿步搖薄晚解羅衣託意<lb/>
風流子佳情肯自私<lb/>
陳伏知道詠人娉妾仍逐琴心詩曰春色轉相催佳人<lb/>
心自迴長卿琴已㺯秦家書未來挂冠易分綬薦枕缺<lb/>
因媒染香風即度登垣花正開貞樓若髙下何如上陽<lb/>
臺<lb/>
陳徐陵春情詩曰風光今旦動雪色故年殘薄衣迎新<lb/>
節當罏却晚寒故香分細煙石炭擣輕紈竹葉裁衣帶<lb/>
<pb n="KR3k0003_WYG_018-12b"/>
梅花奠酒盤年芳袖裏出春色黛中安欲知迷下蔡先<lb/>
將過上蘭<lb/>
陳江總秋日新寵美人應令詩曰後宫惟聞莫瓊樹絶<lb/>
世後有宋容華皆自爭名進女弟定覺雙飛勝蕩家願<lb/>
並迎春比翼鳥長作照日同心花聞道艷歌時易調忖<lb/>
許新恩那久要翠眉未畫自生愁玉臉含啼還似笑角<lb/>
枕千嬌薦芬香若使琴心一曲奏幽蘭度曲不可終陽<lb/>
臺夢裏自應通秋樹相思一枝緑為挿賤妾兩鬟中又<lb/>
<pb n="KR3k0003_WYG_018-13a"/>
新入姬人應令詩曰洛浦流風漾淇水秦樓初日度陽<lb/>
臺玉軑輕輪五香散金燈夜火百光開非是妖姬渡江<lb/>
日定言神女隔河來來時向月别嫦娥别時清吹悲簫<lb/>
史數錢拾翠爭佳麗拂紅㸃黛何相似本持纎腰惑楚<lb/>
宫暫迴舞袖驚呉市新人羽帳挂流蘇故人網户織蜘<lb/>
蛛梅花柳色春難遍情來春去在須㬰不用庭中賦緑<lb/>
草但願思着弄明珠<lb/>
賦楚宋玉登徒子好色賦曰登徒子侍於楚王短宋玉<lb/>
<pb n="KR3k0003_WYG_018-13b"/>
曰玉為人體貌閒麗口多微詞又性好色願王勿與出<lb/>
入後宫王以登徒子之言問宋玉玉曰天下之佳人莫<lb/>
若臣東家子增之一分則太長減之一分則太短著粉<lb/>
太白施朱太赤眉如翠羽肌如白雪腰如束素齒如含<lb/>
貝嫣然一笑惑陽城迷下蔡然此女登墻窺臣三年至<lb/>
今未許也登徒子則不然其妻蓬頭攣耳齞脣歴齒旁<lb/>
行踽僂又疥且痔登徒子恱之使有五子王熟察之誰<lb/>
為好色者矣秦章華大夫在側因進而稱曰臣周覽九<lb/>
<pb n="KR3k0003_WYG_018-14a"/>
土足歴五都從容鄭衞溱洧之間是時向春之末迎夏<lb/>
之陽倉庚喈喈羣女出桑此郊之姝華色含光體美容<lb/>
冶不待飾粧於是處子怳若有望而不來忽若有來而<lb/>
不見意密體疎俯仰異觀含喜微笑竊視流盻因遷延<lb/>
而辭避目欲其顏心顧其義揚詩守禮終不過差故足<lb/>
稱也<lb/>
漢司馬相如美人賦曰司馬相如美麗閒都遊於梁王<lb/>
梁王悅之鄒陽譖之於王曰相如美則美矣然服色容<lb/>
<pb n="KR3k0003_WYG_018-14b"/>
冶妖麗不忠將欲媚辭取悅遊王後宫相如曰古之避<lb/>
色孔墨之徒聞齊饋女而遐逝望朝歌而迴車譬猶防<lb/>
火水中避溺山隅此乃未見其可欲何以明不好色乎<lb/>
若臣者少長西土鰥處獨居室宇遼廓莫與為娯臣之<lb/>
東隣有一女子𤣥髮豐艷蛾眉皓齒登垣而望臣三年<lb/>
於兹矣臣棄而不許聞大王之高義命駕來東途出鄭<lb/>
衞道由桑中朝發溱洧暮宿上宫上宫閒館寂寞云虚<lb/>
門閤盡掩曖若神居芳香芬烈黼帳高張有女獨處婉<lb/>
<pb n="KR3k0003_WYG_018-15a"/>
若在牀臣遂撫絃為幽蘭之曲女乃歌曰獨處室兮廓<lb/>
無依有美人兮來何遲玉釵挂臣冠羅袖拂臣衣茵褥<lb/>
重陳角枕橫施女乃㢮其上服表其中衣皓體呈露弱<lb/>
骨豐肌時來親臣柔滑如脂臣脉定於内心正於懐翻<lb/>
然高舉與彼長辭<lb/>
後漢張衡定情賦曰夫何妖女之淑麗光華艷而秀容<lb/>
㫁當時而呈美冠朋匹而無雙歎曰大火流兮草蟲鳴<lb/>
繁霜降兮草木零秋為期兮時已征思美人兮愁屏營<lb/>
<pb n="KR3k0003_WYG_018-15b"/>
後漢蔡邕協初賦曰其在近也若神龍采鱗翼將舉其<lb/>
既逺也若披雲縁漢見織女立若碧山亭亭竪動若翡<lb/>
翠奮其羽衆色燎照視之無主面若明月輝似朝日色<lb/>
若蓮葩肌如凝蜜又檢逸賦曰夫何姝妖之媛女顏煒<lb/>
燁而含榮普天壤其無儷曠千載而特生余心悦於淑<lb/>
麗愛獨結而未并情罔象而無主意徙倚而左傾晝騁<lb/>
情以舒愛夜託夢以交靈<lb/>
魏陳琳止欲賦曰媛哉逸女在余東濱色曜春華艷過<lb/>
<pb n="KR3k0003_WYG_018-16a"/>
碩人乃遂古其寡儔固當世之無隣允宜國而寧家實<lb/>
君子之攸嬪伊余情之是悅志荒溢而傾移宵炯炯以<lb/>
不寐晝舍食而忘飢歎北風之好我美携手之同歸忽<lb/>
日月之徐邁庶枯楊之生梯道攸長而路阻河廣瀁而<lb/>
無梁雖企予而欲往非一葦之可航展余轡以言歸含<lb/>
憯瘁而就牀忽假瞑其若寐夢所懽之來征魂翩翩以<lb/>
遙懐若交好而通靈<lb/>
魏阮瑀止欲賦曰夫何淑女之佳麗顏㶷㶷以流光歴<lb/>
<pb n="KR3k0003_WYG_018-16b"/>
千代其無匹超古今而特章執妙年之方盛性聰惠以<lb/>
和良禀純㓗之明節復申禮以自防重行義以輕身志<lb/>
高尚乎貞姜予情恱其美麗無須㬰而有忘思桃夭之<lb/>
所宜願無衣之同裳懐紆結而不暢兮魂一夕而九翔<lb/>
出房户以躑躅覩天漢之無津傷匏𤓰之無偶悲織女<lb/>
之獨勤還伏枕以求寐庶通夢而交神神惚怳而難遇<lb/>
思交錯以繽紛遂終夜而靡見東方旭以既晨知所思<lb/>
之不得乃抑情以自信<lb/>
<pb n="KR3k0003_WYG_018-17a"/>
魏王粲閑邪賦曰夫何英媛之麗女貌洵美而艷逸橫<lb/>
四海而無儔超遐世而秀出發唐棣之春華當盛年而<lb/>
處室恨年嵗之方暮哀獨立而無依情紛拏以交橫意<lb/>
慘悽而增悲何性命之奇薄愛兩絶而俱違排空房而<lb/>
就衽將取夢以通靈目炯炯而不寐心忉怛而惕驚<lb/>
魏應瑒正情賦曰夫何媛女之殊麗兮姿温惠而明哲<lb/>
應靈和以挺質體蘭茂而瓊潔方往載其鮮雙曜來今<lb/>
而無列𤼵朝陽之鴻暉流精睇而傾泄既榮麗而冠時<lb/>
<pb n="KR3k0003_WYG_018-17b"/>
援申女而比節余心嘉夫淑美願結歡而靡因承窈窕<lb/>
之芳美情踊躍乎若人魂翩翩而夕遊甘同夢而交神<lb/>
晝彷徨于路側宵耿耿而達晨清風厲於𤣥序涼颷逝<lb/>
於中唐聴雲鴈之翰鳴察列宿之華煇南星晃而電隕<lb/>
偏雄肅而特飛兾騰言以俯音嗟激迅而難追傷住禽<lb/>
之無隅悼流光之不歸愍伏辰之方逝哀吾願之多違<lb/>
步便旋以永思情憀慄而傷悲還幽室以假寐固展轉<lb/>
而不安神𦕈𦕈以濳翔恒存遊乎所觀仰崇夏而長息<lb/>
<pb n="KR3k0003_WYG_018-18a"/>
動哀響而餘歎氣浮踊而雲館腸一夕而九煩<lb/>
魏陳思王曹植靜思賦曰夫何美女之嫺妖紅顏曄而<lb/>
流光卓特出而無匹呈才好其莫當性通暢以聦惠行<lb/>
孊密而妍詳蔭高岑以翳日臨渌水之清流秋風起於<lb/>
中林離烏鳴而相求愁慘慘以增傷悲予安能乎淹流<lb/>
晉張華永懐賦曰美淑人之妖艷因盻睞而傾城揚綽<lb/>
約之麗姿懐婉娩之柔情超六列於往古邁來今之清<lb/>
英既惠余以至懽又結我以同心交恩好之欵固接情<lb/>
<pb n="KR3k0003_WYG_018-18b"/>
愛之分深誓中誠於曒日要執契以㫁金嗟夫天道幽<lb/>
昧差錯繆於參差怨禄運之不遭雖義結而絶離執纏<lb/>
綿之篤趣守徳音以終始邀幸㑹於有期兾谷華之我<lb/>
俟儻皇靈之垂仁長收懽於永已<lb/>
梁江淹麗色賦曰夫絶世獨立者信東隣之佳人既翠<lb/>
眉而瑤質亦顱瞳而頳脣灑金花及珠履颯綺袂與錦<lb/>
紳色練練而欲奪光炎炎而若神非氣象之可譬焉影<lb/>
響而能陳故仙藻靈葩氷華玉儀其始見也若紅蓮鏡<lb/>
<pb n="KR3k0003_WYG_018-19a"/>
池其少進也如綵雲出崖五光徘徊十色陸離寶過珊<lb/>
瑚同樹價直瓊草共枝於是雕臺繡户當衢橫術椒庭<lb/>
承月碧幌延日架虬柱之嚴麗亘虹梁之峻密錦幔垂<lb/>
而香寂桂煙起而清謐女乃曜邯鄲之麗步媚北里之<lb/>
鳴瑟若夫紅華舒春黃鳥飛時紺蕙初軟頳蘭始滋不<lb/>
掔蘅帶無倚桂旗摘芳拾蕋涵詠吐辭笑月出於陳歌<lb/>
感蔓草於衞詩氣炎日永離明火中槿榮任露蓮華勝<lb/>
風後欄丹柰前軒碧桐笙歌畹右琴舞池東至乃西陸<lb/>
<pb n="KR3k0003_WYG_018-19b"/>
始秋白道月弦金波照户玉露曖天氣以濕兮曉未半星<lb/>
雖流兮夜何央憶雜佩兮且一念憐錦衾兮以九傷於<lb/>
是帳必藍田之寶席必蒲萄之文館圖明月室畫浮雲言<lb/>
必入媚動必應規有光有艷如合如離氣柔色靡神凝<lb/>
骨奇經秦歴趙既無其雙尋楚訪蔡不覿其容非天下<lb/>
之至麗孰能與於此哉<lb/>
梁沈約麗人賦曰有客弱冠未仕締交戚里馳騖王室<lb/>
遨遊許史歸而稱曰狹斜才女銅街麗人亭亭似月嬿<lb/>
<pb n="KR3k0003_WYG_018-20a"/>
婉如春凝情待價思尚衣巾芳踰散麝色茂開蓮陸離<lb/>
羽珮雜錯花鈿響羅衣而不進隠明燈而未前中步襜<lb/>
而一息順長廊而迥歸池翻荷而納影風動竹而吹衣<lb/>
薄暮延佇宵分乃至出闇入光含羞隠媚垂羅曳錦鳴<lb/>
瑤動翠來脱薄粧去留餘膩霑粧委露理鬂清渠落花<lb/>
入領微風動裾<lb/>
　　賢婦人<lb/>
詩序曰栢舟共姜自誓也衞世子共伯蚤死其妻守義<lb/>
<pb n="KR3k0003_WYG_018-20b"/>
父母欲奪而嫁之誓而弗許故作是詩以絶之<lb/>
列女傳曰楚昭貞姜齊侯之女楚昭王之夫人也昭王<lb/>
出遊留夫人漸臺之上而去王聞江水大至使使者迎<lb/>
夫人忘持符使者至請夫人出夫人曰大王與宫人約<lb/>
命曰召若必以符今使者不持符妾不敢從使者而行<lb/>
妾聞之貞女之義不犯約勇者不畏死守節而已妾知<lb/>
從使者必生留必死也然妾不敢棄約越義而求生大<lb/>
水至而死乃號曰貞姜又曰楚白貞姬者楚白勝之妻<lb/>
<pb n="KR3k0003_WYG_018-21a"/>
也白公早死其妻紡績不嫁呉王聞其美使大夫操金<lb/>
百鎰白璧一雙以聘焉因以輜軿三十乘迎之將以為<lb/>
夫人夫人辭曰白公無恙時妾幸得充後宫執箕箒今<lb/>
白公不幸而死妾願守墳墓以終天年今王賜金璧之<lb/>
聘夫人之位非愚妾之所聞也呉王賢其守節而有義<lb/>
號曰楚貞姬又曰魯秋胡潔婦者魯秋胡之妻也秋胡<lb/>
子既納之五日而去宦於陳五年乃歸未至家見路傍<lb/>
有一美婦人方採桑秋胡子下車暑日苦曝獨採桑吾<lb/>
<pb n="KR3k0003_WYG_018-21b"/>
行道逺願託桑陰下一食婦人採桑不輟秋胡子謂曰<lb/>
力田不如逢少年力桑不如見公卿今吾有金願與夫人<lb/>
婦人曰採桑力作紡績經織以供衣食奉二親養夫子<lb/>
而已矣吾不願人之金也秋胡子還家奉金遺母母使<lb/>
人呼其婦婦乃向採桑婦婦乃自投於河而死又曰梁<lb/>
寡高行者梁之賓婦早寡不嫁梁貴人爭欲取之不能<lb/>
得梁王聞之使相聘之高行曰妾之夫不幸先犬馬塡<lb/>
溝壑妾宜以身薦棺槨守養幼孤不得専意妾聞婦人<lb/>
<pb n="KR3k0003_WYG_018-22a"/>
之義一往不改以全貞信之節棄義而從利無以為人<lb/>
乃援鏡操刀以割其鼻曰妾已刑餘之人殆可釋矣王<lb/>
高其節號曰高行又曰漢中趙高妻者同郡張氏之女<lb/>
也字禮修姑嚴酷無道小怒則罵大怒則罰禮修恭承<lb/>
初無愠色引過自咎姑後知之乃變意厚加愛敬後姑<lb/>
疾病其女來視臨困却女曰我困矣絶命當在賢婦之<lb/>
手婦前抱持乃絶後郡内遭賊高死君難禮修以碧塗<lb/>
靣亂頭稱痛懐刀在身意氣烈决賊不迫也叔父矜其<lb/>
<pb n="KR3k0003_WYG_018-22b"/>
年壯欲更嫁之禮修慷慨至死為誓又曰丹陽羅靜者<lb/>
廣徳羅勤之女也為同縣朱曠所聘昏禮未成勤遇病<lb/>
喪沒鄰比㫁絶曠觸冒經營尋復病亡靜感其義遂誓<lb/>
不嫁有楊祚者多將人衆自往納幣靜乃逃竄祚刼其<lb/>
弟妹靜懼為祚所害乃出見之曰實感朱曠為妾父而<lb/>
死是以託身亡者自誓不貳辛苦之人願君哀而舍之<lb/>
如其不然請守之以死乃舍之又曰蜀景奇妻者羅氏<lb/>
之女字貢羅奇亡無嗣貢羅専心供養父青以許同郡<lb/>
<pb n="KR3k0003_WYG_018-23a"/>
宰詩貢羅與父書陳其情志歴年不歸後青受逺使詩<lb/>
白州告縣發遣貢羅貢羅乃由徑道詣州白訴言意慷<lb/>
慨請死不從州嘉而許焉又曰犍為相登妻者名度適<lb/>
登一年而寡守令呉厚因入問度度引刀截髮縣長吏<lb/>
復遣媒介度曰前㫁髮謂之表心何悞復有斯言哉欲<lb/>
取刀割鼻左右救止又曰沛郡劉長卿妻者生一男字<lb/>
玉玉五嵗而長卿卒懼見謗嫁既不歸寧兄弟時往防<lb/>
漸逺疑言不及外玉年十五死乃援刀割耳明已不二<lb/>
<pb n="KR3k0003_WYG_018-23b"/>
在喪側者無不感傷又曰呉孫奇妻者廣陵范愼女名<lb/>
姬年十八配奇一年而奇亡愼以姬少寡無子迎還其<lb/>
家姬不肯歸迎者以父母命迫之姬遂操刀割耳及鼻<lb/>
曰父起我者不過以我年少而色美今已殘矣行將焉<lb/>
如於是迎者空反又曰廣漢廖伯妻者同郡段氏之女<lb/>
名紀配性聰敏逹於詩書進退閒暇父母將有所許紀<lb/>
配曰梁高行割鼻告誠以全其節求生害仁仁者不為<lb/>
紀配生見禮義豈獨使古人擅名哉作詩三章以諷父<lb/>
<pb n="KR3k0003_WYG_018-24a"/>
母乃援刀㫁指又曰呉許升妻者吕氏之女名榮升遊<lb/>
誕博戲不治操行榮躬勤家業以養其姑勸升學問未<lb/>
嘗不垂淚而言榮父疾升呼榮欲改嫁之榮曰命之所<lb/>
遭義無離貳終不肯歸升後感悔尋師逺學四年乃歸<lb/>
遂致名譽為州所辟遇刼被害榮手刃殺升者以首還<lb/>
祭又曰河南貞義者樂羊子之妻羊子出學貞義截髮<lb/>
賣以供其費後羊子得遺金一餅以與貞義貞義曰妾<lb/>
聞君子不以利汙行羊子慙而棄之鄰人欲犯貞義而<lb/>
<pb n="KR3k0003_WYG_018-24b"/>
刼其姑貞義操刀而出鄰人曰從者可不從者殺汝姑<lb/>
貞義仰天而歎以刀刎頸而死太守以大夫禮葬之號<lb/>
曰貞義又曰留子直妻者漢末擾攘隨夫之從父客居<lb/>
豫章從父與賊交通郡收族之妻年少有色太守客請<lb/>
以為妻守死不從以還太守付吏殺之臨死顏色不變<lb/>
口無怨言郡吏及客憐更還救請免既得活乃自割耳<lb/>
久之太守聞其夫在遂還其妻又曰㑹稽翟素者翟氏<lb/>
之女也受聘未及配適遭亂賊欲犯之臨之以刃曰不<lb/>
<pb n="KR3k0003_WYG_018-25a"/>
從者今即死矣素曰我可得而殺不可得而辱賊遂殺<lb/>
素<lb/>
詩晉傅𤣥秋胡詩曰秋胡納令室三日宦他鄉皎皎潔<lb/>
婦姿泠泠守空房嬿娩不終夕别如參與商積誠馳萬<lb/>
里既至兩相忘行人悅令顏借息此樹傍言以逢卿喻<lb/>
遂下黃金裝<lb/>
宋顏延之秋胡詩曰燕居未及好良人顧有違脱巾千<lb/>
里外結綬登王畿戒徒在昩旦左右來相依蠶月觀時<lb/>
<pb n="KR3k0003_WYG_018-25b"/>
暇桑野多經過佳人従所務窈窕援高柯傾城誰不顧弭<lb/>
節停中阿南金豈不重聊自意所輕義心多苦調密此<lb/>
金玉聲如何久為别百行愆諸已愧彼行露詩甘之長<lb/>
川涘<lb/>
贊晉左九嬪班婕妤贊曰恂恂班女恭讓謙虛辭輦進<lb/>
賢辯祝理誣形圖丹青名侔樊虞<lb/>
孟軻母贊曰鄒母善導三徙成教鄰止庠序爼豆是効<lb/>
㫁織激子廣以墳奥聰達知禮敷述聖道<lb/>
<pb n="KR3k0003_WYG_018-26a"/>
狂接輿妻贊曰接輿高潔懐道行謠妻亦氷清同味𤣥<lb/>
昭遺俗榮津志逺神遼<lb/>
荆武王夫人鄧曼贊曰天道惡盈極數則微邈哉鄧曼<lb/>
心暎禍幾覩兆歎亡考徳知衰賢智卓殊邈哉難追<lb/>
齊把梁妻贊曰遭命不改逢時險屯夫卒莒場郊弔不<lb/>
賓哀崩高城訴情穹旻遂赴淄川託軀清津<lb/>
齊義繼母贊曰聖教𤣥化禮貴信誠至哉繼母行合典<lb/>
經不遺宿諾義割私情表徳來裔垂則後生<lb/>
<pb n="KR3k0003_WYG_018-26b"/>
魯敬姜贊曰邈矣敬姜含徳之英于行則高于理斯明<lb/>
垂訓子宗厲𤼵奇聲宣尼三歎萬代遺馨<lb/>
晉滔鈕母孫氏公孫夫人序贊曰夫人姓公孫氏㑹稽<lb/>
剡人也夫人資三靈之淳懿誕華宗之澄粹奇朗照於<lb/>
齠齔四教成於弱笄慈恩温恭行有秋霜之潔祇心制<lb/>
節性同青春之和敦悅憲章動遵禮規居室則道齊師<lb/>
氏有行則徳配女儀禮服有盈籩豆無闕猗歟夫人天<lb/>
姿特挺行高氷潔操與霜整性揚蘭芳徳振玉頴猗彼<lb/>
<pb n="KR3k0003_WYG_018-27a"/>
瓊林奇翰有集展彼碩媛含徳來綺動與禮遊靜以義<lb/>
立<lb/>
碑晉張林陳夫人碑曰夫人姓徐呉郡嘉興人也夫人<lb/>
少膺靈粹誕兹淑貞聦哲明敏温恭柔順體仁足以長<lb/>
人嘉徳足以合禮恭順不惰其心明烈寔備其體若夫<lb/>
柔惠清順中和聖善婦徳既偹母道亦踐志厲氷玉厥<lb/>
徳靡顯靡靡其操翼翼其仁明景内暎朗節外新芳徽<lb/>
風邁淑愼其身<lb/>
<pb n="KR3k0003_WYG_018-27b"/>
書晉鈕滔母與虞定夫人薦環夫人書曰瓊聞興賢崇<lb/>
徳聖主令典旌善表操有邦盛務伏見族祖呉國亡民<lb/>
富春孫彥妻環少厲令節服膺道教逮適孫氏恪居婦<lb/>
職宗姻有聲奉禮未周彥母喪殞喪殞半年彥奄亡没<lb/>
環率禮奉終抗義明節傾竭私產以供葬送禮服既終<lb/>
前無立子家欲改醮誓而不許<lb/>
解晉湛方生上貞女解曰伏見西道縣治下里龍憐年<lb/>
始弱笄出適皮氏未逾半年聓京殞没京兄弟三人相<lb/>
<pb n="KR3k0003_WYG_018-28a"/>
尋凋落外靡期功之親内絶𦙍嗣之繼憐貨其父母之<lb/>
資躬親機杼之勤數年之間三喪俱舉四節蒸嘗于今<lb/>
不輟志存匪石之固行無片言之玷賢良屢聘誓而勿<lb/>
許守節窮居於今五十餘年矣詳觀之遺烈書于記傳<lb/>
者或毁髮膚之體以絶求者之望或自經溝中苟全不<lb/>
奪之志雖操存而身亡行立而形虧寡能兼全其道始終<lb/>
若斯者也憐蓋草萊之婦人耳生於幽谷之中長於荒<lb/>
榛之下目不見尺素之文耳不聞今古之説師心率已<lb/>
<pb n="KR3k0003_WYG_018-28b"/>
蹈兹四徳抑可謂禀靈山岳自然天知者矣而彤管未<lb/>
揮令問不彰非所以表賢崇善激揚貞風也<lb/>
　　老<lb/>
説文曰老考也七十曰耆八十曰耋九十曰耄<lb/>
釋名曰九十曰鮐背或曰黃耉或曰凍梨或曰鯢齒或<lb/>
曰眉壽<lb/>
易曰枯楊生荑老夫得其女妻<lb/>
尚書曰五福一曰壽<lb/>
<pb n="KR3k0003_WYG_018-29a"/>
禮記曰百年曰期頥又曰凡養老有虞氏以燕禮夏后<lb/>
氏以饗禮殷人以食禮周人修而兼用之又曰六十養<lb/>
於國七十養於學八十拜君命一坐再至又曰五十始<lb/>
衰六十非肉不飽七十非帛不煖又曰五十杖於家六<lb/>
十杖於鄉七十杖於國八十杖於朝<lb/>
毛詩曰執子之手與子偕老又曰酌以大斗以祈黃耉<lb/>
黃耉鮐背以引以翼<lb/>
左傳曰燭之武對鄭伯曰臣之壯也猶不如人今老矣<lb/>
<pb n="KR3k0003_WYG_018-29b"/>
無能為又曰晉悼夫人食輿人絳縣人或年長矣使問<lb/>
之年曰臣小人也不知紀年臣生之嵗正月甲子朔四<lb/>
百有四十五甲子矣其季於今三之一也使問諸師曠<lb/>
曰七十三矣<lb/>
論語䜟曰堯舜遊首山觀河渚乃有五老遊河渚曰河<lb/>
圖將浮五老飛為流星上入昴<lb/>
國語曰昔衞武公年九十有五敬言於國曰茍在朝者<lb/>
無謂我老耄而舍我也必恭恪於朝朝夕以警戒我聞<lb/>
<pb n="KR3k0003_WYG_018-30a"/>
一二之言必誦志而納之以訓導我<lb/>
周書曰文王召太子發曰嗚呼我身老矣吾語汝我所<lb/>
保與守守之哉傳之子孫<lb/>
尚書中候曰齊桓公封禪謂管仲曰寡人曰暮仲父年<lb/>
艾<lb/>
尸子曰湯問伊尹曰壽可為耶伊尹曰王欲之則可為<lb/>
弗欲則不可為也<lb/>
孟子曰伯夷避紂居北海之濱聞文王作興曰盍歸乎<lb/>
<pb n="KR3k0003_WYG_018-30b"/>
來吾聞西伯善養老太公避紂居東海之濱聞文王作<lb/>
興曰盍歸乎來吾聞西伯善養老者二老者天下之大<lb/>
老也<lb/>
戰國策曰昔者秦魏為與國齊楚約攻魏魏使人求救<lb/>
於秦冠盖相望秦救不出魏人有唐且者年九十餘謂<lb/>
魏王曰老臣請西說秦令兵出可乎曰敬諾遂約車遣<lb/>
之且說秦王秦王遂發兵救之<lb/>
史記曰秦始皇謂王翦曰將軍老矣何怯也又曰武帝<lb/>
<pb n="KR3k0003_WYG_018-31a"/>
使使束帛加璧安車駟馬迎申公至見天子天子問治<lb/>
亂事申公時已年八十餘矣又曰伏生秦博士孝文欲<lb/>
求治尚書天下無有聞伏生能治欲召之是時伏生老<lb/>
不能行詔晁錯往受之<lb/>
韓詩外傳曰齊桓公見畝丘人曰叟年幾何對曰臣年<lb/>
八十三矣公曰美哉壽也又曰楚丘先生被蓑帶索見<lb/>
孟嘗君孟嘗君曰先生老矣春秋高矣多遺忘矣何以<lb/>
教文先生曰惡將我使而老哉使我投石拔距乎追車<lb/>
<pb n="KR3k0003_WYG_018-31b"/>
赴馬乎吾將死何暇老哉將使我深計而逺謀乎設精<lb/>
神而決嫌疑吾乃始壯矣何老之有<lb/>
說苑曰楚文王伐鄧使王子革子靈捃菜二子出採老人載<lb/>
畚從乞焉不與搏而奪之畚<lb/>
漢書曰馮唐以老為郎文帝輦過問曰父老何自為郎<lb/>
又曰張蒼口中無齒飲乳妻妾以百數曾孕者不復幸<lb/>
年百餘嵗乃卒又曰張安世薦蘇武明習故事奉使不<lb/>
辱宣帝以武著節老臣令朝朔望號稱祭酒<lb/>
<pb n="KR3k0003_WYG_018-32a"/>
東觀漢記曰馬援年六十二請繫五溪蠻帝愍其老未<lb/>
許援曰臣尚能被甲上馬帝令試之援據鞍顧盻以示<lb/>
可用帝笑曰矍鑠哉是翁遂遣援<lb/>
續漢書曰民年七十者授之以玉杖餔之以糜粥玉杖<lb/>
長九尺端鳩飾鳩不噎之鳥也欲老人不噎也又曰仲<lb/>
秋祠老人星于國南郊<lb/>
神仙傳曰淮南王安好道術八公詣門門者見垂白不<lb/>
進八公皆化成童子色如桃花門吏白王王迎之登思<lb/>
<pb n="KR3k0003_WYG_018-32b"/>
仙之臺八公還成老人授之要道<lb/>
世說曰顧悅與簡文同年而髪早白簡文問曰卿何以先<lb/>
老答曰蒲柳之姿望秋而落松柏之姿隆冬轉茂<lb/>
瀨鄉記曰老聃計其年紀時已一百餘聃無老耄之貌<lb/>
也<lb/>
述異記曰尹雄年九十左鬂生角長寸半<lb/>
詩魏應璩詩曰古有行道人陌上見三叟年各百餘嵗<lb/>
相與鋤禾莠住車問三叟何以得此壽又新詩曰少壯<lb/>
<pb n="KR3k0003_WYG_018-33a"/>
面目澤長老顏色麤麤醜人所惡拔白自洗蘇<lb/>
魏阮瑀詩曰白髮隨櫛墜未寒思厚衣四支易懈倦行<lb/>
步益疎遲常恐時嵗盡魂魄忽高飛自知百年後堂上<lb/>
生旅葵<lb/>
晉張載詩曰氣力漸衰損鬂髮終以皓昔為春月華今<lb/>
為秋日草<lb/>
晉陸機詩曰軟顏收紅蘂𤣥鬂吐素華冉冉逝將老咄<lb/>
咄奈老何<lb/>
<pb n="KR3k0003_WYG_018-33b"/>
梁范泰詩曰枉生竟何豫未云倐已老華髮飄悴容苦<lb/>
慮栖懐抱疇昔少年時皆以歸大造<lb/>
梁簡文帝詩曰昔類紅蓮草自玩渌池邊今如白華樹<lb/>
還悲明鏡前<lb/>
梁孔壽老詩曰盛年歌吹日顧步惜容儀一朝衰朽至<lb/>
星星白髪垂<lb/>
表梁沈約致仕表曰徒以桑榆無幾時制行及不朝之<lb/>
禮忽在今辰使反身敝廬待終窮巷臣又聞之懸車散<lb/>
<pb n="KR3k0003_WYG_018-34a"/>
髮其來舊矣昔廣徳請骸義在量力二疏知止懼貽後<lb/>
悔數年以來稍就盡竭氣力衰耗不自支持若蒙天地<lb/>
大恩造物洪施拯其隆滿之<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>救其害盈之災譬彼日<lb/>
昃假榮終朝踟蹰夕景少觀盛化宅壤歸泉自無云幾<lb/>
祈仁仰澤事止寸陰<lb/>
梁王僧孺為韋雍州致仕表曰一旦攀附遂無涯限排<lb/>
雲矯漢飛捧待翼陸離蟬組照灼潘旗受脤推轂執珪<lb/>
奉酎變狹室於高門改小冠於侯服況復還周紐其六<lb/>
<pb n="KR3k0003_WYG_018-34b"/>
印歸齊列其五鼎常懼輪輕載積基薄墉高器覆危傾<lb/>
人指鬼瞰老與年并疾隨衰及途遙齒截漏迫鐘鳴高<lb/>
舂之景一斜不周之風忽至菌蟪夕陰倐駛無幾堇蕣<lb/>
朝采飄零已及仰朱闕而掩涕向濠谷而自悲豈復式<lb/>
瞻拱默仰接鐘鼔儻帷蓋未親東岳稍駐擊壤鼓腹其<lb/>
賜猶多<lb/>
周王褒為庫狄峙致仕表曰俛音赴曲操終則仆傾身<lb/>
舉重力殫斯斃何者日暮途逺前哲所以告歸漏盡載<lb/>
<pb n="KR3k0003_WYG_018-35a"/>
馳昔賢以之知退<lb/>
陳徐陵為王儀同致仕表曰尺波歸海恒歎不居爝火<lb/>
為薪猶悲假續況復星迴日薄通人有乞老之言鐘鳴<lb/>
漏盡前史有夜行之誡五陵鼎族家傳軒冕四姓鄉侯<lb/>
榮由恩澤雖虛名靡實世官非才年力方强雖不能辭<lb/>
退今三元肇慶六吕司春得奉萬壽之盃豫㕘百辟之<lb/>
禮便釋朝衣謹遵初服方同孔光之杖載遊户庭廣徳<lb/>
之車方懸私館<lb/>
<pb n="KR3k0003_WYG_018-35b"/>
疏後漢班超上疏曰蠻夷之俗畏壯侮老臣超犬馬齒<lb/>
耄常恐年衰奄忽僵仆孤魂棄捐自以壽終屯部誠無<lb/>
所恨但願生入玉門闗不敢望到酒泉郡<lb/>
　<lb/>
　<lb/>
　<lb/>
　<lb/>
　藝文類聚卷十八<lb/>
</p>
<p>
</p>
  </div>
</body>
</text>
</TEI>
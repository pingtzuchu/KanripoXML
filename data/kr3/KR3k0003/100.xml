<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻一百</head>
    <p>
<pb n="KR3k0003_WYG_100-1a"/>
欽定四庫全書<lb/>
　藝文類聚巻一百　　　唐　歐陽詢　撰<lb/>
　災異部<hi>旱蟊</hi>　<hi>祈雨/賊</hi>　<hi>蝗/蜮</hi>　<hi>螟</hi>
　　旱<lb/>
春秋考異郵曰旱之言悍也陽驕蹇所致也<lb/>
山海經曰泰華之上削成而四方有蛇名曰肥遺六足<lb/>
四翼見則天下旱又曰東荒北隅有山名土邱應龍處<lb/>
南極殺蚩尤夸父不得復上故下數旱旱而作龍應之<lb/>
<pb n="KR3k0003_WYG_100-1b"/>
乃得大雨<lb/>
周官曰司巫掌羣巫之政令若國大旱則率巫而舞雩<lb/>
禮記曰歲旱穆公召縣子而問焉曰天久不雨吾欲暴<lb/>
尫而奚若曰天則不雨曝人之疾子虐毋乃不可與然<lb/>
則吾欲曝巫而奚若曰天則不雨而望之愚婦人於己<lb/>
求之毋乃已疎乎徙市則奚若曰天子崩巷市七日諸<lb/>
矦薨巷市三日為之徙市不亦可乎<lb/>
毛詩曰倬彼雲漢昭回于天王曰於乎何辜今之人天<lb/>
<pb n="KR3k0003_WYG_100-2a"/>
降喪亂飢饉荐臻靡神不舉靡愛斯牲圭璧既卒寧莫<lb/>
我聽旱既太甚藴隆蟲蟲不殄禋祀自郊徂宫上下奠<lb/>
瘞靡神不宗旱既太甚滌滌山川旱魃為虐如惔如焚<lb/>
我心憚暑憂心如熏<lb/>
韋曜毛詩問曰雲漢之詩旱魃為虐傳曰魃天旱鬼也<lb/>
箋曰旱氣生魃天有常神人死為鬼不審旱氣生魃奈<lb/>
何答曰魃鬼人形眼在頂上天生此物則將旱也天欲<lb/>
為災何所不生而云有常神者耶<lb/>
<pb n="KR3k0003_WYG_100-2b"/>
左傳曰鄭大旱使屠擊有事於桑山斬其木不雨子<lb/>
産曰有事於山藝山林也而斬其木其罪大矣又曰<lb/>
衞大旱卜有事於山川不吉甯莊子曰昔周飢克殷<lb/>
而年豐天其或者欲使衞討邢乎從之師興而雨又<lb/>
曰夏大旱公欲焚巫尫臧文仲曰非旱備也修城郭<lb/>
貶食省用務稼勸分此其務也巫尫何為天欲殺之<lb/>
則如勿生若能為旱焚之滋甚公從之是嵗饑而不<lb/>
害<lb/>
<pb n="KR3k0003_WYG_100-3a"/>
春秋繁露曰水干土則大旱<lb/>
家語曰孔子在齊齊大旱春饑哀公問於孔子曰旱如<lb/>
之何孔子曰凶年則乗駑馬力役不興馳道不修祈以<lb/>
敝滛祭事不懸祀以下牲此則賢君自貶以救民之禮<lb/>
也<lb/>
管子曰春不收枯骨於胔伐枯木而去之則夏旱至矣<lb/>
晏子曰齊大旱公召群臣問曰天不雨久矣民且飢色<lb/>
吾使人卜之祟在髙山廣澤寡人少賦歛以祠靈山可<lb/>
<pb n="KR3k0003_WYG_100-3b"/>
乎群臣皆莫有對者晏子進曰不可祠此無益也夫靈<lb/>
山固以石為身以草木為毛髮天久不雨髮將燋身將<lb/>
熱彼獨不欲雨乎祠之何益<lb/>
莊子曰梁君出獵見白鴈群君欲射之道有行者駭之<lb/>
君怒欲射行者其御公孫龍下車撫矢曰昔先公時大<lb/>
旱三年卜之以人祠乃雨公下堂頓首曰吾欲所以求<lb/>
雨以為民也當之言未卒而天大雨方千里者何為於<lb/>
天而惠於民今君主以白鴈而欲殺人乎<lb/>
<pb n="KR3k0003_WYG_100-4a"/>
韓子曰晉公使師曠奏清徵師曠曰清徵不如清角平<lb/>
公曰清角可得聞乎師曠曰君徳薄不足以聽之聽之<lb/>
將恐有敗乎公曰寡人老矣所好者音願遂聽之師曠<lb/>
不得已而鼓之一奏之有雲從西北方起再奏之大風<lb/>
至大雨隨之裂帷幕破俎豆墮廊瓦坐者散走平公恐<lb/>
懼伏于廊室晉國大旱赤地三年平公之身遂癃病<lb/>
洪範五行傳曰魯桓公五年大雩旱也先是公弑君而<lb/>
立有自危之心而下有怨懟之氣外結大國娶於齊以<lb/>
<pb n="KR3k0003_WYG_100-4b"/>
為夫人後比二年天子使大夫來聘極上得天子意憑<lb/>
大國之心則有亢陽之意以御臣下興州邱之役以勞<lb/>
百姓則臣下離心而不從故應是而秋大旱又曰旱所<lb/>
謂常陽不謂常陽而謂旱者以為災也旱之為言乾萬<lb/>
物傷而乾不得水也君持亢陽之節暴虐於下興師旅<lb/>
勤衆勞民以起城邑臣下悲怨而心不從故陽氣盛而<lb/>
失度故旱災應也<lb/>
物理論曰陽盈而過故致旱<lb/>
<pb n="KR3k0003_WYG_100-5a"/>
神農求雨書曰春夏雨日而不雨甲乙命為青龍又為<lb/>
火龍東方小童舞之丙丁不雨命為赤龍南方壮者舞<lb/>
之戊巳不雨命為黄龍壮者舞之庚辛不雨命為白龍<lb/>
又為火龍西方老人舞之壬癸不雨命為黒龍北方老<lb/>
人舞之如此不雨潜處闔南門置水其外開北門取人<lb/>
骨埋之如此不雨命巫祝而曝之曝之不雨神山積薪<lb/>
擊鼓而焚之<lb/>
黄帝占書曰日中三足烏見者大旱赤地<lb/>
<pb n="KR3k0003_WYG_100-5b"/>
師曠占曰歲欲旱旱草先生旱草者蒺䔧也<lb/>
神異經曰南方有人長二三尺袒身而目在頂上走行<lb/>
如風名曰魃所見之國大旱赤地千里一名狢遇者得<lb/>
之投溷中乃死旱災消也<lb/>
京氏别對災異曰久旱何曰人君無施澤惠利於下則<lb/>
致旱也不救即蝗蟲害榖其救也省讁罰行寛大惠兆<lb/>
民勞功吏賜鰥寡廪不足<lb/>
孔叢子曰子豐拜髙第御史建初元年歲大旱乃上疏<lb/>
<pb n="KR3k0003_WYG_100-6a"/>
曰臣聞為不善而災報得其應也為善而災至遭時運<lb/>
也陛下即位日新視民如傷而不幸耗旱時運之㑹耳<lb/>
非政教之所致也昔成湯遭旱因自責减御損膳而大<lb/>
有年天意者陛下未為成湯之事焉天子納其言而從<lb/>
之三日雨即降轉拜黄門侍郎典東觀事<lb/>
漢書曰東海有孝婦少寡無子飬姑甚謹姑告鄰人曰<lb/>
孝婦飬我勤苦哀其無子守寡我老久累丁壮奈何後<lb/>
姑自縊死姑女告吏婦殺我母吏捕孝婦婦誣服郡掾<lb/>
<pb n="KR3k0003_WYG_100-6b"/>
于公以為此婦女不殺也太守不聽于公争之弗得乃<lb/>
抱具獄哭於府上因辭疾去郡中枯旱三年後太守至<lb/>
殺牛自祭孝婦冡因表墓天立大雨歲熟郡中以此大<lb/>
敬重于公<lb/>
東觀漢記曰和憙鄧后稱制京師旱至五月朔太后幸<lb/>
雒陽寺省庻獄舉寃囚杜冷不殺人自誣被掠羸困使<lb/>
輿見畏吏不敢自理吏將去微疾舉頸若欲有言太后<lb/>
察視覺之即呼還問状遂信即時收令下獄抵罪尹左<lb/>
<pb n="KR3k0003_WYG_100-7a"/>
遷行未還宮澍雨大降<lb/>
㑹稽典録曰夏香字曼卿永興人也為農夫香挺然特<lb/>
立明果獨斷年十五縣長葛君出臨虗星㑹客飲宴時<lb/>
郡遭大旱香進諫曰昔殷湯遭旱以六事自責而雨澤<lb/>
應澍成王悔過偃禾復起自古先聖畏懼天異必思變<lb/>
復以濟民命今始罹天災縣界獨甚未聞明逹崇殷周<lb/>
之徳臨祭獨歡百姓枯瘁神祗有靈必不享也百姓不<lb/>
足君孰與足宜當還寺長即罷㑹身捐俸禄以贍饑民<lb/>
<pb n="KR3k0003_WYG_100-7b"/>
汝南先賢傳曰袁安為楚相㑹楚王英事互相牽别拘<lb/>
繫者千餘人三年而獄不决坐掠幽而死者百餘人天<lb/>
用災旱赤地千里安受拜即控轡而行既到决獄事人<lb/>
人具録其辭状本非首謀為主所引應時理遣一旬之<lb/>
中延千人之命其時甘雨滂霈歲大豐稔<lb/>
詩晉李顒經過渦路詩曰言歸越東足逝将反上都後<lb/>
洫慎中路改轍修兹衢旦發石亭境夕宿桑首墟勁焱<lb/>
不興潤零雨莫能濡亢陽彌十旬涓滴未暫舒泉流成<lb/>
<pb n="KR3k0003_WYG_100-8a"/>
平陸結駟可廻車肇允相㤀鱗翻為涸池魚咫歩不能<lb/>
移白日奄桑榆<lb/>
梁庾肩吾奉和武帝苦旱詩曰陽山虵不蟄如澤鳥猶<lb/>
攅暫息流膏雨將似怨祁寒文衣夜不卧疏食晝㤀餐<lb/>
絜誠同望祀惟馨等浴蘭江蘋享上帝荆璧奠高巒繁<lb/>
雲興岳立蒸穴動龍蟠渭渠還積水滮池更起瀾<lb/>
頌漢東方朔旱頌曰維昊天之大旱失精和之正理遥<lb/>
望白雲之酆淳滃曈曈而亾止陽風吸習而熇熇群生<lb/>
<pb n="KR3k0003_WYG_100-8b"/>
閔懣而愁憒隴畒枯槁而允布壌石相聚而為害農夫<lb/>
垂拱而無為釋其耰鉏而下涕悲壇畔之遭禍痛皇天<lb/>
之靡濟<lb/>
啓梁簡文帝謝勑示苦旱詩啓曰伏以九年之水不傷<lb/>
堯政七載之旱無累湯朝歲𢎞則公田已修農勤則我<lb/>
庾惟億今者亢陽以來為日未久將恐督郵不黜失在<lb/>
汝南之守曝胔未收無傷河南之尹而載勞興居仰發<lb/>
歌詠無愛珪璧有事山川菲飲食矣加之以撤膳焉中<lb/>
<pb n="KR3k0003_WYG_100-9a"/>
夜不寐加之以申旦焉此唐虞之所闕如軒頊之所不<lb/>
逮<lb/>
書魏應璩與廣川長岑喻書曰頃者災旱日更増甚砂<lb/>
礫銷鑠草木燋巻處涼臺而有鬰蒸之煩浴寒氷而有<lb/>
爍爛之燥宇宙雖廣無隂以憩雲漢之詩何以過此土<lb/>
龍矯首於𤣥寺泥人鶴立於闕里修之歴旬静無徴效<lb/>
明勸敎之術非致雨之備也知恤下民躬自曝露拜起<lb/>
靈壇勤亦至矣昔夏禹之解陽旱殷湯之禱桑林言未<lb/>
<pb n="KR3k0003_WYG_100-9b"/>
發而水旋流辭未卒而澤滂霈今者雲重散而復積雨<lb/>
垂落而復收得無賢聖殊品優劣異姿乎<lb/>
文魏陳王曹植告咎文曰五行致災先史咸以為應政<lb/>
而作天地之氣自有變動未必政治之所興致也于時<lb/>
大風發屋㧞木意有感焉聊假天帝之命以誥咎祈福<lb/>
其辭曰上帝有命風伯雨師夫風以動氣雨以潤時隂<lb/>
陽協和庻物以滋亢陽害苗暴風傷條伊周是過在湯<lb/>
斯遭桑林既禱慶雲克舉偃禾之復姬公走楚况我皇<lb/>
<pb n="KR3k0003_WYG_100-10a"/>
徳承天統民禮敬川岳祗肅百神享兹元吉釐福日新<lb/>
至若炎旱赫羲飈風扇發嘉卉以萎良木以㧞何谷宜<lb/>
填何山應伐何靈宜論何神宜謁於是五靈振竦皇祗<lb/>
赫怒招揺警怯攙搶奮斧河伯典澤屛翳司風右呵飛<lb/>
厲顧叱豐隆息飈遏暴元勑華嵩慶雲是興效厥年豐<lb/>
遂乃沈隂坱北甘澤微微雨我公田爰暨予私黍稷盈<lb/>
疇芳草依依靈禾重穂生彼邦畿年登嵗豐民無餒饑<lb/>
　　祈雨<lb/>
<pb n="KR3k0003_WYG_100-10b"/>
呂氏春秋曰昔者殷湯克夏而王天下五年不雨湯乃<lb/>
以身禱於桑林於是翦其髪割其爪以為犧用祈福於<lb/>
上帝<lb/>
荀卿大略曰湯旱而禱曰政不節與使民疾與宮室榮<lb/>
與女謁盛與苞苴行與讒夫興與何不雨至斯極也<lb/>
説苑曰湯之時大旱七年雒坼川竭煎沙爛石於是使<lb/>
人持三足鼎祝山川教之祝曰政不節耶使民疾耶盖<lb/>
辭未巳而天下大雨<lb/>
<pb n="KR3k0003_WYG_100-11a"/>
董仲舒曰廣陵女子諸巫毋小大皆相聚其郭門外為<lb/>
小壇以脯酒祭便移市市使門者無内丈夫丈夫無得<lb/>
相從飲食又令吏各徃視其夫皆言利即赴函澍而亾<lb/>
又曰江都相仲舒下内史承書從事其都間吏家在百<lb/>
里内皆令人故行書告縣遣妻視夫賜巫一月租使巫<lb/>
求雨復使巫相推擇絜浄易教者祭跪祝曰天生五榖<lb/>
以飬人今五榖病旱恐不成敬進清酒甘羞再拜請雨<lb/>
又曰春旱求雨令縣邑以水日令民禱社家人祠曰無<lb/>
<pb n="KR3k0003_WYG_100-11b"/>
斬山林曝巫聚尫以𤣥酒脯再拜請雨奉牲禱以甲乙<lb/>
日為大蒼龍一長八丈居中為小龍七長各四丈於東<lb/>
方嚮其間相去八尺小童八人皆齋三日服青衣而舞<lb/>
之諸里社取五蝦蟇錯里社之中池方八尺深一尺置<lb/>
水蝦蟇焉其酒脯祝齋三日拜跪陳祝如初取三歳雄<lb/>
鷄與三歳猳豬皆燔之於四通神雩又曰夏求雨令縣<lb/>
邑以水日家人祀竈無舉土功更水浚井曝釜甑杵臼<lb/>
于衢七日為四通之壇於邑南門之外方七尺植赤旝<lb/>
<pb n="KR3k0003_WYG_100-12a"/>
七其神蚩尤祭之以赤雄鷄七𤣥酒清酒祝齋三日服<lb/>
赤衣跪陳祝如春辭以丙丁日為赤龍一長各七尺齋<lb/>
三日服赤衣而舞之司空嗇夫亦齋三日服赤衣而立<lb/>
之鑿社而通之閭外之溝取五蝦蟇置社之中池方七<lb/>
尺深一尺酒脯祝齋衣拜跪陳祝如初取三歲雄雞猳<lb/>
猪燔之四通神雩開隂陽如春又曰季春禱山陵以助<lb/>
之令縣邑一徙市於邑南門之外五日禁男女毋得行<lb/>
入市家人祠中霤毋舉土功聚巫市旁為四通之壇於<lb/>
<pb n="KR3k0003_WYG_100-12b"/>
中央植黄幡五其神后稷祭之毋肫五𤣥脯祝齋三日<lb/>
衣黄衣皆如春辭以戊巳日為大黄龍一長五丈居中<lb/>
央又為小龍長各三丈五尺士姓五人皆齋三日服黄<lb/>
衣而舞之老者五人齋三日衣黄衣而立之亦通社中<lb/>
於閭外之溝蝦蟇池方五尺深一尺皆如前<lb/>
捜神記曰諒輔字漢儒廣漢新都人少給佐史漿水不<lb/>
交為從事大小畢舉郡縣歛手夏枯旱時以五官掾出<lb/>
禱山川曰輔為郡股肱不能進諫納忠薦賢退惡和調<lb/>
<pb n="KR3k0003_WYG_100-13a"/>
隂陽至令天下否灄萬物燋枯百姓喁喁無所告訴咎<lb/>
盡在輔太守内省責巳自曝中庭使輔謝罪為民祈福<lb/>
曰無效令敢自誓至日中雨不降請以身塞無狀乃積<lb/>
薪柴將自焚焉至禺中時山氣轉起雷雨大作一郡霑<lb/>
潤世以稱其至誠<lb/>
序晉傅咸喜雨賦序曰泰始九年自春不雨以渉夏節<lb/>
草木共然百姓以堯有九載之水湯有七年之旱恐遭<lb/>
斯運並有懼心聖皇勞慮分使祈禱徧于群臣余以太<lb/>
<pb n="KR3k0003_WYG_100-13b"/>
子洗馬兼司徒請雨百辟莅事三朝而大雨降退作斯<lb/>
賦<lb/>
文晉曹毗請雨文曰下䘏内史曹毗敬告山川諸靈頃<lb/>
節運錯戾旱亢隂消川竭谷虗石流山燋天無纎雲野<lb/>
有横飈盛夏應暑而或涼草木無霜而自凋遑遑農夫<lb/>
輟耕田畔悠悠舟人頓棹川岸雲根山積而中披雨足<lb/>
垂零而復散聖主當膳而減味牧伯㤀餐而過晏民庻<lb/>
拊心而顰顣搢紳不期而同歎斯亦憂勤之極情而明<lb/>
<pb n="KR3k0003_WYG_100-14a"/>
靈之逹觀矣<lb/>
梁陸倕請雨賽蔣王文曰陸周祚𦙍鍾嶽降精聰明正<lb/>
直得一居貞無方無體不疾不行化馳九縣位冠百靈<lb/>
東掩屢愆西郊已戢偶龍矯首泥人鶴立神聽孔殷靈<lb/>
應揮霍儵覩翻伊俄聞倒洛樂周神畢恩洽酒䦨靈談<lb/>
抗袖鬼笑投柈推兹且引於萬斯歡<lb/>
梁任孝恭賽鍾山蔣帝文曰嘗聞河南少雨漢主避其<lb/>
正殿許下輟潤魏后計彼塵書和氣乖運隂陽舛互風<lb/>
<pb n="KR3k0003_WYG_100-14b"/>
至若湯雲生猶火速能制兹東井告彼南箕水滿畢星<lb/>
氣衝卯地使君子有釁釁之心耕夫無慼慼之念<lb/>
梁簡文帝祭灰人文曰積注奄旬祭在灰人消兹獸炭<lb/>
焚此柱薪積如玉屑聚若逰塵庻人之風不拂獄吏之<lb/>
慢寧陳當令金光小史侍使玉童奏雲師於執法力水<lb/>
伯於天宮鎻星誅於電女貫索囚於雷公廓重氛於八<lb/>
極静連絲於四空既曈曈於車盖又赫赫於飛盤且疑<lb/>
威於趙盾實望近於長安<lb/>
<pb n="KR3k0003_WYG_100-15a"/>
　　蝗<lb/>
爾雅曰食苗心曰螟食葉曰螣食根曰蟊食節曰賊四<lb/>
蝗蟲名也<lb/>
説文曰螟螽也<lb/>
廣雅曰螽蝗也<lb/>
毛詩曰去其螟螣及其蟊賊<lb/>
毛詩義疏曰赤螣蝗也<lb/>
許慎曰使乞貸則生螣舊説螟螣蛑賊一種蟲也如言<lb/>
<pb n="KR3k0003_WYG_100-15b"/>
宼賊姦宄内外言之耳故犍為文學曰此四種蟲皆蝗<lb/>
也實不同故分别釋之又曰蝗也今謂蝗子為螽一名<lb/>
蠶螽兖州人謂之螣<lb/>
蔡伯喈曰蝗螣也當為災則生故水處澤中數百或数<lb/>
十里一朝蔽地而食禾粟苗盡復移雖自有種其為災<lb/>
云是魚子在水中化為之<lb/>
榖梁傳曰雨螽于宋外災不書此何書災甚也奈何茅<lb/>
茨盡也<lb/>
<pb n="KR3k0003_WYG_100-16a"/>
洪範五行傳曰春秋之螽者蟲災也以刑罰暴虐貪叨<lb/>
無厭興師動衆蟲為害矣雨螽于宋是時宋公暴虐刑<lb/>
重賦歛無已故應是而雨螽又曰介蟲有甲能蜚揚之<lb/>
類陽氣所生於春秋為螽今謂之蝗皆其類也旱氣動<lb/>
象至矣故曰有介蟲之孽也<lb/>
春秋佐助期曰螽之為蟲赤頭甲身而翼飛行隂中陽<lb/>
也螽之為言衆暴衆也<lb/>
春秋含孳曰蝗起於貪螽者飛而甲為害故天雨螽則<lb/>
<pb n="KR3k0003_WYG_100-16b"/>
刑法醜<lb/>
呂氏春秋曰匡章孟子弟子謂惠子於魏王之前曰蝗<lb/>
螟農夫得而殺之奚故為其害稼也蔽天狀如嚴雪是<lb/>
歲天下失𤓰瓠<lb/>
漢書曰武帝元光五年秋蝗四將征南越元封六年秋<lb/>
蝗兩将征朝鮮太初元年夏蝗從東方飛至燉煌三年<lb/>
秋復蝗貮師征大宛征和三年蝗四年夏蝗三將征匈<lb/>
奴貮師七萬人沒不還<lb/>
<pb n="KR3k0003_WYG_100-17a"/>
五行志曰劉歆以為蜚負螽也性不食榖食榖為災介<lb/>
蟲之孽又曰嚴延年為河南太守多殺害時黄霸在潁<lb/>
川鳳皇下而河南界中又有蝗蟲延年曰此蝗豈鳳皇<lb/>
食耶又曰王莽地節三年夏蝗從東方來飛蔽天至長<lb/>
安入未央宫縁殿<lb/>
京房易傳曰徳無節蟲食菜<lb/>
東觀漢記曰馬援為武陵太守郡連有蝗蟲榖價貴援<lb/>
奏罷鹽官振貧羸薄賦税蝗蟲飛入海化為魚蝦又曰<lb/>
<pb n="KR3k0003_WYG_100-17b"/>
永初七年郡國蝗飛過又曰宋均為九江太守建武中<lb/>
山陽楚郡多蝗蜚南到九江輙東西别去由是名稱又<lb/>
曰司部災蝗臺召三府驅之司空掾梁福曰普天之下<lb/>
莫非王土不審使臣驅蝗何之災蝗當以徳消不聞驅<lb/>
逐時號福為直掾<lb/>
謝承後漢書曰呉郡徐栩為小黄令時陳留遭蝗過小<lb/>
黄飛逝不集刺史行部責栩不治栩棄官蝗應聲而至<lb/>
刺史謝令還寺舍蝗即皆去又曰謝夷吾為夀張令是<lb/>
<pb n="KR3k0003_WYG_100-18a"/>
時蝗食五榖野無生草過夀張界飛逝不集又曰許季<lb/>
長為湖令州郡皆被蝗災過湖縣飛去不入<lb/>
續漢書曰和帝永元四年蝗八年五月河内陳留蝗九<lb/>
月京師蝗九年蝗從夏至秋先是西羌数反遣将軍將<lb/>
北軍五校征之安帝永初四年夏蝗是時西羌㓂亂軍<lb/>
衆征距連十餘年五年夏九州蝗六年三月去年蝗處<lb/>
復蝗子生七年二月郡國蝗順帝永建五年郡國十二<lb/>
蝗是時鮮卑㓂朔方用衆征之永和七年偃師蝗去年<lb/>
<pb n="KR3k0003_WYG_100-18b"/>
冬烏桓寇沙南用衆征之桓帝永興元年七月郡國三<lb/>
十二蝗是時梁兾執政無謀慮茍貪作虐二年六月京<lb/>
都蝗永夀三年六月京都蝗延熹元年五月京都蝗靈<lb/>
帝嘉平六年夏七州蝗鮮卑前後三十餘犯塞是歳䕶<lb/>
烏桓校尉夏育破鮮卑中郎將田晏使匈奴中郎將威<lb/>
旻討鮮卑大司農給用不足畒歛郡國以給軍粮三將<lb/>
無功還者少半光和元年詔策問曰連年蝗蟲至貪茍<lb/>
之所致也是時百官遷徙皆私上種西園少帝興平元<lb/>
<pb n="KR3k0003_WYG_100-19a"/>
年夏大蝗是時天下大亂<lb/>
論衡曰世稱南陽卓公為緱氏令蝗蟲不入界盖以賢<lb/>
明至誠災蟲不入其縣<lb/>
典論曰議郎馬融以永興中帝獵廣城融從是時北州<lb/>
遭水潦蝗蟲融撰上林頌以諷<lb/>
魏志曰廣初三年七月冀州大蝗民饑使尚書杜畿持<lb/>
節開倉廪以振之<lb/>
呉書曰袁術在夀春榖石百餘萬載金錢之市求糴市<lb/>
<pb n="KR3k0003_WYG_100-19b"/>
無米而棄錢去百姓饑窮以桑椹蝗蟲為乾飯<lb/>
廣州先賢傳曰黄豪交趾人除外黄令豪均已節儉麤<lb/>
衣蔬食所得俸秩悉賜貧民一縣稱平當時鄰縣蝗蟲<lb/>
為災而獨外黄無有嵗皆豐熟民先流移者悉歸附之<lb/>
㑹稽典録曰鄭𢎞為鄹令永平十五年蝗發㤗山郡國<lb/>
被害過鄹不集郡以狀上詔書以為不然自朕治京師<lb/>
尚不能攘蝗鄹令何人而令消弭遣案驗之<lb/>
陳留耆舊傳曰髙慎敦厚少華子式至孝常盡力供飬<lb/>
<pb n="KR3k0003_WYG_100-20a"/>
永初中蝝蝗為災獨不食式麥圉令周强以表州郡<lb/>
益部耆舊傳曰任昉蜀郡成都人父修字伯慶為固始<lb/>
矦相天下大蝗獨不入界又傳曰楊琳為茂陵令北縣<lb/>
連歲蝗災曲折不入茂陵<lb/>
先賢行状曰公沙穆為魯相時有蝗災穆躬露坐界上<lb/>
蝗積疆畔不為害<lb/>
晉令曰常以蝗向生時各部吏案行境界行其所由勒<lb/>
生苗之内皆令周徧<lb/>
<pb n="KR3k0003_WYG_100-20b"/>
晉陽秋曰司冀青雍蝗茅草皆盡石勒與衆競取民禾<lb/>
百姓謂之胡蝗<lb/>
捜神記曰何敞呉郡人少好道藝隐居重以大旱民物<lb/>
憔悴太守慶洪遣户曹掾致謁奉印綬煩守無錫敞不<lb/>
受退歎而言曰郡界有災安能得懐道因跋渉之縣駐<lb/>
明星屋中蝗蝝消死敞即遁去後舉方正博士皆不就<lb/>
卒於家<lb/>
趙書曰石勒十四年五月飛蝗穿地而生二十日化如<lb/>
<pb n="KR3k0003_WYG_100-21a"/>
蠶七八日作蟲四日則飛周徧河朔百草無遺唯不食<lb/>
三豆及麻<lb/>
涼記曰凉王呂光麟嘉二年以沮渠羅仇為西寜太守<lb/>
徃年蝗蟲所到之處産子地中是月盡生或一頃二頃<lb/>
覆地跳躍宿昔變異王乃躬臨撲蟲幸揚川潒水北大<lb/>
駕所到蟲尋殮盡是以麥苗損耗無幾<lb/>
師覺授孝子傳曰魏連事父至孝和帝時拜昌邑令百<lb/>
姓不忍欺大蝗連熟<lb/>
<pb n="KR3k0003_WYG_100-21b"/>
牋何禎牋曰凡二日蝗生此謂見其始生知其處所可<lb/>
得言初上蝗事云縣及下部各不旱見至今生翅能飛<lb/>
巨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>躬親撲滅又云布在及下部各不旱見至一頃田<lb/>
中徃徃十歩五歩一頭按其言事蝗之数枚数可得而<lb/>
知也<lb/>
　　螟<lb/>
爾雅曰食苗心曰螟<lb/>
説文曰螟蟲食榖心吏冥冥犯法即生螟<lb/>
<pb n="KR3k0003_WYG_100-22a"/>
禮記曰仲春行夏令則蟲螟為害<lb/>
左傳曰哀十二年螟十三年螟<lb/>
春秋含孳曰螟應苛剋<lb/>
呂氏春秋曰亂國之妖有螟集其地其音凶凶<lb/>
漢書曰劉歆以為蝝蜫<graphic n="KR1526" url="https://raw.githubusercontent.com/kanripo/KR-Gaiji/master/images/KR1526.png" mimeType="image/png"/>之有翼食榖為災黒眚也董<lb/>
仲舒劉向以為蝝螟始生也是時初税畒亂先王之制<lb/>
故應是而蝝生屬臝蟲之孽<lb/>
京房易傳曰嬖惡生孽蟲食苗心<lb/>
<pb n="KR3k0003_WYG_100-22b"/>
東觀漢記曰魯恭為中牟令時郡國螟傷稼犬牙緣界<lb/>
不入中牟河南尹袁安聞之疑其不實使仁恕掾肥親<lb/>
徃察之恭随行阡陌俱坐桑下有雉過止其傍傍有童<lb/>
兒親曰何不捕之兒言雉方將雛親曰所以來者欲察<lb/>
君之治迹耳今蟲不犯境此一異也化及鳥獸此二異<lb/>
也竪子有仁心三異也具以狀白安<lb/>
　　蟊<lb/>
爾雅曰食苗根曰蟊<lb/>
<pb n="KR3k0003_WYG_100-23a"/>
説文曰蟊食苗根者也吏抵冐取民財則生蟊<lb/>
京房易傳曰妖害忠孝蟲食苗根<lb/>
毛詩義疏曰蟊長而細或説云蟊蝼蛄也食苗根而為<lb/>
人患<lb/>
　　賊<lb/>
爾雅曰食苗節曰賊<lb/>
京房易傳曰王者與諸侯争蟲食苗節莖<lb/>
　　蜮<lb/>
<pb n="KR3k0003_WYG_100-23b"/>
洪範五行傳曰蜮射人者也生於南越地南方謂之短<lb/>
狐者也<lb/>
毛詩曰為鬼為蜮則不可得其物不可見盖氣精也南<lb/>
越夷狄滛佚處也其蜮生水澤地多婦人其滛色為主<lb/>
故南越多蜮者滛女惑亂之所生也故聖人名之曰蜮<lb/>
蜮者猶惑也<lb/>
書魏應璩與西陽令孔徳琰書曰嘉麥禎祥唯日未久<lb/>
不圗飛蝗一旦至止知恤蒸庻念存良苗親發赫斯爰<lb/>
<pb n="KR3k0003_WYG_100-24a"/>
整其旅鮐背之叟皓首之氓莫不負戈奔走于道路旌<lb/>
表曜於白日黿鼉震於雷動以此掃敵必將席巻况於<lb/>
微蟲能無驚駭卓茂治宻恭在中牟時雖有災未若斯<lb/>
勤亦猶子賤鳴琴巫馬出入勞逸有殊立功惟一重雲<lb/>
比興不降靈雨麗此二災憂心忡惙逐蝗之道謹聞教<lb/>
矣不審致禳将以何物文王修徳以厭地震湯禱桑林<lb/>
致克豐雨宜修善政以慰民望<lb/>
　<lb/>
<pb n="KR3k0003_WYG_100-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚巻一百<lb/>
</p>
<p>
</p>
  </div>
</body>
</text>
</TEI>
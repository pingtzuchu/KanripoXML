<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻五十</head>
    <p>
<pb n="KR3k0003_WYG_050-1a"/>
欽定四庫全書<lb/>
　藝文類聚巻五十　　　　　唐　歐陽詢　撰<lb/>
　職官部六<hi>刺史太守</hi>　<hi>尹長令</hi>
　　刺史<lb/>
漢書曰武帝時田叔以壯勇舉刺三河奏事稱意又云<lb/>
王尊遷益州刺史先是琅邪王陽為益州刺史行部至<lb/>
九折坂歎曰奉先人遺體柰何數乘此險後以病去及<lb/>
尊為刺史至其坂問吏曰此王陽所畏道邪吏對曰是<lb/>
<pb n="KR3k0003_WYG_050-1b"/>
尊叱其馭曰驅之王陽為孝子王尊為忠臣又曰朱博<lb/>
遷冀州刺史博本武吏不習文法及為刺史行部吏民<lb/>
數百人遮道自言博駐車决遣如神五六百人皆罷去<lb/>
吏驚不意博臨事乃至於此又曰何武為揚州刺史行<lb/>
部必先即學宫見諸生試其誦論得失然後入傳舍問<lb/>
墾田頃畆五穀美惡<lb/>
司馬彪續漢書曰郭伋拜并州刺史行部至西河美稷<lb/>
有數百小兒各騎竹馬迎伋拜伋問曰兒何自逺來對曰聞<lb/>
<pb n="KR3k0003_WYG_050-2a"/>
使君到喜故來迎伋曰苦諸兒復送到郭外問使君何<lb/>
日當還伋謂從事計日告之行部還入美稷先期一日<lb/>
伋念負諸兒即止野須期乃往又曰周舉為并州刺史<lb/>
太原舊俗以介子推焚骸有龍忌之禁輙一月寒食莫<lb/>
敢煙㸑老小不堪歲歲多死者舉既到州乃作弔書以<lb/>
置子推之廟言盛冬去火殘損人命非賢者之意以宣<lb/>
示愚民使還温食又曰皇甫嵩領冀州牧奏請一年租<lb/>
賑饑民民歌之曰天下亂兮市為墟母不保子兮妻失<lb/>
<pb n="KR3k0003_WYG_050-2b"/>
夫賴得皇甫兮復安居又曰种暠為益州刺史在職三<lb/>
年宣恩逺夷開曉殊俗岷山雜落皆懐服漢徳其白狼<lb/>
槃木諸國並貢前刺史卒後遂絶暠至乃復向化永昌<lb/>
太守鑄黄金為文蛇以獻梁冀暠糾發追捕馳傳上言<lb/>
冀由是銜怒<lb/>
東觀漢記曰李珣為兖州刺史所種小麥胡蒜悉付從<lb/>
事無所留清約率下席羊皮布被又曰段熲起於徒中<lb/>
為并州刺史有功後徵還京師熲乘輕車介士鼓吹曲<lb/>
<pb n="KR3k0003_WYG_050-3a"/>
蓋朱旗騎馬殷天蔽日連騎相繼數十里<lb/>
謝承後漢書曰王閎遷冀州刺史閎性刻不發私書不<lb/>
交豪族賓客號曰王獨坐又曰李燾為青州刺史<lb/>
發璽書於本縣傳舍乘法駕騑驂朱軒就路奏免<lb/>
四郡相百城怖懼悉豫棄官又曰先時交趾屯兵<lb/>
反有司舉賈琮為刺史即移書告示使其安資業<lb/>
百姓歌之曰賈父來晚使我先反今見清平吏不<lb/>
敢飯乃以琮為冀州刺史舊典驂駕垂赤帷裳迎<lb/>
<pb n="KR3k0003_WYG_050-3b"/>
於州界及琮之部升車言刺史當逺視廣聽糾察美惡<lb/>
何有反埀帷裳以自掩塞乎乃命御者褰之百城聞風<lb/>
自然悚震又曰百里嵩為徐州刺史州境遭旱嵩行部<lb/>
傳車所經甘雨輙注東海金鄉祝其兩縣僻在山間嵩<lb/>
傳駟不往二縣獨不雨老父干請嵩曲路到二縣入界<lb/>
即雨又曰巴祗為揚州刺史幘毁壊不復改易以水滲<lb/>
曝用之處暝暗之中不燃官燭<lb/>
華陽國志曰趙琰為青州刺史有貴要屬託琰於㕔事<lb/>
<pb n="KR3k0003_WYG_050-4a"/>
前置大器水發書投置水中無有所報又曰郭賀為荆<lb/>
州刺史百姓歌之曰厥徳仁明郭喬卿明帝到南陽廵<lb/>
狩賜三公服去襜露冕使百姓見之以彰有徳<lb/>
三輔决録曰蘇章為冀州刺史行部有故人為清河太<lb/>
守案得其奸贓乃設酒接以温顔太守喜曰人各有一<lb/>
天我獨有二天章曰今夕蘇孺文與故人歡飲私恩也<lb/>
明日冀州刺史白奏事公法也遂舉正其罪又曰韋康<lb/>
代父為涼州刺史父出止傳舍康入官時人榮之<lb/>
<pb n="KR3k0003_WYG_050-4b"/>
魏志云劉馥為掦州刺史馥既受命單馬造合肥空城<lb/>
建立州治貢獻相繼數年恩化大行<lb/>
晉陽秋曰胡質為荆州刺史子威自洛陽至荆州定省<lb/>
家貧自驅驢單行見父停十餘日臨歸質賜絹一匹為<lb/>
道糧威跪曰大人清髙不審安得此質曰吾俸禄之餘<lb/>
故以為汝糧爾晉武帝問威曰卿孰與卿父清威曰臣<lb/>
不如也帝曰何以為不如威曰臣父清畏人知之臣清<lb/>
畏人不知之<lb/>
<pb n="KR3k0003_WYG_050-5a"/>
魏志曰徐邈為涼州刺史進善黜惡風化大行百姓歸<lb/>
心焉西域流通荒戎入貢皆邈勲也又曰田豫䕶匈奴<lb/>
中郎将領并州刺史胡聞其威名相率來獻州界寧肅<lb/>
百姓懐之又曰陳泰為并州刺史懐柔民夷甚有威惠<lb/>
京邑貴人多寄寳貨因泰市奴婢泰皆挂之於壁不發<lb/>
其封及徵為尚書悉付還之又曰張既為雍州刺史太<lb/>
祖謂既曰還君本州可謂衣繡晝行矣又曰賈逵為豫<lb/>
州刺史其二千石以下阿縱不如法者皆舉奏免之帝<lb/>
<pb n="KR3k0003_WYG_050-5b"/>
曰逵真刺史矣布告天下當以豫州為法<lb/>
魏略曰裴潜為兖州時嘗作一胡牀及去留以挂壁<lb/>
王隱晉書曰羊祜都督荆州諸軍事招擕以禮懐逺以<lb/>
徳吳人悦服稱為羊公又曰山濤轉為冀州刺史自濤<lb/>
居州甄㧞隠屈搜求賢才旌命所加三十餘人皆顯名<lb/>
當世冀州之士於是為盛又曰杜預為鎮南大将軍都<lb/>
督荆州諸軍事南土美而謡之曰後世無叛有杜翁孰<lb/>
識智名與勇功又曰陶侃為都督荆雍益梁四州諸軍<lb/>
<pb n="KR3k0003_WYG_050-6a"/>
事是時荆州大饑百姓多餓死侃至秋熟輙糴至饑復<lb/>
减價糶之士庶歡悦咸蒙濟頼又曰庾氷為中書監揚州<lb/>
刺史乃心夙夜情存治道賔禮朝賢升擢後進由是朝<lb/>
野注心咸曰賢相又曰庾翼都督江荆益三州刺史制<lb/>
度規模每出於人數年之中軍國充實人情翕然稱其<lb/>
才明由是自河以南皆懐歸附又曰吳隱之為廣州刺<lb/>
史州界有水名貪泉父老云飲此者皆使廉士變貪隱<lb/>
之始踐境先到水所酌而飲因賦詩曰古人云此水一<lb/>
<pb n="KR3k0003_WYG_050-6b"/>
㰱重千金若使夷齊飲終當不易心<lb/>
曹嘉之晉紀云羊暨為青州刺史暨牛産犢及遷以官<lb/>
舍所生遺之而去<lb/>
詩梁元帝後臨荆州詩曰擁旄去京縣褰帷辭未央弱<lb/>
冠從王役從容遊豈張不學胡威絹寧挂裴潛牀所冀<lb/>
方留犢行當息飲羊戲蝶時飄粉風花乍落香髙欄來<lb/>
蕙氣疎簾度晚光綺錢臨仄宇阿閤繞長廊又示民吏<lb/>
詩曰闕里尚撝謙厲鄉裁知足咨余再分陜少思宜寡<lb/>
<pb n="KR3k0003_WYG_050-7a"/>
欲霞出浦流紅苔生岸泉綠方令江漢士變為鄒魯俗<lb/>
又别荆州吏民詩曰玉節居分陜金貂摠上流麾軍時<lb/>
舉扇作賦且登樓年光徧原隰春色滿汀洲日華三翼<lb/>
舸風轉七星斿向觧青絲纜将移丹桂舟<lb/>
梁劉孝綽和湘東王理訟詩曰馮翊亂京兆廣漢欲兼<lb/>
治豈若兼邦牧朱輪褰素帷淮海封畿地雜俗良在兹<lb/>
禁姦擿銖兩馭黠震豺狸<lb/>
碑後漢蔡邕荆州刺史庾侯碑曰君資天地之正氣含<lb/>
<pb n="KR3k0003_WYG_050-7b"/>
太極之純精明潔鮮於白珪貞操厲乎寒松視鑒出於<lb/>
自然英風發乎夭骨事親以孝則行侔於曾閔結交以<lb/>
信則契明於黄石温温然𢎞裕虗引落落然髙風起世<lb/>
信荆山之良寳靈川之明珠也爰在弱冠英風固以揚<lb/>
於四海矣拜為荆州刺史仗沖靜以臨民施仁義以接<lb/>
物恩惠著於萬里誠信暢於殊俗由是撫亂以治綏擾<lb/>
以靜也帝嘉其功錫以車服方将掃除㓂逆清一宇宙<lb/>
廓天歩之艱難寧陵夷之屯否<lb/>
<pb n="KR3k0003_WYG_050-8a"/>
晉潘岳荆州刺史東武戴侯楊使君碑曰君誕保靈和<lb/>
繼期載徳宣哲清朗直道髙尚若乃嘉號推賢博愛濟<lb/>
衆鄉黨服其義而縉紳慕其風于時文后歷數在躬相<lb/>
國幕府實允華夏九徳咸事俊乂在官成君名器納字<lb/>
叅軍宏略被于南國美化行乎江漢西陵之役懸軍深<lb/>
入親薄冦壘躬行天誅既而救兵不進糧盡道窮因乃<lb/>
憮然廻慮殿其衆而返雖為法受黜勲庸未崇而天下<lb/>
伏其勇世主思其忠<lb/>
<pb n="KR3k0003_WYG_050-8b"/>
晉潘尼益州刺史楊恭侯碑曰君毓乾靈之醇德挺一世<lb/>
之殊量禀天然不渝之操體蘭石芳堅之質夫其器膺<lb/>
𢎞濟智能周逹窮不怨否顯不矜泰履行則為模楷吐<lb/>
言則成櫽括徳實充於内而光華發乎外也君發迹州<lb/>
國委質明主自景皇帝攝政文皇帝繼業值天下多虞<lb/>
疆埸未靜以君先帝所㧞懐寳後時而深達逺識有經<lb/>
國之量故為腹心謀臣而監度政事焉君出則簡練熊<lb/>
羆職司是圖入則從容諷議盡規帷幄其所以進可替<lb/>
<pb n="KR3k0003_WYG_050-9a"/>
否決疑定䇿者皆言効於既往而事簡於帝心君再臨<lb/>
司官三撫名郡方将宣文徳以來逺建武功於所牧銘<lb/>
曰天生蒸民有類有則誕育恭表應期秀特文兼六行<lb/>
武備七徳忠肅𢎞毅柔嘉温克機事無瑕臨疑不惑我<lb/>
謀既精我化既清澤流河朔勲著王庭西南未夷侯其<lb/>
是寧上天不惠早世潛靈<lb/>
北齊邢子才冀州刺史封隆之碑曰公世載儒雅之風<lb/>
家傳鐘鼎之業出三代而克阜歴兩都而轉盛五世祖<lb/>
<pb n="KR3k0003_WYG_050-9b"/>
游游子孚恥斯鳥獸狹此丘壑濡足焚首念在一匡委<lb/>
質中山並充衮闕故已援墜拯溺大庇生民祖定功業<lb/>
建斾懐藩揚旌冀部耳目相接歌詠獨存父司空孝宣<lb/>
公禀潤玉府承華桂簿望振鷺而齊舉軼歸鴻而竝運<lb/>
以兹一徳光事三主七登九伯之重再處八元之任必<lb/>
有餘慶事屬才子莫之與京理歸世禄非因原隰之氣<lb/>
詎待河嶽之靈發純粹而成址禀中和而樹質神體秀<lb/>
異志識閒爽幼體成人弱不好弄同鳳凰之五色非豫<lb/>
<pb n="KR3k0003_WYG_050-10a"/>
章之七年太昌初平洛除侍中驃騎大将軍密勿樞功<lb/>
逶迤衮職貂蟬承弁華藻披衣鳴䨇璜於峻陛驅六轡<lb/>
於廣路升華輦以弼一人踐太階而平天下<lb/>
周王褒故陜州刺史馮章碑曰其先陶唐氏之苗裔堯<lb/>
少子生而手有馮字因以為氏俾侯于魯義等房心之<lb/>
地余與之廣事符河汾之邑使君禀靈河嶽比徳璁珩<lb/>
閨門和美譽聖開宗握文命氏濁水北流秦關東徙巖<lb/>
險襟帶山河枕倚陸離組甲從容青紫<lb/>
<pb n="KR3k0003_WYG_050-10b"/>
周庾信少保幽州刺史豆盧府君碑曰本姓慕容燕文<lb/>
帝皝之後也其先保姓受氏初存栁城之功開國承家<lb/>
始靜遼陽之亂尚書府君改姓豆盧筮仕于魏公資忠<lb/>
履孝藴義懐仁直幹百尋澄波千頃留心職仕愛翫圖<lb/>
籍官曹案牘未嘗煩擁戎馬交馳不妨殊俗兄弟公侯<lb/>
國朝親戚宜春有湯沐之盛濯龍無流水之譏渭南千<lb/>
畆之竹尚懼盈滿池陽三頃之田常思止足銘曰朝鮮<lb/>
稱國孤竹為君地稱髙柳山名密雲遼陽趙列武遂秦<lb/>
<pb n="KR3k0003_WYG_050-11a"/>
分寳珪世冑雕戈舊勲名稱實賔言謂身文朝傾地鎮<lb/>
夜落台星石壇承祀豐碑頌靈渭城髙柏昌陵下亭須<lb/>
知地布為讀山銘<lb/>
墓誌梁王僧孺豫州墓誌曰自姬發系因魏傳緒留路<lb/>
在趙名賢世襲相秦将漢英雄係踵忘寵辱無愠喜靡<lb/>
矜夸慎嗜欲其行軍用武勲合竒正乃治邉御衆威裕<lb/>
兼行常懔懔然以中原為己任或欲十萬而横行乍思<lb/>
五千而深入尅反舊京飲馬函渭然後髙臥閒帷晤言<lb/>
<pb n="KR3k0003_WYG_050-11b"/>
空谷思魯連之辭賞慕田疇之髙蹈而火傳川逝長塗<lb/>
已廹雖景鍾良史有功必書刻板鏤石宜兼不朽銘曰<lb/>
髙勲藹藹長旌髙斾入作爪牙出司襟𢃄民謡不息王<lb/>
言有㑹功為上等政稱九最日隆寵秩方登逺大羲轡<lb/>
難留濛水易收秘邱𤣥户杳杳悠悠<lb/>
陳徐陵裴使君墓誌銘曰君五音之候兼其方牧八陣<lb/>
之圖窮其巧變用能戰必勝攻必取督稱無難兵號觧<lb/>
煩朝飛火箭夜聳雲梯燧象從奔聨狼已合於是厥顔<lb/>
<pb n="KR3k0003_WYG_050-12a"/>
不撓極咍諸戎龎徳髙聲肆言羣逆胡夷摠至猶持子<lb/>
路之纓鋒刃相交終荷温生之節每以財輕篻籜義重<lb/>
嵩衡割宅字貧友之孤開門延故人之殯篤好朋遊居<lb/>
常滿席每至鮮雲藹藹披王安之衣明月團團似班姬<lb/>
之扇日帶花以如笑風鳴條而若歌傍列絲桐對揚文<lb/>
酒一石之後逾能斷獄五斗之量猶未觧酲嗟乎潘岳<lb/>
之詩致哀周密莊公之誄用愍縣賁<lb/>
陳江摠廣州刺史歐陽頠墓誌曰公家習尚書少府儒<lb/>
<pb n="KR3k0003_WYG_050-12b"/>
髙於漢册世居渤海太守文重乎晉原中原䘮亂避地<lb/>
南徙公孝敬純深友悌敦睦家積遺財並讓諸季兼賙<lb/>
同壤公含章内映逺識沈通窒嗜欲謹言行資貞幹事<lb/>
亷隅梁室不造凶羯憑陵公被鋭執兇有志匡復梁孝<lb/>
元帝授㪚騎常侍東衡州刺史始興縣侯而犬戎弑逆<lb/>
宗社播遷陳纂揖讓攸歸髙祖恩加惟舊横使持節都<lb/>
督南衡二十二州諸軍事廣州刺史進為開府儀同三<lb/>
司山陽郡公進號征南将軍加皷吹一部巫山逺曲喧<lb/>
<pb n="KR3k0003_WYG_050-13a"/>
騎吹於日南芳樹清音肅軍容於海截追贈車騎将軍<lb/>
司空公涉獵六經優游百氏寛徭省賦化百越之歸心<lb/>
撫寒投醪感三軍之死力在室如賔寧慚屋漏不貪為<lb/>
寳每畏人知殺青無兼兩之疑薏苡豈懐珠之謗如羊<lb/>
如粟不改夷齊之心遺慶遺風方留豹産之徳<lb/>
表魏武帝領兖州牧表曰入司兵校出摠符任臣以累<lb/>
葉受恩膺荷洪施不敢顧命是以将戈帥甲順天行誅<lb/>
雖戮夷覆亡不暇臣愧以興隆之秩功無所執以偽假<lb/>
<pb n="KR3k0003_WYG_050-13b"/>
實條不勝華竊感譏誚益以惟谷<lb/>
梁簡文帝為武陵王讓揚州表曰臣延首青冥傾心紫<lb/>
府言非東里誠譬北辰而滔滔雲漢不被霈然之澤鬰<lb/>
鬰仙居方隔下臣之奏周任量力請固所陳明主理奪<lb/>
伏兾照許臣聞繫風捕影涉求之路靡階玉馬金舟過<lb/>
逺之資無託<lb/>
南康王㑹理讓湘州表曰絲言自天而忽委玉刻披雲<lb/>
而下墜浮舟千仞吕梁之惕已深摠轡萬尋懸車之懼<lb/>
<pb n="KR3k0003_WYG_050-14a"/>
非淺<lb/>
梁劉孝儀安成王讓江州表曰臣聞失晨之雞雖不忘<lb/>
於改旦敗駕之馬終取忸於銜鑣臣昔牧淮岱皇風咫<lb/>
尺一變至道易以為政而亂政莫理美錦徒傷豈可復<lb/>
宣六條闡化千里又曰臣聞六轡沃若不䇿𤣥黄之馬<lb/>
九成輪奐無求擁腫之材何則跳跼之路已窮梁棟之<lb/>
用斯闕<lb/>
南平王讓徐州表曰竊以淮岱務殷事乖坐嘯枌榆望<lb/>
<pb n="KR3k0003_WYG_050-14b"/>
重非可臥治臣緜頓枕席動移旬晦恒恐尺波易流寸<lb/>
隂難保寧可復冒此寵膺兹恩榮<lb/>
臨川王觧揚州表曰臣自馳傳斗牛作牧淮海政刑兩<lb/>
空璿璣六運既昧弛張之要尤慚大小之獄故以結泳<lb/>
濡翼取愧能官每一進思無忘退食誠復恩私可憑而<lb/>
彞倫難紊敢恃慈𢎞冒披心欵乞觧州任少弭素飱又<lb/>
為鄱陽嗣王初讓雍州表曰臣大邦維屏既慚宗子之<lb/>
詩思樂泮宫有缺僖公之頌特以周開元伯錫壤參墟<lb/>
<pb n="KR3k0003_WYG_050-15a"/>
漢啓三陲分珪舊楚身私家慶摠集微躬擁部襟帶跨<lb/>
制數州西距嶢關南踰鄧塞雖復呼韓來朝藁街納質<lb/>
二鹵尋戈四郊無警猶如王戎雅識羊祜尚義臣求諸<lb/>
己無或宴安進思盡忠歸乎私謁<lb/>
李揚州舅讓表曰人心彼此盡為敵國金柝夜警和門<lb/>
晝閉加以淮水淼漫危同三坂懐山之勢已成為魚之<lb/>
期可見若使身死可以益國城没足用報恩雖葬魚鼈<lb/>
其甘如薺政以朽耄無庸必負恩寄恥辱之甚非止老<lb/>
<pb n="KR3k0003_WYG_050-15b"/>
臣<lb/>
啓梁陸倕勑使行江州事啓曰封畛遐曠㕓井奥實陸<lb/>
海神臯偏屬兹境兼以茂親明徳維翰作鎮宣述條教<lb/>
匡贊盛猷自非問望兼𢎞寧可擢膺嘉舉<lb/>
教齊謝朓為録公拜揚州恩教曰昔召南分陜流甘棠<lb/>
之徳平陽好道深獄市之寄吾沗属負荷任摠侯伯受<lb/>
餞元戎作牧中甸此地五都雜㑹四方是則而向隅之<lb/>
矜斯積納隍之歎猶繁興念下車無忘待旦有齊禮導<lb/>
<pb n="KR3k0003_WYG_050-16a"/>
德致之仁夀𢎞漏網之寛申在宥之澤<lb/>
梁簡文帝罷雍州恩教曰折以片言事關往聖寄之勿<lb/>
擾傳彼昔賢故刻木不對畫獄無入吾自之雍矜懐圄<lb/>
犴幸得天無虐旱地歇怪蟲今軸車行塗舟艎且戒植<lb/>
柳官渡尚或依然寄飯曹僖猶思恩宥况義化君民節<lb/>
離寒暑憫兹岐路宜留惠澤<lb/>
臨雍州原減民間資教曰誠欲投軀决堤曝身求雨九<lb/>
伐方𢎞三驅未息役㸑之憂兵家斯急師興之費日用<lb/>
<pb n="KR3k0003_WYG_050-16b"/>
彌廣今春流既長艫舳爭前轉漕相追饋糧不闕義存<lb/>
矜急無俟多費<lb/>
臨雍州革貪惰教曰壯夫疲於擐甲匹婦勞於轉輸藜<lb/>
藿難充轉死溝壑春蠶不暖寒肌冬收不周夏飽胡寧<lb/>
斯忍復加裒削傷盗抵罪遂為十一之資金作贖刑翻<lb/>
成潤屋之産<lb/>
　　尹<lb/>
應劭漢官儀曰河南尹所理周地也秦兼天下置三川守<lb/>
<pb n="KR3k0003_WYG_050-17a"/>
洛陽尹也漢更名河南孝武皇帝增云太守世祖中興<lb/>
徙都雒陽改號為尹尹正也<lb/>
王隠晉書曰樂廣為河南尹郡中多怪無敢數在㕔事<lb/>
者唯廣處之<lb/>
晉中興書曰晉太興元年改丹陽内史為丹陽尹又曰<lb/>
劉隗為長兼侍中出補丹陽尹隗雖在外而萬機秘宻<lb/>
皆豫聞之<lb/>
語林曰許𤣥度出都詣劉真長先不識至便造之一靣<lb/>
<pb n="KR3k0003_WYG_050-17b"/>
留連摽劉貴略無造詣遂九十日一詣許語曰卿為不<lb/>
去家将成輕薄京尹<lb/>
詩梁元帝去丹陽尹尹荆州詩曰驂駕乘駟馬謁帝朝<lb/>
承明分符蒞閩越終然慚勵精又曰副君埀奨眄仁慈<lb/>
穆且敦終朝陪北閣清夜侍西園降責深知已寧思食<lb/>
椹恩未嘗辭畫室誰忍去轘轅<lb/>
梁蕭琛和元帝詩曰妙善有兼姿羣材成大廈奕奕工<lb/>
辭賦翩翩富文雅麗藻若龍雕洪才類河瀉案牘時多<lb/>
<pb n="KR3k0003_WYG_050-18a"/>
暇優游閲典墳儒墨自𤣥觧文史更區分平臺禮申穆<lb/>
兎苑接卿雲軒葢䕃馳道珠履忽成羣徳音髙下被英<lb/>
聲逺近聞<lb/>
梁徐勉和元帝詩曰敬愛良是賢謙恭實所務尊賢遺<lb/>
道徳重學嚴師傅六藝誠為敏三雍稱有裕覆被唯仁<lb/>
義吐納必珪璋壯思如泉湧逸藻似雲翔夙有匡時調<lb/>
早懐經世方留心在庶績厲精思治綱<lb/>
表梁劉孝儀晉安王讓丹陽尹表曰臣聞盈尺徑寸易<lb/>
<pb n="KR3k0003_WYG_050-18b"/>
取琢磨南箕北斗難為簸挹何則良工質美在器成珍<lb/>
假名責實涉求必殆<lb/>
梁邵陵王讓丹陽尹初表曰臣進非民譽退異宗英尸<lb/>
居崇號已紊彞典况京兆五守西漢難追河南二尹東<lb/>
京罕繼審已循涯自知莫可街談巷議尤見不勝<lb/>
梁庾肩吾為南康王讓丹陽尹表曰臣聞劒鏤七星非<lb/>
有司天之用簾圖五嶽寧識崇朝之雲是知䇿彼泥龍<lb/>
不能令其逐日乘斯流馬安可使其奔電方今振鷺盈<lb/>
<pb n="KR3k0003_WYG_050-19a"/>
庭白駒空谷惟帝念功惟明克允君子之國幸聞其讓<lb/>
石門之水獲免於貪<lb/>
序梁元帝丹陽尹傳序曰傳曰大夫受郡漢書曰尹者<lb/>
正也及其用人實難授受廣漢和顔接下子髙自輔經<lb/>
術孫寳行嚴霜之誅袁安㽜冬日之愛自二京版蕩五<lb/>
馬南渡固乃上燭天文下應地理爾其地勢可得而言<lb/>
東以赤山為城臯南以長淮為伊洛北以鍾山為華阜<lb/>
西以大江為黄河既變淮海為神州亦即丹陽為京尹<lb/>
<pb n="KR3k0003_WYG_050-19b"/>
雖得人之盛頗愧前賢而眄遇之深多用宰輔皇上受<lb/>
圖負扆寳厯惟新制禮以告成功作樂以彰治定豈直<lb/>
四三皇六五帝孕夏陶周而已哉若夫位以徳叙徳以<lb/>
位成每念忝莅京河兹焉四載以入安石之門思勤王<lb/>
之政坐真長之室想清談之風求瘼餘晨頗多暇景今<lb/>
綴采英賢為丹陽尹傳<lb/>
　　太守<lb/>
漢書曰郡守秦官掌理其郡秩二千石景帝中元二年更<lb/>
<pb n="KR3k0003_WYG_050-20a"/>
名太守又曰季布為河東太守孝文時人有言其賢召<lb/>
欲以為御史大夫人又言其勇使酒至㽜邸一月罷布<lb/>
曰臣待罪河東陛下無故召臣此人必有欺陛下者夫<lb/>
以一人譽召臣一人毁去臣恐天下有識聞之以窺陛<lb/>
下上曰河東吾股肱郡故特召君爾又曰文翁廬江人<lb/>
少好學景帝末為蜀郡守修起學館於成都招下縣子<lb/>
弟以為學官童子得教令吏民見而榮之由是大化蜀<lb/>
地學京師者比齊魯焉又曰黄覇字次公為潁川太守<lb/>
<pb n="KR3k0003_WYG_050-20b"/>
户口歲增治為天下第一徵守京兆尹是時鳳皇神雀<lb/>
數集郡國潁川尤多天子以覇治行終長者下詔賜爵<lb/>
關内侯黄金百觔又曰哀帝時南郡多盗賊授蕭育為<lb/>
太守上以育耆舊名臣乃以三公使車載育入殿中受<lb/>
䇿加賜黄金二十觔育至南郡盗賊斷跡<lb/>
韓子曰李悝為魏文侯上地守而欲民之善射乃下令<lb/>
云民有狐疑之訟者令之射狗中之者勝不中者負民<lb/>
皆習射日夜不休與秦戰大敗之以民之善射也<lb/>
<pb n="KR3k0003_WYG_050-21a"/>
東觀漢記曰馮勤曾祖揚宣帝時為𢎞農太守生八男<lb/>
皆典郡趙魏號為馮萬石又云趙熹字伯陽為平原太<lb/>
守後青州大蝗入平原界輙死歲屢有年百姓歌之又<lb/>
曰朱暉字文季再遷臨淮太守吏民畏愛為之歌曰强<lb/>
直自遂南陽朱季吏畏其威民懐其惠又曰張堪字君<lb/>
淑試守蜀郡太守遷漁陽太守開治稻田八千餘頃教<lb/>
民種田百姓以殷富童謡歌云桑無附枝麥穗兩岐張<lb/>
君為政樂不可支視事八年匈奴不敢犯塞又曰亷范<lb/>
<pb n="KR3k0003_WYG_050-21b"/>
字叔度為蜀郡太守成都邑宇逼側舊制禁民夜作以<lb/>
防火而更相隱蔽燒者日日相屬范乃毁削前令但嚴<lb/>
使儲水百姓為便乃歌之云廉叔度來何暮不禁火民<lb/>
安堵昔無襦今五袴又曰王阜為益州太守神馬四出<lb/>
滇河中甘露降白烏見連有瑞應世謂其用法平正寛<lb/>
慈惠化所致<lb/>
三輔決録曰馬援誡兄子書龍伯髙敦篤周慎口無擇<lb/>
言吾愛之重之願汝曹效之世祖見援書即擢為零陵太<lb/>
<pb n="KR3k0003_WYG_050-22a"/>
守在郡四年甚有治化<lb/>
張璠漢書曰宋登字叔陽出為潁川太守市無二價路<lb/>
不拾遺病免卒於家汝隂人配社祀之<lb/>
沈約宋書曰羊𤣥保為黄門郎善奕棊棊品第三太祖<lb/>
亦好奕數蒙引見與太祖賭郡戲勝以補宣城太守<lb/>
詩宋謝靈運去永嘉郡詩曰野曠沙岸靜天髙秋日明<lb/>
憩石挹飛泉攀林搴落英<lb/>
梁簡文帝罷丹陽郡往與吏民别詩曰久歸從事麥非<lb/>
<pb n="KR3k0003_WYG_050-22b"/>
留故吏錢柳栽今尚在棠隂君詎憐<lb/>
梁沈約去東陽與吏民别詩曰微薄叨今幸忝荷非昔<lb/>
期唐風豈異世欽明重在兹飾驂去關輔分竹入河淇<lb/>
下車如昨日曵組忽彌朞霜載凋秋草風三動春旗無<lb/>
以招臥轍寧望後相思<lb/>
碑晉孫楚鴈門太守牽府君碑曰君體徳允直才量髙<lb/>
潔明鑒達於世變𢎞毅足以致逺聿振鴻翼於衮塵之<lb/>
表卓爾先覺於擬議之前遷鴈門太守教民耕戰聽斷<lb/>
<pb n="KR3k0003_WYG_050-23a"/>
以情信賞必罰下服其命是以夷狄窘迫罔知所安譬<lb/>
秋枯之隕晨風激雹之不及掩耳目也代叛柔服威震<lb/>
沙漠遺種逺迹萬里無煙烈烈君侯文武允崇少兼七<lb/>
徳翰飛撫戎名揚河朔威震漢中臨危運竒在難匪從<lb/>
廻旌東麾撫司徐青截彼降賊海岱以平剖符千里為<lb/>
國干城<lb/>
晉孫綽潁州府君碑曰君天縱傑邁竒逸卓犖茂才亮<lb/>
㧞雅度恢廓通理逺鑒之識禮樂飾身之具固以足之<lb/>
<pb n="KR3k0003_WYG_050-23b"/>
於天仞冠之於搢紳出匡南位功深於爵金龜三曜冲<lb/>
懐再發道光古賢風改彫偽允可謂明徳宏猷贊世之<lb/>
偉器者矣矯矯秀姿卓卓英韻他人之髙及肩而已邀<lb/>
命有數託生皇代所忝之至人知其幸况在懐情而無<lb/>
自識但親勤末效違離已及低徊房禁攀戀罔遺<lb/>
表梁范雲除始興郡表曰臣被沐恩靈棲息榮幸貶貌<lb/>
兢視挺襟軫慮徒誓蠡管之誠終沈螢爝之用不悟懸<lb/>
景麗天通涇潤下月緒未交鎔光再鑠修鞠慙疑驩不<lb/>
<pb n="KR3k0003_WYG_050-24a"/>
及抃且地鄰舊越甸分故楚厥壤惟腴實邦斯大将何<lb/>
以再宣王猷陶奉惠渥<lb/>
梁蕭子範為蔡令樽讓吳郡表曰全吳奥區地廹都輦<lb/>
譬彼西京則扶風馮翊方之洛下則潁川河内自非時<lb/>
雨之政觧䋲之才寧可奉共理之言承河潤之㫖鄧攸<lb/>
亷白廼著不留之歌賀劭沈靜猶致題門之責<lb/>
陳徐陵為始興王讓琅琊二郡太守表曰甫離懐袖裁<lb/>
脱綺紈適荷隆私使膺珪組執玉不起摳衣未勝自甘<lb/>
<pb n="KR3k0003_WYG_050-24b"/>
泉通火細柳屯兵㫄帶戎臣頗同疆埸言瞻漢草廼曰<lb/>
中州遥望胡桑已成邉郡誠復居藩體國應思馬駿之<lb/>
功論地惟親宜慕蕭彰之勇<lb/>
陳江摠為衡陽王讓吳郡表曰芝泥馳印發命開顔<hi>闕</hi>潁<lb/>
之誠夏霜易霣兢惶之至春氷可涉臨淄囘軾即事何<lb/>
取廣川無聲頗知自匹<lb/>
教梁簡文帝復臨丹陽教曰昔越張脩猛用𢎞美績邉<lb/>
延善政實著民謡吾冲弱寡能未明理道猥以庸薄作<lb/>
<pb n="KR3k0003_WYG_050-25a"/>
守京河将恐五袴無謡兩岐難頌思立恩惠微宣風範<lb/>
梁邱遲永嘉郡教曰貴郡控帶山海利兼水陸實東南<lb/>
之沃壤一都之巨㑹而曝背拘牛屢空於畎畆績麻治<lb/>
絲無聞於窐巷其有耕灌不脩桑榆靡樹遨遊鄽里酣<lb/>
酺卒歲越伍乖鄰流宕忘返才異相如而四壁獨立髙<lb/>
慚仲蔚而三徑沒人雖謝文翁之正俗庶㡬龔遂之移<lb/>
風<lb/>
梁任昉為齊竟陵王世子臨㑹稽郡教曰富室兼并前<lb/>
<pb n="KR3k0003_WYG_050-25b"/>
史共蠧大姓侵威往哲攸嫉而權豪之族擅割林池勢<lb/>
富之家專利山海至乃水稱峻巖嚴我君后崇墉增仞<lb/>
内通神明出符大順火焱崑岡神嶽崩潰蘭艾同燼玉<lb/>
石俱碎哲人遭命哀有餘慨<lb/>
碑桓宣城碑曰君器量髙濬神明披朗商略雅俗隱括<lb/>
真偽擢竒取異不軌常流固以凖的當時擬議郭許矣<lb/>
處身立朝不峻功名俯仰顯黙之際優游可否之間迹<lb/>
卑而道不汚身屈而志不屑矣銘曰於穆我后禀兹純<lb/>
<pb n="KR3k0003_WYG_050-26a"/>
爽虗豁髙暢蕭條邁上風任外舒卓鑒内朗神栖冲慎<lb/>
形同俯仰将登槐棘宏振綱網令儀早徂徳音永響<lb/>
銘晉傅𤣥江夏任君銘曰君偉倐承洪苗之髙冑禀岐<lb/>
嶷之上姿質美珪璋志邈雲霄景行足以作儀範柱石<lb/>
足以慮安危弱冠而英名播乎遐邇拜江夏太守内平<lb/>
五教外運六竒邦國乂安飄塵不作銘曰峩峩任君應<lb/>
和秀生如山之峙如海之渟才行闡茂文武是經羣后<lb/>
利徳泊然弗營宜享景福光輔上京如何夙逝不延百<lb/>
<pb n="KR3k0003_WYG_050-26b"/>
齡<lb/>
宋傅亮故安城太守傅府君銘曰爰自漢季以及晉朝<lb/>
髙明逺徳係軌于時貞風亮節流聲累葉君承世徳之<lb/>
芳流蕩二象之淑靈含章藴粹佩蘭藉蕙韋帶飯蔬朝不<lb/>
及夕不以棲遲改其間不以隱約囘其操楊生所謂久<lb/>
幽而不改隨和之徳者其斯之謂歟棲心古烈擬踵前<lb/>
脩淹留孔老宛然内求于言中倫庸行歸周神之聽之<lb/>
匪明匪幽<lb/>
<pb n="KR3k0003_WYG_050-27a"/>
章梁簡文帝為王規拜吳郡太守章曰臣今願歛袵後<lb/>
思循牆所忝示山河而形勝顧浮橋而不見蒼鷹一遊<lb/>
望仙掌而逮然方當駕吉祥之車入句吳之地驅緹扇<lb/>
之馬撫奉徳之鄉製錦何階棼絲方始<lb/>
梁陸倕授潯陽太守章曰鏤氷雕脂不見大龍之象課<lb/>
虗叩寂寧聞駕辯之音徒荷容葢空班推擇不能使府<lb/>
庭生梓横閣誦經俯睨朱輜仰瞻繒葢漏上嚴辦伏軾<lb/>
多慚<lb/>
<pb n="KR3k0003_WYG_050-27b"/>
表宋顔延之拜永嘉太守辭東宫表曰抗志絶操芼陸<lb/>
謝芻代食賓士何獨匪民又為齊竟陵王世子臨㑹稽<lb/>
郡表曰此郡歌風蹈雅既髣髴於淹中春誦夏絃實依<lb/>
稀於河上頃者以來稍有訛替可推擇明經式寄儒職<lb/>
使琢玉成器無爽昔談鑄金待價有符舊説<lb/>
教梁陸倕未至潯陽郡教曰第五倫之臨㑹稽躬斬馬<lb/>
草鄧伯道之莅吳郡自運家糧故能使吏作頌歌民胥<lb/>
興詠太守薄徳謬叨龜組竊願巴祗闇坐接客思匹吳<lb/>
<pb n="KR3k0003_WYG_050-28a"/>
隠被絮對賓常藥自隨式瞻無逺單車入境竊所庶㡬<lb/>
舊須發民治道及戍邏榆樵採諸如此類一皆省息又<lb/>
云太守家本諸生伏膺典紀光武靈臺之籍較涉根基<lb/>
張華聚土之書略見庭户貴郡圖載具存方䇿校以<lb/>
山經參諸括象原野城寺宛在心目龍泉鶴嶺不易窮<lb/>
登所撰郡圖可勿親用公孫陛㦸既似井蛙延夀執戈<lb/>
實同兒戲<lb/>
　　令長<lb/>
<pb n="KR3k0003_WYG_050-28b"/>
左傳曰子皮使尹何為邑子産曰少未知可否子皮曰<lb/>
使夫往而學焉夫亦愈知治矣子産曰不可人之愛人<lb/>
求利之也今吾子愛人則以政猶未能操刀而使割也<lb/>
其傷實多子之愛人傷之而已<lb/>
晏子春秋曰景公使晏子為阿宰三年而毁聞於國公<lb/>
不悦召而免之嬰謝曰嬰知過矣請復阿三年而譽必<lb/>
聞於國公召而賞之辭而不受公問其故對曰昔者嬰<lb/>
之所治當賞而今所以治當誅是故不敢受<lb/>
<pb n="KR3k0003_WYG_050-29a"/>
説苑曰宓子賤治單父彈琴身不下堂單父治巫馬期<lb/>
亦治單父以星出以星入日夜不處以身親之而單父<lb/>
亦治巫馬期問其故宓子曰我之謂任人子之謂任力<lb/>
任力者勞任人者佚又曰晉平公問趙武曰中牟三國<lb/>
之股肱邯鄲之肩髀也寡人欲其良令也其令空誰使<lb/>
而可趙武曰邢子可公曰邢子非子之讎邪對曰私讎<lb/>
不入公門又問曰中府之令空誰使而可趙武曰臣子<lb/>
可故外舉不避讎内舉不避子<lb/>
<pb n="KR3k0003_WYG_050-29b"/>
新序曰昔子竒年十八齊君使之治阿既行矣悔之使<lb/>
使追之未到阿及之還之已到勿還也使者及之而不<lb/>
還君問其故對曰臣見所以共載者白首也夫以老者<lb/>
之智以少者决之必能治阿矣是以不還<lb/>
史記曰西門豹為鄴令㑹長老問民所疾苦禁巫祝為<lb/>
河伯取民之女為婦鑿渠十二灌溉民田到今皆得水<lb/>
利<lb/>
漢書曰焦延夀字贛為小黄令以伺候先知姦邪盗賊<lb/>
<pb n="KR3k0003_WYG_050-30a"/>
不得發愛養利民當遷三老官屬上書願留贛有詔許<lb/>
之又曰蕭育為茂陵令㑹課育第六而漆令郭舜殿見<lb/>
責問育為之請扶風怒曰君課第六裁自脱何暇為之<lb/>
左右及罷傳召茂陵令詣後曹當以職事對育徑出曹<lb/>
書佐隨牽育育按佩刀曰蕭育杜陵男子何能詣曹也<lb/>
遂趨出欲去官明旦詔召入拜為司𨽻校尉育過扶風<lb/>
府門官屬掾吏數百人拜謁車下又曰召信臣以明經<lb/>
甲科為郎出補穀陽令舉髙第選上蔡長其治視民如<lb/>
<pb n="KR3k0003_WYG_050-30b"/>
赤子所居見稱述<lb/>
司馬彪續漢書曰牟融舉茂才為豐令視事三年政化<lb/>
流行縣無獄訟吏畏而愛之治有異績為州郡最又曰<lb/>
卓茂遷宻令其治民舉善而教不能則勸口不出惡言<lb/>
勞心憂念吏民知其有緩急以恩信待吏吏畏而愛之<lb/>
不忍欺也元始中天下蝗河南二十縣蝗獨不入密界<lb/>
督郵書言太守太守大怒自出案行密界中實然乃驚<lb/>
又曰魯恭為中牟令導民以孝推誠而治建中初郡國<lb/>
<pb n="KR3k0003_WYG_050-31a"/>
螟傷稼犬牙縁界不入中牟河南尹袁安疑其不實遣<lb/>
仁恕掾肥親往察驗之恭隨行阡陌俱坐桑下有雉止<lb/>
其傍有童兒親曰何不擊之兒曰雉方将雛親矍然而<lb/>
起與恭訣曰所以來者欲察治之善惡爾今蟲不犯境<lb/>
此一異也化及鳥獸此二異也豎子有仁心此三異也<lb/>
久㽜徒擾賢者可還府以状白安美其治以勵属縣又<lb/>
曰孔奮守姑臧長治有異道時天下擾亂河西獨安而<lb/>
姑臧市日四合為河西富縣每前長居官數月輙致貲<lb/>
<pb n="KR3k0003_WYG_050-31b"/>
産奮在姑臧積四歲財産不增奮素孝自來為長時供<lb/>
養至謹在姑臧唯母極膳妻子飲食但葱韭又曰祭肜<lb/>
除偃師長視事五年縣無盗賊州課第一遷襄賁令時<lb/>
盗賊抄剠肜到官誅姦猾縣界清靜詔書增秩一等賜<lb/>
縑百匹册書勉勵又曰劉寵除東平陵令是時民俗奢<lb/>
泰寵到官躬儉訓民以禮上下有序都鄙有章視事數<lb/>
年以母病棄官歸百姓士女攀車距輪充塞道路車不<lb/>
得前乃輕服潛遁又曰劉陶為順陽長政化大行道不<lb/>
<pb n="KR3k0003_WYG_050-32a"/>
拾遺以病去官童謡歌曰悒然不樂思我劉君何時復<lb/>
來安此下民又曰虞詡為朝歌長故舊皆弔詡曰難者<lb/>
不避易者不從不遇盤根錯節何以别其利器乎又曰<lb/>
公孫述補清水長太守以其能使兼治五縣政事修理<lb/>
姦盗不發郡中謂有神明又曰虞延除細陽令每至歲<lb/>
時伏臘休遣徒繫各使還家並感其恩應期歸有一囚<lb/>
於家被病自載詣獄既至城門而死又曰董宣為洛陽<lb/>
令寧平公主乳母奴白日殺人因匿主家吏不能得及<lb/>
<pb n="KR3k0003_WYG_050-32b"/>
主出行以奴驂乘宣於大廈門亭候之乃駐車叩馬以<lb/>
刀畫地數主失者三叱奴下車格殺之主即馳車入宫<lb/>
上大怒召宣曰令欲死乎宣叩頭曰臣奉法之吏不敢縱<lb/>
法不欲死也上曰捶之宣曰願一言死無恨上曰何言<lb/>
宣曰陛下聖徳中興而縱奴殺良民以奴殺臣臣死之<lb/>
後陛下何以治天下捶殺臣不如臣自殺即以頭撑楹<lb/>
流血被靣上令小黄門持之曰癡令叩頭謝主宣不從<lb/>
上頓癡令頭宣兩手據地不肯低頭上敕强項令出詣<lb/>
<pb n="KR3k0003_WYG_050-33a"/>
太官賜食又曰鄭𢎞為縣令政化大行民王逢得路遺<lb/>
寳物懸於衢道求主還之又曰胡紹為河内懐令三日<lb/>
一視事十日一詣倉俸米於閤外炊作乾飯食之不設<lb/>
釡竈得一彊盗問其黨與得數百人皆誅之政教清平<lb/>
為三河表又曰劉昆除江陵令時縣連火災昆輙向火<lb/>
叩頭多能降雨止風<lb/>
益部耆舊傳曰閻憲為綿竹令有男子杜成夜行於路<lb/>
得遺装開視有錦二十疋明早送詣吏曰縣有明府君<lb/>
<pb n="KR3k0003_WYG_050-33b"/>
犯此則慚<lb/>
風俗通曰俗説孝明帝時尚書郎河東王喬遷為鄴令<lb/>
喬有神術每月朔嘗詣臺朝明帝怪其來數而無車騎<lb/>
宻令太子史候望言臨至時常有雙鳬從東南來因伏<lb/>
伺見鳬舉羅得一隻舄使尚方識視四年中所賜尚書<lb/>
郎屬履也<lb/>
魯國先賢傳曰孔翊為洛陽令置水庭前得囑托書皆<lb/>
投水中一無所發<lb/>
<pb n="KR3k0003_WYG_050-34a"/>
詩晉潘岳懐縣詩曰小國寡人民終日寂無事白水過<lb/>
庭激綠槐夾門植信美非吾土秪攪懐歸志眷然顧鞏<lb/>
洛山川邈離異願言還舊鄉畏此簡書忌<lb/>
晉河陽令潘安仁詩曰宓生化單父子竒蒞東阿桐鄉<lb/>
建竒勲武城播弦歌逸驥騰夷路潛龍躍海波弱冠步<lb/>
鼎銘既立宰三河徒美天姿茂豈謂人爵多<lb/>
陳隂鏗罷故章縣詩曰秩滿三秋暮舟虗一水濵漫漫<lb/>
遵歸道悽悽對别津晨風下㪚葉岐路起飛塵長岑舊<lb/>
<pb n="KR3k0003_WYG_050-34b"/>
知逺萊蕪本自貧被裏恒容吏正朝不繫民唯當有一<lb/>
鹿留持贈後人<lb/>
頌後漢蔡邕陳㽜太守行小黄縣頌曰太皥為政建時<lb/>
春陽我君勸止戾兹小黄濟濟羣吏攝齊升堂乃訓乃<lb/>
厲示之憲方原罪以心察獄以情欽于刑濫惟務求輕<lb/>
有辜小罪放死從生元化洽矣黔首用寧惟以作頌式<lb/>
昭徳聲又考城縣頌曰曖曖𤣥路北至考城勸兹穡民<lb/>
東作是營農桑之業為國之經我君勤心徳音邈成率<lb/>
<pb n="KR3k0003_WYG_050-35a"/>
爾苗民慎不敬聽女執伊篚男執其耕申戒羣僚務在<lb/>
寛平罪人赦宥囹圄用清<lb/>
晉江偉襄邑令傅渾頌曰君禀二儀之醇粹履元亨之<lb/>
貞和比徳金玉而堅白不磨自處户庭而名稱家邦不<lb/>
出門庭而聲播諸華矣弱冠而應式叙起家而君斯民<lb/>
其為政也同勵秋霜等惠春仁刑不濫踈賞不僣親儀<lb/>
天地之簡易則大道之清純是以其道易行其教易遵<lb/>
也凡我士民襁老擕幼惴惴而懐君之恩顒顒而戀君<lb/>
<pb n="KR3k0003_WYG_050-35b"/>
之徳相與援衡軒而雨涕若赤子於父母也明明君侯<lb/>
臨下有赫克隆有光惠我咫尺于以具瞻有觀其宅乃<lb/>
氷其清乃玉其白風抗其髙雲埀其澤宛荆未清淮夷<lb/>
孔熾春日萋萋我車既備光光我君爰登其司微微襄<lb/>
魯有坰斯記君有遺愛民有餘思敢揚斯頌埀之來志<lb/>
贊晉孫綽孔松楊象贊曰君德器純固基宇髙邃荆玉<lb/>
不及喻其温南金未能方其勵夫其温恭篤誠善誘勤<lb/>
勸外身崇物菲躬厚人指撝必謙動靜克讓允有古賢<lb/>
<pb n="KR3k0003_WYG_050-36a"/>
之流風乃祖之遺令矣肇階方尺臨政弊邑潔齊冬氷<lb/>
澤侔春露於穆我后含和體純行範乃祖徳冠搢紳降<lb/>
迹埀化澤侔三春超然遐舉遺愛在民<lb/>
頌孫楚梁令孫侯頌曰於穆君侯英才宣朗神鑒将來<lb/>
思通既往受佐陕西臨我邦壤聲之所振下應如響明<lb/>
斷决疑易於指掌野有㓂盗惟侯屏之我有田疇惟侯<lb/>
闢之古人慎獄惟侯平之凡此三惠如何勿思<lb/>
啓梁任孝恭辭縣啓曰但以執笏丹墀累飛庭葉垂纓<lb/>
<pb n="KR3k0003_WYG_050-36b"/>
禁裏屢改欄花顧慕階墀不願違奉下使戀主之心施<lb/>
於犬馬傾日之志偏在葵藿<lb/>
梁劉孝儀除建康令謝啓曰所恐長安少年易為操彈<lb/>
渭城游徼矜其獨勇清路道奴固知難摺輕綏飛駕且<lb/>
見為榮<lb/>
　<lb/>
　<lb/>
　藝文類聚巻五十<lb/>
</p>
<p>
</p>
  </div>
</body>
</text>
</TEI>
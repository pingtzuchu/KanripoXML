<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻五十二</head>
    <p>
<pb n="KR3k0003_WYG_052-1a"/>
欽定四庫全書<lb/>
　藝文類聚巻五十二　　　唐　歐陽詢　撰<lb/>
　治政部上<hi>論政</hi>　<hi>善政/</hi>　<hi>赦宥</hi>
　　論政<lb/>
釋名曰政正也下所取正也<lb/>
禮記曰聖人南面而聽天下所宜先者五一曰治親二<lb/>
曰報功三曰舉賢四曰使能五曰存愛<hi>察有仁愛者也</hi>五者一<lb/>
得於天下民無不足不贍者<lb/>
<pb n="KR3k0003_WYG_052-1b"/>
大戴禮曰徳法者御民之銜勒也吏者轡也刑者策也<lb/>
天子御者内史太史左右手也古者以法為銜勒以官<lb/>
為轡以刑為策以人為手故御天下數百年而不解惰<lb/>
管子曰國有四維一維絶則傾二維絶則危三維絶則<lb/>
覆四維絶則滅傾可正危可安覆可起滅不可得復也<lb/>
四維一曰禮二曰義三曰廉四曰恥又曰堯舜之民非<lb/>
生而治桀紂之民非生而亂故治亂在上又曰聖君設<lb/>
度量置儀法如天地之堅如列星之固如日月之明如<lb/>
<pb n="KR3k0003_WYG_052-2a"/>
四時之信然正令往而民從之<lb/>
晏子曰景公問治國何患對曰患社䑕社有鼠不可灌<lb/>
人君之左右出則賣重寒熱入則矯謁収利<lb/>
老子曰治大國若烹小鮮<lb/>
書曰懍乎若朽索之馭六馬<lb/>
商君書曰凡人主所以勸民者官爵也國之所興者農<lb/>
戰也令民求官爵皆不以農戰而以巧言虚道也此為<lb/>
勞民勞民者其國必無力無力者其國必削又曰善治<lb/>
<pb n="KR3k0003_WYG_052-2b"/>
者使盜跖可信不能治者使伯夷可疑<lb/>
韓子曰夫堯生在上位雖十桀紂不能亂者勢治也桀<lb/>
紂亦生在上雖有十堯舜而不能治者勢亂也<lb/>
史記曰齊威王召即墨大夫而語之曰自子之居即墨<lb/>
也毁日至然吾使人視即墨田野闢民人給官無留事<lb/>
是子不事吾左右以求譽也封之萬家召阿大夫語之<lb/>
曰自子之守阿譽日聞矣然使使視阿田野不闢民貧<lb/>
苦是子以幣享吾左右以求譽也是日烹阿大夫及左<lb/>
<pb n="KR3k0003_WYG_052-3a"/>
右嘗譽者於是齊國震懼人不敢飾非<lb/>
陸賈新語曰君子為治也混然無事寂然無聲官府若<lb/>
無人亭落若無吏郵無夜行之卒鄉無夜召之征耆老<lb/>
甘味於堂丁男耕芸於野<lb/>
淮南子曰治國者若耨田去害苗而已今沐者墮髪而<lb/>
猶為之不已以其所去者少所利者多也又曰盛國之<lb/>
道工無偽事農無遺力士無謟行官無失法譬若設網<lb/>
者引其綱而萬目張又曰張琴瑟者小絃絙而大絃緩<lb/>
<pb n="KR3k0003_WYG_052-3b"/>
<hi>絙者急也</hi>立事者賤者勞而貴者逸也舜為天下彈五絃之<lb/>
琴歌南風之詩周公肴膳不撤於前鐘鼓不解於懸而<lb/>
四夷服贏秦政晝決獄夜理書<hi>政秦始皇名也</hi>御史冠葢相接<lb/>
於道戍五嶺以備越<hi>五嶺鐔城之嶺九疑之塞畨禺之都南野之界射干之水</hi>桀修<lb/>
城以守胡然姦邪萌生而亂愈滋又曰太清之始天覆<lb/>
以徳地載以樂四時不失其序風雨不降其虚日月淑<lb/>
清而揚光五星循軌而不失行鳳麟至蓍龜兆甘露下<lb/>
竹實滿流黃出朱草生<hi>滿成也流黄土精也朱草生於庭皆瑞應也</hi>逮至衰<lb/>
<pb n="KR3k0003_WYG_052-4a"/>
世松柏箘簵宛而夏槁江河三川絶而不流夷羊在牧<lb/>
<hi>夷羊土神也殷之將亡見於南郊也</hi>飛蛩滿野<hi>蛩蟬蔑蒙屬</hi>又曰楚王問詹何<lb/>
曰治國奈何詹何曰何明於治身不明於治國楚王曰<lb/>
寡人得奉宗廟社稷願學所以守之詹何對曰臣未嘗<lb/>
聞身亂而國治者也故本身不敢對以末楚王曰善<lb/>
説苑曰政有三品王者之政化之霸者之政威之强國<lb/>
之政脇之夫此三者各有所施而化之為貴矣化之不<lb/>
變而後威之威之不變而後刑之夫至於刑則非王者<lb/>
<pb n="KR3k0003_WYG_052-4b"/>
之所貴也<lb/>
新序曰臧孫行猛政子貢非之曰夫政猶張琴瑟也大<lb/>
絃急則小絃絶矣是以位尊者徳不可以薄官大者治<lb/>
不可以小地廣者制不可以狹民衆者政不可以苛獨<lb/>
不聞子産相鄭乎其掄材惟賢抑惡而揚善故有大畧<lb/>
者不問其所短有徳厚者不非其小疵其牧民之道養<lb/>
之以仁敎之以禮因其所欲而與之從其所好而勸之<lb/>
賞之疑者從重罰之疑者從輕<lb/>
<pb n="KR3k0003_WYG_052-5a"/>
議晉潘岳九品議曰天生蒸民而樹之君使司牧之勿<lb/>
失其性君不獨治於是乎建牧立監陳其輔佐故曰天<lb/>
工人其代之然則髙官厚禄非明崇賢所以興治卑位<lb/>
下役非為鄙愚所以供職雖或開榮辱之門有爭競之<lb/>
弊而百王莫之能易者此道不可以二故也方今天下<lb/>
隆平四海攸同薦賢逹善各以類進夫觀民宣化為治<lb/>
之本雖實小邑猶須其人又中正之身優劣懸殊茍知<lb/>
人者智則不知者謬矣莫如逹官各舉其屬萬嶽九列<lb/>
<pb n="KR3k0003_WYG_052-5b"/>
朝所取信郡守雖輕有刺史薦舉之當否實司其事考<lb/>
績累名施黜陟焉進賢受賞不進賢甘戮沮勸既明<lb/>
人自為謀庶公道大行而私謁息矣<lb/>
論後漢崔寔政論曰自堯舜之帝湯武之王皆賴明哲<lb/>
之佐博物之臣故臯陶陳謨而唐堯以興伊箕作訓而<lb/>
殷周以隆及繼體之君欲立中興之功者曷嘗不賴賢<lb/>
哲之謀乎凡天下之所以不治者常由世主承平日久<lb/>
俗漸弊而不悟政浸衰而不改是以受命之君每輒創<lb/>
<pb n="KR3k0003_WYG_052-6a"/>
制中興之主亦匡時失俗人拘文牽古不逹權制竒偉<lb/>
所聞簡忽所見焉可與論國家之大事哉孝宣皇帝明<lb/>
於君人之道審於為政之理故嚴刑峻法破姦宄之膽<lb/>
海内清肅天下謐如嘉瑞並集屢獲豐年薦勲祖廟享<lb/>
號中宗筭計見效優於孝文元帝即位多行寛政卒以<lb/>
墮損威權始奪遂為漢室基禍之主治國之道得失之<lb/>
理於斯可以鑒矣昔孔子作春秋褒齊桓懿晉文歎管<lb/>
仲之功夫豈不美文武之道哉誠逹權救弊之理也故<lb/>
<pb n="KR3k0003_WYG_052-6b"/>
聖人能與世推移而俗士苦不知變以為結繩之約可<lb/>
復治亂秦之緒干戚之舞足以解平城之圍文帝乃除重<lb/>
刑非輕之也以嚴致平非以寛致太平也<lb/>
後漢王符潛夫論曰夫為國者以富民為本以正學為<lb/>
基民富乃可以敎學正乃得以義民貧則背善學淫則詐<lb/>
偽明君之法務此二者以為太平之基致休徴之隆夫<lb/>
富民者以農桑為本以逰業為末百工者以致用為本<lb/>
以巧飾為末商賈者以通乏為本以鬻貨為末三者守<lb/>
<pb n="KR3k0003_WYG_052-7a"/>
本則民興富國之所以為國者以民也治國之日舒以<lb/>
長故其民閒暇而力有餘亂國之日促以短故其民困<lb/>
務而力不足所謂治國之日舒以長者非能請羲和而<lb/>
令安行也乃君明察而百官理民安静而力有餘故視<lb/>
日長也所謂亂國之日促以短者非能謁羲和而令疾<lb/>
驅也乃君暗則百官亂而姦宄興細民懷賄而趨走故<lb/>
視日短也<lb/>
魏王粲儒吏論曰士同風於朝農同業於野雖官職務<lb/>
<pb n="KR3k0003_WYG_052-7b"/>
殊地氣異宜然其致功成利未有相害而不通者也至<lb/>
乎末世則不然矣執法之吏不闚先王之典搢紳之儒<lb/>
不通律令之要彼刀筆之吏豈生而察刻哉起於几案<lb/>
之下長於官曹之間無温裕文雅以自潤雖欲無察刻<lb/>
弗能得矣竹帛之儒豈生而迂緩也起於講堂之上逰<lb/>
於鄉校之中無嚴猛斷割以自裁雖欲不迂緩弗能得<lb/>
矣先王見其如此也是以博陳其敎輔和民性逹其所<lb/>
壅袪其所蔽吏服雅訓儒通文法故能寛猛相濟剛柔<lb/>
<pb n="KR3k0003_WYG_052-8a"/>
自克也<lb/>
表魏武帝陳損益表曰陛下即祚復蒙試用遂受上將<lb/>
之任統頷二州内參機事實所不堪昔韓非閔韓之削<lb/>
弱不務富國强兵用賢任能臣以驅驅之質而當鐘鼎<lb/>
之任以闇鈍之才而奉明明之政顧恩念責亦臣竭節<lb/>
授命之秋也謹條遵奉舊訓權時之宜十四事奏如左<lb/>
庶以蒸螢增明太陽言不足採<lb/>
魏陳王曹植降江東表曰臣聞士之羨永生者非徒以<lb/>
<pb n="KR3k0003_WYG_052-8b"/>
甘食麗服宰割萬物而已將有以補益羣生尊主惠民<lb/>
使功存於竹帛名光於後嗣今臣文不昭於俎豆武不<lb/>
習於干戈而竊位藩王尸禄東夏消損天日無益聖朝<lb/>
淮南尚有山竄之賊吳會猶有潛江之虜使戰士未獲<lb/>
歸於農畆五兵未得戢於武庫葢善論者不恥謝善戰<lb/>
者不羞走夫凌雲者泥蟠者也後申者先屈者也是以<lb/>
神龍以為徳尺蠖以昭義昔湯事葛文王事昆夷固仁<lb/>
者能以大事小若陛下遣明哲之使繼能陸賈之蹤者<lb/>
<pb n="KR3k0003_WYG_052-9a"/>
使之江南發愷悌之詔張<hi>日</hi>月之信開以降路權必奉<lb/>
聖化斯不疑矣<lb/>
　　善政<lb/>
禮記曰哀公問政子曰文武之政布在方䇿其人存則<lb/>
其政舉其人亡則其政息<lb/>
左氏傳曰鄭人逰於鄉校以論執政然明謂子産毁鄉<lb/>
校如何子産曰何為夫人朝進夕退而逰焉以議執政<lb/>
之善否其所善者吾則行之其所惡者吾則改之是吾<lb/>
<pb n="KR3k0003_WYG_052-9b"/>
師也又曰子産知然明問為政焉曰視民如子見不仁<lb/>
者誅之如鷹鸇之逐鳥雀也子産喜以語子太叔且曰<lb/>
他日吾見篾之面而已今吾見其心矣子太叔問政於<lb/>
子産子産曰政如農功日夜思之思其始而成其終其<lb/>
過鮮矣又曰鄭子産有疾謂子太叔我死子必為政唯<lb/>
有徳者能以寛服民其次莫如猛夫火烈民望而畏之<lb/>
故鮮死者水懦民狎而玩之則多死焉疾數月而卒太<lb/>
叔為政不忍猛而寛鄭國多盜取人於萑蒲之澤太叔興徒<lb/>
<pb n="KR3k0003_WYG_052-10a"/>
兵攻萑蒲之盜盡殺之仲尼曰善哉政寛則民慢慢則<lb/>
糾之以猛猛則民殘殘則施之以寛寛以濟猛猛以濟<lb/>
寛政是以和<lb/>
論語曰子貢問政子曰足食足兵民信之矣子貢曰必<lb/>
不得已而去於斯二者何先曰去食自古皆有死民無<lb/>
信不立又曰季康子問政於孔子孔子對曰政者正也<lb/>
子帥以正孰敢不正又曰季康子問政於孔子曰如殺<lb/>
無道以就有道何如孔子曰子為政焉用殺子欲善而<lb/>
<pb n="KR3k0003_WYG_052-10b"/>
民善矣君子之徳風小人之徳草草上之風必偃又曰<lb/>
或謂孔子曰子奚不為政子曰書云孝乎惟孝友于兄<lb/>
弟施於有政是亦為政奚其為為政<lb/>
家語曰子路治蒲三年孔子過之入其境曰善哉由乎<lb/>
恭敬以信矣入其邑曰善哉由乎忠信以寛矣至其庭<lb/>
曰善哉由乎明察以斷矣子貢問曰夫子未見由之政<lb/>
而三稱其善可得聞乎孔子曰入其境田疇治草萊闢<lb/>
溝洫深此恭敬以信故其民盡力也入其邑牆屋完固<lb/>
<pb n="KR3k0003_WYG_052-11a"/>
樹木甚茂此其忠信而寛故其民不偷也至其庭甚清<lb/>
閒諸下用命此其明察以斷矣又曰哀公問政於孔子<lb/>
孔子對曰政之急者莫大乎使民富且夀也公曰為之<lb/>
奈何孔子曰省力役薄賦歛則民富矣敦禮敎逺罪戾<lb/>
則民夀矣公曰寡人欲行夫子之言恐吾國貧孔子曰<lb/>
詩云愷悌君子民之父母未有其子富而父母貧也又<lb/>
曰衛靈公問孔子曰有語寡人為國家者謹之於廟堂<lb/>
之上則政治矣何如孔子曰其可也愛人者則人愛之<lb/>
<pb n="KR3k0003_WYG_052-11b"/>
惡人者則人惡之又曰哀公問於孔子曰寡人欲國小<lb/>
則能守大則能攻其道何如孔子曰使君朝廷有禮上<lb/>
下和親天下百姓皆君之民也將誰攻焉茍違此道民<lb/>
叛如歸皆君之讐也將誰與守公曰善哉於是廢澤梁<lb/>
之禁以惠百姓<lb/>
管子曰凡為國之道必先富民民富則易治也貧則難<lb/>
治也奚以知然民富則安鄉安鄉則重家重家則敬上<lb/>
畏罪敬上畏罪則易治也貧則危鄉危鄉則輕家輕家<lb/>
<pb n="KR3k0003_WYG_052-12a"/>
則凌上犯禁凌上犯禁則難治也昔者七十九代之君<lb/>
法制不一號令不同然而俱王天下何也必國富而粟<lb/>
多也又曰政之所行在順民心政之所廢在逆民心民<lb/>
惡憂勞我佚樂之民惡貧賤我富貴之民惡危墜我存<lb/>
安之民惡滅絶我生育之又曰凡牧民者欲民之正欲<lb/>
民之正也則㣲邪不可不禁也㣲邪者大邪之所生也<lb/>
㣲邪不禁而求大邪之亡傷固不可得也<lb/>
鄧析書曰夫水濁則無掉尾之魚政苛則無逸樂之士<lb/>
<pb n="KR3k0003_WYG_052-12b"/>
孟子曰為髙必因丘陵為下必因川澤為政必因先王<lb/>
之道<lb/>
莊子曰至徳之世山無蹊隧澤無舟梁鳥鵲之巢可攀<lb/>
援而闚也<lb/>
孫卿子曰夫一仞之牆民不能踰百仞之山童子升而<lb/>
逰焉凌遲故也今仁義之凌遲久矣能謂民弗踰焉<lb/>
商君書曰古者民聚生而羣處故求有上也然則天下<lb/>
之樂有上將以為治也今有主而無法其害與無主同<lb/>
<pb n="KR3k0003_WYG_052-13a"/>
有法而不勝其亂與無法同也<lb/>
韓子曰故言毛嬙而西施之美無益君面用脂澤粉黛<lb/>
則倍其初言先王仁義無益於治必賞罰則國治賞罰<lb/>
法度者國之脂澤粉黛又曰勢者君之馬也威者君之<lb/>
輪也勢固則輿安威定則策勁臣從則馬良民和則輪<lb/>
利為國有失於此覆輿奔馬折策敗輪矣輿覆馬奔策<lb/>
折輪敗載者安得不危<lb/>
新序曰魯君使宓子賤為單父宰子賤辭去因請善書<lb/>
<pb n="KR3k0003_WYG_052-13b"/>
者使書憲法魯君與之至單父使書子賤從旁引其肘<lb/>
書醜則怒之欲好書則又引之書者患之辭去歸以告<lb/>
魯君魯君曰子賤苦吾擾之使不得施其善政也乃命<lb/>
有司無得擅徴發單父單父大理<lb/>
碑梁裴子野丹陽尹湘東王善政碑曰皇上建顯號垂<lb/>
鴻名廣大配乎天地光革象乎日月長駕逺撫横逸乎<lb/>
都外策鏡區域充塞乎無垠上冠九垓旁濟八表制禮<lb/>
以告成功作樂以彰治定福應允臻祥慶符合六府孔<lb/>
<pb n="KR3k0003_WYG_052-14a"/>
修九官咸事於往嵗也有司奏以湘東王為宣惠將軍<lb/>
丹陽尹既而下車為政振民育徳循名責實舉無遺慮<lb/>
若夫據饋累起求賢如不及卑身折節用人若由已玉<lb/>
帛旅於丘園辟書交乎塗路求餘論於故府想遺風於<lb/>
舊哲延儒生於東閣命文學於後車重門洞唘列筵廣<lb/>
置四民總至獄訟殷集王兼而治之綽有餘裕上𢎞其<lb/>
禮下悦其風虚往實歸人得所至由是百吏仰成具僚<lb/>
歛衽千里之間有懷必亮躬親勸課賦政授時辨相物<lb/>
<pb n="KR3k0003_WYG_052-14b"/>
宜務盡地利由是仍歳有秋餘糧栖畆是以搢紳先生<lb/>
愀然相顧遂造象魏拜而陳之有詔報曰纖介之善春<lb/>
秋必書吏民歸美難用抑絶於是二三君子歡得所奏<lb/>
乃擇工良匠追石名山撰徳選辭興事篆刻俾萬代之<lb/>
下知斯文之在斯銘曰茫茫禹迹經唘萬方平秩肇定<lb/>
曰若我皇并包九域畫野分疆猗歟帝子日就月將疏<lb/>
爵分品奄有瀟湘君王先唘既表南國肇允神童翻飛<lb/>
上徳導逹𤣥㣲優㳺翰墨行成師範文為麗則帝曰爾<lb/>
<pb n="KR3k0003_WYG_052-15a"/>
諧出康庶績勿替敬典大猷允廸我王顯允洵美且麗<lb/>
夙夜乾乾有隆無替光贊大朝庇民濟世京邑翼翼永<lb/>
承嘉惠<lb/>
陳徐陵為司空徐州刺史侯安都徳政碑曰巖巖天柱<lb/>
大矣周山之峯桓桓地軸壯哉崑崙之阜三光懸而不<lb/>
墜九土鎮以無疆承乾合徳之君則天體元之后所以<lb/>
並咨四鎮咸建五臣業配蒼祗功成㝢縣至於流名雅<lb/>
頌著美風詩年代悠然寂寥無紀其能繼兹歌詠者司<lb/>
<pb n="KR3k0003_WYG_052-15b"/>
空侯使君乎自文昭武穆祚土開家濮水盛其衣簪滎<lb/>
波分其緒秩仁義之道夷門美於大梁儒雅之風司徒<lb/>
重於强漢自通人許劭託命於江湖髙士袁忠寄身於<lb/>
交越俱違建安之難獨處衡山之陽祖天資秀傑世載<lb/>
雄豪卓富擬於公侯班佃必於旌鼔父光禄大夫邑里<lb/>
開通徳之門州縣無抗禮之客自茫茫禹迹赫赫宗周<lb/>
家滅驪戎國亡夷羿我髙祖武皇帝迎河圖於浪泊括<lb/>
地象於炎洲南興涿鹿之師北問共工之罪天生宰輔<lb/>
<pb n="KR3k0003_WYG_052-16a"/>
堯年致白虎之祥神賜英賢殷帝感蒼龍之傑公亦觀<lb/>
時佇聖嘯咤風雲跪開黄石之書髙詠𤣥池之野沉吟<lb/>
梁甫自比管仲之才惆悵莘郊久負伊生之歎自羯虜<lb/>
侵華羣蠻縱軼後臯桂部之地四戰五逹之郊郡境賢<lb/>
豪將謀禦難長者僉論推公主盟義士雄民星羅霧集<lb/>
公既膺五聘方唘六韜率是驍徒仍開嶺嶠自大討瀟<lb/>
湘同茲樊酈下軍違命上策不宣敗我王師受拘勍盜<lb/>
大陳格于文祖咸秩具神率土依風羣靈禀朔公亦忠<lb/>
<pb n="KR3k0003_WYG_052-16b"/>
為令徳天纂之謀吳帳斯開衛門無擁雖復季孫還魯<lb/>
隨武濟河國慶民歡相儔匪若即授使持節開府儀同<lb/>
三司丹陽尹昔光武不尤於馮異穆公深禮於孟明終<lb/>
報王官之師遂舉咸陽之地斯乃聖主之宏略而名臣<lb/>
之逺圖者焉皇帝以陶唐唘國致玉版於河宗顓頊承<lb/>
家佐金天於江水經綸草昧定鼎之業居多締構權輿<lb/>
斷鼇之功相半固以英聲馳於海外信義感於寰中主<lb/>
器攸歸當璧斯在公於是抗表長信清宫未央從億兆<lb/>
<pb n="KR3k0003_WYG_052-17a"/>
以同心引公卿而定策馳輕軒於軨轕奉侍駕於中都<lb/>
七廟之基於焉永固萬邦之本由此克寜乃後司空公<lb/>
南徐州刺史於是鎮之以清静安之以惠和望杏敦耕<lb/>
瞻蒲勸穡室歌千耦家喜萬鍾陌上成隂桑中可詠春<lb/>
鶊始囀必具籠筐秋蟀載吟競鳴機杼或肅拜靈肅躬<lb/>
瞻舞雩去駕擁於風塵還旌阻於飄沐京坻歳積非勞<lb/>
楚堰之泉倉廩年豐無用秦渠之水雖復東過小縣夏<lb/>
雨逐其輕輪南渡滄江秋濤弭其張葢固不得同年而<lb/>
<pb n="KR3k0003_WYG_052-17b"/>
語矣若夫聽採民訟昏曉必通召引軒櫺躬親辯決立<lb/>
受符於前案無留詣於後曹接務髙城之中非異甘棠<lb/>
之下欣欣美俗濟濟都塵以賈琮郭賀之風行建武永<lb/>
平之化於是州民散騎常侍王瑒等拜表宫闕請揚兹<lb/>
美化樹彼髙碑民欲天從允彰絲誥銘曰鬱鬱三象茫<lb/>
茫九州綿天慘沴浹地<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>劉赫矣髙祖爰清國讐元勲<lb/>
佐命力牧風后亦既旋歸邦家有暉宫亭蠡浦奮翅髙<lb/>
飛電巻勍冦風行國威文身被髪作貢來綏我皇纂武<lb/>
<pb n="KR3k0003_WYG_052-18a"/>
攀號東序謁渭同周迎門惟呂流矢為暴攙搶斯舉喋<lb/>
喋蒼黎峗峗刀俎自我徂征妖氛克平爰驅大彘實翦<lb/>
長鯨北震巢浦南俘灌城青羌卷介赤狄迴兵蹈舞難<lb/>
踰歌謡靡宣曰我黎庶俱祈上𤣥山移兩越海變三田<lb/>
公為上相復倍斯年又廣州刺史歐陽頠徳政碑曰弱<lb/>
水導其洪源軒臺表其增殖懿哉少府師儲皇於二京<lb/>
盛矣司徒傳儒宗於九世廣陵邕邕族擅江右渤海赫<lb/>
赫名重洛陽若夫岳鎮龍蟠星懸鶉火衡山誕其髙徳<lb/>
<pb n="KR3k0003_WYG_052-18b"/>
湘水降其清輝千仞孤標萬頃無度年當小學志冠成<lb/>
童因孝為心欲仁成體屯騎府君早棄榮禄易簀之日<lb/>
幾將毁終不杖之言深非通制遺貲巨萬富擬猗頓裁<lb/>
變槐榆並賑宗戚南茨大麓北眺清湘得性於橘洲之<lb/>
間披書於杏壇之上三冬文史五經縱橫頻致嘉招確<lb/>
乎難㧞既而帝唘黃樞神亡赤伏天地崩霣川冢沸騰<lb/>
羣悍酋豪更為禍亂朝披羽檄夜炤爟烽浴鐵蔽於山<lb/>
原摐金駭於樓堞公疲兵屢出獨據胡牀勍賊重圍尚<lb/>
<pb n="KR3k0003_WYG_052-19a"/>
凭書几揚灰既散駕棒將揮咸剋凶梁以保衡服常以<lb/>
二主蒙塵三光掩曜出入逾於甞膽殷憂獨其撫心不<lb/>
治第宅深符去病志梟羣醜彌同越石自禹珪既錫堯<lb/>
玉已傳物變謳謡風移笙管商周之際孤竹尚其哀歌<lb/>
曹劉之間蘇子猶其狂哭況畨禺連帥實謂宗枝迷我<lb/>
天機自窺梁鼎以公威名本重逼統前軍乾數難違剥<lb/>
象終悔髙祖永言惟舊彌念竒功即訓皇家深𢎞朝紀<lb/>
檻車才至輿櫬已焚祝史祅於夷吾擅塲延於井伯綢<lb/>
<pb n="KR3k0003_WYG_052-19b"/>
繆安樂造次訏謀爰珥豐貂允光金蟪但八桂之土蠻<lb/>
夷不賔九疑之陽兵凶歳積以公昔在衡臯深留夙愛<lb/>
仁恩可以懷猛獸威名可以懼啼兒乃授持節散騎常<lb/>
侍衡州刺史我皇帝從唐侯以𦙍國屈唘筮而登家一<lb/>
恭寶祚開定江沔三改璇衡苞羅湘峽昔中宗屈申於<lb/>
處仲髙祖遺恨於平城漢武承基方通沙塞晉明紹運<lb/>
裁平姑孰方其盛業綽有光前踐祚之初進公位征南<lb/>
將軍廣州刺史又都督東衡州二十州諸軍事宜公乃<lb/>
<pb n="KR3k0003_WYG_052-20a"/>
務是民天敦其分地火耕水耨彌亘原野賊盜皆偃工<lb/>
賈競臻鬻米商鹽盈衢滿肆新垣既築外户無扃脂脯<lb/>
豪家鍾鼎為樂揚祛洒汗振雨流風市有千金之租田<lb/>
多萬箱之詠僧釋慧羨等來朝絳闕備唘丹誠乞於大<lb/>
路康莊式刋豐琰庶樊卿寶鼎復述台司之功羊叟髙<lb/>
碑更紀征南之徳於是跪開黃素爰登紫泥鑒此誠祈<lb/>
皆如所奏乃詔庸臣為其銘曰赫赫宗陳桓桓鼎臣千<lb/>
乘建學五典攸因盛徳斯逺公門日新崇髙惟嶽貺甫<lb/>
<pb n="KR3k0003_WYG_052-20b"/>
生申去衡移廣遷征自鎮悠悠銅界藐藐金鄰莫逺非<lb/>
督無思不賔三江靡浪五嶺奚塵式歌式舞仁哉至仁<lb/>
公其饗福於萬斯春又晉陵太守王勵徳政碑曰若夫<lb/>
睢陵世傳已詳載徳之華徐州先賢亦著清風之美偉<lb/>
哉文獻光唘中興郭莖表其深源何籌慚其逺慶豈惟<lb/>
桓氏之鳴玉張家之珥貂袁姓之朱衣楊宗之華轂又<lb/>
有佽飛遮列班弓夾門濯龍俯望緹騎盈道奕世如此<lb/>
何其盛哉君以藍田美玉大海明珠灼灼美其聲芳英<lb/>
<pb n="KR3k0003_WYG_052-21a"/>
英照其符彩風神雅淡識量寛和既有崔琰之鬚眉非<lb/>
無鄭𤣥之腰帶爛爛如髙巖下電騷騷若長松裏風勢<lb/>
利無擾於胸衿行藏不槩於懷抱家門雍睦孝友為風<lb/>
上交不謟下交不凟脱貂救厄情靡矜吝釋馬窮途唯<lb/>
濟危殆至於網羅圖籍脂粉藝文學侣揖其精㣲詞宗<lb/>
稱其妙絶出為仁武將軍晉陵大守五雞三彘勤䘏有<lb/>
方問羊知馬鈎距兼設濟北移樹累政之所未治汝南<lb/>
爭水連年之所無斷一朝明決曾不留滯四民商販咸<lb/>
<pb n="KR3k0003_WYG_052-21b"/>
用殷阜康哉寶運美矣良臣冑自灃水源于洛濵公侯<lb/>
世及宰輔相因曰我民秀山川降神風情穆穆孝友恂<lb/>
恂學則經笥文為世珍髙風逺矣曠代難倫鼎鉉虚職<lb/>
台階未臻安知霜霰遽夭松椿碣石斯表民情既陳徒<lb/>
然下拜何報陽春<lb/>
周王襃上庸公陸騰勒功碑曰在昔洞庭彭蠡三苗有<lb/>
逺竄之君太室陽城九州無同姓之國是知周衛設險<lb/>
所務非山川河岳作固所寶惟休徳至於三峽蹇産九<lb/>
<pb n="KR3k0003_WYG_052-22a"/>
折崢嶸髙峰尋雲深谷無景秦開漢閉雖阻荷㦸之虞<lb/>
魏塞晉通終因束馬之利我大周開闢宇宙混同文軌<lb/>
御六氣於天樞頓八紘於地絡彭濮未恭卭笮不討外<lb/>
憑劒道之難内負銅梁之阨大將軍上庸公仗國威靈<lb/>
奉辭伐罪長㦸萬隊巨艦千舳板楯酋豪斯榆君長歴<lb/>
稔逋冦累代稽誅廓清江源蕩滌巴濮若夫荆門千里<lb/>
蜀置永安之宫巴水三廻吳阻夷陵之縣巫峽使君之<lb/>
灘淪波洽沒建平督郵之道棧徑威紆路阻蠻陬途橫<lb/>
<pb n="KR3k0003_WYG_052-22b"/>
夷落擅彊専險輕法侮吏天子爰詔有公奉命天討<lb/>
星言載塗指日遄邁冊授公大將軍信州刺史韓信召<lb/>
拜軍中致設壇之禮衛青出征臨河聞後距之令夫鍾<lb/>
鼎大禮之器昭徳必書金石不朽之質庸勲斯樹某等<lb/>
乃建碑于某地敢作頌云遐觀命氏𦕈求世禄龍圖紀<lb/>
河鴻漸于陸霸楚傳姓命吳唘族君子篤生降靈惟岳<lb/>
朝陽擢彩荆山曜璞巴庸自擅彭濮稱王南泊𤏡道西<lb/>
通夜郎内憑玉壘外阻銅梁介視荒服斗絶邊疆赫赫<lb/>
<pb n="KR3k0003_WYG_052-23a"/>
南仲堂堂方叔天子命我遐征越逐竇氏車騎去病冠<lb/>
軍封山刋石鐫銘刻勲逺隔年代懸感風雲盛徳必祀<lb/>
千載斯文<lb/>
陳江總吳興郡廬陵王徳政碑曰卓爾吾王天人可擬<lb/>
早成夙智謙懷虛己偃息流略翺翔文史三雍雅對九<lb/>
師名理好古如斯學兼之矣睢陽肇構碣石初開賜田<lb/>
待士牓道求材剖符彭國述職琅臺去謡曙鼓留歌暮<lb/>
來<lb/>
<pb n="KR3k0003_WYG_052-23b"/>
表梁劉孝儀為雍州栁津請留刺史晉安王表曰楚備<lb/>
寶臣秦兵不入齊多君子魏珠恥照足使文公懼而側<lb/>
席孟軻歎而廢寢敢言借冦之願切望申耿之恩陛下<lb/>
昔在潛龍因茲或躍固以陋膴膴於周原包葱葱之佳<lb/>
氣昔次君出撫近駕斑輪喬卿在政遥授衮服焉馮熊<lb/>
軾而督盜御龍章而行部無虧燮理有光司牧<lb/>
敎梁簡文帝圖雍州賢能刺史敎曰冀州表朱穆之象<lb/>
太丘有陳寔之畫或有留愛士氓或有傳芳史籍昔越<lb/>
<pb n="KR3k0003_WYG_052-24a"/>
王鎔金尚思范蠡漢軍染畫猶髙賈彪矧彼前賢寜忘<lb/>
景慕可並圖象㕔事以旌厥善<lb/>
　　赦宥<lb/>
易曰雷雨作解君子以赦過宥罪<lb/>
周官曰國君過市刑人赦<lb/>
尚書曰象以典刑流宥五刑鞭作官刑朴作敎刑眚災<lb/>
肆赦怙終賊刑又曰五刑之疑有赦五罰之疑有赦<lb/>
論語曰赦小過舉賢才<lb/>
<pb n="KR3k0003_WYG_052-24b"/>
管子曰凡赦者小利而大害也久而不勝其禍無赦者<lb/>
小害而大利也久而不勝其福故赦者犇馬之委轡也<lb/>
漢書曰宣帝元年詔曰迺者鳳皇集泰山陳留甘露降<lb/>
未央宮其赦天下<lb/>
史記曰陶朱公中子殺人囚於楚朱公曰殺人死職也<lb/>
使少子往視之裝黄金千鎰長男請行公不許長男曰<lb/>
長子家督也今不遣是吾不肖欲自殺不得已乃為一<lb/>
封書及金令遺故所善莊生莊生乃見王曰某星犯某<lb/>
<pb n="KR3k0003_WYG_052-25a"/>
宿宜以徳報王乃使使封三錢之府長男為王當赦弟<lb/>
固當出見莊生曰弟今自赦固辭去乃取金莊生恥為<lb/>
兒子所賣乃入見王曰陶朱公子多賂王左右今赦恐<lb/>
失望王遂殺之載喪而歸<lb/>
東觀漢記曰吳漢疾篤車駕親臨問所欲言對曰臣愚<lb/>
無所識知唯願慎無赦而已<lb/>
謝承後漢書曰學中諸生與李膺等更相褒重莫不畏<lb/>
其貶議時河内張成善説風角推占當赦遂敎子殺人<lb/>
<pb n="KR3k0003_WYG_052-25b"/>
李膺為河南尹督之促収捕既而逢宥獲免膺愈憤竟<lb/>
案殺之初成以方伎交通宦官帝亦頗信其占成弟子<lb/>
牢脩因上書誣告膺等多養太學逰士交結諸郡生徒<lb/>
更相驅馳共為部黨於是天子震怒班下郡國逮捕黨<lb/>
人<lb/>
續漢書曰建武二年詔曰其赦天下惟殘賊用刑戮深<lb/>
刻獄多寃人朕甚愍之自今已後有犯者將正厥辜<lb/>
袁山松後漢書曰賈彪字偉節逰京師與郭林宗等為<lb/>
<pb n="KR3k0003_WYG_052-26a"/>
談論之首一言一行天下以為凖的黨事起彪謂同志<lb/>
曰吾不西行大難不解即入闗設方略天子為之大赦<lb/>
華陽國志曰諸葛亮時有言公惜赦者亮答曰治世以<lb/>
大徳不以小惠故匡衡吳漢不願為赦先帝亦言吾周<lb/>
旋陳元方鄭康成間每見唘告治亂之道悉矣曾不語<lb/>
赦也若劉景升父子歳歳赦宥何益於治<lb/>
蜀志曰孟光字孝裕延熙九年秋大赦光衆責大將軍<lb/>
費禕曰夫赦者偏枯之物非明世所宜有也衰弊窮極<lb/>
<pb n="KR3k0003_WYG_052-26b"/>
必不得已然後乃可權而行之耳<lb/>
裴頠集曰臣聞感神以政應變以誠故桑榖之異以勉<lb/>
己而消漢末屢赦猶凌遲不反由此言之上協宿度下寜<lb/>
萬國唯在賢能慎厥庶政殆非孤赦所能增損也<lb/>
郭子曰孫秀降晉武帝厚存寵之妻以姨妹蒯氏室家<lb/>
甚穆妻嘗妬秀乃罵為貉子秀大不平之遂出不復入<lb/>
蒯氏自悔責請救於帝時大赦羣臣咸見既出帝獨留<lb/>
秀從容語曰天下曠蕩蒯夫人可得從其例否秀免冠<lb/>
<pb n="KR3k0003_WYG_052-27a"/>
謝遂為夫婦如初<lb/>
風角書曰春甲寅日風髙去地三四丈鳴條以上常從<lb/>
申上來為大赦期六十日應也<lb/>
賦後漢崔寔大赦賦曰惟漢之十一年四月大赦滌惡<lb/>
棄穢與海内為始亹亹乎思隆平之道也寔就而賦焉<lb/>
以為五帝異制三王殊事然其承天據地興設法制一<lb/>
也陛下以苞天之大承前聖之迹朝乾乾於萬機夕<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>
敬以厲惕然猶痛刑之未錯厥將大赦所以創太平之<lb/>
<pb n="KR3k0003_WYG_052-27b"/>
迹旌頌聲之期新邦家而更始垂祉美乎將來此誠不<lb/>
可奪也方將披𤣥雲照景星獲嘉禾於疆畆數蓂莢於<lb/>
階庭攔麒麟之肉角聆鳳皇之和鳴農夫歡於時雨女<lb/>
工樂於機聲雖羲皇之神化尚何斯之太寜<lb/>
詔後魏温子昇孝莊帝殺尒朱榮詔曰蓋天道忌盈人<lb/>
倫疾惡疏而不漏刑之無捨是以吕霍之門禍譴所伏<lb/>
梁董之家咎徴斯在爾朱榮爰自晉陽同憂王室義旗<lb/>
之建大會孟津與其樂推其誠鴻業論其所由乃有勲<lb/>
<pb n="KR3k0003_WYG_052-28a"/>
効但致逺恐泥終之實難習未崇朝豺聲已露既位極<lb/>
宰衡地踰齊魯容養之至豈復是過但心如猛火山林<lb/>
無以供其暴意等漏巵江河無以充其溢既見金革稍<lb/>
寜方隅漸泰不推天功謂為己力與奪任情臧否肆意<lb/>
無君之迹日月已甚乃有裂冠毁冕之心將為拔本塞<lb/>
源之事天既厭亂人亦悔禍將而有聞罪無攸縱是而<lb/>
可懷孰不可忍並以伏辜自貽伊戚元惡既除人神慶<lb/>
泰便可大赦天下又遷都拜廟鄴宫赦文曰建國所先<lb/>
<pb n="KR3k0003_WYG_052-28b"/>
理屬於宗廟立事為大禮歸於禋祀大丞相渤海王神<lb/>
武命世重匡頽厯導塞源於將竭扶神器於己傾立天<lb/>
地之大功成人臣之重義朕以沖昧猥當樂推闗路多<lb/>
虞衿帶難固瞻言往事取則前修乃襲去酆用追遷亳<lb/>
定鼎鄴都卜世惟永民用子來功成不日今清廟初興<lb/>
閟宮始就靈祗萃止祖考來格神光夜照香氣朝聞令<lb/>
月吉辰躬展誠敬時和氣婉景麗雲柔四表來庭萬國<lb/>
在位哀樂相交感慶兼集固宜觀象雷雨布寛大之恩<lb/>
<pb n="KR3k0003_WYG_052-29a"/>
取類澤風申肆𤯝之令可大赦天下<lb/>
北齊邢子才為受禪登極赦詔曰典徳而稱化刑以禮<lb/>
不言而信先春後秋故知惻隱之心天地一揆𢎞宥之<lb/>
道今古同風朕以寡薄功烈無紀昔先獻武王值魏世<lb/>
不造四海幅裂九鼎行出祭器無歸乃驅御侯伯大號<lb/>
燕趙拯厥顛墜俾亡若存文襄王外挺武功内資明徳<lb/>
纂成先業闢土服逺年逾二紀世歴兩都獄訟有適謳<lb/>
歌斯在魏帝俯遵厯數念在褰裳逺取唐虞終同脱屣<lb/>
<pb n="KR3k0003_WYG_052-29b"/>
實幽憂未已志在陽城而羣公卿士誠守逾功遂屬代<lb/>
終居於民上如涉深氷有睠終朝始發晉陽九尾呈祥<lb/>
升壇告天赤雀效祉惟爾文武不二之臣股肱爪牙之<lb/>
將左右先王光隆大業永言誠烈共茲休慶然三皇存<lb/>
敎非易可免七名改呪庸可庶幾思共億兆同始茲日<lb/>
敎梁陸倕豫章王拜後赦敎曰夫議獄緩死著在令圖<lb/>
疑罪惟輕聞諸雅誥是以虞經惻隱流涕冬決鍾意垂<lb/>
仁哀矜寒送吾以虚薄夙頒寵章光宅襟險奄有全粤<lb/>
<pb n="KR3k0003_WYG_052-30a"/>
非有沛獻矜嚴空紆青組東平智思徒舉赤惟思所以<lb/>
仰述皇猷導揚𢎞澤遵彼下車譬茲解網<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_052-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷五十二<lb/>
</p>
<p>
</p>
  </div>
</body>
</text>
</TEI>
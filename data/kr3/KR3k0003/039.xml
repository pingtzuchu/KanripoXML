<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷三十九</head>
    <p>
<pb n="KR3k0003_WYG_039-1a"/>
欽定四庫全書<lb/>
　藝文類聚卷三十九　　　唐　歐陽詢　撰<lb/>
　禮部中<hi>巡狩燕㑹</hi>　<hi>籍田/封禪</hi>　<hi>社稷/親蠶</hi>　<hi>朝㑹</hi>
　　巡狩<lb/>
白虎通曰王者必制巡狩之禮何尊天重民也所以<lb/>
五年一巡狩何五嵗再閏天道大備王者㤙亦當竟<lb/>
也所以至四嶽者盛徳之山四方之中能興雲致雨<lb/>
也<lb/>
<pb n="KR3k0003_WYG_039-1b"/>
禮曰天子五年一巡狩二月東巡狩至于岱宗柴而望<lb/>
祀山川覲諸侯問百年者就見之命太師陳詩以觀民<lb/>
風命市納賈以觀民之好惡<lb/>
易曰先王以省方觀民設教<lb/>
尚書曰嵗二月東巡狩至於岱宗<lb/>
傳曰天子非展義不巡狩<hi>注云巡狩所以布徳展義</hi>
周禮曰職方氏掌天下之圖王巡狩則戒于四方攷職<lb/>
事無不敬戒<lb/>
<pb n="KR3k0003_WYG_039-2a"/>
風俗通曰廵者循也狩者守也道德太平恐遠近不同<lb/>
化幽隠有不得所者故自躬親行之<lb/>
白虎通曰廵狩所以時出何當承宗廟故不踰也以夏<lb/>
之中月同律度得其中也<lb/>
越絶書曰禹廵狩大越見耆老納詩書審銓衡平斗斛<lb/>
漢書曰元封五年冬行南廵至于盛唐望祠虞舜于九<lb/>
疑登天柱山自尋陽浮江親射蛟江中獲之舳艫千里<lb/>
薄樅陽而出作盛唐樅陽之歌<lb/>
<pb n="KR3k0003_WYG_039-2b"/>
東觀漢記曰章帝東廵至岱宗祀五帝於汶上<lb/>
黄帝太一察推曰欲先知廵之年當視太一與白在四<lb/>
維之嵗為狩<lb/>
蔡邕獨斷曰廵狩校獵還公卿以下陳雒陽亭前街上<lb/>
乘輿到公卿以下拜天子下車公卿親識顔色然後還<lb/>
宮古語曰在宮帷下唯此時施行<lb/>
摯虞新禮儀曰魏元氏廵狩故事新禮守方岳柴望告<lb/>
至設壝諸侯之覲者乃摯皆如儀而不建旗臣虞謹按<lb/>
<pb n="KR3k0003_WYG_039-3a"/>
覲禮天子各建其旗旗章所以殊爵命視等威也詩稱<lb/>
君子至止言觀其旂宜定新禮建旗如舊<lb/>
三齊略記曰堯山在廣固城西七里堯廵狩所登遂以<lb/>
為名山頂立祠祠邉有柏樹枯而復生不知幾代樹也<lb/>
詩隋虞世南和幸江都詩曰南國行周化稽山秘夏圖<lb/>
百王豈殊軌千載協前謨肆敬遵時豫順動悦來蘇安<lb/>
流進畵舳戒道翼金吾龍旂煥辰象鳳吹溢川塗封唐<lb/>
昔敷錫分陜被荆呉沐道咸知讓慕義久成都冬律初<lb/>
<pb n="KR3k0003_WYG_039-3b"/>
飛管陽鳥正銜蘆嚴颷肅林薄曖景澹江湖鴻私浹幽<lb/>
遠厚澤潤凋枯虞琴起歌詠漢筑動巴歈多幸霑行葦<lb/>
無庸類散樗<lb/>
隋虞世基和幸江都詩曰廵遊光帝典征吉乃文先澤<lb/>
國翔宸駕水府汎樓船七萃縈長薄三翼亘通川夙興<lb/>
大昕始求衣昧旦前澄瀾浮曉色遥林卷宿烟晨霞稍<lb/>
含景落月漸虧弦廻塘響歌吹極浦望旌旃方陪覲東<lb/>
后登封禪肅然<lb/>
<pb n="KR3k0003_WYG_039-4a"/>
賦漢揚雄甘泉賦曰孝成帝時客有薦雄文似相如者<lb/>
上方祀甘泉泰畤雄從上甘泉故述斯賦惟漢十世將<lb/>
郊上𤣥乃命羣僚星陳而天行詔招揺與太隂兮伏鉤<lb/>
陳使當兵八神奔而警蹕兮飛蒙茸而走陸梁焱駭雲<lb/>
迅奮以方攘半散照爛粲以成章於是帥爾隂閉霅然<lb/>
陽開流星旄以電燭兮咸翠蓋而鸞旗臨高衍之嵱嵷<lb/>
超紆譎之清澄據軨軒而周流忽軮軋而無垠翠玉樹<lb/>
之青葱璧馬犀之璘㻞歴倒景而絶飛梁浮蠛蠓而撇<lb/>
<pb n="KR3k0003_WYG_039-4b"/>
天曵彩虹之流離颺翠氣之宛延排玉户而颺金鋪發<lb/>
蘭蕙與芎藭靡薜荔而為席折瓊枝以為芳吸青雲之<lb/>
流霞飲若木之露英集乎禮神之囿登乎頌祗之堂攀<lb/>
璇璣而下視行遊目乎三危玉女亡所眺其清矑宓妃<lb/>
曽不得施其娥眉於是欽柴宗祈燎薫皇天樵蒸焜上<lb/>
配黎四施選巫咸兮呌帝閽開天庭兮延羣神於是事<lb/>
畢功𢎞廻車而歸登長平兮雷鼓磕度三巒兮偈棠梨<lb/>
雲飛揚兮雨霶霈于胥德兮麗萬世亂曰崇崇圜邱隆<lb/>
<pb n="KR3k0003_WYG_039-5a"/>
隠天兮増宮參差駢嵯峨兮上天之縡杳旭卉兮聖皇<lb/>
穆穆信厥對兮來祗郊堙神所依兮輝光炫燿降厥福<lb/>
兮子子孫孫長無極兮又幸河東賦曰其三月將祭后<lb/>
土上乃帥羣臣横大河湊汾隂既祭畢登歴觀陟西嶽<lb/>
以望八荒迹殷周之墟眇然以思唐虞之風雄以為臨<lb/>
川羡魚不如歸而結網還上河東賦以勸焉其辭曰伊<lb/>
年暮春將瘞后土禮靈祗謁汾隂於東郊乃撫翠鳯之<lb/>
駕馳先景之乘掉奔星之流旃攫天狼之威弧奮電鞭<lb/>
<pb n="KR3k0003_WYG_039-5b"/>
驂雷輜鳴洪鍾建五旂羲和司日顔倫奉輿樂往昔之<lb/>
遺風喜虞舜之所耕瞰帝唐之嵩高兮眽隆周之大寧<lb/>
叱風伯於南北呵雨師於西東參天地而獨立廓蕩蕩<lb/>
其無䨇<lb/>
頌後漢班固東廵頌曰竊見廵狩岱宗上稽帝堯中述<lb/>
世宗遵奉世祖禮儀備具動自聖心是以明神屢應休<lb/>
徴仍降不勝狂簡之情謹上岱宗頌一篇曰若稽古在<lb/>
漢迪哲聿修厥德憲章丕烈翿六龍較五輅齊百僚陶<lb/>
<pb n="KR3k0003_WYG_039-6a"/>
質素命南重以司厯厥中月之六辰備天官之列衛盛<lb/>
輿服而東廵又南廵頌曰惟漢再命系葉十一帝典協<lb/>
景和則天經郊高宗光六幽通神明既禘祖於西都又<lb/>
將祫于南庭是時聖上連天官之法駕憑列宿而賛元<lb/>
後漢崔駰東廵頌曰伊漢中興三葉於皇維烈允廸厥<lb/>
倫矩坤度以範物規乾則以陶鈞於是考上帝以質中<lb/>
緫列宿於北辰開太微敞禁庭延儒林以咨詢岱嶽之<lb/>
事于時典司耆耉載華抱實徴爾而造曰盛乎大漢世<lb/>
<pb n="KR3k0003_WYG_039-6b"/>
増其德此神人之所慶幸海内之所想思頌有喬山之<lb/>
征典有徂嶽之廵時邁其邦民斯攸勤不亦宜哉乃命<lb/>
太僕訓六騶閑路馬戒師徒於是乘輿登天靈之威路<lb/>
駕太乙之象車升九龍之華旗建掃電之旌旄裒胡耉<lb/>
之元老賞孝行之畯農<lb/>
後漢馬融東廵頌曰允廸在昔紹烈陶唐殷天衷克揺<lb/>
光若時則運瓊衡敷六典經八成肆類乎上帝實柴乎<lb/>
三辰禋祀乎六宗祗燎乎羣神遂發號羣司申戒百工<lb/>
<pb n="KR3k0003_WYG_039-7a"/>
卜筮稱吉蓍龜襲從南征有時馮相告祥清夷道而後<lb/>
行曜四國而揚光展聖義於廵狩喜圻畤而詠八荒指<lb/>
宗嶽以為期固岱神之所望散齋既畢越異良辰棫槱<lb/>
増構烈火燔燃暉光四煬焱爛薄天蕭香肆升青煙習<lb/>
雲珪璋峩峩犧牲潔純鬱鬯宗彛明水𤣥樽空桑孤竹<lb/>
咸池雲門六八匝變神祇並存<lb/>
誥後漢張衡東廵誥曰惟二月初吉帝將狩于岱嶽展<lb/>
義省方觀民設教率羣賔備法駕以祖于東門届于靈<lb/>
<pb n="KR3k0003_WYG_039-7b"/>
宮是日也有鳯䨇集于臺壬辰祀上帝于明堂帝曰咨<lb/>
予不材為天地主慄慄翹翹百僚萬幾心之謂矣孰朕<lb/>
之勞上帝有靈不替朕命誕敢不祗承凡庻與祭於壇<lb/>
墠之位者曰懷爾邦君寔願先帝載厥大宗以左右朕<lb/>
躬羣臣曰帝道横被旁行海表一人有韙萬民賴之從<lb/>
廵助祭者兹惟嘉瑞乃歌曰皇皇者鳯通𤣥知時萃于<lb/>
山趾與帝邀期吉事有祥惟漢之祺帝曰朕不敢當亦<lb/>
不敢蔽天之吉命<lb/>
<pb n="KR3k0003_WYG_039-8a"/>
　　籍田<lb/>
説文曰帝籍千畝者使民如借故謂之籍<lb/>
詩序曰載芟春籍田而祈社稷也<lb/>
周官曰上春詔王后帥六宮之人而生穜稑之種而獻<lb/>
之于王又曰甸師率其屬而耕耨王藉以時入之以供<lb/>
粢盛<lb/>
禮記曰孟春之月天子乃以元日祈榖于上帝天子親<lb/>
載耒耜帥三公九卿諸侯大夫躬耕帝籍天子三推三<lb/>
<pb n="KR3k0003_WYG_039-8b"/>
公五推卿諸侯九推庻人終畝反乃執爵於太寢命曰<lb/>
勞酒又曰天子耕於南郊諸侯于東郊又曰天子為籍<lb/>
千畝冕而朱紘躬執耒以事天地山川以為醴酪粢盛<lb/>
於是乎取之敬之至也諸侯百畝冕而青紘<lb/>
梁五禮籍田儀注曰其田東去宮八里遠十六里為千<lb/>
畝天子耒耜一具九卿耒耜九具立方壇以祠先農<lb/>
應劭漢官儀曰天子升壇公卿耕訖嗇夫下種籍田千<lb/>
畝亦曰帝籍亦曰親耕亦曰王籍又曰東耕之日親率<lb/>
<pb n="KR3k0003_WYG_039-9a"/>
公卿戴青幘載青車駕蒼馬公卿以下車駕如常法<lb/>
五經要義曰天子籍田千畝孟冬啟蟄既郊之後率公<lb/>
卿大夫而親耕焉所以先百姓而致孝敬<lb/>
國語曰宣王即位不籍千畝虢文公諫曰夫民之大事<lb/>
在農上帝之粢盛於是乎出民之蕃庻於是乎生先時<lb/>
九日太史告稷曰陽氣俱蒸土膏其動即以告王王即<lb/>
御事王耕一墢班三之庻人終乎千畒王不聽師敗于<lb/>
姜戎也<lb/>
<pb n="KR3k0003_WYG_039-9b"/>
論衡曰立春東耕為土象人男女各二執耒鉏錢或立<lb/>
土牛象人土牛未畢而耕也從氣應時示帥下也<lb/>
漢書文帝詔曰夫農天下之本其籍田朕親率耕以給<lb/>
宗廟粢盛<lb/>
東觀漢記曰永平十三年二月耕籍田畢賜觀者食有<lb/>
一諸生前言善哉文王之遇太公也上書版曰生非太<lb/>
公予亦非文王<lb/>
詩宋顔延之侍東耕詩曰題封經地域辰角麗天蔀浮<lb/>
<pb n="KR3k0003_WYG_039-10a"/>
藹起青壇沈腴發紺耦草木薦同穗黄冠獻嘉夀<lb/>
宋謝莊侍東耕詩曰肅鑣奉晨發恭𢃄廁朝聞仙鄉降<lb/>
朱藹神郊起青雲隂䑓承寒綵陽樹迎初薫觀德欣臨<lb/>
籍瞻道樂遊汾<lb/>
梁武帝籍田詩曰寅賔始出日律中方星鳥仁化洽孩<lb/>
蟲德令禁胎夭耕籍乘月映遺滯指秋杪年豐亷讓多<lb/>
嵗薄禮節少<lb/>
梁簡文帝和詩曰禮經聞往説觀寶著遐篇豈如春路<lb/>
<pb n="KR3k0003_WYG_039-10b"/>
動祈榖重民天三春潤蓂莢七月待鳴蟬鰩魚顯嘉瑞<lb/>
銅雀應豐年不勞鄭國雨無榮鄴令田<lb/>
陳張正見從籍田應衡陽王教作詩曰帝京惟赤縣神<lb/>
居應紫微塗山萬國仰滄海百川歸東郊事平秩仲月<lb/>
祀靈威含光開早扇閶闔啟朝扉<hi>其一</hi>洛城鍾漏息靈臺<lb/>
雲霧卷森森虎㦸前藹藹鑾旂轉屬車遊絳闕風烏度<lb/>
丹巘帳殿幸金輿旌門擁玉輦<hi>其二</hi>玉輦帶非煙金輿映<lb/>
綠川雨師清遠路風伯靜遥天分渠通沃野激水入公<lb/>
<pb n="KR3k0003_WYG_039-11a"/>
田草發青壇外花飛蒼玉前<hi>其三</hi>蒼玉臨珪璧青壇躬帝<lb/>
籍冒橛乃三推齊衡均百辟蘭場儼芝駕桂圃芳瑶席<lb/>
山禽韻管絃野獸和鍾石<hi>其四</hi>鍾石既相和江海復無波<lb/>
梁客簮裾盛陳王文雅多修塗參弱駘喬木間輕蘿幸<lb/>
承温吹末擊壤自為歌<hi>其五</hi>
賦晉潘岳籍田賦曰伊晉之四年正月皇帝親率羣后<lb/>
籍于千畒之甸禮也於是乃使甸師清畿野廬掃路封<lb/>
人壝宮掌舍設枑青壇蔚其嶽立翠幕黕以雲布沃野<lb/>
<pb n="KR3k0003_WYG_039-11b"/>
墳腴膏壤平砥清洛濁渠引流激水葱犗服于縹軛紺<lb/>
轅綴於黛耜儼儲駕於廛左俟萬乘之躬履襲春服之<lb/>
萋萋接游車之轔轔森奉璋以階列望皇軒而肅震若<lb/>
湛露之晞朝陽似衆星之拱北辰於是前驅魚麗屬車<lb/>
轔萃閶闔洞啟參塗方駟常伯陪乘太僕秉轡后妃獻<lb/>
穜稑之種司農撰播植之器天子乃御玉輦䕃華蓋衝<lb/>
牙錚鎗綃紈綷縩表朱𤣥於離坎飛青鎬於震兑中黄<lb/>
曄以發暉方綵紛其繁㑹震震塡塡以幸乎籍田蟬冕<lb/>
<pb n="KR3k0003_WYG_039-12a"/>
熲以灼灼碧色肅其芊芊似夜光之剖荆璞若松栢之<lb/>
依山巔於是我皇乃降靈壇撫御耦三推而舍庻人終<lb/>
畝貴賤以班或五或九躡踵側肩掎裳連袂黄塵為之<lb/>
四合陽光為之潜翳動容發音而觀者莫不抃舞乎康<lb/>
衢謳吟乎聖世有邑老田父進而稱曰蓋損益隨時理<lb/>
有常然高以下為基民以食為天九土之宜弗任四人<lb/>
之務不一展三時之𢎞務致倉廪之盈溢固堯湯之用<lb/>
心而存救之要術若乃廟祧有事祝宗諏日黍稷馨香<lb/>
<pb n="KR3k0003_WYG_039-12b"/>
㫖酒嘉栗古人有言曰昔者明王以孝治天下其或繼<lb/>
之者希矣逮我皇晉實光斯道儀刑孚于萬國愛敬盡<lb/>
于祖考<lb/>
宋任豫籍田賦曰瞻望圭景咫尺三川緬彼帝籍百有<lb/>
餘年映至德於盛位儷列晷於微辰紆汾陽以昧旦信<lb/>
堯心而禹勤史奉載耜之禮民奏舉趾之歌膏壤千畝<lb/>
與式既同區勢平易畎陌修通提携邱澤眺嶺靣松<lb/>
陳江揔勞酒賦曰在陽春之仲序覽具物之芳菲帥公<lb/>
<pb n="KR3k0003_WYG_039-13a"/>
卿而播百榖親耒耜而命三推開青壇於迥甸列翠幕<lb/>
於清沂乃遵執爵之典爰降食苹之讌豁朱鳥之高牎<lb/>
啓黄龍之抗殿奏帝鴻之萬舞動鈞天之九變顧曲私<lb/>
之亭育遞寒暑而徂遷謬陳力而䇿駘豈酬恩於暮年<lb/>
文齊謝朓為隨王粲東耕文曰榖躔星景穡表蜡先八<lb/>
政奚首六府兹宣弊嗟非國登頌有年一夫或怠望嵗<lb/>
誰天<lb/>
梁元帝祭東耕文曰三農九榖為政所先萬箱億庾是<lb/>
<pb n="KR3k0003_WYG_039-13b"/>
曰民天繫稱斵耜書美厥田花開杏樹凍解新泉當使<lb/>
黍稷莫莫民翳胥樂甘雨祈祈遂及我私我私之熟表<lb/>
裏禔福禔福中田嵗取十千是藨是蓘登頌有年<lb/>
啟梁元帝慶東耕啟曰伏惟陛下敬授民時造幄籍圃<lb/>
漢之元鳯未足捧覊晉之太始非堪扶轂但承明侍從<lb/>
即事末由周南留滯伏深戀仰<lb/>
論魏陳王曹植籍田論曰春耕于籍田郎中令侍寡人<lb/>
焉顧而謂之曰昔者神農氏始嘗萬草教民種植今寡<lb/>
<pb n="KR3k0003_WYG_039-14a"/>
人之興此田將欲以擬乎治國非徒娯耳目而已也夫<lb/>
營疇萬畝厥田上下經以大陌帶以横阡此亦寡人之<lb/>
封疆也日殄沒而歸館晨未昕而即野此亦寡人之先<lb/>
下也菽雚特疇禾黍異田此亦寡人之政理也及其息<lb/>
沸涌庇重隂懷有虞撫素琴此寡人之所習樂也蘭蕙<lb/>
荃蘅植之近疇此亦寡人之所親賢也藜蓬臭蔚棄之<lb/>
乎遠疆此亦寡人之所遠佞也若年豐嵗登果茂菜滋<lb/>
則臣僕小人咸取驗焉又曰封人有能以輕鑿修鉤去<lb/>
<pb n="KR3k0003_WYG_039-14b"/>
樹之蝎者樹得以繁茂中舍人曰不識治天下者亦有<lb/>
蝎乎寡人告之曰昔三苗共工鯀驩兠非堯之蝎與問<lb/>
曰諸侯之國亦有蝎乎寡人告之曰齊之諸田晉之六<lb/>
卿魯之三桓非諸侯之蝎與然三國無輕鑿修鉤之任<lb/>
終於齊簒魯弱晉國以分不亦痛乎曰不識為君子者<lb/>
亦有蝎乎寡人告之曰固有之也富而慢貴而驕殘仁<lb/>
賊義甘財悦色亦君子之蝎乎天子勤耘以收一國大<lb/>
夫勤耘以收世祿君子勤耘以顯令德夫農者始於種<lb/>
<pb n="KR3k0003_WYG_039-15a"/>
終於穫澤既時矣苗既美矣棄而不耘則故為荒疇蓋<lb/>
豐年者期於必收譬修道亦期於沒身也<lb/>
　　社稷<lb/>
孝經緯曰社土地之主也土地濶不可盡敬故封土為<lb/>
社以報功也稷五榖之長也榖衆不可徧祭故立稷神<lb/>
以祭之<lb/>
禮記曰夫聖王之制禮也法施於民則祀之以勞定國<lb/>
則祀之能禦大災則祀之能扞大患則祀之是故厲山<lb/>
<pb n="KR3k0003_WYG_039-15b"/>
氏之有天下也其子曰農能殖百榖夏之衰也周棄繼<lb/>
之故祀以為稷共工氏之霸九州也其子曰后土能平<lb/>
九州故祀以為社又曰社祭土而主隂氣也君南向於<lb/>
北墉下荅隂之義也<hi>牆謂之墉北墉社内地也</hi>日用甲用日之始也<lb/>
<hi>國中之神莫貴於社</hi>天子太社必受霜露風雨以逹天地之氣也<lb/>
是故䘮國之社屋之不受天陽也薄社北墉使隂明也<lb/>
社所以神地之道也地載物天垂象取財於地取法於<lb/>
天是以尊天而親地也又曰王為羣姓立社曰大社<lb/>
<pb n="KR3k0003_WYG_039-16a"/>
自立社曰王社諸侯為百姓立社曰國社自為立曰侯<lb/>
社大夫以下置社<lb/>
左傳曰魏獻子問於蔡墨曰社稷五祀誰氏之五官也<lb/>
對曰少皡有四叔曰重曰該曰脩曰熈實能金木及水<lb/>
使重為句芒該為蓐收脩及熈為𤣥㝠此其三祀也顓<lb/>
頊氏有四子曰黎為祝融共工氏有子曰句龍為后土<lb/>
此其二祀也后土為社稷田正也有烈山氏之子曰柱<lb/>
為稷自夏以上祀之周棄亦為稷自商以來祀之又曰<lb/>
<pb n="KR3k0003_WYG_039-16b"/>
宋使邾文公用鄫子於次睢之社欲以屬東夷司馬子<lb/>
魚曰古者六畜不相為用小事不用大牲况敢用人乎<lb/>
祭祀以為人民神之主用人其誰饗之<lb/>
尚書曰海岱及淮惟徐州厥貢惟土五色王者封五色<lb/>
土以為社建諸侯則割方色土立社燾以黄土苴以白<lb/>
茅茅取其潔黄取王者覆四方也又曰湯既勝夏欲遷<lb/>
其社不可湯承堯舜禪之後順天應人逆取順守而有<lb/>
慙德故革命創制改正易服變置社稷而後代無及句<lb/>
<pb n="KR3k0003_WYG_039-17a"/>
龍者故不可而止又曰越翼日戊午乃社于新邑牛羊<lb/>
豕各一注云告社稷用大牢也<lb/>
周書曰諸侯受命于周乃建立大社于國中其壝東青<lb/>
土南赤土西白土北驪土中央燾以黄土將建諸侯鑿<lb/>
取方一靣之土苴以白茅以土封之故曰列土于周也<lb/>
周官曰小宗伯掌建國之神位右社稷大宗伯掌以血<lb/>
祭祭社稷又曰封人設王之社壝為畿封而樹之<lb/>
公羊傳曰日有食之鼓用牲于社求乎隂道也以朱絲<lb/>
<pb n="KR3k0003_WYG_039-17b"/>
營社或曰脅之或曰暗恐犯之故營也<lb/>
尚書逸篇曰北社惟松惟栢南社為梓西社為槐<lb/>
白虎通曰王者所以有社稷何為天地報功也社稷所<lb/>
以有樹何所以表功也<lb/>
淮南子曰禹勞天下故死而為社周棄作稼穡死而為<lb/>
稷又曰夫窮鄉之社叩甕拊缶相和而歌曰以為樂也<lb/>
常試為之擊建鼓撞巨鐘乃始知夫甕缶之足羞也夫<lb/>
至道之諭亦學者之建鼓也蕪鄉之社易為黍肉蕪國<lb/>
<pb n="KR3k0003_WYG_039-18a"/>
之稷易為求福<lb/>
莊子曰匠石之齊至于曲轅見櫟社樹其大蔽牛其高<lb/>
臨山千仞而後有枝其可以為舟者旁十數觀者如市<lb/>
論語曰哀公問社於宰我宰我對曰夏后氏以松殷人<lb/>
以柏周人以栗<lb/>
論衡曰亡國之社屋其上棧其下絶於天地夫春秋藩<lb/>
社周以為戒<lb/>
漢書曰高祖時天下已定詔御史宜於豐治枌榆社嘗<lb/>
<pb n="KR3k0003_WYG_039-18b"/>
以春羊彘祀之又曰社者土地宗廟王者所居稷者百<lb/>
榖之主所以奉宗廟共粢盛人所食以生活也王者莫<lb/>
不尊重親祭者為之主禮<lb/>
毛詩曰乃立冡土又曰以御田祖以祈甘雨<lb/>
漢書曰漢興禮儀稍定已有官社未立官稷遂於官社<lb/>
後立官稷以夏禹配饗官社后稷配食官稷徐州牧嵗<lb/>
貢五色土各一斗又曰陳平既娶張氏女資用益饒游<lb/>
道日廣里中社平為之宰分肉食甚均里父老曰善陳<lb/>
<pb n="KR3k0003_WYG_039-19a"/>
孺子之為宰平曰嗟乎使平得宰天下亦如此肉矣又<lb/>
曰欒布呉軍時以功封為俞侯燕齊之間皆為立社號<lb/>
曰欒公社又曰周之正月受社牲之首以出種于帝籍<lb/>
蠶人受社雍祭以沐蠶種上辛乃射里社于帝郊以祈<lb/>
來年之豐<lb/>
漢舊事曰天子太社以五土為壇封諸侯者取其土苴<lb/>
以白茅授之各以其所封方色立社於其國故曰受茅<lb/>
土<lb/>
<pb n="KR3k0003_WYG_039-19b"/>
搜神記曰中興初有應嫗者生四子而盡見神光照社<lb/>
初探試之乃得黄金自是諸子宦學並有芳名至瑒七<lb/>
世顯<lb/>
戴延之西征記曰洛陽建春門外迎道北有白社董威<lb/>
輦所住也去門二里白社有牛馬市即嵇公臨刑處也<lb/>
伍輯之從征記曰臨沂厚邱間有次睢里社常以人祭<lb/>
襄公使邾子用鄫子處相承雇貧人命齋潔祭時縛着<lb/>
社前如見牲犧魏初乃止<lb/>
<pb n="KR3k0003_WYG_039-20a"/>
荆州圖記曰鄭縣東百歩有縣故城縣南里名伍伯村<lb/>
有白榆連理樹異根合條高四丈餘土民奉為社<lb/>
湛方生盟文曰仰惟先王建社之義俯從詩人匍伏之<lb/>
儀遂藝樹立壇結誓明神<lb/>
賦晉張華朽社賦曰高柏橋南大道傍有古槐樹蓋數<lb/>
百年木也余少居近之後去行路遇之則已朽意有緬<lb/>
然輙為之賦因以言衰盛之理云爾伊兹槐之挺植于<lb/>
京路之東隅得託尊於田主據爽塏以高居垂重隂于<lb/>
<pb n="KR3k0003_WYG_039-20b"/>
道周臨大路之通衢饗春秋之祈報應豐胙於無射歴<lb/>
漢京之康樂踰䘮亂之横逆朱夏當陽蓊藹蕭森征夫<lb/>
雲㑹行旅歸心輶軒停蓋輕輿託隂吉人向風而袪袂<lb/>
王孫清嘯而啟襟晞甘棠之廣覆褊喬木之無隂<lb/>
頌魏陳王曹植社頌曰於惟太社官名后土是曰句龍<lb/>
功著上古德配帝皇實為靈主克明播植農正日舉尊<lb/>
以作稷豐年是與義與社同方神北宇建國承家莫不<lb/>
脩叙<lb/>
<pb n="KR3k0003_WYG_039-21a"/>
宋何承天社頌曰余以永初三年八月大社聊為此文<lb/>
實惟隂祗稷為榖元率育萬類恊靈昊乾霸德方將世<lb/>
號共工厥有才子寔曰句龍稱物平賦百姓喜雍唐堯<lb/>
救災決河流江棄亦播植作乂萬邦克配二祀以報勤<lb/>
庸勤庸伊何厚載生民倉廪既實神節斯因人亦有言<lb/>
物用思人矧乃大德功被陶鈞豈伊百世萬代不泯蒸<lb/>
哉帝王肇建皇極體國經野設官分職峩峩二社列幹<lb/>
比殖嵗云其秋晷漏均程牲牢既潔嘉薦惟馨<lb/>
<pb n="KR3k0003_WYG_039-21b"/>
　　朝㑹<lb/>
禮記曰天子無事與諸侯相見曰朝<lb/>
周禮曰春見曰朝夏見曰宗秋見曰覲冬見曰遇時見<lb/>
曰㑹殷見曰同又曰王執鎭圭<hi>以四鎭山為飾</hi>公執桓圭侯執<lb/>
信圭<hi>信即身也圭上作人身</hi>伯執躬圭<hi>亦/身</hi>子執榖璧<hi>榖以養人璧上作榖</hi>男<lb/>
執蒲璧<hi>蒲者所以為席以安人璧上作蒲草</hi>孤執皮帛卿執羔大夫執鴈<lb/>
士執雉庻人執騖工商執雞又曰春朝諸侯而圖天下<lb/>
之事注云圖考績也<lb/>
<pb n="KR3k0003_WYG_039-22a"/>
傳曰凡朝以正班爵之義㑹以訓上下之則又曰宣十<lb/>
四年孟獻子言於公曰臣聞小國之免於大國也聘而<lb/>
獻物於是庭實旅百朝而獻功注云獻其國若征伐之<lb/>
功於牧伯也又曰子産相鄭伯如楚僑聞大適小有五<lb/>
美宥其罪戾赦其過失救其災患賞其德刑教其不及<lb/>
又曰薳啓疆對楚子曰朝聘有圭享頫有璋小有述職<lb/>
大有廵功又曰叔向曰明王之制使諸侯嵗聘以志業<lb/>
間朝以講禮再朝而㑹以示威再㑹而盟以著昭明志<lb/>
<pb n="KR3k0003_WYG_039-22b"/>
業於好講禮於等示威於衆昭明於神又曰莊公如齊<lb/>
觀社非禮也曹劌諫曰夫禮所以整民也故㑹以訓上<lb/>
下之則制財用之節朝以正班爵之義帥長㓜之序<lb/>
孟子曰諸侯朝天子曰述職一不朝則貶其爵二不朝<lb/>
則削其地三不朝則六師移之<lb/>
摯虞決疑要注曰漢制㑹於建始殿晉制大㑹於太極<lb/>
殿小㑹於東堂㑹則五時服庭設金石虎賁旄頭文衣<lb/>
繡尾又曰宴之與㑹威儀不同也㑹隨五時朝服庭設<lb/>
<pb n="KR3k0003_WYG_039-23a"/>
金石旄頭之衣鶡尾以列陛讌則服常服設絲竹之樂<lb/>
宿衛列仗㑹於太極殿小㑹於東堂<lb/>
白虎通曰凡臣見君必有贄贄者質也致已質誠也公<lb/>
侯以玉為贄者取其燥不輕濕不重也大夫以鴈為贄<lb/>
者取其飛成行立成列也士以野雞使其不可誘之以<lb/>
食脅之以威畢死不可畜也又諸侯相聘為相尊敬也<lb/>
朝聘天子更以所尊考禮正刑一德以尊天子也又曰<lb/>
聘者緣臣子欲知其君父無恙又當奉土地所生珍物<lb/>
<pb n="KR3k0003_WYG_039-23b"/>
以助祭是以皆行聘禮又曰朝備文德而明禮義也<lb/>
春秋説題辭曰諸侯執政各來朝講文德禮讓制法四<lb/>
方<lb/>
尚書曰既月乃日覲四嶽羣牧注云既盡也覲見也言<lb/>
舜盡正月乃日見羣牧<lb/>
榖梁傳曰滕侯薛侯來朝天子無事諸侯朝正也考禮<lb/>
修德所以尊天子也<lb/>
尚書曰六年五服一朝又六年王乃時廵考制度于四<lb/>
<pb n="KR3k0003_WYG_039-24a"/>
嶽諸侯各朝于方嶽大明黜陟注云覲四方諸侯各於<lb/>
其方嶽之下大明考績<lb/>
漢書曰漢王已并天下諸侯共尊為皇帝於是叔孫通<lb/>
就其儀漢七年長樂宮成諸侯羣臣朝十月皇帝輦出<lb/>
房百官執㦸傳警引諸侯王以次奉賀觴九行謁者言<lb/>
罷酒御史舉不如儀者引去竟朝置酒無敢諠譁失禮<lb/>
上曰吾乃今日知為皇帝之貴也拜通為太常<lb/>
漢官儀曰正月旦天子幸德陽殿臨軒公卿大夫百官<lb/>
<pb n="KR3k0003_WYG_039-24b"/>
各陪位朝賀蠻貊胡羗朝貢畢見屬郡計吏皆陪覲宗<lb/>
室諸劉雜㑹皆冠兩梁冠皂單衣既定上壽計吏中庭<lb/>
北向坐大官上食賜羣臣酒食作九賔撤樂又曰大將<lb/>
軍三公朝㑹天子為起住入太常住車曰皇帝為羣公<lb/>
起天子坐方前進又曰尚書令御史中丞司𨽻朝㑹各<lb/>
獨席故京師曰三獨坐<lb/>
魏志曰黄初元年郭淮奉使賀文帝踐祚而道路疾故<lb/>
計遠近為稽留及羣臣懽㑹帝責之曰昔禹㑹諸侯於<lb/>
<pb n="KR3k0003_WYG_039-25a"/>
塗山防風後至便行大戮今溥天同慶而最留遲何也<lb/>
對曰臣聞五帝先教導民以德夏后氏衰始用刑辟今<lb/>
臣遭虞舜之世是以自知免於防風之戮也帝悦<lb/>
晉起居注曰武帝太康元年詔曰江表初平天下同其<lb/>
歡豫王公卿士各奉禮穪慶其於東堂小㑹設樂使加<lb/>
於常五月庚寅御臨軒大㑹於太極殿前四方賀使國<lb/>
子太學生司徒吏副將以上及呉降將吏皆與㑹詔引<lb/>
歸命侯孫皓上殿稽顙陳恩謝罪稱萬嵗又曰太常張<lb/>
<pb n="KR3k0003_WYG_039-25b"/>
華止按舊事拜公建始殿因以小㑹今拜公於太極殿<lb/>
亦宜因以小㑹蓋所以崇宰輔也又曰穆帝升平二年<lb/>
正月朔朝㑹是日賜衆客醁醽酒<lb/>
東宮舊事曰正㑹儀太子着遠遊冠絳紗襮登輿至承<lb/>
華門設位拜二傅二傅交禮畢不復登車太傅訓道在<lb/>
前少傅訓從在後太子入崇賢門樂作太子登殿西向<lb/>
坐<lb/>
詩魏陳王曹植應詔詩曰命彼掌徒肅我征旅朝發鸞<lb/>
<pb n="KR3k0003_WYG_039-26a"/>
臺夕宿蘭渚經彼公田樂我稷黍西濟闗谷或降或升<lb/>
騑驂倦路載寢載興將朝聖皇匪敢燕寧前驅舉燧後<lb/>
乘抗旌長懷永慕憂心如酲<lb/>
梁簡文帝守東平中華門開詩曰脂車向馳道揔轡息<lb/>
中華落關猶待漏文㦸未通車薄雲初啟雨曙色始成<lb/>
霞壍流鋪紫若城風泛橘花絃誦終無取顧已自懷嗟<lb/>
梁何遜早朝詩曰詰旦鐘聲罷隠隠禁門通蘧車響北<lb/>
闕鄭履入南宮宿霧開馳道初日照相通風胥徒紛繹<lb/>
<pb n="KR3k0003_WYG_039-26b"/>
騶御或西東<lb/>
周王褒入朝守門開詩曰鳯池通複道嚴駕早凌晨鐵<lb/>
符行警曙銀棨未開闉壍暗城無影晴新路不塵屯兵<lb/>
引畵劔騎吹動班輪徒知御睿藻抽辭殊未申<lb/>
陳江揔荅王均早朝守建陽門開詩曰金兎猶懸魄銅<lb/>
龍欲啟扉三條息行火百雉照初暉御溝槐影出仙掌<lb/>
露光晞<lb/>
表陳王曹植請赴元正表曰欣豫百官之美想見朝覲<lb/>
<pb n="KR3k0003_WYG_039-27a"/>
之禮耳存九成目想率舞又謝得入表曰不世之命非<lb/>
所致思有若披浮雲而曬白日出幽谷而登喬木目希<lb/>
庭燎心存泰極<lb/>
　　燕㑹<lb/>
周官曰以饗燕之禮親四方之賔客言四方之賔客來<lb/>
聘王為設饗燕之禮<lb/>
詩序曰鹿鳴燕羣臣嘉賔也棠棣燕兄弟湛露天子燕<lb/>
諸侯也又曰伐木燕朋友故舊也自天子至於庻人未<lb/>
<pb n="KR3k0003_WYG_039-27b"/>
有不須友以成也親親以睦友賢不棄故舊不遺則民<lb/>
德歸厚矣<lb/>
左傳曰魯文公即位衛侯使大夫寗武子聘於魯魯文<lb/>
公與武子燕為賦湛露及彤弓之詩又曰衛侯燕苦成<lb/>
叔寗惠子相苦成叔傲寗子曰苦成叔家其亡乎古之<lb/>
為饗食也以觀威儀省禍福今夫子傲取禍之道也<lb/>
韓詩曰不脱屨而即席謂之禮跣而上坐謂之燕能飲<lb/>
者飲不能飲者已謂之醧閉門不出謂之湎<lb/>
<pb n="KR3k0003_WYG_039-28a"/>
禮記曰奠酬而升歌發德也注云以詩之義明賔主之<lb/>
禮又曰諸侯宴禮俎豆牲醴薦皆有等差所以明貴賤<lb/>
也<lb/>
漢書曰高祖十二年擊黥布還過沛留置酒悉召故父<lb/>
老諸母樂飲道舊故為笑樂上留帳飲三日召沛中兒<lb/>
百二十人上擊筑歌大風<lb/>
東觀漢記曰建武三年幸舂陵祠園廟大置酒與父老<lb/>
故人相樂十九年幸汝南頓正令舍大置酒賜吏民復<lb/>
<pb n="KR3k0003_WYG_039-28b"/>
南頓田租一年<lb/>
魏書曰文帝為魏王南征次譙大饗六軍及父老設樂<lb/>
技百戲<lb/>
世説曰過江諸人每至暇日輒相要出新亭藉卉飲宴<lb/>
周侯中坐而歎曰風景不殊舉目有山河之異皆相視<lb/>
流淚唯丞相愀然作色曰當共戮力王室剋復神州何<lb/>
至作楚囚對泣耶<lb/>
沈約宋書曰鄭鮮之為人通率在高祖坐言無所隠時<lb/>
<pb n="KR3k0003_WYG_039-29a"/>
人甚憚焉尤為高祖所狎上嘗於内殿宴飲朝貴畢集<lb/>
唯不召鮮之坐定謂羣臣曰鄭鮮之必當自來俄而外<lb/>
云尚書郎鄭鮮之詣門求啟事高祖大笑引入<lb/>
詩古詩曰今日良宴㑹歡樂難具陳彈筝奮逸響新詩<lb/>
妙入神齊心同所願含意俱未申人生寄一世奄忽如<lb/>
颷塵何不䇿高足先據要路津無為守窮賤轗軻長苦<lb/>
辛<lb/>
魏陳王曹植公宴詩曰公子敬愛客終宴不知疲清夜<lb/>
<pb n="KR3k0003_WYG_039-29b"/>
遊西園飛蓋相追隨明月澄清景列宿正參差秋蘭被<lb/>
長坂朱華冒綠池潜魚躍清波好鳥鳴高枝神颷按丹<lb/>
轂輕輦隨風移又侍太子坐詩曰白日曜青春時雨靜<lb/>
飛塵寒氷辟炎景凉風飄我身清醴盈金觴肴饌縱横<lb/>
陳齊人進竒樂歌者出西秦翩翩我公子機巧忽若神<lb/>
又與丁廙詩曰嘉賔塡城闕豐膳出中厨吾與二三子<lb/>
曲宴此城隅秦筝發西氣趙瑟揚東嘔肴來不虚歸觴<lb/>
至反無餘<lb/>
<pb n="KR3k0003_WYG_039-30a"/>
魏應瑒公宴詩曰開館延羣士置酒于斯堂辯論釋常<lb/>
結援筆興文章穆穆衆君子好合同歡康促坐褰重帷<lb/>
傳滿騰羽觴<lb/>
魏劉楨公宴詩曰永日行游戯歡樂猶未央遺思在𤣥<lb/>
夜相與復翺翔輦車飛素蓋從者盈路傍月出照園中<lb/>
珍樹鬱蒼蒼清川過石渠流波為魚防芙蓉散其花菡<lb/>
萏溢金塘珍鳥宿水裔仁獸游飛梁投翰長歎息綺麗<lb/>
不可忘<lb/>
<pb n="KR3k0003_WYG_039-30b"/>
魏王粲公宴㑹詩曰昊天降豐澤百卉挺葳蕤涼風徹<lb/>
烝暑清雲却炎暉高㑹君子堂並坐䕃華榱嘉肴充圓<lb/>
方㫖酒盈金罍常聞詩人語不醉且無歸願我賢主人<lb/>
與天享巍巍克符周公業奕世不可追<lb/>
魏陳琳宴㑹詩曰凱風飄隂雲白日揚素暉良友招我<lb/>
遊高㑹宴中闈𤣥鶴浮清泉綺樹煥青蕤<lb/>
晉武帝華林園詩曰習習春陽帝出乎震天施地生以<lb/>
應仲春思文聖皇順時秉仁欽若靈則敬御嘉賔洪恩<lb/>
<pb n="KR3k0003_WYG_039-31a"/>
普暢慶及衆臣<hi>其一</hi>其慶惟何錫以帝祉肆覲羣后有客<lb/>
戾止外納要荒内延卿士簫管詠德八音咸理凱樂飲<lb/>
酒莫不宴喜<hi>其二</hi>
晉陸機擬今日良宴㑹詩曰閒夜命歡友置酒迎風館<lb/>
齊童梁甫吟秦娥張女彈哀音繞棟宇遺響入雲漢人<lb/>
生能幾何為樂常苦晏譬彼司晨鳥揚聲當及旦又皇<lb/>
太子賜宴詩曰明明隆晋茂德有赫思媚上帝配天光<lb/>
宅誕育皇儲儀刑在昔徽言時宣福祿來格勞謙降貴<lb/>
<pb n="KR3k0003_WYG_039-31b"/>
肆敬下臣肇彼先驅翻成嘉賔又侍皇太子宣猷堂詩<lb/>
曰篤生我后克明克秀體暉重元承規景數茂德沖深<lb/>
天姿玉裕三正迭紹洪聖啟運自昔哲王先天而順羣<lb/>
辟崇替降及近古黄暉既渝素靈承祜三后始基世武<lb/>
丕承協風傍駭天晷仰澄自彼河汾奄齊七政時文惟<lb/>
晉世篤其聖明明隆晉茂德有赫<lb/>
晉王讃侍皇太子宴始平王詩曰亹亹聖𦙍繼明重體<lb/>
樂此棠棣其甘如薺我有嘉賔以洽百禮煌煌同族藹<lb/>
<pb n="KR3k0003_WYG_039-32a"/>
藹王僚惟中惟外如瓊如瑶湛湛朝雲德靡不覆𤣥黄<lb/>
所綴文成綵繡政以神和樂以安奏一人有慶萬邦是<lb/>
祐又侍皇太子祖道楚淮南二王詩曰於明聖晉仰統<lb/>
天緒易以明險簡以知阻研彼羣慮俾侯授土郁郁二<lb/>
王祗承皇命睹離鑒親觀禮知盛皇儲降㑹延于公姓<lb/>
瞻彼行役並憇同林分塗殊軌靡不廻心<lb/>
晉陸雲侍大將軍宴詩曰茫茫宇宙天地交泰王在華<lb/>
堂式宴嘉㑹𤣥暉峻朗翠雲崇靄冕弁振纓藻服垂帶<lb/>
<pb n="KR3k0003_WYG_039-32b"/>
祁祁臣僚有來雍雍薄言載考承顔下風俯覿前客仰<lb/>
瞻玉容天錫難老如嶽之崇<lb/>
宋鮑昭侍宴覆舟山應詔詩曰繁霜飛玉闥愛景麗皇<lb/>
州清蹕式馳路羽蓋竚宣遊神居既崇盛巖險信周流<lb/>
禮俗陶德聲昌㑹溢民謳<lb/>
梁王僧孺侍宴景陽樓詩曰金鋪鑠可鏡桂棟儼臨雲<lb/>
霑觴均飲德服道驗朝聞詎論禹無間非恥堯為君小<lb/>
臣亦何者短翮屢追羣又侍宴詩曰麗景屬春餘清隂<lb/>
<pb n="KR3k0003_WYG_039-33a"/>
澄夏首交枝隠脩徑廻流影遥阜徒為轢輕筠移鑾拂<lb/>
高柳去矣勞茂績勉哉報嘉誘小臣良不才涓塵愧所<lb/>
守何用勝彫斵譬木良如朽又侍宴詩曰廻輿避暑宮<lb/>
下輦迎風館散漫輕煙轉霏微商雲散蔓草亘巖垂高<lb/>
枝起天半廻風稍驚水落光漸斜岸妙儛駐行雲清歌<lb/>
入曽漢晬顔暢有懌德音良已粲<lb/>
梁庾肩吾侍宴詩曰沐道逢將聖飛觴屬上賢仁風開<lb/>
美景瑞氣動非煙秋樹翻黄葉寒池墮黒蓮承恩謝命<lb/>
<pb n="KR3k0003_WYG_039-33b"/>
淺念報在身前又侍宴詩曰副君時暇豫曽城聊近游<lb/>
清池寫飛閣疎樹出龍樓北陸氷方壯西園春欲周梅<lb/>
心芳屢動蒲節促難抽徒然頒並命無以厠應劉又侍<lb/>
宣猷堂宴湘東王詩曰陳王驂駕反副后西園遊並命<lb/>
登飛閣列坐對芳洲桂巖逢暮序菊水値窮秋竹徑簫<lb/>
聲發相門琴曲愁徒奉文成誦空知思若抽<lb/>
梁劉孝綽侍宴詩曰清宴延多士鴻漸濫微薄臨焱出<lb/>
蕙樓望辰躋菌閣上征切雲漢晚眺周京洛城寺鬱參<lb/>
<pb n="KR3k0003_WYG_039-34a"/>
差街衢紛漠漠禁林寒氣晚方秋未揺落皇心重發志<lb/>
賦詩追並作自昔承夭寵於兹被人爵選言非綺綃何<lb/>
以儼金雘又侍宴詩曰兹堂乃峭嶠伏檻臨曲池樹中<lb/>
望流水竹裏見攅枝欄高景難蔽岫隠雲易垂邂逅逢<lb/>
休幸朱蹕曵青規邱山不可荅葵藿空自知又侍宴集<lb/>
賢堂應令詩曰北閣時見啟西園又已闢宮屬引鴻鷺<lb/>
朝行命金碧伊臣獨何取隆恩徒自昔布武登玉墀委<lb/>
坐陪瑶席綢繆參宴笑淹留奉觴醳壺人告漏晚煙霞<lb/>
<pb n="KR3k0003_WYG_039-34b"/>
起將夕反景入池林餘光映泉石又陪徐僕射晚宴於<lb/>
兒宅詩曰夫君追宴憙十日遞來過築室華池上開軒<lb/>
臨芰荷方塘交宻篠對霤接繁柯景移林改色風去水<lb/>
餘波洛城雖半日愛客待驪歌<lb/>
梁江淹擬魏帝遊宴詩曰置酒坐飛閣逍遥臨華池神<lb/>
飄自遠至左右芙蓉披綠竹夾清水秋蘭被幽崖月出<lb/>
照園中冠佩相追隨肅肅廣殿隂雀聲愁北林衆賔還<lb/>
城邑何用慰我心<lb/>
<pb n="KR3k0003_WYG_039-35a"/>
陳徐陵侍宴詩曰園林才有熱夏淺更勝春嫰竹猶含<lb/>
粉初荷未聚塵承恩豫下席應阮獨何人<lb/>
陳江揔賦得置酒殿上詩曰三清傳㫖酒柏梁奉歡宴<lb/>
霜雲動玉葉凍水疎金箭羽籥響鐘石流泉灌金殿盛<lb/>
時不再得光景馳如電<lb/>
　　封禪<lb/>
禮記曰昔先王因天事天因地事地因名山升中于天<lb/>
<hi>中成也祭天告以成功也</hi>
<pb n="KR3k0003_WYG_039-35b"/>
河圖真紀曰王者封太山禪梁父易姓奉度繼崇功<lb/>
河圖㑹昌符曰漢太興之道在九伐之王封于太山刻<lb/>
石著紀禪于梁甫退省考功<lb/>
春秋含兹子曰天子所以昭察以從斗樞禁令天下係<lb/>
體守文宿思以合神保長久天子受符以辛日立號<lb/>
史記曰齊桓公欲封禪管仲曰古封太山禪梁父七十<lb/>
二家夷吾所記十有二焉無懐氏封泰山禪云云顓頊<lb/>
封泰山禪云云神農封泰山禪云云炎帝封泰山禪云<lb/>
<pb n="KR3k0003_WYG_039-36a"/>
云黄帝封泰山禪亭亭帝嚳封泰山禪云云堯封泰山<lb/>
禪云云舜封泰山禪云云禹封泰山禪㑹稽湯封泰山<lb/>
禪云云周成王封泰山禪社首皆受命然後得封禪古<lb/>
之封禪鄗上之黍北里之禾所以為盛江淮之間一茅<lb/>
三脊所以為籍東海致比目之魚西海致比翼之鳥然<lb/>
後有不召而自至者十有五焉又曰秦始皇既并天下<lb/>
即帝位徴齊魯儒士博士七十人至泰山下議曰古者<lb/>
封禪為蒲車惡傷山之土石草木始皇上泰山立石頌<lb/>
<pb n="KR3k0003_WYG_039-36b"/>
始皇德明其得封也封藏皆秘代不得而記也始皇上<lb/>
泰山中坂遇風雨休於樹下因封其樹為五大夫又曰<lb/>
封禪則不死黄帝是也儒者皮弁薦紳射牛封太山如<lb/>
郊太一之禮又曰李少君上言云縱遠方竒獸飛禽及<lb/>
白雉以加祀皆至太山其夜若有光晝有白雲起封中<lb/>
白虎通曰天以髙為尊地以厚為德故増太山之高以<lb/>
報天附梁父之厚以報地也又曰易姓而王必升封太<lb/>
山何報告之義也又曰或曰封者金泥銀䋲或曰石泥<lb/>
<pb n="KR3k0003_WYG_039-37a"/>
金䋲封之以印璽<lb/>
孝經序金决曰封乎太山考績燔燎禪乎梁父刻石紀<lb/>
功<lb/>
尚書中候曰昔古聖王功成道洽符瑞出乃封太山今<lb/>
比目之魚不至鳯皇不臻未可以封鄭𤣥注云比目東<lb/>
方異氣所生名鰈<lb/>
司馬相如封禪書曰然猶躡梁父登太山建昭號施尊<lb/>
名俾萬代得激清流揚微波飛英聲騰茂實<lb/>
<pb n="KR3k0003_WYG_039-37b"/>
封禪儀注曰持禮三十人上發壇上十石函葢尚書令<lb/>
北向跪藏玉牒畢持禮覆石函尚書令封上石檢亦洽<lb/>
以金䋲泥雜用四方土各依其色<lb/>
張華議曰海内符瑞之應備物之盛未有若今之盛宜<lb/>
禮中岳封泰山發德號<lb/>
漢官儀曰封禪太山既武帝封處累其石登壇置玉牒<lb/>
書封石此中復封石檢又曰元封封禪書有白氣夜有<lb/>
光下天闕石門又曰有玉龜又曰建武二十二年東廵<lb/>
<pb n="KR3k0003_WYG_039-38a"/>
狩二月九日到魯十九日國家居亭百官布野此日上<lb/>
山雲氣成宮闕百姓皆見<lb/>
漢書曰元封元年四月癸卯上還登封太山應劭云成<lb/>
功治定告成於天有金䇿石函金泥玉檢之封又曰倪<lb/>
寛對䇿云其封太山禪梁父昭姓考功此帝王之盛節<lb/>
續漢書曰上以用石功難又欲及二月封故詔梁松因<lb/>
故封石空檢更加封而已松上疏争之以為承天之敬<lb/>
尤宜章明今因舊封竄寄玉牒故石下恐非重命之義<lb/>
<pb n="KR3k0003_WYG_039-38b"/>
又曰建武三十二年上許梁松等奏乃求元封時故事<lb/>
議封禪所施用有司奏當刻玉璽一枚方寸三分玉版<lb/>
方五寸又曰上御輦升山日中後到山上即位于壇南<lb/>
北面帝升壇尚書令奉玉牒檢皇帝以寸三分璽親封之<lb/>
呉志曰孫皓天璽元年陽羡山有石室所在表為天瑞<lb/>
乃遣司空董朝周處等封禪國山<lb/>
宋書曰江夏王義恭表云佳氣降雰於宫榭珍露呈<lb/>
味於禁林宜修封太山瘞玉岱趾<lb/>
<pb n="KR3k0003_WYG_039-39a"/>
太康地記曰奉高者以事東嶽帝王禪代之處也故明<lb/>
堂在縣南四里漢武立太壇於東山以登天下示増高<lb/>
　　親蠶<lb/>
禮記祭義曰古者天子諸侯必有公桑蠶室近川而為<lb/>
之築宮仞有三尺棘牆而外閉之<lb/>
祭統曰王后蠶於北郊以供純服夫人蠶於北郊以供<lb/>
冕服<hi>純音緇也</hi>
五禮先蠶儀注曰親蠶前二日太祝令質明以太牢祀<lb/>
<pb n="KR3k0003_WYG_039-39b"/>
先蠶皇<lb/>
皇后親蠶儀注曰皇后躬桑始將一條執筐受桑<lb/>
周遷古今輿服雜事曰蠶始生后食之三灑而止<lb/>
晉元康義曰皇后採桑壇蠶宮西南<lb/>
董巴輿服志曰漢皇后桑於東郊苑中者又曰太皇太<lb/>
后入廟服紺上皁下蠶青上縹下簮以玳瑁長一尺端<lb/>
為華勝上為鳯皇<lb/>
禮記曰季春之月后妃齋戒躬桑以勸蠶事孟夏之月<lb/>
<pb n="KR3k0003_WYG_039-40a"/>
蠶事既畢后妃獻繭又曰蠶事既登分繭稱絲以供郊<lb/>
廟之服又曰后妃獻繭乃收繭税以桑為均貴賤長㓜<lb/>
如一<lb/>
東觀漢記曰明德馬皇后置織室蠶於濯龍中數往來<lb/>
觀視<lb/>
漢書曰孝元王皇后為太后幸蠶館率皇后及列侯夫<lb/>
人桑于北郊<lb/>
　<lb/>
<pb n="KR3k0003_WYG_039-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷三十九<lb/>
</p>
<p>
</p>
  </div>
</body>
</text>
</TEI>
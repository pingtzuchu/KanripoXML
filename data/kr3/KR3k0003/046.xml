<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷四十六</head>
    <p>
<pb n="KR3k0003_WYG_046-1a"/>
欽定四庫全書<lb/>
　藝文類聚卷四十六　　　唐　歐陽詢　撰<lb/>
　職官部二<hi>太尉祭酒</hi>　<hi>太傅/博士</hi>　<hi>太保</hi>
　　太尉<lb/>
春秋合誠圖曰堯坐舟中與太尉舜臨觀鳯皇<hi>授圖</hi>
史記曰孝惠帝六年置太尉官<lb/>
百官表注曰太尉古官也自上安下曰尉故武官以為<lb/>
號<lb/>
<pb n="KR3k0003_WYG_046-1b"/>
月令曰孟夏太尉贊俊傑遂賢良<lb/>
漢書百官表曰太尉秦官金印紫綬掌武事周勃灌嬰<lb/>
周亞夫等為之<lb/>
漢書曰吕后問髙祖曰陛下百嵗之後蕭相國既死令<lb/>
誰代之上曰曹參可其次曰王陵可然少戅陳平可以<lb/>
助之陳平智有餘然難獨任周勃重厚少文然安劉氏<lb/>
者必勃也可令為太尉又曰王龔為太尉在位自非公<lb/>
事不通州郡書記其所辟命皆海内長者<lb/>
<pb n="KR3k0003_WYG_046-2a"/>
東觀漢記曰張酺字孟侯為太尉父尚在酺毎遷轉乃<lb/>
一到洛父來適㑹正臈公卿罷朝俱賀嵗奉酒上酺父<lb/>
壽極歡莫不嘉其榮又曰鄧彪宇智伯為太尉在位清<lb/>
白公廉<lb/>
謝承後漢書曰京兆朱寵字仲威為太尉家貧食脱粟<lb/>
飯卧布被朝廷賜錦被粱肉皆不敢當又曰鄭𢎞為臨<lb/>
江太守行春有兩白鹿隨車夾轂而行𢎞怪問主簿黄<lb/>
國鹿為吉凶國拜賀曰聞三公車圖畫作鹿明府當為<lb/>
<pb n="KR3k0003_WYG_046-2b"/>
宰相後𢎞果為太尉舉第五倫為司空班次在下毎正<lb/>
朔朝見𢎞曲躬自卑上後置雲母屏風分隔由此為故<lb/>
事<lb/>
續漢書曰太尉公一人掌四方兵事功勤嵗盡則奏其<lb/>
殿最而行賞罰凡郊祀之事掌亞獻<lb/>
袁山松漢書曰太尉劉虞讓位於羊續靈帝時為三公<lb/>
者皆輸禮錢千萬續舉緼袍以示之曰臣之有唯此而<lb/>
已遂不代虞<lb/>
<pb n="KR3k0003_WYG_046-3a"/>
華嶠後漢書曰安帝即位太尉徐防以災異冦賊策免<lb/>
就國凡三公以災免始自防也<lb/>
范煜後漢書曰曹嵩靈帝時貨賂中官及輸西園錢一<lb/>
億萬故位至太尉<lb/>
應劭漢官儀曰章帝詔曰司空牟融典職六年勤勞不<lb/>
怠其以融為太尉録尚書事又曰冲帝丁酉策書太尉<lb/>
趙峻二世掌典機衡有匪石不貳之心大司農李固公<lb/>
族之苗忠直不囘有史魚之風今以峻為大傳固為太<lb/>
<pb n="KR3k0003_WYG_046-3b"/>
尉與大將軍兾叅録尚書事<lb/>
幽明録曰常山張顥為梁相天新雨後有鳥如鵲飛翔<lb/>
稍下墜地民争取即化為一圓石顥椎破之得金印文<lb/>
曰忠孝侯印顥表上聞藏之秘府顥漢靈帝時至太尉<lb/>
齊職儀曰魏文帝黄初二年日食奏免太尉賈詡詔曰<lb/>
天地之災害罪在朕躬勿貶三公遂為永制而太尉華<lb/>
歆以疾依田千秋故事乘輿上殿大㑹遣散騎常侍繆<lb/>
襲請歆百官總己聽歆至<lb/>
<pb n="KR3k0003_WYG_046-4a"/>
贊後漢蔡邕太尉陳公贊曰公在百里有西産之惠賜<lb/>
命方伯分陜餘慶餘慶伊何兆民其觀少者是懐老者<lb/>
是安綱紀文王文王用平東督京輦京輦用清乃登三<lb/>
事三事攸寧契稷之佐具于堯庭今則由古於穆誕成<lb/>
箴後漢崔駰太尉箴曰天官冡宰庶僚之師師錫有帝<lb/>
命虞作尉茍非其人斁我帝載昔周人思文公而召南<lb/>
詠甘棠昆吾隆夏伊摰盛商季世頗僻禮用不匡<lb/>
碑後漢蔡邕楊太尉碑銘曰於戲公惟岳靈天挺德翼<lb/>
<pb n="KR3k0003_WYG_046-4b"/>
赤精神氤氲仁哲生應台任作邦禎帝欽亮訪典刑道<lb/>
不忒迄有成光遐邇穆其清又楊太尉碑銘曰天鑒有<lb/>
漢挺生元輔世作三事勲在王府乃及伊公克光前矩<lb/>
悉心畢力𦙍其祖武化洽羣生澤霑區宇又太尉李咸<lb/>
碑銘曰天垂三台地應五岳降生我公應鼎之足奕世<lb/>
載德名昭圖録既文且武桓桓紹續外則折衝内則大<lb/>
麓又太尉橋𤣥碑曰岐嶷而超等總角而逸羣至矣乎<lb/>
初紳髙明卓異為衆傑之雄其性莊疾尚華樸有折而<lb/>
<pb n="KR3k0003_WYG_046-5a"/>
不撓拔賢如逝流討惡如霆擊至德在己揚之由人茍<lb/>
不矯迹夫何舍焉<lb/>
後漢桓麟太尉劉寛碑曰公誕受純和之氣體有樂道<lb/>
寧儉之性疾雕飾尚樸素輕榮利重謙讓劣與同好鐫<lb/>
墳典於茅廬是以根經緯綜精微誨童冠而不倦遷南<lb/>
陽太守推貞諒以示下顯衆善以厲否惻隱之誠通于<lb/>
神人故去鞭朴如獲其情弗用刑如弭其姦<lb/>
晉孫綽太尉庾亮碑曰次黄中以啓曹鍾遐武於軒轅<lb/>
<pb n="KR3k0003_WYG_046-5b"/>
爰及晉代世號多士公吸峻極之秀氣誕命世之深量<lb/>
微言㪚於秋毫𤣥風暢乎德音闚門者貴其凝峙入室<lb/>
者議其通𤣥摽形者得之廊廟悟日者期諸濠川提挈<lb/>
南翔息肩靈越㑹大君有命納妃德門自求多福辭不<lb/>
獲己鳳羽籠于華樊麟趾縶于椒房王敦阻兵翫權志<lb/>
窺神器乃轉公左衛將軍要雄㦸以扶華轂勒武旅以<lb/>
翼豹尾死難之心義形于色親受中詔奔告方伯於是<lb/>
羣后契盟同禀髙謀巖栖懷德以嚮赴義拯神器於獸<lb/>
<pb n="KR3k0003_WYG_046-6a"/>
吻扶帝座於已傾王室之不壊翳伯舅是頼公以為戰<lb/>
伐之謀仁所恥聞况立德𢎞道年幾不惑闔門沈舟將<lb/>
逺迹山海詔累遣侍中黄門逼以嚴制知不獲免乃固<lb/>
求外任江外無烽燧之警宇内歸穆然之美銘曰金德<lb/>
時昏乾綱絶紀素靈南映中宗蔚起誰其贊之數鍾伊<lb/>
公達人忘懷形隨運通再濳再躍婉若游龍<lb/>
梁沈約齊太尉王儉碑銘曰瞻旦奭而齊軫軼䕫龍而<lb/>
長騖百辟翹首譬列宿之仰望舒千里結轍若𣲖流之<lb/>
<pb n="KR3k0003_WYG_046-6b"/>
宗江漢及宋道盛運鼎命將改而瞻烏所集未知適歸<lb/>
公高卧閑宇獨咤虚室眷龍顔以託夢詠日角以興言<lb/>
佇傅巖之下懷滋水之上慨深版蕩念在濡足霸君亦<lb/>
慮屬一匡情降三顧卜匪熊羆唯人是與公深覩興廢<lb/>
妙識人英察榮光於河渚攀龍翼於雲漢傾方寸以奉<lb/>
國忘七尺以事君殊文共㑹異軫同歸堆案盈几充庭<lb/>
滿室隨方引應斷决如流辭不輟響紙無停筆精明外<lb/>
朗神彩傍映曬矚接其光景風雲溢乎帷席囂喧摠至<lb/>
<pb n="KR3k0003_WYG_046-7a"/>
大薄相填齊鑣共軫竝而不雜銘曰悵公赫矣世載經<lb/>
綸四彼三傑六兹五臣德參世命道亞如仁屣歩金門<lb/>
濯纓蘭沚激水上征倍㠶欎起<lb/>
陳沈烱太尉始興昭烈王碑曰古者帝王之興莫不崇<lb/>
建親屏泰伯讓而退封武哀終而受號則有之矣至若<lb/>
勒功鼎鼐銘德太常清廟尊乎國家揚名顯乎子弟在<lb/>
昭烈王見之焉若夫媯水遥源石砮遐集五絲作而詠<lb/>
南風八世興而和鳴鳯籍帝王之基居正卿之族有由<lb/>
<pb n="KR3k0003_WYG_046-7b"/>
來矣孔融汝潁之論許其少多傅暢諸公之書頗有賢<lb/>
哲自漢至魏渉江而東緜邈蟬聨言之耆舊皇上革命<lb/>
應運大啓邦國麟趾盤石之宗固具金楨玉幹之戚畢<lb/>
封文叔掩被之悲無冺仲謀援鞍之慟逾切乃封始興<lb/>
郡王永定元年下詔曰天倫所感義本因心名器追崇<lb/>
則惟恒典己兄梁故南兖州刺史長城縣公德範沈邃<lb/>
風度寛厚性與天通深乎靡測昔彈冠入仕譽重城華<lb/>
宣力艱難遂顧洪業雖時非季漢勢異桓王海内挹其<lb/>
<pb n="KR3k0003_WYG_046-8a"/>
風流生民懷其大德者矣朕受天明命爰膺寳厯言尋<lb/>
永徃興慕增懷可奉贈太尉公昔之宻戚近親宗英令<lb/>
德若河間之不羣沛獻之受象東平之樂善陳思之藻<lb/>
麗實聞之也未有身死忠貞名存前代若王之義烈者<lb/>
銘曰稽古帝舜重瞳有裔曰陳祚土纂虞之系騰波汝<lb/>
穎承流媯汭四岳有後六竒獻計惟寔惟忠卿長羣公<lb/>
浮舟震澤佳氣葱葱岐周七十商亳百里婉婉中陽帝<lb/>
出攸止太常景皇季孫讓于天下不踐間之惇史入孝<lb/>
<pb n="KR3k0003_WYG_046-8b"/>
出忠清輝何己苞指周藏風流懿德言為世範行成士<lb/>
則名山可鐫豐碑易勒惜哉徃矣殞身凶慝鼎命既遷<lb/>
山河是始光啓代郡德表永祀周以别功魯侯戾止禮<lb/>
茂廟堂恩加松杞<lb/>
墓誌梁沈約齊太尉文憲王公墓誌銘曰德被九官功<lb/>
苞十亂帝圖必舉皇猷諧煥斯謂國楨是惟民幹翺翔<lb/>
禮園優游文館秘義烟涵瓌辭雨散揆路揚輝台庭改<lb/>
觀方翊隆平變兹天網福履每愆降年多爽微言永謝<lb/>
<pb n="KR3k0003_WYG_046-9a"/>
庶僚誰長鐃吹罷音松風代響<lb/>
梁沈約齊太尉徐公墓誌曰公美風儀善言笑愛重琴<lb/>
碁流連清賞拓宇東郊瞹然閑素榮貴之來無槩懷抱<lb/>
任居端揆萬務同歸簿領盈前囂塵滿席直舉枉錯虚<lb/>
來實反天道不仁與善蹇應<lb/>
北齊邢子才太尉韓公墓誌銘曰立事立言是為弗替<lb/>
且公正德實兮不朽雖將相無種而公卿有門是以萬<lb/>
鍾四牡舄奕於徃代長組髙冠陸離於前祀及負笈追<lb/>
<pb n="KR3k0003_WYG_046-9b"/>
倍結友從師先難後易身佚功倍皆神遊隅隩理合精<lb/>
微非存甯越廢寢食以存道久殊髙鳯忘冠履以成業<lb/>
皎皎獨照旁絶囂滓亭亭孤鶴入自雲霞忘情譽毁同<lb/>
嗣宗之於善惡齊心得喪若叔夜之於愠喜方將受在<lb/>
三九追蹤二八𢎞大道以事一人敷至理以安百姓而<lb/>
天德不厚神聽多愆仁勇一亡辯智同盡<lb/>
晉盧諶太尉劉公誄曰公侯之生固天攸擢高智蕭條<lb/>
英風卓犖勵操宏壯抗意崇邈雅用深奥明鍳朗出摛<lb/>
<pb n="KR3k0003_WYG_046-10a"/>
藻雲浮飛辯盆溢驅其豺狼斬其藜藿建立市朝營置<lb/>
亭徼劉聰南比猗盧北接或以恩燮微我公侯方事焉<lb/>
㨗委重于外弛禦于中制比鄧禹禮優竇融<lb/>
碑梁王僧孺為臨川王讓太尉表曰臣聞一疋以長望<lb/>
千里而成累空輸易騁觸三尺而不登茍曰違方難用<lb/>
適逺安車駟馬望髙闕而朝至繡服緹麾<graphic n="KR2025" url="https://raw.githubusercontent.com/kanripo/KR-Gaiji/master/images/KR2025.png" mimeType="image/png"/>康衢而暮<lb/>
返行瞻盡瘣居對蒼龍陛下海涵春育日鏡雲伸追大<lb/>
道之無私惜㣲臣之宜極<lb/>
<pb n="KR3k0003_WYG_046-10b"/>
後魏温子昇西河王謝太尉表曰臣聞拂羽决起力謝<lb/>
摩天策蹇載馳功微送日將短翮難以陵髙駑乘無由<lb/>
致逺雖復建旟出郡未追楚趙之風捧壺入侍徒踵金<lb/>
張之迹及天祚明德運啓興王六遂始遷九鼎初定於<lb/>
焉承乏有用當官草靡從風未遑克讓常恐執轡輕輪<lb/>
操刀傷錦<lb/>
　　太傅<lb/>
大戴禮曰傅傳德義又曰天子不惠於庶民不信於諸<lb/>
<pb n="KR3k0003_WYG_046-11a"/>
侯不戒於戎事不誠於賞罰凡是之屬太傅之任也<lb/>
尚書曰成王黜殷命滅淮夷歸豐作周官立太師太傅<lb/>
太保兹惟三公論道經邦夑理隂陽官不必備惟其人<lb/>
賈誼書曰昔文王使太公望傅太子發嗜鮑魚而公不<lb/>
與文王曰發嗜鮑魚何為不與太公曰禮鮑魚不登乎<lb/>
爼豈有非禮而可以養太子哉<lb/>
東觀漢記章帝詔曰行太尉事衞尉趙憙三世在位為<lb/>
國元老其以憙為太傅<lb/>
<pb n="KR3k0003_WYG_046-11b"/>
續漢書曰每帝初即位置太傅録尚書事薨輒省<lb/>
應劭漢官曰太傅古官也周成王康叔為之高后元年<lb/>
初用王陵金印紫綬八年省哀帝元壽二年復置位在<lb/>
三公上世祖中興特遣使者備禮徵故宻令南陽卓茂<lb/>
策曰夫士誠能為人所不能為名冠天下當受天下重<lb/>
賞故武王誅紂封比干之墓表商容之閭今以茂為太<lb/>
傅封宣德侯<lb/>
曹植輔臣論曰葢精微聽察理析毫分規矩可則阿保<lb/>
<pb n="KR3k0003_WYG_046-12a"/>
不傾羣言系于口而研摭是非典誥總乎心而唯所用<lb/>
之者鍾太傅也<lb/>
齊職儀曰太傅品秩冠服同太宰成王即位周公為太<lb/>
傅遷太師秦無其職漢惠帝崩吕后以右丞相王陵為<lb/>
少帝太傅位在三公上魏黄初七年詔太尉鍾繇為太<lb/>
傅華歆為太尉並以疾依田千秋乘輿上殿後三公有<lb/>
疾多以為凖<lb/>
沈約宋書曰晉宣帝為魏太傅誅曹爽後置左右長史<lb/>
<pb n="KR3k0003_WYG_046-12b"/>
掾屬舍人各十人事既非常加又領兵非准例也<lb/>
箴晉齊王攸太傅箴曰伊昔上皇建國立君仰觀天文<lb/>
俯察地理創業恢道以惠于民承祀祚延統重故援立<lb/>
太子尊以𢎞道固以貳己儲德既立邦有所恃固親以<lb/>
道勿固以恩修身以敬勿託以尊自損者有餘自益者<lb/>
彌昏<lb/>
碑後漢蔡邕太傅胡廣碑銘曰用能七登九命篤受介<lb/>
祉亮皇聖於六世嘉庶績於九有窮生民之光寵享黄<lb/>
<pb n="KR3k0003_WYG_046-13a"/>
耉之遐紀蹈明哲以保身與福禄于終始五蹈九列七<lb/>
統三事和神人於宗伯治水土於下台光弼六世厯載<lb/>
三十自漢興以來鼎臣元輔未有若公者焉覩臯陶之<lb/>
闈壼究孔氏之房奥通水源於潤下繁后土於稼穡訓<lb/>
五品於羣黎理人倫於區域曜三辰于混元協太和乎<lb/>
皇極傳聖德於㓜沖率旦奭之舊職<lb/>
晉孫綽太傅禇褒碑曰公資清剛之正氣挺純粹之茂<lb/>
質深量體於自然沖識足乎弱冠含章内映而不運皦<lb/>
<pb n="KR3k0003_WYG_046-13b"/>
察之明𤣥識沈通而不以浮藻曜物穆然忘容塵務不<lb/>
干其度黙爾獨得膚受莫測其奥加以温恭孝友少思<lb/>
寡欲都督兖州刺史將以藩屏畿甸綏授分内㑹康皇<lb/>
晏駕太后臨朝總己之重民無異望乃徴將軍中書令<lb/>
録尚書事公要終之識定於介石雖事己未來而情以<lb/>
本應顧以主少國危方難未夷思清函夏以一天宇且<lb/>
帝命所存以社稷為寄謀身雖重方此為輕深為意疾<lb/>
俛首撫順公志在芟夷兇類拯抜晉民繕甲練卒日不<lb/>
<pb n="KR3k0003_WYG_046-14a"/>
暇給者久矣遂見機而作遺其劒履將龍馬河洛電掃<lb/>
司豫廟筭以逆徒尚繁困獸難逼命公還斾以俟齊舉<lb/>
雖元勲未㨗義聲亦足以振暴於華夷矣銘曰邈邈逺<lb/>
遊亹亹令圖將激淮海灑滌中區雅業未究哲人其徂<lb/>
敢勒𤣥石敬刋高謨<lb/>
晉孫楚故太傅羊祜碑曰禀二儀之純靈膺造化之沖<lb/>
氣文為辭宗行作世表遷黄門侍郎受秘書監公筭滅<lb/>
呉之畧以為孟獻營虎牢而鄭人懼晏弱城東陽而萊<lb/>
<pb n="KR3k0003_WYG_046-14b"/>
子服乃進據險處開建五城収膏腴之地奪敵人之資<lb/>
於是江浦馳義襁負而至雖研精軍政用思滅敵然兼<lb/>
立學校闡揚典訓是以搢紳之士鱗集仰化雲翔衡門<lb/>
雖泮宫之詠魯侯菁莪之美育才無以過也銘曰金德<lb/>
發曜惟公作輔肇造嘉謨建我民主不慙遺公俾屏聖<lb/>
皇哲人其徂孰不増傷<lb/>
周王褒太傳燕文公于謹碑銘曰古者六等官人師𫝊<lb/>
崇其匡輔一命作牧侯伯總其專征南仲成薄伐之功<lb/>
<pb n="KR3k0003_WYG_046-15a"/>
吉甫作來歸之頌若乃仰叶宸曜上屬台階錫之以彛<lb/>
器明之以車服除名盛業太傅燕國公其有焉西曄開<lb/>
其命緒東海傳其世禄父曾致平法之科廷尉稱無寃<lb/>
之頌駟馬方駕髙門繼軌公禀山岳之上靈含風雲之<lb/>
秀氣雕良玉於㢘劌錬貞金於鍌鋈于時王業締搆國<lb/>
歩權輿太祖地雖二公功猶再駕忠誠簡帝有志興王<lb/>
公運策帷帳叅謀幕府封齊定文成之計間楚資曲逆<lb/>
之竒仲華訪輿地之圖林叔參兵車之右魏恭帝元年<lb/>
<pb n="KR3k0003_WYG_046-15b"/>
為大司冦正刑糾慝國無害馬之倫翦暴詰姦民亡飲<lb/>
羊之俗三刺薦無簡之文兩造陳禁邪之憲大周受命<lb/>
寳厯攸歸表髙惠之功臣紀山河之著命封燕公邑萬<lb/>
戸姬氏建國君奭始封昭王禮賢郭隗開館又授太傅<lb/>
本官如先保定五年賜金石樂一部公世為邊將少習<lb/>
兵書當敵制機臨戎應變增壘減竈之圖題樹繫桑之<lb/>
略軍中罷戰無廢雅歌壯士志驕時觀投石及乎名髙<lb/>
衞霍爵重韓彭錫邑增於鄭僑賜乘同於魏絳丹節比<lb/>
<pb n="KR3k0003_WYG_046-16a"/>
司𨽻之貴緹騎埒金吾之寵座闕倡歌之娯堂無鐘鼓<lb/>
之奏辭功坐樹不伐征西之勲還第角巾無競龍驤之<lb/>
賞銘曰惟岳降神膺期命世量苞川藪道𢎞兼濟昴宿<lb/>
恊符佐旌㝠契匪躬諒直武節横厲函崤重險鍾鼎淪<lb/>
覆濳龍勿用瞻烏在屋道賛上台功匡上瀆條教斯理<lb/>
彛倫載睦懋官惟德明試以功既移上將實董元戎傳<lb/>
呼甚寵徽章載隆居髙能降處貴思冲寳命惟新王猷<lb/>
允塞爵班異姓禮均同德林胡以南易州之北帝曰爾<lb/>
<pb n="KR3k0003_WYG_046-16b"/>
諧俾侯燕國駸駸過隙滔滔川逝明哲詎寳館舍長捐<lb/>
立言不没遺愛在㫋三河斥土駟馬開泉丹旒毁宗𤣥<lb/>
堂啓殯寵贈虚加鸞和空引晏子悼齊隋武懷晉謂天<lb/>
葢髙如何不憖<lb/>
表陳沈炯為陳太傳讓表曰奏六代之舞不能祚天具<lb/>
百神之歌無以動聖延首當閽轉増危慄百川沸騰百<lb/>
室如燬釋位同謀諸侯總至盟書㑹府餘臣一人若使<lb/>
幅巾衡巷口絶平呉朝遊赤松暮過濟北出就侯服入<lb/>
<pb n="KR3k0003_WYG_046-17a"/>
禠龍章則四郊有壘誰守社稷如其雄㦸在前強弩自<lb/>
衞負孺子之圖飾縁鶺之鼎軍威重於䕶將國禮貴於<lb/>
寒門則臣道尚卑孰云非逼臣所以出謝公卿入訓妻<lb/>
子拜長陵之園謁太祖之廟不以九族違恩義不以百<lb/>
姓負國家所期陛下與北極同壽朝廷與南山同固<lb/>
　　太保<lb/>
應劭漢官曰太保古官保養也<lb/>
吕氏春秋曰荆文王得茄黄之狗宛路之矰以田於雲<lb/>
<pb n="KR3k0003_WYG_046-17b"/>
夢三月不返得丹陽之姬暮年不聽朝保申曰先王以<lb/>
臣為保今王暮年不聽朝王之罪當笞王伏臣將笞王<lb/>
王曰敬諾保申束細箭五十跪而加之于背如此者再<lb/>
謂王曰起矣王曰有笞之名一也遂致之保申曰君子<lb/>
恥之小人痛之恥之不變痛之何益保申趨出請死罪<lb/>
文王曰此不榖之過也保申何罪王乃殺茄黄之狗折<lb/>
宛路之矰放丹陽之姬兼國三十保申之力也<lb/>
賈誼書曰天子處位不端受業不敬教誨諷誦詩禮不<lb/>
<pb n="KR3k0003_WYG_046-18a"/>
經不法言語不序凡此其屬太保之任也<lb/>
王隱晉書曰王祥字休徴琅琊人泰始元年拜太保三<lb/>
年春御史中丞侯史光上言曰祥久以疾病闕廢朝㑹<lb/>
應免官詔曰太保朕所毗倚以隆道𢎞治者也前後遜<lb/>
讓不從所執此非有司所得議也<lb/>
齊職官議曰太保品秩冠服同太宰成王即位召公為<lb/>
太保召誥云越三日戊申太保朝于洛<lb/>
逸禮曰太公為太師周公為太傅召公為太保<lb/>
<pb n="KR3k0003_WYG_046-18b"/>
沈約宋書曰太師太傅太保為三公訓䕶天子導以德<lb/>
義天子加拜待以不臣之禮非人則闕矣漢制保傅在<lb/>
三公上號曰上公自後常然<lb/>
碑周王褒太保呉武公尉遲綱碑銘曰昔者王室藩屏<lb/>
周德謂之宗親列國諸侯異姓稱為伯舅元勲懿德姬<lb/>
崇齊楚之霸疏爵酬庸漢重韓呉之秩司勲載其𢎞烈<lb/>
典册備其徽章山甫式列辟之功紀迹庸器莊叔匡成<lb/>
獻之難昭德彛鼎鴻名盛業公實兼焉公命世挺生應<lb/>
<pb n="KR3k0003_WYG_046-19a"/>
期間出嵩華峻極降惟岳之上靈霜露所均體中和之<lb/>
秀氣危松擢本且觀後彫之質貞桂挺生便體冬華之<lb/>
秀是故以辰昴膺慶風雲𤣥感者焉公柔順内凝英華<lb/>
外發斧藻仁義珪璋令範危勁之節冠四序而踰秀堅<lb/>
貞之操經百錬而不銷加以逵門射法遠中㦸支養由<lb/>
箭神遥穿懸葉巧極將軍之技精窮校尉之官及年踰<lb/>
艾服任隆台衮甲第當衢傳呼啓路不以寵貴驕人每<lb/>
以卑恭自牧易簀之言無忘寢瘵城郢之志終於瞑目<lb/>
<pb n="KR3k0003_WYG_046-19b"/>
銘曰珠角應期山庭表德出忠入孝自家刑國人物冠<lb/>
冕彛章表則任屬屯警官聯極侍行部六條議班三吏<lb/>
逝水詎停光隂不借遽辭逆旅俄悲恒化旌舒夏錬棺<lb/>
陳衛幕北郭人希西山景落三千不見九原誰作銘兹<lb/>
鼎鼐永傅嵩霍又太子太保中都公陸逞碑銘曰公夲<lb/>
居三呉郡三呉縣丞相遜後也宋武匡定鐘鼎底平涵<lb/>
洛公曾祖載實賛軍謀及反斾南轅以司武留守赫連<lb/>
作亂見拘夏州以江右名家為中山太守地既鮮虞途<lb/>
<pb n="KR3k0003_WYG_046-20a"/>
通靈壽呼沲易水仗武乘邊趙北燕南申威河外祖營<lb/>
州使君長於戎馬稱雄朔漠南中都督猶纘奕世之基<lb/>
西校國門無墜承家之業公識度深詳標尚閑遠處衆<lb/>
撝謙居簡行敬風鍳外明濳機内敏建章門户張華成<lb/>
立原陵松柏虞廷盡記昔處文房又居内職或傳氷華<lb/>
時遊甲邸魏祖軍謀還豫南陂之宴梁王師傅猶對宣<lb/>
室之談出内優隆通籍榮寵升降榮歩便頌官禁銘曰<lb/>
淮海維揚具區之藪水朝江漢星躔牛斗盛德遺風神<lb/>
<pb n="KR3k0003_WYG_046-20b"/>
明厥後龍章八命鸞旂四牡賓階昔遇風月相思卿門<lb/>
今别宿草何悲輪環不已零落無時永矣元伯長從此<lb/>
辭<lb/>
周庾信太保鴈門公紇于𢎞碑曰公本姓田氏虞賓在<lb/>
位基於揖讓之風鳯凰于飛紹於親賢之國論其繼世<lb/>
之功則狄城有廟序其移家之始則長陵有碑况復髙<lb/>
廟上書小車而對漢祖聊城祭鳥長兵而驅燕將公以<lb/>
胎教之月嵗德在寅誕載之辰星精出昴既而受書黄<lb/>
<pb n="KR3k0003_WYG_046-21a"/>
石意在王者之師揮劒白猿心存霸國之用常願執金<lb/>
鼔而問呉王横琱戈而反齊地有志不就忠貞死焉銘<lb/>
曰移茵返葬提柩山行靈墟隴水哀挽長城山如北邙<lb/>
樹似東平松門石起碑字金生眇眇山河煢煢𦙍子泣<lb/>
血徒歩奔波千里孝水先枯悲雲即起世數存没哀榮<lb/>
終始<lb/>
　　祭酒<lb/>
韋昭辯釋名曰祭酒者謂祭六神以酒醊之也辯云凡<lb/>
<pb n="KR3k0003_WYG_046-21b"/>
㑹同饗讌必尊長先用先用必以酒祭先故曰祭酒漢<lb/>
時呉王年長以為劉氏祭酒是也<lb/>
漢書曰張安世薦蘇武明習故事奉使不辱命先帝以<lb/>
為遺言宣帝即時召武待詔宦者署數進見復為右曹<lb/>
典屬國以武著節老臣令朝朔望號稱祭酒甚優寵之<lb/>
風俗通曰詩禮春秋至齊襄王時而孫卿最為老師齊<lb/>
尚修列大夫之缺而孫卿三為祭酒也<lb/>
蜀志曰先主既定益州廣漢太守夏纂請秦宓為師友<lb/>
<pb n="KR3k0003_WYG_046-22a"/>
祭酒<lb/>
百官表注曰博士祭酒一人掌國子學早朝服進賢兩<lb/>
梁冠佩水蒼玉秦燔書籍而置博士之官博者博通於<lb/>
藝事也<lb/>
齊職儀曰晉令博士祭酒掌國子生師事祭酒執經葛<lb/>
巾單衣終身致敬<lb/>
沈約宋書曰博士秦官也常通古今員多至數十人有<lb/>
僕射光武增為十五人葢一經有數家之學故也皆教<lb/>
<pb n="KR3k0003_WYG_046-22b"/>
弟子光武改僕射曰祭酒祭酒者一位之元長也<lb/>
表齊王融為王儉讓國子祭酒表曰竊以庠均義重振<lb/>
古所崇資師道尊有來攸尚匪曰蘭芷疇變入室之情<lb/>
不自朱藍何遷素絲之質又表曰况臣仁慚富侣德謝<lb/>
潤身識陋令經器非匣重何以昇墜道於殊身反斯文<lb/>
於遥日將使良璣修竹無增瑩羽敬遜務時遂騫星嵗<lb/>
又表曰臣聞修危方湛弱露霑而取覆懸衡紀正輕塵<lb/>
委而必移况臣才非應俗用乖知治取其集木飲氷旌<lb/>
<pb n="KR3k0003_WYG_046-23a"/>
懸輪騖方臣之念未足言矣<lb/>
後魏温子昇為安豐王延明讓國子祭酒表曰臣聞寶<lb/>
劔未砥猶乏切玉之功美箭闕羽尚無衝石之勢况才<lb/>
非㑹稽之竹質謝昆吾之金至於敷教束序流訓上庠<lb/>
置樽候酌懸鐘待叩必須藴朱藍以成彩立規矩以為<lb/>
式垂三行於貴遊揚六藝於胃子而臣學愧聚沙問慚<lb/>
攻木雖厯文史不治章句於兹曠官青衿何仰<lb/>
　　博士<lb/>
<pb n="KR3k0003_WYG_046-23b"/>
應劭漢官儀曰博士秦官也博者通博古今士者辯於<lb/>
然否孝武建元五年初置五經博士太常差次有聰明<lb/>
威重者一人為祭酒總領綱紀<lb/>
漢書曰賈誼洛陽人年十八以能誦詩書屬稱於郡中<lb/>
文帝詔以為博士是時年二十餘最為少每詔令議下<lb/>
諸老先生未能言誼盡能為之對人人各如其意所出<lb/>
又曰公孫𢎞對策時百餘人太常奏𢎞第居下天子擢<lb/>
𢎞對為第一召入見容貎甚麗拜為博士待詔金馬門<lb/>
<pb n="KR3k0003_WYG_046-24a"/>
東觀漢記曰桓榮授皇太子經每朝令榮於公卿前説<lb/>
經上曰得卿幾晚因除博士<lb/>
范煜後漢書曰董平永初為博士時草創五郊祭祀及<lb/>
宗廟禮樂威儀章服輒令均參議多見從用為當世通<lb/>
儒<lb/>
李郃别傳曰郃上書太后數陳忠言其辭不能盡施用<lb/>
輒有策詔褒贊焉博士著兩梁冠朝㑹隨將大夫例時<lb/>
賤經學博士乃在市長下公奏以為非所以敬儒德明<lb/>
<pb n="KR3k0003_WYG_046-24b"/>
國體也上善公言正月大朝引博士公府長史前<lb/>
漢舊儀曰武帝初置博士取學通行修博識多藝曉古<lb/>
文爾雅能屬文章為高第朝賀位次中都官史稱先生<lb/>
不得言君其真弟子稱門人又曰孝文皇帝時博士七<lb/>
十餘人朝服𤣥端章甫冠<lb/>
晉令曰博士皆取履行清淳通明典義若㪚騎中書侍<lb/>
郎太子中庶子以上乃得召試諸生有法度者及白衣<lb/>
試在髙第拜郎中<lb/>
<pb n="KR3k0003_WYG_046-25a"/>
魯國先賢傳曰漢文帝時聞申公為詩最精以為博士<lb/>
申公為詩傳號曰魯詩<lb/>
典儀曰公儀休者魯博士也為魯相無所變更百官自<lb/>
正使食禄者不得與下爭利<lb/>
殷氏世傳曰殷亮建武中徵拜博士遷講學大夫諸儒<lb/>
講論勝者賜席亮重席至八九帝嘉之曰學不當如是<lb/>
邪<lb/>
郭子曰張慿舉孝廉詣劉真長還船須臾真長至遣覓<lb/>
<pb n="KR3k0003_WYG_046-25b"/>
張孝廉船同旅愕然既同載俱詣撫軍劉前進謂撫軍<lb/>
曰為公得一士太常博士之妙選既前撫軍與之言咨<lb/>
嗟稱善乃曰張慿勃窣為理窟即用為太常博士<lb/>
箴漢揚雄博士箴曰洋洋三代典禮是修畫為辟雍國<lb/>
有學校侯有泮宫各有攸教德用不陵昔在文王經管<lb/>
其軌朂于德音而思皇多士多士作楨惟周以寧國人<lb/>
興讓虞芮質成公劉挹行潦而濁亂斯清官操其業士<lb/>
執其經昔聖人之綏俗莫美於施化故孔子觀夫人之<lb/>
<pb n="KR3k0003_WYG_046-26a"/>
學而知為王之易大舜南面無為而袵席平還師階級<lb/>
之間三苗以懷秦作無道斬決天紀漫彼王迹而坑術<lb/>
士<lb/>
表梁丘遲為王博士讓表曰臣聞撫臆可以言心量能<lb/>
則知所止是故矯親魯門簡業事亾雜吹齊稚分聲遽<lb/>
逝臣才行過汚文質無廉疎達謝於谷杜浹洽乖夫劉<lb/>
楊非除部飬之勤豈通掌固之業<lb/>
　<lb/>
<pb n="KR3k0003_WYG_046-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷四十六<lb/>
</p>
<p>
</p>
  </div>
</body>
</text>
</TEI>
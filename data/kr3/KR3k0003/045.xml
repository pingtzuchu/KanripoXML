<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷四十五</head>
    <p>
<pb n="KR3k0003_WYG_045-1a"/>
欽定四庫全書<lb/>
　藝文類聚卷四十五　　　唐　歐陽詢　撰<lb/>
　職官部一<hi>總載職官宰諸王丞相  冡</hi>　<hi>相國</hi>
　　總載職官<lb/>
尚書曰成王既黜殷命滅淮夷六服羣辟罔不承徳歸<lb/>
于宗周董正治官曰唐虞稽古建官惟百内有百揆四<lb/>
岳外有州牧侯伯<lb/>
禮記曰有虞氏官五十夏后氏官百殷二百周三百天<lb/>
<pb n="KR3k0003_WYG_045-1b"/>
子立六官三公九卿二十七大夫八十一元士以聽天<lb/>
下之外治以明章天下之男教<lb/>
大戴禮曰古之卿政以治天下者冢宰之官以成道司<lb/>
徒之官以成徳宗伯之官以成仁司馬之官以成禮司<lb/>
㓂之官以成義司空之官以成智<lb/>
尚書大傳曰古者天子三公毎一公三卿佐之每一卿<lb/>
三大夫佐之毎一大夫三元士佐之<lb/>
賈誼新書曰王者官人六等一曰師二曰友三曰大臣<lb/>
<pb n="KR3k0003_WYG_045-2a"/>
四曰左右五曰侍御六曰厮役智足以為源泉行足以<lb/>
為表儀謂之師智足以為礲礪行足以為輔助謂之友<lb/>
智足以謀國事行足以為民率謂之三大臣也修身正<lb/>
行不愆於鄉曲左右也事君不敢有二心侍御者也唯<lb/>
言之聽以事君者厮役也<lb/>
説苑曰應侯與賈子坐聞有鼓琴之聲應侯曰今之琴<lb/>
一何悲也賈子曰夫張急調下故使之悲爾張急者良<lb/>
材也調下者官卑也取夫良材而卑官之安能無悲乎<lb/>
<pb n="KR3k0003_WYG_045-2b"/>
應侯曰善<lb/>
漢書曰建元三年上微行始出北至池陽西至黄山南<lb/>
獵長楊東逰宜春微行常用飲酎八九月中與侍中常<lb/>
侍武騎及待詔隴西北地良家子能騎射者期諸殿門<lb/>
故有期門之號自此始也<lb/>
東觀漢記曰更始所置官多羣小長安為之語曰竈下<lb/>
養中郎将爛羊胃騎都尉爛羊頭闗内侯<lb/>
漢舊儀曰古法聖猶試故今丞相設四科之辟以博異<lb/>
<pb n="KR3k0003_WYG_045-3a"/>
徳第一科曰徳行髙妙志節清白二科曰學道修行經<lb/>
中博士三科曰明曉法令足以決疑能案章覆問文中<lb/>
御史四科曰剛毅多略遭事不惑明足以照姦勇足以<lb/>
決斷才任三輔劇令皆試以其能然後官之第一科補<lb/>
西曹南閣祭酒二科補議曹三科補四辭人奏四科補<lb/>
決曹<lb/>
李重雜奏議曰古之聖王建官垂制所以體國經治而<lb/>
功在簡易自帝王而下世有増損舜命九官周分六職<lb/>
<pb n="KR3k0003_WYG_045-3b"/>
秦采古制漢仍秦舊倚丞相任九卿雖置五曹尚書始<lb/>
於封奏以宣外内事任尚輕而郡守牧民之官重故漢<lb/>
宣稱所與為治唯良二千石其有殊勲者輙璽書勉勵<lb/>
或賜爵進秩禮遇豐厚得治大體所以追蹤三代也乃<lb/>
至東京雖漸優顯然令僕射出為郡守鍾離意黄香胡<lb/>
廣是也郡守入為三公虞延第五倫桓虞鮑昱是也<lb/>
楊泉物理論曰吏者理也所以理萬機平百揆也武士<lb/>
宰民猶使狼牧羊鷹養鶵也是以人主務在審官擇人<lb/>
<pb n="KR3k0003_WYG_045-4a"/>
詩魏應璩雜詩曰散騎常師友朝夕進規獻侍中主喉<lb/>
舌萬機無不亂尚書統庶事官人乘法憲彤管弭納言<lb/>
貂璫表武弁出入承明廬車服一何煥三寺齊榮秩百<lb/>
僚所瞻願<lb/>
頌晉陸機漢髙祖功臣頌曰茫茫宇宙上墋下黷波振<lb/>
四海塵飛五岳九服徘徊三靈改卜赫矣髙祖肇載天<lb/>
禄彤雲晝聚素靈夜哭萬邦宅心駿民効足堂堂蕭公<lb/>
王迹是因綢繆叡后無競惟人外濟六師内撫三秦拔<lb/>
<pb n="KR3k0003_WYG_045-4b"/>
竒夷難邁徳振民名盖羣后是謂宗臣平陽樂道在變<lb/>
則通爰淵爰黙有此武功長驅河朔電擊壤東協策淮<lb/>
隂亞迹蕭公文成作師通幽洞𠖇永言配命因心則靈<lb/>
窮神觀化望景揣情鬼無隠謀物無遁形運籌固陵定<lb/>
策東襲三王從風五侯允集霸楚寔䘮皇漢凱入曲逆<lb/>
宏達好謀能深逰精杳漠神迹是尋竒謀六奮嘉慮四<lb/>
廻規主以足離項于懐韓王窘執胡馬洞開灼灼淮隂<lb/>
靈武冠世策出無方思入神契陵險必夷摧剛則脆肇<lb/>
<pb n="KR3k0003_WYG_045-5a"/>
謀漢濵還定渭表濟河夷魏登山滅趙威掠火烈勢踰<lb/>
風掃拾代如遺偃齊猶草彭越觀世韜迹隠光威凌楚<lb/>
城質委漢王靖難河濟即官舊梁烈烈黥布耽耽其眄<lb/>
名冠强楚鋒猶駭電肇彼梟風翩為我扇天命方集王<lb/>
在東夏矯矯三雄至于垓下元凶既夷寵禄来假張耳<lb/>
之賢有聲梁魏俯思舊恩仰察五緯脱迹違難披榛来<lb/>
洎改策西秦執辱北冀王信韓孽宅土開疆我圖爾才<lb/>
越遷晉陽盧綰自微婉孌我皇跨功踰徳祚爾暉章吳<lb/>
<pb n="KR3k0003_WYG_045-5b"/>
芮之王祚由梅鋗功微勢弱世載忠賢肅肅荆王董我<lb/>
三軍圖掌四方殷薦其勲庸親祚勞舊楚是分安國違<lb/>
親悠悠我思依依哲母既明且慈引身伏劍永言固之<lb/>
主亡與亡末命是期絳侯質木多略寡言曽是忠勇惟<lb/>
帝攸歎雲騖靈邱景逸上蘭平代擒狶奄有燕韓寜亂<lb/>
以武斃吕以權實惟太尉劉宗以安舞陽道迎延帝幽<lb/>
藪宣力王室匪惟厥武揔干鴻門披闥帝宇聳顔誚項<lb/>
掩淚寤主百王之極舊章靡存稷嗣制禮下肅上尊穆<lb/>
<pb n="KR3k0003_WYG_045-6a"/>
穆帝典煥其盈門風晞三代憲流後昆紀信誑項軺軒<lb/>
是乘身與烟銷名與風興形可以暴志不可凌<lb/>
晉張子並楊四公頌曰峩峩西岳峻極太清降神挺賢<lb/>
實有景靈靈何為四四楊是丁佐我大侯俾作韓貞明<lb/>
明在上不顯其身帝時疇咨本道求真僉曰於公温故<lb/>
知新宜保宜傅克賛典墳昔在阿衡左右商王有周文<lb/>
武股肱旦望我漢楊氏代作棟梁蹇蹇匪躬惟國之綱<lb/>
綱弛復整政無亂荒功假皇穹率土以康心盡于朝終<lb/>
<pb n="KR3k0003_WYG_045-6b"/>
然允臧伊徳之輔是乃毛羽匪哲匪賢孰云敢舉楊氏<lb/>
蹈之為軌為武軌武伊何盡啓基緒穆穆天子以為心<lb/>
膂於萬斯年克昌厥後<lb/>
賛後漢班固公孫𢎞傳賛曰公孫宏卜式倪寛皆以鴻<lb/>
漸之翼困於燕爵逺迹羊豕之間非遇其時焉能致此<lb/>
位乎是時漢興六十餘載上方欲用文武求之如弗及<lb/>
始以蒲輪迎枚生見主父而歎息羣士慕向異人並出<lb/>
卜式拔於芻牧𢎞羊擢於賈竪衛青奮於奴僕日磾出<lb/>
<pb n="KR3k0003_WYG_045-7a"/>
於降虜斯亦曩時版築飯牛之朋也漢之得人於兹為<lb/>
盛儒雅則公孫𢎞董仲舒倪寛篤行則石建石慶質直<lb/>
則汲黯卜式推賢則韓安國鄭當時定令則趙禹張湯<lb/>
文章則司馬遷相如滑稽則東方朔枚臯應對則嚴助<lb/>
朱買臣厯數則唐都洛下閎協律則李延年運籌則桑<lb/>
𢎞羊奉使則張騫蘇武将帥則衛青霍去病受遺則霍<lb/>
光金日磾其餘不可勝紀是以興造功業制度遺文後<lb/>
世莫及孝宣承統纂修洪業亦講論六藝招選茂異而<lb/>
<pb n="KR3k0003_WYG_045-7b"/>
蕭望之梁丘賀夏侯勝韋𤣥成嚴彭祖尹更始以儒術<lb/>
進劉向王褒以文章顯将相則張安世趙充國魏相邴<lb/>
吉于定國杜延年治民則黄霸王成龔遂鄭𤣥邵信臣<lb/>
韓延夀尹翁歸趙廣漢嚴延年張敞之屬皆有功績見<lb/>
述後世参其名臣亦其次也<lb/>
晉袁宏三國名臣賛曰赫赫三雄並廻乾軸競收杞梓<lb/>
争采松竹鳳不及拪龍不暇伏英英文若靈鑒洞照應<lb/>
變知微探賾賞要日月在躬隠之彌曜公達潛朗思同<lb/>
<pb n="KR3k0003_WYG_045-8a"/>
蓍蔡運用無方勲攝羣㑹邈哉崔生體正心直天骨疎<lb/>
朗牆宇髙嶷忠存軌迹義形風色思樹芳蘭翦除荆棘<lb/>
景山恢誕韻與道合形器不存方寸海納和而不同通<lb/>
而不雜遇醉亡辭在醒貽荅長文通雅義格終始思戴<lb/>
元首擬伊同恥嘉謀肆庭讜言盈耳淵哉泰初宇量髙<lb/>
雅器範自然標凖無假全身由直迹汙必偽處死匪難<lb/>
理存則易六合徒廣容身靡寄堂堂孔明基宇宏邈器<lb/>
同生人獨禀先覺標牓風流逺朋管樂士元𢎞長惟性<lb/>
<pb n="KR3k0003_WYG_045-8b"/>
自融崇善愛物觀始知終䘮亂備矣勝塗未隆先生標<lb/>
之振起清風公琰植根不忘忠正豈曰模擬實在雅性<lb/>
推賢恭己久而可敬公瑾英達朗心獨見披草求君定<lb/>
交一面桓桓魏武外託霸迹志掩衡霍恃戰忘敵卓卓<lb/>
若人曜竒赤壁三光参分宇宙暫隔子布擅名遭世方<lb/>
擾撫翼桑梓息肩江表王略威夷吳魏同寳遂賛宏謨<lb/>
匡此霸道昂昂子敬抜迹草萊荷擔吐竒乃構雲臺子<lb/>
瑜長者體性純懿諫而不犯正而不毅将命闕庭退忘<lb/>
<pb n="KR3k0003_WYG_045-9a"/>
私位伯言謇謇以道佐世出能勤功入亦獻替謀翊社<lb/>
稷解紛挫鋭元歎穆逺神和形撿如彼白珪質無塵㸃<lb/>
清不増潔濁不加染仲翔髙亮性不和物好是不羣折<lb/>
而不屈屢摧逆鱗直道受黜歎過孫陽放同賈屈<lb/>
　　諸王<lb/>
漢書表曰諸侯王髙帝初置金璽組綬<lb/>
蔡邕獨斷曰漢制皇子封為王其實諸侯也周末諸侯<lb/>
或稱王而漢天子自以皇帝為稱故以王號加之總名<lb/>
<pb n="KR3k0003_WYG_045-9b"/>
諸侯王法律家皆曰列侯天子太社以五色土為壇皇<lb/>
子封為王者受天子太社之土以所封之方色東方受<lb/>
青南方受赤他如其方色藉以白茅歸國以立社故謂<lb/>
之茅土<lb/>
賈誼書曰髙帝𤓰分天下以王有功之臣反者如蝟毛<lb/>
而起髙皇帝以為不可制故削去不義諸侯空其國擇<lb/>
良日立諸子洛陽上東門外諸子畢王而天下乃安<lb/>
漢書曰楚元王交髙帝弟自帝即位交與盧綰常侍上<lb/>
<pb n="KR3k0003_WYG_045-10a"/>
出入卧内傳語言諸内事隠謀文帝尊寵元王子爵比<lb/>
皇子又曰初楚元王敬禮申公等穆生不嗜酒元王每<lb/>
置酒嘗為穆生設醴又齊悼恵王肥髙帝子食七十餘<lb/>
城諸民能齊言者皆與齊又梁孝王文帝竇皇后少子<lb/>
愛之孝王築東苑方三百里得賜天子旌旗從千乘萬<lb/>
騎出稱警入言蹕擬於天子招延四方豪傑自山東㳺<lb/>
士莫敢不至又河間獻王徳景帝子修學好古從民得<lb/>
善書必為好冩與之留其真加金帛賜以招之由是四<lb/>
<pb n="KR3k0003_WYG_045-10b"/>
方道術之人不逺千里或有先祖舊書多奉以奏獻王<lb/>
者故得書與漢等被服儒術造次必於儒者武帝時獻<lb/>
王来朝獻雅樂對三雍宫及詔策所問三十餘事其對<lb/>
推道術而言得事之中又魯共王景帝子好治宫室苑<lb/>
囿狗馬王初壊孔子舊宅以廣其居聞鐘磬琴瑟之聲<lb/>
遂不敢壊於其壁中得古文經傳又淮南王安為人好<lb/>
書鼓琴不喜弋獵狗馬馳騁亦欲以行隂徳拊循百姓<lb/>
招致賔客方術之士數千人作為内書三十一篇外書<lb/>
<pb n="KR3k0003_WYG_045-11a"/>
甚衆又有中篇八卷言神仙黄白之術又淮陽憲王欽<lb/>
宣帝子好經書法律聰達有才帝甚愛之數嗟歎憲王<lb/>
曰真我子也<lb/>
東觀漢記曰東平王蒼少有孝友之質寛仁宏雅帝即<lb/>
位詔以為驃騎將軍位在三公上四年蒼上疏願朝上<lb/>
以王觸寒渉道使中謁者賜乘輿豹裘蒼到洛陽使鴻<lb/>
臚持節郊迎引入不在讃拜之位外殿乃拜上親荅拜<lb/>
諸王歸國上特留蒼八月飲酎畢大鴻臚奏遣蒼發上<lb/>
<pb n="KR3k0003_WYG_045-11b"/>
親臨送流涕賞賜以億萬數又眀帝詔書示諸國曰詔<lb/>
問東平王蒼處家何等最樂王對曰為善最樂帝曰其<lb/>
言甚大副其腰腹蒼美鬢髯腰帶八尺二寸又北海靖<lb/>
王興毎朝廷有異政京師雨澤秋稼好醜輙驛馬下興<lb/>
其見親重如此又廣平鉅鹿樂成王在邸入問起居車<lb/>
馬鞍勒皆純黒無金銀采飾馬不踰六尺於是以白太<lb/>
后即賜錢各五百萬<lb/>
魏志曰鄧哀王沖字蒼舒少聰察岐嶷生五六嵗智意<lb/>
<pb n="KR3k0003_WYG_045-12a"/>
所及有若成人孫權曽致巨象太祖欲知其斤重訪之<lb/>
羣下咸莫能出其理沖曰置象大船之上而刻其水痕所<lb/>
至稱物以載之則斤可知矣太祖大悦即施行焉時軍<lb/>
國多事用刑嚴重太祖馬鞍在庫而為䑕所齧庫吏懼<lb/>
必死沖謂曰待三日中然後自歸沖於是以刀穿單衣<lb/>
如鼠齧者謬為失意貌有愁色太祖問之冲對曰世俗<lb/>
以為鼠齧衣者其主不吉今單衣見齧是以憂戚太祖<lb/>
曰此妄言爾無所苦也俄而庫吏以齧鞍聞太祖大笑<lb/>
<pb n="KR3k0003_WYG_045-12b"/>
曰兒衣在側尚齧况鞍懸柱乎一無所問又曰中山王<lb/>
衮少好學生十餘嵗能屬文毎讀書文學左右常恐以<lb/>
精力為患數諫止之然性所樂不能廢也文學防輔相<lb/>
與言曰受詔察公舉錯有過當奏及善亦宜以聞遂共<lb/>
表稱陳衮美衮聞之大驚責讓文學曰修身自守常人<lb/>
之行耳而諸君乃以上聞是適所以増其負累也又任<lb/>
城威王彰字子文少善射御力過人手格猛獸不避險<lb/>
阻數從征伐志意慷慨太祖常抑之曰汝不念讀書慕<lb/>
<pb n="KR3k0003_WYG_045-13a"/>
聖道而好乘馬擊劍此一夫之用何足貴也彰謂左右<lb/>
曰大丈夫一為衛霍將十萬騎馳沙漠驅戎狄立功建<lb/>
號爾何能作博士耶又陳思王植字子建年十餘嵗誦<lb/>
讀詩論及辭賦數十萬言能屬文太祖常視其文謂植<lb/>
曰汝倩人爾植跪曰言出為論下筆成章顧當面試奈<lb/>
何倩人時鄴銅爵臺新成太祖悉將諸子登臺使各為<lb/>
賦植援筆立成可觀太祖甚異之<lb/>
王隠晉書曰齊王攸學不倦借人書皆為治護時還有<lb/>
<pb n="KR3k0003_WYG_045-13b"/>
水旱則出租秩加賦以賑國人湏豐年乃收入本直太<lb/>
康三年詔攸當出方岳遂撫其國加都督青州増封濟<lb/>
南郡儀物典筞軒懸之樂六佾之舞賜金鉞朝車乘輿<lb/>
之副又安平獻王孚世祖受禪為太宰四年正㑹上見<lb/>
太宰身執子孫之禮輿車上殿上於阼階下迎拜王既<lb/>
坐上又親奉上夀孚雖見尊寵而常有戚容獻王一門<lb/>
三世同時十人封王二人世子父位極人臣子孫咸居<lb/>
大官出則旌旗節鉞入則貂蟬衮冕自公族之寵未始<lb/>
<pb n="KR3k0003_WYG_045-14a"/>
有也<lb/>
晉百官表曰王古號也夏殷周稱至金璽龜紐細纁朱<lb/>
綬五時朝服逺逰冠佩山𤣥玉<lb/>
沈約宋書曰衡陽王義季為荆州刺史先是臨川王義<lb/>
慶在任巴蜀亂擾師旅應接府庫空虚義季躬行節儉<lb/>
蓄財省用數年間還復充實隊主續豐母老家貧無以<lb/>
充養遂斷不食肉義季哀其志給豐毎月白米二斛錢<lb/>
一千并制豐噉肉義季素拙書上聴使餘人書啟事唯<lb/>
<pb n="KR3k0003_WYG_045-14b"/>
自著名而已素嗜酒自彭城王義康廢遂為長夜之飲<lb/>
略無少醒日太祖累加詰責義季引愆陳謝上詔報誡<lb/>
語終不改以至於終二十一年又始平孝敬王子鸞字<lb/>
季羽孝武帝第八子也母殷淑儀寵傾後宫子鸞愛冠<lb/>
諸子凡為上所盼遇者莫不入子鸞府國及為南徐州<lb/>
又割呉郡以屬之又建平宣簡王宏字休度文帝第七<lb/>
子也少而閑素篤好文籍太祖寵愛殊常為立第於雞<lb/>
籠山盡山水之美建平國髙他國一階<lb/>
<pb n="KR3k0003_WYG_045-15a"/>
賦魏夏侯𤣥皇𦙍賦曰覽二儀之上禮本人倫之大紀<lb/>
道莫隆於后辟統莫泰於宗祀伊皇衢之光赫享乾祇<lb/>
之元祉在太和之五載肇皇𦙍之盛始時維孟秋和氣<lb/>
淑清良辰既啓皇子誕生爾乃發愷悌之眀詔振隆恩<lb/>
之豐沛殊恵洽乎黎民崇施暢於無外爵羣兆以布徳<lb/>
赦殊死以崇仁黔首詠而齊樂願皇祚之日新<lb/>
頌魏陳王曹植皇太子頌曰於我皇后懿章前志克慕<lb/>
二皇三靈昭事祗肅郊廟明徳敬恵陽和積吉鍾天之<lb/>
<pb n="KR3k0003_WYG_045-15b"/>
釐嘉月令辰篤生聖嗣慶由一人萬國作喜喁喁萬國<lb/>
岌岌羣生禀命我后綏之則榮長為臣妾終天之經仁<lb/>
聖奕世永載明明同年上帝休祥淑禎藩臣作頌光流<lb/>
徳聲吁嗟卿士祗承予聴<lb/>
碑梁沈約齊司徒安陸昭王碑曰稷契身佐唐虞功大<lb/>
於天地商武姬文所以膺圖受籙蕭曹扶翼漢祖滅秦<lb/>
項以寜亂魏氏時乘於前皇齊握符於後靈源與積石<lb/>
争流神基與極天比峻公含辰象之秀徳體河岳之上<lb/>
<pb n="KR3k0003_WYG_045-16a"/>
靈氣藴風雲身負日月姑蘇奥壤任切闗河都㑹殷阜<lb/>
提封百萬全趙之袨服叢臺方此為劣臨淄之揮汗<lb/>
成雨曽何足稱乃鴻騫舊吳作守東楚夏首藩要任重<lb/>
推轂襟帶中流地殷江漢南接衡巫風雲之路千里西<lb/>
通鄾鄧水陸之塗三七是惟形勝閫外莫先建麾作牧<lb/>
眀徳攸存以戎羯窺窬伺我邉隙北風未起馬首便則<lb/>
南向塞草未衰嚴城於焉早閉至公以奉上明謙以接<lb/>
下撫僚庶盡盛徳之容交士林忘公侯之貴虛懐博納<lb/>
<pb n="KR3k0003_WYG_045-16b"/>
幽闗洞開宴語談笑情瀾不竭凡我僚屬均哀共戚怨<lb/>
天徳之無厚痛棠隂之不留思所以克播遺塵敝之穹<lb/>
壤天命𤣥鳥降而生商是開金運祚始玉筐三仁去殷<lb/>
五曜入房亦白其馬侯服周王恵露霑吳仁風扇越渉<lb/>
夏逾漢政成朞月<lb/>
北齊邢子才廣平王碑文曰公分氣氤氲禀靈昭晉基<lb/>
搆輪奐源流濬逺積石莫之方委水不能喻山瀆郊神<lb/>
辰昴降徳自天攸縱鬱為時宗牆宇淹曠標格秀逺道<lb/>
<pb n="KR3k0003_WYG_045-17a"/>
亞生知徳均殆庶日月在躬水鏡被物望青松而比秀<lb/>
干白雲而上征侍講金華参逰銅爵出陪芝盖入奉桂<lb/>
室充㑹友之選當拾遺之舉發言為論受詔成文碧雞<lb/>
自口靈蛇在握方見建安之體復聞正始之音公年方<lb/>
弱冠而位居寮右道被生民恵漸萬物鬱為雅俗之表<lb/>
峩成社稷之鎮公孫聲動天下已非其倫管子光照鄰<lb/>
國孰云能擬方謂膺兹多福降此永年奪摶風之逸羽<lb/>
窮送日之逺路同岐山之嘉㑹陪岱宗之盛禮而羣飛<lb/>
<pb n="KR3k0003_WYG_045-17b"/>
在辰横流具及山崩川竭星霣日銷崑岳既毁玉石俱<lb/>
燼蘭挺則芬玉生則潤泱泱萬源落落千仞我有徽猷<lb/>
金聲玉振志猶學海業比登山踟蹰緹衮絳帳韋編尋<lb/>
微啟奥敷理入𤣥天地或終山河匪夀昔曰先民誰堪<lb/>
長久立言立事責之身後式銘景行是為不朽<lb/>
墓誌齊王融豫章文獻王墓誌銘曰領袖傾淪人綱弛<lb/>
沒半嶽摧峯中河墜月眷然曉隧如何夜臺鯨驂惋慕<lb/>
葆吹徘徊千秋萬祀顧有餘哀又齊謝朓鬱林王墓誌<lb/>
<pb n="KR3k0003_WYG_045-18a"/>
銘曰緑車旖旎翠蕤奄暎癸貳戲良臨祧弛盛毁徳歸<lb/>
桐棄尊君鄭又齊海陵王墓誌銘曰景祚云及多難攸<lb/>
啟載驅軨轄髙闢代邸西光己謝東龜又良龍纛夕儼<lb/>
葆挽晨鏘風揺草色月照松光春秋非我曉夜何長<lb/>
梁簡文安成蕃王墓誌銘曰許氏猶龍荀家鳴鶴豈如<lb/>
宗子分聫華蕚對䇿雲臺觀書麟閣官美登朝文髙入<lb/>
洛得意琴書忘言丘壑<lb/>
梁任昉撫軍桂陽王墓誌銘曰於昭帝緒擅美前王綠<lb/>
<pb n="KR3k0003_WYG_045-18b"/>
圖丹紀金簡玉筐世載台鼎地居魯衛沛易且傳楚詩<lb/>
將説桐圭誰戲甘棠何憇<lb/>
梁沈約丞相長沙宣武王墓誌銘曰山岳鎮地日月麗<lb/>
天鄰幾者庶亞極稱賢峩峩哲人實惟天縱徳基内美<lb/>
功成日用亦既東轅實拯朝難迅鋒雷駭霜戈電斷震<lb/>
主必危功髙不賞哀動上霄痛銘𤣥壤聖武爰發後恥<lb/>
申寃大禮空備幽駕莫援<lb/>
陳徐陵司空河東康簡王墓誌曰夫聖人至徳天道福<lb/>
<pb n="KR3k0003_WYG_045-19a"/>
謙大哉堯舜貽慶長逺明兩之盛中陽纂於豢龍百世<lb/>
之祀皇家兆於鳴鳳違有丘於海北應紫盖於江南帝<lb/>
系王基重光累葉髙祖之建天柱聖之補地維蕩蕩乎<lb/>
民無得而名焉者也王資神昴緯託曜房靈體斯孝烈<lb/>
不由師保月生之對曽何用於擬議日近之言無階於<lb/>
等級封河東王加侍中淑貌與金燧相宜清顔與玉壺<lb/>
同照授使持節南徐州刺史武羌旅拒亭障遷移漠草<lb/>
非長廣之東湖莱近荆門之北王常譏庾翼使白面之<lb/>
<pb n="KR3k0003_WYG_045-19b"/>
非才深慕曹彰歎黄鬚之為可火精不退奚應善言氷<lb/>
蛭難消徒持隂徳薨於沙鎮時年十有七追贈司空加<lb/>
鼓吹班劍諡曰康簡王洛北占墳河南除道葭悲烟殿<lb/>
之聲劍動豐城之氣豈惟晉王寵悼重琅邪之贈官魏<lb/>
后髙文制蒼舒之哀誄<lb/>
誄後漢傅龍北海王誄曰永平六年北海静王薨於是<lb/>
境内市不交易塗無征旅農不修畆室無女工感傷惨<lb/>
怛若䘮厥親俯哭后土仰愬皇旻於是羣英列俊静思<lb/>
<pb n="KR3k0003_WYG_045-20a"/>
勒銘惟王勲徳是昭是明存隆其實光曜其聲終始之<lb/>
際於斯為榮乃作誄曰覽視昔初若論往代有國有家<lb/>
篇籍攸載貴尠不驕滿罔不溢莫能履道聲色以卒惟<lb/>
王建國作此蕃弼撫綏方域承翼京室對揚休嘉光昭<lb/>
其則温恭朝夕敦循伊徳<lb/>
魏文帝蒼舒誄曰建安十二年五月甲戌童子曹蒼舒<lb/>
卒乃作誄曰於惟淑弟懿矣純良誕豐全質荷天之光<lb/>
既哲且仁爰柔克剛彼徳之容慈我聿行宜逢分祚以<lb/>
<pb n="KR3k0003_WYG_045-20b"/>
永無疆如何昊天凋斯俊英嗚呼哀哉惟人之生忽若<lb/>
朝露促促百年亹亹行暮矧爾既天十三而卒何辜於<lb/>
天景命不遂<lb/>
魏陳王曹植任城王誄曰昔二虢佐文旦奭翼武於休<lb/>
我王魏之元輔將崇懿迹等號齊魯如何奄忽命不是<lb/>
與仁者悼沒兼彼殊類矧我同生能不憯悴目想官墀<lb/>
心存平素髣髴神魂馳情陵墓凡夫愛命達者狥名王<lb/>
雖薨殂功著丹青人誰不沒貴有遺聲乃作誄曰幼有<lb/>
<pb n="KR3k0003_WYG_045-21a"/>
令質光耀珪璋孝殊閔氏義達参商温温其恭爰柔克<lb/>
剛心存建業王室是匡矯矯元戎雷動雨徂横行燕代<lb/>
威慴北胡奔虜無竄還戰髙栁王率壮士常為軍首宜<lb/>
究長年永保皇家如何奄忽景命不遐同盟飲淚百僚<lb/>
咨嗟<lb/>
宋謝靈運廬陵王誄曰事非淮南而痛深於中霧迹非<lb/>
任城而暴甚於仰毒託體皇極銜怨至盡豈惟有識傷<lb/>
慨故亦率土悽心盖出罔己之悲以陳酸切之事云爾<lb/>
<pb n="KR3k0003_WYG_045-21b"/>
哀哀君王終仁且徳在枉無言即罪有黙曽是忍虐古<lb/>
来一酷身微咎累痛踰酖毒何斯禍斯乃怨乃辱命如<lb/>
何延人百有贖矜急景之難留悼驚波之易淪自君王<lb/>
之㝠漠厯彌稔於此春聆鳴禽之響谷視喬木之陵雲<lb/>
咸感節而興悦獨懐悲而莫申侯射隼於髙墉赫王典<lb/>
以正刑服二辜於狴犴致九伐於南荆發酸痛於仁詔<lb/>
令寵贈於哀心布悽楚於帝言攄綢繆於皇音<lb/>
行狀梁任昉齊竟陵文宣王蕭子良行狀曰公道亞生<lb/>
<pb n="KR3k0003_WYG_045-22a"/>
知照鄰幾庶孝始人倫忠為令徳公實體之非毁譽所<lb/>
至天材博贍學綜兼明至曲臺之禮九師之易樂分龍<lb/>
趙詩析齊韓有一於此罔不兼綜昔沛獻訪對於雲臺<lb/>
東平齊聲於楊史淮南取貴於食時陳思見稱於七歩<lb/>
方斯蔑如也夫家國之道互為公私君親之義遞為隠<lb/>
犯公二極一致愛敬同歸亮誠盡規謀猷𢎞逺矣他人<lb/>
之善若已有之民之不臧公實貽恥誘接恂恂降以顔<lb/>
色人有不及内恕諸己非意相干毎為理屈任天下之<lb/>
<pb n="KR3k0003_WYG_045-22b"/>
重體生民之俊華衮與緼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>同歸山藻與蓬茨俱逸良<lb/>
田廣宅符仲長之言邙山洛水協應叟之志邱園東國<lb/>
緇銖軒冕乃依林構宇傍巖拓架清猨與壺人争旦緹<lb/>
幙與素瀬交暉置之虚室人野何辨髙人何㸃躡屨於<lb/>
鍾阿徴士劉虬獻書於衡岳贈以真人之服𢎞以度外<lb/>
之禮<lb/>
梁沈約齊臨川王行狀曰公遵𤣥源於陵壑禀黄中之<lb/>
正氣其性逸其神凝端華表美弱齒𢎞貴著乎將立雲<lb/>
<pb n="KR3k0003_WYG_045-23a"/>
虚景曖岳秀川渟蘭桂不踰其質珪璋未究其美幼而<lb/>
悦學業茂從師洽貫書場該緯文圃清暉秘譽燭野光<lb/>
朝<lb/>
梁裴子野司空安成康王行狀曰降七緯之禎靈五行<lb/>
之正性珪璋特達清明在躬學無常師曽希風乎孔甫㡬<lb/>
神殆庶諒亞迹乎顔生説禮敦詩方昔人而有裕既明<lb/>
且哲體大雅而弗渝若乃慈明外朗淑徳内潤夏侯玉<lb/>
樹之談衛玠璧人之目又授使持節郢州刺史公四居<lb/>
<pb n="KR3k0003_WYG_045-23b"/>
方岳政刑克舉仁恕以懐君子刑憲以肅小人莅煩以<lb/>
簡居難則易霈如時雨芬若蘭蓀所去見思所居稱治<lb/>
遘疾薨竟陵之石梵時年四十四皇上震天倫之悼庶<lb/>
僚懐人百之感詔贈司空常侍王如故禮也自巴濮以<lb/>
東郾鄧以北方舟連騎赴者如雲昔王薨及葬仁禽有<lb/>
踐境之識羊祜云亡市人有罷歸之慟若公恩結三楚<lb/>
亦異出一時且公幼無擇言長無擇行立功以庇物執<lb/>
徳以居宗重以道性虚閑居處沖約終日清静如布素<lb/>
<pb n="KR3k0003_WYG_045-24a"/>
焉<lb/>
　　相國<lb/>
漢書百官表曰相國秦官金印紫綬掌丞天子助理萬<lb/>
機<lb/>
漢書曰蕭何沛人陳豨反上自將聞吕后用何計誅韓<lb/>
信拜何相國益封五千户卒五百人為衛衆人皆賀邵<lb/>
平獨弔邵平者故秦東陵侯秦破為布衣種𤓰長安城<lb/>
東平謂何曰禍自此始也何乃讓封悉以家財佐軍上<lb/>
<pb n="KR3k0003_WYG_045-24b"/>
喜又曰曹参聞蕭何薨告舍人趣治装吾將入相使者<lb/>
果召参参為相日夜飲酒賔客見参不事皆欲有言至<lb/>
者参輙飲以酒醉而後去終莫得説相舎後園近吏舎<lb/>
吏舎日飲歌呼從吏患之請参逰後園幸相國召案乃<lb/>
反張坐飲歌呼與相和参見人細過専掩匿之百官偕<lb/>
歎<lb/>
獨斷曰相國自蕭何以後殆非復人臣之位<lb/>
齊職儀曰相國緑綬衮冕服湯以伊尹為左相仲虺為<lb/>
<pb n="KR3k0003_WYG_045-25a"/>
右相髙宗夢傅説因立為相魏襄王以公孫衍為相國趙<lb/>
孝成王以亷頗為相國<lb/>
誄晉成公綏魏相國舞陽宣文侯司馬公誄曰應期降<lb/>
命篤生我公九徳聿修百行兼通文皇踐位龍飛天衢<lb/>
協賛大命啓迪靈符光我聖主齊徳有虞受兹介祉封<lb/>
國建畿入總納言敷化衡機出登上將奮武明威皇輿<lb/>
省方作鎮於許旌旗既反撫戎荆楚巴蜀作㓂侵我邉<lb/>
疆乃眷西顧董統雍京丹麾所指莫之敢抗仁濟宇内<lb/>
<pb n="KR3k0003_WYG_045-25b"/>
威攝外荒流恵零南齊美甘棠加命九錫尊位相國比<lb/>
王齊魯以崇殿禮<lb/>
　　丞相<lb/>
應劭風俗通曰丞者承也相者助也<lb/>
史記曰秦武王置二丞相甘茂為左丞相樗里疾為右<lb/>
丞相又韋丞相賢者魯人以讀書術為吏至大鴻臚有<lb/>
相工相之當至丞相有男四人使相之至第二子名𤣥<lb/>
成相工曰此子貴當封侯丞相曰我今為丞相有長子<lb/>
<pb n="KR3k0003_WYG_045-26a"/>
是安從得之後竟為丞相又匡衡為御史大夫嵗餘韋<lb/>
丞相死代為丞相封樂安侯十年之間不出長安城門<lb/>
而至丞相<lb/>
漢書百官表曰丞相秦官金印紫綬掌丞天子助治萬<lb/>
幾秦有左右髙帝即位置丞相又陳平武陽人周勃沛<lb/>
人帝即位以平為丞相平曰臣功不如勃於是以勃為<lb/>
右丞相以平為左丞相帝問勃曰嵗決獄錢榖出入幾<lb/>
何勃不知汗出沾背上問平平曰有主者上曰主者誰<lb/>
<pb n="KR3k0003_WYG_045-26b"/>
平曰決獄責廷尉錢榖責治粟内史上曰君所主何事<lb/>
平曰臣主上佐天子理隂陽調四時下遂萬物之宜鎮<lb/>
撫四夷上曰善又曰公孫𢎞淄川人武帝以𢎞為丞相<lb/>
丞相常以列侯為之唯𢎞無爵詔封平津鄉侯六百五<lb/>
十户丞相封自宏始也𢎞食一肉脱粟飯故人賔客仰<lb/>
衣食家無餘財又曰蔡義河内人詔求能為韓詩者徴<lb/>
義上疏臣行能無比容貌不及衆而不棄人倫者以聞<lb/>
道於先師自託於經術願賜清閒之燕以詩授昭帝為<lb/>
<pb n="KR3k0003_WYG_045-27a"/>
丞相短小無鬚眉貌似老嫗行歩俛僂常兩吏扶夹乃<lb/>
能行又曰王商為丞相有威重長八尺餘單于来朝引<lb/>
見商坐未央庭中單于前拜謁商商起離席與言單于<lb/>
仰視商貌大畏之遷延却退天子聞之歎曰此真漢相<lb/>
也<lb/>
漢雜事曰田蚡為丞相中二千石拜謁蚡不為禮汲黯<lb/>
為主爵都尉見蚡未嘗拜揖之而已<lb/>
漢舊儀曰丞相車兩黒轓騎者戈絳掾吏見禮如師弟<lb/>
<pb n="KR3k0003_WYG_045-27b"/>
子白録不拜朝示不臣也聽事閣曰黄閣又曰有天地<lb/>
大變天下大過皇帝使侍中持節乘四白馬賜上尊酒<lb/>
十斛牛一頭䇿告殃咎使者去半道丞相病上追使者<lb/>
還未白事尚書以丞相不勝任使者策書駕駱馬即時<lb/>
布衣歩出府免為庶人丞相有他過使者奉策書駕騅<lb/>
騩馬即時歩出府乘棧車壮馬賜歸田里思過<lb/>
應劭漢官儀曰丞相有疾御史大夫三日一問起居百<lb/>
僚亦然朝廷遣中使太醫髙手膳羞駱驛及瘳視事尚<lb/>
<pb n="KR3k0003_WYG_045-28a"/>
書令若光禄大夫賜以養牛上尊酒<lb/>
物理論曰髙祖定天下置丞相以統文徳立大司馬以<lb/>
整武事為二府焉<lb/>
箴晉陸機丞相箴曰夫導民在簡為政以仁仁實生愛簡<lb/>
則易遵罔疏下睦禁宻巧繁深文碎教伊何能存故人<lb/>
不可以不審任不可以不忠捨賢昵䜛則䘮爾邦且偏<lb/>
見則昩専聽悔疑耳目之用亦各有期夫豈不察而惟<lb/>
牆隔之矜己任智是蔽是欺徳無逺而不復惡何適而<lb/>
<pb n="KR3k0003_WYG_045-28b"/>
不追存亡日鑒成敗代陳人咸知鏡其貌而莫能照其<lb/>
身<lb/>
碑晉袁宏丞相桓温碑銘曰文武開業尚父定王佐之<lb/>
契宗周不競桓公𢎞九伐之勲脱履於必濟之功忘懐<lb/>
於屈伸之㑹髙氏出乎生民公亮坦於萬物遂復改謀<lb/>
迴慮䇿馬武闗摠轡丹扸之塗揚鞭終南之嶺兵交則<lb/>
戰無全敵勸義則襁負雲集從以懸軍輕進因蓄靡儲<lb/>
而犲狼懼殪保固窟穴乃方軌迴轅反師凱入雖竒功<lb/>
<pb n="KR3k0003_WYG_045-29a"/>
大勲未㨗於一朝而宏謨神畧義髙於天下公惟秀傑<lb/>
英特竒姿表於弱冠俊神朗鑒明統備於成徳巾褐衡<lb/>
門風流推其髙致忘己應務天下謝其勲業輔相兩儀<lb/>
而通運之功必周虚中容長而方圓之才咸得道濟而<lb/>
不有處泰而逾約可謂固天將縱生民之傑者也銘曰<lb/>
美盡黄裳道暢伊吕哲人應運命世作輔卓卓英風略<lb/>
略宏宇亮心髙列俊神閒舉忘己濟物撫化翼世河洛<lb/>
澄流華梁卷翳俾我仁公𢎞道作鏡如何不弔雲巒落<lb/>
<pb n="KR3k0003_WYG_045-29b"/>
暎<lb/>
晉孫綽丞相王導碑文公胄興姬文氏由王喬𤣥聖陶<lb/>
化以啓源靈仙延祉以分流賢俊相承世冠海岱二儀<lb/>
交泰妙氣發暉醇曜所鍾公實應之𤣥性合乎道㫖沖<lb/>
一體之自然柔暢協乎春風温煦侔於冬日信人倫之<lb/>
水鏡道徳之標準也恵懐之際運在大過皇徳不建神<lb/>
轡再絶獫狁孔熾凶類焱起公見機而作超然𤣥悟遂<lb/>
扶翼王室協賛東岳𢎞大順以一羣后之望仗王道以<lb/>
<pb n="KR3k0003_WYG_045-30a"/>
應天人之㑹於時乾維肇振創制理物中宗拱己雅伏<lb/>
賢相尚父之任具瞻在公存烹鮮之義殉易簡之政大<lb/>
略𢎞規卓然可述公雅好談詠恂然善誘雖管綜時務<lb/>
一日萬幾夷心以延白屋之士虚己以招巖宂之俊逍<lb/>
遥放意不峻儀軌公執國之鈞三十餘載時難世故備<lb/>
經之矣夷險理亂常保元吉匪躬而身全遺功而勲舉<lb/>
非夫領鑒𤣥達百鍊不渝孰能莫忤於世而動與理㑹<lb/>
者哉<lb/>
<pb n="KR3k0003_WYG_045-30b"/>
梁簡文帝長沙宣武王北涼州廟碑文曰昔曲仁之祀<lb/>
九井尚慙沫水之堂七壁猶在豈非徳含體氣神降空<lb/>
桑烝民仰其立功太上懐其貴徳公諱蘭陵人皇帝之<lb/>
長兄也命世降靈峻極開著宗百川而成海倍萬俊而<lb/>
為英為南梁北秦二州刺史華陽陵黒水改號難堪加<lb/>
以岳牧遷迴軍民徙散同髙闕以為塞象玉門而置闗<lb/>
三尉寝謀六屯罷業功同疎勒之守備甚即墨之堅圍<lb/>
公臨危制變殷如敵國是以六角摧鋒兩賢釁鼓指撝<lb/>
<pb n="KR3k0003_WYG_045-31a"/>
則破勍敵叱咤而静邉塵公徳應大賢照惟殆庶如鐘<lb/>
資叩似鐸發聲含朝陽於千仞散風行於萬頃神武所<lb/>
回士卒忘水火之難簞醪所驅小大一死生之志微管<lb/>
之風餘芳無絶人畏其神徳音不泯梁秦二州刺史宜<lb/>
封侯條刺舉漢陽親覩遺愛有表請立碑置廟天子許<lb/>
焉反宇飛風伏檻含日参差丹桂周流紫房<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>跜刻獸<lb/>
下臨綱戸菡萏荷華傍連屈屋庶使邉韶所立之名豈<lb/>
稱髙於陳郡袁逢所勒之字非獨擅於華陽乃為賛曰<lb/>
<pb n="KR3k0003_WYG_045-31b"/>
帝圖開道皇源配天功書緑字事燭青編天漢之陽黒<lb/>
水惟梁如仁永播流詠寜忘扶風髙碣召伯甘棠餘芳<lb/>
無泯望古可方構斯象室循兹洞房琉璃照戸璧玉開<lb/>
堂秋條下葉春卉含芳九微夜火百味朝漿又丞相長<lb/>
沙宣武王碑曰金表龍符緑地龜圖且稱瑞漢實曰開<lb/>
虞於昭帝緒蟬聨厥初有微𤣥冰亦作司徒重檐偃蹇<lb/>
曲注逶迤重攄鳳翥桂棟蓮披文檀晚麗采節晨輝春<lb/>
藤絡戸寒菊臨池惟馨惟徳無絶於斯<lb/>
<pb n="KR3k0003_WYG_045-32a"/>
梁沈約齊丞相豫章文憲王碑曰世載冠冕之暉家開<lb/>
配天之業洪源邁於委水雲峯冠於削城公自天攸縱<lb/>
非待河岳道亞生知徳備藏往摩赤霄而理翰望閶闔<lb/>
以上馳迴風飊於襟袖宅山川於懐抱爰初弱冠藏器<lb/>
俟時康荘廣闢飾禮賢之館杞梓備收罄滋蘭之畹既<lb/>
駕朱驂又敷衮職升降軒陛率由孝敬謙以備物貴以<lb/>
在身再握勵己三吐忘倦公徳惟民望位冠朝首儀表<lb/>
瑰雄風神秀傑毎至三元首旦華裔在庭執玉端闈冠<lb/>
<pb n="KR3k0003_WYG_045-32b"/>
冕百辟外夷震聳猶單于之懼王商羣后瞻慕若衆星<lb/>
之俯日月雖復以周公之親居周公之任道格皇天光<lb/>
被四海而小善靡失輶徳必從譬由畎澮匪讓所以淼<lb/>
致江河土壤同歸故能鬱成嵩岱保翼三善𢎞正九伐<lb/>
銘彼太常懸諸日月銘曰大徳風邁其美雲從事貴愈<lb/>
貶禮峻彌恭且有厚命車服以庸羽儀列辟冠冕羣龍<lb/>
周實多祜漢有餘慶奕奕皇族於斯為盛公之綏之終<lb/>
和且敬是惟宗國庶邦作詠<lb/>
<pb n="KR3k0003_WYG_045-33a"/>
梁任昉丞相長沙宣武王碑曰玉暎藍田金鉉之望己<lb/>
集木秀鄧林輪轅之用先表值戎㓂貪惏覊縻失道憑<lb/>
凌雉堞逼廹濠湟都護之威既弛副尉之策己謝斧松<lb/>
晨析易子朝飡乞師援絶飛書路阻公内定不戰之竒<lb/>
外騁必勝之略神功倐忽有同拾遺南下牧馬既寢折<lb/>
膠之術北遯燕然將空漠南之地加以廣平簡恵信賞<lb/>
必罰増貲就賦夷歌成章<lb/>
誄晉陸機吳丞相江陵侯陸公誄曰根條伊何苗黄裔<lb/>
<pb n="KR3k0003_WYG_045-33b"/>
舜長發有祥貽我作𦙍劉王負險㓂我西鄰公侯赫怒<lb/>
干戈啟陳金鉞鏡日雲旗降天元王隕難鯨鯢墜鱗戎<lb/>
漠時殪方域清塵<lb/>
　　冢宰<lb/>
仲長統昌言曰冢宰堯官也<lb/>
尚書曰冢宰掌邦治統百官均四海<lb/>
周官曰太宰之職掌建邦之六典以佐王治邦國一曰<lb/>
治典以經邦國以治官府以紀萬民二曰教典以安邦<lb/>
<pb n="KR3k0003_WYG_045-34a"/>
國以教官府以擾萬民三曰禮典以和邦國以統百官<lb/>
以諧萬民四曰政典以平邦國以正百官以均萬民五<lb/>
曰刑典以詰邦國以刑百官以糾萬民六曰事典以富<lb/>
邦國以任百官以生萬民<lb/>
王隠晉書曰武帝時太傅領司徒何曽屢上書遜位詔<lb/>
以司徒所掌煩務不可以久勞耆艾其進位太宰朝㑹<lb/>
乘輿劍履上殿如漢蕭何魏鍾繇故事<lb/>
晉公卿禮族曰安平王孚朗陵公何曽汝南王亮皆為<lb/>
<pb n="KR3k0003_WYG_045-34b"/>
太宰<lb/>
齊職儀曰太宰品第一金章紫綬佩山𤣥玉堯命羲和<lb/>
使主其隂陽之職羲伯司天官也后稷伏事虞夏敬事<lb/>
民時尊稷為天官夏衰稷後不窋失官由是廢官殷以<lb/>
其官為冢宰周公在豐為太宰召公又居之秦漢魏無<lb/>
此職<lb/>
晉武帝以從祖安平王孚為太宰始置其官安平薨省<lb/>
咸寜四年又置或謂本太師之職避景帝諱改為太宰<lb/>
<pb n="KR3k0003_WYG_045-35a"/>
太宰周之卿位晉武依周置職以尊安平非避諱也<lb/>
元興中恭帝為太宰桓𤣥都督中外博士徐豁議太宰<lb/>
非武官不應敬都督從豁議<lb/>
碑晉孫綽太宰郗鑒碑文曰公盖黄帝之苗裔氏族所<lb/>
由皆紀於祖御史大夫之碑矣靈和誕授載有公侯至<lb/>
徳碩量天實挺之琅邪王應天啟之運闡中興之道思<lb/>
延英賢以匡王業乃假兖州刺史金章仍割𤣥鉞載飾<lb/>
於時羯㓂凶熾羣逆猋起公奮其忠勇精貫白日信順<lb/>
<pb n="KR3k0003_WYG_045-35b"/>
為甲胄大節為城池故能摧却凶㓂全身濟功惟公徳<lb/>
器純固體識深𢎞敦尚衡門則服膺曽閔毗亮皇極則<lb/>
憲章元凱篤誠簡於帝心明允著於莅政信鍾山之珪<lb/>
璧嵗寒之靈木者也摛藻風雲䇿名帝録肇皆方尺遂<lb/>
隆台岳王室未休吾何以豫興言再慨思康天歩將俾<lb/>
皇化歸之大素彼蒼者天曽不遐祚哲人其萎民斯攸<lb/>
慕嗟爾後昆式瞻宏度<lb/>
齊王儉太宰褚彦回碑文曰夫太上立徳其次立功此<lb/>
<pb n="KR3k0003_WYG_045-36a"/>
謂之不朽所以子産云亡宣尼泣其遺愛隨武既沒趙<lb/>
文懐其餘風乃祖太傅徳合當時行庇州壤深識臧否<lb/>
不以毁譽形言亮采王室毎懐沖虛之道可謂婉而成<lb/>
章志而晦者矣公稟川岳之靈暉含珪璋而挺曜和順<lb/>
内凝英華外發神茂初學業隆弱冠是以仁經義緯敦<lb/>
穆於閨庭金聲玉振寥亮於區宇孝敬淳深率由斯至<lb/>
盡歡朝夕人無間言逍遥乎文雅之囿翺翔乎禮樂之<lb/>
圃風儀與秋月齊眀音徽與春雲等潤既而齊徳龍興<lb/>
<pb n="KR3k0003_WYG_045-36b"/>
順皇髙禪深達先天之運匡賛奉時之業亦猶稷契之<lb/>
臣虞夏荀裴之奉魏晉今之尚書古之冢宰雖秩輕於<lb/>
衮司而任隆於百辟暫遂沖㫖改授朝端邇無異言逺<lb/>
無異望執五禮以正民簡八刑而罕用故能騁績康衢<lb/>
延慈哲后仰南風之髙詠飡東野之秘寳雅議於聽政<lb/>
之晨披文於宴私之夕参以酒徳間以琴心曖有餘暉<lb/>
遥然流想君垂冬日之温臣盡秋霜之戒肅肅焉穆穆<lb/>
焉於是見君親之同致在三之如一銘曰永言必孝因<lb/>
<pb n="KR3k0003_WYG_045-37a"/>
心則友仁洽兼濟愛深善誘觀海齊量登岳均厚五臣<lb/>
兹六八元斯九率禮蹈謙諒實身幹迹屈朱軒志隆衡<lb/>
館眇眇𤣥宗萋萋辭翰義既水流文亦霧散<lb/>
誄晉潘岳太宰魯武公誄曰昂昂公侯實天誕育八元<lb/>
斯九五臣兹六揜討逆節折衝江湖走欽擒儉梟誕弊<lb/>
吳公于出征爰整其旅壘未越郊麾不及舉秦涼獲乂<lb/>
西戎即叙他人之賢譬彼邱陵邈矣公侯如日之昇泰<lb/>
山其頽寝疾不興遐邇曷仰社稷焉憑生則榮易終哀<lb/>
<pb n="KR3k0003_WYG_045-37b"/>
實難靡不春華鮮克嵗寒於呼公隕率土含酸趙䘮望<lb/>
諸列國同傷秦亡蹇叔舂者不相桃李不言下自成行<lb/>
徳之休眀沒能彌彰<lb/>
表後魏温子昇上黨王穆讓太宰表曰臣聞䇿蹇長途<lb/>
終慙一日之致懸縷層臺詎任千鈞之重固知才弱不<lb/>
可自强力微難以企及智小謀大恐貽折足之憂才輕<lb/>
任重懼有絶臏之悔既慮鑠金固陳匪石<lb/>
　藝文類聚卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷三十五</head>
    <p>
<pb n="KR3k0003_WYG_035-1a"/>
欽定四庫全書<lb/>
　藝文類聚卷三十五　　　唐　歐陽詢　撰<lb/>
　人部十九<hi>妬貧</hi>　<hi>淫/奴</hi>　<hi>愁/婢</hi>　<hi>泣保傭</hi>
　　妬<lb/>
左傳曰叔向之母妬叔虎之母美而不使見叔向諫其<lb/>
母曰深山大澤實生龍蛇彼美余懼而生龍蛇以禍汝<lb/>
我何愛焉使往侍寢生叔虎<lb/>
毛詩序曰夫人無妒忌之行恵及賤妾進御於君知其<lb/>
<pb n="KR3k0003_WYG_035-1b"/>
命有貴賤能盡其心矣又曰不妬忌則子孫衆多矣<lb/>
山海經曰秦室山有木葉如棃而赤理其名曰指木服<lb/>
之不妬<lb/>
文子曰爵髙者人妬之官大者王惡之祿厚者怨處之<lb/>
漢書曰武帝陳皇后為妬别在長門宫司馬相如作賦<lb/>
皇后復親幸又曰陳后寵衰妬甚令巫祭祀以逥上意<lb/>
又曰吕氏妬戚夫人髠鉗赭衣使舂又㫁手足去目熏<lb/>
耳飲瘖藥名曰人豕又曰廣川王去嘗有疾陽城昭信<lb/>
<pb n="KR3k0003_WYG_035-2a"/>
侍疾甚謹去愛之立為后又有幸姬望鄉為修孊夫人<lb/>
主繒帛昭信譛望鄉曰與我無禮衣服常鮮我又傅粉<lb/>
數南户窺郎吏疑有姦去曰伺之益不愛望鄉昭信知<lb/>
去怒誣言望鄉厯指郎吏卧處具知其名去即與昭信<lb/>
從諸姬至望鄉室裸形繫之令諸姬各持鐵共灼之<lb/>
望鄉自投井而死昭信出之㭬隂中割其口脣㫁舌<lb/>
遂解置大鑊中取桃灰毒藥并煑之令諸姬觀糜盡乃<lb/>
止<lb/>
<pb n="KR3k0003_WYG_035-2b"/>
馮敬通集曰敬通有一婢妻任酷妬之擊婢無所不至<lb/>
敬通乃棄遣之因與婦弟任武達書曰不去此婦則家<lb/>
不寧不去此婦則家不清不去此婦則福不生不去此<lb/>
婦則身不榮不去此婦則事不成吾數竒命薄端相逢<lb/>
遭<lb/>
典論曰上洛都尉王琰以功封其妻哭於家為琰富貴<lb/>
更取妾故也<lb/>
魏志曰馮方女美袁術納焉甚寵幸諸妾害其寵因共<lb/>
<pb n="KR3k0003_WYG_035-3a"/>
殺而懸之言其自縊又曰袁紹婦劉氐甚妬紹死未殯<lb/>
寵妾五人劉盡殺之又毁其形其少子尚又盡滅死妾<lb/>
家焉<lb/>
王隠晉書曰賈充妻郭産子黎民三歳乳母抱向閣充<lb/>
入就乳母手中戲之郭遥望見疑充即鞭乳母殺之兒<lb/>
思乳母而死郭又生一男乳母抱在中庭充過拈頰郭<lb/>
又疑復殺乳母男又死<lb/>
郭子曰孫秀妻蒯嘗妬罵秀為貉秀大不平遂出不復<lb/>
<pb n="KR3k0003_WYG_035-3b"/>
入蒯氏請救於武帝時大赦帝曰天下曠蕩蒯夫人可<lb/>
得從其例不秀免冠謝為夫婦如初<lb/>
妬記曰王丞相曹夫人性甚忌禁制丞相不得有侍御<lb/>
時有妍少必加誚責王公不能久堪乃宻營别館衆妾<lb/>
羅列男女成行後元㑹日夫人於青疏中觀望忽見兩<lb/>
三小兒騎牛背端正夫人語婢云汝出問此是誰家兒<lb/>
竒可念給使不達㫖乃云此是第四五等諸郎曹氏驚<lb/>
恚不能自忍乃命駕車將黄門及婢二十人持食刀欲<lb/>
<pb n="KR3k0003_WYG_035-4a"/>
自出尋討王公亦飛轡出門猶患遲乃以左手攀車攔<lb/>
右手提麈尾以柄打牛狼狽奔馳方得先至蔡司徒聞<lb/>
之乃謂王曰朝廷欲加九錫公知否王為信自敘謙志<lb/>
蔡曰不聞加餘物惟聞短轅犢車長柄麈尾爾王大羞<lb/>
愧又曰謝太傅劉夫人不令公有别房公既深好聲樂<lb/>
後遂頗欲立妓妾兄子外生等微達此㫖共問訊劉夫<lb/>
人因方便稱闗睢螽斯有不忌之德夫人知以諷已乃<lb/>
問誰撰此詩荅云周公夫人曰周公是男子相為爾若<lb/>
<pb n="KR3k0003_WYG_035-4b"/>
使周姥撰詩當無此也又曰京邑有士人婦大妬忌於<lb/>
夫小則罵詈大必捶打常以長繩繫夫脚且喚便牽繩<lb/>
士人密與巫嫗為計因婦眠士人入厠以繩繫羊士人<lb/>
縁墻走避婦覺牽繩而羊至大驚怪召問巫巫曰娘積<lb/>
惡先人怪責故郎君變成羊若能改悔乃可祈請婦因<lb/>
悲號抱羊慟哭自咎悔誓師嫗乃令七日齋舉家大小<lb/>
悉避於室中祭鬼神師祝羊還復本形壻徐徐還婦見<lb/>
壻啼問曰多日作羊不乃辛苦耶壻曰猶憶噉草不美<lb/>
<pb n="KR3k0003_WYG_035-5a"/>
腹中痛爾婦愈悲哀後復妬忌壻因伏地作羊鳴婦驚<lb/>
起徒跣呼先人為誓不復敢爾於此不復妬忌又曰泰<lb/>
元中有人姓荀婦庾氏大妬忌荀嘗宿行遂殺二兒為<lb/>
屋不立齋室唯有㕔事不作後壁令在堂上泠然望見<lb/>
外事凡無鬚人不得入門送書之人若以手近荀手無<lb/>
不痛打客若共牀坐亦賔主俱敗鄰近有年少徑突前<lb/>
詣荀接膝共坐便聞大罵推求刀杖荀謂客曰㒒狂婦<lb/>
行君之所聞君不去必誤君事客曰㒒不畏此乃前捉<lb/>
<pb n="KR3k0003_WYG_035-5b"/>
荀手婦便持杖直前向客客既大徤又有短杖在衣裏<lb/>
便與婦老嫗無力即倒地客打垂死荀走叛不敢還婦<lb/>
密令覔荀云近遭狂人非君之過君便可還荀然後敢<lb/>
出婦兄来就荀共方牀臥而婦不知便来捉兄頭拽着<lb/>
地欲殺方知是兄慙懼入内兄稱父命與杖數百亦無<lb/>
改悔又曰諸葛元直妻劉氏大妬忌恒與元直杖不勝<lb/>
痛纔得一兩仍以手模婦誤打指節腫從此作制每與<lb/>
杖輒令兩手名捉䋟跗元直遇見婦捉䋟跗欲成衣謂<lb/>
<pb n="KR3k0003_WYG_035-6a"/>
當與已杖失色怖婦曰不也捉此自欲成衣耳乃欣然<lb/>
異苑曰呉興桑乞妻臨終執乞手云我死為當婚否乞<lb/>
言不忍也服竟更娶白日見其死婦語之云君先結誓<lb/>
云何負言因以刀割其陽道雖不致死人性永廢<lb/>
世説桓温平蜀後以李勢女為妾南郡主甚妬<lb/>
詩魏陳王曹植詩曰嗟爾同衾曾弗是志寧彼冶容安<lb/>
此妬忌<lb/>
賦梁張纘妬婦賦曰惟婦怨之無極羌于何而弗有或<lb/>
<pb n="KR3k0003_WYG_035-6b"/>
造端構末皆莠言之在口常因情以起恨每傳聲而妄<lb/>
受乍隔帳而窺屏或覘窓而瞰牖若夫室怒小憾反目<lb/>
私言不忍細忿皆成大寃閨房之所隠私牀笫之所討<lb/>
論咸一朝之發洩滿四海之囂喧忽有逆其妬鱗犯其<lb/>
忌制赴湯蹈火瞋目攘袂或棄産而焚家或投兒而害<lb/>
壻<lb/>
　　淫<lb/>
周易上繫曰冶容誨淫<hi>誨教也</hi>
<pb n="KR3k0003_WYG_035-7a"/>
洪範五行傳曰蜮射人者生於南方謂之短狐故南越<lb/>
多蜮蜮者淫女惑亂之所生也<lb/>
毛詩序曰柏舟桑中刺奔也衛公室亂男女相奔至于<lb/>
世族在位相竊妻妾期於幽逺期我乎桑中要我乎上<lb/>
宫送我乎淇之上矣<hi>桑中上宫所期之地淇水名也</hi>又序曰齊鷄鳴南山<lb/>
刺襄公也鳥獸之行淫乎其妹<lb/>
左傳曰齊桓公好内多淫内嬖如夫人者六人<lb/>
戰國策曰秦皇太后愛魏醜后病且令曰我死必以魏<lb/>
<pb n="KR3k0003_WYG_035-7b"/>
子為殉庸芮為諫曰以死為無知何空以生所愛葬無<lb/>
知之死人若有知先王積怒久太后救過不暇何得更<lb/>
殉魏醜后乃止<lb/>
列子曰鄭公孫穆好色後庭數十皆擇稚齒屏親昵絶<lb/>
交遊於後庭以晝足夜三月一出意猶未惬<lb/>
博物志曰三身國一頭三身三手昔容戌氏有季子好<lb/>
淫白日淫於市帝放之西南季子妻馬生子人身有尾<lb/>
蹄<lb/>
<pb n="KR3k0003_WYG_035-8a"/>
漢書曰五鳯中濟北王終吉所愛奴與八子及諸御妾<lb/>
為姦終吉與共被席或晝日使裸伏犬馬交接終吉親<lb/>
觀産子輒曰亂不可知丞相御史奏終吉位諸侯王以<lb/>
置八子秩比六百石宜廣嗣重祖而終吉禽獸行亂悖<lb/>
逆人倫請削四縣又曰許皇后坐左道廢處長信宮姊<lb/>
孊為龍額思侯夫人寡居淳于長與孊私通因娶為小<lb/>
妻許后因孊賂遺欲求復為婕妤長受后金錢乘輿物<lb/>
服物千餘萬計為白上立為左皇后孊每入長信宮長<lb/>
<pb n="KR3k0003_WYG_035-8b"/>
與孊書戲許后<lb/>
華俊後漢書曰梁兾愛監奴秦宮官至太倉令得入妻<lb/>
夀所夀見宮屏御者以言事因通焉宮威權大震二千<lb/>
石皆拜謁之<lb/>
范煜後漢書曰赤眉發掘諸陵取寶貨汙辱呂后凡有<lb/>
玉匣者皆如生故赤眉多行淫穢<lb/>
臧榮緒晉書曰賈充後妻郭氏又生二女少有淫行年<lb/>
十四五通於韓夀充未覺時外國獻竒香世祖分與充<lb/>
<pb n="KR3k0003_WYG_035-9a"/>
充以賜女充與夀坐聞其衣香心疑之充家嚴峻墻髙<lb/>
丈五薦以枳棘周行東北角如狐狸行處充潜殺知婢<lb/>
遂以女妻之<lb/>
沈約宋書曰楚王山隂公主廢帝姊也肆情淫縱以吏<lb/>
部禇淵貌美請自侍十日帝許之淵雖遂㫖以死自<lb/>
固<lb/>
列女傳曰夏姬者陳大夫徵舒母也狀美好老而復壯<lb/>
者三三為皇后諸侯爭之莫不迷惑陳靈公與孔寗儀<lb/>
<pb n="KR3k0003_WYG_035-9b"/>
父皆通焉或衣衵衣或裝其襎<hi>襎蔽膝衣</hi>以戲於朝<lb/>
列異傳曰漢桓帝馮夫人病亡靈帝時有賊盜𤼵冡七<lb/>
十餘年顔色如故但小冷共姦通之至闘爭相殺竇太<lb/>
后家被誅欲以馮夫人配食下邳陳公達議以貴人雖<lb/>
是先所幸尸體穢汙不宜配至尊乃以竇太后配食<lb/>
論衡曰書云齊桓公負婦人以朝諸侯管仲曰吾君背<lb/>
疽瘡不得婦人不愈此疾也<lb/>
風俗通曰平原君讞胡奠譚娶周碧為妻譚隂陽不屬<lb/>
<pb n="KR3k0003_WYG_035-10a"/>
令碧與李方張少姦通兾得其子<lb/>
語林曰劉道真子婦始入門遣婢䖍劉抑之甚苦婢固<lb/>
不從劉乃下地叩頭婢懼而從之明日語人曰手推固<lb/>
是神物一下而婢服淫<lb/>
傳曰衛宣公烝於夷姜生急子<hi>姜公之母淫上曰烝</hi>又曰晋祁勝<lb/>
與鄔臧通室易妻<lb/>
　　愁<lb/>
左傳曰晉人謀去故絳諸大夫曰必居郇瑕氏之地沃<lb/>
<pb n="KR3k0003_WYG_035-10b"/>
饒而近鹽魏獻子曰不如新田土厚水深居之不疾郇<lb/>
瑕氏土薄水淺其惡易覯覯則民愁愁則墊隘於是乎<lb/>
有沉溺重膇之疾又曰呉公子札来聘請觀於周樂為<lb/>
之歌頌曰至矣哉哀而不愁<hi>知命也</hi>樂而不荒<hi>節之以禮</hi>
莊子曰不知乎人謂之愚知乎則反愁我軀不仁則害<lb/>
人仁則反傷吾身不義則傷彼義則反愁我已<lb/>
呉越春秋曰越王念呉欲復讐愁心苦志中夜抱柱而<lb/>
哭承之以嘯羣臣聞之曰君王何愁心之甚也夫復讐<lb/>
<pb n="KR3k0003_WYG_035-11a"/>
謀敵非君王之憂自臣小之急務也<lb/>
史記曰虞卿著書八篇號曰虞氏春秋太史公曰虞卿<lb/>
非窮愁不能著書自見於後世<lb/>
後漢書曰梁冀妻色美善為妖態作愁眉<lb/>
楚辭曰天問者屈原所作也屈原放逐憂心愁悴彷徨<lb/>
山澤經歴陵陸嗟號日聞仰天歎息楚有先王之廟及<lb/>
公卿祠堂圖畵天地山川神靈竒偉及古賢聖怪物行<lb/>
事周流罷倦休息其下仰見圖畵因書其壁呵而問之<lb/>
<pb n="KR3k0003_WYG_035-11b"/>
以洩憤懣書冩愁思又曰漁父者屈原所作也屈原馳<lb/>
逐江湘之間憂愁吟歎而漁父避世隠身釣魚江濵欣<lb/>
然自樂時遇屈原川澤之域怪而問之遂相應荅<lb/>
晉書曰王丞去官東渡是時道路冦盗人懐危懼丞每<lb/>
過艱險處之若夷然雖家人不見其愁喜之色<lb/>
郭子曰王東海初過江<hi>王丞字安期</hi>登琅邪山歎曰我由来<lb/>
不愁今日直欲愁<lb/>
詩後漢張衡四愁詩曰我所思兮在泰山欲徃從之梁<lb/>
<pb n="KR3k0003_WYG_035-12a"/>
甫艱側身東望涕霑翰美人贈我金錯刀何以報之英<lb/>
瓊瑶路逺莫致倚逍遥何以懐愁心煩勞又曰我所思<lb/>
兮在桂林欲徃從之湘水深側身南望涕霑襟美人贈<lb/>
我翠琅玕何以報之雙玉盤又曰我所思兮在漢陽欲<lb/>
往從之隴坂長側身西望涕霑裳美人贈我貂襜褕何<lb/>
以報之明月珠又曰我所思兮在鴈門欲徃從之雪紛<lb/>
紛側身北望涕霑巾美人贈我錦繡叚何以報之青玉<lb/>
案<lb/>
<pb n="KR3k0003_WYG_035-12b"/>
晉張載擬四愁詩曰我所思兮在南巢欲徃從之巫山<lb/>
髙佳人遺我筒中布何以報之流黄素又曰我所思兮<lb/>
在朔湄欲徃從之白雪霏佳人遺我雲中翮何以贈之<lb/>
連城璧又曰我所思兮在隴原欲徃從之隔秦山佳人<lb/>
遺我雙角端何以贈之雕玉環又曰我所思兮在營州<lb/>
欲徃從之路阻修佳人遺我綠綺琴何以贈之雙南金<lb/>
宋王徽詠愁詩曰自予抱羈思𦕈與日月長載離非宋<lb/>
逺誰謂河難航憂隨積霖宻慨因朗旭彰負之苦不勝<lb/>
<pb n="KR3k0003_WYG_035-13a"/>
即之竟無方如彼引鯤魚待盡守空梁天地豈私貧運<lb/>
至豈固當既悟非形兆兹數詎可攘<lb/>
梁王僧孺夜愁示諸賔詩曰簷露滴為珠池水合如璧<lb/>
萬行朝淚㵼千里夜愁積孤帳閉不開寒膏盡復益誰<lb/>
知心眼亂看朱忽成碧又忽不任愁聊示固逺詩曰去<lb/>
秋客舊呉今春投故越淚逐東歸水心挂西斜月未應<lb/>
歳貶顔直以憂殘髮<lb/>
梁劉孝綽夜不得眠詩曰夜長愁反覆懐抱不能裁披<lb/>
<pb n="KR3k0003_WYG_035-13b"/>
衣坐惆悵當户立徘徊風音觸樹起月色度雲来夏葉<lb/>
依窓落秋花當户開光隂已如此復持憂自催<lb/>
梁劉孝先和兄孝綽夜不得眠詩曰夜愁眠不安起望<lb/>
臺南端葉慘風聲異樓空月色寒笙冷調簧數弦脆上<lb/>
琴難百年行詎㡬萬慮坐相攅誰家有明鏡暫借照心<lb/>
看<lb/>
賦魏陳王曹植敘愁賦曰時家二女弟故漢皇帝聘以<lb/>
為貴人家母見二弟愁思故令予作賦曰嗟妾身之微<lb/>
<pb n="KR3k0003_WYG_035-14a"/>
薄信未達乎義方遭母氏之聖善奉恩化之彌長迄盛<lb/>
年而始立修女職於衣裳承師保之明訓誦六列之篇<lb/>
章觀圖像之遺形竊庶㡬乎英皇委微軀於帝室充末<lb/>
列於椒房荷印紱之令服非陋才之所望對牀帳而太<lb/>
息慕二親以增傷揚羅袖而掩涕起出户而彷徨顧堂<lb/>
宇之舊處悲一别之異鄉又愁思賦曰四節更王兮秋<lb/>
氣悲遥思惝怳兮若有遺原野蕭條兮煙無依雲髙氣<lb/>
靜兮露凝衣野草變色兮莖葉希鳴蜩抱木兮鴈南飛<lb/>
<pb n="KR3k0003_WYG_035-14b"/>
歸室解裳兮歩庭前月光照懐兮星依天居一世兮芳景<lb/>
遷松喬難慕兮誰能仙長短命也兮獨何愆又九愁賦<lb/>
曰嗟離思之難忘心慘毒而含哀踐南畿之末境超引<lb/>
領之徘徊眷浮雲以太息願攀登而無階匪徇榮而愉<lb/>
樂信舊都之可懐恨時王之謬聽受姦枉之虗辭揚天<lb/>
威以臨下忽放臣而不疑登髙陵而反顧心懐愁而荒<lb/>
悴念先寵之既隆哀後施之不遂雖危亡之不豫亮無<lb/>
逺君之心刈桂蘭而秣馬舍予車於西林願接翼於歸<lb/>
<pb n="KR3k0003_WYG_035-15a"/>
鴻嗟髙飛而莫攀因流景而寄言嚮一絶而不還傷時<lb/>
俗之趍險獨惆悵而長愁感龍鸞而匿迹如吾身之不<lb/>
留竄江介之曠野獨𦕈𦕈而汎舟思孤客之可悲愍予<lb/>
身之翩翔豈天監之孔明將時運之無常謂内思而自<lb/>
策算乃昔之愆殃以忠言而見黜信無負於時王俗参<lb/>
差而不齊豈毁譽之可同競昏瞀以營私害予身之奉<lb/>
公共朋黨而妬賢俾予濟乎長江嗟大化之移易悲性<lb/>
命之攸遭愁慊慊而繼懐怛慘慘而情挽曠年載而不<lb/>
<pb n="KR3k0003_WYG_035-15b"/>
廻長去君乎悠逺御飛龍之蜿蜒揚翠霓之華旌絶九<lb/>
霄而髙騖飄弭節於天庭披輕雲而下觀覽九土之殊<lb/>
形顧南郢之邦壤咸蕪穢而倚傾驂盤桓而思服仰御<lb/>
驤以悲鳴紓予𬒮而收涕㒒夫感以失聲履先王之正<lb/>
路豈滛徑之可遵知犯君之招咎恥干媚而求親顧旋<lb/>
復之無軏長自棄於遐濵與麋鹿而為羣宿林藪之葳<lb/>
蓁野蕭條而極望曠千里而無人民生期於必死何自<lb/>
苦以終身寧作清水之沉泥不為濁路之飛塵踐蹊徑<lb/>
<pb n="KR3k0003_WYG_035-16a"/>
之危阻登岧嶤之髙岑見失羣之離獸覿偏栖之孤禽<lb/>
懐憤激以切痛若回刃之在心愁戚戚其無為遊綠林<lb/>
而逍遥臨白水以悲嘯猿驚聽而失條亮無怨而棄逐<lb/>
乃余行之所招<lb/>
魏繁欽愁思賦曰何旻秋之慘慘處閑夜而懐愁潜白<lb/>
日於𤣥隂翳朗月於重幽零雨濛其迅集潢淹汩以横<lb/>
流聽峻階之回霤心沉切以增憂嗟王事之靡盬士感<lb/>
時而情悲願出身以徇役式簡書以忘歸時陟岵以旋<lb/>
<pb n="KR3k0003_WYG_035-16b"/>
顧涕漸纓而鮮晞聽鳴鶴之哀音知我行之多違悵俯<lb/>
仰而自憐志荒咽而摧威聊弦歌以厲志勉奉職於閨<lb/>
闈又弭愁賦曰傷有閑之淑女採薜荔於朝陽露素質<lb/>
之皎皎綰𤣥髮以流光結翠葉於珠簮擢丹華於綠房<lb/>
㸃圜的之熒熒映雙輔而相望襲遊閑之妓服褥阿縠<lb/>
之桂裳紉畹蘭於纓佩動晻曖以遺芳既容冶而多好<lb/>
且妍惠之纎微顧見予之獨立知我情之思歸鳴環瑱<lb/>
以回眄若欲進而行遲眷紅顔之曄曄何的皪之少羣<lb/>
<pb n="KR3k0003_WYG_035-17a"/>
整桂冠而自飾敷綦藻之華文從景炎而猗靡粲綿邈<lb/>
以繽紛時暸眇以含笑收婉媚以愁人<lb/>
梁簡文帝序愁賦曰情無所治志無所求不懐傷而忽<lb/>
恨無驚猜而自愁玩飛花之入户看斜暉之度寮雖復<lb/>
玉觴浮椀趙瑟含嬌未足以祛斯耿耿息此長謡<lb/>
文魏陳王曹植釋愁文曰予以愁慘行吟路邊形容枯<lb/>
悴憂心如焚有𤣥虗先生見而問之曰子將何疾以至<lb/>
於斯荅曰吾所病者愁也先生曰愁是何物而能病子<lb/>
<pb n="KR3k0003_WYG_035-17b"/>
乎荅曰愁之為物惟惚惟怳不召自来推之弗徃尋之<lb/>
不知其際握之不盈一掌寂寂長夜或羣或黨去来無<lb/>
方亂我精爽其来也難進其去也易追臨飡困於哽咽<lb/>
煩寃毒於酸嘶加之以粉飾不澤飲之以兼肴不肥温<lb/>
之以火石不消摩之以神膏不稀受之以巧笑不悦樂<lb/>
之以絲竹增悲醫和絶思而無措先生豈能為我蓍龜<lb/>
乎先生作色而言曰予徒辯子之愁形未知子愁所由<lb/>
生吾獨為子言其𤼵矣今大道既隠子生末季沉溺流<lb/>
<pb n="KR3k0003_WYG_035-18a"/>
俗眩惑名位濯纓彈冠諮諏榮貴坐不安席食不終味<lb/>
遑遑汲汲或慘或悴所鬻者名所拘者利良由華薄凋<lb/>
損正氣吾將贈子以無為之藥給子以澹泊之湯刺子<lb/>
以𤣥虗之針炙子以淳朴之方安子以恢廓之宇坐子<lb/>
以寂寞之牀使王<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>與子擕手而游黄公與子詠歌而<lb/>
行莊生為子具養神之饌老聃為子致愛性之方趣遐<lb/>
路以棲跡乘輕雲以髙翔於是精駭意散改心囬趣願<lb/>
納至言仰崇𤣥度衆愁忽然不辭而去<lb/>
<pb n="KR3k0003_WYG_035-18b"/>
　　泣<lb/>
説文曰泣無聲出涕也<lb/>
禮記曰髙子臯執親之䘮泣血三年未嘗見齒君子以<lb/>
為難矣又曰弁人有其母死而孺子泣者孔子曰哀則<lb/>
哀矣而難為繼也<lb/>
左傳曰楚令尹子元欲蠱文夫人為館於其宮側振萬<lb/>
焉夫人聞之泣曰先君以是舞也習戎僃也今令尹不<lb/>
尋諸仇讎而於未亡人之側不亦異乎又曰叔孫婼聘<lb/>
<pb n="KR3k0003_WYG_035-19a"/>
于宋宋公與宴飲酒樂宋公使昭子右坐語相泣樂祁<lb/>
左退而告人曰今兹君與叔孫其皆死乎吾聞之哀而<lb/>
樂樂而哀皆䘮心也何以能久<lb/>
國語曰叔向見司馬侯之子撫而泣之曰自其父死也<lb/>
吾蔑與比而事君也昔者其父始之我終之我始之夫<lb/>
子終之<lb/>
尸子曰曾子每讀䘮禮泣霑襟又曰費子陽謂子思曰<lb/>
吾念周室將滅涕泣不可禁也子思曰然今以一人之<lb/>
<pb n="KR3k0003_WYG_035-19b"/>
身憂世之不治而涕泣不禁是憂河水濁而以泣清之<lb/>
也<lb/>
呂氏春秋曰呉起治西門之外王錯譛之魏武矦武矦<lb/>
使人召之呉起至於岸門止車而望西河泣數行而下<lb/>
楚漢春秋曰呂后欲為惠帝髙墳使從未央宮坐而見<lb/>
之東陽矦垂泣曰陛下日夜見惠帝冡悲哀流涕無已<lb/>
是傷生也臣竊哀之太后乃止<lb/>
史記曰箕子過故殷墟咸生禾黍箕子傷之欲哭則不<lb/>
<pb n="KR3k0003_WYG_035-20a"/>
可欲泣為近婦人乃作麥秀之詩以歌詠之殷民皆流<lb/>
涕又曰荆軻與髙漸離飲於燕市酒酣漸離共荆軻相<lb/>
和而歌於市中相樂已而相泣傍若無人又曰漢髙欲<lb/>
自擊陳豨蒯成侯周緤泣曰始秦攻破天下未嘗自行<lb/>
今上自行是為無人可使者乎又曰戚姬愛幸生趙王<lb/>
如意常從之闗東日夜啼泣欲立如意為太子又曰竇<lb/>
皇后兄長君弟曰廣國年五歳時家貧為人所畧賣之<lb/>
長安聞竇后新立廣國上書自陳后召見具言其故后<lb/>
<pb n="KR3k0003_WYG_035-20b"/>
持之而泣侍御左右皆伏地泣<lb/>
説苑曰雍門周以琴見孟嘗君君曰先生鼔琴亦能令<lb/>
人悲乎周曰夫千秋萬歳之後髙䑓既已壊曲池既已<lb/>
塹墳墓既已下嬰兒豎子樵採者躑躅其足而歌其上<lb/>
曰夫以孟嘗君貴尊乃若是乎於是孟嘗君澘然涕泣<lb/>
曰令文立若破國亡邑之人又曰聖人於天下也譬猶<lb/>
一堂之上令滿堂飲酒有一人向隅而泣則一堂之人<lb/>
皆不樂矣又曰禹出見辠人問而泣之左右問其故禹<lb/>
<pb n="KR3k0003_WYG_035-21a"/>
曰堯舜之民皆以堯舜之心為心今吾為君百姓皆以<lb/>
其心為心是以痛之<lb/>
新序曰周舍事趙簡子居無㡬何周舍死後與諸大夫<lb/>
飲酒酣簡子泣曰百羊之皮不如一狐之腋衆人之唯<lb/>
唯不如周舍之愕愕自周舍死吾未嘗聞吾罪也吾國<lb/>
㡬亡乎是以垂泣<lb/>
漢書曰髙祖破黥布軍還過沛置酒沛宮上慷慨傷懐<lb/>
泣數行下<lb/>
<pb n="KR3k0003_WYG_035-21b"/>
東觀漢記曰更始害齊武王光武飲食語笑如平常獨<lb/>
居輒不御酒肉枕席有涕泣處又曰来歙盖延攻公孫<lb/>
述蜀人大懼使刺客刺歙歙未死馳告盖延延見歙悲<lb/>
哀不能仰視歙叱曰欲屬以軍事而反効兒女子涕泣<lb/>
乎<lb/>
論衡曰昔周人有仕不遇年老白首泣涕於途者或問<lb/>
何為泣乎對曰吾仕數不遇自傷年老失時是以泣又<lb/>
曰蘇秦張儀學縱横之術於鬼谷先生先生曰能説我<lb/>
<pb n="KR3k0003_WYG_035-22a"/>
泣出則能分天皇之地秦説鬼谷先生先生泣霑襟<lb/>
汝南先賢傳曰蔡順母畏雷後母卒每有震順輒圜冡<lb/>
泣曰順在此<lb/>
邴原傳曰原年五六歳過書舍而泣師曰何泣原曰孤<lb/>
者易傷感夫書者皆有父母也心願其得書故惻然涕<lb/>
零也師哀原而為之泣曰欲之可書須費也<lb/>
後漢書曰張奐與張公超書曰下筆愴恨泣先言泯<lb/>
呉録曰孟宗為驃騎朱據軍吏將母在營既不得志又<lb/>
<pb n="KR3k0003_WYG_035-22b"/>
夜雨屋漏因起涕泣以謝母母曰但當勉之何足泣也<lb/>
襄陽耆舊記曰羊公與鄒潤甫登峴山垂泣曰有宇宙<lb/>
便有此山由来賢達登此逺望者多矣皆湮滅無聞不<lb/>
可得知念此令人悲傷<lb/>
晉陽秋曰司馬文王問劉襌曰頗思蜀否禪曰此間樂<lb/>
不思蜀也郄正見襌曰若王後問宜泣以對㑹王復問<lb/>
襌曰先人墳墓逺在隴蜀乃心西悲無日不思因閉眼<lb/>
王曰何以似郄正語耶禪驚視曰如尊命<lb/>
<pb n="KR3k0003_WYG_035-23a"/>
　　貧<lb/>
尚書洪範曰六極四曰貧<lb/>
禮記子路曰傷哉貧生無以為養死無以為禮子曰啜<lb/>
菽飲水盡其歡斯之謂孝歛手足形還葬而無槨稱其<lb/>
財之謂禮又曰儒有一畝之宮環堵之室蓽門圭竇<lb/>
論語曰子曰邦有道貧且賤焉恥也又曰衣敝緼袍與<lb/>
衣狐貉者立而不恥者其由也與鄭𤣥曰緼絮也<lb/>
毛詩曰出自北門終窶且貧莫知我艱又曰小東大東<lb/>
<pb n="KR3k0003_WYG_035-23b"/>
杼柚其空注曰謂無貨唯絲麻今盡不作也<lb/>
家語曰端木賜結駟連騎以從原憲憲居蓬蒿中并日<lb/>
而食子貢曰甚矣子之病也憲曰予貧也非病也<lb/>
國語曰叔向見韓宣子宣子憂貧叔向賀之宣子曰吾<lb/>
有卿名而無其實無以從二三子吾是以憂子賀我何<lb/>
故對曰昔欒武子無一卒之田諸侯親之戎翟懐之以<lb/>
正晉國今吾子有欒武子之貧吾以為能修其德也是<lb/>
以賀若不憂德之不修而患貨之不足將弔不暇何賀<lb/>
<pb n="KR3k0003_WYG_035-24a"/>
之有<lb/>
呂忱字林曰窶貧空也方言曰南楚人貧衣被醜敝謂<lb/>
之須捷<hi>捷謂狎疌</hi>或謂之褸裂<hi>褸衣壊/貎音樓</hi>或謂之藍縷<hi>左傳曰蓽路藍</hi>
<hi>縷為貧也</hi>
晏子曰晏子方食景公使使者至分食食之使不飽晏<lb/>
子亦不飽使者反之公曰晏子如此貧乎使致千金以<lb/>
奉賔客<lb/>
列子曰凡為名者必廉廉斯貧為名者必讓讓斯賤<lb/>
<pb n="KR3k0003_WYG_035-24b"/>
莊子曰原憲處魯居環堵之室茨以生草蓬户不完桑<lb/>
木為樞而甕牖上漏下濕匡坐而弦歌子貢乘大馬中<lb/>
紺而表素軒車不容巷徃見原憲憲杖藜應門子貢曰<lb/>
先生病也憲應之曰憲聞無財之謂貧學而不能行之<lb/>
謂病今憲貧也非病也子貢逡巡而退有愧色又曰孔<lb/>
子謂顔回曰家貧居卑胡不仕乎對曰不願仕回有郭<lb/>
外之田五十畝足以給<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>鬻郭内十畝足以為絲麻鼓<lb/>
琴可以自娯所學夫子者足以自樂也囘不願仕夫子<lb/>
<pb n="KR3k0003_WYG_035-25a"/>
愀然變色曰美哉又曰莊周家貧故徃貸粟於監河侯<lb/>
監河侯曰我將得邑金貸子三百金周忿然作色曰周昨<lb/>
来有中道而呼者顧視車轍有鮒魚焉問之曰子何為<lb/>
者耶對曰我東海波臣也君豈有斗升之水而活我哉<lb/>
周曰諾我將南遊呉越之王激西江之水而迎子可乎<lb/>
鮒魚忿焉作色曰吾得升斗之水為活爾君乃言此曾<lb/>
不如早索我枮魚之肆又曰子輿與子桑友而霖雨十<lb/>
日子輿曰子桑殆病矣裹飯而徃食之子桑若歌若哭<lb/>
<pb n="KR3k0003_WYG_035-25b"/>
鼔琴曰父母豈欲吾貧哉天地豈私貧吾哉求其為之<lb/>
者不得也<lb/>
孫卿子曰子夏貧若懸鶉人曰子何不仕曰諸侯之驕<lb/>
我者吾不為臣大夫之驕我者吾不復見又曰仁義之<lb/>
於人也譬之若貨財粟米之於家也多有之者冨少有<lb/>
之者貧至無有者窮<lb/>
呂氏春秋曰世皆以珠玉為寶寶愈多而民愈貧失其<lb/>
所寶也<lb/>
<pb n="KR3k0003_WYG_035-26a"/>
戰國策曰齊人有馮諼者貧乏不能自存使人屬孟嘗<lb/>
君願寄食門下<lb/>
史記曰魏勃少時欲求見齊相曹參家貧無以自通乃<lb/>
常獨早夜埽齊相門外相舍人怪而以為物而伺之得<lb/>
勃勃曰願見相君無因故為子埽門欲求見於是舍人<lb/>
見勃曹參因以為舍人又曰東郭先生乆待詔公車貧<lb/>
困飢乏寒衣敝履不完行雪中履有上無下足盡以踐<lb/>
地道中人笑之又曰甘茂亡秦奔齊逢蘇代代為齊使<lb/>
<pb n="KR3k0003_WYG_035-26b"/>
於秦茂曰臣得罪於秦懼而逃無所容跡臣聞貧人女<lb/>
曰我無以買燭而子之燭光有餘子可分我餘光無損<lb/>
子之明今臣因願以餘光振之又曰楚相孫叔敖死謂<lb/>
其子曰我死汝必貧困可見優孟<lb/>
漢書曰朱買臣家貧好書不治産業妻求去買臣笑曰<lb/>
我五十當貴今已四十餘妻曰如公等終當餓死買臣<lb/>
不能留即聴之去又曰酈食其好讀書家貧落魄無衣<lb/>
食産業為里監門然縣中賢豪不敢役皆謂之狂生又<lb/>
<pb n="KR3k0003_WYG_035-27a"/>
曰王章字仲卿為諸生學長安獨與妻居病疾無被卧<lb/>
牛衣中與妻訣涕泣其妻呵怒之曰仲卿京師尊貴在<lb/>
朝廷人誰逾仲卿者今病疾困厄不自激昻乃反涕泣<lb/>
何鄙也<lb/>
謝承後漢書曰王充字仲任少孤家貧無書常遊洛陽<lb/>
市肆閲所賣書<lb/>
續漢書曰王苑字孫仲安貧茅屋蓬户藜藿不饜又曰<lb/>
范丹桓帝時以丹為莱蕪長不到官遭黨人禁錮結草<lb/>
<pb n="KR3k0003_WYG_035-27b"/>
室居歌之曰甑中生塵范史雲釡中生魚范莱蕪<lb/>
范曄漢書曰李元字大遜陳留人事母至孝家貧兄弟<lb/>
六人同衣出入<lb/>
三輔決録曰第五頡字子陵倫小子洛陽無主人鄉里<lb/>
無田宅寄上靈䑓中或十日不炊又曰孫晨字元公家<lb/>
貧不仕生居城中織箕為業明詩書為郡功曹冬月無<lb/>
被有藁一束暮臥其中旦收之<lb/>
先賢行狀曰胡定字元安至行絶人在䘮雉兔遊其庭<lb/>
<pb n="KR3k0003_WYG_035-28a"/>
時雪霜滿其室縣令遣户曹掾排雪問定定已絶榖妻<lb/>
子皆卧在牀令即遣掾以亁粮就遺之定乃受半<lb/>
魏書曰楊師前後宰城守不以私計介意故身退之後<lb/>
家無餘財起蝸牛廬居其中妻子凍餓<lb/>
魏畧曰裵潜每之官不將妻子妻子貧乏織荆笓以自<lb/>
供羣弟之田廬常歩行家人小大咸并日而食<lb/>
楚辭曰坎壈兮貧士失耳而志不平<lb/>
六韜曰成王問太公貧富豈有命乎將理不得其意太<lb/>
<pb n="KR3k0003_WYG_035-28b"/>
公曰盜在其室計之不熟一盜收種不時二盜取得無<lb/>
能三盜養女太多四盜棄事就酒五盜衣服過度<lb/>
顔延之庭誥曰冨則盛貧則病甚矣不惟形色麄黶或<lb/>
至神心沮䘮非但交友䟽棄必有家人訟誤非廣潔深<lb/>
識者何能不交移其植故欲蠲憂患莫若懐古之意當<lb/>
自同古見深則憂淺識逺則患浮昔有琴歌於編蓬之<lb/>
中用此道也<lb/>
詩晉張望詩曰荒墟人迹希隠僻閭鄰闊葦籬自朽損<lb/>
<pb n="KR3k0003_WYG_035-29a"/>
毁屋每寥豁炎夏無完絺𤣥冬無暖褐四體困寒暑六<lb/>
時疲飢渴營生生愈瘁愁来不可割<lb/>
晉江逌詩曰蓽門不啟扇環堵蒙蒿榛空瓢覆壁下箄<lb/>
上自生塵出問誰氏子憊哉一何貧<lb/>
宋陶潜貧士詩曰萬族各有託孤雲獨無依曖曖虗中<lb/>
滅何時見餘暉又詩曰安貧守賤者自古有黔婁好爵<lb/>
吾弗營厚饋吾不酬一旦夀命盡蔽覆乃不周豈不知<lb/>
其極非道固無憂<lb/>
<pb n="KR3k0003_WYG_035-29b"/>
梁朱超詠貧詩曰觸塗皆可試惟貧獨未安窻開兩片<lb/>
月霜足一重寒槀濕鋪牀泠荷脆補衣難若言為客易<lb/>
推劍與君彈<lb/>
賦漢揚雄逐貧賦曰揚子遁世離俗隠處左鄰崇山右<lb/>
接曠野鄰垣乞兒終貧且窶禮薄義敝相與羣聚惆悵<lb/>
失志呼貧與語汝在六極投棄荒遐好為庸卒刑戮是<lb/>
加匪惟㓜稚嬉戲土沙亦非近鄰接屋連家恩輕毛羽<lb/>
義薄綺羅進不由德退不受呵久為滯客其意若何人<lb/>
<pb n="KR3k0003_WYG_035-30a"/>
皆文繡余褐不完人皆稻粮我獨藜飡貧無寶玩何以<lb/>
接歡宗室之宴為樂不期徒行負賃出處易衣身服百<lb/>
役手足胼胝或耘或耔霑體露肌朋友道絶進官凌遲<lb/>
厥咎安在職汝為之舍汝逺竄崑崙之巔爾復我隨翰<lb/>
飛戾天舍爾登山嵒穴隠藏爾復隨我陟彼髙岡舍爾<lb/>
入海汎彼栢舟爾復我隨載沉載浮我行爾動我靜汝<lb/>
休豈無他人從我何求今汝去矣勿復久留貧曰唯唯<lb/>
主人見逐多言益嗤心有所懐願得盡辭昔我乃祖宣<lb/>
<pb n="KR3k0003_WYG_035-30b"/>
其明德克佐帝堯誓為典則土階茅茨匪彫匪飾爰及<lb/>
季世縱其昏惑饕餮之羣貪富茍得鄙我先人乃傲乃<lb/>
驕瑤䑓瓊室華屋崇髙流酒為池積肉為肴是用鵠逝<lb/>
不踐其朝三省吾身謂子無諐處君之所福禄如山忘<lb/>
我大德思我小怨堪寒能暑少而習焉寒暑不忒等夀<lb/>
神仙桀跖不顧貪類不干人皆重閉子獨露居人皆怵<lb/>
惕子獨無虞言辭既罄色厲目張攝齊而興降階下堂<lb/>
逝將去汝適彼首陽孤竹之子與我連行予乃避席辭<lb/>
<pb n="KR3k0003_WYG_035-31a"/>
謝不直請不貳過聞義則服長與爾居終無厭極貧逐<lb/>
不去與我遊息<lb/>
晉束晳貧家賦曰余遭家之轗軻嬰六極之困屯恒勤<lb/>
身以勞思丁飢寒之苦辛無原憲之厚德有民斯之下<lb/>
貧有漏狹之草屋無蔽覆之受塵唯曲壁之常在時弛<lb/>
落而壓鎮食草葉而不飽常嗛嗛於膳珍渉孟夏之季<lb/>
月迄仲冬之堅氷稍煎蹙而窮迫無衣褐以蔽身還趨<lb/>
牀而無被手狂攘而妄牽何長夜之難曉心咨嗟以怨<lb/>
<pb n="KR3k0003_WYG_035-31b"/>
天債家至而相敦乃取東而償西行乞貸而無處退顧<lb/>
影以自憐衒賣業而難售遂前至於飢年煑黄當之草<lb/>
菜作汪洋之羮饘釡遲鈍而難沸薪鬱絀而不然至日<lb/>
中而不熟心苦苦而飢懸丈夫慨於堂上妻妾歎於竈<lb/>
間悲風噭於左側小兒啼於右邊<lb/>
牋宋晃道元與天公牋曰道居在城南接水墟草木幽<lb/>
鬱蚊䖟所臧茅茨陋宇纔容數牀積汙累燻體貌萎黄<lb/>
冬則兩幅之薄被心有牽黎與敝絮撤以三股之絲綖<lb/>
<pb n="KR3k0003_WYG_035-32a"/>
祫以四升之麤布狹領不掩其巨形促縁不覆其長度<lb/>
申脚則足出攣捲則拳露<lb/>
書魏應璩與韋仲將書曰夫以原憲縣磬之居而值皇<lb/>
天無已之雨薪蒭既盡舊榖亦傾屠蘇發撤機㯓見<lb/>
謀進無顔子不改之志退無揚雄晏然之情是以懐蹙<lb/>
良不可堪人非神仙須仰衣食方今體寒心飢憂在旦<lb/>
夕而欲東希許昌治生之物西望陵縣㕑食之禄誠恐<lb/>
將為牛蹄中魚卒鮑氏之肆矣又與董仲連書曰榖糴<lb/>
<pb n="KR3k0003_WYG_035-32b"/>
驚踊告求周隣日獲數升猶復無薪可以熟之雖孟軻<lb/>
困於梁宋宣尼飢於陳蔡無以過此夫挾管晏之智者<lb/>
不有厮役之勞懐陶朱之慮者不居貧賤之地出蒙譏<lb/>
於恤䕶入見謫於嬪息忽便邑憤不知處世之為樂又<lb/>
與尚書諸郎書曰夫秋節凉和霖雨清閒正髙㑹之盛<lb/>
時飲宴之良日也而陋巷之居無髙宻之宇壁立之室<lb/>
無旬朔之資流潦浸於北堂隟漏霑於衣服藁蒸單竭<lb/>
檐石傾罄中饋告乏役者莫興飯玉炊桂猶尚優泰雖<lb/>
<pb n="KR3k0003_WYG_035-33a"/>
欣皇天之降潤亮水車之思雨私懐蹙額良不可言想<lb/>
諸夫子亦斯困也夫否泰潜升盖由昏明二三執事以<lb/>
龍虎之姿遭風雲之㑹方將飛騰閶闔振翼紫微運籌<lb/>
帷幄顯揚豐績豈久沉滯於下職契闊於貧悴哉<lb/>
文後漢蔡邕九惟文曰八惟困乏憂心殷殷天之生我<lb/>
星宿值貧六極之厄獨遭斯勤居處浮<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>無以自存冬<lb/>
日栗栗上下同雲無衣無褐何以自温六月徂暑炎赫<lb/>
来臻無絺無綌何以蔽身無食不飽永離懽欣<lb/>
<pb n="KR3k0003_WYG_035-33b"/>
　　奴<lb/>
周禮注男奴女婢鄭司農注云奴罪隷也男女同名又<lb/>
曰其奴男子入于罪隷女子入于舂藁又曰奚三百人<lb/>
注云今時侍史官奴婢也<lb/>
論語曰箕子為之奴<lb/>
左傳曰斐豹隷也注云犯罪没為奴<lb/>
方言曰臧甬海獲奴婢賤稱也荆淮海岱之間罵奴曰<lb/>
臧罵婢曰獲齊之北鄙燕之南郊凡民男而壻婢謂之<lb/>
<pb n="KR3k0003_WYG_035-34a"/>
臧女而婦奴謂之獲亡奴謂之臧亡婢謂之獲此皆異<lb/>
方罵奴婢之醜稱也<lb/>
風俗通曰古制本無奴婢犯事者原之臧者被罪没入<lb/>
為官奴獲者逃亡復得為婢又曰南陽龎儉少失其父<lb/>
後居廬里鑿井得錢千餘萬行求老蒼頭使主牛馬耕<lb/>
種直錢二萬有賔婚大㑹奴在竈下竊言堂上母我婦<lb/>
也婢即具白母母使儉問曰是我翁也因下堂抱其頸<lb/>
啼泣遂為夫婦儉及子歴二千石刺史七八人時為之<lb/>
<pb n="KR3k0003_WYG_035-34b"/>
語曰廬里諸龎鑿井得銅買奴得翁又曰將作大匠陳<lb/>
國公孫志節有蒼頭地餘年十七工書䟽志節為户曹<lb/>
吏令地餘歸取物地餘馳車馬亡去至丹陽改姓王名斌<lb/>
字文髙遂留為諸曹吏志節拜揚州刺史郡衣冠子弟<lb/>
皆出斌下乃用之斌乞屏左右叩頭涕洟曰斌即使君<lb/>
地餘也斌後為蒼梧太守<lb/>
史記曰衛青為侯家人少時歸其父使牧羊先母之子<lb/>
皆奴畜之不以為兄弟青常至甘泉居室有鉗徒相青<lb/>
<pb n="KR3k0003_WYG_035-35a"/>
曰貴人也官至封侯青歎曰人奴之生得無笞罵足矣<lb/>
安望封侯又曰欒布嘗為人所畧賣為奴賣與燕將臧<lb/>
荼後為都尉又曰齊俗賤奴虜而刁聞獨愛貴之桀黠<lb/>
奴人之所患唯刁聞收使之終得其力又曰季布為朱<lb/>
家鉗奴又曰諸呂擅權陸賈曰天下安危注意將相將<lb/>
相和則士豫附陳平結懽太尉以奴百人遺賈又曰衛<lb/>
將軍舍人過平陽主家主令騎奴同席而食持刀斷席<lb/>
而坐<lb/>
<pb n="KR3k0003_WYG_035-35b"/>
漢書曰武帝時募民能入奴婢得以終身復為郎增秩<lb/>
又曰王鳯羣弟爭為驕侈奴僮以千數又曰張安世家<lb/>
僮七百人皆有手技又曰王莽時匈奴侵寇乃大虜囚<lb/>
徒人奴名曰猪突豨勇又曰宣帝詔大司馬光宿衛忠<lb/>
正宣德明恩前後賜奴婢百七十人<lb/>
新序曰昌邑王以側注冠賜師及儒者後以冠冠奴龔<lb/>
遂免冠歸之曰今以冠冠奴是奴虜畜臣也<lb/>
東觀漢記曰劉寛簡畧嗜酒嘗坐客使蒼頭市酒大醉<lb/>
<pb n="KR3k0003_WYG_035-36a"/>
而還對客罵曰畜生寛遣人視奴疑必自殺又曰韓卓<lb/>
臘日奴竊食祭其母卓義其心即日免之又曰彭寵奴<lb/>
子宻等三人寵晝卧密等遂縛寵著牀召其妻入縫纏<lb/>
囊夜斷寵及妻頭盛囊中投世祖世祖封子密為不義<lb/>
侯又曰鄧𢎞奴醉擊長夀亭長𢎞見亭長賞錢五千異<lb/>
日奴得復宮中衛士怒爭衛士箠奴𢎞聞又與五千<lb/>
前秦録曰慕容冲進偪長安堅登城観之大言責冲曰爾<lb/>
輩羣奴正可牧羊牛何為送死冲曰奴則奴矣既厄奴<lb/>
<pb n="KR3k0003_WYG_035-36b"/>
苦欲取爾相代<lb/>
蜀志曰劉琰侈靡侍婢奴能為聲樂又教誦靈光殿賦<lb/>
三輔決録曰平陵孟佗盡以家財賂張讓監奴衆奴異<lb/>
之時賔客求見讓者常數百乘累日不得通焉佗後至<lb/>
諸奴拜迎徑將佗車獨徃入衆謂佗與讓善争以珍物<lb/>
賂佗佗得以賂讓<lb/>
沈約宋書曰太祖欲北伐沈慶之固陳不可丹陽尹徐<lb/>
湛之吏部尚書江湛在座湛之等難慶之慶之曰理國<lb/>
<pb n="KR3k0003_WYG_035-37a"/>
譬如理家耕當使奴織當問婢陛下欲伐國而與白面<lb/>
書生輩謀之何由濟上笑曰傳土有𨽻子弟<hi>以其子弟為僕𨽻</hi>
林邑記曰范文夷師奴也以刀斫石障如斬蘆葦後<lb/>
為國王<lb/>
江表傳曰谷利孫權奴也<lb/>
書梁簡文帝荅安吉公主餉胡子書曰方言異俗極有<lb/>
可觀山髙水逺宛在其邈不使去来執轡嫓彼青衣正<lb/>
當出入燒香還依丹轂豈直王濟女奴獨有羅袴方使<lb/>
<pb n="KR3k0003_WYG_035-37b"/>
樂府行胡羞論歌舞垂膝新竒伏増荷抃<lb/>
漢王襃僮約曰蜀郡王襃以事止寡婦楊惠舍有一奴<lb/>
名便了倩行酤酒便提大杖上冡巔曰大夫買便了時<lb/>
但約守家不約為他家男子酤酒也襃大怒曰奴寧欲<lb/>
賣耶奴復曰欲使便了皆當上劵不上劵便了不能為<lb/>
也襃乃為劵曰百役不得有二言晨起早歸飲食洗滌<lb/>
居當穿臼縛箒裁盂鑿井出入不得騎馬載車踑坐大<lb/>
呶下牀振頭垂鈎刈蒭織履作麤黏雀張鳥結網捕魚<lb/>
<pb n="KR3k0003_WYG_035-38a"/>
繳鴈彈鳧登山射鹿入水捕龜後園縱養鴈鶩百餘驅<lb/>
逐鴟鳥持梢牧猪種薑養芋長育豚駒糞除堂廡食馬<lb/>
牛驢鼓四起坐夜半益蒭舍中有客提壺行酤汲水作<lb/>
餔奴但當飯豆飲水不得嗜酒欲飲美酒唯得染脣漬<lb/>
口不得傾盂覆斗不得晨出夜入交闗伴偶多取蒲茅<lb/>
益作繩索雨墮無所為當編將織薄植種桃李棃柿柘<lb/>
桑三丈一樹八樹為行果類相從縱横相當果熟收歛<lb/>
不得吮嘗犬吠當起驚告鄰里搶門拄户上樓擊鼔持<lb/>
<pb n="KR3k0003_WYG_035-38b"/>
盾曵矛環落三周勤心疾作不得遨遊奴老力索種莧<lb/>
織席事訖欲休常舂一石夜半無事浣衣當白若有私<lb/>
錢主急賔客奴不得有姦私事事當闗白奴不聽教當<lb/>
笞一百讀劵文訖辭窮咋索仡仡叩頭兩手自搏目淚<lb/>
下落鼻涕長一尺審如王大夫言不如早歸黄土陌丘<lb/>
蚓鑚頟早知當爾為王大夫酤酒真不敢作惡<lb/>
　　婢<lb/>
管子曰齊桓公使管仲求寗戚戚應之浩浩乎仲不能知<lb/>
<pb n="KR3k0003_WYG_035-39a"/>
婢子問之仲曰非婢子所知也婢子曰詩有之浩浩之<lb/>
水育育之魚未有家室我將安居寗子其欲室乎仲以<lb/>
其言告桓公<lb/>
列女傳曰周室大夫仕於周妻滛於鄰主父還恐覺之<lb/>
為毒藥使婢進上婢恐殺主父因僵覆酒主父怒而笞<lb/>
之妻因他過欲殺婢婢就杖將死而不言主父弟聞之<lb/>
復以言告主父主父乃厚幣嫁之<lb/>
漢書曰傅太后使謁者買諸官婢賤取之復取執金吾<lb/>
<pb n="KR3k0003_WYG_035-39b"/>
官婢八人<lb/>
東觀漢記曰劉寛向朝㑹裝已訖婢奉肉羮翻汙衣寛<lb/>
神色不異乃徐語曰羮爛爾手又曰朱暉為郡督郵太<lb/>
守阮况當嫁女欲買暉婢暉不與及况卒暉送金三斤<lb/>
問其故暉曰前不與婢者恐以財汚府君今重送欲明<lb/>
己心也<lb/>
謝承後漢書曰長沙祝良為洛陽令常侍樊豐妻殺侍<lb/>
婢置井中良收其妻殺之<lb/>
<pb n="KR3k0003_WYG_035-40a"/>
晉書曰烈宗之母本織坊中婢也形長色黒宮人謂之<lb/>
崑崙太宗以計幸之有身<lb/>
語林曰裴秀母是婢秀年十八有令望而嫡母妬猶令<lb/>
秀母親下食與衆賔賔見並起拜之荅曰微賤豈宜如<lb/>
此當為小兒故耳於是父母乃不敢復役之<lb/>
皇甫謐列女後傳曰㑹稽翟素受聘未及配適遭賊欲<lb/>
犯之臨之以白刄素曰我可得而殺不可得而辱素婢<lb/>
名青乞代素賊遂殺素復欲犯青青曰向欲代素者恐<lb/>
<pb n="KR3k0003_WYG_035-40b"/>
被恥獲害耳今素已死我何以生為賊復殺之<lb/>
捜神記曰晉社嘏冢葬而婢誤不得出十餘年開墓婢<lb/>
尚生云其始如眠有頃漸覺自謂一再宿初婢之埋年<lb/>
十五六及開冡時猶十五六嫁之有子又曰諸葛恪已<lb/>
被誅其妻在室問婢爾何故血臭婢忽然起躍至於棟攘<lb/>
臂切齒曰諸葛恪公乃為孫峻所殺<lb/>
晉中興書曰祖約為丞相從事中郎於府内為婢所傷<lb/>
司直劉隗奏約患生婢僕身被傷刑解職還家<lb/>
<pb n="KR3k0003_WYG_035-41a"/>
世説曰鄭𤣥家奴婢讀書𤣥嘗使一婢不稱㫖將撻之<lb/>
方自陳説𤣥怒使人曵著泥中須㬰復一婢来問曰胡<lb/>
為乎泥中荅曰薄言徃訴逢彼之怒又曰石崇冨侈厠<lb/>
常令婢數十曵羅縠直之又曰崇婢綠珠天下美色孫<lb/>
秀求之不與因誅崇又曰祖訥少孤貧至孝常自炊㸑<lb/>
王北平聞而佳之乃以二婢餉焉因取為吏人戲之曰<lb/>
奴價倍於婢訥荅曰百里奚亦何必不輕於五羖之皮<lb/>
也<lb/>
<pb n="KR3k0003_WYG_035-41b"/>
三輔決録曰金禕為郡上計留在許都時魏武使長史<lb/>
王必將兵衛天子於許禕與必善見褘有胡婢善射必<lb/>
常從請之<lb/>
賦後漢蔡邕青衣賦曰金生沙礫珠出蚌泥嘆兹窈窕<lb/>
生于卑微𤣥髮光潤領如螬蠐修長冉冉碩人其頎綺<lb/>
繡丹裳躡蹈絲韋都冶嫵媚卓礫多姿精慧小心趣事<lb/>
若飛寒雪翩翻充庭盈階停停溝側噭噭青衣我思逺<lb/>
逝爾思来追明月昭昭當我户扉條風狎獵吹予牀帷<lb/>
<pb n="KR3k0003_WYG_035-42a"/>
河上逍遥徙倚庭階南瞻井栁仰察斗機非彼牛女隔<lb/>
于河維思爾念爾惄焉且飢<lb/>
後漢張安超譏青衣賦曰彼何人斯悦此艶姿麗辭美<lb/>
譽雅詞斐斐文則可嘉志鄙意微鳯兮鳯兮何德之衰<lb/>
醴泉可飲何必洿泥隋珠彈雀堂溪刈葵鴛雛啄鼠何<lb/>
異于鴟歴觀古今禍福之階晏嬰潔志不顧景女及儁<lb/>
不疑奉霍不受見尊不迷况此𨽻豎生女為妾生男為<lb/>
虜歳時醊祀詣其先祖或於馬廐㕑門竈下東向長跪<lb/>
<pb n="KR3k0003_WYG_035-42b"/>
接神觴酒悉請諸靈辟邪富主多乞少出銅丸鐵柱績<lb/>
繒累嘉皆来集聚臧獲之類盖不足數古之贅壻尚為<lb/>
塵垢况明智者欲作奴父勤節君子無當自逸宜如防<lb/>
水守之以一秦繆思諐故獲終吉<lb/>
　　傭保<lb/>
史記曰荆軻死髙漸離變姓名為人傭保作於宋子<hi>縣名</hi>
久之作苦聞其家堂上客擊筑不能去彷徨從者告其<lb/>
主便擊筑一座稱善又曰欒布與彭越為家人<lb/>
<pb n="KR3k0003_WYG_035-43a"/>
鶡冠子曰伊尹酒保立為世師<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_035-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷三十五<lb/>
</p>
<p>
</p>
  </div>
</body>
</text>
</TEI>
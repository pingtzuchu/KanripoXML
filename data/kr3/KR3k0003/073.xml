<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚卷七十三</head>
    <p>
<pb n="KR3k0003_WYG_073-1a"/>
欽定四庫全書<lb/>
　藝文類聚卷七十三　　　唐　歐陽詢　撰<lb/>
　雜器物部<hi>鼎樽</hi>　<hi>鎗/巵</hi>　<hi>鉢/杯</hi>　<hi>塸盌</hi>
　　鼎<lb/>
説文曰鼎三足兩耳和五味之彞器也昔禹貢九牧之<lb/>
金鑄鼎荆山之下以入山林川澤魑魅魍魎莫能逢之<lb/>
又曰鼎上大下小<lb/>
爾雅曰鼎絶大謂之鼐圓弇上謂之鼒鼒子鼎附耳外<lb/>
<pb n="KR3k0003_WYG_073-1b"/>
謂之翼<lb/>
周易曰鼎象也九四曰鼎折足覆公餗六五鼎黄耳金<lb/>
鉉利貞上九玉鉉大吉<lb/>
禮記曰崇鼎貫鼎大黄封父龜天子之器<lb/>
毛詩曰絲衣其紑載弁俅俅自堂徂基自羊徂牛鼐鼎<lb/>
及鼒<lb/>
三禮鼎器圖曰牛鼎受一斛天子飾以黄金諸侯白金<lb/>
有鼻目以銅為之三足<lb/>
<pb n="KR3k0003_WYG_073-2a"/>
左傳曰宋華督已殺孔父而弑殤公召莊公於鄭而立<lb/>
之以郜大鼎賂公夏四月取郜大鼎于宋納于太廟非<lb/>
禮也又曰楚子伐陸渾之戎遂至于洛王使王孫滿勞<lb/>
楚子楚子問鼎之大小輕重對曰在徳不在鼎昔夏之<lb/>
方有徳也逺方圖物貢金九牧鑄鼎象物桀有昏徳鼎<lb/>
遷于商商紂暴虐鼎遷于周徳之休明雖小重也其姦<lb/>
回昏亂雖大輕也周徳雖衰天命未改鼎之輕重未可<lb/>
問也又曰徐子及郯人莒人㑹齊侯盟于蒲隧賂以甲<lb/>
<pb n="KR3k0003_WYG_073-2b"/>
父之鼎<lb/>
墨子曰巫馬子問墨子曰鬼神孰與聖人明智墨子曰<lb/>
鬼神明於聖人猶聰明耳目之與聾盲也若夏后開使<lb/>
飛亷折金於山以鑄鼎於昆吾使翁難乙灼自若之龜<lb/>
成曰鼎成四足而方不灼自成不舉自藏不遷自行乙<lb/>
又言繇曰逢逢白雲一南一北一西一東九鼎既成而<lb/>
遷三國此知必千年無聖之智豈能知哉<lb/>
史記曰伊尹欲干湯而無由乃為有莘媵臣負鼎爼以<lb/>
<pb n="KR3k0003_WYG_073-3a"/>
滋味説湯致於王道又曰秦武王與孟説舉龍文赤鼎<lb/>
絶臏死又曰秦武時汾隂巫錦為民祠魏脽后土得鼎<lb/>
鼎大異於衆鼎乃以禮祠迎鼎至甘泉從行上薦之至<lb/>
中山山有黄雲葢焉有鹿過上自射之因以祭至長安<lb/>
公卿大夫皆議請尊寳鼎有司皆曰黄帝作寳鼎三象<lb/>
天地人也禹收九牧之金鑄九鼎今鼎至甘泉承休無<lb/>
疆中山有黄白雲降葢而帝者心知其意而合徳焉鼎<lb/>
宜見於祖禰藏于帝庭以合明應制曰可<lb/>
<pb n="KR3k0003_WYG_073-3b"/>
淮南子曰闔閭伐楚五戰入郢燒高府之粟破九龍之<lb/>
鼎<hi>高府太倉也形九龍於鼎以為名言大鼎</hi>鞭平王之墓舍昭王之宫<lb/>
説苑曰湯時大旱七年煎沙爛石於是使人持三足鼎祝<lb/>
山川敎之祝曰政不節耶使民疾耶苞苴行耶讒夫昌<lb/>
耶宫室營耶女謁盛耶何不雨之極也言未巳天大雨<lb/>
東觀漢記曰永平六年廬江太守貢寳鼎<lb/>
吳越春秋曰吳王闔閭𦵏女於郭西閶門外鑿地為池<lb/>
積土為山文石為椁金鼎玉杯銀樽珠襦之寳皆以送<lb/>
<pb n="KR3k0003_WYG_073-4a"/>
之<lb/>
南越書曰熙安縣山下有神鼎天清水澄則見鼎刺史<lb/>
劉道錫常使繋其耳而牽之耳脱而鼎潛既而執紖者<lb/>
莫不疾耳葢尉他之鼎又曰永城縣江前有神鼎圓數<lb/>
里耳高五六丈葛稚川云赤松子陶金丹鼎晉中興書<lb/>
曰神鼎見鼎者仁器也能息能行不灼而沸不汲而盈<lb/>
煙煴之氣自然所生也亂則藏於深山文明應運而至<lb/>
故禹鑄鼎以擬之<lb/>
<pb n="KR3k0003_WYG_073-4b"/>
銘後漢崔瑗竇大將軍鼎銘曰大禹鑄鼎象物百神饗<lb/>
帝養賢命錫宗臣三距金鉉公徳配焉雉膏之美咸在<lb/>
擇人惟王建國分之彞器鼎為元寳君臣享位足勝其<lb/>
任鬻保寳器持盈若冲滿而不溢黄耳不革玉鉉終吉<lb/>
禹鏤其鼎湯刻其盤紀功申戒貽則後人<lb/>
後漢李尤鼎銘曰五鼎大和滋味集具雖快其口損之<lb/>
為務<lb/>
古鼎銘曰王命尸臣官此拘邑賜爾和鸞黼黻琱弋尸<lb/>
<pb n="KR3k0003_WYG_073-5a"/>
臣拜手曰敢對揚天子丕顯休命<lb/>
後漢崔駰仲山父鼎銘曰鼎耳革其行塞雉膏不食方<lb/>
雨虧悔終吉有福足勝其任公餗乃珍於高思危在滿<lb/>
戒溢可以永年天之大律<lb/>
梁周捨鼎銘曰天下寜康異方同軌九牧作貢百司咸<lb/>
理範金鑄器戒鎮階戺波圓月鏡傳之無已<lb/>
　　鎗<lb/>
東宫舊事曰皇太子初拜給銅龍頭鎗<lb/>
<pb n="KR3k0003_WYG_073-5b"/>
笑林曰太原人夜失火出物欲出銅鎗誤出熨㪷便大<lb/>
驚惋語其兒曰異事火未至鎗已被燒失脚<lb/>
詩梁吳筠以服散鎗贈殷鈞詩曰玉鉉布交文金丹煥<lb/>
仙説九沸翻成緩七轉良為切執以代䟽麻長貽故人<lb/>
别<lb/>
　　鉢<lb/>
浮圖澄傳曰澄以鉢盛水燒香呪之須㬰鉢中生青蓮<lb/>
華<lb/>
<pb n="KR3k0003_WYG_073-6a"/>
西域傳曰諸國志曰佛鉢在乾陁越國青玉也受三斗<lb/>
許彼國寳之供養願終日花香不滿則如言也願一把<lb/>
滿亦随言也<lb/>
交州雜事曰太康四年刺史陶璜表送臨邑王花然所<lb/>
獻銀鉢一口水精鉢一口<lb/>
支僧載外國事曰佛鉢在大月氏國一名佛律婆越國<lb/>
是天子之都也起浮圖浮圖高四丈七層四壁裏有金<lb/>
銀佛像像悉如人高鉢處中央在第二層上作金絡絡<lb/>
<pb n="KR3k0003_WYG_073-6b"/>
鉢鍊懸鉢鉢是石也其色青又曰摩竭提國在迦維越<lb/>
之南相去四十由旬貝多樹去摩竭提三十里一名毗<lb/>
波棃佛唯在此一樹下坐滿六年長者女以金鉢盛牛<lb/>
乳糜上佛佛得乳糜往尼連禪河浴浴竟於水邊噉糜<lb/>
噉糜竟擲鉢水中逆流可百步許然後鉢復流河中架<lb/>
棃郍龍王接取鉢在宫中供養<lb/>
法顯記曰弗樓沙國有佛鉢昔月氏王大興衆來伐此<lb/>
國取佛鉢既服此國巳月氏王篤信佛法欲持鉢去<lb/>
<pb n="KR3k0003_WYG_073-7a"/>
乃校飾大象置鉢其上象便伏地不能得進更作四輪<lb/>
車載鉢八象共牽復不能進王知與鉢無縁深自愧歎<lb/>
即於此處起塔及僧伽藍<lb/>
啓齊王融謝安陸王賜銀鉢啓曰素金之貴有訪仙經<lb/>
鐫刻可竒見符神鼎撤膳器於珍羞之席降寳玩於簞<lb/>
瓢之門<lb/>
梁劉孝儀謝鄱陽王賜鉢啓曰珍窮貨貢製極範金用<lb/>
貴寳樽文包龍鼎雕鏤海籍圖載山經閲衆靈於器中<lb/>
<pb n="KR3k0003_WYG_073-7b"/>
弄神姦於掌裏足令任后所欲逺慙漢世少君有覿遙<lb/>
羌齊寢<lb/>
　　塸<lb/>
抱朴子曰取金液及水銀以黄土塸盛置之猛火土皆<lb/>
化為丹以此丹金為盤盌食其中令人長生<lb/>
袁彦伯羅山疏曰善道門户在石室北壁下形骸朽壊<lb/>
止有白骨在昔成都識此道士聞之使人慨然其業行<lb/>
殊異異當蟬蛻解骨耳石室中先有塸盛香得便掃除<lb/>
<pb n="KR3k0003_WYG_073-8a"/>
燒香<lb/>
啓梁皇太子謝勑賚廣門塸等啓曰淮南承月之杯豈<lb/>
均符采西國浮雲之椀非謂塊竒臣南珍靡究未讀奏<lb/>
曹之表方物罕逢不識議郎之畫<lb/>
　　盤<lb/>
周官曰玉府掌王之金玉若合諸侯則供珠盤玉敦<lb/>
禮記曰湯之盤銘徳日新又日新康誥曰作新民詩云<lb/>
周雖舊邦其命維新是故君子無所不用其極<hi>盤銘刻戒於盤</hi>
<pb n="KR3k0003_WYG_073-8b"/>
<hi>極猶盡也君子新其徳盡其心力不有餘也</hi>
左傳曰莒人伐我東鄙圍台季武子救台遂入鄆取其<lb/>
鍾以為公盤<lb/>
史記曰毛遂謂楚王之左右取雞狗馬之血來毛遂奉<lb/>
銅盤血而跪進之楚王曰王當唼盟而定從次者吾君<lb/>
次者遂定從於殿上遂右手持盤而左手招十九人曰<lb/>
公相與唼此血於堂下公等碌碌所謂因人成事者也<lb/>
荀卿子曰君者盤也民者水也盤圓則水圓盤方則水<lb/>
<pb n="KR3k0003_WYG_073-9a"/>
方<lb/>
神異經曰西北有金樓上有銀盤廣五十丈<lb/>
漢武内傳曰西王母以七月七日降帝宫命侍女索桃<lb/>
須㬰以玉盤盛桃七枚大如鴨卵形圓色青以呈王母<lb/>
王母以四枚與帝自食三枚矣<lb/>
應劭漢官儀曰封禪壇南有玉盤盤中有玉龜<lb/>
風土記曰越俗飲宴即鼓盤以為樂取太素圜盤以廣<lb/>
尺六者抱以著腹以右手五指更彈之以為節舞者應<lb/>
<pb n="KR3k0003_WYG_073-9b"/>
節而舉<lb/>
詩梁沈約詠竹㯽榔盤詩曰梢風有勁質乗用道非一<lb/>
平織方以文穹成圓且密<lb/>
賦魏母丘儉承露盤賦曰樹根芳林濯景天池嘉木靈<lb/>
草緑葉素枝飛閣鱗接而從連層臺偃蹇以横施龜龍<lb/>
怪獸嬉逰乎其中詭類壯觀雜逯衆多若乃肇制模鎔<lb/>
應變入神窮數極理究盡物倫命班爾召淳均撰蘭藉<lb/>
簡良辰采名金於崑丘斬扶桑以為薪詔燭龍使吐火<lb/>
<pb n="KR3k0003_WYG_073-10a"/>
運混元以陶甄毆隂陽而役神物豈取力於烝民用能弗<lb/>
營不日而成匪雕匪斵天挺之靈雄幹碣以高立干雲霧<lb/>
而上征葢取象於蓬萊實神明之所憑峻極過於閬風鳯<lb/>
高翔而弗升逺而望之若紫霓下鄰雙鵾集焉即而視之<lb/>
若璆琳之柱華葢在端上際辰極下通九原中承仙掌既<lb/>
平且安越古今而無匹信竒異之可觀又能致休徵以輔<lb/>
性豈徒虚設於芳園采和氣之精液承清露於飛雲<lb/>
銘後漢李尤盤銘曰或以承觴或以受物既舉清觴又<lb/>
<pb n="KR3k0003_WYG_073-10b"/>
成口實<lb/>
魏毌丘儉承露盤銘曰赫赫聖魏紹天惟則承露瑰生<lb/>
爰詔懿徳下有蛟龍偃蹇糺紛上有層盤厲彼青雲修<lb/>
莖擢擢高弗可及仙掌岧岧零露是集有直其體有固<lb/>
斯基休徵攸降神明攸持少昊惟好我后斯同以祈眉<lb/>
夀以保萬邦<lb/>
魏陳王曹植承露盤銘曰岧岧承露峻極大清神石礧<lb/>
磈洪基岳停下潛醴泉上受雲英和氣四充翔鳯所經<lb/>
<pb n="KR3k0003_WYG_073-11a"/>
匪我明后孰能經營近歴闡度三光朗明殊俗歸義祥<lb/>
瑞混并鸞鳯晨棲甘露宵零神明攸協高而不傾奉戴<lb/>
巍巍恭統神器固若露盤長存永貴賢聖繼跡奕世明<lb/>
徳不忝先功保兹皇極垂祚億兆永荷天秩<lb/>
　　　　　晉殷仲堪酒盤銘曰<lb/>
　<lb/>
　<lb/>
　<lb/>
<pb n="KR3k0003_WYG_073-11b"/>
　　樽<lb/>
爾雅曰彝卣罍器也小罍謂之坎卣中樽也<lb/>
禮記曰廟堂之上罍樽在阼犧樽在西又曰泰有虞氏<lb/>
之樽也山罍夏后氏之樽著殷樽犧象周樽<lb/>
莊子曰百年之木破為犧樽青黄以文之其斷在溝中<lb/>
比犧樽於溝中之斷則美惡有間矣其於失性一也<lb/>
淮南子曰聖人之道猶中衢而設樽耶過者斟酌各得<lb/>
其宜又曰夫奉一爵酒不知於色<hi>言其輕也</hi>挈萬石樽則白<lb/>
<pb n="KR3k0003_WYG_073-12a"/>
汗交流<hi>言其重也</hi>又況嬴天下之憂而任海内之事者乎二<lb/>
者重於樽亦逺矣<hi>逺猶多也</hi>
漢書曰成都侯商子邑為大司空貴重商故人皆敬<lb/>
事邑唯樓䕶自安舊節邑亦事之不敢有闕時請召賔<lb/>
客邑居樽下稱賤子上夀坐百數皆離席伏䕶獨東向<lb/>
正坐<lb/>
東觀漢記曰劉文及蘇茂易永上遣王霸討之霸至遂<lb/>
閉門堅守勞賜吏士作冐樂賦賊懽呼雨射營中霸前<lb/>
<pb n="KR3k0003_WYG_073-12b"/>
酒樽<lb/>
孔融别傳曰融常歎曰坐上客恒滿樽中酒不空吾無<lb/>
憂矣<lb/>
詩魏文帝詩曰良辰起初節高㑹構懽娛明爵浮象樽<lb/>
珍膳盈豆區<lb/>
銘後漢崔駰樽銘曰惟嵗之元朝賀奉樽金罍犧象嘉<lb/>
禮具存獻酬交錯萬國咸歡<lb/>
後漢蔡邕酒樽銘曰酒以成禮弗繼以淫徳將無醉過<lb/>
<pb n="KR3k0003_WYG_073-13a"/>
則荒沉盈而不冲古人所箴尚鑒兹器茂朂厥心<lb/>
後漢李尤樽銘曰樽設在堂以俟俊乂三山共承雕琢<lb/>
錯帶<lb/>
晉孫綽樽銘曰大匠體物妙思入神儀彼靈禽制器為<lb/>
人虚以含有文以飾身湛此𤣥醴延我嘉賔興懐寄詠<lb/>
聊以摽設詳觀兹器妙巧竒絶酌焉則注受滿則側吐<lb/>
寫適㑹未見其竭與之無若施而有節𤣥應忘知切存<lb/>
不伐王公擬之徳齊上哲<lb/>
<pb n="KR3k0003_WYG_073-13b"/>
宋何偃常滿樽銘曰貞明麗象吳食中望唯兹竒器神<lb/>
絶莫尚斟酌賦受不踰其量鳬鷖之詩豈伊異況<lb/>
　　巵<lb/>
韓子曰棠谿空見昭侯曰今有白玉巵而無當瓦器有<lb/>
當君渴將何以飲曰以瓦器空曰白玉巵美而君不以<lb/>
其無當耶曰然空曰為人君漏泄羣臣語猶玉巵無當<lb/>
也空每見出昭侯必獨卧唯恐夢言泄妻妾<lb/>
戰國策曰昭陽為楚伐魏覆軍殺將得入城移師而攻<lb/>
<pb n="KR3k0003_WYG_073-14a"/>
齊陳軫為齊王使見昭陽再拜謝賀戰勝起而曰臣竊<lb/>
譬楚有祠者賜其舍人酒一巵舍人相謂曰數人飲之<lb/>
不足一人飲之有餘請畫地為蛇蛇先成者飲酒一人<lb/>
蛇先成引酒且飲之乃左手持巵右手畫蛇曰吾能為<lb/>
之足足未成一人蛇成奪其巵曰蛇故無足子安能為<lb/>
之足遂飲酒<lb/>
鹽鐵論曰川源不能實漏巵<lb/>
漢書曰高祖奉玉巵為太上皇夀又曰初何武為郡吏<lb/>
<pb n="KR3k0003_WYG_073-14b"/>
時事太守何夀夀知武有宰相器故厚之後夀為大司<lb/>
農其兄子為廬江長史時武為揚州刺史奏事在邸春<lb/>
夀兄子適長安夀為具召武弟顯及故人酒酣見其兄<lb/>
子曰此子揚州長史材能駑下未曽省見顯等甚慙退<lb/>
以謂武武曰刺史古之方伯上所以委任一州表率也<lb/>
職在進善退惡吏治行有茂異民有隠逸乃當召見不<lb/>
可以所私問顯强之不得已召見賜巵酒<lb/>
賦晉傅咸汙巵賦曰人有遺余琉璃巵者小兒竊弄墮<lb/>
<pb n="KR3k0003_WYG_073-15a"/>
之不絜意既惜之又感物之汙辱乃喪其所以為寳況<lb/>
君子行身而可以有玷乎有金商之瑋寳禀乾剛之淳<lb/>
精歎春暉之定色越冬氷之至清爰甄陶以成器逞異<lb/>
域之殊形猥䧟身於醜穢豈厥美之不惜與觴杓之長<lb/>
辭曽瓦匜之不若<lb/>
頌後漢崔駰漢明帝頌曰帝乃負扆執胄覆珪運斗杓<lb/>
以酬酢酌酒旗之玉巵<lb/>
　　杯<lb/>
<pb n="KR3k0003_WYG_073-15b"/>
山海經曰犬戎國有一女子方跪進玉杯食<lb/>
禮記曰父母沒而杯圏不能飲焉口澤之氣存焉爾<hi>孝子</hi>
<hi>見親之器物哀則不忍用也圏屈木所為也巵匜之屬也</hi>
管子曰桓公管仲鮑叔牙寗戚四人飲公曰盍不為寡<lb/>
人夀叔牙奉杯而起<lb/>
文子曰清之為明杯水見眸子濁之言闇河水不見泰<lb/>
山<lb/>
韓子曰紂為象箸而箕子怖以為象箸必不加於土鉶<lb/>
<pb n="KR3k0003_WYG_073-16a"/>
必將犀玉之杯象箸玉杯必不羮菽藿則必薦豹胎又<lb/>
曰樂羊為魏文侯攻中山其子在中山中山之君烹其<lb/>
子而遺之樂羊坐於幕下而饗之盡一杯<lb/>
淮南子曰夫江河之腐胔不可勝數也然祭者用大也<lb/>
一杯酒甘蠋潰其中匹夫不嘗小也<lb/>
十洲記曰周穆王時西域獻夜光常滿杯杯容三升是<lb/>
白玉之精光明照徹夜以杯於庭中以向天比旦而水<lb/>
汁滿中汁甘而香美斯實靈器<lb/>
<pb n="KR3k0003_WYG_073-16b"/>
漢書曰有盜高廟座前玉環得盜文帝怒下廷尉治按<lb/>
盜宗廟服御物者為奏當弃市上大怒曰吾屬廷尉者<lb/>
欲致族之而君以法奏之非所以奉宗廟意也釋之免<lb/>
冠頓首謝曰法如是足矣假令愚民取長陵一杯土<hi>不欲</hi>
<hi>指言故以取土喻之</hi>陛下何以加其法乎文帝與太后言之乃許<lb/>
之又曰元帝徵貢禹為諫議大夫禹奏臣嘗從之東宫<lb/>
見賜杯案盡金銀飾非當所以食臣下也又曰王嘉為<lb/>
丞相數上事言不宜封董賢上怒有詔收謁者即召丞<lb/>
<pb n="KR3k0003_WYG_073-17a"/>
相詣廷尉詔獄掾吏涕泣共和藥進嘉曰將相不對强<lb/>
吏陳寃君侯宜引決嘉引藥杯以擊地謂官屬曰丞相<lb/>
幸得備位三公奉職負國伏刑都市以示萬衆豈兒女<lb/>
子耶何為咀藥而死又曰朱博為御史大夫為人亷儉<lb/>
食不重味案上不過三杯夜寢早起妻子希見其面<lb/>
謝承後漢書曰豫章宋叔平為定陵令素杯食麥飯<lb/>
論衡曰河東須曼都好道去家三年而反曰去時有數<lb/>
仙人將上天離月數里而止月之旁甚寒凄愴飢欲食<lb/>
<pb n="KR3k0003_WYG_073-17b"/>
輒飲我流霞一杯每飲數月不飢<lb/>
王逸子曰顔淵之簞瓢則勝慶封玉杯何者徳行高逺<lb/>
能絶殊也<lb/>
陶侃故事曰侃上成帝螺杯一枚<lb/>
南州異物志曰鸚鵡螺狀似霞杯形如鳥頭向其腹視<lb/>
似鸚鵡故以為名<lb/>
南越志曰南海以蝦頭為杯鬚長數尺金銀鏤晉康州<lb/>
刺史常以杯獻簡文用以盛藥未及飲無故酒躍於外<lb/>
<pb n="KR3k0003_WYG_073-18a"/>
時廬江太守曲安逺頗解術數即令筮之安逺曰即三<lb/>
旬後庭將有喜慶者<lb/>
銘後漢馮敬通杯銘曰樂則思舊燕則思懽民之失徳<lb/>
乾餱以愆<lb/>
後漢李尤杯銘曰小之為杯大之為閜杯閜之用無施<lb/>
不可以飲以享慎斯得正周公之美驕吝為病<lb/>
梁陸倕蠡杯銘曰用邁羽杯珍愈渠椀實同蠡測形均<lb/>
檏滿伊我疲病獨居無伴所不比挹誰誚誰緩<lb/>
<pb n="KR3k0003_WYG_073-18b"/>
　　盌<lb/>
方言曰楚魏宋之間盌謂之盂<lb/>
説文曰盌小盂也<lb/>
吳志曰曹公出濡須甘寜為前部督受勑斫敵前營孫<lb/>
權特賜米酒衆肴寜先以銀椀酌酒自飲兩椀乃酌與<lb/>
其都督督伏不肯時持寜引白削置膝上呵之曰卿見<lb/>
知於至尊孰與甘寜甘寜尚不惜死卿何以獨惜死乎<lb/>
都督見寜色厲即起拜持酒通酌共各一銀椀至二更<lb/>
<pb n="KR3k0003_WYG_073-19a"/>
時衘枚出斫敵敵驚動遂退寜益貴重<lb/>
咸康起居注曰詔賜遼東使段遼等琉璃盌<lb/>
賦魏陳王曹植車渠椀賦曰惟斯椀之所生于涼風之<lb/>
峻湄采金光以定色擬朝陽而發煇豐𤣥素之煒曄帶<lb/>
朱榮之葳蕤緼絲綸以肆采藻繁布以相追翩飄颻而<lb/>
浮景若驚鵠之雙飛隠神璞於西野彌百葉而莫希于<lb/>
時乃有明篤神后廣彼仁聲夷慕義而重使獻兹寳於<lb/>
斯庭命公輸使制匠窮妍麗之殊形華色燦爛文若㸃<lb/>
<pb n="KR3k0003_WYG_073-19b"/>
成欝蓊雲蒸蜿蜒龍征光如激電影若浮星何神怪之<lb/>
巨偉信一覽而九敬雖離朱之聰目由炫燿而失精何<lb/>
明麗之可悦起羣寳而特章俟君子之閑宴酌甘醴於<lb/>
斯觴既娛情而可貴故求御而不忘<lb/>
魏應瑒車渠椀賦曰惟兹椀之珍瑋誕靈岳而竒生扇<lb/>
不周之芳烈浸瓊露以潤形䕃碧條以納曜噏朝霞而<lb/>
發榮紛𤣥黄以肜裔曄豹變而龍華象蜿虹之輔體中<lb/>
含曜乎雲波若其衆色鱗聚卓度詭常絪緼雜錯乍圓<lb/>
<pb n="KR3k0003_WYG_073-20a"/>
乍方蔚術繁興散列成章揚丹流縹碧玉飛黄華氣承<lb/>
朗内外齊光<lb/>
魏徐幹車渠椀賦曰圜徳應規巽從易安大小得宜容<lb/>
如可觀盛彼清醴承以琱盤因歡接口媚于君顔<lb/>
晉潘尼琉璃椀賦曰覽方貢之彼珍瑋兹椀之獨竒濟<lb/>
流沙之絶險越䓤嶺之峻危其由來也阻逺其所託也<lb/>
幽深據重巒之億仭臨洪溪之萬尋接玉樹與瓊瑶鄰<lb/>
沙棠與碧林瞻閬風之崔嵬顧𤣥圃之蕭參光映日曜<lb/>
<pb n="KR3k0003_WYG_073-20b"/>
圓成月盈纎瑕罔麗飛塵靡停灼爍旁燭表裏相形舉<lb/>
兹椀以酬賔榮密坐之曲宴流景烱晃以内澈清醴瑤<lb/>
琰而外見<lb/>
陳江總瑪腦盌賦曰翠羽流霞之杯諒無聞於瑋麗豈<lb/>
匹此之竒瓌爰覩殊特臻自西國狀驚鶴之㸃潰似遊<lb/>
龍之割刻士衡譬之雲采中郎羞其馬勒于時北園清<lb/>
夏東閣浮涼山交枝而影雜水沉葉而流香蟬無風而<lb/>
吲短鷺出逈而飛長副君海渟岳峙紙落金鏘獲阿宗<lb/>
<pb n="KR3k0003_WYG_073-21a"/>
之美寳命河朔之名觴寳出崑崙之仙阜觴即𤣥洲之<lb/>
玉酒酒既醉而還年盌稍酌而延夀仰天縱之體物銘<lb/>
欹器兮何有<lb/>
書秦嘉妻與嘉書曰分奉金錯椀一枚可以盛書水琉<lb/>
璃椀一枚可以服藥酒<lb/>
表梁諸葛恢表曰詔云行當别離以為悵罔分致氍㲣<lb/>
一劍一琉璃椀一貴達心領録之天恩望極天地施鈞<lb/>
不異逺近<lb/>
<pb n="KR3k0003_WYG_073-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚卷七十三<lb/>
</p>
<p>
</p>
  </div>
</body>
</text>
</TEI>
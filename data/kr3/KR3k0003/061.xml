<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藝文類聚巻六十一</head>
    <p>
<pb n="KR3k0003_WYG_061-1a"/>
欽定四庫全書<lb/>
　藝文類聚巻六十一　　　唐　歐陽詢　撰<lb/>
　居處部一<hi>緫載居處</hi>
易曰上古穴居而野處後世聖人易之以宮室上棟下<lb/>
宇以待風雨<lb/>
楚辭曰像設君室靜閑安髙堂䆳宇檻層軒層臺累榭<lb/>
臨髙山網戶朱綴刻方連冬有突夏夏室寒經堂入奥<lb/>
朱塵延<hi>承塵筵席也</hi>砥室翠翹挂曲瓊蒻阿拂壁羅幬張翡<lb/>
<pb n="KR3k0003_WYG_061-1b"/>
帷翠幬飾髙堂紅壁沙版𤣥玉梁仰觀刻桷畫龍蛇坐<lb/>
堂伏檻臨曲池芙蓉始發雜芰荷紫莖屛風文緣波又<lb/>
曰築室兮水中葺之兮以荷葢荃壁兮紫壇播芳椒兮<lb/>
成堂桂棟兮蘭橑辛夷楣兮葯房<lb/>
鹽鐵論曰貴人之家梓匠斵巨為小以圓為方上成雲<lb/>
氣下成山林<lb/>
漢武故事曰上起神屋鑄銅為柱黄金塗之赤玉為階<lb/>
椽亦以金刻玳瑁為禽獸以薄其上椽首皆作龍首銜<lb/>
<pb n="KR3k0003_WYG_061-2a"/>
鈴流蘇懸之鑄銅為竹以赤白石脂為泥椒汁和之以<lb/>
火齊薄其上扇屛悉以白琉璃作之光照洞徹以白珠<lb/>
為簾箔玳瑁壓之以象牙為牀以琉璃珠玉明月夜光<lb/>
雜錯天下珍寳為甲帳其次為乙帳甲以居神乙上自<lb/>
御之前庭植玉樹珊瑚為枝以碧玉為葉或青或赤悉<lb/>
以珠玉為之子皆空其中如小鈴鎗鎗有聲甍標作鳯<lb/>
皇軒翥若飛狀<lb/>
漢書曰趙皇后姊為昭儀居昭陽舍其中庭彤采而砌<lb/>
<pb n="KR3k0003_WYG_061-2b"/>
皆銅㳫黄金塗白玉階壁帶徃徃為黄金釭函藍田璧<lb/>
明珠翠羽飾之又曰五侯大治第宅起土山漸臺洞門<lb/>
髙廓閣道百姓歌之曰五侯初起曲陽最怒壊決髙都<lb/>
<hi>决髙都使水入長安城髙都在城西</hi>連竟外杜<hi>杜陵也</hi>成都侯商甞病欲避<lb/>
暑從上借明光宫又穿長安城引内漕水以行船立羽<lb/>
盖張周帷楫櫂越歌上幸商第見赤墀青瑣又曰梁孝<lb/>
王築東苑方三百里廣睢陽城七十里大治宫室為複<lb/>
道自宫連屬於平臺三十餘里<lb/>
<pb n="KR3k0003_WYG_061-3a"/>
東觀漢記曰琅琊孝王京就國都雅好宫室窮極技巧<lb/>
壁帶玉飾以金銀<lb/>
張璠漢記曰山陽督郵張儉奏中常侍侯覧起第十六<lb/>
區皆髙樓四周連閣洞門之井蓮華壁杜綵畫魚池臺<lb/>
苑擬諸宫闕<lb/>
董生書曰禮天子之宫在清廟左涼室右明堂後路寢<lb/>
四室者足以避寒暑而不高大也夫髙近陽廣室多隂<lb/>
故室適形而止<lb/>
<pb n="KR3k0003_WYG_061-3b"/>
仲長統昌言曰今為宫室者崇臺數十層長街十百仞<lb/>
延袤臨浮雲上樹九丈旗珠玉翡翠以為飾連帷為城<lb/>
構帳為宫起臺榭則髙數百丈壁帶珠玉土披緹錦<lb/>
曹植表曰詔使周觀初玩雲盤北觀疏圃遂歩九華神<lb/>
明特處譎詭天然誠可謂帝室皇居者矣雖崑崙閬風<lb/>
之麗文昌之居不是過也<lb/>
羅含别傳曰桓宣武以含為别駕以官廨寺諠擾非靜<lb/>
黙所處乃於城西池小洲上立茅茨之屋竹果䕃宇伐<lb/>
<pb n="KR3k0003_WYG_061-4a"/>
木為牀織葦為席布衣蔬食晏若有餘<lb/>
詩陳孔奐名都一何綺詩曰京洛信名都佳麗擬蓬壺<lb/>
九華彫玳瑁百福上椒塗黄金絡腰褭蓮花裝鹿盧咸<lb/>
言儀服盛無勝執金吾<lb/>
陳沈炯詩曰名都一何綺春日吐光輝髙樓雲母扇複<lb/>
殿琉璃扉昭儀同輦出髙安連騎歸欲知天子貴千門<lb/>
應紫㣲<lb/>
陳周𢎞正詩曰名都宫觀綺金璧藻華璫吹臺望鳷鵲<lb/>
<pb n="KR3k0003_WYG_061-4b"/>
舞殿接披香繡轂遊丹水彫輦出平陽陸離徒照眼何<lb/>
解憂人腸<lb/>
賦漢楊雄蜀都賦曰蜀都之地古曰梁州禹治其江渟<lb/>
臯彌望鬱乎青葱丹青玲瓏石䲛水螭於近則有瑕英<lb/>
菌芝玉石江珠於逺則有銀鉛錫碧馬犀象𤏡西有鹽<lb/>
泉鐵冶橘林銅陵其傍則有期牛兕旄金馬碧雞其竹<lb/>
則宗生族攅俊茂豐美夾江緣山尋卒而起其深則有<lb/>
猵獺沉鱓水豹蛟蛇其都門二九四百餘閭两江珥其<lb/>
<pb n="KR3k0003_WYG_061-5a"/>
市九橋帶其流苴竹浮流龜磧若蝎風胎雨鷇衆物駭<lb/>
目百華投春隆隱芳芬螭燭若揮錦布繡望芒芒兮無<lb/>
幅其布則筩中黄潤一端數金雕鏤釦器百技千工上<lb/>
乃使有伊之徒調夫五味甘甜之和芍藥之羮江東鮐<lb/>
鮑隴西牛羊五肉七菜朦厭腥臊若其吉日嘉㑹期於<lb/>
送春之隂迎夏之陽置酒于榮川之間宅設坐于華都<lb/>
之髙堂延帷揚幕接帳連岡郄公之徒相與如平陽□<lb/>
巨沼羅車百乗期㑹投宿觀者方隄行船競逐也<lb/>
<pb n="KR3k0003_WYG_061-5b"/>
後漢班固西都賦曰賦者古詩之流或以抒下情而通<lb/>
諷諭或以宣上徳而盡忠孝雍容揄揚亦雅頌之亞也<lb/>
西土耆老有陋洛邑之議故臣作兩都之賦漢之西都<lb/>
在乎雍州左據函谷二崤之阻表以太華終南之山右<lb/>
界褒斜隴首之險帶以洪河涇渭之川披三條之廣路<lb/>
立十二之通門英俊之域紱冕所興冠帶如雲七相五<lb/>
公其陽則崇山隐天幽林穹谷陸海珍藏藍田美玉其<lb/>
隂則冠以九嵕陪以甘泉下有鄭白之沃衣食之源提<lb/>
<pb n="KR3k0003_WYG_061-6a"/>
封五萬疆場綺紛溝塍刻鏤原隰龍鱗決渠降雨荷鍤<lb/>
成雲離宫别館神池靈沼其中則有九真之鱗大宛之<lb/>
馬黄支之犀條枝之鳥其宫室也體象乎天地經緯乎<lb/>
隂陽樹中天之華闕豐冠山之朱堂因瓌材而䆒竒抗<lb/>
應龍之虹梁列棼橑以布翼荷棟桴而髙驤彫玉瑱以<lb/>
居楹裁金璧以飾璫左墄<hi>倉勒反階級也</hi>右平重軒三階閨房<lb/>
周通門闥洞開列鍾虡於中庭立金人於端闈增盤崔<lb/>
嵬登降炤爛殊形詭制每各異觀乗茵歩輦唯所息宴<lb/>
<pb n="KR3k0003_WYG_061-6b"/>
後宫則有掖庭椒房后妃之室茞若椒風披香發越蘭<lb/>
林蕙草鴛鸞飛翔之列昭陽特盛隆乎孝成隋侯明月<lb/>
錯落其間金缸䘖璧是為列錢翡翠火齊流曜含英珊<lb/>
瑚碧樹周阿而生後宫之號十有四位窈窕繁華更盛<lb/>
迭貴又有天祿石渠典籍之府講論乎六藝稽合乎異<lb/>
同周以鉤陳之位衛以嚴更之署周廬千列徼道綺錯<lb/>
輦路經營修途飛閣堎墱道而超西墉混建章而連外<lb/>
屬神明<hi>臺名也</hi>鬱其特起遂偃蹇而上躋軼雲雨於太半<lb/>
<pb n="KR3k0003_WYG_061-7a"/>
虹蜺迴帶於棼楣攀井幹而未半目眩轉而意迷靈草<lb/>
冬華神木叢生抗仙掌以承露擢雙立之金莖爾乃盛<lb/>
娛遊之壯觀曜威靈而講武事命荆州使起鳥詔梁野<lb/>
而驅獸毛羣内填飛羽上覆列卒周匝星羅雲布矢不<lb/>
單殺中必疉雙風毛雨血灑野蔽天於是天子乃登屬<lb/>
玉之館歴長楊<hi>上林也</hi>之榭陳輕騎以行炰騰酒車以斟<lb/>
酌割鮮野饗舉烽命爵大輅鳴鑾容與徘徊集乎豫章<lb/>
之宇臨乎昆明之池左牽牛而右織女似雲漢之無涯<lb/>
<pb n="KR3k0003_WYG_061-7b"/>
茂樹䕃蔚芳草被堤若摛錦與布繡燭燿乎其陂𤣥鶴<lb/>
白鷺鳬鷖鴻鴈沉浮往來雲集霧散都都相望邑邑相<lb/>
屬國籍十世之基家承百年之業又東都賦曰王莽作<lb/>
逆漢祚中缺於是聖皇握乾符闡坤珍披皇圗稽帝文<lb/>
赫然發憤應若興雲遂超大河跨北嶽立號髙邑建都<lb/>
河洛系唐統接漢緒茂育羣生恢復疆宇若乃順時節<lb/>
而蒐狩簡車徒以講武歴騶虞覽駟驖嘉車攻采吉日<lb/>
禮官整儀乗輿乃出於是發鯨魚鏗華鍾登玉輅乗時<lb/>
<pb n="KR3k0003_WYG_061-8a"/>
龍元戎竟野戈鋋彗雲羽旄掃蜺旌旗拂天然後舉烽<lb/>
伐鼔申令三驅輶車霆擊驍騎電騖指顧倐忽獲車已<lb/>
實樂不極盤殺不盡物於是薦三犠效五牲禮神祗懐<lb/>
百靈覲明堂臨辟雍登靈臺考休徵列百僚而賛羣后<lb/>
穹皇儀而展帝容明堂詩曰於昭明堂明堂孔陽聖皇<lb/>
宗祀穆穆煌煌辟雍詩曰乃流辟雍辟雍湯湯聖皇莅<lb/>
止造舟為梁靈臺詩曰三光宣精五行布序習習祥風<lb/>
祁祁甘雨寳鼎詩曰岳修貢兮川效珍吐金景兮歊浮<lb/>
<pb n="KR3k0003_WYG_061-8b"/>
雲寳鼎見兮色紛紜煥其炳兮被龍文白雉詩曰啓靈<lb/>
篇兮披瑞圗獲白雉兮效素烏嘉祥阜兮集皇都發皓<lb/>
羽兮奮翹英<lb/>
後漢張衡西京賦曰昔班固觀世祖遷都于洛邑懼將<lb/>
必踰溢制度不能遵先聖之正法也故假西都賔盛稱<lb/>
長安舊制有陋洛邑之議而為東都主人折禮衷以荅<lb/>
之張平子薄而陋之故更造焉有馮虗公子者<hi>無此公子但依</hi>
<hi>慿言之</hi>言於安處先生曰<hi>亦無此先生也</hi>秦據雍而强周即豫而<lb/>
<pb n="KR3k0003_WYG_061-9a"/>
弱髙祖都西而泰光武處東而約先生獨不見西京之<lb/>
事歟漢氏初都在渭之涘秦里其朔實為咸陽<hi>里居朔北也高</hi>
<hi>帝六年改曰長安</hi>左有崤函重險桃林之塞綴以二華巨靈贔<lb/>
屭髙掌逺蹠以流河曲厥迹猶存右有隴坻之隘隔閡<lb/>
華戎岐梁汧雍陳寳鳴雞在焉於前則終南太一隆窟<lb/>
崔崒隐轔鬱律連岡乎嶓冢爰有藍田珍玉是之自出<lb/>
於後則髙陵平原據渭踞涇其逺則九嵏甘泉涸隂沍<lb/>
寒日北至而含凍此焉清暑寔為地之奥區神臯昔者<lb/>
<pb n="KR3k0003_WYG_061-9b"/>
太帝恱秦穆公而覲之饗以鈞天廣樂帝有醉焉乃為<lb/>
金䇿錫用此土而剪諸鶉首自我髙祖之始入也乃覧<lb/>
秦制跨周法正紫宫於未央表嶤闕於閶闔䟽龍首以<lb/>
抗殿狀嵬峩以岌嶪蔕倒茄於藻井披紅葩之狎獵飾<lb/>
華榱與璧璫流景曜之暐煜彫楹玉磶繡栭雲楣三階<lb/>
重軒鏤檻文㮰左平右墄青𤨏丹墀仰福帝居陽曜隂<lb/>
藏洪鐘萬鈞猛虡趪趪負筍業而餘怒乃奮趐而騰驤<lb/>
若夫長年神仙宣室玉堂麒麟朱鳥龍興含章正殿路<lb/>
<pb n="KR3k0003_WYG_061-10a"/>
寢用朝羣辟嘉木樹庭芳草如積髙門有閌列坐金狄<lb/>
<hi>秦時長狄見於臨洮鑄銅作其象</hi>後宫則昭陽飛翔增成合歡蘭林披<lb/>
香鳯皇鴛鸞<hi>皆宫殿名</hi>故其館室次舍采飾纎縟裛以藻繡<lb/>
文以朱綠翡翠火齊絡以美玉流懸黎之夜光綴隋珠<lb/>
以為燭於是鉤陳之外閣道穹隆屬長樂與明光徑北<lb/>
通乎桂宫恣意所幸下輦成燕窮年㤀歸猶不能徧覛<lb/>
往昔之遺館獲林光於秦餘處甘泉之爽塏乃隆崇而<lb/>
𢎞敷既新作於迎風增露寒與儲胥通天眇以竦峙徑<lb/>
<pb n="KR3k0003_WYG_061-10b"/>
百常而莖擢翔鵾仰而弗逮况青鳥與黄雀伏櫺檻而<lb/>
俯聼聞雷霆之相激柏梁既災越巫陳方建章是經用<lb/>
厭火祥圜闕竦以造天若雙碣之相望鳯鶱翥於甍標<lb/>
咸遡風而欲翔干雲霧而上逹狀亭亭以迢迢神明崛<lb/>
其特起井幹疉而百增上飛闥而仰眺正覩瑶光與玉<lb/>
繩列瀛洲與方丈夾蓬萊而駢羅長風激於别島起洪<lb/>
濤而揚波海若遊於𤣥渚鯨魚失流而蹉跎立脩莖之<lb/>
仙掌承雲表之清露屑瓊蘂以朝食必性命之可度爾<lb/>
<pb n="KR3k0003_WYG_061-11a"/>
乃廓開九市通闤帶闠旗亭五重俯察百隧<hi>隧列肆道也</hi>上<lb/>
林禁苑跨谷彌阜東至鼎湖邪界細桺掩長揚而連五<lb/>
柞繞黄山而欵牛首乃有昆明靈沼黑水𤣥沚周以金<lb/>
堤樹以桺杞豫章珍館掲焉中峙牽牛立其左織女處<lb/>
其右日月於是乎出入象扶桑與濛汜其魚則鮪鯢鱨<lb/>
魦脩額短項大口折鼻詭類殊種鳥則鷫鷞鴰鴇鴐鵞<lb/>
鴻鶤南翔衡陽北棲鴈門於是孟冬作隂寒風肅殺雨<lb/>
雪飄颻氷霜慘烈天子乃駕雕軫六駿駮戴翠㡌倚金<lb/>
<pb n="KR3k0003_WYG_061-11b"/>
較華葢承辰天罼先驅千乗雷動萬騎龍趨縱獵徒赴<lb/>
長莽迾卒清候武士赫怒河渭為之波盪吳岳為之陁<lb/>
堵百禽㥄遽騤瞿奔觸䘮精亾魂失歸㤀趣矢不虚捨<lb/>
鋋不苟躍當足見蹍值輪被轢乃使迅羽輕足尋景追<lb/>
括鳥不暇舉獸不得發青骹摰於韝下韓盧噬於緤末<lb/>
於是鳥獸殫目觀窮遷延邪睨集乎長揚之宫酒車酌<lb/>
醴方駕授饔升觴舉燧既釂鳴鍾儴佯乎五柞之館旋<lb/>
憩乎昆明之池浮鷁首翳雲芝垂翟葆建羽旗齊拽女<lb/>
<pb n="KR3k0003_WYG_061-12a"/>
縱棹歌奏淮南度陽阿大駕幸乎平樂帳甲乙而襲翠<lb/>
被臨迴望之廣場程角觝之妙戯烏獲扛鼎都盧尋橦<lb/>
衝狹鷰濯胷突銛鋒跳丸劒之揮霍走索上而相逢度<lb/>
曲未終雲起雪飛巨獸百尋是為蔓延神山崔嵬歘從<lb/>
背見白象行孕垂鼻轔囷海鱗變而成龍狀蜿蜿以蝹<lb/>
蝹<hi>於云反龍行貌</hi>舍利<hi>獸名</hi>颬颬化為仙車驪駕四鹿芝葢九葩<lb/>
竒幻儵忽易貌分形吞刀吐火雲霧杳𡨕畫地成川流<lb/>
渭通涇百馬同轡騁足並馳橦末之枝態不可彌秘舞<lb/>
<pb n="KR3k0003_WYG_061-12b"/>
更奏妙材騁技始徐進而羸形似不勝乎羅綺紛縱體<lb/>
而迅赴若驚鶴之羣羆要紹修態麗服颺菁昭邈流眄<lb/>
一顧傾城列爵十四競媚取榮盛衰無常唯愛所丁衛<lb/>
后興於鬒髮飛燕寵於輕體又東京賦曰是時也七雄<lb/>
竝爭競相髙以奢麗楚築章華於前趙建叢臺於後秦<lb/>
政利觜長距終得擅場思專其侈以莫己若也乃搆阿<lb/>
房起甘泉結雲閣觀南山百姓不能忍是用息肩於大<lb/>
漢髙祖膺籙受圗順天行誅掃項軍於垓下紲子嬰於<lb/>
<pb n="KR3k0003_WYG_061-13a"/>
枳塗因秦宫室據其府庫且夫天子有道狩在海外守<lb/>
位以仁不恃隘害秦負阻於二闗卒開項而受沛彼偏<lb/>
據而規小豈若宅中而圗大昔先王之經邑也掩觀九<lb/>
隩靡地不營土圭測影不縮不盈揔風雨之所交然後<lb/>
以建王城審曲靣勢泝洛背河左伊右瀍西阻九阿盟<lb/>
津逹其後太谷通其前迴行道乎伊闕斜徑㨗乎轘轅<lb/>
太室作鎮掲以熊耳底柱輟流鐔以太坯漢初弗之宅<lb/>
也故宗緒中圮巨猾閒舋竊弄神器歴載三六偷安天<lb/>
<pb n="KR3k0003_WYG_061-13b"/>
位我世祖忿之乃龍飛白水鳯翔參墟授鉞四七共工<lb/>
是除區宇乂寕思和求中睿哲𤣥覧都兹洛宫逮至顯<lb/>
宗六合殷昌既新崇徳遂作徳陽昭仁惠於崇賢抗義<lb/>
聲於金商建象魏之兩觀旌六典之舊章濯龍芳林九<lb/>
谷八谿芙蓉覆水秋蘭被涯永安離宫脩竹冬青隂池<lb/>
幽流𤣥泉洌清鵯鶋秋棲鶻鵰春鳴瞗鳩鸝黄闗闗嚶<lb/>
嚶於南則前殿雲臺和懽安福謻門曲榭斜阻城洫竒<lb/>
樹珍果鉤盾所職於東則洪池清籞淥水澹澹内阜川<lb/>
<pb n="KR3k0003_WYG_061-14a"/>
禽外豐葭菼其西則平樂都場示逺之觀龍雀蟠蜿天<lb/>
馬半漢乃營三宫布政頒常複廟重屋于斯胥洎龍輅<lb/>
充庭雲旗拂霓夏正三朝庭燎晰晰<hi>章列反</hi>春日載陽合<lb/>
射辟雍設業設虡宫懸金鏞鼖<hi>音汾</hi>鼔路鼗<hi>音桃</hi>樹羽幢幢<lb/>
張大侯制五正設三之厞<hi>音翡</hi>司旌天子乃撫玉輅時乗<lb/>
六龍發鯨魚鏗華鍾攝提運衡徐至於射宫禮事展樂<lb/>
物具王夏闋騶虞奏決拾既次彫弓斯彀<hi>古候反</hi>逹餘萌<lb/>
於暮春昭誠心以逺喻三農之隙耀威中原歳惟仲冬<lb/>
<pb n="KR3k0003_WYG_061-14b"/>
大閱西園乃馭小戎撫輕軒戈矛若林牙旗繽紛迄乎<lb/>
上林結徒為營叙和樹表司鐸授鉦坐作進退節以軍<lb/>
聲火烈具舉武士星敷鵝鸛魚麗箕張翼舒馭不詭遇<lb/>
射不翦毛升獻六禽時膳四膏成禮三驅解罘放麟不<lb/>
窮樂以訓儉不殫物以昭仁爾乃卒歳大儺驅除羣癘<lb/>
侲子萬童丹首𤣥製桃弧棘矢所發無臬飛礫雨散剛<lb/>
癉必斃煌火馳而星流逐赤疫於四裔又南都賦曰於<lb/>
顯樂都既麗且康陪京之南居漢之陽剖周楚之豐壌<lb/>
<pb n="KR3k0003_WYG_061-15a"/>
跨荆豫而為疆其寳利珍怪則金采玉璞隋珠夜光太<lb/>
一餘粮中黄㲄玉松子神陂赤靈解角耕父揚光於清<lb/>
泠之泉游女弄珠於漢臯之曲其水蟲則有蠳龜鳴蛇<lb/>
潛龍伏螭其鳥則有鴛鴦鵠鷖鴻鴇鴐鵝嚶嚶和鳴澹<lb/>
澹隨波其香草則薜荔蕙若<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪蓀萇晻曖蓊蔚含棼<lb/>
吐芳酒則九醖甘醴十旬兼清醪敷徑寸浮蟻若萍其<lb/>
甘不爽醉而不酲獻酢既交率禮無違彈琹擫籥流風<lb/>
徘徊於是暮春之禊元巳之辰方軌齊軫袚<hi>音弗</hi>于陽濵<lb/>
<pb n="KR3k0003_WYG_061-15b"/>
朱帷連網曜野映雲脩袖繞繚而滿庭羅襪躡蹀而容<lb/>
與翩綿綿其若絶眩將墜而復舉於是羣士放逐馳于<lb/>
沙場俯貫魴鱮仰落雙鶬魚不及竄鳥不暇翔車雷震<lb/>
而風厲馬鹿超而龍驤夕暮而歸其樂難㤀<lb/>
後漢杜篤論都賦曰天命有聖託之大漢大漢開基髙<lb/>
祖有勳斬白蛇屯黑雲蹈滄海跨崑崙劉敬建䇿初都<lb/>
長安太宗承流守之以文孝武因其餘財府帑之畜深<lb/>
入匈奴割裂王庭連綏耳鎻雕題摧天督牽象犀沃野<lb/>
<pb n="KR3k0003_WYG_061-16a"/>
千里原隰彌望保值五穀桑麻條暢濵㨿南山帶以涇<lb/>
渭號曰陸海蠢生萬類城池百尺阨塞要害一人奮㦸<lb/>
三軍沮敗于時聖帝赫然申威南禽公孫北脅强胡西<lb/>
平隴冀東據洛都今天下新定矢石之勤始瘳未遑於<lb/>
論都而遺思雍州也<lb/>
後漢崔駰反都賦曰漢厯中絶京師為墟光武受命始<lb/>
遷洛都客有陳西土之富云洛邑褊小故略陳禍敗之<lb/>
機不在險也建武龍興奮旅西驅虜赤眉計髙胡斬銅<lb/>
<pb n="KR3k0003_WYG_061-16b"/>
馬破骨都收翡翠之駕據天下之圖上帝受命將昭其<lb/>
烈潜龍初九真人乃發上貫紫宫徘徊天闕幄狼弧蹈<lb/>
參伐陶以乾坤始分日月觀三代之餘烈察殷夏之遺<lb/>
風背崤函之固即周洛之中興四郊建三雍禪梁父封<lb/>
岱宗<lb/>
漢傅毅洛都賦曰惟漢元之運㑹世祖受命而弭亂體<lb/>
神武之聖<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>握天人之契賛尋徃代之規兆乃險塞之<lb/>
自然被崑崙之洪流據伊洛之雙川挾成臯之嚴阻扶<lb/>
<pb n="KR3k0003_WYG_061-17a"/>
二崤之崇山分畫經緯開正塗軌序立廟祧面朝後市<lb/>
歎息起雰霧奮袂生風雨覽正殿之體制承日月之皓<lb/>
精騁流星於突陋追歸鴈於軒軨帶螭龍之疏鏤垂菡<lb/>
萏之敷榮顧濯龍之臺觀望永安之園藪渟清沼以汎<lb/>
舟浮翠虬與𤣥武桑宫繭館區制有規后帥九嬪躬敕<lb/>
工女近則明堂辟雍靈臺之列宗祀揚化雲物是察其<lb/>
後則有長岡芒阜屬以首山通谷岋㞹石瀨寒泉於是<lb/>
乗興鳴和按節發軔列翠葢方龍輈備五路之時副㩜<lb/>
<pb n="KR3k0003_WYG_061-17b"/>
三辰之旗斿傅說作僕羲和奉時千乗雷駭萬騎星鋪<lb/>
絡繹相屬揮沫揚鑣羣仙列於中庭發魚龍之巨偉羡<lb/>
門拊鼓偓佺操麾講武農隙校獵因田搜幽林以集禽<lb/>
激通川以御獸跨乗黄射遊麋弦不虚控目不徒睎解<lb/>
腋分心應箭殪夷然後弭節容與淥水之濵垂芳餌於<lb/>
清流出漩瀨之潜鱗<lb/>
魏徐幹齊都賦曰齊國實坤徳之膏腴而神州之奥府<lb/>
其川瀆則洪河洋洋發源崑崙驚波沛厲浮沫揚奔南<lb/>
<pb n="KR3k0003_WYG_061-18a"/>
望無垠北顧無鄂蒹葭蒼蒼莞菰沃若瑰禽異鳥羣萃<lb/>
乎其間帶華蹈縹披紫垂丹應節往來翕習翩翻靈芝<lb/>
生乎丹石發翠華之煌煌其寳玩則𤣥蛤抱璣駁蚌含<lb/>
璫構夏殿以宏覆起層榭以髙驤龍楹螭桷山㞯雲牆<lb/>
其後宫内庭嬪妾之館衆偉所施極巧窮變然後脩龍<lb/>
㮄遊洪池折珊瑚破琉瓈日既仄而西舍乃反宫而棲<lb/>
遲歡幸在側便嬖侍隅含清歌以詠志流𤣥眸而微眄<lb/>
竦長袖以合節紛翩翩其輕迅王乃乗華玉之輅駕元<lb/>
<pb n="KR3k0003_WYG_061-18b"/>
駮之駿武騎星散鉦鼔雷動旌旗虹亂盈乎靈圃之中<lb/>
於是羽族咸興毛羣盡起上蔽穹庭下被臯藪<lb/>
魏劉楨魯都賦曰昔大庭氏肇建厥居少昊受命亦都<lb/>
兹焉山則連岡屬嶺曀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>峽北紫金揚暉於洪崖水精<lb/>
潜光乎雲穴岱宗邈其層秀千氣霧以髙越其木則赤<lb/>
桋青松文莖蕙棠洪幹百圍髙徑穹皇竹則填彼山垠<lb/>
陔彌阪域夏簜攅包勁條竝殖翠實離離鳯皇攸食水<lb/>
産衆夥各有彛倫頒首華尾豐顱重斷戴兵挾刃盤甲<lb/>
<pb n="KR3k0003_WYG_061-19a"/>
曲麟且觀其時謝節移和族綏宗招歡合好肅戒友朋<lb/>
蛾眉清眸顔若雪霜挿曜日之珍笄珥明月之珠璫舞<lb/>
人就列整飾容華和顔揚眸眄風長歌飄乎猋發身如<lb/>
轉波尋虛騁迹顧與節和縱脩袖以終曲若奔星之赴<lb/>
河及其素秋二七天漢指隅民胥祓禊國于水游緹帷<lb/>
彌津丹帳覆洲葢如飛鶴馬如游魚應門巖巖朱扉含<lb/>
光路殿巋其隆崇文陛巘其髙驤聴迅雷於長除若有<lb/>
聞而復亾其園囿苑沼駢田接連淥池分浪以帶石垠<lb/>
<pb n="KR3k0003_WYG_061-19b"/>
文隅瓊㟁華玉依津邦乃大狩振揚炎威敎民即戎講<lb/>
習興師落幕包括連結營圍毛羣隕殪羽族殱剝填﨑<lb/>
塞畎不可勝錄<lb/>
魏劉邵趙都賦曰且敝邑者固靈州之敞宇而天下之<lb/>
雄國南則有洪川巨瀆黄水濁河發河積石徑拂太華<lb/>
灑為九流入于元波東則有天浪水府百川是鍾包絡<lb/>
坤維連薄大濛北則有陶林元壇增氷沍寒西則有靈<lb/>
邱平圃邪接崑崙其近則有天井句注飛壺太行璀錯<lb/>
<pb n="KR3k0003_WYG_061-20a"/>
磥硌屬阜連岡龍首嵳峩以<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>鬱羊坂輪<graphic n="KR3057" url="https://raw.githubusercontent.com/kanripo/KR-Gaiji/master/images/KR3057.png" mimeType="image/png"/>以<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>嵣清<lb/>
漳發源濁滏汩越湯泉涫沸洪波漂厲爾乃都城萬雉<lb/>
百里周廻九衢交錯三門旁開層樓竦閣連棟結階峙<lb/>
華爵以表甍若翔鳯之將飛正殿儼其造天朱櫺赫以<lb/>
舒光盤虬螭之蜿蜒承雄虹之飛梁結雲閣於南宇立<lb/>
叢臺於少陽及至暮秋渉秋則風烈寒猛豺鷙攫鷹隼<lb/>
奮翰國乃講武狩于清源駕鶩冥之駿駁抗冲天之旌<lb/>
旃北連昭餘南屬呼沲西眄太陵東結繚河然後嵠子<lb/>
<pb n="KR3k0003_WYG_061-20b"/>
放機戈矛亂發決斑鬐破文頞當手斃僵應弦倒越爾<lb/>
乃進夫山中名倡㐮國妖女狄鞮妙音邯鄲才舞六八<lb/>
駢羅逓奏迭舉體凌浮雲聲哀激楚其珍玩服物則昆<lb/>
山美玉元珠曲環輕綃啓繒織纊綈紈其器用良馬則<lb/>
六弓四弩綠沈黄間堂嵠魚腸丁令角端飛兔奚斯常<lb/>
驪紫燕豐鬒确顱龍身鵠頸目如黄金蘭筋參精迅躡<lb/>
飛浮䡍響追聲若乃至季春元己辰火熾光挺新贈往<lb/>
袚于水陽朱幕蔽野綵帷連岡妖冶呈飾顔如春英<lb/>
<pb n="KR3k0003_WYG_061-21a"/>
晉左思蜀都賦曰夫蜀都者盖兆基於上世開國于中<lb/>
古廓靈闗而為門包玉壘而為宇帶二江之雙流抗蛾<lb/>
眉之重阻於前則跨躡犍䍧枕倚交趾經塗所亘五千<lb/>
餘里於是乎卭竹緣嶺菌桂臨崖㫄挺龍目側生荔枝<lb/>
布綠葉之萋萋結朱實之離離孔翠羣翔犀象競馳白<lb/>
雉朝雊猩猩夜啼金馬騁光而絶影碧雞倐忽而曜曦<lb/>
火井沉熒於幽泉髙爓飛扇於天垂於後則却背華容<lb/>
北指崑崙緣以劒閣阻以石門流漢湯湯驚浪雷奔望<lb/>
<pb n="KR3k0003_WYG_061-21b"/>
之天迴即之雲昏水物殊品鱗介異族或藏蛟螭或隐<lb/>
碧玉其樹則有木蘭梫<hi>音侵</hi>桂杞櫹椅桐楩柟幽藹於谷<lb/>
底松柏蓊蔚於山峰擢脩幹竦長條扇飛雲拂輕霄羲<lb/>
和假道於峻岐陽烏廻翼乎髙標於東則左綿巴中百<lb/>
濮所充外負銅梁於宕渠内函要害於膏腴丹砂赩熾<lb/>
出其坂蜜房郁毓被其阜山圖采而得道赤斧服而不<lb/>
朽交譲所值蹲鴟所伏百藥灌叢寒卉冬馥其中則有<lb/>
青珠黄環碧砮芒硝或豐綠荑或蕃丹椒紅葩紫飾柯<lb/>
<pb n="KR3k0003_WYG_061-22a"/>
葉漸苞敷蘂葳蕤落英飄颻溝洫脉散疆里綺錯黍稷<lb/>
油油稉稻漠漠指渠口以為雲門灑滮池而為陸澤爾<lb/>
乃邑居隐賑夾江傍山家有鹽泉之井户有橘柚之園<lb/>
百果甲坼異色同榮朱櫻春熟素奈夏成若乃大火流<lb/>
涼風厲白露凝微霜結紫梨津潤樼栗罅發蒲萄亂潰<lb/>
石榴競裂晨鳬旦至候鴈衘蘆木落南翔氷泮北徂雲<lb/>
飛水宿哢吭<hi>胡浪反</hi>清渠其深則有鱣鮪鱒魴鮷鱧魦鱨<lb/>
差鱗次色錦質報章闢二九之通門畫方軌之廣塗營<lb/>
<pb n="KR3k0003_WYG_061-22b"/>
新宫於爽塏擬承明而起廬結陽城之延閣飛觀榭乎<lb/>
雲中開髙軒以臨山列綺窓以瞰江内則宣化之闥崇<lb/>
禮之闈華闕雙邈重門洞開金鋪交映玉題相暉亞以<lb/>
少城接乎其西列隧百重羅肆巨千賄貨山積纎麗星<lb/>
繁都人士女袨服靚<hi>才性反</hi>粧布有橦華麵有桄榔卭竹<lb/>
傳節於大夏之邑蒟醬流味於番禺之鄉闤闠之里伎<lb/>
巧之家百室離房機杼相和貝錦斐成濯色江波若夫<lb/>
王孫之屬郄公之倫從禽於外巷無居人並乗驥子俱<lb/>
<pb n="KR3k0003_WYG_061-23a"/>
服魚文西踰金隄東越玉津㦸食鐵之獸射噬毒之鹿<lb/>
拍貙氓於葽草彈言鳥於森木拔象齒戾<hi>歴結反</hi>犀角鳥<lb/>
鎩翮獸廢足殆而朅來相與第如滇<hi>丁田反</hi>池集乎江洲<lb/>
試水客漾輕舟娉江妃與神遊將饗獠者張帟幕㑹平<lb/>
原酌醪酤割芳鮮飲御酣賔旅旋車馬雷駭轟轟填填<lb/>
近則江漢炳靈世載其英蔚若相如皭若君平王褒煒<lb/>
燁而秀發楊雄含章而挺生幽思絢道德摛藻掞天庭<lb/>
又吳都賦曰東吳王孫囅<hi>勑忍反大笑也</hi>然而咍曰夫上圖景<lb/>
<pb n="KR3k0003_WYG_061-23b"/>
宿辯於天文者也下料物土析於地理者也鳥䇿篆素<lb/>
玉牒石記烏聞梁岷有陟方之館行宫之基歟而吾子<lb/>
獨未聞大吳之壯麗乎且有吳之開國也造自泰伯宣<lb/>
於延陵固其經略上當星紀拓土畫疆指衡岳以鎮野<lb/>
目龍川而帶坰百川𣲖别歸海而㑹控清引濁混濤并<lb/>
瀬濆薄沸騰寂寥長邁出乎太荒之中行乎東極之外<lb/>
於是乎長鯨吞航修鯢吐浪躍龍騰虵蛟鯔琵琶泝洄<lb/>
順流噞喁沉浮鳥則鵾鷄鸀鳿鷞鵠鷺鴻鶢鶋避風候<lb/>
<pb n="KR3k0003_WYG_061-24a"/>
鴈造江湛淡羽儀隨波參差理翮整翰容與自玩彫啄<lb/>
蔓藻刷盪漪瀾蚌蛤珠胎與月虧全巨鼇贔屭首冠靈<lb/>
山大鵬繽翻翼若垂天洪桃盤屈丹桂灌叢瓊枝抗莖<lb/>
而敷蘂珊瑚幽茂而玲瓏增岡重阻列真之宇江妃於<lb/>
是往來海童於是宴語草則藿蒳豆䓻薑彚非一石㠶<lb/>
水松東風扶留布濩臯澤蟬聨陵邱夤緣山岳之岊冪<lb/>
歴江海之流木則平仲君遷松梓古度楠榴之木相思<lb/>
之樹宗生髙岡族茂幽阜擢本千尋垂䕃萬畆與風颻<lb/>
<pb n="KR3k0003_WYG_061-24b"/>
颺䬀瀏颼飀鳴條暢律飛音響亮葢象琹筑并奏笙竽<lb/>
俱唱其竹則篔簹林箊桂箭射筒柚梧有篁篻簩有叢<lb/>
苞筍抽節徃徃縈結綠葉翠莖冐霜停雪梢雲無以喻<lb/>
嶰谷不能連鸑鷟食其實鵷雛擾其間其果則丹橘餘<lb/>
甘荔枝之林㯽榔無柯椰葉無隂其琛賂則琨瑶之阜<lb/>
銅鍇<hi>白鐵也</hi>之垠火齊之寳駭雞之珍頳丹明璣金華銀<lb/>
樸紫貝流黄縹碧素玉其荒陬譎詭則有龍穴内蒸雲<lb/>
雨所儲陵鯉若獸浮石若桴雙則比目片則王餘窮陸<lb/>
<pb n="KR3k0003_WYG_061-25a"/>
飲木極沉水居泉室潛織而巻綃淵客慷慨而泣珠象<lb/>
耕鳥耘此之自改煑海為鹽采山鑄錢國稅再熟之稻<lb/>
鄉貢八蠶之緜造姑蘇之髙臺臨四逺而特建帶朝夕<lb/>
之濬池佩長洲之茂苑闚東山之府則環寳溢目䚕海<lb/>
陵之倉則紅粟流衍雕欒鏤楶<hi>音節</hi>青𤨏丹楹圖以雲氣<lb/>
畫以仙靈髙闈有閌洞門方軌朱闕雙立馳道如砥樹<lb/>
以青槐亘以淥水桃笙象簟韜於筒中蕉葛升越弱於<lb/>
羅紈命官帥而擁鐸將校獵乎具區吳王乃巾玉輅軺<lb/>
<pb n="KR3k0003_WYG_061-25b"/>
驌驦羽旄揚蕤雄㦸燿鋩貝胄象弭織文鳥章六軍袀<lb/>
服四騏龍驤猩猩啼而就禽<graphic n="KR1757" url="https://raw.githubusercontent.com/kanripo/KR-Gaiji/master/images/KR1757.png" mimeType="image/png"/>
                    <graphic n="KR1757" url="https://raw.githubusercontent.com/kanripo/KR-Gaiji/master/images/KR1757.png" mimeType="image/png"/>
                    <hi>扶弗反</hi>笑而被格屠巴<lb/>
蛇出象骼斬鵬翼掩廣澤結輕舟而競逐迎潮水而振<lb/>
緡精衛銜石而遇繳文鰩夜飛而觸綸指包山以為期<lb/>
集洞庭而淹㽞數軍實乎桂林之苑饗戎旅乎落星之<lb/>
樓又魏都賦曰魏國先生有睟其容乃盱衡而詰曰异<lb/>
乎交益之士劔閣雖嶛<hi>嶛險也</hi>憑之者蹶洞庭雖濬負之者<lb/>
北且魏土者畢昴之所應虞夏之餘人先王之桑梓列<lb/>
<pb n="KR3k0003_WYG_061-26a"/>
聖之遺塵爾其疆域則㫄及齊秦結湊兾道開胷殷衛<lb/>
跨躡燕趙墨井鹽池𤣥滋素液厥田惟中厥壌惟白思<lb/>
重爻摹大壯覽荀卿采蕭相枌橑複結欒櫨疉施丹梁<lb/>
虹申以並亘朱桷森布而支離綺井列疏以懸蔕華蓮<lb/>
重葩而倒披於前宣明顕陽順徳崇禮重闈洞出鏘鏘<lb/>
濟濟於後椒鶴文石永巷壺術楸梓木蘭次舍甲乙增<lb/>
構峩峩清塵剽剽雲雀踶甍而矯首壯翼摛鏤於青霄<lb/>
雷雨杳㝠而未半曒日籠光於綺寮碩果灌叢圍木竦<lb/>
<pb n="KR3k0003_WYG_061-26b"/>
尋篁條懐風蒲萄結隂丹藕凌波而的皪綠芰汎濤而<lb/>
浸潭羽翮頡頏鱗介浮沉澄流十二同原異口蓄為屯<lb/>
雲泄為行雨内則街衢輻輳朱闕結隅石杠<hi>杠橋也</hi>飛梁<lb/>
出控漳渠疏通溝以濵路羅青槐以䕃途<lb/>
晉庾闡揚都賦曰子未聞揚都之巨偉也左滄海右岷<lb/>
山龜鳥津其落江漢演其源碣金摽乎象浦注桐柏乎<lb/>
元川昔句吳端委延州儷臧髙譲殆於庶幾英風亞乎<lb/>
潁陽土映黄旗之景巒吐紫葢之祥巖栖赤松之館岫<lb/>
<pb n="KR3k0003_WYG_061-27a"/>
啓縉雲之堂龍符渙而夏徳興羣神萃而玉帛昌也天<lb/>
包龍軫地奄衡霍𤣥聖所遊陟方所託我皇晉之中興<lb/>
而駿命是廓靈運啓於中宗天綱振其絶絡於是乎源<lb/>
澤浩瀁林阜隐薈彭蠡吞江荆牙吐瀨赴三峽之隘洞<lb/>
九川之㑹泮五嶺而分流鼓沱潜而碎沛漨渤灪滃潢<lb/>
漾擁涌驚波霆激駭浪川動東注尾閭呼蹹洞庭茫若<lb/>
雲漢窈若青城其山則重岡峨屼峻嶺嵦崿陽侯鱗萃<lb/>
龍濤綺錯嵭<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>磊砢嵬峞鄱薄㫄帶千溪下同萬壑木<lb/>
<pb n="KR3k0003_WYG_061-27b"/>
則灌以杞梓被以沙棠結根九疑布葉天柱林為五嶽<lb/>
之苑材為八都之府掃飛虹虧陽景拂白雪而增翠凌<lb/>
廣莫而敷穎竹則䉁風箘簵篠簜林箊單棘箜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蓊蔚<lb/>
蕭疎貞條梢風勁節集霧望之猗猗即之倩倩蒼浪之<lb/>
竿東南之箭其林可游其芳可薦草則陵苔海藻山英<lb/>
江蘺綸組菁茅繁露巻施獸則騊駼狻猊鋸牙披蹄登<lb/>
重巘蹲嶫<graphic n="KR2337" url="https://raw.githubusercontent.com/kanripo/KR-Gaiji/master/images/KR2337.png" mimeType="image/png"/>噫氣則風生噴沫則雨灑其間則有騰猨<lb/>
夭嶠閃儵柯杪風母果然星流電遷或淩虚赴絶或繚<lb/>
<pb n="KR3k0003_WYG_061-28a"/>
繞希聞鳥則鷦鵬孔翠丹穴之羽鳴鳯自歌翔鸞自舞<lb/>
魚則鮫鱣䲋鮪比目鱨魦脩鯤横海徵鯨偃波其中則<lb/>
有靈蛟白黿之族種繁六眸類豐三足鸚螺蛻骨寄居<lb/>
負敖餘泉如輪文蚳如琢果則黄甘朱橙楊桃琵琶林<lb/>
蔚八桂之業色耀三珠之華爾其寳怪則有瑶琨琅玕<lb/>
青碧素珉陽珠散火隂甲潜珍雲英水玉錯燿龍鱗煥<lb/>
若金膏晃若燭銀琉璃氷朗而外映珊瑚觸石而搆翹<lb/>
牙簟裂文於象齒火布濯穢於炎焱西岨石城則舟車<lb/>
<pb n="KR3k0003_WYG_061-28b"/>
之所混并東盡金塘則方駕之所連箱其中則有龍坻<lb/>
華屋晨鳬之舸青雀飛艫餘皇鼔柂鷁首鋪於黄宫盤<lb/>
蛟纏於赤馬爰有蘭堂華室髙門重構羅鼎玉食絲竹<lb/>
竝奏龍驥汗血於廣塗朱輪擊轂而輻湊<lb/>
晉傅元正都賦曰撫琴瑟陳鍾虡吹鳴簫撃靈鼔奏新<lb/>
聲理秘舞乃有材童妙妓都盧迅足緣脩竿而上下形<lb/>
既變而景屬忽跟挂而倒絶若將墜而復續虬縈龍蛇<lb/>
委隨紆曲杪竿首而腹旋承嚴節之繁促於是神嶽雙<lb/>
<pb n="KR3k0003_WYG_061-29a"/>
立岡巖岑崟靈草蔽崖嘉木成林東父翳青盖而遐望<lb/>
西母使三足之靈禽丹蛟吹笙文豹鼓琴素女撫瑟而<lb/>
安歌聲可意而入心偓佺企而鶴立和清響而哀吟<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0003_WYG_061-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藝文類聚巻六十一<lb/>
</p>
<p>
</p>
  </div>
</body>
</text>
</TEI>
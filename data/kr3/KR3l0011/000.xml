<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3l0011_WYG_000-1a"/>
欽定四庫全書　　　　　子部十二<lb/>
　提要<lb/>
　　教坊記　　　　　　　小説家𩔖一<hi>雜事之屬</hi>
　　　　<hi>臣</hi>等謹案教坊記一卷唐崔令欽撰是書唐<lb/>
　　　　書藝文志著録又總集𩔖中載令欽注庾信<lb/>
　　　　哀江南賦一卷然均不言令欽何許人蓋修<lb/>
　　　　唐書時其始末已無考矣所記多開元中猥<lb/>
　　　　雜之事故陳振孫譏其鄙俗然其後記一篇<lb/>
<pb n="KR3l0011_WYG_000-1b"/>
　　　　諄諄於聲色之亡國雖禮為尊諱無一語指<lb/>
　　　　斥元宗而厯引漢成帝髙緯陳叔寶慕容熙<lb/>
　　　　其言剴切而著明乃知令欽此書本以示戒<lb/>
　　　　非以示勸唐志列之於經部樂𩔖固為失當<lb/>
　　　　然其風㫖有足取者雖謂曲終奏雅亦無不<lb/>
　　　　可不但所列曲調二百二十五名足為詞家<lb/>
　　　　考證也<lb/>
　　幽閒鼔吹　　　　　　小説家𩔖一<hi>雜事之屬</hi>
<pb n="KR3l0011_WYG_000-2a"/>
　　　　<hi>臣</hi>等謹案幽閒鼓吹一卷唐張固撰固始末<lb/>
　　　　未詳是書舊有明顧元慶跋稱共二十五篇<lb/>
　　　　與晁公武讀書志所言合今檢此本乃二十<lb/>
　　　　六篇蓋誤斷元載及其子一條為二耳元慶<lb/>
　　　　又稱固在懿僖間採摭宣宗遺事則殊不然<lb/>
　　　　書中元和㑹昌間事不一而足非僅記宣宗<lb/>
　　　　事也又稱姚文公唐詩鼔吹序謂宋髙宗退<lb/>
　　　　居徳夀宫嘗纂唐宋遺事為幽閒鼓吹其言<lb/>
<pb n="KR3l0011_WYG_000-2b"/>
　　　　不知何據元慶亦以為疑今考唐書藝文志<lb/>
　　　　小説家有張固幽閒鼔吹一卷則出自唐人<lb/>
　　　　更無疑義縱髙宗别有幽閒鼔吹亦書名偶<lb/>
　　　　同不得以此本當之矣固所記雖篇帙寥寥<lb/>
　　　　而其事多闗法戒非造作虚辭無裨考證者<lb/>
　　　　比在唐人小説之中猶差為切實可據焉<lb/>
　　松窓雜録　　　　　　小説家𩔖一<hi>雜事之屬</hi>
　　　　<hi>臣</hi>等謹案松窓雜録一卷按此書書名撰人<lb/>
<pb n="KR3l0011_WYG_000-3a"/>
　　　　諸本互異唐志作松窓録一卷不著撰人宋<lb/>
　　　　志作松窓小録一卷題李濬撰文獻通考作<lb/>
　　　　松窓雜録一卷題韋濬撰陳文燭歴代小史<lb/>
　　　　則書名與通考同人名與宋志同蓋𫝊刻舛<lb/>
　　　　訛未詳孰是此本為范氏天一閣舊抄書名<lb/>
　　　　人名並與厯代小史同今姑從以著録亦三<lb/>
　　　　占從二之義也其文與陳氏所刻大概相合<lb/>
　　　　惟多中宗召宰相一條及姚崇姨母盧氏一<lb/>
<pb n="KR3l0011_WYG_000-3b"/>
　　　　條以司馬光通鑑考異證之其中宗一條實<lb/>
　　　　為原書所有知陳本為佚脱矣書中記唐明<lb/>
　　　　皇事頗詳整可觀載李泌對徳宗語論明皇<lb/>
　　　　得失亦瞭若指掌通鑑所載泌事多採取李<lb/>
　　　　蘩鄴侯家𫝊纎悉必録而獨不及此語是亦<lb/>
　　　　足以補史闕惟謂中宗召宰相蘇瓌李嶠子<lb/>
　　　　進見二子皆童年因令奏所通書頲應曰木<lb/>
　　　　從繩則正后從諫則聖嶠子亦進曰斮朝涉<lb/>
<pb n="KR3l0011_WYG_000-4a"/>
　　　　之脛剖賢人之心上曰蘇瓌有子李嶠無兒<lb/>
　　　　今攷頲於則天長安二年已為御史瓌為相<lb/>
　　　　時頲為中書舍人父子同掌樞密並非童年<lb/>
　　　　故司馬光深斥其説頗不免於誣妄云乾隆<lb/>
　　　　四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷十四</head> <lb/>
    <p>
<pb n="KR3h0060_WYG_014-1a"/>
欽定四庫全書<lb/>
　珊瑚網卷十四<lb/>
　　　　　　　　　　　　明　汪砢玉　撰<lb/>
　法書題跋<lb/>
　　吳文定公懷脩竹書隠詩卷<lb/>
春雲漠漠雨溟溟假寐書牀午夢醒十載客居便巷陌<lb/>
一時鄉思繞園亭繁花照檻知堪賞亂石鈎衣憶所經<lb/>
恰有古苔三畝緑都來脩竹萬竿青當牕好鳥通人語<lb/>
<pb n="KR3h0060_WYG_014-1b"/>
挂樹危藤學字形日射韭畦朝可翦香凝椶室晝長扄<lb/>
鹿場舊築猶存號鶴冢新封未刻銘架上殘篇歸擬讀<lb/>
移文不待北山靈　鹿場居士<lb/>
　　匏菴書所詠詩册<lb/>
籊籊猗猗竦雨立豈獨衞風名始識倐将長身託放曠<lb/>
水墨似嫌依六逸臨風首肯對以臆謂我此言人莫敵<lb/>
嵗寒雅操從少習玉版禪機尤秘宻毛髪蕭蕭垂紺碧<lb/>
湘江新沐如膏濕鷓鴣日暮啼且集任公東海登釣石<lb/>
<pb n="KR3h0060_WYG_014-2a"/>
髙竿未斫礙雲石運思正慰王猷憶深林溟濛烟雨滴<lb/>
風動仍聴無孔笛湖州已逺休物色蘇州無復齋名息<lb/>
百年筆法尚能傳箧中喜為鄒陽得　右題畫竹<lb/>
湯翁愛茶如愛酒不數三升并五斗先春堂前無長物<lb/>
只将茶竈連茶臼堂前無事常煑茶終日茶杯不離口<lb/>
當筵侍立惟茶童入門來謁惟茶友愛茶有詩學盧仝<lb/>
烹茶有賦擬黄乆茶經續篇不借人茶譜補遺將脱手<lb/>
平生種茶不辦租山下茶園知㡬畝世人肯向茶鄉遊<lb/>
<pb n="KR3h0060_WYG_014-2b"/>
此中亦有无何有　右茶歌<lb/>
世間只有雲踈懶不道君猶懶似渠載雨從龍雲有意<lb/>
出家離俗子何踈雲常隨爾棲巖穴爾亦隨雲參太虚<lb/>
願爾與雲毋拆伴千秋萬古永如如　右贈人<lb/>
霜染秋林葉未紅白雲如海晝溟濛山中鷄犬無塵到<lb/>
谷口漁樵有路通雙屐行踪㽞蘚逕五絃靈籟響松風<lb/>
浩歌招𨼆披圖畫目斷冥飛縹緲鴻　右題山水<lb/>
累月不出門西山了無見新圖偶攜來如見西山面積<lb/>
<pb n="KR3h0060_WYG_014-3a"/>
雨過初晴踈雲藹層巘林堂接溪橋有客來獨便况有<lb/>
釣魚人不作臨流羡石湖在吾前卧遊殊未倦　偶為<lb/>
陳冷菴憲副題石田山水以巖過醫俗亭見之請書于<lb/>
扇遂為執筆書之匏庵呉寛<lb/>
　　張汝弼翰墨<lb/>
友弟張弼頓首貳教用亨先生執事禮闈之火區區幸<lb/>
得無恙不勝幸矣秋間事尚未知何如今日仝羡執事<lb/>
之優㳺清適猶誇鸞鶴而翔寥廓也何可得哉火後移<lb/>
<pb n="KR3h0060_WYG_014-3b"/>
館偶賦栽杏一詩敢呈左右用發八千里外之一笑詩<lb/>
曰　玉河東畔春坊裏借得閒齋寄此身偶見攜來山<lb/>
杏好買栽不計客囊貧孤根元荷乾坤力嫩葉都含雨<lb/>
露春擬醉紅雲香霧底曲江風景一番新　右蔵本朝<lb/>
名公詩翰一卷為張汝弼徐楨卿聶大年呉元博祝允<lb/>
明陳道復願璘王履吉陳沂王榖祥今只存汝弼一簡<lb/>
尚憶元博句有塵逺筆牀臨禊帖凉生湘簟理南華也<lb/>
　　諸名賢垂虹别意詩并叙<lb/>
<pb n="KR3h0060_WYG_014-4a"/>
休寜宗弟戴生昭年富質美予教紹興府學時與其父<lb/>
思端有同譜之好往來情義甚篤然思端業賈什九在<lb/>
外不能内顧昭恐昭廢學負所禀因挈來游于呉訪可<lb/>
為師者師之初從唐子畏治詩又恐不知一言以蔽之<lb/>
之義乃去從薛世竒治易世竒仕去繼從雷東以卒業<lb/>
昭為人言動謙宻親賢好士故沈石田楊君謙祝希哲<lb/>
輩皆呉中名士昭悉得與交交輒㤀年忘情及昭學漸<lb/>
就緒去家且乆不能無庭闈之思將告歸衆作詩送之<lb/>
<pb n="KR3h0060_WYG_014-4b"/>
君謙詩云垂虹拂㠶過因題卷云垂虹别意盖垂虹者<lb/>
呉地石杠之名也送昭必於此地為别使送者可及夕<lb/>
而返故也昭自來請序予曰丈夫立身莫先於學不則<lb/>
縱富且貴不過血肉之軀耳富則敗禮亂俗貴則敗政<lb/>
厲下富貴將安用哉死則人皆垂詈不已其所過之地<lb/>
如孤鴻雪泥指𤓰易滅人亦不齒也惟人幼而能進於<lb/>
學以明其理以修其身故能入孝出弟行謹言信窮則<lb/>
善家厚俗出則忠君澤民生則人化之死則人思之所<lb/>
<pb n="KR3h0060_WYG_014-5a"/>
歴之地人皆稱述而歌咏之非私也人心之公道也古<lb/>
今之直道也昭生來游呉中而以明經講學為務呉之<lb/>
士夫亦樂與游及其去而送之以詩即昭他日所歴而<lb/>
使人思慕之權輿也不然則贈昭之言豈徒然耶昭歸<lb/>
以予言諗諸父兄宗族當必以予言為然昭字明甫同<lb/>
余出唐道國忠公胄之後盖徽之雙溪世家云　正徳<lb/>
戊辰中秋吉旦浙江紹興府儒學訓導長洲戴冠拜手<lb/>
序<lb/>
<pb n="KR3h0060_WYG_014-5b"/>
垂虹不是灞陵橋送客能來路亦遥西望太湖山閣日<lb/>
東連滄海地通潮酒波汩汩翻荷葉别思忙忙在栁條<lb/>
更欲傳杯遲判袂月明倚柱喚吹簫　沈周<lb/>
雲外晴虹類石橋送君歸省去程遥樹聲撼地天將雨<lb/>
颿影拖風晚帶潮短棹載書維古渡長亭折栁剰殘條<lb/>
離愁無限相思意其奈分襟月下簫　謝表<hi>次韻</hi>
把手江南竒絶處石欄髙拍袂初分胸中故有長虹在<lb/>
吐作天家補衮文　祝允明<lb/>
<pb n="KR3h0060_WYG_014-6a"/>
卷束殘書上短槎臨行不用嘆摶沙惟餘似水交情在<lb/>
相逐雲㠶送到家　古呉練同惪<lb/>
白社㤀年交子乆臨期握手思難禁垂虹橋下有流水<lb/>
别意與之同此深　八十七翁雪厓陳儀<lb/>
楓落江隄晩帶烟行人把袂買歸船溪分野色東西路<lb/>
橋跨東西上下天酒為錦心澆磊塊詩憑玉軸寄留連<lb/>
何時又是逢君日夜雨聨牀語昔年　東呉厚齋朱侗<lb/>
芙蓉動清秋凉颸拂衣袖逰子輕别離執手不可又長<lb/>
<pb n="KR3h0060_WYG_014-6b"/>
虹灔灔呉雲低闌干揷漢天為齊君不見臨卭橋柱侈<lb/>
今古相如亦是尋常題　呉門陸稷<lb/>
秋江水清兮秋日明送所眤兮將逺行判兩袂兮何征<lb/>
營指歸岑兮雲英英羌道祖兮江之程酒拍拍兮滿兕<lb/>
觥君再飲兮延我情　射續徐子立<lb/>
乆客懷鄉井陽陽不遂留自知歸計好何用别時愁酒<lb/>
盡鐘聲𤼵詩成夜氣浮相逢惜相别猶用上江樓　黄<lb/>
紋<lb/>
<pb n="KR3h0060_WYG_014-7a"/>
秋雲隨彩動蛟龍客子行蹤氣貫虹無奈離盃重留戀<lb/>
不禁吹雨冷江楓　臯橋浦䃤<lb/>
相逢憶昔自花村今忍相違賦此吟怨鳥啼殘歸去恨<lb/>
清風歆動仰髙心<hi>垂虹亭上有三髙祠</hi>
半江寒送蘋花雪一路香浮桂子雲有約明年重過我<lb/>
不妨杯酒話更深　山唐呉龍<lb/>
乆客懷歸辭舊知扁舟江上欲行時多情最是垂虹月<lb/>
千里悠悠照别離　長洲文璧<lb/>
<pb n="KR3h0060_WYG_014-7b"/>
相送江頭水映空孤舟渺𣺌下垂虹秋深無限江楓思<lb/>
欲贈相思苦未工　陳湖陳鍵<lb/>
栁脆霜前緑橋垂水上虹深杯惜離别明日路西東歡<lb/>
笑辜圓月平安附便風歸家説經歴挑盡短檠紅　蘇<lb/>
門唐寅<lb/>
書劍客金閶梧桐葉又黄蛩歸催思早江𣺌去途長餘<lb/>
暑庇山影西風來桂香垂虹拂㠶過鳬鴈滿銀塘　文<lb/>
學戴明父將歸新安詣草堂言别輒賦此為贈　前進<lb/>
<pb n="KR3h0060_WYG_014-8a"/>
士𢎞農楊循吉<lb/>
垂虹橋下碧流長送子明經返故鄉道向南歸傳易學<lb/>
水流東去過呉江卦爻象著分竒耦交誼情深各慘傷<lb/>
婺邑晦翁生長地隣封英俊有餘光　雲厓顧福<lb/>
秋風振喬柯客子歸意扤落日垂虹橋停橈待明𤼵渺<lb/>
渺兮予懷望望兮水濶暌違不足道鄙吝誰我豁一脉<lb/>
情衷𤼵短篷西風飄泊任行蹤于今莫問江南事夜月<lb/>
晨鐘兩地同　長洲俞符<lb/>
<pb n="KR3h0060_WYG_014-8b"/>
臨流祖席正清秋歌罷新詞不自由此日送君和興去<lb/>
何須風雪夜乗舟　練全璧<lb/>
臨岐慷慨擲離觴仗劔南歸發棹郎情似三忠橋下水<lb/>
逺隨君夢過錢塘　魯參<lb/>
送君歸去上垂虹霜落呉江㡬樹楓堂上有人真倚望<lb/>
布㠶休挫送潮風　太原祝續<lb/>
身懷親舍逺身上客船忙脉脉情千種匆匆酒一觴江<lb/>
波摇落日楓葉著餘霜顧此垂虹影種愁誰短長　漕<lb/>
<pb n="KR3h0060_WYG_014-9a"/>
湖俞金<lb/>
送别江楓日已斜倚欄把酒思無涯驚心白髪思鄉國<lb/>
觸目青山感物華渺渺烟波牽客恨迢迢秋浦亂蘆花<lb/>
不堪回首天空濶一鶩棲飛𢃄落霞　呉釋徳璇<lb/>
客子匆匆買棹回臨岐相别思悠哉石梁照水垂虹逺<lb/>
澤國涵空鳴鴈哀星斗光鋩堪淬劔風霜牢落且銜杯<lb/>
呉門䞉有相知在開遍梅花擬復來　邢參<lb/>
乾坤上下恣遨遊獨鶴髙横萬里秋劔化延平津水上<lb/>
<pb n="KR3h0060_WYG_014-9b"/>
釣垂嚴瀨石磯頭時清不進圮橋履月白曽攜赤壁舟<lb/>
不似呂巖空誑世㠶飛直過岳陽樓　長洲戴冠<lb/>
七澤三湘作勝遊楚天涼雨值新秋江湖來往多青眼<lb/>
山水登臨半白頭赤壁磯荒重弔古武昌城晩更維舟<lb/>
元之雖去清風在復讀遺文上竹樓　廬山陳儀<lb/>
終嵗覽江山得得逾復游閒雲澤國天埜鶴林泉秋予<lb/>
少從親繼為宦急流勇退旋田頭足迹天下曾無半猶<lb/>
勝出門莫觧舟九垓汗漫擬黄鵠何時叙問城東樓<lb/>
<pb n="KR3h0060_WYG_014-10a"/>
長洲周同人<lb/>
新安十日程足為千里游江湖志汗漫仗劔氣横秋昨<lb/>
逢阿戎與之語知君楚尾并呉頭不須琵琶潯陽郭泊<lb/>
此書畫滄江舟飄然明發向何許長笛一聲黄鶴樓<lb/>
長洲朱存理<lb/>
壯懷未易惬直作汗漫遊長嘯楚江晚浩歌彭蠡秋一<lb/>
函圖書隨所適相逢誰不甘低頭春風㠶檣薄南郭飄<lb/>
作咸陽神仙舟為問賢郎讀書處古濠東畔元龍樓<lb/>
<pb n="KR3h0060_WYG_014-10b"/>
呉郡俞金<lb/>
人生亦弧矢志已在天遊彼昏罔克知苟延春與秋佳<lb/>
山佳水目未覩種種白髪已滿頭幡然便欲出門去光<lb/>
景又若逝水舟何如戴君逰汗漫朝登楚閣暮秦樓<lb/>
江楓未摇落江水正澄清水色君顔色相思無限情<lb/>
應祥<lb/>
瑟瑟西風透客衣懷鄉情與㕍南飛夕陽楓葉呉江上<lb/>
一片秋光送馬蹄　海觀陸南<lb/>
<pb n="KR3h0060_WYG_014-11a"/>
寳帶秋波啓别筵垂虹晩日送行船白雲似與越山隔<lb/>
明月還同呉地懸後夜相思各杯酒來年重㑹賸詩篇<lb/>
殷勤再冩橋頭景江冷丹楓嵗暮天　長洲朱存理<lb/>
相見無㡬又送君江楓釃酒話殷勤艣聲摇落山頭日<lb/>
㠶影沖開溪溆雲栁剰殘枝猶可折詞將前意不堪聞<lb/>
歸家談及呉中事挑盡寒燈坐夜分　葑涇顧桐<lb/>
重别垂虹秋正雲相思從此散鷗盟東南一水分呉越<lb/>
書劔十年如弟兄黄葉不堪風雨路孤舟忍共酒盃情<lb/>
<pb n="KR3h0060_WYG_014-11b"/>
歸來有夢君何處明日杭州第㡬程　城南欽遵<lb/>
松陵一水卧長虹多少行人感慨中此日送君無限意<lb/>
蕭蕭黄葉與丹楓　昌谿王俸<lb/>
　　跋垂虹别意卷後<lb/>
蘇徽古呉越地今俱直隸為隣封故徽之客于蘇者甚<lb/>
衆且乆至歴㡬星霜忘歸者必其山川人物可嘉而可<lb/>
樂歟蘇多名士善詩賦為諸藩稱首戴君明甫與之遊<lb/>
獲其詩累卷抑明甫之言語事為忠信篤敬可欲而可<lb/>
<pb n="KR3h0060_WYG_014-12a"/>
慕與不然何客蘇者非一明甫别垂虹者亦非一明甫<lb/>
而獨能致諸名士重之以辭若是也明甫得此誠知重<lb/>
璠璵矣使徒知重之而不知所以重恐非贈言者之本<lb/>
意惟勉于學慎于行所謂忠信篤敬者益加修省而精<lb/>
進焉則徽士將不忍與之别而去蘇士又不忍與之别<lb/>
而歸矣豈非吾徽之光斯卷之華哉竊億贈言者之意<lb/>
固如此余敢附言於卷末者意亦如此也若夫紀述之<lb/>
詳勉進之切則橡庵先生之意言誠然余復何言　正<lb/>
<pb n="KR3h0060_WYG_014-12b"/>
徳甲戌孟冬月既望眷生顧齊汪昱書<lb/>
　　沈啓南謝祝希哲詩卷<hi>附贈楊子詩</hi>
踈林葉盡秋日晴與子把手林中行蕭條此地不足枉<lb/>
賁我一來林壑榮君今文名將盖代踪跡所至人争迎<lb/>
青袍獵獵風滿袖知者重者無公卿老夫朽憊人所棄<lb/>
子謂差長加其情臨分日落渺野水扁舟南騖迷孤城<lb/>
　𢎞治甲寅十月二十四日希哲冒寒過訪申謝此卷<lb/>
不足罄懐　沈周　楊子勸秉良攻詩畧於琴我勸<lb/>
<pb n="KR3h0060_WYG_014-13a"/>
併二者手彈口還吟琴詩本性情淵淵入人深推自三<lb/>
百篇被樂為雅音雅音宣其文成古復成今悠然南薫<lb/>
詞煦矣當舜心<lb/>
　　石田行書中秋月詩<hi>掛幅</hi>
少年漫見中秋月視與常時不分别老來珍重不易觀<lb/>
要把深杯戀佳節老人能得㡬中秋信是流光不可留<lb/>
古今換人不換月舊月新人風馬牛後生茫茫不知此<lb/>
年年見月年年喜老夫有眼見還同感慨滿懷聊復耳<lb/>
<pb n="KR3h0060_WYG_014-13b"/>
今宵十四已爛然七客賔争天下先庭空衣薄怯露氣<lb/>
深簷穂坐仍清圓東風軋雲輕浪作驀把太清渣滓却<lb/>
浮雲雖欲忌吾人酒政有律無譁賔逓歌李白問月句<lb/>
自覺白髮欺青春青春白髪固不及且捲酒杯連月吸<lb/>
舒菴與我六十人更問中秋賖四十　沈周<lb/>
　　石田看花吟行草<hi>單條</hi>
花下一壺酒人與花酬酢樹上百枝花花對人綽約昨<lb/>
日顔色正新鮮今朝少覺不如昨人若無花人不樂花<lb/>
<pb n="KR3h0060_WYG_014-14a"/>
若無人花寂寞看花不是乆逺事人生如花亦難託去<lb/>
年花下看花人今年已漸隨花落花且開酒且酌催花<lb/>
鼓板撾芍藥醉他三萬六千觴我與花神作要約　沈<lb/>
周<lb/>
　　又書諸歌行卷<lb/>
今日九月九無菊且飲酒明年九月九有菊亦飲酒有<lb/>
花還問酒有無有酒不論花無有好花難開好時節好<lb/>
酒難逢好親友一盃兩盃常在手六印何消金握斗三<lb/>
<pb n="KR3h0060_WYG_014-14b"/>
杯五杯不離口萬事莫談瓶且守瓶云罄矣我即休載<lb/>
欲謀之已無有天應私我身獨在天不全人花乃後遲之<lb/>
明日興還存紫萼青苞得開否倘看爛漫即重陽借問<lb/>
東墻惱隣叟　右九日無菊歌<lb/>
春暖秋涼山邊水隈訪黄菊尋白梅秋月自與我慮净<lb/>
春雲自與我懷開晝遊之地吾蓬萊夕息之處吾夜臺<lb/>
以殤視我吾老大以彭視我吾嬰孩信夀天吾何以外<lb/>
請享此見在不樂胡為哉　右尋樂行<lb/>
<pb n="KR3h0060_WYG_014-15a"/>
打魚鼓唱道情説生説死説功名唱道情打魚鼓説神<lb/>
説仙説今古仙家自有山中樂凡家自有世間憂年頭<lb/>
年尾憂不休今夜又當年尾頭唱要髙鼓要急主勸賔<lb/>
酧忘拜揖蠟梅爍爍白璧光酒波濯濯青袍濕客莫言<lb/>
辭主須醉多情送年恐不及年送去還復來漁鼓聲中<lb/>
白髪催白髪不可變莫放掌中杯鼓砰蓬杯絡繹不知<lb/>
東方之既白舊年已盡客已散門前又接新年客新年<lb/>
别唱賀新郎送舊迎新漁鼓忙　右送嵗歌<lb/>
<pb n="KR3h0060_WYG_014-15b"/>
去之嵗來之年一迎一送燈火邊迎新送舊大家事覺<lb/>
與老者偏無縁黄雞未號霜滿天一心百感誰愀然小<lb/>
兒自喜時節至催理靴服誇新鮮固知老者已異趣青<lb/>
春似因兒女妍青春懸老不多地白髪紅顔俱眼前去<lb/>
之嵗來之年譬如傳言相絡繹又如車輪相回旋誰從<lb/>
箇裏饒不死嚥氣苦苦修神仙我於所去已五十其來百<lb/>
嵗亦倘焉使我五十不為夭使我百嵗不為延尚有大<lb/>
而去者與來者在我先後計萬不計千其間豪傑夢幻<lb/>
<pb n="KR3h0060_WYG_014-16a"/>
耳㝠㝠漠漠真堪憐惟有汗竹數行墨待來追去名可<lb/>
傳勸兒必讀牀頭編莫惜買書吾無錢男兒所立須及<lb/>
早老夫代爾耕春田　右除夕歌　沈周<lb/>
　　沈啓南詩牋墨蹟<hi>五言律四首</hi>
結廬城郭逺静勝此溪邊鷗鷺分家住烟波入簟眠釣<lb/>
魚償酒劵買藕補傭錢只隔斜陽岸經逰須倩船<lb/>
　　又<lb/>
舊有讀書處杏花深雨中人歸髪未白春好樹仍紅富<lb/>
<pb n="KR3h0060_WYG_014-16b"/>
貴浮生外弟兄吾道同眼前千樹合屋下兩陶翁<lb/>
　　又<lb/>
九十春將半陰陰何日収花含無蝶戀苔濕礙人㳺樹<lb/>
蔭呼朋鵲簷多逐婦鳩催詩應是酒何必與添愁<lb/>
　　詠人影<lb/>
愛欲揮杯勸其情有唱隨無違起居地尚保死生期明<lb/>
月成三處清波化百時㝠然通契誼曽莫假言辭<lb/>
　　書七言律諸作<lb/>
<pb n="KR3h0060_WYG_014-17a"/>
掃地焚香習燕清蕭然一榻謝將迎坐移白日花間影<lb/>
睡起春禽竹外聲心逺不妨人境寂道深殊覺世縁輕<lb/>
問竒尚有門前客却怪青山不撩名沈周書於獨墨亭<lb/>
今日都非昨日時紅消緑長不容私初驚雨過佳人夢<lb/>
漫送春歸老子詩繞樹空憐雙蛱蝶戲波忙殺小魚兒<lb/>
明年更有尋芳酒何用臨川費所思<lb/>
春風不到小樓前花事闌珊又一年處處揷秧梅子雨<lb/>
家家繅繭竹枝烟荷知有暑先擎盖栁為無寒已脱綿<lb/>
<pb n="KR3h0060_WYG_014-17b"/>
莫道山家無意味鳥聲啼破落花天<lb/>
城郭重來秋半過世情看熟嵗應磨後生氣大輕人易<lb/>
老者心寛奈事多空自感懷成永嘆不如對酒付髙歌<lb/>
韓休共是雙顛客松竹相依奈晩何<lb/>
風波境界立身難處世規模要放寛萬事盡從忙裏錯<lb/>
此心須向静中安路途平處經行稳人有常情耐久看<lb/>
直道世間無悔吝纔生枝葉便多端<lb/>
渺𣺌扁舟入浦雲琳宫一到愜前聞春泥夹道縈人跡<lb/>
<pb n="KR3h0060_WYG_014-18a"/>
野水交陂亂鴨羣洞裏朝元郭道士城中行樂鮑㕘軍<lb/>
相尋兩度俱相失石上留題漫有文<lb/>
上人何事作生涯半是仙家半出家丹竈火紅煨白术<lb/>
戒壇烟黒煑硃砂杏林春透菩提樹橘井泉涵優鉢花<lb/>
賣藥歸來無個事月明窓下誦蓮華　右贈醫僧<lb/>
髙隠白雲深復深階除晴晝亦生陰山藏暝色迷歸鶴<lb/>
窓捲朝嵐恐潤琴忽爾去留那有迹飄然舒卷絶無心<lb/>
道人只自聞怡恱俗客要來難便尋　右贈顔魯南隐君<lb/>
<pb n="KR3h0060_WYG_014-18b"/>
之作詩成三年未嘗寄適魯南持紙來索畫卷因糸此<lb/>
篇　沈周<lb/>
顛毛脱盡野僧如世事多歸一懶除欲博晏眠髙著枕<lb/>
圖便老眼大抄書屋須矮小茅須厚窓要清虚竹要踈<lb/>
心與陶翁有相得時歌吾亦愛吾廬<lb/>
憨憨無役老人懐春日烘門晏始開游衍太平初試杖<lb/>
安排樂事且拈杯世情花黨富家𤼵公道燕均貧户來<lb/>
識字不多强不識小軒聊與物追陪<lb/>
<pb n="KR3h0060_WYG_014-19a"/>
昭明臺下芒鞋𦂳虞仲祠前石路迴老去登臨誇健在<lb/>
舊遊山水喜重來雨乾草愛相將發春淺梅嫌瑟縮開<lb/>
傳取梁前檜神去袖中疑道有風雷　虞山至道觀有<lb/>
所謂七星檜者相傳為梁時物也今僅存其三餘則後<lb/>
人補植者而三株中又有雷震風擘者尤為詭異真竒<lb/>
觀也成化甲辰日周記<lb/>
爛漫初㸔蜀錦堆却疑春色隔墻來酒逢知己何辭醉<lb/>
花笑貧家不稱開紅亞較風憐弱榦粉含清露濕重臺明<lb/>
<pb n="KR3h0060_WYG_014-19b"/>
朝只恐多零落為轉長生託紙胎　辛丑牡丹爛開余<lb/>
與允輝同賞有此詩壬寅開余不及往喜允輝亦凭闌<lb/>
因書前作以寄孤興沈周<lb/>
衆客巡籬待菊開吾家阿弟足清醅莫嫌蕋小劖先賞<lb/>
若使花殘悔後來宿雨尚摇枝上葉新香初入掌中杯<lb/>
頭巾墮地秋襟濕不怕傍人笑醉回　乙夘十月四日<lb/>
賞翼南莊上半開菊因有是詠古梅莊座為録一過沈周<lb/>
誰放春雲下曲瓊一重薄隔萬重情珠光蕩日花無語<lb/>
<pb n="KR3h0060_WYG_014-20a"/>
𤨏影通風吹有聲外面令人倍惆悵裏邊容眼自分明<lb/>
知無縁分難輕入敢與楊花燕子争　右咏簾<lb/>
滿城風雨近重陽寂寂寥寥破草堂彭澤花枝待晴把<lb/>
雲安麴米帶生嘗梳頭髪應吾年白潤屋金從别姓黄<lb/>
漸與潘郎續遺句沈郎痩不似潘郎沈周為冷菴先生作<lb/>
滿城風雨近重陽車轍何人顧草堂此日衣成聊自授<lb/>
明朝酒熟共誰嘗秋深澤國蓴空紫霜落洞庭柑未黄<lb/>
底怪白頭甘寂寞子雲曽是校書郎　徵明奉次<lb/>
<pb n="KR3h0060_WYG_014-20b"/>
　　石田先生行書單條尋芳詩<lb/>
老子尋芳挑酒錢樂哉斯丘青嶂邊若教即死便埋我<lb/>
更是可生還聴天人生一日過一夢花下百壺酬百年<lb/>
還將醉墨寄絶壁風雨不洗山蒼然　右題墓上絶壁<lb/>
沈周　先荆翁最喜此幅嵗朝懸霞閣設梅蘭水仙于<lb/>
商彛周鼎間古翠新香作供不以題墓有嫌也又有啓<lb/>
南題磨詩在扇上余尚憶其中聨兩象合來分動静一<lb/>
心存處得中庸理趣盎然故尋芳行樂無礙生死深有<lb/>
<pb n="KR3h0060_WYG_014-21a"/>
契於先子耳砢玉記<lb/>
　　沈啓南雜題絶句墨蹟<lb/>
湖北歸來日落扁舟滿載西風目送一行白鷺秋懷欲<lb/>
與天空<lb/>
衣冠瀟洒本吾儒也學𤣥真作釣徒風月一竿休占盡<lb/>
客星昨夜照東呉<lb/>
酒盞詩聨不厭頻梅花已報滿城春踈燈一夜山窓雨<lb/>
却冩鄉心與故人<lb/>
<pb n="KR3h0060_WYG_014-21b"/>
不將緑醑醉春寒但把黄庭讀夜䦨三月溪亭新漲滿<lb/>
廬山瀑布捲簾㸔<lb/>
百尺飛泉木數章茒椒回互茯苓香白頭漁父抛魚舫<lb/>
結得盧鴻一草堂<lb/>
溪流泯泯帶斜汀樹色沉沉緑未明大似城南春雨歇<lb/>
碧山浮動晩烟生<lb/>
山路迢迢過翠微楓林斜日映人衣笻枝兀兀藤花去<lb/>
不得詩成且不歸<lb/>
<pb n="KR3h0060_WYG_014-22a"/>
樹裏幽亭久不來舊時行徑有蒼苔溪風四面涼如水<lb/>
袖得葩經手漫開<lb/>
艾葉葵榴亂揷瓶虚堂風約虎符靈樽前蒲玉須教醉<lb/>
溷俗由來忌獨醒<lb/>
溪頭待渡心不忙日落髙人猶偃仰歸來只恐到家遲<lb/>
隔岸行人豈吾黨<lb/>
鳩一聲兮鵲一聲鳩能唤雨鵲呼晴老天亦是無張主<lb/>
半日陰來半日晴<lb/>
<pb n="KR3h0060_WYG_014-22b"/>
春日春山春水流春田春地放春牛春花開在春園裏<lb/>
春鳥飛來春樹頭<lb/>
如來如來太乙裁掛鉢披裟海上來不為一身南北走<lb/>
願超千衆上蓮臺<lb/>
出入行藏要三思世情更變斗星移常將有日思無日<lb/>
莫待無時思有時<lb/>
富友髙親莫去攀他來問我奉承還錢財入手非容易<lb/>
用去方知來處難<lb/>
<pb n="KR3h0060_WYG_014-23a"/>
自家只道是童兒誰信光陰驀地移算來三萬六千日<lb/>
總成四十九年非<lb/>
分中自有魚羮飯意外休編虎口鬚莫怪老夫為妄語<lb/>
一生夢寐慣江湖<hi>此首題寄儀姪</hi>
楊栁青青江水平聞郎江上唱歌聲東邊日出西邊雨<lb/>
道是無情却有情<lb/>
風前一曲動離愁那個行人不舉頭手把花枝半遮面<lb/>
不令人見轉風流<lb/>
<pb n="KR3h0060_WYG_014-23b"/>
毛簇黄茸嫩似鋪頸長髙閣玉胡慮老夫此筆非無意<lb/>
留與賢郎學弄雛　甲午春三月望為冷菴憲副作<lb/>
沈周<lb/>
買書賣畫出春城著破青衣白髪生四海固無知我者<lb/>
空教啼殺樹頭鶯<lb/>
呉淞江上老迂踈自笑年來活計無只有硯田耕未了<lb/>
雲山還向筆端鋤　秋日同友人歩虎丘倦坐可中庭<lb/>
上值談空上人持筆索書漫録舊作二首長洲沈周<lb/>
<pb n="KR3h0060_WYG_014-24a"/>
饑時思飯倦思眠只在茅簷日晷邊此是老夫真法計<lb/>
十年修得在家禪　此石田先生詩也予愛其真率書<lb/>
之　許光祚<hi>靈長</hi>
　　沈石田詞蹟<lb/>
誰道金强焦亦稱兩朶芙蓉浸在玻璃鏡頭白老翁尋<lb/>
此勝過江先盡金山興隔水焦山闌小凭寄語西風後<lb/>
日來當定白鶴如期叅我乘一聲獨唳江聲静　右春<lb/>
日登金山望焦山有作　沈周<lb/>
<pb n="KR3h0060_WYG_014-24b"/>
殘葉林梢風瑟瑟秋波照眼通天碧南北東西聊泛宅<lb/>
人不識江湖自有江湖客裊裊釣竿三百尺金龜未換<lb/>
鱸魚白船本窄一般自有容身䇿　右調漁家傲<lb/>
天地一癡仙冩畫題詩不換錢畫債詩逋忙到老堪憐<lb/>
白作人情白結縁無興是今年浪泊茅堂水漫田筆硯<lb/>
只宜収拾起休言但説移家上釣船　右寄南村張處<lb/>
士白石翁<lb/>
柴門晴也喜山意方舒春湖堪冩拄著藤條門外走見<lb/>
<pb n="KR3h0060_WYG_014-25a"/>
打鼓喧村社逐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>隨行南閭北巷儘趂兒童耍强於逰<lb/>
宦去鄉萬里羸馬但願年年康健百年依舊白首甘田<lb/>
野天上多桃根杏柢處有裁培者儂柘雲屯儂秧雨潑<lb/>
未便風斯下將他博換都未各自難捨　右暮春試筆<lb/>
和楊儀部無俗念一闋因録寄徳澂云<hi>無俗念即念奴嬌</hi>沈周<lb/>
　　楊用修太史詞草<lb/>
弓鞋一掬凌波迥冉冉盈盈羞顧影擎茶歩緩乳花凝<lb/>
鬭草歸遲苔露冷雪皺雲鬆倩郎整羅帳燈昏蓮瓣暝<lb/>
<pb n="KR3h0060_WYG_014-25b"/>
掌中無力搦瓊枝渇思半消殘酒醒　右題情調寄木<lb/>
蘭花升庵楊慎<lb/>
　　蔡林屋詩翰<lb/>
老去倦茅屋五日頭不沐侵晨東家子邀我㸔新竹東<lb/>
風吹落梅忽見燒㾗緑上山雲推人下山泉躡足蒼鼠<lb/>
剥古栗白羊竄深谷丹竈雖生苔紫巗尚堪宿渺哉人<lb/>
間世千載見遺躅當時僧不知今日吏催促但恐有髙<lb/>
節無處著雲菊七十二㸃青對酒聊一掬　右春日到<lb/>
<pb n="KR3h0060_WYG_014-26a"/>
鹿飲泉賦此書以尚之　林屋蔡羽<lb/>
人龍未逢時林卧觀元化抗館碧山隈伏檻滄浪㵼連<lb/>
巖象雲壑嵌空紛石架明霞麗壁璫濺瀑翻甍瓦其陰<lb/>
負縹緲其陽展銷夏山川恣凝緑乾坤漭髙下端居慰<lb/>
營魂散帙豐逸暇觚管間時操觴酌巡筵亞我公自忘<lb/>
疲樂客𤣥秀夜時哉秉燭歡合坐同所藉　右𤣥秀樓與<lb/>
諸友宴集　蔡羽書<lb/>
短景仍多濕殘年畏客歸白雲谿上冷紅樹雪中稀乆<lb/>
<pb n="KR3h0060_WYG_014-26b"/>
住應難别重逢寒蹔違憑人問林屋烟霧滿征衣　徳<lb/>
孚與余兩年往還頗宻忽欲觧館歸越不能為情話别<lb/>
之次賦此正徳丁丑閏臘日林屋蔡羽題<lb/>
盈盈金屋舊時紈自小題名喚合歡照夜巧憑螢㸃綴<lb/>
賽秋還與月團欒昭陽愛絶遮羞怯長信宫深滴淚寒<lb/>
抛棄從人氷素在桃花殘影自堪㸔　右題紈扇　蔡羽<lb/>
　　碧筠精舍記并詩卷<hi>秀水汪氏凝霞閣鍳藏</hi>
天王寺洽南洲為精舎竹二畝池倍之閣十尋軒五竹<lb/>
<pb n="KR3h0060_WYG_014-27a"/>
之一客之造南洲先於軒次竹次池次閣還休於軒古<lb/>
器像充焉暑之月池於濯竹於巾窓於書席於琴於奕<lb/>
閣於風酒食之㑹則於軒其霄也池明竹明窓明席明<lb/>
而閣又極明城中之臺榭城外之雲山皆在閣其晦也<lb/>
池暝竹暝窓暝而閣亦暝聞蘋藻之聲竹之韵而已余<lb/>
之卧是軒也當壬午六月洞心澄觀則得之池焉灑襟<lb/>
臆颯毛髪則得之竹焉細書昏誦則得之窓焉馮空御<lb/>
逺觀中呉之氣雲物之變則得之閣焉憇息舒卷守神<lb/>
<pb n="KR3h0060_WYG_014-27b"/>
則得之軒焉彌月居得已久多使終身居之得又何如<lb/>
也書以為碧筠精舎記　嘉靖八年己丑三月二十九<lb/>
日林屋山人蔡羽書于𤣥秀樓<lb/>
六月望日過寒翠軒避暑　水滿清池竹滿樓長疑六<lb/>
月是深秋山僧愛客頻頻到受盡薫爐與茗甌　應禎<lb/>
雨中同李范菴過天王寺看竹二首　步來禪榻畔涼<lb/>
氣逼團蒲花雨檐前亂茶烟竹下孤乘閒攜畫卷習静<lb/>
對香罏到此忽終日浮生一事無<lb/>
<pb n="KR3h0060_WYG_014-28a"/>
　　又<lb/>
老禪趺坐處踈竹翠泠泠秀色分隣舍清陰覆佛經蕭<lb/>
蕭日暮雨曵履繞方庭　呉　寛<lb/>
宿天王禪院贈西洲講主　檻外秋光落經卷土岡髙<lb/>
竹晩増幽煮茶燒笋能延客欲去因君復少留　南濠<lb/>
居士<lb/>
辛巳八月朔過碧雲精舎偶題次韻　踈篁今嵗似添稠<lb/>
不雨簾前翠欲流莫怪秋來涼思早暑中相過也如秋盧雍<lb/>
<pb n="KR3h0060_WYG_014-28b"/>
坐碧雲精舎　髙幘短袍雲霞光扁舟繫纜野籬傍焚<lb/>
香潔坐了無語山寺閉門春竹長　太白山人孫一元<lb/>
陪林屋師宴碧筠精舎　逺公能愛客髙㑹兔園才畫<lb/>
室香貂滿天華寳樹開林端迷塹谷象外徹樓臺對此<lb/>
復能長醉歌甘草萊　雅宜山人王寵<lb/>
日出池光欲上樓雨餘脩竹似鳴秋湘簾捲處龍團熟<lb/>
坐吸清風翠滿甌　右和范菴先生韻<lb/>
隂敷鴨脚樹翠剪虎鬚蒲境寂心同逺僧閒興不孤<lb/>
<pb n="KR3h0060_WYG_014-29a"/>
覆碁松下石破茗竹間罏欲舉無生話相忘話亦無<lb/>
　　又<lb/>
雨苔春寂寂風鐸晝泠泠有客來看竹山僧自看經經<lb/>
殘客亦去秋鳥下空庭　右和匏菴先生韻<lb/>
愛此森森竹萬頭涼陰覆榻草堂幽香消瓦鼎春眠覺<lb/>
何處一聲黄栗留　右和南濠少卿韻<lb/>
覽勝平生雙不借穿林老去一扶留白雲每借髙僧榻<lb/>
黄葉時留野時秋　右和盧師召韻<lb/>
<pb n="KR3h0060_WYG_014-29b"/>
竹影參差滿日光市僧不到定僧傍楞嚴轉罷殘陽在<lb/>
始覺空門白晝長　右和孫太初韻<lb/>
上相逰行地羣賢賦咏才殘碑侵蘚卧遺跡自花開風<lb/>
遞清齋磬雅鳴施食臺故宫愁入望落日滿蒿萊　右<lb/>
和王履吉韻　徵明屢遊天王寺未嘗作詩戊戍南洲<lb/>
師出示諸賢留題詩卷因悉用韻和之共得七首所謂<lb/>
雖多亦奚以為也　文徵明識<lb/>
　珊瑚網卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷三十</head> <lb/>
    <p>
<pb n="KR3h0060_WYG_030-1a"/>
欽定四庫全書<lb/>
　珊瑚網卷三十<lb/>
　　　　　　　　　　　　明　汪砢玉　撰<lb/>
　名畫題跋六<lb/>
　　劉松年便橋圖<hi>在絹素上金碧山水</hi>
突厥控弦百萬鴟張朔野傾國入寇當時非免冑一見<lb/>
幾敗唐事讀史者至此不覺膚粟毛豎於以見太宗神<lb/>
武戡定之勲蠻夷率服之義千古之後畫史圖之凛凛<lb/>
<pb n="KR3h0060_WYG_030-1b"/>
生色此卷為宋劉松年所作便橋流水六龍千騎山川<lb/>
烟樹種種精妙非松年不能為也孟頫少時曽觀於臨<lb/>
安之睦宗院兹復得瞻對於普花平章之宅回首三十<lb/>
餘年感慨係之矣敬題其後　大德五年秋日呉興趙<lb/>
孟頫書<lb/>
此劉松年便橋圖丹青煥赫布置閒雅輦中旌旗氊裘<lb/>
戎屋塵沙雲樹具見當時景象良工苦心哉前有松雪<lb/>
道人題墨而絜縫印章似曽入裕陵内府者是可寳也<lb/>
<pb n="KR3h0060_WYG_030-2a"/>
　正德庚辰十月既望文璧題<lb/>
　　劉松年著色九老圖<hi>在絹素上</hi>
㑹昌五年三月二十四日胡吉劉鄭盧張等六賢皆多<lb/>
年夀予亦次焉於東都弊居履道坊合尚齒之㑹七老<lb/>
相顧既醉且歡靜而思之此㑹希有因各賦詩一章以<lb/>
記之或傳諸好事者其年夏又有二老年貌絶倫同歸<lb/>
故鄉亦來斯㑹續命書姓名年齒寫其形貌附於圖右<lb/>
仍以一絶贈<lb/>
<pb n="KR3h0060_WYG_030-2b"/>
雪作鬚眉雲作衣遼東華表暮雙歸當時一鶴猶希有<lb/>
何况今逢兩令威<lb/>
　洛中遺老李元爽時年一百三十六<lb/>
　僧如滿年九十五<lb/>
　前懷州司馬安定胡杲年八十九<lb/>
閒居同㑹在三春大抵愚年最出羣霜鬢不嫌杯酒興<lb/>
白頭仍愛玉罏薰徘徊玩栁心猶健老大看花意却勤<lb/>
鑿落滿斟拚酩酊香囊高挂任氤氲搜神得句題紅紙<lb/>
<pb n="KR3h0060_WYG_030-3a"/>
望景長吁對白雲今日交情何不替昔年同事聖明君<lb/>
　衞尉卿致仕馮翊吉皎年八十八<lb/>
逍遥適意在閒居林苑園亭興有餘對酒最宜花藻發<lb/>
邀觀不厭栁條初低腰醉舞垂緋袖擊筯謳歌任褐裾<lb/>
寧用管絃來合襍自親松竹且清虛飛觥酒到須先飲<lb/>
賦詠詩成不住書借得商山賢四皓不知此後更何如<lb/>
　前磁州刺史廣平劉爽八十七<lb/>
垂絲今日幸同筵朱紫居身是大年賞景尚知心未退<lb/>
<pb n="KR3h0060_WYG_030-3b"/>
吟詩猶覺力完全閒庭飲酒當三月在席豪歡象七賢<lb/>
山茗煮時秋霧碧玉杯斟處彩霞鮮臨堦花笑如歌妓<lb/>
傍竹松聲當管絃雖未學窮生死訣人間豈不是神仙<lb/>
　前龍武軍長史榮陽鄭璩年八十五<lb/>
東閣幽閒日暮春招邀皆是白頭賓官班朱紫皆相似年<lb/>
紀高低次第匀聯句毎忘松竹意停杯多説古今人更<lb/>
無外事來心腑實有清虛入鬼神醉舞兩迴迎勸酒<lb/>
狂歌一曲㑹余身今朝何事情偏重同作明時列任臣<lb/>
<pb n="KR3h0060_WYG_030-4a"/>
　前御史内供奉官范陽盧真年八十三<lb/>
三春己盡洛陽宫天氣初晴景象中千朶嫩桃迎曉日<lb/>
萬株垂栁遂和風非論官位皆相似及至年高已共同<lb/>
對酒歌聲猶覺妙玩花詩思豈能窮先時共作三朝貴<lb/>
今日猶逢七老翁但願綠<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>常滿酌烟雲萬里㑹應通<lb/>
　前永州刺史清河張渾年七十七<lb/>
幽亭春晝共為歡印綬居身是大官遯蹟豈勞登逺岫<lb/>
垂絲何必坐溪磻詩聯六韻猶應易酒飲三杯未覺難<lb/>
<pb n="KR3h0060_WYG_030-4b"/>
毎况襟懷同宴㑹共將心事比波瀾風吹野栁懸羅帶<lb/>
日照庭花落綺紈此席不須鋪錦帳斯筵堪作畫圖看<lb/>
　刑部尚書致仕白居易年七十四<lb/>
七人五百八十四拖紫紆朱垂白須囊裏無金莫嗟嘆<lb/>
罇中有酒且歡娛吟成六韻神還旺飲到三杯氣尚粗<lb/>
嵬峩狂歌教婢拍㜑娑醉舞遣孫扶天年高過二疏傅<lb/>
人數多於四皓圖除却三山五天竺人間此㑹且應無<lb/>
予少有山林之志後縻升斗碌碌紅塵以成七十時在<lb/>
<pb n="KR3h0060_WYG_030-5a"/>
紫㣲郎署偶得劉松年所繪白傅香山九老圖鍳觀之<lb/>
際不覺神遇於曠世之下景仰高風莫能自已因記舊<lb/>
所聞九老結社時各賦詩一章遂橅錄於卷端庶企慕<lb/>
之誠獲見於厠名之末也在無逸武英二殿錄中書舍<lb/>
人事馬芻識<lb/>
　　劉松年盧仝烹茶圖<lb/>
老屋頹垣洛城裏綠樹團陰照窓几石牀㪚帙有餘清<lb/>
應是先生睡初起竹罏火煖蒼烟凝碧雲浮鼎香風生<lb/>
<pb n="KR3h0060_WYG_030-5b"/>
白頭老媪不解事時聞蚓竅蒼蠅聲柴扄日高為誰起肯<lb/>
愧隣僧頻送米長鬚裹頭始出門想為韓公置雙鯉松<lb/>
年圖此寧無情似覺六椀通仙靈何當更畫月初出仰<lb/>
天涕泗行中庭絶憐牛李相傾軋獨羡先生保貞白孤<lb/>
忠耿耿孰與同足配能詩杜陵客<lb/>
右題指揮張侯所藏盧仝烹茶圖葢宋人劉松年筆也<lb/>
觀其布景蕭㪚用意清逺翛然有出塵之想噫盧仝之<lb/>
趣非松年莫能寫其真而松年之畫今之所見者葢亦<lb/>
<pb n="KR3h0060_WYG_030-6a"/>
寡矣張侯寳而藏之俾諸名公形之詠歌觀其好尚可<lb/>
以知其人焉　趙郡李復書<lb/>
閉闗高咏啜茶時咫尺蓬山發興竒為念顛崖辛苦者<lb/>
不同煮雪詫歌姬　制河楊彞<lb/>
玉川先生多好竒清才逸韻誇當時披圖已及㡬百載<lb/>
彷彿猶覺親容儀先生讀書閉柴扉翛然養道超希夷<lb/>
烹茶老婢脚不襪致鯉蒼頭鬚滿頥隔墻惡少不解事<lb/>
側目未免相陵欺收縛時蒙縣宰政長者處置非爾為<lb/>
<pb n="KR3h0060_WYG_030-6b"/>
鳳團煮鼎汲清澗適意啜飲哦新詩大賢寄蹟諒有以<lb/>
七椀豈必徒規規丹青模寫不盡意勁節高風千古垂<lb/>
嗚呼先生已逺兮吾將誰師　臨川趙果<lb/>
鬢絲如織映烏紗反閉柴門自煮茶赤脚長鬚是家口<lb/>
猶勝草石與蛙蛇　㑹稽胡惟仁<lb/>
玉川先生事幽獨寂寂茒堂倚林麓琹書前陳白日靜<lb/>
雲汎晴光落松竹平生茶竈為故人一日不見心生塵<lb/>
婢僕烹茶識茶性火斥老火溪泉新蒼龍躍入春濤底<lb/>
<pb n="KR3h0060_WYG_030-7a"/>
兔盌蜚香白花起枯腸自是氷雪清一飲枯腸更如洗<lb/>
洛陽公侯方醉眠先生未必無酒錢要使香風滿天地<lb/>
可但吹到公侯前當時先生索高價徑寸之珠空照夜<lb/>
千年猶著好茶名高價於今在圖畫　四明山人烏斯<lb/>
道<lb/>
　　暗門劉絲綸圖<lb/>
長松覆前逺山聳後庭檻綴花石殊幽曠簷間一姬抝<lb/>
綸一嫗治絲一侍兒捧茶不襦而露纎紅故北妝也筆<lb/>
<pb n="KR3h0060_WYG_030-7b"/>
法細潤有生氣標題作馬逺萬厯壬子秋余在白下得<lb/>
之潤州吳汝廷歴三十餘年無有知其非逺者今崇禎<lb/>
壬午秋付裝潢淵兒於松身識其款曰松年蠅頭小楷<lb/>
雜鱗紋墨漬間不復可辨有如當時稱之為暗門劉者<lb/>
今一旦豁然恍覩其人可勝撫掌稱快　檇李汪砢玉<lb/>
樂卿甫題於韻石齋<lb/>
　　夏珪長江萬里圖<hi>長二丈四尺絹墨如新</hi>
雲山蒼蒼江漠漠紹興年間夏珪作珍重須知應制難<lb/>
<pb n="KR3h0060_WYG_030-8a"/>
卷尾書臣敬堪度却憶當時和議成偏安即視如昇平<lb/>
惟聞緝熈較畫史兩河淪棄無人爭斯圖似寫南朝土<lb/>
還有樓臺在烟雨釣叟棋翁不可呼漁舟野店誰能數<lb/>
但覺層層境不同林泉到處生清風意逺筆精工莫比<lb/>
只許馬逺齊稱雄中原殷富百不寫良工豈是無心者<lb/>
恐將比物觸君懷恰宜剰水殘山也畫終思效一得愚<lb/>
更把飛鴻添在圖願君且向飛鴻問五國城頭有信無<lb/>
　水村居士完書<hi>冢宰陸全卿</hi>
<pb n="KR3h0060_WYG_030-8b"/>
　　又長江萬里圖<hi>長六丈四尺在絹上較前卷更異</hi>
此卷長江萬里圖為今大㕘張夏山先生所藏予嘗於<lb/>
京口見米元章澄心堂紙一卷筆勢竒怪有意外象家<lb/>
居時呉人持至一卷夏珪墨氣古勁可愛此卷則規模<lb/>
郭熈而平逺清潤有不盡之趣宋室倚長江為湯池故<lb/>
當時畫手多喜為之卒不能守而鐵騎飛渡矣乃相<lb/>
與為之浩嘆夏山字用載家金華山下景物絶勝而宦<lb/>
囊半貯此物將所謂行住坐卧不離這個耶復相與為<lb/>
<pb n="KR3h0060_WYG_030-9a"/>
之大笑是嵗嘉靖甲午八月吉觀於江西布政司之紫<lb/>
薇樓下遂書　雲間陸深<lb/>
予嘗見李伯時長江圖於陳太僕子有家筆法精絶及<lb/>
觀此卷迺宣和御府所收小璽具在定為北宋以前名<lb/>
手非馬夏輩所能比肩後有吾鄉陸文裕題跋書法秀<lb/>
整足與畫為二絶殊可寳也　己未秋後五日董其昌<lb/>
　後有宋解元跋誤以夏山為姓夏者故去之<lb/>
　　夏禹玉烟江疊嶂圖<lb/>
<pb n="KR3h0060_WYG_030-9b"/>
大江來自岷山逺萬里東流幾深淺洪濤巨浪日舂撞<lb/>
一𣲖西隨萬山轉萬山峩峩翠黛浮大孤小孤當中流<lb/>
高城逺出武昌樹衰草㣲連鸚鵡洲茒屋人家住深島<lb/>
雞犬不聞人跡少㡬行歸雁日邊來一幅征㠶天際小<lb/>
湘南雨歇秋風清落木黯慘哀猿聲荆門月出夜潮長<lb/>
九疑山碧秋雲横我生自是優游者足跡何曽半天下<lb/>
長江萬里欲神游却喜今朝見圖畫圖畫再展未能休<lb/>
似有模糊寒具浮只恐通仙忽飛去驚絶當年癡虎頭<lb/>
<pb n="KR3h0060_WYG_030-10a"/>
　康里百花<lb/>
宋寧宗朝畫院待詔夏珪山水師李唐用墨如傅粉今<lb/>
觀長江萬里圖往往潑墨縱筆濃淡醖釀出於自然真<lb/>
竒筆也夫大江發源於岷山而珪畫泉流迴互跳珠噴<lb/>
雪可駭可愕至於濫觴之後直下一瀉舟楫縱横旅店<lb/>
隠見渡口漁舠林邊鴉㸃烟巒雲樹戍樓城郭無不極<lb/>
其精妙所謂李唐以下無出其右者非耶唐宋以來君<lb/>
臣俱游心藝文皆有畫院以延攬名士良工宋之馬夏<lb/>
<pb n="KR3h0060_WYG_030-10b"/>
南渡稱首若禹玉者其可多得哉長幅如此卷又可多<lb/>
得哉覽閲既畢為題其後至於弧矢四方曽歴風波江<lb/>
濤之險者又余素所習見不覺其身之飄然於三峽間<lb/>
云爾　翰林承㫖王汝玉<lb/>
　　夏待詔錢塘觀潮圖<lb/>
此幅畫錢塘江觀潮乍見之即定為閻次平及諦視始<lb/>
得細欵於樹梢則夏珪也又復展之於石角中亦註夏<lb/>
珪名意禹玉自愛不欲以姓名借客者與然次平之去<lb/>
<pb n="KR3h0060_WYG_030-11a"/>
夏珪乃不盈咫尺矣　丁酉秋九月廿一日龍游舟中<lb/>
書𤣥宰<lb/>
　　梁楷畫右軍書扇圖小卷<lb/>
畫法始從梁楷變觀圖猶喜墨如新古來人物為高品<lb/>
滿目烟雲筆底春　古汴趙由儁<lb/>
松雪翁嘗以紈扇三十握遺故人訢笑隠拔其尤者分惠<lb/>
二把遂賦詩一絶戲調之子㣲出示此卷事適相類徴余<lb/>
語就書以贈之云　故人當暑遺紈扇最愛千絲雪色<lb/>
<pb n="KR3h0060_WYG_030-11b"/>
新薄劣王郎閒㸃汚宜教老媪也生嗔　泰定初元嵗<lb/>
在甲子上元後五日張淵清夫<lb/>
右軍書扇真偶爾老姥無知敢再煩松雪故人方外友<lb/>
欣然寫贈可同言　江村民錢良右奉題為笑隠上人<lb/>
解嘲<lb/>
道傍題扇出無心晉世風流説到今絶勝寫詞陶學士<lb/>
故迷郵妓作知音　吳興張世昌<lb/>
山陰用筆妙如神題扇行遭老媪嗔莫恠祗今無别識<lb/>
<pb n="KR3h0060_WYG_030-12a"/>
清涇濁渭向誰陳　汾亭石巗<lb/>
合作從來出偶然蒲葵遺蹟恨無傳祗今尺素開圖畫<lb/>
猶足衣冠識晉賢　呉郡羅元<lb/>
蕺姥手持扇邂逅成技癢五字妙入神百錢起貪想妄<lb/>
求笑無知競買遇真賞畫圖挹清風千載一俛仰　呉<lb/>
下湯時懋<lb/>
梁楷東平相羲後嘉泰年畫院待詔賜金帶不受掛於<lb/>
院内嗜酒自樂亦號梁風子但傳于世者皆草草謂之<lb/>
<pb n="KR3h0060_WYG_030-12b"/>
減筆今觀此水墨題箑圖所作右軍立枯栁傍丰神俊<lb/>
邁筆意蕭爽老媪持扇俛僂有欣悦之狀是寫賣扇後<lb/>
復來耳畫在白紙上濶二尺許高不盈尺天啓丁夘長<lb/>
至日課花外史觀於東雅堂中<lb/>
　　僧牧溪花菓翎毛<hi>紙上長卷</hi>
咸淳改元牧谿<lb/>
右宋僧法常别號牧谿喜畫龍虎猿鶴蘆雁山水樹石<lb/>
人物皆隨筆㸃墨而成意思簡當不假妝飾余僅得墨<lb/>
<pb n="KR3h0060_WYG_030-13a"/>
戲花卉蔬菓翎毛巨卷其狀物寫生殆出天巧不惟肖<lb/>
似形類併得其意象愛不忍置因述其本末以備參考<lb/>
　墨林項元汴書於天籟閣<lb/>
這僧筆尖上具眼流出威音那邊鳥鵲花卉看者莫作<lb/>
眼見亦不離眼思之　徑山千指庵圓信<lb/>
　　江㕘百牛圖<lb/>
江貫道戲作<lb/>
海野道人家藏墨牛圖因請示僕形勢百狀奔鳴起卧<lb/>
<pb n="KR3h0060_WYG_030-13b"/>
逼真自非三昧手之所作而畫工毛頴不可得而及也<lb/>
　雲月莊叟書<lb/>
我本山陽田舍叟家有淮田數十畝江南倦客老不歸<lb/>
此田都為勢家有猶記小年學牧時去時日出歸日西<lb/>
我生衣食仰此輩愛之過於百里奚祗今辛苦耕硯席<lb/>
無處賣文長絶食卷中邂逅黒牡丹相逢喜是曽相識<lb/>
負郭無須二頃田一雙栗角能㡬錢數口之家便可飽<lb/>
要如此圖知何年平生富貴非所願城府近來尤可厭<lb/>
<pb n="KR3h0060_WYG_030-14a"/>
何時倒乗牛背眠東風勝如仰看宣明面　北村八十<lb/>
二嵗病叟湯炳龍<lb/>
東阡西陌烟雨青烏犍百尾臥且行引脰呞草仰鼻鳴<lb/>
嗟爾多牛便多事一蓑一笠足歸耕　張翥仲舉<lb/>
桃林日夕霽烟浮百个烏犍得自由鞭索已無人已去<lb/>
不知誰放復誰收　無所住釋善慶漫題<lb/>
百牛圖不見典故豈黒牡丹之遺習或江貫道祖百爵<lb/>
百鹿為之耶後有紹興二字必經裕陵乙覽中興創殘<lb/>
<pb n="KR3h0060_WYG_030-14b"/>
之餘生意未復九重邃居不以聲色自娯乃以原隰耕<lb/>
稼物情態度細入睿思不忘田野真中興英主也延祐<lb/>
改元七月初三山南遺老元熈題<hi>晦機</hi>
幾年㪚放桃林後餘四百蹄猶可騎攬鏡掛書多事在<lb/>
能騎唯有一凝之　白珽<hi>湛淵</hi>
逺賈連車暁色昏傳聲叱叱度溪渾一麾八百閒蹄角<lb/>
可是江南烟雨村　伯生題<hi>邵菴</hi>
山中人有以百牛圖相示予謂宣王考牧于阿于池九<lb/>
<pb n="KR3h0060_WYG_030-15a"/>
十其犉己詫其牛之多況濕濕之耳滿二百耶田舍翁<lb/>
毎以多牛為富安得一黄犢歸耕南山下予所愛一牛<lb/>
耳掩卷一粲　山村老農書<hi>仇仁近</hi>
濕濕羣行四百蹏畊犁初罷樂相隨春風綠遍川原草<lb/>
回首牧人知是誰　鄧文原<lb/>
　　趙孟堅水墨雙鈎水仙長卷<lb/>
予久不作此又方病目未愈子用徵索宿諾良急强起<lb/>
描寫轉益拙俗觀者求於形似之外可爾<hi>彝齋</hi>
<pb n="KR3h0060_WYG_030-15b"/>
　元貞二年正月廿五日鮮于樞同餘杭盛元仁三衢<lb/>
　鄭君舉觀於困學齋之水軒時將赴淛東僕夫束擔<lb/>
　以雨少留<lb/>
　吾自少好畫水仙日數十紙皆不能臻其極葢業有<lb/>
　専工而吾意所寓輒欲寫其似若水仙樹石以至人<lb/>
　物馬牛蟲魚肖翹之類欲盡得其妙豈可得哉今觀<lb/>
　吾宗子固所作墨花於紛披側塞中各就條理亦一<lb/>
　難也雖我亦自謂不能過之　子昻<lb/>
<pb n="KR3h0060_WYG_030-16a"/>
玉潤金明記曲屛小几翦葉移根經年汜人重見瘦影<lb/>
娉婷雨帶風襟零亂步雲冷鵞管吹春相逢舊京洛素<lb/>
靨塵緇仙掌霜凝　國香流落恨正氷銷翠薄誰念遺<lb/>
簪水空天逺應想礬弟梅兄渺渺魚波望極五十絃愁<lb/>
滿湘雲凄凉耿無語夢入東風雪盡江清　調夷則商<lb/>
國香慢弁陽老人周密　<hi>公謹</hi>
　至正十二年三月晦日瓉同陳惟允觀于快雪齋<lb/>
水薄沙昏知草枯采香人逺隔湘湖誰留夜月神仙佩<lb/>
<pb n="KR3h0060_WYG_030-16b"/>
絶勝秋風九畹圖白粲銅盤傾沆瀣青明寳玦映珊瑚却<lb/>
憐不得同蘭蕙一識清醒楚大夫　西湖仇逺<lb/>
仙子凌波佩陸離文魚先乗殿馮夷斵氷積雪揚靈夜<lb/>
鼔瑟吹笙㑹舞時海上瑶池春不斷人間金盌事堪疑<lb/>
天寒日暮花無語清淺蓬萊當問誰　巴陵鄧文原<lb/>
翠袖氷姿隔暮雲凌波㣲步襪生塵江空嵗晚情無奈<lb/>
笑把明璫解贈人　西秦張楧戲題<lb/>
子固為宋宗室精於花卉平生畫水仙極得意自謂飄<lb/>
<pb n="KR3h0060_WYG_030-17a"/>
然欲仙今觀此卷筆墨飛動真不虚語　蘭雪坡劉笏<lb/>
歌水仙者曰凌波仙子言輕盈縹緲可凌波也子固此<lb/>
畫庶幾為花傳神矣　叔野<lb/>
水仙花前人畫者罕見平原公子之筆清而疎甚可愛<lb/>
也今此卷繁而不俗尤覺可觀葢疎則易清繁則易俗<lb/>
然則此作其可草草觀耶　東吳林鐘<lb/>
水精宫闕夜不閉仙子出遊凌素波何事低頭弄明月<lb/>
不知零露濕衣多　天台李至剛<lb/>
<pb n="KR3h0060_WYG_030-17b"/>
裙長帶裊寒偏耐玉質金相密更竒見畫如花花似畫<lb/>
西興渡口晚晴時　嘉興張伯淳<lb/>
　　趙子固墨繪水仙花卷<hi>畫長丈餘後有孟堅欵子固彝齊二印文</hi>
氷肌玉骨照清波瑟瑟塵生襪底羅自是仙娥招不得<lb/>
滿江風雨夜如何　孟載<lb/>
迎風共語步凌波翠壓輕綃欝綺羅江上醉歸環珮重<lb/>
玉英香褪粉痕多　鄭升<lb/>
良工筆意奪天工寫出仙葩玉一叢窅窕凌波何處去<lb/>
<pb n="KR3h0060_WYG_030-18a"/>
却將餘種媚冬風　玉阜性閒<lb/>
幾日東風雨乍晴獨騎官馬繞湖行詩情酒力都消盡<lb/>
人與仙花一様清　松軒<lb/>
玉骨氷肌不染塵霜風凛凛倍精神凌波翠袖輕移步<lb/>
彷彿桃源洞裏人　金溪陳妥<lb/>
翠帶懸璫重凌波步步輕春深不成怨錦瑟夜無聲<lb/>
翠屏道人<lb/>
翠袖金鈿白玉姿芳心無奈雨雲時陳王不作襄王夢<lb/>
<pb n="KR3h0060_WYG_030-18b"/>
解佩江頭欲贈誰　盈盈羅襪凌波靜淡白光含月色<lb/>
新香㪚蘂珠春寂寂却疑姑射是前身　徐賁<lb/>
淡墨輕風玉露香水中仙子素羅裳雲鬟霧鬢無纒束<lb/>
不是人間富貴妝　厯山老人<lb/>
金鈿玉質綠羅衣素襪凌波月下歸解道仙人誰可伴<lb/>
水晶瓊樹兩依依　倪輔<lb/>
　　趙彝齋水仙蘭石圖并記<lb/>
五六年前吳興人持趙子固畫蘭一卷來其中雜以竹<lb/>
<pb n="KR3h0060_WYG_030-19a"/>
石草棘清絶而生意勃然詩翰亦脱塵閲幾夜分竟至<lb/>
忘寢以所直較乃弗之售為其人攜去迄今往來於懷<lb/>
常恨余家無子固墨迹成化壬寅蜡月廿又六日鄰家<lb/>
子手一軸以進展觀乃子固筆也蘭與水仙皆花掩映<lb/>
於石葢必冬春之交石竒而草茂種種臻妙殊起余觀按<lb/>
米芾畫史有曰趙孟堅字子固宋太祖十一世孫仕至<lb/>
郡守寓居嘉禾之海鹽好古博雅工畫水墨蘭蕙竹梅<lb/>
水仙逺勝著色可謂善於寫生芾於書畫自晉唐以下<lb/>
<pb n="KR3h0060_WYG_030-19b"/>
弗取其許子固不為輕矣此圖乃小小横幅幅不過二<lb/>
三尺其題有云盆中之花開謝頻更圖中之花不開不<lb/>
謝久存如見伊人則子固之平生可槩見焉展閲之餘<lb/>
蘭若有光風汎叢之佳水仙若有凌波步月之態翛然<lb/>
林下韻度與塵埃眯目者可聯席語哉既得乎此則呉<lb/>
興之卷雖不得釋然矣因索楚騷及涪翁之作歌之併<lb/>
記嵗月俾余後人知所得之由如此姚綬書於雲東之<lb/>
仙村亭<lb/>
<pb n="KR3h0060_WYG_030-20a"/>
　　巖叟梅花圖<hi>并詩</hi>
香滿羅幃疑不消篴聲吹斷夜迢迢霜蜚月落無尋處<lb/>
欲倩青衣使者招　右梅魂<lb/>
玉頰寒肌强對人今年清痩不勝春相知只有窓前月<lb/>
摹寫春風水上身　右梅影<lb/>
　卷中尚有探梅觀梅嚼梅夢梅畫梅折梅落梅諸作<lb/>
　未及錄<lb/>
　　金顯宗墨竹卷<lb/>
<pb n="KR3h0060_WYG_030-20b"/>
帶雨　承華殿　大定戊子十一月十一日夜戲寫<lb/>
顯宗去東坡與可未逺自得汴後漸染文物典章之道<lb/>
所以金之初政濟濟可觀但游於藝者非帝王所學獨<lb/>
不念宣政之失耶耳目所聞見且不知鑒尚何能取信<lb/>
於方策歟雖然猶勝於般樂怠傲流連荒亡之行也此<lb/>
大德十年春閏月旦日所題顯宗竹卷也閲十有一年<lb/>
君在湯氏愛余此跋偶見此卷欣然示之復俾予書之<lb/>
後予嘉君在之好事故為之書焉時延祐丙辰春正月<lb/>
<pb n="KR3h0060_WYG_030-21a"/>
望日疇齋張仲夀謹識<lb/>
　　金王澹游嵗寒三友圖<lb/>
黄華山中夜氣清月明風定聞吹笙梅花開向竹松裏<lb/>
雪香零亂墨光生　京城好古之家多見澹游所作自<lb/>
是高古無俗氣皆未若此卷天真爛漫盡從書法中來<lb/>
絶去筆墨畦逕乃妙品也仲常其寳藏之　廬陵歐陽<lb/>
𤣥題<lb/>
羲獻才情似水清暑窓葵扇與桃笙中州父子黄華老<lb/>
<pb n="KR3h0060_WYG_030-21b"/>
信是前賢畏後生　中州人物獨黄華父子畫詩書逸<lb/>
出氊裘之表為可尚也觀澹游此卷筆意蕭然有蔡天<lb/>
啓風流葢高尚書之所祖述而能冰寒於水者歟卷後<lb/>
有歐陽承㫖所賦詩不揆因次第其韻至正丙午六月<lb/>
晦日倪瓉<lb/>
房山仙人清似水醉倚長松吹玉笙梅花如雪孤鳳冷<lb/>
明月丹霄天籟生　澹游舉筆便自天然絶無一㸃塵<lb/>
俗態梅花雖不逼真要之北客不見江南繁花亂蘂稍<lb/>
<pb n="KR3h0060_WYG_030-22a"/>
生澁耳　王蒙<lb/>
翛竹風回玉佩清松聲相和紫鸞笙北人不識梅兄面<lb/>
難免王蒙説手生　金人書畫兼美者以王黄華為最<lb/>
澹游為之子寔肖之可方宋之二米也此圖世所謂嵗<lb/>
寒三友者葢嘗流入江南故倪元鎮王叔明皆次歐陽<lb/>
文公韻題其後足為橘莊中佳玩也　呉寛書　<hi>雙井道人</hi>
　　龍圖燕穆之楚江秋曉卷<lb/>
燕龍圖在王府以德業自勵後世乃以能畫稱觀此足<lb/>
<pb n="KR3h0060_WYG_030-22b"/>
見其藝之不凡但恨為此所掩噫以顔魯公之政事而<lb/>
世亦以書稱可見學之不可不慎也　乙丑二月門山<lb/>
老樵齊郡張紳<lb/>
燕尚書生有巧思能奮志功業圖畫特其一事耳在燕<lb/>
府侍書時王求畫一筆不肯與葢恐王之志尚偏也故<lb/>
其畫罕見於世此卷筆刀遒媚其在早年所製無疑也<lb/>
　呉郡張適識<lb/>
江水滔滔日夜流帆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>來去幾曽秋畫圖不盡古今意<lb/>
<pb n="KR3h0060_WYG_030-23a"/>
感慨令人憶壯遊　俞貞木<lb/>
初陽澹㣲茫猨啼楚江曉恬風展波鏡千里㵼瀰渺起<lb/>
語船上人驚飛岸邊鳥行裝亂填委徒御爭紛擾川后<lb/>
弭安流天呉沕深窈陰霾斂遥翳目斷秋旻杳響枻節<lb/>
歌長翔颿逗風小人生等萍寄奔涉何時了旅思協悲<lb/>
端羇情重憂悄忠沉不可見永弔鳴寒篠回首噭湘纍<lb/>
蒼山亂雲繞　卞同<lb/>
臺城路黄陵廟下瀟湘浦依稀少年羇旅夢澤風生渚<lb/>
<pb n="KR3h0060_WYG_030-23b"/>
宫華落收盡峽雲巫雨長天帶水正日出三竿客船猶<lb/>
艤四望蒼蒼秋光都在白蘋渚　流年暗驚易度向畫<lb/>
中空見舊遊如許鼓瑟人遥紉蘭事往誰折芳馨寄與<lb/>
消魂凝竚待收拾間情寫成新句心與鴻飛空江煙浪<lb/>
裏　去年秋友人謝彦起氏為孟敷陳孝廉索賦楚江<lb/>
秋曉詞久未能成偶過許瀾伯讀書房時夏雨初霽軒<lb/>
窓朗徹因援筆賦此留瀾伯所歸諸孟敷殊愧不工也<lb/>
　洪武廿八年孟夏十有一日吳人王璲<lb/>
<pb n="KR3h0060_WYG_030-24a"/>
大船駕帆曉欲發小船載客客未絶行李匆匆不憚勞<lb/>
須臾㑹面須臾别江濤洶湧聲如雷名利縈擾心為摧<lb/>
楚天秋高何所有黄鶴磯頭多美酒便當吟笑解金龜<lb/>
勿向風波空皓首　彭城錢復<lb/>
七澤蒼茫曙色㣲眼中風景尚依稀疎林半隠黄陵廟<lb/>
凉霧初消赤璧磯波動蒹葭涵石出沙喧鴻雁帶霜飛<lb/>
令人却憶曽游處濯足中流放櫂歸　偶武孟<lb/>
楚江秋向曙畫裏景依然旭日浮波面凉風動樹巔同來桃<lb/>
<pb n="KR3h0060_WYG_030-24b"/>
葉渡相並木蘭船欲問西州信潯陽何處邊　吳僧普震<lb/>
蒼茫巫峽曉摇落楚天秋神女千年廟商人萬里舟詩<lb/>
中曽想賦畫裏毎思遊江海平生志窮經老一丘　韓<lb/>
奕<lb/>
五更人語覺潮生估客㠶檣候曉行樹色未分雲夢澤<lb/>
雞聲已動漢陽城天空曉角吹霜盡月落銀河入斗横<lb/>
欲問楚南千古事至今江水為誰清　孟郡陳寛<hi>孟賢</hi>
南浦清霜覆荻花颺㠶一半去長沙鳳皇山近猿聲急<lb/>
<pb n="KR3h0060_WYG_030-25a"/>
鸚鵡洲寒月影斜白髪此時傷九辯翠眉何處泣重華<lb/>
天明莫上江樓望滿地西風正憶家　彭城劉珏<lb/>
天連湘漢水悠悠水色㣲茫接素秋殘月已沉三國恨<lb/>
亂雲初㪚九疑愁南方流落身將老西候蕭條客倦遊<lb/>
欲採蘋花悵無伴美人迢逓隔滄洲　夢回江上算秋<lb/>
程水影迢迢積漸明落木西風連鄂渚亂山高浪隠湓<lb/>
城鐘邊野寺經僧起霜裏孤㠶估客行往事獨悲前席<lb/>
誤不從賈誼問蒼生　葭菼蒼蒼白露晞蕭條紅色帶<lb/>
<pb n="KR3h0060_WYG_030-25b"/>
㣲暉平沙雁逐寒潭起野樹鴉隨亂葉飛漸見九溪如<lb/>
練凈尚憐三户似星稀不堪昨夜南遊客悲向西風憶<lb/>
授衣　長洲沈周<hi>右題計三十二人辭多不錄</hi>
　　任月山倣韓幹畫馬卷<lb/>
畫馬至韓幹能事畢矣予嘗以師之日就月將頗得三<lb/>
昧視近世畫手優劣為何如出此以俟識者評品焉<lb/>
月山道人畫并題<hi>汪氏子民</hi>
踣鐵蕭蕭古冀羣百年南北厭邊塵只今四海平如掌<lb/>
<pb n="KR3h0060_WYG_030-26a"/>
㑹見連鑣進紫宸　清河張簡<hi>張氏仲簡</hi>
憶昔唐家全盛日四十萬匹屯平川龍媒㪚落在何處<lb/>
苜蓿秋風生暮烟　東臯妙聲<hi>九臯</hi>
龍種何年離渥洼幾畨汗血定邦家當今偃武修文日<lb/>
香草春風步落花　趙肅<lb/>
曹韓仙去已多時翰墨丹青萬古垂今日月山能踵跡<lb/>
手揮霹靂出天池　嘉陵楊誠<lb/>
當年破虜已旋功功就名高氣若虹今日太平隨所戲<lb/>
<pb n="KR3h0060_WYG_030-26b"/>
青絲垂老受春風　枀泉奉題<hi>㣲笑居士</hi>
靈駒初産渥洼間騄駬驊騮總一般始自月山揮筆後<lb/>
如今只向卷中看　檇李程本立<hi>彦德</hi>
房宿流精氣勢雄何人寫入畫圖中奚官意趣真堪羡<lb/>
矯矯靈駒孰與同　雲間王徵<lb/>
　<lb/>
　<lb/>
　珊瑚網卷三十<lb/>
</p>
<p>
</p>
  </div>
</body>
</text>
</TEI>
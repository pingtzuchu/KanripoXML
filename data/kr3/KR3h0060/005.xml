<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷五</head> <lb/>
    <p>
<pb n="KR3h0060_WYG_005-1a"/>
欽定四庫全書<lb/>
　珊瑚網卷五<lb/>
　　　　　　　　　　　　明　汪砢玉　撰<lb/>
　法書題跋<lb/>
　　黄文節公書漢人得道陰長生詩三篇<lb/>
維予之先佐命唐虞爰逮漢世紫艾重紆予獨好道而<lb/>
為匹夫髙尚素志不事王侯貪生得生亦又何求超迹<lb/>
蒼霄乗飛駕浮青要乗翼與我為仇入火不灼蹈波不<lb/>
<pb n="KR3h0060_WYG_005-1b"/>
濡逍遥太極何慮何憂遨戲仙都顧閔羣愚年命之遊<lb/>
如彼波流淹忽未幾泥土為儔馳走索死不肯蹔休余<lb/>
之聖師體道之眞昇騰變化松喬為隣惟余同學一十<lb/>
二人寒苦求道歴二十年中多怠惰志放五經避世自<lb/>
匿今廿餘年名山之側寒不遑衣飢不暇食思不敢歸<lb/>
勞不敢息奉事聖師承顔恱色面垢足胝乃見哀識遂<lb/>
傳要訣恩深不測妻子延年咸享無極<lb/>
黄白已成質行不堅痛乎諸子命也自天天不妄授道<lb/>
<pb n="KR3h0060_WYG_005-2a"/>
必歸賢勤加精研身投幽壤何時可還嗟爾將來勿為<lb/>
流俗富貴所牽神丹一成昇彼九天壽同三光何但億<lb/>
千<lb/>
維予垂髪少好道徳棄家隨師東西千億役使鬼神玉<lb/>
女侍側予得度世神丹之力<lb/>
　忠州丰都山仙都觀朝金殿西壁有天成八年人書<lb/>
　陰真君詩三章余同年許少張以為真漢人文章也<lb/>
　以余考之信然因試生筆偶得佳紙為録此詩以與<lb/>
<pb n="KR3h0060_WYG_005-2b"/>
　王瀘州補之之季子觀陰君所學守屍法耳猶須擇<lb/>
　師勤苦如是乃能得之何況千載之後尚友古人求<lb/>
　知道徳之主宰者乎　紹聖四年四月丙午黔中禪<lb/>
　月樓中書<lb/>
　　黄涪翁正書法語眞蹟<lb/>
兀然無事無改換無事何須論一段眞心無散亂他事<lb/>
不須斷過去已過去未來何用筭兀然無事何曽有人<lb/>
喚向外覓工夫總是癡頑漢糧不蓄一粒逢飯但知罵<lb/>
<pb n="KR3h0060_WYG_005-3a"/>
世間多事人事相趁渾不及我不樂生天亦不受福田<lb/>
飢來一缽飯困來展脚眠愚人以為笑智者謂之然非<lb/>
愚亦非智不是𤣥中𤣥要去如是去要住如是住身披<lb/>
一破衲脚著娘生袴多言復多語由來反相誤若欲度<lb/>
衆生無過且自度莫漫求真佛眞佛不可見妙性及靈<lb/>
臺何曽受薫鍊心是無事心面是娘生面刼石可動摇<lb/>
箇中無改變無事何須讀文字削除人我本㝠合箇中<lb/>
意種種勞筋骨不如林下睡兀兀舉頭見日出乞飯從<lb/>
<pb n="KR3h0060_WYG_005-3b"/>
頭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>將功用功展轉㝠蒙取即不得不取自通吾有一<lb/>
言絶慮忘縁巧説不得用心傳更有一語無過直與細<lb/>
極毫末大無方所本自圓成不勞機杼世事悠悠不如<lb/>
山丘青松蔽日碧澗常秋山雲當幕夜月為鈎臥藤蘿<lb/>
下塊石枕頭不朝天子豈羨王侯生死無慮更復何憂<lb/>
月水無形我常只寧萬法皆爾本自無生兀然無事坐<lb/>
春來草自青　元符三年七月涪翁自戎州泝流上青衣<lb/>
廿四日宿廖致平牛口莊養正置酒弄芳閣荷衣未盡<lb/>
<pb n="KR3h0060_WYG_005-4a"/>
蓮實可登投壺奕棋燒燭夜歸　此字可令張法亨刻<lb/>
之<lb/>
　山谷行書當三錢大計五百五十餘字皆禪翁淡慮<lb/>
　任真翛然自得之語書法清遒超朗知其胸不掛一<lb/>
　塵也後擘窠大書一段又大判一行山谷書只是沉<lb/>
　著痛快平生以飢鷹渴驥自命所以剽去蘇米姿媚<lb/>
　而獨全神骨此巻又其合作也日華<lb/>
　右魯直所書法語大如薝蔔華後年月字至末每行<lb/>
<pb n="KR3h0060_WYG_005-4b"/>
　一字字幾並頭菡蓞在宋白楮上楮髙尺餘長二丈<lb/>
　絶無接縫想公欲畢此紙故大揮足之耶時崇禎壬<lb/>
　申冬盛友念修欲余嘉定盆樹姑以此卷相易成林<lb/>
　獨樹入畫者約百本盆俱定均州龍泉青東磁宣徳<lb/>
　填白嘉靖回青不一石俱靈壁將樂英崑種種愚父<lb/>
　子得之於練川陳情甫輩供玩數十年矣今擬北㳺<lb/>
　恐培灌失課如天啓丁夘之變致枯瘁不少遂割愛<lb/>
　易去亦喜日夕對山谷老人墨彩也及余居蓮濵遂<lb/>
<pb n="KR3h0060_WYG_005-5a"/>
　鈎其蓮登二字以名草堂又取弄芳閣用顔小眺處<lb/>
　若世事悠悠至更復何憂一段昔年郁伯承嘗勒石<lb/>
　今竹懶翁假閱著語然未題巻意將面商之耳奈未<lb/>
　幾受貧累復質好事家可勝惋惜因憶癸亥秋寓金<lb/>
　臺過呉蹇叔齋頭得觀山谷椀書蓮經為呉文端公<lb/>
　所藏董𤣥宰宗伯跋之有云兄事蘇而弟蓄米真不<lb/>
　啻解衣獲珠開花見佛如桃源漁父一見不再見何<lb/>
　如法語久伴琴樽更開松扉竹檻中眉目也復何恨<lb/>
<pb n="KR3h0060_WYG_005-5b"/>
　　石林中人汪砢玉記于小窻濠樂處<lb/>
　　黄山谷草書釋典眞蹟<lb/>
元祐九年四月戊申書贈髙城蔣叔震　山谷道人<hi>此數</hi>
<hi>字本色書</hi>
　余在翰林時暇日同㬅碩揭公過看雲堂呉大宗師<lb/>
　以古銅<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>焚香嘗新杏因出示黄太史真蹟適松雪<lb/>
　趙公亦至謂山谷公得張長史圓勁飛動之意今觀<lb/>
　此卷信不誣矣余以老病空山安得諸公同一賞玩<lb/>
<pb n="KR3h0060_WYG_005-6a"/>
　即臨風執筆益重懐賢之思云　青城山樵者虞集<lb/>
　謹識<lb/>
　右山谷黄文節公書楞嚴經真跡一巻潛心蘭亭進<lb/>
　以鐘張鋒芒圓勁猶神龍之自試韻度飄逸如天馬<lb/>
　不可羈黄公行髙天下於一藝亦造古法觀斯遺墨<lb/>
　從可槩見宗𤣥得而敬愛之不啻已出其風裁之峻<lb/>
　整又可知矣展玩數四為之嘆服　洪武丙辰立秋<lb/>
　金華宋濓書于玉堂之署<lb/>
<pb n="KR3h0060_WYG_005-6b"/>
　　徐霖子仁據山谷與蔣叔震帖中語云是清公頌<lb/>
　　頗詆宋太史之失無所考未知然否<lb/>
　凡事至於入神之境則自不可多有蓋其𤼵之亦自<lb/>
　不易非一時精神超然格度之外者不爾也山谷書<lb/>
　如此卷則真所謂神品矣捕龍蛇搏虎豹乗風霆而<lb/>
　上下太清誰得而襲其蹤跡也汪宗道居留都繁麗<lb/>
　之下博雅好古收蓄唐宋遺墨甚富此其尤祕重者<lb/>
　間出相示賞歎彌日輒嵗月如此𢎞治癸亥秋九月<lb/>
<pb n="KR3h0060_WYG_005-7a"/>
　既望蘇人祝允明書<lb/>
　山谷真跡流傳者余及見凡三種在季氏王氏華氏<lb/>
　皆大草筆勢牽連不絶人謂皆紹聖以後之筆蓋公<lb/>
　嘗因錢穆父謂公猶未見自序帖心有所未平紹聖<lb/>
　二年謫黔獲見之遂深契藏真之法而自入神矣此<lb/>
　元祐九年四月戊申書者當是穆父初言時也山谷<lb/>
　人品髙詣集諸家之成若虞道園宋潛溪謂其造鍾<lb/>
　王及張長史之域而未及藏真者亦見諸先生不徒<lb/>
<pb n="KR3h0060_WYG_005-7b"/>
　言也道園跋澷言此巻末指其所書何段文字潛溪<lb/>
　雖云楞嚴經而子仁辨之謂乃清公頌據山谷與叔<lb/>
　震手書云寄送清公頌頗見志願不忘般若中也以<lb/>
　頗見二字似美叔震之意疑乎清公頌叔震所作者<lb/>
　後云手抄去觀音贊論所抄當出其手書尚未知果<lb/>
　否宗道好古之士宜更覈之可矣後學長洲沈周<lb/>
　余晚生多幸平生獲觀涪翁真蹟巨巻不下數種如<lb/>
　正書𤼵願文精妙入神字大於杯又大書發願文文<lb/>
<pb n="KR3h0060_WYG_005-8a"/>
　字不同書於匹紙上字幾盈尺草諸上座乃書法三<lb/>
　昧也又草書太白秋浦歌十五篇於粉箋上又草書<lb/>
　杜少陵秦州雜詩又正書伏波將軍廟詩真得英雄<lb/>
　矍鑠之氣以上皆書于紙上唯此乃絹書髙二尺許<lb/>
　字及百行有竒凡千餘言文多不録妙備諸題中也<lb/>
　此巻今歸我天籟閣元汴<lb/>
　　黄文節公小真行書三帖共一卷在楮上　坐禪<lb/>
　　箴　杭州五雲志逢禪師<lb/>
<pb n="KR3h0060_WYG_005-8b"/>
坐不拘身禪非涉境拘身心疲涉境非靜不涉不拘真<lb/>
光孤迥六門齊應萬行同如嗟爾初機未達𤣥微處沉<lb/>
潛隨掉能支離不有權巧胡為對治驅策仰按均調惛亂<lb/>
息慮忘縁乍同死漢隨宜令開靡專壁觀馳想頗多安<lb/>
那鉢那沿流劔閣無滯木鵝如火得水如病得醫病瘳<lb/>
醫罷火滅水傾一念清淨體寂常靈是靈是寂非靈非<lb/>
寂是非送生犯過無極前滅後與還如步走患乎不知<lb/>
知則無咎日猶背夜夜鏡不照此則不然圓明通透照<lb/>
<pb n="KR3h0060_WYG_005-9a"/>
而不縁寂而誰守萬象森羅太虛閃電推壊魔宫衝倒<lb/>
佛殿跛者得履瞽者發見法界塵寰齊輪頓現曠蕩郊<lb/>
㕓或坐或眠既明方便乃號金仙吾雖强説爰符聖言<lb/>
聖言何也要假重宣不動不禪是無生禪又云若學諸<lb/>
三昧是動非坐禪心隨境界流云何名為定故知歴代<lb/>
祖唯傳此一心祖光既逺大吾子幸堪任聊述無言㫖<lb/>
乃曰坐禪箴<lb/>
　志逢餘杭人通貫三學嘗夢補彌勒處師子月佛者<lb/>
<pb n="KR3h0060_WYG_005-9b"/>
　也得法於紹國師開寳初老于五雲山華嚴道場<lb/>
　庭堅<lb/>
謝趙王賜酒　庾信　梁王修竹園冠蓋風塵喧行人<lb/>
忽枉道直進桃花源稚子還羞出驚妻倒閉門始聞上<lb/>
傳命定是賜中樽野爐然樹葉山桮奉竹根鳯池還更<lb/>
暖寒谷遂長暄未知稻粱鴈何時報君恩<lb/>
　庾信字子山南陽新野人在周為開府義城公與滕<lb/>
　趙諸王周旋欵至如布衣交趙王招字豆盧突好屬<lb/>
<pb n="KR3h0060_WYG_005-10a"/>
　文學庾信楊堅輔政將遷周鼎招密圖之要堅至第<lb/>
　飲於寢室後院伏壯士屢以佩刀割𤓰啖堅元胃覺<lb/>
　變附耳語因辭出庭堅<lb/>
慈竹詩　門中何物靈有竹慈為名一叢濶數步森森<lb/>
數十莖長莖覆短莖枝葉不崢嶸去年筍已長今年筍<lb/>
又生髙低相倚向渾如長㓜情孝子侍父立順孫隨祖<lb/>
行居然抱慈孝根底信天成吾聞唐之人孝行常欣欣<lb/>
鄆州張公藝九代同一門大帝聞其名衡茅降至尊馮<lb/>
<pb n="KR3h0060_WYG_005-10b"/>
宿丱嵗時隨父廬祖墳父子相隨孝靈芝特地春北海<lb/>
吕元簡四世同家主以至牛馬羊異母皆相乳虞鄉董<lb/>
公直鞠養諸孤遺鸜鵒與鵶鵲同巢而共枝孝行動天<lb/>
壤鳥獸皆隨時又聞猓<graphic n="KR1738" url="https://raw.githubusercontent.com/kanripo/KR-Gaiji/master/images/KR1738.png" mimeType="image/png"/>獸死不相棄離<graphic n="KR1874" url="https://raw.githubusercontent.com/kanripo/KR-Gaiji/master/images/KR1874.png" mimeType="image/png"/>
                    <graphic n="KR1599" url="https://raw.githubusercontent.com/kanripo/KR-Gaiji/master/images/KR1599.png" mimeType="image/png"/>與蛟魚<lb/>
子母長相隨獸面而人心此獸信有之獸心而人面其<lb/>
人誠可悲李鈞為侍御棄母在<hi>闕</hi>州母因殍餓死世<hi>闕</hi>
何悠悠光禄李<hi>闕</hi>者亦是斯人流有母不侍養異居經<lb/>
千秋唐家法網寛貸死流遐陬崔湜為侍郎天子賜𤓰<lb/>
<pb n="KR3h0060_WYG_005-11a"/>
香㩦歸與愛妾老母不得嘗一旦惡貫盈殺之於路傍<lb/>
越公鐘紹京至孝何殊常小時得𤓰果先解進髙堂長<lb/>
大遇𤣥宗一夕登巖廊孝者名長新逆者汚人倫人既<lb/>
不如竹乃是一埃塵夫為人子者莫若事尊親夫為人<lb/>
父者莫若訓兒孫積善與仁孝可以立于身我願移此<lb/>
竹栽於率土濱使彼行人見皆為慈孝人樵童見此竹<lb/>
且莫伐我薪　志賢堂印<hi>朱文</hi>　御書之寳<hi>朱文</hi>
　　魯直緑菜贊墨蹟<lb/>
<pb n="KR3h0060_WYG_005-11b"/>
蔡蒙之下彼江一曲有茹生之可以為䔩蛙蠙之衣采<lb/>
采盈掬吉蠲既澤不溷沙礫和以辛鹹宜酒宜餗在呉<lb/>
則紫在蜀則緑其臭味同逺故不録誰其𤼵之班我㫖<lb/>
蓄維女博士史君炎玉<lb/>
　按此賛末句言史君炎玉蓋指眉陽望族史氏女名<lb/>
　琰字炎玉髫丱資頴嗜學蘋蘩綫纊一不介意善屬<lb/>
　文雅安張誾少卿出守眉陽聞其才賢納為冢嗣子<lb/>
　履之婦炎玉日㳺心於編簡翰墨平生遊覽之勝燕<lb/>
<pb n="KR3h0060_WYG_005-12a"/>
　笑之適與子履詩酒酬唱格調閒雅久而盈篋手自<lb/>
　敘次目曰和鳴集而少卿之室於山谷老人為姑輩<lb/>
　子履實其親表也因寓書致緑菜為信山谷珍其品<lb/>
　以贊謝之褒其為古女校書云紹興甲戌秋徐宏中<lb/>
　跋<lb/>
　　黄文節公書伏波祠詩<lb/>
右黄文節公書劉賓客伏波祠詩雄偉絶倫真得折釵<lb/>
屋漏之妙公嘗自言紹聖甲戌黄龍山中忽得草書三<lb/>
<pb n="KR3h0060_WYG_005-12b"/>
昧又云自喜中年字書稍進此詩建中靖國元年五月<lb/>
乙亥荆南沙尾書於時公年五十有七正晚年得意書<lb/>
且題其後云持到淮南示余故舊何如元祐中黄魯直<lb/>
書也按公自評元祐中書云徃時王定國嘗道余書不<lb/>
工余未嘗心服由今日觀之定國之言誠為不謬蓋用<lb/>
筆不知擒縱故字中無筆耳字中有筆如禪家句中有<lb/>
眼非深解宗趣豈易言哉此書豈所謂字中有筆者耶<lb/>
公元符三年自貶所放還建中靖國元年四月抵荆南<lb/>
<pb n="KR3h0060_WYG_005-13a"/>
崇寧元年始赴太平凡留荆南十閲月嘗有辭免恩狀<lb/>
云到荆南即苦癰疽𤼵於背脇毒痛二十餘日今方稍<lb/>
潰而此帖云新病瘍不可多作勞正𤼵背時也　嘉靖<lb/>
十年辛夘冬臘月三日徴明書<lb/>
　　黄太史草書李太白憶舊遊寄譙郡元参軍<lb/>
玩物䘮志君子不取也余幼而失學粗喜冩字雖未知<lb/>
行草之妙亦嘗留心如蘇東坡黄山谷米元章數家翰<lb/>
墨甚酷愛見每見真偽僅能别之余守長樂郡客有董<lb/>
<pb n="KR3h0060_WYG_005-13b"/>
君詳者手擕草書一幅自云沉埋泥中人鮮能辨今求<lb/>
教而就贈君余拂拭展玩驚喜歎異謂君詳曰此山谷<lb/>
真蹟也居無何閩七季明父來訪出而示之明父隨曰<lb/>
李太白詩也前猶有文惜乎斷簡耳及觀全帙乃知憶<lb/>
舊逰寄譙郡元參軍之作考其遺落凡八十字噫雖豫<lb/>
章之筆無以復加然謫仙之詩不可不補故足而記之<lb/>
深有望於珠還劍合之時他日果如吾言豈不為盛事<lb/>
也哉其辭曰憶昔洛陽董糟丘為余天津橋南造酒樓<lb/>
<pb n="KR3h0060_WYG_005-14a"/>
黄金白璧買歌笑一醉累月輕王侯海内賢豪青雲客<lb/>
就中與君心莫逆囬山轉海不作難傾情倒意無所惜<lb/>
我向淮南攀桂枝君留洛北愁苦思不忍别還相隨<hi>下接</hi>
迢迢訪僊城　元貞乙未烈子野人張鐸書于山三英<lb/>
建坊之為已堂<lb/>
　山谷書法晚年大得藏真三昧此筆力恍惚出神入<lb/>
　鬼謂之草聖宜焉嘗記元祐中子瞻蘇公穆父錢公<lb/>
　同觀公揮翰作草於寳梵僧舎子瞻賞嘆再四穆父<lb/>
<pb n="KR3h0060_WYG_005-14b"/>
　在傍曰君見自序真蹟當更有得公一時心有所未<lb/>
　平紹聖謫黔中始見石揚休自序帖縱觀不已頓覺<lb/>
　超異乃服穆父之言也觀此信是紹聖後所書者凡<lb/>
　與藏真合作但篇後有闕文當時藏真自敘有二本<lb/>
　一為石揚休所蓄是矣一蓄蘇舜欽所蘇本前亦有<lb/>
　所遺後世以為惋惜今此巻之不全殆天亦欲㝠契<lb/>
　之也尚古宜寳藏之　正徳改元清明日長洲沈周<lb/>
　跋<lb/>
<pb n="KR3h0060_WYG_005-15a"/>
　雙井之學大抵韻勝文章詩樂書畫皆然姑論其書<lb/>
　積功固深所得固别要之得晉人之韻故雖形貌若<lb/>
　縣而神爽㝠㑹歟此巻馳驟藏真殆有奪胎之妙非<lb/>
　有若似孔子之類也其故乃是與素同得晉韻然耳<lb/>
　今之師素者大率鹵莽求諸其外動至狂妄又是優<lb/>
　孟為叔敖抵掌變幻眩亂人鬼只能惑楚豎子耳亦<lb/>
　獨何哉巻跡英氣横𤼵於其本書故是平生神品尚<lb/>
　古光禄先生藏獲過於至寳嘻老谷不死之神在華<lb/>
<pb n="KR3h0060_WYG_005-15b"/>
　氏矣　呉郡祝允明跋<lb/>
　右一卷與蔣叔震書所謂清公頌同一筆意真紹聖<lb/>
　後神化之書<lb/>
　　山谷大書贈元師詩冊<lb/>
元師自榮州來追送余於瀘之江安綿水驛因復用舊<lb/>
所賦此君軒詩韻贈之并簡元師從弟周彦公<hi>庭堅</hi>嵗行<lb/>
辛巳建中年諸公起廢自林泉王師側聞陛下聖抱琴<lb/>
欲奏南風絃孤臣䝉恩已三命望堯如日開金鏡但憂<lb/>
<pb n="KR3h0060_WYG_005-16a"/>
衰疾不敢前眼見黒花耳聞磬豈如道人山繞門開軒<lb/>
友此嵗寒君能來作詩賞勁節家有曉事揚子雲籜龍<lb/>
森森新間舊父翁老蒼孫子秀但知戰勝得道肥莫問<lb/>
無肉令人瘦是師胸中抱明月醉翁不死起自説竹影<lb/>
生凉到屋椽此聲可聴不可傳　建中靖國元年正月<lb/>
辛未江安水次偶住亭書<lb/>
　　山谷楷書趙景道帖并絶句詩八首<lb/>
昌州使君景道宗秀也往余與公壽景珍遊時景道方<lb/>
<pb n="KR3h0060_WYG_005-16b"/>
為兒童嬉戲今頎然在朝班思公壽景珍不得見每見<lb/>
景道尚有典刑宣州院諸公多學余書景道尤喜余筆<lb/>
墨故書此三幅遺之翰林蘇子瞻書法姢秀雖用墨太<lb/>
豐而韻有餘於今為天下第一余書不足學學者輙筆<lb/>
愞無勁氣今乃舍子瞻而學余未為能擇術也適在慧<lb/>
林為人書一文字試筆墨故遣此不别作記　庭堅頓<lb/>
首　景道十七使君五月七日　山谷道人<hi>硃文印</hi>
九陌黄塵烏帽底五湖春水白鷗前扁舟不為鱸魚去<lb/>
<pb n="KR3h0060_WYG_005-17a"/>
收取身名四十年　甓社湖中有明月淮南草木借光<lb/>
輝故應剖蚌登王室不若行沙弄夕霏　右奉呈外舅<lb/>
孫莘老<lb/>
小黠大癡螳捕蟬有餘不足䕫憐蚿退食歸來北窻夢<lb/>
一江春月趂魚船　桃李無言一弄風黄麗唯見緑忽<lb/>
忽人言九事八為律倘有江船吾欲東　右歸自門下<lb/>
後省卧酺池寺書堂<lb/>
映日低風整復斜緑玉眉心黄袖遮大梁城裏雖罕見<lb/>
<pb n="KR3h0060_WYG_005-17b"/>
心知不是牛家花　九疑山中萼緑華紫雲承襪到羊<lb/>
家真筌蟲蝕詩句斷猶託餘情開此花　仙衣辟積駕<lb/>
黄鵠草木無光一笑開人間風日不可耐故待成隂葉<lb/>
下來　湯沐冰肌照春色海牛押簾風不開直言紅塵<lb/>
無路入猶傍蜂須蝶翅來　右和王仲至少監詠桃花<lb/>
四首用其韻<lb/>
　革頃與徳麟逰頗聞元祐諸公言行之緒餘及兹朅<lb/>
　來臨漳路鈐趙昌叔相與款厚因出示山谷道人與<lb/>
<pb n="KR3h0060_WYG_005-18a"/>
　其先丹陽君往來書帖及詩詞想見前修風流餘韻<lb/>
　而貴公子樂善喜文之髙致也舟陽君徳麟之兄而<lb/>
　昌叔徳麟猶子也然則好事喜賓客蓋有家範云<lb/>
　温革叔皮父<lb/>
　光風轉蕙汎崇蘭此山谷先生小楷氣象　石湖居<lb/>
　士題<lb/>
　漢武帝故事曰上起神屋以珠為簾箔玳瑁壓之東<lb/>
　坡辭云銀蒜押簾此山谷改壓簾作押簾之自來也<lb/>
<pb n="KR3h0060_WYG_005-18b"/>
　温叔皮字畫亦蒼老嘗為尚書郎著瑣碎録酺池寺<lb/>
　書堂詩云人言九事八為律立儒讀主父偃傳上書<lb/>
　言九事其八事為律令一事諫伐匈奴併識巻後<lb/>
　建袁立儒書<lb/>
　谿翁續得山谷題前定録等八詩小黠大癡螳捕蟬<lb/>
　二篇居其中遺趙景道者小字送李伯牖者大字予<lb/>
　兼而有之於好古博雅不曰徒費光陰矣　寳祐甲<lb/>
　寅中秋日書<hi>有谿翁堂印</hi>
<pb n="KR3h0060_WYG_005-19a"/>
　山谷老人與趙景道帖并絶句詩八首今藏海虞錢<lb/>
　工部士𢎞家前有賈丞相似道恱生印及封字印蓋<lb/>
　宋末嘗入其家恱生乃其堂名聞之昔人似道藏法<lb/>
　書名畫甚富妙品輒用二印識之後宋人三跋中有<lb/>
　石湖居士者予鄉先生范文穆公至能也正徳庚午<lb/>
　春三月前進士呉門都穆<lb/>
　巻中有宋元官印三前一為提領措置㑹子庫印後<lb/>
　二為福建提舉司之印恐知之者或寡故附著之<lb/>
<pb n="KR3h0060_WYG_005-19b"/>
　　黄文節公草書秋浦歌<lb/>
紹聖三年五月乙未新開小軒聞幽鳥相語殊樂戲作<lb/>
草遂書徹李白秋浦歌十五篇時小雨清潤十三日所<lb/>
移竹及田野中人致紅蕉三十本皆已蘇息唯自籬外<lb/>
移橙一株植籬裏似無生意蓋十三日竹醉而使橙亦<lb/>
醉失其性矣知命自黔乞得一畫眉云頗能作杜䳌語<lb/>
故攜來然置之摩圍閣中時時作百蟲聲獨不復作杜<lb/>
鵑語而客談此鳥云此豈羊公鶴之苖裔耶余少頗草<lb/>
<pb n="KR3h0060_WYG_005-20a"/>
書人多好之帷錢穆父以為俗初聞之不能不慊已而<lb/>
自觀之誠如錢公語遂改度稍去俗氣既而人多不好<lb/>
老來漸嬾慢無復堪事人或以舊時意來乞作草語之<lb/>
以今已不成書輒不聴信則為畫滿紙雖不復入俗亦<lb/>
不成書使錢公見之亦不知所以名之矣摩圍閣老人<lb/>
題<hi>山谷道人印</hi>
　字學至唐最勝雖經生亦可觀其傳者以人不以書<lb/>
　也褚薛歐虞皆太宗之名臣魯公之忠義公權之筆<lb/>
<pb n="KR3h0060_WYG_005-20b"/>
　諫雖不能書若人如何哉豫章先生老友文章師表<lb/>
　一世咳唾之珠聞者興起況其書又入神品宜其傳<lb/>
　寳百世恭聞徽宗皇帝評公之書謂如抱道足學之<lb/>
　士坐髙車駟馬之上横斜髙下無不如意聖人之言<lb/>
　經也晚學小子尚安所云張安國跋<hi>書史㑹要以張安國為歴陽人</hi>
　<hi>若張于湖名孝祥字安國也</hi>
　豫章先生襟宇洞達意趣豪逸超然埃壒之表其書<lb/>
　之妙當以九方皋相馬法觀之楊士竒敬題<lb/>
<pb n="KR3h0060_WYG_005-21a"/>
　嘗見楊東山跋王盧溪遺引山谷家書云摩圍閣在<lb/>
　黔州南寺閣正對摩圍峰蜀人呼天為圍屋極寛潔<lb/>
　瀟洒冬温夏涼風物似江西大抵先賢君子直道而<lb/>
　行雖處憂患無所悔尤胸次明淨無往不適也士竒<lb/>
　又題<lb/>
　書法之變至宋極矣然君謨尚有晉唐餘意蘇黄及<lb/>
　米始大變也學者必求之忠惠之上其庶幾乎士竒<lb/>
　三題<lb/>
<pb n="KR3h0060_WYG_005-21b"/>
　涪翁書太白詩十五首筆法頗不類故常或疑非真<lb/>
　蹟此不知書故也翁嘗自評元祐間草書筆意癡鈍<lb/>
　用筆多不到晚入峽見長年盪漿乃悟筆法又云紹<lb/>
　聖甲戌在黄龍山中忽得草書三昧晚年之作因與<lb/>
　少時異矣安得復以故我求之其間或以筆勢猛氣<lb/>
　逸出常度然不害其神駿也鏊題<lb/>
　觀公自敘因錢穆父之言而改度前祓舊習且云摩<lb/>
　闈閣老人固知為晚年筆鏊又題<lb/>
<pb n="KR3h0060_WYG_005-22a"/>
　　涪翁題元上人此君軒詩答王彦周卷<lb/>
此道沈霾多歴年喜君占斗斸龍泉我學淵明貧至骨<lb/>
君豈有意師無絃瀟灑豈非侯爵命道人胸中有水鏡<lb/>
霜鐘堂下月明前枝枝雪壓如懸罄敝帚不掃舍人門<lb/>
如願不謁青鴻君來聴道人寫風竹手弄霜鐘看白雲<lb/>
平生竊聞公子舊今年誰舉賈生秀未知束帛何當來<lb/>
但有一笻相倚瘦欲截老龍吟夜月無人處共江山說<lb/>
中郎解賞柯亭椽玉局歸時君為傳　建中靖國元年<lb/>
<pb n="KR3h0060_WYG_005-22b"/>
三月辛未鐘陵黄庭堅魯直奉答彥周<hi>尚有元寧國路總管府推官楊</hi>
<hi>載跋失録</hi>
　山谷嘗用澄心堂紙惟此卷用粉牋及李廷珪墨而<lb/>
　筆法妙絶氣韻飛動謂之三絶　樂卿<lb/>
凌波仙子生塵襪波上盈盈步微月被誰招此斷腸魂<lb/>
種作寒花寄愁絶含香體素欲傾城山樊是弟梅是兄<lb/>
坐對真成被花惱出門一笑大江横<hi>附山谷書水仙花詩</hi>
　　黄山谷三言詩卷<lb/>
<pb n="KR3h0060_WYG_005-23a"/>
寄岳雲安九夏無間緑實瀟灑碧溪頭古松下卧槃陀<lb/>
晝復夜　八徳水清且美盪精神浸牙齒亂雲根衆峰<lb/>
裏掬與斟隨器爾<lb/>
　此帖與漢嘉安樂園題名絶相類豈亦謫僰時所書<lb/>
　耶　淳熙癸夘二月二十三日甫里陸游識<lb/>
　退之出牧向潮州霽色衡山碧欲流魯直宜州遷謫<lb/>
　去嶽雲九夏滿空浮美哉湘水獨清深洗濯遷人執<lb/>
　熱襟峯裏雲根不同量解言隨器與渠斟魯直題來<lb/>
<pb n="KR3h0060_WYG_005-23b"/>
　務觀題便云字與漢嘉齊不知僰道徑行路不涉祝<lb/>
　融峰子西　永康胡長孺題<hi>字汲仲</hi>　皇慶元年龍集<lb/>
　壬子四月丙子書於虎林<lb/>
　　山谷行書王長者墓誌銘稿<hi>在紙上横卷墓誌二篇辭多不具録</hi>
銘曰以義力其窮以智謝其豐以理孝其終以文<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>其<lb/>
封<lb/>
　　山谷行書宋故瀘南詩老史翊正墓誌銘稿<hi>翊正名扶</hi>
銘曰人皆汲汲仰掇俯拾商禄計級脅肩求入君獨徐<lb/>
<pb n="KR3h0060_WYG_005-24a"/>
徐書耕筆鋤我躬則臞我心則腴緼袍後秃藜藿不肉<lb/>
哦詩滿屋金革匏竹瀘川洋洋樅栝其岡勒銘詔藏尚<lb/>
其嗣昌<lb/>
　　黄文節公手簡二通<hi>小行草真蹟在紙上横卷</hi>
庭堅頓首承惠糟薑銀杏極感逺意雍酥二斤青州棗<lb/>
　一蔀漫將懐向之勤輕凟不罪庭堅頓首　天民知命<lb/>
大主簿霜寒想八嫂安裕九妳四妳大新婦普姐師哥<lb/>
四娘五娘六郎四十明兒九娘十娘張九咩兒韓十小<lb/>
<pb n="KR3h0060_WYG_005-24b"/>
韓曽兒湖兒井兒各安樂過江來甚思汝等寂寞且耐<lb/>
煩不須憂路上路上甚安稳但所經州郡多故舊須為<lb/>
酒食留連爾家中上下凡事切且和順三人輪管家事<lb/>
勿廢規矩三學生不要令推病在家依時節送飯及取<lb/>
歸書院常整齪文字勿借出也　知命且掉下潑藥草<lb/>
讀書看經求清淨之樂為上大主簿讀漢書必有功矣<lb/>
十月十四日押丘報諸妳子以下各小心照𬋩孩兒門<lb/>
莫作炒切切<lb/>
<pb n="KR3h0060_WYG_005-25a"/>
　余生武昌得此黄太史帖伏而玩之至再三不忍去<lb/>
　手見其冲澹悠深出入平易近代書者其可及哉然<lb/>
　公之風不大聲色嚴重崇髙隱然太山巖巖之勢又<lb/>
　豈翰墨之所不精者乎　俞貞木題<lb/>
　　又手簡一通<lb/>
庭堅頓首辱教審侍奉萬福為慰承讀書緑陰頗得閒<lb/>
樂甚善善欲為素兒録數十篇妙曲作樂尚未就爾所<lb/>
送紙太髙但可書大字若欲小行書須得矮紙乃佳適<lb/>
<pb n="KR3h0060_WYG_005-25b"/>
有賓客奉答草率　庭堅頓首立之承命足下<lb/>
　此帖不應㩦在長安逆旅中亦非貴人席帽金絡馬<lb/>
　傳呼入省時所觀程子他日幅巾笻杖渡青衣江相<lb/>
　羊喚魚潭瑞草橋清泉翠樾之間與山中人共小巢<lb/>
　籠鶴菜飯掃石置風罏煮蒙頂紫茁然後出此卷共<lb/>
　讀乃稱爾　陸游<hi>此跋雖經刻然佳語姑存之</hi>
　　涪翁雜録冊<hi>舊名山谷志林</hi>
右雜録一冊相傳黄文節公魯直書舊有簽題曰山谷<lb/>
<pb n="KR3h0060_WYG_005-26a"/>
志林昔蘇文忠公有東坡志林蓋雜志其平時所聞見<lb/>
與凡對客談笑之語此冊則雜抄說苑世說中語初無<lb/>
倫敘豈有㑹于心而書耶抑自記以備㤀耶嘗見東坡<lb/>
亦有雜書古人格言亦無倫次題其後謂將以為詩文<lb/>
之用豈非其類耶然不可考矣文節公晚嵗沉著髙古<lb/>
此其少年之筆故㣲有不同耳殷君良貴特以相示輒<lb/>
題其後　嘉靖辛丑十月六日文徴明識<lb/>
　　石曼卿大字楷書古松詩墨蹟<hi>在宋楮上横卷</hi>
<pb n="KR3h0060_WYG_005-26b"/>
天之酒星化曼卿之神薄逰鶯花世界醉日月於酒船<lb/>
真能以大夢處世者歸主芙蓉城宜其仙也雪堂翁詩<lb/>
以實之今想與赤壁化鶴同翺翔其樂無涯曼卿詩句<lb/>
字畫名賢品賛蔑以加矣豈容言下著語此詠古松墨<lb/>
蹟余獲拜觀不覺神爽飛越自慶為平生之幸<lb/>
　𢎞治乙丑冬十一月十日呉郡黄雲題于華氏之尚<lb/>
　古樓<lb/>
　嘉靖廿五年墨林子裝襲原值十五金<lb/>
<pb n="KR3h0060_WYG_005-27a"/>
　余初獲見此傳正與家藏文畫為閉户著書深嵗月<lb/>
　種松皆作老龍鱗相輝暎焉已而松塵告齋頭諸松<lb/>
　偃葢儼青人巢作天際真人想不自知其迂逺也乃<lb/>
　石祕閣松詩及樓鑰黄摻趙師夏沈周四跋己刻李<lb/>
　冏卿六硯齋三筆不再贅僅録所遺黄跋兀兀成此<lb/>
　珊瑚網余因更前畫句松老煙雲能自異書成嵗月<lb/>
　與俱新姑享此百城之樂乎即孔方兄有絶交書何<lb/>
　足顧哉但將松籟延佳客耳　越燕兩國定豐世家<lb/>
<pb n="KR3h0060_WYG_005-27b"/>
　紫源九裔後人識<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷五<lb/>
</p>
<p>
</p>
  </div>
</body>
</text>
</TEI>
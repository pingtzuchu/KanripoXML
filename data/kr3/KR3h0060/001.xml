<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷一</head> <lb/>
    <p>
<pb n="KR3h0060_WYG_001-1a"/>
欽定四庫全書<lb/>
　珊瑚網卷一<lb/>
　　　　　　　　　　　　明　汪砢玉　撰<lb/>
　法書題跋<lb/>
　　魏太傳鍾繇戎輅宣示帖真蹟<hi>有宣和政和雙龍小璽米董諸印</hi>
臣繇言戎路兼行履險冐寒臣以無任不獲扈從企仰<lb/>
懸情無有寧舍即日長史逯<hi>音録</hi>充宣示令命云云建安<lb/>
廿四年閠月九日南蕃東武亭侯臣繇上<lb/>
<pb n="KR3h0060_WYG_001-1b"/>
　御府所蔵魏鍾繇宣示帖淳祐十一年嵗在辛亥至<lb/>
　朔同日裝池松題記　俞松印章<lb/>
　尚書宣示已入閣帖薦季直表亦鐫華氏真賞齋矣<lb/>
　此則宣示戎輅真跡為吾禾項氏所蔵是宣示有二<lb/>
　種也遂昌鄭元佑以戎路作戎輅世遂名戎輅帖耳<lb/>
　余考廣川書跋以昔人辨鍾元常書謂字細畫短而<lb/>
　逸少學此書最勝處得于勢巧形密然則察真偽者<lb/>
　當求之此其失於勁密者可遥知其偽也賀表畫䟽<lb/>
<pb n="KR3h0060_WYG_001-2a"/>
　體枝鋒露筋絶不復結字此决非元常之為也永叔嘗<lb/>
　辨此謂建安二十四年九月關侯未亡不應先作此<lb/>
　表論辨如此然鄭遂昌以成侯戎輅表楷法傳世為<lb/>
　不可及又以季直表其法度與戎輅無少異今三帖<lb/>
　具存鑒别自在惟是墨本為閏月九日非九月也或<lb/>
　誤以九日作九月抑閏在冬㨗時耶有識者宜詳辨<lb/>
　之　嘉禾龍惕子汪砢玉鑒於城南之蓮登草堂<lb/>
　　晉右將軍王羲之敬和帖<lb/>
<pb n="KR3h0060_WYG_001-2b"/>
想清和士人佳也此平安安石過停數日日無為樂益<lb/>
増想想孔長史安善足下令知問累有書也足下入年<lb/>
衰得俱還不思遲以日為嵗<lb/>
　元素將還翰苑子瞻欲赴髙密與寳臣來同遊法㑹<lb/>
　至言師舍同觀熙寧七年九月十七日題<lb/>
　元祐四年七月廿五日復至法㑹言公化去已七年<lb/>
　矣見其小師微惘然如夢耳　子瞻書<lb/>
　熙寧八年八月朔過雪峯謁言師觀此帖莆陽蔡元<lb/>
<pb n="KR3h0060_WYG_001-3a"/>
　度隴西李無悔寺僧潛聖<lb/>
　微上人自西菴攜過山林因得一觀　襄陽米黻甲<lb/>
　子三月十九日<lb/>
　泥金籖題宋御府秘藏有宣和政和印<lb/>
　　王右軍思想帖真蹟<lb/>
羲之頓首不復見君甚有思想得告慰之故吾乏氣兼<lb/>
以㿃下憂深不佳尅面王羲之頓首<lb/>
　大徳二年二月廿三日霍肅清臣周宻公謹郭天錫<lb/>
<pb n="KR3h0060_WYG_001-3b"/>
　佑之張伯淳師道亷希貢端甫馬昫徳昌喬簣成仲<lb/>
　山楊肯堂子構李衎仲賔王芝子慶趙孟頫子昂鄧<lb/>
　文原善之集鮮于伯機池上佑之出右軍思想帖真<lb/>
　蹟有龍跳天門虎卧鳳闕之勢觀者無不咨嗟歎賞<lb/>
　神物之難遇也　孟頫書<hi>小楷</hi>
　右軍真蹟世所罕見此思想帖與余舊蔵平安帖行<lb/>
　筆墨色畧同皆竒蹟也平安帖有米海嶽簽題此帖<lb/>
　無簽題而有趙魏公跋秉同觀者自霍清臣而下凡<lb/>
<pb n="KR3h0060_WYG_001-4a"/>
　十有三人皆鑒賞名家咸咨嗟歎賞神物之難遇如<lb/>
　此余何幸得附名其後哉　嘉靖丁巳冬十一月十<lb/>
　又三日長洲文徴明題時年八十有八<lb/>
　　王右軍此事帖<hi>明昌御鑒睿山谷道人黄長  印</hi>
比有此事以與卿共事毎思不以法和欲不可長<lb/>
　右軍瀟洒更清真落筆奔騰思入神裹鮓若能長住<lb/>
　世子鸞未必可驚人蒼藤古木千年意野草閒花幾<lb/>
　日春書法不傳今已久楮君毛頴向誰陳　掲徯斯<lb/>
<pb n="KR3h0060_WYG_001-4b"/>
　拜題<lb/>
　黄伯思辨帖文精别毛髪理析毫釐華光禄尚古嘗<lb/>
　刋其所著行于時今收王帖片掌必有見于中耳昔<lb/>
　人相馬妙盡神凝驪黄為别者未必良工也余何能<lb/>
　為言　唐寅<lb/>
　　王右軍二謝帖<lb/>
二謝書云即以七日大斂冥冥永畢不獲親臨見痛恨<lb/>
深至也無復己巳武妹修載在道終始永絶道婦等一<lb/>
<pb n="KR3h0060_WYG_001-5a"/>
旦哀窮並不可居處言此悲切倍劇常情諸不能自任<lb/>
未遂面縁撫念何已不一一羲之頓首<lb/>
　熙寧九年十一月十四日趙抃閲越州清思堂之西<lb/>
　至樂齋觀<lb/>
　右軍真蹟近世漸少觀二帖紙扎尚完殊可愛也案<lb/>
　貞觀日録洎淳化法帖皆不收此豈當時為好事者<lb/>
　秘蔵不出耶　熙寧丙辰冬至日丹陽蘇頌子容餘<lb/>
　杭郡西閣題<lb/>
<pb n="KR3h0060_WYG_001-5b"/>
　假守徐師回丁巳仲春十日覽之　郡倅朱正民同<lb/>
　觀<lb/>
　熙寧九年七月六日書　㑹稽關景暉<lb/>
　存中熙寧九年五月廿五日三司北軒觀<lb/>
　華陽王仲修觀<hi>丙辰仲夏旦日</hi>
　清河崔彦博唐公元豐乙丑五月望日觀于西安縣<lb/>
　東齋<lb/>
　朝議大夫致仕何昌世元祐二年八月十七日觀衢<lb/>
<pb n="KR3h0060_WYG_001-6a"/>
　州衙之大㕔<lb/>
　武夷范鏜觀元祐二年八月十有七日三衢龜峯㕔<lb/>
　筆<lb/>
　右軍書法萬世所宗昔人稱歐虞之體謂如壯士美<lb/>
　人者但能精于一偏尚且傳之後代而况得其全者<lb/>
　哉是知此字當使好事寳之也　元豐乙丑五月望<lb/>
　日西安縣齋丹陽崔希仲徳舉題　東陽鄭汝言無<lb/>
　伐同觀<lb/>
<pb n="KR3h0060_WYG_001-6b"/>
　貞觀尤愛右軍書訪求殆盡其後并葬昭陵今所存<lb/>
　法帖人謂皆哀疚之間故不復進上得傳于後豈其<lb/>
　然乎此書亦然又法帖之所遺也當用文錦玉軸重<lb/>
　裝以遺子孫寳之　海陵曹輔子方信安郡齋書<lb/>
　曹使君借觀出示通守郭庭誨與觀者五人林師醇<lb/>
　醇仲余廙肅之梁秉文憲古林季淵萬宗葉常權之<lb/>
　紹聖五年三月二十日<lb/>
　元符二年季秋九月鄭子猶出此帖于滎陽尉舍以<lb/>
<pb n="KR3h0060_WYG_001-7a"/>
　示余因得以觀右軍筆畫之妙第有嘉歎而已　吳<lb/>
　興劉欽止繩祖書<lb/>
　樂安李炳崇寧元年十二月初九日滎陽澤思軒敬<lb/>
　觀<lb/>
　張子和髙適正梁濟道李海叔毋仲山同觀于陳留<lb/>
　大觀元年五月廿五日<lb/>
　此右軍二謝帖結構踈緩紙弊墨渝了無晉人風度<lb/>
　迨後人贋本宋諸公之題俱佳恐非原帖余嘗見黄<lb/>
<pb n="KR3h0060_WYG_001-7b"/>
　素上眠食帖用章草後趙文敏公題識亦用章草又<lb/>
　月半帖惜縑素殘裂不害為神品偶録此帖因并及<lb/>
　之　墨林項元汴<lb/>
　　王右軍瞻近帖墨蹟<hi>在硬黄紙上</hi>
右羲之瞻近帖行書之狎隣于草者也典午沖靚放曠<lb/>
之風烏衣諸王富貴居養之素藹然見豪楮間宜其名<lb/>
百世也第宋淳化宣和蒐羅晉帖靡遺此帖獨不見有<lb/>
所表識豈非金源得宋故物易故以新而然歟明昌七<lb/>
<pb n="KR3h0060_WYG_001-8a"/>
印籖帖金書全倣宣和其篆籀朱法精粗不侔後世瞭<lb/>
若在目假令當時不相師法政未為失觀辨章良公成<lb/>
甫家清玩見右軍之真蹟二帖當亞快雪　至正丁酉<lb/>
閏月己未廬陵歐陽𤣥識<lb/>
余居秘府時閲歴晉諸名家帖而右軍羣昆季居多荷<lb/>
華裏鮓神俊天出評者至以龍跳天門虎卧鳯闕褒之信<lb/>
不誣矣此帖骨相益豐豈操觚時在來禽喜色之前耶<lb/>
不見賞於徽宗而見珍于完顔臨風撫卷足為世道一<lb/>
<pb n="KR3h0060_WYG_001-8b"/>
嘅　前翰林孫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
都昌宋天章嘗示余獻之鄱陽帖毎憾其絹素未古此<lb/>
帖與金華宋仲珩所收周益公家喜色帖紙墨相類筆<lb/>
法精妙真可無疑良金美玉可得而此卷不可得寳之<lb/>
寳之　丙寅夏日孟夏鄱陽劉昺<lb/>
　　晉右將軍王羲之毎思帖<lb/>
右軍瀟灑更清真落筆奔騰思入神裹鮓若能長住世<lb/>
子鸞未必可驚人蒼藤古木千年意野草閒花幾日春<lb/>
<pb n="KR3h0060_WYG_001-9a"/>
書法不傳今已久楮君毛頴向誰陳　掲徯斯拜題<hi>重</hi>
黄伯思辨帖文精别毛髪理析毫釐華光禄尚古嘗刋<lb/>
其所著行于時今收王帖片掌必有見于中耳昔人相<lb/>
馬妙盡神凝驪黄為别者未必良工也余何能為言<lb/>
唐寅<hi>重</hi>
　南濠都穆觀於松陵史氏淡心齋<lb/>
　墨林主人項元汴用價五十金得于無錫安氏時隆<lb/>
　慶三年八月朔日　飫字號<hi>前敬和帖子京定價三百金</hi>
<pb n="KR3h0060_WYG_001-9b"/>
　　二王行穰中秋兩帖<lb/>
萬厯戊午于吳江周敏仲舟中獲觀右軍行穰帖止存<lb/>
二行約二十餘字在黄麻紙上書法精彩異常惜無前<lb/>
賢跋後項子京自敘數行董𤣥宰題云此帖所至處常<lb/>
有青雲覆其上但肉眼自不見耳又大令十二月帖截<lb/>
中秋三行紙色與行穰相似書法遒宻亦無跋語𤣥宰<lb/>
題數行後書君家子敬十六字氣壓鄴侯三萬籖　繡<lb/>
里汪砢玉識於潄六齋<lb/>
<pb n="KR3h0060_WYG_001-10a"/>
　　王大令送梨帖真蹟<lb/>
子敬後幾百年而為柳誠懸誠懸又幾百年而為文與<lb/>
可前者紙渝故當墨敝後者筆近乃宜色鮮然而墨色濃<lb/>
淡文不及柳柳不及王前後幾如倒置乃知古今人不<lb/>
相及非獨用筆用墨亦然仲將之墨一㸃如漆吾不得<lb/>
而見也幸有子敬片楮在持是以觀凡稱右軍墨蹟墨<lb/>
瀋昏淡者皆贗品也　王世懋<lb/>
　　晉桓大司馬旱燥帖<hi>楮上</hi>
<pb n="KR3h0060_WYG_001-10b"/>
臣温言今東道地梁間又旱燥殊艱難人力可速而於<lb/>
公松為美謂不在便台臣温言<lb/>
　右旱燥帖晉臣温手蹟字法淳古無俗韵亦一代佳<lb/>
　札臣之事君以忠而已非貴于虚拘苛禮也古者奏<lb/>
　事乃用親札而不以繁文盡恭蓋君臣之義同父子<lb/>
　各無所疑通其情實之為美於温此帖可以見　紹<lb/>
　興戊午四月初四日臣米友仁恭題<lb/>
　　謝康樂古詩帖<lb/>
<pb n="KR3h0060_WYG_001-11a"/>
東明九芝蓋北燭五雲車飄颻入倒景出没上煙霞春<lb/>
泉下玉雷青鳥向金華漢帝㸔桃核齊侯問棘花<hi>集作棗花</hi>
應逐上元酒<hi>集作上元應送酒</hi>同來訪蔡家<lb/>
北闕臨丹水<hi>丹集作𤣥</hi>南宫生絳雲<hi>生集/作坐</hi>龍泥印玉簡<hi>作策</hi>大<lb/>
火鍊真文<hi>大集作天</hi>上元風雨散中天歌吹分虚駕千尋上<lb/>
空香萬里聞<hi>右二首見庾信集步虚詞</hi>
　　謝靈運王子晉贊<lb/>
淑質非不麗難以之百年儲宫非不貴豈若上登天王<lb/>
<pb n="KR3h0060_WYG_001-11b"/>
子愛清曠區中實囂諠既見浮丘公<hi>既集作異</hi>與爾共紛繙<lb/>
<hi>集作繽翻</hi>
　　簷下一老公<hi>集作翁</hi>四五少年贊<lb/>
衡山采藥人路迷糧亦絶忽過巖下坐正見相對說一<lb/>
老四五少仙隱不可别其書非世教其人既賢哲<hi>既作必</hi>
　伯英妙迹永絶之後隋唐能書者論草聖惟言永禪<lb/>
　師張長史而已今觀此卷始知元氣在天壤間代不乏<lb/>
　人但藝有専兼流傳有顯晦耳豈謝公以佳詩雅韵<lb/>
<pb n="KR3h0060_WYG_001-12a"/>
　掩其書名耶况宣和宸翰内外僉題玉璽於軸幹皆<lb/>
　全譜中論評又極備推奬慶仰神物感惠難勝值而<lb/>
　有之此生之倖㑹也不媿惡拙僭書卷末時至正庚<lb/>
　午蕤賔節日前翰林國史院檢閲官滎僧肇薫香敬<lb/>
　題<lb/>
　右題中已極詳備如此余又嘗見宋嘉祐年不全拓<lb/>
　墨本亦以為臨川内史謝康樂所書妙入神品今幸<lb/>
　獲覩真跡殆不虛語筆勢縱逸使人真有凌雲之想<lb/>
<pb n="KR3h0060_WYG_001-12b"/>
　書於五色箋上其箋大不盈尺上有五代以前印璽<lb/>
　為庸人擦去可惜裝背錯序細尋繹之方能成章第<lb/>
　前二篇見近世所刋六朝人詩庾信集味其詞氣頗<lb/>
　不類謝公為可疑深媿淺陋不能考訂以破數百年<lb/>
　之惑而使妙蹟不遇知音悲夫　墨林子項元汴<lb/>
　　梁摹樂毅論真蹟<lb/>
余所見樂毅論宋搨本及唐貞觀摹真蹟二本皆無付<lb/>
官奴三字獨此有之初甚完好聞吳氏購時主人故漫<lb/>
<pb n="KR3h0060_WYG_001-13a"/>
之殊可惋惜智永跋所云梁世摹出天下珍之即此帖<lb/>
自余定為梁摹以俟知者　董其昌觀并題<lb/>
唐人雙鈎稱為絶詣余往亦嘗見鍾太傅薦季直表與<lb/>
右軍快雪時晴諸帖時不免有滯膩處獨此樂毅論筆<lb/>
勢流麗神彩煥發無異書者非工書家又非不問嵗月<lb/>
必逼古人安能為此即使右軍復生當為撫掌矣　毘<lb/>
陵唐鶴徴<lb/>
余生平好古所見法書頗多海内所藏真楷惟韓宗伯<lb/>
<pb n="KR3h0060_WYG_001-13b"/>
家有墨蹟樂毅論韓長公攜都門毎過官舍必出一玩<lb/>
較之余蔵者字稍大賈亦貴重余此卷已著蘭亭考米<lb/>
友仁跋乃米元章所蔵之物梁摹樂毅論為正書第一<lb/>
其卷有異朱僧權鑒賞紹興印信又有米氏印章非此<lb/>
卷而何不知何幸得落余手王太史宇泰多方欲得之<lb/>
余實不能割舍借摹入石雖曰刻成與餘清齋石刻差<lb/>
别逺絶此卷在余所蔵三十載尚未盡知深奥處偶病<lb/>
間細閲數次神彩煥發而肥瘦相停余年六十有一方<lb/>
<pb n="KR3h0060_WYG_001-14a"/>
真知其妙也宋搨本余有至佳者安能與此卷比論真<lb/>
稀世之物非千金不可輕棄也當同定武蘭亭行書第<lb/>
一並傳此二卷真是性命可輕至寳是寳餘清齋有此<lb/>
藏書之願足矣子子孫孫宜世守不負余生平苦心蹤<lb/>
跡海内竒品也　餘清齋主人吳廷敬題<lb/>
昔人書估以雙鈎廓填為下真蹟一等樂毅論是王右<lb/>
軍正書第一而此卷鋒鎩精到神明邁逸與墨蹟無異<lb/>
不意垂老覩此罕物天啓初同錢宫諭觀褚河南真蹟<lb/>
<pb n="KR3h0060_WYG_001-14b"/>
于吳蹇叔家以為妙絶然字稍大當知此更為逼真矣<lb/>
連叔持示余西湖僧舍命顓兒嚮搨一過書而歸之　崇<lb/>
禎戊寅小暑偈菴道人陳嘉燧書<lb/>
　濟南邢侗二跋已刻餘清齋法帖内故不贅入時崇<lb/>
　禎己卯夏仲項氏出此帖索價六十金較吳江村定<lb/>
　值三百鎰亷矣恨乏阿堵僅留覽數日<hi>玉記</hi>
　　唐馮承素臨本樂毅論<hi>在黄麻紙上摺表</hi>
右搨本樂毅論是貞觀十二年四月九日勅内出樂毅<lb/>
<pb n="KR3h0060_WYG_001-15a"/>
論是王右軍真蹟令將仕郎直𢎞文館馮承素模寫賜<lb/>
司空趙國公長孫無忌開府儀同三司尚書左僕射梁<lb/>
國公房𤣥齡特進尚書左僕射申國公髙士亷吏部尚<lb/>
書侯君集特進鄭國公魏徴侍中䕶軍安徳郡開國公<lb/>
楊師道等六人於是在外乃有六本並筆勢精妙備盡<lb/>
楷則也<lb/>
彦逺家有馮承素蘭亭元和十三年詔取進書畫遂入<lb/>
内今有承素樂毅論在並有太宗手批在後　張彦逺<lb/>
<pb n="KR3h0060_WYG_001-15b"/>
記<lb/>
　隆慶三年元旦焚香盥手謹觀文彭夀承甫記<lb/>
　是日有禁不得賀節明窗凈几展玩數日甚樂甚樂<lb/>
　再觀索㓜安出師帖頌蓋天地間二寳也　文彭再<lb/>
　記<lb/>
　山谷老人論書要字中有筆此帖近之然非有研臼<lb/>
　筆簏者不足以知此　隆慶己巳春日從三橋寓齋<lb/>
　攜歸諦觀因題其後歸之建業胡汝嘉記事<lb/>
<pb n="KR3h0060_WYG_001-16a"/>
　　唐模蘭亭墨蹟<lb/>
長樂許將熙丙辰孟冬開封府西亝閲　喬氏簣成<lb/>
中山甫印<lb/>
臨川王安禮黄慶基同閲元豐庚申閏月十日<lb/>
至元甲午三月廿日巴西鄧文原觀<lb/>
唐模蘭亭余見凡三本其一在宜興吳氏後有宋初諸<lb/>
名公題語李范菴毎過荆溪必求一觀今其子孫亦不<lb/>
輕出示人其一蔵吳中陳緝熙氏當時已刻石傳世陳<lb/>
<pb n="KR3h0060_WYG_001-16b"/>
好鈎摹遂搨數本亂真而又分散諸跋為可惜耳其三<lb/>
即此神龍本也嘉靖初豐考功存禮常手摹使章正甫<lb/>
刻石于烏鎮王氏然予未見真蹟惟孫鳴岐抄得郭祐<lb/>
之詩跋鮮于伯機長句毎誦二詩慨然欲思一見而不<lb/>
可得蓋往來予懐者五十餘年矣今子京項君以重價<lb/>
購于王氏遂令人持至呉中索余題語因得縱觀以償<lb/>
夙昔之願若其摹搨之精鈎填之妙信非馮承素諸公<lb/>
不能也子京好古博雅精於鑒賞嗜古人法書如嗜飲<lb/>
<pb n="KR3h0060_WYG_001-17a"/>
食毎得竒書不復論價故東南名跡多歸之然所蓄雖<lb/>
多吾又知其不能出此卷之上也　萬厯丁丑孟秋七<lb/>
月三日茂苑文嘉書<lb/>
朱光裔李之儀觀元豐五年三月二十七日<lb/>
李柜王景通同觀戊戌七日<lb/>
元豐四年孟春十日又同張保清馮澤縱觀文安王景<lb/>
修題<lb/>
仇伯玉朱光庭石蒼舒觀元豐五年四月廿八日<lb/>
<pb n="KR3h0060_WYG_001-17b"/>
定武舊帖在人間者如晨星矣此又落落若啓明者耶<lb/>
元貞元年夏六月僕將歸吳興叔亮内翰以此卷求是<lb/>
正為鑒定如右甲寅日甲寅人趙孟頫書<lb/>
右唐賢摹晉右軍蘭亭宴集敘字法秀逸墨彩艷發竒<lb/>
麗超絶動心駭目此定是唐太宗朝供奉搨書人直𢎞<lb/>
文館馮承素等奉聖㫖于蘭亭真跡上雙鈎所摹與米<lb/>
元章購于蘇才翁家褚河南檢校搨賜本張氏石刻對<lb/>
之更無少異米老論精妙數字皆具有之毫鋩轉摺纎<lb/>
<pb n="KR3h0060_WYG_001-18a"/>
微備盡下真蹟一等予家舊藏趙模搨本雖結體間有<lb/>
小異而義類良是然各有絶勝處要之俱是一時名手<lb/>
摹書前後二小半印神龍二字即唐中宗年號貞觀中<lb/>
太宗自書貞觀二字成二小印開元中明皇自書開元<lb/>
二字作一小印神龍中中宗亦書神龍二字為一小印<lb/>
此印在貞觀後開元前是御府印書者張彦逺名畫記<lb/>
唐貞觀開元書印及晉宋至唐公卿貴戚之家私印一<lb/>
一詳載獨不載此印蓋猶搜訪未盡也予觀唐模蘭亭<lb/>
<pb n="KR3h0060_WYG_001-18b"/>
甚衆皆無唐代印跋未若此帖唐印宛然真跡入昭陵<lb/>
搨本中擇其絶肖似者秘之内府此本乃是餘皆分賜<lb/>
皇太子諸王中宗是文皇帝孫内殿所秘信為最善本<lb/>
宜切近真也至元癸巳獲于楊左轄都尉家傳是尚方<lb/>
資送物是年二月甲午重裝于錢塘甘泉坊僦居快雪<lb/>
齋壬子日易跋贊曰神龍天子文皇孫寳章小璽餘半<lb/>
痕鸞飛離離舞秦雲龍驚蕩蕩跳天門明光宫中春曦<lb/>
温玉案卷舒娛至尊六百餘年今幸存小臣寧敢比璵<lb/>
<pb n="KR3h0060_WYG_001-19a"/>
璠　金城郭天錫祐之平生真賞<lb/>
君家褉帖評甲乙和璧隋珠價相敵神龍貞觀苦未逺<lb/>
趙葛馮湯總名迹主人熊魚兩兼愛彼短此長俱有得<lb/>
三百二十有七字字字龍蛇怒騰擲嗟予到手眼生障<lb/>
有數存焉豈人力吾聞神龍之初黄庭樂毅真跡尚無<lb/>
恙此帖尤為時所惜况今相去又千載古帖消磨萬無<lb/>
一有餘不足貴相通欲抱竒書求博易　鮮于樞題<lb/>
　　趙㕘軍摹晉千文<hi>篆書周天球題</hi>
<pb n="KR3h0060_WYG_001-19b"/>
太子右監門府鎧曹㕘軍臣趙模上<hi>行書千字文</hi>
　趙供奉所書千文如謹敕士不敢毫髮自縱在繩束<lb/>
　外至今見者為之斂衽退步及觀困學翁跋則如神<lb/>
　龍天馬殆不可羈其間法度出于自然噫此筆亦不<lb/>
　可多得矣我輩何敢仰望下風因乗興效顰值子玉<lb/>
　千文卷録以還延祐庚申夏五玉霄滕賔拜手<lb/>
　吳郡錢佑觀于西湖寓舍吳伯顔觀<lb/>
　大梁班惟志與仲亨子正敬思同觀<lb/>
<pb n="KR3h0060_WYG_001-20a"/>
　嚴陵汪鵬升永嘉薛漠同觀<lb/>
　大徳九年吾道觀<lb/>
　山陰繭紙入昭陵江右空傳瘞鶴銘賴有貞元供奉<lb/>
　筆硬黄雙勒集儀型　丹丘夏克復<lb/>
　晉人之書見于今日者大抵石刻耳如趙公者去晉<lb/>
　未逺其所摹集多予昧于平生者固宜蓋褒鄂已没<lb/>
　庶幾見其英姿飄爽於縑素間者曹將軍之功也明<lb/>
　古其謹藏之　吳寛題<lb/>
<pb n="KR3h0060_WYG_001-20b"/>
　吳郡楊循吉觀<lb/>
　七月之望彭年觀于雙蛾寺夀承讀書樓<lb/>
　禇登善有自書聖教序筆法極類右軍後人遂謂唐<lb/>
　集聖敎序非集聚之集乃學習之習也是殆不然今<lb/>
　觀趙供奉所摹千字文一鈎一畫步武右軍極似聖<lb/>
　教序乃知前人所集真集而書之者非習字書奴明<lb/>
　矣千古之疑一朝盡釋快哉此筆今不可再得仲宣<lb/>
　其寳之勿輕示人也　天啓壬戌初夏范允臨題<lb/>
<pb n="KR3h0060_WYG_001-21a"/>
　　歐陽率更夢奠帖真蹟<lb/>
仲尼夢奠七十有三周王九齡俱不滿百彭祖資以道<lb/>
養樊重任性裁過盈數終歸𡨕滅無有得停住者未有<lb/>
生而不老老而不死形歸丘墓神還所受痛毒辛酸何<lb/>
可熟念善惡報應如影隨形必不差二<lb/>
　右唐銀青光禄大夫太子率更令渤海郡歐陽詢字<lb/>
　信本書仲尼夢奠帖七十八字前後御府法書二小<lb/>
　印後有紹興二小印合縫處古印甚多下跋一吉字<lb/>
<pb n="KR3h0060_WYG_001-21b"/>
　未曉誰氏庚寅十月購于楊中齋家悅生圖書亦曾<lb/>
　入賈秋壑文府率更初學王逸少書後漸變其體筆<lb/>
　力嶮勁為一時之絶人得其尺牘咸以為楷範張懐<lb/>
　瓘云歐陽真行出于大令自羊薄已後畧無勍敵獨<lb/>
　永師恃兵精銳議欲旗鼓相攻歐惟猛銳長驅永則<lb/>
　破膽奪氣法書苑亦云信本行書蟬聨起伏凝結遒<lb/>
　聳裁蕭永之柔懦拉羲獻之筋髓比之諸勢出于自<lb/>
　然此本勁嶮刻厲森森然若武庫之戈㦸向背轉摺<lb/>
<pb n="KR3h0060_WYG_001-22a"/>
　渾得二玉風氣世之歐行第一書也辛卯二月辛未<lb/>
　重裝九日丁丑跋於嚴陵官舍　金城郭天錫審定<lb/>
　真蹟秘玩<lb/>
　歐陽信本書清勁秀健古今一人米老云莊若對越<lb/>
　俊若跳擲猶似未知其神竒也向在都下見勸學一<lb/>
　帖是集賢官庫物後有開元題識具全筆意與此一<lb/>
　同但官帖是硬黄紙為異耳<hi>信本為歐陽字</hi>　至元廿九年<lb/>
　閏月望為右之兄書吳興趙孟頫<lb/>
<pb n="KR3h0060_WYG_001-22b"/>
　韋續墨藪歐陽正行書在中上品歐教作書有八訣<lb/>
　最利初學學者觀古人書必觀墨跡乃見妙處此夢<lb/>
　奠帖七十八字真人間絶無僅有希世寳也蓋嘗入<lb/>
　宋御府矣趙文敏公所題考碑志是三十八嵗筆故<lb/>
　與後來特異吾家蓄古墨蹟此為最久　正統八年<lb/>
　四月六日楊士竒謹書<lb/>
　　　虞伯施東觀帖<hi>伯施世南字</hi>
虞永興嘗自謂于道字有悟蓋于發筆處出鋒如抽刀<lb/>
<pb n="KR3h0060_WYG_001-23a"/>
斷水正與顔太師錐畫沙屋漏痕同趣前人巧處故應<lb/>
不傳學虞者輒成算子筆陣所訶以此余非能書能解<lb/>
之耳　其昌<hi>墨禪室</hi>
　　唐文皇哀冊褚遂良墨蹟<hi>戲鴻堂止鐫冊文</hi>
褚遂良書在唐賢諸名世士書中為秀頴得羲之法最<lb/>
多者真字有𨽻法自成一家非諸人可以比肩此書蓋<lb/>
其晩年　紹興丙辰十二月初五日臣友仁審定<lb/>
褚公初以善書見知文皇後數直諫補益國事殊多遂<lb/>
<pb n="KR3h0060_WYG_001-23b"/>
受顧命以大節著為唐名臣卒之書為餘事此其書文<lb/>
皇哀冊文蔵于吳江史明古氏明古喜讀書能陽秋古<lb/>
人不獨貴其書也然于古人知所愛則得其模刻之語<lb/>
亦深玩之况其手跡哉則雖謂貴其書亦可也此卷于<lb/>
大行與崩字皆加塗改蓋嘗有入前代御府者為上諱<lb/>
爾　成化戊戌嵗二月庚申吳寛書<lb/>
唐中書令河南公褚登善文學忠讜為貞觀人品第一<lb/>
觀其叩頭諫立武氏置笏殿陛乞歸田里不以禍福死<lb/>
<pb n="KR3h0060_WYG_001-24a"/>
生動其心古之所謂大臣與回視當時暖姝自悦為身<lb/>
謀者特狐䑕耳公書法之妙乃其餘事書家况之瑶臺<lb/>
青瑣窅映青春嬋娟美女不勝羅綺蓋狀其富艷之極<lb/>
文皇哀冊覽之三嘆不已書法絶矣世鮮有知者惟米<lb/>
南宫知之米學褚最久知之為最深宜乎虎兒一見即<lb/>
賞鑒也<hi>哀冊初落江南深山中且諱避不登御故得脫金燼</hi>　著雍敦牂七月望<lb/>
日吳郡陳深書<hi>王元美跋已刻四部稿中</hi>
　　褚河南書枯樹賦真蹟<hi>趙松雪補圖賦鐫戲鴻堂</hi>
<pb n="KR3h0060_WYG_001-24b"/>
右枯樹賦世皆以夀春魏氏為真丹陽蘇丞相辨識之<lb/>
墨帖既藏魏氏今所傳蘇丞相跋尾者亦模勒也至或<lb/>
以雍元直所臨仿為魏本而系蘇跋其後余此本得之<lb/>
壻汶陽梁正夀正夀雅好筆墨且自精賞魏鄭公嘗云<lb/>
褚河南下筆遒勁甚得逸少體資此本皆蘭亭筆法識<lb/>
者寡云　開封丁禹錫毘陵胡承之以勒石大野晁無<lb/>
咎記乙丑中冬丙午松菊堂<lb/>
舊見陳了翁筆法精勁嘗疑其創自為家今乃知彷彿<lb/>
<pb n="KR3h0060_WYG_001-25a"/>
出枯樹賦耳豫章金陵所刻何曽有毫髮似哉晁補之<lb/>
字僅見此跌宕亦自有意况經前輩鑒定重以省印郡<lb/>
記累累無不可考胡氏世家在東南為盛世將摹刻又<lb/>
不一所此真蹟尤其所寳故所在用意識之歴官大畧<lb/>
備焉　壬午五月廬陵劉辰翁題<lb/>
褚公書擥六朝衆長而成一家千代何獨枯樹賦而已<lb/>
子昂後五百年一振豪頃奪其符而代之豈規規學楮<lb/>
而能之抑胸中有所謂擥者也謂予不信有木居士在<lb/>
<pb n="KR3h0060_WYG_001-25b"/>
　錢塘白珽<hi>以下俱跋松雪臨本乃同前合一卷者</hi>
褚登善書用𨽻法結體方嚴枯樹賦稍變乃從容於法<lb/>
度之中子昂落筆便得其意所謂不同而同者又繪圖<lb/>
于前樹雖枯而潤葢其根本而生意存焉爾觀此信不<lb/>
徒作矣所感當甚子山也　吳郡陳深<hi>寧極齋</hi>
木生天地間為風霜之所夭折不能竟其天年不幸甚<lb/>
矣而騷人名士形諸賦咏著之翰墨精彩百倍垂于無<lb/>
窮實枯中之榮也予老且衰撫卷為之一嘅　九山人<lb/>
<pb n="KR3h0060_WYG_001-26a"/>
崈古<hi>無盡菴</hi>白文<lb/>
褚書此為精妙子昻晚筆最得其意嘗聞賈師憲以江<lb/>
上功景定初元拜右相錫宴宣勸内府出金寳器賜甚<lb/>
厚中有枯樹賦真蹟似道獨受此卷不敢辭今不知流<lb/>
落何所信人間世曽何足以把玩哉喜見以人而慨然<lb/>
者係之矣　至大二年季春為吳門錢翼之題谷陽龔<lb/>
璛書<lb/>
褚河南多書枯樹賦猶王子敬多書洛神賦褚書僅見<lb/>
<pb n="KR3h0060_WYG_001-26b"/>
為燕公本亦猶王書止傳十三行異哉此本舊藏華補<lb/>
庵氏球得諦視之然亦雙鈎填廓想出柳誠懸手非褚<lb/>
初筆也其遒勁俊逸大都如褉帖臨本聖教碑刻骨立<lb/>
中氣韻自足非易窺者趙文敏綜擥晉唐法書舍筏登<lb/>
岸乃能師其意不泥其迹按臨本整宻秀潤不少露北<lb/>
海姿態亦盡氣為褚敵者若武延秀時有此當亦取續<lb/>
屏脚矣王元美邃于書學得褚鈎本屬球鈎趙本合刻<lb/>
以傳球乏馮承素之藝多失趙神彩尚須具法眼者鑒<lb/>
<pb n="KR3h0060_WYG_001-27a"/>
之　隆慶元年夏六月既望吳郡周天球題<lb/>
庾子山枯樹賦有盛聲于江左如許小公輩皆習之褚<lb/>
河南書此賦掩映斐亹極有好致武延秀集右軍大令<lb/>
墨迹于屏以此書裝脚其見重若此真蹟在無錫華戸<lb/>
部處嘗命許元復雙鈎垂入石而户部物故真蹟落盜<lb/>
手余所有趙吳興臨本亦一時妙品因請于華戸部之<lb/>
子明伯乞許本入石而趙本則周公瑕所鈎也褚書既<lb/>
極秀逸有美女嬋娟不勝羅綺之態趙則穩宻端潤往<lb/>
<pb n="KR3h0060_WYG_001-27b"/>
往得筆外意俱在山陰堂室間正不當以時代論也元<lb/>
復公瑕俱名能臨池者故不啻作定武冡嫡耳　隆慶<lb/>
改元八月天<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>居士王世貞識<lb/>
　崇禎辛酉春仲訪友玉峯婁水間花生日與成淵兒<lb/>
　過東倉楊棘丞汝邁攜逰王氏雜花林返飲深柳堂<lb/>
　㑹其舅吳庭堅出墨蹟三卷為褚河南書哀冊及枯<lb/>
　樹賦子昻書歸去來辭又出古佩玦種種内有漢玉<lb/>
　天馬羊脂美質沁血縷縷成細毛真竒物也然當年<lb/>
<pb n="KR3h0060_WYG_001-28a"/>
　屬先君價只五十金今云百鎰矣歸蓬偶閲唐語林<lb/>
　以褚遂良為太宗哀冊文自朝還馬誤入人家而不<lb/>
　覺是其摛詞工苦非獨書法擅絶也　砢玉識於垂<lb/>
　虹舟次<lb/>
　　褚登善兒寛贊真蹟<lb/>
河南三龕孟法師二刻早年所書房公喬聖教序記長<lb/>
安同州本並晩年書此兒寛贊與房碑記序用筆同晚<lb/>
年書也容夷婉暢如得道之士世塵不能一毫嬰之觀<lb/>
<pb n="KR3h0060_WYG_001-28b"/>
之自鄙束縛于毫楮間耳　諸王孫趙孟堅子固書<lb/>
羣玉帖中帝京篇贋迹可笑蓋枯且露矣河南晩年書<lb/>
雖瘦實腴　孟堅又書<lb/>
褚河南漢兒寛贊正書三百四十字中刮去字蓋宋國<lb/>
諱也河南書豈待贊而顯子固所謂容夷婉暢者殆得<lb/>
之矣　至順四年閏三月廿四日柳貫識<lb/>
子固以此贊與三龕孟法師碑用筆不同定為河南晩<lb/>
年書碑有嵗月誠可信不疑然石刻視真跡自不無少<lb/>
<pb n="KR3h0060_WYG_001-29a"/>
異蓋其轉折精神處有非摹勒之巧所能盡也　至正<lb/>
元年夏四月廿三日黄溍記<lb/>
褚河南書清勁峻嶷平生大節蓋已見于筆墨之間古<lb/>
謂書類其人信哉　豫章掲法記<lb/>
潛溪宋先生題褚河南書云登善初師虞世南晩入右<lb/>
軍之室故唐之能正書者僅二十八人而登善居三四<lb/>
之間其温潤似虞結體則法右軍人徒見所書或與薛<lb/>
稷類者遂疑之不知先哲有兼人之才而作字或不拘<lb/>
<pb n="KR3h0060_WYG_001-29b"/>
一體張顛善草書至其小楷極端謹有法傳其學者惟<lb/>
顔真卿得之觀登善者宜以是求之此題識唐太宗哀<lb/>
冊文也余長見之此所書兒寛贊筆意正同趙子固柳<lb/>
道傳先生黄文獻公掲伯防跋語皆真跡但柳先生以<lb/>
刮去五字為宋國諱則又見宋以前文字亦諱此不知<lb/>
何也此書非深識者不達其妙又試以余書求之　翰<lb/>
林學士解縉大紳書<lb/>
褚河南工𨽻楷尤為當時所重近世罕見真蹟此有以<lb/>
<pb n="KR3h0060_WYG_001-30a"/>
枯樹賦墨本示余殊不足以啓人意見其偽無疑今觀<lb/>
此書筆勢翩翩神爽超越大勝家姪帖諸刻誠可為希<lb/>
世之玩也　永樂辛卯春正月庚寅廬陵胡廣觀畢拜<lb/>
手謹識<lb/>
褚遂良字登善善書與虞齊名世南嘗薦之文皇世南<lb/>
死登善獨擅大名當時御府所收右軍真蹟贋者相半<lb/>
他人不能識登善輒能辨之至纎悉不爽後遇有所購<lb/>
必經登善審鑒為定及其自書乃獨得右軍微意評者<lb/>
<pb n="KR3h0060_WYG_001-30b"/>
謂其字裏金生行間玉潤變化開闔一本右軍其諸帖<lb/>
中西昇經是學黄庭度人經是學洛神陰符學畫像湖<lb/>
州獨孤府君碑越州右軍祠記同州雁塔兩聖教序是<lb/>
其自家之法世傳蘭亭褚本亦與率更不類蓋亦多出<lb/>
自家機軸故也今觀永新文學鄧仲經甫所蔵兒寛贊<lb/>
正與蘭亭聖教記諸相似筆意婉美似瘠而腴似柔而<lb/>
剛至于三過三折之妙特加之意誠褚法也後有趙子<lb/>
固及柳道傳黄晉卿掲伯防諸跋尾皆信而可徴柳公<lb/>
<pb n="KR3h0060_WYG_001-31a"/>
謂中間刮去𢎞字為宋國諱信然宋人以𢎞為弘是也<lb/>
<hi>𢎞宣祖諱</hi>　永樂辛卯二月獨山王偁觀畢書于鍾山書舍<lb/>
唐人寫字多用硬黄其次則用槌熟紙蓋韓退之以為<lb/>
生紙綠文為不敏是也烏絲闌唐界墨而細宋人淡墨<lb/>
而理麄此唐界宋界之别惟作方眼格子為對待書則<lb/>
自唐始六朝以前無有也米元章嘗病此蓋一時之宜<lb/>
云　偁又識<lb/>
褚河南博雅通識工𨽻楷初師虞永興晩得右軍筆法<lb/>
<pb n="KR3h0060_WYG_001-31b"/>
正書遒勁直班歐虞貞觀中諫議大夫兼起居注文皇<lb/>
嘗問曰朕有不善卿亦記耶對曰守道不如守官職在<lb/>
載筆君舉必書其為人忠直貞諒可知矣觀此書兒寛<lb/>
贊瑶臺青瑣春林綺羅之喻不虛也而剛方正直之氣<lb/>
溢于翰墨之間誠類其為人千載之下其流風餘韻即<lb/>
此可想見矣山東憲使雲間黄汝申出以見示不勝喜<lb/>
幸杜子美詩有云金鐘大鏞在東序冰壺玉磬懸清秋<lb/>
余于褚書亦云汝申其寳之　正統四年七月丙辰豫<lb/>
<pb n="KR3h0060_WYG_001-32a"/>
章胡儼謹題<lb/>
此卷舊藏故人鄧宗經所宗經為廬陵永新潛山三縣<lb/>
學官攜以自隨洪武壬午予獲觀于廬陵永樂丁亥又<lb/>
獲覩于永新是時學士解公赴桂林任余送至彼解公<lb/>
題此卷深欲效河南筆意題畢自謂與平日所書逈異<lb/>
從行有黄生學書于公熟識公字公戲以手掩其名召<lb/>
生試觀問為誰書生錯愕莫能辨因撫掌大噱後五年<lb/>
辛卯春宗經攜至南京寓予官舍中翰林諸公俱來就<lb/>
<pb n="KR3h0060_WYG_001-32b"/>
望而檢討王公孟陽欣然許題其後且以就望為不足<lb/>
借歸觀之往返數四一日大雨中學士胡公肩輿來<lb/>
索而卷適留孟陽所亟命院吏二人荷氊衫往取㽞其<lb/>
家二日所題字亦異平日書蓋觀此而有以啓人有新<lb/>
意也今少傅東里楊先生時在春坊以少暇未及觀最<lb/>
後始與宗經攜卷詣其私第值暮秉燭展玩良久㑹公<lb/>
冗勿果題識宗經嘗闕然于懐宣徳乙巳予至潛山宗<lb/>
經抽此卷欲以遺予且曰君子不留意于物吾老矣付<lb/>
<pb n="KR3h0060_WYG_001-33a"/>
之得人則於此卷無負矣余辭以素不善書當求善書<lb/>
者付之庶幾不負今年冬余至雲間大㕘黄公汝申忽<lb/>
出此卷示余自言前此兩月過安慶得之秀才李生生<lb/>
名善嘗從宗經逰豈宗經屬以擇人而授生生知黄公<lb/>
好古博雅而又長于法書故竟以歸乎黄公然則李生<lb/>
亦可謂能知人宗經亦無負于此卷矣展玩之餘俛仰<lb/>
今昔非但河南之墨蹟足為寳玩而當時二三君子之<lb/>
餘韻猶可想見因詳著于卷尾　正統二年丁巳十一<lb/>
<pb n="KR3h0060_WYG_001-33b"/>
月晦廬陵周忱書于雲間之三陸書院<lb/>
　　褚臨右軍曲水序<hi>世稱天厯蘭亭</hi>
唐相褚河南臨褉帖白麻墨蹟一卷曽入元文宗御府<lb/>
有天厯之寳及宣政紹興諸小璽宋景濓小楷題跋吾<lb/>
鄉張東海先生觀于曹涇楊氏之衍澤樓蓋雲間世家<lb/>
之藏也筆法飛舞神采奕奕可想見右軍真本風流實<lb/>
為希世之寳　瑯琊王世貞<lb/>
　　薛稷書真蹟<lb/>
<pb n="KR3h0060_WYG_001-34a"/>
悠悠洛邑𦕈𦕈伊瀍屢移寒暑頻經嵗年丹壑幾變陵<lb/>
谷俄遷不覩碑碣空悼風煙<lb/>
　薛稷為褚河南甥書法似河南三蔵聖教序　𤣥宰<lb/>
　　唐通天進帖模本<hi>唐李綽尚書故實云宰相石泉公王方慶進時萬嵗通天二年</hi>
摹書得在位置失在神氣此直論下技耳觀此帖雲花<lb/>
滿眼奕奕生動并其用墨之意一一備具王氏家風漏<lb/>
泄殆盡是必薛稷鍾紹京諸名手雙鈎填廓所云下真<lb/>
蹟一等項庶常家蔵古人名蹟雖多知無踰此文徴仲<lb/>
<pb n="KR3h0060_WYG_001-34b"/>
髦年作蠅頭跋尤可寳也　萬厯壬子董其昌題<hi>宋元以來</hi>
<hi>諸跋已刻真賞停雲二帖内</hi>
　<lb/>
　<lb/>
　<lb/>
　<lb/>
　<lb/>
　珊瑚網卷一<lb/>
</p>
<p>
</p>
  </div>
</body>
</text>
</TEI>
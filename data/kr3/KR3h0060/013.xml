<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷十三</head> <lb/>
    <p>
<pb n="KR3h0060_WYG_013-1a"/>
欽定四庫全書<lb/>
　珊瑚網卷十三<lb/>
　　　　　　　　　　　　明　汪砢玉　撰<lb/>
　法書題跋<lb/>
　　宣廟御製緑竹引并書<lb/>
薊門八月霜華濃何時叢竹能成叢鳳城之陽禁苑東<lb/>
琅玕萬樹凌青空光搖太液波心月髙出三山頂上松<lb/>
祥颷拂拂来天上鳴金戛玉聲玲瓏蓬萊宫中日如年<lb/>
<pb n="KR3h0060_WYG_013-1b"/>
髙柯密葉霏雲煙春陽挺秀百花表秋月増輝仙桂邊<lb/>
九夏繁隂覆靈囿祥麟瑞鶴相周旋六花凝寒羣卉老<lb/>
清標轉覺生光妍軒皇昔日初製律截筒来自昆崙谷<lb/>
江心蟠石桃竹枝斬根剥皮誇紫玉何如蓬萊宫中竹<lb/>
雨露偏多生意足盤根固節千萬年逺勝猗猗淇水澳<lb/>
上林花木照清春靈芝瑞草争芳芬愛此蒼蒼太古色<lb/>
竹邊幾度停逰輪世云鳳凰食竹實又云鳳凰棲竹枝<lb/>
鳳笙九奏太平曲鳳兮鳳兮今来兮予將拭目而觀之<lb/>
<pb n="KR3h0060_WYG_013-2a"/>
　宣徳四年二月十二日御武英殿書賜都督孫忠<lb/>
　國初當天兵下徽時朱申請留宸翰以光後圃書屋<lb/>
　上親書梅花初月樓賜之直一洗乾坤腥色自後則<lb/>
　代擅奎藻萬厯間玉應試留都見聖母御筆于瓦棺<lb/>
　寺之青蓮閣天啟間在燕京見神廟御書于李戚畹<lb/>
　之清華園今復覩章皇帝御蹟足可壓閣帖帝王書<lb/>
　也　譚子國轉運臣砢玉識<lb/>
　　髙季迪書南宫生傳<lb/>
<pb n="KR3h0060_WYG_013-2b"/>
南宫生吴人偉軀幹博涉書傳少任俠喜擊劒走馬尤<lb/>
善彈指飛鳥下之家素厚藏生用周養賓客及與少年<lb/>
飲愽遨戲盡喪其資逮壯見天下亂思自樹功業乃謝<lb/>
酒徒去學兵得風后握竒陳法將北走中原與豪傑計<lb/>
事㑹道梗落落無所合遂遡大江㳺金陵入金陵㑹稽<lb/>
諸山蒐覽瑰怪渡浙江泛具區而歸家居以氣節聞衣<lb/>
冠慕之争往迎候門止車日數十兩生亦善交無貴賤<lb/>
皆傾身與相接有二軍將恃武横甚數毆辱士類號虎<lb/>
<pb n="KR3h0060_WYG_013-3a"/>
冠其一嘗召生飲或曰彼酗不可近也生笑曰使酒人<lb/>
惡能勇吾將柔之矣即駕往坐上座為語古賢將事其<lb/>
人竦聴居尊下拜起為至罷㑹無失儀其一嘗遇生客<lb/>
次顧生不下已目慴生而起他日見生獨騎出從健兒<lb/>
帶刀䇿馬踵生後若將肆暴者生故緩轡當中道進不<lb/>
少避知生非懦儒遂引去不敢突冒訶辟明旦同客詣<lb/>
生謝請結懽生能以氣服人類如此性抗直能辯好箴<lb/>
切友過有忤已則面數之無留怨與人論議期必勝然<lb/>
<pb n="KR3h0060_WYG_013-3b"/>
援事析理衆終莫能折時藩府數用師生私策其雋蹶<lb/>
多中有言生於府府欲致生幕下不能得將中生法生<lb/>
以智免家已貧然喜事故在有饋酒肉立召客與飲啖<lb/>
相樂四方㳺士至吴察其賢必與周旋欵曲延譽上下<lb/>
所知有喪疾不能𦵏療者以告生輒令削牘疏所乏為<lb/>
請諸公間營具之終飲其徳不言故人皆多生謂似婁<lb/>
君卿原巨先而賢過之久之稍厭事闔門謝將迎闢一<lb/>
室庋歴代法書周彞漢硯唐雷氏琴日㳺其間以自娱<lb/>
<pb n="KR3h0060_WYG_013-4a"/>
素工草𨽻逼鍾王患求者衆遂自閟希復執筆歆慕静<lb/>
退時賦詩見志泊然處約若將終身生姓宋名克字温<lb/>
家南宫里故自號云　贊曰生之行凡三變每變而益<lb/>
善尚侠末矣欲奮於兵固壯然非士所先晚乃刮磨豪<lb/>
習隠默自將履藏器之節非有徳能之乎與夫不自知<lb/>
反違逺道徳者異矣　渤海髙啟撰<lb/>
　　青丘子書惜花嘆<lb/>
惜花不是愛花嬌賴得花朝伴寂寥樹樹長懸鈴索䕶<lb/>
<pb n="KR3h0060_WYG_013-4b"/>
叢叢頻引鹿盧澆幾囘欲折花枝嗅心恐花傷復停手<lb/>
每來花下每題詩不到花前不持酒凖擬㸔花直盡春<lb/>
春今未盡已愁人纔留片萼依前砌全落千英過别隣<lb/>
懊惱園中妬花女畫幡不禁狂風雨流水殘香一夜空<lb/>
黄鸝魂斷無言語縦有星星在蘚衣拾来已覺損光輝<lb/>
只應獨背東牕卧夢裏相隨髙下飛　槎軒髙啓<lb/>
　　宋仲温書鐵崖古歌即為鐵崖所跋<lb/>
東吴宋仲温工古歌詩尤工諸家書法余有所著必命<lb/>
<pb n="KR3h0060_WYG_013-5a"/>
仲温書之且扁舟訪余東海角觴詠數日而别為賦長<lb/>
歌一解酒餘使歌之余和以鐵龍之嘯不知人間世復<lb/>
有過余樂者不余既醉書此歌復令仲温遺玉筍崆峒<lb/>
生者而和之　㑹稽楊維楨庚子嵗贈<lb/>
　　谷陽生書相鶴經<hi>與夷門廣牘所載互異</hi>
鶴陽鳥也而㳺於隂因金氣乗火精以自養蓋金數九<lb/>
火數七故七年小變十六年大變百六十年變止千六<lb/>
百年形定體尚潔故其色白聲聞天故頭赤食於水故<lb/>
<pb n="KR3h0060_WYG_013-5b"/>
其喙長軒於前故後指短棲於陸故足髙而尾凋翔於<lb/>
雲故毛豐而肉疎大喉以吐故修脛以納新故夭夀不<lb/>
可量所以體無青黄二色者土木之氣内養故不表於<lb/>
外是以行必依洲渚止不集林木盖羽族之宗長仙人<lb/>
之騏驥也鶴云上相瘦頭朱項露眼黒睛髙鼻短喙䯓<lb/>
頰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>耳長頭竦身鸞膺鳳翼爵毛龜背鼈腹軒前垂後<lb/>
髙頸麄節洪髀纖指此相之備者也鳴則聞於天飛則<lb/>
舉千里鶴二年落子毛易黑㸃三年産伏復七年羽翮<lb/>
<pb n="KR3h0060_WYG_013-6a"/>
具復七年飛薄雲漢復七年舞應節復七年晝夜十二時鳴<lb/>
中律復七年不食生物大毛落茸毛生迺潔白如雪或<lb/>
純黒渥水不能汙復百六十年雌雄相視而孕一千六<lb/>
百年飲而不食胎化産鸞鳳同為羣聖神在位則與鳳<lb/>
皇翔于甸　右經一通迺浮丘公授王子晉之書也崔<lb/>
文子學道於子晉得其文藏嵩山石室中淮南王采藥<lb/>
得之遂傳于世谷陽生書<lb/>
江南羽化張天雨海上神交宋仲温楷法離騷稱獨步<lb/>
<pb n="KR3h0060_WYG_013-6b"/>
草論皇象已専門相輪未墜風前鐸漏屋先凝雨後痕<lb/>
寄語臨池諸俊彦龍蛇雞鶩莫須論　右題前失欵<lb/>
　　陳文東書楊廉夫贈相子先冩照序<lb/>
士大夫冩照非畫科比而亦非畫史所能也杜少陵詠<lb/>
曹將軍能冩佳士而不幸遭罹干戈之際則移其貌佳<lb/>
士者貌常人矣此將軍之冩照亦畫史科之庸耳何以<lb/>
為士夫錢唐相子先通文史琴棊冩照其餘事也然所<lb/>
交皆海内知名士交之深敬之至者輒退而傳其神併<lb/>
<pb n="KR3h0060_WYG_013-7a"/>
其情性意度得之非其人耳其筆雖怵以權貴誘以金<lb/>
玉弗與也則其秉志與曹將軍者異矣余以忘年交子<lb/>
先子先冩余老狀人皆異之曰畫史傳老鐵貌而子先<lb/>
獨得其平日傲兀傑峙之氣蕭散沖曠之懷深出筆墨<lb/>
之外有間不容髮者冩照不許畫科比者若是抑余聞<lb/>
宋有苔磯老人落筆有驚人句交湖海竒士必傳其神<lb/>
于卷凡若干人雖其人在千里外見于開卷之頃若親<lb/>
接笑談洞見肺腑至今傳為褒鄂雅事子先冩余照不<lb/>
<pb n="KR3h0060_WYG_013-7b"/>
知得竒士凡幾人儻裒以成帙吾當一一為子贊之俾<lb/>
不下於麒麟顯功臣者云　㑹稽楊維楨著門人陳文<lb/>
東書<lb/>
　　又與時中節判書<lb/>
陳文東謹奉書時中節判宗兄孝次近家信至云尊公<lb/>
下世而吾兄逺迴區區雖在千里病未能興不覺悲喜<lb/>
交集始兄除授時得書為慰後二年僕承之解州因有<lb/>
州役送徒至成都之便亦嘗令附狀僕以丁艱東奔竟<lb/>
<pb n="KR3h0060_WYG_013-8a"/>
不知沈浮相别六年之間出處凶變各如此可為悽斷<lb/>
去嵗春初期兄必囘冀得一見兄何為淹許時耶日來<lb/>
孝履何似繼聞兩至舎下存問尤見情至僕病兩月甫<lb/>
及愈而司銓者呼入選意者造物使之然耶賦得一詩<lb/>
為寄并在解州時與前嵗期待各一首茲并冩上亦以<lb/>
見僕不敢忘故交耳<lb/>
五年不見威州倅萬里遙遥有所思亦欲歸來那忍語<lb/>
人生出處正難期進牌方愧天官選卧病誰憐送族悲<lb/>
<pb n="KR3h0060_WYG_013-8b"/>
昨夜得書渾不寐枕邊聊詠寄君詩<lb/>
解官州舎夢後一首　憶昔君為萬里逰今年我亦應<lb/>
徴求夜來夢裏驚相見半説威州與解州<lb/>
期兄迴一首　君家頃有故逺宦亦應歸萬里闗山逺<lb/>
三年消息稀寄書多不達對酒惜長違相見翻成泣春<lb/>
風定挽衣<lb/>
茲因子盛還謹具此為問尚惟節哀自愛八月初或當<lb/>
逺離無吝示及動静以慰詹企力書不盡文東奉書凡<lb/>
<pb n="KR3h0060_WYG_013-9a"/>
見鄉中諸友幸為我一一謝之病餘未能遍作書耳顧<lb/>
文照附此致意七月廿一日<lb/>
　　姚少師詩翰<lb/>
白雲生江海客廣陵不歸今十年鴈書未到風塵隔日<lb/>
日望親親舎違每望東道白雲白焦桐夜鼓天地愁銀<lb/>
鴈紛紛墮瑶席璚花夢落楚天寒萱草春深露華碧白<lb/>
雲生爾孝不負親爾忠寜負國讀書只足記姓名學劍<lb/>
須當萬人敵白雲生勉爾力犯龍頭請恩澤縦不能取<lb/>
<pb n="KR3h0060_WYG_013-9b"/>
封破虜將軍萬里侯亦不失漢家良臣二千石胡為乎<lb/>
痛言不上賈生書辛苦尚馳毛義檄<lb/>
　　濯庵八詠<lb/>
雲深處　出門山路迷入寺衣裳冷忽聞鐘磬聲㘞地<lb/>
發深省<lb/>
一掬軒　些子楊枝水掬之不盈手灑向大千界洗除<lb/>
清浄垢<lb/>
聽聞堂　何所聞而聞何所聽而聽不聽亦不聞方是<lb/>
<pb n="KR3h0060_WYG_013-10a"/>
本來性<lb/>
含暉樓　朝挂扶桑枝暮浴咸池水靈光滿大千半在<lb/>
小樓裏<lb/>
𤣥音堂　空空本無有若有即非空耳目俱忘觀禪門<lb/>
此是宗<lb/>
止息齋　可以止則止可以息則息只此坐心齋何須<lb/>
去面壁<lb/>
松花堂　辭樹舞香風歸根散晴雪老僧坐忘言對此<lb/>
<pb n="KR3h0060_WYG_013-10b"/>
了幻刼<lb/>
挹清閣　清氣滿乾坤小閣真可挹飽飡五濁除卧㸔<lb/>
雙眼碧<lb/>
　　雲深處記<lb/>
蘇之城城於平野列闤闠而内外之者鱗集雞犬之<lb/>
聲環動二百餘里勝感接待寺者附於城之東距城<lb/>
無百步有中師名其所棲之所曰雲深處吁何哉夫<lb/>
山川之氣為雲山川之深之所雲出而烏得迷漫山下<lb/>
<pb n="KR3h0060_WYG_013-11a"/>
使人而不知其處哉今之雲深處其名與實何相去之<lb/>
逺而不相孚者之若是耶有中學佛視有為者皆為幻<lb/>
幻而又幻豈玩於幻而凟於幻耶將託於幻而不以幻<lb/>
為幻耶抑有寓於雲而警於幻者以自治耶有中居人<lb/>
境誘於耳目以移其中者轇轕於外志欲謝之淡然無<lb/>
染於見聞潔其身苦其行以樂其静者故視其地若深<lb/>
山大川超然之身而不為世累其與㑹合者惟雲與之<lb/>
契耳且雲之聚散不常去來無迹其薄太空翳林壑瞬<lb/>
<pb n="KR3h0060_WYG_013-11b"/>
息而極其變態者又可以喻心無所著而應用之妙之<lb/>
不測也若有中師者可謂不梏於物矣余何不為之記<lb/>
也　宣徳四年嵗在己酉孟春望日翰林院五經博士<lb/>
兼修國史廬山陳繼撰<lb/>
滿院清香松有花老僧長日坐袈裟吟風弄月知無限<lb/>
不属尋常俗士家　北湄<lb/>
僧院喬松片片花天風時復落袈裟一雙白鵠髙枝唳<lb/>
寰宇清竒作一家<lb/>
<pb n="KR3h0060_WYG_013-12a"/>
寂寂禪闗何處尋黯然雲色蔽前林悟空儻謝紅塵迹<lb/>
更莫泠泠起磬音　北湄王天化<lb/>
我亦天涯倦行役慈母在堂年半百為君重賦白雲篇<lb/>
激烈長歌轉凄惻右白雲生歌為王履道賦　懶閣翁<lb/>
牛衣卒隱者流一貧寧苦困田野挾䇿不肯干王侯十<lb/>
年從軍不得志歸來自飯溪邊牛牛衣為衾石為枕雷<lb/>
鳴鼻息春齁齁醒來復夢夢復醒不知蝴蝶為莊周又<lb/>
安知魯遷郜鼎秦汎舟晉盟踐土齊葵丘戰國蘇秦何<lb/>
<pb n="KR3h0060_WYG_013-12b"/>
足道黄金用盡空貂裘漢家王章不解事妻兒對泣良<lb/>
可羞牛衣卒褶袴不掩脛破帽不戀頭生不逢堯與舜<lb/>
禪焉能蹙蹙増煩憂夜漫漫風颼颼東方若未出長歌<lb/>
且卧南山秋　右牛衣卒為王景序賦道衍<lb/>
　　王博士繼為婁江勝感接待寺八咏序<hi>并諸名公詩記</hi>
近世浮屠出世者以土木營建致聲譽人以為之徳者<lb/>
不少其能樂空寂淡薄自空㳺心於其道又能以詩章<lb/>
發其志意者則不多也苟有之人必與之咏而不以其<lb/>
<pb n="KR3h0060_WYG_013-13a"/>
為有徳者衆皆其然惟君子取之而樂與之㳺也若王<lb/>
逸少之與支遁習鑿齒之與道安陶元亮之與慧逺韓<lb/>
退之之與大顛栁宗元之與文郁歐陽修之與秘演其<lb/>
皆因名永世俾人慕之而不冺其迹也今姑蘇釋有中<lb/>
其主婁江勝感接待寺之法席起蕪穢為寶勝徹剝壞<lb/>
為輪奐整樹藝為喬鬱衆以為徳其不徳之輒淡然而<lb/>
怡於其道也寺故有𤣥音堂其益以聴聞堂止息齋含<lb/>
暉樓挹清閣松華堂一掬軒雲深處題凡有八其徧詠<lb/>
<pb n="KR3h0060_WYG_013-13b"/>
之又求詠於鉅公名士詠於其徒咏於其逸人其傳誦<lb/>
於人者蓋亦有之由是接待之名稱揚於時而君子樂<lb/>
過之者誠在此也有中乃集衆作而刻於石來請序之<lb/>
予嘗與有中游者也而可孤其請哉大凡浮圖謂超詣<lb/>
覺路者未嘗外於物亦未嘗囿於物而物物隨物悟之<lb/>
以融其性然非得於𤣥音而達於聴聞以歸其止息者<lb/>
必膠於時又何知含暉而可以喻中之光明者哉又何<lb/>
知挹清而可以喻去濁就潔者哉又何知松華而可以<lb/>
<pb n="KR3h0060_WYG_013-14a"/>
喻歴冰雪時至而芬芳者哉又何知一掬之水其能照<lb/>
今古一方之雲其能迷上下者為心之所喻哉有中其<lb/>
將不外不囿於物者哉誠樂空寂淡薄自宜而可友於<lb/>
支遁輩者哉予亦知有中者也或言詩為禪者以詩之<lb/>
妙不在言也得詩之妙者使人誦之則浮屠之禪可無<lb/>
由此而悟耶　宣徳三年八月望日翰林院五經博士<lb/>
廬山陳繼撰<lb/>
傍雲構小堂更在雲深處堂中人未閒雲亦徒為爾<lb/>
<pb n="KR3h0060_WYG_013-14b"/>
野築傅夢弼<lb/>
杏閣凌霄起丹門傍石開良時不再得秋日共登臺古<lb/>
木雲煙亂空山猿鶴哀滄洲吾道在相遇且銜杯<lb/>
　　又<lb/>
石逈山門古松迴野寺幽崔嵬萬象出縹緲孤雲留湖<lb/>
近魚龍起秋深煙霧収登髙同眺望何處是滄洲　閩<lb/>
中周仲仁題<lb/>
不見八景勝惟見八景詩讀詩想清景宛若逢當時當<lb/>
<pb n="KR3h0060_WYG_013-15a"/>
時景不得宇宙恒在兹何不再題品名勝作後基　崑<lb/>
山周綸<lb/>
盡日山中坐塵心頓一清有身終是累無髮可逃名擬<lb/>
撇陶潛綬來尋慧逺盟蒲團與貝葉端足了餘生　右<lb/>
婁江寺志感　江盈科<lb/>
　　桂孟平剪燈新話歌<hi>至孫忠烈八段共一卷</hi>
山陽才人疇與侣開口為今闔為古春以桃花染性情<lb/>
秋將桂子薰言語感離撫遇心怦怦道是無憑還有憑<lb/>
<pb n="KR3h0060_WYG_013-15b"/>
沈沈悵裏晝吹笛煦煦窻前宵剪燈倐而晴兮忽而雨<lb/>
悲欲啼兮喜欲舞玉簫倚月吹鳯凰金栅和烟鎖鸚鵡<lb/>
造化有迹尸者誰一念纔萌方寸移善善惡惡苟無失<lb/>
怪怪竒竒將有之丈夫未達虎為狗濯足滄浪泥數斗<lb/>
氣寒骨聳錚有聲脱幘目光如電走道人青蛇天動摇<lb/>
不斬尋常花月妖茫茫塵海漚萬㸃落落雲松酒半瓢<lb/>
世間萬事幻泡爾徃往有情能不死十二巫山誰道深<lb/>
雲母屏風薄如低鶯鶯宅前芳草凄燕燕樓中明月底<lb/>
<pb n="KR3h0060_WYG_013-16a"/>
從來松栢有孤操不獨鴛鴦能並棲乆在錢塘江上住<lb/>
厭見潮來又潮去燕子銜春㡬度囘斷夢殘紅落何處<lb/>
還君此編長嘯歌便當酌以金叵羅醉來髙枕睡一覺<lb/>
髙車駟馬逰南柯<lb/>
　　金鸞書隱居行為橙墩武翁壽頌<lb/>
龎公隱鹿門魯連蹈東海從古稱逹人髙風振千載先<lb/>
生有官不自居清時恥曳王門裾先生有財不自蓄散<lb/>
與兒孫買書讀閒時一局棋興到三杯酒慷慨𤼵長歌<lb/>
<pb n="KR3h0060_WYG_013-16b"/>
從容開笑口眼看往世七十年家有園池野有田輕將<lb/>
意氣向人吐落得風流薄海傳我本逃名君避世自謂<lb/>
平生心膽契憶昔青春今白頭分明異姓如兄弟君家<lb/>
作徳昭蒼㝠㡬人福壽康而寧披圖致頌何所願但願<lb/>
南山相對長青青<lb/>
野草舞搖落閒庭閲嵗華憐伊幽且獨冩意伴煙霞<lb/>
陸原博題前<lb/>
　　方岳醉歌<hi>重出</hi>
<pb n="KR3h0060_WYG_013-17a"/>
勸君且盡一杯酒身外無窮莫開口近聞誰直白玉堂<lb/>
或傳其佩黄金斗與君何干與我奚有不如雨話耕夫<lb/>
烟呼釣叟問竹活無看梅開否天下事自有䕫龍人<lb/>
山中居只堪麋鹿友乾坤蕩蕩呼不聞古今茫茫骨俱<lb/>
朽雞催晨兔沒酉春風來時又花栁不知栁今㡬青花<lb/>
㡬紅但見吾人成老醜吾欲採薇西山播穀南畝吾牛<lb/>
雖健吾裒乆只可茒柴火酒醉㡬觴村田樂詩吟數首<lb/>
不然空山寂寂白晝長閒殺一雙無用手<lb/>
<pb n="KR3h0060_WYG_013-17b"/>
　　秦瀚廣白居易池上篇<lb/>
百仭之山數畝之園有泉有池有竹有竿有繁古木青<lb/>
䕃盤旋勿謂土狹勿謂地偏足以容膝足以息肩有堂<lb/>
有室有橋有船有閣煥若有亭翼然菜畦花徑曲澗平<lb/>
川有書有酒有歌有絃有叟在中白髮飄然識分知足<lb/>
外無求焉如鳥擇木姑取巢安如魚在坎不知海寛動<lb/>
與物游矯若㳺仙靜與道契寂如枯禪靈鶴怪石紫菱<lb/>
白蓮皆我所好盡在目前攜筐摘果舉網得鮮約我生<lb/>
<pb n="KR3h0060_WYG_013-18a"/>
計斯亦足焉時飲一杯或吟一篇老懐熈熈雞犬閒閒<lb/>
天地一瞬吾忘吾年日居月諸莫知其然優哉游哉吾<lb/>
將終老乎其間<lb/>
　　俞養正效白居易知足吟<lb/>
紛紛世人㡬知足爭如野老無拘束忘機趺石聴琴鳴<lb/>
乗興閒行傍栁綠古書細閲兩三行社友相逢或五六<lb/>
有時對奕無雄心鎮日濡毫聊免俗乳鵶㡬㸃爭樹喧<lb/>
𤣥鶴一聲響空谷一輪明月掛松梢呼童拍塞傾醽醁<lb/>
<pb n="KR3h0060_WYG_013-18b"/>
清光映入酒杯中㣲酡漫唱遊仙曲紙帳梅花春復秋<lb/>
藥爐丹竈烟凝屋雞聲報曙夢囘時披襟又起看朝旭<lb/>
麄衣淡飯隨分休不識是非榮與辱且效羲皇太古民<lb/>
繁華謝却還淳樸<lb/>
　　釋守仁螺山隱士歌<lb/>
螺山有隱士飄飄仙者徒朝遊螺之巔暮息螺之隅紅<lb/>
塵拂落身外事白首讀盡人間書不騎琴髙鯉不釣任<lb/>
公魚手披演雅篇架列山海圖蛾司漫給五斗黛蛤浦<lb/>
<pb n="KR3h0060_WYG_013-19a"/>
豈美雙明珠槐臺封侯笑螻蟻楚闗脱網憐蜘蛛人言<lb/>
大隱隱朝市小隱螺山無不是何物老病香山翁隱作<lb/>
留官良可鄙酌螺之杯飲螺几坐對螺山淨如洗鈿屏<lb/>
矗矗鏡邊來佛髻峩峩望中起千林飛翠散晴空半島<lb/>
寒雲漫秋水我尋螺山居遂識螺山路一見螺山人再<lb/>
誦螺山句紛紛草堂文悠悠遂初賦丈夫無逺謀千載<lb/>
何足慕我本逍遙人亦有置囚慮買山每寄沃州書寥<lb/>
落江鄉嘆遲暮江鄉寥落不可留便當卜爾山之幽安<lb/>
<pb n="KR3h0060_WYG_013-19b"/>
得神鼇負山去共踏青螺海上遊<lb/>
　　劉秩題留春軒<hi>字伯序豐城人</hi>
時人看花為花好我獨看花被花惱含英結蕋須㡬時<lb/>
殞紫飄紅如一掃人生少小難老成纔得老成易枯槁<lb/>
寄言年少好看花莫待花殘須及早花殘畢竟有開時<lb/>
人老此生難再造何當别置留春軒長使花開人不老<lb/>
　　于忠肅落花吟<lb/>
昨日花開樹梢紅今日花落樹頭空花開花落尋常事<lb/>
<pb n="KR3h0060_WYG_013-20a"/>
未必皆因一夜風人生行樂須少年老去看花亦可憐<lb/>
典衣沽酒花前飲醉掃落花鋪地眠風吹花落依芳草<lb/>
翠㸃胭脂顔色好韶光有限蝶空忙嵗月無情人自老<lb/>
眼看春盡為花愁可惜朱顔變白頭莫遣花飛江上去<lb/>
殘紅易逐水東流<lb/>
　　孫忠烈律詩四首<hi>後有總跋失去</hi>
坐對湖山酒一觴醒時歌舞醉時狂丹砂不是千年藥<lb/>
白日難消兩鬢霜身後碑銘空自好眼前傀儡為誰忙<lb/>
<pb n="KR3h0060_WYG_013-20b"/>
要知閒處且為樂光景無多却散塲<lb/>
醉眼昏迷懶得開自斟自酌且舒懐百千萬事了不得<lb/>
六七十年容易來得一日時過一日遇三杯處飲三杯<lb/>
世間多少英雄漢南北山頭土一堆<lb/>
懶與時人論富强富强原不是良方石崇金谷今安在<lb/>
韓信琱弓昔已藏産置百年終換主氣横千里總淪亡<lb/>
不如守分存天理錫福兒孫更乆長<lb/>
病中守病要心寛調理隄防有㡬般强食損脾饑損骨<lb/>
<pb n="KR3h0060_WYG_013-21a"/>
多言傷肺怒傷肝常留腎水消殘火𦂳把鐵衾䕶嵗寒<lb/>
有眼如盲耳如聵一些塵事莫相干<lb/>
　　姚侍御行書溪東篇<lb/>
賢哉許仲子孝友乃其徳藕花溪水東置此一區宅兄<lb/>
存既能讓兄亡心不易豈惟讓其居潤色可為則朝開<lb/>
溪上窻旭日蕩波色暮歸溪上舟渚禽飛格格三子森<lb/>
如玉長作芹泮客進道觀逝川晝夜窮簡册尋將登龍<lb/>
門變化舊六翮仲季事畎畝黽勉勤稼穡春祈嵗十千<lb/>
<pb n="KR3h0060_WYG_013-21b"/>
秋取禾三百嬉嬉婦子間啟處足衣食閒暇陳八簋邀<lb/>
我話疇昔我在兄弟行年齒髯鬢白醇醪常我醉醉卧<lb/>
月下石情猶不自己臨流曽促席惟余母黨親仲子立<lb/>
行特南風藕花開錦雲手可摘觀漁倚闌檻意趣互閒<lb/>
適相去雖密邇别去輒馳憶田間固無營欲屢何可得<lb/>
有時來吾村需我以文墨為書溪東篇層空動瑤碧<lb/>
成化甲辰六月二日表兄姚綬書于江南水竹村中<lb/>
　此幅先君拈㸃蒼石屏後置凝霞閣左時閲而哦之<lb/>
<pb n="KR3h0060_WYG_013-22a"/>
　蓋我翁天性孝友正與是篇相合也玉識<lb/>
　　公綬書贈韓良徳詩<lb/>
御史大夫金豸冠兩廣節鉞得一韓民懐吏畏邊患息<lb/>
信賞必罸嚴而寛偉哉廟堂梁棟具出將暫作邦家翰<lb/>
萬里何曽遺故舊惠扇重若青琅玕扇中畫景掃凡俗<lb/>
振然三鷺浴清湍綠楊風髙野㟁濶潔白疑在西雝看<lb/>
將門難弟皎玉雪謂有此弟兄尤難奉揚仁惠弗敢後<lb/>
嗟予衰病狎鷗草無夢更尋鷺與鸞因君保此需自戰<lb/>
<pb n="KR3h0060_WYG_013-22b"/>
强顔搦管登詩壇　成化癸已六月廿有一日姚綬為<lb/>
韓良徳書於天光雲影亭<lb/>
　　姚轂菴書贈菊坡髙士<lb/>
堂偏有地栽叢菊菊外無塵結小亭何處滿籬秋爛爛<lb/>
此中清景月㝠㝠主人自對多青眼若個相過是白丁<lb/>
能屈王𢎞送酒使謾勞陸羽煮茶經重陽定不嫌皆醉<lb/>
舉世惟應笑獨醒君已種來酬逸興我將分去駐頽齡<lb/>
從教五栁當門碧忽見南山向晚青須揷滿頭成眷戀<lb/>
<pb n="KR3h0060_WYG_013-23a"/>
籬邊開口重丁寧谷間飲水知甘味卷裏題詩頌徳馨<lb/>
朝拾落英和湛露夜吟蓬鬢帶疎星曽容翠竹陪孤主<lb/>
莫把春光嘆易零三徑宛存瀕鴈蕩一舟常許度鳬汀<lb/>
風景似仙家山厨飯熟麻恐人知姓氏避地隔烟霞流<lb/>
水一溪雨種桃千樹花莫教漁父識出向世間誇<lb/>
　　雲東逸史詩卷<lb/>
東風吹雨不終日東風吹酒不上面送君鼓棹歸錢塘<lb/>
問君定在何時見君言清明三月三桃紅李白皆相似<lb/>
<pb n="KR3h0060_WYG_013-23b"/>
放舟直抵水竹村醉欲題詩大雲寺　酌橘奕于中心<lb/>
堂贈别　綬<lb/>
臘盡分攜此水頭經春歴夏又逢秋白蘋半沒來時路<lb/>
綠樹重維去日舟沈約病腰多瘦瘦張翰歸興獨悠悠<lb/>
一行一住情何限雲影蟬聲驛外樓　留别姑蘇吳元<lb/>
璧時元璧病酒不得會故於詩及之閏六月二十日<lb/>
綬<lb/>
採藥不採芝以芝名藥色常來佩蘭人親薫自朝夕種<lb/>
<pb n="KR3h0060_WYG_013-24a"/>
竹多近水取鈎曽釣魚客來知姓氏節下亦堪書　右<lb/>
五言絶二首　丹丘<lb/>
松門早已為君開何事期君竟不來想是落花泥尚濕<lb/>
嬾移雙屐印蒼苔<lb/>
一尊欲向竹間開常日愁無好客來獨酌有時還獨醉<lb/>
碧溪明月照蒼苔　初夏招陳惠民遊五畝園不果以<lb/>
此東　姚綬<lb/>
鳬鷖渡口烟蒙樹蘆荻叢邊月暎沙絲竹一船詩共酒<lb/>
<pb n="KR3h0060_WYG_013-24b"/>
風流不羨五侯家<lb/>
竹下幽亭竹外山山中流水日潺湲一彈古調無人愛<lb/>
只有白雲相與閒<lb/>
霜落吳江楓葉殷酒船輕蕩過前山如何毛骨清如許<lb/>
月在蘆花淺水間<lb/>
孤鶩舟邊見白蘋山横秋氣樹迷津櫓聲咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>誰家去<lb/>
疑訪成都賣卜人　右題日者孫翁　綬<lb/>
　　姚丹丘書咏物詩册<lb/>
<pb n="KR3h0060_WYG_013-25a"/>
片片鱗鱗傅粉初夜來青女定躊躇鴛鴦披素朝凝慣<lb/>
翡翠生華露結餘寒砌簷端先積聚暖梢隟處後消除<lb/>
戴家茅屋山隂雪致客迴船恐未如　右霜瓦<lb/>
兒童嬉戲捻窩成空洞燃膏晃眼明户外素光隨手滅<lb/>
案頭虚白帶寒生獨饒金剪三更凍相似銀釭一味清<lb/>
問昔孫康曽用否憐余卒嵗事長檠　右雪燈<lb/>
竿老如松可棟梁新煩匠氏結茅堂牖明月散湘雲影<lb/>
椽近風飄粉節香酒甕少時浮沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>鄰家今日見裘羊<lb/>
<pb n="KR3h0060_WYG_013-25b"/>
凉聲撼動秋如此棄置籃輿也不妨　右竹屋<lb/>
溪藤剪綴玉生光非幕非幃稱我牀雪作流蘇纔得似<lb/>
繭為旁舍豈能方招邀梅月情同潔勾引梨雲夢獨香<lb/>
漢武昔年如見此肯將甲乙漫収藏　右紙帳<lb/>
地不多寛僅一方書堆四角卧中央十升為度應難並<lb/>
咫尺於人未可量有酒待須勞婦置無肩能掩倩雲防<lb/>
渠渠夏屋潭潭府空為兒孫計肯堂　右斗室<lb/>
二尺分光易照書書窻坐對夜何如新凉可近知秋到<lb/>
<pb n="KR3h0060_WYG_013-26a"/>
繼晷相親是晝餘几案過髙徒自累文房資助不為虚<lb/>
銅盤絳燭嗟何補不照逃亡照綺疏　右短檠<lb/>
鑄來便覺類仙胎分頸含香細吐烟立對匡廬當此日<lb/>
飛歸華表是何年首山材覓終成器坎水鳴飛若問天<lb/>
警露無因秋夜靜炷薫移近枕屏前　右銅鶴爐<lb/>
工巧成杯細鈒凋物形何事不能逃雙螯直立人驚畏<lb/>
八足横行酒動搖烏有先生當用續無腸公子不須招<lb/>
夜深徧席三巡處紅燭光中儼上潮　右銀蟹杯<lb/>
<pb n="KR3h0060_WYG_013-26b"/>
毛自中山短褐來霜鋒揮霍别長才足奔月窟非徒爾<lb/>
錐畫沙塲亦快哉君不中書因老大子能作傳重徘徊<lb/>
無由一問江淹事㡬見花從夢裏開　右兔毫筆<lb/>
修斵孤桐不記年于今零落又無絃文侵蛇腹交加斷<lb/>
穴與龍蛇咫尺連㡬㸃殘徽星散去雙馳逸足雁迴旋<lb/>
牙期相對嗟何及涸盡當時碧澗泉　右破琴<lb/>
鍛葉為筒竅引聲昔人網得借龍名憑金幻出於中巧<lb/>
比竹吹來分外清揚子半酣聊託興桓生三弄不勝情<lb/>
<pb n="KR3h0060_WYG_013-27a"/>
仙翁約我瑤池去更欲桃花樹下鳴　右鐵笛<lb/>
晨興初對不能離開匣登臺似有期落月在梁非夢見<lb/>
初霜侵鬢是心知唐環婀娜難勝髻張敞風流且畫眉<lb/>
莫為日髙忘拂拭塵昏安可别妍媸　右曉鏡<lb/>
鍛成雙股配柔剛疊就雙鋒自斂鋩巧匠誇工冰雪瑩<lb/>
佳人到手嵗年長割開素繭還憐蛹裁破文鴛不近鴦<lb/>
恐墮吳淞無網處錯教人認作魚腸　右剪刀<lb/>
雪剪香羅小小裁隨人只向袖中來春兼錦字人如玉<lb/>
<pb n="KR3h0060_WYG_013-27b"/>
夜拭銀箏月似杯羃首肯嫌膏被髮留痕爭怕淚盈腮<lb/>
鮫人亦有閒機杼借織生綃恐致猜　右手帕<lb/>
時制烏巾重裹頭功須挑織線纎柔目張不為忙中減<lb/>
網舉都從頂上収小岸烏紗頻照鏡輕籠白髮淡宜秋<lb/>
共言乞得天孫巧借問佳人果是不　右網巾<lb/>
莫剪鴛鴦製合歡帛中棲纊潔嚴寒公孫用布原非儉<lb/>
兄弟同衾亦自安薄暖侵膚春在繭㣲温塞枕絮成團<lb/>
抱裯相共宵征者星在東欄漏未殘　右綿被<lb/>
<pb n="KR3h0060_WYG_013-28a"/>
美人絲縷藉渠纒百轉千囘斷復連共處閨房消白日<lb/>
獨隨刀尺度流年短長有限惟營擾寛狹無多競取憐<lb/>
至節添功胥此出手中應得借餘妍　右線板<lb/>
東井青絲閲嵗年亭深塵靜只髙懸轉來最喜銀牀滑<lb/>
汲去全憑玉虎牽斷響有時秋月下連聲無數曉風前<lb/>
九迴腸為春愁役更似河車不住旋　右轆轤<lb/>
編草成襟袖可無剪裁誰箇費工夫帶烟農父徂畛隰<lb/>
披雪漁翁入畫圖鷺羽能添新趣向羊裘不換舊規模<lb/>
<pb n="KR3h0060_WYG_013-28b"/>
得渠便不愁風雨短棹春江獨自過　右蓑衣<lb/>
三尺惟憑一縷緡竿頭搖颺屬漁人近牽杜若洲前月<lb/>
逺擊桃花浪裏春自分髙風能補衮誰言獨蠒可為綸<lb/>
相持去約任公子用掣如山截海鱗　右釣絲<lb/>
飛雪無由沾縞袂歸途有分失烏衣不隨栁絮依稀去<lb/>
常逐梨花自在飛夢斷玉樓驚月落愁迷粉蝶送春歸<lb/>
黄泥坂上堂存否華髮坡翁可暫依　右白燕<lb/>
角雜青紅刺亦多摘防傷手更如何出湖蕩槳風初起<lb/>
<pb n="KR3h0060_WYG_013-29a"/>
分葉移船水不波翻覆漫勞雙眼力徃迴相趁一聲歌<lb/>
夕陽歸路攜筐筥秋滿蘋花㸃碧莎　右採菱<lb/>
竹半過墻殞在林露梢零落逕苔深粉銷已識風香逺<lb/>
斑在端疑淚㸃侵入剪且供閨婦手裁冠殊稱野人心<lb/>
錦䙀更錫佳名號好為堂前稚子吟　右筍籜<lb/>
朝露纔晞便趁風髙低去住任西東舞猶白雪還鋪逕<lb/>
繫向㳺絲只在空啄啄江頭知鳥雀行行堤上看兒童<lb/>
章臺走馬春歸矣飛逐雕欄得蹔同　右栁絮<lb/>
<pb n="KR3h0060_WYG_013-29b"/>
送不須期嗅不消穿簾淡淡忽迢迢雨從曲徑開時濺<lb/>
風自中林隙處飄和露上衣驚寢曙薰人到枕可憐宵<lb/>
玉壺若扣鴛鴦事安得虹飛百里橋　右花香<lb/>
樹底枝頭見漸稀紛紛紅白㸃苔衣雨中過眼千嬌失<lb/>
風外傷心一片飛故態似隨胡蝶化殘香疑道晚春歸<lb/>
丁寧童僕無輕掃尚把餘妍媚夕暉　右落花<lb/>
　少時嘗見先君子松雪公誦謝宗可咏物百首亦能<lb/>
　記其一二爾來五十餘年四方馳逐百事萃心忘去<lb/>
<pb n="KR3h0060_WYG_013-30a"/>
　乆矣𢎞治戊申七月因與式之輩晚酌聞其所誦謝<lb/>
　詩三首重有感焉即席依韻追次八月四日自蘇還<lb/>
　抵平望偶自賦三十餘首子旬頗鋭志此藝因以此<lb/>
　紙作烏絲就其廣長書凡二十六首付與見余感今<lb/>
　思昔者又將託此以傳旬尚勉之雲東逸史記<lb/>
　又云因余甥伍式之誦謝宗可韻用之為剪刀手帕<lb/>
　白燕凡三首公綬<lb/>
　<lb/>
<pb n="KR3h0060_WYG_013-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷十三<lb/>
</p>
<p>
</p>
  </div>
</body>
</text>
</TEI>
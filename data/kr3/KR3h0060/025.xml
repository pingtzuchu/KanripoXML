<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷二十五</head> <lb/>
    <p>
<pb n="KR3h0060_WYG_025-1a"/>
欽定四庫全書<lb/>
　珊瑚網卷二十五<lb/>
　　　　　　　　　　　　明　汪砢玉　撰<lb/>
　名畫題跋一<lb/>
　　晉顧凱之洛神賦圖<lb/>
長康畫宓妃卷重著色人物衣折秀媚樹石竒古絹素<lb/>
破裂尚是宋裱世稱虎頭三絶允為繪事珍秘<lb/>
　　劉宋陸探微姜后免冠圖<lb/>
<pb n="KR3h0060_WYG_025-1b"/>
古免冠進諌圖周宣王姜后故實也劉宋時吳人陸探<lb/>
微所作其法遒勁傅色清潤人品端莊神氣超越六法<lb/>
具備出乎天成蓋世傳探微乃畫中之聖者也此卷希<lb/>
世之珍畫入神品其故實誠有補于風教觀之者使齊<lb/>
家治國咸有助焉駙馬都尉公當以十襲珍藏使子孫<lb/>
永保珍貝珠玉不足貴也　元祐三年八月提舉太平<lb/>
興國宫賜紫金魚袋王至跋<lb/>
　　隋展子䖍畫<lb/>
<pb n="KR3h0060_WYG_025-2a"/>
黄山谷題云人間猶有展生筆事物蒼茫烟景寒常恐<lb/>
花飛蝴蝶散明窻一日百囘看<lb/>
展子䖍乃大李將軍之師余家所藏人物卷最為竒古<lb/>
　　唐閻立本諸夷圖<lb/>
閻立本總章元年拜右丞相封博陵縣公有應務之才<lb/>
兼能書畫時天下初定異國來朝詔立本畫外邦人物<lb/>
此圖是也李嗣真云自江左陸謝云亡北朝子華長逝<lb/>
象人之妙號為中興至若萬國來庭奉塗山之玉帛百<lb/>
<pb n="KR3h0060_WYG_025-2b"/>
蠻朝貢接應門之敘位折旋矩度端簮奉笏之儀魁詭<lb/>
譎怪鼻飲頭飛之俗盡該毫未備得神情故朝廷號為<lb/>
丹青神化與兄立德同在上品云　臨漢魏泰道輔記<lb/>
右圖起武興止狼牙脩計國二十六為人二十八具列<lb/>
國狀貌道輔嘗有東軒筆記行于世<lb/>
　　呉道子鍾馗元夜出遊圖<hi>款云臣呉道𤣥奉㫖畫</hi>
君不見元宵春夜玉京口魑魅陸離山怪吼髯夫當前<lb/>
黧婦後嬌姿百媚門楣秀大鬼跳梁山鬼波毬燈百戲<lb/>
<pb n="KR3h0060_WYG_025-3a"/>
舞且歌歡聲騰沸笑聲雜月光瑩白燈光多腊鬼作粱<lb/>
負鬼驅虹霓可駕雷可車雷奔霧集効勞勩崢嶸齊力<lb/>
彊肩輿旗鎗散漫非尋常人間此夜樂未央金吾不敢<lb/>
禁行迹乃知馗心方且剛斬馘妖邪祛瘴穢驚散鬼魂<lb/>
心胆碎乾坤清謐正氣淳一睹儀容生者畏想當唐室<lb/>
夢見時道子丹青親冩之披覽此圖殊慷慨醉裏揮毫<lb/>
為賦詩　青城山人<lb/>
終南老馗狀酕醄虎韡烏弁鴨色袍青天白日不肯出<lb/>
<pb n="KR3h0060_WYG_025-3b"/>
上元之夜始出為遊遨鬼門關頭月輪髙烏犍背穩如<lb/>
駼騊鬼婦塗兩頰鬼子垂一髦徒御雜沓聲嗷嘈導以<lb/>
靈姑旗翼以大食刀荼壘左執鞭質矯右屬櫜方明前<lb/>
持漆燈張若後擁犛旄離朱罔兩不可一二數肩擔背<lb/>
負手且操竒形獰色使人怕一似摳駿梟獍兼猿猱戰<lb/>
塲人血化燐火各出照地㸃㸃如焚膏隂風颯颯笑荒<lb/>
皋百怪屏氣不敢號汝輩逺遁莫我遭我欲飲汝血甘<lb/>
如飲醇醪我欲啗汝肉美如啖羊羔肯容汝輩在世長<lb/>
<pb n="KR3h0060_WYG_025-4a"/>
貪饕吁嗟乎老馗真為百鬼中一豪所以唐皇想其像<lb/>
詔令道子寫以五色毫吾嘗疑其事展圖再把短髪臨<lb/>
風搔憶當天寶年左右皆鬼曹太真宫中逞狐媚祿山<lb/>
殿上作虎嘷當時使有老馗者安得縱彼二鬼逃便須<lb/>
縛以蒼水使者之赤縧獻于天閽尸諸獸牢寢其皮拔<lb/>
其毛效爾一日驅馳勞坐令温泉生汙泥驪山長蓬蒿<lb/>
上除唐家百年害下受唐史千年褒却來上元夜任爾<lb/>
燒燈并伐<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>　長洲吳寛<lb/>
<pb n="KR3h0060_WYG_025-4b"/>
君不見昔日開元全盛時君王圖治世清夷絶地天通<lb/>
幽明逺舉朝盡是皋與䕫天寶已後君心憊夢寐時時<lb/>
見妖怪當時玉笛最所欣有鬼盜之君獨齘終南進士<lb/>
名鍾馗藍袍破帽真黄眉自言能除虚耗鬼刳目劈啖<lb/>
如療飢奔魑走魅驅罔兩土逐羵羊水罔象千妖百怪<lb/>
匿其踪遂令道子圖其像嗟哉此圖更竒特不比當時<lb/>
舊遺墨如何却作上元遊醉眼摩娑諸鬼側青陽轉春<lb/>
東風遲風和月白流春澌玉花老梅含野姿垂楊拂水<lb/>
<pb n="KR3h0060_WYG_025-5a"/>
搖烟絲屬族相隨恣歡笑上下燈光炯相照魔騰鬼趭<lb/>
不得寧牛背穏騎無<graphic n="KR1626" url="https://raw.githubusercontent.com/kanripo/KR-Gaiji/master/images/KR1626.png" mimeType="image/png"/>
                    <graphic n="KR1700" url="https://raw.githubusercontent.com/kanripo/KR-Gaiji/master/images/KR1700.png" mimeType="image/png"/>我觀此圖誠荒唐陳君得之<lb/>
奉髙堂但祝除君虚耗鬼何須向其攜家出遊有無之<lb/>
行藏　姑蘇顧餘慶<lb/>
呉道子鍾馗圖衣紋筆勢皆有顧虎頭陸探微法東坡<lb/>
所謂筆所未到氣已吞真竒品也　董其昌觀因題<lb/>
　　内教博士勢至像<lb/>
世稱道子筆法超妙為百代畫聖早年行筆差細中年<lb/>
<pb n="KR3h0060_WYG_025-5b"/>
行筆磊落如蓴菜條人物有八面生意活動其傅采于<lb/>
焦墨痕中略施微染自然超出縑素世謂之吳裝觀此<lb/>
大勢至像信然　平陽世賢子識<lb/>
　　摩詰奕棋圖<hi>在絹素上卷首五大字為李西涯公篆書鈐縫有政和宣和二方印</hi>
摩詰本詩人精思詣元化緒餘臻畫妙遂方吳子駕寫<lb/>
成三士奕棋圖意態蕭然各閒暇儒冠羽服對紋楸老<lb/>
僧傍晲成可詫形如槁木心死灰豈識枰中有機獲抑<lb/>
亦至人聊自適肯效澆風生變詐厯唐黙計五百年一<lb/>
<pb n="KR3h0060_WYG_025-6a"/>
著指間猶未下樵丁不獨爛斧柯閲世紛爭幾王霸乃<lb/>
知非人看畫畫看人今古滔滔等晨夜俯仰跡已陳電<lb/>
掣明牕罅宣和殿中嘗寶玩題品愈重千金價當時内<lb/>
府收欲觀誰敢借流落長存天地間在在護持宜有神<lb/>
物為憑籍　漢郡蒲道源<lb/>
鼎立門庭理一同何須局面互爭雄誰知奪角衝關事<lb/>
都在山僧冷眼中　吳僧白雲英<lb/>
　　王維雪溪圖<hi>宋徽廟宸翰題簽</hi>
<pb n="KR3h0060_WYG_025-6b"/>
蓬萊山道人間風日不到玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>金鑰典秘甚嚴有平生<lb/>
畜眼未嘗老天旋地轉散落委棄故人李君祥得之出<lb/>
以示余其犀玉已被剔取所幸畫無恙耳展玩之餘不<lb/>
覺涕淚闌干蓋歎是圖之不遭也請靳固之以待異日<lb/>
萬金之購云　蓬山道人劉詡題<lb/>
治平二年正月十九日沈遘章岵晏崇金山同觀<lb/>
余於三十年前獲觀右丞此幅僅盈尺有咫設色髙古位<lb/>
置幽逺有刺篙濟渡者有牧奴驅豕而歸者神彩溢目餘<lb/>
<pb n="KR3h0060_WYG_025-7a"/>
所見皆優孟也今在一友處命庸工所裝一時粉墨狼籍<lb/>
神氣索然偶復見之惋悵累日　墨林項元汴<lb/>
　此卷歸程季白入唐宋元寶繪冊二跋俱截去<lb/>
　　王右丞江山雪霽圖<lb/>
畫家右丞如書家右軍世不多見余昔年于嘉興項太<lb/>
學元汴所見雪江圖多不皴染但有輪廓耳及世所傳<lb/>
摹本若王叔明劍閣圖筆法大類李中舍疑非右丞畫<lb/>
格又余至長安得趙大年臨右丞林塘清夏圖亦不細<lb/>
<pb n="KR3h0060_WYG_025-7b"/>
皴稍似項氏所藏雪江卷而竊意其未盡右丞之致蓋<lb/>
大家神品必于皴法有竒大年雖俊爽不耐多皴遂為<lb/>
無筆此得右丞一體者也最後復得郭忠恕輞川粉本<lb/>
乃極細謹相傳真本在武林既稱摹寫當不甚逺然余<lb/>
所見者庸史本故不足以定其畫法矣惟京師楊郵州<lb/>
將處有趙吳興雪圖小幀頗用金粉閒逺清潤迥異常<lb/>
作余一見定為學王維或曰何以知是王維余應之曰<lb/>
凡諸家皴法自唐及宋皆有門庭如禪燈五家宗派使<lb/>
<pb n="KR3h0060_WYG_025-8a"/>
人聞片語單詞可定其為何𣲖兒孫今文敏此圖行筆<lb/>
非僧繇非思訓非洪谷非關仝乃至董巨李范皆所不<lb/>
攝非學維而何今年秋聞金陵有王維江山霽雪一卷<lb/>
為馮開之宫庶所收亟令人走武林索觀宫庶珍之如<lb/>
頭目腦髓以余有右丞畫癖勉應余請清齋三日始展<lb/>
閲一過宛然吳興小幀筆意也余用是自喜且夙世謬<lb/>
詞客前身應畫師余未嘗得覩其跡但以想心取之果<lb/>
得與真有合豈前身應入右丞之室而親攬其䃲礴之<lb/>
<pb n="KR3h0060_WYG_025-8b"/>
致故結習不昧乃爾耶庶子書云此卷是京師後宰門<lb/>
拆古屋于折竿中得之凡三卷皆唐宋書畫也余又妄<lb/>
想彼二卷者安知非右軍跡或虞禇諸名公臨晉帖也<lb/>
儻得合劍還珠殊足辦吾兩事豈造物妬完耶畀余於<lb/>
此卷中消受清福耶　萬厯廿三年歲在乙未十月之<lb/>
望秉燭書于長安客舍董其昌<lb/>
甲辰八月廿日過武林觀于西湖昭慶禪寺如漁父再<lb/>
入桃源阿閦一見更見也　董其昌重題<lb/>
<pb n="KR3h0060_WYG_025-9a"/>
馮開之快雪日記云吳崑麓夫人與予外族有葭莩之<lb/>
親偶攜此卷見示述其先得之管後宰門小火者家有<lb/>
一鐵櫪門閂或云漆布竹筒搖之似有聲一日為物所<lb/>
觸遂破墮三卷此其一也然雙槐歲抄有云純皇好玩<lb/>
名畫古器南京西華門舊有二黒漆圓櫝振之則中空<lb/>
有聲蓋國初巨室之籍入者以不可啟視故棄于此守<lb/>
閽小内史張本穴而窺之則畫幀存焉一為王維傅色<lb/>
山水約三丈餘一為蘇漢臣所繪宋髙宗瑞應圖本以<lb/>
<pb n="KR3h0060_WYG_025-9b"/>
王畫送安寧蘇畫送黄賜皆太監坐厰守備者未幾寧<lb/>
死賜攖得之併以獻上賞賚甚厚益加寵任是二事何<lb/>
相符至此然雪霽圖有沈石田跋或即張本所得而流<lb/>
傳至北好事者重扃秘之偶入小火手耶此卷海内推<lb/>
為墨王自有神物護持之也　繡里汪砢玉先得臨本<lb/>
復見真本跋<lb/>
　　王維小簇山水<lb/>
唐𤣥宗既命李思訓吳道子各圖嘉陵山水于大同殿<lb/>
<pb n="KR3h0060_WYG_025-10a"/>
璧王維又别用絹素寫之謂之小簇兹所圖山水具嘉<lb/>
陵三百里之勢正小簇法也一室之内覺江山萬里非<lb/>
遙　自韻子珂玉識<lb/>
　　摩詰本輞川圖<lb/>
王右丞輞川圖與余昔在杭苕故家見者一樣前有集<lb/>
賢院御書印内合同印題摩詰本後書河北郭忠恕奉<lb/>
命復本則知為江南李後主時臨本也虎賁中郎更無辨<lb/>
處郭亦妙筆矣右丞唐開元天寶朝士名維字摩詰工<lb/>
<pb n="KR3h0060_WYG_025-10b"/>
詩畫輞川其所居自寫為圖精密細潤在小將軍著色<lb/>
山水右今如魯寶玉大弓絶無僅有吾昂霄珍之重之<lb/>
攜上天京名公相一見賞識鑒定價增十倍　大德戊<lb/>
戌冬至廬陵民八十叟李珏元暉跋又詩<lb/>
園圖親畫早流傳已是人間五百年凝碧池頭秋句在<lb/>
當時幾負此林泉<lb/>
　輞川圖本二本此從矮本所臨畫格高絶觀此猶有<lb/>
　生意為賦短句　袁桷<hi>清容字伯長</hi>
<pb n="KR3h0060_WYG_025-11a"/>
詩中傳畫意畫裏見詩餘山色無還有雲光見復舒前<lb/>
溪漁父宿舊宅梵王居千古風流在披圖儼起予<lb/>
　摩詰嘗與裴迪倡和廿絶紀輞川之勝至今讀之如<lb/>
　身遊其間此本甚精緻尚可想見其景與詩㑹之時<lb/>
　也因追而和之<lb/>
　　孟城坳<lb/>
春風孟城㘭年年自花栁當日倦遊人何處談空有<lb/>
　　華子岡<lb/>
<pb n="KR3h0060_WYG_025-11b"/>
蜿蜒浮逺空慘澹凝古色出雲亦何心既雨返無極<lb/>
　　文杏館<lb/>
種杏白雲間因之葺茅宇鸎聲烟中曙虎跡夜來雨<lb/>
　　斤竹嶺<lb/>
苞竹秀孤嶺虚瀨㴠清漪秋風何時實鳳飢竹不知<lb/>
　　鹿柴<lb/>
崖蹙石林稠谷靜山泉響麏麚囿其間攸伏息下上<lb/>
　　木蘭柴<lb/>
<pb n="KR3h0060_WYG_025-12a"/>
手折木蘭花心憶懐沙侣墜露玉可和金盤差蒂所<lb/>
　　茱萸沜<lb/>
茱茰綻紫粟白雲封不開似待陶元亮共把菊花杯<lb/>
　　宫槐陌<lb/>
屯雲應廣陌零露濕古苔中街日停午四面風徐來<lb/>
　　臨湖亭<lb/>
積水涵倒影萬象凌虚來魚在山中泳花從天上開<lb/>
　　南垞<lb/>
<pb n="KR3h0060_WYG_025-12b"/>
亭亭一風榭脱履席可即階前白雙鶴相迎似相識<lb/>
　　欹湖<lb/>
岸中臨水澨酒醒呼隠君收緡玉梭起搖蕩空中雲<lb/>
　　栁浪<lb/>
年年黄金縷照影麴塵漪誰為南浦贈紉佩扈江籬<lb/>
　　欒家瀨<lb/>
鑿鑿沸白喧浩浩空清瀉漁翁互相呼放船莫輕下<lb/>
　　金屑泉<lb/>
<pb n="KR3h0060_WYG_025-13a"/>
洗耳山下泉永念童蒙歲敢希作聖功事心如事帝<lb/>
　　白石灘<lb/>
湍駛風逾清水明石可把倚杖獨移時白鷗翩然下<lb/>
　　北垞<lb/>
波影媚松樾山色麗石闌留連南川月不肯下雲湍<lb/>
　　竹里館<lb/>
此君儼相峙清坐一晤嘯天風振空聲萬境通寂照<lb/>
　　辛夷塢<lb/>
<pb n="KR3h0060_WYG_025-13b"/>
迎春發蒼柯映日在瓊萼欣欣各自私先開還早落<lb/>
　　漆園<lb/>
黽勉殉世名鞅掌嬰俗務漆以津自枯不如樗櫟樹<lb/>
　　椒園<lb/>
申椒芳聲逺秉德類幽人時來薦瑤席慎勿佞夫君<lb/>
天台楊敬惪<lb/>
藍田可勝宋家莊認作伊家華子岡身後不知誰是主<lb/>
謾留副墨至今香　食淡衣麄識幻身如何幻境却留<lb/>
<pb n="KR3h0060_WYG_025-14a"/>
神早知大地非真有已了前生不二因　吳澂<lb/>
開元宇宙承平日華子岡頭曾燕適至今自貌輞川圖<lb/>
下有幽人交莫逆辛夷塢外萸沜隔亦復扁舟舂蕩潏<lb/>
竹君冰霰歲寒傲未便申椒能辨屈平生雅志厭朝市<lb/>
醒醉悠哉倦泉石是間山水無限趣况乃佳賔得裴迪<lb/>
規模想像郭忠恕垂四百年留妙迹鶯啼花落香句在<lb/>
誰信長安歎凝碧後來拊卷意迷茫且復追維三太息<lb/>
　海南金元帥出此圖與余三十年前張子有家觀摩<lb/>
<pb n="KR3h0060_WYG_025-14b"/>
詰真卷無不似者則忠恕殆神仙者流信名下之士不<lb/>
虚也　海粟子振<lb/>
猪龍兒嬉錦䙀好三郎歲晚歡娛老阿環姊娣擁華清<lb/>
朝士宮前誰敢到右丞脱却尚書履布襪青鞵弄烟水<lb/>
藍田别業堪畫圖矮本丹青自遊戲華子岡輞口莊烟<lb/>
亭竹館遙相望小橋摺轉青紅牕樹窠歴歴烟蒼蒼欒<lb/>
家瀨前兩舟工栁浪一尺春風狂詩成與和者誰子我<lb/>
外裴迪誰能雙邱壑風流妙如此安知畫外凄涼意凝<lb/>
<pb n="KR3h0060_WYG_025-15a"/>
碧池頭天樂聲白髪纍纍淚如雨亂後歸來舊第中元<lb/>
牆綠户老秋風人生過眼皆夢境乞與山僧開梵宫半<lb/>
幅吳綃如傳舍俟誰得此千金價客來寒具莫匆匆四<lb/>
百年前御厨畫　按維本傳輞川乃宋之問别墅在藍<lb/>
田後表上為清源寺　臨江李核<hi>意山</hi>
　　曹霸玉花驄圖<hi>元章小行草杜贈曹將軍丹青引</hi>
元祐戊辰獲觀于才翁之子及之對紫金浮玉書米<lb/>
黻　廣平程鉅夫觀<lb/>
<pb n="KR3h0060_WYG_025-15b"/>
髙秋風起玉關西踣鐵歸來十萬蹄貌得當時第一匹<lb/>
昭陵風雨夜聞嘶　雍虞集題<lb/>
　　斡馬圖<hi>三大字為止庵書</hi>
吾自小年便愛畫馬爾來得此見韓幹真跡乃始得其<lb/>
意云　子昻題<hi>山隂王懌家藏</hi>
唐人畫馬如相馬不在驪與黄天機入神即揮洒氣脱<lb/>
毫素先騰驤昔年曾畫穆王游八極八龍之駿雲五色<lb/>
後來又寫越影超光晚丹碧後來又寫漢武窮渥洼復<lb/>
<pb n="KR3h0060_WYG_025-16a"/>
見神駒來漢家勢走滅没開風沙壯哉此馬健且雄玉<lb/>
花遍身雲滿鬃首如渴烏眼如電皎如疋練横晴空使<lb/>
之陷陣當破敵萬馬不敢先秋風如何解鞍脱其局縱<lb/>
爾俶儻如游龍若不見四海罷征戰九夷盡梯航方將<lb/>
却爾宛水之西歸爾華山之陽幸逢韓供奉冩爾神杜<lb/>
拾遺歌爾良贈爾支道林愛爾神駿懸髙堂　陸游題<lb/>
龍媒神飛影在紙雙瞳黒濕電光紫烏首昻昻渴奔水<lb/>
青鬃迎風拂不起逸氣難居皁櫪底勢欲陪龍走千里<lb/>
<pb n="KR3h0060_WYG_025-16b"/>
月支真馬有如此落筆一與王生似云是吾州韓畫士<lb/>
　長安趙説題<lb/>
韓公畫馬稱神筆矯首昻藏山鬼泣眼明見此飲馬圖<lb/>
乃知矩度不可軼定嫌昔日徐庾體渴驥奔泉超法律<lb/>
騏驥驊騮老千里屹立天閑甘伏櫪氣勢相宜適撡縦<lb/>
肉骨兼勻稱肥瘠世人但以驪黄求翠駁玉花煩剪剔<lb/>
若論右軍愛鵝趣知公愛馬應成癖山隂道士不<lb/>
換經已悟黄庭養生術特將此卷㕘馬祖待須一口西<lb/>
<pb n="KR3h0060_WYG_025-17a"/>
江吸　江陵吳覿題<lb/>
左輔周垣隠白沙龍媒絶種進天家驕嘶玉勒憐豐草<lb/>
渴飲冰泉帶落花西狩還經千里棧東巡曾駕五雲車<lb/>
權竒滅没猶驚電漫許拳毛世特誇　岑津<lb/>
圉人唐衣冠天閑畜神駿雖非金日磾不忝張景順飽<lb/>
食無嫌身賤卑時其渴燥張飲之長年牧養瘠者肥龍<lb/>
鬐鳳臆誇權竒韓幹仙翁揮翰手毫端幻出渴烏首氣<lb/>
不凋䘮骨肉勻藝精端繼王裴後遙想騰驤析木津御<lb/>
<pb n="KR3h0060_WYG_025-17b"/>
勒難拘自在身斗水底用求他人淥波沄沄易水春<lb/>
　吳興許采<hi>一青居士</hi>
奚官小臣職奚為馬飢則秣渴飲之龍媒八尺千里姿<lb/>
雪花被身雲陸離渥洼異種來天池乗輿重惜閑驅馳<lb/>
河清海晏無盤嬉壯士老死不得騎御栁春深白日遲<lb/>
寒甃淨汲冰花漪目光注電吻沫脂振迅欲掣青絡絲<lb/>
奚官小臣謹厥司猶恐若後呵譴施不必前身作馬逋<lb/>
馬語人心物性在善推嗚呼奚官小臣身卑賤馬不如<lb/>
<pb n="KR3h0060_WYG_025-18a"/>
人愚亦知奈何為人牧重爵厚祿不䘏民渴飢浚刮膏<lb/>
血剔肉肌坐令溝壑轉老羸今之龔黄卓魯誰雲林叢<lb/>
社時所師為出馬圖陳馬詩　淮隂龔復題<lb/>
韓公胷次有神竒寫得天閑八尺駒曾為岐王天上賜<lb/>
不隨都護雪中驅霜蹄奮迅追飛電鳳首昂藏似渴鳥<lb/>
春草青青華山曲三邊今日已無虞　吳興錢舜舉<lb/>
何年供奉仙冩此真乗黄矯矯天骨起爛爛隅目光豈<lb/>
無萬里姿御者非王良青衫老奚官肉眼空倀倀飲秣<lb/>
<pb n="KR3h0060_WYG_025-18b"/>
不以時羇<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>無繇驤昂首思渥洼浩蕩充虚傷何來斗<lb/>
斛水似是出尚方雖霑金井思未效和鸞鏘蹭蹬十二<lb/>
閑何異古道傍迴首萬駑駘飽食馳康莊朝飲華清流<lb/>
暮垂紫逰韁此馬獨棄捐物理良可傷君王倘惠養請<lb/>
試苜蓿長　石林道人吕量<lb/>
渴烏頂領紫駝峯跑地求泉鬛上衝不敢牽來向江水<lb/>
預防踴躍學蛟龍　天台髙翔<lb/>
圉人扈從温泉宫曉汲清波浮落紅驊騮解語意相得<lb/>
<pb n="KR3h0060_WYG_025-19a"/>
肉騣振動嘶春風天子臨軒催羯皷繡茵檀板登床舞<lb/>
美人眄睞相輝光那復臨邊思報主潼關夜半𤇺火明<lb/>
錦綳兒來坐大庭此馬棄捐何足道顧影長城厭水<lb/>
腥　丹丘柯九思賦<lb/>
天廏馬神龍姿目如明星耳如錐拳花鬉毛雲陸離揚<lb/>
鬐掉尾頳虹飛天廏馬閑且驕縶以青絲勒以鑣渴不<lb/>
得飲瑤池泉飢不得食瓊田苖豆粟不滿腸胃枵口不<lb/>
能語足屢蹻天廏馬壯且武食主之食須報主莝秣失<lb/>
<pb n="KR3h0060_WYG_025-19b"/>
時罪在牧圉無如宋莊不得咀嚼棄其國人仇敵是與<lb/>
天廏馬爾不聞趙時廉將軍一飯斗米肉十斤被甲踞<lb/>
鞍走若雲破斬果腹殺劇辛北推燕胡西却秦至今萬<lb/>
古稱良臣又不聞漢季劉荆州有牛千斤角曲觩啖食<lb/>
十倍于常牛負重不若一牝麀老瞞渡江俘楚囚骨肉<lb/>
解割庖刃游天廏馬飽爾食草間豺狼逭誅殛威弧撥<lb/>
刺矢未直嗟爾神駿須畫力他年定遇田子方櫪上優<lb/>
游感恩德　括蒼劉基<lb/>
<pb n="KR3h0060_WYG_025-20a"/>
龍性難馴萬里姿駸駸只欲望風馳奚官毋惜斗升水<lb/>
要載君王問具茨　吳郡姚道昌<lb/>
五花雲散紫電光縶維未許飛龍驤垂頭欲就圉人飲<lb/>
渴烏作勢吞銀潢長安畫史擅筆力萬里猛氣收毫芒<lb/>
羽人乗風倦鞍勒一笑收拾藏巾箱世人不識真驌騮<lb/>
顧影尚爾分驪黄放鶴峯前有遺意神駿政可誇支郎<lb/>
　韓性<lb/>
將軍西征過崑崙戰馬渴死心如焚榮勲脱鞍㵼汗血<lb/>
<pb n="KR3h0060_WYG_025-20b"/>
一飲瑤池三尺雪身如飛龍首渴烏白光照夜瞳流月<lb/>
長城凍合霜草乾駿骨削立天風寒木牛沈絶糧道阻<lb/>
中軍餓守函谷關太平此馬惜遺棄往往駑駘歸天閑<lb/>
區區芻粟豈足豢忠節所盡人尢難摩挲畫圖不忍看<lb/>
萬古志士空長歎　雷門唐珙<lb/>
當時四十萬疋中出羣意氣偏豪雄三騣剪花蹄削玉<lb/>
拳毛一團如旋風飛騰射獵南山下踏雪歸來汗猶赭<lb/>
奚官乍卸紫䭾韉解渴汲與華清泉鳳頭青絲掣欲斷<lb/>
<pb n="KR3h0060_WYG_025-21a"/>
一口擬吸天池乾日奔千里如電走飲秣翻落駑駘前<lb/>
東家蹇驢鈍莫驅熱浴冷水飢齕蒭賢愚否泰亦如此<lb/>
撫膺歎息良馬圖　會稽鄭嘉<lb/>
韓公畫馬得馬趣落筆宛有盧遵風腯肥不見筋骨露<lb/>
騰驤始知氣力雄朝逢圉人汲秋水精神炯炯雙方瞳<lb/>
卷中題詩十五客唯有括蒼留古色卷舒雪涕憶前修<lb/>
太息後來那可識越城戰鬭白日昏故物紛披横道側<lb/>
子雲持來慰愁寂如造長安供奉堂前年沙漠射黄羊<lb/>
<pb n="KR3h0060_WYG_025-21b"/>
我馬飛行蹴雪霜誰挽天河洗兵甲但騎欵段還家鄉<lb/>
　臨川危素題<lb/>
宛國來廷日榮河貢篚年赤墀騰紫電金埓護非烟表<lb/>
自殊方進思從上國宣雄姿王緒識神駿九皋憐蜀錦<lb/>
新裁韂秋金旋鑄鞭步因先八駿羣許壓三千試處岐<lb/>
王躍看時太僕牽清泉來碧甃瑶草獻瓊田弄影春風<lb/>
裏驕嘶御栁邊聴歌長踊躍教舞每蹁躚羯鼔聲逾壯<lb/>
鑾輿勢欲遷腥風搖太液烽火逼温泉幸蜀謀非晚殱<lb/>
<pb n="KR3h0060_WYG_025-22a"/>
胡計失先潼關寧赴敵渭水肯遊畋殺氣横西苑房星<lb/>
隠舊纒長安悲汗血仍為寫真傳　瞿祐<lb/>
漢家天馬來西域項若啼鷄身八尺秋風嘶雨入昭陵<lb/>
舊苑空餘烟草碧當年逐虜向沙塲千里萬里行冰霜<lb/>
百戰歸來汗溝血斗水安足充枯腸食君之祿為君使<lb/>
背義偷生真可恥臨川老客獨傷心把卷看詩泪如水<lb/>
　周景昇<lb/>
掉尾玉驄金絡頭驕嘶騰踏吸寒流莫教重過長城窟<lb/>
<pb n="KR3h0060_WYG_025-22b"/>
水月光中漾髑髏　張士竒<lb/>
雲間陵嘉同松陵張元道馬成龍觀于東郭草堂<lb/>
右唐韓幹用黄麻紙畫飲馬圖真跡畫馬開元中獨稱<lb/>
江都王緒曹髦之父子得骨肉勻停法於戲筆處稱裴<lb/>
絳州天寶間雖陳閣名擅一時而韓幹不肯師謂其徒<lb/>
摹寫形似唯曹家沈著神采生動有自然風格所謂竒<lb/>
也惟元朝趙松雪深得韓曹之法今觀此圖風致縱横<lb/>
隨意所如稱為神手且題識盈卷極諸名家鉅儒珠玉<lb/>
<pb n="KR3h0060_WYG_025-23a"/>
錦繡雲蒸霧蓊誠為希世寶也　永樂丁酉仲秋月朔<lb/>
廬陵周岐鳳題<lb/>
　吳興陸遂觀于四宜樓<lb/>
　　唐周昉士女圖<hi>泥金字標題款云臣周昉進</hi>
卷為宋秘府所藏前立一女官紫袍束帶翠靴尖利如<lb/>
鞵弓兩手横扇柄扇坐者應是妃嬪行戴碧玉蓮冠蟬<lb/>
紗暎晳肌儼海棠初放按紈若有所思一侍女側髻若<lb/>
羊角手捧藻瓶素裳赤繻綠舄作岐頭樣一侍女圓髻<lb/>
<pb n="KR3h0060_WYG_025-23b"/>
若盂鉢花衫綠裙紫舄如前女式持帨于左一侍女拖髻<lb/>
若懸壺白襖紫褲紅舄亦如前女式抱琴俟抽抽者為<lb/>
垂鬟女子淡紅袍硃東粉紅幇更纎蹻也其抽琴囊甚<lb/>
力一姬以手擁髻體殊媻跚衣錦却立一裹唐巾後垂<lb/>
二帶紅袍繁䄇上下花補子握鏡向姬一姬髻頂覆如<lb/>
意揷半月小梳凡三持小團扇倚繡床支頥生倦態一<lb/>
姬髻分心披後如幅巾著花半臂拈針引線向繡棚一<lb/>
作墮馬髻紫花脱圍腰對前姬刺繡一堆髻向頞儼宓<lb/>
<pb n="KR3h0060_WYG_025-24a"/>
妃粧綠衣紅襠背坐揮小紈一高髻大于面文綺殷攔<lb/>
著綠絲屩和身靠桐樹十三人惟二女官及兩小鬟身<lb/>
小餘俱肥大腰腹無異懷娠而肩則坦削具穠麗狀如<lb/>
畫史所載吾禾項子京即以所載跋後焉又項氏有虢<lb/>
國夫人行遊圖為周昉筆素地盡已爛去惟人馬獨存<lb/>
僅八騎也容體較前圖殊清俊砢玉識<lb/>
　　景元春院鬬鷄圖<lb/>
昔郭汾陽之女謂周昉貌趙并得其神情今觀此春院<lb/>
<pb n="KR3h0060_WYG_025-24b"/>
鬬鷄圖閨人具穠麗豐肥之態稚子得嬉笑襁負之狀<lb/>
介羽腷膊竦身悍目昻尾矯興躞蹀髙舉正在阿堵中<lb/>
也更竹樹花石種種咸臻六法應出仲朗手然與時維<lb/>
流火之初南枝蓓蕾作一二花　夗水方流玉水子記<lb/>
于凝霞墨花二閣書畫笥<lb/>
　　唐人香山圖卷<lb/>
七人五百八十四拖紫紆朱垂白顱囊裏無金莫笑歎<lb/>
尊中有酒且歡娛吟成六韻神還旺飲到三盃氣尚粗<lb/>
<pb n="KR3h0060_WYG_025-25a"/>
嵬峩狂歌教婢拍婆娑醉舞遣孫扶天年高過二疏傳<lb/>
人數多于四皓圖除却三山五天竺人間此會且應無<lb/>
　俞和<lb/>
碧樹丹厓處處春幅巾藜杖總閒身乾坤納納如許大<lb/>
一代風流只九人　方和謝雍<lb/>
　　韓晉公五牛圖<hi>明顧氏芸閣藏</hi>
公諱滉字太冲休之子史稱其在德宗朝鬷嘏無言深<lb/>
得相體矧出將又得統鎮之制此全人矣書法張顛畫<lb/>
<pb n="KR3h0060_WYG_025-25b"/>
師陸探微嘗自言不能定筆不可論書畫豈尋常筆墨<lb/>
所能彷彿哉牛圖黄麻紙上徽廟金書標題辛未歲予<lb/>
得是卷適項孔彰來見之即取案頭宣德紙影去自此<lb/>
臨本不少其趙松雪三跋孔克表一跋為竹懶翁刻六<lb/>
硯三筆而卷已旋售真如烟雲之過眼然余所存戴嵩<lb/>
牛牛圖中有牧童影猶足侈夜郎王也　砢玉識<lb/>
　　關仝春山谿閣幅<lb/>
山色濃綠如潑樹屋以墨染之有筆愈簡而氣愈壯景<lb/>
<pb n="KR3h0060_WYG_025-26a"/>
愈少而意愈長畫史稱其師荆浩晩年有出藍之美余<lb/>
後得洪谷子雲壑圖真有筆有墨者畫家競多荆關余<lb/>
何幸獲此雙璧平陽玉子記于墨花閣<lb/>
　　貫休應真高僧像卷<lb/>
不由文字見真機直指人心意亦微多少老人迷未悟<lb/>
西來何事又西歸　達磨<lb/>
擇火拈香還作麽道塲元在一身中人間萬事休過分<lb/>
步步相隨是此公　誌公<lb/>
<pb n="KR3h0060_WYG_025-26b"/>
化成殿裏赴齋時自是神交匪夙期無量刼來揚化了<lb/>
南歸一笑已先知　竺法華<lb/>
布囊破席任吾真卧雪當街待箇人爭奈時人多不識<lb/>
百千彌勒此身分　長汀老子<lb/>
飯床踢倒儘由渠佛法何分細與麤臨濟將來本直綴<lb/>
全身脱去也如無　普化禪師<lb/>
東家人死西家哀世上何人識破來只為豐干太饒舌<lb/>
至今巗罅不曾開　寒山拾得<lb/>
<pb n="KR3h0060_WYG_025-27a"/>
拄杖請師權放却外通消息不須猜善知識破長沙悟<lb/>
三聖將何祇對來　善導和尚<lb/>
飜身跳入毒龍湫嚇得慈明半死休直待他年六月下<lb/>
西歸一笑不回頭　泉太道<lb/>
杖藜至處自悠然手托猪頭不是顛成佛善還因喫菜<lb/>
世間驢馬也升天　金華聖者<lb/>
鰕蜆充飢困即眠長披一衲過炎天人問西來祖師意<lb/>
酒臺盤在廟神前　鰕子和尚<lb/>
<pb n="KR3h0060_WYG_025-27b"/>
　歲癸夘長至後八日山隂王英孫贊<lb/>
此卷相傳為十六羅漢及觀題偈皆初祖以後應真髙<lb/>
僧作者豈深于禪宗不屑果位者耶畫法亦非伯時以<lb/>
後有也貫休之徒方能為之　董其昌題<lb/>
面目手腕描法如春蠶吐絲衣摺用玉筯篆也王子才<lb/>
亦㕘禪有得者又跋梵隆十散聖衣紋用水荇描法氣<lb/>
韻古澹余最喜其頌金華聖者云　李日華<lb/>
此卷余得之梁溪華氏丁巳花朝董太史𤣥宰過余墨<lb/>
<pb n="KR3h0060_WYG_025-28a"/>
花閣題之後君實翁兩跋焉因考英孫字子才號作竹<lb/>
宋季人所藏有雪竇和尚卷云有無盡是兩頭語諸祖<lb/>
因不立言詮末代兒孫立户牖一花五葉失真傳又永<lb/>
嘉雖問曹溪路畢竟惟聞自己禪根器警拔誠難遇鑿<lb/>
透髙原始及泉觀此則應真諸贊深有得乎雪竇者矣<lb/>
余更有對月了殘經為姜氏德隠真筆其古朴遜前卷<lb/>
然不類世間所傳也　砢玉識<lb/>
　　唐張戡獵騎圖<lb/>
<pb n="KR3h0060_WYG_025-28b"/>
張戡居近燕山得胡人形骨之妙畫戎衣鞍轡之精故<lb/>
入神品此卷非戡不能到余甚愛之宜什襲珍藏　吳<lb/>
興錢選舜舉<lb/>
一犬前移五馬隨赭袍公子跨烏騅壯遊却憶飛狐北<lb/>
正是清秋出獵時　文水髙若鳳<lb/>
戎王小隊獵秋野豹尾<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>弓金絡馬蒼髯奚官喜追逐<lb/>
隔馬相呼意閒暇鞭梢生風箭飛雨烏騅如龍犬如虎<lb/>
沙平草淺狐兔肥穹廬月寒歸未歸　晉安林泉生<lb/>
<pb n="KR3h0060_WYG_025-29a"/>
張戡者朔方人也當五季之世與胡瓌父子李贊華房<lb/>
從真俱以善畫番部人之屬名于時其畫以狼尾製筆<lb/>
蓋必有所取焉今觀戡所畫獵騎圖一卷其間人物犬<lb/>
馬弓矢服飾之類毫分縷析曲盡其妙觀其攬轡疾馳<lb/>
宛然有沙漠萬里之態于是知戡畫法精絶與胡李輩<lb/>
不相上下也　吳郡沈石識<lb/>
張戡妙筆最能寫寫出胡沙好人馬赭衣壯士挾弓矢<lb/>
清秋出獵山之下山林霜後百草枯走犬前驅愁兔狐<lb/>
<pb n="KR3h0060_WYG_025-29b"/>
斯人往矣不可見撫時懐古披斯圖　王庭松謹題<lb/>
燕角斜弢虎䩨中將軍騎氣正驍雄前鋒縱有韓盧技<lb/>
指示猶居第一功　東南生謹題<lb/>
　　唐人作毛女圖<hi>著色絹上詩題斗方</hi>
結草為衣類鶴翎初來一味服黄精宫鶯幾處銜花出<lb/>
猶向山中認得聲　粤人謝翺<lb/>
秦宫一别竟忘還飲露飱風駐玉顔却笑祖龍仙分薄<lb/>
蓬萊空望海邊山　清江敖英<lb/>
<pb n="KR3h0060_WYG_025-30a"/>
寶瑟無絃尚自隨秦聲那復記當時山頭剝棗分猿喫<lb/>
雲裏巢笙喚鶴騎見説劉郎驅阮籍空勞徐市覓安期<lb/>
華隂萬樹長松葉却笑君王未得知　祝允明<lb/>
　白雲堆毛女一雙丰姿端麗錯著綵繒樹皮背絆筠<lb/>
　藍揷花枝紛披如幕咸握一偃月鈎其亭亭玉立者<lb/>
　豐趺著草兠其皎皎傲雪者繫襪至脛穿芒鞵殊偪<lb/>
　絹素細裂古色黯然殆唐人筆也或問何以無彼時<lb/>
　題者余舉唐詩曰曾折椶枝為寶櫛又編槲葉作羅<lb/>
<pb n="KR3h0060_WYG_025-30b"/>
　襦有時問著秦宫事笑撚仙花問太虛是即為嵩華<lb/>
　女寫照焉然有獨處者如玉姜輩蘇文忠公云霧鬢雲<lb/>
　鬟不著衣山川良是昔人非祗應閒過商顔老獨自<lb/>
　吹簫月下歸乃斯並肩者其魚氏道超道逺為秦時<lb/>
　女真人歟楊鐵崖所咏華隂毛女藏雙魚飱松啖栢<lb/>
　留春容若為此圖設矣　繡里脈望生識<lb/>
　　梁趙巖神駿圖卷<lb/>
南山之下汧渭之間想見開元天寶年八坊分屯隘秦<lb/>
<pb n="KR3h0060_WYG_025-31a"/>
川四十萬匹如雲烟騅<graphic n="KR1750" url="https://raw.githubusercontent.com/kanripo/KR-Gaiji/master/images/KR1750.png" mimeType="image/png"/>駰駱驪騮騵白魚赤兔騂皇<lb/>
□龍顱鳳頸獰且妍竒姿逸態隐駑頑碧眼奚兒手足<lb/>
鮮歲時剪刷供帝閑柘袍臨池侍三千紅粧照日光流<lb/>
淵樓下玉螭吐清寒往來蹙踏生飛湍衆工䑛筆和朱<lb/>
鉛先生曹霸弟子韓廏馬多肉尻雎圓肉中畫骨誇猶<lb/>
難金羈玉勒繡羅鞍鞭箠刻烙傷天全不如此圖近自<lb/>
然平沙細艸荒芊綿驚鴻脱兔爭後先王良挾策飛上<lb/>
天何必俯首服短轅　趙巖所畫此圖深得曹韓筆法<lb/>
<pb n="KR3h0060_WYG_025-31b"/>
余亦好畫何能及也故以杜子美詩書之大德五年菊<lb/>
節子昂<lb/>
右調馬圖乃後梁駙馬都尉趙巖筆也巖喜丹青工于<lb/>
人馬而胸次不凡能脱去筆墨畛域故其所作與尋常<lb/>
畫手不同圖後松雪所題筆法精謹異于他書豈亦重<lb/>
其畫而然耶此圖舊藏余友何翰林元朗處今始見之<lb/>
因題其後時萬厯丁丑三月廿日茂苑文嘉<lb/>
趙巖畫人馬余不多見僅見此卷其筆法高古猶有曹<lb/>
<pb n="KR3h0060_WYG_025-32a"/>
韓遺意蓋梁人去唐猶未逺耳趙魏公得畫馬三昧者<lb/>
故深加賞歎錄杜拾遺長歌于其後微此歌此書不稱<lb/>
此畫矣然拾遺集無此作魏公何從得之古今詞人之<lb/>
作散逸不傳者多寧獨此歌而已余按圖索駿乃并得<lb/>
詩恐天廏真龍不傳老杜雕龍也　壬戌中秋後五日<lb/>
太原王穉登題<lb/>
　　蜀黄筌芙蓉<hi>宋思陵題</hi>
照水枝枝蜀錦囊年年澤國為誰芳朱顔自得西風意<lb/>
<pb n="KR3h0060_WYG_025-32b"/>
不管千林一夜霜<lb/>
　　黄要叔富貴圖<lb/>
牡丹為富貴花王繪之者往往落俗古惟蜀待詔黄筌<lb/>
能工此種是畫設色布置神氣迥别至縑素碎脱而花<lb/>
瓣枝葉無少損定出要叔筆也售之者云有四幅今只<lb/>
得其二彼無限春風阿誰帶笑看也又題云疎簾古畫<lb/>
展春光葉葉枝枝富貴香自覺嬾晴天氣勝千年尚襲<lb/>
錦江黄　鴛水汪砢識<lb/>
<pb n="KR3h0060_WYG_025-33a"/>
　　李昇林泉髙隱圖<hi>㫒五代蜀人世亦呼小李將軍</hi>
自古雲林多隠者扶笻垂釣思悠然不妨濯足溪流畔<lb/>
畫裏相看認古賢　子昻<lb/>
為厭繁華愛好山幽棲贏得此身閑生平已足林泉興<lb/>
留取髙名滿世間　京口郭天錫<lb/>
有客垂鈎還展卷何人策杖且觀雲掀髯濯足應髙士<lb/>
一種風標似不羣　虞集伯生<lb/>
山青雲白萬林秋中有隠者心天遊行來濯足天地闊<lb/>
<pb n="KR3h0060_WYG_025-33b"/>
不與世軰同朋儔　吳郡王希白<lb/>
　　周文矩唐宫春晩圖<lb/>
周文矩宫中圖婦人小兒其數八十一男子寫神而裝<lb/>
具樂器盆盂扇倚席鸚鵡犬蝶不與文矩句容人為江<lb/>
南翰林待詔作士女近周昉而加纎麗嘗為後主畫南<lb/>
莊圖號一時絶筆他日上之朝廷詔籍之閟閣宫中圖<lb/>
云是真蹟藏前太府卿朱載家或摹以見餽婦人髙髻<lb/>
自唐以來如此此卷豐肌長𥜗裙周昉法也余在嶠南<lb/>
<pb n="KR3h0060_WYG_025-34a"/>
于端溪陳髙之裔見其世藏諸帝像左右宫人梳髻與<lb/>
此畧同而了鬟乃作兩大鬟垂肩項間雖醜而有真態<lb/>
李氏自謂南唐故衣冠多用唐制然風流實承六朝之<lb/>
餘畫家者言辨古畫當先問衣冠車馬蓋謂是也　紹<lb/>
興庚申五月乙酉澹嵒居士張澂題<lb/>
　　董北苑溪山風雨圖<lb/>
右溪山風雨圖一卷無題識有私印曰容齋清玩官印<lb/>
曰紹興省試總轄諸司印按宋洪邁號容齋在理宗初<lb/>
<pb n="KR3h0060_WYG_025-34b"/>
以奎章閣學士知紹興府此卷有紹興人王某題稱知<lb/>
府相公所藏意者為洪氏物又有皇姊圖書印馮子振<lb/>
詩奉大長公主命題子振吾長沙人號海粟又號怪怪<lb/>
道人今私印用篆者仕元為集賢待制所稱皇姊為元<lb/>
公主則此卷又為元外戚家物又有李氏珍藏印不審<lb/>
為何人今為庶子吳君元博所藏也嘗記容齋隨筆稱<lb/>
畫之妙者人必以為似真江山之妙者則又以為似畫<lb/>
此世間常語今觀此圖凡谿山草木人物器具皆風雨<lb/>
<pb n="KR3h0060_WYG_025-35a"/>
也論畫者殆將以為真乎使其固幻然厯二代數百年<lb/>
宋元之江山皆不能有而此圖方入盛世為大夫君子<lb/>
所藏玩觀物者不以真幻為輕重可也　長沙李東陽<lb/>
竹懶云洪谷子故有溪山風雨圖余嘗見王叔明所臨<lb/>
卷較此尚長二尺餘而景物更有歸僧扣寺門牧兒逐<lb/>
墮笠與浮鼻之牛守門之犬而此俱無之則西涯所云<lb/>
斷爛收拾不獨楮素脱落印章不全而已然其筆氣渾<lb/>
厚人物精采所作客舟倚樹搭蓋蓬席一婦一童子目<lb/>
<pb n="KR3h0060_WYG_025-35b"/>
睛仰注如生山樵有不能不遜步者專車一節想見偉<lb/>
人不可忽也<hi>此卷向藏余家今歸李氏清樾堂矣</hi>
　　郭恕先升龍圖<lb/>
建武神仙事渺茫西桃王母惜劉郎赤龍一去無消息<lb/>
兒子東方御榻傍　萬户千門築漢宫巍峩井幹與天<lb/>
通青禽當日銜書降從此瑤池碧樹紅　馮子振奉皇<lb/>
姊大長公主命題<lb/>
海上參差十二樓閬風𤣥圃綵雲浮神仙尚厭人間世<lb/>
<pb n="KR3h0060_WYG_025-36a"/>
故作乗龍汗漫遊　建章宫闕漏沈沈翠輦春游接上<lb/>
林未識嫦娥天上樂廣寒丹樹五雲深　鄧文原<lb/>
雲旗來下覿仙姿漢殿隂隂碧瀨池眼見赤龍騰踏去<lb/>
穆王八駿不能追　趙巖<hi>魯瞻</hi>
　　宋復古鞏洛小景<hi>思陵籖題已泯</hi>
宋復古用墨得摩詰之秘此卷曾入宋内府印欵俱有<lb/>
左驗彦廉寶藏之　齊郡張紳題<hi>士行白文</hi>
宋迪字復古洛陽人由進士為郎善山水松石此卷林<lb/>
<pb n="KR3h0060_WYG_025-36b"/>
逕深窈烟嵐開合蓋即鞏洛之景而模寫也曾入紹興<lb/>
内府故思陵題識尚存世傳宣和所藏未免白玉微瑕<lb/>
非若紹興皆極精選復有劉宸妃奉華寶藏之印又神<lb/>
品上上今圖後有奉華瑤暉堂印信為真玩也彦廉其<lb/>
保諸　汝陽袁華書于陳氏春草軒<lb/>
雲烟澹容與岡嶺岌奔騰脩塗遶巴蛇歸人如凍蠅宋侯<lb/>
天機深游戲精藝能風流各異代卧遊聊曲肱　倪瓚<lb/>
落日下嵐嶺行人逢已稀隔烟望田舍應未掩荆扉鳥<lb/>
<pb n="KR3h0060_WYG_025-37a"/>
亂夕林暗草多秋逕微家人知候我賣畚郭中歸　勃<lb/>
海高啟<lb/>
一望秋嵐似春路迷入谷無因斜陽欲雨未雨别嶺歸<lb/>
人幾人鐘斷鳥沈僧塢吹殘鷄唱樵鄰峯迥忽見月出<lb/>
稚子相迎磵濱　蜀郡王彛<lb/>
深谷含夕暉幽居入林迥澗底采芝還臨流見笻影松<lb/>
鶴已先歸蘿扉掩微暝　張適<lb/>
青山鞏洛舊林園髣髴昇平古意存雨外人歸秋葉浦<lb/>
<pb n="KR3h0060_WYG_025-37b"/>
烟中鳥下夕陽村昔年題字宸光合今日披圖野興繁<lb/>
風景西湖仍不異惟餘故老説中原　吳郡謝徽<lb/>
山村晩色秋離離蕭條郭西初出時烟嵐莽蒼家住逺<lb/>
道路詰曲人歸遲重擔緣峻氣促息薄袂迎風寒倒吹<lb/>
隣樵偶值得相問到門此夜如何其　蘇人王行<lb/>
曾入思陵内府藏瑤琨緗軸舊裝潢山頭怪石如蹲虎<lb/>
谿上行人似散羊鸐谷逶迤迷短渚鯨波起伏見層岡<lb/>
至今玉璽分明在猶帶宣和雨露香　東海釣鼇客<lb/>
<pb n="KR3h0060_WYG_025-38a"/>
陶振<lb/>
復古運意髙妙筆墨清潤大抵多師法李成議者謂山<lb/>
之體貌古今第一則復古之髙妙自有來矣袁子榮先<lb/>
生精于鑒畫以有奉華堂印知為思陵所藏時劉夫人<lb/>
侍高宗掌内翰文字居奉華堂故以其印識之後為陳氏<lb/>
彦廉所得自季迪諸公題識以來又幾十年矣先觀復<lb/>
古之畫復觀諸公之作恍然寘我于林壑窈㝠間與行<lb/>
旅相逐歸途也品在神妙不亦宜乎　致翰林國史脩<lb/>
<pb n="KR3h0060_WYG_025-38b"/>
撰事承務郎東吳張洪識<lb/>
　　北宋董北苑秋山行旅圖<hi>董其昌觀因定</hi>
北苑畫米南宫時正見五本予家所藏凡七本以為觀<lb/>
止矣都門又見夏口待渡卷吳閶泊舟又見此本皆世之<lb/>
罕物　其昌重題<lb/>
　<lb/>
　<lb/>
　珊瑚網卷二十五<lb/>
</p>
<p>
</p>
  </div>
</body>
</text>
</TEI>
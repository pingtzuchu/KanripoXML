<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷十二</head> <lb/>
    <p>
<pb n="KR3h0060_WYG_012-1a"/>
欽定四庫全書<lb/>
　珊瑚網卷十二<lb/>
　　　　　　　　　　　　明　汪砢玉　撰<lb/>
　法書題跋<lb/>
　　元天目山禪師劉順法語<hi>真蹟小真行書</hi>
蕭路教深達聖賢之道嘗以委順子自省其㫖世間萬<lb/>
物各有數初不以逆而彊致焉在乎知時識變樂天知<lb/>
命者固能隨順世縁無甚罣礙孔聖以此一貫之道呼<lb/>
<pb n="KR3h0060_WYG_012-1b"/>
示曽子領其㫖一唯而已維摩居士以一然而談其不二<lb/>
吾之諸祖或擎拳豎指或捧或喝皆示其委順之一方<lb/>
便也老氏以天得一以清地得一以寜而發揚委順之<lb/>
道從上聖賢莫不以此而傳之後世倘欲别起一念殊<lb/>
勝竒特之見以屬彊為則不委順也其順之之理一委<lb/>
之於造化豈聖人能轉之而凡人可料之唯貴深造逺<lb/>
詣堅確不易其正念之士方能如是與凡聖混同一區<lb/>
来去自由於萬象之表豈不慶快平生也哉又為之銘<lb/>
<pb n="KR3h0060_WYG_012-2a"/>
曰天地萬物混同一區無罣無礙靈妙自如用之於世<lb/>
不束不拘行之於時圓同太虚樂天知命逆順同途不<lb/>
委不順吾何所圖風清月白洞澈吾廬　天厯二年西<lb/>
天目山師子正宗禪　逆流沙門劉順敬書<lb/>
　　中峰禪師書九字梅花詠<lb/>
昨夜西風吹折千林梢渡口小艇滚入沙灘㘭野橋古<lb/>
梅獨卧寒屋角疎影横斜暗上書窓敲半枯半活幾箇<lb/>
壓雪榦欲開未開數㸃含香芭縱使畫工竒妙也縮手<lb/>
<pb n="KR3h0060_WYG_012-2b"/>
我愛清香故把新詩嘲<lb/>
天有月兮地有松可堪松月趣無窮松生金粉月生兔<lb/>
月抱明珠松化龍月照長空松挂衲松回禪定月當空<lb/>
老僧笑指松頭月松月何妨一處供　右詠松月<lb/>
　　琦楚石詩翰<lb/>
船上見月如可呼愛之且復留斯須青山倒影水連郭<lb/>
白藕作花香滿湖仙林寺逺鐘已動靈隠塔髙燈欲無<lb/>
西風吹人不得寐坐聽魚蟹翻菰蒲　中秋後二日與<lb/>
<pb n="KR3h0060_WYG_012-3a"/>
覺隠諸老曉過西湖率爾口占廷玉郎官索書錄呈求<lb/>
教梵琦再拜<lb/>
興化打克賓只要法戰勝我遮裏不然掃除佛祖令住<lb/>
山五十載撲碎軒轅鏡鑽飯香滿堂有衆齋厨盛捧了<lb/>
出院人悟去也不定　徒弟珠維那職事美滿悦可衆<lb/>
心一偈送之㕘方行脚了吾宗生死大事勉旃　楚石<lb/>
道人梵琦<lb/>
　　元名公翰墨卷<lb/>
<pb n="KR3h0060_WYG_012-3b"/>
余讀姚江吴氏三葉墓志文而因知世運之有髙下也<lb/>
始銘南堂老人者唐公震也其言雖仙而猶清狷可喜<lb/>
時蓋去乾道中興未逺也中銘鴈峯隠人者陳公著也<lb/>
其言萎甚蓋宋就衰矣及觀銘天台賞官者臧公夢解<lb/>
也其言約以則蔚乎有古章時則聖元一統已五十年<lb/>
矣於虖文章髙庫與世運推移豈不信哉髙庳弗傳求<lb/>
事狀不朽難矣雖然纘承義烈使光逺而有耀則在吴<lb/>
氏後人也季章父為三葉後也隠居行誼無忝其先其<lb/>
<pb n="KR3h0060_WYG_012-4a"/>
能光逺而有耀者哉　至正丁亥秋一日鐵厓山人楊<lb/>
維楨書<lb/>
昔人謂百年之計樹之以徳若吴氏之三世行誼其樹<lb/>
之也逺矣其枝葉之蕃碩也必矣夫勲舊之家豈無累<lb/>
數葉躋顯仕者然徳或不繼雖如潁川陳氏猶不免公<lb/>
慚卿卿慚長之譏况其他乎此士君子之所以有取於<lb/>
吴氏也歟　永嘉髙明則誠甫謹識<lb/>
南唐三世獨傳書世禄雖㣲徳有餘莫問幾多喬木在<lb/>
<pb n="KR3h0060_WYG_012-4b"/>
海棠已可著巢居　靈石山人張雨<lb/>
青山堂上和尚清逺禪師侍者賤跡留小溪三載劇辱<lb/>
寵睠所謂待我以國士者是也臨别承厚贐感媿兼極<lb/>
别來四載世殊事異思一㑹面而不得南望青山未嘗<lb/>
不惻愴悽然去嵗聞從者留宣城復聞青氊復舊喜而<lb/>
不寐但山川阻修音聞夐絶可恨邇來不審起居輕利<lb/>
否世事可忍否衆生易度否去年令法眷用章和尚示<lb/>
寂法門不幸良可慟哭近聞宗逺和尚赴五竺之選可<lb/>
<pb n="KR3h0060_WYG_012-5a"/>
為宗社之賀此老别來已二十餘年矣雖欲一見其可<lb/>
得乎如㑹次望引情不尚聞居粗迷亦逺庇所及也自<lb/>
前年五月來日念彌陀祈生浄土不識他年果如願否<lb/>
亦欲吾老師知吾近况何如故言及此曽作彌陀讚别<lb/>
紙求教㑹晤何時臨書惘惘惟覬明時保愛為大法夀<lb/>
重不盡元旭頓首奉書　谷水二瓶附上<lb/>
竹深纔五六嵗方從吴兄行之以學予見其骨秀神清<lb/>
知其異時不碌碌也嵗改月易儆齋定齋俱已謝世予<lb/>
<pb n="KR3h0060_WYG_012-5b"/>
寓水北衛史君書塾忽唫僧觀西岩見過談及近日詩<lb/>
人多稱竹深予因省記舊㳺信口一律乗興挐扁舟偕<lb/>
西岩過石湖適值竹深他之悵然而返今又八九載西<lb/>
岩亦已圓寂矣昨暮偶訪曽兄心傳而竹深在焉相與<lb/>
道舊欣慨交心因舉舊作竹深亦不能無所感力請呈<lb/>
醜就書以贈　時元貞乙未仲冬十有九日也　谷陽<lb/>
陸定龍頓首<lb/>
永夜無寐起步階除明月在天西風入懷凄然知其為<lb/>
<pb n="KR3h0060_WYG_012-6a"/>
秋也輒用髙韻勉賦一章以寫余心以希印可併簡座<lb/>
上諸公　應元　秋髙氣清水露石濁潦淤泥俱隠迹<lb/>
感時忽忽夜不寐明月已向東山出出門仰瞻天無雲<lb/>
漸覺薄寒㣲中人須臾清光入庭户炯炯顔色疑如君<lb/>
萬物已非前所視慨念榮枯動幽思𤣥蟬寂寞噤無聲<lb/>
寒雁嗈嗈向南至河流洋洋山峩峩朝見花開暮辭柯<lb/>
相思美人隔秋水君兮不知可奈何獨立彷徨無所得<lb/>
自慚在君珠玉側明月西沉愈思憶積余鬱鬱其無極<lb/>
<pb n="KR3h0060_WYG_012-6b"/>
　　無欵五言一律<hi>前有鮮于伯機數段失録</hi>
修竹深深處人間俗慮消時將碧玉調寄在白雲謡雪<lb/>
乳臨風瀹冰花對佛燒思君不可見乗興動蘭橈<lb/>
有感一詩寫奉則敬兄弟賢姪　左瞽　感爾多堂弟<lb/>
參之同翺翔翩翩西復東昌以鴻雁行攸居沙渚暖菰<lb/>
蒲生新芳秋風順節序亦復飽稻梁我獨有一弟去我<lb/>
竟誰將念之不可招血淚霑衣裳　攖寜先生見之仁<lb/>
者之念亦不䏻不為我潸然也朝陽當亦相與興歎殊<lb/>
<pb n="KR3h0060_WYG_012-7a"/>
可悲耳　乙夘十二月在金夀堂書<lb/>
揚子江頭十尺廬望中渾是小方諸八窓籟<hi>闕</hi>含清氣<lb/>
一水空明倒太虚邊草不栖<hi>闕</hi>　　露莖真濕玉蟾蜍<lb/>
晉家車𦙍如<hi>闕</hi>　安事囊螢去照書　席帽山人王逢<lb/>
題於樂意生香之亭時嵗己酉秋八月五日也<lb/>
右頓首拜復潁川教授先生尊座右自十九日因新令<lb/>
尹定役而入城日在縣治故未能往謁為慊昨晚從孟<lb/>
達親丈家飲散歸領尊翰且承英嗣見過惜不得見頃<lb/>
<pb n="KR3h0060_WYG_012-7b"/>
又來過我問信足仞不遺之盛心吴中搢紳先生求如<lb/>
尊先生文章道徳指不一二屈尚欲以閒暇日與遂昌<lb/>
公諸老過笠澤徜徉數日併聽教誨幸甚僭易就禀區<lb/>
區欲購得歐陽文忠公大全集一部煩因便於舊人家<lb/>
所藏者詢及示望分情連日稍涼計尊體納福聞微恙<lb/>
不克往問候須稍暇専謁屏著以謝不備　沈右頓首<lb/>
拜　令嗣甚聰俊必能多讀書此先生積徳所致也右<lb/>
也年四十矣甚為寒心　右贅言<lb/>
<pb n="KR3h0060_WYG_012-8a"/>
　余又見沈仲説書致叔方教授後云小兒多䝉戒諭<lb/>
　感感城中人来對右言小兒朝暮穢語責罵姚媪萬<lb/>
　乞嚴訓不使肆縦幸幸是仲説四十後得子也蓋仲<lb/>
　説之室鄒有賢徳嘗為夫買妾殊美仲説詢知為故<lb/>
　人女即擇配嫁之其室隨育子信食報之不爽哉而<lb/>
　不為䑛犢愛更難矣<lb/>
　此卷久為先荆翁藏玩前有米襄陽山水横幅髙君<lb/>
　明水見之即囑戴老以靖窑壇盞十二求易附二佳<lb/>
<pb n="KR3h0060_WYG_012-8b"/>
　箑作裝潢之資愚父子受盞却其箑竟為居間者所<lb/>
　沒义有元名翰為張紳張文在程璠鮑恂王東諸人<lb/>
　先後被此輩購去嘗憶文在句髙公山水趙公書今<lb/>
　代何人與此馳及漁父詞云我是箇不識字煙波釣<lb/>
　叟恍然在目也玉記<lb/>
　　元賢翰劄疏<lb/>
右前海寜州同知楊性所藏先友遺迹一卷凡十一人<lb/>
詩文若干篇性曰先君子字伯振至正間從事淛省一<lb/>
<pb n="KR3h0060_WYG_012-9a"/>
時名大夫士多與往來為詩文性收藏甚富兵火之後<lb/>
往往散失此其僅存者且以先友不著字與官爵劣於<lb/>
栁記求余記之以余嘗㳺諸公間也盛熈明字熈明能<lb/>
書辟奎章閣書史著法書攷傳於世堵簡字無傲能書<lb/>
畫淛省掾吴溥字溥泉以才識自負喜結交海内名士<lb/>
兵興福建守臣承制署為其省參知政事楊維楨字亷<lb/>
夫丁夘進士江淛儒學提舉俞氏兄弟者吴人杰字俊<lb/>
平江路推官庸字子中華亭縣尹書有晉人風葛元喆<lb/>
<pb n="KR3h0060_WYG_012-9b"/>
字元喆戊子進士翰林編修官髙明字則誠乙酉進士<lb/>
柯九思字敬仲奎章閣鑒書博士劉基字伯温今御史<lb/>
中丞黄溍字晉卿甲寅進士翰林學士諡文獻文章為<lb/>
世推重此致政後所書謙恭端謹足為後進取法觀之<lb/>
猶可想其儀形嗚呼余嘗謂人子欲顯其親至録其所<lb/>
與交若栁子者可謂孝於其親無所不用其心然所記<lb/>
不過姓名爵里而已能併存其遺文如此可謂有加前<lb/>
人者哉東坡謂先友記六十七人考之於傳卓然知名<lb/>
<pb n="KR3h0060_WYG_012-10a"/>
者二十人今楊氏先友十一人其文章事業鮮不載國<lb/>
史者性言其所散去者趙文敏公康里巙公仲宏楊先<lb/>
生衆仲陳先生道士張伯雨則又無愧栁記多矣伯振<lb/>
君諱祖成仕至山隂縣尹嘗從學須溪劉先生性字彝<lb/>
仲學於亷夫少學詩於文獻　齊郡張紳拜手謹題<lb/>
　　元人竹深處賦并叙諸詩卷<lb/>
姑蘇劉孟功先生性嗜竹種之數萬竿蔚然成林孟功<lb/>
日居其中同志者過之輒留終夕或信宿而去迺取杜<lb/>
<pb n="KR3h0060_WYG_012-10b"/>
少陵竹深留客處之句顔其所居曰竹深處蓋心有以<lb/>
契乎竹也鴻儒碩生咸為之品題余與先生相知之久<lb/>
因為之賦以貽之且以為竹逸之一助云爾　繄予生<lb/>
之好竒負磊落而不羈嘗縦懽乎淇水之湄弔古於嶰<lb/>
谷之蹊過瀟湘登九疑斐然武公之想邈焉伶倫之思<lb/>
慨重華之不作二妃徒悵悵以増悲因物懐人屢觸乎<lb/>
目惟凜凜之髙風托娟娟之修竹是竹也禀君子之貞<lb/>
抱幽人之獨鶴兮斯巢鳳兮斯宿宜雨宜晴宜寒宜燠<lb/>
<pb n="KR3h0060_WYG_012-11a"/>
挺蒼烟之萬竿散涼颷於三伏夜月篩瑣瑣之金秋聲<lb/>
戛鏘鏘之玉此其竹之可愛不一而足者也時有種竹<lb/>
主人謂予曰子徒知愛其竹而嘗造於竹之奥區乎迺<lb/>
披䝉茸拉榛蕪遂探其幽遂造其虚肩摩足躡性逸情<lb/>
娱顧枝葉之繽紛覺蹊徑之縈紆緑雲垂㡬尺之琅玕<lb/>
素濤拂萬籟之笙竽蕭蕭森森雅雅魚魚空翠浸毛骨<lb/>
湛露濕衣裾匪隠者之盤谷實神仙之奥都抗纖塵於<lb/>
朝夕鎔百慮於須臾主人於是設枕簟具壺觴于以嘯<lb/>
<pb n="KR3h0060_WYG_012-11b"/>
歌于以翺翔或鼓瑟而嬉或擊缶而歌或敲棊以剥啄<lb/>
或臨流以徜徉不知天壤之大日月之長茫乎桃源之<lb/>
迷沓乎橘林之藏未足以形容其彷彿適所以貽笑其<lb/>
荒唐豈若斯竹之深處迺可以晦吾跡而韜吾光也予<lb/>
曰深乎深乎其竹之處乎昔靈均于蘭深乎其君之愛<lb/>
也靖節於菊深乎其身之退也濓溪於蓮深乎其道之<lb/>
大也之三子者皆其植物之深而子尤得其所以深真<lb/>
有以契其古于今所謂不以其迹而以其心者歟主人<lb/>
<pb n="KR3h0060_WYG_012-12a"/>
乃喜而為之歌曰竹之虚中兮惟吾身之容兮竹之勁<lb/>
外兮惟吾竹之介兮予續而歌之曰匪竹之容我將奚<lb/>
從匪竹之介吾將奚賴歌畢賓主交歡遂鑽其言於竹<lb/>
間　錢唐張時<lb/>
髙風星市門植竹千篔簹蒼雪下庭砌𤣥隂翳齋房晴<lb/>
旭龍聚島鮮颷鳯鳴陽碧滋潤簡編翠浥浮冠裳<lb/>
　　又<lb/>
披圖有真趣夙抱非羇寓遊蹤自南北夢寐還相遇朝<lb/>
<pb n="KR3h0060_WYG_012-12b"/>
哦栖遁詞暮誦琳琅句恍即故園居森森竹深處　宙<lb/>
亭石宇<lb/>
種得琅玕萬個蒼滿林烟霧似瀟湘九秋露滴琴書潤<lb/>
六月風侵枕簟涼肯為潯陽留勁節佇㸔金府散清香<lb/>
掛冠有約來相訪並坐吹笙引鳯凰　廬陵王復原<lb/>
樂彼數畆園青青萬竿竹中有讀書人開軒伴幽獨軒<lb/>
前輕隂掃不開軒後繁聲疑雨来春風澹蕩拂翠羽白<lb/>
露泠泠生莓苔八窓無塵從不掃吐蓐在地璚花老夜<lb/>
<pb n="KR3h0060_WYG_012-13a"/>
深對月任光微晝永乗風覺涼好有時早起坐石牀口<lb/>
中吹笙鵞管長有時枕書卧軒中清興窅入蓬萊宫蓬<lb/>
萊宫闕幾千里紅塵不到㸔書几彩鸞紫鳳情翩翩一<lb/>
段清光照流水昨日我來造竹下主人開門笑相迓山<lb/>
殽滿盤酒滿壺醉歌一曲為君謝豈不見園中桃又不<lb/>
見道傍栁昔日媚春華今日成衰朽何如此君含彩故<lb/>
青青獨向軒楹托根久勸君更種松與梅嵗寒清絶成<lb/>
三友　隆谿黄仲瑶<lb/>
<pb n="KR3h0060_WYG_012-13b"/>
萬玉深中構草堂風清幽致逼瀟湘羣龍垂影秋無際<lb/>
獨客髙吟興正長雲壓四簷飄翠雨暑消三㐲隕𤣥霜<lb/>
清芬不許紅塵入寒溢苔花滿石牀　三山江輻<lb/>
一室幽偏半榻宜四邊修竹綠漪漪通宵明月無塵到<lb/>
長夏清風只自知每喜王猷同玩賞更從蔣詡共襟期<lb/>
階前忽見分龍角疑是春雷夜雨時　安城彭敷恂<lb/>
碧琅玕下覔幽蹤行盡齋居路始通煙斂月梢金瑣碎<lb/>
風生雲幹玉琤琮秋光滿座隂長合靛色清神暑自空<lb/>
<pb n="KR3h0060_WYG_012-14a"/>
浄掃蒼苔夜留客解衣磅薄興無窮　秀州金灝<lb/>
我愛髙人賦考槃買山結屋種琅玕烟梢影落虚牕寂<lb/>
風葉涼生翠簟寒已喜秋深存節操更期嵗晚報平安<lb/>
何當吹徹參差玉共㸔朝陽宿鳯鸞　吴郡朱復吉<lb/>
公家種竹一萬箇已喜此中堪結茅珊瑚戛玉天籟動<lb/>
翡翠蔽空雲氣交呼僮去尋化龍杖留客坐㸔棲鳯巢<lb/>
何當開徑延益友共論大易明羲爻　劍江徐疇<lb/>
種得篔簹數百竿築亭深處伴秋寒危梢滴露清堪掬<lb/>
<pb n="KR3h0060_WYG_012-14b"/>
密葉籠雲翠作團夜月虚濤翻素璧晚風清佩響雕欄<lb/>
漪漪絶勝淇園好㑹㸔牕前宿鳳鸞　文江鄧資深<lb/>
帶雨含烟碧玉枝蕭森偏與静相宜風生萬壑秋無際<lb/>
月到孤亭客未知逺憶楚山吹笛夜迥疑湘水泊舟時<lb/>
此君自昔持髙節長結幽人嵗晩期　甫里趙宗文<lb/>
琅玕三徑緑成林瑟瑟涼生漠漠隂蔣詡琴尊閒自適<lb/>
王猷車馬窅難尋四簷蒼雪翻鸞彩一榻清風引鳳吟<lb/>
客去浩歌淇澳罷永言同結嵗寒心　長洲沈元<lb/>
<pb n="KR3h0060_WYG_012-15a"/>
種竹雲深處迢迢一徑通清隂湘浦月髙韻渭川風節<lb/>
操宜幽客逍遥稱老翁晚來丹鳯下栖向緑雲中　余<lb/>
學䕫<lb/>
金臺名宦姑蘇客客裏相逢見顔色手持詩卷錦離離<lb/>
珠玉聮篇光耀日自言平昔愛此君手栽十畆吴江濆<lb/>
蒼龍起舞淇園夕彩鳯長鳴湘水春客來倒屣邀偕去<lb/>
擊筑彈棊不知暑紅塵半㸃飄不來好鳥一雙向人語<lb/>
逍遙深處深復深等閒忘却樊籠心何時買棹東歸去<lb/>
<pb n="KR3h0060_WYG_012-15b"/>
願借繁隂事討尋　閩中陳潤<lb/>
劉侯愛客仍愛竹種得琅玕滿書屋一片湘江雨外青<lb/>
千年嶰谷春前緑三徑縈迴蒼雪深四時晴翠生繁隂<lb/>
過門二仲偏知已假榻羣公自盍簪元龍逸去真湖海<lb/>
肯學尋常兒女態禄米長捐佐酒資錦囊不惜供詩債<lb/>
清心獨有此君知搖落冰霜也不移為籬擬䕶新梢長<lb/>
掃籜應教舊幹滋邇來阿閣増光價五彩郇雲見揮灑<lb/>
振佩終隨鸞鳳羣投閒暫寄風塵下漫説當年六逸溪<lb/>
<pb n="KR3h0060_WYG_012-16a"/>
鳥啼烟草碧萋萋風流文采如君少自有丹崖為品題<lb/>
　三山林誌書于玉堂之署<lb/>
君家舊住東吴上百畆篔簹繞簷長月明影拂青珊瑚<lb/>
箇箇凌雲絶塵想宦游南北今十年朝囘幾立春風前<lb/>
虚心不忘久要好夢魂常役霜筠邊故託髙人寫髙致<lb/>
翰墨淋漓湧空翠屈鐵交加篆籀文真假相資元不異<lb/>
披圖渾似故園㸔枕衾六月生隂寒脱巾露頂聴靈籟<lb/>
鏗金戛玉來雲端葆羽亭亭鳳鸞翥日上天門不知曙<lb/>
<pb n="KR3h0060_WYG_012-16b"/>
肯容借我洗煩囂便訪君家竹深處　元虚<hi>金山長老</hi>
萬玉蕭森蔽草堂惟通鶴徑破蒼蒼繁隂滿榻琴長潤<lb/>
秋色凝牕地自涼幽静窅然居物外虚閒渾訝是仙鄉<lb/>
一從髙步青霄上楚雨湘雲思渺茫　吴僧湧<hi>西源</hi>
修竹千竿一草堂幽深偏愛水雲鄉碧隂滿地春簾濕<lb/>
蒼雪侵幃夏簟涼詩刻粉筠初解籜聲傳茶臼逺飄香<lb/>
宦逰十載天南北猶想園林思不忘　竹樵<hi>實積中</hi>
吴門煙雨掩荆扉湘楚清分一徑㣲藂也蔽空忘晝永<lb/>
<pb n="KR3h0060_WYG_012-17a"/>
涼生入夜覺寒歸王猷疎散人皆羡劉向操持世不違<lb/>
儒業已聞沾寵渥休將宦思戀初衣　倪維哲<lb/>
先生幽趣在琅玕手種牕前可萬竿三伏清隂不受暑<lb/>
一天明月自栖鸞翠濤夜捲瀟湘雨蒼雪晴飄嶰谷寒<lb/>
珍重鳳池留直節青青常與後人㸔　紹興王鉉<lb/>
蕚軒瀟灑傍林巒萬玉扶疎䕶石欄雨沐風披㸔舞鶴<lb/>
山牕月白聴鳴鸞時調焦尾清聲逺曉閣芸編綠字寒<lb/>
佳趣可人君獨得肯分三徑共盤桓　天台陳璲<lb/>
<pb n="KR3h0060_WYG_012-17b"/>
髙人適幽趣羨此琅玕清新梢和露滴舊葉迎鳳鳴結<lb/>
屋住深處時見茶煙横焚香手遺編詎有塵慮縈一自<lb/>
綰章綬夢入吴中行覺來尚幽意滿抱涼吹生　天水<lb/>
趙次進<lb/>
舊家吴下住萬玉俯澄溪翠色連花圃清隂接栁堤稀<lb/>
稠無隙地宛轉自成蹊琴就聲前和詩從節下題拂雲<lb/>
蒼幹直承露碧梢低佳趣王兼馬髙情阮與嵇豈容卑<lb/>
鷃集早見瑞鸞栖斑籜堪冠製玉牙或饌韲林林森畫<lb/>
<pb n="KR3h0060_WYG_012-18a"/>
㦸矗矗列文犀門有軒車過亭多枕簟攜久晴鼯䑕出<lb/>
積雨鷓鴣啼瞻緑同淇澳分青若瀼西編籬須代篠截<lb/>
杖勝扶藜密葉縈香篆繁枝爨茗畦嫩書蝸畫健枯幹<lb/>
蟻行齊新譜憑誰撰遺編必自稽栽培忘歳月暌别隔<lb/>
雲泥得信忻無恙牽思夢欲迷青班聮玉筍何日聴黄<lb/>
鸝好乞還山假従容欵碧閨　同郡釋啟<lb/>
分得瀟湘數畆隂中藏茅屋往來深半牕色浄涼偏入<lb/>
一榻聲清暑不侵雨長子孫金個個風生頭角玉森森<lb/>
<pb n="KR3h0060_WYG_012-18b"/>
此君今向圖中見時報平安慰客心　方外釋冏<hi>竹菴</hi>
憶昔山行到竹深緑凝清合晝隂隂塵衣欲挂應難入<lb/>
樵子興懷每見尋驟雨洗枝添秀色微風翻葉墮清隂<lb/>
笑㸔來往驅馳者休息誰從此處唫　中吴釋<graphic n="KR1364" url="https://raw.githubusercontent.com/kanripo/KR-Gaiji/master/images/KR1364.png" mimeType="image/png"/>
                    <hi>書記鄧尉山</hi>
客至頻留醉僧過只對吟渭川多雅興淇澳有遺音節<lb/>
操常應在冰霜老更禁七賢堪並美六逸漫同心逰宦<lb/>
今來往多情憶舊尋<hi>起有闕文</hi>　三衢金關<lb/>
知君雅性恒愛竹幾年封植當華屋此君結根羨得所<lb/>
<pb n="KR3h0060_WYG_012-19a"/>
風雨年年長蒼玉緑隂滿地䕃階墀拂雲香葉何參差<lb/>
萬竿總含霜雪操數畆盡帶瀟湘姿芸窓晝啓無俗客<lb/>
秀色時能暎緗帙猗猗堪比衛武賢青青差擬王猷宅<lb/>
我來薊北正天寒雪中無處尋琅玕坐想居家最深處<lb/>
便擬敲門試一㸔　盧陵周崇厚書<lb/>
　　跋竹深處卷後<lb/>
劉孟功甫世家吴山水之間其先大夫退軒公嘗植竹<lb/>
數百本于庭清隂勁色照暎几席蕭瑟檀欒之聲恒接<lb/>
<pb n="KR3h0060_WYG_012-19b"/>
于耳退軒公既捐館孟功以其竹有先人之遺澤瞻之<lb/>
敬之封之植之竹日以蕃迺掲其宴息之軒曰竹深處<lb/>
示不忘也既而宦逰四方雖欲有事于竹而不可得逮<lb/>
扈從北京去竹益逺蔑以舒其婉孌之懷遂屬其所交<lb/>
名卿鉅儒作為詩文圖畫以發其思竹之藴余得觀其<lb/>
卷焉灝灝乎其文之雄也渢渢乎其咏之長也沕乎穆<lb/>
乎不見其端倪也若竹之綿亘杳藹連畛接町緑雲際<lb/>
天一目千頃者也鈎章棘句詞嚴義正若竹之密而不<lb/>
<pb n="KR3h0060_WYG_012-20a"/>
倚昧而不離森然而陣挺然而列峙振風不能搖其根<lb/>
祁寒不能易其節者也聲律清婉格調髙妙若竹之簸<lb/>
弄皓月戛擊鮮颷摐然而琳球鳴鏘然而韶鈞作者也<lb/>
意趣沖澹思致超軼若竹之中虚外直與道消息豐本<lb/>
擢枝樹徳務滋跂之弗可及撓之弗可移者也此詩文<lb/>
之大略竹固有之矣以書而言之則竹深處三大字去<lb/>
篆而従𨽻㦸立槊横戈揮石墜若竹之含貞屬氣藏鋒<lb/>
蓄鋭毅然而不可屈者也以圖而言之則為方弗逾咫尺<lb/>
<pb n="KR3h0060_WYG_012-20b"/>
而曲盡萬竹之幽邃將不求其象於圖中而欲得其意<lb/>
於象外者也以是言之則竹之於人而不為無遇也夫<lb/>
竹植物也向使生於遐陬僻壤荒閒閴寂之濱雖蕃若<lb/>
渭川盛若淇園音諧嶰谷之律材儷柯亭之椽苟弗遇<lb/>
其人則蕪沒乎薪槱之塲芟刈乎樵斧之下槁死乎華<lb/>
實之餘澌盡乎朽腐之後者殆弗可以數計也其亦可<lb/>
悲矣乎求欲見遇乎其人而獲揚厲乎諸君子者詎可<lb/>
得哉然則竹之遇不遇其相去若是之懸殊也推之他<lb/>
<pb n="KR3h0060_WYG_012-21a"/>
物宜不異於竹矣故為跋其卷末　南舟<lb/>
　先子自少暱此君凝霞閣下水石罍盎間遍植公孫<lb/>
　竹㑹稽志所謂髙不盈尺穉翠瀟疎可愛允宜几席<lb/>
　佳玩每對之展竹深詩賦卷覺空青萬餘在𤣥圃中<lb/>
　無風而神籟自韻焉因自稱筠居子又稱荆筠山人<lb/>
　無何余自歴下還東垞庭中紫篠數百個盡為人所<lb/>
　戕而此卷亦失去每念胡介夫句一文没也還留竹<lb/>
　四壁蕭然不賣琴那禁苔痕蘚均涼淒耶遂成竹史<lb/>
<pb n="KR3h0060_WYG_012-21b"/>
　百卷已誦蔣捷山詞有二十年来無家種竹猶藉竹<lb/>
　為名則卷語存笥正可藉竹為名况余尚有家乎今<lb/>
　而後為髙元之萬竹先生可為許洞門前一竿竹亦<lb/>
　可同此王猷興者請讀元賢題竹一過　西吴醉里<lb/>
　竹素主人汪砢玉識新筍晚花時<lb/>
　<lb/>
　<lb/>
　珊瑚網卷十二<lb/>
</p>
<p>
</p>
  </div>
</body>
</text>
</TEI>
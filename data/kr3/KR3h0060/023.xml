<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷二十三上</head> <lb/>
    <p>
<pb n="KR3h0060_WYG_023-1a"/>
欽定四庫全書<lb/>
　珊瑚網卷二十三上<lb/>
　　　　　　　　　　　　　明　汪砢玉　撰<lb/>
　法書題跋<lb/>
　　蔡中郎石室神授筆勢記<lb/>
邕少時入嵩山學書於石室中常夜居不寢恍然一客厥<lb/>
狀甚異授以筆勢言訖而没其言曰書肇於自然自然既<lb/>
立陰陽生焉陰陽既生形氣立矣藏頭護尾力在字中下<lb/>
<pb n="KR3h0060_WYG_023-1b"/>
筆用力獻酧之麗故曰勢來不可止勢去不可逼書有二法<lb/>
一曰疾二曰澁得疾澁二法書妙盡矣夫書本乎人性疾<lb/>
者不可使之令徐澁者不可使之令速筆惟軟則奇怪生焉<lb/>
九勢列後自然無師授而合於先聖陰陽者結字㸃畫上皆<lb/>
覆下下以上承遞相映𢃄無使反背轉筆左旋右顧無使筋<lb/>
節孤露藏鋒㸃畫出入之路左先右至迴右亦爾䕶尾㸃畫<lb/>
勢盡用力收之疾勢出於啄磔之中又在豎趯之腹掠筆左出<lb/>
攢鋒峻趯用之澁勢悉在𦂳馭戰行之法横麟豎勒之規<lb/>
<pb n="KR3h0060_WYG_023-2a"/>
　　伯喈小篆贊<lb/>
龜文鍼列櫛比龍鱗紆體放尾長翅短身延頸負翼狀<lb/>
如凌雲隤若黍稷之垂頴藴若蛇蟲之焚縕若連若絶<lb/>
似水似露縁垂下端逺而望之象鴻鵠羣遊絡繹遷延硏<lb/>
桑不能數其詰曲離婁不能觀其障間般埀揖讓而辭<lb/>
巧蒼籀拱手而韜翰摛筆艷於紈素為六藝之範先<lb/>
　　伯喈𨽻贊<lb/>
鳥蹟之變乃惟左𨽻蠲彼繁文崇茲簡易修短相副異<lb/>
<pb n="KR3h0060_WYG_023-2b"/>
體同勢煥若星陳鬱若雲布纎波濃㸃錯落其間若鐘<lb/>
簴設張庭燎飛烟似崇臺重宇層雲冠山遠而望之飛<lb/>
龍在天近而察之心亂目眩蟲篆既繁草藁近偽適之<lb/>
中庸莫尚於𨽻<lb/>
　　崔瑗草書勢<lb/>
書契之興始自頡皇冩彼鳥跡以定文章章草之法蓋<lb/>
又簡略應時諭指周旋卒廹兼功并用愛日省力絶險<lb/>
之變豈必古式觀其法象俯仰有儀方不副矩圓不中<lb/>
<pb n="KR3h0060_WYG_023-3a"/>
䂓抑左揚右望之若崎鸞企鳥峙志意飛移狡獸暴駭<lb/>
將奔來馳壯似連珠絶而不離畜怒拂鬱放逸生奇騰<lb/>
蛇赴穴頭没尾垂機要微妙臨時從宜<lb/>
　　王珉行書狀<lb/>
邈乎嵩岱之峻極爛若列宿之麗天緯字挺特奇書秀<lb/>
出揚波騁萟餘妍宏逸虎踞鳯峙龍伸蠖屈資胡氏之<lb/>
壯傑兼鍾公之精密總二妙之所長盡要蔑乎文質詳<lb/>
覧字體究尋筆跡粲乎偉乎如圭如璧宛若盤螭之仰<lb/>
<pb n="KR3h0060_WYG_023-3b"/>
勢翼若翔鸞之舒翮或乃放手飛筆雨下風馳綺靡婉<lb/>
娩縱横流離<lb/>
　　衛夫人筆陣圖<lb/>
夫三端之妙莫先於用筆六藝之奥莫深乎銀鈎昔秦<lb/>
丞相斯見周穆王書七日興嗟哂其無骨蔡尚書入<lb/>
鴻都觀碣十旬不返嗟其出羣故知達其源者少闇於<lb/>
理者多近代以來殊不師古而縁情棄道才記姓名或<lb/>
學不該贍聞見又寡致使成功不就虚費精神自非通<lb/>
<pb n="KR3h0060_WYG_023-4a"/>
靈感物不可與談斯道今刪李斯筆妙更加潤色總七<lb/>
條並作其形容列事於左貽諸子孫永為模範度將來<lb/>
君子時復覽焉<lb/>
筆要取崇山絶仞中兔毫八九月收之其筆頭長一寸<lb/>
管長五寸鋒齊腰彊者其硯取煎涸斧石潤澁相兼浮<lb/>
津耀墨者其墨取廬山之松烟代郡之鹿膠十年以上<lb/>
彊如石者為之紙取東陽魚網虚柔滑淨者凡學書先<lb/>
學執筆若真書去筆頭二寸一分若行草書去筆三寸<lb/>
<pb n="KR3h0060_WYG_023-4b"/>
一分執之下筆㸃畫芟波屈曲皆須盡一身之力而送<lb/>
之若初學先大書不得從小善鑒者不冩善冩者不鍳<lb/>
善筆力者多骨不善筆力者多肉多骨微肉者謂之筋<lb/>
書多肉微骨者謂之墨猪多力豐筋者聖無力無筋者<lb/>
病一一從其消息而用之<lb/>
一如千里陣雲隠隠然其實有形　丶如高峯墜石磕<lb/>
磕然實如崩也　丿陸斷犀象　□百鈞弩發　丨萬<lb/>
歲枯藤　□崩浪雷奔　<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>勁弩筋節<lb/>
<pb n="KR3h0060_WYG_023-5a"/>
右七條筆陣出入斬斫圖執筆有七種有心急而執筆<lb/>
緩者有心緩而執筆急者若執筆近而不能𦂳者心手<lb/>
不齊意後不前者敗若執筆遠而急意前筆後者勝又<lb/>
有六種用筆結構圖備如篆法飄揚灑落如章草凶險<lb/>
可畏如八分窈窕出入如飛白耿介特立如鶴頭鬱拔<lb/>
縱横如古隸然心存委曲每為一字各象其形斯造妙<lb/>
矣永和四年上虞製<lb/>
　　王右軍題筆陣圖後<lb/>
<pb n="KR3h0060_WYG_023-5b"/>
夫紙者陣也筆者刀矟也墨者鍪甲也水硯者城池也<lb/>
心意者將軍也本領者副將也結構者謀畧也颺筆者吉<lb/>
凶也出入者號令也屈折者殺戮也夫欲書先乾研墨<lb/>
凝神静思預想字形大小偃仰平直振動令筋脉相連<lb/>
意在筆前然後作字若平直相似狀如算子上下方整<lb/>
前後齊平便不是書但得其㸃畫耳昔鍾繇弟子宋翼<lb/>
常作此書繇乃叱之翼三年不敢見繇即潛心改迹每<lb/>
作一波常三過折筆每作一㸃常隠鋒而為之每作一横<lb/>
<pb n="KR3h0060_WYG_023-6a"/>
畫如列陣之排雲每作一戈如百鈞之弩發每作一牽<lb/>
如萬歲枯藤屈折如鋼鈎每作一放縱如足行之馳驟<lb/>
翼先來書惡晉太康中有人於許下破鍾繇墓遂得筆<lb/>
勢論翼乃讀之依此法學名遂大振真書及行書皆依<lb/>
此法若欲學草書又别有法須緩前急後字體行勢狀<lb/>
等龍蛇氣脉鈎連稜側起伏用筆亦不得使齊平大小<lb/>
一等每作字須有㸃處且作余字總竟然後安㸃其㸃<lb/>
須空中摇擲筆作之其草書亦須篆勢八分古𨽻相雜<lb/>
<pb n="KR3h0060_WYG_023-6b"/>
亦不得急令墨不入紙若急作意思淺薄而筆即直過<lb/>
惟有章草及章程行押等不用此勢但用撃石波而已<lb/>
其撃石波者缺波也又八分更有一波謂之隼尾波即鍾<lb/>
公太山銘及魏文帝受禪碑中已有此體矣夫書先須<lb/>
引八分章草入𨽻字中發人意氣若直取俗字不能先<lb/>
發羲之少學衞夫人書將自謂大能及渡江北㳺名山<lb/>
比見李斯曹喜等書又之許下見鍾繇梁鵠書又之洛<lb/>
下見蔡邕石經三體書又於從兄洽處見張昶華岳碑<lb/>
<pb n="KR3h0060_WYG_023-7a"/>
始知學衞夫人書徒費年月耳遂改本師仍於衆碑學<lb/>
習焉遂乃成書耳時年五十三或恐風燭奄及聊書之<lb/>
以遺教子孫耳永和十四年四月日<lb/>
　　逸少教子敬筆論十二章<hi>孫過庭辨其偽然議論亦不可廢</hi>
吾察汝書性過人仍未閑䂓矩父不親教自古有之略<lb/>
修筆勢論一篇開汝之悟凡諸字勢猶有十二章章有<lb/>
指歸定其模楷詳其舛謬撮其要實録其便宜或變體<lb/>
處多罕臻其妙轉筆處衆莫識其源懸鍼垂露之蹤難<lb/>
<pb n="KR3h0060_WYG_023-7b"/>
為體别揚波騰氣之勢足可迷人故辨其由堪愈膏肓<lb/>
之疾今書樂毅論一本及筆論一篇貽爾緘之秘之窮<lb/>
研篆籀省功而易成纂集精耑形彰而勢顯存意學之<lb/>
者兩月即見成功大無性靈者百日亦似其本此作初<lb/>
成之時有丹陽僧求吾不復與後仝學張伯英欲求見<lb/>
之吾云失矣<lb/>
創意十二章之一　書字貴乎平稳用筆須有偃有仰<lb/>
有欹有斜或大或小或短或長欲書先構筋力然後裝<lb/>
<pb n="KR3h0060_WYG_023-8a"/>
束更在注意詳雅起發緜密踈濶相間始書之時不可<lb/>
畫其形像一遍正手脚二遍少得形勢三遍須似本趣<lb/>
四遍加其遒潤五遍兼其抽拔如其生澁筆下不滑兩<lb/>
行一度創臨惟須筆滑不得計遍數<lb/>
放心二　凡書時貴乎沈静令意在筆先字居心後未<lb/>
作之始結思成矣然下筆不欲急管是將軍故須遲重<lb/>
心不宜遲心是箭鋒遲則中物不入每書貴十遲五急<lb/>
十曲五直十藏五出十起五伏狀如驚蛇之透水激楚<lb/>
<pb n="KR3h0060_WYG_023-8b"/>
浪以成文妙似龍蛇之宛轉𢃄鸞鳯其徘徊擺脱直驚<lb/>
雷掣電此乃飛空妙宻頃刻浮沈統攝鏗鏘啓發其意<lb/>
俠昏迷之輩漸覺稱心博學仁儒顯然開朗<lb/>
視形三　視形象體變貌猶同逐勢瞻顔高低有趣分<lb/>
均㸃畫遠近相須播弄研精調和筆墨鋒纎來往踈密<lb/>
相當鐵㸃銀鈎方圓周整起手下筆忖展思量引説蹤由<lb/>
永傳今古智者榮身盖世方懷浸潤之深愚者不俟佳<lb/>
談如闇塵之視錦生而知者發憤學而悟者忘飱此即<lb/>
<pb n="KR3h0060_WYG_023-9a"/>
妙中加妙新中更新金書錦字本須為先盡説安危以<lb/>
平穏為本分間布白上下齊平均其體制大字促之欲<lb/>
小小字放之欲大寛猛得所不失其宜横則正如長舟<lb/>
之截小渚竪則直若春筍之抽寒谷<lb/>
㸃説四　夫著㸃皆須磊落似大石之當衢或如蹲鴟<lb/>
或如科斗如瓜瓣如栗子存如鶚口尖如鼠屎如此之<lb/>
類各禀其像<lb/>
處戈五　夫處戈之法落竿峨峨如長松之倚谿似欲<lb/>
<pb n="KR3h0060_WYG_023-9b"/>
倒也又如百鈞之弩初張其戈意妙理難窮放似弓張<lb/>
箭發收似虎鬭龍飛直似臨谷之逕曲類懸釣之鈎稜<lb/>
層切於雲漢倒載殞於山崖天門騰而地户躍四海謐<lb/>
而五岳封玉燭明而日月敞綵繡亂而錦文翻夫以屈<lb/>
脚之法彎彎如角弓之張見鳥為鴈是也<lb/>
壯健六　夫立人之法如鳥之在柱仁信位伏類是也<lb/>
宛腳之法如壯士之屈臂風飛流九氣類是也引牽急<lb/>
如雲中之電日月目因類是也踠脚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>幹上捺下撚終<lb/>
<pb n="KR3h0060_WYG_023-10a"/>
始轉折悉令和匀勿使蜂腰鶴膝放縱宜存氣力視筆<lb/>
取勢行中廓落如勇士伸鈎方剛對敵麒麟鬬角虎奏<lb/>
龍牙筋節弩拳勇身精健放法如此書進有功也夫作<lb/>
右邊折角牽下微開左畔幹轉令取登對勿使腰中傷<lb/>
慢視筆取勢直截向下趣義常存無不省悟<lb/>
教悟七　日月目其之字處其中畫之法皆不得右右<lb/>
廂復宜粗於左横畫須纎柱畫須粗分間布白遠近宜<lb/>
上下得所自然平穏當須遞相掩蓋不得孤靈形影及<lb/>
<pb n="KR3h0060_WYG_023-10b"/>
出其牙鋒者展轉翻筆之處即宜察而用之如作一横<lb/>
畫須竪作一直㸔須存筋藏鋒滅迹隠端凡為一字數<lb/>
體俱入若作一紙皆須字字意别勿使相同<lb/>
觀形八　夫臨文用筆之法復有數勢並悉不同或有<lb/>
藏鋒者大側筆者乏押筆者入結筆者撮憇筆者俟失<lb/>
息筆者逼逐慼筆者將<hi>將謂劣盡也緩以下筆不宜長短</hi>戰筆者合之<lb/>
<hi>斗庇</hi>筆者成機𢃄筆者盡翻筆者先然<hi>翻筆轉勢急而疾也</hi>叠筆者<lb/>
時劣<hi>緩不宜長</hi>起筆者不下打筆者廣度<hi>打廣而就狹謂快健也</hi>
<pb n="KR3h0060_WYG_023-11a"/>
開要九　夫作字之法甚是為難鋒銛來去之則反復<lb/>
往還之法可宜熟尋觀察然後下筆撇不宜遲遲則失<lb/>
力拔不宜緩緩則鈍脚不宜賖腹不宜促頭不宜斜角<lb/>
不宜峻又不宜作稜角二字合為一體者並不宜濶重<lb/>
不宜長單不宜小復不宜大密則勝踈短則勝長<lb/>
節度十　夫欲作楷書須遵正體字之形勢並不得上<lb/>
寛下窄上短下長不宜傷密密則似荷瘵之纒<hi>不得展也</hi>不<lb/>
宜踈踈則似溺水之禽傷長則似死蛇掛樹短則似踏<lb/>
<pb n="KR3h0060_WYG_023-11b"/>
蝦蟇可不慎也<lb/>
察論十一　臨書按帖之方至妙無窮或有迴鸞返鵲<lb/>
之飾變體則於行中或有生成臨谷之戈放龍牋於紙<lb/>
上微筆則烽烟雲起如刀劍之相成落紙則椑楯施張<lb/>
蹙踏江波之錦若不端嚴手指無以表記心靈吾務斯<lb/>
道廢寢忘飱歴載彌年方稱美也<lb/>
譬成十二　欲學書者當以其本緩緩臨之定其形勢<lb/>
不可失於䂓矩但形勢須快健手腕須輕便方圓大小<lb/>
<pb n="KR3h0060_WYG_023-12a"/>
各不相犯若欲經書須得大小字字相則莫以字易小<lb/>
而忙行筆勢莫以字大難而漫展毫頭如是則筋骨不<lb/>
等死生相混大凡字不可使一㸃失所若美人之無目<lb/>
一畫失所若壯士之無肱樂毅論一本書法筆勢具備<lb/>
苟能得此自外皆能勿以難學而慢之也<lb/>
　　古傳筆法二十四訣<lb/>
　㸃法云作㸃向左以中指斜頓向右以大指齊頓作<lb/>
報答便以中指挫鋒須收鋒在内按筆收之又衂側下<lb/>
<pb n="KR3h0060_WYG_023-12b"/>
其筆含濡其鋒摩論簇心然後收筆填在圓平禁經云<lb/>
㸃如利鑽鏤金是也又半蟻法字宜上用之為避其旁<lb/>
㸃又側下其筆使墨精闇墜徐乃反揭則稜利矣右軍<lb/>
云作㸃皆須磊落如大石之當衢又㸃不變為布棋<lb/>
貴變通也更有打㸃當以指送筆似物之狀甚難用<lb/>
也<lb/>
一畫法云作横畫皆用大指遣之若作策法即指擡筆<lb/>
上若作<hi>力</hi>法即用中節鈎筆澁進覆畫以中指頓筆然<lb/>
<pb n="KR3h0060_WYG_023-13a"/>
後以大指遣至盡處此三勢相近用法不同也鱗勒法<lb/>
須仰收禁經云畫如長錐界石是也又𦂳走仰收似長<lb/>
身之截小渚兩頭勢起使芒角不失遒潤借勢不策不<lb/>
鱗勒稍除之取古勁枯澁無求活利凡在字上宜用之<lb/>
擡筆法初𦂳策中擡鋒輕勁微勒向在按衂古今云鍾<lb/>
書宣示字長畫用又畫不為布算行草法云勢須險策<lb/>
露鋒飛動為勝<lb/>
二三畫一法云上潛鋒平勒中背鋒仰策下𦂳趯覆收名<lb/>
<pb n="KR3h0060_WYG_023-13b"/>
遞相鮮摘古經云黄庭經三關字用草法上衂側中策<lb/>
下奮筆横飛遞相聳峙以險利為勝<lb/>
丨懸針法云鋒須先發管逐勢行䟐筆𦂳馭澁進如錐<lb/>
畫石禁經云懸針如長錐綴地是也又契字下雙筆須<lb/>
一弩一垂變換用之三勢不同或垂或趯或外掠而中<lb/>
弩右軍云懸針垂露難為體制衞夫人云如萬歲枯藤<lb/>
臨池訣云懸針法蘭亭年字盡其訣也張敬𤣥云申中<lb/>
字盡宜卓筆直審疾抽事字中畫宜執下筆便挑不宜<lb/>
<pb n="KR3h0060_WYG_023-14a"/>
停筆<lb/>
丨垂露法云鋒管齊下勢盡殺筆縮鋒又始築筆而極<lb/>
力終注鋒而作弩又無垂不縮此言頓筆以摧挫為功<lb/>
右軍云竪如春筍之抽寒谷也臨池訣云玉露本篆脚<lb/>
名玉筯如古釵倚物也<lb/>
乙背抛法云蹲鋒𦂳掠徐擲之則失勢遲則緩怯臨池<lb/>
訣云此鍾法稍涉八分尾法引過其曲轉蹲其鋒又徐<lb/>
收而蹲趯之不欲出須闇收使其如負芒刺則善右軍<lb/>
<pb n="KR3h0060_WYG_023-14b"/>
云援毫蹲節輕重有凖庾肩吾云欲抛還置駐鋒趯之<lb/>
也<lb/>
□抽筆法云左罨掠須峻利右潛趯而戰行待勢卷而<lb/>
機駐揭摘出而闇收若便抛必流滑凡淺又側起平發<lb/>
𦂳殺按波為抽筆從腹内起庾肩吾云收放更留又人<lb/>
字第二筆云攙引仰拽是也夫木等字亦同用乙背趯<lb/>
法悉以中指遣至盡處以名指拒而趯之又云潛鋒闇<lb/>
勒勢盡然後趯之右軍背趯戈法上則俯而過下則曲<lb/>
<pb n="KR3h0060_WYG_023-15a"/>
而就蓋所以失之於前正之於後也又永禪師澁出戈<lb/>
法下以名指築上借勢以中指遣之按筆至下以名指<lb/>
衂鋒潛趯此名秃出法張旭折芒潛法鋒𦂳走意盡乃<lb/>
收而趯之鍾書常用也右軍云落筆峩峩如長松之倚<lb/>
谿唐太宗云為戈必潤貴遲疑而顧章草潛按微進輕<lb/>
揭闇趯揭欲利按欲輕輕則骨勁神清肥乃質滯鈍俗<lb/>
張敬𤣥云戈脚宜斜筆直抽直者縁上實下自成也<lb/>
氵散水法上衂側中偃下潛挫趯鋒古經云黄庭樂毅<lb/>
<pb n="KR3h0060_WYG_023-15b"/>
同用桞宗元云㪚水幽蹤黄庭宗之是也臨池訣云或<lb/>
藏或露狀類不同要遞相顯異若頻有則兩㸃相近而<lb/>
下㸃當高此名潛相矚視外雖解摘内相附屬為上中<lb/>
潛鋒闇衂下峻趯潛遣盖鍾法也行書勢微按而鈎揭<lb/>
以輕利為利<lb/>
冫氷水法上側覆殺下築而趯之須相承揖並連衂側<lb/>
輕揭則率字左右用之草法須借勢㨗遣若緩遲則為<lb/>
病也<lb/>
<pb n="KR3h0060_WYG_023-16a"/>
灬烈火法衂鋒闇按臨池訣云須各自立勢抵筆潛衂<lb/>
所謂視之不見考之彌彰古經云鍾書然字用<lb/>
灬聯飛法闇衂微駐輕揭潛趯筆鋒連綿相顧不絶也<lb/>
禁經云聨飛如鴈陣當秋樂毅論燕然字用之虞永興<lb/>
兼字用其丰勢蓋中斷也<lb/>
宀顯異法上㸃駐鋒左右挫鋒横書按筆勢須相順古<lb/>
經云出告誓文又上㸃側横畫勒左一筆擺鋒右峻啄<lb/>
輕揭告誓實字用虞永興用之行法以圓峻飛動為美<lb/>
<pb n="KR3h0060_WYG_023-16b"/>
章草法擬於圓峻飛動其餘側務在露鋒鈎裹忌緩也<lb/>
辶平磔法不遲不疾戰筆側去勢卷不可便出須駐鋒<lb/>
而後放禁經云磔如生蛇度水是也鍾元常每作磔筆<lb/>
須三過折筆故唐太宗云為波必磔貴三折而遺毫<lb/>
司勾聚法圓角趯鋒作弩法勢未盡而趯之顔魯公云<lb/>
勾裹法用筆如紙下行日月目因罔向字皆用之張敬<lb/>
𤣥云固字轉角之勢初不宜稜角弩張即字體俗也非<lb/>
但固字凡轉筆一切貴其圓潤<lb/>
<pb n="KR3h0060_WYG_023-17a"/>
<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>勾弩法圓角激鋒待筋骨而成要如武人屈臂右軍<lb/>
云囘角不用峻及有稜是也衞夫人謂之勁弩法匀均<lb/>
勿字用之<lb/>
小奮筆法左側而獨立中衂折而右鈎古經云鍾書宣<lb/>
示字下用若中竪則左右闇衂而潛趯又簇鋒提進為<lb/>
系字下三㸃也<lb/>
彡衫袪上平㸃中啄下衂側<lb/>
乙外臂法左峻掠中潛鋒衂挫右蹲鋒外擲<lb/>
<pb n="KR3h0060_WYG_023-17b"/>
丨竪壹法擡筆竪策挫鋒上下竪直也尚嘗字中竪畫<lb/>
用也<lb/>
丷八曾頭其脚法左潛揭而右啄曽頭用之左啄右側<lb/>
其脚用之<lb/>
冫暗築法馭鋒直衡有㸃連物則名暗築月其字内兩<lb/>
㸃是<lb/>
令衮筆法須按鋒上潛下衂又按鋒上下蹙衂之令今<lb/>
等字是<lb/>
<pb n="KR3h0060_WYG_023-18a"/>
爻縮出法上磔衂下磔出之此八分法蓋避雙出也又<lb/>
戔字上縮鋒作弩下出鋒作趯張云戔如束棘<lb/>
　　梁武帝答陶隠居論<lb/>
夫運筆斜則無芒角執筆寛則書緩弱㸃掣短則法擁<lb/>
腫㸃掣長則法離斯畫促則字勢慢拘則乏勢放又少<lb/>
則純骨無媚純肉無力少墨浮澁多墨莽鈍此并黙然<lb/>
任之自然之理也若抑揚得所趣舎無違阻筆廉斷觸<lb/>
勢峰鬱揚波折節中䂓合矩分間下注濃纎有方肥瘦<lb/>
<pb n="KR3h0060_WYG_023-18b"/>
相和骨力相稱婉婉暖暖視之不足稜稜凛凛常有生<lb/>
氣適眼合心便為甲科衆家可識亦當復有串耳六文<lb/>
可工亦當復由習耳一聞能持一見能記且古且今不<lb/>
無其人大抵為論終歸於是程邈所以能變書體為之<lb/>
舊也張芝所以能書工學之積也既舊既積方可以肆<lb/>
其談云云<lb/>
　　又觀鍾書十二法<lb/>
平<hi>謂横也</hi>直<hi>謂縱/也</hi>均<hi>謂問/也</hi>宻<hi>謂際/也</hi>鋒<hi>謂端/也</hi>力<hi>謂體/也</hi>輕<hi>謂屈也</hi>
<pb n="KR3h0060_WYG_023-19a"/>
决<hi>牽掣也</hi>補<hi>不足/也</hi>損<hi>有餘/也</hi>巧<hi>布置/也</hi>稱<hi>大小也</hi>
字外之奇文所不書世之學者宗二王元常逸迹不睥<lb/>
睨羲之有過人之論後生遂雷同元常謂之古肥子敬<lb/>
謂之今瘦今古既殊肥瘦頗反如自省覽有異衆説張<lb/>
芝鍾繇巧趣精細殆同機神肥瘦今古豈易致意真跡<lb/>
雖少可得而推逸少至學鍾書勢巧形密及其獨運意<lb/>
踈字緩譬猶楚音習夏不能無楚過言不悒未為篤論<lb/>
又子敬不迨逸少猶逸少不迨元常學子敬者如畫虎<lb/>
<pb n="KR3h0060_WYG_023-19b"/>
也學元常者如畫龍也余雖不習偶見其理不習而言<lb/>
必慕之歟<lb/>
　　梁庾元威論書<lb/>
所學正書宜以殷均范懷約為主方正循紀修短合度<lb/>
所學草書宜以張融王僧䖍為則體用得法意氣有餘<lb/>
章表牋書於斯足矣夫才能則關性命耽嗜殊妨大業<lb/>
但令𦂳快分明屬辭流便字不須語輙投聲若以己巳<lb/>
莫分東柬相亂則兩王妙迹二陸高才頃來非所用也<lb/>
<pb n="KR3h0060_WYG_023-20a"/>
王延之有言曰勿欺數行尺牘即表三種人身豈非一<lb/>
者學書得法二者作字得體三者輕重得宜意謂猶須<lb/>
言無虚出則善矣<lb/>
　　禁經永字八法<hi>宋桑世昌蘭亭考永字八法本此而未備</hi>
古人用筆之術多於永字取法以其八法之勢能通一<lb/>
切字也學者宜潛心焉<lb/>
㸃為側　横為勒　竪為弩　挑為趯　左上為側<lb/>
左下為䇿　右上為啄　右下為磔<lb/>
<pb n="KR3h0060_WYG_023-20b"/>
側蹲鴟而墜右勒緩蹤以藏機弩彎環而勢曲趯峻快<lb/>
以如錐策依稀而似勒掠彷彿以宜肥啄騰凌而速進<lb/>
磔抑惜以遲移<lb/>
側不愧卧勒常患病弩直過而力敗趯直峻而勢生策<lb/>
仰收而暗揭掠左出而鋒輕啄倉皇而疾掩磔䟐趞而<lb/>
開撐<lb/>
側不得平其筆常側筆就右為之口訣云先右揭其腕<lb/>
次輕蹲其鋒取勢𦂳則乘機頓挫借勢出之疾則失中<lb/>
<pb n="KR3h0060_WYG_023-21a"/>
過又成俗側鋒領右借勢輕揭潛出務於勒也　或問<lb/>
不言㸃而言側何也曰筆鋒顧右審其勢顯而側之故<lb/>
名側也止言㸃而不明顧右無存鋒向背墜墨之勢若<lb/>
左顧右側則側無方故側不險而失於鈍鈍則芒角隠<lb/>
而書之神格喪矣筆訣云側者側下其筆使墨精暗墜<lb/>
徐乃反揭則稜利矣<lb/>
勒不得卧其筆中高下兩頭以筆心壓之口訣云頭傍<lb/>
鋒仰策次迅收若一出揭筆不趯而暗收則薄圓而踈<lb/>
<pb n="KR3h0060_WYG_023-21b"/>
筆無力矣勒筆鋒似及於紙須微盡仰策峻趯　或問<lb/>
不言畫而言勒何也曰勒者趯筆而行承其虛畫取其<lb/>
勁澁則功成矣不言畫者應在不趯其一出便畫則鋒<lb/>
拳而怯薄也筆訣云策筆須仰仰筆覆收准此則形勢<lb/>
自章矣<lb/>
弩不宜直其筆直則無力立筆左偃而下最要有力口<lb/>
訣云凡榜卷微曲蹙筆累走而進之直則衆勢失力滯<lb/>
則神氣怯㪚夫弩須側筆顧右潛趯輕挫則揭　或問<lb/>
<pb n="KR3h0060_WYG_023-22a"/>
畫者中心竪畫也今謂之弩何也曰弩者勢微弩在乎<lb/>
趯筆下行若直置其畫則形圓勢質為書之病也筆訣<lb/>
云弩筆之法竪筆徐行近左引勢勢不欲直直則無力<lb/>
矣<lb/>
趯須蹲鋒得勢而出出則暗收又云前畫卷則别劍心<lb/>
而出之口訣云傍鋒輕揚借勢勢不勒筆不措則意不<lb/>
深趯與挑一也鋒貴於澁出適期於倒收謂欲挑還置<lb/>
也夫趯自弩出潛鋒輕挫借勢而趯之　或問凡字出<lb/>
<pb n="KR3h0060_WYG_023-22b"/>
鋒謂之挑此言趯何也曰趯者語之小異耳以筆鋒去<lb/>
而言之趯自弩畫收鋒竪筆潛勁借勢而趯之筆訣云<lb/>
是即弩筆下殺筆趯起也法須挫衂轉筆出鋒佇思消<lb/>
息則神蹤不墜也<lb/>
策須研筆背發而仰收則背斫仰策也兩頭高中以筆<lb/>
心舉之口訣云仰筆潛鋒以鱗勒之法揭脆趯勢於右<lb/>
潛鋒之要在盡勢暗鋒㨗歸於右也夫策筆仰鋒竪䟐<lb/>
微勁借勢峻顧於掠也夫作策法指擡筆上　或問策<lb/>
<pb n="KR3h0060_WYG_023-23a"/>
一名折異畫今謂之策何也曰仰筆趯鋒輕擡而進之<lb/>
曰策也若及紙便畫不務遲澁向背偃仰者此備畫究<lb/>
成耳筆訣云始築鋒而仰策徐轉筆以成形是也<lb/>
掠者拂掠須迅其鋒左出欲利又云微曲而下筆心至<lb/>
卷處口訣云撆過謂之掠借於䇿勢以輕駐鋒右揭其<lb/>
腕加以迅出勢旋於左法澁而勁意欲暢而腕遲留則<lb/>
傷於緩滯夫側鋒左出謂之掠　或問掠一名分發今<lb/>
稱為掠何也曰掠乃疾徐有凖手隨筆轉鋒自左出取<lb/>
<pb n="KR3h0060_WYG_023-23b"/>
險勁盡而為節發則一出運用無的故掠之精㫖可守<lb/>
也孫過庭云遣不常速筆訣云從策筆下左出而鋒利<lb/>
不墜則自然佳矣<lb/>
啄者如禽之啄物也其筆不罨以疾為勝口訣云右上<lb/>
左之勢為卷啄按筆蹲鋒潛蹙於右借勢收鋒迅擲旋<lb/>
右須精顯衂去之不可緩滯夫筆鋒及紙為啄在潛勁<lb/>
而啄之　或問擊謂之啄何也曰撇者蒙俗之言啄者<lb/>
因勢而立啄以輕勁為勝筆訣云啄筆速進勁若銕石<lb/>
<pb n="KR3h0060_WYG_023-24a"/>
則勢成也<lb/>
磔者不疾不徐戰行欲卷復駐而去之又云䟐筆戰行<lb/>
翻筆轉下而出筆磔之口訣云右送之波皆名磔右揭<lb/>
其腕逐勢𦂳趯傍筆迅磔盡勢輕揭以暗收在勁迅得<lb/>
之夫磔法筆鋒須趯勢欲險而澁得勢而輕揭暗收存<lb/>
勢候其勢盡而磔之　或問發波謂之磔何也曰發波<lb/>
之筆循古無迹凡若左顧右則勢鈍矣䟐重鋒緩則勢<lb/>
肥須遒勁而遲澁之筆訣云始入筆𦂳築而微仰便下<lb/>
<pb n="KR3h0060_WYG_023-24b"/>
徐行勢足而後磔之其筆或藏鋒或出鋒由人心之好<lb/>
為之也<lb/>
　　釋智果心成頌<lb/>
迴展右肩<hi>頭頂長者向右展寧宣臺尚字是</hi>長舒左足<hi>有脚者向左舒實其典字是</hi>
峻拔一角<hi>字方者擡右角國用周字是</hi>潛虚半腹<hi>畫稍粗於左右亦須著遠近均匀遞</hi>
<hi>相掩蓋放令右盧用見岡月字是</hi>間開間合<hi>無字四㸃四畫為綜上開則下合也</hi>隔仰隔<lb/>
覆<hi>並字隔二畺字隔三在二三字仰覆用之</hi>迴互留放<hi>字有磔掠重者若爻字上住下放茶字上</hi>
<hi>放下住是也不可並放</hi>變換垂縮<hi>西堅畫字一垂一縮并字右縮左垂斤字右垂左縮上下亦然</hi>
<pb n="KR3h0060_WYG_023-25a"/>
繁則减除<hi>王書忽字□字皆去下一㸃</hi>踈當補續<hi>王書神字處字皆加一㸃</hi>分若<lb/>
抵背<hi>州冊瓜之類皆須自相背立</hi>合如對目<hi>八字州字類皆須前相矚視</hi>孤單必<lb/>
大<hi>一㸃一畫成其獨立者是也</hi>重並仍促<hi>昌吕枣字上小林棘絲等字左促森淼字兼用之</hi>
以側映斜<hi>為斜□為側交欠以入之類</hi>以斜附曲<hi>謂冫為曲女安必互之類</hi>覃精<lb/>
一字功歸自得盈虚<hi>向背仰覆垂縮迴互不失</hi>繞視連行妙在相承<lb/>
起伏<hi>行行皆相映𢃄聫屬而不背違也</hi>
　　唐太守筆論<lb/>
欲書之時當收視反聽絶慮凝神心正氣和則契於妙<lb/>
<pb n="KR3h0060_WYG_023-25b"/>
心神不正字則欹斜志氣不和書必顛仆其道同魯廟<lb/>
之器虛則欹滿則覆中則正正者和之謂也大抵腕堅<lb/>
則鋒正鋒正則四面勢全次實指指實則筋力均平次<lb/>
虚掌掌虛則運用便易為㸃必收貴𦂳而重為畫必勒<lb/>
貴澁而遲為撇必掠貴險而勁為竪為弩貴戰而雄為<lb/>
戈必潤貴遲疑而右領為環必郁貴蹙鋒而緩轉為波<lb/>
必磔貴三折而遣毫側不得平其筆勒不得卧其筆須<lb/>
筆鋒先行弩不宜直直則失力趯須存其筆鋒得勢而<lb/>
<pb n="KR3h0060_WYG_023-26a"/>
出策須仰而出掠須筆鋒左出而利啄須卧筆而疾罨<lb/>
磔須戰筆外發得意徐乃出之夫㸃要作稜角忌圓平<lb/>
貴通變合策處策年字是也合勒處勒士字是也凡横<lb/>
畫並上仰下覆三畫悉用之合掠即掠户字是也彡乃<lb/>
形影字右邊不可一向為之須皆下撇之爻須上磔衂<lb/>
鋒下磔放出不可雙出多字西撆一縮二少縮三亦縮<lb/>
四須出鋒巧左手躪躒則古秀而意深拙在乎輕浮則<lb/>
薄俗而直置採摭菁葩芟雉蕪穢庶近乎翰墨脱專執<lb/>
<pb n="KR3h0060_WYG_023-26b"/>
自賢闕於師授則衆病蜂起衡鑑徒懸於闇矣<lb/>
　　虞世南筆髓論<lb/>
叙體　文字經藝之本生政之始也蒼頡象山川江海<lb/>
之形龍蛇鳥獸之迹以為六體戰國政異俗殊書文畧<lb/>
别秦患多門約為八體筆病訛謬凡五易焉並不述用<lb/>
筆之妙及蔡邕張索之輩鍾繇衞王之流皆造意精微<lb/>
自悟其道也<lb/>
辨應　心為君妙用無窮手為輔承命竭股肱之用力<lb/>
<pb n="KR3h0060_WYG_023-27a"/>
為任使纎毫不撓尺丈有餘故也管為將帥處運用之<lb/>
道執生殺之權虚心納物守節藏鋒故也毫為士卒隨<lb/>
營任使迹不凝滯故也字為城池大不虚小不孤故也<lb/>
指意　用筆須手腕輕虛褚公云未解書者一㸃一畫<lb/>
皆求象本乃轉自拙豈成書耶太緩無筋太急無肉側<lb/>
筆則遲鈍多肉直鋒則枯槁無肉終其誤也粗而不鋭<lb/>
細而能壯長者不為有餘短者不為不足<lb/>
釋真　筆長不過六寸捉筆不過三寸真一行二草三<lb/>
<pb n="KR3h0060_WYG_023-27b"/>
指實掌虛右軍云弱紙用强筆强紙用弱筆弱者强之<lb/>
强者弱之遲速虚實若輪扁斲輪不疾不徐得之於心<lb/>
應之於手口不能言也掠拂輕重若浮雲㪚蔽晴天波<lb/>
撆勾截若微風摇於碧海氣如奔馬亦如朶鈎輕重出乎<lb/>
心而妙用應其手然且體約八分勢同章草而各有趣<lb/>
無問巨細皆有虚㪚其鋒圓毫絶按轉易也真書一體<lb/>
當覆腕上搶掠毫開下撤撥歴鋒則稍有筋力指端横<lb/>
鈎蹲踞轉脆之狀矣<lb/>
<pb n="KR3h0060_WYG_023-28a"/>
釋行　行書之體畧同於真至頓挫盤礴若猛獸之摶<lb/>
噬進退歛距若秋鷹之迅撃故覆腕搶毫乃按鋒而直<lb/>
引其綰則外擴内旋結鋒而環轉結者上蹙旋毫不絶<lb/>
内轉鋒也加以掉筆聨毫若石瑩玉瑕自然之理亦如<lb/>
長空㳺絲容曵而來往又如蟲壁絡勁而復虚游絲斷<lb/>
而能續皆契以天真同於扁輪焉<lb/>
釋草　草即縱心奔放覆腕轉蹙懸管聚鋒柔毫外<lb/>
拓左為外右為内伏連卷舒收攬吐納内轉藏鋒也既<lb/>
<pb n="KR3h0060_WYG_023-28b"/>
如舞袖揮拂而縈紆又若垂藤摎盤而繚繞蹙旋轉鋒<lb/>
如騰猿過樹逸蚌得水輕兵追虜烈火燎原或體雄而<lb/>
不可抑或勢逸而不可止縱狂逸不違筆意也右軍云<lb/>
透華嵩而不高踰懸壑而態越或連或絶如花亂飛若<lb/>
雄若逸如馬長奔但先緩引興心逸自急也仍接鋒取<lb/>
興興盡即已又生鏃鋒轉剔剜角多勾篆體或似蛇形<lb/>
亦如兵陳故兵無常陣字無常形又如水火之勢故云<lb/>
字勢如水火也<lb/>
<pb n="KR3h0060_WYG_023-29a"/>
契妙　字雖有質迹本無為禀陰陽而動静體萬物而<lb/>
成形達性變通不主其常故知書道𤣥妙必資神遇不<lb/>
可以力求也必資心悟不可以自取也字形者如目之<lb/>
視也目有止障明執字體即有執滯為目所視遠近不<lb/>
同如水之在器方圓豈由其水且筆妙喻水方圓喻字<lb/>
所視即同遠近即異故明執字體也字之態度心之暢<lb/>
也心悟非心合於妙也假如鑄銅為鏡非匠者之明假<lb/>
筆寫心非毫之到妙在澄心静慮至微之間神應思徹<lb/>
<pb n="KR3h0060_WYG_023-29b"/>
又同鼔瑟綸音妙想隨意而生握筆使鋒逸態逐毫而<lb/>
應學者心悟於至道書妙於無為苟渉浮華終懵斯理<lb/>
可不察也<lb/>
　　率更書三十六法<lb/>
排疊　字欲其排疊踈密停匀不可或濶或狹若夀臺<lb/>
畫筆麗嬴㸑亹系旁言旁之類八訣所謂分間布白又<lb/>
曰調匀㸃畫是也<lb/>
避就　避密就踈避險就易避遠就近欲其彼此映𢃄<lb/>
<pb n="KR3h0060_WYG_023-30a"/>
得宜又如廬字上撆下尖下一撆不當相同逢字下捺<lb/>
拔出則上捺必作㸃亦避重叠而就簡徑也<lb/>
頂𢃄　字之上上者多惟上重下輕欲其得勢如叠壘<lb/>
藥鸞驚<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>聲醫之類八訣所謂如人上稱卞載又謂不<lb/>
可頭輕尾重是也<lb/>
穿插　字畫交錯者欲其踈宻長短大小匀停如中弗<lb/>
井曲冊兼禹爽爾襄婁垂無密之類八訣所謂四面匀<lb/>
停八邉具備是也<lb/>
<pb n="KR3h0060_WYG_023-30b"/>
向背　字有相向者有相背者各有體勢不可差錯相<lb/>
向如切如知以之類相背如北兆肥根之類<lb/>
偏側　字有偏側欹斜亦當隨其字勢結體偏向右者<lb/>
如心戈衣幾之類向左者如朋及勿少之類正偏者如<lb/>
亥女丈人之類字法所謂偏者正之正者偏之又其妙也<lb/>
挑<graphic n="KR2488" url="https://raw.githubusercontent.com/kanripo/KR-Gaiji/master/images/KR2488.png" mimeType="image/png"/>　字之形勢有須挑<graphic n="KR2488" url="https://raw.githubusercontent.com/kanripo/KR-Gaiji/master/images/KR2488.png" mimeType="image/png"/>者如戈几武氣之類如獻<lb/>
勵㪚斷左邊既多須得右邊<graphic n="KR2488" url="https://raw.githubusercontent.com/kanripo/KR-Gaiji/master/images/KR2488.png" mimeType="image/png"/>之如省炙之類上偏者<lb/>
須得下<graphic n="KR2488" url="https://raw.githubusercontent.com/kanripo/KR-Gaiji/master/images/KR2488.png" mimeType="image/png"/>之使相稱乃善<lb/>
<pb n="KR3h0060_WYG_023-31a"/>
相讓　字之左右或多或少須彼此相讓方為盡善如<lb/>
馬旁系旁言旁諸字須左邊平直然後右邊可作否則<lb/>
妨礙不便如䜌字以中央言字上畫短讓兩系出如鷗<lb/>
鶠馳字兩旁俱上狹下濶亦當相讓使不妨礙為佳<lb/>
補空　如我哉字作㸃須對左邊實處如襲譬餐贑之<lb/>
類欲其四滿方正也如醴泉銘建字是也<lb/>
貼零　字之空脱處欲其聯屬不斷如令今寒冬之類<lb/>
是也<lb/>
<pb n="KR3h0060_WYG_023-31b"/>
粘合　字之本相離開者即欲粘合使相顧盼拱揖乃<lb/>
佳如諸偏旁字卧鍳非門是也<lb/>
滿不要虚　如園圃國囘包南隔勾之類是也<lb/>
意連　字有形斷而意連者如之以心小川州水求之<lb/>
類是也<lb/>
覆冒　字之上大者必覆冒其下如雲空榮奢金夆巷<lb/>
泰之類是也<lb/>
借換　如蘇之為蘇秋之為秋鵞之為鵝之類其字難<lb/>
<pb n="KR3h0060_WYG_023-32a"/>
結體故互換如此所謂東映西𢃄是也<lb/>
垂曳　垂如都鄉邜夅之類曳如水支欠皮更走民之<lb/>
類是也<lb/>
增减　字有難結體者或因筆畫少而增添如新之為<lb/>
新建之為建是也或因筆畫多而減省如曹之為曺美<lb/>
之為羙但欲體勢茂美不必論古字當何如書也<lb/>
應副　字之減㸃畫稀少者欲其彼此相映𢃄故必得<lb/>
應副相稱而後可又如龍詩讐轉必一畫對一畫相應<lb/>
<pb n="KR3h0060_WYG_023-32b"/>
亦相副也<lb/>
撐柱　字之獨立者必得撐柱然後勁健可觀如可下<lb/>
永亨亭乎句草矛巾弓十類是也<lb/>
朝揖　凡有偏旁者皆欲相顧兩文成字者為多如鄒<lb/>
謝鋤儲三體成字者尤欲相朝揖八訣所謂迎相顧揖<lb/>
是也<lb/>
救應　凡作字一筆纔落便想第二三筆如何救應如<lb/>
何結果書法所謂意在筆先文向後思是<lb/>
<pb n="KR3h0060_WYG_023-33a"/>
附麗　字之形體有宜相附近者不可相離如形影飛<lb/>
起超飲免凡文欠支旁之類以小附大以少附多是也<lb/>
囘抱　抱向左者昌丐易匊之類如鬼包旭之類<lb/>
包裹　謂如圏圍之類四方包裹也尚向上包下齒凶<lb/>
下包上匱匡左包右旬匈右包左之類是也<lb/>
郤好　謂其包裹鬬凑不致失勢結束停當皆得其宜<lb/>
也<lb/>
小成大　字以大成小者如門之下大者是也以小成<lb/>
<pb n="KR3h0060_WYG_023-33b"/>
大如孤字只在末後一□寧字在末後一□欠字一拔<lb/>
類是也<lb/>
小大成形　謂小字大字各有形勢也書法云大字難<lb/>
於結密而無間小字難於寛綽而有餘若能大小得宜<lb/>
則盡善也<lb/>
小大　大小　書法曰大字促令小小字放令大自然<lb/>
寛猛得宜譬如日字之小難與國字同大如一二字之<lb/>
踈亦欲字畫與宻者相間必當思所以位置排布令相<lb/>
<pb n="KR3h0060_WYG_023-34a"/>
映𢃄得宜然後為上或曰謂上小下大上大下小欲其<lb/>
相稱亦一説也<lb/>
左小右大　左高右低　左長右短　此三節皆字之<lb/>
病左右小大高低長短欲其相稱停匀為佳書法所謂<lb/>
長短合度粗細折中也<lb/>
褊　作字狹長則有踈掛之病書欲其結束整齊收歛<lb/>
𦂳宻排叠次第方為老氣書法云密為老氣此所以貴<lb/>
褊也<lb/>
<pb n="KR3h0060_WYG_023-34b"/>
相管領　欲其彼此顧盼不失位置上覆下下承上左<lb/>
右皆然<lb/>
各自成形　凡字各為一體則具體可觀分為異體則<lb/>
一筆自成一體可觀不可以其微小而忽之也至於踈<lb/>
宻長短大小濶狹亦當細詳之<lb/>
應接　字之㸃畫欲其互相應接兩㸃者兩相照應如<lb/>
八丷類三㸃走一㸃起一㸃𢃄一㸃應如𤓰系類四㸃<lb/>
者兩旁兩㸃相應中間兩㸃相接如然無類至於水木<lb/>
<pb n="KR3h0060_WYG_023-35a"/>
州以之類亦然此皆言其大畧又在學者能以意消詳<lb/>
觸類而長之可也<lb/>
　　孫過庭書譜<hi>真蹟刻停雲館法帖全刋書法要録此僅撮三則若原搨不分篇也</hi>
趨變適時行書為要顯勒方富真乃居先草不兼真殆<lb/>
於專謹真不通草殊非翰扎真以㸃畫為形質使轉為<lb/>
性情草以㸃畫為性情使轉為形質草乖使轉不能成<lb/>
字真虧㸃畫猶可記文迴互雖殊大體相涉故亦貫通<lb/>
二篆俯貫八分包括籥章涵泳飛白若毫釐不察則胡<lb/>
<pb n="KR3h0060_WYG_023-35b"/>
越殊風至如鍾繇𨽻奇張芝草聖此乃專精一體以致<lb/>
絶倫伯英不真而㸃畫狼籍元常不草使轉縱横自茲<lb/>
以降不能兼善者有所不逮非專精也雖篆𨽻章草工<lb/>
用多變濟成厥美各有攸宜篆尚婉而通𨽻欲精而宻<lb/>
草貴流而暢章務險而便然後禀之以風神温之以妍<lb/>
潤鼓之以枯勁和之以閒雅故可達其情性形其哀樂<lb/>
騐燥濕之殊節千古依然體老壯之異時百齡俄頃又<lb/>
云今撰執使轉用之由以袪未悟執謂深淺長短之類<lb/>
<pb n="KR3h0060_WYG_023-36a"/>
是也使謂縱横牽制之類是也轉謂鈎環盤紆之類是<lb/>
也又云數畫並施其形各異衆㸃齊列為體互乖一㸃<lb/>
成一字之規乃終篇之准違而不犯和而不同留不恒<lb/>
遲遣不恒疾𢃄燥方潤將濃遂枯冺規矩於方圓遁鉤<lb/>
繩之曲直乍顯乍晦若行若藏窮變態於毫端合情詞<lb/>
於紙上無間心手忘懷楷則自可背羲獻而無失達鍾<lb/>
張而尚工<lb/>
　　顔真卿述張長史十二筆意<lb/>
<pb n="KR3h0060_WYG_023-36b"/>
余罷秩醴泉特詣東洛訪金吾長史張公請師筆法長<lb/>
史於時在裴宅憩息已一年矣師公者甚衆求筆法或<lb/>
有得者皆曰神妙一日長史乃左右盼視怫然而起僕乃<lb/>
從行來至竹院小堂公乃當堂踞坐而命僕居乎小榻<lb/>
言曰筆法𤣥微難妄傳授非志士高人詎可言其要妙<lb/>
夫平為横子知之乎僕曰嘗聞長史每令為一平畫皆<lb/>
須縱横有象非此之謂乎長史曰然直為縱子知之乎<lb/>
曰豈非直者必縱之不令邪曲之謂乎曰然均為間子<lb/>
<pb n="KR3h0060_WYG_023-37a"/>
知之乎曰嘗蒙亦以間不容髪其此之謂乎曰然密為<lb/>
際子知之乎曰豈非謂築鋒下筆皆令完成不令甚踈<lb/>
之意乎曰然鋒為末子知之乎曰豈非末已成畫復使<lb/>
鋒健之意乎曰然力為體骨子知之乎曰豈非趯筆則<lb/>
㸃畫皆有筋骨字體自然雄媚之意乎曰然輕為曲折<lb/>
子知之乎曰豈非鈎筆轉角折鋒輕過亦謂轉角為暗<lb/>
過之謂乎曰然决為牽掣子知之乎曰豈非牽掣為撇<lb/>
鋭意挫鋒使筆不怯滯令險峻而成之謂乎曰然益為<lb/>
<pb n="KR3h0060_WYG_023-37b"/>
不足子知之乎曰豈非謂結構㸃畫有失趣者則以别<lb/>
㸃畫偏旁救應之謂乎曰然損謂有餘子知之乎曰豈<lb/>
長史所謂趣長筆短雖㸃畫不足常使意氣有餘乎曰<lb/>
然巧為布置子知之乎曰豈非欲書預想字形布置令<lb/>
其平稳或意外生體令有異勢乎曰然稱謂大小子知<lb/>
之乎曰豈非大字促令小小字轉令大兼令茂密乎曰<lb/>
然子言頗皆近之矣夫書道之妙妙在執筆令得圓轉<lb/>
勿使拘攣其次在識筆法其次在於布置不慢不越巧<lb/>
<pb n="KR3h0060_WYG_023-38a"/>
便合宜其次紙筆精佳其次變通適懷縱舎掣奪咸有<lb/>
䂓矩用筆當須知如錐畫沙如印印泥用鋒常欲使其<lb/>
透過紙背乆之自然齊於古人矣<hi>此下尚有一半似後人所贅為陳明卿剛</hi>
<hi>去之</hi>
　　懷素論筆法<lb/>
律公常從鄔彤受筆法彤曰張長史私教彤云孤蓬自<lb/>
振驚砂坐飛余自是得奇怪草聖盡於此矣<lb/>
顔真卿曰師亦有自得乎素曰吾觀夏雲多奇峰常師<lb/>
<pb n="KR3h0060_WYG_023-38b"/>
之其痛快處如飛鳥出林驚蛇入草如過折筆之路一<lb/>
一自然真卿曰何如屋漏雨痕素起握真卿手曰得之<lb/>
矣<lb/>
　　釋亞棲論書<lb/>
凡書通即變王變白雲體歐變右軍體桞變歐陽體永<lb/>
禪師褚遂良顔真卿虞世南李邕陸柬之等得書中之<lb/>
法後皆自變其體以傳於世俱得垂名若執法不變縱<lb/>
能入石三分亦被號為書奴終非自立之體此書家之<lb/>
<pb n="KR3h0060_WYG_023-39a"/>
大要也<lb/>
　　林韞撥鐙序畧<lb/>
大凡㸃畫不在拘之長短遠近但勿遏其勢俾令筋骨<lb/>
相連意在筆先然作字自有容與徘徊翩翩然有磊落<lb/>
崔嵬之勢若平直相似狀若算子此畫爾豈書法耶吾<lb/>
昔受教韓吏部其法曰撥鐙推拖撚拽是也訣盡於此<lb/>
子其㫖而味乎<lb/>
　　李約壁書飛白蕭字贊<hi>字在建鄴古壁韓晋公遷之南徐置於海榴堂座右</hi>
<pb n="KR3h0060_WYG_023-39b"/>
昔創飛白蔡氏所得起於堊帚播於翰墨張王繼作子<lb/>
雲精極壁昏蜃素墨池古色翻飛露白乍輕乍濃翠箔<lb/>
映雪羅衣從風崩雲委地㳺霧縈空撥刺勢動蟉蟠氣<lb/>
雄昆池駭鯨時閃鬭龍攢毫疊孔或横或縱層層陳雲<lb/>
森森古松君子况德高人比蹤抱素自潔含草内融逸<lb/>
疑方外縱在䂓中宻而不離踈而有容藝通造化比象<lb/>
無窮子雲臣梁蕭字逾真㸃畫均豐姿形端異迹絶繭<lb/>
素名空傳記明徵褒貶惟此一字<lb/>
<pb n="KR3h0060_WYG_023-40a"/>
　　張懷瓘十體畧節<lb/>
案古文者黄帝史蒼頡所造也頡首四目通於神明仰<lb/>
觀奎星圓曲之勢俯察龜文鳥跡之象博采衆美合而<lb/>
為字是曰古文<lb/>
按大篆者周宣王太史史籀所作也始變古文或同或<lb/>
異謂之為篆篆者傳也傳其物理施之無窮以史官製<lb/>
之用以教授謂之史書秦趙高善篆始皇命以教胡亥<lb/>
故秦焚書惟易與史篇得全<lb/>
<pb n="KR3h0060_WYG_023-40b"/>
按籀文者亦太史史籀之所作也與古文大篆小異後人<lb/>
以名稱書謂之籀文甄豐定六書以為奇字是也其跡<lb/>
有石鼔文存焉<lb/>
按小篆者秦丞相李斯所作也増損大篆籀文謂之小<lb/>
篆始皇并六國斯時為廷尉乃奏不合秦文者於是天<lb/>
下行之畫如鐵石字若飛動作楷𨽻之祖為不易之法<lb/>
其銘題鍾鼎及作符印圖書至今多用焉<lb/>
按八分者秦羽人王次仲所作也次仲始以古書方廣<lb/>
<pb n="KR3h0060_WYG_023-41a"/>
少波勢以𨽻草作楷法字方八分言有模楷後人以若<lb/>
八字分㪚故名之為八分始皇之世出其數書小篆古<lb/>
形猶存其半八分已減小篆之半𨽻又減八分之半然<lb/>
可云乎似父不可云乎似子故知𨽻不能生八分矣本<lb/>
謂之楷書楷書者法也式也模也時人用寫篇章或寫<lb/>
法令亦謂之章程書<lb/>
按𨽻書者秦下邽人程邈所造也邈始為獄吏得罪始<lb/>
皇幽繋雲陽獄中覃思十年改大小篆方圓而為𨽻書<lb/>
<pb n="KR3h0060_WYG_023-41b"/>
三千字奏之始皇善之用為御史以奏事繁多篆字難<lb/>
成乃用𨽻字以為𨽻人佐書故名篆書按八分小篆之㨗<lb/>
𨽻八分之㨗也<lb/>
按章草者漢元帝黄門令史游所作也游作急就章解<lb/>
㪚𨽻體此乃存字之梗槩損𨽻之䂓矩縱任奔逸赴急<lb/>
就成因草創之意故名草書夫章草即𨽻書之㨗亦章<lb/>
草之㨗也<lb/>
按行書者後漢潁川劉德昇所作也即正書之小偽務<lb/>
<pb n="KR3h0060_WYG_023-42a"/>
從簡易相間流行故謂之行書王獻之常白父云古之<lb/>
章草未能宏遠頓異真體合窮偽畧之理極草縱之致<lb/>
不若藁行之間於往法固殊也大人宜改體觀其騰煙<lb/>
麗火則回禄喪精覆海傾河則𤣥㝠失馭天假其魄非<lb/>
學之功故得之者先禀於天次質於功用而善學者乃<lb/>
學之於造化異類而求之固不取乎似本而各挺之自<lb/>
然王愔云晉世工書者多以行書著名<lb/>
按飛白者後漢左中郎將蔡邕所作也王隠云飛白變<lb/>
<pb n="KR3h0060_WYG_023-42b"/>
楷製也本是宫殿題署勢既勁丈字宜轉微不滿名為<lb/>
飛白按漢靈帝熹平年詔蔡邕作聖皇篇上時修飾鴻<lb/>
都門伯喈待詔門下見役人以堊帚成字心有悦焉歸<lb/>
而為飛白之書其體有二創法於八分窮微於小篆自<lb/>
非蔡公設妙豈能詣此可謂勝寄㝠通縹緲神仙之事<lb/>
按草書者後漢張伯英之所造也草猶麄也麄書為本曰<lb/>
藁蓋草書之文祖出於此書之先因於起草自杜度妙<lb/>
於章草崔瑗父子繼能然伯英學崔杜之法温故知新<lb/>
<pb n="KR3h0060_WYG_023-43a"/>
因而變之以成今草轉精其妙字之體勢一筆而成偶<lb/>
有不連而血脉不斷及其連者氣侯通而隔行唯子敬<lb/>
明其深指故行首之字往往維前行之末世稱一筆書<lb/>
是也實亦約文該思應指宣言列缺施鞭飛廉縱轡也<lb/>
　　張懷瓘用筆十法<lb/>
偃仰向背　兩字併為一字須求㸃畫上下偃仰離合<lb/>
之勢<lb/>
陰陽相向　陰為内陽為外歛心為陰展筆為陽須相<lb/>
<pb n="KR3h0060_WYG_023-43b"/>
應左右亦然<lb/>
鱗羽參差　㸃畫編次無使齊平要如魚鳥之陣有前<lb/>
後舒徐之勢<lb/>
峰巒起伏　起筆蹙衂如峰巒之狀殺筆亦須存結<lb/>
草真偏枯　兩字或三字不得真草合成一字謂之偏<lb/>
枯須求映𢃄字勢雄媚<lb/>
斜正失則　落筆結字分付㸃畫之法須依位次安排<lb/>
不可失其凖則<lb/>
<pb n="KR3h0060_WYG_023-44a"/>
遲澁能動　勒鋒磔筆字須飛動無凝滯之勢是謂得<lb/>
法<lb/>
射空玲瓏　謂煙惑識等字勢行草用筆不依前後<lb/>
尺寸䂓度　不可長而有餘短而不足須引筆至盡處<lb/>
則字有凝重之態<lb/>
隨字變轉　如蘭亭年字一筆作懸針其下歲字則變<lb/>
垂露又其間字體多變幻不同自首至尾一十八箇之<lb/>
字各别其意<lb/>
<pb n="KR3h0060_WYG_023-44b"/>
　　李後主書述畧<lb/>
書有七字法謂之撥鐙自衛夫人并鍾王二家傳於歐<lb/>
虞褚顔等所謂七法者擫壓鈎揭抵導送是也今有顔<lb/>
魯公墨迹存於世<lb/>
　　歐陽文忠公筆記<lb/>
蘇子美嘗言用筆之法較之斜正之間便分工拙能知<lb/>
此及虚腕則羲獻之書可以意得也<lb/>
　　蘇文忠公論書<lb/>
<pb n="KR3h0060_WYG_023-45a"/>
獻之少時學書逸少從後取其筆不得知其長必能名<lb/>
也僕以為不然善書者不在筆牢浩然聽筆之所之而<lb/>
不失法度乃為善逸少所以重其不可取者獨以其小<lb/>
兒用意精至卒然掩之而出其不意也<lb/>
凡世之所貴必貴其難真書難於飄揚草書難於嚴重<lb/>
大字難於結密而無間小字難於寛綽而有餘<lb/>
書法備於正書溢而為行草未能正書而能行草猶未<lb/>
能莊語而輙放言無足道也<lb/>
<pb n="KR3h0060_WYG_023-45b"/>
把筆無定法要使虚而寛歐陽文忠公謂余當使指運<lb/>
而腕不知此語最妙方其運也左右前後却不免欹側<lb/>
及其定也上下如引繩此之謂筆正<lb/>
書初無意於佳乃佳爾章書雖是積學乃成然要是出<lb/>
於欲速古人云匆匆不及草書此語非是若匆匆不及<lb/>
乃是平時有意於學此弊之極遂至於周越仲翼無足<lb/>
怪者吾書雖不甚精然自出新意不踐古人是一快也<lb/>
　　題自作字<lb/>
<pb n="KR3h0060_WYG_023-46a"/>
東坡平時作字骨撐肉肉没骨未嘗作此瘦妙也宋景<lb/>
文公自名其書鐵綫若東坡此帖可謂云爾已矣元符<lb/>
三年九月二十四日㳺三洲嵓囘舟中書<lb/>
　　黄文節公論書<lb/>
心能輕腕手能轉筆書字便如人意古人工書無他異<lb/>
但用筆耳<lb/>
用筆不知擒縱故字中有筆如禪家句中有眼非深解<lb/>
宗趣豈易言也<lb/>
<pb n="KR3h0060_WYG_023-46b"/>
王氏書法以為如錐畫沙如印印泥盖言藏鋒筆中意<lb/>
在筆前耳承學之人更用蘭亭永字以開字中眼目能<lb/>
使學家多拘忌成一種俗氣要之右軍二言羣言之表也<lb/>
帖中有張芝書狀二十許行索靖急就章數行清絶瘦<lb/>
勁雖王氏父子當斂手者也今之學書者知有二王而<lb/>
不求之二王之上亦未為善學二王者也<lb/>
筆力同中有異異中有同後百年如有别書者乃解余<lb/>
語耳張長史折釵股顔太師屋漏㾗王右軍畫沙印泥<lb/>
<pb n="KR3h0060_WYG_023-47a"/>
懷素飛鳥出林驚蛇入草索靖銀鈎蠆尾同時一筆心<lb/>
不知手手不知心法耳若有心與能者爭衡後世不朽<lb/>
則與工藝史有同功矣<lb/>
凡書要拙多於巧近世少年作字如新婦粧梳百般㸃<lb/>
綴終無烈婦態也<lb/>
肥字須要有骨瘦字須要有肉古人學書學其工處今<lb/>
人學書肥瘦皆病又嘗備得其人醜惡處如今人作顔<lb/>
體乃其瘵然者<lb/>
<pb n="KR3h0060_WYG_023-47b"/>
凡學書欲先學用筆用筆之法欲雙鈎囘腕掌虚指實<lb/>
以無名指倚筆則有力古人學書不盡臨摹張古人書<lb/>
於壁間觀之入神則下筆時隨人意學字既成且養於<lb/>
心中無俗氣然後可作以示人為楷式凡作字須熟觀<lb/>
魏晉人書㑹之於心自然得古人筆法也欲學草書須<lb/>
精真書知下筆面背則識草書法草不難工矣<lb/>
今俗書庵字既於篆文無有又菴非屋不當從广後漢<lb/>
皇甫䂓為中郎將持節監關中兵會軍大疫親入菴廬<lb/>
<pb n="KR3h0060_WYG_023-48a"/>
視三軍感悦即用此菴字為有依據<lb/>
回黨柏舟書云書字已佳但疑是單鈎肘臂著紙故尚<lb/>
有拘曲不放浪意態耳大槩書字楷法欲如快馬斫陣<lb/>
草法左䂓右矩此古人妙處<lb/>
來樊道舟中觀長年盪槳羣丁撥掉乃覺少進意之<lb/>
所到輙能用筆<lb/>
余寓居開元寺之怡偲堂坐見江山每於此中作字似<lb/>
得江山之助然顛長史狂僧皆倚酒而通神入妙不飲<lb/>
<pb n="KR3h0060_WYG_023-48b"/>
酒忽十五年雖欲善其事而器不利行筆處時時蹇蹶<lb/>
計遂不得復如醉時書也顧况咏白髪出嫁宫人准擬<lb/>
人㸔似舊時山谷草書無乃似之<lb/>
　　米襄陽論書<lb/>
吾書小字行書如大字唯家藏真蹟跋尾間或有之不<lb/>
以與求書者心既貯之隨意落筆皆得自然備其古雅<lb/>
壯歲未能立家人謂吾書為集古字盖取諸長處總而<lb/>
成之既老始自成家人見之不知為何祖也<lb/>
<pb n="KR3h0060_WYG_023-49a"/>
世人多寫大字時用力捉筆字愈無筋骨神氣作圓筆<lb/>
頭如蒸餅大可鄙笑要須知小字鋒勢全備都無刻意<lb/>
做作乃佳自古及今余不敏實得之榜字固已滿世自<lb/>
有識者知之<lb/>
石曼卿作佛號都無囘轉摺之勢小字展令大大字反<lb/>
令小是張顛教顔真卿謬論蓋字自有大小相稱且如<lb/>
寫太乙之殿作四窠分豈可將乙字肥滿一窠以對殿<lb/>
字乎蓋自有相稱大小不展促也余嘗書天慶之觀天<lb/>
<pb n="KR3h0060_WYG_023-49b"/>
之皆四筆慶觀多畫在下各隨其相稱寫之掛起氣勢<lb/>
自𢃄過皆如大小一般真有飛動之勢<lb/>
字有骨格肉須裹筋筋須藏肉帖乃秀潤生布置稳不<lb/>
俗險不怪老不枯潤不肥變態貴形不貴苦苦生怒怒<lb/>
生怪貴形不貴作作入畫畫入俗皆自病也<lb/>
唐官告在世為禇陸徐嶠之體殊有不俗者開元來縁<lb/>
明皇字體肥俗始有徐浩以合時君所好經生亦自此<lb/>
肥開元以後無復有矣<lb/>
<pb n="KR3h0060_WYG_023-50a"/>
石刻不可學但自書使人刻之已非已意也故必須真<lb/>
跡觀之乃得趣如顔真卿毎使家僮刻字故㑹主人意<lb/>
修改波撆致大失真唯吉州廬山題名題訖而去後人<lb/>
刻之故皆得其真無做作之差乃知顔出於褚也夫真<lb/>
跡皆無蠶頭燕尾之筆與郭知運争坐位帖有篆籀氣<lb/>
頗傑思也柳與歐為醜怪惡體但其弟公綽乃不俗於<lb/>
兄筋骨之説出於柳世人但以弩張為筋骨不知不弩<lb/>
張自有筋骨存焉<lb/>
<pb n="KR3h0060_WYG_023-50b"/>
書至𨽻興大篆古法壞矣籀各隨字形大小故如百物之狀<lb/>
活動完備各各自足𨽻乃始有展促之勢而三代之法亡矣<lb/>
　　又論臨摹二法<lb/>
世人多不曉臨摹之别臨謂以紙在古帖法書之旁觀<lb/>
其形勢而學之若臨淵之臨故謂之臨摹謂以薄油紙<lb/>
覆古帖書法之上隨其大小輕重而搨之若模畫之摹<lb/>
故謂之摹又有以厚紙覆帖上就明牖而摹之又謂之<lb/>
嚮搨焉臨摹二者迥殊不可亂也<lb/>
<pb n="KR3h0060_WYG_023-51a"/>
　　又論小楷提筆<lb/>
陳寺丞相伯修子也嘗於枕屏效元章筆跡書杜陵詩<lb/>
一日元章過之見而驚焉伯修命出拜元章甚喜因授<lb/>
以作字提筆之法曰以腕著紙則筆端有指力無臂力<lb/>
也曰提筆亦可作小楷乎元章笑顧小吏索紙書其作<lb/>
進黼扆贊表筆畫端謹字如蠅頭而位置規模皆若大<lb/>
字父子嘆服因請其法元章曰此無他毎作字時不可<lb/>
一字不提筆乆當自熟矣<lb/>
<pb n="KR3h0060_WYG_023-51b"/>
　　黄秘書伯思論書<lb/>
昔人運筆側掠弩趯皆有成規若法度禮樂不可斯須<lb/>
離也及造微妙則出没飛動神㑹意得然所謂成規者<lb/>
初未嘗失今世人作一波畫尚未知厝筆處徒規規强<lb/>
効古人縱成亦不過為印刻字耳<lb/>
流俗言作書皆欲懸腕而聚指管端真必用此法乃善<lb/>
予謂不然逸少書法有真一行二草三以言執筆去筆<lb/>
跗遠近耳今筆長不過五寸雖作書必在其三而真行<lb/>
<pb n="KR3h0060_WYG_023-52a"/>
彌近今不問正草字欲其聚指管端乃妄論也今觀晉<lb/>
宋及唐人畫圖執筆者未曽若此可破俗之鄙説<lb/>
凡書衡難從易方正在二者間不悟書意者强作横書<lb/>
不斜則濁蜀中一人是已此體惟鍾索盡古人之妙宋<lb/>
齊人似之梁陳隋至唐終不近也<hi>衡一作横</hi>
張懷瓘云飛白全用𨽻法蓋八分之輕者今世人為此<lb/>
書巧全用草法正與古背馳矣又鮑照飛白用毫筆乃<lb/>
能成字或輕或重也蓋或輕若絲髪或重若雲山濃淡<lb/>
<pb n="KR3h0060_WYG_023-52b"/>
相錯乃成字若不用毫筆書之則不能若此唐人更不<lb/>
作章草書近來有濟及洪府人强學之所謂不堪位置<lb/>
舉止羞澁終不似真俗人未嘗知古人用筆處見其人<lb/>
書者隨象稱善皆曰鍾王復出矣<lb/>
漢甄豐稽正古文字其一古文魯堂壁中書也其二奇<lb/>
字即古文而異者古文高質而難遽造若三代鼎彛遺<lb/>
篆是已奇字怪巧而差異正若漢劉棻從揚雄所學及近<lb/>
世夏鄭公集四聲韻所載是已今人往往不能辨之遂<lb/>
<pb n="KR3h0060_WYG_023-53a"/>
盡以奇字為古文焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0060_WYG_023-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷二十三上<lb/>
<pb n="KR3h0060_WYG_023-54a"/>
欽定四庫全書<lb/>
　珊瑚網卷二十三下<lb/>
　　　　　　　　　　　　明　汪砢玉　撰<lb/>
　法書題跋<lb/>
　　宋高宗翰墨志<lb/>
余自魏晉以來至六朝筆法無不臨摹或蕭散或枯瘦<lb/>
或遒勁而不囘或秀異而特立衆體備於筆下意簡猶<lb/>
存於取舎至若禊帖則測之益深擬之益嚴姿態横生<lb/>
<pb n="KR3h0060_WYG_023-54b"/>
莫造其原詳觀㸃畫以至成誦不少去懷也法書中唐<lb/>
硬黄自可喜若其餘紙扎俱不精乃託名取售然右軍<lb/>
在時已苦小兒輩亂真况流傳歴代之久<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>本雜出固<lb/>
不一幅鍳定者不具眼目所以去真益遠惟識者久於<lb/>
其遠當自辨也余每得右軍或數行或數字手之不置<lb/>
初若食喉間少甘則已末則如食橄㰖真味久愈在也<lb/>
故尤不忘於心手頃自束髪即喜攬筆作字雖屢易典<lb/>
型而心所嗜者固有在矣凡五十年間非大利害相妨<lb/>
<pb n="KR3h0060_WYG_023-55a"/>
未嘗一日去紙筆故晚年愈得趣横斜平直隨意所適至<lb/>
作尺餘大字肆筆皆成每不介意至或膚腴硬山林丘<lb/>
壑之氣則酒後頗有佳處古人豈難到也<lb/>
士人作字有真行草𨽻篆五體人多以篆𨽻各成一家<lb/>
真行草自成一家者以筆意本不同毎拘於㸃畫無放<lb/>
意自行之蹟故别為户牖若通其變則五者皆在筆端了<lb/>
無關塞惟在得其道而已非手神頴悟力學不倦至有<lb/>
筆冢研川者似未易語此<lb/>
<pb n="KR3h0060_WYG_023-55b"/>
士人於書法必先學真書者以八法皆備不相附麗至<lb/>
側字亦可正讀不渝本體蓋𨽻之餘風若楷法既到<lb/>
則肆筆行草間自然於二法臻極奥乎妙體了無缺軼<lb/>
反是則流於塵俗不入識者目矣吾於次叙得之因筆<lb/>
其梗槩<lb/>
昔人論草書謂張伯英以一筆書之行斷則再連續蟠<lb/>
屈拏攫飛動自然筋骨心手相應所以率情運用畧無<lb/>
留滯故譽者云應指宣事如矢發機霆不及激電不及<lb/>
<pb n="KR3h0060_WYG_023-56a"/>
飛皆造極而言創始之意又云忙不及草者豈草之本<lb/>
㫖哉正須翰動若馳落紙雲烟方佳耳<lb/>
　　劉正夫論書<lb/>
字美觀則不古初見之使人甚愛次見之則得不到古<lb/>
人處三見之覺傍旁㸃畫不合古者盈盈在眼矣字不<lb/>
美觀者必古初見之不甚愛再見之得其到古人處三<lb/>
見之自偏旁㸃畫合法度者歴歴在眼矣故觀今之字<lb/>
如觀文繡觀古之字如觀鐘鼎學古人字期於必到若<lb/>
<pb n="KR3h0060_WYG_023-56b"/>
至妙處始會於道則無愧於古矣<lb/>
執筆要分直側直筆圓側筆方用法有異而執筆初無<lb/>
異也其所以異者不過遣筆用鋒之差變耳蓋用筆直<lb/>
下則鋒常在中欲側筆則微倒其鋒而書體自然方矣<lb/>
若夫執筆不可不方也古人學皆用直筆王次仲等始<lb/>
有倒法<lb/>
　　姜堯章書譜<lb/>
真行草書之法其源出於蟲篆八分飛白章草等圓勁<lb/>
<pb n="KR3h0060_WYG_023-57a"/>
古淡則出於蟲篆㸃畫波發則出於八分轉換向背則<lb/>
出於飛白簡便痛快則出於章草然而真草與篆各有<lb/>
體製歐陽率更顔平原輩以真為草李邕李西臺輩以<lb/>
行為真亦以古人有專工真書有專工草書者有專工<lb/>
行書者信乎真不能兼也或云草書千字不抵行書十<lb/>
字行書十字不扺真書一字意以草至易而真至難豈<lb/>
真知書者哉大抵下筆之際盡倣人則少神氣專務遒<lb/>
勁則俗病不除所貴熟習兼通心手相應斯為美矣白<lb/>
<pb n="KR3h0060_WYG_023-57b"/>
雲與率更書訣亦能言其梗槩孫過庭論之又詳皆可<lb/>
參稽之<lb/>
真書　真書以平正為善此世俗之論唐人之失也古<lb/>
今真書之神妙無出鍾王二家今觀其書皆瀟洒縱横<lb/>
何拘平正良繇唐人以書判取士而士大夫書類有科<lb/>
舉氣習顔魯公作干禄書是其證也矧虞顔柳前後相<lb/>
望故唐人下筆應規入矩無復魏飄逸之氣且字之長<lb/>
短大小斜正踈宻天然不齊孰能一之謂如東字之長<lb/>
<pb n="KR3h0060_WYG_023-58a"/>
西字之短口字之小體字之大朋字之斜黨字之正千字之<lb/>
踈萬字之宻畫多者宜瘦畫少者宜肥魏晉書法之高<lb/>
各盡字之真態不以已意參之耳或專喜平正極意歐<lb/>
顔或惟務圓勻專師虞永或謂體須稍匾則自然平正<lb/>
此又有徐㑹稽之病或欲其蕭㪚則字不塵俗又有王<lb/>
子敬之風豈足以盡書法之美哉真書用筆自有八法<lb/>
吾嘗採古人筆列以為圖今畧言其指大㸃者字之眉<lb/>
目全藉顧盼精神有向有背隨字異形横直畫者字之<lb/>
<pb n="KR3h0060_WYG_023-58b"/>
體骨欲其硬正勻淨有起有止貴長短相合結束堅實<lb/>
丿<hi>音撆</hi>□<hi>音拂</hi>者字之手足伸縮異處變化多端要如魚翼<lb/>
鳥翅有翩翩自得之趣挑剔者字之步履欲其沈實<lb/>
晉人挑剔或𢃄斜拂或横引向外至顔柳始正鋒為之<lb/>
正鋒則無飄逸之氣轉折者方圓之法真多用折草多<lb/>
用轉折欲少駐駐則有力轉欲不滯滯則不遒然而真<lb/>
以轉而後遒草以折而後勁不可不知也懸針者筆欲<lb/>
極正自上而下端若引繩垂而後縮謂之垂露翟伯壽<lb/>
<pb n="KR3h0060_WYG_023-59a"/>
問於米老曰書法當何如米老曰無垂不縮無往不收<lb/>
此必至精至熟然後能之古人遺墨得其一㸃一畫皆<lb/>
昭然絶異者以其用筆精妙故也大令以來用筆多矣<lb/>
一字之間長短相補斜正相柱肥瘦相混求妍媚於成<lb/>
體之後至於今尤甚焉<lb/>
結體　用筆不欲太肥肥則形濁又不欲太瘦瘦則形<lb/>
枯不欲多露鋒芒露則意不持重不欲深藏圭角藏則<lb/>
體不精神不欲上小下大不欲左高右昻不欲前多後<lb/>
<pb n="KR3h0060_WYG_023-59b"/>
少歐陽率更結體雖太拘而用筆大備衆美雖小楷而<lb/>
翰墨灑落追蹤鍾王來者不能及也顔柳結體既異於<lb/>
古人用筆復溺於一偏予評二家為書法之一變數百<lb/>
年間人争效之字畫剛勁固不無為高明之助而魏晉<lb/>
風軌掃地盡矣然柳氏大字偏旁清勁可喜更為奇妙<lb/>
近世亦有效之者則俗濁不除不足觀故知與其太肥<lb/>
不若痩硬也<lb/>
草書　草書之體如人坐卧行立揖遜忿争乘舟躍馬<lb/>
<pb n="KR3h0060_WYG_023-60a"/>
歌舞躃踊一切變態非苟然者又一字之體率有多變<lb/>
有起應如此起者當如此應各有義理王右軍書羲定<lb/>
字當字得字深字慰字最多多至數十字無有同者而<lb/>
卒未嘗不同也可謂所欲不踰矩矣大凡學草書先當<lb/>
取法張芝皇象索靖等章草則結體平正下筆有源然<lb/>
後倣右軍申之以變化鼔之以奇崛若泛學諸家則字<lb/>
有工拙筆多失誤當連反斷當斷反續不識向背不知<lb/>
起止不悟轉換隨意用筆任筆賦形失誤顛錯反為新竒<lb/>
<pb n="KR3h0060_WYG_023-60b"/>
自大令以來已如此矣况今世哉然而襟韻不高記憶<lb/>
雖多莫測塵俗若使丰神蕭㪚下筆便當過人自唐以<lb/>
前多是獨草不過兩字連屬累數十字而不斷曰連綿<lb/>
㳺絲此雖出於古人不足為奇更成大病古人作草如<lb/>
今人作真何嘗苟且其相連處特是引帶嘗考其字是<lb/>
㸃畫處皆重非㸃畫處偶相引帶其筆皆輕雖後變化<lb/>
多端未嘗亂其法度張顛懷素最號野逸而不失此法<lb/>
近代山谷老人自謂得長沙三昧草書之法至是又一<lb/>
<pb n="KR3h0060_WYG_023-61a"/>
變矣流至於今不可復觀唐太宗云行行若縈春蚓字<lb/>
字如綰秋蛇惡無骨也大揚用筆有緩有急有有鋒有<lb/>
無鋒有承接上文有牽引下文乍徐還疾忽往復收緩<lb/>
以倣古急以出奇有鋒以燿其精神無鋒以含其氣味<lb/>
横斜曲直鈎環盤紆皆以勢為主然不欲相𢃄𢃄則近<lb/>
俗横畫不欲太長長則轉換遲直畫不欲太多多則神<lb/>
癡以捺代□以丨發代走走亦以捺代之唯丿則間用<lb/>
之意盡則用懸針意盡須再生筆意不若用垂露耳<lb/>
<pb n="KR3h0060_WYG_023-61b"/>
用筆　用筆如折釵股如屋漏痕如錐畫沙如壁折此<lb/>
皆後人之論折釵股者欲其曲折圓而有力屋漏㾗者<lb/>
欲其無起止之迹錐畫沙者欲其鈎而藏鋒壁折者欲<lb/>
其無布置之巧然皆不必若是筆正則藏鋒筆偃則鋒<lb/>
出一起一倒一晦一㝠而神奇出焉常欲鋒在畫中則<lb/>
左右皆無病也故一㸃一畫皆有三轉一波一拂又有<lb/>
三折一丿又有數樣一㸃者欲與畫相應兩㸃者欲自<lb/>
相應三㸃者必一㸃起一㸃𢃄一㸃應四㸃一起兩𢃄<lb/>
<pb n="KR3h0060_WYG_023-62a"/>
　一應筆陣圖云若平直相似狀如算子便不是書又如<lb/>
　口當行草時尤宜冺其稜角以寛閒圓美為佳心正則<lb/>
筆正意在筆前字居心後皆名言也故不得中行與其<lb/>
工也寧拙與其弱也寧勁與其鈍也寧速然極須淘汰<lb/>
俗姿則妙處自見矣大要執之欲𦂳運之欲活不可以<lb/>
指運筆當以腕運筆執之在手手不主運運之在腕腕<lb/>
不知執欲作者亦須畧考篆文須知㸃畫來歴之先後<lb/>
如左右之不同刺㓨之相異王之與玉示之與衣以至<lb/>
<pb n="KR3h0060_WYG_023-62b"/>
秦奉泰春形同理殊得其源本斯不浮矣孫過庭有執<lb/>
使轉用之法當熟玩之<lb/>
用墨　作楷墨欲乾然不可太踈行草則燥潤相雜潤<lb/>
以取妍燥以取險墨濃則筆滯燥則筆枯亦不可不知<lb/>
也筆欲鋒長勁而圓長則含墨可以運動勁則有力圓<lb/>
則妍美予嘗評世有三物用不同而理相似良工引之<lb/>
則緩來舎之則急往世俗謂之揭箭寳刀按之則曲舍<lb/>
之則勁直如初世俗謂之囘性筆鋒亦欲如此若一引<lb/>
<pb n="KR3h0060_WYG_023-63a"/>
之後已曲不復挺又安能如人意耶故長而不勁不如<lb/>
勿長勁而不圓不如不勁蓋紙筆墨皆書之助也<lb/>
行書　嘗考魏晉行書自有一體與草不同大率變真<lb/>
　以便於揮運而已草出於章行出於真雖行書各有定<lb/>
體縱復晉代諸賢亦各不相遠蘭亭記及右軍諸帖第<lb/>
一謝安石大令諸帖次之顔楊蘇米亦後世可觀者大<lb/>
要以筆力為貴少有失誤亦可輝映所貴乎濃纎間出<lb/>
血脉相連筋骨老健風神灑落姿態具備真有真之態<lb/>
<pb n="KR3h0060_WYG_023-63b"/>
度行有行之態度草有草之態度必須博習可以兼通焉<lb/>
臨摹　摹書最易唐太宗云卧王濛於紙中坐徐偃於<lb/>
筆下可以嗤蕭子雲唯初書者不得不摹亦以節度其<lb/>
手易於成就皆須是古人名筆置之几案懸之座右朝<lb/>
夕諦觀思其運筆之理然後可以臨摹其次雙鈎蠟本<lb/>
須精神摹搨乃不失位置之美耳臨書易失古人位置<lb/>
而多得其筆意摹書易得古人位置而多失其意臨書<lb/>
易進摹書易忘經意與不經意也夫臨摹之際毫髮失<lb/>
<pb n="KR3h0060_WYG_023-64a"/>
真則神情頓異所貴詳謹世有蘭亭叙何翅數百本而<lb/>
定武本為最佳然定武有數樣今取諸本參之其位置<lb/>
長短大小無不一同而肥瘠剛柔工拙要妙之處如人<lb/>
之有面目無有同者以此知定武刻又未必得真蹟<lb/>
風神矣字書全以風神超邁為主刻之金石其或苟哉<lb/>
雙鈎之法須得墨暈不出字外或郭填其内或朱其背<lb/>
正得肥瘦之本體雖然尤貴於瘦使工人刻之又從而<lb/>
刮治之則瘦者亦變為肥矣或云雙鈎時須倒置之則<lb/>
<pb n="KR3h0060_WYG_023-64b"/>
亦無容私意於其間誠使下本明上紙薄倒鈎何害若<lb/>
下本晦上紙厚却須能書者為之發其筆意可也夫鋒<lb/>
芒圭角字之精神大扺雙鈎多失此意又須朱其背時<lb/>
稍致意焉<lb/>
丹書　筆得墨則瘦得朱則肥此常然也故書丹尤以<lb/>
瘦為奇而圓熟美潤常有餘燥勁老古常不足盖朱使<lb/>
之然也欲石刻不失其真未有若丹書者之善矣然書<lb/>
時盤礴不無所勞韋仲將升高書凌雲臺榜下則鬚髪<lb/>
<pb n="KR3h0060_WYG_023-65a"/>
已白藝成而下斯之謂與若鍾繇李邕又自刻之可謂<lb/>
癖矣<lb/>
精神　藝之至未始不與精神通其説見於昌黎送高<lb/>
閑序與孫過庭乖合篇二語詳之矣夫字有藏鋒出鋒<lb/>
之異粲然盈楮欲其首尾相應上下相接為佳後學之<lb/>
士隨所記憶圖寫其形未能涵容皆支離而不相貫串<lb/>
黄庭與樂毅不同畫讚與蘭亭殊㫖一時下筆各有其<lb/>
勢固應爾也予嘗觀古之名書無不㸃畫振動如見其<lb/>
<pb n="KR3h0060_WYG_023-65b"/>
揮運之時山谷云字中有筆如禪家句中有眼信然哉<lb/>
方圓　方圓者真草之體用真貴方草貴圓方者參之<lb/>
以圓圓者參之以方斯為妙矣然而方圓曲直各自有<lb/>
要真須涵泳一切於自然如草書尤嫌直横分明横直<lb/>
多則字有積薪束葦之狀而無散蕭之氣時時變換一<lb/>
出之斯為善矣<lb/>
向背　向背者如人之顧盼指示相迎相揖相逐相奔<lb/>
發於左者應於右起於上者伏於下大要㸃畫之間施<lb/>
<pb n="KR3h0060_WYG_023-66a"/>
設各有情理求之古人惟王右軍為妙<lb/>
位置　假如立人挑土王衣示一切偏旁皆須令狹長<lb/>
則右有餘地矣在右者亦然不可涉於太宻太巧太宻<lb/>
太巧是唐人之病也假如口字旁在左者皆與上齊鳴<lb/>
呼喉嚨唯喻等是也又如宀人疒尸等字須令覆其下<lb/>
走辶兀心等字須能承其上審其輕重使相負荷計其<lb/>
大小使相副稱為妙<lb/>
踈密　書以踈為風神密為老氣如圭之四横川之三<lb/>
<pb n="KR3h0060_WYG_023-66b"/>
直魚之四㸃畫之九畫必須下筆輕勁停勻為佳當踈<lb/>
不踈反成寒乞當宻不宻必至凋零<lb/>
風神　風神者一須人品高二須師法古三須紙筆佳<lb/>
四須險勁五須高明六須潤澤七須向背得宜八須時<lb/>
出新意則自然長者如秀整之士短者如精悍之徒瘦<lb/>
者如山澤之臞肥者如貴㳺之子勁者如武夫之勇猛<lb/>
媚者如美女之嬌嬈欹斜如醉仙端楷如賢士各任其<lb/>
態也夫遲以取妍速以取勁先必能速然後能為遲若<lb/>
<pb n="KR3h0060_WYG_023-67a"/>
素不能速而專事遲則無神氣若專事速又多失勢<lb/>
筆鋒　筆鋒之初有搭鋒者有折鋒者其一字之體定<lb/>
於初下筆凡作第一字多是折鋒第二三字承上筆勢<lb/>
多是搭鋒若一字之間右邊多是折鋒應其左故也又<lb/>
有平起者如𨽻書藏鋒者如篆畫大要折搭多精神平<lb/>
藏善含畜兼之則妙矣<lb/>
　　廣川論體裁<lb/>
峻㧞一角潛虚半股此於法書體裁當如此矣至於分<lb/>
<pb n="KR3h0060_WYG_023-67b"/>
若抵背合如並目以側暖斜以斜附曲然後成書而古<lb/>
人於此盖盡之也<lb/>
　　趙子固書法論<lb/>
學唐不如學晉人皆能言之夫豈知晉豈易學哉學唐<lb/>
尚不失規矩學晉不從唐入多見不知量也僅能欹斜<lb/>
雖欲媚而不媚翻成畫虎之犬耳何也書字當立間架<lb/>
墻壁則不骫骳思陵書法未嘗不圓熟要之於間架墻<lb/>
壁處不著工夫此理可為識者道近得此方舊本虞永<lb/>
<pb n="KR3h0060_WYG_023-68a"/>
興破邪論序愛而不知其惡也故為此説正坐無壁牆<lb/>
也右軍樂毅畫讚蘭亭最真一一有墻壁者一榻直下<lb/>
是也李瑋家開皇帖行書之祖於此最昭昭化度及魯<lb/>
公離堆得此法左右陰陽極明麗丁道䕶啟法寺碑筆<lb/>
右方直下最具此法學者當垂情如此下筆則如麗方<lb/>
直端重楷正昧此則癡鈍墨猪矣黄庭賀揵有鍾體雖<lb/>
微欹側隠然亦有牆壁力命表勁利更高學者母但徇<lb/>
俗而不實本唯遺教經宛然是經生筆了無神明决非<lb/>
<pb n="KR3h0060_WYG_023-68b"/>
羲筆正如率更之玩長孫無忌面團團也識此已又識<lb/>
破懷仁聖教之流入院體也其逸筆處世謂之小王書<lb/>
此書一一體蘭亭玉潤霜寒諸帖即無此逸筆不知懷<lb/>
仁從何取入使後人未倣羲帖先為此態觀之可惡其<lb/>
流至於蘭溪經藏記烏龍廟記僧有交之集書極矣又<lb/>
須戒徐會稽之濁在跛偃李北海之濁在欹斜唯張從<lb/>
申得大令之通暢無二公之流弊且世云㑹稽出自蘭<lb/>
亭蘭亭即無偃筆也又云北海深悟大令大令不若是<lb/>
<pb n="KR3h0060_WYG_023-69a"/>
之欹跛也跛偃之流弊而悮吾坡公欹斜之弊流而為<lb/>
元章父子矣且如吳傳朋深得諸葛禎瑶臺寺碑筆法<lb/>
的是蘭亭中出矣公又生出一節病每下豎筆不直榻<lb/>
下乃仰筆尖鋒全無氣骨皆清和之弊為隘不恭學者<lb/>
更切自防之自㸃檢之朋友相警悟之前修長中之短<lb/>
亦無畏友以覺其非耳故予深信間架牆壁為要也余<lb/>
自謂學古人當勁媚今人當無心可也中興後朱壑巖<lb/>
横斜顛倒幾若楊少師孫勒川規矩恐下筆不中觀者<lb/>
<pb n="KR3h0060_WYG_023-69b"/>
元章曰奴書耳朱吾所取孫吾所戒也更從識者評之<lb/>
學𨽻楷於魏晉之下邈乎無以稽也縱有羲繇之跡號<lb/>
存絶者唯樂毅論海字秣陵本爾其唐元度魚帖本已<lb/>
非古本文次有德州畫讚而已若所謂力命表固繇精<lb/>
筆古勁幾不入俗眼然尊之敬之未容而友之也黄庭<lb/>
固類繇欹側不中繩度未學唐人而事此徒成畫虎類<lb/>
尖然則欲從入道於楷何從曰僅有三焉化度九成廟<lb/>
堂耳晉宋而下分而南北有丁道䕶襄雖有態度何取<lb/>
<pb n="KR3h0060_WYG_023-70a"/>
態度者書法之餘也骨格者書法之祖也今未正骨格<lb/>
先尚度態幾何不舎本而求末耶戒之戒之泛入之門<lb/>
先敬先戒平平直直輕輕勻勻俗咎率更體為排算固<lb/>
足以攻其短然先排算而尚氣脉乃可不排算而求之<lb/>
是未行而先馳理不至爾分間布白勿令偏側此誠格<lb/>
言每一字為率筆多筆少不同先須分布匀整若此未<lb/>
調順工何從生又有一般偏旁不可盡律以正字毎字<lb/>
必欹歲字必舛有字不可破中叢字取居中而又左右<lb/>
<pb n="KR3h0060_WYG_023-70b"/>
皆須以古人所書求其義理執一而論第曰中正此李<lb/>
後主譏魯公為田舎翁又如褚河南如稱八分古雅有<lb/>
韻一切尚之甚有踈拙薛少保發越褚體飄揚透徹一<lb/>
尚不囘幾至迂踈魯公之正其流也俗誠懸之勁其弊<lb/>
也寒古往今來中庸鮮能千載之下刻心苦神諸其然<lb/>
者要是文章之外唯此足以觀人發揮形容有足尚者<lb/>
不忍迨也又嘗妄論文章精到尚可改飾字畫落筆更<lb/>
不容加工求以益之適或壞之此吾知字書之貴一生<lb/>
<pb n="KR3h0060_WYG_023-71a"/>
眠則畫被坐則畫地將老無功此藝厥為不易哉<lb/>
分布六法　左欲去吻一右欲去肩左右兩平<lb/>
陽啟法寺興國寺二石啟法最精歐虞之所自出興國<lb/>
粗甚如此兩手天不壽精而壽粗可嘆也北方多樸有<lb/>
𨽻體無晉逸雅謂之毡裘氣合於隋書同文軌開皇大<lb/>
業以迨武德之末貞觀之初書石無一可議此古今集<lb/>
大成之時也於是虞歐大宏厥聲始虞於龍聖道塲歐<lb/>
於姚辨等刻亦未臻極及孔子廟堂碑飛來白鶴詩虞<lb/>
<pb n="KR3h0060_WYG_023-71b"/>
為法於世矣化度九成歐獨歩於時矣欲求楷法舎此<lb/>
三者是南轅而北轍矣三書之法在平正恬淡分間布<lb/>
白行筆停匀且如横書必兩頭均平不可如俗書左低<lb/>
右昻八訣所謂千里陣雲是也起筆既成冗類如鑿如<lb/>
錐則有泛冗錐則尖既不尖又必𢃄冗斯為絶妙及至<lb/>
書到右方住處捺筆不可面下須擁起向上於下如繩<lb/>
直其左方至筆之竪亦結筆在左穿心竪筆是也捺筆<lb/>
直下到立處微捺使鋒左向如畫之右肩突出鋒在上<lb/>
<pb n="KR3h0060_WYG_023-72a"/>
竪筆則突出鋒在左也又如十字處如中字牛字年字<lb/>
凡是一横一直中停者皆當著心凝然正直平均不可<lb/>
使一高一低一斜一欹少涉世俗守此法既牢則凡施<lb/>
之間架自然平均使不俗氣俗之從生始於徐浩也知<lb/>
蘭亭韻致取有映𢃄不知先自背了繩墨欹斜跛偃雖<lb/>
上長下短　右上滿<hi>喃左上</hi>　右下滿<hi>所右下</hi>
行草宜用棗心筆者以其摺裊婉媚然此筆須出鋒用<lb/>
之須捺筆鋒向左意趣只用筆腰不用筆尖乃可如真<lb/>
<pb n="KR3h0060_WYG_023-72b"/>
書直竪用尖則施之行草無態度此是要𦂳處人多未<lb/>
知之姜堯章孫過庭草書言能籠罨横竪最善發明棗<lb/>
心筆於用之時每難揮運雙鈎懸腕乆乆得趣其要正<lb/>
在勿使筆尖也<lb/>
草書雖連綿宛轉然須有停筆為佳今長沙所開懷素<lb/>
自叙乃蘇滄浪輩書一向裊摺無典則北方有一本正<lb/>
不如此或欹或連迺為正當草極難於拙故蘓草不及<lb/>
行也<lb/>
<pb n="KR3h0060_WYG_023-73a"/>
晉賢草體虛淡蕭㪚此為至妙唯大令綰秋蛇便為文<lb/>
皇所譏至唐旭素等方作連綿之筆此黄伯思簡亝堯<lb/>
章所不取也今人但見爛然如藤纒者為草書之妙要<lb/>
之晉人之妙不在此法度端嚴中蕭㪚為勝耳右軍三<lb/>
卷僅一半真施老子印證簡亝堯章諸公議論去其間<lb/>
偽迹如求屏風帖早乘帖止開真帖五卷於海陵當此<lb/>
以為區處<lb/>
　　鄭夾漈六書偏旁例論<lb/>
<pb n="KR3h0060_WYG_023-73b"/>
六書起一成文衡為一縱為丨<hi>音衮</hi>邪為丿<hi>房必反</hi>反丿可<lb/>
㑹則屬諸聲聲則無不諧矣五不足而後假借生焉六<lb/>
書無傳惟藉説文然許氏惟得象形諧聲二書以成牽<lb/>
子㑹意復為假借所擾故所得者亦不能守焉所以顛<lb/>
沛淪於經籍之中如汎一葦於溟海靡所底止皆為假<lb/>
借之所魅也嗚呼六書明則六經如指諸掌假借明則<lb/>
六書如指諸掌若夫省文則有聲關於義者有聲關於<lb/>
義者六書之道備於此矣<lb/>
<pb n="KR3h0060_WYG_023-74a"/>
　　夾漈通志六書論<lb/>
經術之不明繇小學之不振小學之不振繇六書之無<lb/>
傳聖人之道惟藉六經六經之作惟藉文言文言之本<lb/>
在於六書六書不分何以見義小學之義第一當識子<lb/>
母之相生第二當識文字之有間象形指事文也㑹意<lb/>
諧聲轉注字也假借文字俱也象形指事一也象形别<lb/>
出為指事諧聲轉注一也諧聲别出為轉注二母為㑹<lb/>
意一子一母為諧聲六書也者象形為本形不可象則<lb/>
<pb n="KR3h0060_WYG_023-74b"/>
屬諸事事不可指則屬諸意耳或又曰孔壁舊書皆科<lb/>
斗文字佳城之文獨顯於世曰古文雜用籀體非一於<lb/>
科斗也蓋古文有墳書麒麟鍾鼎篆文有垂露復書襍<lb/>
體𨽻之八分變而飛白行書草本𨽻𨽻出於籀籀始於<lb/>
古文皆體於自然效法天地然則予何取衷哉曰漢時<lb/>
遠步晉唐至宋滋弗逮矣蒼夏之迹遠矣幣刀鼎鬲世<lb/>
復寡傳贊皇石刻其非西周乎詛楚其興於近代乎石<lb/>
鼔泰山碑暨於兩京遺書舊畫學者不可不歴觀焉黄<lb/>
<pb n="KR3h0060_WYG_023-75a"/>
庭謂非右軍書其誰作耶曰永僧徐浩輩為之也樂毅論<lb/>
舊本希見於世宋初王侍書别冩刻之洛神賦亦後人<lb/>
託獻之而詭行之墓田丙舎其鍾太尉之懿乎傷寒數<lb/>
帖其王㑹稽之奥乎李陽冰庶子泉銘怡亭刻石二世<lb/>
詔無是過也浯溪碑雅厚雄深森嚴於瘞鶴萬安記其<lb/>
苖裔乎郎官㕔壁序祭濠州文末年誥身同出一軌所<lb/>
謂不約於法而凡踏焉者一掃歐虞褚薛之疲苶張顔<lb/>
疇宗與曰宗古文籀篆其開於陳蔡乎石室之書今亡<lb/>
<pb n="KR3h0060_WYG_023-75b"/>
矣其言曰書肇於自然陰陽生焉形勢立焉若日月雲<lb/>
霧若蟲食木葉若刀㦸縱横皆有意象左迴右顧無使<lb/>
孤露藏頭䕶尾力在字中疾澁之分執筆之度八體變<lb/>
法之𤣥竅崔瑗之儔咸受業焉光和建安諸作高明精<lb/>
粹非魏晉所擬議張留侯蕭相國談筆道鍾太傅著論<lb/>
可謂格言矣諸葛武侯其知書之變乎揚子雲訓纂其<lb/>
説文切韻之本乎曰溪書衡肯亭包䝉其義則衍極竊取<lb/>
之矣夫字有九德九德則法法始乎包犧成乎軒頡盛<lb/>
<pb n="KR3h0060_WYG_023-76a"/>
乎三代草乎秦漢極乎晉唐萬世相因體有損益而九<lb/>
德莫之有損益也或曰九德孰傳乎曰天傳乎又問何<lb/>
以自得曰無愧於人為自得<hi>九德出虞書臯陶謨</hi>
　　鄭肯亭忠質文論<lb/>
三皇尚忠五帝尚質三王尚文八卦忠也古文質也籀<lb/>
文也篆則王降而霸矣𨽻其秦之法令乎古𨽻𨽻之古<lb/>
文也八分𨽻之籕也楷法𨽻之篆也飛白八分之流也<lb/>
行楷之行也草楷之走也𨽻之規為方草則圓其矩也<lb/>
<pb n="KR3h0060_WYG_023-76b"/>
六書之道㪚也<lb/>
　　鄭子經書要篇<lb/>
六書之要其諧聲乎聲原於虚而妙於物言者聲之宣<lb/>
也書者聲之寄也飛龍肇音㵳哉闐乎其罔聞也夾漈<lb/>
山人當是正之有音無文者多矣逮皇元圖書重啟<lb/>
人文諧書之義實宗乎五雖古之三皇龍書穗書雲書<lb/>
諸作蔑以加諸猗歟休哉商之倒薤周之虎書魚書其<lb/>
象形耶夷考禽書龜鸞諸體不過名物作為□<hi>分勿反</hi>
<pb n="KR3h0060_WYG_023-77a"/>
至□而窮析一為<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>
                    <hi>音及</hi>反<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>為□<hi>呼旱/反</hi>轉□為乙<hi>音隠</hi>
反為乚為□<hi>居月反□彼此</hi>折一為入<hi>即穴也音/綿又音入</hi>轉入為□<hi>側加</hi>
<hi>反</hi>側□為人<hi>音/吠</hi>反人為□<hi>音/泉</hi>至□而窮一再折為□<hi>五犯</hi>
<hi>反</hi>轉□為□<hi>口犯/反</hi>側凵為□<hi>音/方</hi>反□為□<hi>音播</hi>至□而窮<lb/>
引一而統合之則為□<hi>音圍</hi>圓則為○<hi>音星</hi>至○則環轉無<lb/>
異勢一之道盡矣然□與一偶一能生而□不能生天<lb/>
地之道陰陽之理也篆通而𨽻辟故有左無右有<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音阜</hi>
無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>篆明而𨽻晦故有王元玉有未無朱篆巧而𨽻拙<lb/>
<pb n="KR3h0060_WYG_023-77b"/>
故有□<hi>音覓</hi>無□<hi>音烱</hi>有□無□篆縱而𨽻拘故有刀無七<lb/>
有禾無未<hi>音稽</hi>然則篆之於𨽻其猶筮之於龜乎<lb/>
　　又天五篇<hi>同上出衍極</hi>
天地之數合乎五皇極之道中於五四時之用成於五<lb/>
六書之變極於五是故古文如春籀如夏篆如秋𨽻如<lb/>
冬八分行草歲之閏餘也𨽻之興也其周之末造乎其<lb/>
民趨於簡陋乎或問石鼔顯於李唐韓退之韋應物以<lb/>
為周文王宣王時歐陽永叔蘇子瞻謂非史籀不能作<lb/>
<pb n="KR3h0060_WYG_023-78a"/>
而夾漈以為秦文信乎曰以漆文知之然則筆曷始乎<lb/>
曰尚矣書曰作㑹非筆何㑹紀於太常非筆何紀蘇望<lb/>
歐陽棐以三仁為漢石經趙德夫洪景不非之諒也或<lb/>
曰古書籀𨽻其渝渝乎乆矣而何言之䑁<hi>古獄反明也</hi>耶曰<lb/>
吾聞達於理者古今不能隔審其機者鬼神莫能閟夫<lb/>
道一而已矣然則用筆有異乎曰有請問曰篆用直分<lb/>
用側𨽻楷曰間出存乎其人其人可得聞乎曰顔柳篆<lb/>
七而分三歐褚分八而篆二問行草曰篆多褉序間以<lb/>
<pb n="KR3h0060_WYG_023-78b"/>
分側有石書之遺意焉然則執筆有異乎曰夫執筆者<lb/>
書法之機鍵也近世善執筆者莫如張顔吾以此按天<lb/>
下圖書不能逃乎玉尺也□善執筆則八體具不善執<lb/>
筆則八體廢寸以内法在掌指寸以外法兼肘腕掌指<lb/>
法之常也肘腕法之變也魏晉間帖指掌字也嗚呼師<lb/>
法不傳人便其所習便其所習此法之所以不傳也故<lb/>
惠施卒而莊子深暝不言鍾子期死而伯牙毁琴絶絃<lb/>
盖傷世之難與知也或曰絳州潘氏摭采奇墨祕禇昉<lb/>
<pb n="KR3h0060_WYG_023-79a"/>
於蒼頡訖於宋初其雅博乎曰淳化間太宗出内藏古<lb/>
蹟命王著臨榻工用精嘉大觀絳潭猶有似人之喜戲<lb/>
魚黔江鼎澧無慮數十有無不足計也江季路之辨審<lb/>
矣曰營咨道二十萬購夫子廟碑劉潛夫十餘載求邕<lb/>
僧塔銘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乎曰鴻都斷石猶有存者其古刻之天球乎<lb/>
黄初闕里記詞翰爾雅其南金乎漢碑三百銷蝕無幾<lb/>
何君閣道夏淳于碑可以全見古人面貌君謀𨽻纂其<lb/>
憂思深矣魏晉相承善學𨽻古莫如鍾王蕭阮諸人神<lb/>
<pb n="KR3h0060_WYG_023-79b"/>
氣浸殊體式未㪚歴隋而唐始有專門之學自此益分<lb/>
矣嗚呼媮風並趂其末造之孱民乎豪傑之生不數其<lb/>
精神猶參錯於元化之間乎書不盡言言不盡意孔氏<lb/>
遺跡陽冰獨神㑹之魯公之書懷素喜而有得似不在<lb/>
語言文字之苴乎或問衍極曰極者中之至也曷為而<lb/>
作也曰吾懼夫學者之不至也<lb/>
　　虞伯生六書淵源序畧<lb/>
魏晉以來善𨽻書以名世未嘗不通六書之義不通其<lb/>
<pb n="KR3h0060_WYG_023-80a"/>
義則不得文字之情制作之故安有不通其義不得其<lb/>
情不本其故猶得為善書者唐之諸賢以書義相究辨<lb/>
折循規蹈矩無復有㸃畫差訛之弊嗟夫世之不知六<lb/>
書之義而效其波磔以為媚誠妄人矣<lb/>
　　吾丘衍學古編畧<lb/>
篆法匾者最好謂之□<hi>音果</hi>匾徐鉉謂非老手莫能到石<lb/>
鼔文字也<lb/>
小篆俗皆喜長然不可太長長無法但以方楷一字半<lb/>
<pb n="KR3h0060_WYG_023-80b"/>
為度一字為正體半字為垂脚豈不美哉脚不過三有<lb/>
無可奈何者當以正脚為主餘畧收短如幡脚可也有<lb/>
下無脚字如□□㞢等字却以上枝為出如草木之為<lb/>
物正生則上出枝倒懸則下出枝耳<lb/>
𨽻書人謂宜匾殊不知妙在不匾挑拔平硬如折刀頭<lb/>
方是漢𨽻無體括云古勁古拙斬釘截鐵備矣<lb/>
欵識文者諸侯本國之文也古者諸侯書不同文故形<lb/>
體各異秦有小篆始一其法近世學者取欵識字為用<lb/>
<pb n="KR3h0060_WYG_023-81a"/>
一紙之上齊楚不分人亦莫暁其謬<lb/>
　　有芒氏墨兩碎金<lb/>
張長史謂大字促令小小字展令大董内直謂大字貴<lb/>
結宻不結密則懶散而無精神扁榜宜字字相照應又<lb/>
宜飄逸氣清雅不俗一字之美皆偏旁凑成分折㸔時<lb/>
各自成一美始為大字之盡善者小字貴開濶字内間<lb/>
架宜明整開濶一如大字體段諸美皆具也<lb/>
胸中有書下筆自然不俗坡詩有云退筆如山未足琛<lb/>
<pb n="KR3h0060_WYG_023-81b"/>
讀書萬卷始通神此良言也<lb/>
為書之妙不在憑文案本妙在應變無方<lb/>
行行須有活字字字須求生動<lb/>
有功無性神彩不生有性無功神采不實兼此二者然<lb/>
後能齊古人<lb/>
筆正之説真格言也筆正則古人筆法皆如吾手矣側<lb/>
鋒取妍鍾王不傳之秘需毫之次法與鋒合然後運筆<lb/>
無非法也<lb/>
<pb n="KR3h0060_WYG_023-82a"/>
捉筆在手便須運意不可妄落一筆一筆纔落便想第<lb/>
二筆合作如何下<lb/>
倘冩一字不成須於衆碑尋之若無即出意自造不可<lb/>
轉意率然而作<lb/>
臨書最有功以其可得精神也字形在紙筆法在手筆<lb/>
意在心筆筆生意分間布白小心布置大膽落筆左者<lb/>
右之右者左之偏者正之正者偏之以近為遠以遠為<lb/>
近以連為斷以斷為連筆近者意遠筆遠者意近<lb/>
<pb n="KR3h0060_WYG_023-82b"/>
字㸔碑帖須象運筆又須把其氣象隨所寓成形結字<lb/>
得形體不如得筆法得筆法不如得氣象學字如女子<lb/>
學梳掠惟性虚者尤能作態度<lb/>
只學一家書學成不過為人作奴婢集衆長歸於我斯<lb/>
為大成<lb/>
行書非草非真兼真謂之真行𢃄草謂之行草篆添<lb/>
𨽻减篆長𨽻匾<lb/>
八分書殆不始於秦水經注齊地掘古冡棺前有八分<lb/>
<pb n="KR3h0060_WYG_023-83a"/>
書騐文乃太公三世孫胡公之墓科斗古文大篆小篆<lb/>
亦自五帝時有之矣如禹刻岣嶁碑則用科斗宣王刻<lb/>
石鼔則用籀書唐人錢譜太昊氏金尊盧氏幣其文具<lb/>
存悉皆小篆太公九府圜錢黄帝布刀亦是小篆盖書<lb/>
契既作字體悉具决不始於秦也<lb/>
唐昇元帖以匱紙摹搨李廷珪墨拂之為絶品匱紙者<lb/>
打金箔紙也其次即用澄心堂紙蟬翅拂為第二品濃<lb/>
墨本為第三品也昇元帖在淳化祖刻之上隋開皇帖<lb/>
<pb n="KR3h0060_WYG_023-83b"/>
之下迄今皆不可復見也<lb/>
世有絳帖潭帖臨江帖此三書絳本已少惟潭帖為勝<lb/>
者以僧希白所臨也希白於字畫得佳處故於二王帖<lb/>
尤邃若臨江則失真遠矣又淳化帖大觀帖當時以晉<lb/>
唐善本及江南所收帖澤善者悉出上聖規摹故風骨<lb/>
意象皆存在識者鑒裁而學者悟其趣<lb/>
法書中唐人硬黄可喜若其餘紙札俱不精<lb/>
古人論墨之佳曰輕堅黟黒入硯無聲又曰其堅如玉<lb/>
<pb n="KR3h0060_WYG_023-84a"/>
其文如犀又曰繢彩奮發論硯之佳曰秀潤玉質論筆<lb/>
曰長而不勁不如勿長勁而不圓不如不勁皆至理也<lb/>
唐六典有裝潢匠注音光上聲謂裝成而以蠟潢紙也<lb/>
今製牋法猶有潢製之説人多不解作平聲又改為裝<lb/>
池益謬甚矣<lb/>
洞天清録云書與畫一致也書者以濟畫之不及者也<lb/>
使畫可盡則無事乎書矣古之善繪者或畫詩或圖<lb/>
孝經或貌爾雅或像論語暨春秋或著易象皆附經<lb/>
<pb n="KR3h0060_WYG_023-84b"/>
而行猶未失其初也世道日降往往溺志於車馬士女<lb/>
之華怡神於花鳥蟲魚之麗游情於山林水石之幽而<lb/>
古意衰矣<lb/>
　　李西涯論篆額<lb/>
裝潢舊碑石刻法帖上篆額斷不可去不然却似賢人<lb/>
不著冠耳<lb/>
　　祝京兆論楷書及扇書<lb/>
一血二骨三肉四筋五圓六直七平八方九結構十變<lb/>
<pb n="KR3h0060_WYG_023-85a"/>
十者備謂之楷書<lb/>
書聚骨扇如令舞女在瓦礫堆上作伎飛鷰玉環亦<lb/>
减態矣呵呵<lb/>
　　楊升菴論擘窠書<lb/>
字體有擘窠書今書家不解其義按顔真卿集有云㸃<lb/>
畫稍細恐不堪乆臣今謹據石擘窠大書王惲玉堂嘉<lb/>
話云東坡洗玉池銘擘窠大字極佳又云韓魏公書杜<lb/>
陵畫鶻詩擘窠大字此法宋人多用之墨扎之祖也<lb/>
<pb n="KR3h0060_WYG_023-85b"/>
　　弇山人巵言<lb/>
自張懷瓘以十體斷書一曰古文二曰大篆三曰籀文<lb/>
四曰小篆五曰八分六曰𨽻書七曰章草八曰行書九<lb/>
曰飛白十曰草鄭昻論文字之大變八一曰古文二曰<lb/>
大篆三曰小篆四曰𨽻書五曰八分六曰行書七曰飛<lb/>
白八曰草書其意蓋取程邈以後之𨽻與鍾王之今楷<lb/>
合而一之不然則是取漢碑之𨽻皆屬之於八分而單<lb/>
以𨽻為楷也歐陽永叔以八分為𨽻洪适因之而豐道<lb/>
<pb n="KR3h0060_WYG_023-86a"/>
生直斥其妄據道生之意以𨽻為八分以真為𨽻也是<lb/>
是即吾所疑張鄭之後説也夫以分為𨽻歐陽氏之誤<lb/>
小以𨽻為分以真為𨽻豐氏之誤大也為豐氏之説大<lb/>
約與張鄭同其一曰𨽻書者程邈為御史以奏事繁多<lb/>
篆字難成乃用𨽻人佐書以赴急速官司刑獄用之其<lb/>
二云次仲作八分書謂割篆八分存𨽻二分是先有𨽻<lb/>
而有分固矣其三據淳化閣帖有邈天得一以清數語<lb/>
為據此皆吾所不敢信之故也閣帖所存邈數十字畧<lb/>
<pb n="KR3h0060_WYG_023-86b"/>
無二鍾古意止是稍增一㸃一畫以行怪如尤倉元命<lb/>
包假書填難字類耳此李懐琳輩之所不為而可據為<lb/>
邈書乎又眀言漢因行之獨符印幡信題署用篆則此<lb/>
外皆用真𨽻書矣而何自漢末以前無一筆也歐趙所<lb/>
書之碑又何無一真𨽻而皆分書也各書既謂之分書<lb/>
則其法正存今何嘗八分八篆也以吾所見唯皇象天<lb/>
發神䜟有五分之篆蔡邕夏承有四方之篆疑此即所<lb/>
謂八分而八分以其不易習故少傳耳衛恒所贊𨽻勢<lb/>
<pb n="KR3h0060_WYG_023-87a"/>
如砥平繩直規矩折脩短相奮筆輕舉離而不絶等語<lb/>
亦自與正書不甚應其為古𨽻無疑者後閲陸子淵書<lb/>
輯云秦興同天下之書而李斯遂為世宗時則趙高胡<lb/>
母敬改省籀篆同謂之小篆程邈所上務趨便捷謂之<lb/>
𨽻書王次仲分取篆𨽻之間謂之八分自邈以降謂之<lb/>
秦𨽻賈訪三倉蔡邕石經諸作謂之漢𨽻鍾王變體謂<lb/>
之今𨽻合秦漢謂之古𨽻庾元威造為㪚𨽻羲獻復變<lb/>
新奇則以今𨽻謂之楷法黄庭樂毅謂之小楷史㳺解<lb/>
<pb n="KR3h0060_WYG_023-87b"/>
散𨽻體謂之章草張伯英之法謂之草書衞瓘復采芝<lb/>
法兼乎行書謂之藁草羲獻之書謂之今草結微𦕈者<lb/>
謂之小草復有㳺絲之草宋蔡襄為飛草謂之散草劉<lb/>
伯昇小變楷法謂之行書兼真謂之真行𢃄草謂之草<lb/>
行蔡邕所作輕微大字謂之飛白自餘諸體以類生矣蓋<lb/>
自是而𨽻與八分之説始明然謂羲獻復變新奇别以<lb/>
今𨽻謂之楷法此語覺贅蓋受禪勸進即鍾氏之古𨽻<lb/>
也尚書宣示墓田丙舎戎路表即鍾氏之今𨽻也羲獻<lb/>
<pb n="KR3h0060_WYG_023-88a"/>
不過增華耳古𨽻亦非鍾造東漢以後碑刻皆如之特<lb/>
鍾氏入妙耳飛白即古𨽻今𨽻蕭子云頗作篆皆大書<lb/>
用箒筆輕拂過或有𢃄行者其體若白而勢若飛今亦<lb/>
不傳矣後世有以草書作雙絲下中露白者為飛白極<lb/>
可笑吾三十時為余定州作飛白歌蓋從俗之語也今<lb/>
人稱草𨽻篆雖失作者之意然古𨽻今𨽻方圓勁婉體<lb/>
自難合析為真𨽻似亦未為不通<lb/>
吾衍曰秦𨽻者程邈以文牘繁多難以用篆因減小篆<lb/>
<pb n="KR3h0060_WYG_023-88b"/>
為經用之法故不為體勢若漢疑法篆字相近非有批<lb/>
法之𨽻也即是秦權秦量上刻字人多不知亦謂之篆<lb/>
八分則漢𨽻之未有挑剔者比秦𨽻則易識比漢𨽻則<lb/>
微篆似若用篆筆作漢𨽻則得之矣由此而言之則次<lb/>
仲所成八分恐存𨽻八分就篆二分也衍之此論一洗<lb/>
懐瓘千古之疑盡闢豐氏恣談之陋也<lb/>
衍又曰𨽻書人謂宜匾殊不知妙不在匾挑拔平硬如<lb/>
折刀頭方是漢𨽻衍此語尤合作正受禪勸進之所以<lb/>
<pb n="KR3h0060_WYG_023-89a"/>
妙也近代文徵仲得之瘦而怪者韓擇木也豐而匾者<lb/>
唐𤣥宗也拙而醜者朱協極也<lb/>
沈存中云古人以散筆作𨽻書謂之散𨽻近歲蔡君謨<lb/>
之言又以散筆作草書謂之散草或曰飛草其法皆<lb/>
生於飛白<lb/>
章草古𨽻之變也行草今𨽻之變也芝旭草又行草之<lb/>
變也<lb/>
行書有二有真𢃄行者如右軍蘭亭霜寒來禽官奴之<lb/>
<pb n="KR3h0060_WYG_023-89b"/>
類是也正行配者右軍旦極寒雪晴晚是也<lb/>
毒熱尊體何如奉橘夫人平康蔡家賓至愛鵞蘄茶晚<lb/>
復毒熱有以為唐文皇臨者夫人平康蔡家賓有以為<lb/>
後人書者理俱有之<lb/>
道生云雙鈎懸腕讓左側右虚掌實指意前筆後此古<lb/>
人所傳用筆之訣也如屋漏痕如壁折如印印泥如錐<lb/>
畫沙如折釵股古人所論作書之勢也然妙在四指得<lb/>
力俯仰進退收往垂縮剛柔曲直縱横轉運無不如意<lb/>
<pb n="KR3h0060_WYG_023-90a"/>
則筆在畫中而左右皆無病矣此法鍾王之後唯藏真<lb/>
得之為多庶幾於是者唐則伯施信本登善䖍禮紹京<lb/>
㤗和伯高清臣誠懸五季則景度重光宋則君謨元章<lb/>
元則子山子昻本朝仲行貞伯希哲徵仲數人而已<lb/>
鍾太傅解散古𨽻而為今𨽻然張芝草書是今𨽻之變<lb/>
觀其行筆可知則太傅之前如曹師諸公亦已作今𨽻<lb/>
但非程邈體耳<lb/>
語云真以㸃畫為形質使轉為性情草以㸃畫為性情<lb/>
<pb n="KR3h0060_WYG_023-90b"/>
使轉為形質縱横牽制之謂使鈎環盤紆之謂轉向背<lb/>
得宜之謂㸃畫又云神彩為上形質次之𨽻以規為方<lb/>
草則圓其矩<lb/>
大字促令小小字舒令大大字難於結宻而無間小字<lb/>
難於寛綽而有餘此偏至之語大須意㑹不可典要又<lb/>
云小心布置大膽落筆<lb/>
梁武帝云㸃掣短則法擁尰㸃掣長則法離澌畫促則<lb/>
字横畫踈則形慢拘則乏勢故又少則純骨無媚純肉<lb/>
<pb n="KR3h0060_WYG_023-91a"/>
無力少墨浮澁多墨笨鈍張長史傳此於顔平原而語<lb/>
少變<lb/>
董内直曰左欲去吻右欲去肩指欲實掌欲虚李萃<lb/>
曰虛掌實指緩紉急送意在筆前字居筆後黄山谷云<lb/>
心能轉腕手能轉筆米元章云肉須裹筋筋須藏肉皆<lb/>
臨池者所宜知也<lb/>
李陽冰云㸃不變謂之布棋畫不變謂之布算方不變<lb/>
謂之㪷圓不變謂之環此言篆法也篆亦須變况其他<lb/>
<pb n="KR3h0060_WYG_023-91b"/>
乎<lb/>
聞之張敬𤣥云楷書把筆妙在虛掌運腕不宜把筆苦<lb/>
𦂳然大令小時作書右軍從後掣其筆不得非耶曰此<lb/>
有力也非苦𦂳也顔桞自有力二王化於力者也習顔<lb/>
桞者未免苦𦂳習二王者不妨虛和<lb/>
以筋骨立形以神情潤色出没須有倚伏開合藉乎陰<lb/>
陽一畫之間變起伏於鋒杪一㸃之内殊衂挫於毫芒<lb/>
一畫失所如壯士之折一股一㸃失所如美人之眇一目<lb/>
<pb n="KR3h0060_WYG_023-92a"/>
取蘭亭之半以參宣示則華實配矣取化度之半以㕘<lb/>
廟堂則方圓協矣<lb/>
　　王肯堂鬱岡齋筆麈<lb/>
右軍執筆圖東陽陳及時有跋云其圖懸腕者二腕就<lb/>
几者一於張彥遠法書要録目中而不見其文依其執<lb/>
筆似覺紙上有瑟瑟蠶食葉聲隨意所之畧無滯凝其<lb/>
法當大指對用食指頭以小指疊無名指倚管則腕囘<lb/>
而筆正忽使管歸於食指第二節内則鋒藏而筆直然<lb/>
<pb n="KR3h0060_WYG_023-92b"/>
用事又全在中指運動取力於肩則字畫秀潤氣骨遒<lb/>
勁孔子曰工欲善事必先利其器此右軍筆圖之所以<lb/>
不可無也<lb/>
凡作楷書須筆筆依法書之鍾繇王羲之獻之智永虞<lb/>
世南歐陽詢顔真卿七家乃合楷法其餘不過真書耳<lb/>
唐人所謂經生字也<lb/>
刻石手唐人為最今世所傳宋榻本神采飛動恍如真<lb/>
跡如雲麾將軍九成宫銘聖教序之類皆唐刻也其轉<lb/>
<pb n="KR3h0060_WYG_023-93a"/>
折波磔處俱稜角分明故鋒頴雖露而古意運筆意象<lb/>
隠然在目後世摹勒者亦妄意藏鋒而轉摺波磔處俱<lb/>
以圓渾為工故成無骨之身無幹之樹停雲戲鴻之刻<lb/>
手固劣亦書家誤之也<lb/>
古人作書多肥少瘦凡碑初刻未經多搨畫深而字必<lb/>
肥乆而榻多畫淺而字漸瘦瘦非真相也余毎笑世人<lb/>
學聖教序多作細畫不知誤學斷碑後字耳<lb/>
　　董𤣥宰論字生熟<lb/>
<pb n="KR3h0060_WYG_023-93b"/>
字與畫各有門庭畫可生書不可不熟畫須熟後生字<lb/>
須熟外熟<lb/>
　　論臨顔書<lb/>
余近來臨顔書因悟所謂折釵股屋漏㾗者惟二王有<lb/>
之魯公直入山陰之室絶去歐褚輕媚習氣東坡有詩<lb/>
至於子美書至於魯公非虚語也顔公惟蔡明遠序尤<lb/>
為沈古米海岳一生不能彷彿蓋亦為學唐初諸公書<lb/>
稍乏骨氣耳燈下為此都不對帖雖不至入俗第神采<lb/>
<pb n="KR3h0060_WYG_023-94a"/>
璀璨即是不及古人處漸老漸熟乃造平淡米老猶隔<lb/>
敢自許逼真乎題以志吾愧<lb/>
　　陳眉公論筆墨<hi>見妮古録</hi>
世人愛書畫而不求用筆用墨之妙有筆妙而墨不妙<lb/>
者有墨妙而筆不妙者有筆墨俱妙者有筆墨俱無者<lb/>
力乎巧乎神乎膽乎學乎識乎盡在此矣總之不出藴<lb/>
藉中沈著痛快<lb/>
　　論臨帖<hi>見太平清話</hi>
<pb n="KR3h0060_WYG_023-94b"/>
臨帖切忌𦂳逼相逼而視吾身方在甕中安能運甕此<lb/>
亦旁觀棋枰小變法耳<lb/>
嘗訪古帖置之几上其益有五消永日汰俗情一益也<lb/>
分别六書宗派二益也多識古文奇字三益也先賢風<lb/>
流韻態如在筆端且可以披其遺行逸籍交㳺宅墓四<lb/>
益也不必鈎搨日與聚首如薫修法自然得解五益也<lb/>
　　竹懶論小楷<lb/>
古人不貴小楷謂之𨽻書為胥𨽻所書耳梁武勅臣下<lb/>
<pb n="KR3h0060_WYG_023-95a"/>
書䟽皆用行押筆自書唯署名稍謹耳唐文皇令三館<lb/>
諸生冩道釋諸經以其楷正名經生體士大夫不為也<lb/>
竹雨屢要予作楷予目昏甚苦之為作一絶以冷其意<lb/>
然實書家正論也鴨頭狸骨擅雄奇不數銀鈎蠆尾齊<lb/>
請㸔貞觀冩經手品流虞褚隔雲泥<lb/>
　　論治書四種<lb/>
唐人崇事法書其治書有四種曰臨曰摹曰嚮搨曰硬<lb/>
黄臨者置紙法書之傍睥睨纎濃㸃畫而倣為之摹者<lb/>
<pb n="KR3h0060_WYG_023-95b"/>
籠紙法書之上映照而筆取之嚮搨者坐暗室中穴牖<lb/>
如盎大懸紙與法書映而取之欲其透射畢見以法書<lb/>
故縑色沈暗非此不澈也硬黄者嫌紙性終𢃄暗澁置<lb/>
之熱熨斗上以黄蠟塗勻紙雖稍硬而瑩徹透明如世<lb/>
所為魚枕明角之類以蒙物無不纎毫畢見者大都施<lb/>
之魏晉鍾索右軍諸蹟以其年乆本暗又所宗師故極<lb/>
意取之臨書如雙鴻並翔各極其致不必為步驟之拘<lb/>
非於書有深詣者不能也以故屬之虞褚公以下三者<lb/>
<pb n="KR3h0060_WYG_023-96a"/>
則趙模馮承素輩職耳　昔張思聰善摹古帖自名翻<lb/>
身鳯凰<lb/>
　　屠緯真考槃餘事<lb/>
古帖歴年遠而裱數多其墨濃者堅若生漆以手楷之<lb/>
纎毫無染兼之摩弄積久紙面光彩如砑古意生然故<lb/>
面舊而背色表新其側勒轉搨處並無沁墨水跡侵染<lb/>
字法且有一種異馨發自紙墨之外質薄者揭之堅而<lb/>
不裂以受糊多耳厚者反破裂莫舉以年遠糊重紙脆<lb/>
<pb n="KR3h0060_WYG_023-96b"/>
故也今之贗帖效南搨者近似之然以手微抺滿指皆<lb/>
黒效北搨者敲法入石大深字有邊㾗用墨不勻濃處<lb/>
若烏雲生雨淺者如白虹跨天殊乏雅致大率皆以川<lb/>
扇紙竹紙用挂灰爐烟瀝和水染成古色表裏湮透兩<lb/>
面如一試以一角揭著薄者即裂厚則性健不斷矣此<lb/>
俱以形似求之若以字法刻手敲手揭法過目翻閲雖<lb/>
同一宋搨而妍醜即别矣矧贗搨乎<lb/>
吳中近有高手贗為舊帖以竪簾厚麄竹紙皆特抄也<lb/>
<pb n="KR3h0060_WYG_023-97a"/>
作夾紗搨法以草烟末香烟薰之火氣逼脆本質用和<lb/>
糊若古帖嗅味全無一毫新狀入手多不能破其智巧<lb/>
精采反能奪目鍳賞當具神道觀法<lb/>
古之北紙其紋横質鬆而厚不甚受墨北墨多用松烟<lb/>
色青而淺不和油蠟故北搨色淡而紋皺如薄雲之過<lb/>
青天謂之夾紗作蟬翅搨也南紙其文竪墨用油烟以<lb/>
蠟及造烏金紙水敲刷碑文故色純墨而有浮光謂之<lb/>
烏金搨<lb/>
<pb n="KR3h0060_WYG_023-97b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷二十三下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷三</head> <lb/>
    <p>
<pb n="KR3h0060_WYG_003-1a"/>
欽定四庫全書<lb/>
　珊瑚網卷三<lb/>
　　　　　　　　　　　　明　汪砢玉　撰<lb/>
　　法書題跋<lb/>
　　宋太宗行書蔡勅<hi>真蹟在金花箋上</hi>
勅蔡行省所劄子辭免領殿中省事且悉事不久任難<lb/>
以仰成職不有總難以集序朕肇建綱領之官使率厥<lb/>
司况六尚之職地近清切事繁而員衆以卿踐更既久<lb/>
<pb n="KR3h0060_WYG_003-1b"/>
理宜因任俾領盾省實出柬求乃願還稱謂殊見撝謙<lb/>
成命自朕于義毋違爾其益勵前修以稱眷倚所請宜<lb/>
不允仍斷來章故兹詔示想宜知悉　十四日　御書<lb/>
之寳<hi>大方印</hi>勅<hi>大字</hi>
　勅蔡行　元祐三年五月廿六日給事鄭穆拜觀<lb/>
　天生聖人與物是殊拜觀是勅蓋可見矣行公在當<lb/>
　朝功績大著宜膺是寵亦為不薄其徳望之盛子瞻<lb/>
　已詳述庭堅不暇及聊志嵗月云時元祐乙亥五月<lb/>
<pb n="KR3h0060_WYG_003-2a"/>
　八日　山谷黄庭堅<lb/>
　此卷乃太宗皇帝御筆勅一道蓋不允蔡行辭中書<lb/>
　省事者覿兹字畫飛動若虎踞龍騰風雲慶㑹正以<lb/>
　見聖天子生知不測逺異常流當時在廷之臣得之<lb/>
　為至寳中書公非學問忠勤有素曷承寵錫若是哉<lb/>
　誠金玉錦繡奚足比具宜乎蔡氏子孫當知其所重<lb/>
　永永其蔵用是書之以誌景仰云　淳祐丙午三月<lb/>
　望日鄭清之頓首書于養魚莊<lb/>
<pb n="KR3h0060_WYG_003-2b"/>
　欽惟我太祖聖化普浹夷夏清寧朝野士夫得以書<lb/>
　畫為樂定千百載之良遇也伯温先生一日出此卷<lb/>
　乃曰宋太宗皇帝手勅褘展玩之見其落筆驚人出<lb/>
　言神化誠天生英特自出凡一頭地非世可指倫雖<lb/>
　晉之王劉陶索唐之歐虞顔柳當駑視其間哉伯温<lb/>
　氏寳愛此卷甚於木難尺璧非識相見須能洞鞠于<lb/>
　兹也嗟羨不已拜書于末如此　洪武二十二年四<lb/>
　月二十六日烏傷王褘謹記<lb/>
<pb n="KR3h0060_WYG_003-3a"/>
　　徽宗瘦金書<lb/>
深村竹樹不知春逺水殘霞接斷津埜客衣冠渾懶散<lb/>
相逢疑是避秦人　鳴野鶴作古村圖<lb/>
　　李西臺六帖<hi>署𨽻古中書舍人金溥為大司成王先生題  司成為毘陵王文肅公也</hi>
所示要山母今得一小籠予封全諮送不知可用否是<lb/>
新安缺門所出者復未知何所用望批示春冬衣厯頭<lb/>
賢郎未檢到其宅地基尹家者根本未分明難商量耳<lb/>
見别訪尋穩便者若有成見宅子又如何細希示及<lb/>
<pb n="KR3h0060_WYG_003-3b"/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>諮<hi>押</hi>
孫號西行少車今有舊車如到彼不用可貨却也金部<lb/>
同年披風甚慰私抱殊未欵曲旋直暌離必然來晨朝<lb/>
車行邁適䝉示諭愈傷老懐惟冀保愛也萬萬不勝銷<lb/>
黯見女夫劉謨仲秀才并第二兒子在東京相次發書<lb/>
去如有事希周庇也<hi>押</hi>簡上金部同年九月十六日<lb/>
湯世帖碑文王道畧表西京之物也　懐湘南拙詩附<lb/>
上　同院劉學士隲同年邵兵部希差人通達或與面<lb/>
<pb n="KR3h0060_WYG_003-4a"/>
聞也　建中又白<lb/>
貴宅諸郎各計安侍奉所示請改章服昨東封須得出<lb/>
身歴任家狀一本并須賫擎官誥勅牒去未審此來如<lb/>
何行遣也兼為壯子事已令彼僧在三學院安下近已<lb/>
往彼去未迴此左始初見説甚好只是少人管勾若未<lb/>
貨可且收拾課租亦是常計不知雅意如何也侯親家<lb/>
亦言可惜拈却<hi>押</hi>諮　劉秀才久在科塲洛中拔解今<lb/>
西逰兼欲祇候府主希畧一見也<hi>右附前帖末</hi>
<pb n="KR3h0060_WYG_003-4b"/>
建中白近賢郎秀才去専馳手書伏想已逹左右𤣥<lb/>
律將半陰風向嚴公理之外道養無爽此離羣寡侣望<lb/>
風懐賢無日不然也時光流速同年知心凋落大半耳<lb/>
加之官遥人事何牽纒至是哉惟再三保愛䖍禱䖍禱<lb/>
因人無恡玉音今在十秀才行謹寓狀諮問起居不宣<lb/>
同年兄李<hi>押</hi>中狀上屯田仁弟十一月十一日<lb/>
左右為河中有少里㑹家業被人羅織公途甚是分明<lb/>
希特與照燭　建中白<lb/>
<pb n="KR3h0060_WYG_003-5a"/>
齊古同年仁弟相别已是隔年傾渇可量丹累垂示翰<lb/>
益認道友劣兄自去秋患脾胃氣于今餌藥未獲全愈<lb/>
復差出淮汴口祭醮然無力祇荷迴來冷氣又是發動<lb/>
歸休之計未成多難故也此外别無疾嗜慾已絶訖知<lb/>
仁弟又鼔盆莫且住脚也初夏惟保愛為切值女夫劉<lb/>
先輩補吏昭應託寓狀諮問起居不宣<hi>押</hi>書上齊古同<lb/>
年仁兄三月六日<lb/>
近蒙寄到書開却封却恐是留臺陳公也已附西京去<lb/>
<pb n="KR3h0060_WYG_003-5b"/>
要知之<lb/>
　西臺字得中舉進士甲科太宗嘉之嘗直昭文館改<lb/>
　直集賢院出為兩浙轉運副使恬於榮利乞西京留<lb/>
　司御史臺愛洛中風土遂居之故號李西臺東城賦<lb/>
　和靖詩云書似西臺差少肉者是也官至判太常寺<lb/>
　善書札然絶不多見于世　寳祐乙卯夏五建寧堂<lb/>
　主題　建袁立儒溪翁<lb/>
　黄太史嘗有跋云李西臺與林和靖極相類但和靖<lb/>
<pb n="KR3h0060_WYG_003-6a"/>
　傷瘦西臺傷肥蓋林處士清苦而李集賢重厚各似<lb/>
　其作人耳建寧堂主并録其語<lb/>
　予近得華山圖題曰崧髙維嶽歐陽公所記神清之<lb/>
　洞及李西臺隱居之地在焉軸尾載西臺卜築始末<lb/>
　甚詳此帖出于西臺逸筆無可疑者前史官文及翁<lb/>
　書<lb/>
　西臺書三十年前極罕得見近數數見之大槩雄實<lb/>
　篤厚如其人涪翁傷肥之論無乃太嚴此六帖信意<lb/>
<pb n="KR3h0060_WYG_003-6b"/>
　行筆天真爛漫尤可愛世謂平原攻媿後村不善書<lb/>
　輒欲評書予之謂歟杭仇逺<hi>仁近山村民</hi>
　李西臺書吾鄉有石刻徑三寸許今見真蹟遒勁沉<lb/>
　著誠不易得　泰定二年乙丑四月望日京口郭畀<lb/>
　曽觀同郡張監共集<lb/>
　李西臺書與林和靖絶相類涪翁評之謂西臺傷肥<lb/>
　和靖傷瘦和靖清苦之士也瘦之傷謂不誣西臺之<lb/>
　書類其為人典重温潤何肥之重也哉莒溪唐氏易<lb/>
<pb n="KR3h0060_WYG_003-7a"/>
　安室所蔵凡六帖觀者自能評之當以余言為然<lb/>
　時至正二十五年夏六月朔㑹稽抱遺老人楊維禎<lb/>
　在雲間草𤣥閣識老陸鐵頴書<lb/>
　　蔡忠惠公進謝御賜詩卷<lb/>
臣襄伏䝉陛下特遣中使賜臣御書一軸其文曰御筆<lb/>
賜字君謨者臣孤賤逺人無大材藝陛下親洒宸翰推<lb/>
著經義俾臣佩誦以盡謀謨之道事髙前古恩出非常<lb/>
臣感懼以還謹撰成古詩一首以叙遭遇干冐聖慈臣<lb/>
<pb n="KR3h0060_WYG_003-7b"/>
無任荷感兢榮之至　朝奉郎起居舍人知制誥同判<lb/>
吏部流内銓上騎都尉賜紫金魚袋臣蔡襄上進　皇<lb/>
華使者臨清晨手開寳軸香煤新沿名與字發新㫖宸<lb/>
毫洒落奎鈎文精神髙逺照日月勢力雄健生風雲滉<lb/>
然器質不可寫乃知學到非天真緘蔵自語價希代誰<lb/>
顧四壁嗟空貧臣聞帝舜優聖域臯陶大禹為其憐吁<lb/>
俞敕戒成典要垂覆後世如穹旻陛下仁明加舜禹豪<lb/>
英進用司鴻鈞臣襄材智最駑下豈有志業通經綸獨<lb/>
<pb n="KR3h0060_WYG_003-8a"/>
是丹成抱忠朴帝欲贊奏上古珍又聞孔子春秋法片<lb/>
言褒貶賢愚分考經内省莫能稱但思至理書諸紳乾<lb/>
坤大施入洪化將圖報効無縁因誓心願竭謀謨義庶<lb/>
裨萬一唐虞君<lb/>
　芾于舊翰林院曽觀石刻今四十年於大丞相天水<lb/>
　公府始覩真蹟　書學博士米芾　大觀三年仲冬<lb/>
　上休日青社郡舍之簡政堂觀河南文及甫書<lb/>
　昔人謂公書三公衣衮冕立赤墀之上今觀此帖使<lb/>
<pb n="KR3h0060_WYG_003-8b"/>
　人肅然増敬固應與顔柳同年而語可不秘蔵耶甲<lb/>
　寅六月上休日三呉禪客<lb/>
　姨弟趙徳夫昔年屢以相示今下世未幾已不能葆<lb/>
　有之覽之悽然汝南謝客家　癸丑九月十一日臨<lb/>
　安法慧寺<lb/>
　舅家物蔵之久矣今得觀于檇李良可歎也　乙丑<lb/>
　四月三日崧識<lb/>
　蔡忠惠公書為趙宋法書第一此王届老語也今觀<lb/>
<pb n="KR3h0060_WYG_003-9a"/>
　此帖藹然忠敬之意見于聲畫不可與茶録牡丹譜<lb/>
　同言也　鮮于樞獲觀謹題<lb/>
　僕來杭多獲覩前代名公法書此卷法度嚴密無一<lb/>
　毫放縱意此可見古人用筆不苟也　吳興趙孟頫<lb/>
　謹書<lb/>
　余嘗在秘府讀君謨文集閲其所上謝賜御書歎其<lb/>
　君臣相遇之盛也及觀所書荔枝譜字畫精妙毎與<lb/>
　同列難其博物之精而又惜其與武夷粟粒同一用<lb/>
<pb n="KR3h0060_WYG_003-9b"/>
　心之勤耳雖然君謨當自珍愛其書謂有翔龍舞鳳<lb/>
　之勢觀此書其言當不虚也識者解之　豫章胡儼<lb/>
　廌嘗讀蔡端明集載所上謝賜御書詩一首并答詔<lb/>
　有云卿詞令根于温厚筆力極于深妙遵臯陶之謨<lb/>
　而懋其稽古述帝舜之事而思其底績宣明順美良<lb/>
　深嘉歎其君臣之義文字之美皆不待言而可知也<lb/>
　詔當在其家類集者故并得之今此詩真蹟當在宋<lb/>
　秘府不知何時復流落人間考其上嵗實仁宗皇祐<lb/>
<pb n="KR3h0060_WYG_003-10a"/>
　四年壬辰距今永樂四年丙辰春秋三百有五十五<lb/>
　年矣中間宋叔季四方之亂極矣鼎遷社屋海潰山<lb/>
　移而一紙之書世傳寳之翰墨騰騫光輝如在夫豈<lb/>
　獨以其書之善也哉侍郎黄公請余題識為作詩二<lb/>
　首　汴水東流宋鼎移中郎名字日星垂精神翰墨<lb/>
　猶生氣想見彤庭諫諍時　端明書法繼鍾王珮玉<lb/>
　瓊琚在廟堂見説當時推第一米家應自媿踈狂<lb/>
　翰林學士兼春坊大學士廬陵解縉書<lb/>
<pb n="KR3h0060_WYG_003-10b"/>
　書以羲之蘭亭為盡善蓋等閒文雅也觀忠惠公真<lb/>
　蹟非獨筆法精妙玩其詞一代明良相契告戒謹敕<lb/>
　忠厚視等閒文雅不可同年而語明矣公虞得而秘<lb/>
　蔵之其能以忠惠公之心為心又明矣　洪武壬午<lb/>
　嵗至後九日新安呉牧書<lb/>
　蔡忠惠公書名重當時上嘗令寫大臣碑誌則以例<lb/>
　有資利辭曰此待詔職也與待詔爭利可乎力不從<lb/>
　竟已其人品如此其莊重凡落筆皆然豈以御前表<lb/>
<pb n="KR3h0060_WYG_003-11a"/>
　䟽始不苟耶謙齋公傳先生得此甚加珍惜蓋非特<lb/>
　重其人也　長洲呉寛題　㑹稽宋洵　㑹稽劉真<lb/>
　　尹昌龍　浦江趙友同　夏原吉<hi>以上五人詞多不録</hi>
　　蔡忠惠公二帖真蹟<lb/>
襄泣血言逆惡深重扶䕶南歸死亡無日不可循常禮<lb/>
不通誠意于左右今至富陽平安明日登舟或雨水少<lb/>
增當舟行至三衢也襄素多病遭此荼毒就令不死足<lb/>
膝日甚氣力日衰亦為廢人豈復相見耶辱君知愛之<lb/>
<pb n="KR3h0060_WYG_003-11b"/>
心不殊兄弟一念哀痛哽塞何言硬塞何言在道程頓<lb/>
官員勾當齊整無一闕乏感惕感惕　襄叩頭子發郎<lb/>
中足下十三日<lb/>
襄啓逺承惠問厚意所存益有感著知日來體氣佳勝<lb/>
殊為慰也近被命尹治日以穰劇居不得暇移書致謝<lb/>
不盡縷縷惟眠食自重不宣　襄拜手長官足下八月<lb/>
廿一日<lb/>
　　蔡君謨十帖真蹟<hi>裝為横卷</hi>
<pb n="KR3h0060_WYG_003-12a"/>
襄啓及新記然作陶生手然亦可佳筆頗精河南以書<lb/>
作散卓不可為昔嘗惠兩管者大佳物今尚使之也耿<lb/>
子純遂物故殊可痛懐人之不可期也如此僕子直須<lb/>
還草草奉意殊畧　三月十一日襄頓首　家屬並安<lb/>
楚掾旦夕行<lb/>
襄啓入春以來屬少人便不得馳書上問惟深瞻想日<lb/>
來氣候陰晴之不齊計安適否貴屬亦平寧襄舉室吉<lb/>
安去冬大寒出入感冒勞頓百病交攻難可支持雖入<lb/>
<pb n="KR3h0060_WYG_003-12b"/>
文字力求丐祠今又䝉恩復供舊職恐知専以為信前<lb/>
者銅雀臺瓦研十三兄欲得之可望寄與旦夕别端石<lb/>
奉送也　正月十八日襄頓首公綽仁弟足下<lb/>
襄得足下書極思詠之懐在杭㽞兩月今方得出關歴<lb/>
賞劇醉不可勝計亦一春盛事也知官下與郡侯情意<lb/>
相通此固可樂唐侯言王白今嵗為游閏所勝大可怪<lb/>
也初夏時景清和願君侯自夀為佳　襄頓首　通理<lb/>
當世屯田足下　大餅極珍物青甌微粗　臨行區區<lb/>
<pb n="KR3h0060_WYG_003-13a"/>
致意不周悉<hi>以上三帖草書</hi>
襄再拜伏承縣君吉葬有日襄以行路并亡男齋僧赴<lb/>
期不及謹遣州校少持菲禮聊以伸親戚之好殊非豐<lb/>
腆深自為媿謹奉手狀啓聞旦夕前行此不一一　襄<lb/>
上郎中七兄左右廿七日早<lb/>
襄啓去得於今蓋已洊嵗京居鮮暇無因致書第増馳<lb/>
系州校逺來特承手牘兼貽楮幅感戢之極海瀕多暑<lb/>
秋氣未清君侯動靜若何眠食自重以慰遐想使還専<lb/>
<pb n="KR3h0060_WYG_003-13b"/>
此為謝不一一　襄頓首知郡中舍足下謹空九月八日<lb/>
謝郎春初將領大娘以下永安年下朱長官亦來泉州<lb/>
鈴候今見服藥日覺瘦倦至于人事都置之不復關意<lb/>
眼昏不作書然少賔客省出入如此情悰可知也不一<lb/>
一　襄送正月十日<lb/>
襄啓中間承勞紆問適㑹疾未平殊不從容示書兩通<lb/>
知煩指幹新第有未備且與鐍鑰却候别作一畨并了<lb/>
之四人園子只與門下毎人一間園中地分與四人分<lb/>
<pb n="KR3h0060_WYG_003-14a"/>
種要他栽種也不一一　襄奉書五日<hi>以上四帖皆行草書</hi>
襄啓大研盈尺風韻異常亝中之華由是而至花盆亦<lb/>
佳品感荷厚意以珪易邽若用商於六里則可真則趙<lb/>
璧難舍尚未决之更須面議也　襄上彦猷足下廿一<lb/>
日<hi>甲辰閏月</hi>
丙午三月十二日晩欲尋軒檻到清樽江上煙雲向晚<lb/>
昏須倩東風吹散雨明朝却待入花園<lb/>
十三日吉祥院探花　花未全開月未圓㸔花待月思<lb/>
<pb n="KR3h0060_WYG_003-14b"/>
依然明知花月無情物若使多情更可憐<lb/>
十五日山堂書　䝉惠水林擒花多感天氣暄和體<lb/>
履佳安　襄上公謹太尉左右<hi>以上三帖皆真行書</hi>
　蔡公書法真有六朝唐人風粹然如琢玉米老雖追<lb/>
　蹤晉人風軌其氣象怒張如子路未見夫子時難與<lb/>
　比倫也　辛亥三月九日倪瓚題<lb/>
　洪武己未四月雲間袁凱觀于蕭谿<lb/>
　在宋號善書者蘇黄米蔡為首俗評以君謨居三公<lb/>
<pb n="KR3h0060_WYG_003-15a"/>
　之末殊不知君謨用筆有前代意優劣自可判也<lb/>
　己未四月陳文東拜觀<lb/>
　後學陳迪觀<lb/>
　崇禎四年三月廿四日獲觀此帖及米海嶽九帖張<lb/>
　長史京中帖趙承㫖臨周文矩畫羲獻像梁趙巖神<lb/>
　駿圖宋思陵題馬麟亭臺圖續觀神龍蘭亭東垣楷<lb/>
　書萬應方蔡忠惠四帖乃十帖種種具體尤多効右<lb/>
　軍内第九帖軒楹二絶差減墨妙𤣥宰眉公皆鑒此<lb/>
<pb n="KR3h0060_WYG_003-15b"/>
　一帖為雙鈎廓填餘九幅並好　砢玉識于韻石齋<lb/>
　　蔡端明書寒蟬賦并序<lb/>
昔人稱雞有五徳而作者賦焉至于寒蟬才齊其美獨<lb/>
未之思而莫斯述夫頭上有縷則其文也含氣飲露則<lb/>
其清也黍稷不食則其亷也處不巢居則其儉也應候<lb/>
守節則其信也加冠冕取其容君子則其操可以事君<lb/>
可以立身豈非至徳之蟲哉且攀木寒鳴賢才所不空<lb/>
歎余者僑處竊有感焉興賦云爾　伊寒蟬之感運近<lb/>
<pb n="KR3h0060_WYG_003-16a"/>
嘉時以逰征含二儀之和氣禀乾元之清靈體真精之<lb/>
淑質吐崢嶸之哀聲希慶雲以優游遁太陰以自寧於<lb/>
是靈岳幽峻長林差參蟬爰集止輕羽鮮新清唱激發<lb/>
徳音孔嘉承南風以軒景附髙松之二華黍稷維馨而<lb/>
匪享竦身希陽于靈和唳乎其清翩乎其翔容麗蜩螗<lb/>
聲美宫商颷如飛焱之遺驚風眇輕雲之麗太陽華靈<lb/>
鳳之羽儀渚皇都乎上京跨天路于萬里豈蒼蠅之尋<lb/>
常爾乃振修緌以表首舒輕翅以迅翔華之墜露含煙<lb/>
<pb n="KR3h0060_WYG_003-16b"/>
煴以夕飡望北林以鸞飛集樛木以龍蟠彰淵信于嚴<lb/>
時禀精誠乎自然翩𦕈微妙緜蠻其形翔林附木一枝<lb/>
不盈豈黄鳥之敢希惟鴻毛其猶輕憑緑葉之餘光哀<lb/>
秋華之方零思鳳居以翹竦仰竚立而哀鳴若夫嵗聿<lb/>
云暮上天其凉感運悲聲貧士含傷或歌我行永久或謡<lb/>
之子無裳原思嘆于蓬室孤燈吟于首陽不銜子以穢<lb/>
身不勤身以榮巢志髙于鳴鳩節妙乎鴟鴞附枯枝以<lb/>
永處何瓊林之逈條惟雨雪之霏霏哀北風之飄飄既<lb/>
<pb n="KR3h0060_WYG_003-17a"/>
乃彫以金采圖我嘉容珍景曜爛暐象華豐竒侔黼黻<lb/>
艷比衮龍清和明潔羣動希蹤爾乃綴以空冕増成首<lb/>
飾纓蕤翩紛九流客翼映華蟲于朱衮表馨香于明徳<lb/>
于是公侯常伯乃紆紫黻執禮淵俯鳴佩玉仰撫貂蟬<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黄廬之多士光帝皇之得賢既騰儀像于雲闥望景<lb/>
曜乎通天邁休聲之五徳豈鳴雞之獨珍聊振思于翰<lb/>
藻闡令聞以長存于是貧居之士喟爾相與而嘆曰寒<lb/>
蟬哀唱其聲也悲四時云暮臨河裵徊感北門之憂殷<lb/>
<pb n="KR3h0060_WYG_003-17b"/>
嘆卒嵗之無衣望泰清之巍峩思希光而無階簡嘉蹤<lb/>
于皇心冠晨景乎紫微咏清風以慷慨發哀歌以慰懐<lb/>
　蔡襄書<lb/>
　右蔡君謨書寒蟬賦真蹟觀其大似褚河南書法乃<lb/>
　御府收蔵之物也先朝評書者稱蘇子瞻蔡君謨黄<lb/>
　魯直米元章為四大家並馳海内縱横于夷島之間<lb/>
　隻字片楮而不易得今閲此帖楷法咸精殆髙駕三<lb/>
　公而優入于神誠翰墨中之至寳也　京兆宇文公<lb/>
<pb n="KR3h0060_WYG_003-18a"/>
　諒<lb/>
　楊宗道云先朝蔡君謨楷書最為可師端勁髙古落<lb/>
　筆如削鐵此書中龍也張彦逺法書要録有云唐太<lb/>
　宗購二王書右軍草書有千紙取其迹類相從率一<lb/>
　丈二尺為卷臨學遂得右軍筆也余友黄聖儀好讀<lb/>
　異書馳心翰墨家蔵此帖為師然于楷法大得其神<lb/>
　韻耳近世君謨楷書絶少然已歸内府民間亦不復<lb/>
　可得也善蔵之善蔵之　廣信吳元善書<lb/>
<pb n="KR3h0060_WYG_003-18b"/>
　　蔡莆陽詩卷墨蹟<lb/>
可笑夭桃耐雪風山家牆外見踈紅為君持酒一相向<lb/>
生意雖殊寂寞同　南劒州芋陽舖見臘月桃花<lb/>
長岡隆雄來北邊勢到舍下方迴旋三世白士猶醉眠<lb/>
山翁作善天應憐如彼發源今流泉兒孫何數鷹馬然<lb/>
有起家者出其間願翁夀考無窮年　書戴處士屋壁<lb/>
山僧九十五行是百年人焚香猶夜起憙酒見天真生<lb/>
平持戒定老大有精神那知不變者那減故時新　右<lb/>
<pb n="KR3h0060_WYG_003-19a"/>
題龍紀僧居室<lb/>
　歐陽文忠公題其傍云此一篇極有古人風格<lb/>
雙溪為一流新構横鮮渚浮居紫宵傍卧影澄川下峽<lb/>
深風力豪石陗湍聲瀉古劒蟄神龍商㠶來陣馬晴光<lb/>
轉羣山翠色㸔萬瓦汀洲生芳草香樹自閒冶主郡黄<lb/>
士安髙文勇扳賈顧我久踈怦霜髦漸盈把臨津張廣<lb/>
筵窮晝傳清斚舞袖驚浪翻歌扇嬌雲惹驩餘適晚霽<lb/>
望外迷空野曽是倦遊人意慮亦瀟洒　右題南劒州<lb/>
<pb n="KR3h0060_WYG_003-19b"/>
延平閣<lb/>
大雪壓空野驅車猶逺行乾坤初一色書夜忽通明有<lb/>
物皆遷白無塵頓覺清只㸔流水在却喜亂山平逐絮<lb/>
飄飄起投花㸃㸃輕玉樓天上出銀闕海中生舞極雍<lb/>
容態聞餘淅瀝聲客爐何暇煖官酤未能酲薄吹消春<lb/>
凍新陽破曉晴更登分界嶺南望不勝情　自漁梁驛<lb/>
至福州大雪有懐<lb/>
寧越門前路歸鞍駐石梁西山氣色好晚日正相當<lb/>
<pb n="KR3h0060_WYG_003-20a"/>
右福州寧越門外石橋㸔西山晚照<lb/>
吉祥亭下萬千枝㸔盡將開欲落時却是雙紅有深意<lb/>
故留春色綴人思烘簾微日自生光吹面輕風與送香誰<lb/>
把金刀收絶艷醉紅深淺上釵梁的的名花對酒尊欄<lb/>
邊沉醉月黄昏今朝關外尋蘭蕙忽見孤芳欲斷魂<lb/>
杭州臨平精嚴寺西軒見芍藥滿枝追憶吉祥院賞花<lb/>
慨然有感書呈蘇才翁四月七日<lb/>
夙昔神都别于今湘水遭故情彌望切佳月事追遨太<lb/>
<pb n="KR3h0060_WYG_003-20b"/>
守才賢重清明土俗豪犀珠來戍削征鼓去啾嘈湖樹<lb/>
涵天濶船旗罥日髙醉中春𣺌渺秋外自陶陶新曲尋<lb/>
聲倚名花逐種褒吟亭披越岫夢枕覺胥濤議論刀矛<lb/>
快心懐鐵石牢淹留趨海角分散念霜毛鱸繪紅隨筯<lb/>
<hi>予之吳江</hi>瀧波緑滿篙<hi>君往嚴瀧</hi>試思南北路燈暗雨蕭騷　崇<lb/>
徳夜泊寄福建提刑章屯田思錢唐春月並逰<lb/>
盡道瑶池瓊樹新仙源尋到不逢人陳王也作驚鴻賦<lb/>
未必當時見洛神　嘉禾郡偶書<lb/>
<pb n="KR3h0060_WYG_003-21a"/>
輕瀾還故潯墜軫無遺音好在池邊竹猶存虛直心往<lb/>
還二十年相見惟清吟覺性既自如世味隨浮沉琅琅<lb/>
孤雲姿悵望空山岑豈不悟至理悲來難獨任　無錫<lb/>
縣弔浮屠日開<lb/>
此泉何以珍適與真茶遇在物兩稱絶于予獨得趣鮮<lb/>
香筯下雲甘滑杯中露當能變俗骨豈特湔塵慮晝靜<lb/>
清風生飄瀟入庭樹中含古人意來者庶𡨕悟　汲惠<lb/>
山泉煑茶<lb/>
<pb n="KR3h0060_WYG_003-21b"/>
紫綬金章被寵榮筆牀茶竈伴笭箵只知江海能行道<lb/>
未識朝廷舊有名笑我病去相䝉藥圭刀小試即春回<lb/>
瘡痍未復君知否國手于今數老來　莆陽蔡襄<lb/>
　道山清話予頃時于陜府道間舍于逆旅因步行田間<lb/>
　有村學究教授二三小兒間與之語言皆無倫次忽<lb/>
　見案間有小兒書卷其背乃蔡襄寫洛神賦已截為<lb/>
　兩段其一塗汙已不可識問其所自得曰吾家敗籠<lb/>
　中物也問更有别紙可見否乃從壁間書夾中取二<lb/>
<pb n="KR3h0060_WYG_003-22a"/>
　三十紙大半是襄書簡亦有李西臺川牋所寫詩數紙<lb/>
　因以隨行白紙百餘幅易之欣然見授問其家世曰<lb/>
　吾家祖亦常為大官吾父罷官歸死于此吾時年㓜<lb/>
　養於近村學究家今從而姓李然吾祖官稱姓名皆<lb/>
　不可得而知頃時如此紙甚多皆與小兒作書卷及<lb/>
　糊窗用耳㑹日已暮乃歸旅舍明日天未明即登途<lb/>
　不及再往至今為恨也　詮次至此偶憶是附入<lb/>
　千頃生<lb/>
<pb n="KR3h0060_WYG_003-22b"/>
　　宋范忠宣手簡司馬温公史草短啟帖<hi>史草不及録</hi>
純仁再拜近人回曽狀上必計通呈伏惟尊候多福伯<lb/>
康必更痊乎純仁勉强苟禄自取疲耗無足<hi>此處抹去</hi>念者<lb/>
日企軒御之來以釋傾渇天氣計寒必倦出應且盤桓<lb/>
過冬况伯初痊諒難離去咫尺無由往見豈勝思仰之<lb/>
情更祈以時倍加保重其他書不能盡　純仁頓首上<lb/>
伯康君實二兄坐前九月十一日<lb/>
右伏䝉尊慈特有頒賜感佩之至但積下情謹奉狀陳<lb/>
<pb n="KR3h0060_WYG_003-23a"/>
謝伏惟照鑒謹狀　月曰具位某　狀<hi>此係温公筆</hi>
　温公起通鑑草于范忠宣公尺牘其末又謝人惠物<lb/>
　狀草也幅紙之間三絶具焉誠可寳哉岐國汝述明<lb/>
　可識<lb/>
　温公修通鑑起草于書牘間可見當日用意之厪至<lb/>
　答送物狀亦自為檢前輩之不苟如此可師也已<lb/>
　嘉定八年十二月十四日任希夷觀于玉堂夜直<lb/>
　此屬稿爾而字畫無一欹側惟公不欺之學何往而<lb/>
<pb n="KR3h0060_WYG_003-23b"/>
　不在哉葛洪程珌趙崇龢同觀因相與嘆仰如此<lb/>
　四百五十三字無一筆作草則其忠信誠慤根于其<lb/>
　中者可知已永昌元年其嵗壬午晉元帝即位之五<lb/>
　年也自正月王敦作亂至十二月慕容皝入令支而<lb/>
　還毎事第書發端一二字或四五字其下則以云云<lb/>
　攝之校今通鑑是年所書凡目時有異同此或初稿<lb/>
　而後更刪定之歟始公辟官至局前後漢則劉貢父<lb/>
　自三國七朝而隋則劉道原唐訖五代則范淳父至<lb/>
<pb n="KR3h0060_WYG_003-24a"/>
　于削繁舉要必經公手乃定此永昌一年事公不以<lb/>
　屬道原而手自起草何歟然則文正忠宣之手澤所<lb/>
　存猶足企想元祐一時際㑹之盛豈固翰墨爭長為<lb/>
　可傳哉　至順二年嵗次辛未夏四月乙丑東陽柳<lb/>
　貫題<lb/>
　温公被命為通鑑給筆札辟僚屬其事至重其以牘<lb/>
　背起草可以見其儉字必端謹可以見其誠比事而<lb/>
　書該以一二字可以見其博紙尾謝狀稿此尋常之<lb/>
<pb n="KR3h0060_WYG_003-24b"/>
　事亦出于手書可以見其遇事之不苟也方公作此<lb/>
　時豈料其為後世之傳由今傳之盛徳之藴自然而<lb/>
　形見蓋有不可勝言者敬慕不已謹題卷末<lb/>
　司馬温公編通鑑用范忠宣公手帖起草方晉之東<lb/>
　海内多事晉書多引小書世說論語之類極叢冗此<lb/>
　載永昌之初一年或加之以潤色之辭矣公嘗自言<lb/>
　編閲舊史旁采小說豈果為晉史故耶此則未之見<lb/>
　也　至順二年秋八月朔浦江吳萊謹跋<lb/>
<pb n="KR3h0060_WYG_003-25a"/>
　司馬公作通鑑長編范忠宣實與共事大綱領處皆<lb/>
　公手自筆削而元祐名臣漢唐以下人物非所倫也<lb/>
　故其相繼為相使四夷懐畏人莫敢有議者今觀此<lb/>
　卷一時典型猶在若冠冕而立殿陛之下展玩惟有<lb/>
　景慕<lb/>
　温公于通鑑書永昌元年事視此猶為詳備此特其<lb/>
　初稿耳而作字方正不為縱逸之態其敬慎無所苟<lb/>
　如此宜其十有九年始克成書歟今之文人以敏㨗<lb/>
<pb n="KR3h0060_WYG_003-25b"/>
　為髙貴輕揚而賤持重使温公復生未必能與之相<lb/>
　追逐也展玩之餘惟有掩卷太息而已　至正元年<lb/>
　夏四月二十三日後學黄溍書<lb/>
　張南軒跋荆公書謂丞相平生何得有許忙事此言<lb/>
　深中其病今觀温公此稿筆削顚倒訖無一字作草<lb/>
　其謹厚詳審乃如此誠篤忠厚氣象凜然見於心畫<lb/>
　之表彼浮躁急迫者安能如是耶　後學宇文公諒<lb/>
　書<lb/>
<pb n="KR3h0060_WYG_003-26a"/>
　司馬公通鑑編年一變班馬舊史之習而國家興衰<lb/>
　生民休戚善可為法惡可為戒者備此書矣故以事<lb/>
　繫月以月繫年而不以日或以年不以月者蓋週嵗<lb/>
　之中記事之要作為一編而君臣父子是非得失之<lb/>
　互見使人得便觀覽有春秋之義例焉此稿標題晉<lb/>
　永昌元年事是年王敦還鎮元帝崩乃江左立國之<lb/>
　一變故公不得不手書之范忠宣與公繼居相位今<lb/>
　獲手筆于一紙豈勝幸哉　至正三年十月朔旦後<lb/>
<pb n="KR3h0060_WYG_003-26b"/>
　學朱瀾書<lb/>
　典午渡江後盜臣接跡起由其創業初所事不以理<lb/>
　温公成通鑑善惡悉就紀心畫既嚴正形見在稿紙<lb/>
　稿蓋人之所忽敬慎不少弛固宜公之心天地同終<lb/>
　始　隆慶辛未仲夏得于無錫安氏用價二十二金<lb/>
　　蘇子美草書二帖真蹟<hi>在粉箋上</hi>
今春徧遊蘇城之民圃絶有佳處竒花偉石非他所見<lb/>
也如歸亭風月甚可喜使僕慨然忘歸深足樂耳　蘇<lb/>
<pb n="KR3h0060_WYG_003-27a"/>
子美之後得之陳繹<lb/>
　　蘇滄浪㽞别王原叔古詩帖<lb/>
交道今莫言難以古義責錙銖較利害便有大行隔予<lb/>
生惟濶踈逢人出胸臆一旦觸駭機所向盡戈㦸平生<lb/>
交逰面化為虎狼額謗氣慘烈烈中之若病疫遂令老<lb/>
成人坐是亦見斥既出芸香署又下金華席摧辱實難<lb/>
任宦名必非惜罪始職于予時情末當隙今來濠州涯<lb/>
日夜自羞惜髙風激頽波相遇過平昔白玉露肺肝晴<lb/>
<pb n="KR3h0060_WYG_003-27b"/>
雲見顔色乃知天壤間自有道義伯明日又告行嗟嗟<lb/>
四海窄　舜欽作詩留别原叔八丈閣下　慶厯乙酉<lb/>
清明日書<lb/>
　右宋蘇子美古詩百五十言留别原叔八丈蓋王洙<lb/>
　原叔也詩語俊拔義氣悲壯歐陽公謂其廢放後時<lb/>
　發憤悶于歌詩殆是類也字畫出入顔魯公徐季海<lb/>
　之間而端勁沉著得于顔公為多當時評者謂為花<lb/>
　發上林月滉淮水豈有然乎按子美慶厯四年丙戌<lb/>
<pb n="KR3h0060_WYG_003-28a"/>
　十一月坐監進奏院㑹客事除名徙蘇州此詩後題<lb/>
　清明日則是被放之三月間也時原叔以天章閣侍<lb/>
　講史館檢討黜知濠州正坐子美事故詩云遂令老<lb/>
　成人坐是亦見斥時子美年三十八原叔五十一故<lb/>
　有老成及八丈之稱又有今來濠州涯及明日又告<lb/>
　行等語當是隨原叔至濠及是乃别耳其後子美竟<lb/>
　以慶厯八年卒于蘇凡居蘇四年宜其遺跡流傳吳<lb/>
　中為多去今數百年所謂滄浪亭者雖故址猶存亦<lb/>
<pb n="KR3h0060_WYG_003-28b"/>
　惟荒煙野草而已至于文章翰墨不少槩見宣和書<lb/>
　譜謂斷章片簡人爭傳播豈在當時亦不易得耶此<lb/>
　詩雖非蘇事而實赴蘇時作少宰徐公子容以為郡<lb/>
　中故實因重價購之俾徴明䟽其大畧如此若其志<lb/>
　節履行具正史者兹不復云　嘉靖乙未文徴明跋<lb/>
　　宋孫之翰尺牘<lb/>
之翰啓孟冬薄寒伏惟徳表兄長朝奉尊體起居萬福<lb/>
之翰即日䝉恩不審邇來動止何似之翰改使河北向<lb/>
<pb n="KR3h0060_WYG_003-29a"/>
已上狀自後江行寡便不數拜問之翰八月廿二日方<lb/>
到本路十月中始還治舍内外幸亦如常末繇由省侍<lb/>
伏乞善保寢興専奉狀拜候不備弟之翰百拜徳表朝<lb/>
奉兄坐前十月十五日狀<lb/>
　之翰孫之翰甫之也嘗著唐史要論必盥手始函之<lb/>
　謂家人云萬一有兵燹之變貨財盡棄之此書不可<lb/>
　失也公移少間増損未嘗去手其在江東為轉運使<lb/>
　出行部亦以自隨過休亭止輒復修之㑹宣州有急<lb/>
<pb n="KR3h0060_WYG_003-29b"/>
　變乗驛遽往行後金陵火延燒廨舍子弟親負其笥<lb/>
　避於池中島上公宣州還入門問曰唐書在乎對曰<lb/>
　在文潞公嘗從公借之　己巳除夕陳繼儒記<lb/>
　　王荆公介甫正書楞嚴經要㫖<lb/>
余歸鍾山假道原本手自校正刻書寺中時元豐八年<lb/>
四月十一日臨川王安石稽首敬書<lb/>
　霜筠雪栢鍾山寺投老歸歟寄此生王介甫既賦此<lb/>
　詩元豐八年四月竟罷政而歸書經乃其時也繼遂<lb/>
<pb n="KR3h0060_WYG_003-30a"/>
　為元祐矣假本道原即劉秘丞恕也經中十二者欲<lb/>
　令法界衆生求男得男是時雱已卒介甫之意端有<lb/>
　所為後舍半山所居為寺申其薦拔可嘆也作字有<lb/>
　斜風疾雨之勢亦其性卞急使然然不妨得書法<lb/>
　陵陽耄叟牟獻之書<lb/>
　觀世音菩薩發妙耳門從聞思修入三摩地與眼耳<lb/>
　口舌身意日刼相倍此一節楞嚴經之法髓也荆公<lb/>
　暮年深悟佛理故特于是經提出而親書之所以深<lb/>
<pb n="KR3h0060_WYG_003-30b"/>
　警禪之士豈復有心較世間之榮辱是非及字畫之<lb/>
　工拙也哉後學王䝉慨歎而敬書之<lb/>
　宋王安石字介甫號半山本撫州臨川人後居金陵<lb/>
　官至丞相封荆國公諡曰文追封舒王凡作字率多<lb/>
　淡墨疾書初未嘗畧經意惟達其辭而已然使積學<lb/>
　盡力莫能到評書者謂得晉唐人用筆法美而不妖<lb/>
　艷瘦而不枯瘁黄庭堅云荆公率意而作本不求工<lb/>
　而蕭散簡逺如髙人勝士敝衣敗履行乎大車駟馬<lb/>
<pb n="KR3h0060_WYG_003-31a"/>
　之間而目光在牛背此卷是荆公手書楞嚴經㫖要<lb/>
　視其所摘乃深于宗教由其積學累功所至非尋常<lb/>
　漫自抄寫可擬觀其書圓轉健勁别有一種骨氣風<lb/>
　度俊逸有飄飄物外之想予家法書頗衆如此本者<lb/>
　止獲是經卷世所希見寂寥之中一展閲之亦可以<lb/>
　出生死㳺凈土不為無益絶勝羅塵網溺嗜欲饕餮<lb/>
　墮于餓骨趣中歴刼不能超也豈特貴其書之竒妙<lb/>
　而已哉　墨林子項元汴敬識于攖寧菴<hi>其值三十金</hi>
<pb n="KR3h0060_WYG_003-31b"/>
　宋淮海張邦基墨莊漫録王荆公書清勁峭拔飄飄<lb/>
　不凡世謂之横風疾雨黄魯直謂學王濛米元章謂<lb/>
　學楊凝式以余觀之乃天然如此墨池編以介甫筆<lb/>
　老不俗說郛所抄宋雜記謂荆公作字似忙者而山<lb/>
　谷以荆公字法出於楊虚白今停雲館所鐫安石二<lb/>
　札具在何嘗類楊景度也介甫書要㫖卷留余處彌<lb/>
　月縱觀因述諸説如是樂卿識<lb/>
　珊瑚網卷三<lb/>
</p>
<p>
</p>
  </div>
</body>
</text>
</TEI>
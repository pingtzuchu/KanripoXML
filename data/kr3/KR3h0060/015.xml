<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷十五</head> <lb/>
    <p>
<pb n="KR3h0060_WYG_015-1a"/>
欽定四庫全書<lb/>
　珊瑚網卷十五<lb/>
　　　　　　　　　　　　明　汪砢玉　撰<lb/>
　法書題跋<lb/>
　　文太史楷書老子傳跋<hi>前冩清净經白描太上像</hi>
嘉靖戊戌六月十有九日為崑山煉師補書此傳於是<lb/>
余年六十有九矣歐陽公嘗言夏月據案作書可以消<lb/>
暑忘勞然余揮汗執筆祗覺煩苦爾豈公自有所樂也<lb/>
<pb n="KR3h0060_WYG_015-1b"/>
是日午後微雨稍凉但苦忩暗故首尾穠纎不類不免<lb/>
觀者之誚云　丁酉七月望日文徴明書<lb/>
　　徴仲書赤壁賦小跋<lb/>
嘉靖癸夘嵗秋八月既望静坐玉磬山房時日將昃凉<lb/>
颸拂衣桐葉飛地展卷自適誦長公此賦不覺有憑虚<lb/>
御風羽化登仙之興乃命童子滌硯檢笥獲扇書之聊<lb/>
紀暮年之筆畫也長洲文徴明識<lb/>
　文太史書前後赤壁在烏絲黄宋牋工盡楷法之妙<lb/>
<pb n="KR3h0060_WYG_015-2a"/>
　休承為補兩圖云作於歸來堂覺逸趣横溢毫端可<lb/>
　稱珠聫壁合萬厯丙辰春梁溪陶碎虚來客余家為<lb/>
　煉秋石諸服食藥因攜此帖及徴仲山水二卷貫休<lb/>
　應真像胡子霑所製瓶合售之先子時置賦于紫檀<lb/>
　榻右坐卧展玩不休松色花光并扇頭所書相映𤼵<lb/>
　今一且咸作銀杯羽化可勝惋惜　雪巢居士汪砢<lb/>
　玉識鶴夢軒<lb/>
　　衡山書拙政園記并詩長卷<lb/>
<pb n="KR3h0060_WYG_015-2b"/>
槐雨先生王君敬止所居在郡城東北分婁齊門之間<lb/>
居多隙地有積水亘其中稍加濬治環以林木為重屋<lb/>
其陽曰夢隠樓為堂其隂曰若墅堂堂之前為繁香塢<lb/>
其後為倚玉軒軒北直夢隠絶水為梁曰小飛虹踰小<lb/>
飛虹而北循水西行㟁多木芙蓉曰芙蓉隈又西中流<lb/>
為榭曰小滄浪亭亭之南翳以修竹而西出於水澨有<lb/>
石可坐可俯而濯曰志清處至是水折而北滉漾渺瀰<lb/>
望若湖泊夾岸皆佳木其西多栁曰栁隩東岸積土為<lb/>
<pb n="KR3h0060_WYG_015-3a"/>
臺曰意逺臺臺之下植石為磯可坐而漁曰釣磯遵磯<lb/>
而北地益迥林木益深水益清駛水盡别疏小沼植蓮<lb/>
其中曰水花池池上美竹千挺可以追凉中為亭曰净<lb/>
深循净深而東柑橘數十本亭曰待霜又東出夢隠樓<lb/>
之後長松數植風至泠然有聲曰聴松風處自此繞出<lb/>
夢隠之前古木踈篁可以憇息曰怡顔處又前循水而<lb/>
東果林彌望曰來禽囿囿盡縳四檜為亭曰得真亭亭<lb/>
之後為珍李坂其前為玫瑰柴又前為薔薇徑至是水<lb/>
<pb n="KR3h0060_WYG_015-3b"/>
折而南夾㟁植桃曰桃花沜沜之南為湘筠塢又南古<lb/>
槐一株旉隂數弓曰槐幄其下跨水為杠踰杠而西篁<lb/>
竹隂翳榆槐蔽虧有亭翼然西臨水上者槐雨亭也亭<lb/>
之後為爾耳軒左為芭蕉檻凡諸亭檻臺榭皆因水為<lb/>
面勢自桃花沜而來水益微至是伏流而南踰百武出<lb/>
於别圃藂竹之間是為竹澗竹澗之東江梅數百植花<lb/>
時香雪爛然望若瑤林玉樹曰瑤圃圃中有亭曰嘉實<lb/>
有泉曰玉泉凡為堂一樓一為亭六軒檻池臺塢澗之<lb/>
<pb n="KR3h0060_WYG_015-4a"/>
屬二十有三總三十有一名曰拙政園王君之言曰昔<lb/>
潘岳仕宦不達作閒居賦自廣以築室種樹灌園鬻蔬<lb/>
為拙者之政余自筮仕抵今餘四十年同時或起家至<lb/>
八座登三事而余僅以一郡倅老退林下其為政殆有<lb/>
拙於岳者園所以識也雖然君於岳則有間矣君以進<lb/>
士髙科仕為名法從直躬殉道非乆被斥其後旋起旋<lb/>
廢迄擯不復其為人豈齪齪自守視時浮沉者哉岳雖<lb/>
漫為閒居之言而諂事時人至於望塵雅拜乾沒勢權<lb/>
<pb n="KR3h0060_WYG_015-4b"/>
終罹咎禍考其平生葢終其身未嘗蹔去官守以即其<lb/>
閒居之樂也豈惟岳哉古之名賢勝士固有有志於是<lb/>
而際㑹功名不能解脱又或升沉遷徙不得遂志如岳<lb/>
者何限哉而君甫及强仕即解官家處所謂築室種樹<lb/>
灌園鬻蔬享有閒居之樂者二十年於此矣究其所得<lb/>
雖古之名賢勝士有所不逮也而何岳之足云所謂區<lb/>
區以岳自况則聊以宣其不達之志焉耳而其志之所<lb/>
樂固有在彼而不在此者是故高官膴仕人所慕樂而<lb/>
<pb n="KR3h0060_WYG_015-5a"/>
禍患攸伏造物者每消息其申使君得志一時而或横<lb/>
罹災變其視末殺斯世而優游餘年果孰多少哉君子<lb/>
於此必有所擇矣徴明漫仕而歸雖蹤跡不同於君而<lb/>
潦倒末殺亦畧相似顧無一畆之宫以寄其栖佚之志<lb/>
而獨有羡於君既取其園中景物悉為賦之而復為之<lb/>
記　嘉靖十二年癸巳九月既望長洲文徴明著<lb/>
若野堂在拙政園之中園為唐陸魯望故宅雖在城市<lb/>
而有山林深寂之趣昔皮襲美嘗稱魯望所居不出郛<lb/>
<pb n="KR3h0060_WYG_015-5b"/>
郭曠若郊墅故以為名　㑹心何必在郊埛近圃分明<lb/>
見逺情流水㫁橋春草色槿籬茅屋午雞聲絶憐人境<lb/>
無車馬信有山林在市城不負昔賢高隠地手携書卷<lb/>
課僮畊<lb/>
繁香塢在若墅堂之前雜植牡丹芍藥丹桂海棠紫璚<lb/>
諸花孟宗獻云小築繁香塢　雜植名花旁草堂紫<lb/>
蕤丹豔漫成行春光爛漫千機錦淑氣薰蒸百和香<lb/>
自愛芳菲滿懐袖不教風露濕衣裳髙情已在繁華<lb/>
<pb n="KR3h0060_WYG_015-6a"/>
外静看游蜂上下狂<lb/>
倚玉軒在若墅堂後傍多美竹面有崑山石　倚楹碧<lb/>
玉萬竿長更割崑山片玉蒼如到王家堂上看春風觸<lb/>
目縂琳瑯<lb/>
怡顔處取陶詞盼庭柯以怡顔云　斜光下喬木睠此<lb/>
白日遲微人不可即暮景聊自怡青春在𤣥鬢莫待秋<lb/>
風吹<lb/>
夢隠樓在滄浪池之上南直若墅堂其髙可望郭外諸<lb/>
<pb n="KR3h0060_WYG_015-6b"/>
山君嘗乞靈於九鯉湖夢隠隠字及得此地為戴顒陸<lb/>
魯望故宅因築樓以識　林泉入夢意茫茫旋起髙樓<lb/>
擬退藏魯望五湖原有宅淵明三徑未全荒枕中已悟<lb/>
功名幻壺裏誰知日月長回首帝京何處是倚闌惟見<lb/>
暮山蒼<lb/>
聴松風處在夢隠樓北地多長松　踈林漱寒泉山風<lb/>
滿清聴空谷度凉雲悠然落虚影紅塵不到眼白日相<lb/>
與永彼美松間人何似陶𢎞景<lb/>
<pb n="KR3h0060_WYG_015-7a"/>
園有積水横亘數畆類蘇子美滄浪池因築亭其中曰<lb/>
小滄浪昔子美自汴都徙吳君亦還自北都蹤蹟相似<lb/>
故襲其名　偶傍滄浪構小亭依然緑水遶虚楹豈無<lb/>
風月供垂釣亦有児童唱濯纓滿地江湖聊寄興百年<lb/>
魚鳥已忘情舜欽已矣杜陵逺一段幽蹤誰與争<lb/>
志清處在滄浪亭之南稍西背負修竹石磴下瞰平池<lb/>
淵深泓渟儼如湖澨義訓云臨深使人志清　愛此曲<lb/>
池清時來㺯寒玉俯窺鑑須眉脱屨濯雙足落日下迴<lb/>
<pb n="KR3h0060_WYG_015-7b"/>
塘倒影冩修竹微風一以搖青天散<graphic n="KR2560" url="https://raw.githubusercontent.com/kanripo/KR-Gaiji/master/images/KR2560.png" mimeType="image/png"/>渌<lb/>
小飛虹在夢隠樓之前若野堂北横絶滄浪池中　雌<lb/>
蜺連蜷飲洪河落日倒影翻晴波江山沉沉時未雩何<lb/>
事青龍忽騰翥知君小試濟川才横絶寒流引飛渡朱<lb/>
欄光炯搖碧落傑閣參差隠層霧我來彷彿踏金鰲願<lb/>
揮塵世從琴髙月明悠悠天萬里手把芙蓉照秋水<lb/>
意逺臺在滄浪池北高可尋丈義訓云登髙使人意逺<lb/>
　閒登萬里臺曠然心目清木落秋更逺長江天際明<lb/>
<pb n="KR3h0060_WYG_015-8a"/>
白雲渡水去日暮山縱横<lb/>
釣磯在意逺臺下　白石净無塵平臨野水津坐看絲<lb/>
裊裊静愛玉𥻘𥻘得意江湖逺忘機鷗鷺馴須知縯綸<lb/>
者不是羡魚人<lb/>
來禽囿在滄浪池南北雜植林禽數百本　清隂十畆<lb/>
夏扶踈正是長林果熟初珍重筠籠分贈處小牕親榻<lb/>
右軍書<hi>此詩别見他畫</hi>
桃花沜在小滄浪東折南夾㟁植桃花時望若虹霞<lb/>
<pb n="KR3h0060_WYG_015-8b"/>
種桃臨野水春暖樹交花時見流殘片常疑有隠家微<lb/>
波吹錦浪曉色漲紅霞何必𤣥都觀山中有嵗華<lb/>
槐雨亭在桃花沜之南西臨竹澗榆槐竹柏所植非一<lb/>
云槐雨者著君所自號也　亭下髙槐欲覆墻氣蒸寒<lb/>
霧濕衣裳踈花靡靡流芳逺清䕃垂垂世澤長八月文<lb/>
塲懐往事三公勲業付諸郎老來不作南柯夢獨自移<lb/>
牀卧晚凉<lb/>
爾耳軒在槐雨亭後吳俗喜疊石為山君特於盆盎置<lb/>
<pb n="KR3h0060_WYG_015-9a"/>
土水石植菖蒲水冬青以適興語云未能免俗聊復爾<lb/>
耳　有拳者石弗崇以巖上列萑莽下引寒泉有泉涓<lb/>
涓白石齒齒豈曰髙深不逺伊邇言敞東軒睨彼藂棘<lb/>
君子于何惟宴以適青青者蒲被于崇丘嵗云暮矣式<lb/>
宴以遊君子于遊匪物伊理古亦有言聊復爾耳豈不<lb/>
有營我心則勞載欣載遨以永逍遙<lb/>
芭蕉檻在槐雨亭之左　新蕉十尺强得雨净如沐不<lb/>
嫌粉堵髙雅稱朱欄曲秋聲入枕凉曉色分忩緑莫教<lb/>
<pb n="KR3h0060_WYG_015-9b"/>
輕剪取留待隂連屋<lb/>
槐幄在槐雨亭西岸古槐一株蟠屈如翠蛟隂覆數弓<lb/>
　舊種宫槐已十圍宻隂徑畆翠成帷夢回𤣥蟻争穿<lb/>
穴春盡青蟲對吐絲<lb/>
湘筠塢在桃花沜之南槐雨亭北修竹連亘境特幽逈<lb/>
　種竹遶平岡岡逈竹成塢盛夏已經秋林深不知午<lb/>
中有遺世人琴樽自容與風來酒亦醒坐聴瀟湘雨<lb/>
京師香山有玉泉君常勺而甘之因號玉泉山人及是<lb/>
<pb n="KR3h0060_WYG_015-10a"/>
得泉於園之巽隅甘冽宜茗不减玉泉遂以為名示不<lb/>
忘也　曽勺香山水泠然玉一泓寧知瑤漢隔别有玉<lb/>
泉清修綆和雲汲沙缾帶月烹何須陸鴻漸一啜自分<lb/>
明<lb/>
瑤圃在園之巽隅中植江梅百本花時燦若瑤華因取<lb/>
楚詞為名　春風壓樹森琳璆海月冷掛珊瑚鈎寒芒<lb/>
墮地失姑射幽夢落枕移羅浮不奈東風惡酒醒參横<lb/>
山月落千年秀句落西湖一笑閒情付東閣只今勝事<lb/>
<pb n="KR3h0060_WYG_015-10b"/>
屬君家開田種玉生琪華瑤環瑜珥紛觸目琅玕玉相<lb/>
樹交加我來如升白銀闕綽約仙姬若氷雪彷彿蓬萊<lb/>
萬玉妃夜深下踏瑤臺月瑤臺𤣥圃隔壺天逺在滄瀛<lb/>
縹渺邉若為移得在塵世主人身是瓊林仙當年揮手<lb/>
謝京國手握寒英香沁骨萬里歸來抱雪霜嵗寒心事<lb/>
存貞白嗚呼嵗寒心事存貞白憑仗髙樓莫吹笛<lb/>
嘉實亭在瑤圃中取山谷古風江梅有嘉實之句因次<lb/>
山谷韻　髙人夙尚志脱冠謝名塲中心秉明潔皎然<lb/>
<pb n="KR3h0060_WYG_015-11a"/>
秋月光有如江梅花枝槁心獨香人生貴適志何必身<lb/>
巖廊不見山木災犧罇漫青黄所以鼎中實不愛時世<lb/>
嘗曽不如苦李全生衢路傍惻惻不忍置悠悠心自傷<lb/>
竹澗在瑤圃東夾澗美竹千挺　夾水竹千頭雲深水<lb/>
自流迴坡潄寒玉清吹雜鳴球短棹三湘雨孤琴萬壑<lb/>
秋最憐明月夜凉影共悠悠<lb/>
得真亭在園之艮隅植四檜結亭取左太冲招隠詩竹<lb/>
栢得其真之語為名　手植蒼官結小茨得真聊咏左<lb/>
<pb n="KR3h0060_WYG_015-11b"/>
冲詩支離雖枉明堂用常得青青保四時<lb/>
珍李坂在得真亭後其地髙阜自燕移好李植其上<lb/>
珍李出上都辛勤逺移植却笑王安豐當年苦鑚核<lb/>
玫瑰柴在得真亭植玫瑰花　名花萬里來植我墻東<lb/>
曲曉雨散春林濃香浸紅玉<lb/>
薔薇徑在得真亭前　窈窕通幽一徑長野人縁逕擷<lb/>
羣芳不嫌朝露衣裳濕自喜春風屐齒香<lb/>
水華池在西北隅中有紅白蓮　方池涵碧落菡萏在<lb/>
<pb n="KR3h0060_WYG_015-12a"/>
中洲誰唱田田葉還生渺渺愁仙姿净如拭野色淡於<lb/>
秋一片横塘意何當棹小舟<lb/>
深净亭面水花池脩竹環匝境極幽邃取杜詩云　緑<lb/>
雲荷萬柄翠雨竹千頭清景堪消夏凉聲獨占秋不聞<lb/>
車馬過時有野人留睡起龍團熟青烟一縷浮<lb/>
栁隩在水花池南　春深髙栁翠烟迷風約柔條拂水<lb/>
齊不向長安管離别緑隂都付曉鶯啼<lb/>
芙蓉隈在坤隅臨水　林塘秋晚思寥寥雨挹紅蕖淡<lb/>
<pb n="KR3h0060_WYG_015-12b"/>
玉標出水最憐新句好涉江無奈美人何<lb/>
待霜亭在坤隅傍植柑橘數十本韋應物云洞庭須待<lb/>
滿林霜右軍黄柑帖亦云霜未降未可多得　倚亭嘉<lb/>
樹玉離離照眼黄金子滿枝千里勤王苞貢後一年好<lb/>
景雨霜時向來屈博曽留頌老去韋郎更有詩珍重主<lb/>
人偏賞識風情原許右軍知　右拙作前有行書已録<lb/>
似槐雨先生矣先生因畫烏絲精絶命再書小楷一過<lb/>
務欲盡其醜也　甲午春二月望衡山居士文徴明題<lb/>
<pb n="KR3h0060_WYG_015-13a"/>
　　文衡山今日歌行草<lb/>
今日復今日今日何其少今日又不為此事何時了人<lb/>
生百年幾今日今日不為真可惜若言姑待明朝至明<lb/>
朝又有明朝事為君敬誦今日詩努力請從今日始<lb/>
徴明<lb/>
　余就塾師時先君以此詩掛齋壁余雖不敢不努力<lb/>
　然下劣徒虚今日耳崇禎改元成淵児習業藤花閣<lb/>
　余偶簡得前軸仍懸昔年故處為児師高公𤣥和之<lb/>
<pb n="KR3h0060_WYG_015-13b"/>
　云明日復明日明日何其多明日待明日萬事成蹉<lb/>
　跎世人皆被明日累明日無窮老將至晨昏滚滚水<lb/>
　東流古今悠悠日西墜百年明日復幾何請君聴我<lb/>
　明日歌讀之益深余明日之感也撫髀廢人識於伏<lb/>
　櫪處<lb/>
文徴仲題詠遺蹟　卜築清溪上𥻘𥻘玉一灣開門迎<lb/>
曉日隔浦見西山春浪桃花亂晴沙白鳥閒思親意無<lb/>
限遺澤釣遊間　右清溪春思　文璧<lb/>
<pb n="KR3h0060_WYG_015-14a"/>
境寂晝偏永心清暑氣微老兼踈筆硯性復懶裳衣隠<lb/>
几雙桐轉褰簾獨鳥飛茗薰聊自適不怪客來稀　右<lb/>
夏日停雲館作　文璧<lb/>
積雨浮宿潤新晴人意適消搖竹忩中啼禽破幽寂初<lb/>
陽動簷瓦殘溜時自滴曲巷行跡稀苔花繡深壁　右<lb/>
即事一律　徴明<lb/>
探梅山寺日斜時二月梅花尚滿枝勒雨故教開獨後<lb/>
尋春却恨到來遲香撩短鬢風前韻水洗微脂雪後肌<lb/>
<pb n="KR3h0060_WYG_015-14b"/>
悔不淹留到深夜坐看殘月上踈籬<lb/>
惆悵羅浮夢破時居然消息在南枝餘寒雪逕春迴淺<lb/>
薄晩林塘月上遲翠竹參差明縞袖冷雲依約䕶香肌<lb/>
山公早辦風前醉不恨歸來倒接籬　右竹堂寺看梅<lb/>
花之作　徴明<lb/>
澹烟蒼靄晝沉沉白髪青春好自禁寂歴梅花猶勒雨<lb/>
蹉跎人日苦多隂步來野逕縁谿静愛此茅堂入竹深<lb/>
車馬不驚魚鳥樂居然城市有山林　壬辰人日與之北<lb/>
<pb n="KR3h0060_WYG_015-15a"/>
城别業小集是日風雨寂寥梅萼未破故詩及之徴明<lb/>
木末層軒倚泬寥西風白首不勝搔天垂一鏡蓬壺近<lb/>
雲擁千峰佛刹髙雨後新波浮碧落烟中逺渚見黄茅<lb/>
晩晴長嘯下山去一徑松風萬壑濤　右登𤣥墓閣<lb/>
天池日暖雨烟生上已行遊春服成試向水邊修禊事<lb/>
忽聞花底語流鶯空山靈迹千年秘勝友良辰四美并<lb/>
一嵗一回春不厭故園光景有誰争　右上已日<lb/>
短簿祠前樹鬱蟠生公臺下石孱顔千年精氣池上劒<lb/>
<pb n="KR3h0060_WYG_015-15b"/>
二壑風烟寺裏山井冽羽泉茶可試草荒支磵鶴空還<lb/>
不知清逺詩何處翠璧苔花細雨斑　右虎丘<lb/>
島嶼縱横一鏡中濕銀盤浸紫芙蓉誰能胸貯三萬頃<lb/>
我欲身遊七十峰天逺洪濤翻日月春寒澤國隠魚龍<lb/>
中流彷彿聞雞犬何處堪追范蠡蹤<lb/>
半醉髙樓徙倚中葛巾平岸欲凌風山横天際晴雲碧<lb/>
錦爛城頭落日紅千里闗河都㑹壮萬家烟火嵗年豐<lb/>
望京懐古非吾事病目猶堪送逺鴻　右登樓<lb/>
<pb n="KR3h0060_WYG_015-16a"/>
簷前朝雨踈踈落堦下春泥活活生懶不出門驚樹合<lb/>
醉能開閣看雲行幽深獨有閒諳得迂僻都縁病養成<lb/>
報道東風三月盡一塲花事却闗情　右雨中偶述<lb/>
夕陽樓上看新晴凌亂歸雲冉冉明萬里快瞻飛鳥沒<lb/>
一畨又是錄隂成帶城碧瓦參差去隔水蒼烟繚繞生<lb/>
懐袖欣然風拂面醉聴乾鵲語前楹　右新晴<lb/>
緑隂如水夏堂凉翠簟含風午夢長老去自於閒有得<lb/>
困來每與客相忘松忩試筆端溪滑石鼎烹雲顧渚香<lb/>
<pb n="KR3h0060_WYG_015-16b"/>
一鳥不鳴心境靜此身真不愧羲皇　右夏日睡起<lb/>
傍市柴門鎮日開心閒車馬不驚猜雨中秋事芙蓉盡<lb/>
霜後時新橘柚來張翰未誇菰米飯陶潜自醉菊花杯<lb/>
近來較似嵇中散滿架殘書懶更裁　右秋日閒居<lb/>
江上踈踈梅子雨烟中嫋嫋竹枝歌暖風初汎青蓮舫<lb/>
新水平添緑玉坡南去春光啼鳥寂西來山色過橋多<lb/>
美人只在横塘曲手把芙蓉奈逺何　右即事<lb/>
一枕清風卧北忩髙樓六月似秋凉陶情圖史忘貧病<lb/>
<pb n="KR3h0060_WYG_015-17a"/>
夾耳笙歌欲老狂客至僅能修茗供心閒聊爾續罏香<lb/>
淹留不覺斜陽盡月印花梢上短墻<lb/>
急雨中宵六月凉朝來新水滴横塘一畨白苧生秋意<lb/>
無數青山上野航日暖晴沙鳬<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>亂風來前浦芰荷香<lb/>
曾探世事驚塵土轉覺江湖興味長　右夏日<lb/>
小齋如翼兩楹分短折分明玉磬陳蹈海要非平世事<lb/>
過門誰識有心人屋頭日出烏棲曉簷隙泥香燕壘春<lb/>
手種雙桐才數尺濃隂已見緑匀匀　右偶作<lb/>
<pb n="KR3h0060_WYG_015-17b"/>
睡起西齋片雨過緑隂庭院晩凉多烏衣春盡渾無語<lb/>
白苧秋來謾有歌世態風雲從變幻山林日月未蹉跎<lb/>
却憐逸少猶多事時冩黄庭換白鵝<lb/>
永夏茅堂風日嘉凉隂寂歴樹交加客來解帶圍新竹<lb/>
燕起衝簾落晩花領畧清言蒼玉麈破除沉困紫團茶<lb/>
六街車馬塵如海不到柴桑處士家　右為松泉書<lb/>
曾攜書册住東甌此日因君憶舊游落日亂山斜帶郭<lb/>
碧天新水静涵洲從知地勝身如隠近説官清嵗有秋<lb/>
<pb n="KR3h0060_WYG_015-18a"/>
西北浮雲應在念乘間一上謝公樓　右贈槐雨先生<lb/>
　文璧<lb/>
我生辛苦不逢辰見説丁年積漸亨力命相持懐御㓂<lb/>
行藏無主卜君平尋常藥願空成感老大邅迴正坐名<lb/>
勞謝微言知騐否秋風相送不勝情　右贈日者徐生<lb/>
　文璧<lb/>
三十相將始洗兒百年回首即非遲祖書敢謂今堪託<lb/>
父道方慚我未知願魯難憑蘇子論勝無聊有樂天詩<lb/>
<pb n="KR3h0060_WYG_015-18b"/>
人間切事惟應此對客那無酒一巵<lb/>
春風一笑錦綳兒共道頭顱較我竒門户闗心能不喜<lb/>
賢愚有命可容期百年正賴培來乆萬事誰云足自兹<lb/>
五十老親遺世網從今都是㺯孫時　賤子今年四月<lb/>
十又三日始舉一兒彌月之次薄有湯餅之設因識二<lb/>
詩邀在席諸君同賦是嵗𢎞治丁巳予年二十又八徴<lb/>
明書<lb/>
　　文待詔書十美詩卷<lb/>
<pb n="KR3h0060_WYG_015-19a"/>
傾國多因有美姿扁舟載去亦宜之戲瓢尚想當時事<lb/>
深涉何曽讀衛詩　西施<lb/>
浮生難比草頭塵常托千金視此身若使琴心桃得動<lb/>
不知匪石是何人　文君<lb/>
高抱琵琶障冷風淋漓衫袖濕啼紅安邉重用和親計<lb/>
駕馭英雄已不同　明妃<lb/>
倚竹眠牀態自嬌夜深銀燭正髙燒不將春舞歸長袖<lb/>
宜自輕身好折腰　飛燕<lb/>
<pb n="KR3h0060_WYG_015-19b"/>
飛絮無憑只趂風也知相逐水流東璃璃瓶薄珊瑚脆<lb/>
毁不求全妾命同　緑珠<lb/>
徙倚閒庭暗淚垂不須再讀寄來詩已知一代容華盡<lb/>
地下相逢未是遲　碧玉<lb/>
梅花香滿石榴裙祗用微頻艾納熏仙館已於塵世隔<lb/>
此心猶不負黄昏　梅妃<lb/>
欲與君王共輦還馬嵬路狹轉頭難早知怨自生萌蘖<lb/>
悔不當時乞賜環　太真<lb/>
<pb n="KR3h0060_WYG_015-20a"/>
閨門出入有常經女子何須獨夜行詩月西廂誰唱始<lb/>
至今傳説見分明　鶯鶯<lb/>
短長濶狹亂堆牀細染輕槌玉色光豈是無心戀針線<lb/>
要將姓氏托文房　薛濤　徴明題<lb/>
　　文内翰諸絶墨蹟<lb/>
試茶初動蟹眼臨帖更盡烏絲啜罷冷淘槐葉漸吟雙<lb/>
調柘枝<lb/>
擁褐一瓢濁酒支頤半卷南華消受誰堪伴侣紙忩殘<lb/>
<pb n="KR3h0060_WYG_015-20b"/>
雪梅花　右幽居二絶　徴明<lb/>
黄金宫闕鬱嵯峨秋色盈盈月漾波吳下髙枝元有種<lb/>
天香莫怪屬君多　已酉七月敷求將試應天賦此奉<lb/>
贈徴明<lb/>
千山疊翠斜陽外萬壑争流春雨餘景色撩人歸未得<lb/>
髙情原不在溪魚<lb/>
三月光隂修禊後千村桃李杖藜中何時去覓王𤣥度<lb/>
把卷臨流一笑同<lb/>
<pb n="KR3h0060_WYG_015-21a"/>
解帶禪房春日斜曲䦨供佛有名花髙情更在樽壘外<lb/>
坐對清香薦一茶<lb/>
小病淹愁百念慵時時清夢越城東春風閒石草如積<lb/>
落日倚樓山滿空<lb/>
落落高松下午隂静聞飛澗激清音幽人相對無餘事<lb/>
啜罷茶甌再鼓琴<lb/>
木多長夏翠交加野客孤吟坐日斜縱有殘春供醉眼<lb/>
碧波深暎紫薇花<lb/>
<pb n="KR3h0060_WYG_015-21b"/>
滿眼青山迹未塵百年臺殿已沉淪只應寂寞蓮池水<lb/>
曽照當時入社人<lb/>
松葉滿山行逕微幽居更在竹藂西緑隂深寂詩成處<lb/>
愛惜新筠不忍題<lb/>
流泉争㵼作狂瀾樹色蒼蒼帶逺山髙閣清幽人共坐<lb/>
不知日月幾摧殘<lb/>
小□登臨眼境竒水雲沙樹渺差差猶憐興淺匆匆去<lb/>
不見湖中月上時<lb/>
<pb n="KR3h0060_WYG_015-22a"/>
水展晴空秋色逺樹沉平野日光寒生綃萬幅天開盡<lb/>
澄碧樓中暮倚䦨<lb/>
秋江雨過水潺潺踈樹平臯帶逺山正是幽人詩就處<lb/>
小舟閒我夕陽還<lb/>
傳呼曲巷使君來樹底柴門懶自開老病迂踈非傲客<lb/>
直愁車馬破蒼苔<lb/>
誰見金鳬水底墳空懐香玉閉佳人君王情愛隨流盡<lb/>
只有寒溪尚姓陳<lb/>
<pb n="KR3h0060_WYG_015-22b"/>
殘冬相見還相别燈火幽幽燦玉缸正自多情眠不得<lb/>
忽聴風雨打西忩　夜與徳孚坐小樓記此　徴明<lb/>
　　文徵仲三題吉祥菴卷<lb/>
徴明舍西有吉祥菴徃嵗嘗與亡友劉協中訪僧權鶴<lb/>
峰過之協中賦詩云城裏幽棲古寺閒相依半日便思<lb/>
還汗衣未了奔馳債便是逢僧怕問山徴明和云殿堂<lb/>
深寂竹牀間坐戀椶隂忘却還水竹悠然有遐想會心<lb/>
何必在空山越數年過之則協中已亡因讀舊題追思<lb/>
<pb n="KR3h0060_WYG_015-23a"/>
其韻塵蹤俗状强追閒慚愧空門數往還不見故人遺約<lb/>
在黄梅雨暗郭西山時𢎞治十四年辛酉也抵今正徳<lb/>
庚辰又二十年矣菴既燬于火而權師化去亦復數年<lb/>
追感昔遊不覺愴昔因再疊前韻當日空門對燕閒傷<lb/>
心今送夕陽還刼餘誰和邢和璞老去空悲庾子山他<lb/>
日偶與協中之子穉孫談及因冩此詩追圖其事付穉<lb/>
書藏為里中故實云時十六年辛已二月八日也<lb/>
　　衡山詩餘墨蹟<lb/>
<pb n="KR3h0060_WYG_015-23b"/>
富春山下畫舫新來正雨過青林波生碧渚千峰日照<lb/>
兩岸花開北郭池塘東門楊栁二十年前幾往還重登<lb/>
眺愛風烟如畫臨水樓臺　追思少日情懐猶憶先人<lb/>
舊郡齋向范老祠前春風走馬客星臺上雪夜觀梅往<lb/>
事分明故交零落嘆惜光隂一瞬哉佇立乆念白雲芳<lb/>
草頻去徘徊　右調沁園春　徴明<lb/>
輕風驟雨捲新荷湖上晩凉多行春橋外山如畫縁山<lb/>
去十里松蘿滿眼緑隂芳草無邉白鳥滄波夕陽還聴<lb/>
<pb n="KR3h0060_WYG_015-24a"/>
竹枝歌天逺奈愁何漁舟隠映垂楊渡都無繋來往如<lb/>
梭笑道玉堂金馬何如我短棹輕蓑　右調風入松泛<lb/>
湖作為紫溪書　徴明<lb/>
紅雨鏖花緑隂鏤日名園景色撩人游衫初試汗揜薄<lb/>
羅新節候今年差晩蹭嵗閏四月猶春應無那煖烘韶<lb/>
麗微翠惹游塵　向尊前花下聴歌掩冉接笑逡巡古<lb/>
來四事難得是良辰起坐何曾問主斜陽亂主亦忘賔<lb/>
拚沉醉太湖石畔翠軟草敷茵　右初夏賞牡丹調寄<lb/>
<pb n="KR3h0060_WYG_015-24b"/>
滿江紅　徴明<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷十五<lb/>
</p>
<p>
</p>
  </div>
</body>
</text>
</TEI>
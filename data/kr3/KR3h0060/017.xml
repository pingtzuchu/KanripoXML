<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷十七</head> <lb/>
    <p>
<pb n="KR3h0060_WYG_017-1a"/>
欽定四庫全書<lb/>
　珊瑚網卷十七<lb/>
　　　　　　　　　　　　明　汪砢玉　撰<lb/>
　法書題跋<lb/>
　　王雅宜賦得撫孤松而盤桓并書<lb/>
憶昨玉山陽恭陪錦袍宴明公降顔色腐儒畧踈賤樓<lb/>
銜雲端峯花滿川際甸逶迤匝金巵徙倚傳銀箭歸來<lb/>
卧蓬蒿斗柄忽三轉惟公傑魁人嶷立端華弁深山鉅<lb/>
<pb n="KR3h0060_WYG_017-1b"/>
谷間龍虎騰雄變天開棟柱姿捫腹藏組練雲峰阻岷<lb/>
蜀濁河繞徐汴腰縣朱雀符手㺯白羽扇赤心日月傍<lb/>
青草郊原徧未拜黄霸徴俄擁䟽公餞焚魚抱天和解<lb/>
帶酣清燕廓落得翺翔與時而舒卷烟霞散天質瀟洒<lb/>
江湖面千載永游遨松喬何足羡　正徳丁丑八月朔<lb/>
旦為大參遯庵吳公七十有五誕辰敢獻短章揄揚厥<lb/>
美　晩生王寵謹書<lb/>
　　履吉還山詩行草<lb/>
<pb n="KR3h0060_WYG_017-2a"/>
乆欲歸西山囂喧漫鞅掌當陽麗江臯菰鴈獨欣賞巖<lb/>
餘白雲停水接紅霞上地軸<hi>闕</hi>墳夷天地滙泱漭鮫人<lb/>
鼓安流𤣥牝遺清響秀色溢層巒虚光涵萬象川原信<lb/>
沃膴景物初駘蕩覽化自靡寵遵性非外奨彼美丘園<lb/>
賁眷言興我想<lb/>
恭承休明日九軸今一家進則綰龜玉退則蟄龍蛇吾<lb/>
道苟不虧安用事咄嗟山川日閒曠土風頗清嘉　右<lb/>
鷄鳴寺<lb/>
<pb n="KR3h0060_WYG_017-2b"/>
萬木黯成雨千崕殊欲秋魚龍成水戲巗壁亂雲流蓬<lb/>
累栖窮士天心共海鷗侯生居語汝吾道付滄洲　右<lb/>
山居<lb/>
山中有流水借問不知名映地為天色飛空作雨聲轉<lb/>
來深澗滿流出小池平恬澹無人見年年長自清　右<lb/>
咏泉　王寵<lb/>
　　王履吉題畫諸蹟<lb/>
過雨山堂蒸翠雲四簷藤竹鳥聲聞青天不動峰文坼<lb/>
<pb n="KR3h0060_WYG_017-3a"/>
錦石相鮮磵道分流水桃花真隔世草衣木食自為羣<lb/>
籠鵝冩帖闗幽興却憶風流晉右軍<lb/>
僧到清齋禮佛客來豪飲譚天但得閒消長日何須苦<lb/>
計千年<lb/>
生平最眈懶謾病後休欲支持或素或葷度日不巾不<lb/>
櫛隨時<lb/>
有客别離許乆緘題相訊何如落得北忩高卧起來醉<lb/>
茗狂歌<lb/>
<pb n="KR3h0060_WYG_017-3b"/>
夢裏却忘家累病中始信身閒得句微吟抱膝有時枯<lb/>
坐閉闗<lb/>
客自豫章逺過使從燕市初來為語禮文寛放應憐書劄懶裁<lb/>
躧步陵孤峴流目環歸霞鳴嚶藹以豫陽林荑漸花風光<lb/>
枝上汎日采水中華感物眷彌結悟空理已遐永言徹<lb/>
𤣥寂聊以遣紛拏<lb/>
環州信玲瓏灌莽何葱蒨中有方丈室聊以酬清燕對<lb/>
嶺屯白雲旁林繞碧栫時聞樵採音日覽湖山變緑蟻<lb/>
<pb n="KR3h0060_WYG_017-4a"/>
忺獨持道書慵不卷𤣥言謝丹轂散髪却瓊弁頗懐康<lb/>
樂憂幸乏子牟戀寄言賞心人嵗晚同係眷　已丑上<lb/>
已日雅宜山人王寵書于石湖禪院<lb/>
　　又題咏墨蹟<lb/>
秋水百川灌雲帆楚翼飛大江離地紀旭日對天扉表<lb/>
裏黄圖壮東南紫葢非英雄徂落盡霄漢仰垂衣　右<lb/>
渡江<lb/>
𤓰步臨江出鍾山不論雲風蘆吹淋瀝沙鳥拂氤氲北<lb/>
<pb n="KR3h0060_WYG_017-4b"/>
控淮徐阻南瞻斗極分輕帆移過穏把酒玩峯文　右<lb/>
𤓰步山<lb/>
玉壘疑連漢牙旗認揷雲樓舩横海出斧越自天分紫<lb/>
翠中原氣山河大地文我皇開日月萬古净妖氛　右<lb/>
石頭城<lb/>
昔誦北山文今棲鍾阜雲秋林時夜嘯天樂忽空聞弟<lb/>
子胡麻薦頭陀罽席分那知江海客不亂衲衣羣　右<lb/>
鍾阜<lb/>
<pb n="KR3h0060_WYG_017-5a"/>
我愛僧家不二僧還讓我羲皇勘破應無妄想知足便<lb/>
是良方<lb/>
掃逕貪看松竹扳罾喜得魚蝦恐説牀頭甕倒不覺林<lb/>
間日斜<lb/>
楊栁村邊小艇荷花池上清樽已遇田夫野叟何來公<lb/>
子王孫<lb/>
逺岸踈林斜日外春風碧水草堂前匡廬突兀開屏障<lb/>
坐看銀河一道懸<lb/>
<pb n="KR3h0060_WYG_017-5b"/>
石湖春色逐人來試問東林老萬回何處梅花承雪吐<lb/>
誰家栁色㺯烟開<lb/>
夾岸青山挂玉壺桃花流水入虚無何時天上偕微緑<lb/>
會向君王乞鏡湖　王寵<lb/>
　　王雅冝楷書石湖八絶句<lb/>
石湖春色太可憐却似美人明鏡前錦甸平鋪鴨緑水<lb/>
白雲飛動蔚藍天<lb/>
星橋北挂㵼春流映出黄山水面浮霞石天青飛練鵲<lb/>
<pb n="KR3h0060_WYG_017-6a"/>
桃花氣暖醉輕鷗<lb/>
春山面面翠屏開盡繞吳王百尺臺一代霸圖憐燼滅<lb/>
五湖流水恨東迴<lb/>
三月暮春春服成含風叠雪越羅輕生憎乳燕撩春色<lb/>
轉遣飛花蕩酒情<lb/>
越來溪上栁千絲畫鼓游船晩更移一曲紫雲歌粤女<lb/>
雙鬟白雪舞吳児<lb/>
数松磊葉千尺强恰如天際羣龍翔吟風嘯雨中琴瑟<lb/>
<pb n="KR3h0060_WYG_017-6b"/>
大澤深山藏棟梁<lb/>
古木朱藤踈著花淡雲斜日净江沙黄金臺上無推轂<lb/>
白石山中有嵗華<lb/>
登山臨水春將歸獨樹桃花猶未飛玩世繁華真倐忽<lb/>
後時顔色轉霏微　王寵<lb/>
　　陳白陽詩草<lb/>
藩籬不設處吾道是吾家地僻寛行跡林深多落花興<lb/>
䦨覺老至力倦不途賖最愛茅簷月依依進復斜　白<lb/>
<pb n="KR3h0060_WYG_017-7a"/>
陽山人道復<lb/>
屋上春鳩鳴村邊杏花白持斧伐逺揚荷鋤觀泉脉新<lb/>
燕識舊窠舊人看新厯臨觴忽不怡惆悵逺行客　戊<lb/>
戌春日道復書<lb/>
緑蘿百轉露華輕紫翠重重繞帝城天上神宫金作屋<lb/>
雲間仙樂玉為笙澗盤九渡三天净峯叠羣星一劍横<lb/>
此日分萸嗟鶴馭月明彷彿步虚聲<hi>九日登高和作</hi>
自愧迂踈常取咎更兼多病懶經營一生落落真和寄<lb/>
<pb n="KR3h0060_WYG_017-7b"/>
舉世㴞㴞亦可驚身外事機争入夢眼前杯酒却闗情<lb/>
茅齋此夜勞相問風雨明朝未許行<hi>客過田舍奉贈</hi>
城上新月白溪邊新水凉多因心跡倦不得往來吟<lb/>
陳淳道復<lb/>
　　陸五湖行書詩牋<lb/>
人日立春前風光併作妍嶺雲鮮映日湖水澹生烟乳<lb/>
燕嬌花勝輕鷗送酒船韶華生樂事端不負諸賢　為<lb/>
明夫道文書　師道<lb/>
<pb n="KR3h0060_WYG_017-8a"/>
山迴水轉渚宫開霸主樓船避暑來六月湖中天鏡曉<lb/>
百花深處美人回鹿泉雉苑猶春色玉劍金鈿又刼灰<lb/>
惟有溪邊緑楊栁千絲還拂掌中杯<hi>消夏灣作</hi>
蒙山顧渚雨前春紗帽籠頭掩竹扄禪榻風飄詩欲就<lb/>
瓶笙聲轉酒初醒何人可獻驚雷莢有客曽為品<hi>闕</hi>
汝山園生紫笋還期千里汲中泠<lb/>
春光滿地百花枝烏帽承塵半醉時莫放玉鞭催馬急<lb/>
瓊林還記宴歸時<lb/>
<pb n="KR3h0060_WYG_017-8b"/>
坐占溪亭松樹隂紅塵不染静中心髙山流水千年調<lb/>
此趣應知不在琴<lb/>
霜葉垂垂落木秋江城細路逐山幽扁舟載渡者誰子<lb/>
溪上有人歌逺游<lb/>
千山一白照人頭蓑笠生涯此釣舟不識江湖風雪裏<lb/>
豈能分得廟堂憂　子傳陸師道書<lb/>
　　王酉室詩草<lb/>
蘭若閟林丘花朝共此游風傳鈴閣響雨益劍池流俯<lb/>
<pb n="KR3h0060_WYG_017-9a"/>
瞰千人石高憑百尺樓當歌還對酒戀賞未回舟靈阜<lb/>
枕通波方舟薄晚過雨聲希澗谷霽色映松蘿秉燭還<lb/>
更酌飛觴不住歌歸家踏清影微月在簷阿　右遊虎<lb/>
丘二首　榖祥<lb/>
横塘别墅敞危樓結夏乘風此度遊屏列蒼山開竹徑<lb/>
帷齊碧樹艤蘭舟阮渾視我仍青眼王粲違時已白頭<lb/>
對酒歡悰何以减山陽吹笛正悠悠　游宴<lb/>
逃暑應能暫閉闗未消多把古賢扳欲抛杯酌方為懶<lb/>
<pb n="KR3h0060_WYG_017-9b"/>
少事篇章恐礙閒風墮一庭隣寺葉雲開半面隔城山<lb/>
浮生只説潜居易隠此求名事更艱　右閒居秋日<lb/>
祿之王榖祥書<lb/>
　　徐子與送瑯琊王氏昆季詩草<lb/>
海内於今有大名自畊黄穄隠茅衡論詩未必推公幹<lb/>
作賦還應過長卿萬里白雲知我癖十年青眼望君情<lb/>
故人西去多傾倒况復相逢愧此生<lb/>
十年懐䟽泪長枯兄弟伶俜滯海隅此度别離俱慷慨<lb/>
<pb n="KR3h0060_WYG_017-10a"/>
不知天地有﨑嶇孤忠乆抱千秋恨元惡方嬰兩觀誅<lb/>
正是聖明新雨露恩波應已浹𤣥廬　鳯洲兄弟赴闕<lb/>
上書賦此送之<lb/>
聖主初綱法令齊萬方歡喜報金雞豈知禁劾埋丹懇<lb/>
詎有恩慈漏紫泥北折天驕清逺徼南驅日域静遺黎<lb/>
功多誰謂翻成譴汧督牙門死後題　聞赦後再貽鳯<lb/>
洲兄弟　獻忠<lb/>
　向偽作枝山書竹懶翁見之曰此天目先生筆也遂<lb/>
<pb n="KR3h0060_WYG_017-10b"/>
　改入此玉記<lb/>
　　黄士雅行草詩册<lb/>
兹山信靈氣南望接蒼梧海近罏峰暗天寒鏡水枯翠<lb/>
微空玉帛丹壑隠金符猶仰𤣥宫在千秋片石孤　右<lb/>
題禹陵<lb/>
共遣區中累來從物外遊溪山勝不改吴越跡空留逺<lb/>
浦蒹葭晩隂崕薜荔秋寒花送歸櫂漁唱起江鷗　右<lb/>
石湖秋泛<lb/>
<pb n="KR3h0060_WYG_017-11a"/>
春烟嫋嫋雨濛濛梁苑隋堤一夢中纎葉空憐半江水<lb/>
殘絲猶怯五更風永豐園裏情無限蘇小門前曲未終<lb/>
寄語飛花好棲泊莫教飄蕩恨西東　長千栁<lb/>
淺白深紅鬬合歡絲絲香雨晝難乾會須一日三百盞<lb/>
無那東風十二䦨水上新傳錦字艷樓頭長怨玉簫寒<lb/>
可憐春色隨花盡歸興還應帶月看　息園賞牡丹<lb/>
蓬苑彯纓羡年少星装千里赴神臯王程草色催緹騎<lb/>
仙闕花香待錦袍侍從雍容恩最渥文章清秘價偏高<lb/>
<pb n="KR3h0060_WYG_017-11b"/>
金昌楊栁還堪折緑酒紅亭揖佩刀　送姚禹門還朝<lb/>
北上<lb/>
嶺南才子邁華風早嵗聲名動域中無用官嫌廣文冷<lb/>
誰知詩有拾遺工雙魚南北元非隔老驥雄心亦自同<lb/>
今夜思君淮海月清光解到五湖東　答歐崙山郡博<lb/>
豈因貧賤事干謁閉户著書無斗糧猶耻王孫一飲惠<lb/>
未忘俠烈五陵狂黄金散盡留顔色白髪悲來歌慨慷<lb/>
相對秋風都市酒青天不語泣千將　贈金孝亷子坤<lb/>
<pb n="KR3h0060_WYG_017-12a"/>
空自時標千里鈎與君同哭阮生途足離楚國方為玉<lb/>
泣下鮫人始自珠七首風霜羞烈士馬蹄花月憶名都<lb/>
各天南北應難見頭白臨岐酒一壺　右送盧山人次<lb/>
楩還濬縣<lb/>
雛黄緑忩下芥羽含輕粉暖風堦草長呼羣入花影<lb/>
右題叔平畫<lb/>
黄山南麓石湖東山色湖光蕩碧空十里横塘芳草路<lb/>
菱歌清唱月明中　姬水<lb/>
<pb n="KR3h0060_WYG_017-12b"/>
　　彭孔嘉書冬遊石湖記卷<lb/>
吴中山水之勝大而逺者曰洞庭小而近者曰虎丘大<lb/>
者險小者隘若夫逺而夷近而曠兼大小之勝者曰石<lb/>
湖故洞庭非好異探竒者弗之虎丘則軒冕綺羅之所<lb/>
萃大夫士清修雅尚者多為石湖之游余竊自慶生長<lb/>
太平又適遇父執諸老與二三君子辭榮故里每良辰<lb/>
令序未始不游游未始不之石湖而亦未始不撰杖屨<lb/>
以從也今年夏四月十四三日遊焉儀制陸公子傳謂<lb/>
<pb n="KR3h0060_WYG_017-13a"/>
予曰錦繡山川䕫龍人物香山洛社何以加諸盛極必<lb/>
衰恐難常也昔海上雖用兵尚無門庭之禍越十日賊<lb/>
遽深入掠婁葑二郛五宿乃去六月四日賊再至焚戮<lb/>
金閶壊萬餘室邑里蕭條人迹乆絶而去從入湖溯淛<lb/>
幸其意亟一草一木無犯焉然遊事遂少軍城晏開干<lb/>
戈載道雖欲繼徃不遑暇也蜡月十有六日偶與周君<lb/>
公瑕袁君魯望張君伯起沈君道徴有事湖上宿楞伽<lb/>
僧舍既而納言石月張丈自崑山至秋卿補菴華公自<lb/>
<pb n="KR3h0060_WYG_017-13b"/>
無錫至明伯存叔兩文學侍焉開户呼酒數酌就寢翌<lb/>
旦遂偕諸公步自行春橋謁范穆祠覽觀音巖徑茶磨<lb/>
山抵治平寺觀所發越公井松下少憩肩輿進道厯紫<lb/>
薇村上方嶺涉吴山之西麓南望太湖雲濤烟嶠隠見<lb/>
於涳濛杳靄之閒夹路梅蕊雪英芬芳飄洒而風不甚<lb/>
勁畧無寒色魯望攜具盧侍御園小飲而返補菴乃啓<lb/>
泛舟之宴湖光山色風帆沙烏逺落天際近拂几席羽<lb/>
觴飛浮麗唱𢋫和可謂極臨眺之娱窮賞心之適矣華<lb/>
<pb n="KR3h0060_WYG_017-14a"/>
燭屢跋雲月微明諸公乘興復席地方酒酣樂極感慨<lb/>
係之望郊臺則憤闔閭之僣竊瞰越谿則偉勾踐之刷<lb/>
恥又竊怪夫呉士之輕揚剽鋭勇冠荆楚古善用之則<lb/>
争盟中國今不善用則受侮島夷何古今人不相及也<lb/>
華公則曰兹游擅山水之竒免風波之懼領泉石之趣<lb/>
謝登涉之勞良朋萃止詞客滿座邊烽畫警此夕稍息<lb/>
不惟得地之勝而人之勝天之勝兼有焉烏可無所述<lb/>
哉於是諸公賦詩陸公繪事俾予記之時方多艱後會<lb/>
<pb n="KR3h0060_WYG_017-14b"/>
難卜恐他日之視今又若今之視昨也故追念陸公之<lb/>
言以適兹遊之不易得　嘉靖甲寅蜡月既望隆池山<lb/>
樵彭年識<lb/>
　卷首為文壽承大書石湖春曉陸子傳作圖于前約<lb/>
　畧彭記澹宕可觀而隆池書尤勝壬午冬無以卒嵗<lb/>
　併陽明先生篆體古本學庸卷及内府金字經二函<lb/>
　端溪古硯四臺售之矣玉記<lb/>
　　彭隆池詩帖<lb/>
<pb n="KR3h0060_WYG_017-15a"/>
卜築青溪館新開㺯水軒宵連明月漾曉愛落花旋鶴<lb/>
引攜琴薦鷗盤拂酒船達人遵智養豈復羡臨淵　相近<lb/>
竹參差相過人不知幽花欹滿樹曲水細通池歸客邨<lb/>
非逺殘樽席更移看君多道氣從自數追隨　右五言<lb/>
二律　彭年<lb/>
飜經累嵗游禾郡攜錫重來住竹林貝葉如山留海藏<lb/>
雨花隨地聴潮音詩成苑外碧雲合定入禪心片月沈<lb/>
慚愧當時社中客醉多猶自費招㝷　禾僧林竹堂懐<lb/>
<pb n="KR3h0060_WYG_017-15b"/>
詩過訪酬贈<lb/>
逺峰疑著雨髙樹若含風水墨傳神妙樗仙繼石翁　日<lb/>
斜疎樹影秋静碧谿寒隔浦山千叠詩成馬上看　落日<lb/>
半山紫新霜踈樹紅詩人美秋興攜杖過橋東　右題<lb/>
畫三絶　隆池<lb/>
江南春色滿晴郊紫燕初飛未定巢最愛名園新栁外<lb/>
一枝穠杏倚風梢　題杏<lb/>
君家庭下有仙樹還疑天上近移將素枝映月栽崑壁<lb/>
<pb n="KR3h0060_WYG_017-16a"/>
幽韵因風散楚香　玉蘭<lb/>
粉合胭脂作晚粧富於顔色吝於香東風不肯全分付<lb/>
相對梅花各㫁腸　咏海棠<lb/>
庾信風流賦小園碧山當户緑池翻煑茶滌硯足幽事<lb/>
永日忘形與客言　彭年<lb/>
　　文三橋詩帖<lb/>
心愛躬耕好身於畎畆宜辛勤自食力骯髒已非時征<lb/>
役吴民困風塵戍卒悲一燈論世事不覺淚交頤　文<lb/>
<pb n="KR3h0060_WYG_017-16b"/>
彭　題扇　凝霞閣藏<lb/>
風雨來何迅山堂白晝昏斜飛愁入座縣溜訝飜盆望<lb/>
望委疇黍哀哀何處村皇天應有意且罄手中樽　文<lb/>
彭　書屏　墨花閣供<lb/>
八月燕山颯素秋華堂髙宴亂觥籌圍棋不賭山隂墅<lb/>
看月常懐太白樓萬里飛騰心已盡一時佳會興難酬<lb/>
淹淹不醉歸無計卜夜應須暫爾留<lb/>
月上瑶臺興轉髙此時直欲數秋毫持杯無奈金波灧<lb/>
<pb n="KR3h0060_WYG_017-17a"/>
晤語何妨玉漏迢帝里風光開勝賞天涯鴻雁下青霄<lb/>
孟公不必先投轄忍使良霄漫寂寥　楊通政宅看月<lb/>
二首　文彭<lb/>
燕山西南擁皇都曲曲樓臺罨畫圗瑶草琪花紛玉澗<lb/>
璇題金榜映珊瑚烟霞自昔稱靈境風物如聞入化區<lb/>
咫尺紅塵不能到夢遊何日訪蓬壺　劉羽泉約遊西<lb/>
山不果作　文彭<lb/>
鏡湖湖水如鏡平峯巒罨畫摇空明浮雲靉靆自來往<lb/>
<pb n="KR3h0060_WYG_017-17b"/>
輕舟迅邁勞逢迎白鷗飛飛暎山逺青蒲曲曲隨洲生<lb/>
風流賀入已千載轉憶悠悠身後名　鏡湖<lb/>
仲夏新晴事事宜定罏香爇海南竒雙鈎淳化羲之帖<lb/>
細讀開元杜甫詩石鼎颼飀閒鬭茗楷枰剥啄試圍棋<lb/>
新篁脱粉芭焦緑不怕星星兩鬢絲　壽承<lb/>
幽谷質不變入室竟無香所以君子心兩兩自相忘<lb/>
錦江春色麗錦樹艷生輝婀娜臨風處偏增蜂蝶飛<lb/>
瓊花開六尺雪片舞千枝清夜撩明月穠香入蕙帷<lb/>
<pb n="KR3h0060_WYG_017-18a"/>
五月敷新艷朝暉麗紺粧空庭有佳色宻葉映斜陽<lb/>
千蕊復萬蕊初疑安石榴分房出韶艷循玩及清秋<lb/>
秋葵有佳色日吐淡鵞黄楚楚山亭下孤雲映淺粧<lb/>
清露下江臯秋光净如洗中有㺯珠人盈盈滴秋水<lb/>
素足明寒水輕盈雲裏身凌波何處去䦨住軟香新<lb/>
右題畫蘭花海棠梔子石榴紫薇秋葵芙蓉水仙　共<lb/>
八絶句　三橋居士書<lb/>
犖确髙岡細路環離離樹影夕陽間分明秋日龍江道<lb/>
<pb n="KR3h0060_WYG_017-18b"/>
馬上遥看隔岸山<lb/>
十日春隂不裹巾喜看庭際緑苔新山齋聴雨惟髙卧<lb/>
忘却門前問字人<lb/>
玉色吳牋勝陟釐端州古硯墨花垂試拈閣帖閒臨草<lb/>
不是羲之即獻之　雁門文彭<lb/>
　　文文水書澄心窩銘<lb/>
一間房六尺地雖沒荘嚴都也精緻蒲作團布作被日<lb/>
裏可坐夜裏可睡燈一盞香一炷石磬幾聲木魚幾記<lb/>
<pb n="KR3h0060_WYG_017-19a"/>
龕常闗門常閉好人放參惡人迴避髪不除肉不忌道<lb/>
人心腸儒者服製上無師下無弟不傳衣鉢不立文字<lb/>
不談禪不説偈但無妄行亦無妄意不貪生不圖利了<lb/>
清净縁作解脱計無罣碍無拘繫閒便入來忙便出去<lb/>
省閒非省閒氣在家出家在世出世佛何人佛何處此<lb/>
即上乘此即三昩日復日嵗復嵗畢我這生任他後裔<lb/>
　文嘉<lb/>
　　文休承詩草<lb/>
<pb n="KR3h0060_WYG_017-19b"/>
夜半羣動息五更有夢殘天雞呌一聲萬枕不遑安一日<lb/>
一百刻能有幾日閒當其閒睡時作夢更多端窮者夢<lb/>
富貴達者夢神仙夢中亦役役人生良尠歡　文水道<lb/>
人謾語<lb/>
江南五月暑未足終日只聞霖雨聲閉門愁坐自蕭索<lb/>
前溪水滿菰蒲生故人落寞忽在眼登堂一笑空相驚<lb/>
相驚猶未歇雲暗闗山月君今棄我去令我心如缺欲<lb/>
止不可扳欲留不可説始知會合各有時何必淋漓託<lb/>
<pb n="KR3h0060_WYG_017-20a"/>
酒巵君今歸去自結湖山游我今落落復作城市儔感<lb/>
君佳意為君説説罷不覺令人愁<lb/>
乘興叩禪闗蕭然竹樹閒路應迴九折屋只住三間齋<lb/>
白月懸鏡花明菊破顔茶香解留客深夜不知還　訪<lb/>
道園上人月白齋　文嘉<lb/>
御史登埤白羽揮將軍出戰錦征衣已驚墅菽能留馬<lb/>
復訝舟桅似伏機嚦嚦胡笳悲逺塞蕭蕭鐵騎散重圍<lb/>
聖王𤼵縱唯常道不遣窮追逞殺威<lb/>
<pb n="KR3h0060_WYG_017-20b"/>
即看北敵去雲中清漠真同衛霍風急遣遼陽安反側<lb/>
莫令赤子再從戎驕盈自取誅夷慘感格應知禱祀功<lb/>
千古華夷元不混萬年厯服正無窮<lb/>
湖上洞庭秋可憐玉方壺浸兩青蓮輕舠獨濟欣無浪<lb/>
病骨驚寒欲絮緜閒展白詩愁漫興偶題黄雀入新篇<lb/>
近來我亦開涓滴半醉懐人一惘然<lb/>
二月竹堂梅夢明倚簷千樹雪濤平春隂漠漠江樓迥<lb/>
日暮迢迢湘水清長憶深杯臨古樹肯拚棋局對殘英<lb/>
<pb n="KR3h0060_WYG_017-21a"/>
閉門逸興何由遣坐看堦前緑草生<lb/>
歸來三徑未全荒拂拭重開舊草堂棐几净楷平似鏡<lb/>
硯池新浴燦生光客來親戚情多悦老去詩篇竟未忘<lb/>
莫道歸遲遲亦好猶勝終老滯他鄉　茂苑文嘉書<lb/>
　　周㓜海詩草<lb/>
山盡雲邉路林窺湖上天身疑出宇宙目已極風烟幻<lb/>
迹虚舟外閒情短筞前桃花春更好為憶避秦年<lb/>
三月淹歸候孤帆待好風稽山望不及落日思何窮水<lb/>
<pb n="KR3h0060_WYG_017-21b"/>
濶烟光外天低樹影中江蘺不能賦詩客旅愁同<lb/>
扶病看山出同人載雨過寒生幽谷早暝入亂峰多孤<lb/>
塔摇層靄長橋拒逺波將寒湖口勝拚為借漁蓑<lb/>
巖際披雲棲高寒夢不迷數峯孤枕上片月大江西度<lb/>
壑鐘聲小垂檐象緯低褰裳看未足何處報辰雞　右<lb/>
舊作四首　天球漫書<lb/>
城上高臺半切雲平臨睥睨送斜曛西山曲抱神京紫<lb/>
北斗中懸帝座文晚色千門雙杵動秋天萬里片鴻分<lb/>
<pb n="KR3h0060_WYG_017-22a"/>
黄金已改當年築綵筆何須太史聞<lb/>
扶桑一𣲖碧流溪春水溶溶漫拍堤兩岸緑蕪飛白鳥<lb/>
半忩紅日唱黄鸝硯頭雨歇㝷漁具栁外風吹行杖藜<lb/>
自愛塵纓歌濯處憑將詩酒樂幽棲<lb/>
醉倚髙臺雲幾重青山歴歴見江東天風忽向䦨干度<lb/>
一片芙蓉落掌中　牛首層巒<lb/>
盧鴻石榻寄嵩山竹雪松雲共洒然我欲逃名巖穴去<lb/>
無如此地隔風烟　山居<lb/>
<pb n="KR3h0060_WYG_017-22b"/>
小忩秋色滿庭堦寂寞無營自煑茶賴有短墻芳草積<lb/>
不教蝴蝶過鄰家　秋色<lb/>
繡嶺春雲拂翠文緑軒春酒醉蘭芬不知門外塵埃滿<lb/>
惟挾山中鸞鶴羣　周天球書<lb/>
　　莫雲卿筆麈<hi>行書摺帖有數則刻舊兩集者去之</hi>
壬午冬十二月余居長安旅邸嵗晏窮愁秉燭兀坐輙<lb/>
思良友與之揮麈一談而不可得也案頭信筆隨意書<lb/>
得數條題曰筆麈聊當友生一夕晤言之趣耳<lb/>
<pb n="KR3h0060_WYG_017-23a"/>
江南李後主嘗詔徐鉉以所藏古今法書入之石名昇元<lb/>
帖此在淳化閣帖之前當為法帖之祖今遂不復得見片<lb/>
紙至呼淳化初刻為祖帖蓋不知有昇元刻耳漢唐碑碣<lb/>
鍾王名蹟乃多有存者何為此刻獨無僅存也<lb/>
何内翰良俊嘗言自唐以後無一好石刻蘇王亦無佳<lb/>
者趙吴興學李北海咄咄逼真但一入石便乏古意此<lb/>
不知何理余謂趙吴興於北海面目全似而神氣尚隔<lb/>
一塵亦山谷所謂欲換凡骨無金丹也豈待入石而後<lb/>
<pb n="KR3h0060_WYG_017-23b"/>
辨哉蘇黄廢古法自成門户惟米南宫篤意師古其書<lb/>
石者便勝諸家耳<lb/>
窮鴉飛數㸃流水繞孤村斜陽欲落處一望黯消魂此<lb/>
隋煬帝野望詩也何異唐人五言絶句體耶秦少游改<lb/>
作小詞<hi>窮鴉作寒鴉</hi>
海中有銀山生樹名女樹天明時皆生嬰児日出能行<lb/>
至食時皆成少年日中壯盛日昃衰老日沒死日出復<lb/>
然若荘生所稱㝠靈大椿以八千嵗為春秋皆旦暮也<lb/>
<pb n="KR3h0060_WYG_017-24a"/>
淵明詩云世短意長多斯人樂乆生又云中觴縱遥情<lb/>
忘彼千載憂且極今朝樂明日非所求使九原而可作<lb/>
則願為陶公執鞭矣<lb/>
昔人謂天下之智無窮盎錯之不能並立乆矣初盎道<lb/>
逢丞相申屠嘉宻請嘉有所啓意在錯也而嘉恐以吴<lb/>
事見告輙拒之既乃引為上客而請間之説得行相從<lb/>
容燕侍力陳錯惡異時嘉奏請誅錯奈何帝以錯言先<lb/>
入嘉奏沮格發憤而死及七國之變盎又請間而錯遂<lb/>
<pb n="KR3h0060_WYG_017-24b"/>
不免葢其為計甚宻故卒遂其所圖是錯計出嘉上而<lb/>
盎計又出錯上信乎天下無第一手也吾於時事觀之<lb/>
益信然<lb/>
行惡見樂為惡未熟至其惡熟自見受苦行善見苦為<lb/>
善未熟至其善熟自見受樂又云於可樂中生不樂想<lb/>
於不樂中生可樂想於樂不樂能行捨想此等語大有<lb/>
名理<lb/>
宋孝宗問天竺僧云既是飛峰何不飛去答曰一動不<lb/>
<pb n="KR3h0060_WYG_017-25a"/>
如一静又問觀音手中數珠念甚曰念觀世音菩薩又<lb/>
問自念自號作甚曰求人不如求已大抵禪宗機鋒决<lb/>
㨗入理最深故文殊師利稱維摩大士辨才無滯智慧<lb/>
無礙諸佛秘藏無不得入吾儒中多從文字智慧得來<lb/>
非復聖賢心性學術所謂不如諸夏之亡也<lb/>
古人下筆先求合已次乃求之法度今人下筆先求合<lb/>
人次乃求之枝葉<lb/>
文章闗氣運自是千古定論方在氣運中人自不覺及<lb/>
<pb n="KR3h0060_WYG_017-25b"/>
異代觀之毫髪不能掩如唐人未常不學漢人文章韓<lb/>
栁欲振六朝之衰今其文置之遷固間有不可辨者乎<lb/>
宋人未嘗不學漢魏詩法李杜遂欲憑陵陶謝今其詩<lb/>
置之漢魏間有不可辨者乎惟宋諸名人於古法多不<lb/>
甚句字摹擬縱其才具各成一家至謂子固本六經皆<lb/>
虛談也獨我朝號為復古文師左國兩漢詩必唐人銖<lb/>
銖而求寸寸而度今以為駕唐宋矣不知異代觀之竟<lb/>
作何状豈唐人之不能及漢宋詩之不能及唐其才識<lb/>
<pb n="KR3h0060_WYG_017-26a"/>
皆出我朝諸公之下吾不信也然則不當師古哉曰非<lb/>
然探古人之理窟用古人之法律縱吾心匠以合一代<lb/>
之氣運而無徒銖銖寸寸若優孟之為叔敖其將有俟<lb/>
於命世之傑者乎<lb/>
山谷墨蹟一帖云近有佳會率以故不得往豈食料禁<lb/>
不批放耶<lb/>
又一帖云花四枝漫送餘春可賞否戴花人安否<lb/>
米南宫書研山銘一幅後書云寳晉齋前軒書銘云五<lb/>
<pb n="KR3h0060_WYG_017-26b"/>
色水浮崑崙潭在頂出墨雲掛龍怪爍電痕下震澤<hi>闕</hi>
　　極變化閤道門語亦奇麗可誦余甚愛之時時彷<lb/>
其筆意書以示識者<lb/>
淵明詩云故人賞我趣挈榼相與至班荆坐松下數斟<lb/>
已復醉父老雜亂言觴酌失行次不覺知有我安知物<lb/>
為貴悠悠迷所留酒中有深味此老可謂酒中見道夫<lb/>
至於人我俱忘寧復有富貴貧賤得失之故可以動其<lb/>
中耶<lb/>
<pb n="KR3h0060_WYG_017-27a"/>
昌黎公晚年遂有聲樂而服金石張籍祭文云乃出二<lb/>
侍女合彈琵琶筝既而遂曰公疾日浸加孺人侍湯藥<lb/>
白樂天思舊詩云退之服硫黄一病訖不痊微之錬秋<lb/>
石未老身<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然退之嘗譏人不解文字飲而自敗于女<lb/>
伎乎作李博士墓誌戒人服金石藥而自餌硫黄乎<lb/>
何次道往瓦官寺禮拜甚勤阮思曠語之曰卿志大宇<lb/>
宙勇邁終古何曰卿今日何故忽見推阮曰我圖數千<lb/>
户郡尚不能得卿乃圖作佛不亦大乎今士大夫身享<lb/>
<pb n="KR3h0060_WYG_017-27b"/>
富貴臨老便思生天作佛鮮不為阮笑矣<lb/>
近時有善召乩仙者術甚竒余偶過海上潘方伯家方<lb/>
伯以他事召仙而余適入坐然余未有意求問也方伯<lb/>
强予叩之因焚香稽首甫畢而仙至運乩大書曰雲卿<lb/>
前揖生欲接淅何以罄悃莫生能為右軍㸃畫左氏文<lb/>
萃捫虱髙談宛王景畧之玩㺯圍棋遣興幾謝安石之<lb/>
風流眼底當物何人今乃拜乎𤣥教欲知生前因乎生<lb/>
原玉帝右史為草酒中勅待罪數年得謫今世余問何<lb/>
<pb n="KR3h0060_WYG_017-28a"/>
勅曰便是立世宗勅還能記否生酒中所草者詞極佳<lb/>
子但不應酒中撰代子一傳何如玉皇上清帝主勅明<lb/>
天子某髙帝開緒景運中天行廟多巡承祧偶乏昔黄<lb/>
河清澈曽開聖世之徴安陸分藩亦是民間之養兹遣<lb/>
岳瀆之神定為山河之主嗚呼表隆天日足備聰明但<lb/>
年富春秋首存欽恤速圖警蹕母讓渭橋欽此書畢便<lb/>
去此文警筞簡潔似不從人間來今余鄉士夫傳誦以<lb/>
為竒事<lb/>
<pb n="KR3h0060_WYG_017-28b"/>
曇陽事大有助名教第不幸生富貴家遂令張大聲息<lb/>
所稱弟子者又多非其人恐曇陽既志後必自懴悔<lb/>
人居城市無論貴賤貧富未免塵俗諠囂仰事俯育自<lb/>
有親朋交際寧可絶人逃世一事不復料理吾願出郭<lb/>
數里擇溪山清嘉林木叢秀處結廬三畆置田一區往<lb/>
返郡邑則筞蹇從之良友相㝷欵留信宿不見縣官面<lb/>
目躬親農圃之役伏臈稍給尊爼粗供嘯歌簷楹之下<lb/>
以送餘年其亦可矣<lb/>
<pb n="KR3h0060_WYG_017-29a"/>
肥甘可省蔬食可樂獨酒不聖則神理多惡茗不精則<lb/>
腥羶不化每赴招攜酒茗不備即九鼎八珍之饌皆為<lb/>
長物<lb/>
人久御肥甘炮炙之味不獨令腸胃受傷重令人心氣<lb/>
昏濁每三日一齋素可以養生可以養心<lb/>
夫富貴之士則營名利貧賤之士則營衣食鼎鼎百年<lb/>
内營營以老不知此生身心俱曠飲水自適放恣形骸<lb/>
之外盤礴溪山之間俯仰無累于情起居咸順其欲語<lb/>
<pb n="KR3h0060_WYG_017-29b"/>
嘿不礙於俗視聴無逆於中有幾何日哉是造物者所<lb/>
最吝惜也古惟巢居之徒濠濮之侣能蟬脱塵壒造物<lb/>
不復能為之拘可謂遁天之民故曰不是閒人閒不得<lb/>
能閒不是等閒人信夫<lb/>
名利喧囂之地趨之者衆與人惟恐不多山川岑寂之<lb/>
間知之者希與人惟恐不少王摩詰詩云乘興每獨往<lb/>
勝事空自知此語識霞外之理余嘗呼童子入深山中<lb/>
擇清流茂林人迹不到處危崖㫁磵藉草踞石竟日獨<lb/>
<pb n="KR3h0060_WYG_017-30a"/>
坐稍忍飢渴吞氣納津差不甚苦便謂此身與世俗了<lb/>
不相闗忽聞樵牧隠隠出沒逺近妄意武陵桃源非逺<lb/>
他時或在朝市塵勞或應接俗子憤懣無緒輙念此一<lb/>
段幽絶之景移置目前覺心地清凉矣<lb/>
經史子集之外博聞多知不可無雜記録今人讀書而<lb/>
全不闗覽小説家終是寡陋俗學宇宙之變名物之煩<lb/>
多出于此第如鬼物妖魅之説如今之燃犀録暌車志<lb/>
幽怪録等書野史蕪穢之談如水許傳三國演義等書<lb/>
<pb n="KR3h0060_WYG_017-30b"/>
焚之可也<lb/>
今富貴之家亦多好古玩然亦多從衆附會而不知所<lb/>
以好也且如蓄一古書便須考校字様譌謬及耳目所<lb/>
不及見者真似益一良友蓄一古畫便須如宗少文澄<lb/>
懐觀道卧以遊之其他如商彛周鼎則知古人制作之<lb/>
精方為有益不然與在賈肆何異今世所見古器有商<lb/>
金銀及文王鼎罇匜古製便謂商周之器更為無之辨<lb/>
證者葢漢人好制作今之玉器在漢人制者極為精巧<lb/>
<pb n="KR3h0060_WYG_017-31a"/>
且其人近古或以三代之物用其様式為之遂各因其<lb/>
代名之耳豈必盡謂真商周耶間有為盗發古冡而出<lb/>
者亦如沅江九肋龞矣此好古博雅之士所當知也漢<lb/>
人器如博山鑪之類以其無青緑遂謂漢銅器不為古<lb/>
豈知三代殉𦵏之物甚多而漢人鮮用故入土者少若<lb/>
漢物入土其青緑去三代當不甚相逺今玉器血侵尸<lb/>
古尚是漢代所出何銅器入土反無古色耶此可不辨<lb/>
而明也<lb/>
<pb n="KR3h0060_WYG_017-31b"/>
古器得土氣多者多青得水氣多者多緑水土雜者青<lb/>
緑間發葢惟古帝王之陵墓造作堅固不為水所入或<lb/>
置石几上几不腐壊而器常懸虚其得土氣最清且無<lb/>
泥汙故有純青翠者此上品也其他民間或卿士大夫<lb/>
之冢郭中不能無土且不能無水沁故青緑間𤼵者多<lb/>
純緑者則自江海大津中或水若無土者故金銀器絶<lb/>
無古者為世道流通致用之物故也可以知古今人嗜<lb/>
利之心同矣<lb/>
<pb n="KR3h0060_WYG_017-32a"/>
古今人不相及豈但徳慧智術文章而已哉即百工技<lb/>
藝一代不及一代矣<lb/>
歴觀前代諸史惟善惡賢不肖自開闢以來人情想不<lb/>
甚相逺春秋戰國人心之傾危隂賊在卿士大夫中最<lb/>
多益有甚於今日者至謂人漸澆漓未為篤論余嘗謂<lb/>
世道之淳漓惟有一代之興則有一代之今古如我髙<lb/>
皇帝造草昩時風氣尚樸今復漸漓即以一人試觀之<lb/>
其為児時以及皓首其間變幻數易人情不同甚矣况<lb/>
<pb n="KR3h0060_WYG_017-32b"/>
幾百年之相去乎葢世道至於澆漓之極太樸盡散則<lb/>
天生真人為之滌除一畨使氣運再復旋環無端所謂<lb/>
百世可知即此説也<lb/>
葢一代自有一代之淳漓古今宇宙自有一大氣運之<lb/>
淳漓第觀一代之淳漓最覺較此明白易見<lb/>
　廷韓作散語有蘇黄之致書法米顛亦咄咄逼人此<lb/>
　數則乃得之不經意草草者而天真朗然中載天上<lb/>
　立世宗敇尤為竒話晴忩一展為之拍拍　竹懶李<lb/>
<pb n="KR3h0060_WYG_017-33a"/>
　日華識<lb/>
　　雲卿與劉生手簡<lb/>
昨夜坐偶得佳興冩小行書一紙頗有前人法度目中<lb/>
無知書者第可與足下相賞耳今奉去以償乆負行書<lb/>
欲令運筆不暫㽜滯痛去俗病自能合作學古本聖教<lb/>
序不如學新本蘭亭此語大有會心也褚河南筆趣絶<lb/>
羣離類枯樹賦新絶竒古便與二王抗行願足下留意<lb/>
焉習舉業倦時不妨游萟此道若大成縱横一時可令<lb/>
<pb n="KR3h0060_WYG_017-33b"/>
青紫奪氣<lb/>
　　莫廷韓詩詞墨蹟<lb/>
小閣帶溪流山深事事幽應知草𤣥閣寂寞向滄洲羽<lb/>
客不可㝷烟雲自來去時時神鴿飛誰辨丹成處明月<lb/>
來何時花深露華冷酒醒去空階佳人㺯花影曉露散<lb/>
金液翠旗千葉開羽經堪自著客第品泉來　是龍<lb/>
　　為懐荆汪大書於龍潭舟<lb/>
十年裘馬熟長干飛夢隨君去不難桃葉渡頭歌舊葉<lb/>
<pb n="KR3h0060_WYG_017-34a"/>
木蘭舟上採芳蘭誰家明月酣春卧京兆梅花犯雪看<lb/>
愁絶倚樓嬌眼在粉啼容易傍人彈　雲卿<lb/>
乍出蘭盆倦晩粧輕綃不掩雪肌香新纒羅襪勾春興<lb/>
何用雙飛小鳯凰　咏理紈美人<lb/>
塗香莫惜蓮承步長愁羅襪凌波去只見舞迴風都無<lb/>
行處蹤　偷穿宫様穏竝立雙趺困纎妙説應難須從<lb/>
掌上看　右東坡咏弓足詞調菩薩蠻并書於舊雨堂<lb/>
中　是龍<lb/>
<pb n="KR3h0060_WYG_017-34b"/>
　　王伯穀詩卷<lb/>
萬里還家一草堂佩刀猶在問王祥心同玉女寒潭水<lb/>
鬢著銅官曉岫霜中聖且教田種秫長生須待海成桑<lb/>
春風倚杖柴門下無數南山近女墻<lb/>
千里山川命駕行鶡冠魚服暫藏名詞人盡訝青蓮待<lb/>
闗尹遥瞻紫氣迎吴苑游絲三月絮蘇堤芳草六橋鶯<lb/>
還家載得詩盈篋莫道扁舟似葉輕　廣長庵作二首<lb/>
東山别墅半桑田夢草詩成憶惠連隔岸晩烟千嶂緑<lb/>
<pb n="KR3h0060_WYG_017-35a"/>
當樓明月一洲圓林中竹葉人人酒渡口芙蓉日日船<lb/>
此地不妨雲共卧戴逵誰送買山錢　范仲昭别業<lb/>
虎山橋外水如烟雨暗湖昏不繫船此地人家無玉厯<lb/>
梅花開日是新年　為愛荆先生書　王穉登<lb/>
龍鬚蔓引青油幕瑪瑙珠傾碧玉盤日午漢宫開暑殿<lb/>
佳人共嚼水晶寒　右題蔔葡　太原王穉登書<lb/>
　　白石山樵詩詞諸蹟<lb/>
步步穿危磴幽蘿引蔓長竹深山瓦緑松老羽衣香珍<lb/>
<pb n="KR3h0060_WYG_017-35b"/>
果從猿摘清泉共鶴嘗石罏趺坐乆松壑忽斜陽　入<lb/>
山一首似愛荆先生　陳繼儒<lb/>
緑髪丹臺生結廬長松側仙客未通名對奕不相識雲<lb/>
來棋局暗雲去分黒白獨有雪髯猿旁觀無怖色　右<lb/>
題仙奕圖<lb/>
山上多松柏上下多花果松老已千年果熟垂百顆擘<lb/>
茶染異香鑚石傳新火冩徑未終函已得前生我　右<lb/>
冩經作<lb/>
<pb n="KR3h0060_WYG_017-36a"/>
樹底息微躬才容静者通終朝醉花露無價賣松風采<lb/>
藥山中相註經河上公徃來不一里隣比竹谿東　右<lb/>
避暑作<lb/>
不惜杖頭錢買花栽滿路愛花如愛子一步一回顧花<lb/>
前扳折人酷於風雨妬勸君莫乘花還作花都䕶　右<lb/>
種花示客<lb/>
大隠在城市仙人好樓居四五百竿竹二三千卷書竹<lb/>
可題名書可讀况有新松翠如沐就中上座是阿誰君<lb/>
<pb n="KR3h0060_WYG_017-36b"/>
與梅花兩尊宿　陳繼儒似玉水詞兄正<lb/>
我有好山長苦出少年羡汝獨安禪閉門刪草不辭倦<lb/>
對月讀經猶未眠藥竈夜留桑柘火茒堂秋淡荻蘆烟<lb/>
穿林有伴攜琴至聴到松風第幾絃　眉公<lb/>
仙女吹簫忽下樓問年十七尚含羞五銖錢串同心結<lb/>
百和香匀半臂韝鏡裏見人驚却步夢中索母學梳頭<lb/>
起來笑㸃花簮戴多子先教采石榴　友人五月納姬<lb/>
之作<lb/>
<pb n="KR3h0060_WYG_017-37a"/>
春風乆唐突花事亦支吾猶有蘼蕪路青來范蠡湖<lb/>
春風蘸栁枝宿鳥棲不定笑踏斜陽中折花以相贈<lb/>
右暮春遊檇李二絶書似愛荆先生　陳繼儒<lb/>
閒往閒來獨和歌栁花燕子水微波西湖堤上平如坻<lb/>
春草青青放白驢　憶西湖作<lb/>
蕭蕭洒洒枝兩頭磊磊落落千章松晩坐竹忩無過客<lb/>
隔溪明月打山鐘　迎秋早坐<lb/>
寂寂山堂報晩鐘繞身三匝見獰龍戲将帶縳龍腰上<lb/>
<pb n="KR3h0060_WYG_017-37b"/>
明月㝷來是老松　解脱偈<lb/>
燕燕于飛補葺舊巢堪宿草寮寛何須華屋水児一曲<lb/>
山児一曲翠微中鬚眉皆緑拄杖敲門有客來看修竹<lb/>
但家饒園蔬野蓛菊花蕊足松花飯熟日三竿圖些清<lb/>
福　眉道人陳繼儒書於山陲喜庵<lb/>
　　陳眉公冬餘記<hi>書絹軸上</hi>
余願為冬餘處士文逋俗逋不復叩門擁爐炙日濁酒<lb/>
陳書此目前輕安法三十年不能得也伯承以嵗抄踏<lb/>
<pb n="KR3h0060_WYG_017-38a"/>
氷霜訪余草堂信宿信宿非特髙義實以五十婚嫁皆<lb/>
畢二子皆秀才閉門讀書史無煩檢課伯承真冬餘處<lb/>
士也是晩同𤣥宰雜論因言知天命非有别法但安命<lb/>
不扳縁耳順亦非有别法但機稱順逆如風相似不分<lb/>
别耳龍溪子謂八十不踰規余以為即百嵗决不踰矩<lb/>
平天下止言絜矩耳　庚戊十二月二十日陳繼儒記<lb/>
　　湯隣初仿蔡蘇米四大家書燈夕詩一堂<lb/>
瑶京五夜溢寒光散落清輝滿下方無限素娥親剪就<lb/>
<pb n="KR3h0060_WYG_017-38b"/>
半天霞錦半霓裳　鄰初煥<lb/>
光生碧海<hi>闕</hi>天空萬井晴摇玉樹風誰捲石家紅錦帳<lb/>
一時移入水晶宫　湯煥<lb/>
水晶簾箔夜光珠隠映虹橋落九衢已見台堦符泰運<lb/>
更看人壽比方壺　鄰初道人<lb/>
霓裳隊裏按歌聲散作人間鼓吹鳴坐聴西樓更漏盡<lb/>
不知東海曙光生　堯文<lb/>
　吾家有文太史元旦早朝詩四大軸與此四體燈韵<lb/>
<pb n="KR3h0060_WYG_017-39a"/>
　春王之月得輝映一堂也壬子芙蓉宵玉記<lb/>
　　張元汴書岣嶁山房記<lb/>
靈鷲山靈隠寺之西循曲徑踰小澗有泉泠然而清有<lb/>
石獅蹲而虎踞有梅數枝有竹數竿有屋數楹悠然其<lb/>
間者岣嶁山房也其中為樓曰紫葢云者岣嶁山之别<lb/>
峯也樓之上下折為小室者五凡燕居欵客却暑避寒<lb/>
之所無不畢具樓之外揷槿為籬叠石為垣刳竹為瓦<lb/>
引泉從垣間㵼出日夜作瀑布聲緑籬翠竹交映其前<lb/>
<pb n="KR3h0060_WYG_017-39b"/>
盛夏灑然如秋出樓之北躋石磴而上數十步結檜為<lb/>
亭曰來鶴因名為坪曰對奕又上數十步曰孤嘯臺為<lb/>
白砂丹井為禮斗閣為香雪巢其外為蹊桃茶坂梅塢<lb/>
橘坡葢是山周遭不盈十畆而極備幽致入之者如遊<lb/>
於蓬萊方丈而莫能窮詰也山人姓李名元昭少喜任<lb/>
侠有提戈取功名之志稍長更讀古書工詩詞已而棄<lb/>
去習舉子業為諸生㝷以祖爵襲千户侯亡何又棄去<lb/>
始一意養生之術躬負瓢笠與其徒雲游湖海上凡名<lb/>
<pb n="KR3h0060_WYG_017-40a"/>
勝之區足跡殆遍歴七寒暑然後歸構山房為終焉之<lb/>
計室中刻木為小像傍列棺殮之具穴山為冢題曰岣<lb/>
嶁山人墓是時山人年六十有五今七十有九矣予自<lb/>
甲子嵗聞山人名而訪之遂定方外交嗣是徃來錢唐<lb/>
必造宿于山中徘徊累日不忍去噫自余交山人迨今<lb/>
十餘年矣世故撓其外欣戚盪其中役役營營竟成何<lb/>
事而山人負不羈之材挾文武之器乃能早謝去獨與<lb/>
造物者游等勛業於浮雲視死生若旦暮今其年益耄<lb/>
<pb n="KR3h0060_WYG_017-40b"/>
神益强視聴益聰明步趨益蹻健雖其中所深詣非余<lb/>
所敢知迺以余自視年為减山人之半而神氣不逮逺<lb/>
甚顧猶馳逐于夢幻之塲而不知返視山人為何如雖<lb/>
然山中烟景固自無恙余行且從山人偕隠矣作岣嶁<lb/>
山房記時萬厯丁丑張元汴譔<lb/>
　　贈汪君源崑號玉水序<hi>附録</hi>
葢聞山與水同源山起於崑崙水亦出於崑崙固也而<lb/>
終莫識其所自予讀夏書熟記山水之源并習禹本記<lb/>
<pb n="KR3h0060_WYG_017-41a"/>
言水出崑崙去嵩髙五萬里外又讀爾雅云水出崑崙<lb/>
墟色白并千七百川色黄已讀山海經云崑崙之丘河水<lb/>
出焉東南流注于汜天之水已又讀淮南子云崑崙之<lb/>
墟河水出其東北陬然則水之源烏何定乎余乃縱觀<lb/>
漢史窮河源之篇謂出于闐其山多玉石采來天子案<lb/>
古圖書名其山為崑崙然非古所謂崑崙也因再索禹<lb/>
本記言崑崙其髙二千五百餘里上有金臺玉闕鴻烈<lb/>
解載崑崙之上有木禾珠樹玉樹懸圃閬風十洲記謂<lb/>
<pb n="KR3h0060_WYG_017-41b"/>
弱水繞之下有㵼珠噴玉之竒種種神怪真可<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙而<lb/>
水源之出於是大都不誣也要皆揣摩遥度云爾去之<lb/>
官嵗奉朝命出按諸邉境歴濵海登萊等郡而見其砅<lb/>
礹鼓作漰湱澩灂㵗㶔<graphic n="KR2699" url="https://raw.githubusercontent.com/kanripo/KR-Gaiji/master/images/KR2699.png" mimeType="image/png"/>
                    <graphic n="KR3228" url="https://raw.githubusercontent.com/kanripo/KR-Gaiji/master/images/KR3228.png" mimeType="image/png"/>潰濩泧漷而出没于潏湟淴<lb/>
浹㶖㴸㶒瀹之中旋復往還于浟湙㶑灩沖瀜滉瀁之<lb/>
内而渺瀰湠漫也乃知崑崙在西北河水出其東北陬<lb/>
東南流入渤海其一源出于闐之南山北流與葱嶺合<lb/>
東注蒲昌海而有珕珋璿瑰水碧潛珉之異㫁可識哉<lb/>
<pb n="KR3h0060_WYG_017-42a"/>
頃余持節便道歸故里訪汪君尊人愛荆公因識君於<lb/>
凝霞閣君諱國潤年未及冠而流奕清舉測其胸次洸<lb/>
洸若千頃波洵吾鄉竒士也方今聖天子在上海晏河<lb/>
清目不睹波揚而耳絶瓠子之歌三十一禩矣間者霖<lb/>
澇為沴暴漲河洛茶城古洪等閘淤塞四百餘丈當事<lb/>
者輙嚄唶不得其源而理之余甚憫焉汪君誠厚自淵<lb/>
瀋應賢良之詔當一出而為國珪璋中流砥柱豈異人<lb/>
任哉予拭目以竢汪君諏吉甫冠因號玉水而字則源<lb/>
<pb n="KR3h0060_WYG_017-42b"/>
崑也予特為之遡流窮源之論如此是為序　余年十<lb/>
三四時文會于天寧之毘盧閣凡六載一時社友善書<lb/>
者為陳攖寧壽曦張華平永昌歐怪褚妍戛戛不相下<lb/>
也余十七而冠值萬厯癸夘季冬榖旦有故舊銀臺姚<lb/>
公欲遺贈言因凂攖寧代草并書陳君儒雅風流健筆<lb/>
應驅風雨惜乆作若敖之餒每念之愴焉興感誌此式<lb/>
後　長水方折為玉子謾書<lb/>
　珊瑚網卷十七<lb/>
</p>
<p>
</p>
  </div>
</body>
</text>
</TEI>
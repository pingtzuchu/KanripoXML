<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷十一</head> <lb/>
    <p>
<pb n="KR3h0060_WYG_011-1a"/>
欽定四庫全書<lb/>
　珊瑚網卷十一<lb/>
　　　　　　　　　　　　明　汪砢玉　撰<lb/>
　法書題跋<lb/>
　　倪迂醉歌竹墨蹟<lb/>
昔聞杜陵之茅屋汀花㝠㝠汀樹綠舊題新咏答年華<lb/>
種术行椒繞山麓石牀丹竈青琅玕春渠流水夜潺湲<lb/>
當年寳劍淪黄土空餘山月照波間今我不樂懐往古<lb/>
<pb n="KR3h0060_WYG_011-1b"/>
短世紛紛誰凡數花下欣逢李白來山鳥溪童亦歌舞<lb/>
酒酣長嘯五情熱軒冕何榮築巗說邈然抗節餓首陽<lb/>
何異佯狂抱貞潔君歌已竟歌我詩賢愚榮悴百年期<lb/>
少文豈愛壁間畫老疾俱來難命駕仰視翕忽浮雲馳<lb/>
安得乗螭與雲化楊花縈夢滿情天迸壑春雷驚醉眠<lb/>
李侯神清色不動手敲茶雪落輕煙相逢為樂試章草更<lb/>
欲攜君卧煙島城郭秋風白鶴飛海上飡霞不知老<lb/>
右醉歌行次韻酬　李徴君春日過草堂賦贈　瓚<lb/>
<pb n="KR3h0060_WYG_011-2a"/>
　　雲林詩帖<lb/>
二月廿日笠澤留别勝伯徴君先生倪瓚再拜清修卓<lb/>
行虞徵士食粥三年致母喪詩學道園能入室字傳洪谷早升<lb/>
堂獨高落落松筠節不逐悠悠雁鶩行此日别君江海去孤<lb/>
帆回首指斜陽<hi>未句一作波光鷗影思微茫</hi>是日晩過徴君江寓笠<lb/>
澤道館東院解后董潘二君㽞宿寒㕔淹留至夜篝燈<lb/>
煑菜酌酒作黍夜分始歸田舎旅寓因嘆今人情世道<lb/>
日以偷薄見炎而趨遇冷而却之者皆是也虞衆而日<lb/>
<pb n="KR3h0060_WYG_011-2b"/>
不暇給乃能存念故舊以無而有留人宿食雖古人情<lb/>
乂不是過也儒衣冠而諂佞寜不愧死乎瓉　賀公雅<lb/>
吴語嘗誦少陵詩逺孫有古風隠居淮水湄開牖望青<lb/>
山尋真歌紫芝鏡湖似清淮煙濤春𣺌瀰何當棹酒艇<lb/>
與爾相娱嬉永吉以鼓瑟獻酬斟酌之伊昔龍眠莊山<lb/>
水含清輝松桂蔚佳色田疇足芸耔結茒近松术忘言<lb/>
樂熙熙贈此以為好同心勿逺離<lb/>
瓚仲夏嘗賦一詩奉寄兹重改以呈求教益也　吴淞<lb/>
<pb n="KR3h0060_WYG_011-3a"/>
江上宅青壁映丹楓欲覔幽人去遥憐雅好同珍圖藏<lb/>
顧陸蓮社憶雷宗聞道秋風夜清琴冩磵松<lb/>
天錫郭掾郎與余交最久死别忽忽二十餘載余之愴<lb/>
愴如何可言錫山弓河上𤣥元道館錫麓𤣥丘精舎其畫<lb/>
壁最多今或為軍旅之居或為狐兎之窟頽垣遺址風<lb/>
景亦異雖余之故鄉乃若異鄉矣因勝伯徴君携此卷<lb/>
相示為之展玩感慨并叙述其疇昔相與之所以然者<lb/>
其中有不能自己也捉筆悽然久之至正二十三年嵗<lb/>
<pb n="KR3h0060_WYG_011-3b"/>
在癸夘十二月夜笠澤蝸牛廬中冩　郭髯吾所愛詩<lb/>
畫總名家水際三人路毫端五色霞米顛舩每泊陶令<lb/>
酒能賖猶憶相過處清吟夜煑茶<lb/>
為耕雲賦山居　喬木垂帷密清池試鏡明蟲書葉字<lb/>
古風織浪紋輕悄悄悲秋思悠悠惜别情古人雖已矣<lb/>
得失未須驚<lb/>
過獅子蘭若　密竹鳥啼䆳池清雲影閒茗<hi>闕</hi>爐煙裊<lb/>
松雨石苔斑心靜境恒寂何必居在山窮途有行旅日<lb/>
<pb n="KR3h0060_WYG_011-4a"/>
暮不知還　幻霞子倪瓚<lb/>
何處問幽尋軒居湖上臨竹林堪坐釣苔迹響行吟晝<lb/>
日斜明耀殘霞夕暝隂相㸔有隣叟應只論閒心<lb/>
送王允剛歸義興　倪瓚　橋西緑水斜春樹隔煙霞<lb/>
隐處誰云淺千峰只一家<lb/>
　　雲林贈陳惟寅詩卷<hi>辛巳伏日白雲房裝褫</hi>
戲為七言近體奉寄惟寅徴君賢伯仲聊以為乆間之<lb/>
懷耳倪瓉頓首上　露下空階秋氣清一尊思為故人<lb/>
<pb n="KR3h0060_WYG_011-4b"/>
傾智囊自足包桓範藝圃深期訪馬卿城郭雲迷紫騮<lb/>
迹江湖雨冷白鷗盟老兵得失初何損司馬虚夷有逺<lb/>
情　人還希報數字以慰老懐　十八日空<lb/>
八月五日陳惟寅秀才來訪余南渚之上相與陳情道<lb/>
舊為留終日至暮葉舟絶湖而去一望雲濤𦕈然不能<lb/>
無惘惘于懐也明日賦此寄惟允賢昆季滄浪漫士倪<lb/>
瓚　陳寅兄弟皆好修訪我逺來南渚頭原憲長貧甘<lb/>
所素摩詰示疾今其瘳白鷗波上五湖棹丹桂人間八<lb/>
<pb n="KR3h0060_WYG_011-5a"/>
月秋政使清虚足𤣥賞勿隨塵土逐悠悠　僕一時肆<lb/>
筆為此非雕蟲篆刻比也吾佩韋先生見之精微要妙<lb/>
者必將唾視之耳瓚<lb/>
　　倪元鎮詩草遺蹟<lb/>
燕子低飛不動塵黄鶯嬌小未勝春東風緑盡門前草<lb/>
細雨寒煙愁殺人　庚申春日雲林書<lb/>
澗雨松風解宿酲虎頭宅裏坐忘形清歌擊筑聊永日<lb/>
更倒君家雙玉瓶　題松泉畫紙東海倪瓚<lb/>
<pb n="KR3h0060_WYG_011-5b"/>
丁未十一月一日在<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>渚南窻清晨對雨後賦詩師以<lb/>
寄南榮尊師嘗置之左右如與僕對也瓚記<lb/>
服食清虚帶痩容菖蒲花發紫茸茸滌煩磯上營茒屋<lb/>
千仞巖懸一個松<lb/>
早間覺喉吻痛甚恐是酒熱大金花丸神萼丸各求一<lb/>
兩服也煩聒得罪罪瓚廿二日　枯膓嗜酒復畏醉既<lb/>
醉渇心真欲狂為解曉酲喉吻痛大金花劑性偏凉<lb/>
昨日承蔬笋不托之供獲清言永日也别後與元舉叔<lb/>
<pb n="KR3h0060_WYG_011-6a"/>
陽攜琴過普渡精舎相與盤礴林影水光中而令子來<lb/>
始知從者散歩䟽墅橋急遣一介徃候則從者興盡已<lb/>
返矣經宿間雷雨大作想惟動履輕安昨見樽俎間韭<lb/>
芬蒿菜之屬秀色粲然今日得雨必是苖芽怒長更佳<lb/>
也况䝉許送乆伺不見至戲作小詩促之瓚頓首黙菴<lb/>
有道先生　韭芥抽苖鋪翠玉曉經雷雨更敷腴莫笑<lb/>
措大眼孔小乞取先生一餉餘<lb/>
四月廿日過江渚茒屋雜興四絶句錄呈雲浦明公以<lb/>
<pb n="KR3h0060_WYG_011-6b"/>
代對面笑謔　百年風雨幾興亡睡起西山尚夕陽四<lb/>
月維舟向茅屋一庭春草獨焚香　燕子低迴掠地飛<lb/>
海鷗來去水侵扉中流雲渡它山影落日帆從何處歸<lb/>
　燕雀生來喜近人家殘屋破去逡逡可人惟有閒庭<lb/>
草蓬戸朱門一様春　姑蘇城郭草茫茫城外腥風舊<lb/>
戰塲花落空垣車馬絶獨餘梁燕說興亡　我自無心<lb/>
何慢勤愛憎加我亦從人青山不改如如體雪後陽生<lb/>
依舊春　五月隂風特地寒闔閶浦口怯衣單饑啼野<lb/>
<pb n="KR3h0060_WYG_011-7a"/>
哭浮村落我本無愁也廢飡　虞趙虹光貫壁奎碧梧<lb/>
端合鳯來棲春泥滑滑江路永更著荒村呌竹雞　眼<lb/>
底繁花一旦空寥寥南北馬生風鴻飛不與人間事山<lb/>
自白雲江自東　僕欲亦一徃山中相見俟後遇便舟<lb/>
至彼矣靈巖寺山門上蔡氏題石一刻拓手倘便乞拓<lb/>
一二本見寄幸甚聞釀桑椹酒不異中原者飲未盡寄<lb/>
嘗一杯也　友生瓚再拜<lb/>
　　曲全叟詩餘手跡<lb/>
<pb n="KR3h0060_WYG_011-7b"/>
東風花外小紅樓南浦山横眉黛愁春寒不管梅花痩<lb/>
無情水自流簷間燕<hi>闕</hi>語嬌柔<hi>闕/</hi>　　驚回幽夢<hi>闕</hi>
　難尋舊游<hi>闕</hi>　　落日簾鈎　右調水仙子<lb/>
吹簫聲斷更登樓獨自凭欄獨自愁斜陽緑慘紅消痩<lb/>
長江日際流百般嬌千種温柔金縷曲新聲低按碧油<lb/>
車名園共㳺絳紗裙羅襪如鈎　前調<lb/>
扶踈玉蟾宫樹影䦨干曲一襟香霧幾枝金粟姮娥鏡<lb/>
掩秋雲緑無端風雨聲相續不須澄霽為沽醽醁<lb/>
<pb n="KR3h0060_WYG_011-8a"/>
參差玉笙聲莫起瑶臺曲清風香侵夜凉肌粟黄雲巧<lb/>
綴飛霞緑清吟未斷秋霖續恐孤花意倒尊中醁　右<lb/>
賦憶秦娥二闋<lb/>
春渚芹蒲秋郊梨棗西風沃綠収紅稻簷前炙背媚晴<lb/>
暘天涯轉瞬凄芳草魯望漁村陶朱煙島高風峻節如<lb/>
今掃黄雞啄黍濁醪香開門迎笑東隣老　右調踏沙<lb/>
行<lb/>
夜永愁人偏起早容鬢蕭蕭鏡裏看枯槁雨葉鋪庭風<lb/>
<pb n="KR3h0060_WYG_011-8b"/>
為掃閒門寂寞生幽草　竹路難行悲逺道説着客還<lb/>
真個令人惱乆客還家貧亦好無家謾自傷懐抱　右<lb/>
調蝶戀花<lb/>
篷上雨潺潺篷底幽人夢故山磵户林扉元不閉蕭閒<lb/>
只有飛雲可徃還波冷玉珊珊一壑松風引珮環咏得<lb/>
池塘春草句更䦨行盡千峯半霎間　右調南鄉子東<lb/>
林橋雨篷夢歸曲全叟倪瓚<lb/>
　弇州以倪如風女兒灕漇長袖未知其蚤年筆也<lb/>
<pb n="KR3h0060_WYG_011-9a"/>
　　莫昌詩翰<lb/>
牕下紫端吾故物雲腴如潤玉如温驪龍光瑩夜生彩<lb/>
鸜鵒眼活秋無痕已逐銀杯同化去豈若青氊能復存<lb/>
却笑偷兒翻解事免使王家池水渾　失硯<lb/>
失硯兼旬今復見邨童捧璧笑顔温墨光黯有風霜色<lb/>
石面净無沙玉痕詞翰發揮欣得助鬼神呵䕶幸仍存<lb/>
濡毫便欲閒圖冩貌我山莊似陸渾　復硯　新正清<lb/>
凉境失硯既而復獲遂賦二詩前以自解後復次韻雨<lb/>
<pb n="KR3h0060_WYG_011-9b"/>
窻漫書奉寄西湖静者賢翁季觀捕魚詩併和示為妙<lb/>
　南屏莫昌稽首<lb/>
　　楊亷夫寄元鎮詩蹟<lb/>
祗陀山下問幽居新長青松六七株見說近前丞相怒<lb/>
歸來自冩草堂圗<lb/>
北窻高卧東臯嘯鄉里小兒懶折腰今朝一醉醉未醒<lb/>
小奚扶過虎溪橋　晴春雪始消覺毫端有春樂為之<lb/>
書也　維楨<lb/>
<pb n="KR3h0060_WYG_011-10a"/>
　　鐵崖書小逰僊詩<lb/>
鸞書趣燕五城東下視星辰在半空行過瑶臺重迴首<lb/>
玉清更在有無中<lb/>
虎豹耽耽守帝閽銀灣水氣曉氤氲石榴花下霓裳隊<lb/>
競染香雲製舞裙<lb/>
城闕芙蓉暁未分身騎金火謁元君青童不道天家近<lb/>
笑指空中五色雲<lb/>
三十六宫北内春邯鄲却憶夢中身帶將一箇城南樹<lb/>
<pb n="KR3h0060_WYG_011-10b"/>
去謁仙班十八人<lb/>
飄飄仙樂下珠庭又從麻姑降蔡經麟脯鳯脂皆可夀<lb/>
長生何必斸松苓<lb/>
溪頭流水飯胡麻曽折璚林第一花欲識道人藏密處<lb/>
一壺天地小於𤓰<lb/>
不到麟洲五百年歸來風日尚依然穉龍化作雪衣女<lb/>
來問東華古玉篇<lb/>
春宴瑶池日景高烏紗巾上揷仙桃長桑樹爛金雞死<lb/>
<pb n="KR3h0060_WYG_011-11a"/>
一笑黄塵變海濤<lb/>
高駕飈車過大瀛神官報道禇三清新裁鵝管銀簧澁<lb/>
一曲𤣥雲鼓未成<lb/>
天府官曹夙有期金枰玉粟賜漁師一彈指頃天台近<lb/>
始悟三生石上棋　此余方外生余善追和張外史小<lb/>
遊仙詩一十解持藁來余不能加㸃讀至長桑樹爛天<lb/>
雞死座客遶牀三呌以為老鐵喉中語也又如一壺天<lb/>
地小於𤓰雖老鐵無以著筆矣故樂為之書至正癸夘<lb/>
<pb n="KR3h0060_WYG_011-11b"/>
春王正月上日鐵龍道人在玉山髙處試奎章賜墨<lb/>
書<lb/>
明德遊仙詞十首自天柱山傳來依韻繼作雲林道氣<lb/>
者觀之亦足自㧞於埃壒矣　雨上<lb/>
白玉之盤滄海東滄滄下視逺如空請㸔端正山河影<lb/>
不滿拗堂盃水中<lb/>
鴻寳枕函雲積叠芝臺爐火煖氛氲子能試喫青精飯<lb/>
我亦聊書白練裙<lb/>
<pb n="KR3h0060_WYG_011-12a"/>
夜久摶桑海色分珠宫望拜赤龍君洞庭未省君山在<lb/>
元是崑崙小朶雲<lb/>
藤蘿石上尋長迹金粟圖中見小身抖搜幾重衣裓看<lb/>
情知不染散華人<lb/>
厭見霓裳舞廣庭罷看三十九章經道人腰著金鴉嘴<lb/>
自向松隂洗茯苓<lb/>
左股清池足漚麻池中肥水是松花蚤知魏帝一丸藥<lb/>
肯信東陵五色𤓰<lb/>
<pb n="KR3h0060_WYG_011-12b"/>
恥作深山服食仙伐毛洗髓固依然木蘭墜露研朱冩<lb/>
只冩南華秋水篇<lb/>
脚底琴生三尺鯉袖中阿母一雙桃别時勞動凌波襪<lb/>
爛月如銀曬夜濤<lb/>
眼中自小薄蓬瀛日月雙飛下始青見得明窻塵彷彿<lb/>
定知草創大丹成<lb/>
玉格金科自有期赤城何待逺尋師壁梭也解為龍去<lb/>
樵斧如何只看棋　丙戌嵗四月廿日靈石山登善精<lb/>
<pb n="KR3h0060_WYG_011-13a"/>
舎冩<lb/>
向嘗次韵信都趙君季友父遊仙詞亡友虎林張君伯<lb/>
雨父見而愛之亦嘗倚韵以屬和崑山清真觀道士余<lb/>
君復初伯雨愛友也冩所和詩以遺復初復初今年冬<lb/>
欵余於吴郡之城南乞余冩昔所和合張君之什併藏<lb/>
之江空嵗晚朋友間能詩如伯雨寥寥絶響因冩舊作<lb/>
不能不興感云耳今年至正二十年庚子嵗之冬也遂<lb/>
昌鄭元祐明德父<lb/>
<pb n="KR3h0060_WYG_011-13b"/>
金碧樓臺瀛海東娉婷仙子下遥空聖凡千古無窮事<lb/>
都在鸞笙一曲中<lb/>
靄靄身中三素雲朝暉出海共氤氲桃霞沐雨輕匀面<lb/>
栁浪含漪細織裙<lb/>
鳯麟洲上水煙分女伴同祠李少君㸃定易遷宫裏籍<lb/>
歩虚回首踏紅雲<lb/>
煌煌朱樹四時春樹影玲瓏月滿身理罷玉笙朝斗去<lb/>
就中誰是避秦人<lb/>
<pb n="KR3h0060_WYG_011-14a"/>
雲旂阿母降珠庭母為雙成欲授經塵世登真無妄訣<lb/>
藥囊辛苦貯參苓<lb/>
纔吹松屑飯胡麻又見蟠桃一度花不為靈姝工服食<lb/>
金盤那得不如𤓰<lb/>
窈窕溪真十二仙靈犀分水夜長然珠宫每<hi>闕</hi>皇人筆<lb/>
㸃校青瑶第幾篇<lb/>
寳髻駢雲誰最高花間行數舊栽桃生洲月出星宫近<lb/>
騎著神魚舞翠濤<lb/>
<pb n="KR3h0060_WYG_011-14b"/>
紫皇親駕按寰瀛又見鯨波澈㡳清仙籍不能無謫降<lb/>
塵縁敢望有虧成<lb/>
欲採靈芝恐後期魚逰千里費尋師不因悟得長生著<lb/>
一局難終未了棋　至正二十年庚午嵗冬十月書于<lb/>
吳郡城南之寓舎<lb/>
銀河萬里海雲東直泛靈槎上碧空仙女踏歌星漢裏<lb/>
老龍吹笛浪花中<lb/>
金粟天高碧殿雲鏡中空影夜氤氲白鸞樹下三千女<lb/>
<pb n="KR3h0060_WYG_011-15a"/>
一色龍綃玉雪裙<lb/>
月照旌旗夜未分行宫望拜玉華君衆中王母雙龍駕<lb/>
飛動神州五嶽雲<lb/>
令威化鶴已千春華表歸來是後身城郭悲歌荒冢在<lb/>
到頭應愧學仙人<lb/>
白鶴下啄瑶草庭道士夜讀神農經問之長生有寳訣<lb/>
授以松根千嵗苓<lb/>
溪水流香飯熟麻洞中千樹玉桃花金盤日日飛仙供<lb/>
<pb n="KR3h0060_WYG_011-15b"/>
敇賜安期海上𤓰<lb/>
鬱蕭臺上㑹羣仙龍燭飛光曉夜然玉殿歸來環珮冷<lb/>
白雲猶䕶古苔篇<lb/>
麟洲宫殿五雲高夜走瑶池燕碧桃借得仙人紅尾鳯<lb/>
月中飛影拂波濤<lb/>
鈞天按樂召蓬瀛手把芙蓉朝太清一曲霓裳羽衣舞<lb/>
仙家只數董雙成<lb/>
長生誰解問佺期黄石空為孺子師何似山中閒日月<lb/>
<pb n="KR3h0060_WYG_011-16a"/>
松隂自了著殘棋　遊仙詩遂昌其最優乎貞居仙去<lb/>
不可復得清真余君復初請余和之以繼二妙之後其<lb/>
知言乎昔揚雄作太𤣥曰後世有揚子雲必好之盖謂<lb/>
作者非難知者為難也復初舊有能詩聲余故喜之遂<lb/>
為賦此但不可與不知者言耳太原郭翼識<lb/>
　　張伯雨草書單條<lb/>
登南峰絶頂詩　緑雲覔路作清遊身似饑鷹曉脫鞲<lb/>
一上怒臨飛鳥背載盤驚立巨鰲頭神來甲帳風飄瓦<lb/>
<pb n="KR3h0060_WYG_011-16b"/>
月墜下方鐘隠樓為問登高能賦者陸沉誰復歎神州<lb/>
又山居即事詩帖　寒食今年二月晦又分新火入厨<lb/>
煙碧花桃落閒誰掃白苧衣輕老自便發匣但餘金薤<lb/>
墨老年正在玉堂編大書絶類顏光禄小字駸駸逼墓田<lb/>
<hi>衣輕一作衣寛</hi>　夕陽扶醉試登臨㟝嶁峰頭望不禁倦鳥欲<lb/>
憑高樹没短松時遇晚風吟雲開列岫争浮黛霞映卑湖<lb/>
盡躍金歸去主人情不淺重傾春酒細論心　右登新<lb/>
豐山<lb/>
<pb n="KR3h0060_WYG_011-17a"/>
　　張貞居雜詩册<hi>凡五十五首載集不錄</hi>
志逸心疲身清命濁逃同類而親猨狙毒厚味而美䔧<lb/>
藿學取益而不勝其損事知危而姑與之安一龍一蛇<lb/>
不厭已之深𦕈惡衣惡食先憂人之饑寒忽然為而反<lb/>
常若此若何以祛有身之患　右自贊畫像<lb/>
己酉嵗自春徂夏霪雨之時多五月來僅一日見天處<lb/>
磵阿幽篁中未有裹飯過子桑者間弄筆研冩謬語盈<lb/>
冊以自料理耳語凡五十五首子英遇之持去勿示不<lb/>
<pb n="KR3h0060_WYG_011-17b"/>
知我者　雨告<lb/>
　右句曲外史與袁子英所冩詩凡五十五篇其首兩<lb/>
　章迺此老道人傚鐵雅者也如道言清齋磵阿諸詩<lb/>
　皆其道趣中流出者若犇月巵則又頑仙之横出者<lb/>
　吁道人仙去已一紀矣鐵雅之友屬之何人開卷愴<lb/>
　然不勝山陽之感至正二十又一年花朝日抱遺叟<lb/>
　楊維楨在清真之竹洲館書<lb/>
　至正壬寅秋八月十又八日海虞繆貞吳郡余大亨<lb/>
<pb n="KR3h0060_WYG_011-18a"/>
　崑山顧元臣同觀弟子蕭登拜題<hi>𨽻古</hi>
　東淮顧安定之觀于映雪軒時年七十有四<lb/>
　不識華陽舊隠居高情還憶聽松餘百篇真籙修都<lb/>
　遍滿卷新詩手自書一去丹臺閒日月幾回飛珮在<lb/>
　空虚重來化鶴應無恙華表春風動里閭　至正甲<lb/>
　辰冬月郡人後學陳世昌拜觀謹識<lb/>
　至正二十五年乙巳春三月豐城余詮觀<lb/>
　壬子正月五日過東婁十日耕學先生出以示僕乃<lb/>
<pb n="KR3h0060_WYG_011-18b"/>
　知貞居之與耕學交好之情若是也倪瓚覽<lb/>
　貞居先生清詩妙墨飄飄然自有一種仙氣信非世<lb/>
　中人也此卷手書以遺余者屢罹兵燹似若有神物<lb/>
　䕶持泉南陳君彦亷好古博雅與余同志故割愛以<lb/>
　贈壬子夏六月汝陽袁華書<lb/>
　張貞居詞翰政如月底疎松雲中修竹信非烟火食<lb/>
　人所能賞識冝為吾子英之寳藏也貞居自題云非<lb/>
　知我者勿示今子英出以示余豈别乆而弛其約束<lb/>
<pb n="KR3h0060_WYG_011-19a"/>
　耶齊郡張紳觀於孫氏映雪軒中時戊申子月<lb/>
　右磵阿雜詩墨蹟五十五首乃張貞居詞翰最得意<lb/>
　者亦自慎重不輕示人觀其小序可見雖然非子英<lb/>
　之知貞居不能久藏至今非彦亷之好古博雅亦不<lb/>
　能得子英之割贈所愛以交誼之篤而歸諸春草堂<lb/>
　可謂得其所矣子英亦知人哉保為陳袁之家子孫<lb/>
　左劵珍之可也廬陵張昱題於凝香閣中<lb/>
　余觀在昔右文之際文章翰墨蓋莫盛於東南矣不<lb/>
<pb n="KR3h0060_WYG_011-19b"/>
　惟列侍從居舘閣者皆彬彬文學之徒至于方外名<lb/>
　流亦或負其清才絶藝擅名一時之勝故釋之徒有<lb/>
　笑隠訢上人道家者流有貞居張外史皆以詩文篇<lb/>
　翰照映乎山林而與虞趙歐黄諸君子交接于後先<lb/>
　迭響乎中外於是東南文物之盛殆前古所未聞今<lb/>
　觀陳氏所藏外史墨蹟一册能詩者或無此書能書<lb/>
　者或無此詩外史蓋兼之矣慨名筆之流傳念昔人<lb/>
　之凋謝江空嵗宴不無有繼響者乎覽卷為之憮然<lb/>
<pb n="KR3h0060_WYG_011-20a"/>
　吳郡謝徽識<lb/>
　右張貞居自書詩一帙温陵陳君彦亷之所藏戊申<lb/>
　嵗見於袁子英家今歸于君君别有貞居所書大小<lb/>
　十餘幅可見物常聚於所好君作詩往往有物外意<lb/>
　非獨愛貞居之書而已也壬子亥月張紳再題<lb/>
　張貞居以詩名湖海而翰墨尤為人所重片縑尺楮<lb/>
　往往見之蓋未有若此卷之富盛者也孫過庭云一<lb/>
　時而有乖有合心遽體留日炎風燥皆其乖也神怡<lb/>
<pb n="KR3h0060_WYG_011-20b"/>
　務閒時和氣潤偶然欲書皆其合也今貞居自言自<lb/>
　春徂夏陰雨至五月之久故閒弄筆研以自料理則<lb/>
　非心遽體留日炎風燥正所謂神怡務閒時和氣潤<lb/>
　偶然欲書耳冝其聨篇接簡不覺其多而穠纎間出<lb/>
　清婉流麗有合于古人之度也其詩傳之人口已有<lb/>
　定論特語其書如此彦亷好古博雅必能加寳愛矣<lb/>
　　蘇人王行題<lb/>
　余觀張外史自書雜詩一帙詞翰之妙使人如快雪<lb/>
<pb n="KR3h0060_WYG_011-21a"/>
　時晴行山隂道中幽景所奪應接不暇披覽竟日不<lb/>
　能去手　勾吳張適識<lb/>
　貞居蚤學書于趙文敏公後得茅山碑其體遂變故<lb/>
　字畫清遒有唐人風格詩則出于蘇黄而雜以己語<lb/>
　其意欲自為家也唐宋以來浮屠之能書與詩者雖<lb/>
　衆然亦不能兩美況道流之久之人哉此自書襍詩<lb/>
　也古律行草各臻其妙冝子英之慎與而彦亷之喜<lb/>
　得矣　高啓識<lb/>
<pb n="KR3h0060_WYG_011-21b"/>
　右張貞居詩翰清原陳氏得於袁子英甫盧<hi>熊記篆書</hi>歴<lb/>
　代史臣不為釋老氏立傳或老氏有可書者則以置<lb/>
　方技傳中皇明詔修元史始别有釋老傳之目而老<lb/>
　首丘處機釋氏首八思馬且各有數人焉張雨生東<lb/>
　南以工書善詩為名道流一時學士大夫若趙文敏<lb/>
　虞文靖黄文獻諸公多與逰乃不得入傳或者疑之<lb/>
　然處機八思馬之徒其在太祖世祖時太抵皆以功<lb/>
　業顯故釋老氏有傳蓋不徒以其法而然者則夫雨<lb/>
<pb n="KR3h0060_WYG_011-22a"/>
　之可傳政不在此余嘗執筆從史官後得預是議今<lb/>
　觀雨自書雜詩于温陵陳寳生家詞翰之妙如是自<lb/>
　當與趙虞諸公詩集並傳也　洪武壬子秋八月嵇<lb/>
　岳王彛識<lb/>
　洪武辛酉三月二十六日重書於春草堂　周砥<lb/>
　貞居真人詩文字畫皆為本朝道品第一雖獲片紙<lb/>
　隻字猶為世人寳藏况彦亷所得若是之冨且妙耶<lb/>
　舒展累日欣慨交心噫師友淪没古道寂寥今之才<lb/>
<pb n="KR3h0060_WYG_011-22b"/>
　士方高自標致余方憂古之君子終陸沉耳吾知前<lb/>
　人好修不以為賢於流俗而遂已不患人之不知栗<lb/>
　里翁志不得遂飲酒賦詩但自陶冩而已豈求傳哉<lb/>
　　壬子初月八日倪瓚題<lb/>
　貞居詩如月底踈松雲間脩竹字畫則若逺塞驚鴻<lb/>
　春池科斗非特不染塵俗塵俗自不能染耳　張紳<lb/>
　壬戌陽月紳再觀於崆峒外史之丹室於是與彦亷<lb/>
　别十載矣<lb/>
<pb n="KR3h0060_WYG_011-23a"/>
　洪武丙辰秋九月彦亷自鳯陽還十有九日夜宿春<lb/>
　草軒復出此冊同觀題者自鐵崖先生以下凡十五<lb/>
　人存者惟八人耳撫卷不勝黯然汝陽袁華識<lb/>
　温陵陳彦亷氏出家藏張貞居所書雜詩凡五十五<lb/>
　首詞翰俱麗見之不忍去手子英袁先生與貞居友<lb/>
　善書此以贈又於卷末書曰勿示不知我者子英以<lb/>
　彦亷博雅故出而與之卷後題曰彦亷與余同志故<lb/>
　割愛與之雖然貞居非至交則不出袁先生非知己<lb/>
<pb n="KR3h0060_WYG_011-23b"/>
　亦不與彦亷既得每為珍玩<lb/>
　余初學書即知有句曲外史為浙之擅名者雖急於<lb/>
　采其規格而世甚鮮有及間獲觀數帖率皆真跡其<lb/>
　於運腕指用紙墨之妙誠超於衆能而成家者也以<lb/>
　之才氣則並於蘇米詞或有過之者故一時名重朝<lb/>
　野得片紙如寳珠璧豈偶然哉此帖知久深慕一見<lb/>
　二三不聞其定在兹獲一覽平昔所見猶霄壤矣孰<lb/>
　不珍其傳哉　時癸亥嵗孟夏月耆山無為謹書于<lb/>
<pb n="KR3h0060_WYG_011-24a"/>
　朝天宫之桂堂<lb/>
　張貞居平生慕米南宫之為人嘗為著中岳外史傳<lb/>
　故其論議襟度往往類之獨其詩句字畫清新流麗<lb/>
　不蹈南宫狂怪怒張之習蓋非獨其學問使然亦由<lb/>
　貞居寄迹方外不為聲利所累而又居東南形勝之<lb/>
　邦獲見故都文獻之懿優㳺林壑以養其真氣故其<lb/>
　發於詞翰者如此今去貞居百餘年耳使人望而企<lb/>
　之若古仙人可勝嘆哉友人陳彦亷氏得其翰墨二<lb/>
<pb n="KR3h0060_WYG_011-24b"/>
　帙皆平生得意作也余家與貞居世契展詠之餘益<lb/>
　増感舊之思云尋陽張來儀識<lb/>
　張貞居詞翰俱清逸飄飄然如參白鸞遊霞鄉自非<lb/>
　有仙風道骨者不能到唐之羽流中杜光庭輩詎足<lb/>
　専美於前矣彦亷冝寳之　時洪武十九年蒼龍丙<lb/>
　寅吳僧道衍敬觀於春草堂<lb/>
　余嘗愛張貞居此帖詞翰清㧞風致高逺當其神清<lb/>
　氣和用筆遣意疾徐頓挫濃纎間出故雖連篇累幅<lb/>
<pb n="KR3h0060_WYG_011-25a"/>
　不厭其多玩之如飛鳶戾空明珠映月飄光粲爛快<lb/>
　人心目可謂絶類離倫特立道流之表自子英化去<lb/>
　垂三十年意昔此帖亦遂淪沒今復覽於放鶴軒中<lb/>
　展玩終日不能釋手信知至物終當有歸從道冝珍<lb/>
　藏之　東吴文泰謹識<lb/>
　昔人作字類人若顔書之剛勁虞之美麗歐之清痩<lb/>
　亦似之余謂非惟字類人作詩雖言志而剛勁清麗<lb/>
　亦似其人今觀貞居字之隨體賦形殊不經意詩文<lb/>
<pb n="KR3h0060_WYG_011-25b"/>
　隨詠冩志若出自然覽之清氣可掬深類貞居之為<lb/>
　人昔人所云為信然貞居書此亦自得意者故題以<lb/>
　勿示不知我噫示知尚不輕得之者必好古博雅也<lb/>
　張昱為彦亷得之謂得其所陳從道得之可謂又得<lb/>
　其所矣從道冝保諸浚儀張肯識<lb/>
　僕平生最嗜外史詩集中諸律略皆上口僭評其高<lb/>
　處當為元人第一家妄論自信不必世人之同也故<lb/>
　其眞蹟所在特深貴之唯姚侍御家有稿一冊時獲<lb/>
<pb n="KR3h0060_WYG_011-26a"/>
　寓觀以為樂事其它所見簡短寂寥無足充余嗜者<lb/>
　戒卿何幸富有之如此當知貞居真跡流落人間雖<lb/>
　有存者斷不能與之為敵矣使僕時時來過出而閲<lb/>
　之味其㸃畫求其興致以開余情不亦暢乎　晩學<lb/>
　楊循吉奉題<lb/>
　蔡天啓詩曰収拾三茅風雨様高堂六月是氷壺貞<lb/>
　居収拾三茅風雨總入氷壺真得天啓賦詩之真趣<lb/>
　矣貞居蛻骨仙去知在蓬萊第幾峰而仙迹長留人<lb/>
<pb n="KR3h0060_WYG_011-26b"/>
　間世帝不役雷電下取俾後世得肆𤣥覽馳紫霞之<lb/>
　逸想動白雲之遐思瀟洒送壺中之日月不亦神哉<lb/>
　袁戒卿襲藏出以見示因題　成化癸夘春三月朔<lb/>
　旦郡人黄雲識<lb/>
　此冊今藏余家向從文衡山處得之元汴<lb/>
　　方寸鐵志<lb/>
吳門朱珪氏師濮陽吳睿大小二篆習既久盡悟石鼔<lb/>
嶧山碑之法因喜為人刻印遇茅山張外史外史錫之<lb/>
<pb n="KR3h0060_WYG_011-27a"/>
名方寸鐵持以過錢塘訪余於吳山次舎求一言自其<lb/>
所謂方寸鐵者余笑曰予方以鐵石心故乖於世而子<lb/>
又欲乖吾之乖乎雖然古之豪傑修已治人必自方寸<lb/>
鐵始黄金白玉可磨此鐵不可磨也子以是鐵印諸金<lb/>
銀銅玉犀象使佩之者皆無媿於是鐵外史氏心印之<lb/>
教行矣吁豈真求工於刻畫無戾夫古制也哉今一妄<lb/>
男子釋蹻起閭巷取封侯印如斗大印咫尺書驅役帶<lb/>
甲有十萬如金翅鶚逐百鳥無一敢後者金斗之權重<lb/>
<pb n="KR3h0060_WYG_011-27b"/>
矣哉吾不知果能為天子剪狂冦佐中興為生人開太<lb/>
平無媿於汝鐵否不則徒以苟冨貴不至腐尸滅名不<lb/>
已使得珪方寸鐵印斯可以䝉金斗而爵榮名矣珪或<lb/>
為今將軍刻符印其亦以是告之　時至正十有九年<lb/>
秋七月八日李黼榜相甲進士今奉訓大夫江西等處<lb/>
儒學提舉㑹稽楊維楨書并誌<lb/>
神斧磨天割紫雲仙葩殞玉發竒芬靈書寳訣開剛卯<lb/>
不數人間小篆文<lb/>
<pb n="KR3h0060_WYG_011-28a"/>
書刻輸君摠色絲前身想是伏靈芝虎頭食肉元無相<lb/>
鑄紐休傳左顧龜<lb/>
我家金粟道人章瓦欵蟠螭識未央千古典型今復見<lb/>
佩之何必獸頭囊<lb/>
鏤玉塗金與錯銀盡將工巧失天眞君能獨掃雕蟲技<lb/>
定品他年合入神<lb/>
伯盛朱隠君余西舜草堂之高隣也性孤潔不佞於世<lb/>
工刻畫及通字説故與交者皆文人韻士予偶得未央<lb/>
<pb n="KR3h0060_WYG_011-28b"/>
故瓦頭於石泥中伯盛為刻金粟道人私印因驚其篆<lb/>
文與製作甚似漢印又以趙松雪白描桃花馬圖求勒<lb/>
於石精妙絶世大合松雪筆法惜其不得從游於松雪<lb/>
之門使茅紹之専美於今世因題四絶於卷末以美之<lb/>
伯盛勿以余言為譽後必有鑒事者公論也　時至正<lb/>
十七年中秋日書于玉山草堂金粟道人顧阿瑛<lb/>
　　方寸鐵歌贈伯盛朱隠君<lb/>
人心何危患多岐方寸之鐵貴自持百錬耿耿明秋暉<lb/>
<pb n="KR3h0060_WYG_011-29a"/>
彼柔繞指何詭隨朱盛剛勁真吳兒法書鐵畫逼秦斯<lb/>
晴窻握管儼若思學成變法出愈竒鐵耕代筆猶神錐<lb/>
用之切玉如切泥孤忠不媿月食詩清新便賦楊花<lb/>
詞元祐黨碑我所非驢鳴犬吠我所嗤雕蟲小技同兒<lb/>
嬉屠龍妙割嗟奚為盛乎盛乎知不知北南車書得得<lb/>
來中興定勒磨崖碑大書深刻非子誰　時至正二十<lb/>
年嵗次庚子夏六月初吉天台氏學者元鼎書于白蓮<lb/>
桂子軒<hi>吳僧虚中蓮花樂</hi>
<pb n="KR3h0060_WYG_011-29b"/>
　　方寸鐵銘<lb/>
婁東朱瑶字伯盛工古籀篆文其於六書之義考之尢<lb/>
詳嘗以餘力刻印章則為吴中絶藝間遊錢塘過句曲<lb/>
張外史名之曰方寸鐵鐵以喻其能堅其志操期以進<lb/>
乎道亦若桑國僑志於鐵研之鐵云雖然科書廢已久<lb/>
必以篆籀為師法漢𨽻而下不在論能復其古其庻幾<lb/>
朱君乎朱君與予相㳺嘉其志操之日堅今年余來玉<lb/>
山中騐朱君之書法益有進是猶張旭悟公孫大娘之<lb/>
<pb n="KR3h0060_WYG_011-30a"/>
舞器也見其刻玉石如切泥則又若漆園氏誇庖丁觧<lb/>
牛而得肯綮也張得於舞劍庖丁得於解牛吾知朱君<lb/>
得於書而悟外史方寸鐵之㫖矣遂述其事而為之銘<lb/>
曰　聖人作人文開龍馬出榮圖來神農氏尚結繩民<lb/>
弗犯俗龎淳史蒼頡肇有制譬孳乳乃曰字越夏商歴<lb/>
周秦科斗廢籀篆臻漢而晉書變作唐風媮政日惡曰<lb/>
逮今愈邈寥事刻畫昆吾刀鐘鼎隳石鼔頹心太古婁<lb/>
朱珪　時至正嵗舎庚子夏四月二十有六日河南陸<lb/>
<pb n="KR3h0060_WYG_011-30b"/>
仁造<lb/>
　　方寸鐵頌<lb/>
猗方寸鐵嫓昆吾刀㳺刄發硎妙契縱操六書奥㫖探<lb/>
賾損勞史籀秦斯作則孔昭翔鸞翥鳯騰龍騫蛟為印<lb/>
為章奎壁麗霄文苑藝林世賴榮褒我頌匪私永言弗<lb/>
佻　至正庚子八月十又八日淮海秦約造方寸鐵詩<lb/>
奉美伯盛有道　隴右邾經上<lb/>
朱珪手持方寸鐵撫印能工漢篆文并剪分江龍噴月<lb/>
<pb n="KR3h0060_WYG_011-31a"/>
昆刀切玉鳯窺雲他年金馬須承詔此日雕蟲試䇿勲<lb/>
老我八分方漫冩詩成亦足張吾軍　至正八月辛丑<lb/>
朔平湖草堂中冩<hi>西夏朱仲義𨽻古</hi>
朱生心似鐵篆刻藝彌精應手多盤折纎毫不重輕么<lb/>
麽形獨辨蠣匾勢初呈漢印規模得秦碑出入明風流<lb/>
金石在潤色簡書并餘刄庖丁解風斤郢匠成逹觀應<lb/>
自我賞㑹足平生趣刻無多訝因君託姓名　錢塘陳<lb/>
世昌<lb/>
<pb n="KR3h0060_WYG_011-31b"/>
袖裏昆吾一寸鐵江南碑碣萬家文玉符金印雲臺將<lb/>
大篆煩君為勒名　雲間陸居仁<lb/>
十年兵興徧天下名山大澤罹野火野火盡燒秦漢碑<lb/>
咸陽鬼哭無人打故人吳睿業篆𨽻好古乃有如珪者<lb/>
妙刻金粟道人章尤精白描桃花馬金印徒聞如斗大<lb/>
零落當時建章瓦君不見黄鶴仙人㐲靈芝北海文章<lb/>
長高價　武夷山樵者錢惟善題于海嘯軒<lb/>
　館閣諸公無不喜用名印雖草廬吳公所尚質朴亦<lb/>
<pb n="KR3h0060_WYG_011-32a"/>
　所不免惟楊文安公絶不用其制吾竹房論著甚詳<lb/>
　然其所用人多不合作趙文敏有一印文曰水精宫<lb/>
　道人在京與李息齋袁子方同坐適用此印袁曰水<lb/>
　精宫道人政可對瑪瑙寺行者闔坐絶倒蓋息齋元<lb/>
　居慶夀寺也鮮于郎中一印曰鮮于伯機父吾子行<lb/>
　曰可對尉遲敬德鞭滑稽大略相同子行嘗作一小<lb/>
　印曰好嬉子蓋吳中方言一日魏國夫人作馬圖傳<lb/>
　至子行處子行為題詩後倒用此印觀者曰先生倒<lb/>
<pb n="KR3h0060_WYG_011-32b"/>
　用了印子行曰不妨坐客莫暁他日文敏見之罵曰<lb/>
　箇瞎子他道倒好嬉子耳太平盛時文人滑稽如此<lb/>
　情懐可見今不可得矣余座主張先生仲舉在杭一<lb/>
　印曰平臯鶴叟盖用杭州三山名臨平臯亭黄鶴也<lb/>
　古人亦有如此者如雲烟過眼録載姜白石印文鷹<lb/>
　揚周郊鳯儀虞廷蓋以姓氏作隠語辛稼軒印曰六<lb/>
　十一上人又以破其姓文米元章書史言劉巨濟符<lb/>
　符字亦好竒耳　雲門山樵張紳書于朱伯盛印譜<lb/>
<pb n="KR3h0060_WYG_011-33a"/>
　後<lb/>
　予嘗見故元時吴人印章刻畫古雅疑其多出於吾<lb/>
　子行之手而不知有朱伯盛者今觀楊鐵崖顧玉山<lb/>
　輩方寸鐵志并詩始知之伯盛名珪玉山稱其為西<lb/>
　郊草堂之隣蓋昆山人葉君廷光與為同縣冝其獲<lb/>
　此而藏之　成化丁未三月晦吳寛題<lb/>
　　元名公為朱錬師本初七序墨蹟<lb/>
故元文章之盛雖方外道流亦有其人如吳全節薛元<lb/>
<pb n="KR3h0060_WYG_011-33b"/>
卿張伯雨輩是也此則朱本初所著貞一藁觀其所得<lb/>
尢為精深冝一時大家特為親書其首也本初臨川人<lb/>
出家上清宫而從吳宗師居都下其藁既無刻本不知<lb/>
此編何從傳至吴中幸而為抑夫縣人之所藏不然其<lb/>
亦泯矣　吴寛<hi>元博</hi>
本初一榻林下内境虚曠中夕夢回松月在窻夜氣閒<lb/>
然全體豁露于斯有得　劉損<hi>損齋</hi>
　七序為勝國范楟劉有慶歐陽應丙虞集栁贊道吳<lb/>
<pb n="KR3h0060_WYG_011-34a"/>
　全節諸人天啓癸亥春二月二十六日王二泉持此<lb/>
　卷來以行促不及録序語　玉水記<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0060_WYG_011-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷十一<lb/>
</p>
<p>
</p>
  </div>
</body>
</text>
</TEI>
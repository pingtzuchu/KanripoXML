<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷三十七</head> <lb/>
    <p>
<pb n="KR3h0060_WYG_037-1a"/>
欽定四庫全書<lb/>
　珊瑚網卷三十七<lb/>
　　　　　　　　　　　　明　汪砢玉　撰<lb/>
　名畫題跋十三<lb/>
　　姚侍御春山雲樹圖<lb/>
春山屏風白雲障扁舟搖搖棹歌唱滄洲老樹縈薜蘿<lb/>
綠色更比前年多水禽不聞格格鳴茫茫芳草終日晴<lb/>
村莊路轉蘋花曲如此山川足此生君不見有朋有酒<lb/>
<pb n="KR3h0060_WYG_037-1b"/>
可游衍無雨無風興非淺不游不衍且不醉虚度年光<lb/>
自憔悴　嘉興姚綬畫并題<lb/>
　　公綬秋溪弄笛圖<lb/>
尋山資杖藜到處勞步履落手得扁舟前溪秋似洗長<lb/>
橋卧波如卧龍嶺有篠樹無深松數峰青出白雲杪玉<lb/>
笛秖今吹曲終曲既終人不見紫毫束絹墨色光日日<lb/>
畫圖長見面<lb/>
　　公綬自題讀書圖<lb/>
<pb n="KR3h0060_WYG_037-2a"/>
青山白雲繞碧篠蒼烟横茒茨短簷外時有松風鳴悠<lb/>
然讀書人琅琅吚吾聲所惜者分隂黙契千古情<lb/>
　　推篷梅花圖<lb/>
昔泊西湖上老梅花正開香從<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>底過影自水邊來笑<lb/>
若廵簷索詩如倚閣裁重看恨官繫夢想獨徘徊<lb/>
　　雲東逸史自題諸畫<hi>俱七言律</hi>
仙源久已隔風塵未識山中有避秦人面恐非前度客<lb/>
桃花只是舊時春入深且自抛漁艇誌路空懷復問津<lb/>
<pb n="KR3h0060_WYG_037-2b"/>
笑展新圖論往事知誰容易奪天真<hi>右桃源圖</hi>
宦途跋涉利途危偏愛江南水竹居萬叠滁山都入畫<lb/>
一窻周草不教除空濛氣挹胸襟爽清冷光搖几席虚<lb/>
人世紅塵浮衮衮難從屏障上衣裾<hi>右水竹居</hi>
亦是擅欒池上枝却縁殊色借臙脂清隂忽訝繁紅藉<lb/>
勁節難從染絳移結實定為朱鳳食騰空堪作赤龍騎<lb/>
多應血淚湘妃盡客賦梁園總未知<hi>題朱竹一作元人</hi>
　　穀庵題松<lb/>
<pb n="KR3h0060_WYG_037-3a"/>
根梢都不見上下有雲遮願我三千嵗山中學服花<lb/>
　　筠石圖<lb/>
老節拂髙雲卑枝含宿雨托根湖石畔時有清風起<lb/>
　　竹枝<lb/>
開徑便見竹對人閒賦詩泠泠風觸佩正是雨晴時<lb/>
　　𤓰蔓<lb/>
𤓰熟蔕自落未落復如何採摘離藤去當無念舊窠<lb/>
此語可作道眼猶得魚兎而忘筌蹄之意也　𢎞治紀<lb/>
<pb n="KR3h0060_WYG_037-3b"/>
元戊申元夕仙癡<lb/>
　　姚雲東自題諸畫<hi>俱七言絶</hi>
遠山遙望有空青溪口花横錦繡屏住在此鄕無一事<lb/>
日長閒錄煑茶經<hi>溪山横錦</hi>
楊栁風微水不波放船載酒樂如何浮生百嵗同春夢<lb/>
青鏡年來髮易皤<hi>春波載酒</hi>
亭如篛笠安溪口日似銅鉦掛樹頭但得有山兼有水<lb/>
古來何處不宜秋<hi>秋亭樹石</hi>
<pb n="KR3h0060_WYG_037-4a"/>
松枝挑滿擔頭春石路崎嶇足苦辛薄暮敢投山舍宿<lb/>
城中多少待炊人<hi>山樵暮歸</hi>
樹木蕭疎雪欲消空江水冷不生潮游魚未出虚垂釣<lb/>
簑笠迴舟不待招<hi>空江釣雪</hi>
長橋卧波如卧龍皛皛秋水類呉淞此客悠然曳杖去<lb/>
㸔盡晚山烟色濃<hi>晚山煙水</hi>
紺園臺殿出樹杪山半斜陽磬幾聲野客乗舟何處去<lb/>
緑蘋洲上水波平<hi>夕陽古寺</hi>
<pb n="KR3h0060_WYG_037-4b"/>
汲江然竹尋常事欸乃一聲何處歌泛宅浮家無限樂<lb/>
世途空說有風波<hi>江行棹歌</hi>
一竿坐釣清如許志在髙閑不在魚借問富春山下路<lb/>
行人誰厭子陵居<hi>髙閒釣叟</hi>
水花浮滿白鷗沙山麓連雲迤邐斜客盪輕舟歸去後<lb/>
一川風景屬漁家<hi>雲水漁家</hi>
茫茫草澤望中寒未必全輸七里灘此外紅塵深似海<lb/>
清風獨上釣魚竿<hi>草澤垂竿</hi>
<pb n="KR3h0060_WYG_037-5a"/>
白下追遊記昔年青山如畫樹如烟郭家歌舞楊家酒<lb/>
一度情思一悵然<hi>為曹竹西寓</hi>
閑看脩竹過隣家翠色娟娟亂紫霞掃石坐來忘却去<lb/>
一坡凉影日西斜<hi>竹西涼影</hi>
竹不遮泉松閉壑倚樓日日有餘清雲東逸史雖能冩<lb/>
難冩風聲與水聲<hi>竹泉松壑</hi>
茸茸碧草滿平坡春事相將一半過山鷓飛來人不在<lb/>
竹窻風雨落花多<hi>竹枝鷓鴣</hi>
<pb n="KR3h0060_WYG_037-5b"/>
東風吹竹滿前溪溪竹叢深路欲迷日日雨多泥滑滑<lb/>
不堪鷄鶻再三啼<hi>竹溪啼鳥</hi>
山中竹樹總清妍潄石灘頭寂寂泉眼底塵埃無着處<lb/>
天風環佩獨泠然<hi>竹樹流泉</hi>
孤巖兀兀長莓蘚上有竹枝清可人厯盡嵗寒俱挺拔<lb/>
眼中誰是百年身<hi>巖上竹枝</hi>
茂草萎蕤生竹根竹隂分綠到柴門清樽堪此松花釀<lb/>
絶勝田家醉瓦盆<hi>柴門竹色</hi>
<pb n="KR3h0060_WYG_037-6a"/>
髙原獨樹天邊趣怪石幽篁畫裏情莫笑王維成老懶<lb/>
只從筆底着秋聲<hi>幽篁怪石</hi>
巖頭古木纒薜荔下有碧篠相因依向晚秋烟共秋雨<lb/>
溟光一𣲖入柴扉<hi>古木碧篠</hi>
娟娟亂篠翠交加路入山中草映沙一賞頓忘塵土夢<lb/>
清風吹落紫藤花<hi>公綬在振衣亭作紫藤墨篠丙申十月五日</hi>
人家種竹自然佳不對茒堂便對臺最愛一畨新雨過<lb/>
春泥又見笋穿堦<hi>雨後新笋</hi>
<pb n="KR3h0060_WYG_037-6b"/>
竹有清風石有苔是誰勾引此中來笑談忽憶梅花老<lb/>
何處吹簫月滿臺<hi>倣梅花老</hi>
冩竹常煩提徤筆柔枝密葉自生風誰知無限蕭森意<lb/>
不在湘南渭水東<hi>自題墨竹</hi>
逸史畫竹如冩字枝葉皆從八法來苦苦欲求形似者<lb/>
清風安得掃塵埃<hi>仝前</hi>
年來為圃菜多嘗夢不思分漢署香堯韭禹糧如可食<lb/>
何愁不跨五仙羊<hi>自閒居食菜得趣故無漢署分香之想五仙之羊不跨猶跨</hi>
<pb n="KR3h0060_WYG_037-7a"/>
濃黛消香澹兩蛾花隂試步學凌波專房似得傾城色<lb/>
不怕凉風到扇羅<hi>團扇仕女圖</hi>
消受南風一味凉藕絲新織舞裙長臨池試展凌波步<lb/>
只恐紅蓮妬艶粧<hi>荷花仕女圖</hi>
瑤臺無信托青鸞一寸芳心思萬端莫向東風倚修竹<lb/>
翠衫經得幾多寒<hi>修竹仕女圖</hi>
羅襪生香踏軟莎釵横玉燕鬢鬆鴉春心正是芭蕉葉<lb/>
羞見宜男並蒂花<lb/>
<pb n="KR3h0060_WYG_037-7b"/>
軟繡屏風小象妝細風亭館玉肌凉含情學冩鴛鴦字<lb/>
墨洗蕉花露水香<hi>芭蕉仕女圖二絶</hi>
　　姚公綬老圃秋容<lb/>
秋深老圃霜初下秋空自然不俗幻他風景粧我清閒<lb/>
雅稱幽人茅屋玉樹後庭玉簮更緑歎杞菊與芙蓉厯<lb/>
陸雁來紅葉葉照人雙目　酒熟興來最宜野飲喜楓<lb/>
林春花簇簇不類三秋分明二月戲筆冩成一幅莫道<lb/>
無情此際豈真冷澹誰解天留晚况翻憐衰颯盡空悲<lb/>
<pb n="KR3h0060_WYG_037-8a"/>
宋玉　𢎞治六年九月雲東逸史畫并調望遠行<lb/>
　　姚榖庵蕉池積雪<lb/>
古蕉池積雪云者海昌勾曲外史張伯雨得漢銅洗後<lb/>
得白石樹水蕉其上置之洗中因有是名夫蕉所真有<lb/>
者池則洗為之亦有者積雪則以白石為之似有而實<lb/>
無者無非真無有非真有故曰有無相形伯雨其真知<lb/>
道者歟冩圖賦詩伯雨首倡羣公和之僅存劉師魯二<lb/>
篇以之成卷元社既屋伯雨亦亡流散而去為呉江村<lb/>
<pb n="KR3h0060_WYG_037-8b"/>
叟周氏所得遺什華盖洞隱者饒介之錄焉其卷今屬<lb/>
予世姻陶君文式文式博雅好古裝裭愛䕶又付善畫<lb/>
者摹冩于册俾予志本末伯雨師魯之作在卷不録予<lb/>
追和伯雨一首乃書之作社中諸老宿之分　𢎞治元<lb/>
年十月朔日嘉禾姚綬書<lb/>
仙人銅洗不復見翰墨淋漓天粟零蕉生池上有新綠<lb/>
雪滿嶺頭無故青追和清詩聊適興苦求遺卷亦勞形<lb/>
何如瀹茗澆喉吻帶月分江入大瓶　雲東逸史<lb/>
<pb n="KR3h0060_WYG_037-9a"/>
好事品題亦小巧古來風韻未凋零仙人掌上一團碧<lb/>
摩詰圖中四序青静對栽培供坐嘯懶教磨洗是㤀形<lb/>
何當月下仍招我贈子中泠水滿瓶　文式以書來滁<lb/>
陽索和其所謂蕉池卷者詩成踰年未有以寄之者予<lb/>
還乃得觀其古卷固不敢題前詩文式强之既不得已<lb/>
書之卷尾而又書是册者非區區本意哉　𢎞治庚戌<lb/>
春仲吕㦂識<lb/>
長稍羅展翠雲屏曽聽燕山夜雨零何處蕉池緑雪色<lb/>
<pb n="KR3h0060_WYG_037-9b"/>
也留詩句落丹青筆端造化空禆世眼底風花浪肖形<lb/>
誰冩西湖清氣味一枝香露浸銅瓶　嶺南林光<lb/>
門前雪花大如手庭下百草皆凋零陶君何從得此本<lb/>
芭蕉雪裏仍青青峭拔自存堅白操巖寒不損孤髙形<lb/>
丹青誰是王摩詰便欲輸君玉胆瓶　嘉善周澤<lb/>
曉起支頥静倚屏蕉池生意不教零皚皚雪積雲根白<lb/>
颺颺風翻露葉青我向吟邊偏得趣誰于物外却忘形<lb/>
一般清味亭臺上絶勝梅花浸玉瓶　新淦蕭子鵬<lb/>
<pb n="KR3h0060_WYG_037-10a"/>
人間芭蕉葉最大雪花一沾無不零云何池上數片葉<lb/>
戴雪不减天家青乃知仙翁有幻術山骨偷來𤣥化形<lb/>
何當掬取九霄露洗根供上琉璃瓶　王准<lb/>
大化洪罏孰真宰範金削玉紛飄零雙魚傳來漢家洗<lb/>
孤鳳飛墮仇池青花層六出本無象秀聚三奇真有形<lb/>
重煩摩詰作詩畫小杓分清歸硯瓶　姚江魏瀚<lb/>
樹濕雨初過天青雲已收主人尋友去門掩一山秋<lb/>
一木<lb/>
<pb n="KR3h0060_WYG_037-10b"/>
嘉善姚御史綬字公綬其父封公頗好善宅西大雲寺<lb/>
有侍者老矣常受公賑施一日公于田中觀刈穫忽見<lb/>
此侍者肩襆從宅後直入怪察之則細君就館産子又<lb/>
詣寺中消息云侍者病三日頃化去矣公心知是其托<lb/>
生及長而獧黠不若于訓年十六尚未識字其伯仲二<lb/>
兄咸舉茂才公令季子踐更縣尉怒其狂率杖之歸乃<lb/>
憤發就師𫝊日夜程書不休如是十年登進士第為監<lb/>
察御史請告還家悟前身是大雲寺侍者因自號雲東<lb/>
<pb n="KR3h0060_WYG_037-11a"/>
逸史其蕉池積雪原卷已載六硯齋筆記矣　汪㒺氏<lb/>
識<lb/>
　　沈石田乾坤四大景<lb/>
我所憶兮匡廬泉飛空直下香罏巔銀河為源彭蠡委<lb/>
萬古騰沸東南天左潨右射五老却蹇裳濡足愁攀縁<lb/>
崖傾石走霹靂鬬枯藤怪樹虬龍懸丹青洗出屏風叠<lb/>
跳珠濺玉聲鏘然誰能置我巖石間仰面落雪水底眠<lb/>
酒酣戲作五里霧山精嘯雨空中旋嗚呼我歌兮歌始<lb/>
<pb n="KR3h0060_WYG_037-11b"/>
放九江茫茫日在望<hi>倣趙松雪筆</hi>
我所憶兮泰山松秦皇避雨駐六龍根如鐵石皮青銅<lb/>
千秋萬嵗枝䝉茸瞳瞳掛日扶桑小隱隱𠫭天翠黛濃<lb/>
鸞雛鳳㝅不知數和鳴上下如笙鏞潮聲真與東海應<lb/>
絶頂正見蓬萊峰金膏玉液散入地茯苓芝艸生隆冬<lb/>
采而食之可不死雲車何日來相從嗚呼我歌兮歌正<lb/>
長黄河日暮流商商<hi>倣李晞古筆</hi>
我所憶兮黄鶴樓瀟湘洞庭生素秋登髙抉眥極萬里<lb/>
<pb n="KR3h0060_WYG_037-12a"/>
烈風震蕩無時休九疑連緜似屏嶂白日黯慘蒼雲愁<lb/>
東攀枯木枝巃嵸西望雪嶺寒颼颼珠簾繡柱九天上<lb/>
倒影却射滄江流仙人坐弄紫玉笛往往飛花鸚鵡洲<lb/>
青蓮居士莫搥碎便須縱飲成糟丘嗚呼我歌兮歌愈<lb/>
急鴻鵠冥冥楚天碧<hi>倣黄鶴山樵筆</hi>
我所憶兮峨嵋雪六月隂崖凍欲裂仙人赤脚翠巖行<lb/>
鶴氅飄飄玉光潔迴飈吹散五谿雲落絮飛花滿城闕<lb/>
滴博蓬婆西海頭隂風惨澹旌竿折萬里雲凝雲不流<lb/>
<pb n="KR3h0060_WYG_037-12b"/>
層氷皓皓冬夏結我思仗劍游其巔石棧天梯殊斗絶<lb/>
六龍迴日不敢過寒光凛冽千丈鐵嗚呼我歌兮歌益<lb/>
豪太白不動金天髙<hi>倣呉仲圭筆</hi>
　𢎞治戊午仲春閒居精舍漫摹古人筆意長洲沈周<lb/>
　石田翁作山水好衍為長卷此其一也翁胷藏丘壑<lb/>
　妙合造化出之筆端不煩意而自有無窮之趣且四<lb/>
　景摹古人筆法鏘鏘如對前人面目也覽此卷不覺<lb/>
　慨然有所興起　墨池王渙<lb/>
<pb n="KR3h0060_WYG_037-13a"/>
　　沈啟南谿巒秋色圖<lb/>
每憶西禪地城中人不知香爐供課佛茗碗博題詩嗜<lb/>
淡黄金遠心閒白髮遲勞生堪自薄令我羡吾師　予<lb/>
雖江鄉人嵗入郭無虛月然未嘗一假居㕓市假必明<lb/>
公所往來逾三十年明公無煩于予予亦無所憚也今<lb/>
年夏五月一别迨十月下浣始相見出紙索畫與題以<lb/>
志契濶因冩谿巒秋色應之冩畢瀹籬豆茶為供時夜<lb/>
已過半矣　庚寅沈周<lb/>
<pb n="KR3h0060_WYG_037-13b"/>
錦帆涇上千年寺水殿雲廊半不存只有老僧明月下<lb/>
立當清影夜敲門　陶庵沈貞吉　<hi>陶然道人</hi>
交游愈久愈情深方外于今數道林清白不移人自老<lb/>
雙娥峯下月如心　呉興沈恒吉<lb/>
明公何處好安禪城市山林别有天昨日隣家分與地<lb/>
便開亭子看雲眠　完庵　<hi>延美</hi>　<hi>藕華居</hi>
月寒山亦白人語磵微譍傳取詩禪去前身我亦僧<lb/>
池上白蓮花又開情深應不厭頻來白頭却被青山笑<lb/>
<pb n="KR3h0060_WYG_037-14a"/>
投老相逢得幾回　明師與予有夙契每入城必訪師<lb/>
師亦不憚予之煩也壬辰秋仲廿又四日午飲山房見<lb/>
石田詩畫重題以紀一遊云方内陳䝉<lb/>
　枯筆礬山頭氣象磅礴下作竹樹蕭森間小亭跨之<lb/>
　意甚疎秀乃倪黄合併而出者碧苔箋題<lb/>
　　沈啟南自題天池亭月圖<lb/>
天池有此亭萬古有此月一月照天池萬物輝光發不<lb/>
特為亭來月亦無所私縁有佳主人人月兩相宜還如<lb/>
<pb n="KR3h0060_WYG_037-14b"/>
庾公樓其興亦不淺把酒醉月華夜夜作沉湎我是好<lb/>
詩人咏月三百首此亭不厭我將詩侑君酒<lb/>
　　石湖書院老樹圖<lb/>
范公亭東有古樹有身莫可限尺度只憑長六不長長<lb/>
邊老婪酣遺醜肚一幹朽盡皮肉空一幹輪囷葉麄蔽<lb/>
盤根到處走虬蛇風雨不驚知得地坐根納䕃且移時<lb/>
靜玩氣機成感寓人生安得如此頑不死不用常在世<lb/>
圖石湖書院老樹題　沈周<lb/>
<pb n="KR3h0060_WYG_037-15a"/>
　　秋山圖<lb/>
秋至無所適牛峯期峻攀攜手相魚貫極力凌孱顔東<lb/>
來望城郭北指鬱江關凉風振木末葉飄巾履間俯見<lb/>
行旅人役役往復還如我二三子逍遙意自閒其中有<lb/>
達德髙誼雲薄天投簪在急流此道今則慳　成化丙<lb/>
申嵗八月朢奉陪味芝先生游西山牛頭峰謬以詩畫<lb/>
記其清賞沈周<lb/>
端居秉髙志道與黄綺謀耿耿千嵗懷安能一朝酬青<lb/>
<pb n="KR3h0060_WYG_037-15b"/>
陽肇嘉節羲馭逝不留樹木發華滋綠葉揚芳柔上有<lb/>
鳴春鳥嚶嚶求匹儔踟蹰不能寐攬衣起行遊况復有<lb/>
良朋分若金石投攜手出西郭眷言山水幽祓除激清<lb/>
波眺遠陟髙丘西北臨廣路巍巍列飛樓誰人為燕㑹<lb/>
交親結綢繆光景忽西馳娯樂殊未休豈不念合併欲<lb/>
邁路阻修顧望勿復道迴身駕輕舟折彼蕙蘭花聊以<lb/>
忘我憂　味芝以石田畫索予題予許諾踰日詩成書<lb/>
之乃春眺詩非秋眺詩也不覺失笑若予者真諺所謂<lb/>
<pb n="KR3h0060_WYG_037-16a"/>
不辨春秋者也　豸史劉昌<lb/>
　　巴山圖<lb/>
呉之為國水所涵有山平衍無巉巖我家多水少山處<lb/>
悵望翠微心所貪時能借墨補不足數紙連絡長畨粘<lb/>
峯巒重複間溪溆雜樹列布多楓楠或開大壑浸山足<lb/>
其椒半為浮雲含僧廬隱映遠木杪聽泉採藥我亦堪<lb/>
嘗聞巴蜀天下險未可一往尋鳬蠶子長之興浩不淺<lb/>
感此老鬢霜鬖鬖聊因圖此識所見卧逰一生還自甘<lb/>
<pb n="KR3h0060_WYG_037-16b"/>
　存一留余有竹莊數日每談巴山之勝輒為踴躍酒<lb/>
半出素命筆圖成并為書此沈周<lb/>
　　南川髙士圖<lb/>
連峯何窈窕浚谷深且幽中有髙識士樂兹逍遙逰長<lb/>
勤事竹素抱志徯其時<hi>叶</hi>芙蓉製重襟約以珊瑚鈎搴<lb/>
芳古桂林翔聲籍南州鳳鳥不可狎乃在崑崙丘矯首<lb/>
望光塵遐鄙即無由信思聊致言墨卿慚謬悠　惟謙<lb/>
呉君才德茂優為東崑名流也相别良多嵗月懷思不<lb/>
<pb n="KR3h0060_WYG_037-17a"/>
能置聊以拙畫鄙言通其知也癸巳沈周<lb/>
　　鶴聽琴圖<lb/>
余見王叔明畫鶴聽琴圖喜其命意髙古嘗臨摹三四<lb/>
幀殊自㑹心昨于友人處見梁楷亦有鶴聽琴圖雪中<lb/>
洞壑意趣超曠始知古人一樹一石必有所本固非流<lb/>
俗率意妄誕而無忌憚也歸卧北窻下懷思無己乃想<lb/>
像援筆觀者幸勿誚其效矉焉時天順癸酉七月念日<lb/>
也沈周<lb/>
<pb n="KR3h0060_WYG_037-17b"/>
　余昔年得石田畫頗多然旋得旋去如此幅其一也<lb/>
　更有寄竹鶴翁圖瀟洒有致詩亦真率有味書作擘<lb/>
　窠書極雄快竟歸之漢碧云玉水記<lb/>
　　倣倪迂山水<hi>為髙太巖所藏</hi>
迂翁畫為戲簡到存清臞學者豈易得紛紛墮繁蕪名<lb/>
家百餘禩所惜繼者無况有沖雅篇數語弁小圖呉人<lb/>
助清玩重價呼沽諸崔子强我能依様求葫蘆墨澁不<lb/>
成運林慚磵與俱何敢惜典型虎賁寔區區醜惡正須<lb/>
<pb n="KR3h0060_WYG_037-18a"/>
裂捲去莫須臾今夕秋燭下再見眼糢糊妄意加潤色<lb/>
泥塗還附塗崔子詎不見愛及屋上烏　淵甫嘗索此<lb/>
小景盖倣倪雲林筆意為之特草草耳今徵題持來燈<lb/>
下更添數筆雖曰潤色之終不能掩其陋也𢎞治辛亥<lb/>
九月前一日長洲沈周<lb/>
　　倣呉仲圭筆意<lb/>
層岑交亂雲厯厯映羣樹雲山互相依青白娟朝暮下<lb/>
有土著者静居氣鬱聚修竹䕃髙宇細草被紆路幽深<lb/>
<pb n="KR3h0060_WYG_037-18b"/>
疑世違時復通杖履鳴琴值客來語歇客還去天機發<lb/>
所樂漠然非人故　呉仲圭得巨然筆意墨法又能軼<lb/>
出其畦逕爛漫惨澹當時可謂自能名家者盖心得之<lb/>
妙非可易學余雖愛而恨不能追其萬一間為此幅生<lb/>
澁自不足觀猶邯鄲人學步而併失其故矣沈周<lb/>
　　又倣梅沙彌山水<lb/>
秋風吹大澤落籜亦蕭蕭塊坐黙無語衷抱還寥寥仰<lb/>
面睇髙天冥鴻不堪招　白石翁<lb/>
<pb n="KR3h0060_WYG_037-19a"/>
　　沈石田水墨梅王理之補勾勒竹<lb/>
平生有眼厭桃李但托梅花是知己小橋初春帶淺水<lb/>
青鞋布襪從此始看花嚼蕋氷雪中清浹肺肝香沁齒<lb/>
歸來拈筆弄清真淡墨依稀春繞指花光補之今不作<lb/>
我欲師之竟誰是横梢的厯寄疎畧自我意為聊爾耳<lb/>
正如北人煮床簣笋味茫茫舉其似理之嫌我太草草<lb/>
斜補竹枝成玉倚要知君子德不孤勿謂畫圖而已矣<lb/>
　崑山士人多畫梅與王理之論其用墨太重殊失清<lb/>
<pb n="KR3h0060_WYG_037-19b"/>
雅足有累于梅矣因短縑在幀史德徵從容謂曰清雅<lb/>
果何似丈人當示一梢與梅出氣何如遂安弄此筆理<lb/>
之亦作錯刀數葉間于疎處仍題之以贈徳徴𢎞治甲<lb/>
寅嵗端午日沈周<lb/>
　　沈啟南自賛畫像<lb/>
王生見我精神熟照冩今吾痩于竹問年初及六十人<lb/>
享世渾無半分福一味躭農百不便門前湖水漲低田<lb/>
飢來讀書不當飽静裏安心惟信天風昴雨壁溪堂破<lb/>
<pb n="KR3h0060_WYG_037-20a"/>
貧賤生成貧賤過隱服還勞郡守遺私篇或辱尚書和<lb/>
艸木當衰那復真紙間坐上兩逰塵是非非是都休辨<lb/>
聊記明時無用人　周自賛<lb/>
　　沈啟南送呉文定公行卷并圖<lb/>
贈君恥無紫玉玦贈君更無黄金箠為君十日畫一山<lb/>
為君五日畫一水欲持靈秀擬君才坐覺江山為之鄙<lb/>
峙而不動衍且長惟君之心差可比君初如蕡躓塲屋<lb/>
復曽如郊失三子方其處逆自有道泰然委命而已矣<lb/>
<pb n="KR3h0060_WYG_037-20b"/>
時來獻策入明光兩元到手著探囊長裾本不利疾走<lb/>
三年一鳴驚鳳凰當時聞者皆喜忭意閒心小無矜張<lb/>
胷中所養已浩大盡付得喪于茫茫訊求細行無不合<lb/>
似此淳全何可當截瓊作柱豈摘齒用著終須推皇堂<lb/>
歸來哭親哀毁足鎮日聊生惟菜粥我因羸痩勸進肉<lb/>
輒見麻袍淚相續琴和服吉當北行鄕人載道羡登瀛<lb/>
家中買書學教子地下丈人寧不榮文章祇今老更成<lb/>
浩蕩豈類今之作夜雪淮西躡亂鵝秋風赤壁招孤鶴<lb/>
<pb n="KR3h0060_WYG_037-21a"/>
其言則古人則今要將根底重詞林隆阡為我表先子<lb/>
發潛闡幽故誼深緘詩亦為閔蟄溺推我曷忘天下心<lb/>
聲光固是天下士先憂後樂君須任　呉太史原博奔<lb/>
其先大夫之喪還蘇制甫終告别鄕里以行友生沈周<lb/>
造此追餞于祖道之末辭鄙曷足為贈太史寧無敖我<lb/>
乎<lb/>
君不見白石翁墨花破萬紙散落世眼中其間方寸地<lb/>
貯一太史公是時太史稱呉儂三載磊塊蟠翁胸太史<lb/>
<pb n="KR3h0060_WYG_037-21b"/>
趨朝天青雀凌春風有淚不作李都尉有賦不擬江文<lb/>
通直將三寸管五丈素冩出江南千峯與萬峰盡收蜀<lb/>
錦囊壓倒太史之奚僮絶壁直上髙穹窿呼吸似足開<lb/>
天聰忽復下墜數千尺俯身欲入黿鼉宫意者徑路絶<lb/>
乃有雲霞封萬古不盡流洗出玉玲瓏側耳將聽之疑<lb/>
是縑素間迸作羣靈霳長飈無形百草龎茸列缺崩崖<lb/>
吐出怪松厯亂羽葆屈蟠虬龍將崩未崩石似舞欲斷<lb/>
不斷橋飛虹迺有詞家酒人樵青釣童或騎蹇驢或駕<lb/>
<pb n="KR3h0060_WYG_037-22a"/>
□舼或躡蠟屐或策短笻髙者穿木末若蜚鴻下者蹣<lb/>
跚勃窣如孤蜂兩儀不能主乍闢而乍䝉二曜不定光<lb/>
倐西而倐東木棧與鳥爭道人家擬鵲開窻漸窮至杳<lb/>
靄但有去路無來蹤猶云紙盡意未盡亂石拳㸃波洶<lb/>
洶真宰泣訴神無功太史不能長將向天去流落人間<lb/>
成楚弓菊亦召主城芙蓉但令居士緗几上秀色欲滴<lb/>
青濛濛擊節董源隕涕關仝筆底一掃傾宗工沈翁豪<lb/>
翰何其雄嗚呼隆凖之孫豈必隆　白石翁生平石交<lb/>
<pb n="KR3h0060_WYG_037-22b"/>
獨呉文定公而所圖以贈文定行者卷幾五丈許凡三<lb/>
年而始就草樹水石橋道無一筆不是古人而以胸中<lb/>
一派天機發之千奇萬怪種種有真理至于氣韻神彩<lb/>
觸眼若新落墨皴㸃了絶蹊逕予所閲此老畫多矣無<lb/>
有如此者令黄鶴山樵梅道人見之却走三舍董北苑<lb/>
巨然師當驚而啼曰此子出藍掩吾名矣鑒賞者亦以<lb/>
予為知言否　白石翁畫聖也或曰此卷尤是畫中王<lb/>
也毋論一文進唐伯虎即勝國諸名家疇能及之或又<lb/>
<pb n="KR3h0060_WYG_037-23a"/>
曰東莊園可以狎主齊盟然是十三幅幅各非一體此<lb/>
卷如萬里長江千山夾之當是翁第一筆瑯琊王世貞<lb/>
　　沈石田雪館情話<lb/>
成化己巳十一月二十有一日適周生辰宿田兄攜殽<lb/>
尊過厚遠來展祝翌旦雪作連有八日之留遂冩雪館<lb/>
情話圖系之詩贈座客洎諸子弟軰因倡而和得若干<lb/>
章為一卷若夫蔡州道清虛堂之雪蘇長公每與子由<lb/>
同處况皆有詩傳世為不磨之稱是知名勝之士然後<lb/>
<pb n="KR3h0060_WYG_037-23b"/>
可以致此耳今雖人品之殊而事縁之偶亦有雪可賞<lb/>
兄弟可樂推而論之未必長公不同此心也但蔡州有<lb/>
語下馬作雪詩滿地鞭箠痕清虚堂云出門自笑無所<lb/>
詣呼酒持勸惟君家一在途旅一在王定國所似自家<lb/>
情話之真今周之樂疑有倍于長公者其果有倍乎果<lb/>
無倍乎彼此一冩也彼此一樂也未始有過不及也迨<lb/>
其稱與傳者則不無彼此之間矣易曰君子以同而異<lb/>
此之謂歟詩復借蔡州韻以表仰止非敢强其同云<lb/>
<pb n="KR3h0060_WYG_037-24a"/>
仲冬卄一日陽已吁枯根我生届其辰梳髮臨朝暾伯<lb/>
氏來展祝留我西小軒誓為忘歸草復為忘憂萱燕次<lb/>
雪作凍日夕呼酒温開窻看玉樹剪刻千花痕澄懷挹<lb/>
清冽亦可助丹元坐鄙附熱徒何地容趨奔逍遙有書<lb/>
卷僵手尚可掀願保嵗寒節終老同丘園　長洲沈周<lb/>
鷗波凍合棹難行亭館無如此處清下榻更逢連夜雪<lb/>
挑燈同話卄年情飛籌送酒忘賓主呵筆題詩羡弟兄<lb/>
不獨蔡州成勝㑹亦傳今日是佳盟　陳佃<lb/>
<pb n="KR3h0060_WYG_037-24b"/>
寒雲江郭路沉沉客在蓬門雪正深我欲留人天亦阻<lb/>
冷須添火酒加斟陶家莫說煎茶事王子難為返棹心<lb/>
此夜此情何處見溪山如玉照清唫　沈豳<hi>修竹所</hi>　<hi>翊南</hi>
文㑹何所似苞桑合元根倡和雜長幼不肖慚劉暾時<lb/>
維仲冬月飛雪滿西軒易氣不害生宜先及勾萱韓休<lb/>
居首席意誼成春温摛章動四座彌紙醉墨痕比肩志<lb/>
六朝下視唐開元得雋成軒渠不及汗且奔千奇出腹<lb/>
笥豈待故紙掀後之覽斯文將以繼梁園　雲鴻沐手<lb/>
<pb n="KR3h0060_WYG_037-25a"/>
拜書　<hi>沈印雲鴻</hi>　<hi>清白傳家</hi>
郊居屬嵗暮積雪在草根窻虛白于晝積素迎初暾梅<lb/>
花破清夢蹶起開瓊軒軒階玉成砌潑凍尋初萱熾炭<lb/>
見故舊滿室如春温隂氣為消融塵慮無留痕陳蕃過<lb/>
黄憲得探萬物元酒酣爭劇辨雄如怒馬奔我獨不成<lb/>
章醉把長髯掀但喜披鶴氅泮奐逰西園　陳九韶<lb/>
<hi>琴水漁夫</hi>　<hi>白屋青衫</hi>
飄風吹樹杪密雪擁墻根北隴含冬景東窻失曉暾空<lb/>
<pb n="KR3h0060_WYG_037-25b"/>
厨炊破甑窮巷絶髙軒龜手君臣藥憂心兒女萱清茶<lb/>
童子供濁酒故人温枯梗瓊瑤蕊茒簷牙爪痕塵難紅<lb/>
我足山亦白其元地擁岡相槩波凝海不奔棹須留客<lb/>
繫簾莫倩人掀遙想蔡州道終非獨樂園　沈璞<lb/>
吾兄仲冬卄一日初度今年值小寒話到深情别非易<lb/>
酒逢知己量應寛清時喜得同鄕老瑞雪真宜作畫看<lb/>
莫謂今人偏讓古草廬聯榻兩袁安　沈木<hi>東陽沈春伯印</hi>
冩雪為圖坐雪晨匆匆應笑剡溪人出門措足渾無地<lb/>
<pb n="KR3h0060_WYG_037-26a"/>
開甕澆寒自有春燈照素麻千嶂出筆呵微凍六花新<lb/>
天時人事如相約打合清虛好主賔　沈觀大<lb/>
　寒林森聳石坡重複林下多作翠篠縁坡雪屋數椽<lb/>
　二老促膝于其下屋後林背作一亭純用子久畫法<lb/>
　卷端大書雪館情話極類徐季海<lb/>
　　沈啟南婁江雪櫂圖<hi>在紙上卷首陳瑄篆題</hi>
我冩雲中意平林帶遠巒倩誰看玉潤呼酒破風寒因<lb/>
爾獨歸去令人殊未安山燈今夜榻聊作小盤桓　秉<lb/>
<pb n="KR3h0060_WYG_037-26b"/>
智為余外甥其誼尤篤十二月二日自東崑來郡中慰<lb/>
余久客是夕雪作明日伺晴欲行小酌燈下冩婁江雪<lb/>
櫂圖系詩送之凡在座者皆連聲和響于後天寒嵗晚<lb/>
殊解寥落沈周<lb/>
别酒未閣手臨行意萬重江山冩新雪試看丈人峰<lb/>
諸中<lb/>
已富三冬學青衫稱少年遠尋東老寓獨羡外甥賢雪<lb/>
變寒江雨鍾鳴野寺天又驅羸馬去離思遶長川　燕<lb/>
<pb n="KR3h0060_WYG_037-27a"/>
山陸堇<lb/>
鬢絲將滿鏡恥近覺非年四海少兄弟一杯從聖賢索<lb/>
詩煩許子倚劍在呉天歸路薄風雪扁舟當濟川　三<lb/>
日雪不輟秉智尚阻宿承天僧寓是夕古狂陸君自巖<lb/>
天院來因繼拙惡而有二妙秉智請為和遂和之如右<lb/>
周重題<lb/>
入郭頻相見余當旅食年生涯休説隱王道正求賢唫<lb/>
寄春前酒寒増雪後天便應留信宿孤棹倚前川再用<lb/>
<pb n="KR3h0060_WYG_037-27b"/>
前韻以答秉老　堇<lb/>
　　沈徵君南湖草堂圖<hi>十名人蹟御李齋裝</hi>
楊湖不在北楊湖今在南開門見湖光一鏡空碧涵日<lb/>
午照黄襖月過陪清酣魚鳥相友于物物無不堪匪特<lb/>
主人愛客到意亦貪何當夾水誌相與一縱談　沈周<lb/>
南湖新緑漲平堤䦨壓春雲雨過時花片浮紅搖暖影<lb/>
柳絲垂碧蘸晴漪泥融紫燕營巢急風動金鱗出穴遲<lb/>
適興行吟知幾度荻溪驚滿錦囊詩　延陵呉寛<lb/>
<pb n="KR3h0060_WYG_037-28a"/>
結得幽居寄此生鷗波千頃漾前楹坐觀雲物日千變<lb/>
卧聽波濤夜幾更風起巽離宜夜永月臨子午正潮平<lb/>
何當買棹尋真隱醉倚蓬窻一笛横　習齋朱旦<lb/>
雨過南湖漲綠波湖光皎皎鏡新磨門遮樛木無塵到<lb/>
人對薫風結釣蓑　檢齋桑瑜<lb/>
浪紋鋪錦漫鷗沙四遶春隂翠栁遮燕愛輕風頻掠絮<lb/>
魚吹細雨却飛花般逰勝賞嘗移棹美景清歌自浣紗<lb/>
占斷東呉奇絶處鑑湖一曲並堪誇　晉昌唐寅<lb/>
<pb n="KR3h0060_WYG_037-28b"/>
君住楊城北湖在君家南惟愛薫風和更喜宵月涵<lb/>
有魚供盤餐有酒終日酣出處固難同在我思亦堪髙<lb/>
人偶家此擇勝非所貪欲問湖鄕樂尚欠一宿談　沈<lb/>
芾又次<lb/>
草堂住湖上門對離方開白鳥銜魚去溪翁放棹來渚<lb/>
花靜若我水色青于苔雅趣許誰得綠楊垂釣臺　楊<lb/>
恩<lb/>
溯洄東上一茅堂堂枕晴湖沃土<hi>淮南子南次州曰沃土</hi>長波濺<lb/>
<pb n="KR3h0060_WYG_037-29a"/>
珠璣通北海<hi>東漢書孔融文才守北海</hi>景含詩畫帶西莊<hi>唐王給事别業</hi>川<lb/>
禽<hi>蟹蜃之屬見國語</hi>戀戀潛春渚沙鳥嘈嘈還夕陽笑把明窻<lb/>
塵<hi>仙藥</hi>漫理主翁原是賀知章　海虞桑翹<lb/>
謙虛麗澤觀于水浩嘆南湖樂可湛出沔入河春潑潑<lb/>
印箕落斗夜厭厭斯干美室人應美平秩堪畊釣亦堪<lb/>
得景不須窮望外乞完却笑賀狂貪　常熟呉寅<lb/>
西湖風致人皆仰我獨南湖景可觀花落無聲波影動<lb/>
鳥飛不動鏡光寒天垂星斗千尋下浪湧銀山萬頃寛<lb/>
<pb n="KR3h0060_WYG_037-29b"/>
意欲與君分一曲荻蘆深處恣盤桓　桑榮<lb/>
右南湖草堂詩畫一卷啟南盛年更妙蹟也萬厯癸丑<lb/>
春獲于相城施氏漫搆俚言鑒定之不知其冩贈王原<lb/>
禹先軰也近讀呉寛桑翹長句始知四十九年之非因<lb/>
剪却舊跋重裝述賛云石田老仙畫法屢遷草堂圖引<lb/>
祖述恕先烟雲若斷竹木還連王家之珍於萬斯年是<lb/>
嵗十月朔張丑記<lb/>
　癸未重九日寒山趙子惠攜其家藏名蹟來吾里余<lb/>
<pb n="KR3h0060_WYG_037-30a"/>
　得觀是卷又其母文淑大幅花石殊不凡玉記<lb/>
　　石田話别期菊圖<lb/>
葵南親家遠顧荒落傾倒連日臨别甚覺不忍為圖與<lb/>
詩少志眷眷且期看菊一致報謁未知葵南能醉我否<lb/>
𢎞治庚申九月後一日姻生沈周　一見話契濶心親<lb/>
迹似疎江湖木蘭棹燈火白茒廬夜郭溪先凈秋林露<lb/>
氣虛名園菊花繞逕造問何如<lb/>
　　匡山新霽圖<lb/>
<pb n="KR3h0060_WYG_037-30b"/>
呉山沈周作匡山新霽圖用巨然筆法水墨固戯事<lb/>
山川偶流形輟筆信人捲妍醜吾未明摹擬亦云贅所<lb/>
得在性情今在百尺樓彌筆雲烟生把酒重相對短鬢<lb/>
秋風生　𢎞治己丑孟冬八日沈周重題<lb/>
翁昔少年初畫山蒼松黄竹雜潺湲直疑積雨得深潤<lb/>
不暇浮雲相往還世外空青秋一色巗前遠黛曉千鬟<lb/>
天台鶴鹿同人境尚恐翁歸向此間　唐寅<lb/>
　　金山寺圖<hi>以下俱石田自題</hi>
<pb n="KR3h0060_WYG_037-31a"/>
常惜忙未到到來方悟閒過江如隔世入寺不知山風<lb/>
氣薄詩骨夕陽浮醉顔古人誇一宿三宿我方還<lb/>
　　山居圖<lb/>
甲申菊月倣黄鶴山樵山居圖余詩以贈原已先生<lb/>
秋山骨稜層秋樹枝槎牙尚有餘霜葉㸃綴如春花緩<lb/>
步亦足賞何須坐亭車行行日將夕微吟酬物華<lb/>
　　江閣看山圖<lb/>
避俗躭幽僻逃名學古狂深松無六月江閣有餘凉策<lb/>
<pb n="KR3h0060_WYG_037-31b"/>
杖詩將就看山意自長何須尋絶島此地即仙鄉<lb/>
　　碧梧山館圖<lb/>
東風一夕至吹散麥秋寒花落春愁盡鶯啼午夢殘碧<lb/>
梧山館静白葛道衣寛飯後吹新汲雲鐺試月團<lb/>
　　幽居秋意圖<lb/>
焚香净掃地隱几細開編取足一生内汎觀千古前風<lb/>
疎黄葉徑露發夕陽天物理終消歇幽居覺自妍<lb/>
　　秋窻月色圖<lb/>
<pb n="KR3h0060_WYG_037-32a"/>
老去不信老自然筋力疎忙縁一頓飯髮病十朝梳掃<lb/>
地風無力推窻月晒書秋蟲不解静千聒夜凉初<lb/>
　　花沼禽魚圖<lb/>
野外着秋色因尋静者居短垣花塞路曲沼鷺窺魚入<lb/>
坐無塵蹟堆床有道書自忘軒冕累端為世情疎<lb/>
　　許由棄瓢圖<lb/>
一物有一累吾形猶贅然區區此勺器亦合付長川浩<lb/>
浩天地間吾亦一瓢耳吾哉與瓢哉大觀何彼此<lb/>
<pb n="KR3h0060_WYG_037-32b"/>
　元遺山擲瓢圖云不知黄屋不知堯喧寂何心寄一<lb/>
　瓢我是許由初不爾只將盛酒杖頭挑較石田詩更<lb/>
　進一籌　繡水汪砢玉鑒藏并識<lb/>
　<lb/>
　<lb/>
　<lb/>
　<lb/>
　珊瑚網卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷三十一</head> <lb/>
    <p>
<pb n="KR3h0060_WYG_031-1a"/>
欽定四庫全書<lb/>
　珊瑚網卷三十一<lb/>
　　　　　　　　　　　　明　汪砢玉　撰<lb/>
　名畫題跋七<lb/>
　　錢舜舉浮玉山居圖<hi>著色小卷長二尺題跋甚多直文華殿四明金湜篆首</hi>
瞻彼南山岑白雲何翩翩下有幽棲人嘯歌樂徂年藂<lb/>
石映清泚嘉木澹芳妍日月無終極陵谷從變遷神襟<lb/>
軼寥廓興寄揮五絃塵影一以絶招隠奚足言　右題<lb/>
<pb n="KR3h0060_WYG_031-1b"/>
余自畫山居圖吳興錢選舜舉<lb/>
　呉興公蚤嵗得畫法於舜舉舜舉多寫人物花鳥故<lb/>
　所圖山水當世罕傳此卷葢其自寫山居景趣既高<lb/>
　筆墨精妙尤為合作詩亦雅麗非近人語僕以戊子<lb/>
　秋七月得於書肆如獲古圖史云因次韻識嵗月於<lb/>
　後<lb/>
秋風動巗樹歸鳥何其翩我思巗中人可以樂忘年夫<lb/>
君乃詞客畫手故作妍吳興圖畫藪詎隨時好遷上巗<lb/>
<pb n="KR3h0060_WYG_031-2a"/>
雲積雪下巖水鳴絃展卷纔尺許坐對兩無言　山澤<lb/>
<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>者張雨題於開元靜舍之浴鵠灣<lb/>
　霅溪翁吳興碩學其於經史貫串於胸中時人莫之<lb/>
　知也獨與敖君善講明酬酢咸詣理奥而趙文敏公<lb/>
　嘗師之不特師其畫至於古今事物之外又深於音<lb/>
　律之學其人品之高如此而世間往往以畫史稱之<lb/>
　是特其游戲而遂揜其所學今觀貞居所藏此卷并題<lb/>
　詩其上詩與畫稱知詩者乃知其畫矣至正八年九月<lb/>
<pb n="KR3h0060_WYG_031-2b"/>
　八日大癡學人黄公望稽首敬題時年八<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>
無官落得一身閒置我當於丘壑間便欲松根結茅屋<lb/>
清秋採菊看南山　顧阿瑛<lb/>
餘不之水浮玉山仙人來往乎其間珪璋藻思發天巧<lb/>
粉墨絹楮留人間錢翁山居窈綿密深潤山林閟白日<lb/>
翁去而今能㡬年舊游一變成荒烟惟有墨跡長不冺<lb/>
夜夜白虹光滿天　遂昌鄭元祐<lb/>
舜舉偏工著色山如斯水墨畫尤難蒼茫樹石烟霞外<lb/>
<pb n="KR3h0060_WYG_031-3a"/>
合作營丘老筆看　楚石道人題<lb/>
何山西上道場山山自白雲僧自閒至人不與物俱化<lb/>
往往超出乎兩間洗心觀妙退藏密閲世千年如一日<lb/>
翁今仙去未百年人民城郭俱飛煙囊楮題詩留粉墨<lb/>
劒瘞豐城光在天　倪瓚次韻遂昌翁所賦庚戌<lb/>
　錦城方天瑞𤣥英先生後人得白雲山居圖彷彿桐<lb/>
　廬山中隠所錢舜舉真跡别是一種風致漫系以詩<lb/>
　山村老人仇逺<lb/>
<pb n="KR3h0060_WYG_031-3b"/>
翼翼山千朶蕭蕭屋數間石崖不可渡門逕㡬曽闗綠<lb/>
樹經秋在白雲終日閒依稀鏡湖曲西島水迴環　延<lb/>
祐四年九日書於杭城北橋<lb/>
　　題山居圖後<lb/>
　廿年前余閲錢舜舉山居圖於璜溪沈悦梅宅生紙用<lb/>
　筆得王右丞家法綠淺墨深細膩精潤真與唐人爭<lb/>
　衡圖為張貞居伯雨所得和詩一篇詞㫖甚逺詩法精<lb/>
　妙殆非時製余初學貞居書以悦梅為吾壻張訓舅<lb/>
<pb n="KR3h0060_WYG_031-4a"/>
　氏從其乞得之置古墨林卷中書雖存而圖則缺毎<lb/>
　有神劒異處之嘆成化癸夘二月四日恱梅之子志行<lb/>
　以義新授承事郎載酒往賀出圖贈余兼得黄子久<lb/>
　鄭明德琦楚石倪元鎮仇仁近諸作展誦之餘不忍<lb/>
　釋手篝燈滄江虹月舟中且閲且和几得四首惟志<lb/>
　所喜罔知形穢不可與古並也雖然古今人未必不<lb/>
　可相及故韓退之送楊巨源嘗一言之余可無言以<lb/>
　附尾耶神劒合并豈亦係之天也余之後人尚保勿<lb/>
<pb n="KR3h0060_WYG_031-4b"/>
　失　後學姚綬記<lb/>
　右第一跋初得之為虹月舟物也故志喜以云然為<lb/>
　物於虹月知第㡬哉予又初見之於今之日焉　仲<lb/>
　夏二日鼎追次諸作<lb/>
霅溪迴羣山山勢相聯翩霅翁構山居往來已多年得<lb/>
趣自寫圖林壑香且妍起處與歌歗於此無播遷外有<lb/>
白板扉中有朱絲絃貞居事品藻亮為知者言　右張<lb/>
貞居先生韻<lb/>
<pb n="KR3h0060_WYG_031-5a"/>
展圖不獨可娯閒妙絶當求古作間長願眼明如此日<lb/>
短篷隨地看佳山　右玉山顧阿瑛韻<lb/>
客常笑我不買山我愛水竹村幽閒石梁平坦行可度<lb/>
吠犬鳴雞鄰舍間昔人養性藏深密懶出户庭消永日<lb/>
花開花落罔知年補屋牽動蒼蘿烟錢公畫圖好山樹<lb/>
一綠交映如春天　右遂昌鄭明德韻<lb/>
山麓沿溪上山居入樹間雨香泉决决風細鳥闗闗僻<lb/>
地真堪住新圖不等閒一時諸作手價重玉連環　右<lb/>
<pb n="KR3h0060_WYG_031-5b"/>
山村仇仁近韻<lb/>
　倪元鎮之作乃鄭遂昌韻故不次耳綬記<lb/>
　霅錢之竒墨非勾曲玉山遂昌雲林山村諸大老不<lb/>
　能以有聲之畫相為竒也非吾雲東逸史又安能繼<lb/>
　諸老後塵其不為虹月舟聚竒也邪　鼎題<lb/>
　　山居辭<lb/>
溪有山兮山有居山中之人兮樂何如朝開窓兮雲合<lb/>
暮開牕兮雲舒水循除兮宛轉樹繞花兮扶踈蔭前簷<lb/>
<pb n="KR3h0060_WYG_031-6a"/>
兮高栁摘南園兮佳蔬社祈年兮飲酒客乗月兮驅車<lb/>
囷屡登兮新榖架盈插兮舊書或託友兮麋鹿或混跡<lb/>
兮樵漁咏衡門兮翳翳忘夏屋兮渠渠既理亂兮不知<lb/>
曷庸心兮毁譽山中之人兮樂有餘故吾薄世味兮早<lb/>
歸歟　吾適所安兮維其朝暮吾知止足兮庶幾無過<lb/>
山居兮伊何可抱元兮養素啓户牖兮見彼南山居之<lb/>
安兮意高閒仁者樂兮在靜日自落兮雲自還山中兮<lb/>
有猿有鶴四時之交兮良不惡起處食息兮於斯難以<lb/>
<pb n="KR3h0060_WYG_031-6b"/>
告人兮吾心之樂　考槃磵阿兮碩人之軸獨寤歌兮<lb/>
獨寤宿瞻菉竹兮淇園歎白駒兮空谷彼寫圖兮人斯<lb/>
高世之士兮係以詩百年文物兮予得之覩其物兮𣺌<lb/>
余思　三月十又九日逸史重題<lb/>
　錢舜舉畫品甚高人以花鳥見稱葢未嘗多見其山<lb/>
　水故也觀此山居圖七分用墨三分設色筆法絶類<lb/>
　輞川復入顧愷之之域趙松雪素所師資豈真阿私<lb/>
　所好哉况貞居於書肆中一見此圖而賞識之復和<lb/>
<pb n="KR3h0060_WYG_031-7a"/>
　其詩語意冲淡字畫清逸無慚是翁大癡云知詩者<lb/>
　乃知其畫亦名言耶故余大書特書不一書而足也<lb/>
　是日綬過石雲橋記<lb/>
深墨寫山石淺綠敷樹林人家足亭榭魚鳥相浮沉古<lb/>
渡風扉合平橋野色侵日日塵中客於焉肯幽尋吾乎<lb/>
辨此志清世早投簪佳境若真有時攜孤桐琴一寫山<lb/>
林樂允契千古心<lb/>
　古人得佳畫不限於大小幅或横卷縑楮仙佛古賢<lb/>
<pb n="KR3h0060_WYG_031-7b"/>
　花鳥樹石龍水之類米芾畫史首載晉人顧愷之戴<lb/>
　逵不二三幅筆彩生動為不易得比及六朝有唐附<lb/>
　以五代如張僧繇王維者葢不多得其人古今一揆<lb/>
　余得舜舉山居圖佳甚何在長幅大軸耶更越數百<lb/>
　年即舜舉之筆何可得也政猶米芾之於顧愷之王<lb/>
　維輩是己貞居謂如得古圖史者誠哉是言越三日<lb/>
　甲寅過鴛鴦湖書<lb/>
水閣新展卷山居舊寫圖樹陰紛若有嵐氣逺還無上<lb/>
<pb n="KR3h0060_WYG_031-8a"/>
下峰巒互東西浦淑孤藍田莊子上單袷可風乎<lb/>
我欲移清霅沿流借好山塵飛隠几外趣在卜居間新<lb/>
水游魚動斜陽倦鳥還輕肥五陵内能得幾時閒<lb/>
展卷復展卷賦詩還賦詩鳥啼山葉晝人坐野花時蹔<lb/>
輟任公釣重𤣥墨子絲風流千古事今日渺余思<lb/>
山裏貞居者摛詞類古人書當北海妙句逼杜陵真握<lb/>
筆消清夜開圖對好春都將眼前水洗盡半生塵<lb/>
挑燈論畫法尚友重文章夜色自爛漫歌聲方抑楊茅<lb/>
<pb n="KR3h0060_WYG_031-8b"/>
峰仙夢逺霅水墨波長二百年餘物來登逸史堂<lb/>
展閲生新喜吟哦結舊知燈花紅靡靡劒鍔白差差品<lb/>
藻當居上斯文合在兹鄰翁笑予老樂此不為疲　晡<lb/>
時書於西麗橋下<lb/>
　跋後又和韻四首自為韻騷體三首唐選一首五言<lb/>
　律六首喜甚而不已於詞由乎物之佳甚而不厭心<lb/>
　目口手故也予耄矣心目之不厭可彷彿吾丹丘一<lb/>
　二口手之倦甚則虹月之一冗客况鄭倪仇顧與丹<lb/>
<pb n="KR3h0060_WYG_031-9a"/>
　丘主人曠世相友豈桐村牧可穢厠耶　八十三翁<lb/>
　桐邨周鼎書于武唐舟次<lb/>
　　山居圖歌<lb/>
吾地水竹有獨恨青山逺今得山居圖詩篇喜盈卷此<lb/>
圖何人作乃是霅翁選霅翁山水落墨強畫法駸駸<lb/>
乎晉唐矮屋不類綠野堂怪石絶似黄茅岡白雲去來<lb/>
書滿牀主人偃仰清晝長東菑西瀼無遺老樹外小橋<lb/>
迷碧草展圖不復得此翁松雪齋中昔為好齋中盡是<lb/>
<pb n="KR3h0060_WYG_031-9b"/>
搗玉塵等閒不許天風掃人雖已矣卷長留人得文章<lb/>
纔夀考吁嗟得圖難攜上步虛壇毛骨盡森爽瀼瀼零<lb/>
露寒零露寒峭無語若山對面相爾汝今年借居儗避暑<lb/>
蔚然深秀閟行旅朝開暮闔窮煙霏誰能來此行采薇<lb/>
願圖幻出一拳石千巖萬壑爭光輝美哉仙伯貞居子<lb/>
得圖賦詩有如此百年遺吾勝百朋二老之神何日死<lb/>
貞居霅翁生同時時有先後云誰思水竹仙村永為寳<lb/>
星斗射虹光陸離落花茫茫絮漠漠一度披圖一歡樂我<lb/>
<pb n="KR3h0060_WYG_031-10a"/>
尚攜登天祿閣<lb/>
　右歌張燈時始於分鄉舖成於本覺寺明日𨽻古於<lb/>
　皂林石門之間非欲夸有惟志愛之無已焉耳三月<lb/>
　廿三立夏日逸史綬題記<lb/>
舟中賴此能消日半匹溪藤意趣多霅叟畫圖凌晉宋<lb/>
貞居詩語逼陰何山迴樹繞門空設雨過風輕水不波<lb/>
誰個躋攀窮險阻一聲長嘯出烟蘿　過語兒溪賦<lb/>
　　七平長律十七韻<lb/>
<pb n="KR3h0060_WYG_031-10b"/>
蒼茫空濛還分明諸峰盤迴如天成遥看津頭浮虹船<lb/>
紆徐空中擎金莖探幽窮竒相攀緣乗凉披紛聊征行<lb/>
東塗西皴殊連延高張低垂皆輕盈簷阿暈飛凌層霄<lb/>
䦨干蛇紆圍孤坪逶迤分岐村園深依稀穿雲橋梁平<lb/>
滄洲汪洋㣲風吹交流空虛斜陽横丹青何時消餘間<lb/>
乾坤斯翁留其名藍田人亡遐吾思茅山仙來増詩情<lb/>
臨池揮毫千軍佳開圖游心雙眸清馳驅將追前修蹤<lb/>
咿嚅尤慙羣賢聲駑駘惡乎超神駒鷦鴮胡然儕遷鶯<lb/>
<pb n="KR3h0060_WYG_031-11a"/>
書題聯翩雖誇多揄揚優柔難求精孤懷悠悠清輝堂<lb/>
長波蕩蕩吳興城并刀裁淞誰之盟餘光當分吾諸生<lb/>
　是月廿五日余因訪韋庵廉訪使假榻於吾杭靈芝<lb/>
　寺之碧鳳堂對雨無聊捉筆書此逸史記<lb/>
三日不展卷何異隔三秋今日一展之頓然消百憂片<lb/>
紙與隻字古人尚見收矧兹美圖史契我山居幽林鳥<lb/>
當我啼石瀨當我流寄傲倚南窓濯足弄扁舟回視五<lb/>
陵内輕肥乃浮漚吾生寳此卷頫仰儘優游　在碧鳳<lb/>
<pb n="KR3h0060_WYG_031-11b"/>
堂人來索了清逋日紛如也比夜則飢蚊惱懷遂徹燈<lb/>
火無暇展卷四月二日早飯罷題<lb/>
　余自辭官來忽忽十五年餘有志世外真樂凡於古<lb/>
　人圖畫翰墨有闗乎此者輒收蓄之今年春既得錢<lb/>
　舜舉山居圖其上有張貞居和章脱去塵土深愜所<lb/>
　志不越月又得羽客惠松雪學士遺扇一握絹素絶<lb/>
　不剥爛手書七言四句云古墨輕磨滿几香研池新<lb/>
　浴照人光北窓時有涼風至間寫黄庭一兩章於志<lb/>
<pb n="KR3h0060_WYG_031-12a"/>
　又復愜之何幸疊得吳興二妙並皆珍重乃兼記耳<lb/>
我能山中行未能山中居他日故園裏跂望空躊躇黛<lb/>
色干雲霄相去百里餘誰開依林窓誰抄種樹書無山<lb/>
有水竹聊將襟抱舒况得山居圖詩什深起予願言住<lb/>
西湖既樵而復漁<lb/>
　方伯劉閻諸公邀余游吳山之紫陽菴飲至酣暢因<lb/>
　得以窮山水之樂明日大㕘韓公復邀予泛西湖登<lb/>
　讌于靈𨼆寺山行凡兩日感而賦之逸史記<lb/>
<pb n="KR3h0060_WYG_031-12b"/>
　人見余題山居圖太多或者笑之或者知余懸懸此<lb/>
　圖餘二十年一旦得之譬諸與一交好者别久乍見<lb/>
　必傾倒不自知言之重且複也此則知余者也士信<lb/>
　於知己屈於不知己從古為然何足異哉　是月三<lb/>
　日西湖書院飲歸燈下記此<lb/>
　中段長句二首一三月廿三日舟至本覺寺作一廿<lb/>
　五日抵靈芝寺作又七言律一首語溪舟中葢廿四<lb/>
　日也五言選二一則四月二日在靈芝一在靈隠不<lb/>
<pb n="KR3h0060_WYG_031-13a"/>
　日最後一跋署是月三日則靈隱之作於是日跋於是<lb/>
　夕前後凡二十餘首亦自訟其太多貽或者笑又自<lb/>
　解曰士屈於不知已信於知已予固非真知己者不<lb/>
　笑其多愛其敏而贍也特笑其嗜古成癖有自溺以<lb/>
　效蔡太保之顛欲巧為之解得乎既而强余續貂予<lb/>
　欲強分此卷為二物移虹月於桐村上也則怖余以<lb/>
　米顛之自許分則死不許焉余亦以其所怖余者怖<lb/>
　之坐客<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙哄然一噱曰古今癡絶代不乏賢　端<lb/>
<pb n="KR3h0060_WYG_031-13b"/>
　陽前三日周鼎書<lb/>
前輩風流不可得得見風流在遺墨無聲詩數霅溪翁<lb/>
妙句尤能淡無跡黄鶴樓中寶藏久題品曽煩井西叟<lb/>
迂倪跛鄭相後先唾落珠璣欲盈斗𤣥英有孫白雲房<lb/>
又解轉藏人所藏回首桐廬好山色也曽仇覽栖鸞凰<lb/>
翩翩鶴背羣仙去環珮餘音渺何許神光吹不㪚罡風<lb/>
斗畔時時夜吐虹雲東逸史獬豸衣嗜古急忙如渴飢<lb/>
等閒光怪手可招筆底竒珍皆我歸銀海波寒盪明月<lb/>
<pb n="KR3h0060_WYG_031-14a"/>
玉池秋水暖生肥對此不覺融心神吐詞連連如轉機<lb/>
古人今人曠百世前身後身無乃是卷舒舒卷兩相忘<lb/>
猶自不能忘夢寐漫將華鳥評吾霅一紙青山落屏几<lb/>
衮衮篇章題未盡癡黄言其學有本若為詩畫掩其名<lb/>
自古美才天所恡歸來乎雲東子所逸所勞者何事答<lb/>
言一掬硯池春儘力工夫了於此門外冗塵間自起方<lb/>
自揮毫掃生紙苕霅二溪同一水安知溪上山峩弁不<lb/>
在鴛湖鏡光裏　明年甲辰春正月乙夘書於雲東仙<lb/>
<pb n="KR3h0060_WYG_031-14b"/>
館時年八十有四鼎識<lb/>
　　奉次前韻<lb/>
畫法師心者難得手與心融脱繩墨政如老霅山居圖<lb/>
宛宛猶疑見行跡此居依山往來久又如五畝置一叟<lb/>
但能容膝自然佳豈怪人嘲小於斗水竹村有吾堂房<lb/>
須得此圖吾寳藏先朝諸老遺賦咏句曲衆中孤鳳凰<lb/>
霅溪流水湯湯去併入苕溪知幾許詩語長留天地間<lb/>
雜沓春山暖雲吐嗟余早製芰荷衣濯足滄浪毎樂飢<lb/>
<pb n="KR3h0060_WYG_031-15a"/>
有時㪚步夕陽裏芳草野橋隨意歸桃花栁花次第落<lb/>
萬綠繞簷陰自肥漁童連翩出泛艇織婦伊軋鳴當機<lb/>
我思古人雖異世畫絶癡絶今亦是考槃在磵復在阿<lb/>
永矢弗諼於寤寐桐邨考牧光前作展卷大書横棐几<lb/>
乾坤清氣流不盡倡和連篇乃張本閴寥短章余附尾<lb/>
才如襪線非余恡便欲拓起𤣥真子撅頭細雨同其事<lb/>
明月太虚今古心擲却浮名皆似此如吾老牧不吝作<lb/>
牛腰之軸還添紙尚伺倒傾三峽水洗盡徐寧塵萬斛<lb/>
<pb n="KR3h0060_WYG_031-15b"/>
不使飛來吾社裏　是嵗二月朔姚綬書于白雲枕書<lb/>
窩<lb/>
卷初到卷末文采何翩翩模糊山水流一紙餘百年寘<lb/>
藏雲東館披乗風日妍仙翁愛惜重至老心不遷新題<lb/>
時舉筆白雲在朱絃嗟余亦何者亦尾古人言　楊循<lb/>
吉拜觀并題<lb/>
　錢霅川畫山居圖詠元諸名公品題詞翰姚侍御丹<lb/>
　丘公墨妙裝池成卷項少溪主人授弟墨林子珍秘<lb/>
<pb n="KR3h0060_WYG_031-16a"/>
　　錢舜舉桃源圖<lb/>
始信桃源隔幾秦後來無復問津人武陵不是花開晚<lb/>
流到人間却暮春　吳興錢舜舉<lb/>
　千古仙源境界真桃花别有洞中春桑麻處處陰連<lb/>
　野雞犬家家住接隣不識衣冠詩禮晉但知狂暴虎<lb/>
　狼秦漁郎忽見驚相問共説還為避世人　豐城孫<lb/>
　而安<lb/>
　　錢舜舉金碧山水卷<lb/>
<pb n="KR3h0060_WYG_031-16b"/>
目窮千里筆不到自是餘生坐太凡一日興來何可遏<lb/>
開窓寫出碧嵓嵓　江南北苑出竒才千里溪山筆底<lb/>
回不管六朝興廢事一樽且向畫圖開　烟雲出没有<lb/>
無間半在空虚半在山我亦閒中消日月幽林深處聽<lb/>
潺湲　胸中得酒出孱顏木葉森森嵗暮殘落墨不隨<lb/>
嵐氣暝㡬重山色㡬重瀾　吳興錢選舜舉畫并題<lb/>
　　錢玉潭五星形神圖<hi>趙子昂篆書五星贊</hi>
錢公妙筆天下無寫出五星形神圖五星形神不可測<lb/>
<pb n="KR3h0060_WYG_031-17a"/>
趙公書能具其寔趙書錢畫多絶竒如今世上稱難得<lb/>
陳公重價構此卷礱入文房如拱璧閒時開卷一展玩<lb/>
祗覺神明還舊觀余生何幸得一覽耀我雙眸光似電<lb/>
一天風雲愁凄凄四壁圖書翻飛飛忙呼陳公陳公急掩<lb/>
卷形圖恐欲昇霄漢　九龍山人王孟端題<lb/>
　　錢玉潭臨龍眠九歌圖<lb/>
右九歌圖乃龍眠居士李伯時之筆而元吳興錢舜舉<lb/>
所摹然不必計也但楮素潔白而用筆精妙有可愛玩<lb/>
<pb n="KR3h0060_WYG_031-17b"/>
雖然求龍眠而不得得舜舉斯可矣其上𨽻古且是虞<lb/>
學士伯生所書葢當時虞公以𨽻法名天下宜其書於<lb/>
此也　萬厯戊寅四月六日茂苑文嘉<lb/>
　　錢玉潭寫洪崖先生像<lb/>
神駕馭倒景太虛時總轡𤣥道不可分直悟天人際羣從<lb/>
皆成仙玩世不計年何當事神游許吾笑拍肩　吳興錢<lb/>
選舜舉畫并題<lb/>
洪崖先生住西山移宅深密逃人寰幅巾烏靴腰角帶<lb/>
<pb n="KR3h0060_WYG_031-18a"/>
濶袖袍色濃嵐斑一笻九節相攜慣矮相家僮蕉扇攀<lb/>
崎嶇步武轉蹣跚皂服輕袪行用辦一僮肩躶鞭白騾<lb/>
役駛難馭馳坡陀後鞦側畔蹺足勢奈爾决驟奔傾何<lb/>
藍衫執鞭競馳逐紙帽皆擎無世俗一僮扶了一僮催髙束<lb/>
文書赤雙足一僮綠袂麻作履臂挑莊叟大瓠壺先生<lb/>
家具即是此焉用檢校隨身符豫章穹嶺鑰出谷雨卷<lb/>
雲飛露如沐神仙作獪蹤跡竒寫到呉興錢氏屋誰傳<lb/>
畫卷奉誰邊妙意恰得希微憐贈以菊徑歸來篇手自執<lb/>
<pb n="KR3h0060_WYG_031-18b"/>
犂忘鋤庋黄犢烏犍有餘地却復千年丹發櫃　右洪<lb/>
都西山有洪崖居古刻此吳興錢舜舉臨成一卷余輒<lb/>
為語書之徵明<lb/>
　　錢玉潭畫竹林七賢卷<lb/>
昔人好沈酣人事不復理但進杯中物應世聊爾爾悠<lb/>
悠天地間媮樂本無愧諸賢各有心流俗毋輕議　右<lb/>
余用唐丞相閻立本法作晉七賢圖吳興錢舜舉選并<lb/>
題<hi>下有習懶翁印</hi>
<pb n="KR3h0060_WYG_031-19a"/>
　呉興錢舜舉作七賢圖輕毫淡墨不假丹青之飾似<lb/>
　有取於晉代衣冠雅素之美想其儀形摹其樂趣觀<lb/>
　嵇康之友六人或歌或飲或書或琴仰天席地優游<lb/>
　自得吁曲肱飲水浴沂舞雩豈外是哉珎藏之　哲<lb/>
　馬魯丁載拜<lb/>
叔夜致憎因傲物嗣宗白眼視人間雖逃於酒終揚己<lb/>
爭似劉伶善閉闗濬沖公服駕軺車偶過黄公賣酒壚<lb/>
邈若山河忽興嘆竹林還憶舊朋徒牟應龍題<lb/>
<pb n="KR3h0060_WYG_031-19b"/>
林下晉賢凡七人山王猶謂不足云老錢定有筆外意<lb/>
所畫如何無此君癡兒毎以形似論如此風致殊蕭然<lb/>
此圖真可見妙手自是胸中有七賢　夏溥題<lb/>
三對一乃獨藉使咸以終荷鍤事已達揮絃意何窮感<lb/>
此聞笛友嗤彼障簏翁筆端有啓事猶累吾山公　呉<lb/>
暾朝陽題<lb/>
門巷寡轍跡靜對溪南竹溪水靜堪染竹色與分綠有<lb/>
時澹相向襟抱如瑩玉安得萬蒼筤遍植青溪曲豈無<lb/>
<pb n="KR3h0060_WYG_031-20a"/>
嵇阮輩遁世尊往躅浩歌日酣燕達生亦云足　往嵗<lb/>
居建康第一曲與蒼筤谷相對憶竹林衆君子故有此<lb/>
作今觀是圖遂書于後　湘中劉致<lb/>
七賢游竹林趣向太孤絶山王偶然貴何物遂見黜<lb/>
金溪徐霖<lb/>
　　錢霅川醉女仙卷<hi>人物在山水間重著色絹素上</hi>
右舜舉繪諸醉女仙其鴉鬢宫妝者約是玉源夫人輩<lb/>
其披髮卉服者迨是華陰宫人輩其炫晳暴膩者或是<lb/>
<pb n="KR3h0060_WYG_031-20b"/>
女几宛若輩至頹首舜姿而袍而束而纎靴露其肱殊<lb/>
不可解豈天魔舞遺艷耶故相與沉酣紅翠耶抑玉潭<lb/>
臨摹舊本耶此畫正如仙花示幻觀者應作蒲團水月<lb/>
觀　錦窩老人題<lb/>
　余又有宋人作毛女四幅識之者曰此亦錢舜舉筆<lb/>
　也女形甚偉貌多豐艷或披翠羽或遮錦褌或編瑶<lb/>
　草或掛瓊葉五彩爛然有絡鞮者有靳角者有兩兩<lb/>
　踹駢趾者手各有執為鏟為筐為畫卷為雲母肩各<lb/>
<pb n="KR3h0060_WYG_031-21a"/>
　有負為琴為扇為書帙為藥物為花果又各有所隨<lb/>
　為鶴為鹿為猿為貍逸致洒洒焉供之一室中欲行<lb/>
　欲止欲笑欲語欲分餐欲贈句宛然軟絲幛上南岳<lb/>
　夫人也癸酉春效米家書畫船訪舊於玉峰婁水間<lb/>
　回值鬻古者示方鼎色如翡翠意欲得此四圖并名<lb/>
　筆妙箑十握成窑五色盤盂及垍玉種種遂舉易之<lb/>
　未㡬囊空將鼎共宋畫百冊質姚尚書岱之處意若<lb/>
　有所失然四圖幸有臨本在樂卿記<lb/>
<pb n="KR3h0060_WYG_031-21b"/>
　　錢霅川宫姬戲嬰圖<lb/>
殿閣森森氣自清不知人世有蓬瀛日長無事宫中樂<lb/>
閒與諸姬伴戲嬰　吳興錢舜舉筆<lb/>
綵殿風生月扇秋内家新様玉搔頭侍兒折得宫花看<lb/>
笑弄嬌雛不自由　林伯恭<lb/>
小殿南薰扇影涼鳳雛嬌語倚新妝手中折得宜男草<lb/>
雨露深恩到北堂　林伯庸<lb/>
金屋春閒午漏遲寧王玉笛罷愁吹嬰兒還自可人意<lb/>
<pb n="KR3h0060_WYG_031-22a"/>
索乳看花嬌更癡　匡山李潤<hi>字士玉</hi>
日長别院停針線瑜珥瑶環引一雙風靜綠蕉交鳳尾<lb/>
新涼分得到紗窓　王渙<lb/>
　　跋錢霅川竹深荷淨<lb/>
李晞古樹石李龍眠人物畫史中俱列妙品只此圖能<lb/>
兼二絶真錢玉潭得意筆也　鄧文原題<lb/>
予家有玉潭翁三仙對奕圖毎明窓靜几輒與友人展<lb/>
玩覺有生氣勃勃兹于民瞻齋中更得覩此恍若置虛<lb/>
<pb n="KR3h0060_WYG_031-22b"/>
舟于渭川澤畔清風習習自澗谷中來也直令人有遺<lb/>
世之想　陸輔之<lb/>
吳興錢舜舉畫種種臻妙獨是卷寫少陵詩句務脱鉛<lb/>
華歸之冲澹竹樹扶疎冠裳嘯咏而當時一叚納凉景<lb/>
色宛具筆端誠佳品也昔人謂王右丞畫中有詩吾於<lb/>
舜舉亦云　雲間沈粲<lb/>
　　錢舜舉碩鼠圖<lb/>
爾形可憎無牙穿屋貍奴當前終難飽腹　霅川翁錢<lb/>
<pb n="KR3h0060_WYG_031-23a"/>
選舜舉筆<lb/>
老穗纍纍落燒烟不堪嚼嚙汙殘涎玉堂學士存深戒<lb/>
為爾重歌碩鼠篇　中書禮部員外郎元水貞<lb/>
飜盆觸鼎勢紛拏姦黠睢盱類不殊暫放田間尋野穂<lb/>
絶勝官廪作穿窬　儒學提舉陳庭寔<lb/>
黠吻工饞恣陸梁粟初黄候未登場君看一穗填渠腹<lb/>
可信年年盜太倉　前集賢待制馮子振奉皇姊大長<lb/>
公主命題<lb/>
<pb n="KR3h0060_WYG_031-23b"/>
炎日催黄一穗雲田間飢䑕己嘗新翳行竊步安能飽<lb/>
紅腐倉中粟正陳　趙巗<lb/>
古者大蜡迎貓為其食田䑕也禀質於陰竊民食以苟<lb/>
生猶惡而除之彼何人斯剝民肌髓以自奉尤可惡之<lb/>
甚者不抉其黨而盡去之民之害不息也噫　蔡文淵<lb/>
斂袵敬書<lb/>
七尺長身愧負多清時空食幾囷禾營營倉䑕纔分寸<lb/>
不奈詩人總譴訶　翰林直學士袁桷敬題<lb/>
<pb n="KR3h0060_WYG_031-24a"/>
禾黍連雲待嵗功爾曹竊食素餐同平生貪黠終何用<lb/>
看取人間五技窮　集賢直學士鄧文原敬題<lb/>
六月汗如雨誰信農家苦一粒未沾唇先飽田間䑕<lb/>
集賢學士王約<lb/>
華黍如雲已報豐止憂䑕穴未能空土風纔及迎猫祭<lb/>
想得今年八蜡通　國子博士栁賛<lb/>
苦盡榖纔黄將收欲上場農夫未到口田䑕已盈倉<lb/>
直賢大學士陳顥<lb/>
<pb n="KR3h0060_WYG_031-24b"/>
詩人連類等丘山著意尤深一粟間九鼎雲雷富魑魅<lb/>
也應川澤破神姦　監修國史長史李泂<lb/>
嘗謂李斯稱碩䑕相因紅腐豈云多畫工不作貍奴捕<lb/>
猶繪冥冥盜一禾　翰林國史杜禧<lb/>
　　錢舜舉草蟲圖<hi>詩多集唐不録</hi>
右霅川翁草蟲一卷精工絶倫即徐熈易元言不過以<lb/>
細巧得名不若此之奕奕生動纎悉具備殆以畫筆而<lb/>
兼化工者歟　榮陽鄭彞<lb/>
<pb n="KR3h0060_WYG_031-25a"/>
　　錢舜舉𤓰蔓圖<lb/>
嗟余憶昔少年日杖劒束書隨處適一朝游至青門東<lb/>
赤日炎炎何太炙枯腸渴吻難留題眼底幡然遇生客<lb/>
問之不肯言姓名乃是秦侯之子息勤勤拉我臨家庭<lb/>
淨掃蒼苔頻拂席氷盤托獻家園瓜始信東陵有遺蹟<lb/>
不比江南蕩子漿無限清涼透胸臆曽將家譜求新題<lb/>
還把中書掃香墨别來已及三十年欲覔他方無處摘<lb/>
今年作客來儒林偶見此圖深太息錢公舜舉非常倫<lb/>
<pb n="KR3h0060_WYG_031-25b"/>
好把珍藏莫輕擿高門積德如海深天錫此圖寧易得<lb/>
花英簇簇攅金錢瓞蔓綿綿添翠色子孫繁衍如此圖<lb/>
萬古流芳延世澤攜來索我題長歌不管胸中寸略窄<lb/>
興來但覺毛骨輕筆陳縱横風雨疾　雲西梅屋<lb/>
秋風展蔓熟平原翠葉金花密更妍憶昔邵平侯去後<lb/>
青門聲譽至今傳　三山陳士竒<lb/>
吳興畫史擅良能筆底生春寫八稜寒嚼水晶思老杜<lb/>
味過崕蜜感東陵秋風落雨清殘暑夏日和氷解欝蒸<lb/>
<pb n="KR3h0060_WYG_031-26a"/>
𤓰瓞綿綿多賦咏子孫宜爾世相承　嚴瀨上瓊<lb/>
簇簇青枝似錦鋪東陵傳入種天厨畫工細作丹青巧<lb/>
煩暑猶堪賽酪奴　蜀山人虞集題<lb/>
東陵遺舊業千古播圖看耿耿金花簇綿綿翠瓞攅刃<lb/>
分瓊液潤齒嚼水晶寒陽節均能守流芳永世安　雲<lb/>
西蔡瓛<lb/>
　𤓰蔓圖為王敬美所藏甲寅秋玉得之婁友云<lb/>
　　李薊丘秋清野思<hi>卷首題此絹高一尺長五尺許六硯齋三刻多遺誤</hi>
<pb n="KR3h0060_WYG_031-26b"/>
大德庚子冬十二月息齋居士為友人仇仁父作嘉禾<lb/>
之寓舍　<hi>坡石上前作小枯木四株小竹前後共六竿石傍細竹叢石大小五瑰</hi>
蒼筠倚喬木古色秋逾好誰能著茅亭相伴此君老<lb/>
如是翁　<hi>周景逺氏印</hi>
　聞仲賓方苦時行力疾為仁父作此圖尚能如此蕭<lb/>
　㪚敬歎敬歎　孟頫<lb/>
　子昻説法已敬不必重贅大德五年三月廿日困民<lb/>
　鮮于樞拜觀　虎林隠叟<lb/>
<pb n="KR3h0060_WYG_031-27a"/>
　東坡嘗謂與可胷中自有成竹乃見於筆下今觀仲<lb/>
　賓所作脩篁勁節猗猗生意無盡非胸中有成竹其<lb/>
　能若此耶噫　大德壬寅中元日應桂　以上書於<lb/>
　絹上<lb/>
極目荒墟落木中空山人靜澗泉舂秋來不用為霖雨<lb/>
留得閒雲養卧龍　文原<lb/>
　秋清野思寄心象外語也仲賓畫此意不必行楚村<lb/>
　疎蕪間大德六年魯郡吾衍題　布衣道士<lb/>
<pb n="KR3h0060_WYG_031-27b"/>
石惹殘雲樹帶烟猗猗蒼玉正蕭然若人寫出胸中<lb/>
趣知道平吞幾渭川　蜀普陳嗣昌<lb/>
　青龍集己酉春正月十有二日㑹稽抱遺叟楊楨與<lb/>
　呉郡張習古汲袁用雲間朱芾隴西李擴同覽于張<lb/>
　氏麟三味軒所<lb/>
露沐疎篁葉葉青病蘓凉閣思横生山人神往風塵表<lb/>
如見留題數老成　梧溪居士王逢題時嵗癸丑十有<lb/>
廿日也<hi>席帽山人</hi>　<hi>王原吉氏</hi>
<pb n="KR3h0060_WYG_031-28a"/>
醉居先生落筆處一竹一石病容開焚香披向幽齋看<lb/>
想見秋清野思來　曲江錢惟善　<hi>曲江居士</hi>　<hi>錢思復氏</hi>
秋風環珮玉珊珊出谷篔簹野思閒惆悵謫仙歸去後<lb/>
空留清影落人間　永嘉曹睿<lb/>
薊丘筆法殊蕭爽與可風流竟未忘安得眉山老居士<lb/>
為君重記墨君堂　華亭袁凱<lb/>
薊丘竹木出毫端便覺清風入座寒亦有高人明月夜<lb/>
夢回恍惚聽鳴鸞　蔣季和<lb/>
<pb n="KR3h0060_WYG_031-28b"/>
一代衣冠李薊丘篔簹落筆似湖州題詩諸老并淪没<lb/>
風雨江南㡬暮秋　天台陶九成<lb/>
誰持并州刀剪此秋練淨蕭蕭三五竿常帶月中影<lb/>
細林山人周之翰<lb/>
幽篁褭褭倚雲根舊雨空林淡墨痕欲覔薊丘吾老矣<lb/>
嵗寒心事與誰論　雲間陸褧<lb/>
　　息齋墨竹文衡山𨽻于卷首<lb/>
大德癸夘夏四月息齋道人為蹇提舉鄉友作于王子<lb/>
<pb n="KR3h0060_WYG_031-29a"/>
慶秘校家之寳墨齋<lb/>
　僕觀息齋墨竹多矣此卷老嫩榮悴風晴備盡意度<lb/>
　尤可寳玩呉興趙孟頫題<lb/>
　息齋墨竹雖曰規模與可葢其胸中自有悟處故能<lb/>
　振迅天真落筆臻妙簡齋賦墨梅有云意足不求顔<lb/>
　色似前身相馬九方臯余於此公墨竹亦云　大德<lb/>
　七年閏五月望雪菴道人溥光謹題<lb/>
道人天機精心胷飽氷雪揮洒墨篔簹清風掃炎熱風<lb/>
<pb n="KR3h0060_WYG_031-29b"/>
晴與老嫩榮悴各分别珊瑚海底生琅玕挺竒節儼如<lb/>
坐推篷昬目一光潔王孫美詞翰筆勢蟠屈鐵偉哉老<lb/>
雪菴妙語重為説暮生何多幸從容復披閲此圖世所<lb/>
稀撫卷嘆三絶　吕敬<lb/>
西清閣老李薊丘筆法妙過文湖州試拈雪繭翻墨瀋<lb/>
淋漓掃作湘雲浮籜龍迸玉翠胎綻秀出亭亭蒼玉幹<lb/>
十莖五莖何必多老嫩風晴總堪玩堅貞苦節凌嵗寒<lb/>
裊娜新梢翔鳳鸞靈飈宛度珮環響璧月或照蛟龍蟠<lb/>
<pb n="KR3h0060_WYG_031-30a"/>
薊丘薊丘難再得撫卷令人空唶唶品題况有松雪翁<lb/>
從知價重千金值　義陽偶桓武孟<lb/>
息齋道人骨已仙紙上墨竹神猶全淇園萬幹總枯死<lb/>
此幅自待留千年丰姿瀟灑宛如玉顧我得覩崑岡前<lb/>
汲泉便試竹罏茗一洗萬慮開雲天誰知珎重承㫖筆<lb/>
猶來景肅儕高賢乾坤妙趣苟心㑹似勝俛黙窺遺編<lb/>
雪菴老人通萬卷銀鈎鐵畫如扛椽古來人物誇道子<lb/>
傾城女色誰爭妍黄郎得此賁書屋玉函金籥來何緣<lb/>
<pb n="KR3h0060_WYG_031-30b"/>
古人邈矣見心跡何由一拜聊隨鞭　徐源敬題<hi>仲山</hi>
十年一見黄叔度倐來自為清風吹手中所把薊丘竹<lb/>
風晴老嫩凡數枝茒堂六月發蕭爽呼酒酧此瓊林枝<lb/>
想當此老握筆際其用在手筆不知縱横妙用竹神死<lb/>
手亦無用心能之道人之心竹之祖生生化化無窮期<lb/>
松雪雪菴兩題辭書中有法後世師我因書法論竹法<lb/>
道理一致曽無歧卷中三物總神俊蟠螭舞鳳看威儀<lb/>
還君什襲當秘惜雷雨破壁寧無時　後學沈周題<lb/>
<pb n="KR3h0060_WYG_031-31a"/>
　　温日觀葡萄<hi>較六硯齋三刻㣲異</hi>
舉世只知嗟逝水無人㣲解悟空花　此一聯乃大唐<lb/>
貫休禪師之佳句也皇宋温日觀為書之為後人策勵<lb/>
之端仍為寫龍鬚于後　癸巳年三月卅日扁舟至天<lb/>
佛院晴窓晩興有兄副寺寳之<hi>此後寫葡萄一幀</hi>
紙長宜以好詩書之為後名勝笑攬　明月清風宗炳<lb/>
社夕陽秋日庾公樓修心未到無心地萬種千般逐水<lb/>
流　日觀<lb/>
<pb n="KR3h0060_WYG_031-31b"/>
濃淡纍纍半幅披却疑月架影參差憑君問取乗槎使<lb/>
還似宛西舊折枝　蜀益川張夢應敬題　至元壬辰<lb/>
維夏書于雲間寓舍<lb/>
吳綃蜀繭筆底墨雲飛一片㸃㸃秋腴收得驪龍頷下<lb/>
珠　興來一掃惜處有時慳似寳霧葉烟條㡬度西風<lb/>
吹不凋　减字木蘭花　山陰曽寅孫奉題<lb/>
昔年添竹延秋蔓露葉離披馬乳寒今日天涯忽開卷<lb/>
還如架底夜涼看　一片秋雲江上影老禪收拾入蒲<lb/>
<pb n="KR3h0060_WYG_031-32a"/>
萄小窓剰有詩為伴不博凉州意自高　鄱陽仲輿葉<lb/>
衡題<lb/>
老僧妙墨遍中州好事攜將萬里游要識色空仝不朽<lb/>
龍鬚馬乳等浮漚　上饒陳鳳飛<lb/>
墨浪黏天潑潑枝纍纍數顆翻雲衣南風吹到燕山外<lb/>
帶得幽香巢底歸　敬題日觀手卷後　明瑞頓首<hi>辛夘</hi>
　㑹稽王斗祥觀于武川呉氏明逺樓<lb/>
　　題温日觀葡萄<lb/>
<pb n="KR3h0060_WYG_031-32b"/>
滿筐圓寔驪珠滑入口甘香氷玉寒若使文園知此渇<lb/>
露華應不乞金盤　鄧文原<lb/>
金谷風露凉綠珠酒初醒錦帳不成眠月明墮清影<lb/>
虞集<lb/>
馬乳垂垂實龍鬚細細柔摘來堪釀酒不去博涼州<lb/>
彭城錢鼎<lb/>
　子温字仲言號日觀又號知非子華亭人宋季元初<lb/>
　萍海四方止杭之瑪瑙寺善草書喜畫葡萄鬚梗枝<lb/>
<pb n="KR3h0060_WYG_031-33a"/>
　葉皆草書法也世號温葡萄時貴慕其畫贄金求之<lb/>
　一筆不與逢佳士遽命紙筆雅好著恢帽短衣囊錢<lb/>
　菓猖翔街陌探囊投市中人問識温相公否由是進<lb/>
　止輒擁小兒呼温相公時有賓肖羅漢醉則維筆竿<lb/>
　杪草聖芬媚詩人遂有長竿醉草賓羅漢短褐徉狂<lb/>
　温相公之句温性嗜酒然揚總統飲之酒一不霑唇<lb/>
　毎見則曰掘墳賊掘墳賊云云　西呉龍惕子識於<lb/>
　俠香軒<lb/>
<pb n="KR3h0060_WYG_031-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷三十一<lb/>
</p>
<p>
</p>
  </div>
</body>
</text>
</TEI>
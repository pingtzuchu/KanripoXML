<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷十</head> <lb/>
    <p>
<pb n="KR3h0060_WYG_010-1a"/>
欽定四庫全書<lb/>
　珊瑚網卷十<lb/>
　　　　　　　　　　　　明　汪砢玉　撰<lb/>
　法書題跋<lb/>
　　虞雍公誅蚊賦虞伯生書文多不緑<lb/>
右先太師丞相雍國忠肅公所著也先公文集舊刻蜀<lb/>
中成書未乆焚於兵火曾叔祖寶慶府君將求而之湖<lb/>
南亦未及如志而運革内附後先參政廣求之不能得<lb/>
<pb n="KR3h0060_WYG_010-1b"/>
眉州故人史公孝祥守興化聞黄伯固家有之懇不可<lb/>
得也集在京師屬閩教授謝中物色之來報云有軍官<lb/>
好書購得此欲集手與集相見然終不能得之先參政<lb/>
至淛須親戚韓大則得誅蚊賦草於侯頤軒道士處葢<lb/>
大徳庚子嵗也故人閒上人亦蜀中同出東南之家以<lb/>
舊故自吳門訪集臨川山中問此物所在出而視之則<lb/>
得之三十六年矣而先參政亦棄諸孤十七年詩書之<lb/>
緒不繼如綫感慨今昔血涕隨之偶得此卷録送上人<lb/>
<pb n="KR3h0060_WYG_010-2a"/>
貴得存遺珠於既失尚故物之可求也　元統乙亥三<lb/>
月二十七日集謹識<lb/>
　宋之南其宰執惟虞雍公為最賢觀其誅蚊賦所謂<lb/>
　使天下之為人臣者得以安其君天下之為人子者<lb/>
　得以寜其親則知公之志誅惡鋤姦者欲以寜君親<lb/>
　也其以忠孝教天下後世者至矣伯生世其家學能<lb/>
　于聖時致身西清被寵眷也殊甚及閒寂中乃書先<lb/>
　太師此賦以贈人其志亦有所在乎閒上人再見伯<lb/>
<pb n="KR3h0060_WYG_010-2b"/>
　生其為我驗之　和林魯戚叔重父謹題<lb/>
　因讀誅蚊賦深憐愛國情三公登間牒四海失昇平<lb/>
　早覺文章貴争期徳業成雲仍蒙世禄翰墨負時名<lb/>
　　丹丘柯九思賦<hi>任齋惟庚寅吾以降</hi>
　觀雍公少年之作可以豫見報國之志觀邵庵詳書<lb/>
　之意可以深惟追逺之情忠孝藹然萃於一門嗚呼<lb/>
　盛哉間上人同是蜀人故獨得之當刻石寺中以傳<lb/>
　永乆庶不為他時夜壑舟也　至正十九年乙未三<lb/>
<pb n="KR3h0060_WYG_010-3a"/>
　月後學蘇大年頓首再拜謹書<lb/>
　黍民肆毒不勝誅屈宋文章太史書滄海遺珠留得<lb/>
　在白雲深處伴僧居　洛生王敬方<lb/>
　父作更生佛兒為命世英西州睹威鳳南國剪長鯨<lb/>
　不厭朝廷小終扶日月明誅蚊賦重録妙墨世從衡<lb/>
　　遂昌鄭元祐<lb/>
　右邵庵虞公手書其先丞相誅蚊賦藁也賦稿初藏<lb/>
　於侯頥軒家後為韓大則所得獻於公之先君子井<lb/>
<pb n="KR3h0060_WYG_010-3b"/>
　齋先生後云至吳候道士因龍興閒上人謁公公於<lb/>
　寓所一見具言賦藁公軒然而笑曰我已得之矣侯<lb/>
　道士為之惘然葢大則初假之于侯而即以歸于公<lb/>
　家而侯初不知也元統乙亥閒上人謁公于西江遂<lb/>
　書以贈焉頥軒本洞庭仙壇觀道士其度師楊紫霞<lb/>
　與侯亦蜀人宋季來吳一時名士之寓吳者若中書<lb/>
　劉公丞相吳公皆與之交游名重於時寶祐間自吳<lb/>
　逰天台中書公為之唱首作詩以餞其行而先師平<lb/>
<pb n="KR3h0060_WYG_010-4a"/>
　舟先生亦次韻焉先子與侯交游粗深每出以示之<lb/>
　先子求至懇切而侯迄不與先子歿後三年侯亦相<lb/>
　繼而逝其徒李碧山與椿相知因予之請即以歸之<lb/>
　至正甲午冬十月閒上人因持此卷訪子於家而徵<lb/>
　予言予惟侯之平日靳吝於兩家遺墨跡若永為其<lb/>
　有既而卒各歸于其後人豈故家文獻不絶如綫而<lb/>
　天固假侯靳吝以待我後人耶所惜者公之先君子<lb/>
　猶克親得賦稿而予先子雖獲一見平舟遺墨而終<lb/>
<pb n="KR3h0060_WYG_010-4b"/>
　不能得之於生平也今公既即世而閒上人已老予<lb/>
　恐事之或湮故為詳著於此云眉山楊椿䟦<lb/>
　　虞雍公誅蚊賦刻石䟽<lb/>
宋丞相雍國虞忠肅公嘗作誅蚊賦内傳後公之六世<lb/>
孫翰林侍講學士以文儒顯告老還江右而白雲閒上<lb/>
人與之有舊自吳訪之於臨川葢雍公文集舊嘗刻於<lb/>
蜀而版遄毁學士後雖貴而雍公集求之不得竟不復<lb/>
刋學士之文㕘政公大徳庚子嵗亦嘗至淛物色雍公<lb/>
<pb n="KR3h0060_WYG_010-5a"/>
集竟不可得而僅於道士侯頥軒處得誅蚊賦稿然竟<lb/>
藏於家上人以賦稿為請學士為發篋取讀上人真跡<lb/>
不敢望得學士手書一通東還吳則幸矣學士遂為草<lb/>
草謄録而仍記顛末於賦後上人念學士詩文好事者<lb/>
已悉為刋板若雍公之功業雖不繫於文字有無而誅<lb/>
蚊僅存耳兼聞江右近經冦亂百不一存於是上人欲<lb/>
以學士所書賦勒之金石庶乆永弗墜而上人老矣力<lb/>
弗逮乃以此賦于公之八世孫戡字勝伯者俾刻之勝<lb/>
<pb n="KR3h0060_WYG_010-5b"/>
伯既積學克世其家以世故棘囏益貧困固冝寶而藏<lb/>
諸而猶慮夫泯而不傳抑亦負上人之意敢以是干諸<lb/>
好事君子見助焉則賦刻諸石無難者矣　至正十七<lb/>
年秋八月遂昌山樵鄭元祐書<lb/>
此賦之作其有所指乎不然驅之足矣誅之不足以勝<lb/>
誅也豈其心欲盡殱北人乎然而蚊有可殱者有不必<lb/>
殱者如曰掃出境曰殱厥渠魁不一施也南方蚊烏一<lb/>
鼓吻而蚊億萬今有人焉作相於南鼓為和議之談而<lb/>
<pb n="KR3h0060_WYG_010-6a"/>
致于廷而咂我甿其彼之鷏乎斯人也何不幸而不受<lb/>
誅于公節鉞之下以快一日之死而寜受誅于千載史<lb/>
鉞之誅於萬死不可以贖之日吁可悲也已賦序云余<lb/>
方窮居觀者遂謂其早年所作愚謂此二字雖外閫重<lb/>
寄而遥制於中弗獲以信其大義於天下後世則身都<lb/>
將相猶窮居匹夫同也嗚戲吾雍公誅鷏有術而付之<lb/>
紙上空談為五世孫所録徒致憾於無窮耳諸䟦柯鄭<lb/>
陳揚輩皆其孫同時言稿之失而得言録以遺於某亦<lb/>
<pb n="KR3h0060_WYG_010-6b"/>
既詳矣去公三百餘載而同其志者吳下有沈啟南氏<lb/>
見録本而購藏之嘉禾周鼎與苕溪張子静松陵史明<lb/>
古共借閱之鼎欲號此賦為鷏以發公地下一笑明古<lb/>
子静聞予言相掀髯大噱是日正月上旬之終嵗乙未<lb/>
皇明成化之紀元十有一年也　此帖今藏余家往在<lb/>
無錫蕩口得於華氏中甫處少溪家兄重購見貽之物<lb/>
元汴<lb/>
　　雍國公虞丞相古劒歌<lb/>
<pb n="KR3h0060_WYG_010-7a"/>
至正庚寅十月余逰錢唐過四壁山中與青城山樵遇<lb/>
樵出示余古劒乃余先公相國所遺也余為作古劒歌<lb/>
以歌之　古劒古劒元非鐵亦非干將與莫邪自從混<lb/>
沌鑄成來出鞘入鞘何生㓕輝天爍地不須磨肅氣稜<lb/>
稜凛霜雪是以曽將破敵酋采石江頭建勲業海晏塵<lb/>
清歌太平瑶匣藏之在岩穴或時拈出與人看千古萬<lb/>
古歎猛烈<lb/>
　　虞相古劒歌<hi>直引</hi>
<pb n="KR3h0060_WYG_010-7b"/>
宋相虞忠肅公八世孫堪謁余雲間草𤣥閣自云先丞<lb/>
相有古遺器四日瓦琴石磬蜀王硯與此劒也劒長古<lb/>
尺三握具五寸弱握有二稜起欵識可辨者曰千萬嵗<lb/>
其鐔横寸二狀饕餮末甚鋭縵文為水銀古中末間黝<lb/>
漆色芒可吹毛星月下出之艷發孚尹凛凜然可寒鬼<lb/>
膽是誠千載物也於是酌堪以酒酒酣為作虞相古劒<lb/>
歌使與古虞公劒同傳為其家寶云昔聞虞公古劒可<lb/>
以追騰空迴落日千年宗社已丘墟子姓西來傳不失<lb/>
<pb n="KR3h0060_WYG_010-8a"/>
江淮都督憤國讐入稜痛骨三十秋采石江頭一提出<lb/>
寒芒夜走完顔酋堪兮堪兮傳八葉價金不售山西俠<lb/>
牀頭寶匣不敢開黄蛇上天走雄雷持謁龍間鐵龍父<lb/>
灑以延津水拭以赤厪土虹光一道裂蛟胎上指黄星<lb/>
落黄雨嗚呼舞鴻門刺魚肚二豎汝何足數我將假霜<lb/>
鍔代天子西山斫白額二東海斬蛟三頭然浚裂蚩尤<lb/>
殪玀猴大開太陽照九州堪兮堪兮勿失汝劒兮使我<lb/>
徒請尚方斬馬之具於朱㳺　至正二十五年青龍集<lb/>
<pb n="KR3h0060_WYG_010-8b"/>
己巳王正上日抱遺叟楊維楨在雲間草𤣥閣書<lb/>
雍公孫子氣甚清示我楊顛古劒行劍鋒詩律兩竒絶<lb/>
秋蓮光彩玉庚庚楊顛健筆老縱横是亦鐵中之錚錚<lb/>
吐辭鬱嵂鳴不平吁嗟鳳凰來為盛世嗚一代惟數虞<lb/>
翁生余也學書學劍既老何由而成名　右古劍行<lb/>
倪瓉<hi>己酉冬</hi>
雍國丞相虞公古劍一具今藏其孫勝伯家毗陵倪元<lb/>
鎮匡廬陳惟寅既作歌詩詠之且要余同賦焉　雍公<lb/>
<pb n="KR3h0060_WYG_010-9a"/>
古劍射日星鐵冶鑄出秋霜硎寒光耿耿試一掃魑魅<lb/>
罔象都逃刑匣藏鏽澁不敢動龜鱗虎文驚且竦閱歴<lb/>
星霜三百年社稷山河自兹重雍公磊磈雲夢胸白虹<lb/>
紫電符來同有時呼酒醉踏月浩歌起舞多英風采石<lb/>
江頭却鐵騎一戰突營誰可比材官勇將號如雲每視<lb/>
竒功獨懐媿劍鋒猶漬佞血鮮神物不隨陵谷遷只愁<lb/>
雷電破屋壁化作蒼龍飛上天　淮海秦約<hi>文仲</hi>
　　虞文靖詩卷真蹟<lb/>
<pb n="KR3h0060_WYG_010-9b"/>
白雲䕶窻雪鳴竹地罏深深火初熟樵客晨來午未還<lb/>
真人自與燒黄獨<lb/>
罏中<graphic n="KR1459" url="https://raw.githubusercontent.com/kanripo/KR-Gaiji/master/images/KR1459.png" mimeType="image/png"/>汞輕千乗窻外日月飛兩螢尚有度生情未斷<lb/>
侍人長跪授黄庭<lb/>
玉臼搗霜月當户竹牕映雪書滿牀客來長揖不交語<lb/>
自撥丹火燒山香<lb/>
皎皎霜鶴立齋厨蕭蕭風竹鳴庭除窻間有客自髙坐<lb/>
堂上真人方讀書　十一月壬辰明復真人約華隂楊<lb/>
<pb n="KR3h0060_WYG_010-10a"/>
廷鎮閩中潘子文四明王安道談道話於徐中孚丹房<lb/>
微雪灑空塵静雲晏遂復終日即事雜詩<lb/>
松隂鵠立候宫車風送飛花著白鬚水影漸隨簾側畔<lb/>
鸎聲祗在厰東隅近牀擬進新琴操載筆親題真畫圖<lb/>
太液雨餘波浪動龍舟初試散魚鳬　早朝<lb/>
髙閣丹青起中天紫翠分窻當太白雪門對九疑雲伐<lb/>
木山人去吹簫帝子聞塵中歸未得春思轉紛紛　録<lb/>
寄民瞻尊兄别後一笑　虞集<hi>伯生</hi>
<pb n="KR3h0060_WYG_010-10b"/>
　　鄧文肅公臨急就章<lb/>
大徳三年三月十日為理仲雍書于大都慶夀寺僧房<lb/>
已西鄧文原<lb/>
　天厯庚子清明日汾亭石巖民瞻觀於武林宗陽明<lb/>
　復齋𨽻古<lb/>
　至正八年六月二十日㑹稽楊維楨偕河南陸仁同<lb/>
　展卷於東滄聴海閣仁嘗學章草者以此卷入臨品<lb/>
　之能云<lb/>
<pb n="KR3h0060_WYG_010-11a"/>
　至正庚寅夏五月二十四日方外張雨謂素履齋書<lb/>
　此蚤年大合作中嵗以往爵位日髙而書學益廢與<lb/>
　之交筆硯始以余言為不妄殆暮年章草如隔世矣<lb/>
　信為學不可止如此　洪武十一年戊午嵗五月豐<lb/>
　城余詮拜觀于東倉之甘泉里寓舍<lb/>
　急就篇漢黄門令史游作葢推本蒼頡爰歴博學凡<lb/>
　將等篇而廣之也今石刻相傳為吳皇象書比顔師<lb/>
　古所著者無焦滅胡以下六十三字又頗有訛脫始<lb/>
<pb n="KR3h0060_WYG_010-11b"/>
　東漢人以用藳法冩此章故又號章草此卷前元鄧<lb/>
　文肅公所臨公繇房山髙公薦入掌制誥出持憲節<lb/>
　斯乃應奉翰林時為理仲雍所書觀其運筆若神蜦<lb/>
　出海飛翔自如仲雍名熈于闐人好古博雅為吳郡<lb/>
　判官建言助役法民便之𢎞農楊子綸出示求題故<lb/>
　并及之洪武十二年三月清明日後學袁華書於鰲<lb/>
　峯精舍<lb/>
　嘗論急就篇此小學家之說漢史㳺傚凡將為之也<lb/>
<pb n="KR3h0060_WYG_010-12a"/>
　末叙長安涇渭街術後或増以齊國山陽二章宋歐<lb/>
　陽修居史館日以餘力及於是篇取州名裒次之然<lb/>
　是篇去古逾逺脫漏訛舛不無人欲辨其失得而増<lb/>
　補亦徒自勞耳漢人以槀法書之故曰章草此章書<lb/>
　之祖也近世人多尚草真行未始學而先習草如人<lb/>
　未能立而欲走葢可笑也况章草之來作於科斗籀<lb/>
　篆觀其運筆圓轉用意深妙烏有不通籀篆而能學<lb/>
　者哉苟有聰明之人雖不通籀篆能彷彿其形似猶<lb/>
<pb n="KR3h0060_WYG_010-12b"/>
　可其奈刻鵠不成者耶自東漢以降臻乎妙者惟皇<lb/>
　象鍾繇王右軍而已唐宋間人臨鍾王所書亦不多<lb/>
　見欲習之者不通籀篆誠難乎哉此卷巴西鄧文肅<lb/>
　公所臨公在元時獨以文章名世而又以能書名世<lb/>
　號稱三大家公與焉觀公運筆用意甚合古人之妙<lb/>
　此卷實希世之寶也亮上人出示乞余題余故以草<lb/>
　書之難習併録於卷末非但以警於人而有以自警<lb/>
　也洪武二十七年蒼龍甲戌秋七月獨菴道衍冩于<lb/>
<pb n="KR3h0060_WYG_010-13a"/>
　海雲東軒<lb/>
　正統戊午中秋後二日武昌陳謙拜觀于毗陵之寓<lb/>
　舍<lb/>
　　郭天錫手録詩雜記<hi>天錫名畀京口人</hi>
風災鬼難之域僢卧接飲之士或雕其題而漆其齒或<lb/>
貫其胸而鏤其體服禽獸食草木鴃舌鳥語或斷髪文<lb/>
身而魋其結或毛以為車或革以為船亂鯨波涉雷淵<lb/>
夙夜虎兕之林寢食蛟龍之川梯山棧谷沙度繩行莫<lb/>
<pb n="KR3h0060_WYG_010-13b"/>
不來享來賔來貢其珍蜿蜒濩略扶服稽顙請吏而稱<lb/>
臣未始壓羊刑馬而要之盟也云云　右㑹同館賦<lb/>
君不見王昭君家住秭歸啼處村生來住近離騷國悲<lb/>
歌慷慨惡離羣紉蘭結<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>佩蘅芷芝澤頮面薇骨熏瑶<lb/>
琹慣識九歌譜懐感逺道偏消魂　明妃曲<lb/>
客行蹔憩此禪林路遶溪流石磴隂山氣入舟知夜乆<lb/>
雨聲連樹覺村深寒添芋火増多事風落燈花息妄心<lb/>
憶與髙僧宿靈鷲月斜松頂一猿吟<hi>夜宿山寺</hi>
<pb n="KR3h0060_WYG_010-14a"/>
光分顧兔一毫芒遍洒春明翰墨塲得趣妙從看劒舞<lb/>
全身功貴善刀藏夢花不羡雕蟲巧試草曽供倚馬忙<lb/>
昨過山僧餘習在小書紅葉拭新霜<hi>贈筆工范君用</hi>
晚風索索酒初醒巖桂花開香滿庭掩書不讀亦不寐<lb/>
明暗一燈如露螢　次韵袁通甫<lb/>
世間一切法如雲行空中太空不待雲因雲而見空<lb/>
清風鳴禽竹解籜窗下挑燈還看書<hi>前五言絶後摘句</hi>
士女大集勢若禹峽春流胥濤秋壯壑赴岸滅前擁後<lb/>
<pb n="KR3h0060_WYG_010-14b"/>
推轡騎巷休輿轎道息武無可布視不得留<lb/>
謝叠山字君直妻李節婦以君直故與二子繫金陵獄<lb/>
一將官欲納之李紿曰爾能脫我械繫乃可議此將以<lb/>
為然禱上下釋其獄李即具湯沐約翼日出是夕伺二<lb/>
子熟寐解衣帶自經死藁葬城東濠二子放還後數年<lb/>
子定之復往裹骨歸葬卷吾李先生謹思贈詩云猝猝<lb/>
多羝屈幽幽獨雉經借渠施粉黛聊與照丹青孤槥何<lb/>
年寄重泉底處扄冇人能縮地不隔短長亭<lb/>
<pb n="KR3h0060_WYG_010-15a"/>
宋末沙門道燦姓陶氏自號無文龍興人文筆髙古不<lb/>
落禪僧窠臼多與一時名公鉅人還往其題蒲萄草蟲<lb/>
云汴都南薫門外蒲萄一架幾十里盛夏烈日景不到<lb/>
地當時民物昆蟲熙熙然囿於緑隂清影間今富陽道<lb/>
中葢彷彿髙皇帝舊京遺制也百年故國茂草連天不<lb/>
知蜎飛蠕動翔集何所造化生色乃於紙上見之悲夫<lb/>
宋周文謨太守有愛姬善棊而絶色史衛王以計取去<lb/>
十年不見一日周謁衛王忽見姬與衛王對局四目相<lb/>
<pb n="KR3h0060_WYG_010-15b"/>
顧驚喜不已遂賦念奴嬌詞云棊聲特地把十年心事<lb/>
恍然驚覺楊栁樓頭歌舞地長記一枝纎弱破鏡重圓<lb/>
玉環猶在鸚鵡言如昨秦筝别後知他幾換絃索　誰<lb/>
念顧曲周郎樽前重見千種愁難著猶勝𤣥都人去後<lb/>
空怨殘紅零落緑葉成隂桃花結子枉恨東風惡盈盈<lb/>
淚眼見人欲下還閣<lb/>
司業鄧文原狀髙克恭云公性極坦易然與世落落寡<lb/>
合遇知已則傾肝鬲與友終身亦不復疑貳公在杭愛<lb/>
<pb n="KR3h0060_WYG_010-16a"/>
其山水清麗公退即命僮挈榼攜杖履適山中世慮氷<lb/>
釋竟日忘歸好作墨竹妙處不減文湖州畫山水初學<lb/>
米氏父子後乃用李成董巨源法造詣精絶公卒後購<lb/>
公遺墨一紙率千百緡為詩不尚鈎棘自得天趣嘗見<lb/>
公作畫時雖貴交在側或不暇顧揖有譏其簡傲者乆<lb/>
乃識其真浙右多豪門右族或飛語汙公公亦不為辨<lb/>
暨北歸行李無長物貸於人而後具舟費公掾行臺時<lb/>
嘗從大夫相威公入見世祖顧問再四曰是髙嘉甫兒<lb/>
<pb n="KR3h0060_WYG_010-16b"/>
耶賜中統鈔二千五百緡公嘗言自筮仕月給餐錢外<lb/>
所得僅止此房山有田二頃課僮奴耕作嵗入不能供<lb/>
給反卒之日家無餘貲識與不識皆為流涕易簀命喪<lb/>
葬用朱文公法及區畫家事甚悉此心不以生死亂衆<lb/>
謂講學之騐<lb/>
鮮于樞札云適與大兒議親來杭至常之新安暮泊溪<lb/>
口中夜墮水幾為溺鬼作五言自儆云勿浣衣上泥留<lb/>
作韋與弦因風寄達夫都司一笑<lb/>
<pb n="KR3h0060_WYG_010-17a"/>
　　又手抄諸賢遺稿<lb/>
張庭堅自靖人自獻于先王義君子之去就生死在于<lb/>
天下國家而不在于一身故其死非沽名其生者非懼<lb/>
禍而引身以求去者非要利以忘君也仁之所存義之<lb/>
所在鬼神其知之矣昔商之三仁或生或死或為之奴<lb/>
而皆無愧于宗廟社稷豈非謀出于素歟晦庵先生云<lb/>
胡致堂議論英𤼵人物偉然向嘗侍之坐見其數盃後<lb/>
歌孔明出師表誦張才叔自靖人自獻于先生經義陳<lb/>
<pb n="KR3h0060_WYG_010-17b"/>
了翁奏狀可謂豪傑之士也<lb/>
林僉憲善之春日絶句寶篆香消雨散絲誰撩詩興上<lb/>
花枝春風吹度南牕竹一片紅芳落硯池又西湖夕佳<lb/>
亭句晴雲木末山四圍新月荷花波萬頃<lb/>
石敏若栁花詩來時萬縷弄輕黄去日飛毬滿路傍我<lb/>
比楊花更飄蕩楊花只是一春忙<lb/>
吳雲道中遣興九絶句雨餘烟栁緑如苔水净沙明白<lb/>
鳥迴花氣滿船無覔處隔籬村舍瑞香開　水村烟草<lb/>
<pb n="KR3h0060_WYG_010-18a"/>
暎花叢夢裏青山入瘦笻晩泊楓橋春睡重滿船風雨<lb/>
不聞鐘　曉入招提草樹馨怪來松栢老龍形如何剥<lb/>
落氷霜盡依舊春風吹得青　吳國池臺幾刼灰城闉<lb/>
蘭若鬱崔嵬老僧笑指峩眉石曽見承平出蜀來　一<lb/>
枕落花溪上春翛然意與葛天隣世間多少邯鄲夢夢<lb/>
覺依前認不真　水光净盡月波隨每遇垂虹起遁思<lb/>
不信鴟夷五湖去扁舟只為載西施　花栁清明過雨<lb/>
初脩篁風動鳥相呼青山如此不歸去時向溪流照白<lb/>
<pb n="KR3h0060_WYG_010-18b"/>
鬚　毗山嵐翠入苕溪曽倚池亭醉夕暉回首交朋半<lb/>
凋謝烟波無際白鷗飛　卜居擬向水晶宫深築茅齋<lb/>
萬竹中三月江南蓴菜美季鷹何苦待秋風<lb/>
疊山贈命士云鴂鳴方歇楚臣憂草緑王孫滿地愁試<lb/>
借星圖看分野黍苗秀處是何州<lb/>
髙彦敬題初陽臺道中云二千里地好耕桑無數海棠<lb/>
官道傍風掠亂紅攙馬去春光更比路人忙<lb/>
子昻詩庭槐風静緑隂多睡起茶餘日影過自笑老來<lb/>
<pb n="KR3h0060_WYG_010-19a"/>
無復夢閒看行蟻上南柯<lb/>
鮮于伯機湖上新居云吾愛吾廬好臨池構小亭無人<lb/>
致青李有客覔黄庭樹古蟲書葉莎平鳥篆汀吾衰豈<lb/>
名世詎肯苦勞形　題范寛雪山句前山積雪深隠約<lb/>
形體具後山雪不到查牙頭角露逺近復有千萬山一<lb/>
一倚空含太素懸崖斷溜氷滿壑野店閉門風倒樹<lb/>
戴表元題子昂疊軸云百折雲山路不通無名怪木淡<lb/>
書空相逢欲問秋風客不是巴中是剡中<lb/>
<pb n="KR3h0060_WYG_010-19b"/>
北村題姚静齋女柔徳一日三刲股捄其兄云女生他<lb/>
人媍兄死誰養親刲股與紾臂孰仁孰不仁<lb/>
張玉田山中白雲詞題紅葉云萬里飛霜千山落木寒<lb/>
艷不招春妬楓冷吳江獨客又吟愁句流水孤村似花<lb/>
繞斜陽芳樹甚荒溝一片凄凉載情不去載愁去　長<lb/>
安誰問倦旅羞見衰顔借酒飄零如許謾倚新粧不入<lb/>
洛陽花譜為回風起舞尊前盡化作斷霞千縷記隂隂<lb/>
緑遍江南夜窻聴暗雨　右調綺羅香<lb/>
<pb n="KR3h0060_WYG_010-20a"/>
賦松花云碧浮春葢黄㸃秋棋細芳泛月露委殘釵烟<lb/>
梳髙髻曽戲折幾度宿寄山房<graphic n="KR1287" url="https://raw.githubusercontent.com/kanripo/KR-Gaiji/master/images/KR1287.png" mimeType="image/png"/>塵雲屑香入蜂鬚蜜<lb/>
房風味應别　篘酒浮蕩愛霏霏粉黄清絶嫩苞新子<lb/>
憑誰香歌五粒到只怕東風吹盡長蕭蕭黄髮獨鶴歸<lb/>
來滿庭零亂金雪　右調華胥引<lb/>
咏蟬云槐薫忽送清商怨依稀乍聞還歇故苑愁深危<lb/>
絃調苦前夢蛻痕枯葉傷情訴别是幾度斜陽幾回新<lb/>
月轉眼西風一禁幽恨向誰說　低鬟猶記動影翠貂<lb/>
<pb n="KR3h0060_WYG_010-20b"/>
應悞我雙鬢如雪枝冷頻移隂踈難戀空負好秋時節<lb/>
凄凄切切漸迤邐黄氐砌蠶相接霜滴凉柯晚來聲更<lb/>
咽　右調齊天樂<lb/>
題周草牕志雅堂云製荷衣傍山牕下隠雅志可閒時<lb/>
疑竹門深移花檻小動人芳意菲菲怕冷落蘋洲夜月<lb/>
想時將漁笛静中吹塵外榮華燈前兒女笑語忘歸<lb/>
分得烟霞數畝乍掃苔尋逕撥葉通池放鶴幽情吟鶯<lb/>
歡事老去却願春遲愛吾廬琹書自樂好襟懐初不要<lb/>
<pb n="KR3h0060_WYG_010-21a"/>
人知長日一簾芳草一卷新詩　右蘋洲漁笛譜<lb/>
送人之西江云寒侵桂葉雁風擊碎珊瑚屑研凉閒試<lb/>
新霜晴帖頌橘騷蘭秋事正竒絶故人又作西江别書<lb/>
樓虚度中秋節碧欄倚遍愁誰說愁是新愁月是舊時<lb/>
月　右調醉落魄<lb/>
嘯翁詞云草夢初回卷簾盡放閒愁去晝長無侣自對<lb/>
黄鸝語　絮影蘋香春在無人處移舟去未成新句一<lb/>
硯梨花雨　右調㸃絳唇<lb/>
<pb n="KR3h0060_WYG_010-21b"/>
圖書一室春暖垂簾蜜花滿翠壺薰硯席睡覺半窻晴<lb/>
白　手寒不了殘碁篝香細勘唐碑無酒無詩情緒欲<lb/>
梅欲雪天時<lb/>
　大徳十一年嵗次丁未十月初十日客寓燕山奔走<lb/>
　暮歸黄塵滿面挑燈讀此詞一過想像江南如夢中<lb/>
　也是夜一更畢<lb/>
　天啓丁夘冬覩郭畀手録詩文一帙格外上下俱命<lb/>
　墨可想其書畫擅勝倪迂追念郭髯我所愛者也余時<lb/>
<pb n="KR3h0060_WYG_010-22a"/>
　病未痊聊摘一二旋為鬻古者索去姑存此以俟延<lb/>
　津劒合淋漓滿志耳砢玉識<lb/>
　　貫雲石詩卷真蹟<lb/>
雄雷怨别雌電老雲海漫漫地無草朔塵不受紫檀風<lb/>
三寸蘆中元氣巧微聲轔轔喘不栖魑魅夢哭猩猩飢<lb/>
壯聲九漏雪如鐵酥燈焰冷春風㓕神妻夜傳髑髏杯<lb/>
倒捲崑崙飲腥血紫臺雲散月荒凉歸路人稀腔更長<lb/>
　酸齊道人為西渶公子<lb/>
<pb n="KR3h0060_WYG_010-22b"/>
　竹懶翁嘗雅集紫桃軒招周敏仲髙明水友余出所<lb/>
　藏書畫鑒賞余獨喜老酸崛韵懶翁即手録遺余書<lb/>
　法亦效之誠一時佳興也砢玉記<lb/>
　　俞紫芝楷書悟真<lb/>
至正癸夘十二月初吉桐江紫芝道人書于清隠齋張<lb/>
平子悟真篇仙道指南道光子野所著不知能得其㫖<lb/>
意否故余以為不若讀其本作反無成虧也此卷為俞<lb/>
紫芝所書深得松雪筆意而圭角稍露比之松雪正如<lb/>
<pb n="KR3h0060_WYG_010-23a"/>
獻之之於羲之也清癖劉君深知書法試共商確之<lb/>
𢎞治壬戌正月二十日海虞桑恱書<lb/>
　　吾子行書古文篆韵二帙<lb/>
余自志學習篆畫丁邜嵗自征建昌得古文篆韻于白<lb/>
鹿書院兵火之餘隻字無存友朋間以此役吾性不能<lb/>
辭一時率意寜無小失一日㑹應方中于阮舜咨之堂<lb/>
偶爾言之遂得其本歸證差謬有哂余者曰年如許亦<lb/>
晩矣因思小失為人所譏孰若證之以免魚魯焉遂不<lb/>
<pb n="KR3h0060_WYG_010-23b"/>
以老而廢筆聊備檢閲時至元丙戌中秋前三日秋岩<lb/>
老子記<lb/>
　此本為吾子行先生筆也先生名丘衍住杭之先花<lb/>
　坊時年二十七即不下樓樓上下分業子弟客至僮<lb/>
　輙止不使登通焉使登乃登先生好古變宋末鍾鼎<lb/>
　圖書之謬寸印古篆實自先生倡之真第一手趙吳<lb/>
　興又晚效先生法耳所著有學古編字源七辨篆品<lb/>
　三十八則私印有竹素山房吾氏子行我最嫩懐真<lb/>
<pb n="KR3h0060_WYG_010-24a"/>
　樂飛丹霄數印印鼻小韋帶嘗在手弄之葢欲和其<lb/>
　四稜令有古意是本正子行耑業秋巖得而證冩之<lb/>
　者焉　至正七年嵗次丁夘五月望嘉禾陶九成識<lb/>
　吾子行為錢唐人不仕不娶離世異俗好古博雅隠<lb/>
　居授徒四方之士相傾慕者冠履交于户内而子行<lb/>
　不以貴賤為低昂可者與之不可者拒之居僅容膝<lb/>
　迎送未嘗下樓留心古道樂志簞瓢不與世俗争妍<lb/>
　巧葢亦尚友千載者𢎞治初得說文解字篆韻于沈<lb/>
<pb n="KR3h0060_WYG_010-24b"/>
　石田氏所少者古文篆韵耳今復得子行手蹟不惟<lb/>
　㸃畫足法且合之成全書良足快心耳　嘉靖甲午<lb/>
　中秋菽園庸史王鴻羽識<hi>王氏可儀</hi>
　吾禾沈叔雅𢎞嘉望子商丞工篆𨽻八分所往還多<lb/>
　名流董氏戲鴻堂帖其手摹勒石也與余交有年矣<lb/>
　叔雅垂盡時以是書授余曰此吾一生得力處也余<lb/>
　即酬而閱之豁然心目焉葢篆既分韵可檢每體各<lb/>
　書字文所出為古孝經石經周易古毛詩古尚書古<lb/>
<pb n="KR3h0060_WYG_010-25a"/>
　周禮古禮記古春秋古論語古爾雅周書隂符經道<lb/>
　徳經古老子古莊子古漢書碧落文籀文古文雜古<lb/>
　文說文演說文荆山文石郭文開元文牧子文澄裕<lb/>
　古文古世本古月令古樂章乂雲章汗簡鳳棲紀茅<lb/>
　君傳天台經幢南岳碑華嶽碑三方碑雲臺碑彌勒<lb/>
　傳碑王庶子碑樊先生碑貝丘長碑陳逸人碑比干<lb/>
　墓銘季札墨銘趙琬璋古字略李商隠字略衛宏字<lb/>
　說郭招卿字指庾儼字書朱育集字李宗吉釋字王<lb/>
<pb n="KR3h0060_WYG_010-25b"/>
　存又切韵祝尚書韵崔希裕略古顔黄門說張庭珪<lb/>
　劍名裴光逺集綴濟南集楊天夫集徐邈集張楫集<lb/>
　李彤集孫彊集馬日集林宜集諸書觀止矣無以復<lb/>
　加矣迺叔雅故今之子行也不但伎倆相當品行亦<lb/>
　相若惜其父子相次作古無有繼之者哉　萬厯庚<lb/>
　申立秋日繡水汪砢玉識于稽古齋<lb/>
　　柯丹丘石屏記<lb/>
髙昌正臣博古好雅其燕處之室凡可以供清玩者莫<lb/>
<pb n="KR3h0060_WYG_010-26a"/>
不畢具名屏其一也異哉兹石方廣僅咫尺其文理粲<lb/>
然有髙深幽逺之思焉絶頂渾厚者如山如嶽飛揚飄<lb/>
忽者如烟如雲横流奔激者如江如河斷者若岸泓者<lb/>
若潭或如林麓之蓊鬱或如禽魚之逰戲使董北苑僧<lb/>
巨然復生其破墨用筆不足過矣古之人遇物之異者<lb/>
必書其冊若斯屏之異安得不為之書也因命之曰江<lb/>
山曉思復書其背而刻之　至順二年夏四月望奎章<lb/>
閣學士院鑒書博士文林郎柯九思記<lb/>
<pb n="KR3h0060_WYG_010-26b"/>
　余有紫檀界方一對首鐫行書云兀坐草𤣥風后為<lb/>
　奸爾往鎮之世掌我編敬仲銘紹美製界圍雕鏤花<lb/>
　鳥極精工信出自名手上飾漢玉昭文帶一粟米文<lb/>
　一卧蠶文血蝕殊古而瑩潤面刻草𤣥閣佳器故楊<lb/>
　鐵崖珍玩焉第妄想敬仲所記石屏如在或得與此<lb/>
　書鎮共充韵齋𤣥賞則界間之禽鳥花卉倩屏上之<lb/>
　江山曉思而益勝矣柯博士如有靈將仙風所觸應<lb/>
　為我作撮合山也　飲光居士汪砢玉識于乾坤一<lb/>
<pb n="KR3h0060_WYG_010-27a"/>
　草亭<lb/>
　　饒介之幻住詩蹟<lb/>
晴松落雪踈如雨南風吹緑養天榆榆前開徧菡萏華<lb/>
池上露凉渾欲語道人觀化無方所塵世茫茫横岐路<lb/>
笑看草木嵗時新爭逐㳺塵何處去尋花摘葉情如許<lb/>
公子歸來與師遇蕭蕭茒屋畫為圖是故標師之出處<lb/>
紅衣落盡蓮滿房碧藕留絲終幻住<lb/>
　至正二十五年寒十月一日過幻住出此卷乃知中<lb/>
<pb n="KR3h0060_WYG_010-27b"/>
　峰與松雪一合相耳雖然峰亦留此戲後人也住幻<lb/>
　思幻又造境幻又使人畫像幻今日復使我作幻語<lb/>
　峰願力耶抑遺下則劇耶當問庵主人華葢峰浮邱<lb/>
　先生童子紫𤣥洞饒分信手識之<lb/>
　　沈仲說次韵遺蹟<lb/>
次叔方先生見示詩韵右頓首上　城南陋巷居新僦<lb/>
緑竹移栽幾箇斜藂桂山中招舊隠讀書堆裏認君家<lb/>
蜀人漫詫文園賦吳市争看衛玠車斷簡味腴如噉蔗<lb/>
<pb n="KR3h0060_WYG_010-28a"/>
虎頭癡絶至今誇　右顧仲贄移居詩<lb/>
步屧春風裏翛然忘世情閉門無客到載酒汎江行雨<lb/>
過山如染潮迴水自生鷗沙𣺌千頃夢裏到承明　右<lb/>
留笠澤别業詩<lb/>
　　王雲菴書香奩八詠卷<lb/>
寶鑑凝膏温泉流膩璚纎一把青絲墜水膚淺漬麝煤<lb/>
春花香石髓和雲洗　玉女峯前咸池月底臨風輕把<lb/>
犀梳理陽臺行雨乍歸來羅巾猶帶瀟湘水　右金盆<lb/>
<pb n="KR3h0060_WYG_010-28b"/>
沐髮<hi>鐵雅評作家語自别雅筆如何可到</hi>
水鑑懸秋瓊腮凝素鉛華夜搗長生兔玉容自擬比姮<lb/>
娥粧成只恐姮娥妬　花影涵空蟾光籠霧芙蓉一朶<lb/>
溥秋露年年只在廣寒宫今宵鸞影驚相遇　右月奩<lb/>
匀面<hi>用事善幹運句鐵雅評在第二  下</hi>
粉凝紅氷香銷獺髓鏡鸞影裏人憔悴梨花帶雨不禁<lb/>
愁玉纎彈盡相思淚　恨鎖春山嬌横秋水臉桃零落<lb/>
臙脂碎故將羅帕揾啼痕寄情欲比相思字　右玉頰<lb/>
<pb n="KR3h0060_WYG_010-29a"/>
啼痕<hi>鐵雅評亦善描意</hi>
淡掃春痕輕籠芳靨捧心不效吳宫怨楚梅酸蹙翠尖<lb/>
纎湘烟碧聚愁萋蒨　紺宇寒凝月鈎金灧鶯吭咽處<lb/>
㣲偷歛新翻嫵態太嬌嬈鏡中蛾緑和香㸃　右黛眉<lb/>
顰色<hi>鐵雅評前闗善扵形容評後闗自有嗚咽而有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>色</hi>
金谷逰情消磨不盡軟紅香裏雙鴛印蘭膏步滑翠生<lb/>
痕金蓮脫落凌波影　蝶徑遺蹤鴈沙凝潤為誰留下東<lb/>
風恨玉兒飛化夢中雲青蘋流水空仙咏　右芳塵春<lb/>
<pb n="KR3h0060_WYG_010-29b"/>
迹<hi>鐵雅評非舊時月色誰能道此</hi>
烟冷瑶櫺神逰貝闕芙蓉城裏花如雪<hi>更後</hi>仙郎同躡鳳<lb/>
凰翎千門萬户皆明月<hi>自然見夢</hi>海碧山青天荒地老滿身<lb/>
風露飄環玦髙樓畫角若無情一聲吹散雙飛蝶　右<lb/>
雲牕秋夢<hi>鐵雅評栩栩蘧蘧結尤飄洒</hi>
翠藻文鴛交枝連理金鍼停處渾如醉楊花一㸃是春<lb/>
心鵑聲啼到人千里　喚醒離魂猶疑夢裏此情恰似<lb/>
東流水雲牕霧閣沒人知綃痕浥透紅鉛淚　右綉牀<lb/>
<pb n="KR3h0060_WYG_010-30a"/>
凝思<hi>鐵雅評用意措辭髙出衆作</hi>
暗擲龍文尋盟鸞鏡龜兒不似青蚨凖<hi>好句</hi>花房羞化彩<lb/>
蛾飛銀橋宻逓仙娥信　錦屋瓊樓薄情飄性碧雲望<lb/>
斷紅輪暝珠簾立盡海棠隂待温遥夜鴛衾冷　右金<lb/>
錢卜歡<hi>鐵雅評雪月神仙語意</hi>　香奩八詠俱調寄踏莎行雲菴<lb/>
叜王徳璉撰<lb/>
　雲間詩社香奩八題無春坊才情者多為題所困縱<lb/>
　有篇什正如三家邨婦學宫粧院體終帶鄙狀可醜<lb/>
<pb n="KR3h0060_WYG_010-30b"/>
　也晚得玉樓子八作衆推為甲而長短句樂府絶無可<lb/>
　拈出者雲菴老先生寄示踏莎行八闋讀之驚喜先<lb/>
　生葢松雪翁門倩今年八十有三矣而堅强清爽出語<lb/>
　娟麗流便此殆雪月中神仙人也謹以付翠兒度腔歌<lb/>
　之又評付龍洲生附八詠詩方後以見王孫門中舊<lb/>
　時月色雖閱喪亂固無恙也至正丙午春三月初吉<lb/>
　錦窩老人楊禎叙<lb/>
華清春晝賜温泉綰脫青絲撤一編翠雨亂跳花底月<lb/>
<pb n="KR3h0060_WYG_010-31a"/>
黒雲半掩鏡中天銅仙盤滿添香露玉女盆傾拾翠鈿<lb/>
攏得雲鬟髙一尺罟冠新上玉臺前<hi>金盤沐髮</hi>
一片清光照膽寒玉容滿鏡掩飛鸞素娥照見黄金闕<lb/>
絳雪鎔開白玉盤翠㸃栁尖春未透紅生櫻顆落初乾<lb/>
好風與我披羅幙一朶芙蓉正面看<hi>月奩匀面</hi>
天然玉質洗鉛華怪底偏將半面遮紅滴香氷融獺髓<lb/>
彩粘膩雨上梨花收乾通徳言難盡㸃濕明妃畫莫加<lb/>
聚得班班在何處軟綃寄與薄情家<hi>玉頰啼痕</hi>
<pb n="KR3h0060_WYG_010-31b"/>
按樂圖開列滿堂春愁何獨損青楊蜀山烟雨雙尖痩<lb/>
漢栁風霜兩葉蒼索畫未成京兆譜欲啼先學夀陽粧<lb/>
蕭郎忽有歸期報喜色天長一㸃黄<hi>黛眉顰色</hi>
是誰屧步印微茫便似名家春滿牀軟雪消時痕晃底<lb/>
好風生處步生香綵雲飛上鞦韆鐙芳草侵來蹴踘塲<lb/>
愁似<hi>闕</hi>　成獨立綵鴛拾得在東牆<hi>芳塵春迹</hi>
骨冷魂清酒力微路迷錯草是還非羅浮曉月相將<hi>闕</hi>
巫峽斷雲何處飛金彈撇過驚忽忽玉龍嘶了尚依依<lb/>
<pb n="KR3h0060_WYG_010-32a"/>
不知直到鈞天所記得霓裳樂譜歸<hi>雲窻秋夢</hi>
綵線添來日正遲香絨倦理一支頤心㳺飛絮渾無著<lb/>
身蛻枯蟬忽若癡花帨錯描愁伴覺金針閣住計誰知<lb/>
絶憐小玉情縁重倒死春蠶始絶絲<hi>繡牀凝思</hi>
紫姑壇上囑方兄忽聴呼盧擲地聲星斗未分牛女㑹<lb/>
隂陽先判雨雲生青㠸朶子寜無兆玉蝶化身元有情<lb/>
寶鏡重圓三五夜重摩半月問虧盈<hi>金錢卜歡</hi>
　香奩有二十題裁剪俗思信配凡四先生又有和趙<lb/>
<pb n="KR3h0060_WYG_010-32b"/>
　八節使廿詠尤膾炙於粉黛筵中惜逸去冷婉補何<lb/>
　婉敢　龍州生草琬孟文謹拜手䟦<lb/>
　　顧謹中詩卷<lb/>
陳君相見虞山陲驚詫潜夫麋鹿姿髪白每憐欺我老<lb/>
酒紅聊爾寄顔衰好䛕俗子休論相乆别故人欣說詩<lb/>
明日歸舟風迅順為傳消息慰癡兒　暢月二十七日<lb/>
書海虞趙氏書樓友弟顧禄謹中<lb/>
　　楊子乆手札<lb/>
<pb n="KR3h0060_WYG_010-33a"/>
公望頓首再拜寜極路教先生閣下近侍誨談終日歡<lb/>
甚奉違後連日不克欵教渴心又將塵矣持受欲求大<lb/>
手臨黄庭堅樂毅論二帖以為矜式雖天寒㬉閤春温<lb/>
想不廢執筆也片楮代禀統于心照公望再拜寜極路<lb/>
教先生閤下　公望摺申<lb/>
　　王叔明書溪南醉歸詩<lb/>
青山如翠束清溪溪水流花春不知自從識得南溪叟<lb/>
夜夜溪南扶醉歸醉歸夜黒愁難渡東風吹折溪邊樹<lb/>
<pb n="KR3h0060_WYG_010-33b"/>
來山鑒石架漁梁醉歸不知春夜長共坐溪邊翫明月<lb/>
緑蘿飛花散香雪酒醒月落正愁人那堪又與溪翁别<lb/>
醉眠草堂春日紅山妻報我酒初冽萬壑千巖紅雨深<lb/>
還向溪南聴啼鴂　余舊時作溪南醉歸詩𤣥實草堂<lb/>
在荆溪之南他日余與令兄𤣥度自溪北歸小舟阻風<lb/>
𤣥實忽出此紙求書因書此　王蒙<lb/>
　此元人王蒙所書溪南醉歸詩而吾里李氏所藏也<lb/>
　蒙字叔明自號黄鶴山人為趙文敏公外孫𤣥度𤣥<lb/>
<pb n="KR3h0060_WYG_010-34a"/>
　實則張氏為宜興人兄弟並尚文雅一時士大夫多<lb/>
　與之交故蒙書此遺之蒙以畫名今讀其詩甚流麗<lb/>
　而其書頗亦似舅可藏而玩也吳寛題曰人嘗見黄<lb/>
　鶴山人畫皆稱再世王維山人之學書間見此紙尤<lb/>
　為悚人當不在趙魏公下魏公信居不有之譽而山<lb/>
　人亦盡曷有之美矣　後學沈周跋<lb/>
　<lb/>
　<lb/>
<pb n="KR3h0060_WYG_010-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷十<lb/>
</p>
<p>
</p>
  </div>
</body>
</text>
</TEI>
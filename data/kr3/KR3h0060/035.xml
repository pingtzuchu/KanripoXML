<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷三十五</head> <lb/>
    <p>
<pb n="KR3h0060_WYG_035-1a"/>
欽定四庫全書<lb/>
　珊瑚網卷三十五<lb/>
　　　　　　　　　　　　明　汪砢玉　撰<lb/>
　名畵題跋十一<lb/>
　　天真上人像<hi>单條</hi>
至人遺庶類建道開鴻濛雲銷纎翳盡廓如太虛空微<lb/>
笑舉世人盡為塵所䝉髙山安可仰欲追杳無踪千春<lb/>
桃花巖宴坐誰與同　山中有一士白髮垂兩肩手弄<lb/>
<pb n="KR3h0060_WYG_035-1b"/>
石上雲黙坐無一言泉響茆屋下花落石巖前衆人泊<lb/>
頽波彼獨全其天騎鸞霧中客胡乃稱神仙　黄鶴山<lb/>
中樵者王䝉畵并詩<lb/>
　能空一切有為法可斷百年無了縁一喝一捧嬴得<lb/>
　機先不立文字却用賛詮要識天真真面目分明只<lb/>
　在未生前　蘭雪坡劉易<lb/>
　海門有大士其名曰天真未離世間相不曽生一塵<lb/>
　　至正乙巳夏午日沈叔野拜<lb/>
<pb n="KR3h0060_WYG_035-2a"/>
　大士蚤聞道拔足出凡塵被髮過兩耳貌若鴻荒人<lb/>
　解屨坐苔石松隂庇其身沉黙寡言說于焉養天真<lb/>
　樸素堅自守孰得為緇磷世人徒耽慕繪冩想形神<lb/>
　何由往相覿同樂萬古春　環中老人鮑恂<hi>下有檇李鮑恂</hi>
　<hi>朱文仲孚字印</hi>
　海隅藴秀異靈譽妙無蹤陽輝散空花淖音震祥風<lb/>
　慧識啟荒寂慈喻拯罷癃永言賛宏化揆道將無同<lb/>
　　張翨<hi>下有張氏翔南印</hi>
<pb n="KR3h0060_WYG_035-2b"/>
　山中說法者天上講經來欲補髙僧傳慚無太史才<lb/>
　　山隂胡隆成<lb/>
　叔明圖天真像筆力精到非天真莫能致叔明非叔<lb/>
　明莫能圖天真誠所謂一代人傑也　石門山人明<lb/>
　秀拜觀<lb/>
　右畫在宋楮上左有大松二枝掩盖下一頭陀盤膝<lb/>
　坐石上石下有流泉一派此幅純用焦墨而蒼莽閑<lb/>
　雅動人叔明得意筆也千頃生識<lb/>
<pb n="KR3h0060_WYG_035-3a"/>
　　黄鶴山樵太白圖<lb/>
榾榾追三月極儗加精緻便欲無此卷後軰豈可易<lb/>
右題王叔明太白圖　沈周<lb/>
　　葛稚川移居圖<hi>六字王叔明分𨽻書圖上</hi>
䝉昔年與日章畫此圖已數年矣今重視之始題其上<lb/>
王叔明識<lb/>
　稚川執杖左攜一鹿後老妻騎牛抱一小兒二童隨<lb/>
　之重山復嶺秀潤之筆非尋常潦草者比玉記<lb/>
<pb n="KR3h0060_WYG_035-3b"/>
　　石梁秋瀑圖<hi>已刻太平清話</hi>
至正辛丑九月三日與陳徵君同宿愚菴師房焚香烹<lb/>
茗圖石梁秋瀑翛然有出塵之趣黄鶴山人王䝉冩其<lb/>
逸態云<lb/>
消雪飛泉挂石梁山間疎樹静蒼茫幽人自愛清秋景<lb/>
閒坐虛窻對夕陽　周伯昻<lb/>
一道飛湍萬壑流平林如摵錦光浮山翁獨坐有何事<lb/>
洗耳端來笑許由　耕雲題<lb/>
<pb n="KR3h0060_WYG_035-4a"/>
林際飛泉銀漢長水邊細草紫蘅香奔雷峽底雲雷起<lb/>
疑在匡山瀑布傍　陸有恒<lb/>
　　洞天清曉圖<lb/>
霧閣雲窻縹緲間丹崖玉樹絶躋扳桃源咫尺無人識<lb/>
海上徐生漫往還　黄鶴山樵<lb/>
一生居士精神健此筆前生是畫師南郭子綦今喪我<lb/>
東方曼倩不逢時澗溪巖岫絶幽遠草樹雲烟相蔽虧<lb/>
亦欲求翁冩東絹祗慙投老買山遲　河東張翥<lb/>
<pb n="KR3h0060_WYG_035-4b"/>
山上出雲山下雨樹杪飛泉千丈吐何人結屋雲泉間<lb/>
滿地松隂如太古丹溪老仙性愛山芒鞵竹杖不放閒<lb/>
江湖安得具小舟挂冠來與此老游　金溪金霖<lb/>
千巖萬山白雲心自閒結廬萬山深處也分得雲半間<lb/>
　人生良鮮歡世事紛紛行路難早去同尋瑤草莫把<lb/>
倣畫圖看　壺中<lb/>
金澗飛來晴雨蓮峰倒揷丹霄蘂仙樓閣隱岧嶤幾樹<lb/>
碧桃開了醉後豈知天地月寒莫辨瓊瑤一聲鶴呌萬<lb/>
<pb n="KR3h0060_WYG_035-5a"/>
山髙畫出洞天清曉　筠菴<lb/>
　　喬松絶壑圖<hi>一作至正十三年二月晦日倪瓉冩</hi>
蕭蕭風雨麥秋寒把筆臨摹强自寛幸賴俞君相慰藉<lb/>
松醪笋脯勸加餐<hi>與倪畫所題詩相同</hi>
甲寅四月廿三日風雨中達侯茂異相訪于晩節軒中<lb/>
因為冩喬松絶壑圖并賦題黄鶴山樵王䝉<lb/>
　黄鶴山樵倣右丞筆　其昌<lb/>
　此王伯穀家藏曽見于南有堂今復與𤣥宰同鑒如<lb/>
<pb n="KR3h0060_WYG_035-5b"/>
　見社中人　繼儒<lb/>
　　題叔明題畫千山春霽<lb/>
大峰㠝㠝碧烟起小峯戢戢樹如薺人家住在澗之阿<lb/>
面面軒窻翠微裏我曽採藥巖西東石門路滑花濛濛<lb/>
行看野雉雊朝日坐聽閑鳥啼春風可惜别來時節改<lb/>
地變山傾三千載只今雖苦混泥塗見此崔嵬興長在<lb/>
嗚呼安得倚空之梯九千尺獨上其巔絶聲跡　林下<lb/>
野人<lb/>
<pb n="KR3h0060_WYG_035-6a"/>
髙林藹春霽野水浸平沙山脊浮雲合巖腰細路斜攜<lb/>
琴向江寺沽酒到漁家歸去幽居晩山僮掃落花　立<lb/>
菴<lb/>
萬壑千巖裏蕭然獨掩門何當從杖履半日共琴樽<lb/>
江隂卞榮<lb/>
萬叠千峰凝翡翠一溪新水漲蒲萄仙翁際此風光好<lb/>
策杖攜琴步野橋　呉僧肅嘉<lb/>
　　倣米海岳山水<lb/>
<pb n="KR3h0060_WYG_035-6b"/>
王郎筆力追前輩海岳新圖入卧遊獨鶴眠松猶警露<lb/>
孤猿挂樹忽驚秋陶潛宅畔五株柳范蠡湖中一葉舟<lb/>
同煑茯苓期嵗暮殘生此外更何求　瓉<lb/>
　　倣巨然山水<lb/>
余見山樵畫多矣無不規摹古人遂足掩抑古人者雲<lb/>
林所謂五百年來無此君不虛也然諸格中以倣董巨<lb/>
為最此幅倣巨然又叔明平生第一得意筆畫家以皴<lb/>
法為第一義皴法中以破網解索為難惟趙呉興得董<lb/>
<pb n="KR3h0060_WYG_035-7a"/>
巨正傳要用此皴法脱盡畫院庸史習氣叔明是承㫖<lb/>
甥故猶似舅此幅置呉興畫中不可復辨也　其昌<lb/>
　　黄鶴山樵清渰垂釣圖<lb/>
君家清渰上垂釣綠隂中露濕芙蓉月香銷菡蓞風移<lb/>
舟入烟渚横笛坐花叢自識忘機客無心問塞翁　黄<lb/>
鶴山中人王叔明畫并題<lb/>
畫法摹書法求之董巨中宋朝輸米老五代有楊風暮<lb/>
景烟霞窟秋山桂樹叢惜哉黄鶴者已作雪眉翁　延<lb/>
<pb n="KR3h0060_WYG_035-7b"/>
陵山樵遂初題<lb/>
茆屋烟霞裏乘閒理釣絲披圖無限意書此慰相思<lb/>
文江鄧九淵<lb/>
　此圖為姑蘇寒山趙氏家藏其女孫字子惠者于癸<lb/>
　未菊月攜過禾中尚有宋人西母像冠服殊古雅元<lb/>
　顧定之墨竹瀟洒多出塵之致趙仲穆畫美人題箋<lb/>
　得蘇漢臣姿態而錦文絶非庸筆可到周東村武王<lb/>
　夢卜圖疑是周官白描仇寔父作鍾馗策蹇雖贋乃<lb/>
<pb n="KR3h0060_WYG_035-8a"/>
　後隨鬼卒肩一大筐筐内縛諸魑魅有數小足掙筐<lb/>
　外幻甚又子惠冩生種種是没骨設色纎艶若移香<lb/>
　影不下其母端卿也余時得其過墻紅杏便面及絹<lb/>
　素花石題蝴蝶花間蝴蝶舞欵書扶風馬昭徳隱戯<lb/>
　筆更許補右丞詩意云　課花外史識于軒軒<lb/>
　　王叔明山水卷<lb/>
溪山深秀　黄鶴山人王䝉<lb/>
秋風動巖樹歸鳥何其翩我思巖中人可以樂忘年夫<lb/>
<pb n="KR3h0060_WYG_035-8b"/>
君本詞客畫手故作妍呉中圖畫藪肯為時好遷上巖<lb/>
雲積雪下巖水鳴絃展卷纔數尺坐對兩忘言　句曲<lb/>
外史張雨題<lb/>
　王叔明為文敏外孫而其畫法自立門户别取一種<lb/>
　姿態與文敏無一筆相似其品格不下文敏宜矣<lb/>
　髙啟<lb/>
　黄鶴山樵精于繪事為古今獨步故此卷不越尋丈<lb/>
　而山川掩映溪谷縈紆林木森茂屋宇參差儼然有<lb/>
<pb n="KR3h0060_WYG_035-9a"/>
　千里綿延之勢而且用筆遒媚神采爛然倪雲林稱<lb/>
　其筆力能扛鼎五百年來無此君觀此豈不益信<lb/>
　臨川危素<lb/>
　　樂琴書所圖<lb/>
清河張公有秩蚤以明經登第為天子耳目官退食之<lb/>
餘不忘琴書之適故顔其燕息處曰樂琴書所而叔明<lb/>
為圖之　洪武廿三年十月朢益齋王彦文跋<lb/>
　　溪山髙隱圖<hi>原題</hi>
<pb n="KR3h0060_WYG_035-9b"/>
我于白雲中未嘗忘青山城府吾奇觀知往不知還往<lb/>
者不可勸來者又誰闗卧看飛鳥還山青雲自閑　至<lb/>
正十八年三月廿七日呉興王叔明為仲賢畫<lb/>
　　花溪漁隱圖<hi>在紙上</hi>
禦兒西畔霅溪頭兩岸桃花綠水流東老共酣千日酒<lb/>
西施同泛五湖舟少年豪俠知誰在白髮烟波得自由<lb/>
萬古榮華如一夢笑將青眼對沙鷗　黄鶴山中樵者<lb/>
王䝉為玉泉尊舅畫并賦詩于上<lb/>
<pb n="KR3h0060_WYG_035-10a"/>
終日垂竿古渡頭時人誰識舊風流蹔依此處種桃者<lb/>
還憶當年載藥舟對景使人懷冉綺入山容我問巢由<lb/>
得魚沽酒共妻飲一醉忘機笑狎鷗　邵良次韻<lb/>
　此圖有二其在吾里項氏者筆氣髙縱意態蒼遠旁<lb/>
　多邵良和詩較勝新安王氏所藏而余有文五峯臨<lb/>
　幅自題云漫蹟為漁已息機青山綠水自相依一年<lb/>
　好景惟春晝栁絮桃花燕子飛　玉水記<lb/>
　　長林話古圖<hi>五字黄鶴山樵分𨽻書畫上</hi>
<pb n="KR3h0060_WYG_035-10b"/>
鐵笛道人從山隂來余值之有余清齋云其處丘壑幽<lb/>
邃喬木秀鬱僧磬雲埋邨炊霧雜古趾猶存典刑髙人<lb/>
多于寄傲聽罷神悅老鐵復約余秋深偕遊焉作此以<lb/>
訂未來因縁　至正八年春二月四日黄鶴樵者王子<lb/>
䝉<lb/>
草樹離離落照間清言輸與兩翁閒就中消受無人㑹<lb/>
滿耳清泉滿眼山　文璧題<lb/>
　　王叔明秋山蕭寺<hi>紙上單條</hi>
<pb n="KR3h0060_WYG_035-11a"/>
獨立風前認去鴻阮生何用哭途窮空江水急寒潮上<lb/>
大野風來落日紅木葉亂飛蕭帝寺雲情偏䕶楚王宫<lb/>
酬恩千里懷孤劍行李關河慘淡中　邊城鼔角怨清<lb/>
秋起坐遙生關塞愁露氣下垂羣樹白星光亂㸃大江<lb/>
流百年南北人空老萬井升沉世若浮不為五湖歸興<lb/>
急要登嵩華看神州　黄鶴山樵王䝉叔明詩畫<lb/>
　叔明又有蕭寺風雨圖卷為華谿叟沈良跋俞燁題<lb/>
　于都城寓舍雲間張遠<lb/>
<pb n="KR3h0060_WYG_035-11b"/>
　　魯男子閉户圖<hi>着色人物卷叔明筆</hi>
雨傾風吼黒漫漫半死花枝失檻欄肉顫不禁珠淚迸<lb/>
全無惻隱不相看　嫂溺手援尚可為坐懷不亂是吾<lb/>
師顔家叔子亦魯産難婦相隨執燭慈　鐵笛道人題<lb/>
　　王叔明南邨草堂圖<hi>紙上淺着色</hi>
　南邨賦<hi>有序</hi>
南邨九成陶先生别稱也先生世家天台幼岐嶷十嵗<lb/>
父兄口授以伏生書即成誦二十有志于科名執筆論<lb/>
<pb n="KR3h0060_WYG_035-12a"/>
當世事主者忌之即拂衣去將返乎天台守先壟適冦<lb/>
砦于鄉歸弗克遂宿留乎雲間因籍焉樹藝往來不離<lb/>
乎九峯之南人皆以南邨先生稱之年已七十餘矣著<lb/>
書累數十萬言不自知其勤也立身之潔終始勿渝真<lb/>
天下節義之士哉陳留張樞同乎先生之出處合乎先<lb/>
生之心志年相若也又相知為最深故特為之賦以道<lb/>
先生之髙情云　予將行乎行何居<hi>音基</hi>乎思取友于遐<lb/>
陬慨名節之不立兮將何徴乎時流飾時妝以競好兮<lb/>
<pb n="KR3h0060_WYG_035-12b"/>
曽弗赧夫前修索瓊茒以筳篿兮藐四海之焉求靈氛<lb/>
盱衡以告予兮道無法而不週爾何瞀瞀于所從兮務<lb/>
因之以遠遊諒前聖之可徴兮斯焉豈無君子推古道<lb/>
以諮詢兮固殷周之多士山嵗寒以落木兮鬱蒼蒼乎<lb/>
松栢鳯飛舞而綷繚兮粲雲章之五色爾何遺乎美好<lb/>
兮棄荆璞而弗識望隱處之嵯峨兮泣平睪之廣衍紛<lb/>
衆樹之蓊薆兮羃文華以芳絢彼美人之修娉兮眷行<lb/>
藏于婉娩被慶雲以為衣兮濯甘泉以自潔覽甕牖于<lb/>
<pb n="KR3h0060_WYG_035-13a"/>
朝光兮聽天雞之啁哳表諤諤以無磷淄兮矧規旋而<lb/>
矩折挽芳馨以弭章兮函菱荴<hi>上音雖下音敷</hi>以俟風也矯中<lb/>
立曽弗倚兮又何疑乎屢空也亂曰南有邨兮雲間烟<lb/>
九㸃兮倚似青山星東壁兮燁煜江西流兮潺湲草生<lb/>
兮書帶風轉蕙兮汎崇蘭披汗竹兮霜班班菊晚節兮<lb/>
桂花丹鳶飛兮魚躍波動盪兮天寒雲間非夫人吾誰<lb/>
與兮又何訪遺逸乎商顔<lb/>
桑柘村深泗水南居民畊織力田蠶草堂燈火書聲起<lb/>
<pb n="KR3h0060_WYG_035-13b"/>
錦里杯盤野興酣抱負久知經濟用栖遲惟恐利名淹<lb/>
扁舟來往鷗波裏時與髙人共盍簮　泰窩道人呉興<lb/>
錢雲<lb/>
南邨老人清且臞閉户十年工著書諸生解問楊雄字<lb/>
使者空求顔闔居推窻山在夕陽野掃徑栁垂春水渠<lb/>
卜隣若得遂吾願日日抱琴無日虚　呉郡張洙<lb/>
　南村草堂記<lb/>
南村草堂者陶君九成先生隱居之所也先生性冲澹<lb/>
<pb n="KR3h0060_WYG_035-14a"/>
不樂仕進厭囂塵湫隘遂徙家南村焉村之俗悉事農<lb/>
桑溝洫後正禾麻横從雞犬聲相聞桑梓之隂蔽野當<lb/>
古蹊水曲喬木童童若車盖而秀鬱者又不可以名狀<lb/>
也俗尚淳龎詭行異服者屏不與處而田叟埜老知古<lb/>
今非法言不道率子弟之趨事赴功者弗後期暇則相<lb/>
與飲勞嵗時伏臘有加焉以故先生樂其里俗之美願<lb/>
為終老也鉉齒少且賤承交于先生者有年矣不自意<lb/>
終嵗竟生浮湛而所謂南村草堂者嘗一接于夢寐間<lb/>
<pb n="KR3h0060_WYG_035-14b"/>
也衰老荒落焉能以文為哉竊惟爾祖陶處士為晉一<lb/>
代偉人方其居南村也必曰聞多素心人廼住居其宅<lb/>
當時交際者豈無名公鉅卿而堂髙數仞丹檻藻梲者<lb/>
何欲而不得而獨圜堵蕭然介然而不與世狎其懽悰<lb/>
暢洽乃見于田舍數人由其素心暴白以此而感彼不<lb/>
以一毫有累于其中千載之下聞風而企慕况在其子<lb/>
孫心同氣應者乎詩曰維其有之是以似之是為記沈<lb/>
鉉譔<lb/>
<pb n="KR3h0060_WYG_035-15a"/>
晨旭兮熹微宿露兮凄其君子履兹兮惕焉孝思追先<lb/>
德于久遠兮敬厥祀而弗遺<hi>春露祠</hi>　江沙兮如雪野竹<lb/>
兮森列眷言故友兮綢繆話别啟柴扉以循步兮見衣<lb/>
上之明月<hi>月色柴門</hi>　厥居兮髙明秋爽兮氣清簡編舒卷<lb/>
兮對此韓檠羌伊吾之不絶兮維聖賢之是程<hi>秋聲館</hi>
西疇兮春及東作兮靡忒戴星而畊兮冒雨而息彼冕<lb/>
紱之雖貴兮寧易予之襏襫<hi>襏襫所</hi>　呉郡顧祿謹中譔<lb/>
　南村記<lb/>
<pb n="KR3h0060_WYG_035-15b"/>
横泖去呉淞不五十里自泖而攴于東南者曰泗又東<lb/>
而水勢益險峻曰蒲潮汐往來折入于海西睇九山若<lb/>
鳯翥駝奔雲卧中伏烟雨霽蒼翠落几案並横泖而聚<lb/>
者為村民俗尚古吾友陶九成先生築草堂以居焉先<lb/>
生讀書養素得其趣則曳杖于松溪菊圃之間疲則箕<lb/>
踞于平坡磐石之上或登髙眺遠則九山之秀與目謀<lb/>
泗水之清與心謀林木之蔚茂者與神謀也號曰南村<lb/>
盖有得夫晉庾亮登南樓于清秋之際陶處士見南山<lb/>
<pb n="KR3h0060_WYG_035-16a"/>
于采菊之時矣記未獲來徵余言余曰亮本善清談之<lb/>
流闇于識而短于才駐師武昌未聞有所規略至末路<lb/>
之窮乃乗月南樓與浩軰坐談以為興復不淺竟無補<lb/>
于中州之多故吁亦疎矣若處士則悠然南山其澹泊<lb/>
深遠之情思感慨之狀付之忘言視亮之談詠光景豈<lb/>
不霄壤哉今先生所居之村平林遠岫拱立離向闢其<lb/>
門則知宇宙之恢廓敞其軒則知雲烟之散聚鑿其牖<lb/>
則烏兎之飛走者在乎目之一矚也此南村之所以為<lb/>
<pb n="KR3h0060_WYG_035-16b"/>
南盖本于南山悠然之趣而南樓之賞不足以喻夫南<lb/>
山之勝南山之勝即先生南村之勝信可知已他日予<lb/>
舟南歸當攜琴訪先生于南村坐南村以鼓南風之操<lb/>
斯又一時佳興云　洪武甲子冬十月十日東呉全節<lb/>
譔并書<lb/>
草堂結構溪南村南極夜照如朝暾南村老人應星象<lb/>
北山徒著移山文鈎簾看雲自怡悅銀蟾飛上青山缺<lb/>
烏皮曉坐凌秋空金碧九朶開芙蓉東村撾鼓迎春社<lb/>
<pb n="KR3h0060_WYG_035-17a"/>
西村育蠶盛桑柘甘霖既敷停桔橰黍禾秋深接農舍<lb/>
老人此時心炯然飱霞潄玉希神仙長生豈無石間髓<lb/>
洗耳更有山中泉爬羅剔抉藏奇古草堂又作圖書府<lb/>
折分穗書精鳥書陳倉親鑒宣王鼓浣華溪頭花自春<lb/>
浣華老翁徒苦辛亂離奔走皮肉皴何如栗里羲皇人<lb/>
羲皇之人豈求仕八十餘日縳塵市一朝解印賦歸來<lb/>
來落南村避徵使南村五老居赤城赤城繞屋烟霞明<lb/>
壯年東遊不歸去袖挾寳劍雙龍精厥祖移家金積上<lb/>
<pb n="KR3h0060_WYG_035-17b"/>
山中避人呼宰相雪班老鹿駕輕車路入桃花隔封壤<lb/>
子孫蔓延多隱居眼方獨授丹臺書草堂昨夜燒丹竈<lb/>
丹光一道飛虹蜺嗟我塵寰苦煩擾仰視南村若山島<lb/>
欲攜鐵杖叩髙堂引訪安期索𤓰棗　陳留張璧識<lb/>
　　王叔明蘿壁山房圖<hi>小卷在紙上</hi>
綠蘿蔓蒼壁花香散春雲松房孤定囘袈裟留夕薰山<lb/>
髙蘿月白獨立霜滿巾迴風振層巔崕雪洒餘芬昔在<lb/>
净名室雨花不露身心空諸觀寂漏盡本無因孰與幽<lb/>
<pb n="KR3h0060_WYG_035-18a"/>
境㑹賞竟無纎塵心期後來者矯首空嶙峋　余在龍<lb/>
河濟𤣥津持此卷求余畫蘿壁圖并賦此詩老全室一<lb/>
見頷之而微笑是夜余閉户熟睡夜深扣户甚急起觀<lb/>
之乃全室也口誦前詩數迴相與唫笑至五鼓方去及<lb/>
旦遂題于卷首　香光居士王䝉叔明識<lb/>
石壁掛青蘿禪房在其下松枝裁作扉茆覆不用瓦若<lb/>
人百念忘襟懷自瀟灑行看塢雲生坐聽巖泉㵼怡然<lb/>
朝復曛在境無取舍于中亦不存何有空與假一從入<lb/>
<pb n="KR3h0060_WYG_035-18b"/>
山來見山不見野寒拾千載人誰是同流者　壬戌秋<lb/>
全室叟宗泐識　<hi>季澶</hi>
開士栖禪蘿壁下茒舍纔堪庇風雨堦前咫尺生白雲<lb/>
簷底尋常卧馴虎一念情忘萬境融印心不用楞伽句<lb/>
飢有松華渴有泉屋破自牽蘿薜補愧我移居山不深<lb/>
又著袈裟聯鷺序聖恩念老賜還山濯足靈源訪支許<lb/>
　㑹稽具菴如玘<hi>太休白文</hi>
青山多綠蘿綿綿掛石壁秀色無春冬佳氣連朝夕中<lb/>
<pb n="KR3h0060_WYG_035-19a"/>
有坐禪房巗扉窅而寂日出芝草香烟消琪樹碧心空<lb/>
境亦忘居安身自適不學解空人天花繞其席　洪武<lb/>
十七年四月一日南屏山人同菴夷簡記<lb/>
懸崖薜荔接雲長正愛幽居在上方凉月紛紛秋弄景<lb/>
晴隂冉冉晝生香故依青壁置蘭若差勝翠㣲開竹房<lb/>
况是千巗搖落後盤空秀色更蒼蒼　中呉𢎞道<hi>存翁白文</hi>
蘿壁非常玩髙僧獨愛之蒼松同壽色老石借春姿引<lb/>
蔓斜連屋垂花直下池茶筵賔客散坐到月來時　錢<lb/>
<pb n="KR3h0060_WYG_035-19b"/>
唐沙門徳祥<lb/>
青蘿壁下一僧房長日惟燒一炷香風在竹欄人在定<lb/>
鳥啣紅柿落柴牀　余侍先師于南屏時見題此卷意<lb/>
不盡復述一絶迨今四十八年矣西宗意藏史出示故<lb/>
書于後　前中峯守彛書<lb/>
　蘿壁山房記<lb/>
山房以蘿壁名者乃昔濟上人禪息之所也上人字𤣥<lb/>
津性純粹清雅以解吟工書鳴于禪林當時名公多重<lb/>
<pb n="KR3h0060_WYG_035-20a"/>
之者王君叔明為繪山房圖題詩識之全室存翁具菴<lb/>
同菴止菴諸老師皆聲詩咏美𤣥津既沒餘五十年詩<lb/>
卷今為西宗意藏主所有予來南屏一日西宗出卷示<lb/>
予且曰意生也晚志慕古人當宗門全盛時諸老宿以<lb/>
道學相傾意以是時不得身侍巾舄于其間為歉巗居<lb/>
谷處草座麻衣世慮澹如獨慕古之心時往來于懷也<lb/>
忽交與有好事者以蘿壁山房詩卷見遺展玩欣然如<lb/>
親接對古老顔色因自喜以所居山房就名蘿壁其圖<lb/>
<pb n="KR3h0060_WYG_035-20b"/>
與詩如予素有而復歸于予者也夫道目擊耳聞無乎<lb/>
不在顧力行何如耳豈不聞靈雲師之于桃花孚上座<lb/>
之于畫角聞擊竹聲見弄師子皆足以發明向上一著<lb/>
子慕古人志在古道盍以靈雲軰自任豈求于彼而不<lb/>
察乎此必俟得古道于古人耶子其朂諸若乃山房名<lb/>
寔今昔不二諸老師所賦詩見之矣是為記　宣徳五<lb/>
年秋九月初吉净慈住山天台沙門釋正需書<lb/>
蒼珉逗纎根翠蔓鬱盤結葉密珠瓔懸枝斷釵股折悠<lb/>
<pb n="KR3h0060_WYG_035-21a"/>
悠鑪篆銷寂寂啼鳥歇味禪坐深更虬髯弄明月　前<lb/>
普福住山大振<lb/>
　　叔明靈石草堂圖<hi>在紙上水墨掛幅</hi>
草堂之靈鍾山下靈石山中有草堂堂前森列皆石友<lb/>
具服再拜庸何妨晴嵐入簾凝研席暖芸吹香撲書帙<lb/>
客來無物欵清談旋束荆薪煮靈石　夢菴<lb/>
坐深殘醉醒簾捲草堂開擁座千峯出横空一鶴來晚<lb/>
風松落子時雨石生苔却憶山中客披圖日幾迴　彭<lb/>
<pb n="KR3h0060_WYG_035-21b"/>
城劉鉉<lb/>
山中靈石碧嵯峨髙士茒堂住澗阿幾樹松隂當戸密<lb/>
四時嵐氣入簾多依依猿鶴常相近寂寂親朋遠不過<lb/>
遙望西巖泉落處臨風時咏考槃歌　呉人錢紳<lb/>
　　芝蘭室圖并記<hi>前書寳石泉壑四字後欵云王䝉畫俱篆字</hi>
苾蒭香草也西土以名僧言其芳薌遠被薫襲羣草氣<lb/>
變形隨亦由僧之化俗使其改惡從善也楚騷以蕙荃<lb/>
比君子蕭艾喻小人舉世皆愛荃蕙而惡蕭艾古今人<lb/>
<pb n="KR3h0060_WYG_035-22a"/>
情之所同固無間于遐邇也薫蕕不可以錯糅言君子<lb/>
小人不可以同處也靈均辭微而㫖遠至如采三秀于<lb/>
山間紉秋蘭以為佩言善人君子終身親近不可遠也<lb/>
古諺有之與善人交如入芝蘭之室久而與之俱化夫<lb/>
芝瑞草也一莖五色三秀九岐菌生嵩華丹屋之上食<lb/>
之者千載不老蘭香草也綠葉紫莖丹葩玉菡越山楚<lb/>
澤幽芳襲人此二物草中之瑞而香者也集而為室壇<lb/>
壁楣撩無非芝蘭雖以菉葹之滋蔓荼蕕之苦臭淹漬<lb/>
<pb n="KR3h0060_WYG_035-22b"/>
既久安得不漸其瑞而染其香哉今以剛愎之資柔佞<lb/>
之質得與聖賢久處服其衣冠聽其言辭周旋禮樂左<lb/>
右規矩惡得不與之均化哉遠而西土近而中國聖賢<lb/>
之教人每取喻于草木盖此之易曉而樂于從善也錢<lb/>
唐有大苾蒭曰古林昌公幼祝髮于寳石山律戒精嚴<lb/>
智慧明了金函秘典日誦萬言于是分淨慈之半席主<lb/>
法㑹之首座暮年築室于城之東偏繪塑大覺金身圓<lb/>
通素像歌唄讃頌不舍晝夜乃闢西清離立奇石移植<lb/>
<pb n="KR3h0060_WYG_035-23a"/>
紫藟樹列蘭蓀倚檻則清心濯目憑軒則衣芳佩馨光<lb/>
淪日月香動徹飈古林于時宴坐室中招諸徒立廡下<lb/>
語其法嗣善福田樹以芝蘭所以集善友也芝蘭名室<lb/>
所以成就于已也從香起觀因義了心推一義而窮萬<lb/>
義窮萬法而歸一法理事既除法塵俱凈此覺皇之教<lb/>
也汝能因芝蘭之香瑞纚類尋源當為優鉢羅芬陀利<lb/>
乃天人愛見之奇華無盡根剛陀羅樹為救世清凉之<lb/>
妙藥苟能如是返觀從起實因芝蘭之室有以啟之也<lb/>
<pb n="KR3h0060_WYG_035-23b"/>
弟子再拜曰唯予聞而歎曰是苾蒭者可謂善教人者<lb/>
矣因香草之灑流也而知芝蘭可以化質復馴致乎悅<lb/>
世救人及其至也則此心之芳香不假外物無復形穢<lb/>
將普薫一切世界矣奚止事一室哉王䝉于是乎記俞<lb/>
和書<lb/>
不著維摩獅子床芝蘭為友産清香商巖采到連莖瑞<lb/>
楚畹傳來奕葉光春雨苾蒭還並秀曉風薝蔔每同芳<lb/>
也知臭味通𤣥化物我冥現與世忘　豫章蒲菴來復<lb/>
<pb n="KR3h0060_WYG_035-24a"/>
築室古城曲樹此蘭與芝異芳間奇石宛有山林姿芝<lb/>
蘭日長茂離披滿前墀綠葉泫朝露五色含晴暉道人<lb/>
方宴坐境寂神不馳色香了無取眼鼻忽若遺嗟予老<lb/>
京客無地結茒茨浩歌望江水白雲有餘思　臨川危<lb/>
素<lb/>
不以芝療飢豈用蘭為佩芝秀蘭自馨植此一室内道<lb/>
人結習盡與物了無礙白晝敞禪扉羣峰遠相對　南<lb/>
屏山人夷簡<lb/>
<pb n="KR3h0060_WYG_035-24b"/>
草中惟有芝蘭好不數宜男指佞賢近喜亦從蕭寺種<lb/>
誰云獨許謝庭專尋常道氣留君子窈窕風姿媚佛天<lb/>
何用栴檀林下住只將瀟灑度年年　始豐徐一䕫<lb/>
芝蘭百本遶階墀曄曄璚英間玉蕤楚畹光風搖綠葉<lb/>
漢廷春雨長銅池香飄衣袂堪紉佩味入齋一厨足療飢<lb/>
謝氏芳華歸寳石封胡羯末宛同時　白雲峯如蘭<lb/>
禪扃閉幽寂石室生清芬奇葩雜芳樹藹然祇園春如<lb/>
何尋丈間迥與人寰分聲聞已知妄色相元非真浣以<lb/>
<pb n="KR3h0060_WYG_035-25a"/>
甘露枝净灑濁世塵餘芳倘可即相從問正因　錢唐<lb/>
白<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
紫芝采為食幽蘭紉作佩聊復助熏脩庶幾堪傲世一<lb/>
室靜生香諸塵自融㑹蒲團禪燕餘經卷了空外㗳然<lb/>
吾我忘誰云有三際　京兆宇文公諒<lb/>
隱居結蓮社地僻無人聲瑤草穿堦綠幽蘭入夢清吟<lb/>
詩憐楚澤分坐憶南屏色應千花偈香同九畹英何當<lb/>
風月下相對說無生　金華宋璲<lb/>
<pb n="KR3h0060_WYG_035-25b"/>
　　泉石閒齋圖<hi>掛幅</hi>
冲懷澹如水萬境猶虛空忽聞還山詔喜入衰顔紅山<lb/>
中何所有手種石上松茅屋閴無人恒有雲氣封清燈<lb/>
照佛龕罏烟裊松風砯崖噴飛泉赴壑如撞鐘羣響自<lb/>
起滅聞心本無窮塵銷諸念寂夢覺非有蹤九旬談一<lb/>
妙正爾開盲聾孰持去來影觀作真實同去隨流水遠<lb/>
歸與雲相從無心任𤣥化泊然齊始終秋風動江漢波<lb/>
浪皆朝宗雲帆掛海月渺渺五湖東　黄鶴山中樵者<lb/>
<pb n="KR3h0060_WYG_035-26a"/>
王䝉書并題<lb/>
　天竺日章法師得㫖還山王侯叔明作泉石閒齋圖<lb/>
　予乃題詩并為贈行<lb/>
奉詔還故山江船復東下獨帆如蜚鴻秋日照平野王<lb/>
侯贈新圖山水儼幽雅石崖天際髙茒屋長松下清香<lb/>
散佛龕妙觀了空假白雲席上生碧溜階前㵼神清境<lb/>
自閒所適無取舍佳趣正在兹健筆老能冩乃知遺世<lb/>
情獨有還山者安得添我身齋居共瀟灑　洪武乙夘<lb/>
<pb n="KR3h0060_WYG_035-26b"/>
秋龍河宗泐書<hi>𨽻古</hi>
三年京國住奉詔得還山猨鶴驚猶識雲松故自閒銅<lb/>
缾𤓰蛻綠笋坐豹遺斑莫爇龍香鉢留將在世間　東<lb/>
臯妙聲書<lb/>
　　王叔明坦齋圖<hi>圖下冇愼獨清賞四字  向為余家鑒藏</hi>
老來自覺筆頭迂冩畫如同冩𨽻書老鶴一聲山館靜<lb/>
道人正是午餐餘　坦齋老師出宋羅文紙命作泉石<lb/>
老年自覺不同作此應命不記月黄鶴山人書于坦齋<lb/>
<pb n="KR3h0060_WYG_035-27a"/>
仙館<lb/>
　　叔明阜齋圖<hi>與太平清話所載者異</hi>
此圖彷彿竹裏館茒茨翛然傍川水倚床張册白日長<lb/>
復有孤桐置髹几　沈周<lb/>
　　叔明聽雨樓圖<hi>在紙上卷首篆書聽雨樓三字欵云玉雪坡下周伯温白文印</hi>
至正卄五年四月卄七日黄鶴山人王叔明于盧生聽<lb/>
雨樓中畫生名恒字士恒時東海雲林生同在此樓<lb/>
雨中市井迷烟霧樓底雨聲無着處不知雨到耳根來<lb/>
<pb n="KR3h0060_WYG_035-27b"/>
還是耳根隨雨去好將此語問風幡聞見何時得蹔閒<lb/>
鐘動鷄鳴雨還作依然布被擁春寒　樵人張雨為盧<lb/>
山甫題至正八年二月十一日<lb/>
河濶樓低雨如洗祇疑身宿孤蓬底清晨倚檻看新晴<lb/>
依舊山光青滿几聽雨憐君隱市中我憂徭役苦為農<lb/>
田間那得風波險朝朝愁雨又愁風　荆蠻民倪瓉<lb/>
虛牖濛濛含宿霧瀑流磵響來何處江湖近向枕邊鳴<lb/>
林風又送簷前去挾水隨雲自往還根塵不染性安閒<lb/>
<pb n="KR3h0060_WYG_035-28a"/>
多情一種嬌兒女淚滴天明翠被寒　至正卄五年嵗<lb/>
在己巳盧士恒攜至緑綺軒見示輒走筆次韻貞居外<lb/>
史諸韻以寄意云陶蓬寄亭中人暨諸名勝當不黙然<lb/>
也後十又八年四月九日瓉記<lb/>
　擬張外史倪隱居聽雨樓詩韻<lb/>
緗簾蹙浪縈香霧幽人髙卧雲深處月明叢桂小山空<lb/>
疎烟白鳥滄江去浮沉里社樂蕭閒大隱何妨市井間<lb/>
抛却喧啾清洗耳草樓六月雨聲寒<hi>易五六韻語前後乃協</hi>
<pb n="KR3h0060_WYG_035-28b"/>
塵生兩耳何由洗喜聽雨聲茅屋底灑然心地自清凉<lb/>
靜對爐薫時隱几乾坤納納懸壺中書田霑潤稱書農<lb/>
也勝江湖風浪惡客舟飄泊怨秋風　石磵老樵蘇大<lb/>
年<hi>𨽻古</hi>
城市不著耳江湖留此心樓髙人更静唯有夜懷深<lb/>
醉翁<lb/>
　倪隱居索和張外史聽雨樓詩走筆二首答之<lb/>
海氣雜嵐霧聽雨宜髙處風雨無時無倐來復倐去搖<lb/>
<pb n="KR3h0060_WYG_035-29a"/>
搖心懸旛胡為不自閒老人曽聽雨無被不知寒　頭<lb/>
面都不洗聽雨重屋底兩耳任喧聒坐隱烏皮几筆畊<lb/>
墨畦中自適如老農二仙隔今古神文在閬風　堅白<lb/>
老人書于素行精舍<lb/>
一榻春深雨滿樓杏梢微濕五更頭東風更緑江南㟁<lb/>
賣劍家家盡買牛　荷氣香飄竹外樓雨聲滴碎采菱<lb/>
舟南風一夜生新漲魚鳥還知此樂不　積雨生凉轉<lb/>
蓐收碧梧初霣滿城秋鄰家不識余心樂也愛書聲在<lb/>
<pb n="KR3h0060_WYG_035-29b"/>
小樓　天地嚴凝萬壑氷不堪寒雨灑孤燈一樓清氣<lb/>
猶宜雪紙帳生春睡未能　曲江錢惟善<lb/>
春雲靄江郭鳩鳴朝夢餘樓中雨颯至煩抱澹云除厯<lb/>
厯樹聲亂蕭蕭牕影虚如何門外客泥潦後行車　渤<lb/>
海髙啓題<lb/>
山牕聽春雨冷氣襲病膚鋪床閉齋閣衣被薫香爐風<lb/>
燈苦屢挑夜茗亦再呼煩囂悉屏逐妙理在跏趺憶子<lb/>
草樓底兹情還有無　齊郡張紳<lb/>
<pb n="KR3h0060_WYG_035-30a"/>
　承平時貞居張道師與雲林倪徵君並以翰墨風致<lb/>
　齊名呉中二人者亦雅相引重先君子與貞居游最<lb/>
　蚤余時以童子侍坐隅尚能計其丰采今先君久已<lb/>
　棄諸孤貞居亦化去天下多故而余始得從雲林君<lb/>
　遊至正乙巳季夏之九日余謁君于盧士恒氏之聽<lb/>
　雨樓獲觀近製詩若畫沖襟雅論令人塵慮灑然既<lb/>
　而士恒出此卷徵題二君之作具在因賦存殁口號<lb/>
　附于卷末以寓感之思云<lb/>
<pb n="KR3h0060_WYG_035-30b"/>
華陽洞裏烟霞閉靈石山中草樹荒惟有小樓曽宿處<lb/>
年年春雨滿滄浪　黄冠野服神逾玉畫筆詩篇老更<lb/>
奇白首故人無在者小牕殘燭雨來時　尋陽張附鳳<lb/>
江雨飛來夜氣澄小樓髙處冷于氷聲留蕉葉頻欹枕<lb/>
影亂簷花獨對燈遠客異鄕生白髮故人今夕擁青綾<lb/>
致君堯舜慚無術思入湖天睡未能　淮南馬玉麟<lb/>
草樓聽夜雨春燈隔重簾瓶中新茗煮奩裏舊香添風<lb/>
珮潛歸浦雲璈亂綴簷乍驚來湛湛更覺去纎纎頗被<lb/>
<pb n="KR3h0060_WYG_035-31a"/>
風相妬還疑雪與兼喜隨漁艇泊愁怕客窻淹頭白盧<lb/>
貞士髙情苦未厭　雲門山人張紳重題<lb/>
山風滿樓來雨脚耳底蕭蕭生遠情還丹化鶴度句曲<lb/>
破屋無人住洛城酒停深夜蒼燈在簾近餘寒濕葉鳴<lb/>
枝上漆書空爪迹繞簷依舊落春聲　觀外史所題山<lb/>
甫盧隱居聽雨樓詩詞翰瀟灑令人有超然之想噫故<lb/>
物也士恒其慎藏之四月七日王謙冩于客居<lb/>
更深樓外何蕭瑟半𢃄滄江遠樹風疑是千秋霜葉下<lb/>
<pb n="KR3h0060_WYG_035-31b"/>
坐殘一穗燭花紅斯人雅致今安在此夕幽懷孰與同<lb/>
老我題詩成感慨雨聲有盡思無窮　呉郡盧君山甫<lb/>
舊有聽雨樓山甫殁二十年而斯樓尚存余抵呉惜不<lb/>
得見其人今其子士恒攜張外史所題詩來示余余覽<lb/>
之不勝感慨遂為賦此至正卄又五年四月一日檇李<lb/>
鮑恂書<lb/>
　奉題聽雨樓<lb/>
飛樓何凝隂雨氣正含霧蕭騷習羣霤淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>散髙樹聲<lb/>
<pb n="KR3h0060_WYG_035-32a"/>
懸長風外坐想當瀑布習喧久漸息静寂乃真趣隂晴<lb/>
造化意年芳暗中度白髮如散絲憑君冩幽素　開封<lb/>
鄭元<lb/>
雲林夜澄寂有雨瀰更佳漠漠着樹穩霏霏度簷斜入<lb/>
静意所便争喧競浮誇弛張任槖籥細大無根芽妙運<lb/>
出𤣥造至理忘紛拏變化本因妄聲聞耳生瑕不如且<lb/>
置之攝心静無譁危坐不須寐呼童剪燈花　卧龍山<lb/>
民王宥<lb/>
<pb n="KR3h0060_WYG_035-32b"/>
　勝國之季兵變之餘前軰翰墨存者無幾間或獲一<lb/>
　見如遇雞彛兕敦不由不使人忻艶也聽雨樓詩句<lb/>
　曲外史及一時名流所作詞翰兼美亦希世之寳也<lb/>
　呉中盧士恒父藏于篋中一日出示于余余展卷觀<lb/>
　之卷中作者多余故友兹覩其辭翰儼若覿彼風度<lb/>
　而不忍釋手也士恒宜珍藏于家愼勿輕示于人焉<lb/>
　洪武二年春二月初二日呉僧道衍書<lb/>
層檐集飛雷深砌走鳴瀑餘聲殷天籟清氣入林屋風<lb/>
<pb n="KR3h0060_WYG_035-33a"/>
波任喧洶燕坐暝雙目寘身得蕭爽洗耳絶塵俗香穟<lb/>
鬱水沉簾花映湘竹篝燈動春酌剪韭留夜宿與客對<lb/>
床眠清談未云足　金陵嚴瑄<lb/>
幽人愛樓居燕坐風雨夕髙檐㵼飛湍空除墮殘滴傾<lb/>
耳疑枕流屏喧時岸幘江聲晚蕭蕭樹葉寒策策境絶<lb/>
迹更起趣澹情自適霽曉愜凭欄春深杏花色　浚儀<lb/>
趙淑<lb/>
少年聽雨歌樓上銀燭昏羅帳壯年聽雨客舟中天濶<lb/>
<pb n="KR3h0060_WYG_035-33b"/>
雲低斷雁呌西風　而今聽雨僧廬下鬢已星星也悲<lb/>
懽離合總無情一任空階㸃滴到天明　右竹山先生<lb/>
所賦之詞今偶獲觀此卷因舉是詞誠甫俾書于卷末<lb/>
夫聽雨一也而詞中所云不同如此盖同者耳也不同<lb/>
者心也心之所發情也情之遇于景接于物其感有不<lb/>
同耳誠甫中年人有樓聽雨吾意其與在僧廬之下者<lb/>
同其情誠甫乃曰吾聽雨吾知在吾之樓而已遂書竹<lb/>
山姓蔣名㨗字勝慾義興人卷中諸先軰之詞之腔虞<lb/>
<pb n="KR3h0060_WYG_035-34a"/>
美人也　奕<lb/>
　集聽雨樓諸賢記<lb/>
　右張雨字伯雨號句曲外史武林人學道三茅峰而<lb/>
　才名滿天下若虞文靖公黄文獻公咸推重焉先生<lb/>
　妙于書人得片紙以為寳至今好事之家多蓄之客<lb/>
　至則相與為玩先生詩法黄太史清新髙邁不流于<lb/>
　衆雖元氏翰林諸公皆以為不逮也<lb/>
　倪瓉字元鎮號雲林生無錫人家最饒而先生脫畧<lb/>
<pb n="KR3h0060_WYG_035-34b"/>
　紈綺一事于翰墨作為詩章妙絶一世人欲不服自<lb/>
　不能不服也虞文靖公張外史伯雨深相契焉然先<lb/>
　生性癖傲物多忤于時元末棄家泛舟五湖三泖間<lb/>
　興至則捉筆冩烟林小景或竹枝偶流于市好事者<lb/>
　爭貿之雖千金不靳也<lb/>
　王䝉字叔明呉興人號黄鶴山人趙松雪之外孫也<lb/>
　素好畫得外氏法然不求妍于時惟假筆意以寓其<lb/>
　天機之妙為文章不尚矩度頃刻數千言可就君子<lb/>
<pb n="KR3h0060_WYG_035-35a"/>
　咸以豪士目之<lb/>
　蘇大年字昌齡揚州江都人元之翰林編修天下亂<lb/>
　寓姑蘇為文章有氣不喜衰颯江海襟懷亦人中之<lb/>
　豪也<lb/>
　饒介之號醉翁江西人元末寓姑蘇以跌宕自任工<lb/>
　于書法君子評之者謂渠不减懷素至今人家多有<lb/>
　之<lb/>
　周伯温號玉雪坡饒州人為人愼重為元氏左丞天<lb/>
<pb n="KR3h0060_WYG_035-35b"/>
　下亂流寓胥臺而無所就然妙于古篆得趙文敏公<lb/>
　遺意字頗肥而玉潤可愛士君子至今寳之<lb/>
　錢惟善字思復松江人元末進士精于詩得杜子美<lb/>
　法不苟作作必臻其妙<lb/>
　張紳字仲紳濟南人慷慨激烈不瑣瑣于世事作為<lb/>
　詩文雖不經意而自成一家能議論終日亹亹不能<lb/>
　休盖北方豪傑之士為本朝浙江布政<lb/>
　馬玉麟髙郵人為元長洲縣尹有政聲括蒼鄭明徳<lb/>
<pb n="KR3h0060_WYG_035-36a"/>
　先生有碑卒于偽呉<lb/>
　鮑恂字仲孚嘉禾人元氏乙亥科易經進士為本朝<lb/>
　文淵閣學士為人愼重不可狎而學行名天下有學<lb/>
　易舉隅行于世後以事累卒于外<lb/>
　趙淑字本初紹興人元氏乙亥科書經進士龍馬賦<lb/>
　為時所重稱然性耿介不易與人交交必久為本朝<lb/>
　太學博士而殁<lb/>
　張羽字來儀一名附鳳與髙啟行軰也治易工于文<lb/>
<pb n="KR3h0060_WYG_035-36b"/>
　文學歐陽子縝密宛轉可愛雖前軰皆自謂不及也<lb/>
　本潯陽人避亂寓湖州為本朝太常博士而終<lb/>
　道衍字斯道姓姚氏姑蘇人𢎞才茂思為時所稱與<lb/>
　張來儀髙季迪軰皆以文字相頡頏而澡身浴徳則<lb/>
　非諸君所能及故天下皆以參寥潛子目之皇上龍<lb/>
　興以賛佐功封少師賜名廣孝盖又以元之劉秉忠<lb/>
　並稱云<lb/>
　髙啟字季迪姑蘇人身長七尺而妙于詩得唐人體<lb/>
<pb n="KR3h0060_WYG_035-37a"/>
　裁語精意圓句隱而暢前軰有所不及為本朝編修<lb/>
　歸家以事卒<lb/>
　王謙字鳴吉姑胥人以春秋學為府學教授<lb/>
　王宥字敬助與髙啟能文<lb/>
　陶振呉江人有詩才然性不覊人或易之<lb/>
　韓奕字公望呉之良醫也好與名僧游所云蔣竹山<lb/>
　則義興蔣氏也以詞章名世其清新雅麗雖周美成<lb/>
　張玉田不能過焉<lb/>
<pb n="KR3h0060_WYG_035-37b"/>
　右聽雨樓詩卷其間所載皆一世名士誠可寳也然<lb/>
　余觀卷中人品有三其至髙者聞而知之其次者事<lb/>
　而知之其又次者交而知之若伯雨張公元鎮倪公<lb/>
　其殆最髙聞而知之者歟自叔明先生以下余髫年<lb/>
　曽事之自來儀以下余少曽交之總若干人皆能以<lb/>
　文章名世者也然自衍公外多湮没無聞至如伯雨<lb/>
　元鎮二先生若精金美玉不可冺滅况其負超邁之<lb/>
　才遺世獨立髙潔無累周覽六合盡大觀而無遺乎<lb/>
<pb n="KR3h0060_WYG_035-38a"/>
　余幼在鄕里時嘗聞呉城盧士恒家存此卷欲一見<lb/>
　不可得見者無不愛惜今吾友沈誠甫得之良可賀<lb/>
　也誠甫寄至京索題始得焚香展卷清風凛然毛骨<lb/>
　頓爽予復何言姑述卷中作者諸先軰出處大畧以<lb/>
　為諸賢之記誠甫姓沈名睿號存畊有才識善吟與<lb/>
　士大夫游予之布衣交觀斯卷者當仰其清風素範<lb/>
　益厲其徳哉勿以吾言為謬　永樂五年嵗丁亥二<lb/>
　月初吉翰林侍讀學士奉訓大夫錫山後學王達識<lb/>
<pb n="KR3h0060_WYG_035-38b"/>
　右聽雨樓詩畫一卷元季及國初諸名公為吾蘇盧<lb/>
　山甫父子之所作也永樂間流落錫山沈誠甫氏誠<lb/>
　甫嘗求王内翰達善記卷中諸公出處之大畧藏之<lb/>
　以為至寳中念淳熬擣珍非遇易牙不足以知其味<lb/>
　之美雲門韶濩非遇師曠不足以知其音之妙使後<lb/>
　或非其人不視為篋中之故紙而覆諸醬瓿者鮮矣<lb/>
　聞吾相城沈翁葢淵博雅好古其子若孫多賢而且<lb/>
　才必能鑒賞乎此可以寳藏于永久不遠百里時以<lb/>
<pb n="KR3h0060_WYG_035-39a"/>
　奉翁翁一見之喜乃以厚禮答之既而即瀕溪小樓<lb/>
　扁以聽雨置卷坐右暇日輒游玩諷詠恍若接諸公<lb/>
　之光儀而聆其謦欬也一時名人勝士登斯樓披斯<lb/>
　卷未嘗不心醉神怡斯樓之名遂擅勝于東南是雖<lb/>
　翁之髙致所就然亦豈不以斯卷之所在乎或曰諸<lb/>
　公無恙日翁多親炙之者惜乎此卷不為翁作而為<lb/>
　盧氏故物也余謂不然夏后氏之璜封父之繁弱豈<lb/>
　為魯國而制耶魯之先公所得分噐子孫世守之以<lb/>
<pb n="KR3h0060_WYG_035-39b"/>
　為至寳斯卷也其璜也其繁弱也翁之子孫寳之而<lb/>
　守之又奚知其為盧氏物耶翁之孫啓南出以示余<lb/>
　僣贅于左方云　成化庚子清明日長洲陳頎識<hi>永之白文</hi>
　<hi>咏芝白文</hi>
　　王叔明舫閣圖<hi>汪氏鑒藏</hi>
遠山晴翠潑空來浮閣虛窻面面開檢理殘經無一事<lb/>
焚香啜茗話天台　黄鶴山中人王䝉為九成　<hi>香光居士</hi>
溪流清急石盤紆虚閣深藏閬苑如神矣香光閑灑墨<lb/>
<pb n="KR3h0060_WYG_035-40a"/>
一林松色䕃幽居　臨川危素　<hi>太樸</hi>
　　王叔明破窻風雨卷<hi>卷首𨽻書破窻風雨四大字欵云古田</hi>
紙窻風破雨泠泠十載山中對短檠老矣江湖歸未遂<lb/>
畫間如聽讀書聲　劉君性初以破窻風雨自居諸公<lb/>
賦詩成卷因作此圖併題絶句于左時至正卄六年嵗<lb/>
在丙午暮春之初　王䝉<lb/>
環堵篝燈夜寂寥欺人風雨更蕭蕭詩成驚落雞窻筆<lb/>
夢破須來馬鬛瓢萬里浪開看異日連床屋漏耿今宵<lb/>
<pb n="KR3h0060_WYG_035-40b"/>
丈夫莫袖為霖手欲沃人間九土焦　雲松陸居仁<hi>陸氏</hi>
<hi>宅之硃文居仁白文</hi>
　破窻風雨記<lb/>
大名劉易性初氏蚤從宣城汪先生遊後值兵變辟地<lb/>
呉中今年從呉興來見余草𤣥閣出玉坡周公所篆破<lb/>
窻風雨四大字盖書汪先生贈語也求余文志之余聞<lb/>
破窻在錢唐時夜半讀書有颶挾怒濤從海門來肆其<lb/>
暴烈揚沙飄石怪雨與之俱若萬騎出祈連北鏖于大<lb/>
<pb n="KR3h0060_WYG_035-41a"/>
漠而矢石俱下若蟄龍决起千丈而滄溟之水倒立若<lb/>
黄河自天而落束以龍門吕梁而雷鳴雹噴也崇城如<lb/>
山者圯層觀如雲者墮其破窻如一葉漏蓬下寒磧上<lb/>
人懼其有不可支者明旦天地清霽賢郡長有過而詰<lb/>
之曰劉子破窻尚無恙否吾饋酒醪解汝愠性初啓窻<lb/>
一笑曰吾由敬亭過武林入雲門下苕霅遭風雨者凡<lb/>
幾吾皆安以為常子何置戚戚于其間哉而嘑酒共酌<lb/>
歌老杜秋風破屋辭以洗其中之磊塊者亦亂世一奇<lb/>
<pb n="KR3h0060_WYG_035-41b"/>
士也雖然少陵破屋不為一已憂而寓憂者天下之寒<lb/>
士也惟少陵能安秋風破屋而後能推大厦萬間之庇<lb/>
性初能安風雨破屋而後能居玉堂雲霧之窻吁處變<lb/>
而不失其常居安而不忘乎危是在性初性初謝曰某<lb/>
不敏敢忘先生之規　至正甲辰嘉平初吉東維叟㑹<lb/>
稽楊維禎記<lb/>
　破窻風雨記<lb/>
大名劉聘君遭世難走楚越間居無室宇所至即浮屠<lb/>
<pb n="KR3h0060_WYG_035-42a"/>
老子之宫而假寓焉每風雨連夕燈窻獨坐韋編相對<lb/>
誦讀之聲琅然與風雨相叶蕭蕭喈喈若環佩之鏘絲<lb/>
竹之沸發于簷牙接于人耳于以見君之學之勤而志<lb/>
之有在也翰林直學士汪公叔志過而賢之名其所寓<lb/>
曰破窻風雨而謁記于薊人李繹繹知君者也為言曰<lb/>
卑宫惡室人之所惡所不處也而君于牖户之間研覃<lb/>
經籍如居層軒髙棟然則其志可尚矣凄風苦雨人之<lb/>
所厭所不願也而君于隂晦之時吟詠篇章如遇光風<lb/>
<pb n="KR3h0060_WYG_035-42b"/>
霽月然則其守又可嘉矣抑聞昔人有以席為門而處<lb/>
窮厄者終能佐明主以定天下君之志其斯之志歟又<lb/>
聞有大雪僵卧而不干人者終能配往哲以垂令名君<lb/>
之守其斯之守歟由是窮而能達嗇而能豐向也蓬室<lb/>
環堵以棲遲今則朱門大第以容與豈非躭學篤志之<lb/>
驗窮經稽古之力耶坐有客作而前曰子之言足以復<lb/>
劉君矣遂書以遺之君名易字性初今寓呉興魏之貴<lb/>
宦仍以君祖父為稱首云至正一十有三年龍集癸卯<lb/>
<pb n="KR3h0060_WYG_035-43a"/>
冬十二月朔旦記<lb/>
蘭雪子脫畧干戈外踰十年未嘗有憂色所至讀書雖<lb/>
敗壁頺垣霜晨雪夜不倦斜風横雨有所不避也一日<lb/>
持枯腰軸過小蓬股曰吾讀書處號破窻風雨吾師汪<lb/>
翰林先生所命也鐵厓先生記其端文雄詩豪繼其後<lb/>
者珠貫玉叠公其無一言乎哉予應之曰列仙之儒之<lb/>
言倬乎雲漢之章矣予尚何云雖然當破窻風雨之時<lb/>
人不堪其憂而士之讀書窮理其間者不改其樂也是<lb/>
<pb n="KR3h0060_WYG_035-43b"/>
故觀風雨之勢足以助吾氣之浩然聽風雨之聲足以<lb/>
資吾趣之灑然風檣陣馬不足為其快也龍吟虎嘯不<lb/>
足為其壯也金舂玉應石裂竹折不足為其清也峻宇<lb/>
雕墻璇宫瑤臺雲窻霧閣不足為其坦而幽安以樂也<lb/>
當是時豈知破窻之陋風雨之厄哉破窻不能陋風雨<lb/>
不能厄則吾之神爽飛越若驂紫鸞駕白鶴度銀潢逰<lb/>
碧落上玉京以登五城十二樓也果能若所適則羣仙<lb/>
之地位清髙隔風雨者吾將告之以百萬億蒼生命墮<lb/>
<pb n="KR3h0060_WYG_035-44a"/>
顛崕受辛苦也雖然未造乎是則憂民之憂者必先憂<lb/>
己之憂樂民之樂者必先樂己之樂憂之如何憂其不<lb/>
能正己而已樂之如何樂其不復徇欲而已吁吾靈臺<lb/>
丹府若泰山盤石之安若青天白日之明若松泉蘭雪<lb/>
之潔則吾所處之地破窻之破自破而吾丹府之窻不<lb/>
可破也破窻之風雨自搖撼而吾丹府之窻不可以搖<lb/>
撼也則吾廓寸地于八荒開冲襟于千古者風雨且不<lb/>
識又安知所謂破窻也哉士不可以不𢎞毅吾于蘭雪<lb/>
<pb n="KR3h0060_WYG_035-44b"/>
子不能無所勸云東海濱艾納老友錢<graphic n="KR1364" url="https://raw.githubusercontent.com/kanripo/KR-Gaiji/master/images/KR1364.png" mimeType="image/png"/>叙<lb/>
一燈風雨寒窻破讀書不知秋怒號恍如扁舟在江海<lb/>
但覺四壁皆波濤對牀髙卧無此客倚劍長歌空二毛<lb/>
曉看庭樹故無恙千峰雲氣落青袍　武夷山樵者錢<lb/>
惟善<lb/>
劉郎讀書如學仙朝不出户夜不眠時聞破窻風雨夜<lb/>
正是澂心對聖賢苕溪王子圖景象敬亭山色青連天<lb/>
執經念子最清苦亹亹論道心相傳雞鳴喈喈天欲曙<lb/>
<pb n="KR3h0060_WYG_035-45a"/>
疏櫺蕭颯寒聲度庭前漂麥總不知屋上捲茒寧復顧<lb/>
人生窮達那可知玉堂金馬自有期青藜他日夜相訪<lb/>
却憶破窻風雨時　宇文公諒<lb/>
敬亭山下讀書菴破紙窻寒儘自堪但怪蛟龍嘶匣底<lb/>
不知風雨暗江南雲横墨海秋帆斷花落彤樓曉夢酣<lb/>
五色石崩天項漏須君子脱巨鼇鑚　時至正乙巳秋<lb/>
八月十五日㑹蘭雪聘君于鐵崖先生小蓬臺見示此<lb/>
卷遂為之賦金盡山人錢岳<lb/>
<pb n="KR3h0060_WYG_035-45b"/>
幽人讀書味真樂堅坐那知風雨惡他年髙步玉堂中<lb/>
還憶破窻寒寂寞　三衢徐汝霖<lb/>
　王叔明畫卷有聽雨樓與此卷絶類但此圖更清潤<lb/>
　有趙呉興法尤可寳也跋者十餘人皆名士鐵崖語<lb/>
　甚奇惜不傳于遺集　董其昌觀于金閶官舫因題<lb/>
　丙寅仲春望<lb/>
　　巖居髙士圖<lb/>
臨池學書王右軍澄懷觀道宗少文王侯筆力能扛鼎<lb/>
<pb n="KR3h0060_WYG_035-46a"/>
五百年中無此君　題王叔明巖居髙士圖倪瓉<lb/>
琴聲相繼讀書聲坐覺乾坤氣獨清一曲髙山流水遠<lb/>
千編深雪小窻明音非妙指安能發學必通經可得成<lb/>
富貴人生俱有道韓公何論短長檠　方外夷簡題<lb/>
　後有陳留張璧長干沙門子仁靈谷沙門清源天竺<lb/>
　沙門博洽諸詩失錄<lb/>
　　黄鶴山樵鐵網珊瑚圖<lb/>
鐵網網得珊瑚枝寄與東呉苑髙士翠羽飛來毛羽寒<lb/>
<pb n="KR3h0060_WYG_035-46b"/>
石化青羊叱不起金鼎夜煉天地根閉門不識桃花春<lb/>
呉烟拂草瀛洲綠鳥啼花落空愁人百壺美酒恣傾倒<lb/>
銷盡春愁人不老却從鶴背看塵寰四海如杯嵩華小<lb/>
　黄鶴山中樵者王叔明畫并題<lb/>
天上仙人王子喬由來眼識天下士黄鶴山中卧白雲<lb/>
使者三徴那肯起崑崙樹老盤玉根青鸞對舞瑤臺春<lb/>
昨朝贈我神錦段謂我九老仙都人閬苑花前因醉倒<lb/>
謫下人間容易老百花樓中作酒狂一聲鐵篴乾坤小<lb/>
<pb n="KR3h0060_WYG_035-47a"/>
　玉崖生范立奉和<lb/>
王公獨得天然趣揮毫不效丹青士澹墨銀箋掃畫圖<lb/>
琅玕屈鐵參差起碧苔暗水流石根深山花落黄鶴春<lb/>
琴書几杖白畫静何因致我塵埃人髙平之仙非潦倒<lb/>
醉後狂歌不知老有約盧敖賦遠遊九㸃齊烟望中小<lb/>
　豫章胡儼次韻<lb/>
升中文兄示及叔明王公所寄詩畫令僕品題之僕隨<lb/>
口和韻升中歡賞既久即命書以冠其顛云珊瑚千年<lb/>
<pb n="KR3h0060_WYG_035-47b"/>
生海底至寳終當遇奇士黄鶴仙人狡獪徒笑蹋靈鼇<lb/>
輕掣起波濤洗盡泥沙根元氣尚帶龍宫春裹藏什襲<lb/>
贈知己長生范老非常人明窻玩之驚絶倒世間一任<lb/>
韶華老釣竿猶記拂長柯三㸃神山眼中小　呉郡顧<lb/>
禄奉題<lb/>
王公外家襲金紫不比尋常韋布士一時結納多譽髦<lb/>
早嵗聲華倐然起閒移翠竹當雲根更有古樹枝含春<lb/>
自云珊瑚出鐵網投贈豈與塵中人范君相見即傾倒<lb/>
<pb n="KR3h0060_WYG_035-48a"/>
喜盍朋簮成二老玉壺滿泛紫流霞痛飲狂歌天地小<lb/>
　益齋王彦文奉和<lb/>
黄鶴山人多意氣真是髙亭老仙士揮毫髣髴如有神<lb/>
怪石嶙峋筆端起琅玕玉樹生雲根畫圖奪得江南春<lb/>
邇來遨遊東海上持贈玉崖之髙人兩翁相逢遂傾倒<lb/>
醉裏不知天地老持竿共結滄洲期一釣猶嫌六鼇小<lb/>
　奉和黄鶴山樵贈范玉崖詩韻東䝉李仁<lb/>
黄鶴山中名畫史自昔才華冠多士淋漓醉墨冩幽篁<lb/>
<pb n="KR3h0060_WYG_035-48b"/>
翠梢搖搖拂雲起古樹槎牙鐵石根虬枝紏結江南春<lb/>
苕華空繞外家宅玉堂仙去今何人清尊却憶花前倒<lb/>
憂樂只應懷范老畫圖難寄相思心滄溟浩渺珊瑚小<lb/>
　安湖老人王士顯<hi>武韵</hi>
廷珪墨掃金花紙知是香光老居士鳳向髙岡時一鳴<lb/>
龍從碧海雙飛起紫苔碧蘚㸃雲根占盡湖山無限春<lb/>
上題詩句添藻麗遠贈髙平英偉人此圖當世俱壓倒<lb/>
我亦倡酧繼諸老髙堂落筆風雨驚不覺氣吞雲夢小<lb/>
<pb n="KR3h0060_WYG_035-49a"/>
　沈瑜奉和玉崖前韻<lb/>
山骨嶙峋浸秋水虎視眈眈如胄士青鸞三五閬風來<lb/>
下立瑤堦不飛起坡頭有樹蟠虬根上凌霄漢中含春<lb/>
只疑老蛟出海底化作千嵗之神人眼觀此圖欲絶倒<lb/>
飛上香罏尋五老一尊試酧湘江仙望望君山隔雲小<lb/>
　諸生張禮<lb/>
　僕既題詩于上興猶未已再賦一首贅于下方尚希<lb/>
　玉崖文兄清覽云　呉郡顧祿<lb/>
<pb n="KR3h0060_WYG_035-49b"/>
鶴山老樵列仙徒玉崖先生名世士一時傾盖兩相逢<lb/>
作畫賦詩髙興起欣然為冩竹數根傍有古樹囘陽春<lb/>
蛟龍盤拏鳳鸞舞清氣自然能逼人金壺墨汁都傾倒<lb/>
壓盡蘇公并米老須臾更著石嶙峋海上移來蓬股小<lb/>
　黄鶴仙翁寄余詩畫兩學賢友俱有和章明窻展玩<lb/>
　珠明玉潤照耀後先其修篁古木清趣不减在于崑<lb/>
　閬間也喜不自已余初效顰之後復續此詩以謝諸<lb/>
　公之佳貺云爾<lb/>
<pb n="KR3h0060_WYG_035-50a"/>
黄鶴仙翁有詩寄不比尋常書畫士天入丹山鸞鳳飛<lb/>
雷驚陸地蛟龍起人生如寄萍無根相逢意氣皆如春<lb/>
東呉文學最瀟灑二王尤是風流人長仙醉來玉山倒<lb/>
散盡黄金數東老更期李白共飱霞誰信壺中天地小<lb/>
　錢唐范立<lb/>
　圖作兩枯樹古幹嶙峋儼然積翠池所植後見宋人<lb/>
　網魚圖愛其景色幽妍而售畫者欲余此幅遂舉以<lb/>
　相易未幾網魚圖又歸之盛彦修矣烟雲過眼可勝<lb/>
<pb n="KR3h0060_WYG_035-50b"/>
　三嘆　封禺外史玉記<lb/>
　　王叔明雙松圖<lb/>
一個釣船千頃月兩株松樹滿山秋如今老作江南客<lb/>
水國漁鄕處處留　王䝉畫并題<lb/>
碧眼支郎耳更聰軒楹占斷白雲中有聲聽到無聲處<lb/>
錯認長松是老龍　丹丘柯九思<lb/>
　　聽松圖<hi>八十三翁馬士英書叔明為古松禪師冩</hi>
年去年來年復年長松亂立南軒前綠隂遮却半天日<lb/>
<pb n="KR3h0060_WYG_035-51a"/>
聲氣欲驚山虎眠老僧時倚䦨干聽聽之有動還無靜<lb/>
風擊風敲朝暮聲飄然不礙芙蓉鏡松梢掛月月放光<lb/>
一白倒浸莓苔蒼濤聲響于彈八琅隔窻洶洶形體忘<lb/>
我亦乾坤清氣者十年埋没紅塵下踏遍東阡并南陌<lb/>
幾欲投閒閒未得聽松軒人年已大兩耳松聲幾經夏<lb/>
平生愛人青松軒耳聽不厭松聲繁他日東林結蓮社<lb/>
再招陶令來祇園聽松禪客耳能聰着個幽軒萬木中<lb/>
風捲翠濤聲急處海門飛出老虬龍　廣信呉元善<lb/>
<pb n="KR3h0060_WYG_035-51b"/>
　　黄鶴樵叟竹石<lb/>
凌雲髙節鳳毛疎錯落霜根老不枯仙子已乗黄鶴去<lb/>
玉笙吹月向蓬壺　題黄鶴樵叟竹石荏溪張輅<lb/>
菉竹猗猗白石齒齒紫萌紛填翠實甘美鳳兮鳳兮當<lb/>
來鳴而棲止　方泉金彦楨<lb/>
風落湘江秋正波重瞳消息竟如何竹間猶有斑斑淚<lb/>
應是英皇恨更多　五雲生<lb/>
　　王叔明竹趣圖<hi>欵云上䝉為怡雲上人冩</hi>
<pb n="KR3h0060_WYG_035-52a"/>
蟄龍翻空翠濤響玉虹吐雨秋波爽天風吹出讀書聲<lb/>
時有幽人自來往　錢唐王羽<lb/>
茅屋書聲雜澗聲一簾山色雨初晴蕭蕭翠竹無窮趣<lb/>
更有琴樽趣又清　竹本無趣人自得竹之趣猶淵明<lb/>
之得園趣耳畫者題者其亦得竹之趣乎文中藏之亦<lb/>
同得此趣者矣丁丑嵗十月朢日浚儀張閒識<lb/>
我昔曽遊黄鶴山山人留我閉松闗山中風雨經十日<lb/>
萬壑千巗空翠間别來浪跡遊湖海嵗月茫茫不相待<lb/>
<pb n="KR3h0060_WYG_035-52b"/>
回首東南頻夢飛山空鶴去人何在畫裏依稀記往年<lb/>
水光山色自依然尋遊尚有山中客揮手誰招鶴上仙<lb/>
竹隂深鎖秋窻曙疑是山人吟嘯處人生行樂付東流<lb/>
萬事浮雲總何許我欲山中訪舊遊酒船横渡洞庭秋<lb/>
長歌黄鶴歸來曲盡洗胸中今古愁　青城山人王汝<lb/>
玉<lb/>
磵底茒茨六月寒清風遶榻翠檀欒此君别有何情趣<lb/>
卷幔令人不厭看　謝縉<lb/>
<pb n="KR3h0060_WYG_035-53a"/>
雲嶂參天列翠屏石泉飛雪洒嵒扃竹聲琴趣清如許<lb/>
塵世誰能洗耳聽　義易偶桓<lb/>
　　又竹趣圖<hi>為王黄合作</hi>
僕暇日為郡曹劉彦敬畫竹趣圖甫畢而一峯黄處士<lb/>
見過僕出此求印正處士以為可添一遠山井樵徑天<lb/>
趣逈殊頓増深峻矣時省郎耿君督兵華亭索僕畫甚<lb/>
急思拙筆弱頃刻不能就用輟此奉獻　呉興王䝉謹<lb/>
題<lb/>
<pb n="KR3h0060_WYG_035-53b"/>
叔明公子文敏公之外孫也天姿神品其于翰墨深入<lb/>
晉漢至于鑒裁尤所精詣鷗波之宅相非子而誰耶<lb/>
至正壬辰冬公望一峯道人年七十三<lb/>
　　元人墨竹<lb/>
秋夜凉如水蒼竿戞擊清噴泉珠錯落帶月弄寒聲<lb/>
天台山人周景升題于竹西艸堂<lb/>
　　元人墨菊<lb/>
華上𤣥霜壓鬢寒葛巾漉酒不曽乾髙風千載無遺影<lb/>
<pb n="KR3h0060_WYG_035-54a"/>
誰冩墨花秋露團<hi>栗里秋香</hi>　海漁子題<lb/>
水國秋髙八月凉誰將玉杵搗𤣥霜西風吹入東籬下<lb/>
萬朶無尋一㸃香　錢唐凌雲翰<lb/>
江國秋風第一枝清香不殿義熈時柴桑午夜藤蘿月<lb/>
景入疎窻色更奇　時甲午冬竹雅裴日英作于荆南客邸<lb/>
　栗里秋香一云錢選筆先荆公得之呉功甫玉記<lb/>
　　元人情仙花輦圖<lb/>
花是情仙仙是花七香百合萬吹霞雪麋神力無教失<lb/>
<pb n="KR3h0060_WYG_035-54b"/>
漠漠冰天落内家　桃花夢叟題<lb/>
　仙輦非俗駕可彷彿乃以古樹根及虬枝盤結上覆<lb/>
　雜花為幙一白鹿馭之坐輦者明璫翠翹冠碧瑤蓮<lb/>
　瓣綴楓葉垂霞帔朱舄側粉幇如削圭玉手握團扇<lb/>
　支頥娟娟若有所思即所謂情仙也前導兩侍見執<lb/>
　綏按轡各錦纒頭揎臂絡金釧豹皮槲葉圍纎腰一<lb/>
　紅屐蹻尖一黄靸弓様雙股現晳膩如毛衣狀偶語<lb/>
　若有所指應促情仙赴約乎假使鹿仙相值定受騎<lb/>
<pb n="KR3h0060_WYG_035-55a"/>
　頸矣故老鐵云雪麋神力無教失耳末句則亷夫當<lb/>
　時極羡天魔舞女背行蓮掌疑仙姬墮此情種歟此<lb/>
　幅為仇英所臨在余家余又有瑤島羣真圖亦元人<lb/>
　卷後女真數隊一秉耜一挑大葫蘆作隊一荷簣一<lb/>
　束芝艸一倚鹿一控鶴作隊一擁巨笠一種芝盆中<lb/>
　作隊一跨鳳一乗青鸞在海天雲際作隊俱作毛女<lb/>
　粧束焉客閱而咤之曰毛女一而已矣何若是其雜<lb/>
　然耶余不答惟簡諸載記條列若干為毛女女譜分<lb/>
<pb n="KR3h0060_WYG_035-55b"/>
　其仙凡得六類璀璀燦燦怪怪奇奇亦無形之丹青<lb/>
　也梯仙國平陽沖𤣥子識于𤣥風閣之氣韻生動間<lb/>
　　元人着色春景山水<lb/>
橋囘綠水斜春樹隔烟霞隱處誰云識千峯只一家<lb/>
雲隱<lb/>
青山翠黛裛晴霞流水濺濺帶落花不覺雲間有雞犬<lb/>
始知空外有人家　海漁<lb/>
　　元人松齋沐髮圖<lb/>
<pb n="KR3h0060_WYG_035-56a"/>
松翻翠影罥茒齋千里風雲入壯懷沐髮據床忘對客<lb/>
不知謝萬悵然囘　張淵<hi>國初人</hi>
列嶂飛泉過雨時迴風碧浪影差差扁舟底事不歸去<lb/>
更向晴波照鬢絲　文嘉<lb/>
　　元人題江叟吹笛圖<lb/>
江楓葉赤蘆花白烟水茫茫晩山碧釣罷歸來酒一壺<lb/>
醉倚蓬窻弄長笛弄長笛無腔拍一任江南與江北<lb/>
八月蒼江蘆覆洲南洲老人迴釣舟壺漿飲空獨醉後<lb/>
<pb n="KR3h0060_WYG_035-56b"/>
横笛吹開天地秋弄節調音轉凄激蕭蕭兩鬢寒衝額<lb/>
山雲漠漠幽樹青江水𥻘𥻘江月白是時萬籟俱無聲<lb/>
寥寥玉宇聲縱横凉風淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>隨處發𤣥鶴咬戞相和鳴<lb/>
鳬雁飛來如近覩鵁鶄徘徊鷺鷥舞靈妃不入水仙宫<lb/>
神龍盡出馮夷府一龍吟浪羣龍鬭鼓鬛揚髯擁先後<lb/>
傳宫換羽自浮沉過徵歸商迭清溜一聲呌破蒼旻裏<lb/>
鴻濛呼囘九澗底暘谷金烏忽驚起搖落烟波千萬里<lb/>
　東海徐珵<lb/>
<pb n="KR3h0060_WYG_035-57a"/>
　王弇州觚不觚錄畫當重宋而三十年來忽重元人<lb/>
　乃至倪元鎮以逮明沈周價驟増十倍窑器當重哥<lb/>
　汝而十五年來忽重宣徳以至永樂成化價亦驟増<lb/>
　十倍大抵呉人濫觴而徽人導之俱可怪也今吾呉<lb/>
　中陸子剛之治玉鮑天成之治犀朱碧山之治銀趙<lb/>
　良璧之治錫馬勲治扇周治治商嵌及歙吕愛山之<lb/>
　治玉王小溪治瑪瑙蔣抱雲治銅皆比常價再倍而<lb/>
　其人至有與縉紳坐者近聞此好流入宫掖其勢尚<lb/>
<pb n="KR3h0060_WYG_035-57b"/>
　未巳也噫畫重元人自昔已然當沈啓南之前有金<lb/>
　文鼎集勝國十一名家觀其題跋可知矣惜元美先<lb/>
　生未見此册耳　有芒氏玉水磊砢者識<lb/>
　<lb/>
　<lb/>
　<lb/>
　<lb/>
　珊瑚網卷三十五<lb/>
</p>
<p>
</p>
  </div>
</body>
</text>
</TEI>
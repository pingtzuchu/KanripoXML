<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷三十八</head> <lb/>
    <p>
<pb n="KR3h0060_WYG_038-1a"/>
欽定四庫全書<lb/>
　珊瑚網卷三十八<lb/>
　　　　　　　　　　　　明　汪砢玉　撰<lb/>
　名畫題跋十四<lb/>
　　沈啟南支硎冒雲圖<lb/>
林磎相值夕陽邊跡似無言意似仙髙笠冒雲宜我畫<lb/>
小詞磨石信僧鐫山逢佳處肩遲轎眼落閒時袖出編<lb/>
隨後擔夫亦殊俗花筐酒榼兩頭懸　辛亥嵗二月二<lb/>
<pb n="KR3h0060_WYG_038-1b"/>
十一日余登支硎山林麓隠隠見一士戴笠手卷乗<lb/>
筍輿而来及近乃楊儀部若謙也且迫暮僅一揖而<lb/>
别明日遂繪其髙致并詩以寄沈周<lb/>
　　天台石梁圖<lb/>
靈源東接雁池遙裂石崩崖下九霄雲斷青天倚長劒<lb/>
月明泉室掛生綃江聲雨勢三秋急雲片冰花五月饒<lb/>
休勒移文北山去他年來赴石梁招　沈周<lb/>
　　虎邱圖<lb/>
<pb n="KR3h0060_WYG_038-2a"/>
雙屐飛来入畫圖梵王宫殿白雲扶簾櫳日暖開滄海<lb/>
鐘鼓風清落木湖雁塔毫光紅舍利山塋靈氣玉於菟<lb/>
闔閣寶劍知何處留得空池卷轆轤　沈周<lb/>
　　芝田圖卷<lb/>
董家報徳人栽杏天報君家芝滿田借氣生成本無種<lb/>
散人服食便長年新松拔地朝擎雨髙蓋敷春暖䕶烟<lb/>
十畝霞腴不征税但聞寄藉與神仙　沈周<lb/>
　　除夜聚飲圖<lb/>
<pb n="KR3h0060_WYG_038-2b"/>
夜半鐘聲送酒杯五人坐暖覺春回一年好景今宵盡<lb/>
八載思親入夣来爆竹已曽時序發燈花還傍喜筵開<lb/>
弟兄<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>酒莫成寐明日新正嵗又催　沈周<lb/>
　　新春荔柿圖<hi>水墨荔枝柿子取利市同音</hi>
起問梅花整角巾忻然草木已知春白頭無恙人惟舊<lb/>
黄厯多情嵗又新行酒不妨從小子耦耕還喜約東鄰<lb/>
年年天肯賒强健老為朝廷補一民　右近作一首侑<lb/>
以荔柿圖奉吾宿田老兄新春一笑沈周<lb/>
<pb n="KR3h0060_WYG_038-3a"/>
　　平楚柳桃圖<lb/>
嫩黄楊柳未藏鴉隔岸紅桃半著花開眼闌干接平楚<lb/>
夾洲亭館跂平沙悠悠魚泳知人樂故故鷗飛照鬢華<lb/>
如此風光真入畫自然吾亦愛吾家　沈周<lb/>
　　湖鄉悶雨圖<lb/>
破屋如舟只浮住茫茫魚鼈是比鄰頻年大瑰無乾土<lb/>
何處巢居著老身萬頃水田春澇富數聲雷腹晚飡貧<lb/>
詩書不飽還堪遣開卷時時感昔人　丙辰夏日隂雨<lb/>
<pb n="KR3h0060_WYG_038-3b"/>
浹旬坐悶湖鄉賦此并圖以紀一時之興長洲沈周<lb/>
　　幽棲圖<lb/>
小亭臨水稱幽棲蓼渚莎坪咫尺迷山雨乍来茒溜細<lb/>
溪雲欲墮竹梢低簷頭故壘雌雄燕籬脚秋蟲子母鷄<lb/>
此段風光小韋杜可能無我一青藜　沈周<lb/>
　　水次亭館圖<lb/>
山中地貴何錢買水次幽居却儘强恅愺杯柈無俗客<lb/>
清虛亭館但湖光弱雲過雨不多㸃髙水當風有許涼<lb/>
<pb n="KR3h0060_WYG_038-4a"/>
一咏一觴殊遣撥自家錯認住柴桑　吳瑞卿能畫尚<lb/>
愛小筆又愛余唐律且品畫如倪雲林詩如陸放翁<lb/>
蓋愛之深而忘其拙淺併識其言云<lb/>
　　訪友圖<lb/>
莫嫌蹤跡發寒窮南國生涯論首功道體不彰存白賁<lb/>
心仁有造屬黄鍾隔煙如夣微微月臨水無言脈脈風<lb/>
髙尚難招我難逺為君頻過小橋東<lb/>
　　樽酒夜話圖<lb/>
<pb n="KR3h0060_WYG_038-4b"/>
坐深誰問夜何其數喚添衣且不辭情到老年難作别<lb/>
人非今日是相知月明髙樹鴉翻處風靜虛堂燭轉時<lb/>
再把一樽酬笑語憑君看取鬢如絲　周與育菴先生<lb/>
各向老每别必有詩記之此記庚子嵗季冬望夜話<lb/>
也偶與育菴寫長卷漫書於左<lb/>
　　栁隂睡燕圖<lb/>
補巢銜罷落花泥困倚東風倦翼低金屋晝閒隨蝶化<lb/>
雕梁春靜怕鶯啼魂飛漢殿人應老夣入烏衣路欲迷<lb/>
<pb n="KR3h0060_WYG_038-5a"/>
却怪捲簾人喚醒小橋深巷夕陽西　癸亥春日見栁隂<lb/>
睡燕賦此系圖寄奉膚菴先生一笑沈周<lb/>
　　蕉石錦雞圖<lb/>
物我神交即是盟白頭自嘆益庚庚繪成翠扇風難展<lb/>
寫出花冠曙不鳴代帋緘書懷素仰作人牕語宋宗驚<lb/>
贈君莫道無他意用世功多未可輕　沈周　又畫鷄<lb/>
云酉年酉月酉日酉時製非偶然也<lb/>
　　沈啟南自題四景山水<lb/>
<pb n="KR3h0060_WYG_038-5b"/>
碧嶂遙隠現白雲自吞吐空山不逢人心靜自太古避<lb/>
俗耽幽僻逃名學古狂深松無六月江閣有餘涼扁舟<lb/>
浸寒玉人影落清波髙情誰得似詩興料應多清流自<lb/>
繞崖疎樹不遮山寂寂秋光靜蕭蕭落照間<lb/>
　　春樹晏息圖<hi>以下俱石田自題</hi>
樹根容我坐八座未云安芒履春泥濕荷泥曉露乾<lb/>
　　清溪亭子圖<lb/>
亭子清溪上疎林落照中懷人隔秋水無復覔幽蹤<lb/>
<pb n="KR3h0060_WYG_038-6a"/>
　　秋林待渡圖<lb/>
捧劍何方去秋江待渡来長年亦英士雙眼識竒才<lb/>
　　桐隂晏息圖<hi>是圖為王渭陽沈氏家物</hi>
髙梧立雙玉綠䕃如秋水下有兀坐翁妙在澄懷裏<lb/>
　　尋詩圖<lb/>
一步一步閒隨雲并逐月消飯更尋詩不管屐齒折<lb/>
　　雪隠<lb/>
大雪壓茒屋縣官誰得知殷懃付杯酒貧自有便宜<lb/>
<pb n="KR3h0060_WYG_038-6b"/>
　　雪旅<lb/>
吟肩聳雙玉何獨灞橋宜天地不擇雪誰無驢背時<lb/>
　　倣雲林筆<lb/>
山竒水亦僻到此是閒人一个瓦亭子秋風空世塵<lb/>
　　芙蓉<lb/>
晩波映人面斜陽返孤嶼浩歌風吹衣芙蓉隨流水<lb/>
　　菊<lb/>
老我愛種菊自然宜野心秋風吹破屋貧亦有黄金<lb/>
<pb n="KR3h0060_WYG_038-7a"/>
　　竹<lb/>
石上有芳姿此君無俗氣其中佳趣多容我自来去<lb/>
　　蕉石<lb/>
記得西園裏題名在綠蕉十年風雨横舊墨可曾消<lb/>
　　慈烏<hi>此幅為汪氏先世遺物</hi>
風勁月滿地林虛葉亦枯君家有孝義樹樹著慈烏<lb/>
　　水邊鵝<lb/>
曲項長鳴處青莎映掌紅銀塘縱微步不屬右軍籠<lb/>
<pb n="KR3h0060_WYG_038-7b"/>
　　大癡筆意<hi>此幅向藏墨花閣</hi>
畫在大癡境中詩在大癡境外恰好二百年来翻身出<lb/>
世作怪　石田沙彌説此偈於山風溪月樓中㟁栁渚<lb/>
蒲一一㸃首曰功德無量<lb/>
　　白石山水<lb/>
江上偏舟斜日亭邊淺水微波自把南華髙讀人人錯<lb/>
認漁歌　沈周<lb/>
　　沈啟南吴山越水二大幅<hi>為盛氏易去聞又别售</hi>
<pb n="KR3h0060_WYG_038-8a"/>
雨裏荆溪疊疊山濕雲藏翠有無間歸来老眼糢糊在<lb/>
水墨還消白日閒此近與沈豫軒工侍雨中話别見湖<lb/>
西諸山出没烟雲間可愛歸寫此以寄孤興正德己<lb/>
巳八十三翁沈周<lb/>
記别錢塘二十年夕陽山色晚潮邊隔江千里美人逺<lb/>
夣落西興舊渡船　舊遊錢塘觀潮已二十餘年今老<lb/>
矣每老睇如夣即興作此奉寄槐雨先生以寓逺人<lb/>
之思沈周　石翁冩吳山越水余耳之稔矣萬厯乙<lb/>
<pb n="KR3h0060_WYG_038-8b"/>
卯㫪仲松陵吳益之攜至得清賞竟日為襄陽據舷<lb/>
之索任其㨂去古豆小彞陸子剛白玉九螭玦關仝<lb/>
春山谿關白陽習齋圖諸物雖多割愛焉然並懸吾<lb/>
墨華閣有烟雲泉石歴落長松沙嶼江千風帆蕩漾<lb/>
覺一室之内千里非遙吳之山越之水故合而處其<lb/>
間乎呉山越水間人汪砢玉<lb/>
　　富春大嶺圖<lb/>
酒散燈殘夢富春墨痕依約寄嶙峋山光落眼渾如霧<lb/>
<pb n="KR3h0060_WYG_038-9a"/>
莫怪芙蓉看不真　徵明燈下强予臨大癡富春大嶺<lb/>
圖老眼昏花執筆茫然以詩自誦不工爾八十翁沈<lb/>
周丙寅<lb/>
　　墨泉圖<lb/>
莫怪先生酷好泉老依泉住結泉縁書多染得泉成墨<lb/>
愧我無生石作田　沈周<lb/>
味亞中泠此澗泉墨花浮動結清縁年来沃得毛錐潤<lb/>
畊破江南處處田　錢承德和<lb/>
<pb n="KR3h0060_WYG_038-9b"/>
詩脾清祕一泓泉早與青山結靜縁書法擬看添紙價<lb/>
不須多買瀼東田　莫息和<lb/>
来看山中第二泉暫時一借洗塵縁何如君子泉鄰住<lb/>
引取餘波入硯田　邵寶和<lb/>
春到龍山處處泉茗煎墨洗總隨縁誰將分取東川派<lb/>
小潤湖南萬頃田　余初為明之畫扇因咏墨泉而作<lb/>
後同訪石翁既和詩且補一圖成美事云己巳五月<lb/>
二十六日錢仁夫記事<lb/>
<pb n="KR3h0060_WYG_038-10a"/>
　　竹巖新霽圖<lb/>
醉墨淋漓興未闌滿堂烟靄坐来寒道人不託梅花勝<lb/>
仙骨全偷董巨丹　成化辛丑春日為楊學士摹吳仲<lb/>
圭竹巖新霽圖并題沈周<lb/>
　　五柳圖<lb/>
花開爛漫屬秋風滿地黄金醉眼中千古陶潜晉徵士<lb/>
乾坤獨在此籬中　𢎞治甲寅秋九月望集匏菴東莊<lb/>
作此沈周<lb/>
<pb n="KR3h0060_WYG_038-10b"/>
　　有竹居小横幅<lb/>
小橋溪路有新泥半日無人到水西殘酒欲醒茶未熟<lb/>
一簾春雨竹鷄啼　此余有竹居即景詩也畫亦曩嵗<lb/>
筆非自不知少嫩蓋為天泉强之而留其迹觀者無<lb/>
深笑焉<lb/>
　　杏花鸚鵡<lb/>
秦雲越樹路悠悠鎖掣金籠百怨休中有能言綠衣鳥<lb/>
還呼萬嵗一回頭　𢎞治改元聞朝廷縦放百禽一首<lb/>
<pb n="KR3h0060_WYG_038-11a"/>
舊為原博畫杏花鸚鵡遂錄上方以見草野老民歌<lb/>
頌聖化如此沈周<lb/>
擲地鏘清韻凌雲播美稱上林當繼作入奏白觚稜<lb/>
呉寛題<lb/>
千啁百唽巧音辭紺翼丹翎好羽衣為語隴頭須自惜<lb/>
文章言語總危機　徵明題<lb/>
　　枯木新鵝<hi>木二本倚大石旁</hi>
茸茸酒色正黄時記得揮毫廿載期幼稚何堪竟雋永<lb/>
<pb n="KR3h0060_WYG_038-11b"/>
白頭今日欲哇之　此圖余舊作題之殊覺自醜云沈<lb/>
周<lb/>
　　石田牧犢圖<lb/>
綠隂深處伴牛眠笛㺯斜陽芳草間多少利途奔走客<lb/>
何如及得爾身閒　沈周<lb/>
刺水新秋雨一犂柳隂山影綠參差長安回首風塵惡<lb/>
輸與江東牧犢兒　王穉登<lb/>
田家嵗計在鋤犂茆屋髙眠唐子西牛背笛聲歸短徑<lb/>
<pb n="KR3h0060_WYG_038-12a"/>
已知山月印前溪　張鳯翼<lb/>
力盡東菑雨半犂夕陽歸早步遲遲無人扣角行歌去<lb/>
宛似桃林放牧時　周天球<lb/>
　　雙玉圖<lb/>
有客来從海上村早湖新喜得河豚齊穿青篾一雙玉<lb/>
侑我田家老瓦盆　仲基正月下浣自海上来經寒出<lb/>
肫魚二尾雖城中巨家貴游尚未食新蓋重仲基之<lb/>
情舊物之早以余旦暮人且不能多次食也詩畫以<lb/>
<pb n="KR3h0060_WYG_038-12b"/>
答之<lb/>
　　陽岡圖<lb/>
陽岡亭子真堪畫櫸葉槐枝碧䕃中須要詩人相管領<lb/>
不教風月四時空<lb/>
　啟南之畫故法大癡亦是其本色乃所圖陽岡亭子<lb/>
　獨作老米筆苔㸃更圓活生動嘗聞翁積畫盈篋俱<lb/>
　未㸃苔語人曰須清明澄徹時為之蓋山水林石家<lb/>
　以苔為眉目古人極不草草董太史欲以子久山水<lb/>
<pb n="KR3h0060_WYG_038-13a"/>
　相易而未果樂卿記<lb/>
　　關山積雪圖<lb/>
凍合千峯雪意驕山城落日路迢迢此時行旅在何處<lb/>
驢背西風酒正消<lb/>
　沈啟南關山積雪與陽岡亭子為義興吳二甫持来<lb/>
　愚父子俱欣然欲得之而吳友喜余几上官窑樽遂<lb/>
　以相易又加雙綺一端二甫舟中有古樹根天然榻<lb/>
　竒怪瑩潔真山房珍異惜不隨畫作媵殊怏怏也夗<lb/>
<pb n="KR3h0060_WYG_038-13b"/>
　上汪子識於謨觴石室<lb/>
　　石田雲山軸二<lb/>
看雲疑是青山動誰道雲忙山自閒我看雲山亦忘我<lb/>
閒来洗硯寫雲山　侵曉溪山半是雲草堂亦許白雲<lb/>
分故人到此雲相接欲去還須雲送君<lb/>
　廬山歸宗志芝庵主臨江人有偈曰千峯頂上一間<lb/>
　屋老僧半間雲半間昨夜雲隨風雨去回頭不似老<lb/>
　僧閒覺更竿頭進步玉水記<lb/>
<pb n="KR3h0060_WYG_038-14a"/>
　　石田自題山水四幅<lb/>
行盡﨑嶇路萬盤滿山空翠濕衣寒松風澗水天然調<lb/>
抱得琴来不用彈<lb/>
竹樹人家在崦西山迴水抱路長迷溪亭兀坐還開卷<lb/>
時有書聲雜鳥啼<lb/>
秋葉墮紅風䇿䇿野色過橋秋正分獨自吟行知者少<lb/>
惟應流水與流雲<lb/>
江上雪晴驢背寒江山刺眼玉巑岏歸来不減灞橋路<lb/>
<pb n="KR3h0060_WYG_038-14b"/>
滿意新詩壓凍鞍<lb/>
　　石田自題諸畫<hi>俱七言絶</hi>
口口稱揚皆有應家家供養普為縁千江有水千江月<lb/>
萬里無雲萬里天　大士像<lb/>
花開爛漫屬秋風滿地黄金醉眼中千古陶潜晉徵士<lb/>
乾坤獨在此籬東　淵明採菊圖<lb/>
老去心情付漫圖時時㺯墨手俱烏一峰道者我宗匠<lb/>
遼海茫茫不可呼　倣大癡筆<lb/>
<pb n="KR3h0060_WYG_038-15a"/>
倪迂標致令人想步託邯鄲轉繆迷筆踪要是存蒼潤<lb/>
墨法還須入有無　倣雲林筆<lb/>
秋霜未老溪頭樹野水瀠迴浦外山不是吟行小迂步<lb/>
如何消得老夫閒　臨黄鶴山樵畫<lb/>
微茫烟浪接臨臯㡬度斜陽送短撓月小山髙如此夜<lb/>
更無人聽客吹簫　赤壁<lb/>
參得黄梅嶺上禪魔空虎穴是諸天贈君一片江南雪<lb/>
洗盡炎荒瘴海烟　江南雪<lb/>
<pb n="KR3h0060_WYG_038-15b"/>
酒香觸路酒旗青去馬来車到此亭信是利糟名粕釀<lb/>
行人醉殺未曾醒　酒旗村<lb/>
雲是青山舊鉛粉一翻妝㸃一翻新鬢邊白髪偏無賴<lb/>
㸃著多成老醜人　雲山<lb/>
鶻突溪山鶻突雲乾坤雙眼坐難分近来世界渾如此<lb/>
莫把聰明持贈君　又雲山<lb/>
野服翩翩紫色裁臨風觸鼻磵花開浮雲不礙青山路<lb/>
一杖行吟任去来　青綠山水<lb/>
<pb n="KR3h0060_WYG_038-16a"/>
半夜吹燈寫亂山墨痕燈影有無間亂山依舊秋江上<lb/>
聊借芙蓉送客還　水墨山<lb/>
溪亭不到已春深漸覺飛花換綠隂猶有啼鶯相慰藉<lb/>
聲聲催賦惜春吟　春景<lb/>
空堂灌木參天長野水溪橋一徑開獨把釣竿箕踞坐<lb/>
白雲飛去又飛来　𢎞治甲寅夏<lb/>
長夏山林清暑池髙樓直要兩翁偕綠隂滿地泉聲裏<lb/>
醒酒題詩有好懷　夏景<lb/>
<pb n="KR3h0060_WYG_038-16b"/>
短棹輕舟載夕陽獨尋新句下横塘白鷗疑是催詩使<lb/>
飛掠蘋洲醉墨香　横塘詩思<lb/>
晴光射散雨𡨕𡨕露出芙蓉四面屏流水小橋人不見<lb/>
晚風吹斷蟄龍腥　秋溪疊嶂<lb/>
誰倚扁舟號隠淪平沙淺瀨入秋萍釣竿却是功召具<lb/>
渭水桐江古有人　秋瀨垂釣<lb/>
淨憐秋水明人目亂壓垂楊雜鬢絲一个石臺斜日裏<lb/>
消閒時閲大宗師　秋景<lb/>
<pb n="KR3h0060_WYG_038-17a"/>
亭上不来凡十日個中自有十分秋髙人胷次清如水<lb/>
不著人間半㸃愁　又秋景<lb/>
秋風掃地葉俱無一个藤枝借步趨滿眼吟情吟不盡<lb/>
夕陽歸去滿平湖　又秋景<lb/>
水迴山絶小亭開旋把青錢買竹栽喜得碧梧清䕃在<lb/>
共看月色上階来　秋亭話月<hi>此幅余小時齋供</hi>
野樹蕭疎及暮秋西風色作故颼颼林坰一段清閒地<lb/>
不見倪迂空白頭　林坰秋疎<lb/>
<pb n="KR3h0060_WYG_038-17b"/>
溪山落木正蕭蕭野客尋詩破寂寥一路夕陽秋色裏<lb/>
不知吟到段家橋　溪山落木<lb/>
千山一白照人頭折竹琳琅路轉幽落日西風苦行旅<lb/>
誰家呼酒倚紅樓　寒山行旅<lb/>
深雪擁寒山路迷蕭蕭一騎帽簷低只應賸有尋梅興<lb/>
不憚遙村與逺溪　大幅雪景<lb/>
消暑桐隂宜野服倚雲山脚洗清泉一雙白鶴可為驥<lb/>
直借上天還下天　仙鶴梧桐<lb/>
<pb n="KR3h0060_WYG_038-18a"/>
平生結好惟鷗鳥彼此能閒兩下猜信我忘機来復下<lb/>
扁舟載酒夕陽開　白鷗圖<lb/>
海榴自是神仙物種托君家有異根不獨長生堪服食<lb/>
又期多子應兒孫　海榴喜雀<lb/>
倪迂妙處不可學古木幽篁滿意清我在後塵聊試筆<lb/>
水痕何澀墨何生　古木幽篁<lb/>
地氣厚培千嵗物雨痕深溜十圍身夜来忽被月移去<lb/>
紙上小中認不真　寫松<lb/>
<pb n="KR3h0060_WYG_038-18b"/>
畫了梧枝又竹枝綠隂如水墨淋漓信人捲去糊牕壁<lb/>
雨雨風風總不知　梧竹<lb/>
王維雪裏曾看爾亦自幽姿有嵗寒我有新詩還可託<lb/>
墨痕留葉未全乾　墨蕉<lb/>
老去山農白髪饒深簾晴日坐無聊榮枯過眼無根蒂<lb/>
戲寫庭前一樹蕉　綠蕉<lb/>
綠綠紅紅勝曉霞牡丹顔色不如他空教蝴蝶飛千遍<lb/>
此種原来不是花　秋紅<lb/>
<pb n="KR3h0060_WYG_038-19a"/>
　　石田自畫題詞<lb/>
殘葉林梢風瑟瑟秋波照眼通天碧南北東西聊泛宅<lb/>
人不識江湖自有江湖客裊裊釣竿三百尺金龜未換<lb/>
鱸魚白船本窄一般自有容身䇿　漁家傲<lb/>
林影下夕陽邊淨苔雙踞膝秋水一長編能消世慮江<lb/>
山外還度年華鬚鬢前　自題山水<lb/>
十丈梧槎長身兀兀一半欹斜水洗孤根風搖瘦影月<lb/>
掛殘椏　烟江渡口渠家宿㡬度斜陽暮鴉無意青黄<lb/>
<pb n="KR3h0060_WYG_038-19b"/>
無心雨露大老何耶　右寄栁梢青圖而賦之將以自况<lb/>
云<lb/>
聞道灞陵橋山遙水更遙六十年踪跡寥寥牖下困人<lb/>
今老矣雙短鬢怕頻搔行著要詩瓢酒壺相伴挑望秦<lb/>
川千里翹翹再畫一驢䭾我去便不到也風騷<lb/>
　　石田自題畫卷<hi>此與灣東草堂得之呉冮周氏</hi>
山水之勝得之目寓諸心而形於筆墨之間者無非興<lb/>
而已矣是卷於燈牕下為之蓋亦乗興也故不暇求其<lb/>
<pb n="KR3h0060_WYG_038-20a"/>
精焉觀者可見老生情事如此　沈周<lb/>
　　石田天平山圖<hi>丙午文題</hi>
碧山峻嶒髙㡬許螺鬟入雲翠翹舞萬壑松風響綠濤<lb/>
一線雲泉滴牕雨雨晴秀色開雲岑簇黛攢青萬笏林<lb/>
范公祠前白日没古木千章生夕隂　文徵明<lb/>
　　桃花書屋圖<lb/>
桃花書屋吾家宅阿弟同居四十年今日看花惟我在<lb/>
一場春夣淚痕邊　此桃花書屋圖也圖在繼南亡前<lb/>
<pb n="KR3h0060_WYG_038-20b"/>
兩年作嗚呼亡後又三易寒暑矣今始補題不勝感<lb/>
愴乙未九日沈周<lb/>
小隠新成水北灣桃花千樹屋三間讀書不作求名計<lb/>
時復褰帷只看山　有貞<lb/>
結屋東林勝小山讀書終日掩柴關桃花千樹無人看<lb/>
一片風光春自閒　吳寛<lb/>
　　石田有竹居畫卷<hi>徐武功題諸名公次韻</hi>
風逆客舟緩日行三里餘遙知有竹處便是隠君居詩<lb/>
<pb n="KR3h0060_WYG_038-21a"/>
中火癡畫酒後老顛書人生行樂爾世事其何如　余<lb/>
與廷美同訪啟南親家於有竹别業而舟逆溪風而<lb/>
上卯至酉乃達主人愛客甚盡出所有圖史與觀樂<lb/>
而賦此識嵗月云成化三年長至日天全翁有貞書<lb/>
烟水微茫外舟行一日餘既覔沈東老還尋陶隠居冰<lb/>
絃三疊㺯雪繭八分書醉和陽春曲空疎愧不如　次<lb/>
徐武功訪沈啟南詩韻劉廷美氏<hi>朱文印</hi>
徐劉二公詩蓋皆有唐人風韻其字畫亦不易得也詩<lb/>
<pb n="KR3h0060_WYG_038-21b"/>
云雖無老成人尚有典型吾於是亦云後學王鏊題<hi>濟之</hi>
<hi>朱文</hi>
見説君家竹涼隂十畝餘客容開徑入吾願卜鄰居頭<lb/>
白話今雨汗青藏古書嵗寒交莫逆髙義慕相如一别<lb/>
五年久相望三舍餘要於吾道重獨與此君居若許借<lb/>
半榻何勞枉尺書鳯毛雲五色食實近何如愛爾鴻兒<lb/>
好相過載拜餘言皆能謹節志不在安居勉進十年學<lb/>
飽涵千卷書人生何如此方可古人如　成化八年秋<lb/>
<pb n="KR3h0060_WYG_038-22a"/>
八月十有二日嘉禾周鼎為有竹居主人書於呉城<lb/>
客樓時年七十有二<hi>伯器朱文</hi>
東老清風勁西疇綠水餘過橋還有業因竹便移居君<lb/>
子歌淇澳畸人斷鶚書雅宜徐孺筆交誼極攣如　温<lb/>
州郡君文林和<lb/>
一别石田老於今六載餘遙乗剡溪棹来訪杜陵居王<lb/>
宰偏能畫鄭䖍兼善書風流邁前輩吳下有誰如　海<lb/>
虞李傑次武功徐先生韻<lb/>
<pb n="KR3h0060_WYG_038-22b"/>
繫舟髙柳下又是十年餘遙踏無媒徑重尋有竹居筆<lb/>
精知宋畫器古鑒商書前輩詩題在風流邈不如　曩<lb/>
余訪啟南一宿有竹别業今復過之不覺十五年矣<lb/>
偶見閣老徐先生之作為次其韻以寫慨嘆是日啟<lb/>
南命其子維時出商乙父尊并李營丘董北苑畫為<lb/>
玩故及之嵗戊戌二月十八日吳寛書<lb/>
沈君天下士一别十年餘舟到逢人問竹深迷所居有<lb/>
田皆種石無屋不藏書一笑留旬日髙懷誰得如　梅<lb/>
<pb n="KR3h0060_WYG_038-23a"/>
堰呉珵<hi>元玉朱文</hi>
野竹娟娟淨清隂十畝餘沈郎能獨愛蔣詡合同居賔<lb/>
主皆忘俗兒童亦解書不知風月夜髙興復何如　海<lb/>
虞王鼎<hi>元勛朱文</hi>
住無一宿逺交近廿年餘華竹循牆種樓臺逐水居輞<lb/>
川髙士畫山谷老人書况有天仙句深慚百不如　言<lb/>
里錢仁夫<hi>士𢎞白文</hi>
放筯盤無肉生孫地有餘平安雖土著心性愛郊居玉<lb/>
<pb n="KR3h0060_WYG_038-23b"/>
戛纔成句鸞褰自入書不為官可敬摩詰豈能如　秦<lb/>
瓛<hi>廷璧白文</hi>
予性素懶且僻凡閱卷軸有不欲終者多矣此則展舒<lb/>
至再紙為之裂最後有紙空得附名焉幸也　大理左<lb/>
丞同邑陳璚玉汝題<lb/>
武功伯徐公始歸吳時首為沈氏題祖墓自後與白石<lb/>
公父子遂為忘形之交故其翰墨留於有竹居者為多<lb/>
也此卷中諸詩皆武功同時一班人物亦有稍後者雖<lb/>
<pb n="KR3h0060_WYG_038-24a"/>
不能盡出於呉中然逺亦不在嘉湖之外也聞之前輩<lb/>
惟洪武間有此一盛至今時始復見也南濠楊循<lb/>
吉題<lb/>
　　劉廷美題石田畫<lb/>
隠侯何處覔家在水雲邊隺瘦原非病人閒即是仙詩<lb/>
題牕外竹茶煮石根泉老我惟疎放新圖擬巨然　成<lb/>
化庚寅夏六月五日過啟南有竹居為作山水小幅<lb/>
復賦是詩後四日宿慶雲精舍天泉出啟南畫索題<lb/>
<pb n="KR3h0060_WYG_038-24b"/>
遂以前詩塞其白間觀者幸恕予懶完菴劉廷美書<lb/>
　　石田題劉完菴畫<lb/>
溪山錯認瀼東西茒屋人家竹樹齊不獨米翁能拜石<lb/>
我於遺墨便頭低　此幅劉完菴先生得意筆以恥齊<lb/>
之賞識故有是贈沈周借觀於軒中僣題帋空完菴<lb/>
可作亦當鑒予心伏也<lb/>
　　劉廷美山水<hi>崇禎四年中秋日得之黄觀仁</hi>
一泓清水識天池路入千巖勢更危頭白老僧初出定<lb/>
<pb n="KR3h0060_WYG_038-25a"/>
不知何事亦求詩<lb/>
山頭雲起濕如滋冒雨来遊事亦竒石壁巉然畫中見<lb/>
癡翁能事復何為<lb/>
雨裏遊驂固好竒而今我及雨晴時可傷白石疑無鼓<lb/>
不見青蓮喜有池未許淋漓遊客酒可能裝表貴人詩<lb/>
老僧頭髪霜垂領亦效逢迎似不宜　沈周題<lb/>
　　完菴荷花<lb/>
清白僉憲翁寫此花深有貞潔君子之態披玩間或方<lb/>
<pb n="KR3h0060_WYG_038-25b"/>
為水仙洛神蓋未見此心之敷露耳噫世之不見知者<lb/>
豈獨是花為然愈跋<lb/>
　　姜廷憲題自畫<lb/>
功成已得繡為衣萬里青雲入壯懷回首九峰天際碧<lb/>
可能無夢到江淮　東谿姜立綱題<lb/>
　畫院中如戴靜菴林良吕紀諸人余皆有其真蹟第<lb/>
　以無題跋故不載千頃生識於蓮濵之㺯芳閣<lb/>
　　張復陽山水<lb/>
<pb n="KR3h0060_WYG_038-26a"/>
余㺯鳩車時見先荆翁齋閣懸山水二幅云以墨洒之<lb/>
而成為張復陽筆復陽當湖人業儒棄去從朱艮菴學<lb/>
道妻亦為尼善詩工畫倣吳仲圭蒼鬱淋漓喜作雲水<lb/>
遊止金陵朝天宫與尹蓬頭為侣復擔書住餘杭洞霄<lb/>
宫凡廿年丹就還里南宫有司建一枝堂棲𤣥樓以居<lb/>
之𢎞治三年復陽八十有八矣竟尸解去仙樂滿空香<lb/>
氣經月不散舉棺甚輕至今以鐵索懸堂後如空器焉<lb/>
思白董老嘗見此畫曰仙真遺蹟不可不珍祕也　蠡<lb/>
<pb n="KR3h0060_WYG_038-26b"/>
湖南白痴散仙水玉磊砢者記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷四十四</head> <lb/>
    <p>
<pb n="KR3h0060_WYG_044-1a"/>
欽定四庫全書<lb/>
　珊瑚網卷四十四<lb/>
　　　　　　　　　　　　明　汪砢玉　撰<lb/>
　名畫題跋二十<lb/>
　　宋徽廟題院畫冊<lb/>
瑶臺無信託青鸞一寸芳心思萬端莫向東風倚修竹<lb/>
翠衫經得㡬多寒　右修竹士女圖<lb/>
消受南薫一味凉藕絲新織舞裙長臨池試展淩波歩<lb/>
<pb n="KR3h0060_WYG_044-1b"/>
只恐紅蓮妬艷粧　右荷花士女圖<lb/>
羅襪生香踏軟沙釵横玉燕鬢鬆鴉春心正是芭蕉葉<lb/>
羞見宜男並蒂花　右芭蕉士女圖<lb/>
軟繡屏風小象牀細風亭館玉肌凉含情學冩鴛鴦字<lb/>
墨洗蕉花露水香　右滌硯士女圖<lb/>
濃黛消香澹兩蛾花陰試歩學凌波専房自得傾城色<lb/>
不怕凉風到扇羅　右團扇士女圖<lb/>
　　思陵題馬逺畫冊<lb/>
<pb n="KR3h0060_WYG_044-2a"/>
桃李無言春告歸落紅如海亂鶯啼西村渡口斜陽裏<lb/>
渺渺烟波緑拍堤<lb/>
閒來洞口訪劉君緩歩輕抬玉線裙細白桃花擲流水<lb/>
更無言語倚彤雲<lb/>
高山流水意無窮三尺雲絃膝上桐黙黙此時誰㑹得<lb/>
坐凭江閣㸔飛鴻<lb/>
月午江空桂花落華陽道士雲衣薄石壇香散歩虚聲<lb/>
杉露清泠滴棲鶴<lb/>
<pb n="KR3h0060_WYG_044-2b"/>
不禱自安縁夀骨人間難得是清名淺斟仙酒紅生頰<lb/>
永保長生道自成<lb/>
　是畫竹下有冠者道士持酒杯侍以二童一鶴烟泉<lb/>
　之間賜王都提舉為夀上有辛巳長印下有御書之<lb/>
　璽　唐寅識<lb/>
　　思陵題畫冊花草四幀<lb/>
香蜜裁葩分外工疎枝幾㸃綴雛蜂嬌黄染就宫粧様<lb/>
香煖尤宜愛日烘　右蠟梅<lb/>
<pb n="KR3h0060_WYG_044-3a"/>
寒花婀娜露凝香風葉摇秋鳳尾凉夢入畫堂銀燭下<lb/>
翠屏深處隠紅粧　右修竹芙蓉<lb/>
墨花垂兔頴千古尚漓漓翠羽風前葉秋聲雨一枝詩<lb/>
題春粉節䙀脫玉嬰兒湘浦人何在空聞鳳管吹　右<lb/>
墨竹<lb/>
名出本南山來依瓊苑間陳主歌前𣗳楊妃醉後顔為<lb/>
嫌脂太赤故著粉微斑共言攀折處已獲寳枝還　右<lb/>
雪中山茶<lb/>
<pb n="KR3h0060_WYG_044-3b"/>
　　思陵題趙伯駒團扇月宫圖冊<lb/>
清凉境界火雲蔵但覺仙家日更長千嵗夀松誰宴坐<lb/>
星君午夜吐光芒　賜王都提舉<lb/>
　　又題李唐畫冊<lb/>
月團初碾瀹花甆啜罷呼兒課楚辭風定小軒無落葉<lb/>
春蟲相對吐秋絲<lb/>
　　又題馬麟畫冊<lb/>
已過糓雨十六日猶見牡丹開淺紅曽不争先及開早<lb/>
<pb n="KR3h0060_WYG_044-4a"/>
能陪芍藥倒薫風<lb/>
　　趙松雪山水二冊<hi>子昂二字欵</hi>
陸瑾有山陰高㑹圖吳興此小景是臨陸瑾者吾松朱<lb/>
象𤣥司成家物　其昌觀<lb/>
　　錢玉潭仇書圖冊<lb/>
兩兩挾䇿遊康衢聚戲不異同隊魚忽然兒態起争競<lb/>
捐棄篋笥仇詩書　吳興錢選舜舉畫并題<lb/>
　　吳仲圭山水冊<lb/>
<pb n="KR3h0060_WYG_044-4b"/>
古藤陰陰抱寒玉時向晴窻伴吾獨青青不改四時容<lb/>
絶勝凌霄倚凡木　梅花道人戲作并題<lb/>
　　又漁父圖冊<hi>三詩不在前卷内</hi>
紅葉村西夕照餘黄蘆灘畔月痕初輕撥棹且歸與挂<lb/>
起漁竿不釣魚　梅老戲墨<lb/>
㸃㸃青山照水光飛飛寒鴈背人忙衝小浦轉横塘蘆<lb/>
花兩㟁一朝霜<lb/>
醉倚漁舟獨釣謡等閒入海即乗潮從浪擺任風飄束<lb/>
<pb n="KR3h0060_WYG_044-5a"/>
手懷中放却橈<lb/>
　梅花道人畫師巨然多以船子和尚川撥棹詩題之<lb/>
　吳門王文恪家蔵其漁樂圖入妙品本與盛子昭比<lb/>
　門而居四方以金帛求子昭畫者甚衆而仲圭之門<lb/>
　閴然妻子頗笑之仲圭曰二十年後不復爾果如其<lb/>
　言盛雖工實有筆墨畦徑非若仲圭之蒼蒼莽莽有<lb/>
　林下風氣所謂氣韻非耶𤣥宰題<lb/>
　　盛懋溪山曳杖圖册二幀<lb/>
<pb n="KR3h0060_WYG_044-5b"/>
積水潛通渭連村不近城青雲浮野濶春氣與人清鶯<lb/>
響出幽谷琴歌非逺征客心在三益山水向人鳴　雲<lb/>
莊吳炳<lb/>
　　子昭停舟觀鴈圖<lb/>
秋色澹江臯晴林風木凋逺村雲際擁孤島沼中摇鴈<lb/>
影雙翻水漁歌半倚潮停橈正回首霜信晚迢迢　雲<lb/>
莊吳炳<lb/>
　　曹真素疎林寒色冊<lb/>
<pb n="KR3h0060_WYG_044-6a"/>
嘉定乙丑十月雲西曹知白<lb/>
晴牕偶閱雲西畫今昔相殊感慨多桃李上陽春寂寞<lb/>
何如古木老巗阿　子輿<lb/>
鐵石根柯螭虬資質風雷忽來變化莫測　志古齋<lb/>
　雲西山水師馮覲亦似郭河陽家貲富盛而文采有<lb/>
　餘嘗築臺以銀塗之名瑶臺月夜攜客痛飲倪王諸<lb/>
　名士時為下榻以書畫相賞㑹焉<lb/>
　　雲林春山過板冊<hi>欵云延陵倪瓚壬子春</hi>
<pb n="KR3h0060_WYG_044-6b"/>
狂風二月獨凭䦨青海微茫烟霧間酒伴提魚來就煮<lb/>
騎曺問馬只㸔山汀花岸栁渾無頼飛鳥孤雲相與還<lb/>
對此持杯竟須飲也知春物易䦨珊<hi>自題</hi>
倪迂今已矣真跡在人間無限天然趣白雲滿逺山<lb/>
楊士竒題<lb/>
　　凝霞閣舊蔵畫冊<hi>愛荆居士鑒定</hi>
野水參差落漲痕疎林欹倒出霜根扁舟一棹歸何處<lb/>
家在江南黄葉村　東坡書李世南畫<lb/>
<pb n="KR3h0060_WYG_044-7a"/>
襄陽松瀋未曽乾十里瀟湘五尺寛樵徑不禁苔露滑<lb/>
漁蓑長帶水雲寒澄澄僧眼連天碧澹澹蛾眉隔霧㸔<lb/>
恐為醉翁當日冩平山堂上雨中觀　希哲題小米雲<lb/>
山<lb/>
雨後菰蒲翠色分水邊舒鴈已離羣杜陵對酒吟詩愛<lb/>
更憶山陰贈右軍　静學題崔白鵞<lb/>
石根夭矯出寒梢明月空山舞翠蛟散作江湖墨風雨<lb/>
曽隨海浪去南交<hi>仲賓曽使交趾故云</hi>　大德二年春巴西鄧文<lb/>
<pb n="KR3h0060_WYG_044-7b"/>
原題於寓意齋<hi>李衎墨竹</hi>
帝子不沉湘亭亭絶世粧曉烟横薄袂秋瀬韻明璫洛<lb/>
浦應求友姚家合讓王殷勤歸水部雅意在分香　錢<lb/>
選<hi>右題自畫水仙花後有枝山二絶</hi>
罷散天花下紫壇露横秋袂水鳴環凌波欲接君王去<lb/>
又恐繁霜不耐寒　八斗才中畫洛神翠羅輕颺襪尖<lb/>
塵霅溪老子真能事更比陳王冩得親　允明<lb/>
勇决端為士論怡青松黄菊是歸時心中惟有方寸赤<lb/>
<pb n="KR3h0060_WYG_044-8a"/>
巾下可無雙髻椎　句曲外史題吳興公歸來圖<lb/>
木葉蕭蕭半欲空竹竿裊裊不成叢絶憐意匠經營處<lb/>
都在風烟慘淡中　王紱題<lb/>
黄鶴不得意來棲珠𣗳中仙嶠隠光輝萬里空天風<lb/>
東海徐憲題前畫<lb/>
聞有風輪持世界可無筆力走山川巒容盡作飛來勢<lb/>
丈室居然擲大千　吳鎮<lb/>
蒼洲老𣗳碧山前秋水茫茫一釣船昔日畫師非俗士<lb/>
<pb n="KR3h0060_WYG_044-8b"/>
東菑莊子在藍田　雲東逸史題<lb/>
有竹之地人不俗而况軒窻對竹開誰謂墨奴能倒景<lb/>
一枝獨上紙屏來　梅道人自題<lb/>
淇園一枝春雨足渭川千畝秋風高先生青眼對君子<lb/>
撚落吟鬚如鳳毛　允明題<lb/>
淡墨淋漓粉節香清風彷彿見瀟湘一般紅杏沾恩澤<lb/>
别有濃陰葢草堂　徴仲和詹仲和題梅道人竹冊<lb/>
湖州逸法共東坡友石於今不可過一叚天機真假際<lb/>
<pb n="KR3h0060_WYG_044-9a"/>
詹公妙手即詹何　枝山和詹仲和題梅道人竹冊<lb/>
𣗳欲化龍先帶雨泉將歸海已如濤直恐化人移幻境<lb/>
莫誇墨瀋與霜毫　祝允明題吳仲圭畫冊<lb/>
湖州昔在陵州日日日逢人冩竹枝一段枯梢三作折<lb/>
分明雪後上窻時　顧阿瑛題竹册<lb/>
林木森森枝葉交小亭寂寂似書巢手中一卷　皇易<lb/>
讀到先天第㡬爻　京兆杜瓊題陸天游畫册<lb/>
石徑過雲棲鶴冷松堂留客煮茶香　瓚題自畫<lb/>
<pb n="KR3h0060_WYG_044-9b"/>
誰劚巖巖華岳根幽竒又見竹成文急呼米老拜石文<lb/>
更喚坡翁友墨君　海漁題王叔明竹石<lb/>
西門春如東門春九山鳳凰刺眼　黄孃人家花似錦<lb/>
白衣參府酒如銀　亷夫題畫<lb/>
花下抛書枕石眠起來閒𠻳竹間泉紙窻石鼎灰猶煖<lb/>
殘燼時飄一縷烟　元僧覺隠題自畫<lb/>
野市騎驢久凉風席㡌人逍遥甘避地不肯問通津<lb/>
艷愛江南楊補之每將尺素冩氷姿暗香疎影渾如舊<lb/>
<pb n="KR3h0060_WYG_044-10a"/>
遮莫髙樓玉笛吹　曲江錢惟善<hi>題元人畫梅前五絶另題山水</hi>
老樹重開雪裏花倚風臨水見横斜馬蹄踏遍西湖路<lb/>
誰識林逋處士家　陋齋題前册<lb/>
江閣披風受暑降蓮歌隔水送新腔小姬且莫遮團扇<lb/>
老我懸眸正倚窻　海西逸叟費昌題元人畫<lb/>
縹緲霞衣玉女裁珮摇華月下仙臺庭聞自是陽和早<lb/>
嵗晩碧桃千樹開　元人題仙女圖<lb/>
山中老樹秋還青山下漁舟泊淺汀一笛月明人不識<lb/>
<pb n="KR3h0060_WYG_044-10b"/>
自家吹與自家聴　元人題漁笛圖<lb/>
竹樹色依稀蒼蒼擁翠微枝頭應帶潤疑是泣湘妃<lb/>
元人自題畫古木竹石<lb/>
古木昂藏怪石傍湘筠幾箇色蒼蒼嵗寒共守氷霜操<lb/>
絶勝春花鬬艷陽　尋樂<hi>題前册</hi>
雲根磥砢紫苔封老樹蒼蒼倚碧空相友此君同嵗晚<lb/>
不隨凡卉閙春風　麟齋<lb/>
鳯凰刷雨壓晴峯過雨湘江逈不同一日風雲從地起<lb/>
<pb n="KR3h0060_WYG_044-11a"/>
化龍飛在九霄宫　翰林倪謙題元人畫竹<lb/>
月白湘江寒風生悵幽獨何處結同心情人在空谷<lb/>
季廸髙啟題元人冩蘭<lb/>
三吳吹殘集有儀霓裳縹緲玉參差月明花下如相見<lb/>
好似羅浮夢裏時　巢雲子題團扇梅月美人<lb/>
半生無事傍烟霞策杖來追隠者家百舌鳥鳴山逺近數聲<lb/>
人語路横斜鬱葱佳氣春長曉靉靆禎雲錦又華盡日凭<lb/>
䦨天外看水光山色艷仙槎　豫章巢雲子題元人山水册<lb/>
<pb n="KR3h0060_WYG_044-11b"/>
可人山外更加山望逺朝朝凭玉䦨樓外垂楊條又緑東<lb/>
風渾不放春閒　崆峒太史題團扇山水<lb/>
栁隂樓畔好青山拂拂南董入畫䦨一㸃紅塵飛不到<lb/>
清凉世界玉人閒　歩蟾子題前册<lb/>
樓臺突兀柳隂中樓外青山圖畫同此景不知何處是<lb/>
凭䦨我欲納凉風　艮齋題前册<lb/>
　先君凝霞閣有畫屏二架面面俱宋元人筆一為斗方一<lb/>
　為團扇各百葉如列廬山九疊屏又何有紀亮雲母武秋<lb/>
<pb n="KR3h0060_WYG_044-12a"/>
　琉璃也哉歴四十餘年屏畫漸霉脫至天啟丁夘余轉運<lb/>
　山左聞艱旋里於讀禮之暇付湯子裝潢成册一曰屏山<lb/>
　餘曲原厥所自取唐句屏山六曲郎歸夜也畫即前抄欵<lb/>
　識約半一曰藝圃晶英内多舊人臨本有題語者僅崆<lb/>
　峒太史巢雲子數板餘選入英華三昧兩册為小李金碧<lb/>
　四景江貫道諸幅未幾病餘需參適徽友何秘書攜官<lb/>
　㨂數斤來正欲余屏山册遂以相易迨己巳秋納言姚公<lb/>
　伯仲過余西垞閲畫品石欲得余白玉秋葵杯為陸子剛<lb/>
<pb n="KR3h0060_WYG_044-12b"/>
　所碾而未果時秋海棠盈庭敷艷徘徊玩賞不已數年<lb/>
　後岱芝公乃倩錢君偕駱友天遊見訪言及藝圃冊因取<lb/>
　質於姚司冦以宿所寓目也彚珊瑚網至此追思當年一<lb/>
　屏圖畫中援琴動操有衆山皆響之致今何如耶蕭子<lb/>
　雲飛白十二牒雖尚掩映五松然或不能韞匵至徒四<lb/>
　壁立猶百城自擁作書淫能免人揶揄哉砢玉記<lb/>
　　宋元名圖<hi>凡二十餘幅</hi>
李龍眠畫臧孫之母誨子子皮之姊諌弟二則<hi>真蹟</hi>
<pb n="KR3h0060_WYG_044-13a"/>
米襄陽倣董源筆<lb/>
閻次平小景髙宗題云西來白水滿南池走馬池邊日暮<lb/>
　時橋底荷花無限思清香乞與路人知又題繞池曳杖<lb/>
　攜雙鶴架水澆花課小奴又汴榮題東風雙鶴啄蒼苔<lb/>
　杖履從客一徑開分付澆花莫多水韓郎昨日染根來<lb/>
　觀汴句非閻將仕筆明矣殆石城韓祐耶祐為紹興<lb/>
　畫院祇候尤善冩生染色可並石橋王也砢玉<lb/>
馬和之棄瓢圖陶九成題<hi>真蹟</hi>
<pb n="KR3h0060_WYG_044-13b"/>
劉松年耕織圖董𤣥宰題學丘文播<hi>真蹟</hi>
髙房山畫李薊丘題𤣥宰云房山蒙古人其子避居吾松<lb/>
趙子昂畫馬尚左生題云王孫曽騎天廐驎每憶龍駒<lb/>
　便冩真曺霸祇今那復得丹青剥落涙沾巾　餘為<lb/>
　徐賁諸人所題　又呉興山水一幅<lb/>
陳趙合作文敏公題云陳仲美戲作此近世畫人皆不及也<lb/>
　南陽仇逺跋云大徳五年辛丑秋仲仲美訪昂學士於<lb/>
　餘英松雪齋霜晴溪碧作此如活使崔艾復生當讓出一<lb/>
<pb n="KR3h0060_WYG_044-14a"/>
　頭修飾潤色子昂有焉昔人有以千金換能言鴨者此<lb/>
　雖不能言亦非千金而輕與是年除夕題於躬行齋<lb/>
　又詩云良工苦思可心降底事文禽不解雙欲採芳<lb/>
　華波浪濶芙蓉朶朶隔秋江<hi>是幅水鳬小景殊佳</hi>
梅花老人漁舫圖<lb/>
黄大癡谿山髙逸圗<hi>濶幅不甚真</hi>
曺真素樂陵溪山圖梧溪長老題云世治多福人時危多貴<lb/>
　人貴人乃鬼朴福人真天民緬惟曺雲西生死太平辰髙<lb/>
<pb n="KR3h0060_WYG_044-14b"/>
　秋下孤鶴想見美丰神菀菀露櫸間幽幽水石濵槳打甫<lb/>
　里船角墊林宗巾往訪趙松雪滿載九峯春<hi>酒名</hi>斯圖作何<lb/>
　年援筆為嘅呻池廢餘野鴇井渫揺青薲此幅係真蹟<lb/>
貫酸齋松圖<hi>未確</hi>
元元儀倣李營丘筆　對板人物極似梁楷<lb/>
盛叔章山水<lb/>
倪迂冩雲石古槎<hi>真蹟</hi>
方方壺作䝉天荒落<lb/>
<pb n="KR3h0060_WYG_044-15a"/>
又作𤣥黄絪緼松雨老人題<hi>不見佳</hi>
張觀山水　欵題樹身葢國初人也<lb/>
　崇禎四年九月十六日徽友王規仁攜冊共唐搨臨<lb/>
　江帖來賞菊夜話因留冊逾日飽觀砢玉記<lb/>
　　畫苑大觀<hi>凡二十冊大幅高頭或横披可作掛軸</hi>
五代闗仝谿山烟樹　　北宋人山水六横幅<hi>無欵</hi>
趙昌鸜鵒圖　　　　　南宋李唐採薇圖<lb/>
馬逺松岸高逸　　　　元錢舜舉倣趙昌栢隼<lb/>
<pb n="KR3h0060_WYG_044-15b"/>
王叔明秋暉閒眺　　　張伯雨倣李龍眠四賢圖<lb/>
黄子久雲壑幽居　至正四年春日黄公望送伯雨張<lb/>
　鍊師歸句曲山張肯題云𤣥洲别駕鬱巃嵸滿谷閒<lb/>
　雲䕶萬松癡老留圖瓊笈秘隠居懸誥玉函封<lb/>
方方壺倣僧巨然山水　雨窻談易方壺道人作於龍<lb/>
　虎山東方丈也<hi>介山所冩一行在山内二行在山外</hi>
吳仲圭在竹圖　至正二年秋日張兄來儀訪我醉里<lb/>
　因冩在竹圖以贈之梅花道人<lb/>
<pb n="KR3h0060_WYG_044-16a"/>
倪元鎮樂圃林居　甲寅六月十日倪瓚<lb/>
徐㓜文滸墅草堂圖　西蜀徐賁作<hi>倣董北苑</hi>
陳琳倣夏圭竹岸漁翁<hi>琳字仲美山水人物花鳥無不臻妙多資益於趙魏公</hi>
又雲林畫六冊唐六如題後云白髪蕭蕭迂懶生每將<lb/>
　殘墨記經行名家孫子傳留得半紙千金不敢輕<lb/>
　韓君東齋頭得世傳倪懶小冊因為賦之時正德壬<lb/>
　申中秋晉昌唐寅書<lb/>
　前黄規仁持大冊來只十一幅後越石又持是冊來<lb/>
<pb n="KR3h0060_WYG_044-16b"/>
　則多比宋人六幅倪雲林六幅及趙昌馬逺二板也<lb/>
　余欲易其半垂成而不果　玉水記<lb/>
　　勝國十二名家<hi>凡二十冊堂庚申春仲烟谿  重裝</hi>
神遊目賞　九十七翁殳忠<hi>八分書引首</hi>
第一趙文敏大幅冩高松一雙小樹二幽人䇿杖過橋<lb/>
　逺水抹遥山一帶淡墨蕭疎而腴澤子昂得意筆也<lb/>
　自題云山重水複路縈迴杖䇿危橋暝色開定向月<lb/>
　<hi>下改作越</hi>中尋賀老酒船何事未歸來<lb/>
<pb n="KR3h0060_WYG_044-17a"/>
第二管夫人長明菴圖菴居曠野垣内有屋三層横廊<lb/>
　通門徑豎竿懸一燈所謂長明也傍有石蓮臺作施<lb/>
　鳥食者垣外二長松下蔭又一樹參之門外坡臨水<lb/>
　際水間有坡樹墨氣高古無兒女子態夫人欵云大<lb/>
　德九年冬十一月廿又五日仲姬管道昇作有比邱<lb/>
　尼妙湛詩云松樹陰陰落翠巗一燈千古破幽闗也<lb/>
　知諸法皆如幻甘老烟霞水石間小行書題其上此<lb/>
　尼想即菴畫中人也<lb/>
<pb n="KR3h0060_WYG_044-17b"/>
第三趙仲穆著色山水欵云趙雍為如泰作一朱衣人<lb/>
　坐鷁首艙内列圖書茶具幃間懸葫蘆童子踞梢烹<lb/>
　茗舟横丹楓殘緑之下水草叢叢逺山叠叠坡作濃<lb/>
　翠色絶無寒酸氣<lb/>
第四亦仲穆潑墨成五樹森森臨澗<hi>又是一格</hi>
第五黄鶴山樵為貞素冩句閉户著書多嵗月種松皆<lb/>
　作老龍鱗淋漓酣暢足盡叔明逸致<lb/>
第六為雲林筆自題云曠逺蒼蒼天氣清空山人静晝<lb/>
<pb n="KR3h0060_WYG_044-18a"/>
　㝠㝠長風忽度楓林杪時送秋聲到野亭壬子七月<lb/>
　十又六日冩於楓林亭中東海農倪瓚<lb/>
　畫間層山四摺中露曠地外繞七樹向水纎浄淡𤣥<lb/>
　得未曾有<hi>時余展翫此幅不已越石云可拆易也余瞿然曰若是則風雅罪人</hi>
第七一峯道人筆重山叠嶂間溪橋斷續屋樹團簇真<lb/>
　欲界之仙都也<lb/>
第八黄子久著色山水較前殊空曠征帆片片映帶漁<lb/>
　舟大有氣韻<lb/>
<pb n="KR3h0060_WYG_044-18b"/>
第九是子久淺色山水較前尤空曠青林紅樹㸃綴其<lb/>
　間山上一徑有浮圖矗起宛然句曲道中光景欵云<lb/>
　大癡學人<lb/>
第十是子久雪景山前汀樹極蕭瑟閲之光摇銀海<lb/>
第十一亦子久設色山水絶似高房山山中屋字相向<lb/>
　流泉山凹有蘭若作霞氣欵云大癡辛丑秋七月冩<lb/>
　為子茂清玩<lb/>
第十二吳仲圭林巒古刹杖藜者度石梁向虚亭墨氣<lb/>
<pb n="KR3h0060_WYG_044-19a"/>
　淋漓滿意欵至正元年春三月梅道人戲墨<lb/>
第十三亦仲圭冩㟁竹縱横如風樹竹下泊舟坐一人<lb/>
　大是荒率草莽自題云涓涓多近水拂拂欲宜山吁<lb/>
　嗟此君子何地不容閒梅道人戲墨也<lb/>
第十四曹知白著色畫高山蔵梵宇下臨松巘山凹内<lb/>
　石路層層外為溪橋一人䇿馬而來有奚奴相隨欵<lb/>
　云雲西老人作於常清静齋<lb/>
第十五為丹丘柯九思山水疎林小寺殊簡曠欵云甲<lb/>
<pb n="KR3h0060_WYG_044-19b"/>
　申人日過白雲窻觀雪坐中可如道人徴畫遂試繡<lb/>
　兒墨為之<lb/>
第十六亦敬仲作秋林曉色絶壁半入天際下為重林<lb/>
　林内一亭曠如也<lb/>
第十七為扶風馬文璧倣馬和之新栁濯濯可愛紅衣<lb/>
　人坐釣船水邊嫩緑初放宛然早春景色<lb/>
第十八亦文璧著色山水樓臺隠現岡麓相吞泊二賈<lb/>
　舶小欵落嶺側張憲題江閣臨汀夜泊船波光澹蕩<lb/>
<pb n="KR3h0060_WYG_044-20a"/>
　逺生烟蕭蕭落木砧聲裏翹首天涯月正圓<lb/>
第十九方上清倣小米雲山欵云方方壺為華林先生<lb/>
　冩題云石路絶經過山雲自來去欲共麋鹿羣當在<lb/>
　幽深處<lb/>
第二十為武塘盛懋著色山水大松二株偃葢石徑松<lb/>
　下一曳杖人童子迎其前舒手似報幽事者坡外水<lb/>
　紋縈迴境界絶可想後有總䟦<lb/>
　余丱角時遂好繪事不減梁簡文詩僻嘗從先君過<lb/>
<pb n="KR3h0060_WYG_044-20b"/>
　順甫錢先生家縱觀名畫先生乃謂余曰收蔵圖畫<lb/>
　宋人不如元人之文采絹本不如紙本之綿逺卷軸<lb/>
　不如冊頁之便覽今好事者所收冊葉皆絹本即馬<lb/>
　夏劉李之輩難脫畫院俗氣余躭之者勝國名家恨<lb/>
　不多得此冊余昔年在金陵時始得黄王者五幅後<lb/>
　遇諸名公真蹟善價收之迄今三十年來彚成百幅<lb/>
　内有絹素神脫者標出名次者標出人物無邱壑者<lb/>
　標出翎毛竹石標出有俗態者標出所擇者凡趙松<lb/>
<pb n="KR3h0060_WYG_044-21a"/>
　雪以下十二家總二十幅為一冊可為勝國羣賢之<lb/>
　墨寳也趙松雪近宋撮諸家之妙運於毫端有李營<lb/>
　丘遺意筆法精微駢麗圓融管仲姬長明菴圖發景<lb/>
　外之趣可謂運斤成風其子仲穆二紙落筆肖乃翁<lb/>
　誠一門三絶千古偉人黄子久四幅皆倣董源毫鋒<lb/>
　頴脫燦爛逼人絶代筆也後一幅古氣蒼然令人可<lb/>
　愛王叔明著書圖大似趙氏之遺風無一毫塵相倪<lb/>
　元鎮楓野亭疎林曠逺清氣若秋水之神吳仲圭二<lb/>
<pb n="KR3h0060_WYG_044-21b"/>
　紙墨暈神竒夐越繢表迺巨然之門戸也曹雲西著<lb/>
　色雅淡意趣有餘柯敬仲二紙筆墨超軼瀟洒天然<lb/>
　馬扶風二幅大幅擬倣於和之小幅近唐人而高逺<lb/>
　盛子昭逼松雪之神方道士氣韻生動前諸名家真<lb/>
　淩跨百代可望而不可及也　癸巳十一月廿又七日<lb/>
　漁隠主人金文鼎識<lb/>
　繪妙自余平生樂事雖不能歩武古人亦能咀嚼個<lb/>
　中旨味其二十幅想自有而絶無者余徃時一聞勝<lb/>
<pb n="KR3h0060_WYG_044-22a"/>
　國名畫輙多方覔購常有贋本不值一笑者亦有好<lb/>
　事家與余鬬勝致釀成非者長明菴圖迺呉郡高叔<lb/>
　寳之物甚有厥名昔青城王道夫與余争售成讐後<lb/>
　其子汝玉與家兒同榜忝於年家後㑹間兩覺汗顔<lb/>
　而已曩同俞樂泉過武林獲趙松雪柯丹丘畫及還<lb/>
　舟次横塘晩遇戒心遊資罄失囊中無半文幸畫無<lb/>
　恙欣然而歸過魏塘胡長卿處稱貸長卿同余所好<lb/>
　留榻連旬出示名公書畫評隲真偽各半此長卿短於<lb/>
<pb n="KR3h0060_WYG_044-22b"/>
　隻眼也是日徴余冩漁舟圖淋漓盈卷稍有得意處<lb/>
　長卿已故此卷不識歸何人矣品藻最不可輕視徃<lb/>
　徃有高手偽作第觀其氣韻然必須多蓄古人真蹟<lb/>
　披覽或自能動筆或潜心㕘究深知邃趣方可賞鑒<lb/>
　邇來好事者多耳食一見有名書畫不審而圖之可<lb/>
　笑可笑此册選元季十二名家自余生平寳愛之但<lb/>
　愧不能追其萬一當為後來宗法者也　次年端陽<lb/>
　前一日文鼎重題<lb/>
<pb n="KR3h0060_WYG_044-23a"/>
　金文鼎先生松江人永樂中以繪事名海内風流博<lb/>
　古高尚不羣嘗見先生圖畫大得元人筆意余亦宗<lb/>
　之此冊先生所選十二家二十幅各各品定無不臻<lb/>
　妙先生目力高也今為御史徐同美所蔵同美乃先<lb/>
　生郎君禮部之壻攜來見示可為勝國名家一時之<lb/>
　賞㑹良足快也　長洲沈周<lb/>
　畫冊以元季四大家為難余家蔵百幅僅㧞其尤物<lb/>
　十八幅耳又有沈純父司馬之子久二十幅汪太學<lb/>
<pb n="KR3h0060_WYG_044-23b"/>
　景純嵇太學冲凡二冊宋元各半皆為畫苑之竒寳<lb/>
　今又見此冊原為吾鄉金文鼎所蔵文鼎畫入能品<lb/>
　冝其具擇法眼差覺盛子昭柯丹丘未能作諸公把<lb/>
　臂入林侣耳然已海内不再得矣　董其昌題<lb/>
　崇禎甲戌重九日歙友黄越石攜是冊至余家留閲<lb/>
　再宿并示白定小鼎質瑩如玉花紋麤細相壓雲雷<lb/>
　蟬翅蕉葉俱備兩耳亦作盤螭圓腹三足罏頂用宋<lb/>
　做白玉鸂鶒烏木底有篆書云夏鼎九象殷周禀焉<lb/>
<pb n="KR3h0060_WYG_044-24a"/>
　小大備物用知神姦孰是兹器貌玉衷埏䕫龍饕餮<lb/>
　咫也序旃載其馨薌庸永日宣東陽識底後鐫曲水<lb/>
　印章越石云項子京一生賞鑒以不得此物為恨索<lb/>
　價三千金吾里有償之什百不肯售真希世之寳也<lb/>
　其掛幅有李營丘雪景什襲珍重殊甚然視吾家山<lb/>
　水寒林猶傖父也米敷文雲山茅屋太模糊王叔明<lb/>
　一梧圖亦贋物南村草堂圖更惡甚惟文徴仲倣小<lb/>
　米鍾山景大軸有氣韻上題云君家住近青谿曲流<lb/>
<pb n="KR3h0060_WYG_044-24b"/>
　水陰陰緑樹多最愛鍾山疎雨過白雲千叠擁蒼螺<lb/>
　時越石欲余齋頭靈璧為漫興中名聽經鵞者以文<lb/>
　畫相易余不割捨渠謂米家書畫船不可少此物遂<lb/>
　强持去復示我宋榻閣帖硃繡白端硯坡仙雪浪齋<lb/>
　緑端硯哥窰彛及乳罏種種曰此皆定鼎之媵也噫<lb/>
　昔沈不疑寓金陵杏花村有破定彛朱蘭嵎宗伯因<lb/>
　名其齋曰寳定今越石之舟亦可名寳定而余新得<lb/>
　舊蔵唐宋元畫冊端可如蘓長公以寳繪名晉卿之<lb/>
<pb n="KR3h0060_WYG_044-25a"/>
　堂也哉雖然閲世愈深當如玉局作糞土視之而蓬<lb/>
　壺諸勝乃是我師耳　重九後二日西吳菰蘆中人<lb/>
　汪砢玉識<lb/>
　　吳仲圭冩明聖湖十景冊<hi>縑素上</hi>
此冊曾見項又新齋頭又新墨竹師法仲圭得其手冩<lb/>
竹譜廿幅天真爛漫真竒品也仲圭山水不多見一松<lb/>
石泉壑在余處一重林漁汀在池灣沈氏此冊又新不<lb/>
知從何得之蒼率簡易大都規模巨然豈揮灑風枝風<lb/>
<pb n="KR3h0060_WYG_044-25b"/>
葉之後弄其餘瀋耶又新墓木已拱偶於玉水處展閲<lb/>
不能無黄公酒壚之感也　崇禎己巳四月雨窻漫識<lb/>
竹懶李日華<lb/>
　天啟丁邜嵗余自歴下歸至冬得冊於又新家偶覩<lb/>
　馮開之快雪日記有云己邜四月廿九日㸔項氏所<lb/>
　蔵法書名畫有趙千里丹青三昧圖馬和之毛詩十<lb/>
　二叚閏四月初一日㸔吳仲圭西湖十景冊文與可<lb/>
　晚靄横㸔高卷則斯冊見重於當時可知得後至癸<lb/>
<pb n="KR3h0060_WYG_044-26a"/>
　酉春余徃婁江訪故扺蘓門顧友青霞招飲汗漫亭<lb/>
　偶攜是冊在舟索閲欲得之而未果廼以易還故物<lb/>
　為霞上寳玩竟并去此冊及今念之猶悒悒也　砢<lb/>
　玉記<lb/>
　<lb/>
　<lb/>
　<lb/>
　<lb/>
<pb n="KR3h0060_WYG_044-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷四十四<lb/>
</p>
<p>
</p>
  </div>
</body>
</text>
</TEI>
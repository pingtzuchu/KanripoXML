<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷二</head> <lb/>
    <p>
<pb n="KR3h0060_WYG_002-1a"/>
欽定四庫全書<lb/>
　珊瑚網卷二<lb/>
　　　　　　　　　　　　明　汪砢玉　撰<lb/>
　法書題跋<lb/>
　　孫䖍禮草書千文帖<hi>在白麻紙上</hi>
垂拱二年吳郡孫過庭書第五本<lb/>
　右衛胄曹㕘軍孫過庭字䖍禮唐垂拱時人草書専<lb/>
　學二王余初得郭仲微所蔵千文一軸筆勢遒勁雖<lb/>
<pb n="KR3h0060_WYG_002-1b"/>
　覺不甚飄縱然比之永師所作則過庭已為奔放矣<lb/>
　而竇臮謂過庭之書千紙一類一字萬同余固已深<lb/>
　疑此語既而復獲此書研窮之久視其興合之作當<lb/>
　不减王家父子至其縱任優游之處仍造於踈此又<lb/>
　非臮所能知也顔魯公與夫人書今亦在吾家皆蘇<lb/>
　子由吉祥閣所見因復記之　保寧賜第王詵晉卿<lb/>
　　李北海縉雲三帖<hi>真蹟已刻不録</hi>
黄長睿評張從申書出于北海趙子固又以北海學子<lb/>
<pb n="KR3h0060_WYG_002-2a"/>
敬病在欹側若張從申無此矣然從申書實似北海之<lb/>
法華寺碑而北海出竒不窮故當勝三舍余嘗謂右軍<lb/>
如龍北海如象世必有肯余言者　董其昌題<lb/>
　　張長史春草帖<lb/>
春草青青千里餘邊城落日見離居情知海上三年别<lb/>
不寄雲間一紙書<lb/>
　右唐張伯髙春草帖鋒頴纎可尋其源而麻紙松煤<lb/>
　古意溢目真足為唐人書法之冠晉蹟不可復見得<lb/>
<pb n="KR3h0060_WYG_002-2b"/>
　見此蹟其末世之希世珍乎顔平原書之集大成者<lb/>
　猶言杜詩韓文顔法亦出于此也因與袁君子英獲<lb/>
　觀陳侯康民賞歎竟日　壬子人日倪瓚題<lb/>
　　又濯烟帖<hi>上有明昌寳玩御府寳繪羣玉中秘讚印</hi>
濯濯煙條拂地垂城邊樓畔結春思請君細㸔風流意<lb/>
不是靈和殿裏時<lb/>
　按明昌有七印其一曰内府葫蘆印其二曰羣玉秘<lb/>
　珍其三曰明昌寳玩其四曰明昌御覽其五曰御府<lb/>
<pb n="KR3h0060_WYG_002-3a"/>
　寳繪其六曰明昌中秘其七曰明昌御府又宣和天<lb/>
　水雙龍印有方圓二樣法書用圓名畫用方更宣和<lb/>
　明昌二帝題籖法書用墨名畫用泥金又髙宗御府<lb/>
　手卷畫前上白引縫間用乾卦圓印其下用希世藏<lb/>
　方印畫卷盡處之下用紹興二字印墨蹟不用卷上<lb/>
　合縫卦印止用其下希世小印其後仍用紹興小璽<lb/>
　偶攷印記及此維時春雨方霽正顛旭蘭馨動也<lb/>
　汪岡樂卿父識於滴翠軒<lb/>
<pb n="KR3h0060_WYG_002-3b"/>
　　顔魯公真書朱巨川告身真蹟<hi>眉公極稱陸跋精核辨博</hi>
此唐徳宗建中三年六月給授中書舍人朱巨川告身<lb/>
符年月職名之上用尚書吏部告身之印計二十九顆<lb/>
世傳為顔魯公書按唐式書符令史事也代宗之喪魯<lb/>
公以吏部尚書為禮儀使楊炎惡其直換太子少師領<lb/>
使事及盧杞益不容改太子太師并使罷之是時適在<lb/>
間局而其忠義書法巍然為天下望巨川欲重其事特<lb/>
求公書亦知今世士大夫得請誥敇封贈多求善書者<lb/>
<pb n="KR3h0060_WYG_002-4a"/>
操筆同一意也米元章書史載朱巨川告顔書其孫灌<lb/>
園持入秀州崇徳邑中余以金梭易之劉涇得余顔告<lb/>
背紙上有五分墨裝為秘玩王詵篤好顔書遂以韓馬<lb/>
易去此書今在王詵處宣和書譜載顔書亦有朱巨川<lb/>
告今卷中並無宣和印記獨存梁太祖御前之印前後<lb/>
壓縫有宋髙宗乾卦紹興印耳豈舊蔵御府靖康之亂<lb/>
流落人間南渡收訪應募者截去本朝璽跋耶然五代<lb/>
時既入御府則宋時不應在灌園處豈王詵所得乃别<lb/>
<pb n="KR3h0060_WYG_002-4b"/>
本耶不可得而知矣此卷作字雖小而與東方朔贊用<lb/>
筆同其為顔書無疑告中細書不知出何人唐制惟侍<lb/>
中中書令為真宰相其曰同中書門下平章事雖行宰<lb/>
相事而未為真中世以後藩鎮節使多授中書令故勅<lb/>
後細書首行云太尉兼中書令臣在使完是年四月盧<lb/>
杞忌張鎰出之鳳翔故第二行云守中書侍郎同中書<lb/>
門下平章事臣張使其第三行云守給事中臣關播奉<lb/>
行杞愛播和柔易制是年十月即同平章事矣牒後細<lb/>
<pb n="KR3h0060_WYG_002-5a"/>
書首行云侍中闕第二行云守門下侍郎同平章事杞<lb/>
即盧杞也又吏部正員尚書一人侍郎二人其屬有四<lb/>
曰吏部司封司勲考功吏部郎中一人掌文官階品朝<lb/>
集禄賜告身尚書左右丞各一人掌辨六官吏户禮左<lb/>
丞總焉兵刑工右丞總焉故牒尾尚書侍郎左丞俱云<lb/>
缺而云判吏部侍郎范陽郡開國公翰者盧翰也後此<lb/>
二年為興元元年正月亦進同平章事符後書云判郎<lb/>
中滋者劉滋也貞元二年正月從吏部為左散騎常侍<lb/>
<pb n="KR3h0060_WYG_002-5b"/>
末後書令史不名亦可驗此告非令史筆矣一展閲間<lb/>
而唐之典故歴歴可考且魯公書得其背紙墨蹟尚裝<lb/>
為秘玩况真蹟耶宜如何寳愛也　正徳丁丑五月望<lb/>
日陸完跋<hi>此跋雖刻眉公筆記然在真蹟後不可去</hi>
右為魯公真蹟余始見摹本頗怪其神采未遒及是與<lb/>
仲醇同觀如探驪得珠為之一快　萬厯壬辰二月三<lb/>
日錫爵書<lb/>
魯公此書古奥不測是學蔡中郎石經平視鍾司徒所<lb/>
<pb n="KR3h0060_WYG_002-6a"/>
謂當其用筆毎透紙背者仲醇得此自題其居曰寳顔<lb/>
堂昔米襄陽得王畧帖遂以寳晉名齋顔書固不減右<lb/>
軍王畧而伯醇鑒賞雅意又不獨在紙墨間也　壬辰<lb/>
春二月董其昌題<lb/>
壬辰元旦後三日展此計大字一百八十一小字百四<lb/>
十一通總三百二十二字書譜唐神品三人篆李陽冰<lb/>
草張長史楷顔平原褚虞歐柳皆列精品中不得與公<lb/>
駕　寳顔堂居士陳繼儒志<lb/>
<pb n="KR3h0060_WYG_002-6b"/>
余不知書嘗妄論書古人具妙莊嚴質即疾趨僂行神<lb/>
觀偉如今人似束芻戴冠纓能仰不能俯古人如俊鶻<lb/>
搏鵁鶄瞑目納爪盤飛虛空今人如下劣拳師口中叱<lb/>
叱時作乙勢古人如造凌風臺雖欹斜欲墮却自銖兩<lb/>
適均今人如百衲錦采色爛然絲理却絶比仲醇出顔<lb/>
魯公朱巨川誥觀之其頂足懸而相抱鬚鬛怒而不張<lb/>
以斜表正以拙布巧以緩運遒與前所云三法皆合此<lb/>
不待陸全卿校勘其為的的魯公無疑然持以示人疑<lb/>
<pb n="KR3h0060_WYG_002-7a"/>
信叅半蓋字學之衰乆矣其法蓋盡壊於長洲之文氏<lb/>
字取匀美圓淨而止其頓挫抑揚用而不盡用之際多<lb/>
所未講即如此誥一經模勒使塌拖如肉鴨都無可觀<lb/>
驊騮氣喪豈不惜乎姑為拈出紙尾歸仲醇蔵之以待<lb/>
識者　辰玉王衡<lb/>
　告身在絹上并鄧喬二跋已刻停雲館中不録有瑯<lb/>
　琊王士騏鑒定孫克𢎞范允臨僧鴻恩諸留名<lb/>
　　顔真卿鹿脯帖真蹟<hi>又作深慰帖</hi>
<pb n="KR3h0060_WYG_002-7b"/>
此帖有三本字形大小不倫其文亦小異一云為天台<lb/>
謝奕脩養浩齋所蔵一云宋時在李觀察士衡家今為<lb/>
辰玉所蔵一云有王冲隱題跋王名持字正叔長安人<lb/>
惜辰玉有帖而無跋崇禎癸酉春三月廿五日余獲觀<lb/>
鹿脯帖於金閶旅舍無題跋并觀懐素客舍三帖俱為<lb/>
項𤣥度物漫誌之以俟鑒定　玉水<lb/>
　　柳城懸楷書度人經卷<hi>真蹟神品</hi>
翰林學士諫議大夫知制誥賜紫金魚袋柳公權書於<lb/>
<pb n="KR3h0060_WYG_002-8a"/>
上都昭成觀永充供奉讀誦　昭成觀内供奉經法大<lb/>
徳三洞道士孫文杲校勘觀察支使給事郎殿中侍御<lb/>
史内供奉長孫公受界造　有唐開成三年嵗在戊午<lb/>
正月十六記<lb/>
　卧雲道士來相辭相辭倐忽何所之紫閣當春凝煙<lb/>
　靄東風吹折花枝枝藥成酒熟有時節寒食恐失松<lb/>
　間期冥鴻復見傷分翼髙飛展轉心無疑滿瀉數盃<lb/>
　酒狂吟幾首詩留不住去不悲醯雞蝣蜉安得知<lb/>
<pb n="KR3h0060_WYG_002-8b"/>
　大順元年二月十九日華山道士魚又𤣥題<lb/>
　右軍曽寫換鵝經珠黍仙書骨氣清㸔到柳公心正<lb/>
　處千年筆諫尚馳名　趙巖　魯詹圓印<lb/>
　硬黄小字臨黄庭曩晨見之獨小字度人經未之見<lb/>
　此開成年柳誠懸得意細楷也有宣和題標可証時<lb/>
　一展誦便到黍珠鬱羅蕭臺又何必太清頂𩕳之表<lb/>
　　前集賢待制馮子振奉皇姊大長公主命題<lb/>
　正書之擅名者自魏鍾繇而至於宋得四十四人而<lb/>
<pb n="KR3h0060_WYG_002-9a"/>
　唐柳誠懸實錚錚乎其間則夫墨妙筆精有不待贊<lb/>
　矣其入宋秘書凡六帖而書人經者二此卷特其一<lb/>
　爾是經乃晉宋人偽作至誠懸時相傳已久故信而<lb/>
　書之近代紫陽方回則謂五季蜀王建時道士王喬<lb/>
　始造且確然勿自疑不幾甚可笑歟使回見誠懸書<lb/>
　此吾知其顙有泚矣　洪武九年六月十五日翰林<lb/>
　學士承㫖金華宋濓謹記<lb/>
　深頓首頓首辱不鄙棄馳示柳誠懸真蹟希世之寳<lb/>
<pb n="KR3h0060_WYG_002-9b"/>
　也前題後跋皆佳我師尊篤好致此異品掩然一拂<lb/>
　過目已若刮金箆何當得把玩累日也大寳不敢久<lb/>
　留竊恐穿壁飛去幸檢入合璧事類容别作報草草<lb/>
　上記　少宰相公蒲汀老師函丈　門生陸深百拜<lb/>
　　蔵真草書清淨經<hi>在紙上</hi>
貞元元年八月廿有三日西太平寺沙門懐素蔵真書<lb/>
時年六十一嵗　蘇耆家蔵<lb/>
　懐素居零陵以蕉葉代書日菴曰緑天自叙云醉來<lb/>
<pb n="KR3h0060_WYG_002-10a"/>
　得意兩三行醒却欲書書不得又云人人來問此中妙<lb/>
　懐素自云初不知皆透徹向上一步語所謂一拳打<lb/>
　透虚空不為律縛者也禪與書念頭逸發故宜其然<lb/>
　哉　大梁劉世昌謹題<lb/>
　右唐僧懐素草書清淨經筆法髙古其為真蹟無疑<lb/>
　先君子於石田先生處嘗見之毎與余言其妙云後<lb/>
　有劉世昌跋尾者是也石田没歸鄒氏屢欲物色一<lb/>
　觀不可得鄒氏没又不知流落何處己未秋客來有<lb/>
<pb n="KR3h0060_WYG_002-10b"/>
　示者精神煥發真有驟雨旋風之勢惜先君不得再<lb/>
　見為憾卷後有蘇耆家蔵四字耆字國老其父子兄<lb/>
　弟賞鑒精確所蔵法書名畫甚多素師自叙亦嘗在<lb/>
　其家又有紹興小璽曽入思陵秘府韓平原當國時<lb/>
　内府珍秘多入其家晝錦堂印是也在元為喬仲山<lb/>
　所蔵故有喬氏簣成印僕平生最好素書所閲甚多<lb/>
　未有如此之妙者也展卷累日不忍釋手因題其後<lb/>
　而歸之　嘉靖三十八年長洲文彭記<lb/>
<pb n="KR3h0060_WYG_002-11a"/>
　　唐釋懐素食魚帖<lb/>
老僧在長沙食魚及來長安城中多食肉又為常流所<lb/>
笑深為不便故乆病不能多書實愧予報諸君興善之<lb/>
㑹當得扶羸也　即日懐素蔵真白<lb/>
　素公草書超妙自得筆老而意新在當時已為獨步<lb/>
　雖散流人間甚盛然自唐迄今二百餘年士大夫家<lb/>
　所蔵罕有完者而此帖首尾皆具尤可珍也　宣和<lb/>
　甲辰七月中中浣竹西呉喆書<lb/>
<pb n="KR3h0060_WYG_002-11b"/>
　東坡先生評蔵真書云此公能自譽觀者不以為過<lb/>
　信乎其書之工也然其為人倘蕩本不求工所以能<lb/>
　工如此没人操舟無意于濟否是以反覆萬變而舉<lb/>
　止自若近于有道者耶今觀此帖有食魚食肉之語<lb/>
　蓋倘蕩者也至于行筆遒勁如屋漏如屈鐵非工其<lb/>
　能如是乎　竹西又題<lb/>
　蔵真既食魚肉公然舉以向人計其胸中當無一毫<lb/>
　諱所以書法超妙至于如此士大夫日拙于偽遮䕶<lb/>
<pb n="KR3h0060_WYG_002-12a"/>
　百出乃欲以其餘力辦天下事何可得耶靖康二<lb/>
　年四月丙子李璜題<hi>後張宴沈石二跋巳刻亦硯亝三筆</hi>
　　素公客舍等帖<hi>宋徽宗御書金字題簽</hi>
吾自旦及今食噉苦不下非常悶悶復在客舍所求者<lb/>
並乏加以年老期汝等復得年月耳　一日<lb/>
圓而能轉字字合節同桑林之舞也<hi>此段項子京刻研右圓字甚竒</hi>
常以憂悶為其勞也冬熟將船取米物必寄千斛乃可<lb/>
時也藥物十月内示采取之還人不復耳三月一日報<lb/>
<pb n="KR3h0060_WYG_002-12b"/>
　懐素小草客舍等帖唐代絶倫世亦罕見子孫宜寳<lb/>
　之乾徳二年五月四日開封曹用家蔵<lb/>
　懐素唐朝草聖超羣所謂筆力精妙飄逸自然非學<lb/>
　之能至也熙寧九年二月一日河東薛紹彭<lb/>
　帖首及接縫處俱有宣和政和紹興天水雙龍二小<lb/>
　璽尾有内府圖書之印又有秋壑圖書<lb/>
　　懐仁集王聖教序<lb/>
古人摹書用硬黄自運懐仁書聖敎序特為姿媚唐時<lb/>
<pb n="KR3h0060_WYG_002-13a"/>
稱為小王書若非懐仁自運即不當命之小王也吾家<lb/>
有宋舍利塔碑云習王右軍書集今為習正合余因此<lb/>
自悟有㑹　其昌<lb/>
　　髙閑上人千文<lb/>
閑之書不多存于世其學出張顛在唐得名甚顯董逌<lb/>
謂旭之縱横振發超忽滅没若雨雪霜雹雷轟雷激非<lb/>
有意于喜怒哀樂而于書發之者觀閑此書可知其善<lb/>
學旭矣乃米老欲懸之酒肆何耶　世賢子識<lb/>
<pb n="KR3h0060_WYG_002-13b"/>
　　杜樊川書張好好詩并序<hi>有刻不録</hi>
末有洒盡滿襟淚短歌聊一書字漫不可摹樊川此書<lb/>
深得六朝人風韻余所見顔柳以後若温飛卿與牧之<lb/>
亦名家也　其昌<lb/>
　　韓致堯手簡十一帖<lb/>
昨日奉示及不任悚荷渥以風毒脚氣發動今日亦不<lb/>
任入謁彼此抱病徒切詠思出得且以相面為意幸甚<lb/>
幸甚謹狀　八月二日渥狀　某所聞甚不恒勿惜示<lb/>
<pb n="KR3h0060_WYG_002-14a"/>
及　渥今日衰迫情地旦夕難勝况又孤侄已下兼與<lb/>
小男等四處分散中夜往往驚呌便達曉號咽衰邁之<lb/>
年不自堪忍計申令聞此寃慟必賜軫念不更滯留亦<lb/>
望眷私委曲見為仰托仰托小版計日夕相見諸郎君<lb/>
學問當進自此分飛未知何時復遂相見言及此黯然<lb/>
乆之珍重珍重謹狀　渥狀　轉家筆可以賜及十數<lb/>
管否　特惠粉藥無非濟安不任佩荷之至楊氏方寫<lb/>
了竟未勘畢既承切要徐送的何故又忽急徴此方也<lb/>
<pb n="KR3h0060_WYG_002-14b"/>
本欲來拜謁見取藥方或慮無暇接客以俟别日香粉<lb/>
合複并裹半袜複并元樸陽子方複子伏奉撫渥熱躁<lb/>
甚曲不成字此信　渥狀　右紅花複子共三个<hi>廿日</hi>王<lb/>
信之行更俟面復　虵藥神効已顯驗紫微不小悉兒<lb/>
必達中喜虵垂不濟入口便抜特謝謹疏乞不容易與<lb/>
人必恐所言詮處切託切託不是惡心肚蓋名方神藥<lb/>
自古皆禁妄傳縮水法亦乞不泄見有人相尤竟未見<lb/>
他非試驗不敢發大道無事且下訪何太踈徐所不㑹<lb/>
<pb n="KR3h0060_WYG_002-15a"/>
恡十二日渥狀　眷憶諸郎君言極熱悶甚欲畧出人<lb/>
馬若閒伏願一借若可允遂稍早令來免衝甚熱苟或<lb/>
有幸他使亦乞在賜斯處謹狀　廿一渥狀燈下狀曲<lb/>
不成字　旬日前所諮啟乞一書與建州為右司李郎<lb/>
中經過希稍延接况承舍人亦與正郎舊知聞必切于<lb/>
施分今晩有的的人去若可踐言速乞封示幸甚幸甚<lb/>
渥雖承建州八座眷私自是旅客難于託人伏惟照察<lb/>
渥狀　十月十五日渥狀　楊學士兄弟來此消棃子<lb/>
<pb n="KR3h0060_WYG_002-15b"/>
兩日前已尋得花時伏望拴拔謹狀　十四日渥狀<lb/>
今日若不他出可以畧借人馬否先冀到宅兼别行一<lb/>
兩處人事脫或有所拘牽即乞不垂形迹以俟後期伏<lb/>
惟昭察謹狀　六月廿七日早渥狀　前者三賢采戲<lb/>
共輸弟羅吾弟主辦渥偶先擲五隻深覺巋然幸有輸<lb/>
右省長行三儇輒欲助成一味適舍人傳語來使今謹<lb/>
送上所以在前狀中不言今特修此伏惟照察謹狀<lb/>
廿六日渥狀　乏楮具小簡甚欲拜侍且是怕惱亂此<lb/>
<pb n="KR3h0060_WYG_002-16a"/>
㑹不知何時定為之　眷私借及女使衣服不任悚荷<lb/>
來早令入州人馬必希踐言泉州書謹封納書中亦說<lb/>
託皆諮託必望周而述之幸甚謹狀　九月渥狀　憂<lb/>
眷借及米貳碩不任濟荷鈍拙無謀惟撓知與不勝愧<lb/>
赧之至即冀拜謁它冀面述謹狀　廿二日渥狀春憶<lb/>
明珠<lb/>
　余觀韓致堯出内庭後詩忠義感激詩語亦清壯超<lb/>
　一時體律未嘗不嘆賞也今觀十一帖字字筆到亂<lb/>
<pb n="KR3h0060_WYG_002-16b"/>
　離中借衣乞米真復可憐囑李右司狀情至曲折可<lb/>
　喜　元祐元年十月己亥黄庭堅<lb/>
　温陵人韓奕出其祖致堯詩稿數十篇字正類此元<lb/>
　祐丁卯九月望呉興天聖院竹軒林希題同觀者九<lb/>
　人王公約莫士先姚舜諧李詢吳景淵盛師仲魯百<lb/>
　能莫砥<lb/>
　嘗見韓書乃為詩數十章其優游不及此也丙辰五<lb/>
　月十四日西閣觀長樂冲元題<lb/>
<pb n="KR3h0060_WYG_002-17a"/>
　韓偓借米與魯公乞米何異哉蔣之竒頴叔題<lb/>
　元祐五年三月十四日孫元忠王揚休朱世英觀太<lb/>
　學北齋<lb/>
　與人簡牘事盡則言止至唐末尚然元祐庚午三月<lb/>
　丙子繡江李格非題<lb/>
　薊丘李衎拜觀<lb/>
　右韓渥手書紹興九年四月七日臣米友仁恭覽審<lb/>
　定<lb/>
<pb n="KR3h0060_WYG_002-17b"/>
　毎愛歐陽詢𦂳結無比倫不意韓公手雍容解寫真<lb/>
　　紫山　<hi>桃花源裏人家</hi>
　舊聞韓渥有香奩集意其為人才情風調而已今觀<lb/>
　此心畫與其簡中所及亦骨鯁之人是可尚也至元<lb/>
　辛卯夏六月戊寅因之江西拜别吾有清臣侍御于<lb/>
　真陽獲觀滏陽馬昫題<lb/>
　唐韓致堯手簡十一帖計其嵗月四百餘年矣觀古<lb/>
　人率爾而作八法俱備今人雖盡思為書不能到也<lb/>
<pb n="KR3h0060_WYG_002-18a"/>
　中有楊學士一帖簡齋慕其姓職相同因以市之為<lb/>
　拾襲之蔵暇日出示命識其後云　延祐丙辰冬十<lb/>
　月既望後三日張仲夀題於有何不可之閣<lb/>
　崇禎辛巳留觀此卷於韻石齋五日玉水記<lb/>
　　楊少師韭花帖真蹟<lb/>
晝寢乍興輖饑正甚忽䝉簡翰猥賜盤飡當一葉報秋<lb/>
之初乃韭花逞味之始助其肥羜實惟珍羞充腹之餘<lb/>
銘肌載切謹修狀陳謝伏惟鑒察謹狀<hi>七月十一日</hi>
<pb n="KR3h0060_WYG_002-18b"/>
　大徳壬寅忠宣後人張宴嘗收宣和書譜載楊凝式<lb/>
　正書韭花帖商旅般渡紹興以厚價購得之故傳之<lb/>
　于江南可與㕘政淛西迴攜來相惠大徳八年嵗在<lb/>
　甲辰三月初十日集賢學士嘉議大夫兼樞密院判<lb/>
　張宴敬書<lb/>
　此帖元奎章閣舊蓄也頒賜與封巨鹿王時公元杜<lb/>
　屋時王弟攜避通許蘆氏里國初希朱髙祖文稿中<lb/>
　有此題跋决唐物無疑也今其孫塘興其壻崔應奎<lb/>
<pb n="KR3h0060_WYG_002-19a"/>
　秀才始售之聞被賜時有蘇武牧羊圖一玉壺印一<lb/>
　今止存此帖云　正徳壬申夏通許人賈希朱記<lb/>
　自顔柳氏没筆法衰絶加以唐末喪亂人物凋落文<lb/>
　采風流掃地盡矣獨楊凝式筆勢雄傑有二王顔柳<lb/>
　之餘可稱書之豪傑不為時代所汩没者　其昌<lb/>
　楊少師韭花帖米元章一見得正書之變余與董思<lb/>
　翁見秀州項鑑臺齋中今年辛丑八十子毗攜過山<lb/>
　中老眼摩挲頓覺一畨明淨　陳繼儒記<lb/>
<pb n="KR3h0060_WYG_002-19b"/>
　　楊凝式夏熱帖<hi>在麻紙上字模糊不可録</hi>
右楊凝式墨蹟一紙字畫竒古筆勢飛動天地間尤物<lb/>
也公字與顔公一等俱稱絶異然公素不喜作尺牘後<lb/>
人罕能見之益可寳也　紫薇閣王欽若定戜題　時<lb/>
大中祥符三禩天祝節書<hi>以上皆𨽻書</hi>
右楊景度行書山谷有云俗書祇識蘭亭面欲換凡骨<lb/>
無金丹誰知洛陽楊風子下筆便到烏絲闌為前輩推<lb/>
重如此王欽若在祥符天祝節尚有暇及此耶此帖絶<lb/>
<pb n="KR3h0060_WYG_002-20a"/>
無發風動氣處尤可寳也　大徳五年七月十九日直<lb/>
寄道人鮮于樞獲觀信筆書<lb/>
楊景度書出于人知見之表自非深于書者不能識也<lb/>
此帖沉著而又瀟洒真竒蹟可寳　延祐丙辰嵗十月<lb/>
十三日吳興趙孟頫題<lb/>
楊凝式字景度華陰人登唐進士第為秘書郎歴梁後<lb/>
唐晉漢至周遷太子太保時人以楊風子呼之喜作字<lb/>
尤善顛草居洛下十九年凡琳宫佛祠牆壁間題記殆<lb/>
<pb n="KR3h0060_WYG_002-20b"/>
徧然揮洒之際縱放不羈或有狂者之目宋歐陽修嘗<lb/>
跋其書以謂凝式筆跡猶為雄强與顔真卿行書相上<lb/>
下此凝式夏熱帖若與平原劉中使帖合契要皆造極<lb/>
精妙之書汴也晩年何幸覿此不能不著其本末以喻<lb/>
來世云　時癸未孟夏望前二日墨林項元汴敬識<lb/>
　　徐季海寳林寺詩蹟<hi>季穆家蔵書記柯九思印</hi>
兹山昔飛來逺自瑯琊臺孤岫龜形在深泉鰻井開越<lb/>
王屢登陟何相傳詞才塔廟崇其巔規模稱壯哉禪堂<lb/>
<pb n="KR3h0060_WYG_002-21a"/>
清溽潤髙閣無恢炱照耀珠吐月鏗轟鐘隱雷揆予久<lb/>
纓弁末路遭邅迴一棄滄海曲六年稽嶺隈逝川惜東<lb/>
駛馳景憐西頽腰帶愁疾減容顔衰悴催賴居兹寺中<lb/>
去士多盧能洗心聽經論禮足蠲久灾永願依勝侣清<lb/>
江乗渡杯　徐浩　<hi>保大文房之記臣鍇鑒定</hi>
飛來瑯琊峯突兀天光臺金鰻龍變化一竅滄溟開萬<lb/>
古共登眺作賦皆竒才春宫壓贔屭勾踐何雄哉混沌<lb/>
忽開闢窮徼連甌台湖波盪明鏡江流極奔雷人生如<lb/>
<pb n="KR3h0060_WYG_002-21b"/>
驚濤百折無一迴月出鯨海東日落崦嵫隈不畏蜀道<lb/>
難但傷嶺曄頽萋萋原上草苦為霜雪催靈均亦何心<lb/>
紉蘭重修能西山采蕨薇我獨罹其灾放浪任天真日<lb/>
飲三百杯<lb/>
　五代末徐浩有書名觀其寳林寺詩無虛士也惜乎<lb/>
　悲嗟無聊感慨功名之流落其亦寡于聞道者矣因<lb/>
　走筆用其韻千古一時無哂由也黄鶴山樵王䝉書<lb/>
祗園不見凡草木只有芭蕉近僧屋南風幾番吹雨晴<lb/>
<pb n="KR3h0060_WYG_002-22a"/>
小窗忽分新上緑僧常吟成恨無紙旁葉何妨裁半幅<lb/>
濡毫倚窗揮洒餘字借芳華潤如玉有時窗前枕書卧<lb/>
夢在白雲非在鹿嗟予夙落風塵寰今亦逃禪願空谷<lb/>
跫然足音僧必喜喜我之來不待速移牀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>坐蕉陰中<lb/>
隔窗呼茶有童僕請為我賦蕉窗吟研池波寒墨花馥<lb/>
我欲借榻此窗下學作禪談閒秉燭縱遇催詩雨忽來<lb/>
蕭瑟還能慰孤獨吟成亦書蕉葉上謂吐驪珠三百斛<lb/>
由來善幻在僧家詩裏機鋒我獨觸　公綬書于寳林<lb/>
<pb n="KR3h0060_WYG_002-22b"/>
寺之南軒成化七年閏九月八日<lb/>
　東坡行書學徐季海真書學顔清臣兩家書相似徐<lb/>
　稍圓耳觀寳林寺墨蹟信然時崇禎癸酉春社友項<lb/>
　公定出此帖并元人手札二卷欲售留余處月餘恨<lb/>
　未能模寫徒入寳山而已　尊拙漫士識於金粟澤<lb/>
　之汪岡九仞間<lb/>
　<lb/>
　珊瑚網卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷二十</head> <lb/>
    <p>
<pb n="KR3h0060_WYG_020-1a"/>
欽定四庫全書<lb/>
　珊瑚網卷二十<lb/>
　　　　　　　　　　　　明　汪砢玉　撰<lb/>
　法書題䟦<lb/>
　　古搨王右軍書樂毅論石本<lb/>
舊傳樂毅論迺羲之親書於石其他皆紙素所傳唐太<lb/>
宗裒聚二王墨蹟惟樂毅論是石本其後隨入昭陵朱<lb/>
梁時耀州刺史温韜發陵得之復傳人間在宋髙紳為<lb/>
<pb n="KR3h0060_WYG_020-1b"/>
湖北轉運使道中聞砧聲清逺因視之乃樂毅石刻覆<lb/>
於下也而已斷裂矣遂載歸完理緝綴櫝以木箱所可<lb/>
辨者如此世之傳布皆止於海字則其碎而不可緝者<lb/>
良可惜焉迨紳子安世物故轉屬趙立之處其重模者<lb/>
猶有趙立之印一云公主以偽本易之原不曽入壙然<lb/>
聞梁模本為餘杭公主所珍耳又董逌以文皇於右軍<lb/>
書特留賞蘭亭樂毅論别一小函貯之太平公主私取<lb/>
樂毅論以歸及籍其家咸陽嫗竊舉袖中投之竈下香<lb/>
<pb n="KR3h0060_WYG_020-2a"/>
聞數日則原書故在紙也崇禎戊辰改元長至日得此<lb/>
付官奴本於項氏為墨林鑒藏丰神奕奕其整宻處足<lb/>
以鍼砭大令之放葢六本中之精好者無論停雲餘清<lb/>
諸鐫懸絶即予家宋搨修内史本禇河南臨本亦逕庭<lb/>
矣真下一等者乎因名之曰咸陽香帖　檇李城南汪<lb/>
砢玉識<lb/>
　時西席髙公𤣥見之曰此右軍晩年筆也蒼勁中每<lb/>
　帶拙趣且紙墨逈異蠧紋斑駁其為皇祐以前所搨<lb/>
<pb n="KR3h0060_WYG_020-2b"/>
　奚疑正鑒賞間曹友瞻明俄至一覩此帖即下拜曰<lb/>
　願借三日以繹𢎞景所論極勁利而非用意處攜去<lb/>
　後旋懇公𤣥致予欲償原值俟摹百本始璧余念夙<lb/>
　好聴之究為據舷之索可勝悵悵李太翁君實因云<lb/>
　樂毅論尊之者以為右軍訓子之式詆之者以為六<lb/>
　朝偽迹出殷鐵石之手至沈存中云三館楷書非不<lb/>
　精不麗求其好處到死無一筆世所傳樂毅論正是<lb/>
　三館楷書耳兒淵好摹帖余聊以是言解之　石墨<lb/>
<pb n="KR3h0060_WYG_020-3a"/>
　池外史砢玉再識<lb/>
　　宋秘府黄庭經<hi>鑒定有金華戴良叔能䟦</hi>
宋諸名賢論黄庭衆□然但辨其非換鵝物卒未嘗定<lb/>
為何人書雖米南宫亦第云並無唐人氣格而已至黄<lb/>
長睿秘書始以逸少卒於昇平五年後三年為興寜二<lb/>
年黄庭始出不應逸少先以書之意宋齊人書然不可<lb/>
考矣予按陶隠居與梁武帝啟已有逸少名蹟黄庭勸<lb/>
進等語隠居去晉為近當時已悞有此書則此書雖非<lb/>
<pb n="KR3h0060_WYG_020-3b"/>
逸少筆其為晉宋間名人書無疑而趙魏公以為楊許<lb/>
舊蹟豈别有所見乎唐石刻數種並佳傳流近代轉亦<lb/>
失真無足觀者此本紙墨刻搨皆近古有宣和紹興印<lb/>
章想曽入秘府且陶學士䟦語甚詳字比諸刻瘦勁涪<lb/>
翁所謂徐浩摹本為是都𤣥敬不知何縁得之以遺從<lb/>
文慶雲今轉以付余亦楷法中第一等帖自可寳也癸<lb/>
夘上巳日徴明記<lb/>
　　西麓堂鵞羣帖<hi>又為鍾王小楷</hi>
<pb n="KR3h0060_WYG_020-4a"/>
右黄庭西山初搨也當西山完刻時以黄紙印數十本<lb/>
而京兆歿其刻遂流落于星源潘氏又數十年為華氏<lb/>
孫氏再後方入吾家今以家刻與此本較之雖先民矩<lb/>
矱具存而字畫之間不無肥瘦具眼者自能辨之青嵐<lb/>
道人識<hi>崇禎庚辰小春日金陵曽子與過子出示子與波臣子也有芒氏記</hi>
　　孝女曹娥婢<hi>倪雲林䟦已刻在停雲帖不録</hi>
右軍昇平帖未變鍾法於露字初筆可見逼真尅㨗此<lb/>
刻尤為分明當是佳本張紳識<hi>士行雲門</hi>
<pb n="KR3h0060_WYG_020-4b"/>
　右小字曹娥碑越州石氏所刻古雅純質不失右軍<lb/>
　筆意余平生所閲不下數十本俱不及此張雲門倪<lb/>
　元鎮皆好古博雅之士其題語珍重如此可寳也元<lb/>
　鎮題為辛亥嵗葢洪武四年在當時已不易得况今<lb/>
　嘉靖壬子相去百八十一年又可多得邪太倉顧君<lb/>
　出以相示漫識如此是嵗冬十一月十日徴明時年<lb/>
　八十有三<lb/>
　　宋搨十七帖<hi>評考詳格古論内朱文公䟦及弇州四部稿竹懶六硯齋筆記</hi>
<pb n="KR3h0060_WYG_020-5a"/>
右軍十七帖中間多與淳化法大同小異後有唐文皇<lb/>
押字者為館本黄長睿云右軍草書十七帖最為可師<lb/>
此書中龍也　松巖居士識<lb/>
　　宋搨聖教序<hi>𤣥奕求法事與品題刻王元美集中</hi>
右軍諸帖惟聖教序在行草間極有益學者近世文太<lb/>
史書法多出此世争購之無奈殘闕失真而全瓦始出<lb/>
至不可辨此本鑒定宋搨無疑為唐君少夷家物具見<lb/>
博雅　王世貞<lb/>
<pb n="KR3h0060_WYG_020-5b"/>
右軍書蘭亭為最然定武本不可復得其次莫如聖教<lb/>
序雖本緝集自唐迄今碑故在長安學亡恙也余兩至<lb/>
長安摩挲其下不能去雖斷碑惡搨以為尚有典型况<lb/>
此是宋元間搨本學者易得蹊徑宜其為書家珍襲也<lb/>
苐搨久則刻殘刻殘則畫細學者又當求之言外　王<lb/>
世懋<lb/>
右軍書法近世最重者淳化閣本即二王帖十七帖不<lb/>
能埒葢全在選刻之精存真跡也今繆傳者夥而閣本<lb/>
<pb n="KR3h0060_WYG_020-6a"/>
絶少欲見右軍真面目無如聖教序其集字摹刻皆出<lb/>
一時國工視宋所彚集摹刻髙出數等此冊尤是舊本<lb/>
精絶之甚當作書家上乗具法眼者展冊便得之　周<lb/>
天球<lb/>
　　羲獻法書<hi>元人一十二䟦當代三鉅公續䟦</hi>
王右軍東方贊大令洛神賦　後刻普通三年正月徐<lb/>
僧權等天嘉二年十月卄三日中書舎人朱异<lb/>
不學蘭亭貯屋梁宓妃曼倩出裝潢王家舊物存羲獻<lb/>
<pb n="KR3h0060_WYG_020-6b"/>
絶勝遺金𤼵窖藏　商丘宋无<hi>吴逸士宋子虚</hi>　<hi>萬象翠寒</hi>
晉人真跡千無一真往往皆唐人臨摹唐摹既少米氏<lb/>
所謂石刻髙者可降真跡一等此二帖紙墨絶佳借觀<lb/>
累日得其妙處　汾亭石巖<hi>石民瞻印</hi>
右王右軍東方畫贊唐人歐陽率更得其筆法而自成<lb/>
一家者大令洛神賦間以章草栁誠懸嘗謂子敬好冩<lb/>
是賦人間合有數本此其一焉者似不誣矣故鄉先生<lb/>
海粟王君舊有此二帖未及臨池而先生没其仲子東<lb/>
<pb n="KR3h0060_WYG_020-7a"/>
字起善者得諸故篋即成軸以襲藏是亦以手澤之氣<lb/>
所存非特為古人翰墨之重也　蘇人錢良右敬題<hi>錢氏</hi>
<hi>翼之</hi>
二王翰墨妙絶今古筆法初本鍾元常後世尚王而少<lb/>
及鍾者亦猶周公孔子尊孔而不及周也友人王起善<lb/>
一日見示右軍書曼倩畫贊大令書洛神賦是其尊人<lb/>
海粟公所藏誠先朝故家舊物起善宜珍藏之毋為蕭<lb/>
生所惑也　元統乙亥中秋日吳壽民書於蘇臺寓舎<lb/>
<pb n="KR3h0060_WYG_020-7b"/>
<hi>仲仁父</hi>
書法以隸為楷世謂之隸楷漢魏而下鍾元常善隸書<lb/>
尤工小楷晉王右軍得其法所書樂毅論黄庭經東方<lb/>
朔畫贊各臻其妙右軍亦自謂他書多不及之故其轉<lb/>
折端方一波一拂遒勁妍美若雅士立朝垂紳正服濟<lb/>
濟儀容復如蟬翼鳥翅俱有翩翩自得之状大令所書<lb/>
洛神賦非止一本是書多用章草法漢魏風軌燦然可<lb/>
觀二帖皆石刻中善本况得覩其真跡者又何如邪<lb/>
<pb n="KR3h0060_WYG_020-8a"/>
顧復<hi>顧氏仁甫</hi>
曼倩儀形漢廟堂洛神賦韻魏文章千金石刻人争購<lb/>
筆陣猶堪藏二王　弋陽山樵李瓚<hi>李子鬯氏</hi>墨印<lb/>
憶四十年前客丁景仁書館題此詩白雲師持以見示<lb/>
頫仰疇昔為之歎息不置　瀼居<lb/>
二王筆札為古今書家宗祖言書者必稱羲獻雖父子<lb/>
之序當爾而書之等第亦繇是而見焉然子敬嘗自謂<lb/>
其書過父至觀題壁乃始心服是卷以二帖合而為一<lb/>
<pb n="KR3h0060_WYG_020-8b"/>
豈無意與和氏之璧截肪而凝雪使天地間有二焉亦<lb/>
不並色矣　汴段天祐<lb/>
由籀而篆篆而隸隸而楷楷而至二王蔑以加矣此東<lb/>
方畫贊洛神賦確乎見重於後世也近攻隸書者自負<lb/>
䡍出江左追踪漢氏凡稍渉永和法者則訾之曰此晉<lb/>
字也使誠知晉字為六朝唐宋之冠則無是語惟其未<lb/>
見二王真處輙于似晉者而輕肆雌黄之口而于二王<lb/>
其何傷于日月乎王起善家藏二帖雖是碑刻精神韻<lb/>
<pb n="KR3h0060_WYG_020-9a"/>
度自是絶塵他日有訾晉字或一見之豈不愧汗浹背乎<lb/>
至元二年丙子嵗夏五月八日天台舒叔獻書<lb/>
兩帖古意混然與世俗諸本頓異視規規然求其形似<lb/>
而無神情者相去逺矣葢學栁下恵者無如魯男子要<lb/>
當以此評書可以得古人彷彿至正十有八年秋七月<lb/>
卄六日趙郡蘇大年凝潤軒中題<lb/>
法書家王右軍畫像贊洛神賦有矜莊嚴肅之象今觀<lb/>
此刻信然而大令以章草法書洛神賦尤為竒偉王君<lb/>
<pb n="KR3h0060_WYG_020-9b"/>
其寳藏之　朱徳潤題<hi>澤民</hi>
谷陽龔先生子敬為僕題唐丁府君墓銘有云祖子孫<lb/>
一氣雖逺猶親古人所以嚴祭祀之義今觀起善逺祖<lb/>
右軍大令二帖乃其先子海粟齋所藏手澤存焉展卷<lb/>
起敬　濟陽生丁應榮<hi>景仁</hi>
書法流傳晉及梁石紋中斷象天潢君家自古家雞在<lb/>
松墨精㣲更世藏　晉賢妙筆陣堂堂鑒賞元暉繼<lb/>
阿章父子吳興生聖代風流彷彿似諸王　至元丙子<lb/>
<pb n="KR3h0060_WYG_020-10a"/>
暮春重觀於起善齋用宋李韻奉題應榮<lb/>
二王真跡宋御府所藏合三百三十餘紙靖康之難悉廢<lb/>
於金人之手矣今或遺逸於世者去晉益逺楮朽墨闇<lb/>
莫辨真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>而卒壽其書流傳天下則幸有石本在耳模<lb/>
刻者之功于是乎可賞若此二帖又二王之名書也然<lb/>
較之世所傳諸帖體格殊異葢彼皆短牘小簡信筆數<lb/>
行如樂毅論黄庭經與此贊則全篇成章宜其嚴整不<lb/>
苟異于他書而禊飲序出于觴咏游騁物感興廢之際<lb/>
<pb n="KR3h0060_WYG_020-10b"/>
筆意飄逸又不可執一論若洛神為子敬平生所好冩<lb/>
亦用意之書也然自昔人所見惟自嬉至飛十三行耳<lb/>
此獨得其全文何耶陳味道先生挾此示余城東之續<lb/>
古堂因歎二王書如雲行太虚態度不定觀書者又如<lb/>
魯僖登臺使每嵗分至啟閉皆八表同昏之雲雖不望<lb/>
可也　吳寛題<lb/>
山谷嘗謂東方畫贊墨跡疑是吳通㣲兄弟書以其遣<lb/>
筆結字極似通㣲書黄庭外景也又疑洛神賦非子敬<lb/>
<pb n="KR3h0060_WYG_020-11a"/>
書謂宋宣獻周膳部少加筆力亦可到今觀此二帖則<lb/>
山谷之論其未然乎必有能辨之者王鏊<hi>濟之</hi>
余生平所見方朔先生像贊多矣獨此本最為古搨而<lb/>
書法逈别葢北本與南𣲖異也大令洛神賦有楷書全<lb/>
本有十三行世多翻刻章草小書則僅見此種而已二<lb/>
帖是吾吳世傳舊物諸䟦尤勝自宋迄今最近者為吳<lb/>
文定王文恪亦垂百年况前此皆宋元間名人筆乎䟦<lb/>
至弋陽李瓚而丁應榮詩尾云用宋李韻知前此為宋<lb/>
<pb n="KR3h0060_WYG_020-11b"/>
人無疑矣二帖在宋時為人寳重如此又三百年後入<lb/>
余手那得不視為至寳寧但云下真蹟一等而已嘉靖<lb/>
中吳中刻二王帖選中洛神賦從此本翻出者徒具形<lb/>
似觀此便當燒却　萬厯丁夘夏六月世懋謹識<lb/>
再應榮所謂宋李乃宋无李瓚二人非謂宋時人也然觀<lb/>
瓚再題云此十年前客丁景仁書館題則前題時亦當<lb/>
是宋末矣豈此帖在宋時歸丁應榮後歸王海粟而應<lb/>
榮復為之䟦邪不然海粟父子寳是帖已厯宋元二代<lb/>
<pb n="KR3h0060_WYG_020-12a"/>
耶　戊子春正月世懋又題<lb/>
　　王大令保母帖<lb/>
保毋碑雖近出故是大令當時所剜較之蘭亭真所謂<lb/>
固應不同世人知愛蘭亭不知此也丙戌冬伯機得一<lb/>
本繼之公餘丈得此本令諸人賦詩然後朋識中知有<lb/>
此文丁亥八月僕自燕來還亦得一本又有一詩僧許<lb/>
僕一本雖未得然已可擬世人若欲學書不可無此僕<lb/>
有此猶恨驅馳南北不得盡古人臨池之工因公餘出<lb/>
<pb n="KR3h0060_WYG_020-12b"/>
示令人重歎　孟頫<lb/>
撞破烟樓固未然唐模晉刻絶相懸莫將定武城中石<lb/>
輕比黄閍墓下磚<lb/>
姜侯才氣亦人豪辨析區區漫爾勞不向驪黄求駔駿<lb/>
書家自有九方臯<lb/>
臨摹舊説范新婦古刻今看李意如却笑南宫米夫子<lb/>
一生辛苦學何書<lb/>
千年鬰鬰閟重泉蹔出還隨刼火烟靳惜乾坤如有意<lb/>
<pb n="KR3h0060_WYG_020-13a"/>
流傳君我豈無縁　漁陽鮮于樞伯機父題<lb/>
　保母帖藏于項氏鵞羣閣此碑乃獻之為乳母書手<lb/>
　鐫于磚上高尺一寸濶尺五寸餘前有小研影書類<lb/>
　蘭亭約二百許字磚已裂為二片後有元人題語及<lb/>
　詩數十首兹僅録二公所書見世人極重蘭亭不過<lb/>
　歐虞所模唐工所鐫未若此本大令所自剜承㫖因<lb/>
　有固應不同之語玉識<lb/>
　　瘞鶴銘<hi>并序</hi>　　華陽真逸撰上皇山樵人逸少書<lb/>
<pb n="KR3h0060_WYG_020-13b"/>
鶴夀不知其紀也壬辰嵗得于華亭甲午嵗化于朱方<lb/>
夫其未遂吾翔寥廓邪奚奪之遽也乃裹以𤣥黄之幣<lb/>
藏乎兹山之下仙家有立石旌事篆銘不朽<lb/>
詞曰相此胎禽浮丘著經迺徴前事出于上真余欲無<lb/>
言紀爾嵗辰𤣥門去鼓華表留聲我唯髣髴事亦微冥<lb/>
爾其何之解化惟寜後蕩洪流前固重扃右割荆門未<lb/>
下華亭爰集真侣瘞爾作銘<hi>瘞音系</hi>
　瘞鶴銘見稱于世不在蘭亭之下但以其僻在荒寂<lb/>
<pb n="KR3h0060_WYG_020-14a"/>
　山僧憚于摹搨紿云崩裂墮江人間既少其本雖京<lb/>
　口士大夫往來山中亦以僧言為信吾師南濠先生<lb/>
　家藏碑刻甲于東南嘗錄其文悉加題品為金薤琳<lb/>
　琅凡數十卷獨以未得此銘為恨邇者放舟京口冒<lb/>
　雪渡江果得于山石之下親搨以歸由是此銘復傳<lb/>
　人間而僧亦不能隠矣昔姜白石有蘭亭考俞夀老<lb/>
　有蘭亭續考元慶敢竊其義取古今論辨輯為一編<lb/>
　名之曰瘞鶴銘考天下後世豈無同余之好者乎<lb/>
<pb n="KR3h0060_WYG_020-14b"/>
　正德戊寅正月十日姑蘇顧元慶謹書<lb/>
　攷古者徒辨其非逸少書苕溪漁隠以為後人或同<lb/>
　此號蔡君謨云自隋平陳中國多以楷𨽻相參瘞鶴<lb/>
　文有楷𨽻筆當是隋書迺張舉本與此本有異而上<lb/>
　皇山樵下作闕文銘後有丹陽宰四字邵亢本與此<lb/>
　本亦小異銘後有丹陽仙尉江隂真宰八字豈此刻<lb/>
　有三石耶是則考古者所當鑒定也　雲在遲玉識<lb/>
　于洗鶴竹嶼<lb/>
<pb n="KR3h0060_WYG_020-15a"/>
　　智永真草千文<hi>智永名法極為羲之七世孫</hi>
永師鐵門限帖以律召調陽為真本俗稱律吕為誤蓋<lb/>
草召似吕其義則以閏餘對律召也楊文公談藪以此<lb/>
文中闕字太宗令王著冩足之王肯堂太史嘗見墨蹟<lb/>
用大麻紙真書頗類今中書體絶與石刻不類雲間沈<lb/>
度學士兄弟乃歩趨此老耳　方折子識<lb/>
　　金陵栖霞寺碑<hi>陳江總撰文莫雲卿藏</hi>
正德丙子余以應試始至南畿若清凉牛首靈谷雨花<lb/>
<pb n="KR3h0060_WYG_020-15b"/>
臺及聚寳門外諸勝處無不遊而攝山則未一到嘉靖<lb/>
癸夘嵗得交于雲浦盛君君雅有棲山之志寄余棲霞<lb/>
二大字圍竟五尺許甚妙然無書者姓名或是蔡君謨<lb/>
筆甲子之嵗偶得棲霞寺碑乃陳李沛書後為宋僧懐<lb/>
則翻刻字畫全擬懐仁集右軍書體而篆額題刻云僧<lb/>
有朋暇日雨牕因手製成冊是嵗乙丑九月霜降後三<lb/>
日謝湖老懶漫記于嘉趣堂<lb/>
　　九成宫醴泉銘<hi>繡水汪氏鑒藏</hi>
<pb n="KR3h0060_WYG_020-16a"/>
歐陽率更書米海嶽稱其真到内史石刻惟醴泉銘化<lb/>
度寺二碑特妙化度缺其半醴泉銘文字可讀者皆後<lb/>
人重摹此本雖有缺文乃宋搨致佳下真一等者也<lb/>
董其昌觀于墨華閣因題<lb/>
晉人論詩不取楊栁依依而取訏謨定命逺猷辰告以<lb/>
為偏有風人之致書得具此眼應不置伯施信本于山<lb/>
隂廡外也然必得宋精搨如此本方堪㳺意耳玉水其<lb/>
什襲之　崇禎戊辰二月竹懶李日華題于潄雲齋<lb/>
<pb n="KR3h0060_WYG_020-16b"/>
　九成宫即隋之仁夀宫唐文皇避暑宫中乏水以杖<lb/>
　琢地得水而甘勅魏徴撰文率更令歐陽詢書之書<lb/>
　斷謂率更正書出大令森森焉若武庫矛㦸虞伯施<lb/>
　稱其不擇紙筆皆能如意高麗亦知愛重遣使請之<lb/>
　其名大如此弇州謂信本書太傷痩儉獨醴泉銘遒<lb/>
　勁之中不失婉潤尤為合作眉公以此帖如深山至<lb/>
　人痩硬清寒而神氣完腴能令王公屈膝非他刻可<lb/>
　方駕也余未墜地時家甫得之於項氏其間缺字為<lb/>
<pb n="KR3h0060_WYG_020-17a"/>
　文徴仲所補裝潢又得文氏善工尤足愛也　砢玉<lb/>
　　化度寺邕禪師塔銘䟦<hi>碑刻尚存八百餘字世無翻本隻字皆珍</hi>
大德十一年倉龍丁未秋九月十有七日嵩翁盧摯與<lb/>
友人太原劉致時中醴陵李應寳仲仁觀于宣城寓居<lb/>
之疏齋<lb/>
唐貞觀間能書者歐率更為最善而邕禪師塔銘又其<lb/>
最善者也至大戊申七月時中袖此刻見過為書其後<lb/>
　呉興趙孟頫<lb/>
<pb n="KR3h0060_WYG_020-17b"/>
歐書世所傳者九成宫碑邕禪師塔銘見者或鮮嘗觀<lb/>
宣和内府所藏荀公曽帖其清勁精妙與此帖殆無異<lb/>
冝乎為世所寳也至順龍集壬申十月初吉迂翁　雲<lb/>
中趙世延德敬父觀于金陵之筠雪齋<lb/>
歐書遒勁清古後世所師法者邕禪師塔銘又為之冠<lb/>
石刻羽化已久江南故家間見一二本皆未若此本之<lb/>
妙也為報自然冝什襲藏之雖有黄金白璧不可換也<lb/>
至大辛亥窮臘十有二日如是翁聊城周馳景逺書于<lb/>
<pb n="KR3h0060_WYG_020-18a"/>
金陵之寓舎<lb/>
吾家率更妙墨流傳人間甚多邕禪師塔銘乃其絶佳<lb/>
者此帖臨摹鐫搨又其絶精蓋是舊本　至元庚辰二<lb/>
月丁亥歐陽𤣥題李宗道所藏<lb/>
此碑蓋書于貞觀五年十一月以後九成宫銘則六年<lb/>
四月也不知孰為後先而此碑尤精絶視九成宫又為<lb/>
藏鋒豈一時之刻者自有工拙耶　再至元六年嵗在<lb/>
庚辰三月初吉蜀郡謝端題<lb/>
<pb n="KR3h0060_WYG_020-18b"/>
歐陽率更書姜白石以為追踪鍾王今觀此石刻尚使<lb/>
人驚絶矧真蹟哉因知白石之論為信然此化度寺碑<lb/>
蓋舊本収者冝寳藏之　至元六年嵗庚辰三月十六<lb/>
日康里巙書<lb/>
此帖之妙不獨書法摹勒之工亦非後世所及近年趙<lb/>
文敏公書法為天下第一而刻者得其形神百無一二<lb/>
則知古今之殊可歎者多矣今日即使歐陽信本復作<lb/>
豈易得此刻工耶至正改元二月既望掲傒斯書于京<lb/>
<pb n="KR3h0060_WYG_020-19a"/>
師樂道里程文憲公故宅之西軒<lb/>
趙子固評楷書以化度寺九成廟堂三碑為古今集大<lb/>
成舎是他求是南轅而北轍也今來京師見化度舊本<lb/>
三其嚴勁縝密神氣深稳始悟子固之言為然况模榻<lb/>
之工如此本者尤難得也　王沂<lb/>
長沙歐陽信本書在唐評為妙品鄭漁仲金石畧所載<lb/>
凡二十三種而行于南北者惟僧邕塔銘及醴泉銘而<lb/>
已二銘多所翻刻南本失于痩北本失于肥殊無精絶<lb/>
<pb n="KR3h0060_WYG_020-19b"/>
之本濓嘗于越見胡文恭公所藏醴泉銘肥痩適匀精<lb/>
彩煥𤼵識者定為初刻今觀此塔銘其精神絶與之類<lb/>
誠可寳玩也塔銘尤信本得意書姜堯章謂勝于醴泉<lb/>
駸駸入于神品其亦知言哉元諸大老置品評于其間<lb/>
者凡數人濓尚何言庸掇拾緒論而書于左方云　洪<lb/>
武八年七月十五日金華宋濓記<lb/>
　　皇甫府君碑<lb/>
歐陽名跡入宣和内府者凡十四紙皇甫碑其一也皇<lb/>
<pb n="KR3h0060_WYG_020-20a"/>
甫君名誕仕隋死于漢王諒之難䘏典殊不薄後以子<lb/>
無逸貴于唐始克樹碑然于逝者未免有黍離之悲也<lb/>
乃吾家所藏此帖所謂筆畫險勁若鑄鐵所成較重模<lb/>
石本大逕庭矣　平陽紫源九裔玉識<lb/>
　　虞恭公碑<hi>石在陕西邠州宜禄巡檢司</hi>
率更書温虞公碑為真書第一筆學者率先學此弇州<lb/>
謂如郭林宗雖標格清峻而虚和近人他書不免作李<lb/>
元禮謖謖松風矣余家舊藏此榻缺落過半至字畫遒<lb/>
<pb n="KR3h0060_WYG_020-20b"/>
勁不在醴泉化度下也　樂卿父識于雪巢<lb/>
　　夫子廟堂碑<lb/>
陜刻有孔子廟碑是唐僧夢英篆書夫子廟堂碑是虞<lb/>
永興真書唐人絶重之以為青箱至寳昔人有収得虞<lb/>
永興與圎機書一紙剪開字字賣之<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>卿二字得麻一<lb/>
斗鶴口二字得銅研一枚房村二字得芋千頭隨人之<lb/>
好淺深今余所得虞本如層臺緩歩高謝風塵決非五<lb/>
代王彦超重刻冝字字珍之也　玉水識<lb/>
<pb n="KR3h0060_WYG_020-21a"/>
　　破邪論序<lb/>
虞伯施世南書蹟本自希而楷法尤不易得小者惟破邪<lb/>
論序大者夫子廟堂碑而已破邪精能之極幾奪天工所<lb/>
以不入二王室猶似不能忘情于蹊逕耳當時永興與傳<lb/>
公同朝自當以博雅亮直相契許而此序誹亢不假借豈<lb/>
非二義互讐各精䕶法故耶　瑯琊王世貞題<lb/>
　　禇登善書隂符經<lb/>
隂符經古未有自唐初褚河南先後奉命書百七十卷<lb/>
<pb n="KR3h0060_WYG_020-21b"/>
今石刻存者貞觀六年行草一卷永徽五年正書一卷<lb/>
而歐陽渤海亦有貞觀六年正書一卷其大小皆踰黍<lb/>
米而皆絶妙又道藏内隂符經數十種注釋亦如之獨<lb/>
趙文敏書最為定本蓋據歐陽本也　弇州山人識<lb/>
　　褚書聖教序記<lb/>
余家藏褚河南聖教序後題永徽四年歲次癸丑十二<lb/>
月戊寅朔十日丁亥建皇帝在春宫日製此文尚書右<lb/>
僕射上柱國河南郡開國公臣褚遂良書婉媚遒勁波<lb/>
<pb n="KR3h0060_WYG_020-22a"/>
拂處遒健如鐵線蓋善本也又本永徽四年嵗次癸丑<lb/>
十月己夘朔十五日癸巳建中書令臣禇遂良書又本<lb/>
龍朔三年嵗次癸亥六月癸未朔廿三日乙巳建大唐<lb/>
禇遂良書按遂良以永徽六年貶漢州顯慶二年徙桂<lb/>
州未幾貶愛州嵗餘卒未嘗生及龍朔也遂良于貞觀<lb/>
末為中書令後罷永徽三年以吏部尚書同中書門下<lb/>
三品四年進尚書左僕射是余家所藏本為原刻無疑<lb/>
乃三本字有肥痩方圓寛緊之不同也兹豈石才叔蒼<lb/>
<pb n="KR3h0060_WYG_020-22b"/>
舒所得者耶文潞公愛翫令子弟臨之出示坐客盛稱<lb/>
公者為真才叔第云今日方知蒼舒孤寒潞公大哂客<lb/>
赧然余今有類是矣　玉識<lb/>
　　薛稷雜碑<hi>時語買禇得薛不落夾謂少保嗣通書法有舅氏禇登善宅相也</hi>
書貴得法然以㸃畫論法者皆蔽于書者也求法者當<lb/>
在體用備處一法不亡濃纎徤决各當其意然後結字<lb/>
不失疎密合度可以論矣薛稷于書得歐虞褚陸遺<lb/>
墨至備故于法可據然其師承血脉則于禇為近至于<lb/>
<pb n="KR3h0060_WYG_020-23a"/>
用筆纎痩結字疏通又自别為一家然世或以其痩快<lb/>
斷至到又似不綸成法者也劉景升為書家祖師鍾繇<lb/>
胡昭皆受其學然昭肥繇痩各得其一體後世不謂昭<lb/>
不及繇者觀其筆意他可以不論也　董逌䟦<lb/>
　　歐陽通書道因法師碑<lb/>
道因與𤣥奘同譯經者見高僧傳碑文亦宏麗饒其家<lb/>
言然去簡栖頭陀不啻一小刼耳評者謂歐陽蘭臺痩<lb/>
怯于父而險峻過之此碑如病維摩高格貧士雖不饒<lb/>
<pb n="KR3h0060_WYG_020-23b"/>
樂而眉宇間有風霜之氣可重也余嘗謂皇象文武索<lb/>
靖載妖帖章草中鳥迹筆者顔真卿家廟茅山碑正書<lb/>
中玉筯筆者蘭臺道因碑正書中八分筆者此未易為<lb/>
俗人言也<hi>王家有是搨正合元羙䟦尚有通書摩利支天經也</hi>
　　孫過庭書譜<hi>過庭官至率府錄事參軍</hi>
昔人謂孫參軍書譜如食多骨魚得不償失以草書難<lb/>
讀也又謂千字一律如風偃草短之蓋落筆喜急速要<lb/>
是其自得趣耳董逌云陳留孫䖍禮好古博雅工文詞<lb/>
<pb n="KR3h0060_WYG_020-24a"/>
作草書咄逼羲獻尤妙于用筆雋㧞剛斷出于天材非<lb/>
功用積習所書善臨摹往往真贋不可辨文皇嘗謂過<lb/>
庭小子書亂二王則似真可知矣其書譜凡三詳弇州<lb/>
䟦中　平陽千頃生識<lb/>
　　唐搨孝經<hi>八分𨽻書注作小𨽻字未有御䟦草書字方三四寸甚妙</hi>
唐𤣥宗書孝經後有太子亨右相林甫左相適之等題<lb/>
名韋郇公陟稱彭城縣男蓋自吏部侍郎出為河南採<lb/>
訪始襲公爵此本封耳韋斌封平樂郡公可補本傳之<lb/>
<pb n="KR3h0060_WYG_020-24b"/>
闕書法豐妍勻適與太山銘同行押亦雄俊可喜當其<lb/>
時為林甫所蠱媚極矣猶知有是經耶三子同日就隕<lb/>
屬鏤南内淒凉廢食厭代唐家父子如此循覽遺跡為<lb/>
之慙慨　元美<hi>玉得此刻于高明水今以之易緑端貢硯</hi>
　　李北海雲麾將軍碑<lb/>
碑在良鄉學舎黎秘書嘗托邵長孺物色之已裂為柱<lb/>
礎委榛莽中李宛平輦嵌縣壁顔其齋曰古墨然雲麾<lb/>
碑有二其為李秀者僅存二百許字餘漫漶不可讀此<lb/>
<pb n="KR3h0060_WYG_020-25a"/>
為李思訓以畫名者而碑辭絶不之及蓋古人以藝為<lb/>
諱耳王元美云李北海翩翩自肆乍見不使人敬而久<lb/>
乃愛之如蔣子文佻達好酒骨青竟為神也吴興習之<lb/>
加媚似猶未得其遒　嵎山子識<lb/>
　　陳州刺史李邕書東林寺碑<hi>有重摹者</hi>
趙子固以北海學子敬病于欹側董𤣥宰以右軍如龍<lb/>
北海如象觀是刻與娑羅樹碑有出竒不窮也　樂卿<lb/>
　　前陳州刺史李邕書岳麓寺碑<hi>論邕及得罪顛末悉元美四部稿</hi>
<pb n="KR3h0060_WYG_020-25b"/>
李栝州冩碑有八百本獨岳麓最勝松雪亭林碑悉力<lb/>
摹之三鼓而氣衰矣董思白嘗語余曰碑版文以李為<lb/>
宗則方正而有姿韻信然　陳繼儒題<lb/>
李北海麓山帖在雲麾娑羅之上岳麓之下　眉公<lb/>
　　栝蒼太守李邕書葉有道先生神道碑<lb/>
縉雲記葉法善隠松陽夘酉山中嘗為其祖葉國重求<lb/>
郡守李邕碑文文成并求書邕不許法善乃具紙筆夜<lb/>
攝其魂使書畢持以示邕大駭世謂之追魂碑今余家<lb/>
<pb n="KR3h0060_WYG_020-26a"/>
所藏此刻為舊搨遒逸豐美可冠李書諸碑末行作數<lb/>
㸃傳是其魂冩至此聞雞唱欲急去故匆匆輟筆耳亦<lb/>
異矣　毘飛居士汪砢玉識<lb/>
　　張長史郎官壁記<lb/>
董逌稱此書隠約深嚴筋脉結密又云守法度者至嚴<lb/>
則出乎法度者至縱而不可拘弇州謂旭以草聖名其<lb/>
楷法獨郎官壁記為最所藏九成廟堂化度虞公諸楷<lb/>
帖皆辟三舎矣此刻為重橅董𤣥宰云張伯高郎官壁<lb/>
<pb n="KR3h0060_WYG_020-26b"/>
記世無别本惟王奉常敬美有之陳仲醇摹以寄余知<lb/>
學草必自真入也　有芒氏蕞書<lb/>
　　宋搨顔魯公書華嚴帖<hi>卷首有羅氏世家印</hi>
真卿承聞大華嚴㑹已遂圜成取來日要詣彼隨喜如<lb/>
何幸周副老草不悉真卿頓首和南澄師大德侍者十<lb/>
日敬空　鄴王書府藏記　楊徽之蘇易簡張泊錢易<lb/>
同觀于玉堂之署<lb/>
　右魯公書最佳頃年長安見于羅鄴王之猶子今復<lb/>
<pb n="KR3h0060_WYG_020-27a"/>
　舉以遺余自此當永秘巾箱也　范質<lb/>
　襄蒙示魯公真筆歎服不足輒書短句莆田蔡襄<lb/>
　魯公筆跡世無倫棗木傳摹多失真沙河千言宋開<lb/>
　府頴川八段張敬因華嚴勝㑹多寳墨澄師大德彼<lb/>
　何人錦囊玉軸勤愛䕶猶可流傳五百春　嘉祐元<lb/>
　年十月膝軒書<lb/>
　　顔書西京千福寺多寶佛塔感應碑文<hi>岑勛撰文徐浩書額</hi>
石刻在西安天寳年間僧楚金建塔行法華懴前後道<lb/>
<pb n="KR3h0060_WYG_020-27b"/>
塲感舎利凡三千七十顆後葬舎利復建道塲又降一<lb/>
百八顆畫普賢變于筆鋒上連得一十九粒莫不圓體<lb/>
自動浮光瑩然事在法華經中厯過去未來阿僧祗刼<lb/>
世尊説法此佛即現寳塔空中賛美蓋佛惟空是以常<lb/>
在常現常滿耳弇州以此帖結法尤整密但貴在藏鋒<lb/>
小逺大雅不無佐史之恨公書如東方畫像家廟碑則<lb/>
天骨遒峻風稜射人也<hi>十種加成信者識</hi>
　　顔平原與劉中使帖<lb/>
<pb n="KR3h0060_WYG_020-28a"/>
近聞劉中使至瀛州吴希光已降天慰海隅之心耳又<lb/>
聞磁州為盧思道所圍舍利將軍擒獲之吁天慰也<hi>無<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>
                    </hi>
<hi>思道一作子期</hi>
　右唐太師顏魯公書劉中使帖真蹟載宣和書譜南<lb/>
　渡後入紹興内府至元丙戌以陸東之蘭亭詩歐陽<lb/>
　率更下<hi>闕</hi>帖真蹟二卷易得于張繡江處此帖筆畫<lb/>
　雄健不獨與蔡明逺寒食等帖相頡頏而書㫖慷慨<lb/>
　激烈公之英風義節猶可想見于百世之下信可寳<lb/>
<pb n="KR3h0060_WYG_020-28b"/>
　也三月十有三日大梁王芝再拜謹題于寳墨齋<lb/>
　北燕喬簣成仲山觀<lb/>
　顔太師書世不多見不肖平生見真跡三本祭姪季<lb/>
　明文馬病此帖祭姪行草馬病行真皆小而此帖正<lb/>
　行差大雖體製不同然其英風烈氣見于筆端一也<lb/>
　此語豈可為不知者道哉　鮮于樞拜手書<lb/>
　魯公書存世嘗見李光顏太保帖乞米帖馬病帖頓<lb/>
　首夫人帖祭姪季明文允南母殷氏贈告明甫告并<lb/>
<pb n="KR3h0060_WYG_020-29a"/>
　此八本觀于此書端可為鈎如屈金㸃如墮石東坡<lb/>
　有云書至于顔魯公誠哉是言也時大德九年嵗在<lb/>
　乙巳冬十月廿五日集賢學士通議大夫張晏敬書<lb/>
　<hi>張晏私印</hi>　<hi>逢山/彦青</hi>　<hi>端木/家傳</hi>　<hi>襄國張氏</hi>皆朱文<lb/>
　瀛州帖視魯公他書特大而廪廩忠義之氣如對生<lb/>
　面非石刻所能彷彿也余生平獲見真跡二小字麻<lb/>
　姑記與此耳嘗有云桃源在何處乃見世道汙所以<lb/>
　顔魯公細字記麻姑<hi>闕</hi>近荒忽特賢者適<hi>闕/</hi>多<hi>闕</hi>世<lb/>
<pb n="KR3h0060_WYG_020-29b"/>
　降俗陋假異境以明其志殆子欲居夷雖魯公忠貫<lb/>
　日月而感旂常固不待售書名于代况筆精墨妙若<lb/>
　是耶昔桓彛渡江傷晉之弱及見王導輩語則知有<lb/>
　<hi>闕</hi>臣之地余于是觀公<hi>闕</hi>　之快亦知夫唐爝未息<lb/>
　歟史侯處厚尚義士也曠嵗月而得之既得之非尚<lb/>
　義者不出示非其人處厚知所尚哉錢塘白珽謹題<lb/>
　　<hi>白珽玉父</hi>　<hi>湛囦子</hi>
　右唐魯郡開國公太子太師顔真卿字清臣書劉中<lb/>
<pb n="KR3h0060_WYG_020-30a"/>
　使帖真跡四十一字公嘗學書于張旭得屋漏㾗法<lb/>
　衍㳺京師覽公書最多衍之所藏送辛晃序顔昭甫<lb/>
　殷夫人二誥争座位帖朝囬馬病帖皆經宣和紹興<lb/>
　御府然俱未若此帖之雄放豪逸豈特入季明之室<lb/>
　將與元氣争長昔人云書一藝耳苟非其人雖工不<lb/>
　足貴也惟公可以當之至大己酉中秋日拜觀于蘭<lb/>
　谷大卿丈之第茅城田衍題<lb/>
　太平之日生長京師乃得㑹觀諸公法帖故能考其<lb/>
<pb n="KR3h0060_WYG_020-30b"/>
　筆法辨其真偽也如顔書且勿論碑本今専審其墨<lb/>
　跡如乞米李太保馬病皆真行祭姪文行草字如錢<lb/>
　許大四帖相若皆白紙頓首夫人行書澹黄紙字<lb/>
　亦錢許大昭甫告正書甚嚴整有力白紙字亦錢許<lb/>
　大全肖碑刻允南母告寸五大字筆力不及白紙此<lb/>
　刻中使帖字最大觀其運筆㸃畫如見其人端有聞<lb/>
　捷慨然効忠之態真希世之寳也時于明牕净几展<lb/>
　玩之餘収卷三歎後之學書者非不屬志米芾所為<lb/>
<pb n="KR3h0060_WYG_020-31a"/>
　心㑹而手不遂也飲中嘗用東坡硯山谷墨敬書于<lb/>
　勸學齋<lb/>
　鮮于伯幾題祭姪明文天下法書第二吾家法書第<lb/>
　一此又題劉中使帖漁陽筆法信有所自名不虚得<lb/>
　此卷余已刻之鴻堂帖中董其昌觀因題<lb/>
　余所見顔魯公真跡争座帖前半鹿脯帖自書告身<lb/>
　朱巨川告身皆喁喁未暢及見劉中使帖拳大行草<lb/>
　書青紙上忠義之氣森然横人始知世間自有此真<lb/>
<pb n="KR3h0060_WYG_020-31b"/>
　物非可偽襲者法書中神品第一後元人䟦亦佳文<lb/>
　徴仲一簡大得此帖筆意其中𢃄字亦作一行冩于<lb/>
　此見古人真趣　眉公居士<lb/>
　　顔尚書與郭僕射争坐位帖<lb/>
論坐位帖在永興安師文家安氏析居分而為二人多<lb/>
見其前叚師文後乃併得之相繼入内府今前段至行<lb/>
香止為項又新所藏又新出以示余故搨本也廣川書<lb/>
䟦稱是顔書之烜赫者弇州謂稿草耳無一筆不作晉<lb/>
<pb n="KR3h0060_WYG_020-32a"/>
法所謂無意而出從容中道者也<lb/>
　　栁河東謝人恵筆帖<lb/>
近蒙寄筆深慰逺情雖毫管甚佳而出鋒太短傷于勁<lb/>
硬所要優柔出鋒須長擇毫須細管不在大副切須<lb/>
齊副齊則波磔有慿管小則運動有力毛細則㸃畫無<lb/>
失鋒長則洪瀾自由頃年曽得舒州青練筆指揮教示<lb/>
頗有性靈復有管小鋒長者望恵一二管即為妙矣<lb/>
公權<lb/>
<pb n="KR3h0060_WYG_020-32b"/>
　桞尚書極力變右軍法蓋不欲與稧帖面目相似所<lb/>
　謂神竒化為臭腐故離之耳凡人學書以姿態取媚<lb/>
　鮮能觧此余于虞禇顔歐皆曽彷彿十一自學栁誠<lb/>
　懸方悟用筆古淡處自今以往不得舎栁法而趣右<lb/>
　軍也　其昌<lb/>
　　懐素藏真律公三帖<hi>周越諸䟦俱刻帖中</hi>
三帖乃㳺絲筆縈回怳渺中有挽强飲石之勁至不易<lb/>
得董逌稱其真出鍾草出張真字不見于世惟草獨傳<lb/>
<pb n="KR3h0060_WYG_020-33a"/>
體製該備迥出唐諸子也　越燕裔玉識<lb/>
　　宋蔡忠恵萬安橋記<lb/>
萬安天下第一橋君謨此書雄偉遒麗當與橋争勝結<lb/>
法全自顔平原來惟䇿法用虞永興耳晝錦堂差近之<lb/>
荔枝茶譜不足道也　瑯琊王世貞<lb/>
　　蘇文忠公書金剛經<lb/>
坡書金剛經刻石者二本其一後有甘昇提舉䟦為甘<lb/>
刻其一前有篆書十餘字凡坡書撆法多拂起是右軍<lb/>
<pb n="KR3h0060_WYG_020-33b"/>
臨宣示筆意甘本失之今此舊本也第石理麄漫鋒鎩<lb/>
多中斷耳能大師聴此經至應無所住而生其心言下<lb/>
大悟不識一字為人説法四十年右軍五十二後便是<lb/>
境界畢千載不可復得為之憮然<lb/>
　　羅池碑<lb/>
子瞻書羅池碑粵西人泛海必載以偕行謂可鎮風濤<lb/>
迺字畫遒勁古雅是公書中第一冝海若之效靈而銘<lb/>
辭為栁子厚其英勃之氣自作明神也若坡公書表忠<lb/>
<pb n="KR3h0060_WYG_020-34a"/>
觀碑結法不能如羅池老硬亦婉潤可愛<lb/>
　　醉翁豐樂二亭記<lb/>
蘇玉局擘窠大書出顔徐結體雖小散緩而遒偉俊邁<lb/>
自是當家醉翁偶創新矱翩翩動人無取大雅介甫沿<lb/>
之作誌更成捧心若能于壓字處用古韻差可耳<lb/>
　　馬劵帖<hi>太平清話以石刻在陸宣公書院院舊為嘉興縣學</hi>
子瞻以天廐賜馬遺李方叔使鬻之而為書劵魯直又<lb/>
為䟦索十萬錢大是佳話然以子瞻故硬差作伯樂抑<lb/>
<pb n="KR3h0060_WYG_020-34b"/>
勒牙人亦見爾時詞客之横耳<lb/>
　　黄魯直中興頌後詩<lb/>
山谷中興頌碑後詩是論宗語俯仰感慨不忍冄讀迫<lb/>
急詰屈亦令人易厭書法翩翩有致惜摹榻久遂多失<lb/>
真蓋坡筆以老取妍谷筆以妍取老雖側卧小異其品<lb/>
格固已相當䟦尾云惜不得秦少㳺妙墨劖之崖石少<lb/>
㳺當亦善書爾時謫藤州故谷念之耳<lb/>
　　山谷書狄梁公碑<lb/>
<pb n="KR3h0060_WYG_020-35a"/>
昔人謂狄梁公事范文正公文之黄文節公書之為海<lb/>
内三絶然文篇法既俳書勢亦傾側未足絶也黄正書<lb/>
不足存有韻無體故也<lb/>
　　食時五觀帖<lb/>
古有食時五觀乃小乗經觕語耳然不可不時使何太<lb/>
宰王侍中讀之筆法極輕弱而鮮餘味<lb/>
　　米南宫天馬賦<lb/>
墨刻天馬賦筆勢雄强超逸真有千金蹀躞過都歴塊<lb/>
<pb n="KR3h0060_WYG_020-35b"/>
之氣賦語則不受銜囓膝生秃駒耳徐元玉後題一詩<lb/>
頗致代興意未敢盡許也真蹟向曽在余家<lb/>
　　米元暉書夫子廟記<lb/>
石刻在吴城中書亦穎秀可愛但結法既不古又乏變<lb/>
態耳黄魯直贈之書虎兒筆力能扛鼎教字元暉繼阿<lb/>
章取羲之獻之故事書家不愧箕裘者有大小鍾大小<lb/>
衛大小王大小歐陽大小米惟小米差弱耳<lb/>
　　趙吴興書赤壁賦<lb/>
<pb n="KR3h0060_WYG_020-36a"/>
子昻大書不如小楷書不如行豐碑大碣螭首龜趺要<lb/>
多非其至者須于閒窻散筆有意無意間求之耳赤壁賦<lb/>
刻之江右王邸中間亦有金錯刀法雖瀟洒縱逸而不<lb/>
乏矩度與蘇賦俱變體之佳者<lb/>
　　虞文靖垂虹橋記<lb/>
文靖此帖嚴雅中有餘意不失中古衣冠可重也<lb/>
　　雪菴茶榜<lb/>
元僧溥光書茶榜其辭紫方袍底語耳不得禪説真味<lb/>
<pb n="KR3h0060_WYG_020-36b"/>
書法風骨多遒勁略具顔栁及眉山豫章結法惜胸中<lb/>
無卍字骨令天趣流動而結習未忘超洒不足所書官<lb/>
學士後贈司徒唐不空三藏且然矣<lb/>
　　俞紫芝四體千文<lb/>
俞和元末人紫芝其别號也刻意吴興頗稱優孟此四<lb/>
體尤精然不免露本色耳宋俞秀老號紫芝此君亦號<lb/>
紫芝近俞允文絶不稱號忽刻一印亦曰紫芝三君子<lb/>
皆俞姓皆善書亦大竒事也<lb/>
<pb n="KR3h0060_WYG_020-37a"/>
　　七姬帖<lb/>
七姬誌銘為尋陽張羽撰東吳宋克書文既近古而書<lb/>
復典雅有元常遺意足稱二絶第其事太竒而不情楊<lb/>
用修䟦可謂得其隠真漢廷老吏也<lb/>
　　豐考功筆訣<lb/>
筆訣一冊故鄞人豐道生所著道生初名坊以罪竄易<lb/>
今名皆采古八法精語而時時傅以已意其最所宗事<lb/>
者右軍耳兼享魏晉而旁及唐人至宋元及近代則齒<lb/>
<pb n="KR3h0060_WYG_020-37b"/>
牙餘剩耳其書自古鐘鼎籀篆及小楷行草凡十餘種<lb/>
種各有法而以筆滯故不能無利鈍吾所謂豐氏有書<lb/>
學而無書才者此亦一徴也　世貞<lb/>
　<lb/>
　<lb/>
　<lb/>
　<lb/>
　珊瑚網卷二十<lb/>
</p>
<p>
</p>
  </div>
</body>
</text>
</TEI>
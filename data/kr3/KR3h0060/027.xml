<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷二十七</head> <lb/>
    <p>
<pb n="KR3h0060_WYG_027-1a"/>
欽定四庫全書<lb/>
　珊瑚網卷二十七<lb/>
　　　　　　　　　　　　明　汪砢玉　撰<lb/>
　名畫題跋三<lb/>
　　宋徽宗雪江歸棹圖<lb/>
臣伏觀御製雪江歸棹水逺無波天長一色羣山皎潔<lb/>
行客蕭條鼓棹中流片帆天際雪江歸棹之意盡矣天<lb/>
地四時之氣不同萬物生天地間隨氣所運炎涼晦明<lb/>
<pb n="KR3h0060_WYG_027-1b"/>
生息榮枯飛走蠢動變化無方莫之能窮皇帝陛下以<lb/>
丹青妙筆備四時之景色究萬物之情態於四圖之内<lb/>
蓋神智與造化等也　大觀庚寅季春朔太師楚國公<lb/>
致仕臣京謹記<lb/>
宣和主人花鳥鴈行黄易不以山水人物名世而此圖<lb/>
遂超丹青蹊徑直闖右丞堂奥下亦不讓郭河中宋復<lb/>
古其同雲逺水下上一色小艇戴白出没于淡烟平靄<lb/>
間若輕鷗數㸃水窮驟得積玉之島古樹槎蘖皆少室<lb/>
<pb n="KR3h0060_WYG_027-2a"/>
三花快哉觀也度宸遊之跡不能過黄河艮嶽一舍許<lb/>
何所得此景豈秘閣萬軸一展玩間即曉本來面目耶<lb/>
後有蔡楚公元長跋雖沓拖不成文而行筆極楚楚與<lb/>
余所藏題聴阮圖同結搆一時君臣于翰墨中作俊事<lb/>
乃爾令人思藝祖韓王椎朴狀　瑯琊王世貞題<lb/>
據蔡楚公題有四圖此當是最後景耳題之十又六年<lb/>
而帝以雪時避狄幸江南雖黄麾紫仗斐舋于璚浪瑤<lb/>
島中而白羽旁午更有羨于一披蓑之漁翁而不可得<lb/>
<pb n="KR3h0060_WYG_027-2b"/>
又二年而北竄五國大雪没駞足縮身穹廬與飱氊子<lb/>
卿伍吾嘗記其度黄河一小詞有云孟婆孟婆你做箇<lb/>
方便吹箇船兒倒轉於戲風景殺且盡矣視雪江歸棹<lb/>
中王子猷何啻天壤不覺三嘆　世貞又題<lb/>
朱太保絶重此卷以古錦為標羊脂玉為籖兩魚膽青<lb/>
為軸宋刻絲龍衮為引首延吳人湯翰裝潢太保亡後<lb/>
諸古物多散失余往宦京師客有持此來售者遂鬻裝<lb/>
購得之未幾江陵張相盡收朱氏物索此卷甚急客有<lb/>
<pb n="KR3h0060_WYG_027-3a"/>
為余危者余以尤物賈罪殊自愧米顛之癖顧業已有<lb/>
之持贈貴人士節所係有死不能遂持歸不數載江陵<lb/>
相敗法書名畫聞多付祝融而此卷幸保全余所乃知<lb/>
物之成敗故自有數也宋君相流玩技藝已盡余兄跋<lb/>
中迺太保江陵復抱桑滄之感而余亦幾罹其釁乃為<lb/>
記顛末示儆懼令吾子孫毋復蹈而翁轍也　吳郡王<lb/>
世懋敬美甫識<lb/>
宣和主人寫生花鳥時出殿上捉刀雖著瘦金小璽真<lb/>
<pb n="KR3h0060_WYG_027-3b"/>
<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>相錯十不一真至于山水唯見此卷觀其行筆布置<lb/>
所謂雲峰石色迥出天機筆意縱横㕘乎造化者是右<lb/>
丞本色宋時安得其匹也余妄意當時天府收貯維畫<lb/>
尚夥或徽廟借名而楚公曲筆君臣間自相倡和而翰<lb/>
墨塲一段簸弄未可知耳王元美兄弟藏為世寶雖權<lb/>
相跡之不得季白得之若遇溪上吳氏出右丞雪霽長<lb/>
卷相質便知余言不謬二卷足稱雌雄雙劍瑞生莫嗔<lb/>
妬否　戊午夏五董其昌題<lb/>
<pb n="KR3h0060_WYG_027-4a"/>
　畫長五尺在絹上横卷瘦金題首雪江歸棹圖上用<lb/>
　雙龍小方璽半邊字若今之掛號然卷後有宣和殿<lb/>
　製四字作瘦金體上用御書瓢印下有御押天下一<lb/>
　人字其王司冦二跋已刻弇州續稿中<lb/>
　又董跋吳瑞生所有王右丞江山雪霽卷後竟歸程季<lb/>
　白季白與余善故獲覩其珍秘　玉水記<lb/>
　　宋徽廟模衛協髙士圖<hi>瘦金書題簽著色極沈著可愛</hi>
晉衛協所作世人莫能及故模寫其本然行筆用意不<lb/>
<pb n="KR3h0060_WYG_027-4b"/>
可得其萬一數百年間未有繼者伏䝉宣示聖作妙筆<lb/>
神智出於自然不見施為之迹協豈足尚哉　臣京謹題<lb/>
　徽廟畫卷真跡皆命蔡京跋於卷末余所見非一二<lb/>
　若雪江歸棹圖其一也蔡書米海岳謂為得意筆未<lb/>
　可贗作此卷真跡無疑　董其昌題<lb/>
　道君集古今名畫一千五百件列為四門題曰宣和<lb/>
　睿覽喜寫山水花鳥不謂嫻於人物至此模畫追法<lb/>
　晉唐即此時五嶽觀諸博士寶籙宫授題應制者皆<lb/>
<pb n="KR3h0060_WYG_027-5a"/>
　不能其纎毫彷彿如臨衛協此卷是也　乙亥五月得<lb/>
　觀於頑仙廬眉道人陳繼儒題<lb/>
　　宋徽廟摹唐人明皇訓子圖<lb/>
唐人所畫訓子明皇圖喜其畵法工巧神采奕燁當時<lb/>
九熊過庭之意描冩殆盡機暇彷彿成卷求之驪黄牝<lb/>
牡之外可也　宣和殿製<lb/>
宣和帝手摹唐明皇訓子圖設色不甚深而人物古雅<lb/>
筆意精巧圖中隠几而坐者天顔肅穆目力注視奕奕<lb/>
<pb n="KR3h0060_WYG_027-5b"/>
有生氣童子媚好靜秀展卷畏篤一武將拱立豐下而<lb/>
謹若不敢肆者然可想其搴旗殺將之力餘一侍僮二<lb/>
介士皆各得其意風神態度可與顧陸爭衡真英筆也<lb/>
後跋亦出手書所謂瘦金體天骨遒美逸趣藹然細玩<lb/>
之信不在李重光下誠足珍矣　元貞四年八月既望<lb/>
吳興趙孟頫書<lb/>
　至正壬辰青溪野史邵亨貞寶藏<lb/>
　鄭元祐敬觀<lb/>
<pb n="KR3h0060_WYG_027-6a"/>
　　宋徽宗著色山水<hi>思陵題籖冺滅不知圖名</hi>
畫以人物花竹鳥獸禽蟲為神妙宫室臺榭園池器用<lb/>
為精巧獨山水清雄竒富變態無窮為難九重之筆渾<lb/>
然天成粲然日新已離畫工之度數而得詩人之清麗<lb/>
也　紹興九年五月二日襄陽米友仁書<lb/>
嘗見雪江歸棹長卷暨此圖皆大設色彷彿唐人其鋪<lb/>
敘經營超軼畫家矩度要非畫流窺其堂奥也惜皆破<lb/>
如魚鱗神彩猶在嘆賞彌日<lb/>
<pb n="KR3h0060_WYG_027-6b"/>
　前有謝常一詩長不及錄<lb/>
　　宋徽宗竹禽卷<hi>絹素重著色雙釣竹二鳥集其上</hi>
道君聰明天縱其於繪事尤極神妙動植之物無不曲<lb/>
盡其性殆若天地生成非人力所能及此卷不用描墨<lb/>
粉彩自然宜為世寶然蕞爾小禽䝉聖人所錄抑何幸<lb/>
耶　孟頫恭跋<lb/>
玉几横箋寫小禽珍藏世永價千金要知微物霑光渥<lb/>
披卷深詳孟頫吟　西淮武夫黄中<lb/>
<pb n="KR3h0060_WYG_027-7a"/>
徽宗萬幾之暇雅好書畫興學校藝如取士法丹青卷<lb/>
軸真天縱之妙有晉唐逸韻尤善墨花叢密處微露白<lb/>
道自家成趣不復襲古人軌轍極注思花鳥㸃睛每用<lb/>
墨黒漆隠然豆許髙出縑素間幾欲飛動畫中押字天<lb/>
水及宣和政和小璽或用瓢印蟲魚篆文汴也重購得<lb/>
此竹禽圖轉玩不忍釋手為其有生氣惜乎不喻致中<lb/>
和㕘兩化育惟以微技游戲卒歸北狩哀哉後之覽者<lb/>
亦將有感于斯　明墨林山人項元汴謹題<lb/>
<pb n="KR3h0060_WYG_027-7b"/>
　　宋道君著色鸂鶒卷<hi>在絹素上前有御筆二字又天下一人押</hi>
鸂鶒灘頭狎浪隨君王縑墨慣娛嬉凄涼晩歲鴛鴦濼<lb/>
漠雁沙鴻未必知　前集賢待制馮子振奉皇姊大長<lb/>
公主命題<lb/>
　　宣和雙鵲圖<hi>在紙上</hi>
宋帝水墨雙鵲棲山查枝上極生動之趣余向見項又<lb/>
新家後歸呉友叔符舉以易無塵墨余因得之竟為竹<lb/>
懶翁所有迺宣和初何文縝為中書舍人帝以御畫雙<lb/>
<pb n="KR3h0060_WYG_027-8a"/>
鵲賜之蒼時為校書郎賦詩二章曰君王妙畫出神機<lb/>
弱羽爭巢並占時想見春風鳷鵲觀一雙飛上萬年枝<lb/>
又舍人簮筆上蓬山輦路春風從駕還天上飛來兩烏<lb/>
鵲為傳喜色到人間　玉水識<lb/>
　　宣和雙蟹圖<hi>在絹上</hi>
講餘機暇諫書空艮嶽江湖入眼中郭索能令天一笑<lb/>
畫圖何必面春風　己未前史臣劉辰翁<hi>湏溪氏白文印</hi>
游罷神霄樂意濃香飄小殿菊花風揮毫想見留情處<lb/>
<pb n="KR3h0060_WYG_027-8b"/>
只恐雙螯畫未工　武林瞿祐<hi>瞿氏宗吉白文印</hi>
道君善畫花烏尤善昆蟲此圖寫蟹腹背兩面飃逸若<lb/>
神固不徒形肖已也劉須翁題亦佳卷内裝潢尚是宋<lb/>
手曾入晉藩邸印識可驗足珍已　項篤夀識<lb/>
畫絹素工淺色水草小横卷首押冄字用御書瓢印鈐<lb/>
縫政和御璽前有晉國奎章朱文大方印後有晉府圖<lb/>
書朱文大印為吾禾項憲副少溪所藏後歸其姪孫公<lb/>
定丙寅秋曾留余處時與公定把盞持螯予因談徽宗<lb/>
<pb n="KR3h0060_WYG_027-9a"/>
即南唐李煜神祖幸秘書省閲江南李主圖見其人物<lb/>
儼雅再三嘆訝繼而端邸生所以文采風流過李主十<lb/>
倍及北狩女直用江南後主見藝祖時典故坐中沈姬<lb/>
憮然曰兩主有如此才而不能横行海内反不若無腸<lb/>
公子矣遂引滿大嚼　千頃生識于東雅堂<lb/>
　　宋徽宗題宗室士雷湘鄉小景<lb/>
趙士雷官至襄州觀察使此圖為宣和秘府所藏之一<lb/>
也卷髙一尺八寸長八尺有竒畫法二李汀沙樹石金<lb/>
<pb n="KR3h0060_WYG_027-9b"/>
碧映帶鵁鶄鸂鶒計十二種迴塘曲渚各臻其妙真佳<lb/>
品也　墨林山人<lb/>
　　東坡題王晉卿畫<lb/>
兩峯蒼蒼暗石壁中有百道飛來泉人間何處有此景<lb/>
便欲往買二頃田<lb/>
壬戌春正十三日雨霰雜冰子為程友季白所招時李<lb/>
九疑翁暨長公珂雪徐君潤鄉在坐出書畫鑒賞首展<lb/>
一卷即王晉卿烟江叠嶂是當年吳功甫故物今一再<lb/>
<pb n="KR3h0060_WYG_027-10a"/>
見如鴟夷子皮重挹夷光膚采也　玉水記<lb/>
　　朱迪功雪景<lb/>
宣和待詔朱迪功一時畫雪推精工筆蹤逺法王摩詰<lb/>
更説盤車妙無敵此圖似寫窮途客僕馬蕭蕭有羈色<lb/>
凍雲壓巖巖欲沈喬林封玉寒森森山根滅没逕路絶<lb/>
客子欲行愁雪深雪深雲寒不可渡景色蒼茫野隂暮<lb/>
誰歟擁蓋獨臨淵豈是行吟覓新句古來繪事不易言正<lb/>
在位置經營間朱君此畫妙有骨一笑千金豈論直　徵明<lb/>
<pb n="KR3h0060_WYG_027-10b"/>
　　楊補之墨梅<hi>絹上短横卷</hi>
繁華漸覺枝頭少冷蝶寒蜂盡不來寄語春風莫相妬<lb/>
明年還我最先開　吕肅<lb/>
花滿南枝雪後繁暗香疎影水邊村幾年不見春風面<lb/>
此日看圖憶故園　廬陵曾棨<lb/>
江國沙漫漫獨月夜將午有懷天一方悵罔益脩阻一<lb/>
杯羅浮春宛見中林舞珠佩委不收厯厯紛可數薄暮<lb/>
浮雲馳滅没見湘浦東風渺無頃暗入商賢俎陳明之<lb/>
<pb n="KR3h0060_WYG_027-11a"/>
攜此卷來將有所需余測其雅情於隠遂為賦此短句<lb/>
云　珪<hi>字文敬號半江居士</hi>
　　逃禪老人畫梅一幀<hi>在絹素上</hi>
艷愛江南楊補之每將尺素寫冰姿暗香疎影渾如舊<lb/>
遮莫髙樓玉笛吹<lb/>
老梅誰寫小江南太極心含個個香淡月半籠清絶處<lb/>
恍疑仙子謫塵凡　王汝玉<lb/>
梅花得意先羣芳雪後追尋笑我忙折取一枝懸竹杖<lb/>
<pb n="KR3h0060_WYG_027-11b"/>
歸來隨路有清香　都穆<lb/>
春色到家園樹樹梅如雪怪底暗香清浮動黄昏月<lb/>
　袁尊尼<lb/>
　　湯叔雅霜入千林圖<hi>此卷前梅後蘭為皇甫氏物</hi>
昔王允道送水仙五十枝與山谷先生欣然作咏凌波<lb/>
仙子生塵襪之句至今膾炙人口余欲水墨畫五十枝<lb/>
俱梅號曰霜入千林圖凡落筆趣向疎澹稠疊纎悉去<lb/>
處癖於七載而就所謂能事不受相促迫是也他日此<lb/>
<pb n="KR3h0060_WYG_027-12a"/>
軸流傳名世之家為余愛惜之　嘉泰改元歲在辛酉<lb/>
季夏上休日江右湯正仲叔雅書于丹丘寓舎云<lb/>
　湯正仲字叔雅江右人楊補之甥寫梅法補之後居<lb/>
　黄巖號閒菴楷書遒勁學禇河南而加老有女嫁趙<lb/>
　希泉寫梅竹每以父閒菴圖書識其上<lb/>
　　周曾秋塘圖卷<hi>有北燕張氏家藏圖書瑤暉堂印</hi>
秋秋瀟洒清幽人靜處水邊頭波細紋紋風色颼颼鷗<lb/>
鷺情相狎鳬鴛樂自由疎葦敗荷池沼白蘋紅蓼汀洲<lb/>
<pb n="KR3h0060_WYG_027-12b"/>
幾竿漁釣去已盡一段晚雲寒不收　右一字至七字<lb/>
觀周曾秋塘圖有作琅琊聖與<lb/>
傍水芙蓉照晩粧溪禽沙鳥滿秋塘枯荷折葦蒹葭外<lb/>
不著黄花噴晚香　集賢大學士趙世延敬題<lb/>
芙蓉滿意陂湖秋枯荷折葦林塘幽沙鳬野鴨浮清流<lb/>
霜中鳴鴈寒汀洲黄蘆紅蓼葉尚抽水石懶倦不自由<lb/>
大年小景方綢繆能事更費千金收瀟湘之南買一丘<lb/>
併與夢澤長唱酬　前集賢待制馮子振奉皇姊大長<lb/>
<pb n="KR3h0060_WYG_027-13a"/>
公主命題<lb/>
家在東南雲錦鄉心魂元是水花香哦詩想入秋塘境<lb/>
鴛鷺驚飛一夕忙　鮫人初息露香機花覆龍梭鳥自<lb/>
飛莫向西湖問烟水夜涼風露濕荷衣　至治三年季<lb/>
春廿有三日監修國史長史李洞奉皇姊大長公主教<lb/>
拜手稽首敬書<lb/>
慘澹枯荷折葦間芙蓉秋水轉碕灣鳴鴻飛度江南北<lb/>
却羨溪禽滿意閒　集賢直學士鄧文原敬題<lb/>
<pb n="KR3h0060_WYG_027-13b"/>
泛泛澄波綠滿池横塘風景四時宜鴛鴦鸂鶒貪嬉戲<lb/>
春去秋來總不知　集賢大學士王約謹題<lb/>
禽鳥雖非性稟全知幾猶得氣之先鴈鴻有信攙霜去<lb/>
鷗鷺無心狎我眠　集賢學士中奉大夫致仕魏必復題<lb/>
荷枯葦折澹秋塘㟁側芙蓉鏡裏粧水宿雲飛禽共樂<lb/>
不須别處覔瀟湘　中書平章政事張珪敬題<lb/>
蘆荻蕭蕭秋水清拒霜迎日鬬紅英鵁鶄屬玉休驚訝<lb/>
歲晩江天得共行　翰林直學士袁桷敬題<lb/>
<pb n="KR3h0060_WYG_027-14a"/>
水禽容與滿晴溪折葦枯荷澹夕暉安得扁舟江上去<lb/>
烟波相對兩忘機　翰林侍讀學士李源道敬題<lb/>
兩兩幽禽渺渺陂蒹葭荷葉澹相依只愁夜半秋聲起<lb/>
滿耳西風吹夢歸　御史中丞王毅敬題<lb/>
沙鳥飛鳴晩未休棹歌聲在白蘋洲題詩每恨無佳句<lb/>
欲翦横塘一片秋　翰林直學士曹元用敬題<lb/>
興入林塘翠未收錦鴛雪雁自沈浮欹蘆折葦荷香减<lb/>
冩作西湖暮雨秋　趙巖<lb/>
<pb n="KR3h0060_WYG_027-14b"/>
枯荷容與澹相依蘆荻花香拂釣磯一段秋光成霽景<lb/>
向人鷗鷺自忘機　翰林國史院編修官杜禧敬題<lb/>
　繪鑑云周曾不知何許人與馬賁同時差髙於賁尤<lb/>
　長山水而賁為宣和待詔畫人物花鳥山水二小景<lb/>
　　趙大年秋塘圖<hi>絹素精款識大年二字</hi>
王孫愛寫秋塘景髣髴苕溪秋意圖白鴈青鳬亂沙渚<lb/>
荻花裊裊帶平蕪<lb/>
　余少閲宣和畫譜每慕諸名士畫而未獲見恒恐歲<lb/>
<pb n="KR3h0060_WYG_027-15a"/>
　久鮮有存者今觀秋塘圖乃宋王孫趙大年之筆也<lb/>
　其殘沙斷岸落鴈飛鳬荻花衰艸摹寫逼真自有神<lb/>
　妙秋塘云乎哉吁畫之若此者能有幾乎世之竒物<lb/>
　藏者當寶之　黄鶴潭鑒定并詩跋<lb/>
塞雲飛碧天初爽八月江南鴈正過寒雨散羣迷晩渚<lb/>
夕陽分影落晴波苕花秋早香猶淡菰米霜微熟未多<lb/>
髙起聨翩飛不下溪頭矰繳奈渠何　練溪大祐<lb/>
溪上風生八月秋苕花如雪滿汀洲數行鴈影横霄漢<lb/>
<pb n="KR3h0060_WYG_027-15b"/>
萬頃波光浸斗牛埜鶴唳殘山月上洞簫吹徹海雲收<lb/>
何如赤壁扁舟夜人事雖殊景物侔　會稽張九功<lb/>
苕溪水落秋澄碧烟樹微茫露砂磧一行飛鴈下晴空疑有<lb/>
嚴親繫書帛嚴親白髪白於雪影落苕溪秋一色八月<lb/>
西風落藕花遊子何為尚行役圖中此景知何處太湖<lb/>
湖上烟水暮吳興畫手今已無對此令人重毫素昔曾<lb/>
弭節來湖州苕霅二川看白鷗今日南宫展圖畫令我<lb/>
因之懷舊遊　曲江張伯恭<lb/>
<pb n="KR3h0060_WYG_027-16a"/>
一片秋光淡復濃黄蘆獵獵起羣鴻大年小筆天機妙<lb/>
寫入鵞溪咫尺中　學古道人<lb/>
　　趙令穰江干雪霽圖<lb/>
右趙大年摹王右丞江干雪霽圖一卷上有宋緝熈殿<lb/>
寶賈秋壑米南宫趙仲穆私記顧仲瑛俞石澗題蓋思<lb/>
陵御府之物經諸家收藏賞鑒灼然希世之珍也大年<lb/>
本王孫而水墨丹青清森古澹無寶玦珊瑚紈綺豪貴<lb/>
之習可謂蟬蜕汚泥皭然髙暎者矣宜其遺賞千秋重<lb/>
<pb n="KR3h0060_WYG_027-16b"/>
若璆琳乎　太原王穉登<lb/>
昔人評趙大年畫謂得胸中千卷書更竒古又大年以<lb/>
宗室不得逺遊每朝陵囘得胸中邱壑不行萬里船不<lb/>
讀萬卷書欲作畫祖其可得乎此在吾曹勉之無望庸<lb/>
史矣　董其昌<lb/>
　　趙伯駒仙山樓閣圖<lb/>
仙山樓閣固翠水芙蓉境也是圖紅峯碧巒瑤臺瓊島<lb/>
琪樹金花真人飄渺霞際覺精神清潤使人望而知其<lb/>
<pb n="KR3h0060_WYG_027-17a"/>
詳焉非趙千里其誰彷彿與　辛亥汪砢玉題<lb/>
是圖余見李氏清樾堂一軸正相似而畫法逺不及蓋<lb/>
臨本也後得伯駒作禹王治水圖為翰林楊榮跋人物<lb/>
長尺許筆路則疏勁矣嘗過項又新出趙千里四大幅<lb/>
金書千里二字時董元宰同閲云此顔秋月筆也觀此<lb/>
益見我家仙山樓臺為伯駒真蹟無疑矣　夗水汪砢<lb/>
玉重題於墨華閣書畫笥<lb/>
　<lb/>
<pb n="KR3h0060_WYG_027-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷二十七<lb/>
</p>
<p>
</p>
  </div>
</body>
</text>
</TEI>
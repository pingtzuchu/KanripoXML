<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷三十九</head> <lb/>
    <p>
<pb n="KR3h0060_WYG_039-1a"/>
欽定四庫全書<lb/>
　珊瑚網卷三十九<lb/>
　　　　　　　　　　　　明　汪砢玉　撰<lb/>
　名畫題跋十五<lb/>
　　文太史倣米氏雲山卷<lb/>
余於畫獨喜二米雲山平生所見南宫特少惟敷文之蹟<lb/>
屢屢見之大要父子無甚相逺余所喜者以能脱略畫家<lb/>
意匠得天然之趣耳元章品題諸家謂皆未離筆墨畦逕<lb/>
<pb n="KR3h0060_WYG_039-1b"/>
晚乃出新意寫林巒間烟雲霧雨隂晴之變自謂髙出古<lb/>
人元暉亦云漢與六朝作山水者不復見於世惟王摩詰<lb/>
古今獨步既自悟丹青妙處觀其筆意但付一笑耳且謂<lb/>
百世之下方有公論又嘗自言遇合作處渾然天成荐為<lb/>
之不復相似其言雖涉誇詡要亦自有所得也余暇日漫<lb/>
寫此卷然人品庸下行筆拙劣不能於二公為役觀者以<lb/>
畦逕求正可發笑耳　乙未冬十一月晦徵明書<lb/>
　　徵仲倣米青緑雲山<hi>小幅</hi>
<pb n="KR3h0060_WYG_039-2a"/>
平村緑樹一谿分百疊晴巒鎖白雲貌得江南烟雨意<lb/>
錯教人唤米敷文　徵明<lb/>
樹色猶含雨山容未斂雲草堂閒注目春意正氤氲<lb/>
榖祥<lb/>
雷平春色曉氤氲天外三峰碧玉文為問華陽洞中客<lb/>
可能持寄隴頭雲　彭年<lb/>
春水没漁磯春雲連樹緑葉落在遙山江南雨新足<lb/>
袁聚<lb/>
<pb n="KR3h0060_WYG_039-2b"/>
　　文待詔自跋關山積雪圖長卷<lb/>
古之髙人逸士往往喜弄筆作山水以自娱然多寫雪<lb/>
景者蓋欲假此以寄其嵗寒明潔之意耳若王摩詰之<lb/>
雪溪圖郭忠恕之雪霽江行李成之萬山飛雪李唐之<lb/>
雪山樓閣閻次平之寒巖積雪趙承㫖之袁安卧雪黄<lb/>
大癡之九峰雪霽王叔明之劍閣圖皆著名今古膾炙<lb/>
人口余皆幸及見之每欲效倣自歉不能下筆曩於戊<lb/>
子冬同履吉寓於楞伽僧舍值飛雪㡬尺四顧千峰失<lb/>
<pb n="KR3h0060_WYG_039-3a"/>
翠萬木僵仆乃與履吉索素縑乗興濡毫為圖演作關<lb/>
山積雪一時不能就緒嗣後攜歸或作或輟五易寒暑<lb/>
而成但用筆拙劣雖不能追踪古人之萬一然寄情明<lb/>
潔之意當不自減也因識嵗以歸之嘉靖壬辰冬十月<lb/>
望日衡山文徵明<lb/>
　　衡山龍門覽勝<lb/>
三月韶華過雨濃暖蒸花氣自溶溶菜畦麥隴青黄接<lb/>
雲岫烟巒紫翠重一片垂楊春水渡兩崖啼鳥夕陽松<lb/>
<pb n="KR3h0060_WYG_039-3b"/>
晚風吹酒藍輿倦忽聽天平寺裏鐘　偶與九逵先生<lb/>
談天平龍門之勝為寫小景并書近詩請教庚寅四月<lb/>
廿又一日徵明記<lb/>
　　治平山寺圖<lb/>
遙遙治平寺乃在楞伽麓之子神情秀空山裹雲宿月<lb/>
冷石牀清孤眠豈能熟還持一束書起傍梅花讀燈昬<lb/>
夜參半饑䑕鳴古屋凄風西北来吹墮簷間木感此霜<lb/>
露繁坐覺芳華促少壯曾㡬時嵗晏在空谷念此隔重<lb/>
<pb n="KR3h0060_WYG_039-4a"/>
城何能慰幽獨　𤣥隂失昬旦朔吹號枯株懷君别未<lb/>
久奄忽嵗云徂空庭飄微霰慘淡集饑烏城郭黯以凄<lb/>
況復空邨居空村白日短寒雲晴郊墟青山不為容黄<lb/>
葉遶精廬遙知松牕下時披古人書古人不可見願言<lb/>
掇其腴誰令事干禄雕鎔失其初嗟予亦喪志與子同<lb/>
厥趨豈不懷逺業均受貧賤驅朱門富華屋長途有髙<lb/>
車寧知饑寒士一饑不願餘栖栖斥鷃翔豈與鴻鵠俱<lb/>
何當長風發共奮青雲衢　履仁久留治平嵗暮有懷<lb/>
<pb n="KR3h0060_WYG_039-4b"/>
題此奉寄正德乙亥十二月五日徵明<lb/>
　　題石湖圖與陸子靜<lb/>
春盡南湖水拍空扁舟如坐畫圖中催詩忽送雲頭雨<lb/>
吹面時来柳外風人與青山原有約興隨流水去無窮<lb/>
自家不是陶元亮一笑應慚對逺公　平生幽興碧雲<lb/>
深老去閒身縱壑人喜共白公修洛社何如逸少在山<lb/>
隂夕陽鐘梵烟藏寺脩竹人家水遶林滿目溪山琴趣<lb/>
在底須絃上覔知音　徵明<lb/>
<pb n="KR3h0060_WYG_039-5a"/>
　　又石湖圖<hi>并詞</hi>
晚涼斜倚赤闌橋天逺白烟消酒醒顧見花間影浮雲<lb/>
散月在林梢野火青山隠隠漁歌緑水迢迢昔年曽此<lb/>
醉清宵共艤木蘭橈白頭重踏行春路同遊客半已難<lb/>
招静山髙月小玉人何處吹蕭　右調風入松并石湖<lb/>
圖夏月望日徵明寫<lb/>
　　丹泉草堂圖<lb/>
聞説仙人葛稚川丹成仙去已千年白雲渺渺都無蹟<lb/>
<pb n="KR3h0060_WYG_039-5b"/>
碧竇涓涓尚有泉秋老山空寒浸月草香沙暖玉生烟<lb/>
林堂俯仰成今古總屬風流顧彦先　衡山徵明為清<lb/>
甫畫并題<lb/>
仙嶺媚春華浮泉雜綺霞雲中迴碧草天上泛桃花流<lb/>
蔽金堂宅源成玉女家容成如可揖緑盞酌丹砂　五<lb/>
嶽山人黄省曾<hi>殊不成字但盛名之下耳</hi>
　　白描老子像<hi>後楷書清淨經及老子傳</hi>
病困無聊寫此奉<hi>闕</hi>山煉師永充福濟觀常住一笑置<lb/>
<pb n="KR3h0060_WYG_039-6a"/>
之　徵明頓首<lb/>
　猶龍公道邈𤣥言吾夫子以為不可測識者而徵仲<lb/>
　先生以筆墨追之㡬得影響此不復當以藝事目矣<lb/>
　必焚登流眉香一銖乃可開卷壬戌十二月李日華敬<lb/>
　題<lb/>
　　袁安卧雪圖<hi>時為曹瞻明得此畫於項𤣥度因以見示</hi>
趙松雪為袁道甫作卧雪圖老屋疎林意象蕭然自謂<lb/>
頗盡其能事而龔子敬題其後乃以不畫芭蕉為欠事<lb/>
<pb n="KR3h0060_WYG_039-6b"/>
余為袁君與之臨此遂於牆角著敗蕉似有生意又益<lb/>
以崇山峻嶺蒼松茂林庶以見孤髙拔俗之藴故不嫌<lb/>
於贅也壬寅六月二十日徵明識<lb/>
　　桐隂髙士圖<lb/>
舊畫重題二十年碧梧秋色尚依然而今㸃染渾忘却<lb/>
老去聰明不及前　子寅自南都持余舊作桐隂髙士<lb/>
圖觀之蓋有年矣可見嵗月易增筆力易減較之於今<lb/>
大不如前為之悵然因題一過己巳春徵明記<lb/>
<pb n="KR3h0060_WYG_039-7a"/>
清賞凝霞四十年斷痕殘墨尚依然不堪香死人琴後<lb/>
秋色徒供韻石前　先子英年得此畫每躍然稱快後<lb/>
義興吳二甫以白鏹一鎰求易先子笑却之余年来蹇<lb/>
遭多故書畫鼎彞㡬不復存而此獨固守亦欲後之念<lb/>
今猶今之念昔也因和原韻一絶崇禎戊辰改元七夕<lb/>
立秋日懷日子砢玉記<lb/>
　　聽玉圖<lb/>
虛齋坐深寂涼聲送清美雜佩搖天風孤琴寫流水尋<lb/>
<pb n="KR3h0060_WYG_039-7b"/>
聲自何来蒼竿在庭圯冷然如有聲應耳相諾唯竹聲<lb/>
良已佳吾耳亦清矣誰云聲在竹要識聽由己人清比<lb/>
脩竹竹瘦比君子聲入心自通一物聊彼此傍人漫求<lb/>
聲已在無聲裏不然吾自吾竹亦自竹耳雖日與竹居<lb/>
終然藐千里請看太始音豈入箏琶耳　里中契家生<lb/>
文徵明為貳郡程文畫并詩<lb/>
　曹友瞻明初好古時即以此畫質先荆翁翁鑒賞不<lb/>
　已後真贋莫别每来印正因憶當年髙君明水未第<lb/>
<pb n="KR3h0060_WYG_039-8a"/>
　弱冠時與翁相叙書畫好玩滿前質疑問難常連宵<lb/>
　累夕彼後賢之繼起安知宗法所在乎為之撫卷三<lb/>
　嘆戊辰長至日砢玉記<lb/>
　　竹居<hi>二大字為陳白陽書文太史作圖</hi>
珍重閒情在竹間幽居深鎖碧琅玕清風自解絶塵土<lb/>
髙節還堪托嵗寒門掩夕陽容竟造詩成春雨倩誰刋<lb/>
已知胷次清虛甚莫作尋常肉食看　徵明<lb/>
猗猗緑竹秩秩華榱翠文洞疏秀翳堦壝白日潜照清<lb/>
<pb n="KR3h0060_WYG_039-8b"/>
風時披淡然幽獨君子之居　葆生文伯仁<lb/>
種竹隨清况幽居逺俗氛誰知豹閹客能愛鳯團雲晚<lb/>
徑浮清月秋牕映緑濆王猷千載興瀟洒出人羣　漳<lb/>
餘岳岱<hi>東伯</hi>
脩竹堂開粤水潯野情蕭散一抽簪清秋卧聽瀟湘雨<lb/>
白日行歌翡翠林颯㳫時聞金玉奏孤髙猶見嵗寒心<lb/>
主人自是逃虛者披閲黄庭坐茂隂　吳趨許閏<lb/>
　右竹居卷皆吳中一時聞人為海寧王君作者王君<lb/>
<pb n="KR3h0060_WYG_039-9a"/>
　不詳為何人觀其絹素精好交無雜賓亦可尚已不<lb/>
　知何縁流落京師震川先生得之先生雅好種竹而<lb/>
　亦姓王亦可以為竒矣偶攜過敝寓因嘆物之得其<lb/>
　所歸而卷中諸人震川所交㡬半時一展玩殆若為<lb/>
　震川而設者題此以記嵗月蓋自戊子至今已三十<lb/>
　九年又不勝存殁之感於諸公也嘉靖丙寅秋七月<lb/>
　三橋文彭書<lb/>
　萬厯庚辰四月晦日觀於耆英堂之東偏展玩數四<lb/>
<pb n="KR3h0060_WYG_039-9b"/>
　不能去手卷中諸名士惟徐君猶在而先兄亦仙遊<lb/>
　八年矣因題於後以識感　茂苑文嘉書<lb/>
　卷有汝南黄省曽撰竹居賦云海寧王侯雅崇經術<lb/>
　其居羅以修竹五嶽山人聞而賦之詩有安陽杜璠<lb/>
　吳下王穀祥澱峯徐𤣥度民則陽抱山人陸芝洞庭<lb/>
　徐麟俱未及錄樂卿記<lb/>
　　秋林泉石<lb/>
長松落髙䕃平臯出石罅修梁不通塵幽人寄容暇散<lb/>
<pb n="KR3h0060_WYG_039-10a"/>
柔搖竒情倐在疎林下萬木疊遙岑晴湖自天瀉何處<lb/>
得秋多凌空有虛榭　文壁<lb/>
　　玉蘭圖<lb/>
綽約新妝玉有輝素娥千隊雪成圍要知姑射真仙子<lb/>
欣見霓裳試羽衣影落空堦初月冷香生别院晚風微<lb/>
玉環飛燕元相敵笑比江梅不恨肥　奕葉靈葩别種<lb/>
芳似舒還斂玉房房仙翹映月瑤臺迥素腕披風縞袂<lb/>
長拭面何郎疑傅粉前身韓壽有餘香夜深香霧空濛<lb/>
<pb n="KR3h0060_WYG_039-10b"/>
處髣髴羣姬解佩璫　嘉靖辛亥二月八日訪補菴郎<lb/>
中適庭中玉蘭盛開連日賞玩感而賦此并系以圖長<lb/>
洲文徵明<lb/>
　　澤蘭圖<lb/>
草堂安得有琳琅傍案猗蘭奕葉光千里故人来解佩<lb/>
一牕幽意自生香夣回涼月甌江逺思入風雲楚畹長<lb/>
漸見不聞餘馥在始知身境兩相忘　近承友人寄贈<lb/>
温蘭秋来著花甚盛因作此詩謝之適張辨之以蘭卷<lb/>
<pb n="KR3h0060_WYG_039-11a"/>
相示既為補空錄此詩於上　文璧<lb/>
湘波平楚岫青美人羅袂障風横光風綰作騷人佩還<lb/>
帶三閭一卷經　允明<lb/>
　秋日辨之攜此卷索余畫見吾文師墨戲不敢援筆<lb/>
　敬書數語歸之　丁卯陳淳謹識<hi>楷書</hi>
一回展卷懷千古無數青峰近可招旅雁北征雲慘淡<lb/>
漁舟南下水迢遙蒼梧帝子魂應斷空谷佳人恨未消<lb/>
憔悴誰知吟澤畔欲傾緑醑慰無聊　黄雲<lb/>
<pb n="KR3h0060_WYG_039-11b"/>
别来芳迹杳難尋千里相知契結深漢館月明幽客夢<lb/>
楚江秋盡美人心含風嫋嫋香生佩隔水悠悠思入琴<lb/>
百卉無情自春迹不堪於此易沾巾　余嘗題文衡山<lb/>
墨蘭寄友人今為辨之錄此時癸酉嵗九月十八日在<lb/>
松陵舟中書湖光月色相映且與衡山方别其情不言<lb/>
可知也陳沂<lb/>
　　飛雲石<hi>後有銘</hi>
正德初海虞錢氏齋中獲覯此石上鏤飛雲二字筆法<lb/>
<pb n="KR3h0060_WYG_039-12a"/>
流動雖愛之未知所自㑹石田先生適至云此為倪元<lb/>
鎮所寳久在清祕閣中元鎮逝呉時猶攜以自隨後以<lb/>
贈所知遂為錢氏所有吾鄉毛九疇博雅好古乃從錢<lb/>
氏購歸復索余作圖以便展對云　徴明<lb/>
　經年不見九逵一日獨行溪上忽爾懐思輒賦短韻<lb/>
　并系小圖奉寄<lb/>
簷樹扶疎帶亂鴉蕭亝只似野人家紙牕獵獵風生竹<lb/>
土盎浮浮火宿茶日色射雲時㺯采雨絲吹雪不成花<lb/>
<pb n="KR3h0060_WYG_039-12b"/>
庭中卉物彫零盡獨有蒼松領嵗華　嘉靖二十有七<lb/>
年七月十日徵明書<lb/>
宛轉横岡帶逺岑梅花燦燦竹深深人家盡住蒼雲塢<lb/>
拄杖時穿玉雪林風壑聲傳千澗雨曉山青落半湖隂<lb/>
剛憐珂里城闉隔經嵗不聞車馬音　薄雲籠月夜微<lb/>
茫十里松蘿一徑長草澗伏流時送響野梅藏雪暗吹<lb/>
香冥烟突兀蒼山色逺火依稀破壁光十五年前舊遊<lb/>
路重来蹤蹟已都忘　萬頃玻璃帶曲隈眼中圖畫自<lb/>
<pb n="KR3h0060_WYG_039-13a"/>
天開春風爛漫難忘酒落日登臨更有臺百疊蒼螺湖<lb/>
上島千林香雪崦邊梅故人何在空馳想縹緲峰頭獨<lb/>
自来　癸卯十月同履學文學遊洞庭西山歸而圖此<lb/>
以記興云徵明<lb/>
一雨垂垂春欲徂弱雲狼藉草紛敷池塘水滿魚爭躍<lb/>
竹徑泥深鳥亂呼暝色排簷失昏旦涼聲入枕夢江湖<lb/>
山亝十日經過斷榻得南宫水墨圖　戊午新夏雨牕<lb/>
戲墨并題徵明<lb/>
<pb n="KR3h0060_WYG_039-13b"/>
　　千巖萬壑圖<lb/>
尺素俄驚已數年秀巖流壑始依然感君意趣猶如昔<lb/>
顧我聰明不及前萬壑潺湲知水競千巖青翠為山妍<lb/>
詩中真境何容盡聊畢當年未了縁　千巖競秀萬壑<lb/>
爭流乃余為子傳而作也子傳與予相友善每有所往<lb/>
必方舟相與乗閒出此絹索予圖數筆興闌則止如是<lb/>
者凡十有三年始克告成因系之以詩嘉靖己酉八月<lb/>
徵明<lb/>
<pb n="KR3h0060_WYG_039-14a"/>
　　烹茶圖<lb/>
嫩湯自愛魚生眼新茗還誇翠展旂穀雨江南佳節近<lb/>
恵山泉下小船歸山人紗㡌籠頭處禪榻風花繞鬢飛<lb/>
酒客不通塵夢醒卧看春日下松扉<lb/>
　　文太史自題諸畫<hi>俱七言律</hi>
東風吹春著幽谷宿雨浮烟樹新沐斜橋曲徑帶流泉<lb/>
白日疎籬䕃濃緑晴江隔世不隔山百疊蒼螺滿茒屋<lb/>
輸却長吟抱膝人鎮日臨磯弄晴緑　正徳丙子春三<lb/>
<pb n="KR3h0060_WYG_039-14b"/>
月徴明為啟之文學寫并題<lb/>
郭外青烟栁帶柔洞庭西去水悠悠故人不見沙棠楫<lb/>
燕子齊飛杜若洲日落晩風吹宿酒天寒江草喚新愁<lb/>
佳期寂寞春如許孤負山花插滿頭　霜柯天矯蒼龍<lb/>
精霜根蝕雨莓苔青幽人睡起日亭午坐看涼影流空<lb/>
庭心閒無營静於洗有時清風落書几試拈秃筆寫雲<lb/>
林一片秋光生眼底　辛亥六月七日戲筆長洲徴明<lb/>
玲瓏蒼壁太湖姿浪蝕沙淘面面竒百穴晴窻通玉女<lb/>
<pb n="KR3h0060_WYG_039-15a"/>
一拳小石夢仇池乍逢合下南宫拜欲詠還輸白傅詞<lb/>
便擬髙齋題列岫朝來秀色滿簷帷　右題古石圖徴<lb/>
明<lb/>
　　文徴仲雲峰石室圖<hi>欵云文璧題贈擊壤先生</hi>
疎樹宿殘雨斷雲開亂山幽人住何處相憶有無閒<lb/>
　此先君四十以前筆也雲峰石色縱横參於造化非<lb/>
　他人可能萬厯八年五月二十七日仲子嘉識<lb/>
　　徴仲自題山水<hi>凡三幅各一絶</hi>
<pb n="KR3h0060_WYG_039-15b"/>
雲開逺島明木落秋江冷斜日下漁梁照見獨行影<lb/>
雨過山突兀秋清樹陸離閒情誰領畧溪上有苑茨<lb/>
雨晴山逺近秋老樹參差小橋獨眺處斜陽總是詩<lb/>
　　又落木寒泉<lb/>
北風入空山古木翠蛟舞何處鳴天球寒泉灑飛雨<lb/>
　　又寫竹<lb/>
古木蒼龍影修篁碧玉枝相看兩不厭同保嵗寒姿<lb/>
　　横塘詩意<lb/>
<pb n="KR3h0060_WYG_039-16a"/>
百疊春雲百疊山杏花三月雨班班分明記得横塘路<lb/>
　一葉輕舟載雨還　正徳庚午春仲坐雨停雲館題畫<lb/>
文璧<lb/>
　花光恵崇喜用王洽潑墨法寫湘西山水極有神韻<lb/>
　二米實祖迹之非創作也衡山公此卷蒼秀婉逸直<lb/>
　追二衲不入南宫廡下詩筆以涪翁手腕鼓國初髙<lb/>
　徐口頰俱可　紫雪<lb/>
　此畫并倣燕穆之山水卷余得之梁溪華氏李翁九<lb/>
<pb n="KR3h0060_WYG_039-16b"/>
　疑過而見之鑒賞不去口因題其後云玉水<lb/>
　　倣燕穆之山水卷<hi>後有王雅宜行草長幅</hi>
文徵仲先生繪事從宋入李營丘燕穆之方幅小景輒<lb/>
具百里之變貴於几端卷舒而遊趣足也此作是其倣<lb/>
燕者王履吉古詩行草楚楚秀逸若来與畫競爽真雙<lb/>
璧也春寒無事從玉水假過恣玩旬日意獨未飽㑹玉<lb/>
水治入燕裝促歸囊中系此　李日華<lb/>
　　倣李唐滄浪濯足<lb/>
<pb n="KR3h0060_WYG_039-17a"/>
飛泉百丈晝生寒古樹蒼苔過雨班何似山人多道味<lb/>
洗心濯足自躋攀　徵明<lb/>
盤空石壁雲難度古木蒼藤不計年最是碧山猿嘯處<lb/>
一條飛瀑破晴烟　蔡羽<lb/>
百丈飛泉洒面涼桃花片片㵼滄浪道人白足元無垢<lb/>
自愛空山日月長　王寵<lb/>
　　倣董北苑山水<lb/>
青山隠隠水漪漪映樹蘭舟晚更移一縷茶烟衝宿鷺<lb/>
<pb n="KR3h0060_WYG_039-17b"/>
無人知是陸天隨<lb/>
　　倣趙文敏滄浪濯足<hi>著色絹上楷書題欵</hi>
溪上青松秀色開溪頭新水緑於苔偶然濯足臨溪上<lb/>
矗矗芙蓉倒影来<hi>為書記王澄甫所藏垂老食貧因以畫易余米玉水記</hi>
越来溪上雨初收茶磨山前爛漫遊斜日正臨芳草渡<lb/>
飛花故㸃木蘭舟<hi>此倣松雪青緑小幅</hi>
千里相思一旦逢半生心事此宵同話深不覺頻移席<lb/>
露下庭柯月滿空　徵明為參孫作<lb/>
<pb n="KR3h0060_WYG_039-18a"/>
　文徵仲畫大類趙承㫖第微尖利耳同能不如獨勝<lb/>
　無取絶肖似所謂魯男子學柳下恵其昌題<lb/>
　　倣倪迂山林<hi>二幅各自題</hi>
山寒有古意木落見清真不見倪迂叟誰能繼後塵<lb/>
遙山過雨翠微茫疎樹離離掛夕陽飛盡晚霞人寂寂<lb/>
虛亭無賴領秋光　戊午四月既望倣雲林子筆徵明<lb/>
時年八十有九<lb/>
　　燕山春景<lb/>
<pb n="KR3h0060_WYG_039-18b"/>
燕山二月已春酣宫柳霏微水映藍屋角疎花紅自好<lb/>
相看終不是江南　甲申晦日鄭正叔偶訪小亝坐語<lb/>
家山風物寫此寄意徵明<lb/>
　　古木幽居圖<lb/>
古木隂隂山逕迴雨深門巷長蒼苔不嫌寂寞無車馬<lb/>
時有幽人問字来　雨中承克承過訪山房寫此奉贈<lb/>
癸卯六月二日徵明<lb/>
　　古木髙逸圖<hi>文璧欵</hi>
<pb n="KR3h0060_WYG_039-19a"/>
春風著柳弄鵝黄宿雨膏原細草香莫怪幽人坐忘去<lb/>
逺山偏自稱斜陽　余又有泉石髙閒圖欵云嘉靖壬<lb/>
子九月既望徵明寫時年八十有三<lb/>
　　碧梧髙士圖<lb/>
漠漠疎桐灑面涼濺濺寒玉潄迴塘馬蹄不到清隂寂<lb/>
始覺空山白日長　孔周經時不見因想髙勝居然在<lb/>
懷因寫碧梧髙士圖并小詩寄意徵明<lb/>
　　河梁話别圖<lb/>
<pb n="KR3h0060_WYG_039-19b"/>
泣别河梁恨未銷歸心惻惻渾天遙李陵若論興亡事<lb/>
誰識蘇卿是久要　徵明<lb/>
落盡旄頭信義全剛腸㡬度茹羊羶雁書不與蘇卿便<lb/>
啼血東歸化杜鵑<hi>右題蘇武别李陵圖</hi>　崑山黄雲<lb/>
鐵石心寧隨境改君臣義自與天通忠懷慷慨操窮節<lb/>
一任時窮道不窮　瑯琊王世貞<lb/>
　　明皇夜遊圖<lb/>
隔花雕輦度輕雷御酒初𫝊鳯管催别勅梨園千妓女<lb/>
<pb n="KR3h0060_WYG_039-20a"/>
月中齊唱紫雲回<lb/>
　　昭君圖<lb/>
琵琶彈淚翠眉顰白草黄花暗塞塵幾度穹廬明月夜<lb/>
夣魂猶憶漢宫春<lb/>
　卷後有尤鳯丘按傳布景更艷異奪目<hi>國潤識</hi>
　　洛神圖<hi>掛幅</hi>
先内翰畫洛神倣龍眠居士筆嘉靖庚辰年作也至萬<lb/>
厯甲戌秋補書賦於上　仲子嘉<lb/>
<pb n="KR3h0060_WYG_039-20b"/>
　文徵仲白描宓妃雅得神光離合之趣而休承書亦<lb/>
　儀靜體閒洵稱合作繡水汪氏鑒藏<lb/>
　　文太史自題山水諸幅<hi>俱七言絶</hi>
三月江南欲暮春緑隂照水玉𥻘𥻘自憐身在奔馳地<lb/>
空羡苑亭共坐人<hi>春幅</hi>
斜橋曲徑帶流水疎樹平臯䕃濃綠輸却長吟抱膝人<lb/>
鎮日臨磯弄寒玉<hi>夏幅</hi>
髙樹扶疎弄夕暉秋光欲上野人衣尋行覔得空山句<lb/>
<pb n="KR3h0060_WYG_039-21a"/>
獨繞溪橋看竹歸<hi>秋幅</hi>
雲樹埋踪鳥絶飛空江蓑笠弄寒絲良工妙得竹中趣<lb/>
故寫愚溪獨釣詩<hi>冬幅</hi>
山中習靜避紅塵朝夕惟於木石親昨日渡頭春忽到<lb/>
東風緑水又𥻘𥻘<lb/>
萬樹千花盡放春逺峰个个玉嶙峋溪南䇿杖来遊者<lb/>
不是山隂雪後人<lb/>
曉山經雨洗青螺春水連天漾碧波此景此時誰㑹得<lb/>
<pb n="KR3h0060_WYG_039-21b"/>
扁舟行處賞心多<lb/>
水繞山迴石路深幽懷都付膝前琴春来多謝垂楊柳<lb/>
分得溪亭半榻隂<lb/>
青山隠隠遮書屋緑樹隂隂覆釣船好似江南春欲暮<lb/>
嫩寒微雨落花天<lb/>
狼藉春風花事休凄涼啼鴂景深幽空山雨過人蹤少<lb/>
寂寂孤村水自流<lb/>
玉虹千丈落潺湲石壁巖巖擁翠鬟料得兩翁勞應接<lb/>
<pb n="KR3h0060_WYG_039-22a"/>
耳中流水眼中山<lb/>
小樓終日雨潺潺坐見城西雨裏山獨放扁舟湖上去<lb/>
空濛烟嶼有無間<lb/>
倪迂筆法類荆關㸃染烟巒杳靄間我亦年来有迂癖<lb/>
時時閒寫郭西山<lb/>
平生最愛雲林子能寫江南雨後山我亦雨中聊㸃染<lb/>
隔江山色有無間<hi>一作休承詩隔江為疎林</hi>
一重山崦一重溪猶有人家住水西行過小橋回首望<lb/>
<pb n="KR3h0060_WYG_039-22b"/>
焙茶烟上午雞啼<lb/>
桐花半落東風軟山雨全收白晝長寂寂溪亭人不到<lb/>
鴨頭春漲緑波香<lb/>
亭下林隂掃不開庭前山色翠成堆日長自有讀書趣<lb/>
何用紛紛車馬来<lb/>
髙樹隂隂翠葢長雨餘新水漲迴塘何人得似山中叟<lb/>
對語溪頭五月涼<hi>嘉靖庚子仲夏望日寫於玉蘭堂  徵明</hi>
城居六月馬蹄忙日射流塵四散黄誰似溪山開草閣<lb/>
<pb n="KR3h0060_WYG_039-23a"/>
四簷風雨一牕涼<lb/>
松隂寂寂清於水草色茸茸軟似裀六月城居如坐甑<lb/>
水邊輸與納涼人<lb/>
隂隂灌木壓虛簷六月林亭意爽然百疊烟霞開絶壑<lb/>
一牕風雨聽飛泉<lb/>
隂隂夏木水平溪黄鳥飛来不住啼南畝已畊心緒靜<lb/>
看山斜倚曲闌西<lb/>
積雨初收消夏灣緑蘿吹雪覆潺湲何當湖上垂雙足<lb/>
<pb n="KR3h0060_WYG_039-23b"/>
俯看清流仰看山<lb/>
髙林雨過白烟生風動疎隂漏日明午困欲眠書在手<lb/>
紫薇花底拂桃笙<lb/>
潭潭虛閣帶灣碕山木蒼蒼結夏幃最是晩涼詩思就<lb/>
滿牕晴瀑雨飛飛<lb/>
長林結暝晝生寒坐愛虛亭帶淺灘吟就夕陽詩未就<lb/>
碧雲千疊上欄杆<lb/>
雨晴飛瀑寫潺湲地拔蒼松生晝寒詩思攪人眠不得<lb/>
<pb n="KR3h0060_WYG_039-24a"/>
起臨虛閣弄漁竿<lb/>
斜陽曲徑帶流水疎樹平臯䕃濃緑輸却長吟抱膝翁<lb/>
鎮日臨流弄寒玉<lb/>
草堂斜覆松隂底牕外青山雲外水扁舟何處未歸来<lb/>
無數沙鷗落前渚<lb/>
草堂無用設籬門賸有清隂隔世塵一路溪山歸路永<lb/>
斜陽照見獨行人<lb/>
雲罨遙空露碧巔涼聲風激半空泉憶曽倚醉包山下<lb/>
<pb n="KR3h0060_WYG_039-24b"/>
萬木圍簷聽雨眠<lb/>
茗杯書卷意蕭然燈火微明夜未眠竹樹雨收殘月出<lb/>
清聲涼影滿牕前<lb/>
風激飛藤葉亂流寒沙渺渺水悠悠碧烟半嶺斜陽淡<lb/>
滿目青山一片秋<lb/>
清溪汩汩帶遙灘過雨青山落照間三里漁梁歸路近<lb/>
竹西茒屋未曾關<hi>過荆溪舟中貽友</hi>
謖謖松風灝碧川髙人蹤跡在漁船一痕斜日青山外<lb/>
<pb n="KR3h0060_WYG_039-25a"/>
萬頃晴波白鳥前<lb/>
蒼松落落帶滄灣秋在丹楓夕照間料得詩翁勞應接<lb/>
耳中流水眼中山<hi>與前首有異</hi>
蒼山隠隠樹重重苑屋秋驚半落楓願我知音成逺訪<lb/>
蹇驢不憚路西東<lb/>
漠漠空江水見沙寒原日落樹交加幽人索莫詩難就<lb/>
停棹閒看繞樹鴉<lb/>
小蹇衝風引步遲忍寒偏稱覔新詩箇中别有難言處<lb/>
<pb n="KR3h0060_WYG_039-25b"/>
只許當年鄭五知<lb/>
小蹇衝風引步遲風融觸眼總新詩千山圍玉天開畫<lb/>
此意惟應鄭五知<hi>又雪景一幅詩句前後相同</hi>
宻樹縁山凍不分天垂暮色轉氤氲山童貰酒歸何處<lb/>
雪壓茒簷有隠君<lb/>
城中塵土三千文何似兩翁麋鹿蹤隔浦秋山供一笑<lb/>
離離自映夕陽紅<lb/>
扁舟自有江湖興眼底何人得此閒我亦世間求靜者<lb/>
<pb n="KR3h0060_WYG_039-26a"/>
久攖塵夢負青山<lb/>
倚空石壁開蒼雪映水髙柯舞翠蛟記取江南竒絶處<lb/>
石湖西畔獨平橈<lb/>
雨歇風清棹一横微吟自愛晚湖平夕陽西下山千疊<lb/>
木落空山生逺情　此先待詔小筆仲子既為鑒定復<lb/>
書此詩甲戌七月嘉識<lb/>
　　文衡山自題花鳥四幀<lb/>
錦雲零落楚江空翡翠翎邊夕照紅愁絶蘭橈烟水外<lb/>
<pb n="KR3h0060_WYG_039-26b"/>
秋香吹老一灘風<hi>蓮房翠禽</hi>
習習春風上苑回一枝先傍曲江開莫嫌花氣能薰客<lb/>
自有鶯聲喚醒来<hi>杏花黄鸝</hi>
樷樷花色映霞妝西域移来種自芳幽賞不知春已去<lb/>
尚聞埜雀噪斜陽<hi>薔薇麻雀</hi>
絶艷清芬名自竒相看總是嵗寒姿山禽應惜栖能穏<lb/>
兩兩飛来借一枝<hi>茶梅雙禽</hi>
　　杏花雙鳩圖<hi>余得之髙明水後為姚汝為易去</hi>
<pb n="KR3h0060_WYG_039-27a"/>
别院花飛雨乍晴暖風吹日困人情不知春色来多少<lb/>
試聽雙栖好鳥聲<hi>雖著色而㸃綴如生神品也</hi>
　　小院秋葵圖<lb/>
菊棠荏苒紫羅裏秋日溶溶小院東零落萬紅炎景盡<lb/>
獨垂舞袖向西風　徵明畫<lb/>
栗玉姿偏瑩鵝黄色未深已誇能衞足復道解傾心<lb/>
穀祥<lb/>
緑剪㕘差帶丹傾子細霞一番秋色起髙日映葵花<lb/>
<pb n="KR3h0060_WYG_039-27b"/>
顧聞<lb/>
　　又自題寫生諸幅<lb/>
雪片經春猶未消一庭寒玉逗清宵無端幽夢尋芳信<lb/>
香艷紛披意自嬌　畫梅<lb/>
淵明老去不憂貧醉擷金莖滿意春却笑微花何幸㑹<lb/>
至今珍重為斯人　墨菊<lb/>
透紙離離見墨花細香團玉見霜華江南五月炎無柰<lb/>
别有涼風屬畫家　又<lb/>
<pb n="KR3h0060_WYG_039-28a"/>
未論搖月堪為佩若使凌波直欲仙香夢攪人眠不得<lb/>
為君親賦返魂篇　徵明畫水仙并詩<lb/>
　一片行雲隨碧波幻成玉質映江沱天風乍拂河津<lb/>
　帶明月將搖溪上珂　師道題<lb/>
葉颭東風翠帶斜白雲根底茁紅芽山中誰得稱君子<lb/>
滿地無名野草花　冩蘭<lb/>
纎纎小雨作輕寒最好疎篁帶雨看正是美人無俗韻<lb/>
清風徐洒碧琅玕　雨中祿之攜松雪畫蘭竹過訪即<lb/>
<pb n="KR3h0060_WYG_039-28b"/>
為作此徵明時年八十有一<lb/>
淡墨淋漓粉節香清風髣髴見瀟湘一般紅杏沾恩澤<lb/>
别有濃隂蓋草堂　竹枝<lb/>
白石巖巖封翠苔喬柯落落委茫莱旁人莫作支離看<lb/>
猶是明堂有用材　古木<lb/>
　　故里讀書圖<hi>一作還家誌喜</hi>
緑樹成隂逕有苔園廬無恙客歸来清朝自是容疎懶<lb/>
明主何曽棄不才井壑豈無投老地烟霞常䕶讀書臺<lb/>
<pb n="KR3h0060_WYG_039-29a"/>
石湖東畔横塘路多少山花待我開　徵明<lb/>
　　春田白社圖<lb/>
悠然白髪對青山輕健懸車十載前時㑹故人修白社<lb/>
不忘初業課春田老翁自是先朝舊遺愛猶為逺郡𫝊<lb/>
莫為有才施不盡只將閒散博長年<lb/>
　　西齋話舊圖<lb/>
木葉蕭蕭夜有霜清言欵欵酒盈觴碧牕重剪西風燭<lb/>
白髮還聫舊雨牀秋水不嫌交誼淡寒更何似故情長<lb/>
<pb n="KR3h0060_WYG_039-29b"/>
不堪又作明朝别次第鄰雞過短牆　嘉靖甲午臘月<lb/>
四日訪從龍先生留宿西齋時與從龍别久秉燭話舊<lb/>
不覺漏下四十刻賦此寄情并系小圖如此　徵明<lb/>
　　陸五湖題衡山畫<lb/>
溪流添水急樹色著寒深雨歇雲歸壑微茫見逺岑<lb/>
　　又<lb/>
院落溶溶夜色微月華偏與淨妝宜難明緑樹枝頭雪<lb/>
且續梅花夣裏詩　師道<lb/>
<pb n="KR3h0060_WYG_039-30a"/>
　　彭孔嘉題衡山秋林獨釣圖<lb/>
策策霜林映水丹重重雲岫鎖輕寒西風斜日空江暮<lb/>
無限秋光屬釣竿　彭年<lb/>
　　周公瑕題徵仲畫<lb/>
逺樹汀洲陣勢分風嘹月唳不堪聞扁舟多少天涯客<lb/>
腸斷鄉關又夕曛　天球<lb/>
　　李君寔題老文壽山福海圖<hi>重青緑山水大幅題時為余壽人</hi>
一抹拖藍泰岱東虬枝拂斗掛桑弓銀河帶繞三三曲<lb/>
<pb n="KR3h0060_WYG_039-30b"/>
蓮嶺冠攅六六峰功業濟時膚寸雨文華蓋代駕梁虹<lb/>
海山秀色應無限攬取岡陵祝上公　日華<lb/>
　　祝京兆允明題畫<hi>余有枝山義犬記即圖其狀殊肖故知書畫合一也</hi>
吟詩寫畫似參禪不向他人被裏眠生公堂前㸃頭石<lb/>
天平山上白雲泉<lb/>
秋浸巨區天地寒老崖垂脚怒龍蟠仙人夜半騎龍去<lb/>
木客潜窺古竈丹<lb/>
雲母薄梳青石髪水花肥㸃碧荷錢樹根一坐雲山老<lb/>
<pb n="KR3h0060_WYG_039-31a"/>
不許時人問嵗年<lb/>
寒光交逗眼蒼然半夜人間别有天想得非仙亦非鬼<lb/>
四山風雨擁孤眠<lb/>
　　枝山題仙女圖<lb/>
阿房宫裏傾城質太華峰頭出世身澗草巖花為服食<lb/>
山雲水月是精神相逢記得同遊日一笑不知何處春<lb/>
却為龜臺侍下許東華還有女仙人<lb/>
　　六如居士題周東邨畫<lb/>
<pb n="KR3h0060_WYG_039-31b"/>
鯉魚風急繫輕舟兩岸寒山宿雨收一抺斜陽歸雁盡<lb/>
白蘋紅蓼野塘秋　唐寅題<lb/>
　周舜卿繪事余有竹溪秋色寒林讀易濠樂等圖谿<lb/>
　山淹潤草木華滋人物閒雅生色殆入宋人之室但<lb/>
　俱乏題語不似勝國以来諸名碩王肯堂曰唐子畏<lb/>
　畫多周臣筆要在巨眼别之子畏師周臣而青於藍<lb/>
　雅俗之别也或問周畫何以俗曰祇少得唐生數卷<lb/>
　書耳是論覺太過焉王伯穀云東邨畫山水人物峽<lb/>
<pb n="KR3h0060_WYG_039-32a"/>
　深嵐厚古面竒妝蒼蒼之色一時稱為作者若夫蕭<lb/>
　寂之風逺淡之趣非其所諳斯言也庶乎近之天啟<lb/>
　丁卯冬有芒氏樂卿父雪牕漫筆<lb/>
十畝芳園帶野堂白頭兄弟喜相將池塘入夣生春草<lb/>
風雨淹情接夜牀並集原鴒如有戀交花荆樹正吹香<lb/>
百年樂事真堪羡為賦斯干第一章　大參正齋先生<lb/>
與其弟國聲友愛甚篤家有二宜園頗極游觀之勝余<lb/>
為作圖併係拙句如右嘉靖庚寅正月既望文徵明識<lb/>
<pb n="KR3h0060_WYG_039-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷三十三</head> <lb/>
    <p>
<pb n="KR3h0060_WYG_033-1a"/>
欽定四庫全書<lb/>
　珊瑚網卷三十三<lb/>
　　　　　　　　　　　　明　汪砢玉　撰<lb/>
　名畫題䟦九<lb/>
　　呉仲圭草亭詩意<lb/>
依村構草亭端方意匠宏林深禽鳥樂塵逺竹松清泉<lb/>
石俱延賞琴書悦性情何當謝凢近任適慰平生　至<lb/>
正七年丁亥冬十月為元澤戲作草亭詩意梅沙彌書<lb/>
<pb n="KR3h0060_WYG_033-1b"/>
我友梅花翁巨老傳心印修此水墨縁種種得蒼潤樹<lb/>
石墮筆峰造化不能吝而今橡林下我願執掃汛　後<lb/>
學沈周<lb/>
　　梅老秋江獨釣圖<lb/>
空山灌木參天長野水溪橋一徑開獨把釣竿箕踞坐<lb/>
白雲飛去復飛來　倪輔<lb/>
秋落寒潭水更清釣竿裊裊一絲輕斜風細雨誰相問<lb/>
破帽青鞋却有情　長沙李東陽<lb/>
<pb n="KR3h0060_WYG_033-2a"/>
楓葉蘆花送晚晴三江秋氣逼青㝠相看自信鱸魚美<lb/>
不為羊裘是客星　沈周<lb/>
南山舊宅早來歸紅葉蒼松白石磯今日釣魚真取適<lb/>
海鷗還訝未忘機　姚綬書於水竹邨<lb/>
策策霜林映水丹重重雲岫鏁輕寒西風斜日空江暮<lb/>
無限秋光屬釣竿　匏菴呉寛<lb/>
木落秋容澹江空水氣寒長安有麈土不上釣魚竿<lb/>
龍池彭年<lb/>
<pb n="KR3h0060_WYG_033-2b"/>
　　梅道人臨荆浩漁父圖<hi>與六硯齋三刻大異</hi>
洞庭湖上晚風生風觸湖心一葉横蘭棹穩草衣輕只<lb/>
釣鱸魚不釣名　重整絲綸欲棹船江頭新月正明圓<lb/>
酒缾倒岸花懸抛却漁竿和月眠　殘陽浦裏漾漁船<lb/>
青草湖中欲暮天看白鳥下平川㸃破瀟湘萬里烟<lb/>
如何小小作絲綸祇向湖中養一身任公子爾何人枉<lb/>
釣如山截海鱗　極浦遥看兩岸斜碧波㣲影弄晴霞<lb/>
孤舟小去無涯那個汀洲不是家　雪色髭鬚一老翁<lb/>
<pb n="KR3h0060_WYG_033-3a"/>
欲將短棹發長空㣲有雨正無風宜在五湖烟雨中<lb/>
緑楊灣裏夕陽㣲萬里霞光浸落暉擊楫去未能歸驚<lb/>
起沙鷗撲鹿飛　月移山影照漁船船載山行月在前<lb/>
山突兀月嬋娟一曲漁歌山月邊<hi>無船</hi>風攪長江浪攪風<lb/>
魚龍混雜一川中藏深浦擊長松直待雲收月在空<lb/>
舴艋為舟力幾夕夕江頭雲雨半相和殷勤好下長波半<lb/>
夜潮生不那何　殘霞返照四山明雲起雲收隂復晴<lb/>
風脚動浪頭生聽取虛篷夜雨聲　無端垂釣空潭心<lb/>
<pb n="KR3h0060_WYG_033-3b"/>
魚大船輕力不任憂傾倒繫浮沉事事從輕不要深<lb/>
釣得鮮鱗拽水開緑萍漾漾逐鈎來摇頳尾噞紅腮不<lb/>
羡嚴陵坐釣臺　五陵風光絶四鄰滿川鳬鴈是交親<lb/>
雲觸岸浪摇身青草烟深不見人　舴艋舟人無姓名<lb/>
葫蘆提酒樂生平香稻飯滑蓴羮掉月穿雲任性情<lb/>
桃花浪起五湖春一葉隨風萬里身釣絲細香餌匀元<lb/>
來不是取魚人　余昔喜關仝山水清勁可愛原其所以<lb/>
出于荆浩筆法後見荆浩畫唐人漁父圖有如此製作<lb/>
<pb n="KR3h0060_WYG_033-4a"/>
遂倣而為一軸流散而去今復見之乃知物有㑹遇時<lb/>
也一日維中持此卷來命識之吁昔之畫今之題殆十<lb/>
餘年矣流光易邁悲夫至正十二年壬辰九月廿一日<lb/>
梅花道人書於武塘慈雲之僧舍<lb/>
　漁父圖一卷唐帽者六人一坦腹伸一足坐手撫枻<lb/>
　而不釣一立而望家欲歸一横置枻手據船坐而回<lb/>
　顧一俯睡倉口而身在内一睡方起出半體篷下一<lb/>
　坐釣而丫角者操枻在尾冠者五人坦而仰視忘所<lb/>
<pb n="KR3h0060_WYG_033-4b"/>
　事者卧而高枕篷忩洞開者不釣而䄂手坐者坐而<lb/>
　釣或釣而跪者<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頭而力不勝魚撑兩足掀髯收釣<lb/>
　者一人危坐而拽欲急歸者一人露髻而抱栧坐睡<lb/>
　待月而後歸者一人笠而拽且髯胡者一人人自為<lb/>
　舟獨一舟為操者焉人為志和詞一凢十六首一首<lb/>
　注其旁曰無船吁非無船也崖樹掩之耳此梅華菴<lb/>
　所畫詞亦其所自填非誠有其人使誠有之而詞句<lb/>
　則一手出何耶世亦烏有若是之聚而漁皆志和之<lb/>
<pb n="KR3h0060_WYG_033-5a"/>
　能言也耶此卷當載之滄江主人舟古稱非梅沙彌<lb/>
　不能畫非丹丘主人不能有畫中意詞中景也卞民<lb/>
　部誦坡仙客未佳之句正桐邨牧不在坐耳牧自謂<lb/>
　狂不減志和丹邱以為何如立秋後八日桐邨周鼎<lb/>
　客雲東書時年七十有七<hi>後有老友張萱䟦又江榮卞榮䟦</hi>
　余昔于戴上舍敬雩所得覩一卷景物與此正合題<lb/>
　云姚丹丘臨梅沙彌滄洲漁舫烟波浩淼之趣常在<lb/>
　夢中葢三十年所矣今得沙彌此卷又云倣荆浩筆<lb/>
<pb n="KR3h0060_WYG_033-5b"/>
　而荆浩亦得自唐人乃知繪事惟創意之難如其成<lb/>
　就今古相師所不諱也唐人重摩詰輞川皆乞本傳<lb/>
　冩士大夫家有一本惟元人貴氣韻而輕位置以為<lb/>
　一臨倣即共生動耳姚御史名綬别號丹丘子吾郡<lb/>
　魏塘人半生雲水烟林不為圭組所困吾師也有一<lb/>
　舟名滄江虹月故周伯器䟦中及之對此不能不憶<lb/>
　姚臨為之三嘆竹懶日華<lb/>
　　梅花道人畫都倣巨然此又自稱師荆浩葢畫家<lb/>
<pb n="KR3h0060_WYG_033-6a"/>
　　醞釀顧無所不能與古人為敵乃成名家也　其<lb/>
　　昌<lb/>
　　梅道人家武塘摹漁翁烟波景色如笠澤叢書又<lb/>
　　以荆巨筆力出之遂成大卷就中似有張志和輩<lb/>
　　呼之不得得此便可共逃名於菰蘆之間不復呼<lb/>
　　漁丈人矣　陳繼儒<lb/>
　　梅花翁山水<hi>止見二幅在絹素上其一題云</hi>
奉為太無錬師觀静堂作墨戲四幅永為青雲山中傳<lb/>
<pb n="KR3h0060_WYG_033-6b"/>
諸不朽云　至正五年乙酉嵗冬十月梅花道人題<lb/>
　　又水竹山居圖<lb/>
結茅山隂溪之曲最愛軒忩對修竹四時謖謖動清風<lb/>
三逕蕭蕭　寒玉也知一日不可無彼且惡乎免塵俗<lb/>
夜深飛夢繞湘江廿五清溪秋水緑　梅道人戲作水<lb/>
竹山居至正戊子<lb/>
　　又水墨梅松蘭竹四友圖<hi>在紙上長卷共五段</hi>
至正六年冬至日來見古泉出此卷俾畫梅花一枝以<lb/>
<pb n="KR3h0060_WYG_033-7a"/>
續嵗寒相對之意也梅花老戲墨<hi>此叚想後補入故年月在後耳</hi>
研池漠漠墨吐汁蒼髯呼風山鬼泣濤聲破夢鐡骨冷<lb/>
露影漙空翠毛濕徂徠百畆老雲烟湖山九里甘蕭瑟<lb/>
何當置此明忩前長對詩人弄寒碧　古泉講師索晝<lb/>
松遂書此塞請也　梅花道人戲墨<lb/>
野竹野竹絶可喜枝葉扶疎有真態生平素守逺荆榛<lb/>
走壁懸崖穿石罅虛心抱節山之阿清風白月聊婆娑<lb/>
寒梢千尺將如何渭川淇澳風烟多　至正五年乙酉<lb/>
<pb n="KR3h0060_WYG_033-7b"/>
嵗冬十月四日梅花道人為古泉老師戲作野竹於橡<lb/>
林舊隱夢復忩下<lb/>
舶䑲風下東呉舟桮土移入漳泉秋初疑紫筳横翠鳯<lb/>
恍如緑綬縈青虬猗猗九畹易消歇奕奕百畆多淹留<lb/>
軒忩相逢與一笑交結三友成風流　梅道人戲墨<hi>題蘭</hi>
與可畫竹不見竹東坡作詩忘此詩高麗老繭氷雪古<lb/>
戲成嵗寒巖壑姿紛紛蒼雪落碧篠謖謖好風扶舊枝<lb/>
狰獰頭角易變化細聽夜深雷雨時　梅花道人㳺戲<lb/>
<pb n="KR3h0060_WYG_033-8a"/>
墨池間僅五十年技止於此　古泉老師每以紙索作<lb/>
墨戲勉而為之一日出此卷囑之欲補於後以供清玩<lb/>
遂作以補之古泉呼童汲幽瀾泉㵸鳳髓茶延之于明<lb/>
碧軒焚香對坐終日略無半㸃俗塵涴人聊書此以識<lb/>
嵗月也　至正五年冬十月四日梅花道人書<lb/>
　嘉禾呉鎮仲圭書畫記<hi>白文印</hi>梅花菴<hi>朱文印章</hi>
　　梅沙彌竹譜卷<hi>詩重前題欵異</hi>
文可畫竹不見竹東坡作詩忘此詩高麗老繭氷雪冷<lb/>
<pb n="KR3h0060_WYG_033-8b"/>
戲冩嵗寒巖壑姿紛紛着雪荷碧篠謖謖好風扶舊枝<lb/>
試聽雷雨虛堂夜㧞地起作蒼虬飛梅道人為可行作<lb/>
竹譜時暮春三月憇於醉李春波之客舍因抽架頭之<lb/>
紙隨筆為此數竿雖出一時興緒亦自有天趣可行㳺<lb/>
研池乆矣日來筆力想亦健矣他時觀此拙作亦可𤼵<lb/>
笑而已以竹譜言之則吾豈敢至正十年春三月杜鵑<lb/>
花發梅道人頓首可行以為何如<lb/>
　嘉靖三十六年春既望墨林項元汴得于呉門文氏<lb/>
<pb n="KR3h0060_WYG_033-9a"/>
　　又自題竹卷<lb/>
墨竹位置如畫竹幹節枝葉四者若不由規矩徒費工<lb/>
夫終不能成畫濡墨有深淺下筆有輕重逆順徃來須<lb/>
知去就濃淡粗細便見榮枯仍要葉葉着枝枝枝着節<lb/>
山谷云生枝不應節亂葉無所歸使筆筆有生意靣靣<lb/>
得自然四向團圞葉枝活動方為成竹古今作者雖多得<lb/>
其門者或寡不失於簡畧必失之于繁雜或根幹頗佳<lb/>
則枝葉謬誤或位置稍當而向背多乖方或葉似刀截<lb/>
<pb n="KR3h0060_WYG_033-9b"/>
或身如板束粗俗狼籍不可勝言其間縱有稍異常流<lb/>
僅能盡美於盡善良恐未暇獨文湖州挺天縱之才比<lb/>
生知之聖筆如神助妙合天成馳騁於法度之中逍遥<lb/>
於塵垢之外從心所欲不踰凖繩故余一依其法布列<lb/>
成圖庶幾後之學者不隱於俗惡云梅道人筆　後四<lb/>
叚各有詩一首　菲菲桃李花竟向春前開何如此君<lb/>
子四時清風來　晴霏光煜煜曉日影曈曈為問東華<lb/>
塵何如北忩風　亭亭月下隂挺挺霜中節寂寂空山<lb/>
<pb n="KR3h0060_WYG_033-10a"/>
深不改四時葉　落落不對俗娟娟净無塵𬗟懐湘渭<lb/>
中嵗寒時相親<lb/>
　　為松巖和上竹卷<hi>後惠鑑䟦六硯齋三筆僅載數語</hi>
呉仲圭墨竹初學文湖州運筆雖熟而野氣終不化此<lb/>
軸為松巖神師所作巖之族孫宏宗藏主請題予與仲<lb/>
圭松巖皆故人也天㳺既乆覧此不能無慨然宗雖族<lb/>
孫生苦晚而不及見今寳此軸其能永恩者歟繫之以<lb/>
詩　懐人幾度詠淇詩空向琅玕節下題想見百年承<lb/>
<pb n="KR3h0060_WYG_033-10b"/>
雨露綿綿䕃到子孫枝　湛然静者惠鑑<lb/>
　　又水石竹枝幅<lb/>
野色入高秋寒影逝湘水日午晩風涼清風為誰起<lb/>
梅道人晚興佳哉<lb/>
　此幅余得之青浦曹氏後以易高明水乳窑紙槌瓶<lb/>
　歴崇禎戊辰秋見石刻仲圭墨竹八紙為李氏鍳藏<lb/>
　而此其一焉因憶昔年尚有梅沙彌推蓬竹亦為先<lb/>
　荆翁易呉益之漢玉麻姑仙并去黄鶴山樵雙筍圖<lb/>
<pb n="KR3h0060_WYG_033-11a"/>
　每開簾風動追憶恍然今崇禎壬午秋得梅花老人<lb/>
　翠竹黄華真蹟覺頓還舊觀凌翠漫士汪砢玉<lb/>
　　梅花菴主自題墨竹<lb/>
翠羽風前葉秋聲雨一枝詩題春粉節棚脱玉嬰兒忽<lb/>
見不是畫近聽疑有聲落落不對俗娟娟净無塵吾以<lb/>
墨為戲畨因墨作奴當年若莽鹵何處役潛夫色經寒<lb/>
不動聲與静相宜<lb/>
只為嵗寒心似鐡也宜烟雨又宜晴<lb/>
<pb n="KR3h0060_WYG_033-11b"/>
我亦有亭深竹裏也思歸去聽秋聲<hi>以上自題</hi>
隂涼生硯池葉葉秋可數京華客夢醒一片江南雨<lb/>
此鮮于學士題紙上竹愛之故録於此耳　至正九年三<lb/>
月廿九日梅道人廣與可筆于橡林精舍<lb/>
鮮籜初聞粉節香拂雲又見影蒼蒼鳳凰不至伶倫老<lb/>
無奈荆榛特地長　長憶前朝李薊丘墨君天下擅風<lb/>
流百年遺迹留人世冩破湘潭夢裏秋　愁來白髪三<lb/>
千丈戲掃清風五百竿幸有頴奴知此意時來几上弄<lb/>
<pb n="KR3h0060_WYG_033-12a"/>
清寒五月廿四日竹忩孤坐清興遄發戲冩此枝且看<lb/>
果有文公法否至正十九年也<lb/>
　　梅花和尚一葉竹<lb/>
誰云古多福三莖四莖曲一葉硯池秋清風滿淇澳<lb/>
至元二年冬十月廿七日奉為竹叟禪師戲作梅花道<lb/>
人鎮頓首<lb/>
馮司成具區與客㳺魏塘謁道人墓慨然慕其風致有<lb/>
遺蹟零落不可多得之歎坐客有言里人藏此竹者公<lb/>
<pb n="KR3h0060_WYG_033-12b"/>
訪之遂輟以贈畫舊白牋上長可三尺濶尺許餘竹梢<lb/>
從左方倒垂叢條縱横筆法清異墨葉一片綴其上長<lb/>
幾三寸許真竒作也<lb/>
　　梅沙彌冩懸崖松<lb/>
偃蹇支離不耐秋摇風灑雨㡬時休轉身便是青山頂<lb/>
又有巖崖在上頭<lb/>
　　又古澗長松<lb/>
長松生風吹不歇古澗出泉鳴自幽玉屑飯餘移白日<lb/>
<pb n="KR3h0060_WYG_033-13a"/>
紫芝歌動振髙秋　雨忩秃筆無事而書仲圭<lb/>
　　又畫菜<lb/>
菜葉䦨干長花開黄金細直須咬到根方識淡中味<lb/>
梅道人戲墨<lb/>
　　盛子昭山水小幅<lb/>
至正五年六月魏塘盛懋為士衡父造<lb/>
沉溟澹天際山光遏不流松高呼落翠隱約映孤樓<lb/>
應禎<lb/>
<pb n="KR3h0060_WYG_033-13b"/>
　　題盛子昭臨彞齋三友圖<lb/>
蒼髯玉骨與琅玕三友那知耐嵗寒今日故園摇落盡<lb/>
時時永雪澹相看　退叟<lb/>
大夫君子操調鼎味滋深嵗晏氷霜冽還同鐡石心<lb/>
路入東風山水涯松髙竹痩更梅花江空嵗晏成三友<lb/>
日暮天空共一家　潯陽鼇叟<lb/>
　盛子昭之姪名著字叔章能全補圖畫運筆着色與<lb/>
　古不殊洪武中供事内府高皇帝異之製盛叔章畫<lb/>
<pb n="KR3h0060_WYG_033-14a"/>
　記烟霞泉石臣玉記<lb/>
　　劉仲賢冩應真像卷<lb/>
中山劉貫道畫悉宗晉唐故其于應真人物變化態度<lb/>
閒雅一展玩間恍然置身入五臺國與阿羅漢對語眉<lb/>
睫鼻孔皆動真神筆也雖呉道子王瓘亦當無忝矣<lb/>
茂苑文嘉題<lb/>
　　王元章墨梅<hi>為大父懐荆公遺物玉幼供藤花閣</hi>
朔風吹寒氷作壘梅花枝上春如海清香散作天下春<lb/>
<pb n="KR3h0060_WYG_033-14b"/>
草木無名藉光彩長林大谷月色新枝南枝北清無塵<lb/>
廣平心事誰與論徒以鐡石磨乾坤嵗晩燕山雲𣺌𣺌<lb/>
居庸古北無人到白草黄沙羊馬羣璚樓玉殿寒花繞<lb/>
凢桃俗李争芬芳只有老梅心自常貞姿燦燦眩以玉<lb/>
正色凛凛欺風霜轉身西泠隔寒霧欲問逋仙杳無所<lb/>
夜深湖上酒船歸長嘯一聲雙鶴舞　王冕元章<lb/>
　　題顔秋月冩鍾馗圖後<lb/>
沙公彦徳挾張華之識尤能精鍳古人名畫凡入神品<lb/>
<pb n="KR3h0060_WYG_033-15a"/>
者靡不購得之而拙工摸倣形似者不能以欺其明焉<lb/>
故家藏唐宋元三代名蹟甚富士大夫之好畫者必先<lb/>
經彦徳鍳定而後收蓄以是人益器重之今夏隆暑中<lb/>
彦徳持一卷示余曰此顔秋月所繪鍾進士元夜出逰<lb/>
圖也披而觀之乃冩衆鬼作小隊前導有鳴金者有擎<lb/>
大石者有顛立而欲飲者有肘甕而行者有持鎗者有<lb/>
揮刄者有舞盾者有卓大刀者有執壺漿者有捧觴進<lb/>
者有負椅者有攜琴書筆硯者鍾馗於後三鬼載之而<lb/>
<pb n="KR3h0060_WYG_033-15b"/>
行又數鬼擁從有張葢者鳴鼓者吹笛擊板者詭態異<lb/>
狀各盡形勢彦徳求余題其後余聞世傳鍾馗者終南<lb/>
人也不第而死階下因以進士袍笏賜之既而示形於<lb/>
𤣥宗夢中曰臣當為陛下除天下虛耗之孽今是圖也<lb/>
其所謂夢中者耶且鬼神無形視之不見何其有形之<lb/>
若是耶豈畫者揚其巧擅其妙窮其怪狀而其實無有<lb/>
耶終南進士死有靈爽尚為天下翦除妖孽彼明為<lb/>
人者視此圖寜不惕然驚省哉然則良工用心之苦<lb/>
<pb n="KR3h0060_WYG_033-16a"/>
蓋有諷于世道者深矣　洪武己巳嵗夏六月紫芝<lb/>
山人識<lb/>
顔秋月名輝元之江山人生而頴敏有儒者風度善畫<lb/>
道釋人物嘗死而復生故畫鬼尤工兹卷為老馗元夜<lb/>
出㳺圖筆法竒絶有八靣生意展閲間令人駭目非深<lb/>
得造化之妙者曷克臻此當珍如拱璧世守勿失　延<lb/>
陵呉寛<lb/>
　　馬文璧倣巨然秋巒烟樹<hi>欵云文璧為彜齋作</hi>
<pb n="KR3h0060_WYG_033-16b"/>
樹沉沉兮獨古山藹藹兮相雄思石梁兮徑度忱隂磵<lb/>
兮多風　雪泉先生出此晝徴題時朱旦方有執熱之<lb/>
嘆故云馬治壬戌夏五月廿又五日<lb/>
泉潺潺兮作壑嵐霏霏兮欲雨望江南兮嘆歸與悵<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>
人兮何許　時亨李進士以高孝先先生題畫詞徴和<lb/>
為太祖九十三年後甲午乃成化十年也閏六月十一日<lb/>
亦執熱而書云後學張弼<lb/>
　　楊鐡崖題為文璧瀛海圖<lb/>
<pb n="KR3h0060_WYG_033-17a"/>
山頭朱閣與雲連山下長江浪接天若待桃花春水漲<lb/>
美人天上坐樓船　抱遺叟<lb/>
　　曹知白雪闗雲棧單條<lb/>
雲西老人戊子之夏五月既望為士英作雪關雲棧時<lb/>
年七十七嵗　<hi>有以自娛米文</hi>　<hi>玩世之餘朱文</hi>
　　曹雲西江山長卷<lb/>
至正壬辰清和月雲西老人曹知白冩贈同菴老友<lb/>
　至正壬辰初夏寓上朔廻龍寺適雲西老人來聯榻<lb/>
<pb n="KR3h0060_WYG_033-17b"/>
　數日值景清和或拄策喬林或放船幽渚江山延人<lb/>
　佳思花月助我閒吟漫賦山居十首呈正雲西亦記圖<lb/>
　所歴為江山長卷見贈投磚引玉深愧鄙俚因附録<lb/>
　卷尾以識一時之雅㑹云　天地存吾道山林老更<lb/>
　親閒時開碧眼一望盡黄塵喜得無生意消磨有漏<lb/>
　身幾多隨幻影都是去來人　髪不如心白形還似<lb/>
　木枯衆縁閑處盡一念看來孤天已容疎拙禪應離<lb/>
　有無餘生當落日歩歩是歸途　生理元無住流光<lb/>
<pb n="KR3h0060_WYG_033-18a"/>
　不可扳誰將新日月換却舊容顔獨坐惟聽鳥開門<lb/>
　但見山幻縁消歇盡不必更求閒　混世多生厭歸<lb/>
　山念自休幾曽千載計特為一人留浩浩成空刼涓<lb/>
　涓積巨流但觀清浄理一切總如浮　身已難憑藉<lb/>
　支離各有因暫時連四大終是聚㣲塵萬籟含虛寂<lb/>
　諸縁露本真從來聲色裏迷誤許多人　斗大一菴<lb/>
　居其中任卷舒雲霞生户牖星月挂庭除念息心愈<lb/>
　寂塵消境自如南薰時一至颯颯六忩虛　飯食無<lb/>
<pb n="KR3h0060_WYG_033-18b"/>
　餘事高眠晝不分晦明殊自覺鐘鼓幾曽聞四靣幃<lb/>
　青嶂和身卧白雲誰言茶力健能遣睡魔軍　無意<lb/>
　人間世逰神極樂天惟餘可漏子不放拍盲禪獨羡<lb/>
　搏風翼堪多出水蓮回觀塵土客誰不為纒眠　一<lb/>
　性原無着何為示自由秖因生管帶故被世遷流不<lb/>
　識空花影堪憐大海漚但開清浄眼明見一毛頭<lb/>
　揮麈元吾事閒心奈嬾何聊將精進力調伏睡眠魔<lb/>
　寂寂吹天籟悠悠逝水波從來無一事應不怪維摩<lb/>
<pb n="KR3h0060_WYG_033-19a"/>
　南屏山人同菴夷簡　<hi>松門</hi>
　　曹真素山水軸<hi>小清秘閣藏</hi>
雲西為明叔作重溪暮藹<lb/>
雲老與僕年相若執筆濡墨既有年矣老而益進於今<lb/>
諸名勝善畫家求之乃畫者甚多至于韻度清越則此<lb/>
翁當獨歩也　至正九年五月廿五日大癡學人公望<lb/>
題識時年八十又一<lb/>
　雲西吾松之湞溪人與倪迂大癡以畫相倡和勝國<lb/>
<pb n="KR3h0060_WYG_033-19b"/>
　之末高人多隱於畫雲西為多田翁葢其家足置鄭<lb/>
　莊之驛以延欵名勝者　其昌題<lb/>
　　秋林亭子<hi>欵云雲西老人曹知白為月屋先生作又題一絶</hi>
天風起長林萬影弄秋色幽人期不來空亭倚蘿薜<lb/>
　　題曹雲西山水<lb/>
旭日耀蒼巘翠嵐生嫩寒幽人詩夢醒清響得松湍<lb/>
㑹稽王元章<lb/>
烟鐘隱隱起蒼茫嶺日分輝到草堂昨夜前山春雨過<lb/>
<pb n="KR3h0060_WYG_033-20a"/>
小橋流水落花香　㑹稽全美<lb/>
碧雲消盡好山多茆屋春深長薜蘿行處聽來心自惬<lb/>
野禽啼罷野樵歌　巽志生劉宗器<lb/>
筆㡳江山不露鋒茅茨十尺倚長松採芝空谷歸來晚<lb/>
知在晴雲第幾重　遂昌山人<hi>鄭明徳印</hi>
晴旭流輝耀翠㣲蘿烟開處啓荆扉澗橋兩兩提筐子<lb/>
疑在深林採藥歸　武林顧易<lb/>
　　黄公望溪山雨意<hi>文夀承大篆書卷首</hi>
<pb n="KR3h0060_WYG_033-20b"/>
此是僕數年前寓平江光孝時陸明本將紙二幅用大<lb/>
陀石硯郭忠厚墨一時信手作之此紙未畢已為好事<lb/>
者取去今復為世長所得至正四年十月來溪上足其<lb/>
意時年七十有六是嵗十一月哉生明識　<hi>黄氏子乆白文</hi>
<hi>黄公望印朱文</hi>
青山不趂江流去數㸃翠㣲林際雨漁屋逺模糊烟村<lb/>
半有無　大癡飛醉墨秋與天争碧浄洗綺羅塵一巢<lb/>
棲亂雲　調寄菩薩蠻筠菴王國器題<lb/>
<pb n="KR3h0060_WYG_033-21a"/>
　黄翁子乆雖不能夢見房山鷗波要亦非近世畫手<lb/>
　可及此卷尤其得意者甲寅春倪瓉題<lb/>
　　黄子乆層巒積翠<lb/>
至正七年正月上澣大癡道人為道𤣥處士作于草堂<lb/>
時年七十有九<lb/>
　崇禎辛未重九日王越石持倪黄二畫來倪畫人物<lb/>
　古雅樹石蒼秀世謂畫人止龍門僧一幅及不用圖<lb/>
　書殆虚語耳大癡筆法尤古與荆巨頡頏矣　長翟<lb/>
<pb n="KR3h0060_WYG_033-21b"/>
　國派苔石一人識于釣雪篷<lb/>
　　子乆騎馬看山圖<lb/>
參卿昔在西安幙騎馬看山時出郭終南泰華勢最高<lb/>
横作秋雲掃寥廓秦川漢苑萬里開酒醒望逺登荒臺<lb/>
日斜渭上歸人渡嶽暗關中飛雨來此處竒觀絶天下<lb/>
何事歸來猶看畫畫中小景似江南黄葉漁村見烟舍<lb/>
莫戀江南真故鄉蓴鱸炊熟酒船香美人不是滄洲客<lb/>
此去宜登白玉堂　東呉青丘子題<lb/>
<pb n="KR3h0060_WYG_033-22a"/>
　此黄子乆學董北苑之筆其家有鐡崖圖似之其昌<lb/>
　大癡畫獨此最稱澹蕩洗盡畫家縱横習氣又在鐡<lb/>
　崖上眉公<lb/>
　　黄大癡縹緲仙居圖<lb/>
玉觀仙臺紫霧高背騎丹鳯恣遊遨雙成不喚吹簫侣<lb/>
閬苑春深醉碧桃　至正已亥三月十五日過張外史<lb/>
山居觀此圖遂題一絶　丹丘柯九思<lb/>
山在白雲中草樹𤼵青紅縹緲神仙居隱現金銀宫飛<lb/>
<pb n="KR3h0060_WYG_033-22b"/>
霞隔鸞鶴叢篁思閬風誰從此招手度我逍遥翁　楊<lb/>
載題<lb/>
　水紋風縐花影月翻此不染畫世也觀大癡畫不當<lb/>
　于筆墨中求之壬子夏舟次荷葉汪砢玉題<lb/>
　此圖余攜白下東倉楊汝邁見而愛之别後汝邁遥<lb/>
　將紫筠筐一雙内盛弇州四部稿正續及敬美奉常<lb/>
　稿又古玉名磁種種余因舉圖酬焉玉追記<lb/>
　　黄子乆淺綘色山水<hi>至正九年四月一日大癡</hi>
<pb n="KR3h0060_WYG_033-23a"/>
曲曲溪流響夕輝杜鵑啼老落花稀為問連朝何處去<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>箕泉下得圖歸　風月福人<lb/>
鳥啄殘花汚草菴一春來到兩山探忽觀癡老圖中道<lb/>
南峰翠帶北峰嵐　閒閒<lb/>
　畫家初以古人為師復以造物為師向見黄子乆天池圖<lb/>
　為<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>本昨年遊呉中山策笻石壁下快心洞目狂呼<lb/>
　曰黄石公黄石公同逰者不測余曰今日遇吾師耳<lb/>
　觀此因追憶書之其昌<lb/>
<pb n="KR3h0060_WYG_033-23b"/>
　　又子乆山水<lb/>
井西道人壺中仙㧞足昔走江南天一丘一壑冩髙古<lb/>
三江三泖來盤旋盧子渡頭小茅屋墅田堆畔靈芝田<lb/>
能令寸筆涵萬化榖城黄石同其傳林泉民張夢辰<lb/>
　子乆論畫凢破墨須由淡入濃此圖曲盡其致平淡<lb/>
　天真從巨然風韻中來余家所藏富春山卷正可與<lb/>
　同參也　甲寅春三月董其昌題<lb/>
　　一峯道人秋山林木<lb/>
<pb n="KR3h0060_WYG_033-24a"/>
誰家亭子傍溪灣高樹扶疎出石間落葉盡隨溪雨去<lb/>
只留秋色滿空山　大癡道人作<lb/>
　大癡學北苑多作森梢勁挺之樹老杜云請君放筆<lb/>
　為直幹此圖是矣　𤣥宰觀于東雅堂因題<lb/>
　　謝伯誠焦墨山水<hi>下有髙士紅衣素裳立雙松間</hi>
任昜謝伯誠畫法絶軼得董北苑風致今觀瀑布圖飄<lb/>
飄然有凌雲氣余為題詩其上云　銀河忽如瓠子決<lb/>
㵼諸五老之峰前象疑天孫織素練素練脱軸垂青天<lb/>
<pb n="KR3h0060_WYG_033-24b"/>
便欲手借并州剪剪取一幅玻瓈烟相逢雲石子有似<lb/>
捉月仙酒喉無奈夜渇甚騎鱷吸海枯桑田居然化作<lb/>
十萬丈玉虹倒掛清泠淵　鐵笛在快雪樓試葉茂實<lb/>
墨時奉熈春閣硯小凌波也<lb/>
　　陸天㳺谿山清眺<hi>古秀汪氏合璧鍳藏</hi>
陸天㳺畫一幅好事者離為二軸玉水先得一幅凡十<lb/>
餘年又得其副遂若雌雄之劍復聚延津亦竒矣過長<lb/>
水鍳賞永日因題此以俟觀者　董其昌<lb/>
<pb n="KR3h0060_WYG_033-25a"/>
陸天㳺畫品在幼文雲西間以蕭散幽澹為宗若濶幅<lb/>
雄肆之筆絶不易得也玉水此幅乃聨素為之者先得<lb/>
其左復得其右脗然延津之合也大竒大竒日華<lb/>
　余弄鳩車時家甫得陸天㳺畫上題云谿山清眺陸<lb/>
　廣為文伯作時父執呉功甫嘗過吾家凝霞閣極鍳<lb/>
　賞此幅然惜其非全璧也至甲寅秋高友明水見之<lb/>
　以天然花影棐几相易迨己未春潤州繆把亭持二<lb/>
　畫來適董元宰先生過訪展閲間咤之曰何一軸而<lb/>
<pb n="KR3h0060_WYG_033-25b"/>
　離為二也余相較曰何二幅而一為余家物也把亭<lb/>
　云為文伯作者得之此地髙氏欵天㳺生者得之苕<lb/>
　上閔氏初不知其相合也即舉以歸余元宰遂索紙<lb/>
　題之𤣥宰又云天㳺生欵是原筆也而裝潢者湯玉<lb/>
　林陸象元在舍即掲投水池前欵便洗去後欵揉素<lb/>
　至碎字蹟終不脱於此徴太史善鍳并憶昔年功甫<lb/>
　之論不謬也若畫中層巒叠嶂殿宇樓臺出沒烟雲<lb/>
　間溪橋横亘其下草樹滃鬱掩映其憑髙者有振衣<lb/>
<pb n="KR3h0060_WYG_033-26a"/>
　千仭之上其入林者有平巖物外之趣回視各半時<lb/>
　殘山剰水作缺陷世界者忽得女媧氏補之頓成中<lb/>
　央大庭之天矣後之人宜世守勿失庶留此一叚嘉<lb/>
　話秀水汪砢玉樂卿甫識于潄六齋<lb/>
　　張伯雨山水<lb/>
谷翁真人當至元之初與趙榮禄相交多得其書畫徃<lb/>
徃散逸其存者不過十之一也我友養𤣥道人盡以出<lb/>
示稱嘆竟日戲冩此圖於靈石軒中至正戊子九月廿<lb/>
<pb n="KR3h0060_WYG_033-26b"/>
又三日張雨<lb/>
　張貞居高逸振世文絶詩清韜光山水間黙契神㑹<lb/>
　㸃染不羣然懶於應酬遺畫甚少余曩在梁溪周子<lb/>
　仲處曽見靈峯山寺圖則逸而簡吾郡徐君美家見<lb/>
　擬蘇長公竹石則秀而竒餘未嘗見也今觀此圖筆<lb/>
　力圓潤高古驚人其山頽突其樹縱横大得董北苑<lb/>
　之意即同黄王不能措手其氣韻蒼兀不遜趙榮<lb/>
　禄宜乎飄飄然若羽化而登仙也錦川老人王瑞<lb/>
<pb n="KR3h0060_WYG_033-27a"/>
　書於芝溪草堂<lb/>
　昔張伯雨寄陳惟寅雙峯含翠圖髙拱辰畫録所載<lb/>
　之詩黄篾樓中唯飲酒白雲廊下且題詩閒時描得<lb/>
　雙峯寄變幻青山是我師世稱伯雨善畫予未嘗見<lb/>
　今窺此圖令我駭目用筆古雅深得六朝氣韻借使<lb/>
　北苑復生不能為也古松道人題於鶴翅舟中<hi>此一段題</hi>
　<hi>於畫外禙絹上</hi>
　此圖筆力高古未見其匹倪迂當拜下風矣太平清<lb/>
<pb n="KR3h0060_WYG_033-27b"/>
　話張伯雨素不善畫嘗醉冩竒石具一種逸韻若見<lb/>
　此圖定無此語　閑止居士雨忩漫書<lb/>
　　張貞居潯陽歸興<lb/>
有巾者絺有杖者藜千載高風邈焉難追東籬之菊西<lb/>
山之薇葢異世而同歸者歟句曲外史為劉淵畫<lb/>
　右潯陽歸興卷乃淵明歸休之圖而平江陳公立卿<lb/>
　之所家藏者也公雖武弁而博雅好古<hi>失欵</hi>
　　方方壺雲林圖<lb/>
<pb n="KR3h0060_WYG_033-28a"/>
方壺為太樸老友作至元四年戊寅嵗四月記<lb/>
故人𣺌在雲林端手植梓漆隂團團不憤讀書從鬼谷<lb/>
何言賣藥近長安白日定趨天禄閣青春宜著鵕䴊冠<lb/>
相思灑盡金壺墨三十六峯生暮寒　句曲外史張天<lb/>
雨<lb/>
仙人危太樸屏迹雲林間河車運金液九轉成大還苦<lb/>
辛三十載得道鬢已斑弱水政清淺蓬萊那可扳嬌娥<lb/>
貯金屋霜露零秋山勿猜松柏操不及桃李顔　丹丘<lb/>
<pb n="KR3h0060_WYG_033-28b"/>
生柯九思題<lb/>
抱樸先生學大還偶然為客未歸山迎陽館裏看圖畫<lb/>
夢繞白雲青樹間　東陽呉師道<lb/>
海上三山樓觀開壺仙早晚御風回畫成定勝人間景<lb/>
為問何人寄得來<lb/>
雲林之高峰可望日出海君子居其間旦起飱沆瀣三<lb/>
年毛骨換九載神色改翩然升雲去鸞鳳翳五彩山中<lb/>
有神藥服食多所採寄語學仙人竚以立相待　邵菴<lb/>
<pb n="KR3h0060_WYG_033-29a"/>
虞集<lb/>
　　方上清碧水丹山<hi>紙上水墨掛幅</hi>
岸花汀鳥留幽意碧水丹山共隱情　方壺作于金門<lb/>
之小洞天<lb/>
溪亭風致似蓬瀛古木寒泉也自清一笑相逢共忘世<lb/>
此身何用絆浮名　大年<lb/>
地濶紅塵逺天空碧嶂遥有心懐徃古無計避喧囂坐<lb/>
乆閑情適談諧逸興飄卜鄰如可遂林下卧吹簫　㑹<lb/>
<pb n="KR3h0060_WYG_033-29b"/>
稽袁鉉<lb/>
幽亭寂寂逺紅塵簾外東風栁色新四海雍熈春晝永<lb/>
水邉林下屬閒人　月林張九芳<lb/>
　方壺畫家甫得之呉功甫功甫為冡宰黙泉公孫博<lb/>
　雅豪邁共宋几元羽皇習業嘉樹堂余嘗與其社課<lb/>
　而功甫以餘閑交易古玩家甫曽購其饕餮鼎花紋<lb/>
　粗細相壓飛翠襲人每以供此畫商周法物正宜享<lb/>
　上清於雲半詎意丙辰冬鄰人不戒于火延爇吾家<lb/>
<pb n="KR3h0060_WYG_033-30a"/>
　凝霞閣畫首亦燎去得蒼頭舉官碙惠泉一潑而熄<lb/>
　至明付陸象𤣥裝潢竟遺失水池一宿化為烏有豈<lb/>
　上清神丹餘紙故入水火二煉耶抑功甫仙逰所及<lb/>
　復收還芙蓉城耶可憾也　萬厯丁巳春玉水汪砢<lb/>
　玉識於花嘆齋<lb/>
　<lb/>
　<lb/>
　<lb/>
<pb n="KR3h0060_WYG_033-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚網卷三十六</head> <lb/>
    <p>
<pb n="KR3h0060_WYG_036-1a"/>
欽定四庫全書<lb/>
　珊瑚網卷三十六<lb/>
　　　　　　　　　　　　明　汪砢玉　撰<lb/>
　名畫題跋十二<lb/>
　　憲廟御製<lb/>
曉晴色染山林紅陣陣寒鴉喜弄風雲歛碧空秋意重<lb/>
山横野店畫橋東　成化己巳孟春吉日<hi>中作白地團扇週圍以墨</hi>
<hi>泥金冩詩及年月用二小璽</hi>
<pb n="KR3h0060_WYG_036-1b"/>
　圖繪寳鑑云皇明宣廟御筆有山水有人物有花果<lb/>
　翎毛草蟲憲廟孝廟御筆皆神像及金缾金盤牡丹<lb/>
　蘭菊梅竹之類今觀此山水小景瀟灑出塵宛勝國<lb/>
　氣韻盖聖能天縱自各極其妙也臣砢玉謹識<lb/>
　　國初朱西邨著色山水<lb/>
松吹凉生錦籜冠鳥還雲出坐中看勾溪數畝清泠水<lb/>
更着何人並釣竿　西村朱朴畫并題時年七十有八<lb/>
<hi>村翁</hi>　<hi>古田家</hi>
<pb n="KR3h0060_WYG_036-2a"/>
　　徐幼文獅子林圖<hi>凉風堂珍藏</hi>
踞地似揚威昻藏渾欲吼猛虎見還猜妖狐寧敢走<hi>右獅</hi>
<hi>子峯</hi>　林端歛夕霏泉石閟清景澹然娯人心相看忘日<lb/>
永<hi>右含暉峯</hi>　空山無宿雲月起當殘夜漸出一峯間分光<lb/>
到林下<hi>右吐月峯</hi>　不雨自横空低垂疑飲澗樵子過還驚<lb/>
神僧度應慣<hi>右小飛虹</hi>　扃鐍總忘機魔外自難入虛圓日<lb/>
夜明一塵元不立<hi>右禪窩</hi>　萬竹雲朝合孤亭月夜明鳳<lb/>
來縁覽德非為玉簫聲<hi>右竹谷</hi>　夜静起山深隨風舒片<lb/>
<pb n="KR3h0060_WYG_036-2b"/>
影漠漠覆紫床獨卧衣裳冷<hi>右卧雲堂</hi>　兀立夜迢迢松堂<lb/>
篆靄銷安心了無法徒受雪齊腰<hi>右立雪堂</hi>　蒼蒼庭前栢<lb/>
明明西來意禪翁指示人又在第二義<hi>右指松軒</hi>　雪中疎<lb/>
蕊開不知闇香發幽人試問時正值黄昏月<hi>右問梅閣</hi>　疏<lb/>
鑿傍雲根虛寒深百尺時汲煮春芽為待參𤣥客<hi>右汲壺井</hi>
　非假琢磨功泓澄似鑑同朝來蓮葉盡波動覺秋風<lb/>
<hi>右玉鑑池</hi>　余友徐賁幼文洪武間為獅林如海師作此十<lb/>
二景極為精妙余嘗題其上逮今四十餘年矣今黙菴<lb/>
<pb n="KR3h0060_WYG_036-3a"/>
上人繼獅林之席今年春來京師過余出示此卷觀之<lb/>
真若隔世事幼文如海皆已謝世余耄獨存不能不興<lb/>
感於懷也上人復徵余識其後故書此以紀嵗月云時<lb/>
永樂十五年倉龍丁酉春三月朢日太子少師呉郡姚<lb/>
廣孝識<lb/>
　跋獅子林圖咏<lb/>
此卷獅子林圖徐幼文作凡十二段有題名篆𨽻冩之<lb/>
獨損缺其一按圖當是雪堂云各係以五言詩凡十二<lb/>
<pb n="KR3h0060_WYG_036-3b"/>
首不書名氏詞翰皆簡健後有少師榮公跋尾榮公稱<lb/>
余友幼文為獅子林如海作十二景極為精妙予嘗題<lb/>
其上則卷中詩當是榮公手蹟郡志之所宜有也幼文<lb/>
名賁任至河南左布政工詩能畫呉門四傑其一也獅<lb/>
子林在蘇城東北隅本元僧維則之道塲最號奇勝則<lb/>
好聚奇石類狻猊故取佛氏語名一石題獅子峰者是<lb/>
矣或云則得法于本中峯本時住天目之獅子巖盖以<lb/>
識授受之源也姑蘇新志維則字天如姓譚氏至正初<lb/>
<pb n="KR3h0060_WYG_036-4a"/>
人跋尾稱如海師豈即其人歟但榮公跋于永樂丁酉<lb/>
似為其徒攜至京師而作故有四十餘年之歎而興感<lb/>
于幼文如海之後世矣嘗聞榮公以少師還呉訪其師<lb/>
于獅子林至夜漏深微服往後門求見有僧暝目端坐<lb/>
止以手捫其頂曰和尚撤下自己事却去管别人事恁<lb/>
麽榮公憮然而去可謂本教中之喝棒豈即維則歟又<lb/>
聞榮公法名道衍嘗學于相城之靈應觀道士盡得其<lb/>
法機事執弟子禮豈遂其所見又應真耶顧風㫖巗峻<lb/>
<pb n="KR3h0060_WYG_036-4b"/>
糠粃事功異學中自有之不必深求其人亦可也暇日<lb/>
偶閲此卷因童裝之聊紀于此若獅子林之題咏尚多<lb/>
而幼文亦自有作天如詩尤可誦乃致幾卷以資閒中<lb/>
一覽　嘉靖癸夘六月望儼山陸深書<lb/>
　　徐幼文竹窻風雨<lb/>
欲暝投僧舍風將雨忽來愁腸與詩思都被竹聲催<lb/>
東海徐賁畫并題<lb/>
風雨南禪夜那堪聽竹聲燈前同酒客但有感懷情<lb/>
<pb n="KR3h0060_WYG_036-5a"/>
啓與幼文晚過南禪寺信上人留宿適風雨灑玉竹聲<lb/>
搖戛深感于懷而幼文冩竹賦詩啓不能無言故詩以<lb/>
識　渤海髙啓<lb/>
人去詩存竹更妍我當呉下想當年清風只在乾坤裏<lb/>
閒向珠璣掩世賢　宋濂<lb/>
冩竹題詩贈老禪夜窻聽雨夢金蓮百年留得清風在<lb/>
三絶令人仰大賢　東呉髙季迪徐幼文乃國朝洪武<lb/>
初名臣于未遇時寓僧舍值風雨夜窻冩竹賦詩曲罄<lb/>
<pb n="KR3h0060_WYG_036-5b"/>
懷抱到今百有餘年而遺墨如新可愛况學士宋公復<lb/>
為題志可謂三絶也敬書此以見尊重云安城劉宣<hi>成化</hi>
<hi>間翰林</hi>
　　幼文補快雪時晴圖<hi>欵云東海徐賁為之諸跋已刻六硯齋</hi>
趙文敏為子久書快雪時晴四大字幼文補水墨雪景<lb/>
倣郭熈上以硃砂作一日遂覺晴景煥發玉識<lb/>
　　姚少師竹卷<lb/>
永樂六年夏五月余因病不出獨坐于壽椿堂之南窻<lb/>
<pb n="KR3h0060_WYG_036-6a"/>
忽想長洲舊業之竹歸心油然而生也故作短稍并詩<lb/>
以紀其事云　翠葉䙰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>拂水雲凌霜勁節不同羣荒<lb/>
村寥落無人處誰謂茅菴有此君　初八日午前書姚<lb/>
廣孝<lb/>
北地風髙捲塞雲黄沙吹起雁成羣客邊偶冩龍孫譜<lb/>
忘却江南有此君　長洲戴冠次少師韻正德辛未季<lb/>
春上巳日<lb/>
壽椿堂上玉帶翁忽思故園冩秋風枝枝葉葉妙筆法<lb/>
<pb n="KR3h0060_WYG_036-6b"/>
湖州老將無能同故園平安有誰報風吹不到長安道<lb/>
何如手把珊瑚枝歸去江南弄釣絲　沈周<lb/>
誰冩江南一片雲清風瀟灑不隨羣少師自得空川趣<lb/>
獨憶虛心抱節君　長洲沈杰次原韻<lb/>
貎取湘篁入畫圖醉中拈筆墨模糊斑斑冩到關心處<lb/>
曽有湘妃此淚無　邑人呉一鵬<lb/>
何處移來半畝雲秋風蕭瑟歎離羣僧家空學元無竹<lb/>
偶向禪床冩此君　沈濤<lb/>
<pb n="KR3h0060_WYG_036-7a"/>
百尺喬枝上拂雲東風草木豈同羣我公曽截簫韶管<lb/>
奏向虞廷答聖君　郡人顧福<lb/>
維摩示疾隱蒲團閑冩江東翡翠竿想笑故栖歸未得<lb/>
朔風吹雪滿長安　唐寅<lb/>
琅玕挺挺拂荒雲林下秋風伴鶴羣鳳輦不知何處去<lb/>
九疑空望泣湘君　天童懷讓<lb/>
清午坐深館荒凉憶故廬故廬不可即寒稍竟何如拈<lb/>
毫寄幽想恍然見扶疎淋漓一枝裏思溢千畝餘誰能<lb/>
<pb n="KR3h0060_WYG_036-7b"/>
把清玩十襲真璠璵對此後百年風情儼其初斯人起<lb/>
遺慕夢寐與躊蹰楚烟雜湘雨題詩正愁予　義興杭<lb/>
濟<lb/>
玉堂學士東坡翁瀟灑墨竹生秋風海内流傳至今惜<lb/>
異世少師無乃同少師之身本法報<hi>法身報身僧家語也</hi>局促强<lb/>
置青雲道寄心慢作荒山枝髙堂烟雨吹如絲　杭淮<lb/>
和前石田韻<lb/>
淇園稚子已成翁翛然落紙生清風百嵗山門留玉樹<lb/>
<pb n="KR3h0060_WYG_036-8a"/>
墨痕猶與當年同平安浪說無人報而今野外猶能道<lb/>
莫遣呉儂歌竹枝愁邊雙鬢易垂絲　漕湖錢貴<lb/>
看竹無由返故園午窻墨瀋灑香痕釣竿漫有滄浪興<lb/>
恐負天邊雨露恩　沐陽伊乗<lb/>
烟雨瀟湘隔水雲眼中清趣更無羣少師本是虛心者<lb/>
獨對清風冩此君　永新胡錦輅<lb/>
維摩真性在清寒冩出瀟湘碧玉竿欲返故園歸未得<lb/>
秋風先報客平安　古呉張珍<lb/>
<pb n="KR3h0060_WYG_036-8b"/>
我朝少師圓頂翁鳳凰池上冩清風油然歸思生筆底<lb/>
彷彿似與江南同一枝寄贈不望報至今浮落姑蘇道<lb/>
我來借看摩一枝禪榻茶烟在鬢絲　姚哲<lb/>
玉帶曽聞侍五雲空門今日有誰羣閒過方丈觀遺墨<lb/>
灑灑清風似見君　長洲沈源<lb/>
　　華景彰卧雲圖<hi>欵東湖叟為景彰冩卧雲山居圖</hi>
幽人髙卧白雲窩聞說分明是華佗嵐氣濕衣山住近<lb/>
苔痕上榻雨來多身疑太華峯頭宿神向南柯郡裏過<lb/>
<pb n="KR3h0060_WYG_036-9a"/>
况復傅霖人望久從龍未卜意何如　延陵呉彛<lb/>
髙人愛向山中住野服幽然忘俗慮門連翠巘成比隣<lb/>
席對長松作賓主石梁苔合少行踪落花滿地扃幽戸<lb/>
萬竿修竹森如束一道寒泉漱寒玉白雲來往本無心<lb/>
却就君家簷下宿君家有軒堪偃仰夜深雲卧衣裳冷<lb/>
滿窻雲影夢初囘正值山頭明月上榻前雲山中月與<lb/>
君髙興皆清絶從今只合在山中一室閒眠自怡悅<lb/>
朱昇<lb/>
<pb n="KR3h0060_WYG_036-9b"/>
幽人搆新居卜築山之陽長松翳深澗白雲藹巖房逍<lb/>
遙卧其下與雲兩相忘白雲本無心卷舒奚有常而以<lb/>
雲為邊于焉自徜徉披圖慕華躅願言挹清光　梁溪<lb/>
修學<lb/>
巖阿有一士考槃遠囂氛衡門鎮長扃門外多白雲頽<lb/>
然卧其間夢遊湘江濆寒生紾絺綌影落羲皇墳無風<lb/>
自卷舒帶雨常絪緼收之歸肺肝吐出五色文壄心同<lb/>
盟久一笑忘憂勤醉呼扶遙子稽首雲中君　梁溪王<lb/>
<pb n="KR3h0060_WYG_036-10a"/>
亨<lb/>
山雲來往潔如綿多在松扉竹徑邊雨釀曉寒侵鶴帳<lb/>
月移秋影落琴絃一官奔走予將老長嵗棲遲爾獨賢<lb/>
便欲操觚遠相訪氤氲惟恐隔前川　梅里吕敏又題<lb/>
白鸞不掃翠蘿深静宿簷端伴獨吟寂寂枕書聊適興<lb/>
英英出岫信無心長年自悅便清夢萬里遙瞻識舊林<lb/>
只恐内江歸覲後也從龍去作甘霖　東湖叟<lb/>
黄山有屋千萬間兵革由來俱瓦礫梅里有田十萬頃<lb/>
<pb n="KR3h0060_WYG_036-10b"/>
惟剰家儲書五車教得兒郎成令德大兒學成作官去<lb/>
為政成都大稱職小兒幹蠱能克家可見而翁有隂隲<lb/>
尊翁亦作南省郎繡衣駿馬黄金勒唯能翻笑躍紈綺<lb/>
隱居别業梁溪側怡然自號卧雲叟大榜髙書在幽室<lb/>
雲出似乎其宦遊雲歸似乎其屏迹夫雲出入本無心<lb/>
人亦如雲皆幻質微茫起乎膚寸間倐忽變化皆充溢<lb/>
乃知體物存妙理蒸成為菌樂虛出雲飛既動歸復静<lb/>
心系虛靈有喧寂翁因卧雲復自號妙理充和更綿密<lb/>
<pb n="KR3h0060_WYG_036-11a"/>
今日翻翻來泮池索我題詩竟何益六十衰頽老病餘<lb/>
枯硯殘編已狼籍見善無言豈放情聊為長言一援筆<lb/>
　呉下吕志學<lb/>
　卧雲記<lb/>
士之處世有篤志于學能明一經取功名如拾芥有隱<lb/>
居樂善不求聞達視富貴如浮雲由其立志不同故其<lb/>
立身亦異也勾呉華景彰氏别業于梁溪之東津當其<lb/>
兵燹中廢為蓬蒿瓦礫所存僅餘數楹尚可為也乃構<lb/>
<pb n="KR3h0060_WYG_036-11b"/>
草堂于其南剪除荆蕪種花藝竹眼界廓然可遊可憩<lb/>
因晚年號為卧雲遂以為扁于焉逍遙以終衰朽來求<lb/>
文以記之予以老拙固辭請之至再勉為之說曰凡山<lb/>
川之氣聚而為雲雲之為言運也觸石而起憑虛游行<lb/>
象囘轉形也或從龍而行雨或無心而出岫變化萬狀<lb/>
舒卷莫測非神仙者流豈能卧于其中哉卧之云者偃<lb/>
休之也昔袁安卧雪以著亷士之名王祥卧氷以全孝<lb/>
子之行子之卧雲將安為乎非少陵雲卧衣裳冷之詩<lb/>
<pb n="KR3h0060_WYG_036-12a"/>
乎必也爵祿不及乎心榮辱不聞乎耳髙卧一室惟適<lb/>
之安青山在乎目前白雲宿于簷下油然而生始為白<lb/>
衣飄然而升化為蒼狗歘然而散則隨風浩蕩杳莫知<lb/>
其所之焉嗟夫人能知此可謂善達觀矣既知世態如<lb/>
雲知人生如夢何役役為身後計哉然則卧雲之義乃<lb/>
非玩春花延秋月聊寓意于雲耳自前朝至今百年之<lb/>
間㟁為陵谷海為桑田者有之惟君家子孫相承基業<lb/>
不墜盖由祖宗積德之隆式克至于今日嘗考之華氏<lb/>
<pb n="KR3h0060_WYG_036-12b"/>
大族本齊孝子之後髙曽以來貲産巨萬至玉溪翁尤<lb/>
疎財仗義志獨出羣凡交游皆得時縉紳名公故鄉先<lb/>
生陸子方曽為文以美之事見墻東集觀其文可以知<lb/>
其人矣若是者豈非積德之報在子孫乎景彰長子約<lb/>
得過庭之訓出任成都内江簿仲子勤于治生復善幹<lb/>
蠱庭几燕息雲間睥睨物表優哉游哉藏以待老又安<lb/>
知蘧蘧然莊周夢蝴蝶乎栩栩然蝴蝶為莊周乎引而<lb/>
伸之書以為記　洪武己未春正月既朢前中憲大夫<lb/>
<pb n="KR3h0060_WYG_036-13a"/>
順德知府徐績<lb/>
　　王孟端湖山書屋圖<hi>卷首有友石遊戲四大玉柱篆為徐霖子仁書</hi>
仲鏞與僕有夙昔之好嘗命僕作湖山書屋圖及覊塵<lb/>
鞅未副其意兹復以佳紙見遺乃促成之因冩是圖以<lb/>
歸焉吁佳紙佳畫斯為稱矣顧僕拙筆敢與此紙相輝<lb/>
光哉然仲鏞知我者也必不以是誚并書此以記其嵗<lb/>
月云<hi>鈐縫朱文㳺戲翰墨四字印</hi>　時永樂庚寅仲秋望日毘陵王<lb/>
孟端識<lb/>
<pb n="KR3h0060_WYG_036-13b"/>
友石先生畫品在能之上評者謂作家士氣皆備然其<lb/>
人品特髙能不為藝事所役雖片楮尺縑苟非其人不<lb/>
可得也此湖山書舍圖聯六紙而成修三十尺畊漁出<lb/>
没村舍近遠烟雲變滅種種臻妙非累月構思不可成<lb/>
豈獨今之所少哉子和藏此真希代之珍　正徳丙子<lb/>
三月既望衡山文徴明題<lb/>
毘陵王友石此圖文公為第次其品今觀其巗巒杳靄<lb/>
岞崿紛披參差出没于蒼烟白浪之中以至溪橋林屋<lb/>
<pb n="KR3h0060_WYG_036-14a"/>
疏峰抗館農田漁艇畯父村樵幽踪往復恍若别在世<lb/>
外真可謂深詣湖山之致者矣讀書于此必能絶㝠離<lb/>
類殊使人遙想而存之談太常思重性好博雅相示此<lb/>
圖輒遂題其後云　隆慶二年夏六月十有八日俞允<lb/>
文記<lb/>
　　王孟端送行圖<hi>水墨山水單條</hi>
客裏送君歸故鄉江天秋色正茫茫扁舟一個輕如葉<lb/>
半是詩囊半藥囊　九龍山王孟端為彦如冩并題<lb/>
<pb n="KR3h0060_WYG_036-14b"/>
三江五湖口此際水痕收使節詢源委童時記釣游拒<lb/>
霜紅繞岸擺栁綠連疇晝錦榮殊甚歸承寵渥優　髙<lb/>
得暘<lb/>
我别松江幾度秋渚花汀草不勝愁華船送子松江去<lb/>
夢落滄浪舊釣游　王汝玉<lb/>
楚天木葉落天容編芳洲長歌一杯酒送上江南舟孤<lb/>
㠶帶斜日一雁飛髙秋離情與江水相逐共悠悠　王<lb/>
洪<lb/>
<pb n="KR3h0060_WYG_036-15a"/>
呉江渺無極蕭條十月初片帆河上發竟去不躊蹰由<lb/>
來君命重非為愛鱸魚　楊士奇<lb/>
宦游纔賦望江南紫蟹銀魚入夢甘想得到家吟樂處<lb/>
野橋籬落晚風酣　鶴城楊斌　<hi>玉壺秋水</hi>
積水渺無際送君江上還九峯何處數迢逓白雲間舊<lb/>
業菱花老秋風鷗鷺閒故人能問訊相見一開顔　王<lb/>
偁<hi>明道父</hi>
呉江秋水濶送君龍江發相期霜降餘來看鳳城月<lb/>
<pb n="KR3h0060_WYG_036-15b"/>
胡儼<lb/>
官河水滿正秋霜鴻鴈南來熟稻粱此日送君還舊隱<lb/>
九峯佳處是鱸鄉　姚廣孝<hi>乾坤清氣</hi>
汀洲杜蘅歇南浦西風生美人鼓蘭楫路指江南行南<lb/>
行向何許東望呉松去呉松秋水多綠遍芙蓉渚渚外<lb/>
九龍山山邊三泖灣人家臨水住日暮采菱還采菱歌<lb/>
易斷送子愁零亂愁來可奈何思滿江南岸江南不可<lb/>
思動子情依依皇都春色早遲子促來歸李至剛<hi>大宗伯章</hi>
<pb n="KR3h0060_WYG_036-16a"/>
碧水芙蓉兩岸開長卿初自日邊迴故鄉耆舊遙相接<lb/>
影向孤村樹裏來　翰林老友王達<lb/>
秋霜忽已凝客行歸故鄉仰瞻鴻雁唳豈為謀稻粱丈<lb/>
夫誓許國冥心浮輕航矧兹念桑梓澤灾勢懷襄白雲<lb/>
迢遞逺俛首師堅章　解縉<lb/>
畫船曉發鳳城東江上青山雲幾重秋水連天三百里<lb/>
片帆一夜到呉淞　王景<lb/>
　　又送行圖<hi>欵云友石生王芾畫</hi>
<pb n="KR3h0060_WYG_036-16b"/>
㑹際明時得壯游故鄉雖好莫遲留春風一路看花去<lb/>
山色青青在馬頭　余璿<lb/>
澤宫春貢選賢能萬里扶搖起大鵬上苑鶯花三日醉<lb/>
夜窻風雨十年燈雪消官柳黄猶淺水暖溪流綠漸増<lb/>
自古讀書期報國老夫拭目看飛騰　折肱老人錢仲<lb/>
益<lb/>
　　王孟端山水卷<hi>甲申秋日王紱冩卷首李西涯篆書</hi>
畫竹休將竹史看王猷家自有江山空庭莫訝千尋影<lb/>
<pb n="KR3h0060_WYG_036-17a"/>
萬里烟波咫尺間咫髙下青山遠近村清江處處繞柴<lb/>
門鑑湖一曲消多少須問君王再乞恩　志同少宰得<lb/>
九龍山人山水長卷留予家數月不欲空返為題四篆<lb/>
字意猶未巳復以二絶終之　正徳四年秋八月戊寅<lb/>
西涯李東陽賓之識<hi>玉峯深處</hi>
細把平生履厯看直從湘水到呉山風帆雨屐知無數<lb/>
都在王郎尺素間　長林疎影照江村茒屋蕭蕭自掩<lb/>
門莫笑白頭無舊業太平何地不君恩　次韵二首後<lb/>
<pb n="KR3h0060_WYG_036-17b"/>
一首予正德丙寅在陜西夢中得前二句明年丁夘謝<lb/>
病歸江南續成之涯翁是詩韵偶相類不復别作豈吾<lb/>
人同志真有所謂神交者耶　石淙楊一清<hi>惟山南寜居士</hi>
<hi>待隱園</hi>
人品還從畫裏傳舊家元識九龍山他年曽著江行記<lb/>
忽漫相看尺素間　處處清江曲抱村白雲碧石幾柴<lb/>
門九峯指㸃青如許偏得天家雨露恩　常郡邵寳奉<lb/>
次　<hi>國賢</hi>　<hi>二/泉</hi>　<hi>將石亭</hi>
<pb n="KR3h0060_WYG_036-18a"/>
　　王孟端水墨小景<hi>在宋箋上</hi>
雲山淡含烟疎樹晴延日亭虛寂無人秋光自蕭瑟<lb/>
九龍山人王紱<lb/>
　　友石春溪凝翠圖<lb/>
前山後山蒼翠隈層層曲曲見樓臺雲隨曉月峯前墮<lb/>
鷗逐春溪樹裏來兩岸落花人蕩漿半汀殘雨客銜杯<lb/>
寰區何處有此地物外四時無㸃埃豈但右軍多筆法<lb/>
要知黄石是仙才奔灘觸浪飛頳鯉絶壁凝嵐䕶翠苔<lb/>
<pb n="KR3h0060_WYG_036-18b"/>
玉室金堂疑太華紫芝瑤艸憶蓬萊相看六月不知暑<lb/>
一榻清風真快哉　洪武丙子耐軒居士王達題孟端<lb/>
畫<lb/>
前山後山蒼翠深大樹小樹寒蕭森不知何處打魚者<lb/>
日暮泊船溪水隂　鼇叟<lb/>
　　王紱自題山水<lb/>
山揷層霄水接雲閉門黙坐對爐熏無邊光景無窮趣<lb/>
月浸梅花夜正分<lb/>
<pb n="KR3h0060_WYG_036-19a"/>
　　又畊隱圖<lb/>
王舍人畫在國初如楊東里方正學之文實先軰典則<lb/>
自沈啟南文徵仲始一變其法縱横姿態盖李何以後<lb/>
之文也董其昌觀因題<lb/>
　　又喬柯竹石<hi>小掛幅</hi>
鳴吉深愛雲林先生之畫常命僕儗之而久未得一日<lb/>
几間有此紙漫爾為之不覺風度灑然出人意表鳴吉<lb/>
見之無以優旃為叔敖乎呵呵　永樂己丑立春日王<lb/>
<pb n="KR3h0060_WYG_036-19b"/>
孟端記<lb/>
空山昨夜秋琪樹芳華歇石上有叢篁常存嵗寒節<lb/>
孟端為鳴吉冩喬柯竹石索詩故賦如右他日重㑹于<lb/>
寒烟古澗濱當撫掌大噱也　汝玉<lb/>
　　王孟端竹卷<lb/>
征衣漠漠帶風沙蹔得歸來重可嗟在客每憂難作客<lb/>
到家誰信却無家解裝羞貰隣翁酒借榻多分野衲茶<lb/>
堪笑此身淪落久夢中猶自謫天涯　孟敷與僕先後<lb/>
<pb n="KR3h0060_WYG_036-20a"/>
雲中南歸相去百里間不遑一見乗便冩此竹奉寄并<lb/>
錄初詩去發一笑也庚辰五月四日王紱<lb/>
故園歸計似團沙萬事荒荒付一嗟蟻國不須論幻夢<lb/>
燕巢今已過隣家贈人墨老流離竹借榻詩存感慨茶<lb/>
百嵗此圖三展轉後來得失尚無涯　洪武庚辰王舍<lb/>
人孟端與孟敷陳先生同涉難北歸間冩此竹及詩以<lb/>
寄中間曠懷歸况藹然可見遂和其韻以識感慨𢎞治<lb/>
甲子距庚辰得一百八年冬至日後學沈周題時年七<lb/>
<pb n="KR3h0060_WYG_036-20b"/>
十有八<lb/>
　　又孟端竹卷<lb/>
嫋嫋烟中映夕曛疎疎石上拂晴雲展圖却憶西江夜<lb/>
獨坐寒窻對此君　五月初九日題于壽椿堂<hi>下有廣孝白文印</hi>
<hi>儀軒朱文印</hi>
秋林雨歇輕烟開清姿濯濯無纎埃特立一竿如玉立<lb/>
猗猗應是淇園來寂寞髙齋當日午相對令人轉清楚<lb/>
彷彿秋聲起座隅依稀碎影生庭戸嫩葉柔梢幾許長<lb/>
<pb n="KR3h0060_WYG_036-21a"/>
虛心已自含氷霜莫言翠袖天寒薄㑹見凌雲宿鳳凰<lb/>
昔年我亦嘗移植愛此青青無改色不似東園桃李花<lb/>
春風一夜吹狼籍　青城山人題<lb/>
　　王孟端墨竹<hi>在宋金箋上横幅</hi>
孟端冩寄　永年佳友用問平安之意不知骨老近况<lb/>
何如也<hi>此孟端書于卷首</hi>虎丘松壁無恙否泉石間諸公登覽<lb/>
之樂能相憶不無有佳作耶　偶武孟家崑山曽到呉<lb/>
門相往來否可徵一詩冩于上　舊嵗十月僕自北京<lb/>
<pb n="KR3h0060_WYG_036-21b"/>
歸聞孟敷已仙遊良可嗟也乃嗣能繼志尤為慰情煩<lb/>
詢之示及<hi>此三段孟端散書竹下有破硯生白文印</hi>
鳳池退直冩瑯玕醉墨淋漓尚未乾寄贈故人欣有意<lb/>
清風日日報平安　義陽偶桓識<lb/>
龍香細細霜藤滑冩出瀟湘碧玉枝傾耳風簾明月夜<lb/>
飛瓊何處弄參差　偶桓又識<lb/>
山館曽移玉數竿色常蒼翠影檀欒别来見說風姿在<lb/>
不减當年舊嵗寒　梁用行書于玉堂之西序<lb/>
<pb n="KR3h0060_WYG_036-22a"/>
　　雙勾竹石<lb/>
小雨春池濕鳳毛天孫深處織鮫綃何人更立湘江水<lb/>
獨倚薫風憶舜韶　王孟端冩并題<lb/>
　　又竹枝<lb/>
翠影蕭蕭鳳羽齊興狂猶復醉中題何當雪夜扁舟去<lb/>
載酒相尋造竹西　辛巳三月友石生王紱為竹西先<lb/>
生冩并題<lb/>
　　王孟端虛亭秋色<lb/>
<pb n="KR3h0060_WYG_036-22b"/>
遠山淡含烟疎樹晴延日亭虚寂無人秋光自蕭瑟<lb/>
九龍山人<lb/>
　　茒齋煑泉圖<lb/>
小結茅齋四五椽蕭蕭竹樹帶秋烟呼童掃取空階葉<lb/>
好向山厨煑二泉　友石生王紱<lb/>
　　江山萬里圖<lb/>
項子京家藏王孟端江山萬里圖一卷長四丈余嘗見<lb/>
之真希世之寳也今此卷後雖失主名余以為非孟端<lb/>
<pb n="KR3h0060_WYG_036-23a"/>
不能作此余家永師書千文八百本樂此能不憚煩乃<lb/>
爾此安知非孟端山水之興勃勃不能止奮忘倦之筆<lb/>
再圖此卷以豁胷中未盡之丘壑也耶不然何筆意相<lb/>
肖至此汪黄海攜此過余竹中覽畢書此黄海博雅好<lb/>
古未審以余言為當否　智舷<lb/>
庚戌秋予以訪友客黄之義水江行往返凡兩月餘凡<lb/>
曉岫夕巒疎隂空霽波光草色樹影沙痕如迎如醉若<lb/>
皴若抹偃仰濃淡頃刻異狀令人應接不暇萬斛一葉<lb/>
<pb n="KR3h0060_WYG_036-23b"/>
張飽帆者破巨浪者或難于上天或駛于過鳥未嘗不<lb/>
㑹心豁目詫為大觀呼濁醪獨釂也有紀行雜體詩僅<lb/>
貌十二三未盡委折為憾一日葦如大師攜示與然所<lb/>
藏江山萬里圖展閲次覺曩日烟雲變幻峯嶺奇峭估<lb/>
裝漁艇去來如織光景宛然在對真無聲詩可謂至寳<lb/>
惜楮尾想有脫落竟失主名偶髙谷傳過齋頭出與商<lb/>
畧谷傳謂非宋元諸家誰克辦此予賞其知言眉公亦<lb/>
云以蹊徑之奇怪論則畫不如山水以筆墨之精妙論<lb/>
<pb n="KR3h0060_WYG_036-24a"/>
則山水决不如畫觀是卷益信　當湖洪邦基慶之<lb/>
　　宋南宫萬玉莊卷<lb/>
宋先生克字仲温長洲南宫里人書學急就章得古人<lb/>
之妙尤善畫竹此圖雖寸田尺宅而千篁萬玉雨叠烟<lb/>
森蕭然無塵俗之氣允為世珍也龍惕子識<lb/>
　　夏太卿畫竹<lb/>
仲昭竹二幅一晴一雨晴者曰三徑清風雨者曰林塘<lb/>
過雨濃疎偃仰各得其宜時姚友叔祥為先君作壽叙<lb/>
<pb n="KR3h0060_WYG_036-24b"/>
及像賛曰共宋搨黄庭經遺之昶由甲科厯官太常卿<lb/>
楷書畫竹為當時第一畨胡海國兼金購求故有夏卿<lb/>
一个竹西凉十錠金之謠即一時寳惜可知已　樂卿<lb/>
氏記于汪岡之萬玉凝青臺<lb/>
　　杜用嘉月舟圖<lb/>
倣荆闗體成化四年仲冬十一月鹿冠道士杜瓊冩<lb/>
　月舟上人見疑舫居士于松陵之穆溪戊子秋暮又<lb/>
　見于呉城中居士以其能詩樂與之見出東原先生<lb/>
<pb n="KR3h0060_WYG_036-25a"/>
　月舟圖于袖有不樂與之詩而畧以緇流乎<lb/>
新住法雲院阿師名月舟去來原不繫身世總成浮印<lb/>
徹千江水觀空萬頃秋相逢問有漏資斧待誰修　行<lb/>
舟江上月觀我鏡中天皓魄初弦後微波欲定前倦㳺<lb/>
收釣具吟穩得詩禪曽到珠涇否三生舊有縁　嘉禾<lb/>
周伯器<hi>名鼎</hi>
此夜閒乘月長風謾引舟有僧如恵逺何樹是閻浮飛<lb/>
鏡三千界推蓬五月秋扣舷能見許予亦事清修<lb/>
<pb n="KR3h0060_WYG_036-25b"/>
出定何招礙舟行月在天交㳺千里外樽酒十年前白<lb/>
社誰非客曹溪即是禪搖搖無住著從此謝塵縁　泊<lb/>
胥門月舟上人以圖索和和中無舟子解事語擊空明<lb/>
沂流光在人自為之壬辰三月綬誌<lb/>
一棹清江近塵途更不由烟光分遠渚秋色自中流偶<lb/>
作有為偈非關無酒憂歸來有别個猶自未迴頭　東<lb/>
原先生贈月舟上人詩畫清絶一時山隂余玠見之遂<lb/>
和<lb/>
<pb n="KR3h0060_WYG_036-26a"/>
　　杜東原自題山水<lb/>
紛紛畫債未能償日日揮毫不下堂郭外有山閒自在<lb/>
也應憐我為人忙　杜瓊<lb/>
　杜淵孝先生明經博學家貧道尊貞澹醇和粹然為<lb/>
　丘壑之表得朱長文樂圃東偏地結亭聚石號曰東<lb/>
　原故曰郭外有山然云日日揮毫而所存者無幾余<lb/>
　僅有其𤣥墓看梅圖倣趙善長山水而已　夗水畫<lb/>
　中人汪砢玉識<lb/>
<pb n="KR3h0060_WYG_036-26b"/>
　　沈貞吉山水題詞<lb/>
一竿風月一蓑烟雨家傍釣臺西住賣魚生怕近城門<lb/>
况肯到紅塵深處　潮生解纜潮平鼓枻潮落放歌歸<lb/>
去時人錯認嚴光自是無名漁父　八十三翁沈貞題<lb/>
于有竹居<lb/>
　　沈恒吉山水題詞<lb/>
此老粗疎一釣徒服也非儒狀也非儒年來只為酒糊<lb/>
塗朝也村酤暮也村酟　胸中文墨半些無名也何圖<lb/>
<pb n="KR3h0060_WYG_036-27a"/>
利也何圖烟波染就白頾鬚出也江湖處也江湖　時<lb/>
雨方霽寤寐北窻展玩古法名筆聊為作此贈誠菴老<lb/>
友一笑　沈恒<lb/>
　沈貞字貞吉弟恒字恒吉號陶菴又號陶然道人為<lb/>
　呉興人即石田先生之父二處士並善丹青壎篪相<lb/>
　映時謂趙文敏同流恒吉之畫師杜徴君余向有婁<lb/>
　江勝感接待寺八景為貞吉所圖一一倣宋元人筆<lb/>
　真合作也　浮溪道脈浩然子識于天綠臺之積石<lb/>
<pb n="KR3h0060_WYG_036-27b"/>
　瑤房<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚網卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>帝學卷三</head>
    <p>
<pb n="KR3a0021_WYG_003-1a"/>
欽定四庫全書<lb/>
　帝學卷三　　　　　　　宋　范祖禹　撰<lb/>
　　大宋太祖啓運立極英武睿文神德聖功至明大<lb/>
　　孝皇帝<lb/>
　　太宗至仁應道神功聖德文武睿烈大明廣孝皇<lb/>
　　帝<lb/>
　　眞宗膺符稽古成功讓德文明武定章聖元孝皇<lb/>
　　帝<lb/>
<pb n="KR3a0021_WYG_003-1b"/>
太祖啓運立極英武睿文神德聖功至明大孝皇帝建<lb/>
隆元年正月幸國子監二月又幸詔加餙祠宇及塑繪<lb/>
先聖先賢先儒之象帝親製文宣王兖公二賛<lb/>
　臣祖禹曰昔武王克商未及下車而褒先聖之後封<lb/>
　賢臣之墓表商容之閭釋箕子之囚是以天下悦服<lb/>
　傳世三十厯祀八百蓋由此也太祖皇帝承五代之<lb/>
　季受天眷命皇業初基日不暇給而即位之月首幸<lb/>
　國學謁欵先聖次月又幸尊師重道如恐不及儒學<lb/>
<pb n="KR3a0021_WYG_003-2a"/>
　復振寔自此始所以啓佑後嗣立太平之基也與武<lb/>
　王未及下車之政何以異哉<lb/>
三年六月以右諫議大夫崔頌判國子監始叙生徒講<lb/>
學帝遣中使以酒果賜之因謂侍臣曰今之武臣欲盡<lb/>
令讀書貴知爲治之道帝召宗正丞趙孚對後殿令講<lb/>
周易謂左右曰孚所說精博亦可賞也<lb/>
四年四月丁亥幸國子監<lb/>
開寳元年知制誥李穆薦王昭素召見便殿昭素開封<lb/>
<pb n="KR3a0021_WYG_003-2b"/>
酸棗人通九經尤精詩易時年七十七精爽不衰帝問<lb/>
何不求仕進致相見之晩對曰臣草野惷愚無以禆聖<lb/>
化賜坐令講易乾卦召宰臣薛居正等觀之至飛龍在<lb/>
天帝曰此書豈可令常人見昭素對曰此書非聖人出<lb/>
不能合其象因訪以民間事昭素所言誠實無隠帝嘉<lb/>
之尋以衰老辭求歸鄉里拜國子博士致仕留月餘遣<lb/>
之<lb/>
帝自開寳以後好讀書嘗歎曰宰相須用讀書人趙普<lb/>
<pb n="KR3a0021_WYG_003-3a"/>
爲相帝嘗勸以讀書<lb/>
　臣祖禹曰太祖皇帝之時天下未一方務戰勝而欲<lb/>
　盡令武臣讀書夫武臣猶使之讀書而况於文臣其<lb/>
　可以不學乎又言宰相須用讀書人夫宰相猶當讀<lb/>
　書而况於天子其可以不學乎又勸趙普以讀書蓋<lb/>
　太祖皇帝知學之益又知爲君爲相不可以不學也<lb/>
　書曰聖有謨訓明徴定保太祖皇帝之訓子孫可不<lb/>
　念之哉<lb/>
<pb n="KR3a0021_WYG_003-3b"/>
帝因讀尚書歎曰堯舜之世四凶之罪止從投竄何近<lb/>
代法網之密邪<lb/>
　臣祖禹曰人君讀書學堯舜之道務知其大指必可<lb/>
　舉而措之天下之民此之謂學也非若人臣析章句<lb/>
　考異同專記誦備應對而已太祖皇帝讀書能知其<lb/>
　要如此史臣以爲有意於措刑其可謂至仁矣<lb/>
太宗至仁應道神功聖德文武睿烈大明廣孝皇帝太<lb/>
平興國八年以聽政之暇日閲經史求人以備顧問始<lb/>
<pb n="KR3a0021_WYG_003-4a"/>
用著作佐郎吕文仲爲侍讀每出經史即召文仲讀之<lb/>
帝語宰相曰史舘所修太平總類自今日進三卷朕當<lb/>
親覽宋琪曰陛下好古不倦觀書爲樂然日閲三卷恐<lb/>
至罷倦帝曰朕性喜讀書開卷有益每見前代興廢以<lb/>
爲鑑戒雖未能盡記其未聞未見之事固多矣此書千<lb/>
卷朕欲一年讀徧因思好學之士讀萬卷書亦不爲難<lb/>
大凡讀書須性所好若其所不好讀亦不入昨日讀書<lb/>
從已至申有鸛飛止殿吻至罷方去左右曰昔楊震講<lb/>
<pb n="KR3a0021_WYG_003-4b"/>
學有鸛銜鱣墜堂下亦此類也<lb/>
九年帝謂近臣曰朕讀書必究微㫖尚書云伊尹放太<lb/>
甲於桐宫三年以冕服奉嗣王歸於亳作書三篇以訓<lb/>
太甲伊尹忠於太甲其理明矣杜預春秋後序云伊尹<lb/>
放太甲於桐乃自立也七年太甲潜出自桐殺伊尹立<lb/>
其子陟又左氏傳云伊尹放太甲而相之卒無怨色然<lb/>
則太甲雖見放還殺伊尹猶以其子爲相此與尚書叙<lb/>
太甲事異不知伏生昏忘將此古書乃當時雜記未足<lb/>
<pb n="KR3a0021_WYG_003-5a"/>
審也豈有殺其父而復相其子者乎且伊尹著書訓君具<lb/>
在方冊必無自立之意杜預通博不當憑汲冡襍說特<lb/>
立疑義使伊尹忠節惑於後人<lb/>
端拱元年八月幸國子監謁文宣王畢升輦將出西門<lb/>
顧見講坐左右言學官李覺方叙徒講書即召覺令對<lb/>
御講說覺曰陛下六飛在御臣何敢輒陞髙坐帝為降<lb/>
輦令有司張帟幕設别坐詔覺講易之泰卦從臣皆列<lb/>
坐覺因述天地感通君臣相應之㫖帝甚恱賜帛百匹<lb/>
<pb n="KR3a0021_WYG_003-5b"/>
明日謂宰臣曰昨聽說泰卦文理深奥足爲君臣鑑戒<lb/>
朕與卿等當遵守勿怠<lb/>
淳化五年十一月幸國子監召直講孫奭講尚書判監<lb/>
李至執經講堯典一篇未畢遽令講說命三篇帝曰尚<lb/>
書主言治世之道說命居最文王得太公髙宗得傅說<lb/>
皆賢相也復誦說命事不師古匪說攸聞之句曰誠哉<lb/>
是言何髙宗之時而有賢相如此嘉歎久之<lb/>
帝與近臣論三史曰夫史書之作務在懲惡勸善若采摭<lb/>
<pb n="KR3a0021_WYG_003-6a"/>
小説異聞以綴飾者葢不足訓大約忠孝正直可為嘉歎也<lb/>
眞宗膺符稽古成功讓德文明武定章聖元孝皇帝敦<lb/>
尚文雅自出閣後專以講學屬詞爲樂禁中遊息之所<lb/>
皆貯圖籍置筆硯及即位每召諸王府侍講邢昺及國<lb/>
子監直講孫奭等更侍講說質問經義久而方罷<lb/>
咸平元年正月命擇官詳正經籍因訪明逹經義者叅<lb/>
知政事李至曰國學講書崔頥正博通諸經尤善說帝<lb/>
曰朕宫中無事甚樂聽書常求其人尤不易得翌日召<lb/>
<pb n="KR3a0021_WYG_003-6b"/>
頥正講尚書於景福殿又於苑中講大禹謨自是日令<lb/>
赴御書院侍對帝謂宰相曰頥正講誦有功卿等更於<lb/>
班行中擇性行淳朴通經義知損益者二人以名聞頥<lb/>
正講尚書至十卷年老歩趨艱蹇表求致仕帝命坐問<lb/>
䘏甚至聽以本官致仕仍充直講二年七月以兵部侍<lb/>
郎楊徽之戸部侍郎夏侯嶠並爲翰林侍讀學士國子<lb/>
祭酒邢昺爲翰林侍講學士翰林侍讀吕文仲爲翰林<lb/>
侍讀學士按唐開元中置侍讀其後有翰林侍讀學士<lb/>
<pb n="KR3a0021_WYG_003-7a"/>
五代以來四方多事時君尚武不暇嚮學故此職久廢<lb/>
太宗崇尚儒術聽政之暇觀書爲樂殆至宵分手不釋<lb/>
卷繇是命文仲爲翰林侍讀寓直禁中以備顧問然名<lb/>
位未崇帝聰明稽古奉承先志首置此職擇耆儒舊德<lb/>
以充其選班秩次翰林學士禄賜如之設直廬於祕閣<lb/>
侍讀更直侍講長上日給尚食珍膳夜則迭宿帝嘗謂<lb/>
近臣曰朕聽政之外未嘗虚度時日探賾編簡素所耽<lb/>
玩但古聖奥㫖有未曉處不免廢忘昨置侍講侍讀學<lb/>
<pb n="KR3a0021_WYG_003-7b"/>
士自今令監舘閣書籍中使日具當宿官名進入朕欲<lb/>
召見訪問自是多召對詢訪或至中夕焉<lb/>
　臣祖禹曰太宗始命吕文仲侍讀眞宗置侍講侍讀<lb/>
　學士仁宗開邇英延乂二閣日以講讀爲常累聖相<lb/>
　承有加無損有勤無怠此所以遺子孫之法也是以<lb/>
　海内承平百三十年自三代以來蓋未之有由祖宗<lb/>
　無不好學故也<lb/>
二年七月幸國學謁先師及覽三禮圖召祭酒邢昺直<lb/>
<pb n="KR3a0021_WYG_003-8a"/>
講崔偓佺講尚書大禹謨從官侍座帝曰偓佺講書頗<lb/>
逹經義甚可稱也賜偓佺緋章服昺已下器幣<lb/>
帝御便殿命翰林侍講學士邢昺講左氏春秋侍讀預<lb/>
焉<lb/>
五年講春秋畢邢昺曰春秋一經少有人聽多或中輟<lb/>
帝曰勤學有益最勝它事且深資政理無如經書朕聽<lb/>
政之餘惟文史是樂講論經義以日繫時寜有倦邪十<lb/>
月召近臣觀書龍圖閣帝曰朕自㓜至今讀經典其間<lb/>
<pb n="KR3a0021_WYG_003-8b"/>
有過數四在東宫時惟以叙書爲念其間亡逸者多方<lb/>
購求頗有所得今已類成正本除三舘祕閣外又於後<lb/>
苑龍圖閣各存一本但恨校對未精如靑宫要紀繼體<lb/>
治民論此一書二名並列篇目蓋購書之初務於數多<lb/>
不嫌重複甚無謂也<lb/>
景徳四年三月召近臣觀書玊宸殿即帝偃息之所茵<lb/>
幃皆黃絹爲之無文采之餙叙書八千餘卷帝曰此惟<lb/>
正經正史累校定者小說它書不置於此蓋俯近禁中<lb/>
<pb n="KR3a0021_WYG_003-9a"/>
最便觀覽國家搜訪圖書其數漸廣臣僚家有叙書者<lb/>
朕先借其目叅校所少併令抄補所得甚多信非時手<lb/>
不能備此今祕閣之後新衣庫雖有棟宇地猶狹隘朕<lb/>
累令經度若遷此庫以廣其地尤爲佳事當諭劉承珪<lb/>
増葺之<lb/>
帝宴餞侍講學士邢昺於龍圖閣上挂禮記中庸篇圖<lb/>
昺指爲天下國家有九經之語因講述大義序修身尊<lb/>
賢之理皆有倫貫坐者聳聽帝甚嘉納之<lb/>
<pb n="KR3a0021_WYG_003-9b"/>
大中祥符元年十一月幸曲阜謁文宣王廟有司定儀<lb/>
止肅揖帝特拜又幸孔林以樹木擁道降輿乘馬詣墳<lb/>
拜奠帝曰唐明皇褒先聖爲王朕欲追諡為帝可乎當<lb/>
令有司檢討故事以聞或言宣父周之陪臣周止稱王<lb/>
不當加以帝號遂止増美名<lb/>
帝命王旦選儒學之士旦薦崇文院檢討馮元帝召見<lb/>
命講易泰卦元進說曰地天爲㤗者以天地之氣交也<lb/>
君道至尊臣道至卑惟上下相與則可以輔相天地財<lb/>
<pb n="KR3a0021_WYG_003-10a"/>
成萬物帝悦賜元緋章服稱旦善擇才<lb/>
天禧元年二月詔太子中允直龍圖閣馮元講易於宣<lb/>
和門之北閣待制預焉自是聽政之暇遂以爲常<lb/>
三年九月召宰臣樞密兩制及東宫僚屬於清景殿觀<lb/>
書帝以青宫要紀事有未備因博采羣書廣爲承華要<lb/>
略十卷每篇著賛以賜皇太子至是書成故召近臣觀<lb/>
焉<lb/>
太宗時邢昺嘗纂禮選以獻其後帝閲書禁中得其本<lb/>
<pb n="KR3a0021_WYG_003-10b"/>
作賛以示近臣曰朕在東宫昺爲侍講嘗徧講九經書<lb/>
亦有三五過或十餘過者唯尚書凡十四講蓋先帝慈<lb/>
㫖勉勵每旦聴書食訖習射使與兄弟朝夕同處所習<lb/>
者文武二事尔<lb/>
帝與諸王宗室友愛最篤然動有戒諭或問其講習爲<lb/>
學則喜見顔色形于奬勸編修君臣事迹日進草三二<lb/>
卷帝雖政務繁劇亦中夕披閲條其舛互纎悉窮究諸<lb/>
儒疲於應對爲文務求温雅製述尤多中外書奏歌頌<lb/>
<pb n="KR3a0021_WYG_003-11a"/>
無不重復省覧暑月或衣單絺流汗浹體而詳覽不輟<lb/>
文史政事之外無他玩好帝讀經史摭其可以爲後世<lb/>
法者著正說五十篇其後仁宗御經筵命侍臣日讀一<lb/>
篇<lb/>
　<lb/>
　<lb/>
　<lb/>
　<lb/>
<pb n="KR3a0021_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　帝學卷三<lb/>
</p>
<p>
</p>
  </div>
</body>
</text>
</TEI>
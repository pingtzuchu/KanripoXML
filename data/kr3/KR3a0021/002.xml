<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>帝學卷二</head>
    <p>
<pb n="KR3a0021_WYG_002-1a"/>
欽定四庫全書<lb/>
　帝學卷二　　　　　　　宋　范祖禹　撰<lb/>
　　漢太祖髙皇帝<lb/>
　　太宗孝文皇帝<lb/>
　　世宗孝武皇帝<lb/>
　　孝昭皇帝<lb/>
　　中宗孝宣皇帝<lb/>
　　世祖光武皇帝<lb/>
<pb n="KR3a0021_WYG_002-1b"/>
　　顯宗孝明皇帝<lb/>
　　肅宗孝章皇帝<lb/>
　　後魏髙祖孝文皇帝<lb/>
　　唐太宗文武大聖大廣孝皇帝<lb/>
　　𤣥宗至道大聖大明孝皇帝<lb/>
　　憲宗昭文章武大聖至神孝皇帝<lb/>
漢太祖髙皇帝初定天下大中大夫陸賈時時前稱説<lb/>
詩書帝曰乃公居馬上得之安事詩書賈曰馬上得之<lb/>
<pb n="KR3a0021_WYG_002-2a"/>
寜可以馬上治乎文武並用長久之術也鄉使秦已幷<lb/>
天下修仁義法先聖陛下安得而有之帝有慙色謂賈<lb/>
曰試為我著秦所以失天下吾所以得之者及古成敗<lb/>
之國賈凡著十二篇毎奏一篇帝未嘗不稱善左右呼<lb/>
萬嵗稱其書曰新語<lb/>
太宗孝文皇帝時求能治尚書者天下無有聞濟南伏<lb/>
生治之<hi>生名勝故為秦博士</hi>欲召時伏生年九十餘老不能行於<lb/>
是詔太常使掌故鼂錯徃受之大中大夫賈誼為長沙<lb/>
<pb n="KR3a0021_WYG_002-2b"/>
王太傅嵗餘帝思誼徴之入見上方受釐坐宣室上因<lb/>
感鬼神事而問鬼神之本誼具道所以然之故至夜半<lb/>
帝前席既罷曰吾久不見賈生自以為過之今不及也<lb/>
誼上書言三代之君教太子之法曰太子少長則入於<lb/>
學學者所學之官也<hi>官謂官舍</hi>學禮曰帝入東學上親而貴<lb/>
仁則親疏有序而恩相及矣帝入南學上齒而貴信則<lb/>
長㓜有差而民不誣矣帝入西學上賢而貴徳則聖智<lb/>
在位而功不遺矣帝入北學上貴而尊爵則貴賤有等<lb/>
<pb n="KR3a0021_WYG_002-3a"/>
而下不踰矣帝入太學承師問道退習而考於太傅太<lb/>
傅罰其不則而匡其不及<hi>則法也匡正也</hi>則徳知長而治道得<lb/>
矣此五學者既成於上則百姓黎民化輯於下矣<hi>輯和也</hi>
世宗孝武皇帝時倪寛見帝語經學帝曰吾始以尚書<lb/>
為樸學弗好及聞寛説可觀乃從寛問一篇又詔求能<lb/>
為韓嬰詩者徴蔡義待詔久不進見義上疏曰臣山東<lb/>
草萊之人行能無所比容貌不及衆然而不棄人倫者<lb/>
竊以聞道於先師自託於經術也願賜清閒之燕得盡<lb/>
<pb n="KR3a0021_WYG_002-3b"/>
精思於前上召見義説詩甚悦之擢為光禄大夫給事<lb/>
中制曰道民以禮風之以樂今禮壊樂崩朕甚閔焉故<lb/>
詳延天下方聞之士咸登諸朝其令禮官勸學講議洽<lb/>
聞舉遺興禮以為天下先太常議與博士弟子崇鄉黨<lb/>
之化以厲賢材焉於是建藏書之䇿<hi>外則有太常太史博士之藏内則有</hi>
<hi>延閣廣内祕室之府</hi>置寫書之官下及諸子傳説皆充祕府董仲<lb/>
舒對册推明孔氏帝遂罷黜百家表章六經疇咨海内<lb/>
舉其俊茂與之立功建太學修郊祀改正朔定厯數協<lb/>
<pb n="KR3a0021_WYG_002-4a"/>
音律作詩樂禮百神紹周後號令文章煥然可述後嗣<lb/>
得遵洪業而有三代之風<lb/>
孝昭皇帝始元五年詔曰朕以𦕈身獲保宗廟戰戰慄<lb/>
慄夙興夜寐修古帝王之事通保傅傳孝經論語尚書<lb/>
未云有明<hi>賈誼作保傅傳在禮大戴記帝雖通此書而孝經論語尚書猶未能明也</hi>其令三<lb/>
輔太常舉賢良各二人郡國文學髙第各一人蔡義以<lb/>
韓詩授帝博士韋賢亦進授帝詩<lb/>
中宗孝宣皇帝髙材好學年十八師受詩論語孝經元<lb/>
<pb n="KR3a0021_WYG_002-4b"/>
康元年詔曰朕不明六藝鬱於大道<hi>鬱不通也</hi>是以隂陽風<lb/>
雨未時其博舉吏民厥身修正通文學明於先王之術<lb/>
宣究其意者各二人中二千石各一人甘露三年詔諸<lb/>
儒講五經同異於石渠閣<hi>在未央殿北以藏秘書</hi>太子太傅蕭望<lb/>
之等平奏其議帝親稱制臨決焉乃立梁丘易大小夏<lb/>
侯尚書榖梁春秋博士<lb/>
世祖光武皇帝愛好經術未及下車先訪儒雅採求闕<lb/>
文補綴漏逸先是四方學士多遁逃林藪至是莫不抱<lb/>
<pb n="KR3a0021_WYG_002-5a"/>
負墳䇿雲㑹京師乃立五經博士各以家法教授太常<lb/>
差次總領焉建武五年修起太學備籩豆干戚之容帝<lb/>
受尚書通大義召桓榮入説甚善之毎朝㑹輒令榮敷<lb/>
奏經義帝稱善曰得生幾晩拜榮為博士車駕幸太學<lb/>
㑹諸博士論難於前自隴蜀平後未嘗復言軍旅皇太<lb/>
子嘗問攻戰之事帝曰昔衛靈公問陳孔子不對此非<lb/>
爾所及每旦視朝日昃乃罷數引公卿郎將講論經理<lb/>
夜分乃寐皇太子見帝勤勞不怠承間諌曰陛下有禹<lb/>
<pb n="KR3a0021_WYG_002-5b"/>
湯之明而失黄老養性之福願頥愛精神優游自寧帝<lb/>
曰我自樂此不為疲也<lb/>
顯宗孝明皇帝為太子時桓榮以少傅授尚書包咸以<lb/>
郎中授論語及即位尊榮以師禮拜為太常帝嘗幸太<lb/>
常府令榮坐東面設几杖㑹百官驃騎將軍東平王蒼<lb/>
以下及榮門生數百人帝自執業每言輒曰太師在是<lb/>
永平二年三雍初成以李躬為三老桓榮為五更養老<lb/>
禮畢帝正坐自講諸儒執經問難於前冠帯縉紳之人<lb/>
<pb n="KR3a0021_WYG_002-6a"/>
圜橋門而觀聽者盖億萬計榮疾篤帝問之入街下車<lb/>
擁經而前撫榮垂涕賜以牀茵帷帳刀劍衣被榮卒帝<lb/>
變服臨喪送葬五年以包咸為大鴻臚每進見錫以几<lb/>
杖入屏不趨贊事不名經傳有疑輒遣小黄門就舍即<lb/>
問九年為四姓小侯立學置五經師自期門羽林之士<lb/>
悉令通孝經章句匈奴亦遣子入學濟濟乎洋洋乎盛<lb/>
於永平矣<lb/>
肅宗孝章皇帝為太子時張酺侍講及即位出為東郡<lb/>
<pb n="KR3a0021_WYG_002-6b"/>
太守元和二年東巡狩幸東郡引酺及門生幷郡縣掾<lb/>
史㑹庭中帝先備弟子之儀使酺講尚書一篇然後修<lb/>
君臣之禮還過魯幸闕里以太牢祀孔子及七十二人<lb/>
作六代之樂大㑹孔氏男子二十以上者六十三人命<lb/>
儒者講論蘭臺令孔僖因自陳謝帝曰今日之㑹寜於<lb/>
卿宗有光榮乎對曰臣聞明王聖主莫不尊師貴道今<lb/>
陛下親屈萬乘辱臨敝里此乃崇禮先師増煇聖徳至<lb/>
於光榮非所敢承帝大笑曰非聖者子孫焉有斯言乎<lb/>
<pb n="KR3a0021_WYG_002-7a"/>
遂拜僖郎中帝降意儒術特好古文尚書左氏傳建初<lb/>
四年㑹諸儒於北宫白虎觀講論五經同異使五官中<lb/>
郎將魏應承制問侍中淳于恭奏帝親稱制臨決如石<lb/>
渠故事<lb/>
後魏髙祖孝文皇帝好讀書手不釋卷五經之義覽之<lb/>
便講史傳百家無不該涉親講喪服於清徽堂從容謂<lb/>
羣臣曰彦和季豫等年在䝉稚早登纓紱失過庭之訓<lb/>
並未習禮毎欲令我一解喪服自審義解浮疎抑而不<lb/>
<pb n="KR3a0021_WYG_002-7b"/>
許頃因酒坐脱爾言從故屈朝彦遂親傳説將臨講坐<lb/>
慚戰交情御史中尉李彪對曰自古及今未有天子講<lb/>
禮陛下聖叡淵明事超百代臣得親承音㫖千載一時<lb/>
唐太宗文武大聖大廣孝皇帝初為天䇿上將開天䇿<lb/>
府置官屬乃開館於宫西延四方文學之士出教以王<lb/>
府屬杜如晦記室房𤣥齡虞世南文學褚亮姚思廉主<lb/>
簿李𤣥道參軍蔡允恭薛元敬顔相時諮議典籖蘇朂<lb/>
天䇿府從事中郎于志寧軍諮祭酒蘇世長記室薛収<lb/>
<pb n="KR3a0021_WYG_002-8a"/>
倉曹李守素國子助教陸徳明孔頴逹信都盖文逹宋<lb/>
州總管府戸曹許敬宗並以本官兼文學館學士分為<lb/>
三番更日直宿供給珍膳恩禮優厚帝朝謁公事之暇<lb/>
輒至館中引諸學士討論文籍或夜分而寢又使庫直<lb/>
閻立本圖像禇亮為贊號十八學士士大夫得預其選<lb/>
者時人謂之登瀛洲武徳九年帝即位於𢎞文殿聚四<lb/>
部書二十餘萬卷置𢎞文館於殿側精選天下文學之<lb/>
士虞世南褚亮姚思亷歐陽詢蔡允恭蕭徳言等以本<lb/>
<pb n="KR3a0021_WYG_002-8b"/>
官兼學士令更日宿直聽朝之暇引入内殿講論前言<lb/>
徃行商確政事或至夜分乃罷又取三品已上子孫充<lb/>
𢎞文館學生貞觀二年正月帝著金鏡述以示侍臣其<lb/>
畧曰亂未嘗不任不肖治未嘗不任忠賢任忠賢則享<lb/>
天下之福用不肖則受天下之禍十四年二月幸國子<lb/>
監觀釋菜命祭酒孔頴逹講孝經賜祭酒以下至諸生<lb/>
髙第帛有差是時帝大徴天下名儒為學官教幸國子<lb/>
監使之講論學生能用一大經已上皆得補官増築學<lb/>
<pb n="KR3a0021_WYG_002-9a"/>
舍千二百間増學生滿三千二百六十員自屯營飛騎<lb/>
亦給博士使授以經有能通經者聽得貢舉於是四方<lb/>
學者雲集京師乃至髙麗百濟新羅髙昌吐蕃諸酋長<lb/>
亦遣子弟請入國學升講筵者至八千餘人帝以師説<lb/>
多門章句繁雜命孔頴逹與諸儒撰定五經疏謂之正<lb/>
義令學者習之二十二年帝撰帝範十二篇以賜太子<lb/>
曰君體建親求賢審官納諌去讒戒盈崇儉賞罰務農<lb/>
閲武崇文且曰修身治國備在其中一旦不諱更無所<lb/>
<pb n="KR3a0021_WYG_002-9b"/>
言矣<lb/>
𤣥宗至道大聖大明孝皇帝為太子時褚無量以國子<lb/>
祭酒侍講及即位加右散騎常侍開元三年帝謂宰相<lb/>
曰朕每讀書有所疑滯無從質問可選儒學之士使入<lb/>
内侍讀盧懐慎薦太常卿馬懐素乃以懐素為左散騎<lb/>
常侍與無量更日侍讀毎至閤門令乘肩輿以進或在<lb/>
别館道逺聽於宫中乗馬親送迎之待以師傅之禮以<lb/>
無量羸老特為之造腰輿在内殿令内侍舁之五年懐<lb/>
<pb n="KR3a0021_WYG_002-10a"/>
素為秘書監奏省中書散亂訛缺請選學術之士二十<lb/>
人整比校補從之於是搜訪逸書選吏繕寫命國子博<lb/>
士尹知章桑泉尉韋述等二十人同刋正以褚無量為<lb/>
之使於乾元殿前編校羣書八年無量卒命右散騎常<lb/>
侍元行冲整比羣書行冲上羣書四録几書四萬八千<lb/>
一百六十九卷十一年置麗正書院聚文學之士秘書<lb/>
監徐堅太常博士賀知章監察御史趙冬曦等或修書<lb/>
或侍講以張説為修書使以總之有司供給優厚中書<lb/>
<pb n="KR3a0021_WYG_002-10b"/>
舍人陸堅以為此屬無益於國徒為糜費欲悉奏罷之<lb/>
張説曰自古帝王於國家無事之時莫不崇宫室廣聲<lb/>
色今天子獨延禮文儒發揮典籍所益者大所損者㣲<lb/>
陸子之言何不逹也帝聞之重説而薄堅十三年帝與<lb/>
中書門下及禮官學士宴於集仙殿帝曰仙者慿虚之<lb/>
論朕所不取賢者濟理之具朕今與卿曹合宴宜更名<lb/>
集賢殿其書院官五品以上為學士六品以下為直學<lb/>
士以張説知院事右散騎常侍徐堅副之二十五年帝<lb/>
<pb n="KR3a0021_WYG_002-11a"/>
制訓誡六篇以示諸王其旨盖明君臣父子之義齊祭<lb/>
稼穡之事宰臣李林甫等請宣布中外手詔曰周公誡<lb/>
伯禽無以魯國驕人朕萬聖雖慚豈㤀誡子聊示庭訓<lb/>
何足宣布也天寳二載帝自注孝經頒於天下<lb/>
憲宗昭文章武大聖至神孝皇帝留意典墳毎覽前代<lb/>
興亡得失之事皆三復其言又讀貞觀開元實録見太<lb/>
宗撰金鏡書及帝範𤣥宗撰開元訓誡帝遂採尚書春<lb/>
秋後傳史記漢書三國志晉書晏子春秋新序説苑等<lb/>
<pb n="KR3a0021_WYG_002-11b"/>
書君臣行事可為龜鏡者集成十四篇一曰君臣道合<lb/>
二曰辨邪正三曰戒權倖四曰戒㣲行五曰任賢臣六<lb/>
曰納忠諌七曰慎征伐八曰慎刑法九曰去奢泰十曰<lb/>
崇節儉十一曰奨忠直十二曰修徳政十三曰諫畋獵<lb/>
十四曰録勲賢分為上下卷目曰前代君臣事跡元和<lb/>
四年以其書寫於屏風列之御座之右遣中使以書屛<lb/>
六扇至中書宣示宰臣李藩裴垍曰朕近撰此屛風常<lb/>
所觀覽故以示卿藩等上表賀<lb/>
<pb n="KR3a0021_WYG_002-12a"/>
　臣祖禹案歐陽修贊曰唐有天下可稱者三君𤣥宗<lb/>
　憲宗皆不克其終盛哉太宗之烈也今臣述明皇憲<lb/>
　宗取其務學而已<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0021_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　帝學卷二<lb/>
</p>
<p>
</p>
  </div>
</body>
</text>
</TEI>
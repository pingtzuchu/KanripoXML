<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>帝學卷六</head>
    <p>
<pb n="KR3a0021_WYG_006-1a"/>
欽定四庫全書<lb/>
　帝學卷六　　　　　　　宋　范祖禹　撰<lb/>
　　仁宗體天法道極功全徳神文聖武濬哲明孝皇<lb/>
　　帝下<lb/>
皇祐四年三月丙辰講尚書嘉言罔攸伏野無遺賢萬<lb/>
邦咸寧帝曰此君所以戒臣下也楊安國對曰臣聞古<lb/>
者君臣相接面稱不為諂廷諌不為謗臣能以嘉言進<lb/>
君君能舍己從人故帝曰俞允若兹又復敕臣下也講<lb/>
<pb n="KR3a0021_WYG_006-1b"/>
益曰吁戒哉儆戒無虞罔失法度帝曰是臣獻謨于君<lb/>
也安國對曰益以戒舜亦獻謨也講水火金木土榖惟<lb/>
修帝曰惟修者明順其性也安國對曰臣謹按洪範五<lb/>
行傳一曰水其性智二曰火其性禮三曰木其性仁四<lb/>
曰金其性義五曰土其性信此五者在天則其氣流行<lb/>
在地則人所行用也中庸曰天命之謂性率性之謂道<lb/>
修道之謂教王者常循其性行其道而修之所謂修也<lb/>
講正徳利用厚生惟和帝曰惟和者不失其事也安國<lb/>
<pb n="KR3a0021_WYG_006-2a"/>
對曰人君常正身修徳以御下利節用儉以阜財厚生<lb/>
敦本以飬民此三者和則不失其事也戊辰御邇英閣<lb/>
内出欹噐一陳於御坐前諭丁度等曰朕思古欹噐之<lb/>
法試令工人制之以示卿等帝命以水注之中則正滿<lb/>
則覆虚則欹率如家語荀卿淮南之説其法度精妙度<lb/>
等列侍觀之帝曰日中則昃月盈則虧聖人有持滿戒<lb/>
慎之守朕欲以中正臨天下當與列辟共守此道度等<lb/>
拜曰臣等亦願以中正事陛下因言太宗時嘗作此噐<lb/>
<pb n="KR3a0021_WYG_006-2b"/>
眞宗製欹噐論演先儒之義以垂戒帝曰然四月戊寅<lb/>
御邇英閣帝作欹噐論後述一篇以申存亡虧成之鑑<lb/>
示講讀官丁度等請宣布中外使知聖心所存帝曰但<lb/>
欲使卿等見之不須宣布度曰臣等欲各傳本以章榮<lb/>
遇帝曰可便以此本賜卿等皆拜而受之六月壬寅御<lb/>
延和殿侍講學士上五經精義周易節解二十卷因言<lb/>
尚書顧命禮記喪禮春秋家陪亂政舊所不講今纂集<lb/>
精義所當去留上繫宸㫖帝曰先王吉凶之制百代所<lb/>
<pb n="KR3a0021_WYG_006-3a"/>
遵不可以俗忌而簡去至於春秋喪亂之事皆有善惡<lb/>
鑑戒人主冝聞之亦須存錄先儒于經籍有一字之誤<lb/>
者朕常不敢改易但注以辨之况正經之義可輙芟去<lb/>
邪九月甲寅丁度等上張揆修寫太元經乙卯詔召山<lb/>
南東道節度使檢校太師同中書門下平章事賈昌朝<lb/>
赴講筵丙辰詔賈昌朝未有差遣且令赴經筵俟有差<lb/>
遣即不赴己未御邇英閤命賈昌朝講乾卦帝謂侍臣<lb/>
曰昌朝位將相執經侍講朝廷羙事也翌日昌朝又手<lb/>
<pb n="KR3a0021_WYG_006-3b"/>
䟽乾卦大㫖在上一爻夫爻在亢極必有凶災不即言<lb/>
凶而言亢龍有悔者以悔中有可凶可吉之象若修徳<lb/>
以濟世則免悔而獲吉也帝面賜手詔嘉奬以所陳卦<lb/>
義付史館庚申講尚書微子篇帝曰微子箕子比干三<lb/>
人孰優楊安國以論語孔子之言對是日詔賈昌朝已<lb/>
差判許州令且在講筵候朝辭訖不赴乙丑賈昌朝奏<lb/>
臣已治行李非晩朝辭乞更不赴講帝令且在講筵候<lb/>
朝辭不赴丙寅講尚書大賚於四海而萬姓悦服帝曰<lb/>
<pb n="KR3a0021_WYG_006-4a"/>
王者為政必順民心楊安國對曰臣嘗聞往者大河潰<lb/>
决民室流亡過半存者三四陛下聖心震悼出内帑千<lb/>
百萬以賙救之民悦仁服徳至今頌聲作焉己巳講尚<lb/>
書洪範五事帝曰王者之用五事皆本於五行乎王洙<lb/>
對曰王者治五行得其性則五事皆善故五事得則有<lb/>
休徴五事失則有咎徴是以聖人克謹天戒以修其身<lb/>
帝曰人君奉天在於修徳夙夜兢兢戒慎於未形尚恐<lb/>
不至必俟天有譴告然後修徳此豈畏天之道也十月<lb/>
<pb n="KR3a0021_WYG_006-4b"/>
戊寅詔俟講尚書畢講周禮令侍講以下與賈昌朝先<lb/>
修節解以備講説十一月甲辰講尚書無逸帝曰朕深<lb/>
知享國之君宜戒逸豫楊安國曰舊有無逸圖䟽於屏<lb/>
間帝曰朕不欲坐席背聖人之言當書置之左右又命<lb/>
丁度取孝經之天子孝治聖治廣要道四章對為右圖<lb/>
因令王洙書無逸蔡襄書孝經又命翰林學士承㫖王<lb/>
拱辰為二圖序而襄書之申寅御邇英閤侍講學士上<lb/>
五經精義尚書節解三十卷<lb/>
<pb n="KR3a0021_WYG_006-5a"/>
五年四月丁酉御邇英閤講冏命侍御僕從罔匪正人<lb/>
帝曰君臣之際必誠意相通而後治道成楊安國對曰<lb/>
陛下聰明文思從諌弗咈如水之走下視羣臣若僚友<lb/>
自古盛王未之有也帝曰臣下能進忠言朕何惜夏禹<lb/>
之拜癸卯御邇英閤侍講學士上五經精義禮記節解<lb/>
九十卷九月戊寅鑄鼎十有二圓丘用五宗廟用七又<lb/>
作鸞刀郊廟各一先是賈昌朝侍經筵帝問鼎卦聖人<lb/>
亨以享上帝今郊何以無鼎昌朝不能對曰容臣退而<lb/>
<pb n="KR3a0021_WYG_006-5b"/>
講求於是詔禮官議以為郊有亨牲進熟遂命阮逸胡<lb/>
瑗鑄銅鼎制鸞刀帝親書鼎名曰牛鼎羊鼎豕鼎皆署<lb/>
而刻之牛鼎其容一斛羊鼎五斗豕鼎三斗鸞刀亦親<lb/>
書刀名而署之有司皆篆刻其下至神宗元豐元年詳<lb/>
定郊廟奉祀禮文所議圓丘用犢不設羊豕俎及鼎奏<lb/>
罷之壬辰再御延和殿侍讀學士上前史精要後漢書<lb/>
三十卷十月甲寅再御延和殿侍講學士上五經精義<lb/>
春秋節解八十卷<lb/>
<pb n="KR3a0021_WYG_006-6a"/>
至和元年八月壬子召觀文殿大學士晏殊赴經筵賜<lb/>
坐禮如宰相儀戊午知制誥賈黙言陛下日御邇英閤<lb/>
召侍臣講讀經史其咨訪之際動關政體而史臣不得<lb/>
預聞臣竊惜之欲乞令修起居注官入侍閤中事有可<lb/>
書隨即記錄從之賜坐于御座之西南其後修起居注<lb/>
石揚休言陛下有所宣諭咨訪而臣坐逺不盡聞慮記<lb/>
錄或有所遺乃命侍立於講讀官之末九月丙寅王洙<lb/>
上周禮禮噐圖先是洙講周禮帝命畫車服冠冕籩豆<lb/>
<pb n="KR3a0021_WYG_006-6b"/>
簠簋之制及圖成上之己巳講周禮大荒大札則薄征<lb/>
緩刑楊安國曰所謂緩刑者乃為過誤之民當嵗歉則<lb/>
貰之閔其窮也今衆持兵仗劫粮廩一切寛之恐不足<lb/>
以禁姦帝曰不然天下皆吾赤子也一遇饑饉州縣不<lb/>
能存恤餓殍所迫遂至為盜又捕而殺之不亦甚乎<lb/>
　臣祖禹曰書曰大哉王言又曰一哉王心仁宗皇帝<lb/>
　之言可謂大矣視天下皆吾赤子仁宗皇帝之心可<lb/>
　謂一矣造次不違於仁<lb/>
<pb n="KR3a0021_WYG_006-7a"/>
士申王洙講周禮至三年大比則大攷州里以贊鄉大<lb/>
夫廢興帝曰古者選士三嵗最為酌中今四五歳始一<lb/>
詔下得無重抑多士乎不若裁減取人之數稍進古制<lb/>
精於考擇則天下無遺滯之才矣<lb/>
二年二月詔龍圖閣直學士兼侍讀張昪年髙免進讀<lb/>
止令侍經筵以備顧問三月乙丑御邇英閤盧士宗講<lb/>
周禮眡祲帝曰妖祥之興皆由人事召之君人者必在<lb/>
修徳以承天意己卯講周禮大罍王洙曰祠天地之噐<lb/>
<pb n="KR3a0021_WYG_006-7b"/>
以質信為本帝曰曹操不事質信而多詐忌何以事上<lb/>
帝乎洙曰天地之徳非至誠之道至質之噐何以動之<lb/>
張揆讀後漢書應劭議刑揆曰當漢獻帝亂世有司猶<lb/>
能守法今天下奏獄或違法出罪負寃不伸水旱之災<lb/>
未必不由此也帝曰祖宗以來多用中典奏讞者徃徃<lb/>
貸之豈欲刑罰之濫乎丙戌王洙講周官典瑞共含玉<lb/>
帝曰若使人用此而骨不朽豈如功名之不朽哉十月<lb/>
丁未孫抃讀史記龜筴傳帝曰古人謀議動作必由此<lb/>
<pb n="KR3a0021_WYG_006-8a"/>
乎抃曰古人凡有大疑既决之於己又詢之於衆猶謂<lb/>
不有天命乎於是命龜以斷其吉凶所謂謀及乃心謀<lb/>
及卿士謀及庻人謀及卜筮盖聖人貴誠不專人謀黙<lb/>
與神契然後為得也帝然之壬子講周禮祭祀割羊牲<lb/>
登其首王洙曰祭陽以其首首主陽也祭陰以其血血<lb/>
主隂也神明不測故但以類而求之帝曰然天地簡易<lb/>
非至誠其能應乎又講左氏傳鄭人鑄刑書洙曰子産<lb/>
以鄭國之法鑄之於鼎欲使民知犯某罪有某罰也帝<lb/>
<pb n="KR3a0021_WYG_006-8b"/>
曰使民知法而亂可止不若不知而自化也十一月丙<lb/>
寅李淑讀大史公傳帝謂淑曰太史公欲行其道而不<lb/>
果身不免於禍深可悲也顧其是非不謬於聖人眞良<lb/>
史之才矣<lb/>
六年三月乙酉御崇政殿召輔臣觀御書兖州至聖文<lb/>
宣王廟榜龍圖閣直學士兼侍講錢象先善講説語約<lb/>
而義明帝間有顧問必依經以對因諷諭政事遂及時<lb/>
務有啓廸獻納之益前後留侍十五年特被恩禮毎乞<lb/>
<pb n="KR3a0021_WYG_006-9a"/>
外官輒不許既去必見思而復召故事講官分日迭進<lb/>
象先已得講知蔡州帝以象先行有日令獨徹所講秩<lb/>
於是同列罷進者十日帝嘗詔講官凡經傳所載逆亂<lb/>
之事皆直言毋諱侍講吕公著講春秋因言弑逆之事<lb/>
皆臣子之所不忍言而仲尼書之春秋者所以深戒後<lb/>
世人君欲其防微杜漸居安慮危使君臣父子之道素<lb/>
明長㓜嫡庻之分早定則亂臣賊子無所萌其姦心故<lb/>
易曰履霜堅氷至由辨之不早辨也<lb/>
<pb n="KR3a0021_WYG_006-9b"/>
　臣祖禹曰古之人君好學者有之矣未有終身好之<lb/>
　而不厭者也仁宗皇帝在位四十二年以堯舜為師<lb/>
　法待儒臣以賔友邇英講學㳺心聖道終身未嘗少<lb/>
　倦是以一言一動仁及四海如天運於上而萬物各<lb/>
　遂其生於下其本由於學故也詩曰上天之載無聲<lb/>
　無臭儀刑文王萬邦作孚言天徳不可得而至也欲<lb/>
　法天者惟法文王而已法文王則可以至天徳矣臣<lb/>
　願陛下欲法堯舜惟法仁宗而已法仁宗則可以至<lb/>
<pb n="KR3a0021_WYG_006-10a"/>
　天徳矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0021_WYG_006-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　帝學卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>帝學卷四</head>
    <p>
<pb n="KR3a0021_WYG_004-1a"/>
欽定四庫全書<lb/>
　帝學卷四　　　　　　　宋　范祖禹　撰<lb/>
　　仁宗體天法道極功全德神文聖武濬哲明孝皇<lb/>
　　帝上<lb/>
仁宗體天法道極功全德神文聖武濬哲明孝皇帝大<lb/>
中祥符八年十二月封壽春郡王九年正月命尚書戸<lb/>
部郎中直昭文舘張士遜戸部員外郎直史舘崔遵度<lb/>
並爲王友眞宗宣諭曰兒子才七歳朕每自教之卿等<lb/>
<pb n="KR3a0021_WYG_004-1b"/>
可盡乃心退見郡王於内東門南閤眞宗遣使謂士遜<lb/>
等曰兒子年小毋得列拜士遜等各拜二月詔以郡王<lb/>
學堂爲資善堂八月眞宗賜王歌凡七軸曰勸學曰修<lb/>
身曰懐儉約曰愼所好曰䘏黎民曰勿矜伐曰守文天<lb/>
禧二年正月月旦眞宗幸元符觀遂幸資善堂徐王彭<lb/>
王郡王及南宫北宅宗室以下並列侍二月進封昇王<lb/>
八月立爲皇太子參知政事李迪樞密直學士王昕並<lb/>
兼太子賓客眞宗作元良箴以賜太子有殿侍張迪者<lb/>
<pb n="KR3a0021_WYG_004-2a"/>
給事左右太子曰是可與賓客同名邪方覽尚書至協<lb/>
于克一遂令更名克一眞宗知之甚悦以語宰臣賓客<lb/>
三年九月請賓客以下講論語自是以爲常又問元首<lb/>
明哉股肱良哉何謂也乾興元年二月即皇帝位三月<lb/>
賜輔臣飛白書各一軸初帝未嘗爲飛白書一日試書<lb/>
體勢遒勁有如夙習因以分賜焉戊寅中書請自禫祭<lb/>
後隻日於崇政殿或承明殿視事雙日如先帝故事前<lb/>
後殿皆不坐詔曰朕仰承先訓肇纘慶基思與忠賢日<lb/>
<pb n="KR3a0021_WYG_004-2b"/>
勤聽覽至于宵旰非敢怠遑雖每屬於淸閒亦靡圖於<lb/>
暇逸當延侍從講習藝文勉徇嘉謀用依來請雙日不<lb/>
視事亦當宣召侍臣便殿以閲書史冀不廢學也皇太<lb/>
后諭宰臣曰皇帝聴斷之暇宜召名儒講習經書以輔<lb/>
聖學十一月辛巳始御崇政殿西廡召翰林侍講學士<lb/>
孫奭龍圖閣直學士兼侍講馮元講論語侍讀學士李<lb/>
維晏殊與焉初詔雙日御經筵自是雖隻日亦召侍臣<lb/>
講讀十二月甲辰召輔臣崇政殿西廡觀孫奭講論語<lb/>
<pb n="KR3a0021_WYG_004-3a"/>
旣而帝親書唐人詩以分賜焉自是每召輔臣至經筵<lb/>
多以御書賜之或取經書要言書一二紙<lb/>
天聖二年二月乙丑召輔臣于崇政殿西廡觀講孝經<lb/>
六月己未賜尚書工部郎中直龍圖閣馬宗元三品服<lb/>
以講孝經徹也時帝方嚮儒學召宗元入講故賜之八<lb/>
月己卯幸國子監謁文宣王召從臣升講堂令直講馬<lb/>
龜符說論語一篇賜龜符三品服已而觀七十二賢賛<lb/>
述閲三禮圖因問侍講馮元三代制度<lb/>
<pb n="KR3a0021_WYG_004-3b"/>
四年閏五月甲子召輔臣于崇政殿西廡觀宋綬等讀<lb/>
唐書帝因曰朕覽舊史每見功臣罕能保其始終者若<lb/>
裴寂劉文静俱佐命之臣而不免誅辱王曾曰寂等及<lb/>
禍良以功成而不知退也翰林侍讀學士勾當三班院<lb/>
宋綬請解三班以專講勸皇太后命擇前代文字可以<lb/>
資孝飬補政治者以備帝覽遂録進唐謝偃惟皇誠德<lb/>
賦又録孝經論語要言及唐太宗所撰帝範二卷明皇<lb/>
朝臣僚所獻聖典三卷君臣政理論治卷之上七月壬<lb/>
<pb n="KR3a0021_WYG_004-4a"/>
申詔諸路轉運使訪取部幕職令録京朝官有通經術<lb/>
長于講說者以名聞<lb/>
五年四月辛卯賜新及第人聞喜燕于瓊林苑遣中使<lb/>
賜御詩及中庸篇各一軸初帝欲賜中庸篇命中書録<lb/>
本旣上乃令張知白進讀至修身治人之道必使反復<lb/>
陳之十月乙酉監修國史王曾言唐史官呉兢于正史<lb/>
實録外録太宗與羣臣對問之語爲貞觀政要今欲采<lb/>
太祖太宗眞宗實録日歴時政記起居注其間事迹不<lb/>
<pb n="KR3a0021_WYG_004-4b"/>
入正史者别爲一書從之<lb/>
帝每御經筵以象架庪書䇿外向以使侍臣講讀天聖<lb/>
末孫奭年髙視昏或隂晦即爲徙御坐于閤外奭每講<lb/>
論至前世亂君亡國必反復規諷帝意或不在書奭則<lb/>
拱黙以俟帝爲竦然改聽嘗書無逸圖上之帝施于講<lb/>
讀閣<lb/>
明道元年二月癸卯監修國史吕夷簡上三朝寳訓三<lb/>
十卷即王曽所請也<lb/>
<pb n="KR3a0021_WYG_004-5a"/>
景祐元年正月丁亥尚書都官員外郎賈昌朝尚書屯<lb/>
田員外郎趙希言太常博士崇文院檢討王宗道國子<lb/>
博士楊安國並爲崇政殿說書日以二人入侍講說崇<lb/>
政殿置說書自此始<lb/>
二年正月癸丑置邇英延乂二閣寫尚書無逸篇于屏<lb/>
邇英在迎陽門之北東向延乂在崇政殿之西南向是<lb/>
日御延乂閣召輔臣觀賈昌朝講春秋盛度讀唐書<lb/>
三年正月乙巳賈昌朝言臣幸得侍經禁中陛下每以<lb/>
<pb n="KR3a0021_WYG_004-5b"/>
清閒之燕嚮學稽古徽言善道取髙前聖事在隻日杳<lb/>
隔嚴宸時政記史舘日歴及起居注莫得纂述臣自景<lb/>
祐元年春迄二年冬凡出筵傳臣出處升絀封章進對<lb/>
燕㑹賜與皆用存記列爲二卷乞送史舘詔以邇英延<lb/>
乂二閣記注爲名命章得象等接續修纂七月乙酉侍<lb/>
講學士馮元獻金華五箴降詔褒諭<lb/>
四年三月甲戌朔以崇政殿說書尚書司封員外郎直<lb/>
集賢院賈昌朝尚書禮部員外郎崇文院檢討王宗道<lb/>
<pb n="KR3a0021_WYG_004-6a"/>
尚書屯田員外郎國子監直講趙希言並兼天章閣侍<lb/>
講預内殿起居天章閣置侍講自此始九月丁卯御邇<lb/>
英閣讀唐書因詔唐書列傳止取事義切于䂓戒者讀<lb/>
之十月甲戌讀正說愼罰篇述後漢光武罷梁統從重<lb/>
之奏帝曰深文峻德誠非善政宋綬對曰王者峻德則<lb/>
易寛刑則難夫以人主得專生殺一言之怒則如雷如<lb/>
霆是峻易而寛難也丙戌讀正說飬民篇帝曰尸子言<lb/>
君如杅民如水何也丁度對曰水隨器之方圓若民從<lb/>
<pb n="KR3a0021_WYG_004-6b"/>
君之好惡是以人君愼所好焉甲午講春秋詔春秋自<lb/>
昭公之後魯道陵遲家陪用政記載雖衆而典要則寡<lb/>
宜刪去蔓辭止取君臣政教事節講之因謂宋綬等曰<lb/>
春秋經㫖在于奬王室尊君道丘明作傳文義甚博然<lb/>
其間録詭異則不若公羊榖梁二傳之質綬等對曰三<lb/>
傳得失誠如聖言臣等自今凡丘明所記事稍近誣及<lb/>
陪臣僣亂無足勸誡者皆略而不講<lb/>
寳元二年三月壬寅編修院與三司上歷代天下戸數<lb/>
<pb n="KR3a0021_WYG_004-7a"/>
前漢千二百二十三萬三千六十二後漢千六百七萬<lb/>
七千九百六十魏九十四萬三千四百二十三晉二百<lb/>
四十五萬九千八百宋九十萬六千八百七十後魏三<lb/>
百三十七萬五千三百六十八北齊三百三萬二千五<lb/>
百二十八後周三百五十萬隋八百九十萬七千五百<lb/>
三十六唐九百六萬九千一百五十四國朝太祖朝二<lb/>
百五十萬八千九百六十五太宗朝二百五十七萬四<lb/>
千二百五十七眞宗朝八百六十六萬九千七百九十<lb/>
<pb n="KR3a0021_WYG_004-7b"/>
九寳元元年千一十一萬四千二百九十先是邇英閣<lb/>
讀眞宗正說飬民篇見歴代戸口登耗之數帝顧謂侍<lb/>
臣曰今天下民籍㡬何侍讀學士梅詢對曰先帝所作<lb/>
蓋述前代帝王恭儉有節則戸口充羡賦歛無藝則版<lb/>
圖衰減自五代之季生齒凋耗太祖受命而太宗眞宗<lb/>
繼聖承祧休飬百姓天下戸口之數蓋倍於前矣因詔<lb/>
三司及編修院檢閲以聞至是上之十月乙丑御邇英<lb/>
閤講春秋左氏傳及讀正說終帝曰春秋所述前世治<lb/>
<pb n="KR3a0021_WYG_004-8a"/>
亂之事敢不監戒正說先帝訓言敢不遵奉丁度等拜<lb/>
伏而言曰陛下德音若此誠天下之福也帝又問丁度<lb/>
尚書洪範酒誥二篇大義度悉以對帝命録二篇以進<lb/>
因詔續講周易李淑讀三朝寳訓丁度李仲容讀所編<lb/>
經史䂓鑑事迹十一月癸巳以皇子生燕宗室于太清<lb/>
樓讀三朝寳訓賜御詩又出寳元天人祥異書示輔臣<lb/>
其書帝所集天地辰緯雲氣雜占凡七百五十六分三<lb/>
十門爲十卷<lb/>
<pb n="KR3a0021_WYG_004-8b"/>
慶厯元年七月戊申朔出御製觀文鑑古圖記以示輔<lb/>
臣八月詔兩制檢閲唐書紀傳君臣事迹近于治道者<lb/>
日録一兩條上之以翰林學士蘇紳言唐憲宗嘗令近<lb/>
臣具前代得失之迹繪圖以備觀覽也<lb/>
二年二月召御史中丞賈昌朝侍講邇英閣故事臺丞<lb/>
無在經筵者帝以昌朝長於講說特召之天章閣侍講<lb/>
林瑀上周易天人㑹元紀御史中丞賈昌朝言瑀以隂<lb/>
陽小說上惑天聽不宜在勸講之地帝諭輔臣曰人臣<lb/>
<pb n="KR3a0021_WYG_004-9a"/>
雖有才學若過爲巧僞終有形迹乃落瑀職通判饒州<lb/>
四年二月丙辰御迎陽門召輔臣觀圖畫其畫皆前代<lb/>
帝王美惡之迹可爲䂓戒者因命曾公亮講詩王洙讀<lb/>
祖宗聖政録丁度讀前漢書先是趙元昊反罷進講侍<lb/>
講趙師民上書陳十五事八曰延講誦因獻勸講箴至<lb/>
是復命講讀經史帝御邇英閤讀漢書紀問長安城象<lb/>
莫能知共推趙師民師民因陳自古都雍年丗舊址所<lb/>
在若畫諸掌帝恱曰何直所記如此師民在經筵十餘<lb/>
<pb n="KR3a0021_WYG_004-9b"/>
年甚見器異常盛夏屬疾家居帝飛白書圑扇爲和平<lb/>
字以賜之丁度讀漢書帝曰漢稱文景景不及文鼂錯<lb/>
忠而被誅良可惜也三月己卯帝於邇英閣出危竿諭<lb/>
一篇述居髙愼危之意又出御書十有三軸凡三十五<lb/>
事一曰遵祖宗訓二曰奉眞考業三曰祖宗艱難不敢<lb/>
有墜四曰眞宗愛民孝思感噎五曰守信義六曰不巧<lb/>
詐七曰好碩學八曰精六藝九曰愼言語十曰待耆老<lb/>
十一曰静進退十二曰求忠正十三曰懼貴極十四曰<lb/>
<pb n="KR3a0021_WYG_004-10a"/>
保勇將十五曰尚儒籍十六曰議釋老十七曰重良臣<lb/>
十八曰廣視聽十九曰功無迹二十曰戒喜怒二十一<lb/>
曰明巧媚二十二曰分希㫖二十三曰從民欲二十四<lb/>
曰愼滿盈二十五曰傷暴露兵二十六曰哀鰥寡民二<lb/>
十七曰訪屠釣臣二十八曰講逺圖術二十九曰辨朋<lb/>
比三十曰斥諂佞三十一曰察小忠三十二曰監迎合<lb/>
三十三曰罪已爲民三十四曰損躬撫軍三十五曰一<lb/>
善可求小瑕不廢顧謂丁度等曰朕觀書之暇取臣僚<lb/>
<pb n="KR3a0021_WYG_004-10b"/>
上言及進對事目可施于政治者書以分賜卿等度及<lb/>
曾公亮楊安國王洙等旣拜賜因請註釋其義帝許之<lb/>
乙酉帝問輔臣春秋三傳异同之義賈昌朝對曰左氏<lb/>
多記時事公羊榖梁專解經旨大抵皆以尊王室正賞<lb/>
罰爲意然三傳异同考之亦有得失也帝然之丙戌丁<lb/>
度等上答邇英聖問一卷帝覽之終篇指其中體大者<lb/>
六事付中書樞密院令奉行之答聖問者即所釋前所<lb/>
賜三十五事也其序曰伏奉宣示御書文字十三軸仰<lb/>
<pb n="KR3a0021_WYG_004-11a"/>
窺聖㫖皆陛下上念祖宗下思政治述安危成敗忠邪<lb/>
善惡之事詢謀下臣使進禆補敢不竭愚竊思自古求<lb/>
治之主靡不欲興理道安邦國納忠正退姦邪廣聰明<lb/>
致功業然行此數事在明與威斷爾明則不惑威則善<lb/>
柄斷則能行總是三者守而勿失非聖人孰能爲之臣<lb/>
等嘗讀唐書見憲宗英悟留心庻政宰臣陳說政要必<lb/>
徃復語問旣盡其理則曰凡好事口說則易躬行則難<lb/>
卿等旣爲朕言之常須行之勿空陳而已李絳對曰非<lb/>
<pb n="KR3a0021_WYG_004-11b"/>
知之艱行之惟艱陛下今日處分可謂至言然臣絳亦<lb/>
以天下之人從陛下所行不從陛下所言唯願每言之<lb/>
則必行之憲宗深所嘉納今臣等親承聖諭敷明治要<lb/>
亦願陛下日與輔臣舉此事目推而行之無使唐之君<lb/>
臣專美前代也丁亥帝謂輔臣曰朕每令講讀官敷經<lb/>
義于前未嘗令有諱避近講詩國風多刺譏亂世之事殊<lb/>
得以爲監戒章得象對曰陛下留思六經能逺監前代<lb/>
興亡之迹此誠圖治之要也五月壬申幸國子監謁至<lb/>
<pb n="KR3a0021_WYG_004-12a"/>
聖文宣王有司言舊儀止肅揖帝特再拜<lb/>
五年二月丙申御邇英閤讀漢書元帝紀帝語及漢元<lb/>
成二帝政理丁度因言頃者臣下不知大體務相攻訐<lb/>
或發人隂私以圖自進頼陛下聖明覺悟比來此風漸<lb/>
息帝因言攻訐之弊曰凡此皆謂小忠非大忠也戊戌<lb/>
講詩起雞鳴盡南山篇先是講官不欲講衞新臺帝謂<lb/>
曽公亮曰朕思爲君之道善惡皆欲得聞况詩三百皆<lb/>
聖人所刪定義存勸戒豈當有避也乃命自今講讀經<lb/>
<pb n="KR3a0021_WYG_004-12b"/>
史毋得輒遺三月戊午講詩匪風篇曰誰能烹魚溉之<lb/>
釡鬵帝曰老子謂治大國若烹小鮮義與此同丁度對<lb/>
曰烹魚煩則碎治民煩則散非聖學深遠何以見古人<lb/>
求治之意乎己卯講詩六月篇帝曰此序自鹿鳴至菁<lb/>
菁者莪皆當爲帝王常行之道豈止當時之事邪楊安<lb/>
國對曰昔幽王失道小雅盡廢四夷交侵中國遂微先<lb/>
儒所以作序爲萬世監也帝令再講之甲申講詩節南<lb/>
山篇帝問楊安國周幽王所終安國對曰幽王在位十<lb/>
<pb n="KR3a0021_WYG_004-13a"/>
二年爲犬戎所殺宗周遂亡平王東遷自此微弱帝雖<lb/>
素所聞知而特降問以示臣下善惡廢興之事無所諱<lb/>
也讀漢書韓信傳至信破齊自請爲假王張良陳平躡<lb/>
髙帝足遂以爲眞帝歎曰漢祖之從諫善用人不疑如<lb/>
此丁度對曰漢祖聰明大度故羣下得盡其誠不然何<lb/>
以基漢業也四月辛卯講詩小旻篇曰如彼泉流無淪<lb/>
胥以敗帝謂趙師民曰以水喻政其有指哉對曰水性<lb/>
順順故通通則清逆故壅壅則敗喻用賢則王政通而<lb/>
<pb n="KR3a0021_WYG_004-13b"/>
世清用邪則王澤壅而世濁幽王失道絀正用邪正不<lb/>
勝邪雖有善人不能爲治亦將相牽淪于汚敗也丁未<lb/>
講詩至巷伯篇曰哆兮侈兮成是南箕注有魯男子獨<lb/>
處之事帝曰嫌疑之際古人之所愼也此不著魯人姓<lb/>
氏豈聖人特以設敎邪壬辰講詩小弁至巧言篇帝問<lb/>
將來說詩畢宜講何書楊安國對曰論語者先聖精意<lb/>
善言爲人倫師法於經義最大帝曰然便可與孝經同<lb/>
講也丁度在經筵帝每呼學士而不名常問蓍龜占應<lb/>
<pb n="KR3a0021_WYG_004-14a"/>
之事度對曰卜筮雖聖人所爲及其成乃一技耳不若<lb/>
以古之治亂爲著龜也十一月甲午講詩角弓篇帝曰<lb/>
幽王不親九族以至於亡楊安國對曰冬至日陛下親<lb/>
燕宗室人人撫藉豈不廣骨肉之愛也帝又曰書云九<lb/>
族旣睦平章百姓此帝堯之盛德也朕甚慕之乙未講<lb/>
詩都人士篇帝曰古人冠服必稱其行今冠服或過之<lb/>
行未必如古人也讀三朝經武聖略至眞宗朝李繼和<lb/>
上言國初李漢超在關南以私錢貿易以佐公用人或<lb/>
<pb n="KR3a0021_WYG_004-14b"/>
繩奏之太祖反令盡除所過稅帝曰任人如此孰不盡<lb/>
力哉<lb/>
　<lb/>
　<lb/>
　<lb/>
　<lb/>
　<lb/>
　帝學卷四<lb/>
</p>
<p>
</p>
  </div>
</body>
</text>
</TEI>
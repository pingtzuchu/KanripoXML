<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>帝學卷五</head>
    <p>
<pb n="KR3a0021_WYG_005-1a"/>
欽定四庫全書<lb/>
　帝學卷五　　　　　　　宋　范祖禹　撰<lb/>
　　仁宗體天法道極功全徳神文聖武濬哲明孝皇<lb/>
　　帝中<lb/>
慶厯七年三月丙申御邇英閤講孝經面賜曽公亮三<lb/>
品服帝謂宋初曰此賜異於他臣僚又曰自古帝王皆<lb/>
有師今賜師儒之臣講筵之榮事也己亥講論語序至<lb/>
安昌侯張禹帝曰是朱雲乞斬者乎楊安國對曰是也<lb/>
<pb n="KR3a0021_WYG_005-1b"/>
因言禹爲成帝師以論語授帝後為丞相時大將軍王<lb/>
鳳專政吏民多上書譏切王氏成帝至禹第辟左右以<lb/>
吏民言王氏事示禹禹謂上曰新學小生亂道誤人宜<lb/>
無信用上雅信愛禹由此不疑王氏後王氏果篡漢帝<lb/>
曰禹師臣不忠讀書何為四月己巳讀賈誼傳論三公<lb/>
三少皆天下之端士與太子居處出入故少成若天性<lb/>
習慣如自然帝曰朕昔在東宫崔遵度張士遜馮元為<lb/>
師友此三人者皆老成人至於遵度尤良師傅也辛未<lb/>
<pb n="KR3a0021_WYG_005-2a"/>
讀正觀政要唐太宗曰今所任人必以徳行學識為本<lb/>
王珪曰人臣若無學業豈堪大任漢有詐稱衛太子者<lb/>
雋不疑斷以春秋蒯瞶之事宣帝與霍光嘉之曰公卿<lb/>
大臣當用經術帝曰人臣須是知書宰相尤須有學也<lb/>
楊安國對曰漢儒多引經决大事宰相必通一經帝謂<lb/>
宋祁曰近代士人多不務通經但用一時之藝苟取富<lb/>
貴葢進用高科者不十年便居顯位所以不勸也又曰<lb/>
孫奭馮元有子孫在朝否祁對曰奭子瑜為崇文院檢<lb/>
<pb n="KR3a0021_WYG_005-2b"/>
討元子譓監内衣庫帝問其才行何如祁以實對帝曰<lb/>
二人名儒奭尤淳正祁曰奭在朝屢奏論事十月直史<lb/>
館張揆上所著太元集解召對延和殿令探蓍得斷首<lb/>
且言斷首準易之夬葢陽剛以決隂柔君子進小人退<lb/>
之象帝悦擢天章閣侍制兼侍讀<lb/>
皇祐元年四月戊子御邇英閣講論語在陳絶粮帝曰<lb/>
夫子言君子固窮明聖人亦有否泰尔楊安國對曰聖<lb/>
人雖坐亡遺照不與人同憂患然亦同天地否泰故用<lb/>
<pb n="KR3a0021_WYG_005-3a"/>
有行藏易曰天地閉賢人隱若成湯繫于夏臺文王囚<lb/>
于羑里周公居東孔子絶粮此同天地否泰之事也講<lb/>
子曰賜也女以予為多學而識之者與帝曰夫子或為<lb/>
帝王則無此與時君抗厲弟子抑掦之教乎安國對曰<lb/>
夫子雖不王然其巍巍蕩蕩與堯舜一致經籍垂於萬<lb/>
世君君臣臣父父子子夫子之力也講無為而治者其<lb/>
舜也與帝曰若後代人君任臣得人代天工而不私者<lb/>
人君亦可以無為也安國對曰陛下比年降手詔訪逮<lb/>
<pb n="KR3a0021_WYG_005-3b"/>
羣臣欲以致無為也而當國之臣少能上副憂勤此群<lb/>
下之罪也講言忠信行篤敬帝曰忠信篤敬不可斯須<lb/>
而去也講直哉史魚帝曰蘧伯玉信君子矣而不若史<lb/>
魚之直不以邦有道則仕邦無道則卷而懐之也安國<lb/>
對曰聖意以蘧伯玉不若史魚欲戒不亮節之臣也庚<lb/>
寅講師冕見子告之曰某在斯某在斯帝曰夫子可謂<lb/>
不欺矣楊安國對曰誠如聖言五月癸巳講季氏篇帝<lb/>
問遠人不服則修文徳以來之如何趙師民對曰文者<lb/>
<pb n="KR3a0021_WYG_005-4a"/>
經緯天地之總稱君人之道撫之以仁制之以義接之<lb/>
以禮示之以信皆文徳也帝曰然所先者無如信也師<lb/>
民曰至誠者天下之大本仁義禮樂皆必由之陛下以<lb/>
為最先此實聖道之要乙未講論語天下有道則禮樂<lb/>
征伐自天子出天下無道則禮樂征伐自諸侯出自諸<lb/>
侯出葢十世希不失矣自大夫出五世希不失矣陪臣<lb/>
執國命三世希不失矣帝曰諸侯十世大夫五世陪臣<lb/>
三世何謂也楊安國具以對又講戒之在得安國言人<lb/>
<pb n="KR3a0021_WYG_005-4b"/>
老好貪帝曰今人云作子孫之計是也七月壬子帝朝<lb/>
拜真宗神御回幸資善堂作詩先皇教善敞東闈菲徳<lb/>
承宗賴慶暉為感儲筵驚嵗月因瞻臺像駐驂騑楹書<lb/>
乍啓欽遺澤<hi>堂中藏先朝賜書</hi>庭樹重攀記舊圍疇日學文親<lb/>
政地仰懐慈訓倍依依九月壬寅講君子有九思帝曰<lb/>
夫子語人君邪臣下邪楊安國對曰君子者通天子諸<lb/>
侯兼公卿大夫夫子立教亦通臣下也講不學詩無以<lb/>
言帝曰古人賦詩以言志詩人之志有譎諫者何也安<lb/>
<pb n="KR3a0021_WYG_005-5a"/>
國具以對帝曰亦有觀威儀省禍福古人於賦詩見之<lb/>
安國以春秋左氏傳鄭大夫子展伯有等賦詩以對曰<lb/>
此觀威儀省禍福之明也丙午講鑽燧改火帝問其説<lb/>
趙師民對曰古之聖王必上奉天時四時變化各隨木<lb/>
性近世苟簡以為非治之具而廢之至於萬事皆不如<lb/>
古丁未講惡居下流而訕上者帝曰何謂訕上楊安國<lb/>
對曰人君若有闕失臣下當力正之若不能面諫而退<lb/>
有後言居下流而訕上也講孔子曰殷有三仁焉帝曰<lb/>
<pb n="KR3a0021_WYG_005-5b"/>
三人迹异何同為仁楊安國對曰三人各盡其所冝俱<lb/>
為臣法故同稱仁辛亥講子張篇帝問子夏子張言交<lb/>
孰優趙師民對曰聖人之道含覆廣大與天地參善者<lb/>
進徳惡者改行子張之言實為優也帝然之癸丑講宗<lb/>
廟之羙百官之富帝因問古之公卿大夫士皆有寝廟<lb/>
與今同异丁度宋祁對曰古者公卿大夫世及所以子<lb/>
孫守其宗廟近世公相或子孫衰弱墜失門戸雖有明<lb/>
詔立家廟然恐不得如古帝因言近嵗公相家有子孫<lb/>
<pb n="KR3a0021_WYG_005-6a"/>
微弱門戸乏主者軫惜久之十一月庚寅朔御崇政殿<lb/>
召近臣三館臺諫官及宗室觀三朝訓鑑圖十二月辛<lb/>
酉詔六日延和殿再坐召尚書虞部員外郎盧士宗講<lb/>
周易令舊講筵學士上殿聴乙丑再御延和殿侍讀侍<lb/>
講並赴命盧士宗講泰卦面除天章閣侍講賜紫章服<lb/>
士宗楊安國所薦也是日詔右僕射賈昌朝赴講筵備<lb/>
顧問不講書帝以昌朝前宰相又舊講臣特命之<lb/>
二年三月己丑御邇英閤講周易帝曰易歴三古資九<lb/>
<pb n="KR3a0021_WYG_005-6b"/>
聖無有代號今豈㳂近題云周也楊安國對曰伏羲氏<lb/>
始畫八卦歴三古九聖無文以言惟周官三易云一曰<lb/>
連山二曰歸藏三曰周易盖文王加周字以别于餘代<lb/>
尔講乾卦帝曰聖人作易以通神明之徳類萬物之情<lb/>
而設卦何取倚象也安國具以對帝又曰大哉乾元萬<lb/>
物資始乃統天此人君所行之道爾安國對曰陛下乘<lb/>
天地之正合日月之明先天而天弗違舜曰天之厯數<lb/>
在爾躬然則帝王與天地同徳乃乾元統天之事豈非<lb/>
<pb n="KR3a0021_WYG_005-7a"/>
陛下所行之道乎甲辰講易坤卦帝曰上六龍戰於野<lb/>
何也楊安國對曰譬之權臣擅命作威作福蔽君耳目<lb/>
不得聰明可移人心可覆國家苟辨之不早必有龍戰<lb/>
之患也帝曰用六何謂利永正安國對曰乾之徳大故<lb/>
能以羙利利天下坤之徳劣故惟能以利永正乆而能<lb/>
正則無一朝一夕之患故曰以大終也壬子講易需卦<lb/>
帝曰乾天也而在下坎水也而在上何也楊安國具以<lb/>
對又講位乎天位以正中也帝曰以正中謂皇極之道<lb/>
<pb n="KR3a0021_WYG_005-7b"/>
乎安國對曰九五乃天子之位以陽居尊而履中正為<lb/>
一卦之主總陛下建皇極以御天下也甲寅講易師卦<lb/>
字有與御名同音者帝謂王洙曰此字何訓對曰訓正<lb/>
帝曰聖人文字不湏囘避恐妨義理洙曰不敢臣子於<lb/>
君父之名臨文暫覩不無悚懼須至囘避帝曰但正言<lb/>
之四月己卯讀前漢書東方朔傳至武帝微行數出帝<lb/>
曰帝王每出須中嚴外辨何容易如此丁度對曰武帝<lb/>
以承平日久藉文景之資所以窮志極欲帝曰若安寧<lb/>
<pb n="KR3a0021_WYG_005-8a"/>
之時常思危亡之戒安有後悔又讀至籍提封爲上林<lb/>
苑帝曰山澤之利當與民共之度對曰臣事陛下二十<lb/>
年每奉徳音未嘗不憂勤天下此陛下祖宗以來家法<lb/>
爾乙酉讀後漢書安帝紀史臣論推咎台衡謂災癘䇿<lb/>
免三公帝曰莫若罪已以荅天𤯝宋祁曰陛下之言人<lb/>
君之至徳也十一月丁酉講易元妄卦帝曰无妄之疾<lb/>
何云勿藥有喜楊安國對曰凡疾之所起由有妄而來<lb/>
九五居尊得位為无妄之主天下皆无妄而偶有疾非<lb/>
<pb n="KR3a0021_WYG_005-8b"/>
己所致疾當自損可勿藥而喜也若人主剛正自修身<lb/>
無虚妄而偶有災若堯湯水旱非已所招但順時修徳<lb/>
勿須治理必欲除去不煩勞天下是有喜也然堯遭洪<lb/>
水使鯀禹治之雖知災未可息且順民心鯀功不成者<lb/>
災未息也禹能治水者災欲盡也是亦勿藥有喜之義<lb/>
也今河水氾決歴五十年役天下兵民耗天下財用未<lb/>
嘗息大河之患亦未嘗復故道也而兵民頓弊何啻百<lb/>
千萬計地財委盡何啻億萬萬計恐民不堪命國力不<lb/>
<pb n="KR3a0021_WYG_005-9a"/>
繼臣以為大河犬戎自古為患當如堯舜務順民心順<lb/>
時修徳其災自息亦勿藥有喜也壬寅張揆讀後漢明<lb/>
徳馬皇后紀至服大練抑止外家因言今妃族太盛不<lb/>
可不裁損使保其家帝嘉納之<lb/>
三年三月戊辰御邇英閤講易至山下有澤損君子以<lb/>
懲忿窒欲帝曰人之情欲皆生於隂陽而節之在人楊<lb/>
安國對曰臣以為人有六情喜怒哀樂好惡天有六氣<lb/>
隂陽風雨晦明故人之生也天命之謂性而命人之所<lb/>
<pb n="KR3a0021_WYG_005-9b"/>
禀以生也性人之所賦以分也言情則性之移也語欲<lb/>
則性之肆也故六情相濫則喜生於風怒生於雨哀生<lb/>
於晦樂生於明好生於陽惡生於隂故聖人取損象以<lb/>
懲忿窒欲也帝然之四月辛丑講易鼎卦帝問九四之<lb/>
象施之人事如何楊安國對曰鼎為烹餁成新之噐上<lb/>
承至尊下又應初上承下施任重非㨿故折足而覆餗<lb/>
矣其猶任得其人雖重而可勝非其人必有顛覆之患<lb/>
帝曰任人不可不慎也乙巳講歸妹卦帝問楊安國隂<lb/>
<pb n="KR3a0021_WYG_005-10a"/>
陽爻位所處安國具以對帝顧謂安國等曰朕長於深<lb/>
宫易㫖微奥毎湏詳問卿等敷對時乆得無煩乎曽公<lb/>
亮對曰安國以所學備承聖問豈敢言煩安國進曰臣<lb/>
寡學淺陋無以上副聖問因降拜謝帝曰頼卿等宿儒<lb/>
博學多所發明朕甚悅之雖盛暑亦未嘗倦但恐卿等<lb/>
勞耳丁度復進曰自古帝王臨御日久非内惑聲色則<lb/>
外窮兵黷武陛下即位三十年孜孜聖學雖堯舜之聰<lb/>
明不是過也戊申講巽卦隨風巽君子以申命行事楊<lb/>
<pb n="KR3a0021_WYG_005-10b"/>
安國言巽為風兩風相隨者申命令之謂也故先庚三<lb/>
日後庚三日帝曰然風教君徳也安國對曰乾卦六爻<lb/>
孔子備陳君徳遂命安國講乾之九五安國既講乃言<lb/>
曰此帝王同天地之徳也五月辛亥楊安國講兌卦既<lb/>
畢帝又命講謙卦壬子安國講渙卦既畢帝又命講泰<lb/>
卦癸丑趙師民講節卦既畢帝又命講師卦九月辛酉<lb/>
講既濟卦九五東鄰殺牛不如西鄰之禴祭實受其福<lb/>
王洙曰禮說東鄰謂紂西鄰謂文王鄭以離為牛坎為<lb/>
<pb n="KR3a0021_WYG_005-11a"/>
豕故東鄰殺牛紂無徳不如西鄰之禴祭文王有徳實<lb/>
受其福也楊安國進曰王孔不取此義王弼云牛祭之<lb/>
盛者禴祭之薄者九五以既濟之時物皆濟矣將何為<lb/>
焉祭祀之盛莫盛修徳故黍稷非馨明徳惟馨孔穎逹<lb/>
云九五履正居尊動不為妄修徳者也假有東鄰不能<lb/>
修徳雖殺牛至盛不為鬼神所饗不如西鄰祭薄神明<lb/>
降福也帝曰爻義既正洙以禮説亦可安國對曰周禮<lb/>
二鄭有異同之論石渠有父子分爭之説庚午講極數<lb/>
<pb n="KR3a0021_WYG_005-11b"/>
知來之謂占帝曰蓍䇿之數亦大衍之數也大衍有揲<lb/>
耆之體有乾坤之䇿遂命王洙揲蓍得坎之艮令冩大<lb/>
衍一章經注具䟽翌日進帝又問龜筮之事令進洪範<lb/>
稽疑經注具䟽辛未講讀以翠芳亭橙實賜講筵官各<lb/>
一枚丙子講古之葬者厚衣之以薪葬之中野不封不<lb/>
樹帝曰葬固冝儉楊安國對曰五代周高祖其葬最儉<lb/>
帝曰周高祖遺命止用紙衣瓦棺誠欲矯前代厚葬之<lb/>
失講讀退傳宣卿等侍對時乆頗倦可於邇英後亭少<lb/>
<pb n="KR3a0021_WYG_005-12a"/>
憩止丁度等翌日稱謝丁丑講讀官叅問聖躬畢面詔<lb/>
當講讀臣僚立侍敷對餘皆賜坐侍於閤中天聖以前<lb/>
講讀官皆坐侍自景祐以來皆立侍至是帝屢面諭以<lb/>
經史義㫖須詳悉詢說卿等無乃煩倦否安國等進曰<lb/>
不敢至是有詔遂為永制翌日丁度等奏謝十月癸未<lb/>
詔丁度等前後漢書節義令撰序及名甲申丁度等請<lb/>
名曰兩漢簡微前史精要詔以前史精要為名又詔撰<lb/>
邇英閣後殿名乙酉丁度等請名曰詢猷隆儒清宴詔<lb/>
<pb n="KR3a0021_WYG_005-12b"/>
以隆儒為名丙申詔楊安國等五經正義節解令先撰<lb/>
序及名丁酉安國等請名曰五經義宗精義樞要詔以<lb/>
五經精義為名丁丑帝飛白書筆法二字賜講讀官各<lb/>
一軸時趙師民謁告歸青州命就賜之皇祐以後毎嵗<lb/>
重午節必賜飛白書扇十二月己亥御延和殿楊安國<lb/>
等上五經精義序進讀畢賜茶而退入内都知王守忠<lb/>
傳㫖五經精義序俟覽畢降出辛丑降付邇英閣<lb/>
　帝學卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>帝學卷七</head>
    <p>
<pb n="KR3a0021_WYG_007-1a"/>
欽定四庫全書<lb/>
　帝學卷七　　　　　　　宋　　范祖禹　撰<lb/>
　　英宗體乾膺厯隆功盛徳憲文肅武睿神宣孝皇帝<lb/>
　　神宗英文烈武聖孝皇帝上<lb/>
英宗體乾膺厯隆功盛徳憲文肅武睿神宣孝皇帝初<lb/>
在睦親宅閉門讀書終日未嘗燕遊慢戲服御儉素如<lb/>
儒者吳王宫教授吳充進宗室六箴一曰視二曰聴三<lb/>
曰好四曰學五曰進徳六曰崇儉仁宗以付大宗正司<lb/>
<pb n="KR3a0021_WYG_007-1b"/>
帝書之屏風常視以自戒及為皇子召本宫教授周孟<lb/>
陽為辭奏孟陽有所勸諭即謝孟陽而拜嘉祐七年遷<lb/>
入内行李蕭然無異寒士有書數厨而已中外聞之相<lb/>
賀八年四月即位十月輔臣請如乾興故事雙日召侍<lb/>
臣講讀帝曰當俟祔廟畢擇日開經筵十二月己巳始<lb/>
御邇英閤召侍讀侍講講讀經史講論語學而時習之<lb/>
侍講吕公著曰說命曰王人求多聞時惟建事學於古<lb/>
訓乃有獲然則人君之學當觀自古聖賢之君如堯舜<lb/>
<pb n="KR3a0021_WYG_007-2a"/>
禹湯文武之所用心以求治天下國家之要道非若博<lb/>
士諸生治章句解訓詁而已又講有朋自逺方來不亦<lb/>
樂乎公著言自天子至於庻人皆湏朋友講習然士之<lb/>
學者以得朋為難故有朋自遠方來則以為樂至於王<lb/>
人之學則力可以致當世之賢者使之日夕燕見講勸<lb/>
於左右又以左右之賢為未足於是乎訪諸巖穴求諸<lb/>
滯淹則懐道抱徳之士皆不遠千里而至此天子之有<lb/>
朋自遠方來者也其樂亦大矣又講人不知而不愠不<lb/>
<pb n="KR3a0021_WYG_007-2b"/>
亦君子乎公著言在下而不見知於上者多矣然在上<lb/>
者亦有未見知於下者也故古之人君政令有未孚人<lb/>
心有未服則反身修徳而不以愠怒加之如舜之誕敷<lb/>
文徳文王之皇自敬徳是也<lb/>
治平元年四月甲申御邇英閤前此帝諭内侍任守忠<lb/>
曰方日永講讀官久侍對未食必勞倦□今視事畢不<lb/>
俟進食即御經筵故事講讀畢拜而退帝命毋拜後遂<lb/>
以為常講論語宰予晝寝吕公著曰舊說宰予晝寢寐<lb/>
<pb n="KR3a0021_WYG_007-3a"/>
也侍讀學士臣敞以為禮君子晝不居於内夜不居於<lb/>
外宰予晝居於寝故孔子非之帝自即位感疾至是猶<lb/>
未全安多不喜進藥吕公著講論語子之所慎齊戰疾<lb/>
因言有天下者為天地宗廟社稷之主其於齋戒祭祀<lb/>
必致誠盡恭不可不慎古之人君一怒則伏尸流血則<lb/>
於興師動衆不可不慎至於人之疾病常在乎飲食起<lb/>
居之間衆人所忽聖人所慎况於人君任大守重固當<lb/>
節嗜欲遠聲色近醫藥為宗社自受不可不慎帝納其<lb/>
<pb n="KR3a0021_WYG_007-3b"/>
言為之俛首而動容自是毎因講進戒帝必肅然講論<lb/>
語九人而已吕公著曰舊説其一人謂文母侍讀學士<lb/>
臣敞以為子無臣母之理有婦人焉葢邑姜也自古有<lb/>
道之君必求賢妃貞女以為内助朝夕警戒然後可以<lb/>
成徳故詩羙后妃能輔佐君子易稱家道正而天下定<lb/>
矣講卑宫室公著曰昔周宣王初即位更為儉宫室小<lb/>
宗廟而致中興之功後世人君多務盛宫闕之制窮土<lb/>
木之工欲以夸四方而示後人輔弼之臣雖蕭何謝安<lb/>
<pb n="KR3a0021_WYG_007-4a"/>
猶不免此惑殊不知夏禹周宣恭儉之徳可以垂羙於<lb/>
萬世也帝因輔臣奏事語及吕公著歐陽修曰公著為<lb/>
人恬静而有文帝曰比於經筵講解甚善六月己亥詔<lb/>
曰雖王子之親其必由學惟聖人之道故能立身若昔<lb/>
大猷自家刑國今一祖之後諸宗之支亦嘗著令於前<lb/>
命官以訓或兼職他邸或備位終年誘導之宜滅裂無<lb/>
狀蓋命不持固事遂因循特詔近臣並薦能者使成童<lb/>
而上講誦經書小學之居通逹名數朝夕勸善日月計<lb/>
<pb n="KR3a0021_WYG_007-4b"/>
能固當漸漬簡編敦修志業與其趨異端而無守豈若<lb/>
就有道而自修居常謹思戒在中止其子弟不率教約<lb/>
俾教授官本位尊長具名申大宗正司量行戒責教授<lb/>
官不職不能勉勵大宗正司察訪以聞初帝以宗室自<lb/>
率府副率以上八百餘人其奉朝請者四百餘人而教<lb/>
學之官六員而已因命増置凡皇族年三十以上者百<lb/>
十三人置講書四員年十五以上者三百九人増置教<lb/>
授五員年十四以下者别置小學教授十二員并舊六<lb/>
<pb n="KR3a0021_WYG_007-5a"/>
員為二十七員以分教之帝謂韓琦等曰凡事之行患<lb/>
於漸乆而怠廢况為學之道尤戒中止諸宗室之㓜者<lb/>
仍須本位尊長常加率勵庶不懈惰可召舍人諭此意<lb/>
作詔戒勉之故有是詔丙午詔曰朕嗣守丕業率循舊<lb/>
章惟皇屬之敦和命宗臣而董正累聖承繼百年盛隆<lb/>
宗社慶靈本支蕃衍念其性本於仁厚宜廣學以勤修<lb/>
顧其日益於衆多必増員而統理外已詔於儒學各選<lb/>
經師内仍擇於親賢共司屬籍庻乎恊賛其職並修厥<lb/>
<pb n="KR3a0021_WYG_007-5b"/>
官糾乃非違以正為率勉夫怠墮惟善是從帝既命増<lb/>
置宗室學官以謂宗室數倍於前而宗正司事亦滋多<lb/>
乃増置同知大宗正事一員以宗惠為之而降是詔九<lb/>
月詔以五日開邇英閤至重陽節當罷侍講吕公著司<lb/>
馬光言陛下始初清明宜親近儒雅講求治術願不惜<lb/>
頃刻之間日御經筵從之<lb/>
帝御邇英閣未嘗發言有所詢問二年十月侍講司馬<lb/>
光上言臣聞易曰君子學以聚之問以辨之論語曰疑<lb/>
<pb n="KR3a0021_WYG_007-6a"/>
思問中庸曰有弗問問之弗知弗措也有弗辨辨之弗<lb/>
明弗措也以此言之學非問辨無由發明今陛下若皆<lb/>
黙而識之不加詢訪雖為臣等踈淺之幸竊恐無以宣<lb/>
暢經㫖禆助聖性望陛下自今講筵或有臣等講解未<lb/>
盡之處乞賜詰問或慮一時記憶不能詳備者許令退<lb/>
歸討論次日别具劄子敷奏庶幾可以輔稽古之志成<lb/>
日新之益帝嘉納之壬子龍圖閣直學士兼侍講盧士<lb/>
宗知青州士宗在侍從逾十五年因對乞補外入辭帝<lb/>
<pb n="KR3a0021_WYG_007-6b"/>
謂曰學士忠純之操朕固素知豈當久處外邪且命再<lb/>
對<lb/>
三年四月辛丑命龍圖閣直學士兼侍講司馬光編集<lb/>
歴代君臣事迹於是光奏曰臣自少以來略渉羣史竊<lb/>
見紀傳之體文字煩多雖以衡門專學之士往往讀之<lb/>
不能周浹况於帝王曰有萬幾必欲徧知前世得失誠<lb/>
為未易竊不自揆常欲上自戰國下訖五代正史之外<lb/>
旁采它書凡闗國家之興衰繫生民之休戚善可為法<lb/>
<pb n="KR3a0021_WYG_007-7a"/>
惡可為戒王者所宜知者略依左氏春秋傳體為編年<lb/>
一書名曰通志其餘浮冗之文悉刪去不載庻幾聽覽<lb/>
不勞而聞見甚博私家區區力不能辦徒有其志久而<lb/>
無成鄉曽以戰國時八卷上進幸䝉賜覧今所奉詔㫖<lb/>
未審令臣續成此書或别有編集其續此書欲乞亦以<lb/>
通志為名其書上下貫穿千有餘歳固非愚臣所能獨<lb/>
修伏見韶州翁源縣令劉恕將作監主簿趙君錫皆有<lb/>
史學為衆所推欲望差此二人與臣同修庻早成書詔<lb/>
<pb n="KR3a0021_WYG_007-7b"/>
從之而令接所進書八卷編集俟書成取㫖賜名其後<lb/>
君錫父喪不赴命太常博士國子監直講劉攽代之六<lb/>
月壬子改清居殿曰欽明召直龍圖閣王廣淵書洪範<lb/>
於屏帝謂廣淵曰先帝臨御四十年天下承平得以無<lb/>
為朕方屬多事豈敢自逸故改此殿名因訪廣淵先儒<lb/>
論洪範得失廣淵對以張景所得最深以景為七篇進<lb/>
明曰復召對延和殿帝曰景所説過先儒遠矣以三徳<lb/>
為馭臣之柄尤為善論朕遇臣下常務謙柔聽納之間<lb/>
<pb n="KR3a0021_WYG_007-8a"/>
則自以剛斷此屏置之坐右豈特無逸之戒也<lb/>
　臣祖禹曰英宗皇帝潛徳藩邸修身好學故仁宗以<lb/>
　知子之明付畀大業及即位首勸宗室以學葢帝以<lb/>
　身先之知學之益不學之損也又諭輔臣凡學之道<lb/>
　戒在中止聖訓豈不大哉<lb/>
神宗英文烈武聖孝皇帝嘉祐八年五月始聽講讀於<lb/>
東宫天資好學尋繹讀問有至日昃内侍言恐饑當食<lb/>
上曰聽讀方樂豈覺饑耶英宗以上讀書太多嘗遣内<lb/>
<pb n="KR3a0021_WYG_007-8b"/>
侍止之當講讀正衣冠拱手雖大暑未嘗使人揮扇待<lb/>
宮僚有禮伴讀王陶入侍上率弟顥拜之陶讀舜本紀<lb/>
言舜孝友事大愛慕之又讀商書紀仲虺作誥因取尚<lb/>
書讀之至志自滿九族乃離上曰微子去之是也<lb/>
治平四年正月上即位九月壬寅以御史中丞司馬光<lb/>
為翰林學士兼侍讀學士先是光言張方平不當叅知<lb/>
政事臣是人言臣言果是則方平當罷若其非是則臣<lb/>
當遠貶今兩無所問而臣復還翰林仍加羙職未曉所<lb/>
<pb n="KR3a0021_WYG_007-9a"/>
謂乞察臣所言是非知通進銀臺司吕公著亦言不當<lb/>
遽罷光中丞封還制書上手詔光得卿奏及謂因前日<lb/>
論方平不當故有易命此乃卿思之誤非朕本意也朕<lb/>
以卿經術行義為世所推今將開延英之席比得卿朝<lb/>
夕討論敷陳治道以箴遺闕故命進讀資治通鑑此朕<lb/>
之意皎然易見也况命卿之㫖在二十六日登對前苟<lb/>
朕以言事罪卿豈復遷卿羙職必諒朕誠更勿横慮可<lb/>
即授告敕吕公著所以封還者蓋不知此意耳俟對日<lb/>
<pb n="KR3a0021_WYG_007-9b"/>
朕亦當諭㫖十月己酉初御邇英閤召侍臣講讀經史<lb/>
退上獨留吕公著謂曰朕以司馬光道徳學問欲常勸<lb/>
講左右非謂其言事也公著復奏遂解銀臺司甲寅司<lb/>
馬光初進資治通鑑上親製序面賜光令候書成日冩<lb/>
入又賜潁邸舊書二千四百二卷壬戌上出知鳯州梁<lb/>
泉縣令范亦顔所上書及濮廟議命邇英閤講讀官定<lb/>
奪仍宣諭立濮王廟非先帝本意先是七月亦顔以前<lb/>
嘉州夾江縣令投撿上書曰中庸曰非天子不議禮是<lb/>
<pb n="KR3a0021_WYG_007-10a"/>
禮惟天子可得而議也仁宗皇帝無子子英宗而付以<lb/>
天地之大業盛徳也英宗皇帝即大位服三年日夜惴<lb/>
慄恐墜休緒大孝也詔議變禮以尊所生不忘本也濮<lb/>
安懿王之於英宗伯父也原所生之徳而尊其號冠之<lb/>
以所封之濮明止一國非所以兼天下也於是右司諫<lb/>
劉庠侍御史張紀殿中侍御史張唐英監察御史裏行<lb/>
唐淑問等言亦顔小臣敢為欺罔以白為黒惑亂天聽<lb/>
詿誤聖朝挾邪亂政漸不可長乃降亦顔下縣主簿尉<lb/>
<pb n="KR3a0021_WYG_007-10b"/>
熈寧元年四月庚申翰林學士兼侍講吕公著等言竊<lb/>
尋故事侍講者皆賜坐自乾興以後講者始立而侍者<lb/>
皆坐聽臣竊以謂侍者可使立而講者當賜坐乞付禮<lb/>
官考議詔太常禮院詳定以聞後判太常寺韓維刁約<lb/>
同知太常禮院胡宗愈言臣等竊謂臣侍君側古今之<lb/>
常或賜之坐蓋出優禮祖宗以來講説之臣多賜坐者<lb/>
以其敷暢經藝所以明先王之道道之所存禮則加異<lb/>
太祖開寶中李穆薦王昭素於朝召對便殿賜坐令講<lb/>
<pb n="KR3a0021_WYG_007-11a"/>
易乾卦太宗端拱中幸國子監升輦將出顧見講坐因<lb/>
召學官李覺講説覺曰陛下六飛在御臣何敢輙升髙<lb/>
坐太宗為之降輦令有司張帟幕設别坐詔覺講易之<lb/>
泰卦今列侍之臣尚得環坐執經而講者顧使獨立於<lb/>
前則事體輕重誠為未安臣等以為宜如天禧舊制以<lb/>
彰陛下稽古重道之意判太常寺龔鼎臣蘓頌周孟陽<lb/>
同知太常禮院王䚸劉攽韓忠彦言臣等竊謂侍從之<lb/>
官見於天子若賜之坐有所顧問猶當避席立語况執<lb/>
<pb n="KR3a0021_WYG_007-11b"/>
經人主之前本欲便於指陳則立講為宜若謂傳道近<lb/>
於為師則今侍講解説舊儒章句之學耳非有為師之<lb/>
寔豈可專席安坐以自取重也又朝廷班制以侍講居<lb/>
侍讀之下祖宗建官之本意重輕可知矣今若使侍講<lb/>
輙坐其侍讀當從何禮若亦許之坐則侍從之臣毎有<lb/>
進説皆當坐矣且乾興以來侍臣立講歴仁宗英宗兩<lb/>
朝行之且五十年豈可一旦以為有司之失而輕議變<lb/>
更乎今人主之待侍臣由始見以及畢講皆賜之坐其<lb/>
<pb n="KR3a0021_WYG_007-12a"/>
尊徳重道固已厚於三公矣尚何加焉其講官侍立伏<lb/>
請仍舊初孫奭坐講仁宗尚㓜跂案以聽之奭因請立<lb/>
講論者不以為是王安石兼侍講請復乾興以前故事<lb/>
使預聽者立亦坐之日少而立侍之日多於是公著等<lb/>
遂同建明已而衆議不同上以問曽公亮公亮但稱臣<lb/>
侍仁宗書筵亦立後安石因講賜留上面諭曰卿當講<lb/>
日可坐安石不敢坐遂已十月壬寅詔講筵權罷講禮<lb/>
記自今講尚書先是王安石次未當講上命安石講至<lb/>
<pb n="KR3a0021_WYG_007-12b"/>
曽參易簀安石曰聖人以義制禮其詳至于牀第之間<lb/>
君子以仁行禮其勤見於將死之際上稱善未幾安石<lb/>
言禮記所載多駁雜乞今講尚書故有是㫖講甘誓予<lb/>
則孥戮汝吕公著曰古之仕者世禄若身以罪戮則子<lb/>
降為皁𨽻人失位死不入兆域如此之類皆恥累其世<lb/>
父子兄弟罪不相及賞善及子孫罪惡止其身非并殺<lb/>
其子也講天乃錫王勇智上曰何以獨言勇智吕公著<lb/>
對仲虺方稱成湯能伐夏救民故以勇智言之然聖人<lb/>
<pb n="KR3a0021_WYG_007-13a"/>
之徳當如易所謂聰明睿智神武而不殺者然後可為<lb/>
盡善矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0021_WYG_007-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　帝學卷七<lb/>
</p>
<p>
</p>
  </div>
</body>
</text>
</TEI>
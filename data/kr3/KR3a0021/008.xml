<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>帝學卷八</head>
    <p>
<pb n="KR3a0021_WYG_008-1a"/>
欽定四庫全書<lb/>
　帝學卷八　　　　　　　宋　范祖禹　撰<lb/>
　　神宗英文烈武聖孝皇帝下<lb/>
熈寜三年九月戊辰初御邇英閤講讀己巳召御史中<lb/>
丞吕公著來旦赴經筵公著以臺丞侍講又兼經筵職<lb/>
遇講讀即赴十一月庚辰司馬光講資治通鑑漢紀至<lb/>
曹參代蕭何為相國一遵何故規因言參以無事鎮撫<lb/>
海内得守成之道故孝惠高后時天下晏然衣食滋殖<lb/>
<pb n="KR3a0021_WYG_008-1b"/>
上曰使漢常守蕭何之法久而不變可乎光曰何獨漢<lb/>
也夫道者萬世無弊夏商周之子孫苟能常守禹湯文<lb/>
武之法雖至今存可也武王克商曰乃反商政政由舊<lb/>
雖周亦用商政也書曰母作聰明亂舊章然則祖宗舊<lb/>
法何可變也漢武帝用張湯之言取高帝法紛更之盗<lb/>
賊半天下宣帝用高帝舊法但擇良二千石使治民而<lb/>
天下大治元帝初立頗改宣帝之政丞相衡上疏言臣<lb/>
竊恨國家釋樂成之業虚為此紛紛也陛下視宣帝元<lb/>
<pb n="KR3a0021_WYG_008-2a"/>
帝之為政誰則為優荀卿曰有治人無治法故為治在<lb/>
得人不在變法也上曰人與法亦相表裏耳光曰苟得<lb/>
其人則無患法之不善不得其人雖有善法失先後之<lb/>
施矣故當急於求人而緩於立法也壬午吕惠卿講咸<lb/>
有一徳因言法不可不變先王之法有一嵗一變者正<lb/>
月始和置於象魏是也有五嵗一變者五載一廵守考<lb/>
制度於諸侯是也有一世一變者刑罸世輕世重是也<lb/>
有百世不變者父慈子孝兄友弟恭是也前日司馬光<lb/>
<pb n="KR3a0021_WYG_008-2b"/>
言漢守蕭何之法則治變之則亂臣竊以為不然惠帝<lb/>
除三族罪妖言令挾書律文帝除收孥令安得謂之不<lb/>
變哉武帝以窮兵黷武奢淫厚斂而盜賊起宣帝以綜<lb/>
覈名實而天下治元帝以任用恭顯殺蕭望之而漢道<lb/>
衰皆非由變法與不變法也夫法弊則必變安得坐視<lb/>
其弊而不變邪書所謂無作聰明亂舊章者謂實非聰<lb/>
明而强作之非謂舊章不可變也光之措意蓋不徒然<lb/>
必以國家近日多更張舊政因此䂓諷必以臣制置三<lb/>
<pb n="KR3a0021_WYG_008-3a"/>
司條例及看詳中書條例故發此論也臣願陛下深察<lb/>
光言苟光言為是則當從之若光言為非陛下亦當播<lb/>
告之修不匿厥指召光詰問使議論歸一上召光前謂<lb/>
曰卿聞吕惠卿之言乎惠卿之言如何光對曰惠卿之<lb/>
言有是有非惠卿言漢惠文武宣元治亂之體是也其<lb/>
言先王之法有一嵗一變五嵗一變一世一變則非也<lb/>
正月始和置於象魏者乃舊章也非一嵗一變也亦猶<lb/>
州長黨正族師於四孟月朔屬民而讀邦法也豈得為<lb/>
<pb n="KR3a0021_WYG_008-3b"/>
時變月變邪天子恐諸侯變禮易樂故五載一廵守有<lb/>
變亂舊章者則削黜之非五嵗一變法也刑罰世輕世<lb/>
重者蓋新國亂國平國隨時而用非一世一變也且治<lb/>
天下譬如居室弊則修之非大壊不更造也大壊而更<lb/>
造必得良匠又得美材今二者皆無有臣恐風雨之不<lb/>
庇也講筵之官皆在此乞陛下問之三司使掌天下財<lb/>
不才而黜可也不可使兩府侵其事今為制置三司條<lb/>
例司何也宰相以道佐人主安用例苟用例而已則胥<lb/>
<pb n="KR3a0021_WYG_008-4a"/>
史足矣今為看詳中書條例司何也惠卿曰司馬光備<lb/>
位侍從見朝廷事有未便即當論列有官守者不得其<lb/>
守則去有言責者不得其言則去豈可但已光曰前者<lb/>
詔書責侍從之臣言事臣嘗上疏指陳得失如制置條<lb/>
例司之類盡在其中未審得進逹聖聽否上曰見之光<lb/>
曰然則臣不為不言也至於言不用而不去此則臣之罪<lb/>
也惠卿責臣實當其罪臣不敢逃上曰相與共講是非<lb/>
耳何至乃爾王珪進曰司馬光所言蓋以朝廷所更之<lb/>
<pb n="KR3a0021_WYG_008-4b"/>
事或為利甚少為害甚多者亦不必更耳因目光令退<lb/>
王珪進讀史記光進讀資治通鑑畢降階將退上命遷<lb/>
坐<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>於閾内御榻之前皆命就坐王珪禮辭不許乃皆<lb/>
再拜而坐左右皆避去上曰朝廷毎更一事舉朝士大<lb/>
夫詾詾皆以為不可又不能指名其不便者果何事也<lb/>
珪對曰臣疎賤在闕門之外朝廷之事不能盡知借使<lb/>
聞之道路又不能知其虚實也上曰據所聞言之光曰<lb/>
朝廷㪚青苗錢兹事非便今閭里富民乘貧者乏無之<lb/>
<pb n="KR3a0021_WYG_008-5a"/>
際出息錢以貸之俟其収穫責以榖麥貧者寒耕熱耘<lb/>
僅得斗斛之收未離場圃已盡為富室奪去彼皆編戸<lb/>
齊民非有上下之勢刑罰之威徒以富有之故尚能蠶<lb/>
食細民使之困瘁况縣官督責之嚴乎臣恐細民將不<lb/>
聊生矣吕惠卿曰司馬光不知此事彼富室爲之期害<lb/>
民今縣官為之乃所以利民也昨者青苗錢令民願取<lb/>
者則與之不願者不强也光曰愚民知取債之利不知<lb/>
還債之害非獨縣官不彊富民亦不彊也臣聞作法於<lb/>
<pb n="KR3a0021_WYG_008-5b"/>
凉其弊猶貪作法於貪弊將若何昔太宗平河東立和<lb/>
糴法時米斗十餘草束八錢民樂與官為市其後物貴<lb/>
而和糴不解遂為河東世世患臣恐異曰之青苗亦如<lb/>
河東之和糴也上曰陜西行之乆矣民不以為病也光<lb/>
曰臣陜西人也見其病不見其利朝廷初不許也而有<lb/>
司尚能以病民况今立法許之乎上曰坐倉糴米何如<lb/>
王珪等皆起對曰坐倉甚不便朝廷近罷之甚善上曰<lb/>
未嘗罷也光曰今京師有七年之儲而錢常乏若坐倉<lb/>
<pb n="KR3a0021_WYG_008-6a"/>
錢益乏米益陳奈何惠卿曰坐倉得米百萬石則嵗減<lb/>
東南百萬之漕以其錢供京師何患無錢光曰東南錢<lb/>
荒而米狼戾今不糴米而漕錢棄其有餘取其所無農<lb/>
末皆病矣侍講呉申起曰光言至論也光曰此皆細事<lb/>
不足煩聖慮陛下但當擇人而任之有功則賞有罪則<lb/>
罰此則陛下職也上曰然文王罔攸兼於庻言庻獄庻<lb/>
慎惟有司之牧夫正謂此也上復與衆人講論治道至<lb/>
晡後王珪等請起上命賜湯復謂光曰卿勿以嚮者吕<lb/>
<pb n="KR3a0021_WYG_008-6b"/>
惠卿之言遂不慰意光對曰不敢遂退<lb/>
三年四月癸未司馬光讀資治通鑑漢賈山上疏言秦<lb/>
皇帝居滅絶之中不自知因言從諫之美拒諫之禍晏<lb/>
子曰和與同異水火醯醢鹽梅皆相反之物宰夫濟其<lb/>
不及以泄其過若羮已鹹復濟以鹽已酸復濟以梅何<lb/>
可食也伊尹戒大甲有言逆於汝心必求諸道人之情<lb/>
誰不欲人順已而惡其逆惟聖賢知順之損知逆之益<lb/>
譬如酒醴雖適口而醉人藥物雖苦口而除病是以臣<lb/>
<pb n="KR3a0021_WYG_008-7a"/>
之於君剛則和之柔則掖之明則晦之晦則明之非故<lb/>
相反欲裁其有餘補其不足以就皇極耳若逆己者即<lb/>
黜降順己者即不次㧞擢則諂諛日進忠正日疎非廟<lb/>
社之福也上曰舜墍讒說殄行若臺諫欺罔為讒安得<lb/>
不黜光曰臣因進讀及之耳時事臣不敢妄論也丁亥<lb/>
司馬光讀資治通鑑漢張釋之論嗇夫利口光曰孔子<lb/>
稱惡利口之覆邦家夫利口何至覆邦家蓋其人能以<lb/>
是為非以非為是以賢為不肖以不肖為賢人主苟以<lb/>
<pb n="KR3a0021_WYG_008-7b"/>
是為非以非為是以賢為不肖以不肖為賢則邦家之<lb/>
覆誠不難矣<lb/>
十年八月丙午御邇英閤講詩上問侍講沈季長曰豐<lb/>
年言秋冬報良耜何以止言秋報季長對畢上又問豐<lb/>
年不言報上帝良耜何以疊言報社稷季長對畢上曰<lb/>
此終始之詩也十月庚辰侍讀鄧潤甫陳襄讀史記因<lb/>
言司馬遷史載秦漢以來君臣事迹有不足以陳於陛<lb/>
下之前者如吕不韋傳之類是也上曰若此之類皆闕<lb/>
<pb n="KR3a0021_WYG_008-8a"/>
之勿讀沈季長黄履奏講詩畢不知進講何經上曰先<lb/>
王禮樂法度莫詳於周宜講周禮<lb/>
元豐元年三月辛巳御邇英閤沈季長講周禮八法上<lb/>
曰或言邦治或言官治何也季長對畢上曰然壬午侍<lb/>
讀學士吕公著讀後漢書畢上留公著極論治體至三<lb/>
皇無為之道釋老虚寂之理公著問上曰此道高遠堯<lb/>
舜能知之乎上曰堯舜豈不知公著曰堯舜雖知之然<lb/>
常以知人安民爲難此所以為堯舜也上又論前世帝<lb/>
<pb n="KR3a0021_WYG_008-8b"/>
王曰漢髙祖武帝有雄材大略髙祖稱吾不如蕭何吾<lb/>
不如韓信至張良獨曰吾不如子房蓋以子房道高尊<lb/>
之故不名也公著曰誠如聖諭上又曰武帝雖以汲黯<lb/>
為戅然不冠則不見後雖得罪猶以二千石禄終其身<lb/>
公著曰武帝之於汲黯僅能不殺耳上又論唐太宗公<lb/>
著曰太宗所以能成王業者以其能屈己從諫耳上臨<lb/>
御日乆羣臣畏上威嚴莫敢進䂓至是聞公著言竦然<lb/>
敬納之丁亥黄履講八柄上曰坐而論道謂之三公而<lb/>
<pb n="KR3a0021_WYG_008-9a"/>
八柄非太宰所得與何也履對畢上曰然辛卯沈季長<lb/>
講九賦上曰或言關市之賦或言關市之征何也季長<lb/>
對畢上曰然癸巳黄履講九式上曰賔客之式次於祭<lb/>
祀而八政七曰賔何謂也履對畢上曰然四月丙寅沈<lb/>
季長講小宰掌建邦之宫刑以治王宫之政令凡宫之<lb/>
糾禁上曰政令糾禁詳略如何季長對畢上曰言凡宫<lb/>
之糾禁則是不止於王宫又及於諸侯也八月戊辰黄<lb/>
履講宰夫之職正嵗書其能者與其良者而以告於上<lb/>
<pb n="KR3a0021_WYG_008-9b"/>
上曰或言詔王廢置或言以官刑詔冢宰而誅之或言<lb/>
以告而誅之或言以告於上何也履對曰詔冢宰者詔<lb/>
冢宰而已以告而誅之以告於上者或詔王或告王及<lb/>
官長皆不得專也上曰或三年或嵗終則書能否告之<lb/>
以為廢置此獨於正嵗何也豈非舊嵗之所考書以告<lb/>
乎履曰然<lb/>
二年六月辛酉左諫議大夫安燾等上諸司式上閲講<lb/>
筵式開講罷講申中書上曰此非政事何豫中書可刋<lb/>
<pb n="KR3a0021_WYG_008-10a"/>
去之<lb/>
六年四月壬申御邇英閤蔡卞講周禮司市上曰先王<lb/>
建官治市獨如此其詳何也卞對曰先王建國面朝而<lb/>
後市朝以治君子市以治小人不可略也上曰市衆之<lb/>
所聚詳於治衆故也後世治市之法闕略今可求而復<lb/>
乎卞對曰先王之時有鄉有遂有朝有市其事相須也<lb/>
七年十二月戊辰端明殿學士司馬光上資治通鑑五<lb/>
代紀三十卷資治通鑑自治平三年置局毎修一代史<lb/>
<pb n="KR3a0021_WYG_008-10b"/>
畢上之至是書成總二百九十四卷目錄考異各三十<lb/>
卷上諭輔臣曰前代未嘗有此書過荀悦漢紀遠矣輔<lb/>
臣請觀之遂命付三省仍令速進入以光為資政殿學<lb/>
士降詔奬諭<lb/>
　臣祖禹曰神宗皇帝即位之初多與講讀之臣論政<lb/>
　事於邇英君臣傾盡無有所隱而帝天資好學自强<lb/>
　不息禁中觀書或至夜分其勵精勤政前世帝王未<lb/>
　有也自熈寧至元豐之末間日御經筵風雨不易盖<lb/>
<pb n="KR3a0021_WYG_008-11a"/>
　一遵祖宗成憲以為後世子孫法也可不念哉<lb/>
　臣祖禹拜手稽首曰三皇之時至質略矣伏羲始開<lb/>
　人文神農以下皆有師聖人之徳莫大於學在易乾<lb/>
　之六爻龍徳變化皆聖人也九二曰見龍在田孔子<lb/>
　曰龍徳而正中也由學以聚之問以辨之故天下文<lb/>
　明九三曰君子終日乾乾孔子曰進徳修業欲及時<lb/>
　也至於九五飛龍在天則與天地合其徳與日月合<lb/>
　其明與四時合其序與鬼神合其吉凶先天而天不<lb/>
<pb n="KR3a0021_WYG_008-11b"/>
　違後天而奉天時聖人之徳莫盛於此由學以致之<lb/>
　也九二九五皆曰利見大人盖非學則不能為大人<lb/>
　故堯舜稽古垂衣裳而天下治聖學之要也掦雄曰<lb/>
　學之為王者事其已乆矣堯舜禹湯文武汲汲仲尼<lb/>
　皇皇其已久矣學始於伏羲至於成王易詩書所稱<lb/>
　聖人所述爲萬世法由漢以下其道不純故可稱者<lb/>
　鮮自古以來治日常少亂日常多推原其本由人君<lb/>
　不學也恭惟本朝累聖相承百三十有二年四方無<lb/>
<pb n="KR3a0021_WYG_008-12a"/>
　虞中外底寜動植之類蒙被涵飬徳澤深厚遠過前<lb/>
　世皆由以道徳仁義文治天下人主無不好學故也<lb/>
　陛下廣覽載籍歴觀前世創業之主守文之君有如<lb/>
　祖宗之皆好學者乎由三王至於五代治安長久有<lb/>
　如本朝之百年太平者乎今人有寶噐且猶愛惜之<lb/>
　恐其傷缺况祖宗百三十餘年全盛之天下可不務<lb/>
　學以守之乎臣又聞學則必問問然後為學中庸曰<lb/>
　君子尊徳性而道問學致廣大而盡精微極高明而<lb/>
<pb n="KR3a0021_WYG_008-12b"/>
　道中庸皆所以為天下法也堯有衢室之問舜有總<lb/>
　章之訪動必咨於四岳孔子稱舜之大智曰好問仲<lb/>
　虺戒湯曰好問則裕學者聖之先務也問者學之大<lb/>
　方也文王詢於八虞而諮於二虢度於閎夭而謀於<lb/>
　南宫諏於蔡原而訪於辛尹重之以周召畢榮所以<lb/>
　能成其聖也武王訪於箕子成王問於尹佚四聖維<lb/>
　之衆賢翼之是以為太平之天子能持盈守成夫豈<lb/>
　由他哉唯彊於學問而已今臣所錄八篇上起伏羲<lb/>
<pb n="KR3a0021_WYG_008-13a"/>
　下訖神宗㐲惟陛下憲道於三皇稽徳於五帝軌儀<lb/>
　於三代法象於祖宗集羣聖之所行體乾健之不息<lb/>
　則四海格於泰和萬年其有永觀矣臣拜手稽首謹<lb/>
　上<lb/>
　<lb/>
　<lb/>
　<lb/>
　<lb/>
<pb n="KR3a0021_WYG_008-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　帝學卷八<lb/>
</p>
<p>
</p>
  </div>
</body>
</text>
</TEI>
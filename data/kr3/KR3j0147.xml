<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>霏雪録卷上</head>
    <p>
<pb n="KR3j0147_WYG_001-1a"/>
欽定四庫全書<lb/>
　霏雪録卷上　　　　　　　明　鎦績　撰<lb/>
余讀史記秦本紀帝舜曰咨爾費贊禹功其賜爾皂游<lb/>
　爾後嗣将大出乃妻之姚姓之玊女徐廣引皇甫謐<lb/>
　云賜之𤣥玉妻以姚姓之女也余以為不然按禮諸<lb/>
　侯取天子之女辭曰請君之玉女與寡君共有敝邑<lb/>
　事蓋尊貴之耳何廣謐皆不之考而妄為是臆說耶<lb/>
　即為𤣥玉當與賜皂游連書何故於妻女之間贅一<lb/>
<pb n="KR3j0147_WYG_001-1b"/>
　玉字世稱太史公善叙事其深僻又如此哉<lb/>
人問謂門下士為桃李出處或舉桃李不言答之非也<lb/>
　史記李将軍列𫝊諺曰桃李不言下自成蹊說者謂<lb/>
　桃李本不能言但以花實感物故人不期而往其下<lb/>
　自成蹊逕也以喻廣雖不能出辭能有所感而忠心<lb/>
　信物故也此桃李正指廣耳狄仁傑薦姚崇張柬之<lb/>
　等或曰天下桃李盡在公門此其出處也樂天和令<lb/>
　公緑野堂詩有令公桃李滿天下之句是唐人已用<lb/>
<pb n="KR3j0147_WYG_001-2a"/>
　之矣<lb/>
李長吉詩七星貫斷姮娥死七星北斗也貫相連屬也<lb/>
　姮娥指月而言其意謂七星不斷姮娥不死期君之<lb/>
　夀與造化同終猶云泰山如礪黄河如帶耳吳西泉<lb/>
　以七星為劔名失其㫖矣<lb/>
起復者䘮制未終勉其任用所謂奪情起復者也如歐<lb/>
　公晏元獻神道碑明年遷著作佐郎丁父憂去官已<lb/>
　而真宗思之即其家起復命淮南發運使及史嵩之<lb/>
<pb n="KR3j0147_WYG_001-2b"/>
　䘮父經營起復是也今人不攷例以服闋為起復誤<lb/>
　矣宋制銜上亦帶書如起復左僕射中書門下平章<lb/>
　事臣趙普是也<lb/>
嵇叔夜絶交書曰卧喜晚起而當關呼之不置注東觀<lb/>
　漢記曰汝郁再徴載病詣公車尚書勑郁自力受拜<lb/>
　郁乘輂白衣詣止車門臺遣兩當關扶郁入拜郎中<lb/>
　張詵曰漢置當關之職欲曉即至門呼人使起然當<lb/>
　關蓋司門之人也唐李商隱詩云當關莫報侵晨客<lb/>
<pb n="KR3j0147_WYG_001-3a"/>
　义云不遣當關報早霜是使此也<lb/>
僧亦可稱郎如支郎之類是也<lb/>
僧亦可稱君如齊已送惠空北遊云君向峴陽逰聖境<lb/>
　又歐陽詹送聞上人逰嵩山云丹梯石路君先去之<lb/>
　類是也<lb/>
謝靈運擬魏太子鄴中集詩云哀哇動梁塵又云餘哇<lb/>
　徹清昊哇淫歌也不宜於魏太子用之<lb/>
魏文帝詩所憂非但一江淹雜體詩尋念非但一又契<lb/>
<pb n="KR3j0147_WYG_001-3b"/>
　闊豈但一言非一端也<lb/>
魏文帝嘗言三世長者知被服五世長者知飲食諺曰<lb/>
　三世仕宦方㑹着衣喫飯本此<lb/>
詩人多用荳䓻梢頭事葢比少女也本草荳䓻未開者<lb/>
　謂之含胎花言少而娠也<lb/>
菆宫菆叢也謂用木叢棺而四面塗之也記曰天子之<lb/>
　殯也菆塗龍輴以槨加斧于其上畢塗屋<lb/>
魯哀公誄孔子曰天不遺耆老莫相予位焉嗚呼哀哉<lb/>
<pb n="KR3j0147_WYG_001-4a"/>
　尼父蓋聖人之行巍巍蕩蕩豈容議而諡之哉但因<lb/>
　其字而名之曰尼父而已耳<lb/>
物能復本形者則言化月令鷹化為鳩則鳩又化為鷹<lb/>
　田鼠化為鴽則鴽又化為田䑕其不能復本形者則<lb/>
　不言化如腐草為螢雉為蜃爵為蛤皆不言化也<lb/>
效貢效陳獻也唯禽獸可言若記所謂效馬效羊效犬<lb/>
　之類虞文靖題黄筌夫容乳狗詩云西旅當年效貢<lb/>
　來是也<lb/>
<pb n="KR3j0147_WYG_001-4b"/>
盃言揮者謂振去餘瀝記飲玊爵者弗揮是也淵明詩<lb/>
　一觴聊可揮<lb/>
河中桑落坊有井每至桑落時取水釀酒美甚故呼為<lb/>
　桑落酒後語訛為桑郎又轉而為索郎<lb/>
洽恰唐人語也樂天櫻桃詩云洽恰舉頭千萬顆通作<lb/>
　狎恰退之華山女詩云聽狎恰排浮萍<lb/>
𫝊神謂之寫真亦謂之寫照楊誠齋題劉敏叔所畫三<lb/>
　老圖<hi>周益公兄乘成居士周子中乙巳生益公丙午誠齊丁未郡人劉訥敏叔寫為三老圖</hi>云<lb/>
<pb n="KR3j0147_WYG_001-5a"/>
　劉郎寫照妙通神<lb/>
腳婆即今之湯婆温足器也山谷詩云千金買脚婆夜<lb/>
　夜睡天明曾文清茶山又易為錫奴<lb/>
少陵已上人茒齋六一居士謂僧齊已也按齊已南唐<lb/>
　人姓胡氏家益陽出家于大偽山寺性耽吟咏而項<lb/>
　有瘤<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>時號詩囊樂山水不事請謁與鄭谷沈彬僧<lb/>
　虚中同時去少陵逺甚歐公一代偉人不應如此謬<lb/>
　誤恐别是一人<lb/>
<pb n="KR3j0147_WYG_001-5b"/>
戴勝織紝之鳥一名戴鵀即頭上勝也<lb/>
僧稱支郎始於漢不特指支遁也髙僧𫝊云優婆塞支<lb/>
　謙一名越本月支國人来逰漢境初漢桓靈之世有<lb/>
　支䜟譯出衆經有支亮資學於䜟謙又受筆於亮亮<lb/>
　學異書通六國語時人語曰支郎<lb/>
嘗見畫古帝王手持一杖過頭首施一物如銀鎚様因<lb/>
　閲朱子語類云舊見外朝官以上前導一物用水晶<lb/>
　為之謂之主斧<lb/>
<pb n="KR3j0147_WYG_001-6a"/>
詩伯氏吹壎仲氏吹篪蓋伯仲是兄弟之字字伯者謂<lb/>
　之伯氏字仲者謂之仲氏也𫝊曰叔氏其忘諸乎又<lb/>
　檀弓叔氏専以禮許人注云叔氏子游字以例言則<lb/>
　字季氏者亦可謂之季氏歟<lb/>
北方風俗士女以正月十六日用舊厯日紙九道為繩<lb/>
　亂結以首尾聨屬如一者為兆謂之結羊腸詩人有<lb/>
　結羊腸詞南中亦然<lb/>
唐李商隱詩木棉花發鷓鴣飛又王叡詩紙錢灰出木<lb/>
<pb n="KR3j0147_WYG_001-6b"/>
　棉花南中木棉樹大盈抱花紅似山茶黄蘂花片極<lb/>
　厚非江南所藝者<lb/>
唐人悼亡妓詩斷腸猶繫琵琶絃琵字當讀如丞弼之<lb/>
　弼<lb/>
保辜字後漢時已有此語<lb/>
古人首服多用白如白皮弁白接䍦白綸巾白㲲巾之<lb/>
　類初未嘗諱也但以䟽細為吉凶之别白皮弁以白<lb/>
　鹿皮為之而加飾焉<lb/>
<pb n="KR3j0147_WYG_001-7a"/>
孔氏自子思以下同用子字子思之子白字子上子上<lb/>
　之子求字子家子家之子箕字子京子京之子穿字<lb/>
　子髙子髙之子字子慎子慎之次子字子襄然則王<lb/>
　氏之之奚足訝哉<lb/>
爾雅山有穴為岫謝𤣥暉窓中列逺岫此用字之誤也<lb/>
　惟陶靖節雲無心而出岫乃不背理耳<lb/>
借書四癡五說不同李濟翁資暇集作癡玊府新書作<lb/>
　嗤嚴有翼藝苑雌黄云當作瓻酒器也按山谷胡朝<lb/>
<pb n="KR3j0147_WYG_001-7b"/>
　請借書目詩句云時送一鴟開鏁魚當從嚴說為是<lb/>
　鴟夷亦酒器<lb/>
今人言使酒者為有酒徳是本無逸酗於酒徳哉<lb/>
予㩦學生李英逰何鶴坡隱居適秦生武来語次謂予<lb/>
　曰學而時習之註云學之為言效也某嘗聞顧進士<lb/>
　觀曰北人學字皆作去聲讀學效聲相近故著之為<lb/>
　言字以别之徳之為言得也同例予語之曰非也先<lb/>
　儒自有成說胡氏泳曰某某也正訓也某猶某也無<lb/>
<pb n="KR3j0147_WYG_001-8a"/>
　正訓借彼以明此也某之為言某也前無訓釋特發<lb/>
　此以明其義也為言謂其說如此也引經𫝊文以證<lb/>
　者此字義不可常訓通也果如觀言則政之為言正<lb/>
　也不無之為言有也之類豈亦聲相近耶武乃服予<lb/>
　辨始悟觀之妄也武又問唐彀齋文如何予曰唐君<lb/>
　思精學博且又得乎家𫝊人未易及也武曰顧謂唐<lb/>
　君作髙氏墓菴記有子孫勃興之語草木可言勃興<lb/>
　人豈可言勃興此不攷古之病也予復語之曰此自<lb/>
<pb n="KR3j0147_WYG_001-8b"/>
　有来歴春秋内𫝊云堯舜罪已故其興也勃焉又昌<lb/>
　黎詩有勃興得李杜之語此其證也此觀後生淺學<lb/>
　正坐不讀書之病反率爾譏評前輩非徒自妄又以<lb/>
　罔人予特識之以為後進之戒<lb/>
世稱丈夫者蓋周制以八寸為尺十尺為丈人長八尺<lb/>
　故曰丈夫周家十寸八寸皆為尺以十寸之尺起度<lb/>
　則十尺為丈十丈為引以八寸之尺起度則八尺為<lb/>
　尋倍尋為常<lb/>
<pb n="KR3j0147_WYG_001-9a"/>
嘗見有作簡謝卜地人其中用羊眠鶴飛事乃章得象<lb/>
　母夫人練氏嘗活建州一城之命其後子孫衣冠相<lb/>
　繼世𫝊白羊眠處鷓鴣啼章家墳是也又孫鍾設瓜<lb/>
　三異人示鍾葬地已而皆化白鶴飛去鍾於其處葬<lb/>
　其母後權亮休皓四世鼎峙於吳<lb/>
虞閣老題畫古木詩云後主撥鐙法蓋江南李後主云<lb/>
　書有七字法謂之撥鐙法曰擫壓鈎揭抵導送也末<lb/>
　句云空令沒骨畫乃徐熈子<hi>闕</hi>　畫花不用墨筆但<lb/>
<pb n="KR3j0147_WYG_001-9b"/>
　以丹粉色𫝊染而成謂之沒骨圖也鐙讀為燈楊鐵<lb/>
　厓與顧玉山聨句云書出撥鐙侵繭帖<lb/>
戸鈎鑰屬也今人亦用之謂之門鈎李益有詣紅樓院<lb/>
　尋廣宣不遇詩隔窗愛竹無人問遣向隣房覓戸鈎<lb/>
三昧出釋氏書乃梵語也此云調正直又云正定亦云<lb/>
　正受圭峰䟽云不受諸受名為正受又逺法師云夫<lb/>
　稱三昧者何專思寂想之謂也思專則志一不分想<lb/>
　寂則氣虚神朗氣虚則智恬其照神朗則無幽不徹<lb/>
<pb n="KR3j0147_WYG_001-10a"/>
王摩詰詩云裁衣學水田謂袈裟也按章服儀云條堤<lb/>
　之相事等田疇如畦貯水而養嘉苗譬服此衣生功<lb/>
　徳也一作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>㲚音加沙葛洪字苑始改從衣耳具云<lb/>
　迦羅沙曳此云不正色從色得名亦名壊色衣<lb/>
皮日休元逵上人種藥詩云藥名却笑桐君少按唐經<lb/>
　籍志有桐君藥録三卷葢桐君山名在嚴州昔有人<lb/>
　採藥結廬桐木下指桐為姓故山得名云<lb/>
箕踞者蹲也前漢史注謂伸其兩脚而坐其形似箕又<lb/>
<pb n="KR3j0147_WYG_001-10b"/>
　唐子西箕軒記箕踞者山間之容也拳腰茸肩抱膝<lb/>
　而危坐傴僂跼縮其圓如箕故古人謂之箕踞便於<lb/>
　賦詩便於閱書便於長嘯其勢如蹲猿如投竿而漁<lb/>
　者葢長松之下灘石之上放然而捨禮法者之所為<lb/>
　也<lb/>
兄謂弟為舍弟老杜集有得舍弟消息詩又舍弟卑棲<lb/>
　邑是也雖謂之家弟亦可<lb/>
唐栁公綽在太原致書于宰相李宗閔云家弟苦心辭<lb/>
<pb n="KR3j0147_WYG_001-11a"/>
　藝先朝以侍書見用頗偕工祝心實恥之乞換一散<lb/>
　秩乃遷右司郎中謂公權也亦有謂他人弟為家弟<lb/>
　者嘗見張外史天雨送料如川詩墨蹟稱如川之弟<lb/>
　為家弟<lb/>
入閤之禮按唐故事天子日御殿見羣臣日常㕘朔望<lb/>
　薦食諸陵寝有思慕之心不能臨前殿則御便殿見<lb/>
　羣臣曰入閤宣政前殿也謂之衙衙有仗紫宸便殿<lb/>
　也謂之閤其不御前殿而御紫宸也乃自正衙喚仗<lb/>
<pb n="KR3j0147_WYG_001-11b"/>
　由閤門而入百官俟朝於衙者因隨以入見故謂之<lb/>
　入閤然衙朝也其禮尊閤宴見也其事殺自乾符以<lb/>
　後因亂禮闕天子不能日見羣臣而見朔望故正衙<lb/>
　常日廢仗而朔望入閤有仗其後習見遂以入閤為<lb/>
　重至出御前殿猶謂之入閤其後亦廢至是而復然<lb/>
　有司不能講正其事凡羣臣五日一入見中與殿<hi>後唐</hi>
　<hi>明宗殿也</hi>便殿也此入閤之遺制而謂之起居朔望一出<lb/>
　御文明殿前殿也反謂之入閤<lb/>
<pb n="KR3j0147_WYG_001-12a"/>
避家諱不為某官者五代時猶然如唐明宗崩崔居儉<lb/>
　以故事當為禮儀使居儉辭以祖諱蠡馮道改居儉<lb/>
　祕書監至于今士大夫守之不廢若國初曾魯得之<lb/>
　以父諱順不受中順之階是也<lb/>
押字謂之花字者蓋唐人草書名為私記號為花書韋<lb/>
　陟嘗書陟字如五朶雲時謂之五雲體此花押之始<lb/>
　也葉石林謂唐誥書名未見作楷字者如荆公亦只<lb/>
　押石字作一横畫左掠中作一圎圏詳見燕語<lb/>
<pb n="KR3j0147_WYG_001-12b"/>
梵志翻着韈詩云梵志翻着韈人皆道是錯乍可刺你<lb/>
　眼不可隱我脚<lb/>
深樾出退之送文暢詩字書謂兩木交隂之下曰樾<lb/>
舍利按佛書云室利羅或設利羅此云骨身又云靈骨<lb/>
　即所遺骨分通名舎利光明經云此舍利者是戒定<lb/>
　慧之所熏修甚難可得最上福田大論云碎骨是生<lb/>
　身舍利經卷是法身舍利<lb/>
舍利有三種色白色骨舍利黑色髪舍利赤色肉舍利<lb/>
<pb n="KR3j0147_WYG_001-13a"/>
　菩薩羅漢皆有三種　佛舍利椎擊不碎弟子舍利<lb/>
　椎試即碎<hi>出法苑</hi>　如試舎利子以童男女髪根可引<lb/>
　綴髪上<lb/>
縱踴奨勸也縱踊從㬰義一也皆音揔勇<lb/>
竹言上畨自是<hi>闕</hi>人方言上畨則成竹矣老杜詩㑹須<lb/>
　上畨看成竹作去聲讀昌黎集和侯協律詠笋云庸<lb/>
　知上幾畨是則又可作平聲豈唐人二聲相通歟山<lb/>
　谷笋看幾畨成亦平聲讀<lb/>
<pb n="KR3j0147_WYG_001-13b"/>
藍舉作平聲樂天藍舁早晚入槐亭是也作上聲藍舉<lb/>
　不來乘晚凉又卧乘藍舉睡中歸又陸乘藍舉水乘<lb/>
　舟是也<lb/>
郵即今之驛故樂天棣華驛見楊八題夢兄弟詩云應<lb/>
　有郵亭名棣華是也<lb/>
行人之裝謂之装囊者蓋行者貲賄盛以囊槖故也史<lb/>
　思明執懐恩索其裝囊是也<lb/>
世𫝊七子入關圖所乘雜牛馬騾驢而巾服亦不等題<lb/>
<pb n="KR3j0147_WYG_001-14a"/>
　者往往不知主名吾友唐君愚士博學强記亦嘗題<lb/>
　之云七騎從容出帝闉蹇驢驄馬襍山犉瀛州學士<lb/>
　參差出十八人中一半人似以為登瀛圖之半也予<lb/>
　偶閱元曹文貞公伯啓集有題七子圖詩曰清譚飄<lb/>
　逸事凌遲七子髙風世所師公室傾危無砥柱服牛<lb/>
　乘馬欲何之是指晉世清譚之流按豫章黄太史題<lb/>
　七子畫曰眉山老書生作此七才子入關圖作人物<lb/>
　亦各有意態予以為趙子雲之苗裔模寫物象漸密<lb/>
<pb n="KR3j0147_WYG_001-14b"/>
　而放浪閒逺則不逮也或謂七子者皆詩人此筆乃<lb/>
　少丘壑耶山谷曰一丘一壑自須其人胷次有之但<lb/>
　筆間那可得豫章以博洽名世其題七子止云云若<lb/>
　此不知文貞果何所據而言之耶又虞文靖題孟浩<lb/>
　然像云風雪髙堂破帽温七人圖裏一人存是則七<lb/>
　子乃唐人也歟<lb/>
宋朝授官列銜以某階守某官以某階行某官者凡階<lb/>
　髙官卑則稱行階卑官髙則稱守官以階同則不必<lb/>
<pb n="KR3j0147_WYG_001-15a"/>
　行守二字循唐制也<lb/>
楚辭離騷經第二章名均二韻不音韻終不叶須名音<lb/>
　眉延反均居員反韻始叶不知如何不音<lb/>
胡餅今之蒸餅也髙似孫謂以胡麻着之故謂之胡餅<lb/>
　崔鴻前趙録石虎諱胡改胡餅曰麻餅緗素襍記曰<lb/>
　有鬻胡餅者不曉名之所謂易其名曰爐餅以為胡<lb/>
　人所㗖故曰胡餅也<hi>出通鑑二百一十八卷</hi>
碪杵之製不同或削木為椎長尺咫許兩手各持其一<lb/>
<pb n="KR3j0147_WYG_001-15b"/>
　少陵新月猶懸雙杵鳴是也古人以木為舂杵長及<lb/>
　肩兩頭平拱而𢷬之張說只知抱杵𢷬秋砧是也予<lb/>
　嘗見周昉畫𢷬練圖如此宋内府所藏物也<lb/>
杼字韻書注機之持緯者即今俗所謂梭者是也簆扣<lb/>
　音詩通釋曹氏以為梭者非也韻書注梭織具所以<lb/>
　行緯者固非杼矣吾友宛平任惟本云嘗見北嫗呼<lb/>
　簆為杼此一證也廬陵張貟外昱題乘槎卷有織女<lb/>
　弄機梭杼鳴非梭明矣又栁待制貫文集有雙杼寒<lb/>
<pb n="KR3j0147_WYG_001-16a"/>
　梭之語則愈明矣又坡翁詩亦有絲穿杼之語即指<lb/>
　今之簆也<lb/>
骨董乃方言初無定字東坡嘗作骨董羮用此二字晦<lb/>
　菴先生語類只作汩董<lb/>
古王者之屋四柱太行山似之故有王屋之名<hi>牧菴灃州廟記</hi>
世𫝊江南李主作竹自根至梢極小者一一鈎勒謂之<lb/>
　銕鈎鏁自云惟栁公權有此筆法黄山谷詩云江南<lb/>
　銕鈎鏁最許誠懸㑹<lb/>
<pb n="KR3j0147_WYG_001-16b"/>
長安御溝曰楊溝以植楊其上而名或曰羊溝所以隔<lb/>
　羊抵觸垣牆也<lb/>
石闕碑也古樂府石闕生口中銜悲不得語是也故司<lb/>
　空圖題裴晉公華岳廟題名云石闕莫教苔蘚上分<lb/>
　明認取晉公題<lb/>
劉阮遇仙天台山初無桃源字桃源乃秦人避世之所<lb/>
　於劉阮事不相渉古今文人往往誤用之如李渉贈<lb/>
　長安小主人云上清真子玉童顔花態嬌羞月思閒<lb/>
<pb n="KR3j0147_WYG_001-17a"/>
　仙路迷人應有術桃源不必在深山豈以天台亦有<lb/>
　桃花故牽合耳<lb/>
今人以半夜鷄為不祥此說相𫝊已久故唐來鵬曉鷄<lb/>
　詩云黯黯嚴城罷鼓鼙數聲相續出寒栖不嫌驚破<lb/>
　紗窗夢却怕為妖半夜啼<lb/>
唐韋居守晚年常有退休之志因署其居曰大隱洞命<lb/>
　元稹賦詩稹詩云謝公潛有東山意已向朱門啟洞<lb/>
　門大隱猶疑戀朝市不如名作罷歸園<lb/>
<pb n="KR3j0147_WYG_001-17b"/>
杭州天竺寺人𫝊每嵗秋中嘗有月桂子墮余初未之<lb/>
　信及觀皮日休詩有云玉顆珊珊下月輪殿前收拾<lb/>
　露華新至今不㑹天中事應是姮娥撒與人白樂天<lb/>
　東城桂詩亦云子墮本從天竺寺根盤今在闔閭城<lb/>
　當時應逐南風落落向人間取次生<lb/>
樂天嘗持月齋其早春持齊詩云正月晴和風景新紛<lb/>
　紛已有醉逰人帝城花笑長安客二十年来負早春<lb/>
　又有出齋日喜皇甫十早訪云三旬齋滿欲銜盃平<lb/>
<pb n="KR3j0147_WYG_001-18a"/>
　旦敲門門未開除却朗之攜一榼的應不是别人来<lb/>
唐章孝標及第後嘗寄淮南李紳相公一詩云及第全<lb/>
　勝十政官金湯鍍了出長安馬頭漸入揚州路為報<lb/>
　時人洗眼看李答之云假金方用真金鍍若是真金<lb/>
　不鍍金十載長安得一第何須空腹用髙心<lb/>
唐時婦女畫眉尚闊故老杜北征云狼籍畫眉闊或云<lb/>
　言女幼不能畫眉狼籍而濶耳余記張司業倡女詞<lb/>
　有輕鬢叢梳濶掃眉之句蓋當時所尚如此諺曰宫<lb/>
<pb n="KR3j0147_WYG_001-18b"/>
　中好廣眉四方且半額<lb/>
獄名夏曰鈞臺殷曰羑里周曰圜土秦曰囹圄<lb/>
芥辣古人亦用之記見芥醤必知獻魚膾是也<lb/>
黄鶴樓以費禕登仙騎黄鶴憩此遂得名一曰費文禕<lb/>
王安石一日與明道論事其子雱蓬跣持婦人冠以出<lb/>
　問曰適論何事安石曰青苗法阻不行故與伯淳計<lb/>
　之其子箕坐大呌曰梟韓琦富弼頭于市法即行耳<lb/>
　此事怪甚其子如此則安石為人可知矣<lb/>
<pb n="KR3j0147_WYG_001-19a"/>
司馬温公編通鑑時手槀績嘗見數幅如人名字各分<lb/>
　代類寫書久未成或言温公利餐錢故遲遲耳温公<lb/>
　聞之遂急結末了故五代多繁冗小人害事往往如<lb/>
　此<lb/>
宋淵聖登極三四日後昏霧四塞說者謂耿南仲邪說<lb/>
　蒙閉之兆<lb/>
書之巾箱本起於北齊衡陽王鈞常手自細書五經置<lb/>
　巾箱中諸王争效之<lb/>
<pb n="KR3j0147_WYG_001-19b"/>
予性喜飲灰酒因讀李長吉詩云酒喜瀝春灰陸魯望<lb/>
　云社酒灰香似去年乃知唐人已有好之者<lb/>
張外史伯雨竹枝卧瓶髙筆塜用坡翁飲雋瓶屢卧語<lb/>
　也<lb/>
劉义稱韓愈鬻文之金為譽墓中人物攫而走之陳萇<lb/>
　候陽城始請月俸嘗稱其錢帛之美月有獲焉<lb/>
唐茅山紫陽觀𤣥静先生碑秘書郎河東栁識撰文李<lb/>
　陽氷篆額大理司立吳郡張從申書謂之三絶碑又<lb/>
<pb n="KR3j0147_WYG_001-20a"/>
　魯山令元徳秀墓碑李華撰文顔真卿書亦李陽氷<lb/>
　篆額謂之四絶碑<lb/>
栁栁州集禮部賀嘉瓜表淛東觀察使賈全所進越山<lb/>
　隂縣移風鄉百姓王獻朝園内産嘉瓜二實同蔕圖<lb/>
　今山隂縣十有八鄉無移風鄉西小江北止有清風<lb/>
　鄉與安昌鄉相並鄉有寺俗名移風即<hi>闕</hi>　寺也豈<lb/>
　後人所改歟<lb/>
前人墓誌未有書蓋石者自栁子厚亡姊崔氏夫人墓<lb/>
<pb n="KR3j0147_WYG_001-20b"/>
　誌蓋石文始云凡誌于墓者琢磨蓋石加于其上用<lb/>
　敢附碑隂之義段兹石而書焉是也<lb/>
東坡嘗有文尊義尊之目蓋公在蜀時以鉅竹尺許裁<lb/>
　為雙筒謂之文尊在黄州聚諸家酒于一罌謂之雪<lb/>
　堂義尊<lb/>
栁子華公綽之伯父有知人之明公綽生三日視之謂<lb/>
　其子温曰保養此兒福祚吾兄弟不能及興吾門者<lb/>
　此兒也因以起為公綽字又善攝生年八十餘歩履<lb/>
<pb n="KR3j0147_WYG_001-21a"/>
　輕便或祈其術曰吾初無術但未嘗以元氣佐喜怒<lb/>
　氣海常温耳<lb/>
明道先生嘗憩一僧寺夜聞察察有聲命火燭之乃䑕<lb/>
　於佛臍中銜一書欲出先生取視之乃丹書也即手<lb/>
　抄而納舊本佛腹明日召塑工補其孔先生後如其<lb/>
　法錬月餘人見其屋有光以為火競趨撲之非火也<lb/>
　遂不復錬以将成之丹塗銀器所塗處即成金或諷<lb/>
　先生服之先生曰吾腹中安可着此一道士擬𫝊之<lb/>
<pb n="KR3j0147_WYG_001-21b"/>
　比至先生已易簀矣<lb/>
慶厯四年夏四月作太學五月帝謁孔子判國子監王<lb/>
　拱辰田况王洙余靖言漢太學二百四十房千八百<lb/>
　室生徒三萬人唐學舍六千二百間今取才養士之<lb/>
　法盛矣而國子監才二百楹制度狹小不足以容詔<lb/>
　以錫慶院為太學置内舍生二百人<lb/>
宋故事天子謁孔子廟止行肅揖之禮慶厯四年五月<lb/>
　仁宗特再拜賜直講孫復五品服<lb/>
<pb n="KR3j0147_WYG_001-22a"/>
慶厯四年十二月遣尚書貟外郎張子奭充冊禮使仍<lb/>
　賜對衣黄金帶銀鞍勒馬銀二萬兩絹二萬疋茶二<lb/>
　萬斤冊以漆書竹冊籍以天下樂錦金塗銀印方二<lb/>
　寸一分文曰夏國主印錦綬<lb/>
夏國使至京許就驛質賣宴坐朶殿<lb/>
說文酺王者布徳大飲酒也<hi>闕</hi>　出錢為醵出食為酺<lb/>
　趙武靈王滅中山酺五日是所起逺矣孝文本紀漢<lb/>
　律三人已上無故羣飲罰金四兩<lb/>
<pb n="KR3j0147_WYG_001-22b"/>
宣和間禁庶民稱龍天君主等字<lb/>
宣和三年始罷辟雍省其司成以下官天下舍法皆罷<lb/>
　復科舉取士然齋課以八日試經義十八日試論二<lb/>
　十八日試䇿<lb/>
宣和間學官鼓節昕三昏四講五食六陞堂七還齋八<lb/>
　集九學門以昕鼓啓昏鼓闔<lb/>
越絶云秦皇東逰之㑹稽以正月甲戍到大越舍都亭<lb/>
　取錢唐岑石長丈四尺南北面廣六尺三寸東面廣<lb/>
<pb n="KR3j0147_WYG_001-23a"/>
　四尺西面廣尺六寸刻於越東山上其道九曲去越<lb/>
　二十一里水經云秦始皇登稽山刻石紀功尚在山<lb/>
　側宋書竟陵王子良為㑹稽太守范雲為主簿以山<lb/>
　上有秦皇石刻三句一韻多作二句讀之並不得韻<lb/>
　又有字皆不詳雲夜取史記讀之明日登山讀之如<lb/>
　流<lb/>
姚令威叢語云嘗上㑹稽東山自秦望山之顛並黄茒<lb/>
　無樹木復自小逕别至一山俗名鵞鼻山山頂有石<lb/>
<pb n="KR3j0147_WYG_001-23b"/>
　如屋大插一碑于其中文皆為風土所剥隱約就碑<lb/>
　可見缺畫與禹廟沒字碑之類不知此石果岑石歟<lb/>
　非始皇之力不能插於石中此山險絶罕有至者<lb/>
張守節史記正義云㑹稽刻李斯書其字四寸畫如小<lb/>
　指圎鐫今文字整頓是小篆也<lb/>
山谷次韻錢穆父贈松扇有云可憐逺度幘溝漊蓋髙<lb/>
　句驪漢時從𤣥莵郡受朝服衣幘築小城置漢朝服<lb/>
　衣幘其中名此城為幘溝漊東坡亦有和張耒髙麗<lb/>
<pb n="KR3j0147_WYG_001-24a"/>
　松扇詩<lb/>
樂天崔晦云博陵崔晦叔與琴韻甚清蜀客姜發授秋<lb/>
　思聲甚澹故公有絶句云清夜調琴忽有情欲彈惆<lb/>
　悵憶崔卿何人解愛中徽上秋思頭邉八九聲<lb/>
元稹之子名道䕶稹沒時甫三嵗<lb/>
湖州磁湖鎮道士磯即唐張志和所謂西塞山前者也<lb/>
　顔魯公真卿與志和友善公刺湖州時與門客㑹飲<lb/>
　唱和為漁父詞志和首唱云云真卿與陸鴻漸徐士<lb/>
<pb n="KR3j0147_WYG_001-24b"/>
　衡李成矩共唱和二十五首遞相評尚<lb/>
胡穆秀才遺東坡古銅器似鼎而小上有兩柱可以覆<lb/>
　而不蹶疑飲器也有古篆五字坡亦不能識<lb/>
東坡嘗作茶論曰除煩去膩一日之利暫佳積氣侵精<lb/>
　終身之患不少公惟以濃茶潄口齒間餘肉因而脫<lb/>
　去且齒性便苦漱之齒愈堅以故不飲茶一日因逰<lb/>
　諸寺飲釅茶七盞有戱書懃師壁上云示病維摩元<lb/>
　不病在家靈運已忘家何須魏帝一丸藥且盡盧仝<lb/>
<pb n="KR3j0147_WYG_001-25a"/>
　七椀茶<lb/>
紹興郡學教授㕔君子堂三大字宋魏了翁所篆其先<lb/>
　本趙氏堂顔流落城東小家支以為榻洪武中教授<lb/>
　王俊華見之舁致掲於此云<lb/>
楊廉夫先生之母夫人嘗夢神人授金錢一枚吞之遂<lb/>
　娠先生先生文章事業為一代偉人豈偶然哉先生<lb/>
　卒錢君思復嘗作輓詩云生前母應金錢夢死後人<lb/>
　稱鐵笛仙<lb/>
<pb n="KR3j0147_WYG_001-25b"/>
龍虎山道士吳善淵謂余曰虞邵菴先生自云其母夫<lb/>
　人嘗夢羽人騎鶴抱一小兒來曰此南岳真官寄汝<lb/>
　家養之既而誕先生<lb/>
虞文靖公初善寫八分未工在<hi>闕</hi>　時陽稱疾謝客一<lb/>
　月不下樓後出以示人無不嘆伏<lb/>
績之從祖祖父廣信教授府君好鼓琴嘗蓄一雅友琴<lb/>
　以自娛府君卒因亂竟流落人間錢唐施彦昭牧州<lb/>
　子也世以知琴名余嘗質之彦昭曰寔良材也今在<lb/>
<pb n="KR3j0147_WYG_001-26a"/>
　吳中士人家云<lb/>
丹厓唐先生蓄一紫小硯背有縱渠若剖竹竟硯不知<lb/>
　何制度也先生銘之曰永之竒越余歸四方爾攜昌<lb/>
　余辭<lb/>
宋朝以文徳殿為正衙元以大明殿為正衙有延春閣<lb/>
　但有琉璃瓦飭檐脊<lb/>
元朝萬嵗山廣寒殿内設一黒玉酒甕玉有白章隨其<lb/>
　形刻魚獸出沒波濤之狀其大可貯酒三十餘石<lb/>
<pb n="KR3j0147_WYG_001-26b"/>
初無人以花藥石刻印者自山農始也<lb/>
山農用漢製刻圖書印甚古江右熊<hi>闕</hi>巾笥所蓄頗夥<lb/>
　然文皆陋俗見山農印大嘆服且曰天馬一出萬馬<lb/>
　皆喑於是盡棄所有<lb/>
柯博士九思在奎章閣嘗取秦漢以還襍印子用越薄<lb/>
　紙印其文剪作片子帖禙成帙或圖其様如夀亭侯<lb/>
　印雙紐四環之類為二卷余嘗見之<lb/>
永樂己丑八月虎入越城之蕺山指揮使王斯道命軍<lb/>
<pb n="KR3j0147_WYG_001-27a"/>
　士搏殺之<lb/>
粉牋書字不經久近年作者多鹵莽不精不一二年字<lb/>
　畫已漫漶矣康伯可謂向薌林出李重光金花牋手<lb/>
　書長短句嵗久剥落其辭不全亦一證也古人於藝<lb/>
　必精到尚復若此矧鹵莽者乎<lb/>
富春<hi>闕</hi>寺碑文乃洪武丁巳夏一初仁公住普福時所<lb/>
　譔俞紫芝書予時寓吳山普光精舍實見之譔書氏<lb/>
　作鋏岸松雪者偽耳<lb/>
<pb n="KR3j0147_WYG_001-27b"/>
吳興富家某氏酷愛松雪書畫重購而蓄之積至三四<lb/>
　篋至正末盗賊騷動某氏囑其子曰吾家貲賄頗豐<lb/>
　爾不能全必棄之慎勿棄此篋中物也其子謹志之<lb/>
　後因避亂浮家往来一日開篋視之皆松雪遺蹟乃<lb/>
　大悔欲盡棄之時掌事人在側曰郎君茍不欲願乞<lb/>
　鄙人遂與之寄近僧寺後為寺僧日東生所有日<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>
　藏之遇佳客則出玩其中一硯可二尺餘衡可二尺<lb/>
　石色如紅瑪瑙四縁皆刻作蓮華瓣名蓮葉硯本一<lb/>
<pb n="KR3j0147_WYG_001-28a"/>
　富人家物公見而愛之管夫人以銀器數事貿之富<lb/>
　人以獻公極便揮洒亦為日所得洪武間因回禄皆<lb/>
　為灰燼惜哉<lb/>
滁州清流縣菱溪本名荇溪避楊行密嫌名改為菱<lb/>
滁之琅琊山有六一泉蓋公守滁時名之也杭之西山<lb/>
　亦有六一泉在報恩院孤山之址公未嘗至杭僧惠<lb/>
　勤思之坡公因名此泉<lb/>
江西甘矮梅先生通五經四方從學者甚衆一日其徒<lb/>
<pb n="KR3j0147_WYG_001-28b"/>
　有行臺御史者謁先生於家先生款語久之求退先<lb/>
　生曰能少留蔬食否及設饌唯葱湯麥飯而已先生<lb/>
　曰御史豈啖此者第老夫易辦耳口占一詩畀之云<lb/>
　葱湯麥飯丹田暖麥飯葱湯也可憐試向城樓髙處<lb/>
　望人家幾處未炊烟先生之意深矣<lb/>
熊太古先生在成均日初未嘗有所指教諸生皆易之<lb/>
　後一顯官見先生驚曰先生乃在此耶因請說經先<lb/>
　生正襟危坐論辨亹亹剖析𤣥奥殆無餘藴諸生始<lb/>
<pb n="KR3j0147_WYG_001-29a"/>
　嘆服謝曰今日乃知為吾先生也<lb/>
洪武甲子冬眉山蘇太史伯衡自錢塘校文回至越館<lb/>
　於郡庠余與夏元賔毛鼎臣唐愚士謁之先是太史<lb/>
　與王先生好問錢博士子予王教授俊華坐於中南<lb/>
　面司訓余師堅張彦輝王彦益坐於東序西面北上<lb/>
　太史以齒揖元賔並坐元賔謂嘗請益于松瓢<hi>好問先生</hi>
　<hi>别號</hi>固辭乃與余四人坐于南序東面北上一時人物<lb/>
　之盛揖讓之禮雍容和樂有三代之遺風焉<lb/>
<pb n="KR3j0147_WYG_001-29b"/>
姑蘇太平橋張茂卿家有故元諸名公合手作文㑹圖<lb/>
　一巨軸實竒物也盛子昭畫松邊伯京畫墨竹張叔<lb/>
　厚畫人物王若水畫鶴倪元鎮畫逺山趙仲穆作小<lb/>
　序李子雲書時王元中在坐亦列名其間<lb/>
至正間嵗大風民以荒聞朝廷遣公按之信然秋稻復<lb/>
　花民仍以熟首于公公不可曰汝百姓不知耳此稻<lb/>
　花而不實譬之雪花冬則六出至春唯五出是嵗果<lb/>
　饑<lb/>
<pb n="KR3j0147_WYG_001-30a"/>
元帥謹齋夏公諱若水予從祖叔父允善之外祖父也<lb/>
　居錢塘西湖之昭慶灣第宅百餘間乃故宋謝太后<lb/>
　歇涼亭如眉夀堂百花堂一碧萬頃堂湖山清觀等<lb/>
　皆宏麗特甚又架船亭水中每元夕諸堂皆施玉色<lb/>
　簾放華燈上下輝映極為偉麗士女縱觀逹曉娃僮<lb/>
　輩往往得遺簮墮珥<lb/>
元帥夏公之居昭慶灣諸以僧樂送葬者至第輒止過<lb/>
　第如初後遂為故事<lb/>
<pb n="KR3j0147_WYG_001-30b"/>
戴君伯庸倜儻士也有大志喜談兵言論風飛雷厲聼<lb/>
　者忘倦嘗云人生一飽之外皆為長物至正末居姑<lb/>
　蘇貧甚至於割薦而爨鬻鞾而食叅政董公摶霄君<lb/>
　故人也時持節調福州兵道由姑蘇造君袖白金一<lb/>
　鋌餉之君受而不辭遂得以給朝晡友人有告急者<lb/>
　君持其半與之其度量如此<lb/>
管夫人嘗用銀朱筆畫懸崖竹一枝楊廉夫題絶句云<lb/>
　網得珊瑚枝擲向篔簹谷明年錦䙀兒春風生面目<lb/>
<pb n="KR3j0147_WYG_001-31a"/>
紹興山隂縣西北六十里有仙人洞在越棲峰下乃九<lb/>
　江葛秋巖慶龍逰息之所慶龍蚤年嘗入匡廬學浮<lb/>
　屠法稱璹書記不樂遂歸俗放浪江湖中名公鉅卿<lb/>
　酒徒劔客往往多與之逰好為詩落落有氣槩遇風<lb/>
　日清美乘筍輿逰天衣雲門諸山岸幘披襟翛然如<lb/>
　畫中人物年逾七袠齯齒童顔終嵗不澡沐肌體清<lb/>
　潔衣垢不生蚤蝨化去王君理得函其骨于石洞仍<lb/>
　鐫石為肖像并一鶴于洞中至正末為盗所發至今<lb/>
<pb n="KR3j0147_WYG_001-31b"/>
　稱葛仙洞其寄漁翁江南野道人又其自號云<lb/>
徐秋雲宫詞紅錦只孫團晚風是以只孫為織成帷幛<lb/>
　之類非也元故事親王及功臣常侍宴者别賜冠衣<lb/>
　制飭如一謂之只孫如玩齋貢公趙廉訪家𫝊賜金<lb/>
　文只孫一襲是也又有縷皮傅金為織文謂之納赤<lb/>
　思衣皆國語也只讀為枳<lb/>
祕閣石刻本新昌石金紫家故物㑹稽唐彦常丹崖先<lb/>
　生之叔父也嘗欲拂一本不得乃發憤曰我即得此<lb/>
<pb n="KR3j0147_WYG_001-32a"/>
　石當與好事者共之後石氏求售彦常厚賈購之仍<lb/>
　顧工拂施逹官過客求者甚衆而彦常不倦顧以此<lb/>
　耗其家云<lb/>
余從祖父廉使府君為御史時劾奏殿中侍御史哈瑪爾<lb/>
　及其弟舒蘓罪惡章三上忤上欲殺之時治書樊時<lb/>
　中苦諫以為自古無殺諌臣之理如上必欲殺之臣<lb/>
　願納印綬以故上意稍解<lb/>
樊公時中為淛江參政觀潮嘗題詩樟亭云烟波閃閃<lb/>
<pb n="KR3j0147_WYG_001-32b"/>
　海門開平地潛生萬壑雷大信不虧天不老浙江亭<lb/>
　上看潮来公之志可見矣至正壬辰紅巾賊亂公張<lb/>
　弓抽矢馳射於其間賊應弦而斃者甚衆自卯至申<lb/>
　公矢盡竟死之<lb/>
逹實特穆爾公㓜時嘗有所執而入鎮南王見而問曰<lb/>
　汝手中何物也公曰筆且齊<hi>闕</hi>持白紙一畨達實特穆<lb/>
　爾愛而取之筆且齊者國語謂吏人也王不言久之<lb/>
　曰是子他日必眼黒也眼黒猶言貪墨耳及公鎮浙<lb/>
<pb n="KR3j0147_WYG_001-33a"/>
　果黷于貨<lb/>
客省大使哈喇璋善啖右丞潘公嘗邀早飯盪北羊背<lb/>
　皮一燒鵞一東陽酒一壜餅子一箸先割羊鵝肉捲<lb/>
　餅食盡却以餘胾下酒飲盡又以煎魚一巨臠喫水<lb/>
　飯二器至正<hi>闕</hi>　　　間於官舍坐逝時天氣甚熾<lb/>
　浴斂坐龕中三日容色如生觀者嘖嘖<lb/>
虞文靖公集在翰林一夕夢兩朱衣引至一官府見一<lb/>
　人服王者服乃孔子也公跪于陛孔子謂曰汝集善<lb/>
<pb n="KR3j0147_WYG_001-33b"/>
　為之公退至殿陛一跌而寤公恐遺忘口誦所言俄<lb/>
　而聞叩門甚急亟起乃<hi>闕</hi>王召議事二使以上廐馬<lb/>
　翼公至承天殿朝臣及諸學士具集王曰<hi>闕</hi>　上晏<lb/>
　駕上都某<hi>闕</hi>欲竊神器偽使者齎詔且至卿等在廷<lb/>
　曷以處之衆無語公黙省夢中語乃進曰殿下為中<lb/>
　令監國宜即大位於是定計諭中外初國璽在上都<lb/>
　乃蠟為天子印章頒詔先遣使守古北口候偽使者<lb/>
　殺之焚其書此臨大事决大疑聖人假夢以堅公之<lb/>
<pb n="KR3j0147_WYG_001-34a"/>
　志耳<lb/>
㑹稽王山農元章早負大志逰大都無所遇貰屋以居<lb/>
　時臨川危素為翰林學士居鐘樓街山農嘗見其文<lb/>
　而不相識一日危騎而過山農所與之坐而不問其<lb/>
　姓名徐曰君非鐘樓街住耶危曰然更不出他語而<lb/>
　罷人問之山農曰吾觀其文有譎氣目其人舉止亦<lb/>
　然料知必危太樸也<lb/>
山農居大都既不遇惟落落自放嘗謂月魯不華公曰<lb/>
<pb n="KR3j0147_WYG_001-34b"/>
　余欲買一黄牛乘之掛書角上以逰㑹月魯公南轅<lb/>
　𫝊聞士大夫間故有燕市騎牛之語而實未嘗騎也<lb/>
康伯可工長短句其為人備見於其友吳興<hi>闕</hi>君所為<lb/>
　引謂其少時性豪放殆麒麟天馬不可羈及揮麈劇<lb/>
　談浩歌滿飲發為詞章秀潤風雅靖康間攝淮西帥<lb/>
　幕嘗上中興十䇿不報南渡後落魄吳越間抱志鬱<lb/>
　鬱以詞章自娛且曰吾必追漢晉風流唐宋諸賢非<lb/>
　我師也嘗以小闋促蘇養直赴雪夜溪堂之約即醜<lb/>
<pb n="KR3j0147_WYG_001-35a"/>
　奴兒令者是也溪堂在荆州蘇公報章其略云自秋<lb/>
　晚迄今凡三作書并酒去今日雪後方辱報并以佳<lb/>
　詞見招數十年來無此風味某已装酒上船来日若<lb/>
　晴須有月若溪堂聞横笛聲即我至矣所謂莫掩溪<lb/>
　門真成一段竒事予每想像二公風致手書此詞并<lb/>
　後湖書語與好事者玩之<lb/>
尚書貢公玩齋先生至正壬戍督漕于閩之三山逾年<lb/>
　召還時風颿未順暫居城西香嚴寺因故臺基增築<lb/>
<pb n="KR3j0147_WYG_001-35b"/>
　之名曰髙風臺辨章道隱公以錢為公庀工亭其上<lb/>
　曰鳴鳯亭又得古泉於臺東曰西泠泉時劉君子明<lb/>
　遣其子中從公逰公又有祕書之命北還劉君搆生<lb/>
　祠六楹于臺東仍摶土肖公像事之題曰思玩齋蓋<lb/>
　以公素號玩齋故也又益北軒曰樂善齋公平日宦<lb/>
　逰皆有行窩若雪月若蚓竅若鷗室若粟春者是也<lb/>
　劉君又作白雲窩於樂善齋西且求時賢題詠以寓<lb/>
　其悠然之思也非獨公文章徳業有以系劉君之思<lb/>
<pb n="KR3j0147_WYG_001-36a"/>
　而劉君父子拳拳不忘於公者何其勤且至哉劉君<lb/>
　余獲交焉惜其子已蚤世予不得見今余家藏公文<lb/>
　槀若干卷則中手録也尚未完中字庸道<lb/>
洪武癸酉予寓蕭山夏忽有河魚之疾飲食不入口者<lb/>
　信宿矣忽周君尚謙偕㑹稽文學繆慶元來訪予蹶<lb/>
　然欵坐久之繆以如京告别甚急周獨留共酌是日<lb/>
　疾遂已昔者檄與詩皆能愈疾况倜儻士哉<lb/>
元末有隱君子張南榮者讀書善鼓琴時軍帥有慕君<lb/>
<pb n="KR3j0147_WYG_001-36b"/>
　一見而不可得者使數至君始往見之且曰知君妙<lb/>
　于音固欲相凂君為作秋風亭臯等曲適帥瘧作聽<lb/>
　畢醒然起曰吾病去矣是後瘧遂除<lb/>
天台王中孚嘗閱佛氏書以朱筆鈎其𤣥人問之曰作<lb/>
　釋氏文章備用故耳<lb/>
顧過改之余先子同門友也其弟遇之不悌嘗因事面<lb/>
　犯改之改之言笑自如但云意不同耳何必怒也其<lb/>
　弟喃喃愈甚久之亦但云便是意不同耳終不與辯<lb/>
<pb n="KR3j0147_WYG_001-37a"/>
魏國李文忠公孟字道復號秋谷至正間未貴時束書<lb/>
　逰京師予先君之外王父中書平章益國楊公諱吉<lb/>
　丁一見輒器重之薦之裕宗裕宗崩公乃延致家塾<lb/>
　為諸子師<lb/>
段應奉天祐極清羸食不過數合稍多則不能安必令<lb/>
　婢僕以槌其胷背尚不能安其寝如是者十餘年人<lb/>
　之體有不裕欲人槌拊之雖古人亦有之白傅詩云<lb/>
　小奴槌我足小婢槌我背言老病也<lb/>
<pb n="KR3j0147_WYG_001-37b"/>
周左丞伯琦在姑蘇時聴事中惟設一椅餘無坐榻獨<lb/>
　楊孟載至始索坐子譚論久之仍召其門客謝某陪<lb/>
　坐具小酌從容<hi>闕</hi>　興極乃休<lb/>
髙季廸啓嘗為饒介之叅政門客時唐處敬肅寓姑蘇<lb/>
　<hi>闕</hi>　　坊每日夕介之以一卒鞴馬送季廸歸經唐<lb/>
　所居唐必預具酒饌待之季廸遂繫馬留連觴咏率<lb/>
　至鼓絶乃無夕不爾時愚士侍側飫聞緒論<lb/>
歐陽文公𤣥歸於鄉省墓交謁公應接紛紛一日令鞴<lb/>
<pb n="KR3j0147_WYG_001-38a"/>
　馬入隘巷問某人家訪之乃治履者所居左右驚問<lb/>
　公以其人亦嘗謁見故答其意耳前輩不以徳位自<lb/>
　髙如此<lb/>
吾從祖祖父教授府君居蕭山時奉<hi>闕</hi>　公出為浙東<lb/>
　廉訪使道蕭山拜府君官自縣令以下皆來候公府<lb/>
　君以次延坐自坐門東時尚右奉<hi>闕</hi>公侍立府君側<lb/>
　親為下茶執子弟禮令等不安席公曰官人輩安坐<lb/>
　此則某叔父家也<lb/>
<pb n="KR3j0147_WYG_001-38b"/>
奉<hi>闕</hi>公為御史時居錢塘馨如坊第張潞公翥以應奉<lb/>
　翰林代祠至杭一日来訪僮馬甚約門者易之不為<lb/>
　通名公知之急䇿馬追至清河坊及之乃延歸刲羊<lb/>
　設席盡歡而罷潞公去奉<hi>闕</hi>公召門者杖之<lb/>
趙松雪歸吳興嘗見夫婦操弊舟丐以為活公識其人<lb/>
　問之因惻然曰我衣食爾夫婦漚波亭供洒掃可乎<lb/>
　夫婦欣然居之一日公從第緩歩至亭問其居此若<lb/>
　何夫婦感泣以為得所惟憂身後無斂形之具耳公<lb/>
<pb n="KR3j0147_WYG_001-39a"/>
　曰我適行間憶奎章閣一石甚竒命侍史取紙筆就<lb/>
　亭圖之神速特甚俾夫婦鬻以為身後計其人持至<lb/>
　駱駝橋好事者以十千購之<lb/>
宋尚書子章在越中嘗館黄文獻公于竹深荷静之軒<lb/>
　公正搆文忽厲聲如怒狀尚書驚問之知為乳雀喧<lb/>
　啅亂其文思耳<lb/>
　<lb/>
　<lb/>
<pb n="KR3j0147_WYG_001-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霏雪録卷上<lb/>
</p>
<p>
</p>
  </div>
<div>
                <head>霏雪録卷下</head>
    <p>
<pb n="KR3j0147_WYG_002-1a"/>
欽定四庫全書<lb/>
　霏雪録卷下　　　　　　　明　鎦績　撰<lb/>
吳人有稱雪菴居士者書刺謁趙松雪公公曰青蓮居<lb/>
　士耶香山東坡邪吾今未聞有此人也不許見公一<lb/>
　日送客不覺出外門見一人伏于地公驚問之跼蹐<lb/>
　不敢言但致願見之誠公徐曰爾非昨來雪菴居士<lb/>
　者乎遂呼使入贄見之禮頗豐羊酒茶餌又出郴筆<lb/>
　兩枚王右丞雪裏芭蕉一幅初獻公未言公遽曰爾<lb/>
<pb n="KR3j0147_WYG_002-1b"/>
　來欲吾題此畫耶濡筆題而歸之其人拜謝而去公<lb/>
　為人敬慕如此<lb/>
勾曲張外史雨嘗求黄文獻公<hi>闕</hi>　文乆而不得一日<lb/>
　公來訪外史先宻於書齋設文房之具甚精緻乃延<lb/>
　公入坐外史紿以它事出公黙坐久之援筆搆文頃<lb/>
　刻而成<lb/>
宜興無錫歳歉道途多殍時官於僧寺假鑊作糜食飢<lb/>
　氓僧閉門不與曹文貞嘗有詩云緇衣終日誦慈悲<lb/>
<pb n="KR3j0147_WYG_002-2a"/>
　螻蟻傷生亦皺眉一鑊髙懸萬人命貪嗔當畏老天<lb/>
　知又云沴氣無情若降災飢民往往背如鮐㣲軀不<lb/>
　惜填溝壑還我生前布施來可謂深中其貪狼之病<lb/>
　矣<lb/>
濟寧故老十餘人莘士先生其一人也閒居寛衣博帶<lb/>
　以木綿製短<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鞾厚底拄過頭杖脩眉如雪長髯至<lb/>
　腹容度舒遲談論雄偉儼如商皓儔匹<lb/>
蔣氏姑蘇巨家也有子甫八齡欲為求師慕鄭明德先<lb/>
<pb n="KR3j0147_WYG_002-2b"/>
　生具禮延之先生不屑往蔣亦跌宕者遂厚延銕崖<lb/>
　楊先生具道鄭不就之意時先生居吳淞放情山水<lb/>
　日携賔客妓女以文酒為樂謂蔣曰能從三事則可<lb/>
　幣不足計也一無拘日課二資行樂費三湏卜别墅<lb/>
　以貯家人蔣欣然從之銕崖竟留三年後其子亦有<lb/>
　名于時<lb/>
元辨章哈爾吉布哈公凝重有廊廟器善調攝晨朝唯素<lb/>
　食常蔬三四品春冬以虀同豆腐作羮秋夏冬瓜羮<lb/>
<pb n="KR3j0147_WYG_002-3a"/>
　不御魚肉午乃進豐饍<lb/>
公出蒞江淛時常以盤薦一物覆以黄帕置案上人不<lb/>
　知為何物乃英宗所賜玉尺也若曰玉有温潤剛栗<lb/>
　之質尺有方直裁製之體以表公之德是以恒置於<lb/>
　前示不忘也叅政某因公如厠於掾史索觀之誤墜<lb/>
　地為三段惶恐不自安公出具以故告且謝不謹公<lb/>
　神色自若為言英宗眷顧之隆而已方進德未能之<lb/>
　意以其一與叅政一與掾史一仍置盤中人益伏公<lb/>
<pb n="KR3j0147_WYG_002-3b"/>
　雅量<lb/>
國初宋學士濂以文柄雄視四海曽禮部魯博貫羣籍<lb/>
　談論風發雷厲嚴陵徐尊生嘗曰南京有博學之士<lb/>
　二人一以舌為筆一以筆為舌指二公也<lb/>
括蒼張彦芳清敏有治才洪武間嘗為令吏民伏其能<lb/>
　時縣事煩劇夜張燈閱吏牘雖百紙目視手批頃刻<lb/>
　俱了喜賔客公私往來經其邑者慰問館糓不失一<lb/>
　人時李盤介石為丞才少劣於張亦謹愿以能稱稍<lb/>
<pb n="KR3j0147_WYG_002-4a"/>
　不如張意張即厲聲責之李避席立令前張怒已李<lb/>
　長揖謝罪往往如此可謂厚德人也張以抑姦强太<lb/>
　甚衆搆禍害之後李亦以他事謫戍荆楚終夜手不<lb/>
　釋卷亦以守正不阿迕權門罹禍死惜哉<lb/>
太守李公益<hi>闕</hi>人洪武間在郡父老入見公曰非朔望<lb/>
　且無他諸公何自來邪父老曰有某乙罵公某等不<lb/>
　忿特來愬爾公曰父老輩差矣彼非罵我也父老又<lb/>
　曰指公姓字而罵非敢誑公曰與我同姓字者知幾<lb/>
<pb n="KR3j0147_WYG_002-4b"/>
　人彼自罵他人非我也雖然徒勤父老待一茶而謝<lb/>
　之人伏其度<lb/>
宋故事禁中處分事付外謂之内批又謂之御筆皆内<lb/>
　夫人代書而所謂御寳批者或上批或内夫人批皆<lb/>
　用御寳惟親筆則上親書押字不必用寳也<lb/>
前輩謙退不矜予㓜承先澤得執汎掃搢紳先生前毎<lb/>
　遇題品更相推讓不肯相髙雖老成亦如此吳有璥<lb/>
　上人者嘗出牧羊圖求先君題先子劙紙作小片子<lb/>
<pb n="KR3j0147_WYG_002-5a"/>
　細書粘畫上璥固求書之先君曰此名筆也俟觀者<lb/>
　韙之乃可寫爾盖慎之也比年後生小子一有卷軸<lb/>
　不問畫之珍祕經何人品題遽爾大書亂道厠于其<lb/>
　間汙人好畫恬不知愧大可畏也錢塘錢孟襄好事<lb/>
　㑹稽王山樵為作過牆梅一小幅徐始豐貢南湖王<lb/>
　玩艸三先生唐君愚士暨予各題七言絶句其上孟<lb/>
　襄甚珍愛之嘗懸書室中一日孟襄出時一老生客<lb/>
　其所於紙隙處亦題一絶孟襄初不知及見大為懊<lb/>
<pb n="KR3j0147_WYG_002-5b"/>
　恨亟欲劙去之此可為不自知者也昔太白鸚鵡洲<lb/>
　云眼前有景道不得崔顥題詩在上頭邵菴先天觀<lb/>
　圖云不是三年不題句卷中為有范梈詩新學小子<lb/>
　可以為戒<lb/>
湏溪劉㑹孟凡題識書畫所書名中藏三代人物字偽<lb/>
　署者輙易别宋太史濓云<lb/>
虞邵菴之子皋門初誕時邵菴方入朝至皋門適聞之<lb/>
　故以為名<hi>闕</hi>　至正間困頓鄉里死于江西<hi>闕</hi>寺僧<lb/>
<pb n="KR3j0147_WYG_002-6a"/>
　為行狀葬之<lb/>
仇山村熙晦翁馬虛中道士嘗畫為三笑圖題<hi>云云</hi>從渠<lb/>
　賛歎從渠罵如今只作虎溪看<lb/>
熊子仁名僧啓歪頭祭酒之子逹實特穆爾丞相之甥<lb/>
　草書學羲獻一童以小篋負文房具自隨嘗執筆畫<lb/>
　烏絲不用界尺細直而匀與太樸危公交善<lb/>
集賢馮海粟博學强記一日過宋子虚子虛出其槀視<lb/>
　之馮疾讀黙識遇佳句輙朗誦終卷而止明日為子<lb/>
<pb n="KR3j0147_WYG_002-6b"/>
　虚序之一揮千餘言昨所讀者輙表而出之次第不<lb/>
　差海粟平日豪雋亦可槩見矣<lb/>
坡公特能持儉與李公擇帖云僕行年五十始知作活<lb/>
　大要是慳爾而文以美名謂之儉素然吾儕為之則<lb/>
　類俗人真可謂淡而有味者口體之欲何窮之有每<lb/>
　加節儉亦是惜福延壽之道又與王定國帖云湏少<lb/>
　儉嗇輕用錢物一是逺地恐闕乏不繼二是灾難中<lb/>
　節用自貶亦消厄長福之一端又云廪入雖不繼痛<lb/>
<pb n="KR3j0147_WYG_002-7a"/>
　自節儉毎日限用百五十自月朔日取錢四千五百<lb/>
　足繫作三十塊挂屋梁上平明以畫义挑取一塊即<lb/>
　藏去畫义以大竹筒别貯用不盡者可謂至儉然猶<lb/>
　每每日一錢此間物賤故也此公平日自謂長策不<lb/>
　敢獨用而嘗告于朋友者予雖樂此然時時犯戒乃<lb/>
　伏公力量不可及也<lb/>
銕厓楊君居吳淞一日路義道招顧仲瑛與厓同飲以<lb/>
　璚花珠月二妓糾席因舉酒徵詩令曰詩不成者浮<lb/>
<pb n="KR3j0147_WYG_002-7b"/>
　白蓮杯三厓詩云月滿十分珠有價花開第一玉無<lb/>
　瑕謂二妓也又仲瑛嘗買百花船艤山塘橋招厓與<lb/>
　張叔厚渥于彦成立遊虎阜以璚花翠屛侍行俄以<lb/>
　雪霰不果厓寄玉山詩云桃花港口小蠻娘腰身楊<lb/>
　柳隨風揚翡翠屏深未肯出蹋歌直待踏春陽末云<lb/>
　小蠻約伴合吹笙解道江南有于鵠盖以鵠比彦成<lb/>
　也又有和章唯玉山殊有思致其畧云仙人手揮白<lb/>
　玉觴雙雙侍女歌春陽一聲兩聲鶯出谷三聲四聲<lb/>
<pb n="KR3j0147_WYG_002-8a"/>
　未成曲朝來更約逍遥逰月底吹笙跨黄鵠可謂一<lb/>
　時人物風流之盛也仲瑛有玉山草堂厓又有書畫<lb/>
　船亭燕顧仲瑛李仲虞為小璚花聫句詩云鳯髻新<lb/>
　粧小步揺<hi>李</hi>畫船低倚銕龍箾<hi>楊</hi>眉邊粉蝶何由褪<lb/>
　<hi>顧</hi>臂上守宫猶未消<hi>楊/</hi>玊笋行春歌窈窕<hi>李</hi>金蓮舞<lb/>
　雪步妖嬈<hi>顧</hi>春風吹醒璚花夢鶴背何湏廿四橋<hi>楊</hi>
神仙脩煉之說有無雖不可究然或因此致疾者斯又<lb/>
　不可不知也元有張性虚者嘗叅東門老其法專守<lb/>
<pb n="KR3j0147_WYG_002-8b"/>
　下丹田属纊之際下田結塊痛而絶又一人守上田<lb/>
　鼻中終日涕濃<lb/>
樊昌髙八舍家軒墀之間畜龜數年生育至百餘其家<lb/>
　産子四五人皆龜胷傴僂盖孕婦感其氣所致古人<lb/>
　胎教可不謹哉<lb/>
至正末越有夫婦於大善寺金剛神側陳葦席而居其<lb/>
　婦産一子首有兩<hi>闕</hi>　　孔昻縮類所謂夜义者盖<lb/>
　産婦依止上偶便禀得此形<lb/>
<pb n="KR3j0147_WYG_002-9a"/>
陳白雲家籬援間植决明家人摘以下茶生三女皆短<lb/>
　而跛而王氏女甥亦跛予皆識之又㑹稽民朱氏一<lb/>
　子亦然其家亦嘗種之悉㧞去<lb/>
㑹稽王<hi>闕</hi>　　家雄于貲至正間困於徭役門户零落<lb/>
　一術士以六物推人禍福主其家禮遇甚厚無何與<lb/>
　其人散步園中其人指池水謂王曰君家積德何厚<lb/>
　池中水皆銀也吾能煉之用銀二三鎰作六釜俟吾<lb/>
　西遊還試之如期而至取池水熾炭瀹之涸則益以<lb/>
<pb n="KR3j0147_WYG_002-9b"/>
　水如是者一月别以藥投之釡中皆成銀王氏異之<lb/>
　厚贈其人別去期再至竟不來矣權其釜大虧銖兩<lb/>
　所得之銀即釜也富家弟子愚騃而貪為妄人侮惑<lb/>
　如此大可為戒<lb/>
木鱉不可服薊門一人生二子皆切愛之恣其食啖遂<lb/>
　成痞疾其父得一方以木鱉煮猪肉食之其㓜子當<lb/>
　夜死明日長者死愚人不謹輕信妄為至殺其二子<lb/>
　悲哉友人馬君文誠得方書一帙亦載此方因評註<lb/>
<pb n="KR3j0147_WYG_002-10a"/>
　其事于左以為戒此仁之一端也<lb/>
一童子頭有瘍遇人以藥傅之童子頭癢不可忍爬搔<lb/>
　見血至以頭觸柱至夕竟死盖其藥有砒見血即害<lb/>
　人矣吾聞之文誠云<lb/>
越皮生者嘗為山隂吏時京衛官子弟給符出州縣没<lb/>
　民間貲産皮與掌文書某衛某官之子某<hi>闕</hi>至山隂<lb/>
　知皮妻美而艷佯與皮宻强其妻出見恱之竣事誣<lb/>
　奏皮擅出入官物皮竟死非命妻果配誣者禮女子<lb/>
<pb n="KR3j0147_WYG_002-10b"/>
　出門必擁閉其面有理也夫<lb/>
君子其潜如龍非迅雷烈風不起其翔如鳯非醴泉甘<lb/>
　露不食此王伯厚甫之言也觀此則貪濫禄就汚位<lb/>
　者獨何心哉<lb/>
朱子嘗云人不可無戒慎恐懼底心莊子說庖丁解牛<lb/>
　神妙到那心必然為之一動然後解去心動便是懼<lb/>
　處余謂人事事當懼不懼便蹉跌了只一懼字包多<lb/>
　少利害在裏許<lb/>
<pb n="KR3j0147_WYG_002-11a"/>
房室之戒多矣而天變為尤月令先雷三日奮木鐸以<lb/>
　令兆民曰雷將發聲有不戒其容止者生子不備必<lb/>
　有㓙災謂其凟天威也今人生子而形殘體缺者又<lb/>
　安知其不犯斯禁耶為人父母者宜識之噫迅雷風<lb/>
　烈必變豈有是哉<lb/>
前漢長信少府檀長卿於許伯仁座中為沐猴舞盖寛<lb/>
　饒劾奏唐祝欽明為八風舞盧藏用嘆曰五經掃地<lb/>
　晋謝尚為鸜鵒舞宋冦萊公舞柘枝無人譏彈何邪<lb/>
<pb n="KR3j0147_WYG_002-11b"/>
　<hi>當類補</hi>
世說陸玩拜司空曰以我為三公天下無人矣又鄭綮<lb/>
　拜相曰歇後鄭五為宰相天下事可知矣後世庸材<lb/>
　叨重禄據顯位者幾何人使聞此語安知不内愧而<lb/>
　面頸發赤哉<lb/>
唐李義山以劈琴煮鶴為殺風景曹子建七啓搴芳蓮<lb/>
　之巢龜龜與鶴亦可謂殺風景矣至於張協七命丹<lb/>
　穴之雛斯不止於殺風景而已記曰不麛不卵而鳯<lb/>
<pb n="KR3j0147_WYG_002-12a"/>
　凰至近世規丹穴之肉者多矣鳯之不至宜哉<lb/>
山與水本末不同山一本而萬殊水萬殊而一本<lb/>
陶靖節百世髙士也其逹生死忘榮辱非纒縳世故者<lb/>
　所可比也自作祭文輓詩正假此以寫胸中之廓然<lb/>
　者耳豈真以槩於中哉黄秋畦翁嘗自書墓誌松鄉<lb/>
　任士林叔實䟦其後云老畦翁閱世熟矣獨死生未<lb/>
　有所属手為誌文以遺其子介亦逹矣然東坡嘗追<lb/>
　誚劉伯倫以為未忘骸骨者翁亦當一笑云予觀近<lb/>
<pb n="KR3j0147_WYG_002-12b"/>
　世好名之徒預恐執筆者少已多自誌其墓又往往<lb/>
　援當世名公碩儒為交友粉澤之以誣將來予毎見<lb/>
　此等未嘗不為之甲顔汗背也<lb/>
史不足信乆矣董狐之後不復有人焉司馬遷輕殺身<lb/>
　成仁乃不為紀信立傳視左氏牖下華泉之載固已<lb/>
　失之矣然以私害公者不為不多晋陳壽為武侯佐<lb/>
　嘗被撻百下後論武侯云應變將畧非其所長又嘗<lb/>
　覔百斛米于丁儀之子不與竟不為乃翁立傳若此<lb/>
<pb n="KR3j0147_WYG_002-13a"/>
　類甚多予之鼻祖長馬牧府君事金武元有紀信節<lb/>
　其事昞昞元之史臣脩遼金宋史責賕于吾祖父御<lb/>
　史聚諸族謀咸曰吾始祖事顯且史筆以勸善懲惡<lb/>
　為務為一代信書而可賂耶即與之安知後世不為<lb/>
　口實乎遂止終不得書嗚呼以此觀之視聖人麟經<lb/>
　皆罪人耳静脩劉公嘗有詩云紀録紛紛已失真語<lb/>
　言輕重在詞臣若將字字論心術恐有無窮受屈人<lb/>
　㫖哉名言乎<lb/>
<pb n="KR3j0147_WYG_002-13b"/>
黄秋江者與秋谷有布衣之舊一日至京師謁之比歸<lb/>
　秋谷贈以詩曰君釣秋江月我耕秋谷雲迯名君笑<lb/>
　我伴食我慚君<lb/>
坡翁嘗云退之以磨蝎為身宫僕以為命宫平生得謗<lb/>
　譽皆以此磨蝎丑宫也予身命皆躔斗宿雖不望二<lb/>
　公之譽而謗寔倍之是必磨蝎所致也坡翁豈欺我<lb/>
　哉<lb/>
文字有簡短而意思無窮者如荆公讀孟嘗君傳凡八<lb/>
<pb n="KR3j0147_WYG_002-14a"/>
　十八字而文勢四轉老泉名二子說凡八十一字而<lb/>
　文勢九轉字數愈少曲折愈多議論明潔筆力遒徤<lb/>
　非老手不能到也<lb/>
古人文章有用字繁不為重複者先軰嘗論之矣如戰<lb/>
　國䇿蘇代自齊獻書於燕王一段尤奇曰臣之行也<lb/>
　固知將有口事故獻御書而行曰臣貴於齊燕大夫<lb/>
　將不信臣臣賤將輕臣臣用將多望於臣齊有不善<lb/>
　將歸罪於臣天下不攻齊將曰善為齊謀天下攻齊<lb/>
<pb n="KR3j0147_WYG_002-14b"/>
　將與齊兼貿臣臣之所重處重留也凡八十餘言而<lb/>
　用十臣字七將字文勢曲折讀之不覺其多亦至文<lb/>
　也歟<lb/>
史記愛用泣數行下韓長孺列傳凡兩見之餘所見尤<lb/>
　多<lb/>
前軰所譔神道碑文書事蹟只書元年二年三年累去<lb/>
　不再書某年某甲子或事在本年春夏秋冬則書某<lb/>
　年春夏秋冬如此書則易見不書某年某甲子亦為<lb/>
<pb n="KR3j0147_WYG_002-15a"/>
　書甲子有改移故也亦有累書事蹟而不書年者况<lb/>
　甲子乎史記孔子世家某年下又書甲子盖聖人之<lb/>
　出處所當謹故如此書難以為例始豐徐先生云<lb/>
古人文字有同書一事而辭不相襲者如韓文公貶陽<lb/>
　山令李翺作行狀則曰出守連州陽山令政有惠於<lb/>
　下及公去百姓多以公之姓以命其子皇甫持正神<lb/>
　道碑則曰行為連州陽山令陽山民至今多以先生<lb/>
　氏字呼其子孫祖無擇表州廟記則曰貶連州陽山<lb/>
<pb n="KR3j0147_WYG_002-15b"/>
　令在陽山有善政既去人懐其惠生子悉以韓名唐<lb/>
　書本傳則曰德宗怒貶陽山令有愛在民民生子多<lb/>
　以其姓字之其論佛骨表李翺則曰佛骨自鳯翔至<lb/>
　傳京師諸寺時百姓有燒指與頂以祈福者皇甫持<lb/>
　正則曰憲宗盛儀衛迎佛骨士女縱觀傾城祖無擇<lb/>
　則曰佛骨至自鳯翔百姓火肌膚為奉傾京師唐書<lb/>
　則曰憲宗遣使者往鳯翔迎佛骨入禁中三日乃送<lb/>
　佛祠王公士人奔走膜唄至為夷法灼體膚委珍貝<lb/>
<pb n="KR3j0147_WYG_002-16a"/>
　騰沓道路<lb/>
唐愚士稻頌是學晋𫝊𤣥羽籥舞歌文法魏野黄一篇<lb/>
　是學柳柳州鐃歌文法稽山采藥圖賦是學孔稚圭<lb/>
　北山移文文法此又是將古人文字步驟音節畫定<lb/>
　様子做<lb/>
元元明善善學莊子觀其虛室擬槎亭等作可見<lb/>
蘇太史伯衡善學人文字如周書補亡補范宣子復鄭<lb/>
　子産輕幣書師儉畏慎等訓極似古人言語辭理皆<lb/>
<pb n="KR3j0147_WYG_002-16b"/>
　到<lb/>
吾友蔡惟中謂予曰蘇平仲文脫不得他家縱横氣習<lb/>
元<hi>闕</hi>　　　　間閻學士復草加封孔子制云盖聞先<lb/>
　孔子而聖者非孔子無以明後孔子而聖者非孔子<lb/>
　無以法所謂祖述堯舜憲章文武儀範百王師表萬<lb/>
　世者也可謂事覈而語工<lb/>
余忠宣公闕艸加封孟子制云觀乎七篇之書拳拳乎<lb/>
　致君澤民之心凛凛乎㧞本塞源之論尤為親切<lb/>
<pb n="KR3j0147_WYG_002-17a"/>
晦菴朱子亦嘗戯作禪家語䟦周益公楊誠齋送甘叔<lb/>
　懐詩文卷後云退傅精勤小物無有入於其間老監<lb/>
　縱横妙用諸相即是非相且道二公用處是同是别<lb/>
　叔懐於此卷中直下薦得不妨奇特如或未然待汝一<lb/>
　口吸盡西江水即向汝道<lb/>
邵氏聞見後録云子厚書段太尉遺事云吾戴吾頭來<lb/>
　矣宋景文公脩史曰吾戴頭來矣去一吾字便不成<lb/>
　語吾戴頭者何人之頭邪眉山蘇太史伯衡作唐應<lb/>
<pb n="KR3j0147_WYG_002-17b"/>
　奉肅墓誌曰尤工篆楷深得筆意宻菴謝元功指筆<lb/>
　意上曰此處似闕二字惟中愚士問闕何字元功曰<lb/>
　當添古人二字不然得何人筆意邪此即吾戴吾頭<lb/>
　例也二君服其論予謂此例經有之如泰誓朕夢恊<lb/>
　朕卜語吾日三省吾身孟子我善養吾浩然之氣之<lb/>
　類特未有人拈出耳<lb/>
臨江守李侯倜為部使者所劾他使者力辨其誣後終<lb/>
　於大官當得謚其家求於諡議中無及臨江事太常<lb/>
<pb n="KR3j0147_WYG_002-18a"/>
　博士栁公貫曰著其事而白其非辜安可没乎其子<lb/>
　乃嘆服此紀事之法今人有諱其事遂隠而不書反<lb/>
　不白邪<lb/>
前軰文章大家為文不䘏改竄今之學力淺淺者反以<lb/>
　不改為髙歐公毎為文既成必自竄易至有不留初<lb/>
　本一字者其為文章則書而粘之屋壁出入觀省之<lb/>
　至尺牘單簡亦必立槀其精審如此每一篇出士大<lb/>
　夫皆傳寫諷誦惟覩其渾然天成莫究斧鑿之痕也<lb/>
<pb n="KR3j0147_WYG_002-18b"/>
鄭子經衍極言辭極髙古是學法言文章<lb/>
歙趙汸云袁公伯長問於先師虞公伯生曰為文當何<lb/>
　如虞公曰子淛人也子欲知為文當問諸淛中庖者<lb/>
　予川人也何足以知之袁公曰庖者何用知文乎虞<lb/>
　公曰川人之庖也麄塊而大臠醲醯而厚醬非不果<lb/>
　然属厭也而飲食之味㣲矣淛中之庖者則不然凡<lb/>
　水陸之産皆擇取柔甘調其滋味治之有方而潔之<lb/>
　不已視之泠然水也五味之和各得所求羽毛鱗介<lb/>
<pb n="KR3j0147_WYG_002-19a"/>
　之珍不易其性故予謂為文之妙惟淛中庖者知之<lb/>
　袁公矍然稱善<lb/>
晦菴朱子因熟讀孟子知作文之法<lb/>
詩文不厭改少陵六一二公皆一代偉人制作未嘗不<lb/>
　改如少陵桃花細逐楊花落黄鳥時兼白鳥飛有得<lb/>
　其手槀初作桃花欲共楊花語後乃更定如此公嘗<lb/>
　有詩云新詩改罷自長吟此類是也又有得歐公醉<lb/>
　翁亭記槀初云滁州四面有山累數十字後只作環<lb/>
<pb n="KR3j0147_WYG_002-19b"/>
　滁皆山也五字而文意自足盖公平日作文畢粘之<lb/>
　墻壁坐卧觀之改正盡善方出示人二公以詩文雄<lb/>
　視海内所作不能無改定今之淺淺者往往伸紙濡<lb/>
　毫一揮而就自以為快其妄作如此又從而稱道之<lb/>
　大可發笑有人得白傅詩草數紙㸃竄塗抹及其成<lb/>
　篇殆與初作不侔也<lb/>
余讀城南聫句朝饌已百態春醪又千名初若不經意<lb/>
　者及讀文選陸士衡詩有海物錯萬類陸産尚千名<lb/>
<pb n="KR3j0147_WYG_002-20a"/>
　乃知韓孟師陸語也殊不知陸語又出張衡南都賦<lb/>
　曰酸甜滋味百種千名<lb/>
齊東野語謂杜少陵父名閒故詩中無閒字余按公詩<lb/>
　有曽閃朱旗北斗閒或云當作殷又有娟娟戱蝶過<lb/>
　閒幔之語故蔡夢弼曰豈非臨文不諱乎<lb/>
王駕晴景詩云雨前初見花間葉雨後兼無葉㡳花蛺<lb/>
　蝶飛來過牆去應疑春色在隣家有無限意思荆公<lb/>
　臨川集以初作不兼作全蛺蝶飛來作蜂蝶紛紛却<lb/>
<pb n="KR3j0147_WYG_002-20b"/>
　改此六字殆壊了王駕也漁隠又從而粉飾之誠可<lb/>
　發笑<lb/>
昌黎七言古詩句法有以上三字而下四字成之者如<lb/>
　送區𢎞南歸云落以斧引以纒徽差我道不能自肥<lb/>
　子去矣時若發機是也五言亦有以上三下二為句<lb/>
　脉者如徒展轉在床之類是也<lb/>
五言古詩昌黎以上三下二為句如徒展轉在床之類<lb/>
　是也文選有出郭門直視則昌黎以前已有此法耳<lb/>
<pb n="KR3j0147_WYG_002-21a"/>
詩云日之夕矣羊牛下來說者曰日夕則羊先歸而牛<lb/>
　次之如歐陽詹題王明府郊亭云山城要得牛羊下<lb/>
　便文耳詩人之詞豈拘常例哉<lb/>
詩有近鄙俗而理足以動人者如白傅思子臺有感二<lb/>
　詩云曽家機上聞投杼尹氏園中見掇蜂但以恩情<lb/>
　生隙罅何人不解作江充又云闇生魑魅蠧生蟲何<lb/>
　異讒生疑阻中但使武皇心似燭江充不敢作江充<lb/>
　嗚呼使漢武早聞此語則望思何勞而築哉<lb/>
<pb n="KR3j0147_WYG_002-21b"/>
稱時君曰上詩家亦有用者如老杜張后不樂上為忙<lb/>
　張祐囬望秦川上軫憂泣話伶官上許歸妃子偷行<lb/>
　上宻隨莫說夫人上涕零之類是也<lb/>
唐人絶句有疊用兩韻者如髙適玉真公主歌常言龍<lb/>
　德本天仙誰謂仙人每學仙<lb/>
唐人詩一家自有一家聲調髙下疾徐皆合律吕吟而<lb/>
　繹之令人有聞韶忘味之意宋人詩譬則村鼔島笛<lb/>
　襍亂無倫<lb/>
<pb n="KR3j0147_WYG_002-22a"/>
或問予唐宋人詩之别余答之曰唐人詩純宋人詩駁<lb/>
　唐人詩活宋人詩滯唐詩自在宋詩費力唐詩渾成<lb/>
　宋詩餖飣唐詩縝宻宋詩漏逗唐詩温潤宋詩枯燥<lb/>
　唐詩鏗鏘宋詩散緩唐人詩如貴介公子舉止風流<lb/>
　宋人詩如三家村乍富人盛服揖賔辭容鄙俗<lb/>
許彦周詩話云作詩淺易鄙陋之氣不除大可惡斯言<lb/>
　得之矣及客問何從去之乃曰熟讀李義山詩與黄<lb/>
　魯直詩而深味之則去也何言之陋哉<lb/>
<pb n="KR3j0147_WYG_002-22b"/>
唐人咏物詩於景意事情外别有一種思致不可言傳<lb/>
　必心領神㑹始得此後人所以不及唐也如陸魯望<lb/>
　白蓮詩云素蘤多蒙别艷欺此花真合在瑶池還應<lb/>
　有恨無人覺月曉風清欲墮時妙處不在言句上宋<lb/>
　人都曉不得如東坡詠荔支梅聖俞詠河豚此等類<lb/>
　非詩特俗所謂偈子耳<lb/>
衛有七子之母猶不能安其室而凱風乃曰母氏聖善<lb/>
　我無令人楚懐昏闇之君也而離騷乃曰閨中既以<lb/>
<pb n="KR3j0147_WYG_002-23a"/>
　邃逺兮哲王又不寤何則臣子之事君親分當如是<lb/>
　耳商紂之惡尤甚退之作拘幽操為文王之辭也乃<lb/>
　曰臣罪當誅兮天王聖明可謂深得詩騷之㫖矣<lb/>
唐人絶句有重複字而不䘏者如杜常華清宫云曉風<lb/>
　殘月入華清又曰朝元閣上西風急皇甫冉酬張繼<lb/>
　云落日隂以問音信又曰寒潮惟𢃄夕陽還此等别<lb/>
　是一例<lb/>
陶淵明采菊東籬下悠然見南山識者稱之不容口今<lb/>
<pb n="KR3j0147_WYG_002-23b"/>
　之云然者不過如野人議璧隨和稱好耳求其真識<lb/>
　亦幾人哉或以為望南山此又所謂曲士不可以語<lb/>
　道者也雖樂天猶不免此失獨韋應物有采菊露未<lb/>
　晞舉頭見秋山為近之然粘皮骨矣嗚呼淵明妙處<lb/>
　豈可以意識求哉<lb/>
唐人作詩盡一生心力為之故能名世傳後如吟安一<lb/>
　箇字撚斷數莖鬚如句向夜深得心從天外歸如盡<lb/>
　日覔不得有時還自來如兩句三年得一吟雙淚流<lb/>
<pb n="KR3j0147_WYG_002-24a"/>
　如欲識吟詩苦秋霜若在心如吟成五字句用破一<lb/>
　生心如纔吟五字句又白幾莖鬚如蟾蜍影裏清吟<lb/>
　苦舴艋舟中白髮生如為人性僻耽佳句語不驚人<lb/>
　死不休如詩思入㝠搜如搜天斡地覔詩情如夜吟<lb/>
　曉不休苦吟鬼神愁如何不自閒心與身為仇之類<lb/>
　是也惟知者可以語此今人以鹵莽滅裂之心率爾<lb/>
　出言便欲過人恐無此理<lb/>
王涯與甘露之禍樂天適逰香山寺有詩云當君白首<lb/>
<pb n="KR3j0147_WYG_002-24b"/>
　同歸日是我青山獨往時章子厚謂其有幸災之心<lb/>
　斯言過矣獨東坡不然曰樂天豈幸人之禍也哉盖<lb/>
　悲之也余以樂天之心因蘇公之言始白<lb/>
宋諸賢論唐以前詩多有得其肯綮者至論本朝人詩<lb/>
　便失其本心此俗所謂䕶短者也<lb/>
績年十一二時嘗侍家君謄詩藁有門外江深水没扉<lb/>
　之句績進曰江深焉得沒扉不若潮來為勝家君遽<lb/>
　投筆驚歎曰吾兒可與言詩矣遂定為潮來字自是<lb/>
<pb n="KR3j0147_WYG_002-25a"/>
　命績學詩<lb/>
杜牧之赤壁詩云東風不與周郎便銅雀春深鎻二喬<lb/>
　詩意正謂瑜盡力一戰止以得二喬為功而忘逺大<lb/>
　之業盖譏之也許彦周謂措大不識好惡正痴人前<lb/>
　不可說夢耳<lb/>
韓文公以道學文章自任獨於詩推尊李杜累累見諸<lb/>
　篇什如城南聫句云蜀雄李杜㧞如薦士云勃興得<lb/>
　李杜萬彚困淩暴如酬盧雲夫望秋云髙揖羣公謝<lb/>
<pb n="KR3j0147_WYG_002-25b"/>
　名譽逺追甫白感至諴如石鼓云少陵無人謫仙死<lb/>
　才薄將奈石鼓何之類此可見公不自髙處<lb/>
古今人詩尚質者或失之枯燥尚華者或失之輕浮唯<lb/>
　淵明則不然質而甚腴華而甚典學之不造其妙如<lb/>
　繪日月形體雖具而精彩蔑如也<lb/>
太史公曰國風好色而不滛小雅怨誹而不亂左丘明<lb/>
　曰春秋之稱㣲而顯志而晦婉而成章盡而不汙今<lb/>
　之工詩文者知此則善矣<lb/>
<pb n="KR3j0147_WYG_002-26a"/>
東坡謂孟襄陽詩韻髙而才短如造内法酒手而無材<lb/>
　料耳余不然之襄陽詩如𤣥酒至味存焉總有材料<lb/>
　亦著些子不得<lb/>
虞文靖公集在宜黄時嘗倚樓吟詩有五更鼔角吹殘<lb/>
　雪之句忽隔溪一童揖而言曰角可吹鼓不可吹公<lb/>
　亟命召之已失所在盖詩鬼也余謂老杜塞上風雲<lb/>
　接地隂雲可言隂風不可言隂李長吉豸角鷄香早<lb/>
　晚含豸角豈可含耶此自有流例不必泥也如宋玉<lb/>
<pb n="KR3j0147_WYG_002-26b"/>
　賦豈能與之料天地之髙哉後漢陽厚傳耳目不明<lb/>
　記曰大夫不可造車馬此類甚多<lb/>
柳柳州漁翁夜傍西岩宿曉汲清湘燃楚竹烟消月出<lb/>
　不見人欸乃一聲山水緑囬看天際下中流岩上無<lb/>
　心雲相逐東坡乃截去尾兩句<lb/>
太白詩清水出芙蓉天然去雕飾只一出字便是去雕<lb/>
　飾也<lb/>
樂府載采葛婦歌曰嘗膽不苦味若飴令我采葛以作<lb/>
<pb n="KR3j0147_WYG_002-27a"/>
　絲按呉越春秋不止此二句也勾踐歸國外傳云采<lb/>
　葛婦傷越王用心之苦乃作苦之詩<hi>或作若何之歌或作何苦之詩</hi>
　曰葛不連蔓分台台<hi>音貽</hi>我君心苦命更之嘗膽不苦<lb/>
　甘如飴令我采蔓以作絲<hi>文選註引此詩此下有飢不遑食四體疲一句</hi>女<lb/>
　工織兮不敢遲弱於羅兮輕霏霏號絺素兮將獻之<lb/>
　越王恱兮忘罪除吳王歡兮飛尺書増封益地賜羽<lb/>
　奇机杖茵褥諸侯儀羣臣拜舞天顔舒我王何憂能<lb/>
　不移<lb/>
<pb n="KR3j0147_WYG_002-27b"/>
學詩家數如傳神始得毫髮不肖則為它人矣<lb/>
嚴滄浪之於詩刻意古作卓然不為流俗所染五言絶<lb/>
　句如閨怨云昨夜中秋月含愁顧影頻空留可憐影<lb/>
　不見可憐人如懊儂歌云君子如白日愿得垂末光<lb/>
　妾心如螢火安得乆照郎船在下江口逆風不得上<lb/>
　結束作男兒與郎索百丈又朝亦出門啼暮亦出門<lb/>
　啼蛛網掛風裏遥思無定時五言八句如從軍行云<lb/>
　翩翩雙白馬結束向幽燕借問誰家子邯鄲俠少年<lb/>
<pb n="KR3j0147_WYG_002-28a"/>
　彎弓隨漢月拂劔倚呉天堂方公所贈石匣云多謝<lb/>
　林僧亦好奇新遺石匣我酬詩鶴胎收却雲封褁付<lb/>
　嘱山靈木客時又云雲常鎮洞有時開石匣中藏化<lb/>
　鶴胎千歳不湏華表柱飛鳴南向洞山來<lb/>
杜少陵好用經中全句為詩如病橘云雖多亦奚為<hi>闕</hi>
　　悶云致逺思恐泥又如丹青不知老將至富貴於<lb/>
　我如浮雲之類<lb/>
洪武初王青霞叔潤謝宻庵元功一日在上虞柳仲幾<lb/>
<pb n="KR3j0147_WYG_002-28b"/>
　家露坐談詠忽見地有光如燐乍明乍滅二公怪而<lb/>
　抇之於礎下得舊石刻唐孟東野送行詩一篇云青<lb/>
　山碾為塵白日無閒人自有乘車者争利入西秦王<lb/>
　門與侯門待富不待貧空懐一束書去去將誰親嗚<lb/>
　呼豈東野平生刻意於詩兹石乆蔽聞二公談笑其<lb/>
　精爽於兹有感而發也歟<lb/>
蒲菴復公嘗誦二句云青山碾為塵白日無閒人全室<lb/>
　泐公問何人所作復以為已作公閉目揺手云非非<lb/>
<pb n="KR3j0147_WYG_002-29a"/>
　公不能出此等語復乃云孟郊詩耳二公相持大笑<lb/>
　可謂知言矣<lb/>
昔有二道士争小忿相毆一人祼體跳躅一人執棒從<lb/>
　閣上木階奔下其儕作詩嘲之其一聫云歘火步罡<lb/>
　行月孛魁星踢斗下天壇雖出一時戱劇亦可謂工<lb/>
　矣<lb/>
予觀金華邵原性西山别墅槀其詩全未有悟處盖師<lb/>
　心自匠而孟浪者耳以蘇君平仲胡君龍臣薛君正<lb/>
<pb n="KR3j0147_WYG_002-29b"/>
　言諸公視原性之作固當駭目而悸心矣以楊銕厓<lb/>
　張一笑髙君季廸王君叔潤諸作者觀之欲求愜其<lb/>
　心者盖亦寡焉自青田劉公基金華宋公濂而下所<lb/>
　為叙引識䟦稱許之不啻若自其口出者無乃是過<lb/>
　歟余以其集考之原性洪武初年纔二十餘其詩題<lb/>
　往往直以姓字呼先輩殊無謙牧之意其人得非悻<lb/>
　悻自好者乎否則其徒金清輩編録時欲尊其師而<lb/>
　自改易之未可知若然則又求全之毁也予非好詆<lb/>
<pb n="KR3j0147_WYG_002-30a"/>
　鄙見如此不敢雷同耳<lb/>
洪景盧唐絶句載無名氏樂府二十五首截王維風勁<lb/>
　角弓鳴前四句為戎渾截揚子譚經處前四句為崑<lb/>
　崙子不知何也<lb/>
前人注書過求而害理者往往而見如老杜望嶽詩岱<lb/>
　宗夫如何齊魯青未了不煩求索而理甚易曉而<hi>闕</hi>
　　乃引禹貢海岱惟青州為指齊魯青三州而言不<lb/>
　惟不成語且使此一篇麄野拙陋而光彩頓失成何<lb/>
<pb n="KR3j0147_WYG_002-30b"/>
　語耶可笑可笑<lb/>
詩題長者乃小序也如老杜集中詠假山詩其題云云<lb/>
　故<hi>闕</hi>鶴注曰此亦詩之序也不當為題合題曰假山<lb/>
　是也<lb/>
唐人七言絶句有上五字下二字成句者此類甚多如<lb/>
　樂天重宿驛感題云羡君猶夢見兄弟王建題蔡中<lb/>
　郎碑云不向圖經中舊見郎士元聞吹楊葉者云此<lb/>
　時應卷盡驚沙司空圖白菊云今朝第七十重陽鮑<lb/>
<pb n="KR3j0147_WYG_002-31a"/>
　溶懐仙云曽見周靈王太子齊已偶作寄毛秘書云<lb/>
　借問秘書郎此意裴誠添聲楊柳枝詞云願作琵琶<lb/>
　槽那畔成文幹柳枝詞云艸澤無人處也新漠州朱<lb/>
　衣人題崇聖寺云緬想十年前往事賈島送于揔持<lb/>
　歸京云别來二十一春風之類也此亦一例<lb/>
七言絶句有上三字下四字成句者退之纔到城聞打<lb/>
　鼓聲禹錫添罏火欲薫衣麝是也<lb/>
唐人七言絶句首句第七字用也字法如徐凝囬施先<lb/>
<pb n="KR3j0147_WYG_002-31b"/>
　輩見寄云紫河車裏丹成也是也五言絶句落句第<lb/>
　五字用也字法如王昌齡題灞池云垂綸幾年也是<lb/>
　也<lb/>
有士子問於予曰昔邵菴虞公以送袁待制扈從上京<lb/>
　詩示清江范太史清江謂其失律而不語之故公經<lb/>
　年不解徐叩之清江乃曰後聫上句第七字不當同<lb/>
　聲也予謂此初學小子之談耳非清江語也世以虞<lb/>
　楊揭范並稱目公為唐臨晋帖顧不知律乎脫有是<lb/>
<pb n="KR3j0147_WYG_002-32a"/>
　言則清江平日之作必無犯此者而集中七言第一<lb/>
　首正月節日上珤厯寺行禮云朝叅不見承明廬夢<lb/>
　想三更尚是初杳杳重山遮列炬泠泠流水逐行車<lb/>
　柴關響接羣僧磬草澤心馳上帝居聖壽延長天廣<lb/>
　大固應涵養及樵漁又贈王主事如上都云天官幕<lb/>
　府盛諸卿又從皇輿赴上京解后同為逺道客比隣<lb/>
　猶有故鄉情秋風響近彈琴峽夜月懸當直斗城湏<lb/>
　記今年上馬日麟蒲盃裏試長生又寄友人云繡衣<lb/>
<pb n="KR3j0147_WYG_002-32b"/>
　行部直南州幕府英名蚤歳収如此一臺兼二妙令<lb/>
　人萬里破千愁桄榔葉暗潮聲莫薜荔花懸岳影秋<lb/>
　此去三湘寧乆住近天須應璽書求此三詩毎聫上<lb/>
　句第七字皆同聲且後章莫與住又同韻者何耶二<lb/>
　公皆法老杜者杜集秋盡一篇云秋盡冬行且未囬<lb/>
　茅齋寄在少城隈籬邊老却陶潜菊江上徒逢袁紹<lb/>
　盃雪嶺獨看西日落劔門猶阻北人來不辭萬里長<lb/>
　為客懐抱何時獨好開又赤甲云卜居赤甲遷居新<lb/>
<pb n="KR3j0147_WYG_002-33a"/>
　兩見巫山楚水春炙背可以獻天子美芹由來知野<lb/>
　人荆州鄭薛寄書近蜀客郄岑非我隣笑指郎中評<lb/>
　事飲病從深酌道吾真又鄭駙馬潜曜宅宴洞中云<lb/>
　主家隂洞細烟霧留客夏簟青琅玕春酒盃濃琥珀<lb/>
　薄氷漿碗碧碼碯寒誤疑茅堂過江麓已入風磴霾<lb/>
　雲端自是秦樓壓鄭谷時聞襍珮聲珊珊此三詩亦<lb/>
　皆同聲而麓與谷又同韻然則雖老杜亦不䘏也予<lb/>
　每每與人辯而人不之信故筆之於此以塞士子好<lb/>
<pb n="KR3j0147_WYG_002-33b"/>
　事者之口云<lb/>
天隨沒鶻低秦樹江學巴蛇入楚流李著作孝光題鳯<lb/>
　凰臺詩也天隨去鳥低平楚水學驚蛇到大江張翠<lb/>
　屏以寧九江廟晚眺詩也二詩措意造語相類然優<lb/>
　劣如辯黒白學詩者於此灼有所見則可與言詩矣<lb/>
　否則更與三十棒<lb/>
少陵秦州詩云鼓角縁邊郡川原欲夜時秋聽殷地發<lb/>
　風散入雲悲詠皷角也下得殷字最好戎馬之際四<lb/>
<pb n="KR3j0147_WYG_002-34a"/>
　方皷角之聲殷殷而起漸聽漸振因風激之而入雲<lb/>
　悲也只此一字其邊愁暝色盖可想見公之用字可<lb/>
　謂入冥搜矣曲江錢思復登拱北樓一聫云風雲壯<lb/>
　氣來尊爼天地哀聲入皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>至正間紅巾苖獠横行<lb/>
　吳楚間生民荼毒予幼嘗親見之毎誦此聫幾欲淚<lb/>
　墮<lb/>
清江范太史嘗逰蕃禧觀古今所題瓊花詩篇什甚富<lb/>
　獨丁仲容一首云天風已消白玉姿曉日淡在青瑶<lb/>
<pb n="KR3j0147_WYG_002-34b"/>
　枝昔人種樹已千載作意看花來幾時羽衣仙人夜<lb/>
　月冷錦纜帝子秋雲悲明年更待春香滿爛醉東庭<lb/>
　何九馗九馗觀中道士也<lb/>
陳景昇嘗以歐陽率更書邕禪師塔銘即所謂化度寺<lb/>
　碑者惠劉後村闕後三行後十年始補完之後村有<lb/>
　詩云端平曽嘆闕三行淳祐重來為補亡收拾一碑<lb/>
　勞十載此生凡事不湏忙予謂此詩絶似樂天<lb/>
唐人詩亦有不拘韻者如王建涼州歌云三秋陌上早<lb/>
<pb n="KR3j0147_WYG_002-35a"/>
　霜飛羽獵平田淺草齊錦背蒼鷹初出按五花驄馬<lb/>
　餵來肥齊字不在㣲韻<lb/>
子嘗記前軰評諸家詩口訣說得極當如評岑嘉州云<lb/>
　岑參句法諸家别流出肺腑俊兼拙其中錦繡出天<lb/>
　然大忌雕飾起與結李長吉云水月鏡鐙詭怪豔澁<lb/>
　温飛卿云風裏嬌嬈烟中茉莉比賀辭嬌與商語異<lb/>
　韋應物云急流中勇退若此等學者當體認之<lb/>
杜少陵頌椒添諷咏禁火卜懽娛吕<hi>闕</hi>　謂不說歳節<lb/>
<pb n="KR3j0147_WYG_002-35b"/>
　但云頌椒不說寒食但云禁火亦文章之妙予謂老<lb/>
　杜非有意於奇而為之也勢當然爾若直曰歳朝添<lb/>
　諷詠寒食卜懽娛成何等語耶雕蟲蒙記憶烹鯉問<lb/>
　沈緜同一律也<lb/>
山谷謝黄從善司業<hi>降</hi>寄惠山泉云錫谷寒泉撱石俱<lb/>
　并得新詩蠆尾如急呼烹鼎供茗事清江急雨看跳<lb/>
　珠是功與世滌羶腴令我屢空長晏如安得左轓清<lb/>
　潁尾風罏煮茗卧西湖<lb/>
<pb n="KR3j0147_WYG_002-36a"/>
東坡讀盡天下書持文柄睥睨四海而獨推尊李杜二<lb/>
　公以次韻張安道讀杜詩云誰知杜陵傑名與謫仙<lb/>
　髙掃地收千軌争標看兩艘詩人例窮苦天意敢奔<lb/>
　逃巨筆屠龍手㣲官似馬曹又簡牘儀刑在兒童篆<lb/>
　刻勞今誰主文字公合抱旌旄數語觀之公可謂知<lb/>
　言矣<lb/>
朋友往復有以詩代書者故劉夢得和樂天云欲傳千<lb/>
　里意書札不如詩<lb/>
<pb n="KR3j0147_WYG_002-36b"/>
坡次韻田國博部夫南京云深紅落盡東風惡柳絮榆<lb/>
　錢不當春亦有思致<lb/>
集古人詩前此未有王介甫始盛為之多者數十韻孔<lb/>
　毅父嘗集古詩以贈東坡<lb/>
近世施則天詩號飲水餘味用白樂天飲氷食蘗字言<lb/>
　清苦也<lb/>
飯顆山事西蜀趙次公彦材謂太白譏子美齷齪言甫<lb/>
　之為詩如砌飯為山也此豈次公臆說歟按李杜二<lb/>
<pb n="KR3j0147_WYG_002-37a"/>
　公集中唱和諸詩攷之相推尚不暇太白豈獨為此<lb/>
　惡喙之人邪以勢言之飯顆必是山名耳<lb/>
東坡次韻劉貢父春日賜旛勝詩條字第三首押條桑<lb/>
　之條他彫反然非本字也此不可為例<lb/>
東坡少時過一邨院見題壁云夜凉疑有雨院静似無<lb/>
　僧不知何人作也予謂似唐人語<lb/>
東坡一絶句有風人意格云蓮子擘開湏見憶楸枰著<lb/>
　盡更無期破衫却有重逢處一飯何曽忘却時<lb/>
<pb n="KR3j0147_WYG_002-37b"/>
秋光都似宦情薄山色不如歸興濃此張公詠在蜀時<lb/>
　一録事叅軍老病廢事公責之曰何不歸明日作此<lb/>
　詩留别求去公謝曰同僚有詩人而吾不知遂留而<lb/>
　慰薦之惜不得其名詩亦止傳此兩句斯人也可謂<lb/>
　有識而斷者歟<lb/>
東坡送黄師是赴兩淛憲有白首沈下吏緑衣有公言<lb/>
　之句時人皆不解乃問公公答曰吾家朝雲每見師<lb/>
　是恠其官職不遷耳然後知緑衣乃指朝雲也盖緑<lb/>
<pb n="KR3j0147_WYG_002-38a"/>
　衣乃詩篇名妾之服也<lb/>
魏野閒居即事云成家書滿屋添口鶴生孫有閒逸之<lb/>
　趣<lb/>
坡賀子由生第四孫斗老詩有云無官一身輕有予萬<lb/>
　事足之句可謂名言矣<lb/>
坡逰法華山詩云不將新句紀兹逰恐負山中清净債<lb/>
　以文滑稽也<lb/>
僧清晝皎然九日詩一首𢎞秀集不載漫録于此重陽<lb/>
<pb n="KR3j0147_WYG_002-38b"/>
　荆楚尚髙㑹此難陪偶見登龍客同逰戱馬臺風文<lb/>
　<hi>闕</hi>水疊雲勢擁歌囬持菊還相問含情愧不才<lb/>
徑山長老無畏大士繼琳湖之武康人也在常州以詩<lb/>
　問東坡疾云扁舟駕蘭陵自愞舊風物君家有天人<lb/>
　雄雄維摩詰我口吞文殊千里來問疾若以嘿相酬<lb/>
　露柱皆笑出<lb/>
周燾逰天竺觀激水有詩云拳石耆姿色雨青竹龍驅<lb/>
　水轉山鳴夜深不見跳珠碎疑是簷間滴雨聲坡嘗<lb/>
<pb n="KR3j0147_WYG_002-39a"/>
　次其韻坡則五言也<lb/>
青衫白髮老叅軍旋糴黄梁換酒尊但使有錢留客醉<lb/>
　也勝騎馬過人門乃盧秉詩<lb/>
坡有避謗詩尋醫畏病酒入務之句注醫謂不作詩也<lb/>
　酒入務謂止酒不飲也<lb/>
老杜詩苦遭白髮不相放按字書放置也縱也捨也即<lb/>
　杜牧所謂公道世間惟白髮貴人頭上不曽饒之謂<lb/>
　樂天亦有紅顔今日雖欺我白髮他年不放君自是<lb/>
<pb n="KR3j0147_WYG_002-39b"/>
　唐人語也<lb/>
東坡作詩多信筆而成畧不經思故無流例此一病也<lb/>
　如正月十六日與客散步野人家襍花盛開扣門求<lb/>
　觀主人林氏媪出應白髮青裙少寡獨居三十年矣<lb/>
　感歎之餘作詩記之此坡自序如此盖嘉其志也至<lb/>
　詩卒章云主人白髮青裙袂子美詩中黄四娘彼黄<lb/>
　四娘者何人哉而以比林語似不倫又趙伯成於坡<lb/>
　為鄉人趙有麗人次韻春雪之作云知道文君約青<lb/>
<pb n="KR3j0147_WYG_002-40a"/>
　鎻梁園賦客肯言才以故人之姬侍乃用挑文君事<lb/>
　為未安又自注云聊答來句義取婦人而已罪過罪<lb/>
　過<lb/>
坡偶與客飲孔常父見訪方設席延請忽上馬馳去已<lb/>
　而有詩坡戱用其韻答之畧云主人有酒君獨辭蟹<lb/>
　螯何不左手持豈復見吾横氣機遣君追君君絶馳<lb/>
古人作詩命題亦不茍如老杜麗人行本王無功三月<lb/>
　三日賦聚三都之麗人<lb/>
<pb n="KR3j0147_WYG_002-40b"/>
僧仲璋念奴嬌一闋見蘭谷先生天籟集其辭語亦雅<lb/>
　徤可愛因録于此消磨九日筭年年唯有黄花白酒<lb/>
　把酒簮花能有幾七十光隂囬首人恨難期酒盃有<lb/>
　限花色應如舊花醲酒釅問君著甚消受<hi>闕</hi>　彭澤<lb/>
　千古英雄有花能折有酒能傾否萬事悠悠輸一醉<lb/>
　花酒休教離手明月西風闌珊酒盡憔悴花枝瘦酒<lb/>
　腸花眼正宜年少時候<lb/>
　霏雪録卷下<lb/>
</p>
<p>
</p>
  </div></body>
</text>\m</TEI>
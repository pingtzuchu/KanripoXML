<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3f0044_WYG_000-1a"/>
欽定四庫全書　　　　　子部六<lb/>
　提要<lb/>
　　益古演段三卷　　　　天文算法類二<hi>算書之屬</hi>
　　　　<hi>臣</hi>等謹案益古演段三卷元李冶撰據至元<lb/>
　　　　壬午硯堅序稱冶測圓海鏡既巳刻梓其親<lb/>
　　　　舊省掾李師徴復命其弟師珪請冶是編刋<lb/>
　　　　行是書在測圓海鏡之後矣其曰益古演段<lb/>
　　　　者盖當時某氏算書<hi>案冶序但稱近世有某是冶已不知作者名氏</hi>
<pb n="KR3f0044_WYG_000-1b"/>
　　　　以方圓周徑冪積和較相求定為諸法名益<lb/>
　　　　古集冶以為其藴猶匿而未發因為之移補<lb/>
　　　　條目釐定圖式演為六十四題以闡明奥義<lb/>
　　　　故踵其原名其中有草有條段有圖有義草<lb/>
　　　　即古立天元一法條段即方田少廣等法圖<lb/>
　　　　則繪其加減開方之理義則隨圖解之盖測<lb/>
　　　　圓海鏡以立天元一法為根此書即設為問<lb/>
　　　　答為初學明是法之意也所列諸法文皆淺<lb/>
<pb n="KR3f0044_WYG_000-2a"/>
　　　　顯盖此法雖為諸法之根然神明變化不可<lb/>
　　　　端倪學者驟欲通之茫無門徑之可入惟因<lb/>
　　　　方圓冪積以明之其理猶屬易見故冶于方<lb/>
　　　　圓相求各題下皆以此法步之為草俾學者<lb/>
　　　　得以易入自序稱今之為算者未必有劉李<lb/>
　　　　之工而褊心跼見不肯曉然示人惟務隱互<lb/>
　　　　錯糅故為溟涬黯黮惟恐學者得窺其彷彿<lb/>
　　　　云云可以見其著書之㫖矣至其條段圖義<lb/>
<pb n="KR3f0044_WYG_000-2b"/>
　　　　觸類雜陳則又以必習于諸法而後可以通<lb/>
　　　　此法故取以互相發也其書世無𫝊本顧應<lb/>
　　　　祥唐順之等見測圓海鏡而不解立天元一<lb/>
　　　　法遂謂祕其機以為竒則明之中葉業已散<lb/>
　　　　佚今檢永樂大典尚載有全編特録存之俾<lb/>
　　　　復見于世以為筭家之圭臬永樂大典所載<lb/>
　　　　不分卷數硯堅序稱三卷今約畧篇頁仍釐<lb/>
　　　　為三卷其𫝊寫訛謬者各以本法推之咸為<lb/>
<pb n="KR3f0044_WYG_000-3a"/>
　　　　校正焉乾隆四十六年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3f0044_WYG_000-4a"/>
益古演段序<lb/>
算數之學其來尚矣率自九章支分派委劉徽李淳風<lb/>
又為之註後之學者咸祖其法敬齋先生天資明敏世<lb/>
間書凡所經見靡不洞究至於薄物細故亦不遺焉近<lb/>
代有移補方圓自成一家號益古集者大小七十問<hi>按書</hi>
<hi>中六十四問</hi>先生一寓目見其用心之勤惜其秘而未盡剖<lb/>
露繙圖式繹條段可移則移之可補則補之祥<hi>按祥字有脱誤</hi>
<hi>應作説之詳</hi>非若溟涬黯黮之不可曉析之明非若淺近觕<lb/>
<pb n="KR3f0044_WYG_000-4b"/>
俗之無足觀釐為三卷目曰益古演段頗曉十百披而<lb/>
覽之辟如登坦途前無滯礙旁蹊曲徑自可縱横而通<lb/>
嘉恵後來為視隠互雜糅惟恐人窺其彷彿者相去大<lb/>
有逕庭矣先生又盡攄已見輯為測圓海鏡一編二百<lb/>
問<hi>按今本一百七十問</hi>同出一原緻宻纎悉備而不䌓叅考互見<lb/>
真學者之指南也海鏡既命工刻梓省掾李師徵其親<lb/>
舊也囑弟師珪請是編刋而行之將與衆共推善及人<lb/>
良可尚也已數學在六藝為未求之人最為切要邇來<lb/>
<pb n="KR3f0044_WYG_000-5a"/>
精其能者殊鮮自非先生學有餘力誠能搜剔軒轅隸<lb/>
首之奥有不暇矣雖然是特大烹之一臠耳若夫先生<lb/>
胷中渾涵停蓄測之愈深挹之不窮時發於翰墨昭不<lb/>
可揜者則大全集在當嗣此出願肅袵以觀至元壬午<lb/>
仲秋二十六日鄖城硯堅序<lb/>
<pb n="KR3f0044_WYG_000-6a"/>
自序<lb/>
術數雖居六藝之末而施之人事則最為切務故古之<lb/>
博雅君子馬鄭之流未有不研精於此者也其撰著成<lb/>
書者無慮百家然皆以九章為祖而劉徽李淳風又加<lb/>
註釋而此道益明今之為算者未必有劉李之工而褊<lb/>
心跼見不肯曉然示人惟務隠互錯糅故為溟涬黯黮<lb/>
惟恐學者得闚其彷彿也不然則又以淺近觕俗無足<lb/>
觀者致使軒轅隸首之術三五錯綜之妙盡墮於市井<lb/>
<pb n="KR3f0044_WYG_000-6b"/>
沾沾之兒及夫荒村下里蚩蚩之民殊可憫悼近世有<lb/>
某者以方圓移補成編號益古集真可與劉李相頡頏<lb/>
予猶恨其閉匿而不盡發遂再為移補條段細繙圖式<lb/>
使粗知十百者便得入室啗其文顧不快哉客有訂愚<lb/>
曰子所述果能盡軒隸之秘乎愚應之曰吾所述雖不<lb/>
敢追配作者誠令後生軰優而柔之則安知軒隸之秘<lb/>
不於是乎始客退因書以為自序時大元己未夏六月<lb/>
二十有四日欒城李冶序<lb/>
</p>
<p>
</p>
  </div>
</body>
</text>
</TEI>
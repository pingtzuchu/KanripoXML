<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>耆舊續聞卷十</head>
    <p>
<pb n="KR3l0074_WYG_010-1a"/>
欽定四庫全書<lb/>
　耆舊續聞卷十　　　　　　宋　陳鵠　撰<lb/>
東坡論栁子厚詩在淵明下韋蘇州上退之豪放竒險<lb/>
則過之而温麗精深則不及也所貴於枯淡者謂其外<lb/>
枯而中膏似淡而實美淵明子厚之𩔖是也若中邊皆<lb/>
枯淡亦何足道譬如食蜜中邊皆甜人食五味知其甘<lb/>
苦者皆是能分别其中邊者百無一也周少隱云詩人<lb/>
多喜效淵明體者非不多但使淵明媿其雄麗耳韋蘇<lb/>
<pb n="KR3l0074_WYG_010-1b"/>
州詩云霜露悴百草時菊獨研華物性有如此寒暑其<lb/>
奈何掇英泛濁醪日夕㑹田家盡醉茅簷下一生豈在<lb/>
多非惟語似而意亦大似故東坡論栁子厚詩晚年極<lb/>
似陶淵明知詩病者也詩之用事當以故為新以俗為<lb/>
雅好竒務新乃詩之病子厚南遷詩有云秋氣集南澗<lb/>
獨逰亭午時深䆳紆餘大率𩔖此故謂子厚詩在淵明<lb/>
下蘇州上山谷書栁子厚詩數篇與王觀後欲知子厚<lb/>
如此學淵明乃能近之耳如白樂天自云效淵明數十<lb/>
<pb n="KR3l0074_WYG_010-2a"/>
篇終不近也<lb/>
沈存中云館閣每夜輪校官一人直宿如有故不宿則<lb/>
虚其夜謂之豁宿故事豁宿不得過四遇豁宿厯名下<lb/>
書腹肚不安免宿故館閣宿厯相𫝊謂之害肚厯余為<lb/>
太學諸生請假出宿前廊置一簿書云感風則害肚厯<lb/>
可對感風簿<lb/>
余弱冠客㑹稽遊許氏園見壁間有陸放翁所題詞云<lb/>
紅酥手黄藤酒滿城春色宫墻栁東風惡歡情薄一懐<lb/>
<pb n="KR3l0074_WYG_010-2b"/>
愁恨幾年離索錯錯錯春如舊人空瘦淚痕紅裛鮫綃<lb/>
透桃花落閒池閣山盟雖在錦書難托莫莫莫筆勢飄<lb/>
逸書於沈氏園辛未三月題放翁先室内琴瑟甚和然<lb/>
不當母夫人意因出之夫婦之情實不忍離後適南班<lb/>
士石其家有園館之勝務觀一日至園中去婦聞之遣<lb/>
遺黄封酒果饌通慇懃公感其情為賦此詞其婦見而<lb/>
和之云世情薄人情惡之句惜不得其全闋未幾怏怏<lb/>
而卒聞者為之愴然此園後更許氏淳熈間其壁猶存<lb/>
<pb n="KR3l0074_WYG_010-3a"/>
好事者以竹木交護之今不復有矣公官南昌日代還<lb/>
有贈别詞云雨斷西山晚照明悄無人幽夣自驚說道<lb/>
去多時也到如今真箇是行逺山已是無心畫小樓空<lb/>
斜掩綉屏你更早收心呵趂劉郎雙鬂未星又閒居三<lb/>
山日方務德帥紹興擕妓訪之公有詞云三山山下閒<lb/>
居士巾屨蕭然小醉閒眠風引飛花落釣船二詞並不<lb/>
載於集南渡初南班宗子寓居㑹稽為近屬士子最盛<lb/>
園亭甲於浙東一時坐客皆騷人墨客陸子逸實預焉<lb/>
<pb n="KR3l0074_WYG_010-3b"/>
士有得姬盼盼者色藝殊絶公毎屬意焉一日宴客偶<lb/>
睡不預捧觴之列陸因問之士即呼至其枕痕猶在臉<lb/>
公為賦瑞鶴仙有臉霞紅印枕之句一時盛𫝊逮今為<lb/>
雅唱後盼盼亦歸陸氏二陸兄弟俱有時名子逸詞勝<lb/>
而詩不及其弟<lb/>
秦塤以狀元及第李文肅公邴賀秦相一經教子素欽<lb/>
丞相之賢累月笞兒敢起隣翁之羡秦甚喜浮溪賀啓<lb/>
三年而奉詔策固南宫進士之所同一舉而首儒科乃<lb/>
<pb n="KR3l0074_WYG_010-4a"/>
東閣郎君之未有雖迫於與故姑令王勃以居前而結<lb/>
此眷知行見魯公之拜後或以為譏刺用是得謗文肅<lb/>
賀除太師啟云推赤心於腹中君既同於光武有大勲<lb/>
於天下相自比於姬公秦以為譏已答啟云君既同於<lb/>
光武仰歸羙報上之誠相自比於姬公其敢犯貪天之<lb/>
戒文肅得之不能不恐然亦終不加害也<lb/>
徐子淵賀謝相深甫二子登科啟云三槐正位人瞻衮<lb/>
綉之榮雙桂聨芳天發階庭之秀出則告辰猷於虎拜<lb/>
<pb n="KR3l0074_WYG_010-4b"/>
稽首之際入則訓義方於鯉趨過庭之時滄海珠胎發<lb/>
為朝采藍田玉種積有夜光又云雖官爵乃公家之自有<lb/>
而世科豈人力之能為謝以為譏已亦不樂之<lb/>
本朝狀元多同嵗但數問術者無從曉之爾徐奭梁固<lb/>
皆生於乙酉王曽張師德皆生於戊寅吕溱楊寘皆生<lb/>
於甲寅賈黯鄭獬皆生於壬戌彭汝礪許安世皆生於<lb/>
辛巳陳堯佐王整皆生於庚午<lb/>
翰林王公洙修撰錢公延年俱以丁酉八月丑時生王<lb/>
<pb n="KR3l0074_WYG_010-5a"/>
十九日錢二十錢以嘉祐二年六月卒時王公已病或<lb/>
謂王公起於寒素早嵗蹇剥庶可以免災然錢雖少年<lb/>
榮進晩節遷延長短比折禍福實均王公竟不起王端<lb/>
明素盧大尉政俱以丁未八月二十四日辰時生而王<lb/>
出於貴胄盧起於軍伍王卒於邊藩盧薨於殿帥事皆<lb/>
備同亦可怪也但盧之壽考有過於王得非以少年㣲<lb/>
賤耶<hi>青箱記</hi>
劉貢父王介甫同為考試官因忿争介甫惡語侵攽攽<lb/>
<pb n="KR3l0074_WYG_010-5b"/>
不與較遂皆贖金中丞吕公著意不樂攽以為議罪太<lb/>
輕遂奪主判攽謝表曰彍弩射市薄命難逃飄瓦在前<lb/>
忮心不校又曰在矢人之術惟恐不傷而田主之牛奪<lb/>
之己甚然左傳蹊人之田而奪之牛本無主字又孟子<lb/>
惟恐不傷是全句己甚字外來盍云在傷人之矢惟恐<lb/>
不深而蹊田之牛奪之己甚方停勻貢父工於四六者<lb/>
豈不知葢出於一時之憤氣不暇精思爾熈寧初長扶<lb/>
侍郎以二府初成以詩賀王介甫公和曰功謝蕭䂓慚<lb/>
<pb n="KR3l0074_WYG_010-6a"/>
漢第恩從隗始說燕臺陸農師曰蕭規曹隨髙帝論功<lb/>
蕭何第一而請從隗始初無恩字公笑曰韓退之鬬雞<lb/>
聨句感恩隗始若無據豈當對功字觀此則二公之文<lb/>
章優劣可知矣<lb/>
唐劉鄴特賜進士第韋岫賀之曰三十浮名毎年皆有<lb/>
九重知己曠代所無<lb/>
進士褚載投贄於蘇威侍郎有數字犯諱謝啟曰曹興<lb/>
之圖畫雖精終慚誤㸃殷浩之兢持太過竟達空函<lb/>
<pb n="KR3l0074_WYG_010-6b"/>
國史補云元和之後文章學竒於韓愈學澁於樊宗師<lb/>
歌行則學矯激於孟郊學淺於白居易學淫靡於元稹<lb/>
俱名元和體大扺天寳之風尚黨大厯之風尚浮貞元<lb/>
之風尚蕩元和之風尚怪也<lb/>
魯直書王元之竹樓記後或𫝊云王荆公稱竹樓記勝<lb/>
歐陽公醉翁亭記或曰此非荆公之言也某謂出此言<lb/>
未失荆公評文章當先體制而後論文之工拙盖嘗觀<lb/>
子瞻醉白堂記戲曰文詞雖極工然不是醉白堂記乃<lb/>
<pb n="KR3l0074_WYG_010-7a"/>
是韓白優劣論耳以此考之優竹樓而劣醉翁記是荆<lb/>
公言無疑也<lb/>
東坡云永叔作醉翁亭記其辭玩易盖戲云耳又不自<lb/>
以為竒特也而妄庸者乃作永叔語云平生為此文最<lb/>
得意又云吾不能為退之畫記退之亦不能為吾醉翁<lb/>
亭記此又大妄也陳後山云退之作記記其事爾今之<lb/>
記乃論也少游謂醉翁亭記亦用賦體余謂文忠公此<lb/>
記之作語意新竒一時膾炙人口莫不傳誦葢用杜牧<lb/>
<pb n="KR3l0074_WYG_010-7b"/>
阿房賦體游戲於文者也但以記號醉翁之故耳富文<lb/>
忠公嘗寄公詩云滁州太守文章公謫官來此稱醉翁<lb/>
醉翁醉道不醉酒陶然豈有遷客容公年四十號翁早<lb/>
有德亦與耆年同又云意古直出茫昧始氣豪一吐閶<lb/>
闔風盖謂公寓意於此故以為出茫昧始前此未有此<lb/>
作也不然公豈不知記體即觀二公之論則優竹樓而<lb/>
劣醉翁亭記必非荆公之言也<lb/>
劉昌言太宗時為起居郎善捭闔以迎主意未幾以諌<lb/>
<pb n="KR3l0074_WYG_010-8a"/>
議知密院一旦上眷忽解曰劉某奏對皆操南音朕理<lb/>
㑹一字不得雖是君臣隆替有限亦是捭闔之術窮矣<lb/>
王嗣宗太祖時以魁甲登第多厯外郡晚方入朝真宗<lb/>
時為副樞以老辭位真宗遽止之嗣宗曰臣力不任矣<lb/>
但恨天眼遲開二十年<lb/>
蔡忠懐公持正為某州司理日韓康公宣撫陜右河東<lb/>
道出其境太守具宴委蔡撰樂語口號一聨云文價早<lb/>
歸唐吏部將壇今拜漢淮陰康公極喜請相見觀其人<lb/>
<pb n="KR3l0074_WYG_010-8b"/>
物髙爽議論不凡謂群將曰蔡司理非池中物因相與<lb/>
薦之改秩已而薦與弟持國時持國知開封府初置八<lb/>
廂乃辟為都廂暇日相見頗加禮接後已舉為府曹持<lb/>
國既入翰苑劉庠尹京赴上幕府階墀持正獨否劉大<lb/>
怒奏聞得㫖勒勘持正不答乞移棘寺乃供狀云京朝<lb/>
官著令無階墀盖太宗真宗為牧時講此禮今輦轂之<lb/>
下人臣為牧雖故事不可用而開封府尚仍舊例未當<lb/>
大理卿求對特袖蔡所供呈奏裕陵喜曰蔡確知典故<lb/>
<pb n="KR3l0074_WYG_010-9a"/>
何得作幕府可除館職到館後進百官圖識者云此生<lb/>
看看待作宰相久之果然故元祐新州之貶程顥有憂<lb/>
色葢憂其已甚也<lb/>
熈寧六年有司言日當食四月朔上為徹膳避殿一夕<lb/>
㣲雨明日不見日食是日有皇子之慶百官入賀蔡持<lb/>
正為樞副獻詩前四句昨日薫風入舜韶君王未御正<lb/>
衙朝陽輝已得前星助陰沴潜隨夜雨消其叙四月一<lb/>
日避殿皇子慶誕雲陰不見日食四句盡之當時無能<lb/>
<pb n="KR3l0074_WYG_010-9b"/>
過之者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　耆舊續聞卷十<lb/>
</p>
<p>
</p>
  </div>
</body>
</text>
</TEI>
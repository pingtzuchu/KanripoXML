<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>耆舊續聞卷二</head>
    <p>
<pb n="KR3l0074_WYG_002-1a"/>
欽定四庫全書<lb/>
　耆舊續聞卷二　　　　　　宋　陳鵠　撰<lb/>
陸辰州子逸左丞農師之孫太傅公之元孫也晚以疾<lb/>
廢卜築於秀野越之佳山水也公放傲其間不復有榮<lb/>
念客到終日清談不倦尤好語及前輩事纚纚傾人聼<lb/>
余嘗登門出近作贈别長短句以示公其末句云莫待<lb/>
柳吹綿栁綿時杜鵑公賞誦乆之是後從游頗宻公嘗<lb/>
謂余曰曽㸔東坡賀新郎詞否余對以世所共歌者公<lb/>
<pb n="KR3l0074_WYG_002-1b"/>
云東坡此詞人皆知其為佳但後攧用榴花事人少知<lb/>
其意某嘗於晁以道家見東坡真迹晁氏曰東坡有妾<lb/>
名朝雲榴花朝雲死於嶺外東坡嘗作西江月一闋寓<lb/>
意於梅所謂髙情已逐曉雲空是也惟榴花獨存故其詞<lb/>
多及之觀浮花浪蘂都盡伴君幽獨可見其意矣又南<lb/>
歌子詞云紫陌尋春去紅塵拂面來無人不道㸔花囬<lb/>
惟見石榴新蘂一枝開氷簟堆雲髻金罇灔玉醅綠隂<lb/>
青子莫相催留取紅巾千㸃照池臺意有所屬也或云<lb/>
<pb n="KR3l0074_WYG_002-2a"/>
贈王晉卿侍兒未知其然否也<lb/>
余謂後輩作詞無非前人已道底句特善能轉換爾三<lb/>
山老人語録云從來九日用落㡌事東坡獨云破㡌多<lb/>
情却戀頭尤為竒特不知東坡用杜子美詩羞將短髪<lb/>
還吹㡌笑倩旁人為整冠近日陳子髙作謁金門云春<lb/>
滿院飛去飛來雙燕紅雨入簾寒不捲小屏山六扇乃<lb/>
花間集和凝詞拂水雙飛來去燕曲檻小屏山六扇趙<lb/>
徳莊詞云波底夕陽紅濕紅濕二字以為新竒不知盖<lb/>
<pb n="KR3l0074_WYG_002-2b"/>
用李後主細雨濕流光與花間集一簾踈雨濕春香愁<lb/>
紅濕辛幼安詞是他春帶愁來春歸何處却不解帶將<lb/>
愁去人皆以為佳不知趙徳莊鵲橋仙詞云春愁元自<lb/>
逐春來却不肯隨春歸去盖徳莊又體李漢老楊花詞<lb/>
驀地便和春帶將歸去大抵後之作者徃徃難追前人<lb/>
盖唐詞多艶句後人好為謔語唐詞多冷曲後人増為<lb/>
大拍又况屋下架屋陳腐冗長所以全篇難得好語也<lb/>
公之詞𫝊於曲編獨瑞鶴仙臉霞紅印枕之句有和李<lb/>
<pb n="KR3l0074_WYG_002-3a"/>
漢老呌雲吹斷横玉詞語髙妙惜其不𫝊於世其詞云<lb/>
黄橙紫蠏暎金壺㶑灔新醅浮綠共賞西樓今夜月極<lb/>
目雲無一粟揮麈髙談倚欄長嘯下視鱗鱗屋轟然何<lb/>
處瑞龍聲噴蘄竹何况露白風清銀河澈漢髣髴如懸<lb/>
瀑此景古今如有價豈惜明珠千斛灝氣盈襟泠風入<lb/>
袖只欲騎鴻鵠廣寒宫殿㸔人顔似氷玉觀公之詞亦<lb/>
可以知其風流醖藉矣<lb/>
黄魯直䟦東坡道人黄州所作卜算子詞云語意髙妙<lb/>
<pb n="KR3l0074_WYG_002-3b"/>
似非喫火烟食人語此真知東坡者也盖揀盡寒枝不<lb/>
肯棲取興鳥擇木之意所以謂之髙妙而苕溪漁隱詩<lb/>
話廼云鴻雁未嘗棲宿𣗳枝惟在田野葦叢間此亦語<lb/>
病當為東坡稱屈可也又古詞水竹舊院落櫻筍新蔬<lb/>
果葢唐制四月十四日堂厨百司厨通謂之櫻筍厨此<lb/>
乃夏初詞正用此事而叢話乃云鶯引新雏過而以櫻<lb/>
筍為非豈知古詞首句多是屬對而櫻筍事尤切時耶<lb/>
趙右史家有顧禧景蕃𥙷注東坡長短句真蹟云按唐<lb/>
<pb n="KR3l0074_WYG_002-4a"/>
人詞舊本作試教彈作忽雷聲盖樂府雜錄云康崑崙<lb/>
嘗見一女郎彈琵琶發聲如雷而文宗内庫有二琵琶<lb/>
號大忽雷小忽雷鄭中丞嘗彈之今本作輥雷而傅幹<lb/>
注亦以輥雷為證考之𫝊記無有又云余頃於鄭公實<lb/>
處見東坡親蹟書卜算子斷句云寂寞沙洲冷今本作<lb/>
楓落吳江冷詞意全不相屬也又南歌子云遊人都上<lb/>
十三樓不羡竹西歌吹古楊州十三間樓在錢塘西湖<lb/>
北山此詞在錢塘舊注云汴京舊有十三樓非也<lb/>
<pb n="KR3l0074_WYG_002-4b"/>
曩見陸辰州語余以賀新郎詞用榴花事乃妾名也退<lb/>
而書其語今十年矣亦未嘗深考近觀顧景蕃續注因<lb/>
悟東坡詞中用白團扇瑶臺曲皆侍妾故事按晉中書<lb/>
令王珉好執白團扇婢作白團扇歌以贈珉又唐逸史<lb/>
許澶暴卒復寤作詩云曉入瑶臺露氣清坐中惟見許<lb/>
飛瓊塵心未盡俗縁重十里下山空月明復寢驚起改<lb/>
第二句云昨日夢到瑤池飛瓊令改之云不欲世間知<lb/>
有我也按漢武帝内𫝊所載董雙成許飛瓊皆西王母<lb/>
<pb n="KR3l0074_WYG_002-5a"/>
侍兒東坡用此亊乃知陸辰州得榴花之事於晁氏為<lb/>
不妄也本事詞載榴花之事極鄙俚誠為妄誕<lb/>
徐師川云東坡橄欖詩云紛紛青子落紅鹽盖北人相<lb/>
𫝊以為橄欖樹髙難取南人用鹽擦則其子自落今南<lb/>
人取橄欖雖不然然猶有此語也東坡遂用其事正如<lb/>
南海子魚出於莆田通應王祠前者味最勝詩人遂云<lb/>
通印子魚猶帶骨又云子魚俎上通三印盖亦𫝊者之<lb/>
訛也世只疑紅鹽二字以為别有故事不知此只本草<lb/>
<pb n="KR3l0074_WYG_002-5b"/>
論鹽有數種北海青南海赤橄欖生於南海故用紅鹽<lb/>
也又太平廣記云交河之間平磧中掘數尺有戎鹽紅<lb/>
紫色味頗甘本朝建炎間亦有貢紅鹽者紅鹽字雅宜<lb/>
用之<lb/>
韓退之文渾大廣逺難窺測柳子厚文分明見規模次<lb/>
第學者當先學柳文後熟讀韓文則工夫自見<lb/>
韓退之答李翺書老蘇上歐陽公書最見為文飬氣妙<lb/>
處西漢自王褒以下文字専事詞藻不復簡古而谷永<lb/>
<pb n="KR3l0074_WYG_002-6a"/>
等書雜引經𫝊無復已見而古學逺矣此學者所宜深<lb/>
戒<lb/>
學文須熟㸔韓栁歐蘇先見文字體式然後更考古人<lb/>
用意下句處<lb/>
學詩須熟㸔老杜蘇黄亦先見體式然後遍考他詩自<lb/>
然工夫度越過人<lb/>
學者須做有用文字不可盡力虚言有用文字議論文<lb/>
字也議論文字須以董仲舒劉向為主周禮及新序説<lb/>
<pb n="KR3l0074_WYG_002-6b"/>
苑之𩔖皆當貫串熟考則做一日便有一日工夫<lb/>
後生學問且須理㑹曲禮少儀等學灑掃應對進退之<lb/>
事及先理㑹爾雅訓詁等文字然後可以語上下學而<lb/>
上逹學者當以質直為本孔子曰質直而好義孟子曰<lb/>
不直則道不見我且直之放勲曰匡之直之孟子曰以<lb/>
直飬而無害楞嚴經亦言三世諸佛皆以直心成等正<lb/>
覺因地不直果招迂曲維摩經言直心是菩薩净土厯<lb/>
觀古人為學只是一箇直字學者不可忘也<lb/>
<pb n="KR3l0074_WYG_002-7a"/>
學問當以孝經論語孟子中庸大學為主此數書既深<lb/>
曉然後専治一經以為一生受用<hi>説受用已是不是只要成自己之性而已</hi>
大凡為學須以見賢為主孟子言友一鄉之善士至友<lb/>
天下之善士孔子言事其大夫之賢者友其士之仁者<lb/>
所謂賢者大須取舎分明不可二三易所謂定其交而<lb/>
後求者是也既能見賢須尊賢若但見而不能尊則與<lb/>
獸畜無異今人於有勢者則能屈而於賢者不能尊是<lb/>
未之熟思韓退之作師説曲中今世人之病大抵古人<lb/>
<pb n="KR3l0074_WYG_002-7b"/>
以為榮今人以為耻於不能尊賢之𩔖是也<lb/>
威儀辭令最是古人所謹春秋時人以此定吉凶興衰<lb/>
曽子臨死以此等事戒孟敬子此等事最宜留意最是<lb/>
君子養成處<lb/>
作文不可强為要須遇事乃作須是發於既溢之餘流<lb/>
於已足之後方是極頭所謂既溢已足者必從學問該<lb/>
博中來也<lb/>
後生為學必須嚴立課程必須數年勞苦雖道途疾病<lb/>
<pb n="KR3l0074_WYG_002-8a"/>
莫可少渝也若是未能深曉且須廣以文字淹漬乆乆<lb/>
之間自然成熟<lb/>
古來語文章之妙廣偹衆體出竒無窮者惟東坡一人<lb/>
極風雅之變盡比興之體包括衆作本以新意者惟豫<lb/>
章一人此二者當永以為法<lb/>
老蘇作文真所謂意盡而言止也學者亦當細觀<lb/>
老杜歌行並長韻律詩切宜留意<lb/>
外弟趙承國至誠樂善同輩殆未見其比盖其性質甚<lb/>
<pb n="KR3l0074_WYG_002-8b"/>
良不可以他人語也若少加雕琢少下勤苦便當不愧<lb/>
古人政和三年四月相遇於楚州寳應求余論為學之<lb/>
道甚勤因錄余之聞於先生長者本末告之隨其所問<lb/>
信筆便書不復銓次當更求充之老人印證也<lb/>
古人年長而為學者多矣但㸔用功多與寡耳近時司<lb/>
馬子立年踰二十不甚知書人多以為懦弱後更激勵<lb/>
苦學不舎晝夜從伊川張思叔諸人講求大義數年之<lb/>
間洛中人士翕然稱之向之笑者皆出其下此學之不<lb/>
<pb n="KR3l0074_WYG_002-9a"/>
可以已也承國既以余言為然便當有力行之實臨川<lb/>
羡魚不如退而結網此眞要語也東萊此帖今藏承國<lb/>
之家承國乃侍講滎陽公之外孫也<lb/>
慈聖光獻大漸上純孝欲肆赦后曰不須赦天下兇惡<lb/>
但放了蘇軾足矣時子瞻對吏也后又言昔仁宗䇿賢<lb/>
良歸喜甚曰吾今日又為子孫得太平宰相兩人盖軾<lb/>
轍也而殺之可乎上悟即有黄州之貶故蘇有聞太皇<lb/>
太后服藥諸詩及輓詞甚哀<lb/>
<pb n="KR3l0074_WYG_002-9b"/>
王嵎升之少從東坡學甚俊敏東坡既除西掖乃以古<lb/>
槐簡贈嵎曰此笏曽奉制䇿入三等曾召對議事不合<lb/>
而逐曾對御史詔獄曾不試除正字毋輕吾笏<lb/>
宣和間重華葆眞宫<hi>曺王南宫也</hi>燒燈都下癸卯上元<lb/>
舘職約集而蔡老携家以來珠翠闐溢僮僕雜行諸名<lb/>
士幾遭排斥已而步過池北游人縱觀時少蓬韓駒子<lb/>
蒼詠小詩曰玉作芙蓉院院明博山香度小峥嶸誰言<lb/>
水北無人到亦有槃珊勃窣行<lb/>
<pb n="KR3l0074_WYG_002-10a"/>
陳無已少有譽曾子固過徐徐守孫莘老薦無已徃見<lb/>
投贄甚富子固無一語無已甚慚訴於莘老子固云且<lb/>
讀史記數年子固自明守亳無已走泗州間攜文謁之<lb/>
甚歡曰讀史記有味乎故無已於文以子固為師元祐<lb/>
初東坡率莘老李公擇薦之得徐州教授徙潁州東坡<lb/>
出守無已但呼二丈而謂子固南豐先生也過六一堂<lb/>
詩略云向來一瓣香敬為曾南豐世雖識孫行名在惡<lb/>
子中斯人日已逺千嵗幸一逢吾老不可待露草泣寒<lb/>
<pb n="KR3l0074_WYG_002-10b"/>
蛩盖不以東坡比歐陽公也至論詩即以魯直為師謂<lb/>
豫章先生無已晚得正字貧且病魯直荆州十詩曰閉<lb/>
門覓句陳無已對客揮毫秦少游正字不知温飽未春<lb/>
風吹淚古藤州無已殊不樂以閉門覔句為歉又與死<lb/>
者相對為惡未幾果卒也<lb/>
　<lb/>
　<lb/>
　耆舊續聞卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>耆舊續聞卷八</head>
    <p>
<pb n="KR3l0074_WYG_008-1a"/>
欽定四庫全書<lb/>
　耆舊續聞卷八　　　　　　宋　陳鵠　撰<lb/>
王欽若鄉薦赴闕張僕射齊賢時為江南漕以書薦於<lb/>
錢易希白錢時以才名獨步館適延一術士以考休咎<lb/>
不容通謁王跼䠞門下厲聲詬閽人術者遥聞之謂錢<lb/>
曰不知何人耶若聲形相稱世無此貴者但恐形不副<lb/>
聲爾願延之使某獲見希白召之冀公单㣲逺人神貌<lb/>
踈痩復贅於頸舉止山野希白蔑視之術者悚然側目<lb/>
<pb n="KR3l0074_WYG_008-1b"/>
諦視既退術者稽顙興歎曰人中之貴有此十全者錢<lb/>
戲曰都堂便有此等宰相乎術者正色曰公何言歟且<lb/>
宰相何時而無此君不作則已若作則天下富盛而君<lb/>
臣相得至死有慶而無弔不完者但無子而已錢戲曰<lb/>
他日當陶鑄吾輩乎術者曰恐不在他日即日可得願<lb/>
公毋忽後希白方為翰林學士兾公己真拜<lb/>
馬尚書亮使淮南時吕許公為布衣侍其父罷江外縣<lb/>
令亦至淮甸上書求見馬公一閱知其必貴遂以女妻<lb/>
<pb n="KR3l0074_WYG_008-2a"/>
之馬公知江寧時陳執中以光禄寺丞經過馬謂曰寺<lb/>
丞他日必至真宰相令其諸子出拜願以老夫之故他<lb/>
日得預陶鑄之末曽致堯諌議一日在李侍郎虛己坐<lb/>
上見晏元獻公公李之壻也時方奉禮部曽熟視之曰<lb/>
他日甚貴但老夫不及見子為相也<lb/>
黄朝美云風鑒一事乃昔人甄識人物㧞擢賢才之所<lb/>
急非市井卜相之流用以賈鬻取貲者前世郭林宗裴<lb/>
行儉之考器識以言臧否余亦粗知大槩嘗與冨文忠<lb/>
<pb n="KR3l0074_WYG_008-2b"/>
論之文忠曰觀子之論多取豐厚若是屠兒飰飽時皆<lb/>
貴矣今復思之大凡相之所先全在神氣與心術更或<lb/>
豐厚其福十全<lb/>
唐人以格律自拘唯白居易敢易其音於語中如照地<lb/>
騏麟袍<hi>騏音佶</hi>雪櫳胡<hi>音/鶻</hi>欄干三百六十<hi>音諶</hi>橋晏殊嘗評<lb/>
之曰詩人乘俊語當如此用字故晏公與鄭俠詩云春<lb/>
風不是長來客主張<hi>去聲</hi>繁華能幾時然杜詩中如此用<lb/>
字亦多將軍只數漢嫖姚漢書音漂鷂而杜作平聲之<lb/>
<pb n="KR3l0074_WYG_008-3a"/>
𩔖李嘉祐詩門臨蒼茫經年閉身逐嫖姚幾日歸又張<lb/>
祜詩洛水暮天横蒼茫邙山落日露崔嵬東坡詩峥嶸<lb/>
依絶壁蒼茫瞰奔流蒼茫二字古人用之皆是平聲而<lb/>
此作仄聲又石鼻城詩獨穿暗月朦朧裏恐度闗河蒼<lb/>
茫間亦作側聲魯直亦多如此用字<lb/>
沈存中筆談云治平中杭州南新縣<hi>今新城</hi>民家析柿木<lb/>
中有上天大國四字予親見之書法𩔖顔真卿極有筆<lb/>
力其木剖偶當天字中分而天字不破上下兩畫并一<lb/>
<pb n="KR3l0074_WYG_008-3b"/>
脚皆旁挺出半指許如木中之節以兩木合之如合契<lb/>
焉是時正中原全盛之時安知有駐蹕臨安之事此正<lb/>
符中興渡江之兆偏方之地謂之大國而天字不破乃<lb/>
中興再纂紹鴻圖之䜟也莫非前定存中但記其字體<lb/>
之異豈知有後日之事耶<lb/>
江南保大中浚秦淮得石誌其刻有大宋乾德四年凡<lb/>
六字他皆磨滅不可識令諸儒叅驗乃輔公祏據江東<lb/>
時年號太祖受命號宋改元乾德江左始衰豈非威稜<lb/>
<pb n="KR3l0074_WYG_008-4a"/>
將及而符䜟先著耶又劉貢父詩話云太祖欲改元須<lb/>
古來所未有者宰相以乾德為論且言前代所無三年<lb/>
正月平蜀有宫人入掖庭者太祖因閱其奩鏡背有乾<lb/>
德四年大驚曰安得四年所鑄乎宰相不能對陶榖竇<lb/>
儀奏曰蜀少主曽有此號太祖嘆曰作宰相須是讀書<lb/>
人然二公又不知輔公祏已有此號矣<lb/>
慶厯七年貝州卒王則叛叅政文彦博請行仁宗忻然<lb/>
遣之且曰貝字加文為敗卿擒賊必矣逾月以捷報聞<lb/>
<pb n="KR3l0074_WYG_008-4b"/>
詔拜平章事改貝為恩此與真宗幸澶淵校尉宋捷迎<lb/>
駕上喜以為必破敵其先兆相𩔖<lb/>
鳳凰穴在南恩州北甘山壁立千仞有瀑水淙下猿狖<lb/>
不能至鳳凰巢其上彼人呼為鳳凰山所食亦䖝魚遇<lb/>
大風雨或飄墜其雛小者猶如鶴而足差短南人或取<lb/>
其觜謂之鳳凰杯古書鳳凰生於丹穴即南方也盖此<lb/>
禽獨出於塵寰之外能逺羅弋其智能逺害逢時而出<lb/>
也本朝嘗集清逺合懽樹<lb/>
<pb n="KR3l0074_WYG_008-5a"/>
臘茶出於福建草茶盛於兩浙其品日鑄為上自景祐<lb/>
已後洪之雙井白芽漸盛近嵗製作尤精囊紅紗不過<lb/>
一二兩以常茶十數斤養之用避暑濕之氣其品逺過<lb/>
日鑄魯直與陳季常帖云雙井前所選乃家園第一如<lb/>
所論不可解竊意似南方土人觀國爾昔有南方一士<lb/>
人初入都見縣巷燕支鋪羣婢即歎息以為燕趙之絶<lb/>
色及其遊界南北真見妖麗之姝遂復尋常爾豈曩時<lb/>
所見長鷹爪者初至縣巷者乎今謾寄數兩大爪然其<lb/>
<pb n="KR3l0074_WYG_008-5b"/>
味乃不甚良也自山谷品題之後雙井之名益著東坡<lb/>
雖欲臣雙井其可得哉<lb/>
東坡云唐人煎茶用薑故薛能詩云鹽損添常戒薑宜<lb/>
著更誇據此則又有用鹽者矣近世有用此二物者必<lb/>
大笑之然茶之中等者用薑煎信佳也鹽則不可東坡<lb/>
之說如此不知今吳門毗陵京口煎㸃茶用鹽其來已<lb/>
久却不曽有用薑者風土嗜好各有不同<lb/>
范文正公茶詩云黄金碾畔緑塵飛碧玉甌中翠濤起<lb/>
<pb n="KR3l0074_WYG_008-6a"/>
蔡君謨謂公曰今茶絶品者甚白翠綠乃下者爾欲改<lb/>
為玉塵飛素濤起君謨之說固然然今自頭綱貢茶之<lb/>
外次綱者味亦不甚長不若正焙茶之真者也榮徵録<lb/>
以為佳近士夫多重安國茶以此遺朝貴而夸茶不為<lb/>
重矣唐李泌茶詩旋沬翻成碧玉池亦以碧色為貴今<lb/>
諸郡産茶去處上品者亦多碧色又不可以槩論<lb/>
前輩謂伊川嘗見秦少游詞天還知道和天也痩之句<lb/>
乃曰髙髙在上豈可以此瀆上帝又見晏叔原詞夣魂<lb/>
<pb n="KR3l0074_WYG_008-6b"/>
慣得無拘檢又踏楊花過謝橋乃復激賞之按秦詞即<lb/>
本李長吉天若有情天亦老之意過於媟瀆故少游竟<lb/>
死於貶所叔原夀亦不永雖曰有數亦勸淫之過管寧<lb/>
泛海幾覆舟自以一朝科頭三晨晏起為過今人之過<lb/>
何止科頭晏起而已哉司馬温公有言吾無過人者但<lb/>
平生所為未嘗有對人不可言者爾晁氏客語云怕人<lb/>
知事莫萌心與蘓子由置一厯子有所為皆書之相𩔖<lb/>
後唐明宗公卿大僚皆唐室舊儒其時進士贄見前輩<lb/>
<pb n="KR3l0074_WYG_008-7a"/>
各以所業止投一巻至兩卷但於詩賦歌篇古調之中<lb/>
取其最精者投之行兩巻號曰雙行謂之多矣故桑魏<lb/>
公維翰只行五首賦李相愚只行五首詩便取大名以<lb/>
至大位豈必以多為貴哉裴說補闕只行五言十九首<lb/>
至來秋復行舊巻人有譏之者乃云只此十九首苦吟<lb/>
尚未有見知何暇别卷哉余謂國初尚有唐人之風趙<lb/>
叔靈清獻之祖也初舉進士主司先題其警句於貢院<lb/>
壁上遂擢第有詩集數十篇閒雅清淡不作晚唐體自<lb/>
<pb n="KR3l0074_WYG_008-7b"/>
成一家清獻漕成都日宋祁公鎮益都為序其詩<lb/>
　<lb/>
　<lb/>
　<lb/>
　<lb/>
　<lb/>
　<lb/>
　耆舊續聞卷八<lb/>
</p>
<p>
</p>
  </div>
</body>
</text>
</TEI>
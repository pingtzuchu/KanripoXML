<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>耆舊續聞卷一</head>
    <p>
<pb n="KR3l0074_WYG_001-1a"/>
欽定四庫全書<lb/>
　耆舊續聞卷一　　　　　　宋　陳鵠　撰<lb/>
朱司農載上嘗分教黄岡時東坡謫居黄未識司農公<lb/>
客有誦公之詩云官閒無一事蝴蝶飛上階東坡愕然<lb/>
曰何人所作客以公對東坡稱賞再三以為深得幽雅<lb/>
之趣異日公徃見遂為知已自此時獲登門偶一日謁<lb/>
至典謁已通名而東坡移時不出欲畱則伺候頗倦欲<lb/>
去則業已逹姓名如是者乆之東坡始出愧謝乆候之<lb/>
<pb n="KR3l0074_WYG_001-1b"/>
意且云適了些日課失於探知坐定他話畢公請曰適<lb/>
來先生所謂日課者何對云抄漢書公曰以先生天才<lb/>
開卷一覽可終身不忘何用手抄耶東坡曰不然某讀<lb/>
漢書至此凡三經手抄矣初則一段事抄三字為題次<lb/>
則兩字今則一字公離席復請曰不知先生所抄之書<lb/>
肯幸教否東坡乃命老兵就書几上取一册至公視之<lb/>
皆不解其義東坡云足下試舉題一字公如其言東坡<lb/>
應聲輙誦數百言無一字差缺凡數挑皆然公䧏歎良<lb/>
<pb n="KR3l0074_WYG_001-2a"/>
乆曰先生真謫仙才也他日以語其子新仲曰東坡尚<lb/>
如此中人之性豈可不勤讀書耶新仲嘗以是誨其子<lb/>
輅叔𤾉云<lb/>
中書待制公翌新仲甞言後學讀書未博觀人文字不<lb/>
可輕詆且如歐陽公與王荆公詩曰翰林風月三千首<lb/>
吏部文章二百年荆公答曰他日若能窺孟子終身安<lb/>
敢望韓公歐公笑曰介甫錯認某意所用事廼謝朓為<lb/>
吏部尚書沈約與之書云二百年來無此作也若韓文<lb/>
<pb n="KR3l0074_WYG_001-2b"/>
公迨今何止二百年耶前後名公詩話至今博洽之士<lb/>
莫不以歐公之言為信而荆公之詩為誤不知荆公所<lb/>
用之事乃見孫樵上韓退之吏部書二百年來無此文<lb/>
也歐公知其一而不知其二故介甫甞曰歐公坐讀書<lb/>
未博耳雖然荆公亦有强辨處嘗有詩云黄昏風雨滿<lb/>
園林殘菊飄零滿地金歐公見而戲之曰秋英不比春<lb/>
花落𫝊語詩人仔細吟荆公聞之曰永叔獨不見楚詞<lb/>
夕餐秋菊之落英耶殊不知楚詞雖有落英之語特寓<lb/>
<pb n="KR3l0074_WYG_001-3a"/>
意朝夕二字言吞隂陽之精蘂動以香静自潤澤爾所<lb/>
謂落英者非飄零滿地之謂也夫百卉皆彫落獨菊花<lb/>
枝上枯雖童孺莫不知之荆公作事動輙引經為証故<lb/>
新法之行亦取合於周官之書其大槩𩔖此爾<lb/>
待制公十八嵗時甞作樂府云流水泠泠斷橋斜路横<lb/>
枝亞雪飛下全勝江南畫白璧青錢欲買春無價歸來<lb/>
也風吹平野一㸃香隨馬朱希真訪司農公不值於几<lb/>
案間閲見此詞驚賞不已遂書於扇而去初不知何人<lb/>
<pb n="KR3l0074_WYG_001-3b"/>
作也一日洪覺範見之叩其所從來朱具以告二人因<lb/>
同徃謁司農公問之公亦愕然客退從容詢及待制公<lb/>
公始不敢對既而以實告司農公責之曰児曺讀書正<lb/>
當留意經史間何用作此等語耶然其心實喜之以為<lb/>
此児他日必以文名於世今諸家詞集及漁隱叢話皆<lb/>
以為孫和仲或朱希真所作非也正如詠摺叠扇詞云<lb/>
宫紗蜂趂梅寳扇鸞開翅數摺聚清風一捻生秋意揺<lb/>
揺雲母輕裊裊瓊枝細莫解玉連環怕作飛花墜余甞<lb/>
<pb n="KR3l0074_WYG_001-4a"/>
親見藁本於公家今于湖集廼載此詞盖張安國嘗為<lb/>
人題此詞於扇故也大抵公於文不茍作雖游戱嘲謔<lb/>
必極其精妙嘗詠五月菊詞云玉臺金盞對炎光全似<lb/>
去年香有意莊嚴端午不應忘却重陽菖蒲九節金英<lb/>
滿把同泛瑶觴舊日東籬陶令北窓正卧羲皇又與秦<lb/>
師垣啟鷄鳴函谷孟嘗由是以出闗雁落上林屬國已<lb/>
聞於歸漢葢秦使北見留未幾縱還既而金人復悔遣<lb/>
騎兵追之已無及矣公之用事親切多𩔖此遂得擢用<lb/>
<pb n="KR3l0074_WYG_001-4b"/>
吕伯恭先生嘗言徃日見蘇仁仲提舉坐語移時因論<lb/>
及詩蘇言南渡之初朱新仲寓居嚴陵時汪彦章南遷<lb/>
便道過新仲適值清明朱送行詩云天氣未佳宜且住<lb/>
風波如此欲安之盖用顏魯公帖及謝安事語意渾成<lb/>
全不覺用事二十年欲效此體用意不到比作陸仲髙<lb/>
挽章偶然得之云殘年但願長相見今雨那知更不來<lb/>
盖用杜子羙詩句但使殘年飽喫飯只願無事常相見<lb/>
及秋述常時車馬之客舊雨來今雨不來亦不覺用事<lb/>
<pb n="KR3l0074_WYG_001-5a"/>
也恐可庶幾焉乃知待制公之詩在當時已為前輩所<lb/>
推重如此蘇訓直云有問劉元城先生吾猶及史之闕<lb/>
文也有馬者借人乗之今亡矣夫先儒説此多矣但難<lb/>
得經㫖貫穿元城曰子但熟味及字與亡字自然意貫<lb/>
有馬者借人乗之便是史之闕文夫有馬而借人乘之<lb/>
非難底事而史且載此必是闕文及如見之謂聖人在<lb/>
衰周猶及見此等史存而不敢削亦忠厚之至後人<lb/>
見此語頗無謂遂從而削去之故聖人嘆曰今亡矣夫<lb/>
<pb n="KR3l0074_WYG_001-5b"/>
蓋歎此句之不存也故聖人作春秋於郭公夏五皆存<lb/>
之於經者盖慮後人妄意去取失古人忠厚之意書之<lb/>
所以示訓也故先生嘗言直其正也方其義也君子敬<lb/>
以直内義以方外當為正以直内能悅諸心能硏諸侯<lb/>
之慮當為能硏諸慮如此𩔖者五經中極多前輩恐倡<lb/>
後生穿鑿之端故不敢著論若或為之倡後生競生新<lb/>
意以相誇尚六經無全書矣其害甚於無人論説之時此<lb/>
前軰所以謙重姑置之不可言也此正有得於聖人闕<lb/>
<pb n="KR3l0074_WYG_001-6a"/>
文之意又問漢之四皓揚子雲嘗稱其羙行子雲於髙<lb/>
帝世為近必其事之不可誣者司馬温公作通鑑削而<lb/>
去之以為髙祖不廢太子者但以大臣皆不從恐身後<lb/>
趙王不能獨立故不為耳豈山林四叟片言能柅其事<lb/>
哉若四叟實能制髙祖使不廢太子是留侯為子立黨<lb/>
以制其父留侯豈為是哉此特辯士欲誇大其事故云<lb/>
司馬遷好竒多愛而採之今皆不取斯言果然否元城<lb/>
曰此殆有深意老先生作通鑑欲示後勸戒之意正如<lb/>
<pb n="KR3l0074_WYG_001-6b"/>
子夏問巧笑倩兮美目盼兮素以為絢兮夫子既告之<lb/>
繪事後素又發起予之歎至於删詩則削而去之今碩<lb/>
人詩之二章無素以為絢兮一句盖禮與生俱生不可<lb/>
後也子夏疑之曰禮後乎故夫子許其可與言詩若此<lb/>
𩔖又不可以槩論<hi>曾原伯云</hi>
曾文清公吉甫三孔出也少從諸舅遊見元城先生談<lb/>
論間多及論語其言曰知之為知之不知為不知是知<lb/>
也真實處便是真知纔以不知為知必是欺偽的人如<lb/>
<pb n="KR3l0074_WYG_001-7a"/>
此則所䘮者多矣故老先生常守一箇誠字又云誠自<lb/>
不妄語中入盖為是也又曰民可使由之不可使知之<lb/>
如此則大有識義理者豈可禁之使勿知殊非人皆可<lb/>
以為堯舜途人可以為禹之意盖當熟味使字如孟子<lb/>
言梓匠輪輿能與人以規矩不能使人巧之義聖人能<lb/>
以理曉人至於知處貴乎自得非口耳所𫝊授故曰人<lb/>
莫不飲食也鮮能知味也<lb/>
陸太傅軫㑹稽人神采秀異好為方外遊七嵗猶不能<lb/>
<pb n="KR3l0074_WYG_001-7b"/>
語一日乳媪携至後園俄而吟詩曰昔時家住海三山<lb/>
日月宫中屢徃還無事引他天女笑謫來為吏在人間<lb/>
後仕至兵部郎官力請老歸稽山宋元憲公杜祁公一<lb/>
時名勝皆有送行詩篇中多及神仙之事盖公之雅志<lb/>
也公晚年専意爐鼎丹將成偶一日妻夫人因事怒擊<lb/>
碎其丹化為雙鶴飛去嘗視諸孫中指農師之弟倚承<lb/>
奉公曰此兒有仙風道骨<lb/>
承奉公倚少無宦情家人勉其從吏初為餘杭尉沿檄<lb/>
<pb n="KR3l0074_WYG_001-8a"/>
出邑道逢一皓髪翁遽下拜之翁趨避公隨其所之翁<lb/>
知其勢不可辭遂曰尊官何以知某為異人公曰凡人<lb/>
行皆有影惟公獨無所以知之翁曰尊官所欲學者何<lb/>
術耶貧道有黄白之術當奉𫝊曰不願又欲授以黄帝<lb/>
房中秘術皆不願翁曰然則尊官所欲者何曰所願延<lb/>
年益夀神仙之術爾翁遂授以秘訣同行里許忽不見<lb/>
公即弃官徑歸其家築草堂三間於家側日夜寢處其<lb/>
中獨一老兵執役每日濯其冠弊則更之老兵不執役<lb/>
<pb n="KR3l0074_WYG_001-8b"/>
則屛於舎外常聞其中若有對語者近聼之則寂然如<lb/>
是者四十餘年雖去家跬步未嘗過而問焉一日忽召<lb/>
其子令掃灑具朝衣香案其子怪問其故公曰少頃有<lb/>
召命至矣已而果召公赴闕翁謝㤙畢辭命復入草堂<lb/>
其後將終謂其子曰死生如旦晝勿以為念笑坐而逝<lb/>
先一夕天慶觀羽士夢有神人告之曰陸某廼河伯水<lb/>
官交代急遣騎迎之是夜天大雨水暴漲浸没其家三<lb/>
尺許家人登避救死不暇沃及公尸頃刻水退舁斂輕<lb/>
<pb n="KR3l0074_WYG_001-9a"/>
如紙則公為水仙矣<lb/>
太傅公嘗守㑹稽上元夕放燈特盛於時士女駢闐有<lb/>
一士人從貴官幕外過見其女樂甚都注目乆之觀者<lb/>
狎至觸墮其幕貴官者執士人以聞於府公呼而責之<lb/>
曰為士不克自檢何耶對曰觀者皆然徑自脱去獨某<lb/>
居後所以被辱公觀其應對不凢必是佳士因謂曰子<lb/>
能賦此斑竹簾詩當釋子罪盖用斑竹簾為幕也士人<lb/>
索筆落紙立就其詩曰春風摵摵動簾帷綉户朱門鎮<lb/>
<pb n="KR3l0074_WYG_001-9b"/>
日垂為愛好花成片段故教髙節有參差又曰昔年珠<lb/>
淚裛虞姬今日侯門作妓衣世事乗除毎如此榮華到<lb/>
底是危機公覽詩大奇之延為上客<lb/>
吕紫㣲居仁嘗云大凢為文必要悟入處悟入處必自<lb/>
工夫中來非僥倖可得也如老蘇之於文魯直之於詩<lb/>
盖盡此理<lb/>
　<lb/>
　耆舊續聞卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>耆舊續聞卷六</head>
    <p>
<pb n="KR3l0074_WYG_006-1a"/>
欽定四庫全書<lb/>
　耆舊續聞卷六　　　　　　宋　陳鵠　撰<lb/>
本朝名公四六多稱王元之楊文公范文正公晏元獻<lb/>
夏文莊二宋王岐公王荆公元厚之王履道元之出補<lb/>
外賀同時在翰林大拜者云三神山上曽陪鶴駕之遊<lb/>
六學士中猶有漁翁之歎又滁州謝表云諸縣豐登苦<lb/>
無公事一家飽暖全頼君恩文公以母病不謁告兄弟<lb/>
徑歸許下責授祕書監分司西京謝表云介推母子願<lb/>
<pb n="KR3l0074_WYG_006-1b"/>
歸綿上之田伯夷兄弟甘受首陽之餓後除汝州言者<lb/>
攻擊不已公又有啓云已擠溝壑猶下石而不休方困<lb/>
蒺藜尚彎弓而相射文正公初隨母嫁朱氏後復姓謝<lb/>
表云志在逃秦入境遂稱於張禄名非覇越乘舟乃效<lb/>
於陶朱文莊父官河北契丹犯界沒於王事後丁母憂<lb/>
起復奉使契丹辭表云父沒王事身丁母憂義不戴天<lb/>
難下穹廬之拜禮當枕塊忍聞昧樂之聲荆公尤工於<lb/>
四六並見本集吕吉甫監杭州酒務時元厚之自侍從<lb/>
<pb n="KR3l0074_WYG_006-2a"/>
出守每過之必論文至通夕他日吉甫見荆公問錢塘<lb/>
往來之衝有佳士子乎吉甫曰才士極難得如元某好<lb/>
箇翰林學士公曰有甚製作吉甫乃於書簏中出其一編<lb/>
皆元所為文也荆公熟咏甚喜已而元為詞臣多士猶<lb/>
未深知之及荆公除昭文相制麻云若礪與舟世莫先<lb/>
於汝作惟衮及繡人乆佇於公歸於是衆皆歎服王安<lb/>
中履道初任大名府元城縣簿吉甫一見竒之未知其<lb/>
有文也㑹熈河奏捷履道代為賀表云方叔壯猷顧自<lb/>
<pb n="KR3l0074_WYG_006-2b"/>
嗟於老矣臯陶𢋫載尚希賛於康哉盖能發其微也<lb/>
南渡内外制多出汪内翰彦章之手膾炙人口同時有<lb/>
孫仲益韓子蒼程致道張燾朱新仲徐師川劉無言後<lb/>
有三洪兄弟至辛巳嵗容齋草親征詔曰惟天惟祖宗<lb/>
方共扶於基緒有民有社稷敢自佚於宴安又曰嵗星<lb/>
臨於吳分定成淝水之勲鬭士倍於晉師可决韓原之<lb/>
戰是時嵗星在楚檄書曰為劉氏左袒飽聞思漢之忠<lb/>
徯湯后東征必慰戴商之望汪浮溪王綯復官制曰聖<lb/>
<pb n="KR3l0074_WYG_006-3a"/>
人之心如權衡之公法無私者君子之過如日月之食<lb/>
人皆見之衛侯醇謹初豈有於他腸顔子庶幾尚何憂<lb/>
於貳過賜王綯為從弟投拜金人自劾不允詔曰昔羊<lb/>
舌坐誅靡連叔向王敦稔惡猶赦茂宏盖古者君臣相<lb/>
與於腹心之間未嘗以兄弟輙投於形迹之地代嘉王<lb/>
謝及第表鵬擊天潢之浪鶯遷帝苑之春昔慙假寵於<lb/>
分茅今喜成名於拾芥知徽州鄉郡謝封新安郡侯表<lb/>
久客還家方憩南飛之鵲通侯授印忽成左顧之龜宋<lb/>
<pb n="KR3l0074_WYG_006-3b"/>
人洴澼以得封望敢及此漢將銀黄而誇里榮乃過之<lb/>
賀收復杭州表河有防而蟻為之决稼大盛則螟生其<lb/>
間唯兹嘯聚之徒盖以承平之乆敢揺蜂蠆之毒盜弄<lb/>
萑苻之兵折箠一笞投戈四潰戎㫋所向舉江山歸指<lb/>
顧之中帥藩復完他郡縣可談笑而得靖康末代羣臣<lb/>
勸進表輙慕周勃安劉之計庶伸程嬰存趙之衷幸率<lb/>
土相從而歸啟且諸侯不輟以事周又表整㐮城之駕<lb/>
而早戒脩塗除髙邑之壇而亟臨大寶力圖後效如成<lb/>
<pb n="KR3l0074_WYG_006-4a"/>
王小毖之詩光復丕基邁文帝大横之兆靖康二年皇<lb/>
太后手詔厯年二百人不知兵傳序九君世無失德雖<lb/>
舉族有北轅之釁而敷天同左袒之心又曰漢家之厄<lb/>
十世宜光武之中興獻公之子九人唯重耳之尚在<lb/>
周益公久在禁林詞章為一時之冠辭免直學士院狀<lb/>
云顧仙嶺之提鼇自存大手矧明庭之儀鳳方集竒才<lb/>
謝内相表視淮南之書豈但矜誇於下國聽山東之詔<lb/>
固當禆助於中興謝衣帶鞍馬表褐衣褐見莫陳漢戍<lb/>
<pb n="KR3l0074_WYG_006-4b"/>
之便宜馬去馬歸敢計塞翁之倚伏除大觀文判潭州<lb/>
以言者奪職罷鎮後復職仍判潭州到任謝表云謂昔<lb/>
之銷印重違白筆之公言故今者剖符庸示清衷之本<lb/>
意踦𩔖雁門之復夣成鹿野之真又謝復職表云華陽<lb/>
黒水裂地而封舊物青氊自天而下人皆𫝊誦<lb/>
鄭元樞惠叔知建寧日因前所薦舒光改秩後光以賄<lb/>
敗公坐降兩秩謝表云視所以觀所由不加詳審聽其<lb/>
言信其行竟墮欺誣迨兹累年果爾連坐亦羿有罪於<lb/>
<pb n="KR3l0074_WYG_006-5a"/>
予何誅又云敢不勵緇衣好賢之心謹推轂下士之禮<lb/>
期不墜於家世庶少酬於國恩盖用鄭家事尤為清切<lb/>
吕洞賔先生多遊人間丁晉公通判饒州日洞賔往見<lb/>
之語公曰君狀貌頗似李德裕他日富貴皆如之公咸<lb/>
平初與楊文公言其事今已報政張洎家居忽外有一<lb/>
隱士通謁乃洞賔名姓洎倒屣迎見之見洞賔自言吕<lb/>
渭之後四子温恭儉譲譲終海州刺史洞賔系出海州<lb/>
房所任官唐史不載索筆八分書七言四韻留與洎頗<lb/>
<pb n="KR3l0074_WYG_006-5b"/>
言將佐鼎席之意末句云成功當在破𤓰年俗以破𤓰<lb/>
字為二八洎年六十四卒乃其䜟也滕宗諒守巴陵回<lb/>
道士上謁滕口占曰華州回道士來到岳陽城别我留<lb/>
何處秋空一劍横因大笑而去吕有詩在人間極多三<lb/>
入岳陽人不識朗吟飛過洞庭湖又飲海龜皃人不識<lb/>
燒山符子鬼難看又一粒粟中藏世界二升鐺内煑山<lb/>
川並見楊公談苑為賣墨來到鼎州無端知府問蹤由<lb/>
家住北斗魁星下劍掛南忩月角頭東坡詩話云熈寕<lb/>
<pb n="KR3l0074_WYG_006-6a"/>
元年八月十九日有道士過沈東老飲酒用石榴皮冩<lb/>
絶句壁上自稱回道人出門至石橋上先度橋數十步<lb/>
不知所在或曰此洞賔也詩云西鄰已富憂不足東老<lb/>
雖貧樂有餘白酒醸來縁好客黄金散盡為收書此東<lb/>
坡倅錢唐之日今在石村沈家畫壁猶存所畫之像藤<lb/>
蔓交蔽其體惟靣貌獨出余往來苕霅屢見之其他如<lb/>
磨鐵鏡舞畫鶴設僧供於長沙隱姓名於幽谷考其異<lb/>
跡固多有之惟渡江以來近在辛卯嵗嘗遊毗陵繫青<lb/>
<pb n="KR3l0074_WYG_006-6b"/>
結巾黄道服皁縧草履手持棕笠自題曰知命先生自<lb/>
呼於市荆門守胡公儔聞其聲頗異召之問命先生曰<lb/>
公有夀且得見次不在清明前五日即在清明後七日<lb/>
至期忽得報云第二政已改授他郡七日後又得報云<lb/>
見政有召命胡始知其為異人乃悟知命字皆從口必<lb/>
是吕洞賔無疑深恨不欵延之日夜追想其狀貌欲使<lb/>
畫工圖之不可得及至荆門半載忽一日公㕔肅客有<lb/>
急足聲喏云某知州府有書信今且往某州下書回途<lb/>
<pb n="KR3l0074_WYG_006-7a"/>
却請回書客退開書通寒暄外無他語有一軸信開視<lb/>
乃是南京石本吕公畫像與在毗陵日所見衣巾狀貌<lb/>
無少異公益歎慕胡後守滁州為刻石以誌其事余乙<lb/>
亥嵗為滁教距辛卯嵗五十餘年矣以此知先生未嘗<lb/>
不遊人間但世人少有仙風道骨遇之者鮮矣<lb/>
華山狂子張元天聖間坐累終身嘗作雪詩云七星仗<lb/>
劍攪天池倒捲銀河落地機戰退玉龍三百萬斷鱗殘<lb/>
甲滿天飛又鷹詩云有心待搦月中兎更向白雲頭上<lb/>
<pb n="KR3l0074_WYG_006-7b"/>
飛其詩怪譎多𩔖此韓魏公在鄜延日元以策干公不<lb/>
用後流落竄西夏教元昊為邊患及公撫陜右書生姚<lb/>
嗣宗獻詩云踏破賀蘭石掃空西海塵布衣能辦此可<lb/>
惜作窮鱗公曰此人若不收拾又一張元矣遂表薦官<lb/>
之又嘗題詩於闗中驛舍云欲掛衣冠神武門先尋水<lb/>
竹渭南村卻將舊斬樓蘭劍買得黄牛教子孫東坡見<lb/>
而誌之後聞乃嗣宗詩又有詩云崆峒山叟笑不語静<lb/>
聽松風飽晝眠皆豪語也<lb/>
<pb n="KR3l0074_WYG_006-8a"/>
施逵字必達建陽人少負其才有詩名建炎間早擢上<lb/>
第為潁州教官秩滿而歸時范汝為為冦據建城執逵<lb/>
而脅之令書旗幟遂䧟賊黨朝廷命韓世忠討之城破<lb/>
乃捕逵付軍帳至臨安送府獄編𨽻湖外離家之日度<lb/>
此去必無生還乃嘱其妻令改適其妻悲泣鬻奩具所<lb/>
有以給行囊及出獄賂防送卒使緩其行買一婢自隨<lb/>
所至宿舍縱其通淫行至中途村舍一夕多市酒肉令<lb/>
恣飲中夜酣卧手刃二卒及婢乃變衣易姓名竄於淮<lb/>
<pb n="KR3l0074_WYG_006-8b"/>
甸滁黄間後朝廷圖影重賞捕之甚急逵乃為僧行入<lb/>
邊界山寺中主僧見其執役惟謹亦異顧之疑其必非<lb/>
凡夫一日以事役其徒衆使出獨留逵在呼而問曰朝<lb/>
廷嚴賞捕亡命之人若是汝可以實告我却為汝尋一<lb/>
生路脫去不然不獨汝身被戮亦累及山門逵力諱拒<lb/>
僧曰我觀汝面目不是庸人愛汝故爾逵乃感泣下拜<lb/>
悉露情悃僧又恐其疑己謂曰我即坐此汝自往吾卧<lb/>
内取一箱袱來預作一書并白金數兩取出贈之云可<lb/>
<pb n="KR3l0074_WYG_006-9a"/>
速入彼界尋某寺僧某投之逵拜謝而去遂至某寺嵗<lb/>
餘主寺見其能書翰甚喜之逵於暇日買彼中舉業習<lb/>
之易名宜生舉進士廷試天子日射三十六熊賦云聖<lb/>
天子内敷文德外揚武功雲屯一百萬騎日射三十六<lb/>
熊遂冠榜首大𬒳寵任後為中書舍人入翰苑紹興庚<lb/>
辰金主謀侵淮先遣逵為賀正使甚倨慢朝廷以尚書<lb/>
張燾為館伴使每以首丘桑梓之語動之意氣自若臨<lb/>
岐顧張曰北風甚勁張因奏早為備逵少時嘗有詩云<lb/>
<pb n="KR3l0074_WYG_006-9b"/>
久坐鄉闗夣已迷歸來投宿舊沙溪一天風雨龍移穴<lb/>
半夜林巒鳥擇栖賣菜無人求好語種𤓰何地不成畦<lb/>
男兒未老中原在寄語鵾雞莫浪啼又嚴子陵釣䑓詩<lb/>
懸崖斷壑少人蹤只合先生卧此中漢業已無一抔土<lb/>
釣䑓今是幾秋風同學劉郎已冕旒未應換與此羊裘<lb/>
子雲到老不曉事不信人間有許由至黄州弔東坡詩<lb/>
文星落處天應泣此老已知吾道窮事業謾誇生仲達<lb/>
功名猶忌死姚崇至一寺中為僧題屏風八景其平沙<lb/>
<pb n="KR3l0074_WYG_006-10a"/>
落鴈云江南江北八九月葭蘆伐盡洲渚濶欲下未下<lb/>
風悠揚影落寒潭三兩行天涯是處有菰米如何偏愛<lb/>
來瀟湘此詩已有異志又感春詩感事傷懷誰得知故<lb/>
園閒日自暉暉江南地暖先花發塞北天寒遲鴈歸夣<lb/>
裏江河依舊是眼前阡陌似疑非無愁只有雙蝴蝶解<lb/>
趂殘紅作陣飛又感錢王戰䑓詩層層樓閣捧昭回元<lb/>
是錢王舊戰䑓山色不隨興廢去水聲長逐古今來年<lb/>
光似月生還沒世事如花落又開多少英雄無處問夕<lb/>
<pb n="KR3l0074_WYG_006-10b"/>
陽行客自徘徊此詩乃是出塞作又題將臺詩梅花摘<lb/>
索未全開老倦無心上將臺人在江南望江北征鴻時<lb/>
送客愁來此詩奉使本朝時作又題壁云君子雖窮道<lb/>
不窮人生自古有飄蓬文章筆下千堆錦志氣胷中萬<lb/>
丈虹大抵養龍須是海筭來栖鳳莫非桐山東宰相闗<lb/>
西將俯仰懐賢倚暮風初逵卜𦵏地術者曰若近裏𦵏<lb/>
三紀後可出侍從子孫緜逺近前一紀年窮困後方顯<lb/>
逹但不歸家鄉逵曰子孫冨貴何預於我耶即從前𦵏<lb/>
<pb n="KR3l0074_WYG_006-11a"/>
韓蘄王之孫某嘗語余云後見趙左史再可云靖康之<lb/>
難其族人陷於北有葉倅者建寧人仕于京南亦留彼<lb/>
中逵為其子葉寮執伐娶趙氏後和好既成歸我河南<lb/>
地於是陷彼者皆得歸江南寮今為雜賣場監官亦能<lb/>
言宜生之事逵祖墳今在卲武建寧縣施村土人猶能<lb/>
言其事墓尚存<lb/>
　<lb/>
　<lb/>
<pb n="KR3l0074_WYG_006-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　耆舊續聞卷六<lb/>
</p>
<p>
</p>
  </div>
</body>
</text>
</TEI>
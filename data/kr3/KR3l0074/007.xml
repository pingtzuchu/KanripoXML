<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>耆舊續聞巻七</head>
    <p>
<pb n="KR3l0074_WYG_007-1a"/>
欽定四庫全書<lb/>
　耆舊續聞巻七　　　　　　宋　陳鵠　撰<lb/>
鄉音是處不同惟京師六朝得其正陸德明作釋音韻<lb/>
切亦多浙音司馬温公論九旗之名與旂相近緩急何<lb/>
以分别小雅庭燎詩言觀其旂左傳龍尾伏辰取虢之<lb/>
旂然則此旂當為芹音耳闗中人言清濁之清不改清<lb/>
字丹青之青則為萋音又以中為蒸蟲為塵不知旂本<lb/>
是芹音亦周人語轉如青之言萋也五方言若是者多<lb/>
<pb n="KR3l0074_WYG_007-1b"/>
閩人以髙為歌荆楚人以南為難荆為斤文士作歌亦<lb/>
多不悟真宗朝試天德清明賦有閩士破題云天道如<lb/>
何仰之彌髙考官閩人遂中選<hi>古今詩話</hi>
荆南進士為雪詩始用先字後云十二峯巒旋旋添以<lb/>
添為天也向敏中鎮長安土人不敢賣蒸餅<hi>陳輔之云</hi>
余聞英華之事舊矣庚辰道出縉雲訪其遺跡得縉雲<lb/>
令林毅夫贈英華詩集一編考其年代姓名乃元豐二年<lb/>
夏五月縣令開封李長卿女也李有二女慧性過人聞<lb/>
<pb n="KR3l0074_WYG_007-2a"/>
誦詩書皆黙記之姿度不凢俄染癘疾而逝殯於邑之<lb/>
仙巖寺三峯閣李公滿罷因舁以歸宣和庚子盜起嚴<lb/>
之青溪所過焚燎無遺惟三峯閣獨存主簿以為廨舍<lb/>
每見女子態貌綽約綵衣翩蹮嘯歌自得命玉虚羽士<lb/>
奏詞終莫能去簿遂移於寺之浴堂故址别剏廨宇遂<lb/>
無所見代者濟南王𫝊慶長興與弟𫝊及内表曹潁偕<lb/>
來館曹於㕔治之東未幾曹神氣恍惚若有所憑一夕<lb/>
吏散庭空月明曹與女羅觴豆獻酬懽洽嚴更者黎明<lb/>
<pb n="KR3l0074_WYG_007-2b"/>
告於簿簿驚愕力叩曹曹不可隱且言有女子毎夕叩<lb/>
扄而至與語皆出塵氣象詰其姓氏曰開封李長卿女<lb/>
秀蕚其名英華其字父任邑令隨侍而至偶遇真人授<lb/>
丹砂辟榖有年身輕於羽蓬萊雖逺一念至則瞬息間<lb/>
耳若青城紫府桃源天台吾遊息之所也仙都窪尊特<lb/>
僑寓爾知子鰥居故來相慰更唱迭和殆無虛日時長<lb/>
至節𫝊慶休於中堂乃聞笑語聲王云汝非英華耶挹<lb/>
而問焉與曹之言無少異自是形迹不秘去來不時忩<lb/>
<pb n="KR3l0074_WYG_007-3a"/>
壁題染在在可録王盡室見之不以為怪曹有親陳觀<lb/>
察者挽之從軍將就道英華情不忍釋祖於黄龍之僧<lb/>
舍與訣曰妾與子縁斷矣念寓簿舍日子嘗求我辟榖<lb/>
方豈靳而不與者但子宿縁寡淺塵業未償非仙舉之<lb/>
姿他時當有兵難妾豈能終為子保䕶授靈香一瓣有<lb/>
急請爇以告當陰有所護不然亦無如之何也曺公勇<lb/>
為朔方之行不意獲譴麾下追惟英華之言欲取所貽<lb/>
香爇之軍行無宿火卒正法英華詩百餘篇其警句有<lb/>
<pb n="KR3l0074_WYG_007-3b"/>
春日述懷二絶云三月園林麗日長落花無語送春忙<lb/>
栁緜不解相思恨也逐遊蜂過短墻園林簇簇日暉暉<lb/>
白蝶黄蜂自在飛公子醉眠芳草岸栁花片片㸃春衣<lb/>
又云醒酒清風揺竹去催詩小雨過山來又綠髪照波<lb/>
秧正暖黄雲卧隴麥初成非詩人所易到也其詩無凄<lb/>
凉悲怨之詞皆艶麗歡愉之語殆亦鬼中之仙邪若言<lb/>
曹生之禍尤異余友人曽亨仲少隨表兄陳夣良任岳<lb/>
之嘉魚尉秩滿移寓於崔府君祠下館曽於東廡忽一<lb/>
<pb n="KR3l0074_WYG_007-4a"/>
夕聞忩外異香撲鼻㣲吟云芳心欲剖憑誰訴惟有清<lb/>
風明月知次夜復吟云曽穴忩視之彷彿有女子過廡<lb/>
下但見雲鬢斜軃若懶粧之態是夕忽入與之遇力扣<lb/>
其姓氏不告强詰之乃云妾本府君女又問其年若干<lb/>
云年當二八時又問何故懶粧云對粧慵攬鏡又問答我<lb/>
一似吟詩云握筆愛題詩一日曽往祠下遍閱無女子<lb/>
像貌疑是寓居女恐事覺欲絶之女云君若見疑可同<lb/>
往乃引至一大府有童姬百軰候迎於門延至中堂茶<lb/>
<pb n="KR3l0074_WYG_007-4b"/>
湯罷登望月䑓羅列肴饌酒果甚奢酬勸歡洽䑓傍有<lb/>
碑記其嵗月云無為子撰曽問無為子是何人云即妾<lb/>
也酒罷已五皷曽携果核歸醉寢其子姪至取其果與<lb/>
之無異人間者又嘗吟云欲擇純良壻須求才學兒期<lb/>
君終逺大富貴我皆知曽云何以知之云吾父掌人間<lb/>
善惡禍福各有簿吾嘗竊視之曽遂扣以前程事云遇<lb/>
雞年即發自此毎夕寢處如常但神情頗瘁其家疑為<lb/>
妖魅所惑力扣之乃以實吿郡有孔法師符法甚靈乃<lb/>
<pb n="KR3l0074_WYG_007-5a"/>
密以狀告孔為具符令就城隍司投之且云今夜若有<lb/>
影兆見報是夕府君從忩外長歎而過有數獄卒押其<lb/>
女隨後女舉手指曽數其負約翌旦孔呪符與飲自此<lb/>
遂不至八月郡以祠為漕試院遂移寓南草市女子復<lb/>
來自後往來不可禁唱和詩詞盈軸其家視以為常亦<lb/>
不復怪來春曽欲試上庠女泣别曰與君相從許久苦<lb/>
留不住先動必有灾前途宜自謹曽至黄池鎮一夕被<lb/>
冦席捲而去曽狼狽而歸至中都復丁母艱始驗其言<lb/>
<pb n="KR3l0074_WYG_007-5b"/>
後累舉遇雞年皆不驗後館於趙大資德老之門至癸<lb/>
酉嵗果偕浙漕薦年幾七旬矣女子之言異哉余謂妖<lb/>
魅之惑人未有久而不斃者獨二子所遇不能為之害<lb/>
曹果死於兵難曽雖蹭蹬不第年逾八袠以夀終余淳<lb/>
熈甲辰初識曽於臨安郡庠一日乘其醉扣之曽悉以<lb/>
告嘗為作𫝊以紀其事矣亨仲乃鄭鑑自明之内表嘗<lb/>
以其事語於伯恭先生士夫間亦有聞之者偶讀李英<lb/>
華集以其事正相𩔖因併録之<lb/>
<pb n="KR3l0074_WYG_007-6a"/>
温叔皮云三衢柴翼客滬瀆余謁之因談兵火以前湖<lb/>
南一士人過泗州有解太素脉者診之云來年有官終<lb/>
有病也士子竦然曰當得何病曰有癰疽病士留五日<lb/>
求為處一方脉者竟不能為之乃指京師某人者俾訪<lb/>
之士子到京來年果登第求診脉於醫醫問君所嗜何<lb/>
物答曰物物皆喫醫曰喫果子否梨正熟有賣梨者買<lb/>
二百許毎日食畢恣啖之一兩旬復謁醫醫問啖多少<lb/>
梨答云一百許醫曰可喜君無事矣然須生瘡既而三<lb/>
<pb n="KR3l0074_WYG_007-6b"/>
四日間遍身患大瘡以藥調和其内尋愈出京過泗州<lb/>
見向診脉者問君得官又安樂醫以何藥療君病答云<lb/>
某不病但生瘡耳醫者詰之乃以食梨事對脉者呼其<lb/>
子設香案望京師而拜曰不可謂世間無人乃誌其方<lb/>
葢以梨發散其癰疽之氣變作渾身瘡爾士子及太素<lb/>
脉者忘其姓名唯記京師醫者是大馬劉家<lb/>
張文定公年十六發解入京從汴岸日者問休咎日者<lb/>
曰子來正及時吾嗜酒然術甚髙毎醉則不推測今日<lb/>
<pb n="KR3l0074_WYG_007-7a"/>
偶不飲當為盡言良久曰言之勿怒子更十年當以三<lb/>
人及第又二年當為狀元文定大怒曰三人及第豈再<lb/>
魁乎拂衣而去是嵗下第後十年始以茂材異等除校<lb/>
書郎知崑山縣三人恩例也又二年再舉賢良方正除<lb/>
將作監丞通判睦州狀元恩例也文定公孫壻曽統言<lb/>
如此<lb/>
鄭燕公居中達夫開封人少遊上庠登舍選職學事毎<lb/>
休沐常與鄭紳遊紳嘗為省直官官罷貧不事生産公<lb/>
<pb n="KR3l0074_WYG_007-7b"/>
毎給之一日同至相國寺有日者榜卦肆一卦萬錢公<lb/>
如其數扣之日者云此命大貴與蔡太師正相𩔖究其<lb/>
詳則拾起卦子不復言矣行數步許語鄭曰汝試令看<lb/>
鄭笑曰我有萬錢即登旗亭痛飲決不與此曹公云吾<lb/>
為償金强之往日者曰吾毎日只推筭一命要看時可<lb/>
預録下來日見訪二人如期而往日者黙然良久云怪<lb/>
詫這五行又與某太尉相𩔖公頗不樂而去盖公少年<lb/>
馳聲學校意氣方盛得日者言益喜試以鄭殫其術何<lb/>
<pb n="KR3l0074_WYG_007-8a"/>
從解貴然心懷觀望又語鄭曰吾二人更各以五千令<lb/>
覆筭日者不納諭以覆看前二命乃受曰二命皆大貴<lb/>
先看者將來與蔡太師同官後看者却先發大抵相去<lb/>
不逺公復問何時當貴日者曰若見雪紛紛下時却來<lb/>
相謝公戲鄭曰術者道我貴吾今已升舍若登甲科貴<lb/>
亦不難謂汝貴時恐無此理鄭徐答曰我亦有少夤縁<lb/>
但不欲言公力詰之乃曰某自喪偶後有息女甫七嵗<lb/>
無人鞠養將與中貴為養女聞常進入内性極慧黠頗<lb/>
<pb n="KR3l0074_WYG_007-8b"/>
得寵遇恐異時因此進身未可期某以私告切勿語人<lb/>
公聞之沾沾自喜且欲驗日者之言與鄭劇飲而歸後<lb/>
復與鄭同行忽遇雪下公笑曰日者言雪下時汝當貴<lb/>
鄭曰今得一杯暖寒足矣望豈及此公因留外館流連<lb/>
踰日忽有快行屢至學尋問頗急學臧輩不知公寓處<lb/>
及歸乃以告公亦驚訝未知何事語未竟復至喜曰幸<lb/>
得見學士慈德宫鄭押班欲尋其父遍問莫有知其家<lb/>
者聞常與學士相過公曰少頃須至但貧甚吾每賙之<lb/>
<pb n="KR3l0074_WYG_007-9a"/>
更寛兩日為辦些衣服方可去時公新婚奩具甚厚有<lb/>
銀盂在側持以予之曰謾為酒資可以此意覆知押班<lb/>
快行得之殊過望悉以其語達押班甚德之及鄭入見<lb/>
具言居貧毎藉公賙䘏誼過手足鄭自此有居第庖供<lb/>
日豐與公往還情好愈篤及徽廟登極慈德太后以押<lb/>
班賜上封賢妃未幾為貴妃恩寵日盛六宫無出其右<lb/>
政和元年册后以紳為樂平郡王公初擢第仕真定教<lb/>
官紹聖初為太學博士上即位遷大宗正丞崇寧間自<lb/>
<pb n="KR3l0074_WYG_007-9b"/>
禮部郎召試中書舍人除知樞密以后故也政和三年<lb/>
再知院六年拜少保太宰兼門下侍郎蔡儋州再入正<lb/>
與之同相日者之言異哉葛文安公與公之孫為僚壻<lb/>
嘗語余云<lb/>
文安公又言某自上元丞滿罷除浙東需次時有相士<lb/>
趙蓑衣者謂某曰公靣有憂色主服然便得見仕不待<lb/>
終更召為學官厯清要不出國門至宰相月餘果喪偶<lb/>
又數月報代者事故到官逾年劉侍郎孝維榻前特薦<lb/>
<pb n="KR3l0074_WYG_007-10a"/>
除太學博士及為給舍時趙來見某令看兩府誰先入<lb/>
相時趙雄為樞密相士所言皆不驗豈其術偶中亦有<lb/>
時而差耶余後讀范蜀公蒙求所紀日者事尤為竒中<lb/>
張鄧公嘗謂范公曰某舉進士時與冦萊公遊相國寺<lb/>
詣一卜肆卜者曰二人皆宰相也既出遇張齊賢王隨<lb/>
復往卜之卜者大驚曰一日之内而有四人宰相四人<lb/>
相顧而笑以退因是卜者銷聲不復有人問之卒窮飢<lb/>
餓以死其後四人皆如其言鄧公欲為之作傳因循未<lb/>
<pb n="KR3l0074_WYG_007-10b"/>
能時公已致仕猶能道其姓名今又忘之<lb/>
紹興初日者韓操曹谷皆竒術也湯丞相進之史丞相<lb/>
二公㣲時嘗往扣之一日調官中都復同往韓偶脩屋<lb/>
無延坐處其家紿云出去韓瞽者聞其聲而記之亟呼<lb/>
曰二相公來豈可不留坐後皆如其言又劉樞密珙父<lb/>
吕檢詳仲發同訪之時二公已京秩為幹官韓云二命<lb/>
皆改秩又指劉後當至樞使吕為卿監後劉果為樞密<lb/>
但非使爾吕為檢詳直顯謨閣終朝議大夫亦卿監資<lb/>
<pb n="KR3l0074_WYG_007-11a"/>
序又余同里前輩林僉判元祖省試已迫期病甚肩輿<lb/>
往扣之韓云今年當第臨試前一日自愈是嵗果第余<lb/>
幼年猶及見之與余言及曹谷與韓齊名晚年術多差<lb/>
曹丹陽人有士人初薦閣省試得失曹不許云須至免<lb/>
舉年方登第果下省至免舉復扣之曹又不許士子曰<lb/>
公向年許我免舉登第何相反耶曹曰若果是曹谷相<lb/>
許但以往日之言為據是時命運通利所言無不中今<lb/>
時運不如昔故亦有時而差爾宗果第然則日者之術<lb/>
<pb n="KR3l0074_WYG_007-11b"/>
驗否亦係時運不專在術耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　耆舊續聞卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>耆舊續聞卷九</head>
    <p>
<pb n="KR3l0074_WYG_009-1a"/>
欽定四庫全書<lb/>
　耆舊續聞卷九　　　　　　宋　陳鵠　撰<lb/>
夏文莊舉制科對䇿罷方出殿門遇楊徽之見其年少<lb/>
遽邀與語曰老夫他則不知唯喜吟詠願丐賢良一篇<lb/>
以卜他日之志公欣然援筆曰殿上衮衣明日月硯中<lb/>
旗影動龍蛇縱横禮樂三千字獨對丹墀日未斜楊公<lb/>
歎服曰真宰相器也此青緗雜記所載又東軒筆録與<lb/>
此少異云公舉制科對策廷下有老宦者前揖曰吾閱<lb/>
<pb n="KR3l0074_WYG_009-1b"/>
人多矣視賢良他日必貴求一詩以誌今日之事因以<lb/>
吳綾手巾展前公乘興題曰簾内衮衣明黼黻殿中旗<lb/>
斾雜龍蛇縱横落筆三千字獨對丹墀日未斜然不若<lb/>
前詩用字之工所謂宦者以吳綾手巾求詩想必有此<lb/>
至今殿試唱名宦者例求三名詩但句語少有工者詩<lb/>
亦不足重矣祖宗朝一時翰苑諸公唱和有上李舍人<lb/>
詩西掖深沉大帝居紫㣲西省掌泥書天闗啟鑰趨朝<lb/>
後侍史焚香起草初又黄扉陪漢相彩筆代堯言又和<lb/>
<pb n="KR3l0074_WYG_009-2a"/>
人見賀分班曉入翔鸞閣直殿旁聨浴鳳池彩筆閒批<lb/>
五色詔好風時動萬年枝又掖垣西入鳳池邊西閣凌<lb/>
雲為起烟彩筆時批尺一詔直廬深在九重天又内直<lb/>
詩紫泥初草詔書成紅藥翻堦晝影清屋瓦生烟宫漏<lb/>
永時聞幽鳥自呼名李昉燕㑹詩衣惹御香拖瑞錦筆<lb/>
宣皇澤洒春霖賈黄中青綸輝映輕前古丹地深嚴隔<lb/>
世塵錢若水日上花梢簾捲後栁遮鈴索雨晴初楊徽<lb/>
之詔出紫泥封去潤朝回蓮燭賜來香皆粲然有貴氣<lb/>
<pb n="KR3l0074_WYG_009-2b"/>
王元之嘗作三黜賦以見志後知制誥忤時相出知黄<lb/>
州蘇易簡榜下放孫何等進士三百餘人奏曰禹偁禁<lb/>
林宿儒累為遷客臣欲令牓下諸生送於郊奏可之禹<lb/>
偁作詩謝曰綴行相送我何榮老鶴乘軒媿谷鶯三<lb/>
入承明不知舉看人門下放門生時交親狥時好惡不<lb/>
敢私近獨竇元賔執手泣於閣門公後以詩謝之曰惟<lb/>
有南宫竇員外為余垂淚閣門前權德輿不由科第知<lb/>
貢舉三年門下諸公繼為公相以元之之才不得知貢<lb/>
<pb n="KR3l0074_WYG_009-3a"/>
舉抑命也夫<lb/>
前輩論藏書畫者多取空名偶傳為鍾王顧陸之筆見<lb/>
者争售此所謂耳鑒又有觀畫以手摸之相傳以為索<lb/>
隱指者為佳畫此又在耳鑒之下謂之揣骨聽聲畫之<lb/>
妙當以神㑹不可以形器求也此固善於評畫者然余<lb/>
觀近代酷收古帖者無如米元章識畫者無如唐彦猷<lb/>
元章廣收六朝筆帖可謂精於書矣然亦多贗本東坡<lb/>
䟦米所收書云畫地為餅未必似要令痴兒出饞水山<lb/>
<pb n="KR3l0074_WYG_009-3b"/>
谷和云百家𫝊本略相似如月行天見諸水又云拙者<lb/>
竊鈎輙折趾盖譏之也楊次翁守丹陽元章過都留數<lb/>
日元章好易化人書畫次翁作羮以飲之曰今日為君<lb/>
作河豚其實他魚元章疑而不食次翁笑曰公可無疑<lb/>
此贗本爾因以譏之唐彦猷博學好古忽一客携黄筌梨<lb/>
花卧鵲於花中斂羽合目其態逼真彦猷蓄書畫最多<lb/>
取蜀之趙昌唐之崔彞數名畫較之俱不及題曰錦江<lb/>
釣叟筆絹色晦淡酷𩔖古縑其弟彦範掲圖角絹視之<lb/>
<pb n="KR3l0074_WYG_009-4a"/>
大笑曰黄筌唐末人此乃本朝和買絹印後人矯為之<lb/>
遂還其人以此觀之真贗豈易辨耶世之溺於書畫者<lb/>
雖不失為雅好然亦一癖爾歐陽公有牡丹圖一猫卧<lb/>
其下人皆莫知一日有客見之曰此必午時牡丹也猫<lb/>
眼至午睛細而長至晚則大而圓此亦善於鑒畫者<lb/>
歐陽公石月屏序云張景山在虢州時命治石橋小版<lb/>
一石中有月形石色紫而月白中有樹森森然其文黒<lb/>
而枝葉老勁雖世之工於畫者不能為盖竒物也景山<lb/>
<pb n="KR3l0074_WYG_009-4b"/>
因謫留以遺予因令善畫工摹寫以為圖并書以遺蘇<lb/>
子美其月滿而旁㣲有不滿處正如十三四時其樹横<lb/>
生一枝外出皆其實如此不敢増損貴可信也子美聖<lb/>
俞皆有詩余嘗於赤岸陳文惠裔孫忠懿家出示余此<lb/>
屏自言文忠公所藏之本其月樹枝葉與公之序無少<lb/>
異但其圖與石屏㣲不𩔖爾豈公所謂世之工於畫者<lb/>
不能為乎忠懿且求余䟦語余謂歐公方誇此石自云<lb/>
毎到月滿時石在暗室光出簷聖俞則曰曽無纎毫光<lb/>
<pb n="KR3l0074_WYG_009-5a"/>
未若燈照席徒為頑瑛一片圖温潤又不如圭璧何貶<lb/>
此石之甚耶雖然此屏不幸而遇聖俞亦幸而有聖俞<lb/>
則此屏可以長寶而不為好事者奪豈願復有歐陽公<lb/>
者出而見之乎<lb/>
容齋先生語余云唐金城馮贄編雲仙散録不著出處<lb/>
皆為偽撰初無此事予偶得此本退而讀之有張曲江<lb/>
語人曰學者常想胷次吞雲夣筆頭湧若耶溪量既并<lb/>
包文亦浩瀚殊不可觧若耶在㑹稽雲門寺前特一澗水<lb/>
<pb n="KR3l0074_WYG_009-5b"/>
耳何得言湧耶以此知其偽明矣觀贄自叙之文乃是<lb/>
近代人文格亦非唐人之文也世有偽作東坡注杜詩<lb/>
内有邅田父泥飲篇欲起時被肘云孔文舉就里人飲<lb/>
夜深而歸家人責其遲曰欲命駕數被肘工部造詩奥<lb/>
妙胷中無國子監書者不可讀其詩此大疎脫處不知<lb/>
國子監能有幾書何嘗有此書耶余謂筆頭湧若耶溪<lb/>
與胸中無國子監書可謂的對後以語容齋遂共發一笑<lb/>
偽注贈王中允維末句云窮愁應有作試誦白頭吟舊<lb/>
<pb n="KR3l0074_WYG_009-6a"/>
注虞卿著白頭吟以人情樂新而厭舊義自明白偽注<lb/>
乃云張䟦欲娶妾其妻曰子試誦白頭吟妾當效之跋<lb/>
慙而止此婦人女子善警戒者也是以白頭吟為文君<lb/>
事有何干涉註特引史𫝊所有之事及東坡已載於筆<lb/>
録者飾偽亂真其言又皆鄙繆近日有刋東萊家塾詩<lb/>
武庫如引偽注苦吟詩瘦翠屏晚對眼前無俗物短髪<lb/>
不勝簮日月不相饒獨立萬端憂等事偽作東坡注不<lb/>
知此何𫝊記耶世俗淺識輩又引其注為故事用豈不<lb/>
<pb n="KR3l0074_WYG_009-6b"/>
誤後學哉所謂詩武庫者又偽指為東萊之書也余後觀<lb/>
周少隱竹溪録云東城煑猪肉詩有火候足之句乃引<lb/>
雲仙録火候足之語以為證然此亦常語何必用事乃<lb/>
知少隱亦誤以此書為真後來引用者亦不足怪<lb/>
梅詞漢宫春人皆以為李漢老作非也乃晁升用贈王<lb/>
逐客之作仲甫為翰林權直内宿有宫娥新得幸仲甫<lb/>
應制賦詞云黄金殿裏燭影雙龍戲勸得官家真箇醉<lb/>
進酒猶呼萬嵗錦裀舞徹凉州君恩與整搔頭一夜御<lb/>
<pb n="KR3l0074_WYG_009-7a"/>
前宣喚六宫多少人愁翌旦宣仁太后聞之語宰臣曰<lb/>
豈有館閣儒臣應制作狎詞耶既而以彈章罷館中同<lb/>
僚相約祖餞及期無一至者獨升用一人而已因作梅<lb/>
詞贈别云無情燕子怕春寒輕失花期正謂此爾又云<lb/>
問玉堂何似茅舍踈籬指翰苑之玉堂苕溪叢話却引<lb/>
唐人詩白玉堂前一樹梅今朝忽見數枝開謂人間之<lb/>
玉堂盖未知此作也又傷心故人去後零落清詩今之<lb/>
歌者𩔖云冷落不知用杜子美酬髙適詩自從蜀中人<lb/>
<pb n="KR3l0074_WYG_009-7b"/>
日作不意清詩久零落葢零字與泠字同音人但見泠<lb/>
字去一㸃為冷字遂云冷落不知出此耳王仲甫字明<lb/>
之自號為逐客有冠卿集行於世陸務觀云<lb/>
余嘗見本事曲魚逰春水詞云因開汴河得一碑石刻<lb/>
此詞以為唐人所云嫩草初抽碧玉簮緑栁輕拂黄金<lb/>
穟此盖用唐人詩楊栁黄金穟梧桐碧玉枝今人不知<lb/>
出處乃作黄金蘂或黄金縷又如周美成西河詞賞心<lb/>
東畔淮水今作傷心如此之𩔖甚多<lb/>
<pb n="KR3l0074_WYG_009-8a"/>
景德中夏英公初授館職時方早秋上多宴後庭酒酣<lb/>
遽命中使詣公索新詞問上在甚處云在拱宸殿按舞<lb/>
公即抒思立進喜遷鶯曰霞散綺月沉鈎簾捲未央樓<lb/>
夜深河漢截天流宫殿鎻清秋瑶階曙金花露鳳髓香<lb/>
和雲霧三千珠翠擁宸逰水殿按凉州上大悦<lb/>
熈寧中髙麗遣使入貢且求王平甫學士京師題詠有<lb/>
㫖令權知開封府元厚之内翰抄録以賜厚之自詣平<lb/>
甫求新著平甫以詩戲之曰誰使詩仙來鳳詔欲𫝊賈<lb/>
<pb n="KR3l0074_WYG_009-8b"/>
客過雞林<lb/>
王建宫詞百首多言唐禁中事皆正史小說所不載者<lb/>
每見於詩如内中數日無呼喚𫝊得滕王蛺蝶圖滕王<lb/>
元嬰髙帝子新舊唐書皆不著其所能惟名畫録略言<lb/>
其善畫不云其工蛺蝶也唐世一藝之善如公孫大娘<lb/>
舞劍曹剛琵琶米嘉榮歌皆見唐賢詩句遂知名於當<lb/>
世其時山林田畆潛德隱行君子不聞於世者多矣而<lb/>
賤工末技得所附托乃垂於不朽葢各有幸不幸也<lb/>
<pb n="KR3l0074_WYG_009-9a"/>
晏元獻公文章擅天下尤喜為詩而多稱引後進一時<lb/>
名士往往出其門聖俞平生所作詩多矣然公獨稱其<lb/>
兩聨云寒魚猶著底白鷺已飛前又絮暖鮆魚繁波添<lb/>
<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>菜紫魏泰嘗於聖俞處見公自書手簡再三稱賞此<lb/>
二聨疑而問之聖俞曰此非我之極致豈公偶自得意<lb/>
於其間乎乃知詩人好惡去取不可强同也<lb/>
元獻嘗問曽明仲云劉禹錫詩有瀼西春水縠紋生此<lb/>
生字作何意明仲曰作生育之生晏曰非也作生熟之<lb/>
<pb n="KR3l0074_WYG_009-9b"/>
生語乃健<hi>宋景文筆記</hi>
趙龍圖師民名重當世而文章之外詩思尤精如麥天<lb/>
晨氣潤槐夏午陰清又曉鶯林外千聲囀芳草階前一<lb/>
尺長前輩名流所未到也<lb/>
　<lb/>
　<lb/>
　<lb/>
　耆舊續聞卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>自警編卷三</head> <lb/>
    <p>
<pb n="KR3j0183_WYG_003-1a"/>
欽定四庫全書<lb/>
　自警編卷三<lb/>
　　　　　　　　　　　　宋　趙善璙　撰<lb/>
　　齊家類<lb/>
　　　孝友<lb/>
元城先生與馬永卿論禮記内則雞鳴而起適父母之<lb/>
　所僕曰不亦太早乎先生正色曰不然禮事父與君<lb/>
　二等一體父召無諾君命召無諾父前子名君前臣<lb/>
<pb n="KR3j0183_WYG_003-1b"/>
　名今朝謁者必以雞鳴而起適君之所而人不以為<lb/>
　勞盖以刑驅其後也世俗薄惡故事父母之禮得已<lb/>
　而已爾若士人畏義如刑則今人可為古人矣僕聞<lb/>
　其言至今愧之<lb/>
徐積字仲車諡節孝處士事母謹嚴非有大故未嘗<lb/>
　去其側日具太夫人所嗜或不獲即奔走闤市若有<lb/>
　所亡人或慕其純孝損直以售之親戚故人或致甘<lb/>
　毳誠不至禮不恭弗受也所奉饌皆自調味太夫人<lb/>
<pb n="KR3j0183_WYG_003-2a"/>
　飲食時先生率家人在左右為兒戲或謳歌以說之<lb/>
　故太夫人雖在窮巷而奉養與富貴家等無須㬰不<lb/>
　快也夫人以疾終先生號慟嘔血絶而復蘇哭不輟<lb/>
　聲吕溱造廬下聞其號哭曰想見鬼神中夜聞此聲<lb/>
　亦須為公泣也<lb/>
蘇頌字子容知婺州泝桐江水暴迅舟横欲覆魏國太<lb/>
　夫人在舟中幾溺矣公哀號赴水救之舟忽自正太<lb/>
　夫人甫出及岸舟乃覆衆以謂誠孝所感<lb/>
<pb n="KR3j0183_WYG_003-2b"/>
尚書許公元宣城人以孝謹稱鄉里其父亡一子可得<lb/>
　官兄弟相讓不受乆之而兄乃曰吾弟之才後必能<lb/>
　庇吾宗乃以公補郊社齋郎<lb/>
趙康靖公槩㑹郊祀當進階封且任一子京官槩乞以<lb/>
　封母郡太君宰相謂公曰公為學士擬封不乆矣公<lb/>
　曰母八十二朝夕不可期願及今以為榮許之後遂<lb/>
　以為例改知審官院判袐閣與髙若訥同判流内銓<lb/>
　若訥言往嘗知貢舉聞母病不得出幾不能生公矍<lb/>
<pb n="KR3j0183_WYG_003-3a"/>
　然即請郡以便親宰相謂旦夕為學士可少待也公<lb/>
　不聽遂除蘇州<hi>神道碑</hi>
陳忠肅公性至孝事親承順顔色使親庭無不適之意<lb/>
　居䘮毁瘠如禮廬墳茹蔬連年有甘露芝草之瑞於<lb/>
　兄弟友愛尤至伯氏早世公撫䘏其孤教養嫁娶使<lb/>
　皆有所成立初奏補恩澤捨己子而先伯父之子及<lb/>
　後貶責以至終身諸子皆白衣未嘗有不滿之意<lb/>
伊川先生曰今人多不知兄弟之愛且如閭閻小人得<lb/>
<pb n="KR3j0183_WYG_003-3b"/>
　一食必先以食父母夫何故以父母之口重於己之<lb/>
　口也得一衣必先以衣父母夫何故以父母之體重<lb/>
　於己之體也至於犬馬亦然待父母之犬馬必異乎<lb/>
　己之犬馬也獨愛父母之子却輕於己之子甚者至<lb/>
　若仇敵舉世皆如此惑之甚矣<lb/>
國朝公卿能守先法乆而不衰者唯故李相昉家子孫<lb/>
　數世至二百餘口猶同居共爨田園邸舍所收及有<lb/>
　官者俸禄皆聚之一庫計口日給餉婚姻䘮葬所費<lb/>
<pb n="KR3j0183_WYG_003-4a"/>
　皆有常數分命子弟掌其事其規模大抵出于翰林<lb/>
　學士宗諤所制也<lb/>
政和間温人趙彦霄兄弟二人父母服闋後同爨十二<lb/>
　年兄彦雲惟聲色博奕是娯生業壊已踰半彦霄諫<lb/>
　之不入遂求析籍及五年而兄之生計蕩然矣公私<lb/>
　逋負尚三千餘緡彦霄因除夕置酒邀兄嫂而告之<lb/>
　曰向者初無分爨意以兄用度不節恐皆蕩盡俱有<lb/>
　饑寒之憂今幸留一半亦足以給伏臘兄自今復歸<lb/>
<pb n="KR3j0183_WYG_003-4b"/>
　中堂以主家務即取分書付之火管鑰之屬悉以付<lb/>
　馬因言所少逋負巳儲錢償之兄初有慚色不從不<lb/>
　得已而受之次年彦霄與長子俱膺鄉薦一舉登第<lb/>
　鄉人大敬服之予聞其事於其子姪故録之以示訓<lb/>
　焉<hi>江唐卿影響録</hi>
杜正獻公前母有二子不孝悌其母改適河陽錢氏祖<lb/>
　母卒公年十五六二兄遇之無狀至引劔斫之傷腦<lb/>
　出血數升其姑匿之僅而得免乃詣河陽歸其母繼<lb/>
<pb n="KR3j0183_WYG_003-5a"/>
　父不之容往來孟洛間貧甚傭書以自資嘗至濟<lb/>
　源富民相里氏竒之妻以女由是資用稍給舉進<lb/>
　士殿試第四及貴其長兄猶存待遇甚有恩禮二<lb/>
　兄及錢氏姑氏子孫受公䕃補官者數人仍皆為<lb/>
　之昏嫁<hi>記聞</hi>
温公與其兄伯康友愛尤篤伯康年將八十公奉之<lb/>
　如嚴父保之如嬰兒每食少頃則問曰得無饑乎<lb/>
　天少冷則拊其背曰衣得無薄乎<hi>范太史集</hi>
<pb n="KR3j0183_WYG_003-5b"/>
蔡忠惠公襄云事父母之道曰孝天之性也事君上<lb/>
　之道曰忠人之義也猶耳目心腹有身則有之非<lb/>
　外物也邇代以旌賞勸其孝爵禄勸其忠則孝非<lb/>
　天之性忠非人之義矣猶無耳目心腹豈為人歟<lb/>
　乃亦若鷺白烏𤣥盖物之本然也茍染而色之何<lb/>
　可長也惟忠與孝待勸而行詎至孝至忠乎夫忠<lb/>
　孝者感天地動鬼神故有氷魚寒笋之事返風起<lb/>
　禾之應或飾名沽譽雖可勸諸亦可捨諸則三五之<lb/>
<pb n="KR3j0183_WYG_003-6a"/>
　世忠孝多由於性三五之後忠孝多由於勸也勸<lb/>
　之尚不能況不勸乎<lb/>
忠孝本非二事孔子曰夫孝始於事親中於事君又<lb/>
　曰事親孝故忠可移於君又曰資於事父以事君<lb/>
　而敬同祭義載曽子言曰事君不忠非孝也莅官<lb/>
　不敬非孝也戰陣無勇非孝也忠與孝豈二事哉<lb/>
　要之忠以孝為本未有孝而不忠者古人謂求忠<lb/>
　臣於孝子之門又曰孝立則忠遂可謂能識聖賢<lb/>
<pb n="KR3j0183_WYG_003-6b"/>
　之意若謂忠孝不两立如王陽王尊之論則不可<lb/>
　<hi>樂庵語録</hi>
李順黨中有殺耕牛避罪亡逃者張忠定公許其首<lb/>
　身拘母十日不出釋之復拘其妻一宿而來公斷<lb/>
　云禁母十夜留妻一宵倚門之望何疎結髮之情<lb/>
　何厚舊為惡黨今又逃亡許令首身猶尚顧望就<lb/>
　市斬之於是首身者繼至並遣歸業民悉安居<hi>樂庵</hi>
　<hi>語録</hi>
<pb n="KR3j0183_WYG_003-7a"/>
　　　教子孫<lb/>
滎陽吕公希哲正獻公之長子也正獻公居家簡重寡<lb/>
　黙不以事物經心而申國夫人性嚴有法度雖甚愛<lb/>
　公然教公事事循蹈規矩甫十嵗祁寒暑雨侍立終<lb/>
　日不命之坐不敢坐也日必冠帶以見長者平居雖<lb/>
　天甚熱在父母長者之側不得去巾襪縳袴衣服唯<lb/>
　謹行步出入無得入茶房酒肆市井巷里之語鄭衛<lb/>
　之音未嘗一經於耳不正之書非禮之色未嘗一接<lb/>
<pb n="KR3j0183_WYG_003-7b"/>
　於目正獻公通判潁州歐陽文忠公適知州事焦先<lb/>
　生千之伯強客文忠公所嚴毅方正正獻公招延之<lb/>
　使教諸子諸生小有過差先生端坐召與相對終日<lb/>
　竟夕不與之語諸生恐懼畏伏先生方畧降詞色時<lb/>
　公方十餘嵗内則正獻公與申國夫人教訓如此之<lb/>
　嚴外則焦先生化導如此之篤故公徳器成就大異<lb/>
　衆人公嘗言人生内無賢父兄外無嚴師友而有成<lb/>
　者少矣<lb/>
<pb n="KR3j0183_WYG_003-8a"/>
歐陽文忠公與其姪通理書云自南方多事以來日夕<lb/>
　憂汝得昨日遞中書頓解憂想歐陽氏自江南歸明<lb/>
　累世蒙朝廷官禄吾今又被榮顯致汝等並列官品<lb/>
　當思報効偶此多事如有差使盡心向前不得避事<lb/>
　至於臨難死節亦是汝榮事但存心盡公神明自祐<lb/>
　汝謹不可思避事也昨書中言欲買朱砂來吾不闕<lb/>
　此物汝於官下宜守廉何得買官下物吾在官所除<lb/>
　飲食外不曽買一物可觀此為戒也内翰蘇公題其<lb/>
<pb n="KR3j0183_WYG_003-8b"/>
　後曰凡人勉強於外何所不至惟考之其私乃見真<lb/>
　偽此歐陽公與其弟姪家書也<lb/>
韓忠憲公教子嚴肅不可犯知亳州第二子舍人自西<lb/>
　京倅謁告省覲康公與右相及姪柱史宗彦皆中甲<lb/>
　科歸公喜置酒召寮屬之親厚者俾諸子坐於隅惟<lb/>
　持國多深思知必有義方之訓託疾不赴坐中忽云<lb/>
　二郎吾聞西京有疑獄奏讞者其詳云何舍人思之<lb/>
　未得已訶之再問未能對遂推案索杖大詬曰汝食<lb/>
<pb n="KR3j0183_WYG_003-9a"/>
　朝廷厚禄倅貳一府事無巨細皆當究心大辟奏案<lb/>
　尚不能記則細務不舉可知吾在千里外無所干預<lb/>
　猶能知之爾叨冒廩禄何顔報國必欲撻之衆賔力<lb/>
　解方已諸子股栗累日不能釋家法之嚴如此所以<lb/>
　多賢子孫也<lb/>
包孝肅公拯字希仁家訓云後世子孫仕宦有犯贓濫<lb/>
　者不得放歸本家亡殁之後不得葬於大塋之中不<lb/>
　從吾志非吾子孫共三十七字其下押字又云仰珙<lb/>
<pb n="KR3j0183_WYG_003-9b"/>
　刻石竪於堂屋東壁以詔後世又十四字珙者孝肅<lb/>
　之子也<lb/>
劉忠肅公摯教子孫先行實後文藝每曰士當以器識<lb/>
　為先一號為文人無足觀矣<lb/>
黄魯直云四民皆當世業士大夫家子弟能知忠信孝<lb/>
　友斯可矣然不可令讀書種子斷絶有才氣者出便<lb/>
　當名世矣<lb/>
横渠先生言勿謂小兒無記性所歴事皆能不忘故善<lb/>
<pb n="KR3j0183_WYG_003-10a"/>
　養子者當其嬰孩鞠之使得所養合其和氣乃至長<lb/>
　而性美教之示以好惡有常至如養犬者不欲其升<lb/>
　堂則時其升堂而扑之若旣扑其升堂又復食之於<lb/>
　堂則使孰從雖日撻而求其不升不可得也養異類<lb/>
　且爾况人乎故養正者聖人也<lb/>
吳庠妻謝氏其子名賀賀與賔客言及人之長短夫人<lb/>
　屛間竊聞之怒笞賀一百或解夫人曰臧否士之常<lb/>
　忽笞之若是夫人曰愛其女者必取三復白圭之士<lb/>
<pb n="KR3j0183_WYG_003-10b"/>
　妻之今獨産一子使知義命而出語忘親豈可乆之<lb/>
　道哉因涕泣不食賀由是恐懼謹黙<lb/>
真宗嘗問髙瓊卿子幾人曰臣子十有四人臣愚不肖<lb/>
　然未嘗不教以知書於是賜諸經史於其家每戒諸<lb/>
　子母曲事要勢以蘄進身若吾奮節行間至秉旄鉞<lb/>
　豈因人力哉又嘗與諸子論蔚昭敏李斌之為人諸<lb/>
　子曰此衆之所非也王曰吾嘗與此二人者言其忠<lb/>
　質一心無銖髮敢欺朝廷衆之所非吾之所取也<hi>神道</hi>
<pb n="KR3j0183_WYG_003-11a"/>
　<hi>碑</hi>
吕正獻公至和中手書東漢延篤與李文徳書於座右<lb/>
　又書古人詩好衣不近節士體粱榖似怕腹中書兩<lb/>
　句於子舍屏風<hi>家塾記</hi>
胡安定治家甚嚴閨門整肅尤謹内外之分兒婦雖父<lb/>
　母在非節朔不許歸寧嫁女必須勝吾家者娶婦必<lb/>
　須不若吾家者或問其故曰嫁勝吾家則女之事人<lb/>
　必欽必戒婦不若吾家則婦之事舅姑必執婦道<lb/>
<pb n="KR3j0183_WYG_003-11b"/>
家養正語録云人生至樂無如讀書至要無如教子<lb/>
富者之教子須是重道貧者之教子須是守節<lb/>
士人家切勤教子弟勿令詩書味短<lb/>
人家子弟惟可使覿徳不可使覿利<lb/>
教子有五導其性廣其志養其才鼓其氣攻其病廢一<lb/>
　不可<lb/>
養子弟如養芝蘭旣積學以培殖之又積善以滋潤之<lb/>
父子之間不可溺於小慈自小律之以嚴繩之以禮則<lb/>
<pb n="KR3j0183_WYG_003-12a"/>
　長無不肖之悔<lb/>
子弟之賢不肖係諸人而世人不以其不肖為可憂子<lb/>
　弟之貧富貴賤係諸天而世人乃憂其貧且賤而多<lb/>
　為不義之事以求富之貴之得非倒見耶<lb/>
　　　賑親族<lb/>
范文正公仲淹嘗語諸子弟曰吾吳中宗族甚衆於吾<lb/>
　固有親疎然以吾祖宗視之則均是子孫固無親疎<lb/>
　也吾安得不恤其饑寒哉且自祖宗積徳百餘年而<lb/>
<pb n="KR3j0183_WYG_003-12b"/>
　始發於吾得至大官若獨饗富貴而不恤宗族異日<lb/>
　何以見祖宗於地下今亦何顔以入家廟乎故恩例<lb/>
　俸賜常均族人并置義田宅云<hi>遺事</hi>
公輕財好施尤厚於族人既貴於姑蘇近郭買良田數<lb/>
　千畝為義莊以養羣從之貧者擇族人長而賢者一<lb/>
　人主其出納人日米一升嵗衣縑一疋嫁娶喪葬皆<lb/>
　有膽給聚族人僅百口公殁逾四十年子孫賢令至<lb/>
　今奉公之法不敢廢弛<hi>澠水燕談</hi>
<pb n="KR3j0183_WYG_003-13a"/>
公自政府出歸姑蘇焚黄搜外庫惟有絹三千疋令掌<lb/>
　吏録親戚及閭里知舊自大及小散之皆盡曰宗族<lb/>
　鄉黨見我生長幼學壯仕為我助喜我何以報之<lb/>
　哉<lb/>
吕正獻公公著自為小官不問生事而夫人亦好施仕<lb/>
　寖顯内外姻戚亦益多為相受賜所散至十之九三<lb/>
　公俸賜率以周九族家無餘積米不足至糴以繼之<lb/>
　<hi>行狀</hi>
<pb n="KR3j0183_WYG_003-13b"/>
程珦字伯温前後五得任子以均諸父子孫嫁遣孤女<lb/>
　必盡其力所得俸錢分贍親戚之貧者伯母劉氏寡<lb/>
　居公奉養甚至其女之夫死公逆從女兄以歸教養<lb/>
　其子均於子姪既而女兄之女又寡公懼女兄之悲<lb/>
　思又取甥女以歸嫁之時小官禄薄克己為義人以<lb/>
　為難<lb/>
吳文肅公奎姻族有不能自存者為畢嫁娶以錢二千<lb/>
　萬買田號曰義莊以賙親戚朋友之貧乏者終之日<lb/>
<pb n="KR3j0183_WYG_003-14a"/>
　家無餘財諸子無宅以居焉嗚呼可謂篤義君子<lb/>
　矣<lb/>
韓魏公琦合宗族百口衣食均等無所異嫁孤女十餘<lb/>
　人養育諸姪比於己子所得恩例先及旁族逮其終<lb/>
　子有褐衣未命者追孝祖考恨不及養奉塋域甚厚<lb/>
　自五世祖冢皆訪得之買田其旁植松檟召人守視<lb/>
　之貴顯五十年身為將相累更大賜予及其殁也庫<lb/>
　無羨錢室無竒玩賴天子賜金帛官出葬資喪事得<lb/>
<pb n="KR3j0183_WYG_003-14b"/>
　以無乏<lb/>
劉輝簽判哀族人不能為生者買田數百畝以養之初<lb/>
　范文正公吳文肅公皆有志置義田及後登二府禄<lb/>
　賜豐厚方能成其志而輝於初仕家無餘貲能力為<lb/>
　之士君子尤以為難<hi>澠水燕談</hi>
彭汝礪居家孝友事寡嫂謹甚兄無子為立後官之又<lb/>
　官其弟汝方而後其子汝方聞公喪即棄所居官歸<lb/>
　論者多之族人貧者分俸錢賙給或為置義莊<lb/>
<pb n="KR3j0183_WYG_003-15a"/>
　　　居處<lb/>
王文正公不置田宅曰子孫當各念自立何必田宅置<lb/>
　之徒使爭財為不義耳公奉身至薄所居甚陋真宗<lb/>
　嘗欲治之公以先人舊廬懇辭而止<lb/>
李文靖公沆為相治居第於封丘門内聽事前僅容旋<lb/>
　馬或言其太隘公笑曰居第當傳子孫此為宰相聽<lb/>
　事誠隘為太祝奉禮聽事已寛矣<lb/>
范文正公在杭州子弟以公有退志乘間請治第洛陽<lb/>
<pb n="KR3j0183_WYG_003-15b"/>
　營園圃以為佚老之地公曰人茍有道義之樂形骸<lb/>
　可外况居室哉吾今年踰六十生且無幾乃謀樹第<lb/>
　治圃顧何待而居乎吾之所患在位髙而艱退不患<lb/>
　退而無居也且西都士大夫園林相望為主人者莫<lb/>
　得常遊而誰獨障吾遊者豈必有諸已而後為樂耶<lb/>
　俸賜之餘宜以賙宗族若曹遵吾言毋以為慮<lb/>
横渠先生言嘗欲為范文正公買緑野堂者公不肯曰<lb/>
　在唐如晉公者是可尊也一旦取其物而有之如何<lb/>
<pb n="KR3j0183_WYG_003-16a"/>
　得安寧使弊壊及它人有之已則不可取也<lb/>
趙清獻公抃字閱道寛厚長者與物無忤家於三衢所<lb/>
　居甚隘弟姪有欲悅公意者厚以直易鄰翁之居以<lb/>
　廣公第公聞不樂曰吾與此翁三世為鄰矣忍棄之<lb/>
　乎命急還翁居而不追其直<lb/>
處士魏野贈㓂公詩曰有官居鼎鼐無宅起樓臺及上<lb/>
　即位北使賜宴兩府預坐北使歴視坐中問譯者曰<lb/>
　誰是無宅起樓臺相公坐中無答丁謂令譯者謂曰<lb/>
<pb n="KR3j0183_WYG_003-16b"/>
　朝廷初即位南方須大臣鎮撫宼公暫撫南夏非乆<lb/>
　即還<lb/>
楊玢尚書致仕歸長安舊居為鄰里侵占子弟欲詣府<lb/>
　訴其事以狀白玢玢批紙尾云四鄰侵我我從伊必<lb/>
　竟須思未有時試上含光殿基望秋風秋草正離離<lb/>
　子弟不敢復言<lb/>
李丞相沆頗通釋典尤厭榮利世務罕以嬰心其自奉<lb/>
　甚薄所居陋巷聽事無重門其偪下已甚頽垣壊壁<lb/>
<pb n="KR3j0183_WYG_003-17a"/>
　沆不以屑慮堂前花欄壊妻戒守舍者勿令葺以試<lb/>
　沆沆朝夕見之經月終不言妻以語沆沆笑謂其弟<lb/>
　維曰豈可以此動吾一念哉家人勸治居第未嘗答<lb/>
　維因語次及之沆曰身食厚禄時有横賜計囊裝亦<lb/>
　可以治第但念内典以此世界為缺陷安得圓滿如<lb/>
　意自求稱足今市新宅須一年繕完人生朝暮不可<lb/>
　保又豈能乆居巢林一枝聊自足耳安事豐屋哉後<lb/>
　遇疾沐浴畢右卧而逝時盛暑停屍七日室中無穢<lb/>
<pb n="KR3j0183_WYG_003-17b"/>
　氣亦履行之報也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　自警編卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>自警編卷九</head> <lb/>
    <p>
<pb n="KR3j0183_WYG_009-1a"/>
欽定四庫全書<lb/>
　自警編卷九<lb/>
　　　　　　　　　　　　宋　趙善璙　撰<lb/>
　　拾遺類<lb/>
　　　議論反覆<lb/>
王荆公知明州鄞縣讀書為文章二日一治縣事起堤<lb/>
　堰决陂塘為水陸之利貸糓于民立息以償俾新陳<lb/>
　相易興學校嚴保伍邑人便之故熙寧初為執政所<lb/>
<pb n="KR3j0183_WYG_009-1b"/>
　行之法皆本於此然荆公知行於一邑則可不知行<lb/>
　於天下不可也所遣新法使者多刻薄小人急於功<lb/>
　利遂至决河為田壞人墳墓室廬膏腴之地不可勝<lb/>
　紀青苗雖取二分之利民請納之費至十之七八又<lb/>
　公吏冒名新舊相因其弊益繁保甲保馬尤有害天<lb/>
　下騷然不得休息蓋祖宗之法一變矣獨役法新舊<lb/>
　差募二議俱有弊吳蜀之民以雇役為便秦晉之民<lb/>
　以差役為便荆公與司馬温公皆早貴少歴州縣不<lb/>
<pb n="KR3j0183_WYG_009-2a"/>
　能周知四方風俗故荆公主雇役温公主差役蘇内<lb/>
　翰范忠宣温公門下士復以差役為未便章子厚荆<lb/>
　公門下士復以雇役為未盡三人雖賢否不同皆聰<lb/>
　明曉吏治兼知南北風俗其所論甚公各不私於所<lb/>
　主元祐初温公復差役改雇役子厚議曰保甲保馬<lb/>
　一日不罷有一日害如役法則熙寧初以雇役代差<lb/>
　役議之不詳行之太速故後有弊今復以差役代雇<lb/>
　役當詳議熟講庶幾可行而限止五日太速後必有<lb/>
<pb n="KR3j0183_WYG_009-2b"/>
　弊温公不以為然子厚對太皇太后簾下與温公爭<lb/>
　辯至言異日難以奉陪喫劒太后怒其不遜子厚罪<lb/>
　去蔡京者知開封府用五日限盡改畿縣雇役之法<lb/>
　為差役至政事堂白温公公喜曰使人人如待制何<lb/>
　患法之不行紹聖初子厚入相復議以雇役改差役<lb/>
　置司講論久不决蔡京兼提舉白子厚曰取熙寧元<lb/>
　豐法施行之耳尚何講為子厚信之雇役遂定蔡京<lb/>
　前後觀望反復賢如温公暴如子厚皆足以欺之真<lb/>
<pb n="KR3j0183_WYG_009-3a"/>
　小人也<hi>聞見録</hi>
王荆公秉政更新天下之務而宿德舊人論議不叶荆<lb/>
　公遂選用新進待以不次故一時政事不日皆舉而<lb/>
　兩禁臺閣内外要權莫非新進之士也洎三司論市<lb/>
　易而吕參政指為沮法荆公信以爲然堅乞罷相既<lb/>
　出吕嘉問張諤持荆公而泣公慰之曰已薦吕惠卿<lb/>
　矣二子收淚及惠卿入參有射羿之意而一時之士<lb/>
　見其得君謂其可以傾奪荆公矣遂更朋附之既而<lb/>
<pb n="KR3j0183_WYG_009-3b"/>
　鄧潤甫枉狀廢王安國而李逢之獄又挾李士寧之<lb/>
　事以撼荆公又言熙寧編勑不便乞重編修及令百<lb/>
　姓手實供家財簿又欲給田募役以破役法其他夤<lb/>
　緣事故非議前宰者甚衆綱紀幾紊天子斷意再召<lb/>
　荆公秉政鄧綰懼不自安欲弭前迹遂發張若濟事<lb/>
　返攻吕惠卿朝廷俾張諤為兩浙路察訪以驗其事<lb/>
　諤猶欲掩覆而鄧綰復觀望意指薦引匪人於是惠<lb/>
　卿自知不安乃條列荆公兄弟之失凡數事面奏意<lb/>
<pb n="KR3j0183_WYG_009-4a"/>
　欲上意有貳上封惠卿所言以示荆公故荆公表有<lb/>
　忠不足以取信故事事欲其自明義不足以勝奸故<lb/>
　人人與之立敵蓋謂是也既而惠卿出亳州鄧綰張<lb/>
　諤之徒皆以罪去然自是門下之人皆無固志荆公<lb/>
　無與共圖事者又復請去而再鎮金陵故詩有紛紛<lb/>
　易變浮雲白落落難鍾老栢青者蓋謂是也<hi>出東軒筆録</hi>
　又云熙寧七年王荆公初罷相薦吕惠卿為叅政吕<lb/>
　得君怙權慮荆公復進因郊禮薦荆公為使相方進<lb/>
<pb n="KR3j0183_WYG_009-4b"/>
　熟上察見其情遽問曰王安石去不以罪何故用赦<lb/>
　復官吕無以對又曰李士寧者蜀人得導氣養生之<lb/>
　術又能言人休咎王荆公與之有舊每延於東府迹<lb/>
　甚熟及吕惠卿執政㑹山東吿李逢劉育之變事連<lb/>
　宗子世居起獄推治劾者言士寧嘗預此謀敕天下<lb/>
　捕之獄具世居賜死逢育棄市士寧决杖流永州連<lb/>
　坐者甚衆吕為此獄引士寧者意欲有誣衊㑹荆公<lb/>
　再入謀遂不行<lb/>
<pb n="KR3j0183_WYG_009-5a"/>
王荆公再秉政既逐吕惠卿門下之人復為䛕媚以自<lb/>
　安而荆公求退告去尤切有練亨甫者謂中丞鄧綰<lb/>
　曰公何不言於上以丞相之子雱為樞宻使諸弟皆<lb/>
　為兩制壻姪皆館職京師賜第宅田邸則庶幾可留<lb/>
　也綰如所戒言之上察知其阿黨亦頷之而已一日<lb/>
　荆公復於上前求去上曰卿勉為朕留當一一如卿<lb/>
　所欲但未有一穩便第宅耳荆公駭曰臣有何欲且<lb/>
　何為而賜第上笑而不答翊日荆公懇請其由上出<lb/>
<pb n="KR3j0183_WYG_009-5b"/>
　綰所上章荆公即乞推劾先是綰欲用其黨方揚為<lb/>
　臺官懼不厭人望乃并彭汝礪薦之其實意在揚也<lb/>
　無何上黜汝礪綰遽表言臣素不知汝礪之為人昨<lb/>
　所舉鹵莽乞不行前狀即此二事上察見其姦遂落<lb/>
　綰中丞以本官知虢州亨甫奪挍書為漳州推官綰<lb/>
　制曰操心頗僻賦性姦囘論士薦人不循分守又曰<lb/>
　朕之待汝者義形於色汝之事朕者志在於邪蓋謂<lb/>
　是也<hi>東軒筆録</hi>
<pb n="KR3j0183_WYG_009-6a"/>
王荆公與吕申公素相厚嘗曰吕十六不作相天下不<lb/>
　太平及薦申公為中丞荆公以謂有八元八凱之賢<lb/>
　不半年所論不同復謂有驩兠共工之姦荆公之喜<lb/>
　怒如此蓋孫覺莘老嘗為上言今藩鎮大臣如此論<lb/>
　列而遭挫折若當唐末五代之際必有興晉陽之甲<lb/>
　以除君側之惡者矣上已忘其人但記美鬚誤以為<lb/>
　申公也<hi>聞見録</hi>
王荆公在臺閣侍從時每為人言唐太宗令諫官隨宰<lb/>
<pb n="KR3j0183_WYG_009-6b"/>
　相入閤最切於政道後世所當行也及入司政事而<lb/>
　孫莘老李公擇在諫職二人者熟荆公此論遂列奏<lb/>
　請舉行之荆公不可曰是又益兩叅知政事也<hi>吕氏家塾</hi>
　<hi>記</hi>
陳瓘雖縁蔡氏得罪而首論私史力排王氏王蔡之黨<lb/>
　如薛昻蹇序辰何執中鄧洵仁洵武蔡薿之徒皆當<lb/>
　時協力排陷欲殺公者亦不獨蔡京兄弟而已蔡薿<lb/>
　與公初不相識公上宰相書謫守海陵薿為太學生<lb/>
<pb n="KR3j0183_WYG_009-7a"/>
　以長書遺公論天下事皆合天下之公議遣人致於<lb/>
　海陵謂公諫疏婉而有理似陸宣公剛而不撓似狄<lb/>
　梁公文章淵源發明正道則韓文公其人也至次年<lb/>
　薿以對䇿為大魁所陳時事與前書頓異於是愧悔<lb/>
　而欲殺公以滅口宻贊京黨出力尤甚正彚三山之<lb/>
　竄石悈台州紛紛皆其所為也<hi>遺事</hi>
　　　報應<lb/>
盧多遜貶朱崖諫議大夫李符求見趙普言朱崖雖在<lb/>
<pb n="KR3j0183_WYG_009-7b"/>
　海外而水土無他惡春州雖在内地而至者必死望<lb/>
　追改前命以外彰寛宥乃置於必死之地普頷之後<lb/>
　月餘符坐事貶宣州行軍司馬上怒未已令再貶嶺<lb/>
　外普具述其事即以符知春州到郡月餘卒<lb/>
寇萊公好士樂善不倦推薦丁謂之徒皆出其門公與<lb/>
　丁謂㑹食都堂羮染公鬚謂起拂之公正色曰身為<lb/>
　執政而親為宰相拂鬚耶謂慙不勝公恃正直而不<lb/>
　虞巧佞故卒為所陷公貶雷州時丁與馮拯在中書<lb/>
<pb n="KR3j0183_WYG_009-8a"/>
　丁當秉筆初欲貶崖州而丁忽自疑語馮曰崖州再<lb/>
　涉鯨波如何馮唯之而已丁乃徐擬雷州丁之貶也<lb/>
　馮遂擬崖州當時好事者曰若見雷州寇司户人生<lb/>
　何處不相逢比丁之南也寇復移道州寇聞丁當來<lb/>
　遣人以蒸羊逆于境上而收其僮僕杜門不放出聞<lb/>
　者多以為得體<lb/>
石介既卒夏竦言於仁宗曰介實不死北走邊矣尋出<lb/>
　中使與京東部刺史發介棺以驗虛實是時吕居簡<lb/>
<pb n="KR3j0183_WYG_009-8b"/>
　為京東轉運使謂中使曰若發棺空而介果北走則<lb/>
　雖孥戮不為酷萬一介屍在即是朝廷無故發人塜<lb/>
　墓何以示後世耶中使曰誠如金部言遂劾介之内<lb/>
　外親族及㑹葬門人姜潛以下至於舉柩窆棺之人<lb/>
　合數百狀結罪保證中使持入奏仁宗亦悟竦之譖<lb/>
　後夏竦死仁宗將往澆奠吳奎言於上曰夏竦多詐<lb/>
　今亦死矣仁宗至其家澆奠畢躊躇久之命大閹去<lb/>
　竦面羃而視之世謂剖棺之與去面羃其為人主之<lb/>
<pb n="KR3j0183_WYG_009-9a"/>
　疑一也亦所謂報應者耶<lb/>
丁謂既逐李文定迪於衡州遣中使齎詔賜之不道所<lb/>
　以李聞之欲自裁其子柬之救之得免謂因大行貶<lb/>
　竄王欽若丁度等皆投之逺方時王沂公曽叅知政<lb/>
　事不平之曰責太重矣謂熟視久之曰居亭主人恐<lb/>
　未能免也沂公踧然而懼因宻謀去之内侍雷允恭<lb/>
　既有力於謂深德之至是允恭為山陵都監司天邢<lb/>
　中和為允恭言今山陵上百步法宜子孫類汝州秦<lb/>
<pb n="KR3j0183_WYG_009-9b"/>
　王墳允恭曰如此何故不就中和曰恐下有石并水<lb/>
　耳允恭曰先帝獨有上無它子若如秦王墳何故不<lb/>
　用中和曰山陵事重踏行覆按動經日月恐不及七<lb/>
　月之期爾允恭曰第移就上穴我走馬入見太后言<lb/>
　之安有不從允恭素貴横人不敢違即改穿上穴及<lb/>
　允恭入白太后太后曰此大事何輕易如此出與山<lb/>
　陵使議可否允恭見謂具道所以謂亦知其非而重<lb/>
　違允恭無所可否唯唯而已允恭不待謂决語入奏<lb/>
<pb n="KR3j0183_WYG_009-10a"/>
　太后曰山陵使亦無異議矣既而上穴果有石石盡<lb/>
　水出沂公具得其事以謂擅易陵地意有不善欲奏<lb/>
　之而不得間語同列曰曽無子欲令弟子過房來日<lb/>
　奏事畢略留奏之謂不以為疑太后聞之大驚即命<lb/>
　差官按劾其事而謂不知也比知之於簾前訴之移<lb/>
　時有内侍卷簾曰相公誰與語駕起久矣謂知太后<lb/>
　意不可囘以笏叩頭而退謂既得罪山陵竟就下穴<lb/>
　蓋謂所坐本欲庇雷允恭不忍破其妄作耳然其邪<lb/>
<pb n="KR3j0183_WYG_009-10b"/>
　謀深逺得位歲久心不可測平時陰險傾陷正人雖<lb/>
　沂公以計傾之而公議不以為非也<lb/>
真宗既疾甚殆不復知事李迪丁謂同作相内臣雷允<lb/>
　恭者嬖臣也自劉后以下皆畏事之謂之進用皆允<lb/>
　恭之力嘗傳宣中書欲以林特為樞宻副使迪不可<lb/>
　曰除兩府須面奉聖㫖翌日爭之上前聲色俱厲謂<lb/>
　辭屈俯首鞠躬而已謂既退迪獨留納劄子上皆不<lb/>
　能省記而二相皆以郡罷允恭傳宣謂家以中書闕<lb/>
<pb n="KR3j0183_WYG_009-11a"/>
　人權留謂𤼵遣謂因直入中書見同列召堂吏諭之<lb/>
　索文書閲之來日與諸公同奏事上亦無語衆退獨<lb/>
　留及出道過學士院問吏今日學士誰直曰劉學士<lb/>
　筠謂呼筠出口傳聖㫖令謂復相可草麻筠曰命相<lb/>
　必面得㫖果爾今日必有宣召麻乃可為也謂無如<lb/>
　之何它日再奏事復少留退過學士院復問誰直曰<lb/>
　錢學士惟演謂復以聖㫖語之惟演即從命既復相<lb/>
　乃逐李公及其黨正人為之一空將草李公責詞時<lb/>
<pb n="KR3j0183_WYG_009-11b"/>
　宋宣獻知制誥當直請其罪名謂曰春秋無將漢法<lb/>
　不道皆其事也宋不得已從之詞既上謂猶嫌其不<lb/>
　切多所改定其言上前爭議曰罹此震驚遂至沉頓<lb/>
　謂所定也及謂貶朱崖宋猶掌詞命即為之詞曰無<lb/>
　將之戒深著於魯經不道之誅難逃於漢法天下快<lb/>
　之<lb/>
咸平中李士衡在館職日嘗使髙麗武人為副使髙麗<lb/>
　禮幣賂遺之物士衡皆不關意一切委於副使時船<lb/>
<pb n="KR3j0183_WYG_009-12a"/>
　底敝漏副使者以士衡所得縑帛藉船底然後實己<lb/>
　物至海内遇大風船欲傾覆副使倉惶悉取舟中之<lb/>
　物投之海中更不别擇約投及半風息船定既而檢<lb/>
　㸃所投皆副使之物士衡所得一無所失<hi>續資治通鑑</hi>
蘇子由謫雷州不許占官舍遂僦民屋章子厚又以為<lb/>
　强奪民居下本州追民究治以僦券甚明乃已不一<lb/>
　二年子厚謫雷州亦問舍于民民曰前蘇公來為章<lb/>
　丞相幾破我家今不可也其報復如此<hi>聞見録及事略</hi>
<pb n="KR3j0183_WYG_009-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　自警編卷九<lb/>
</p>
<p>
</p>
  </div>
</body>
</text>
</TEI>
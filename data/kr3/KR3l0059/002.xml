<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>萍洲可談卷二</head>
    <p>
<pb n="KR3l0059_WYG_002-1a"/>
欽定四庫全書<lb/>
　萍洲可談卷二　　　　　　宋　朱彧　撰<lb/>
廣州市舶司舊制帥臣漕使領提舉市舶事祖宗時謂<lb/>
之市舶使福建路泉州兩浙路明州杭州皆傍海亦有市<lb/>
舶司崇寧初三路各置提舉市舶官三方唯廣最盛官<lb/>
吏或侵漁則商人就易處故三方亦迭盛衰朝廷嘗併<lb/>
泉州舶船令就廣商人或不便之<lb/>
廣州自小海至溽洲七百里溽洲有望舶巡檢司謂之<lb/>
<pb n="KR3l0059_WYG_002-1b"/>
一望稍北又有第二第三望過溽洲則滄溟矣商船去<lb/>
時至溽洲少需以訣然後解去謂之放洋還至溽洲則<lb/>
相慶賀寨兵有酒肉之饋并防䕶赴廣州既至泊船市<lb/>
舶亭下五洲巡檢司差兵監視謂之編欄凡舶至帥漕<lb/>
與市舶監官莅閱其貨而征之謂之抽解以十分為率<lb/>
真珠龍腦凡細色抽一分瑇瑁蘇木凡麤色抽三分抽<lb/>
外官市各有差然後商人得為己物𧰼牙重及三十斤<lb/>
并乳香抽外盡官市蓋𣙜貨也商人有𧰼牙稍大者必<lb/>
<pb n="KR3l0059_WYG_002-2a"/>
截為三斤以下規免官市凡官市價微又凖他貨與之<lb/>
多折閱故商人病之舶至未經抽解敢私取物貨者雖<lb/>
一毫皆沒其餘貨科罪有差故商人莫敢犯<lb/>
廣州市舶亭枕水有海山樓正對五洲其下謂之小海<lb/>
中流方丈餘舶船取其水貯以過海則不壞逾此丈許<lb/>
取者并汲井水皆不可貯久則生蟲不知此何理也舶<lb/>
船去以十一月十二月就北風來以五月六月就南風<lb/>
船方正若一木斛非風不能動其檣植定而㠶側掛以<lb/>
<pb n="KR3l0059_WYG_002-2b"/>
一頭就檣柱如門扇㠶席謂之加突方言也海中不唯<lb/>
使順風開岸就岸風皆可使唯風逆則倒退爾謂之使<lb/>
三面風逆風尚可用矴石不行廣帥以五月祈風於豐<lb/>
隆神<lb/>
甲令毎舶大者數百人小者百餘人以巨商為綱首副<lb/>
綱首雜事市舶司給朱記許用笞治其徒有死亡者籍<lb/>
其財商人言船大人衆則敢徃海外多盜賊且掠非詣<lb/>
其國者如請占城公據而誤入真臘則盡沒其舶貨縛<lb/>
<pb n="KR3l0059_WYG_002-3a"/>
北人賣之云爾本不來此兼外夷雖無商稅而誅求謂<lb/>
之獻送不論貨物多寡一例責之故不利小舶也舶船<lb/>
深濶各數十丈商人分占貯貨人得數尺許下以貯物<lb/>
夜卧其上貨多陶器大小相套無少隙地海中不畏風<lb/>
濤唯懼靠閣謂之凑淺則不復可脫船忽發漏旣不可<lb/>
入治令鬼奴持刀絮自外補之鬼奴善游入水不瞑舟<lb/>
師識地理夜則觀星晝則觀日隂晦觀指南針或以十<lb/>
丈繩鈎取海底泥嗅之便知所至海中無雨凡有雨則<lb/>
<pb n="KR3l0059_WYG_002-3b"/>
近山矣商人言舶船遇無風時海水如鑑舟人捕魚用<lb/>
大鈎如臂縛一鷄鶩為餌使大魚吞之随其行半日方<lb/>
困稍近之又半日方可取忽遇風則棄或取得大魚不<lb/>
可食剖腹求所吞小魚可食一腹不下數十枚枚十數<lb/>
斤海大魚毎随舶上下凢投物無不噉舟人病者忌死<lb/>
於舟中徃徃氣未絶便卷以重席投水中欲其遽沉用<lb/>
數瓦罐貯水縛席間纔投入羣魚并席吞去竟不少沉<lb/>
有鋸鯊長百十丈鼻骨如鋸遇舶船横截斷之如拉朽<lb/>
<pb n="KR3l0059_WYG_002-4a"/>
爾船行海中忽逺視枯木山積舟師疑此處舊無山則<lb/>
蛟龍也乃斷髪取魚鱗骨同焚稍稍沒水中凡此皆危<lb/>
急多不得脫商人重胡僧云度海危難禱之則見於空<lb/>
中無不獲濟至廣州飯僧設供謂之羅漢齋<lb/>
北人過海外是歲不還者謂之住蕃諸國人至廣州是<lb/>
歲不歸者謂之住唐廣人舉債總一倍約舶過迴償住<lb/>
蕃雖十年不歸息亦不増富者乘時畜繒帛陶貨加其<lb/>
直與求債者計息何啻倍蓰廣州官司受理有利債負<lb/>
<pb n="KR3l0059_WYG_002-4b"/>
亦市舶使專敕欲其流通也<lb/>
廣州蕃坊海外諸國人聚居置蕃長一人管勾蕃坊公<lb/>
事專切招邀蕃商入貢用蕃官為之巾袍履笏如華人<lb/>
蕃人有罪詣廣州鞫實送蕃坊行遣縛之木梯上以藤<lb/>
杖撻之自踵至頂每藤杖三下折大杖一下蓋蕃人不<lb/>
衣褌袴喜地坐以杖臀為苦反不畏杖脊徒以上罪則<lb/>
廣州决斷蕃人衣裝與華異飲食與華同或云其先波<lb/>
巡嘗事瞿曇氏受戒勿食諸肉至今蕃人但不食猪肉<lb/>
<pb n="KR3l0059_WYG_002-5a"/>
而已又曰汝必欲食當自殺自食意謂使其割己肉自<lb/>
啖至今蕃人非手刃六畜則不食若魚鼈則不問生死<lb/>
皆食其人手指皆帶寳石嵌以金錫視其貧富謂之指<lb/>
環子交阯人尤重之一環直百金最上者號猫兒眼睛<lb/>
乃玉石也光燄動灼正如活者究之無他異不知佩襲<lb/>
之意如何有摩娑石者辟藥蟲毒以為指環遇則吮之<lb/>
立愈此固可以衛生<lb/>
海南諸國各有酋長三佛齊最號大國有文書善筭商<lb/>
<pb n="KR3l0059_WYG_002-5b"/>
人云日月蝕亦能預知其時但華人不曉其書爾地多<lb/>
檀香乳香以為華貨三佛齊舶賫乳香至中國所在市<lb/>
舶司以香係榷貨抽分之外盡官市近嵗三佛齊國亦<lb/>
榷檀香令商就其國主售之直増數倍蕃民莫敢私鬻<lb/>
其政亦有術也是國正在海南西至大食尚逺華人詣<lb/>
大食至三佛齊修舩轉易貨物逺賈輻湊故號最盛<lb/>
廣中富人多畜鬼奴絶有力可負數百斤言語嗜慾不<lb/>
通性淳不逃徙亦謂之野人色黒如墨唇紅齒白髪鬈<lb/>
<pb n="KR3l0059_WYG_002-6a"/>
而黄有牝牡生海外諸山中食生物採得時與火食飼<lb/>
之累日洞泄謂之換腸縁此或病死若不死即可蓄久<lb/>
蓄能曉人言而自不能言有一種近海野人入水眼不<lb/>
眨謂之崑崙奴<lb/>
廣州雜俗婦人強男子弱婦人十八九戴烏絲髻衣皂<lb/>
半臂謂之逰街背子<lb/>
樂府有菩薩蠻不知何物在廣中見呼蕃婦為菩薩方<lb/>
識之<lb/>
<pb n="KR3l0059_WYG_002-6b"/>
廣州蕃坊見蕃人賭𧰼棊並無車馬之制只以𧰼牙犀<lb/>
角沉檀香數塊於棊局上兩兩相移亦自有節度勝敗<lb/>
予以戲事未嘗問也<lb/>
余在廣州甞因犒設蕃人大集府中蕃長引一三佛齊<lb/>
人来云善誦孔雀明王經余思佛書所謂真言者殊不<lb/>
可曉意其𫝊訛喜得為證因令誦之其人以兩手向背<lb/>
倚柱而呼聲正如瓶中傾沸湯更無一聲似世傳孔雀<lb/>
真言者余曰其書已經重譯宜其不同但流俗以此書<lb/>
<pb n="KR3l0059_WYG_002-7a"/>
薦亡者不知中國鬼神如何曉會<lb/>
南海廟前有大樹生子如冬瓜熟時解之其房如芭蕉<lb/>
土人呼為波羅蜜漬之可食<lb/>
英州碧落洞生鍾乳牧羊者多徃焉或云羊食鍾乳間<lb/>
水有全體如乳白者其肉大補羸謂之乳羊活時了不<lb/>
能識刲之然後見極難得或一嵗得一二枚郡守即獻<lb/>
廣帥監司<lb/>
漢以神雀改元書𫝊不言其狀廣南人說神雀或紅或<lb/>
<pb n="KR3l0059_WYG_002-7b"/>
白一羣必備五色飛集極髙樹自十丈以下皆不肯棲<lb/>
食露吸風網罟不能及余在曹溪寺屢見之忽來倐去<lb/>
嘲哳似雀噪色鮮明詢諸彼人自來未甞有捕得者<lb/>
海南諸國有倒掛雀尾羽備五色狀似鸚鵡形小如雀<lb/>
夜則倒懸其身畜之者食以蜜漬粟米甘蔗不耐寒至<lb/>
中州輙以寒死尋常誤食其糞亦死元符中始有携至<lb/>
都城者一雀售錢五十萬東坡梅詞云倒掛緑毛么鳯<lb/>
蓋此鳥也<lb/>
<pb n="KR3l0059_WYG_002-8a"/>
余在廣州購得白鸚鵡譯者盛稱其能言試聽之能蕃<lb/>
語耳嘲哳正似鳥聲可惜枉費教習一笑而還之<lb/>
南方大龜長二三尺介厚而白造玳瑁器者用以補襯<lb/>
名曰龜筒方諺曰龜筒夾玳瑁鬼神不曉會初時民間<lb/>
無用不可售後縁官市價涌貴先公帥廣内侍省牒廣<lb/>
州市龜筒數百斤公不報僚吏以為言公曰吾專行之<lb/>
勿累爾矣卒不與市民頼以不擾<lb/>
廣右英州清逺峽小龍祠余嘗謁之數間屋當溪山竒<lb/>
<pb n="KR3l0059_WYG_002-8b"/>
絶處龍乃五虵其色一如生金王也一如紅錦妃也一<lb/>
青一緑判官也一黄走吏也又有小者如王色太子也<lb/>
蟠曲一漆合中發視之或見或隱甚神異其狀比常虵<lb/>
細勁而長横目廣顙不畏人色皆鮮明勝於丹青祀之<lb/>
則出據香爐上火不能爇或食所祀酒茗<lb/>
閩浙人食蛙湖湘人食蛤蚧大蛙也中州人每笑東南<lb/>
人食蛙有宗子任浙官取蛙兩股脯之紿其族人為鶉<lb/>
腊既食然後告之由是東南謗少息或云蛙變為黄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<pb n="KR3l0059_WYG_002-9a"/>
廣南食蛇市中鬻蛇羮東坡妾朝雲随謫惠州嘗遣老<lb/>
兵買食之意謂海鮮問其名乃蛇也哇之病數日竟死<lb/>
瓊管夷人食動物凡蠅蚋草蟲蚯蚓盡捕之入截竹中<lb/>
炊熟破竹而食頃年在廣州蕃坊獻食多用糖蜜腦麝<lb/>
有魚雖甘旨而腥臭自若也唯燒筍菹一味可食先公<lb/>
使遼日供乳粥一碗甚珍但沃以生油不可入口諭之<lb/>
使去油不聽因紿令以他器貯油使自酌用之乃許自<lb/>
後遂得淡粥大率南食多鹽北食多酸四夷及村落人<lb/>
<pb n="KR3l0059_WYG_002-9b"/>
食甘中州及城市人食淡五味中惟苦不可食<lb/>
廣州醫助教王士良元祐元年死三日而甦自言被追<lb/>
至冥府有衣淺絳衣如仙官者據殿引問士良嘗為人<lb/>
行藥殺妻士良不伏有吏唱言自熈寧四年始即取籍<lb/>
閱良久云並無仙官拊案曰本是黄州誤做廣州令放<lb/>
士良還既出又令引至廡下有揭示云明年廣南疫宜<lb/>
用此藥方士良讀之乃博濟方中鈎藤散也本方治疫<lb/>
士良讀之乃竊詢左右此何所也或言太司真人治天<lb/>
<pb n="KR3l0059_WYG_002-10a"/>
下醫工時蔡元度守五羊聞之召士良審問令幕客作<lb/>
記及春疫癘大作以鈎藤散治之輙愈士良又云㓜習<lb/>
醫至熙寧四年方用藥治病㝠㝠中已記録可不慎哉<lb/>
元祐間廣州蕃坊劉姓人娶宗女官至左班殿直劉死<lb/>
宗女無子其家争分財産遣人撾登聞院鼓朝廷方悟<lb/>
宗女嫁夷種因禁止三代須一代有官乃得娶宗女<lb/>
鄒浩志完以言事得罪貶新州媒孽者久猶不已元符<lb/>
二年冬有旨付廣東提刑鍾正甫就新州鞫問志完事<lb/>
<pb n="KR3l0059_WYG_002-10b"/>
不下司是時鍾挈家在廣州觀上元燈得旨即行漕帥<lb/>
方宴集怪其不至而已乗𫝊出關矣衆愕然鍾馳至新召<lb/>
志完拘之浴室適泰陵遺詔至鍾號泣啓封志完居暗<lb/>
室不自意得全又聞使者哭泣罔測其事意甚隕穫良久<lb/>
鍾遣介傳語止言為國恤不及獻茶且請歸宅志完亦<lb/>
泣而出其後東坡聞之戲云此茶不煩見示<lb/>
東坡元豐間知湖州言者以其誹謗時政必致死地御<lb/>
史臺遣就任攝之吏部差朝士皇甫朝光管押東坡方<lb/>
<pb n="KR3l0059_WYG_002-11a"/>
視事數吏直入上㕔事捽其袂曰御史中丞召東坡錯<lb/>
愕而起即步出郡署門家人號泣出随之弟轍適在郡<lb/>
相逐行及西門不得與訣東坡但呼子由以妻子累爾<lb/>
郡人為之泣涕下獄即問五代有無誓書鐵劵蓋死囚<lb/>
則如此他罪止問三代東坡為一詩付獄吏他日寄子<lb/>
由其詩曰聖主如天萬物春小臣愚暗自亡身百年未<lb/>
滿先償債十口無歸更累人是處青山可埋骨他時夜<lb/>
雨獨傷神與君世世為兄弟更結來生未了因獄吏憐<lb/>
<pb n="KR3l0059_WYG_002-11b"/>
之頗寛其苦楚獄成神考薄其罪止責散官安置黄州<lb/>
元祐中復起為兩制用事紹聖初貶惠州再竄儋耳元<lb/>
符末放還與子過乘月自瓊州渡海而北風静波平東<lb/>
坡叩舷而歌過困不得寢甚苦之率爾曰大人賞此不<lb/>
已寜當再過一巡東坡矍然就寢余在南海逢東坡北<lb/>
歸氣貌不衰笑語滑稽無窮視面多土色靨耳不潤澤<lb/>
别去數月僅及陽羨而卒東坡固有以處憂患但瘴霧<lb/>
之毒非所能堪耳<lb/>
<pb n="KR3l0059_WYG_002-12a"/>
孫權破曹操於赤壁今沔鄂間皆有之黄州徙治黄岡<lb/>
俯大江與武昌縣相對州治之西距江名赤鼻磯俗呼<lb/>
鼻為弼後人徃徃以此為赤壁武昌寒溪正孫氏故宫<lb/>
東坡詞有人道是周郎赤壁之句指赤鼻磯也坡非不知<lb/>
自有赤壁故言人道是者以明俗記耳<lb/>
東坡在黄州手作菜羮號東坡羮自叙其制度好事者<lb/>
珍竒之<lb/>
宫殿置鴟吻臣庶不敢用故作獸頭代之或云以禳火<lb/>
<pb n="KR3l0059_WYG_002-12b"/>
災今光州界人家屋皆獸頭黄州界惟官舍神廟用之<lb/>
私居不用云恐招回禄之禍相去百里風俗便不同<lb/>
三月上巳祓禊其來亦逺寒食禁火主介子推河東之<lb/>
俗也江浙民間多競渡亦有龍舟率用五月五日主屈<lb/>
原湘楚之俗也二者皆尚賢而末流則害教晉人寒食<lb/>
病老幼楚人競渡致鬭訟<lb/>
忠潔侯者屈原也大觀間議開直河省洞庭迂險使者<lb/>
沈延嗣總其事辟屬官有勾當公事盧供奉過湖溺死<lb/>
<pb n="KR3l0059_WYG_002-13a"/>
或傳傍舟見鬼物出波間云吾血食此若由直河則將<lb/>
安仰余以為忠㓗侯當無此言儻以其興不可成之功<lb/>
徒殫民力則斃之亦三閭遺意也<lb/>
余客沔鄂聞人說張乖崖初為崇陽令至今血食父老<lb/>
猶能道其政事嘗逢村氓市菜一束出郭門問之則近<lb/>
郊農家乖崖笞之四十曰爾有地而市菜惰農也崇陽<lb/>
民聞之相尚力田乖崖一日遣吏盡伐民間茶園諭令<lb/>
更種桑柘民失茶利甚困然素畏服其政令不敢慢乖<lb/>
<pb n="KR3l0059_WYG_002-13b"/>
崖代去數年㑹朝廷更榷法園户納茶租錢崇陽獨無<lb/>
茶園免輸邑去郡四百里不通舟楫嵗輸一夫負米至<lb/>
郡每斛率得六七斗富者租百斛甚為勞費乖崖使三<lb/>
司建言髙原縣分苖米折納絹崇陽民遂得輕齎而先<lb/>
植桑柘已成𧖟絲之利甲於東南迄今尤盛<lb/>
黄州董助教甚富大觀乙丑嵗歉董為飯以食饑者又為<lb/>
糗餌與小兒輩方羅列分俵饑人如墻而進不復可制<lb/>
董仆於地頗被毆踐家人咸咎之董畧不介意翌日又<lb/>
<pb n="KR3l0059_WYG_002-14a"/>
為具但設闌楯以序進退或時紛然迄百餘日無倦也<lb/>
黄岡村氓閭丘十五多積榖每幸凶嵗即騰價細民苦<lb/>
之老年病且亟不復飲食但餐羊屎家人憐之以米餌<lb/>
作羊屎紿之入手便投去唯食真者此氓媚佛多施廬<lb/>
山僧供積亦内懼禍至冀事佛少逭責此尤不可也<lb/>
黄岡民丁生微稍稍有生事性桀黠遂致富創買田宅<lb/>
治井得片石膚脉成字如其姓名丁即模刻令士人作<lb/>
碑記實未㡬病死家旋破余售之今萍洲是也田廬似<lb/>
<pb n="KR3l0059_WYG_002-14b"/>
是前定當有以受之不爾未見能享者<lb/>
黄魯直再謫黔中泊舟武昌初和甫追餞之相與處舟<lb/>
中岸巾危坐魯直側席意甚恭猶子無咎與黄士潘觀<lb/>
來不知其為初和甫忽畧之潘黄正論本草反覆良久<lb/>
魯直曰吾姪前識初和甫否二人縮舌汗背<lb/>
漢威令行於西北故西北呼中國為漢唐威令行於東<lb/>
南故蠻夷呼中國為唐崇寧間臣僚上言外國指中國<lb/>
為唐漢形於文書乞並改為宋謂如用唐裝漢法之𩔖<lb/>
<pb n="KR3l0059_WYG_002-15a"/>
詔從之余竊謂未宜不若改作華字八荒之内莫不臣<lb/>
妾特有華夷之異爾<lb/>
遼人嗜學中國先朝建天章龍圖閣以藏祖宗制作置<lb/>
待制學士以寵儒官遼亦立乾文閣置待制學士以命<lb/>
其臣典章文物倣傚甚多政和壬辰朝廷得𤣥圭肆赦<lb/>
是冬遼人亦穪得孔子履赦管内<lb/>
先公言使北時見北使耶律家車馬來迓氊車中有婦<lb/>
人面塗深黄紅眉黑吻謂之佛妝<lb/>
<pb n="KR3l0059_WYG_002-15b"/>
北地産鹿有倍大於中國者鹿角近根實處刻以為環<lb/>
肉好相半内虛可以貯物謂之鹿頂合<lb/>
京師置都亭驛待遼人都亭西驛待夏人同文館待髙<lb/>
麗懷逺驛待南蠻元豐待髙麗最厚沿路亭𫝊皆名髙<lb/>
麗亭髙麗人泛海而至明州則由二浙遡汴至都下謂<lb/>
之南路或至宻州則由京東陸行至京師謂之東路二<lb/>
路亭傳一新常由南路未有由東路者髙麗人便於舟<lb/>
楫多齎輜重故爾<lb/>
<pb n="KR3l0059_WYG_002-16a"/>
髙句驪古箕子之國雖夷人能文先公守潤得其使先<lb/>
狀云逺離桑域近次蔗封蓋取食蔗漸入佳境之義崇<lb/>
寧中遣使賀天寧節表有良月就盈之句蓋謂十月十<lb/>
日其屬辭如此<lb/>
髙麗人嘗在常州買民間養鴿放之鴿識家飛去常人<lb/>
唯恐不售使還又託生辰買鴿放生人家争出名鴿既<lb/>
售即籠入舟中去更數日方生辰遂載行反以為得計<lb/>
九江之下貴池口屬池州九江之上富池口屬興國軍<lb/>
<pb n="KR3l0059_WYG_002-16b"/>
富池口有吳將甘寜廟案吳志甘寜屯於當口或疑其富<lb/>
池口也又恐自有當口寧傳云為西陵太守以陽新下<lb/>
雉為奉邑今永興縣有陽新里下雉村蓋寧故國廟碑<lb/>
刻甚多並無說此者<lb/>
東海神廟在萊州府東門外十五里下瞰海咫尺東望<lb/>
芙蓉島水約四十里島之西水色白東則色碧與天接<lb/>
島上有神廟一茅屋漁者至彼則還屋中有米數斛凡<lb/>
漁人阻風則宿島上取米以為糧得歸便載米償之不<lb/>
<pb n="KR3l0059_WYG_002-17a"/>
敢欺一粒稍北與北蕃界相望漁人云天晴時夜見北<lb/>
人舉火度之亦不甚逺一在蓬莱閣西後枕溟海<lb/>
先公守東萊派買上供綿十萬兩諸邑請重禁私市公<lb/>
曰如是將擾而不能辦問市價㡬錢曰毎兩百錢公命<lb/>
增二十委掖令田望莅之如私市貯錢邑門不問多少<lb/>
随手交易十餘日四鄉趨利而來遂足所售數或謂價<lb/>
外増直恐虧有司公曰朝廷平價和市之意正如此<lb/>
崇寧初行當十大錢秤重三小錢後以幣輕物重令東<lb/>
<pb n="KR3l0059_WYG_002-17b"/>
南改為當五錢輕於東北私鑄盜販不可禁乃一切改為<lb/>
當三輕重適平然後定是時内帑藏錢無筭折閱萬億<lb/>
計京師一旦自凌晨數騎走出東華門𫝊呼里巷當十<lb/>
改為當三頃刻遍知故凡富人無所措手開封府得㫖<lb/>
民間質庫限五日作當十贖質細民奔走趨利質者不<lb/>
堪命稍或擁遏有司即以重刑加之有巨豪善計者至<lb/>
官限滿自展五日依舊作當十贖質大榜其門朝廷聞<lb/>
而録賞之余族父炳居湖州儀鳯橋西常貯數百緡錢<lb/>
<pb n="KR3l0059_WYG_002-18a"/>
以射利會當十法變子弟先得消息請速以錢易他貨<lb/>
族父笑而不答良久云錢遂不可用耶子弟曰然族父<lb/>
曰我不用他人亦不可用又何為既失此後稍不給終<lb/>
不少悔<lb/>
州郡承唐衰藩鎮之弊頗成僭擬衙皂有子城使軍中<lb/>
使教練使等號近制始革去先公知潤州值衙校轉資<lb/>
用黄紙寫牒公大驚吏白舊例其間盡准勑條通判州<lb/>
事慎宗傑以為無害公曰豈有庶官而敢押黄紙耶自<lb/>
<pb n="KR3l0059_WYG_002-18b"/>
後改用白紙故事中書門下侍郎宰相押黄後省官皆<lb/>
押紙背慎在常調未嘗知此<lb/>
陽翟田望勤於竿牘亦善其事日發數十函不倦由此<lb/>
自出官移令改秩出常調皆自致也一書用好紙數十<lb/>
幅近年紙價髙田俸入盡索於此親朋間目之為紙進<lb/>
納蓋納粟得官號進納故以名之<lb/>
近年拳石之貴其直不可數計太平人郭祥正舊蓄一<lb/>
石廣尺餘宛然生九峯下有如巖谷者東坡目為壺中<lb/>
<pb n="KR3l0059_WYG_002-19a"/>
九華因此價重聞今已在御前東坡集載怪石供云謫<lb/>
居黄時所得余寓居其地屋後有山名破湖山乃此石<lb/>
所出處也毎年潦水退細民往求之五色瑩徹中有纒<lb/>
絲者可琢為環珥玩飾常苦其細置斛中漬水養菖蒲<lb/>
不適他用<lb/>
劉鋹好治宫室欲購怪石乃令國中以石贖罪富人犯<lb/>
法者航海於二浙買石輸之今城西故苑藥洲有九石<lb/>
皆髙數丈號九曜石<lb/>
<pb n="KR3l0059_WYG_002-19b"/>
端州石在深谷中細而潤初為官封之已難得後興慶<lb/>
建軍以王地禁採石不可復得石上有鸜鵒眼宛若生<lb/>
者暈多而青緑為貴磨礱終不可去俗𫝊透石涎也端<lb/>
硯藏久無不甈者以石潤久亦乾故不平如濕木乾則<lb/>
不平<lb/>
造筆用兔毫最佳好事者用栗鼠鬚或猩猩毛以為竒<lb/>
然不若兔毫便於書也廣南無兔用雞毛然毛匾不可<lb/>
書代匱而已近世筆工宣州諸葛氏常州許氏皆世其<lb/>
<pb n="KR3l0059_WYG_002-20a"/>
家安陸成安道弋陽李展之徒尚多馳名於時宣人善<lb/>
治竹管瑩潔可愛亦有以葦為管者貴其輕髙麗使過<lb/>
常州市筆諸許待其解舟即急售之半無毛頭以為得<lb/>
計<lb/>
葉濤好弈棋介甫作詩切責之終不肯已弈者多廢事<lb/>
不論貴賤嗜之率皆失業故唐人目棊枰為木野狐言其<lb/>
媚惑人如狐也<lb/>
自崇寧復榷茶法制日嚴私販者固已扺罪而商賈官<lb/>
<pb n="KR3l0059_WYG_002-20b"/>
劵請納有限道路有程纎悉不如令則被繋斷罪或沒<lb/>
貨出告緡愚者往往不免其儕乃目茶籠為草大蟲言<lb/>
其傷人如虎也<lb/>
江西瑞州府黄蘖茶號絶品士大夫頗以相餉所産甚<lb/>
微寺僧園户競取他山茶冒其名以眩好事者黄魯直<lb/>
家正在雙井其自言如此<lb/>
陳州芍藥花殊勝近嵗進花自陳三百里一日一夜馳<lb/>
至都下其法初剪花時用蜜漬蒲黄蘸其瘡微曝之俟<lb/>
<pb n="KR3l0059_WYG_002-21a"/>
花蔫乃入笥中取時刈去所封蒲黄布濕地上一兩時<lb/>
頃絣繩以花倒懸之真如新採者<lb/>
撫州蓮花紗都人以為暑衣甚珍重蓮花寺尼凡四院<lb/>
造此紗撚織之妙外人不得傳一嵗每院纔織近百端<lb/>
市供尚局并數當路計之已不足用寺外人家織者甚<lb/>
多往往取以充數都人買者亦自能别寺外紗其價減<lb/>
寺内紗什二三<lb/>
兩川冶金沿溪取沙以木槃淘得之甚微且費力登萊<lb/>
<pb n="KR3l0059_WYG_002-21b"/>
金坑户止用大木鋸剖之留刃痕投沙其上泛以水沙<lb/>
去金著鋸紋中甚易得元祐中萊州城東劉姓塋地金<lb/>
苖生官莅取焉乃發墓凡磚瓦間皆金色也劉葬才十<lb/>
數年不知氣脉蒸陶如此之速累月取盡地為深穴得<lb/>
金萬億計自官抽官市匠吏窺竊外劉所得十二三焉<lb/>
京東諸郡之錢盡劵與劉氏劉氏乃一村氓不分菽麥<lb/>
者得錢無所用往來諸郡恍惚醉飽嵗餘亦死錢竟沒<lb/>
官劉世遂絶<lb/>
<pb n="KR3l0059_WYG_002-22a"/>
崇寧間鄧州南陽縣村民發古塚縣尉王儼莅掩之王<lb/>
為余言其詳云竁中有二瓦棺已碎其左者購得一銅<lb/>
印方寸許篆文甚古識之者云温不禁印時方競訪古<lb/>
器即為中貴人取去未知温何代人也仲父久中尚竒<lb/>
每倣古物立怪名以紿流俗廬於先塋下山多巖谷乃<lb/>
披荆棘求其壯觀者刻作前人題署姓名年號皆詭異<lb/>
既不可據真兒戲爾前人所居與其器用後世所以愛<lb/>
慕之者思其人也其人無可思而寳其物與地者蔽也<lb/>
<pb n="KR3l0059_WYG_002-22b"/>
夫㝠器兒戲又烏足以為君子之雅好也歟<lb/>
中官宋用臣熙寧間備任使以敏練稱上意性極精巧<lb/>
元祐時責官舒州州將作樂鼓甚巨飾以金彩既成其<lb/>
旁一環脚斷欲剖之惜工費宋乃獻計為環其下作鎻<lb/>
鬚狀以鐵固鼓腹之竁使甚隘即釘環入竁中既入鎻<lb/>
鬚張遂不復脱事多似此<lb/>
東南謂烏啼為凶鵲噪為吉故或呼為喜鵲頃在山東<lb/>
見人聞鵲噪則唾之烏啼却以為喜不知風俗所見如<lb/>
<pb n="KR3l0059_WYG_002-23a"/>
何<lb/>
姚祐自言嘗任澤州邑尉郡當太行之喉官吏有未嘗<lb/>
到處郡將以虎患遣尉祠之乃在山巔姚往宿山下見<lb/>
居民環屋埋巨木云以拒虎稍晩虎出數十為羣首尾<lb/>
相銜睥睨廬舍人畜俱股栗旦起登山姚披練推挽而<lb/>
上至絶頂得板屋有石刻姚致祭摹墨本以歸<lb/>
溱州有虎穴凢十里許修谷茂叢班斕旁午南北路口<lb/>
行者相集而度否則遇害荆州孫偉竒甫刺溱親為予<lb/>
<pb n="KR3l0059_WYG_002-23b"/>
道其詳夫市朝固有此地人或忽之致禍可不慎哉<lb/>
徽宗大觀間京東路民家有牛生麒麟村人不識以為<lb/>
怪撃殺之有司既聞驗問真瑞物也乃上奏因圖其形<lb/>
下諸路俾民間預識其狀或有生者即重賞購之<lb/>
元祐間有携海魚至京師者謂之海哥都人競觀其人<lb/>
以檻寘魚得金錢則呼魚應聲而出日獲無筭貴人家<lb/>
傳召不稍暇一日至州北李駙馬園放入池中呼之不<lb/>
復出設網罟百計竟失之李園池沼雄勝或云三殿幸<lb/>
<pb n="KR3l0059_WYG_002-24a"/>
其第愛賞以為披香太液所不及海哥蓋海豹也有斑<lb/>
文如豹而無尾凡四足前二足如手後二足與尾相紐<lb/>
如一登萊傍海甚多其皮染緑可作鞍韉當時都下以<lb/>
為珍怪蠢然一物了無他能貴人千錢求一視唯恐後<lb/>
豈適丁其時乎<lb/>
沈遘知杭州號神明之政吏不能欺嘗以西湖為放生<lb/>
池禁捕魚人無敢取蛙蚓者<lb/>
九宫山有金星銀星鱓不居水中鑿山者於堅土内得<lb/>
<pb n="KR3l0059_WYG_002-24b"/>
之懸暴乾久不壞其背金銀星宛如一具秤斤兩稀宻<lb/>
無纎毫差秤星十五斤鱓背星二十斤枚枚如此土人<lb/>
收以治風氣病本草不載<lb/>
孫叔敖殺枳蛇蓋兩首蛇也江南山中蛇兩端皆有頭<lb/>
口目全具行相牽挽腹紅背黒長大率如箸相傳是老<lb/>
蚓兩口無舌未嘗見其開張正一大蚓耳恐叔敖所見<lb/>
不如此或云枳蛇一頸兩首故怪<lb/>
</p>
<p>
</p>
  </div>
</body>
</text>
</TEI>
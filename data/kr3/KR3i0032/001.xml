<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史氏菊譜</head> <lb/>
    <p>
<pb n="KR3i0032_WYG_001-1a"/>
欽定四庫全書<lb/>
　史氏菊譜<lb/>
　　　　　　　　　　　　宋　史正志　撰<lb/>
菊草屬也以黄為正所以槩稱黄花漢俗九日飲菊酒<lb/>
以祓除不祥蓋九月律中無射而數九俗尚九日而用<lb/>
時之草也南陽酈縣有菊潭飲其水者皆壽神僊傳有<lb/>
康生服其花而成僊菊有黄華北方用以準節令大畧<lb/>
黄華開時節候不差江南地暖百卉造作無時而菊獨<lb/>
<pb n="KR3i0032_WYG_001-1b"/>
不然攷其理菊性介烈髙潔不與百卉同其盛衰必待<lb/>
霜降草木黄落而花始開嶺南冬至始有微霜故也本<lb/>
草一名日精一名周盈一名傳延年所宜貴者苗可以<lb/>
菜花可以藥囊可以枕釀可以飲所以髙人隱士籬落<lb/>
畦圃之間不可一日無此花也陶淵明植於三徑采於<lb/>
東籬裛露掇英汎以忘憂鍾㑹賦以五美謂圓華髙懸<lb/>
準天極也純黄不雜后土色也早植晩登君子徳也冒<lb/>
霜吐頴象勁直也杯中體輕神僊食也其為所重如此<lb/>
<pb n="KR3i0032_WYG_001-2a"/>
然品類有數十種而白菊一二年多有變黄者余在二<lb/>
水植大白菊百餘株次年盡變為黄花今以色之黄白<lb/>
及雜色品類可見於吳門者二十有七種大小顔色殊<lb/>
異而不同自昔好事者為牡丹芍藥海棠竹筍作譜記<lb/>
者多矣獨菊花未有為之譜者殆亦菊花之闕文也歟<lb/>
余姑以所見為之若夫耳目之未接品類之未備更俟<lb/>
博雅君子與我同志者續之今以所見具列于後<lb/>
　黄<lb/>
<pb n="KR3i0032_WYG_001-2b"/>
　　　大金黄<lb/>
心宻花瓣大如大錢<lb/>
　　　小金黄<lb/>
心微紅花瓣鵝黄葉翠大如衆花<lb/>
　　　佛頭菊<lb/>
無心中邊亦同<lb/>
　　　小佛頭菊<lb/>
同上微小又云疊羅黄<lb/>
<pb n="KR3i0032_WYG_001-3a"/>
　　　金墪菊<lb/>
比佛頭頗瘦花心微窪<lb/>
　　　金鈴菊<lb/>
心微青紅花瓣鵝黄色葉小又云明州黄<lb/>
　　　深色御袍黄<lb/>
心起突色如深鵝黄<lb/>
　　　淺色御袍黄<lb/>
中深<lb/>
<pb n="KR3i0032_WYG_001-3b"/>
　　　金錢菊<lb/>
心小花瓣稀<lb/>
　　　毬子黄<lb/>
中邊一色突起如毬子<lb/>
　　　棣棠菊<lb/>
色深黄如棣棠狀比甘菊差大<lb/>
　　　甘菊<lb/>
色深黄比棣棠頗小<lb/>
<pb n="KR3i0032_WYG_001-4a"/>
　　　野菊<lb/>
細瘦枝柯凋衰多野生亦有白者<lb/>
　白<lb/>
　　　金盞銀臺<lb/>
心突起瓣黄四邊白<lb/>
　　　樓子佛頂<lb/>
心大突起似佛頂四邊單葉<lb/>
　　　添色喜容<lb/>
<pb n="KR3i0032_WYG_001-4b"/>
心微突起瓣密且大<lb/>
　　　纒枝菊<lb/>
花瓣薄開過轉紅色<lb/>
　　　玉盤菊<lb/>
黄心突起淡白縁邊<lb/>
　　　單心菊<lb/>
細花心瓣大<lb/>
　　　樓子菊<lb/>
<pb n="KR3i0032_WYG_001-5a"/>
層層狀如樓子<lb/>
　　　萬鈴菊<lb/>
心茸茸突起花多半開者如鈴<lb/>
　　　腦子菊<lb/>
花瓣微縐縮如腦子狀<lb/>
　　　荼䕷菊<lb/>
心青黄微起如鵝黄色淺<lb/>
　雜色紅紫<lb/>
<pb n="KR3i0032_WYG_001-5b"/>
　　　十様菊<lb/>
黄白雜様亦有微紫花頭小<lb/>
　　　桃花菊<lb/>
花瓣全如桃花秋初先開色有淺深深秋亦有白者<lb/>
　　　芙蓉菊<lb/>
狀如芙蓉亦紅色<lb/>
　　　孩兒菊<lb/>
紫萼白心茸茸然葉上有光與他菊異<lb/>
</p>
<p>
</p>
  </div>
</body>
</text>
</TEI>
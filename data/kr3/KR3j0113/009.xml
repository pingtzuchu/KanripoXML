<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寓簡卷九</head>
    <p>
<pb n="KR3j0113_WYG_009-1a"/>
欽定四庫全書<lb/>
　寓簡卷九　　　　　　　宋　沈作喆　撰<lb/>
衡山有道人本書生棄家隠山中一旦入城市藥故人<lb/>
忽見之怪其神氣清明問其何為對曰佩蕙紉蘭已是<lb/>
青山獨往採芝食柏終當白日上昇故人邀飲酒倐不<lb/>
見<lb/>
杜子春苦貧遇老人於西市與錢三百萬用盡又與一<lb/>
千萬復盡又與三千萬曰此而不悛貧在膏肓矣園叟<lb/>
<pb n="KR3j0113_WYG_009-1b"/>
張老與韋義方金二十鎰又與一故席㡌令於揚州北<lb/>
邸賣藥王老家取錢一千萬李生遇二舅令持柱杖於<lb/>
波斯邸取錢二千萬世間有如許閑錢而貧者求一個<lb/>
不可得張景藏謂馮元常於相法取錢愈多則官愈進<lb/>
婁師徳性自不貪使其取錢必敗盧懷慎雖貴而貧死<lb/>
忽復生曰㝠司有三十爐日夜為張説鑄横財我無一<lb/>
焉貧富信有定命也哉李文饒一生食萬羊而世有終<lb/>
身不知肉味偶得一肉而夢羊踏破菜園者命不同也<lb/>
<pb n="KR3j0113_WYG_009-2a"/>
野人樵深山中見巖間有若甕者攀援視之有黄金滿<lb/>
中而攲側將傾地上遺錢五百野人驚喜慮其散失取<lb/>
大石盡力搘甕甚安宻記其處因持錢以歸買飯令子<lb/>
孫飽食將戮力盡取焉既至前處則失甕所在旁有老<lb/>
翁語之曰此神所秘藏以鎮此山嵗久將崩故以錢五<lb/>
百傭汝搘甕耳因忽不見夫物之不可妄取也如此神<lb/>
物示見將以戒夫世之貪求非分者非為戯也雨斷渭<lb/>
橋路雷轟薦福碑信有之矣<lb/>
<pb n="KR3j0113_WYG_009-2b"/>
路允廸公弼政和中奉使三韓舟行海中忽見黑山涌<lb/>
起波間山頂有光如兩日並出者官吏大恐舟師曰此<lb/>
大龜出逰兩日者其雙目也當急以三牲祠之公弼口<lb/>
占祝詞率官屬焚香再拜投牲良久乃没又予嘗迎親<lb/>
海上至補陀山望見海中數十里外有旌旗如軍行數<lb/>
萬騎者洶湧東下問其人曰此大魚耳旌旗狀者葢鱗<lb/>
鬛也須臾稍近山石為之震動偶閲宋史見其所載罽<lb/>
賔漕國天神祠前有一魚骨骨之小竅中通騎馬往來<lb/>
<pb n="KR3j0113_WYG_009-3a"/>
因記憶前二事書之天地之間亦何所不有哉<lb/>
唐時猶有神仙劒客俠士㳺于世如非非子夜半擊劉<lb/>
從諫斷其護項玉璞聶隠娘竊取劉昌裔卧内厭禳金<lb/>
奩王敬𢎞小僕夜半入長安城取繡囊琵琶因獲禁中<lb/>
玉枕三鬟女子取潘將軍玉念珠於慈恩㙮相輪上皆<lb/>
受劍術為俠尚氣報怨者近世不復見亦無傳焉<lb/>
宣和間執政鄧子常家有一女子絶色然其性理乖異<lb/>
多獨處寡笑言覽鏡塗粧欲半輒止未嘗竟也年十五<lb/>
<pb n="KR3j0113_WYG_009-3b"/>
六時未敢議親一日見儀鸞司供張堂上有盛幄幕大<lb/>
竹籠甚新潔忽命取籠觀之又令汲水數斛滌之出錦<lb/>
數段令表裏底蓋皆施重錦襯之極稳帖入坐籠中出<lb/>
甚喜因留籠卧内時時坐卧其間雖父母乳獲皆莫曉<lb/>
其意嵗餘盛夏有大風雨至女倉皇入籠且命覆之震<lb/>
霆一聲烟霧充塞異香聞於内外良久視之則已蜕去<lb/>
有空殻存焉耳鄧氏畏事極祕之柙其蜕而藏之親戚<lb/>
知者皆不敢問<lb/>
<pb n="KR3j0113_WYG_009-4a"/>
漢北地郡靈州縣在河之中隨水髙下未嘗淪没號曰<lb/>
河奇又東坡作濠州浮山洞詩曰人言洞府是龜宫升<lb/>
降隨波與海通共坐舡中那得見乾坤浮水水浮空其<lb/>
注云洞在淮上夏潦不能及而冬不加髙故人疑其浮<lb/>
也又今吴興郡南門外十里許大溪中有小洲廣一畆<lb/>
餘其上生草樹鬱然亦隨水髙下名曰浮玉山見於圖<lb/>
經舊矣予鄉里也無嵗不過其傍視之信然雖大水泛<lb/>
溢髙岸皆淪溺而洲不没旱嵗溪流益減沙石俱露而<lb/>
<pb n="KR3j0113_WYG_009-4b"/>
此洲不増髙也亦靈州之類歟天地之間萬物囘薄震<lb/>
蕩相轉其理自有不可曉者或云潤州金山下郭景純<lb/>
墓亦然<lb/>
武臣謝石者蜀人善相字言人禍福多中宣和中至汴<lb/>
京徽皇聞之戯書朝字令中貴人宻授其客繆以己意<lb/>
持問之一見輒再拜曰上天奎壁之文萬夀之象也客<lb/>
曰毋妄言石曰朝字者十月十日皇帝天寕節也客歸<lb/>
語中貴人具以聞徽皇異之石見蔡京為言晚節當誅<lb/>
<pb n="KR3j0113_WYG_009-5a"/>
京大怒奏石訕侮付開封府杖而逐之紹興中石押馬<lb/>
綱至行朝又以其術動朝士相一字至萬錢其言巧發<lb/>
奇中予鄉文人錢元素自外任召對見石書請字示之<lb/>
石曰君其為監察御史乎請字言責未全也已而果然<lb/>
如此類甚衆予謂世間萬事無非寓也能以無心而觀<lb/>
所寓焉其有以知之矣石何足以知此亦偶然耳<lb/>
蔡州宣和間有一士人家書室中忽然見小虵文章陸<lb/>
離蜿蜒几格間見人不驚畏不敢傷也每日唯巳時則<lb/>
<pb n="KR3j0113_WYG_009-5b"/>
見至午乃隠去日日如此士人異之不能名也因伺其<lb/>
至則捕之置鐵絲藍中逮午觀之則堅冷化為石矣其<lb/>
質巧妙天成雖鬼工不能加也明日巳時則復蠕動既<lb/>
又復為石而屈伸蟠結之狀日日不同士人寳蓄擕來<lb/>
京師見中人梁師成師成歎曰此神物造化之所寓也<lb/>
禁中有玉鼠玉兔或以其時見則其物也士遂獻之<lb/>
羲獻以書名世無間然矣然王氏一門自多能書者如<lb/>
丞相導大司馬敦太保𢎞太子詹事筠荆州刺史廙丹<lb/>
<pb n="KR3j0113_WYG_009-6a"/>
陽尹僧䖍黄門侍郎渙之㑹稽内史凝之豫章太守<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>
之中書令恬領軍洽散騎常侍徽之東海太守慈特進<lb/>
曇首衛將軍珣中書令珉皆世受筆法往往造㣲入妙<lb/>
蓋平居見聞習熟易為工不作難也予觀後魏盧志與<lb/>
其子諶皆法鍾繇書子孫累葉世有能名至邈已上兼<lb/>
善草𨽻伯源尤謹家法白馬公崔𢎞工衛瓘體其家亦<lb/>
多名翰浩為最善故魏之工書者有崔盧二門亦王氏<lb/>
之比耶然王氏家學才華尤著非特書之一藝而已王<lb/>
<pb n="KR3j0113_WYG_009-6b"/>
筠自叙云世傳安平崔氏汝南應氏其家相繼以文稱<lb/>
然不過二三世而已非有七葉之中名徳重光人人有<lb/>
集如吾門之盛者也其言信然矣<lb/>
筆法自蕭翁以來摸冩比擬取諸物象殆盡其妙如為<lb/>
心畫傳神也謂鍾元常行間茂宻如雪鵠㳺天羣鳬戯<lb/>
海王右軍如龍跳天門虎卧鳯閣張芝如漢武好道馮<lb/>
虚欲仙羊欣如大家婢為夫人舉止羞澁終不似真蕭<lb/>
子雲如危峯阻日孤松一枝荆軻負劍鋒力難當李鎮<lb/>
<pb n="KR3j0113_WYG_009-7a"/>
東如芙蓉出水文采鮮明索靖如王謝子弟縱復不端<lb/>
爽有一種風流氣力獻之如河間少年舉體沓拖不可<lb/>
奈何王僧䖍如飄風忽舉鷙鳥乍飛阮妍如貴㳺失品<lb/>
不復排斥英賢王褒悽斷風流勢不稱貎師宜官如朋<lb/>
羽未息舉翮自退陶隠居如吴興小兒形質未成而骨<lb/>
格峭拔吴施如新亭倡人一往揚州出語便意態生袁<lb/>
崧如深山道士見人便退縮張斯如辯士對揚獨語不<lb/>
囘行必㑹理又書苑謂衛夫人如玉壺冰瑶臺月婉然<lb/>
<pb n="KR3j0113_WYG_009-7b"/>
芳樹穆若清風逸少飛白霧縠卷舒烟空炤灼索靖草<lb/>
書絶世名曰蠆尾銀鈎張旭謂褚河南用筆如印印泥<lb/>
如錐畫沙又謂草書孤蓬自振驚沙坐飛亞栖自謂飛<lb/>
鳥出林驚蛇入草懷素得古釵脚魯公得屋漏痕竇臮<lb/>
謂李斯釵頭屈玉鼎足垂金凡此不唯取象工妙親切<lb/>
語亦甚奇或類滑稽可喜又有韋續九品書李嗣真書<lb/>
評等議論不及於前矣<lb/>
王僧䖍工書當宋武世常用掘筆書以拙見容至齊髙<lb/>
<pb n="KR3j0113_WYG_009-8a"/>
帝與論書則誦言曰臣正書第一草書第二陛下草書<lb/>
第二而正書第三臣無第三陛下無第一其言不讓畧<lb/>
無隠情蓋以齊髙帝比宋孝武為不忌嫉臣下故也書<lb/>
小伎耳人主自賢而嫉能至使其臣下有隠情避禍者<lb/>
况天下事治亂成敗聽言用材之間有大於此者乎故<lb/>
欲盡人之能者莫若至誠而有容也<lb/>
學書者謂凡書貴能通變蓋書中得仙手也得法後自<lb/>
變其體乃得傳世耳予謂文章亦然文章固當以古為<lb/>
<pb n="KR3j0113_WYG_009-8b"/>
師學成矣則當别立機杼自成一家猶禪家所謂向上<lb/>
轉身一路也<lb/>
鄴䑓瓦皆雜金錫丹砂之屬陶成先大父得其遺瓦完<lb/>
全不毁琢治之為方研愈薄而益堅縝膩而廉宻入墨<lb/>
而宜筆金砂之性猶存故水漬之而不燥真奇物也世<lb/>
所傳用厚若塼而燥者皆偽物也<lb/>
韓退之嘗得李陽冰家所藏科斗孝經及漢衛𢎞官書<lb/>
兩部至寳蓄之以歸公好古書也而卒以予歸公又嘗<lb/>
<pb n="KR3j0113_WYG_009-9a"/>
得古畫人物曲極其妙謂非一工人所能運思蓋集衆<lb/>
工之所長雖百金不願易以趙侍御之所親摹也而卒<lb/>
以予趙君此二物皆世之寳而退之不難以予人退之<lb/>
可謂不溺於多愛者矣今人有蓄書畫者往往耳剽不<lb/>
識真所藏未必善非古人合作也而扄固什襲不忍出<lb/>
以示人至不敢自展玩可謂陋且愚矣<lb/>
昔賢謂見佞人書跡入眼便有睢盱側媚之態惟恐其<lb/>
汙人不可近也予觀顔平原書凛凛正色如在廊廟直<lb/>
<pb n="KR3j0113_WYG_009-9b"/>
言鯁論天威不能屈至於行草雖縱横超逸絶塵猶不<lb/>
失正體未必翰墨全類其人也人心之所尊賤油然而<lb/>
生自然見異耳<lb/>
唐李嗣真論右軍書樂毅論太史箴體皆正直有忠臣<lb/>
烈女之像告誓文曹娥碑其容憔悴有孝女順孫之像<lb/>
逍遙篇孤鴈賦跡逺趣髙有㧞俗抱素之像畫像贊洛<lb/>
神賦姿儀雅麗有矜莊嚴肅之像皆見義於成字予謂<lb/>
以意求之耳當其下筆時未必作意為之也亦想見其<lb/>
<pb n="KR3j0113_WYG_009-10a"/>
梗槩云耳<lb/>
李陽冰論書曰吾於天地山川得方圓流峙之常於日<lb/>
月星辰得經緯昭容之度於雲霞草木得霑布滋蔓之<lb/>
容於衣冠文物得揖讓周旋之體於耳目口鼻得喜怒<lb/>
慘舒之態於蟲魚鳥獸得屈伸飛動之理陽冰之於書<lb/>
可謂能逺取諸物所養富矣萬物之變動造化之生成<lb/>
所以資吾之用者亦廣矣豈惟翰墨為然哉為文亦猶<lb/>
是矣<lb/>
<pb n="KR3j0113_WYG_009-10b"/>
書固藝事然不得心法不能造微入妙也唐文皇帝妙<lb/>
於翰墨常病戈法難精乃作戩字空其右而命虞永興<lb/>
填之以示魏鄭公曰朕學世南似盡其法鄭公曰天筆<lb/>
所臨萬象不能逃其形非臣下可擬然惟戩字戈法乃<lb/>
逼真太宗驚歎學之精鑒之明乃至於此作字尚耳况<lb/>
於脩身學道為國為天下立大事而可以茍簡鹵莽姑<lb/>
息而為之有不敗者乎鄭公之鑒裁可謂入神矣<lb/>
曽南豐跋漢武都太守李翕郙閣西狹頌稱翕嘗令渑<lb/>
<pb n="KR3j0113_WYG_009-11a"/>
池有黄龍白鹿之瑞其後治武都又有嘉禾連理之祥<lb/>
皆圗畫其像刻石在側蓋建寧四年也子固云近世士<lb/>
大夫喜藏畫自晉已來名畫有存於尺帛幅紙者皆寳<lb/>
之而漢書則未有得之者及得此圖然後始見漢畫也<lb/>
子固之説云耳然予見王逸少帖云成都學有文翁髙<lb/>
朕石室及漢太守張收畫三皇五帝三代君臣與仲尼<lb/>
七十弟子畫皆精妙可觀予後因從蜀人求臨本晚乃<lb/>
得石刻信如逸少言然則石室之畫又先於武都矣子<lb/>
<pb n="KR3j0113_WYG_009-11b"/>
固蓋未之見耶凡畫之妙欲得其神觀耳刻之於石則<lb/>
如影耳猶可以槩見其髣髴而已<lb/>
或問韓幹畫馬何所師幹曰内廏馬皆吾師也此語甚<lb/>
善夫馬之俶儻權奇化若鬼龍為友者其精神如電走<lb/>
風馳殆不可以心手形容惟静觀其天機自然處或有<lb/>
以得其生成駿逸之態若區區求之於筆墨之間所見<lb/>
已無生氣矣九方臯賞其神俊而遺其牝牡𤣥黄者得<lb/>
此道也<lb/>
<pb n="KR3j0113_WYG_009-12a"/>
唐天寳中有尚書郎張璪性喜繪畫多出意象之表松<lb/>
石尤奇東宫庶子畢𢎞亦以韻度擅名一時然每見璪<lb/>
翰墨未嘗不心服因師問璪筆法所受璪曰吾外師造<lb/>
化中得心源𢎞驚歎而已予謂璪之言豈特畫哉蓋亦<lb/>
為文之妙㫖常以神遇以天合不以目視耳聴者也豈<lb/>
求之筆墨形似之間哉此二語可謂名言矣<lb/>
　<lb/>
　<lb/>
<pb n="KR3j0113_WYG_009-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寓簡卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寓簡卷二</head>
    <p>
<pb n="KR3j0113_WYG_002-1a"/>
欽定四庫全書<lb/>
　寓簡卷二　　　　　　　宋　沈作喆　撰<lb/>
冬日至陽之進也夏日至隂之進也故於文為㬜㬜者<lb/>
進也二至之日也今作晉省文從便也萬物之成壞無<lb/>
鉅細皆有數存焉一塵之㣲一瞬之頃不差也梁任昉<lb/>
大同四年七月於鍾山壙中得銘曰龜言土蓍言水甸<lb/>
服黄鐘啓靈址瘞在三上庚堕遇七中已六千三百浹<lb/>
辰交二九重三四百圯當時莫能辯者昉之五世孫升<lb/>
<pb n="KR3j0113_WYG_002-1b"/>
之以授鄭欽説乃悟卜宅者廋葬之嵗月日辰而識其<lb/>
墓地殆無一字閑設又毫釐不差也唐劉遵古大和中<lb/>
節度東川借人書千餘編忽一旦涪水大泛書盡濡溼<lb/>
方曝之得易一册題云上元嵗閲此從兹易號十之三<lb/>
至一人八千口大水飄溺衡陽道士李徳初云遵古召<lb/>
賔客示之有掌書記思而得之曰自上元至大和凡十<lb/>
三改號一人八千口者析大和二字也然則萬物之不<lb/>
能逃於至數也久矣雖天地日月山河至於虚空冥冥<lb/>
<pb n="KR3j0113_WYG_002-2a"/>
有不免焉而不聞大道者乃欲以智計力取分外之事<lb/>
豈不愚哉<lb/>
物之成壞皆寓乎數知數者以數知之知道者以道知<lb/>
之物不能離乎數數不能離於道以數知之則通矣以<lb/>
道知之則𤣥矣聖人未嘗以是語人也可以語人者數<lb/>
而已矣戰國時多知數者如樗里子之徒是也<lb/>
神宗皇帝御經筵時方講周官從容問面朝後市何義<lb/>
侍講官以王氏新義對曰朝陽事市隂事故前後之次<lb/>
<pb n="KR3j0113_WYG_002-2b"/>
如此上曰何必論隂陽朝者君子所㑹市者小人所集<lb/>
義欲向君子而背小人也侍臣皆驚歎葢上已鄙厭王<lb/>
氏之學矣<lb/>
周之末禮樂散亡六國之君獨魏文侯好古漢孝文時<lb/>
得其樂人竇公葢年一百八十餘嵗矣獻其樂書孝文<lb/>
奇之自言善鼔琴瑟能導引故夀如此竇公亦異人也<lb/>
哉考竇公所獻書乃周官大宗伯之大司樂章也然則<lb/>
周官實周之遺書非後世偽作然自六國時已亡失不<lb/>
<pb n="KR3j0113_WYG_002-3a"/>
完矣竇公所傳一章而已今之存者往往出於漢諸儒<lb/>
應募所作非全書也<lb/>
禮記駁雜月令尤甚月令用夏正而車馬衣服之制皆<lb/>
殷之舊也周制朝祀戎獵各以其事而月令乃以四時<lb/>
為變古者於禘則發爵賜服於嘗則出田邑而月令孟<lb/>
秋乃曰毋封諸侯毋以割地顧於立夏之日封諸侯周<lb/>
禮龜人上春釁龜謂建寅之月也而月令孟冬命太史<lb/>
釁龜筞葢秦之正月也三代之官有司馬無太尉而月<lb/>
<pb n="KR3j0113_WYG_002-3b"/>
令孟夏命太尉贊傑俊此殆吕不韋賔客之所為耶<lb/>
周官府史胥徒府治藏史治書胥徒民給徭役者此今<lb/>
之役法也<lb/>
中庸子思子之言猶可疑也夫喜怒哀樂之未發謂之<lb/>
和可也發而中節謂之中可也和順積中何喜怒哀樂<lb/>
之有有感而應焉無過不及也則謂之中而已矣而何<lb/>
以易之列子言喜之復也必怒怒之復也必喜皆不中<lb/>
也可謂知言<lb/>
<pb n="KR3j0113_WYG_002-4a"/>
宣王不藉千畝子厚曰藉千畆禮之飾也若曰吾猶耕<lb/>
云耳不若時使節用則不勸而勸矣啓蟄得其耕時雨<lb/>
得其種苗之猥大得其耘實之堅好得其穫取之均以<lb/>
薄則三推之道存乎亡乎皆可以為國矣子沈子曰先<lb/>
王之為是禮也葢以身先天下驅以歸諸本不可廢也<lb/>
如宗元之言是聖王之典禮舉為無用也亡之可也男<lb/>
女居室足矣何必昏禮也加布其首足矣何必冠禮也<lb/>
仰天俯地而祭之足矣何必南北郊也飲食酹之足矣<lb/>
<pb n="KR3j0113_WYG_002-4b"/>
何必禘祫蒸嘗也如是則夷狄而已矣左氏徵戰于千<lb/>
畆則誣矣<lb/>
春秋僖二十年新作南門傳皆以謂書不時劉原父曰<lb/>
非也南門者何天子之法門也庫門天子臯門雉門天<lb/>
子應門魯不務公室而僭天子之門制春秋常事不書<lb/>
今特書新作南門者罪魯之僭天子也原父自以為得<lb/>
春秋之遺㫖先儒之所不及可謂新意矣然予觀唐人<lb/>
陸龜蒙所著書有兩觀銘曰兩觀雉門實僭天子然則<lb/>
<pb n="KR3j0113_WYG_002-5a"/>
原父之説龜蒙為先得之矣龜蒙自以為㽞心此道抉<lb/>
摘㣲㫖以南門之説觀之亦信乎有所得也<lb/>
貢父春秋傳鄭伯克段克之者何戡之也戡之者何殺<lb/>
之也葢本穀梁之説謂克者能殺也信此則京城太叔<lb/>
已死於伐鄢之日矣而左氏繼之以太叔出奔共乂至<lb/>
於十一年鄭伯入許曰寡人有弟不能和協而使餬其<lb/>
口於四方則是段未嘗死也不知何以云耳<lb/>
左氏國語晉平公説新聲師曠曰公室將卑君之明兆<lb/>
<pb n="KR3j0113_WYG_002-5b"/>
於衰矣栁子厚非之曰耳之於聲猶口之於味茍悦新<lb/>
味亦將卑乎子沈子曰子厚之言非也人之視聽好惡<lb/>
與夫嗜欲之反常者是固有卑亂死亡之理夫何譏焉<lb/>
又趙文子視日曰朝不及夕后子曰趙孟將死矣非死<lb/>
必有大咎内傳亦云人主偷必死子厚曰死與大咎非<lb/>
偷之能必乎爾也偷者自偷死者自死耳子沈子曰子<lb/>
厚之言非也君子朝以聽政晝以訪問夕以修令夜以<lb/>
安身固有常業也而堕偷弗務焉者非其聲色嗜欲之<lb/>
<pb n="KR3j0113_WYG_002-6a"/>
浸淫神明之耄昏則其病蠱之潰攻精爽之消亡也其<lb/>
有不獲死乎且起居動静語言之間雖一嚬一笑災祥<lb/>
見焉故季札以樂卜趙孟以詩卜襄仲歸父以言語卜<lb/>
子游子夏以威儀卜沈尹戌以禮卜葢精神之所寓不<lb/>
可誣也<lb/>
作史者務矜於文而違背道理者甚衆如左氏載季孫<lb/>
行父之言曰舜有大功二十以為天子今行父於舜之<lb/>
功二十之一也是行父欲積功以求舜之位也而可以<lb/>
<pb n="KR3j0113_WYG_002-6b"/>
訓乎司馬遷載張釋之為廷尉治渭橋犯蹕者曰今法<lb/>
如此而更重之是法不信於民也且方其時上使立誅<lb/>
之則已是教人主果於殺戮寧廢法以快一時之忿而<lb/>
不使羣臣得以議論叅决據法以争也此皆為文之過<lb/>
如此類不可盡舉讀書者宜詳之<lb/>
國朝六經之學葢自賈文元倡之而劉原父兄弟經為<lb/>
最髙王介甫之説立於學官舉天下之學者惟已之從<lb/>
而學者無所自發明葉石林始復究其淵源用心精確<lb/>
<pb n="KR3j0113_WYG_002-7a"/>
而不為異論也其為春秋之説謂三傳猶獄詞三禮猶<lb/>
律令而春秋則一成而不可易者也士師省其詞審聽<lb/>
其曲直而殺罰輕重歸之於法吾無庸私焉吾於春秋<lb/>
求為咎陶而已故其所著書名之曰春秋讞則其義也<lb/>
為春秋學者多異説而獲麟之觧尤誕公羊傳稱顔淵<lb/>
死子曰天䘮予子路死曰天祝予西狩獲麟曰吾道窮<lb/>
矣此尤失契勘按周敬王之三十九年魯哀公之十四<lb/>
年西狩獲麟是時子路未死也至明年冬衛蒯瞶入衛<lb/>
<pb n="KR3j0113_WYG_002-7b"/>
子路死之孔子為之覆醢安預先兩年孔子歎其死於<lb/>
獲麟之時乎此尤可笑也<lb/>
春秋成公二十七年盟於宋衛石惡在焉公羊曰惡人<lb/>
之徒在是也且石惡名惡耳其行則未見其惡也今公<lb/>
羊以其名惡而遂詆為惡人可乎梁武目其臣云何遜<lb/>
不遜吴均不均吾得朱异則為異矣亦此類也<lb/>
孔子謂兵可去以至於食可去而無信不立雖死不可<lb/>
去也孟子乃謂壯者以暇日修其孝弟忠信必以暇日<lb/>
<pb n="KR3j0113_WYG_002-8a"/>
乃修之是無暇之日亦不暇修也可乎<lb/>
語曰鄙夫不可與事君也其未得之患得之既得之患<lb/>
失之東坡觧云患得之當作患不得之予觀退之王承<lb/>
福傳云其賢於世之患不得之而患失之以濟其生之<lb/>
欲者古本必如此<lb/>
顔氏子不改其樂世固莫能知之予處窮困飢寒廹切<lb/>
無可奈何知其無可奈何則安之而已雖欲改其樂又<lb/>
奚以為哉將愁苦慨歎而憂之耶憂無益於貧也不若<lb/>
<pb n="KR3j0113_WYG_002-8b"/>
勿憂之為愈也顔氏子則既聞道矣予非知道者直無<lb/>
可奈何而已<lb/>
孟子謂居移氣養移體者是殆為常人言之若豪傑之<lb/>
士不如此也陋巷潛心草廬髙卧氣未嘗屈也豈以宫<lb/>
居為哉採薇首陽茹芝商山體未嘗病也豈以食養為<lb/>
哉後世小人有身名俱泰之説者當自孟子發之惜哉<lb/>
莊周謂死為南面王樂信也然是特為善人而貧賤死<lb/>
者言耳善人無愧於幽暗無累於神明安乎性命視死<lb/>
<pb n="KR3j0113_WYG_002-9a"/>
生為一致一旦脱去形骸窮苦羈絆之憂而超消搖乎<lb/>
無人之境其樂無疑也若夫小人為不善而富貴死者<lb/>
一死之外更有隂禍天誅鬼責叢然而麇至化為異物<lb/>
備極慘毒以償平生貪淫盗酷名位過分欺君賣友險<lb/>
愎害人暴殄天物之罪吾不知其何時而赦也救苦不<lb/>
暇尚何樂之有哉此理灼然無可疑者莊子自為已言<lb/>
之或為善人而貧賤死者言之則可耳莊子曰其神經<lb/>
乎太山而無介斯足以語南面王樂矣<lb/>
<pb n="KR3j0113_WYG_002-9b"/>
莊子之辯縱横無窮自以天下為沈濁不可與莊語故<lb/>
以巵言為曼衍以重言為真以寓言為廣其詞雖叅差<lb/>
而諔詭可觀開閤萬變要不出於三言者為其違物離<lb/>
人不為世利所縈雖連犿而無傷故獨超然不涉乎人<lb/>
道之患其滑稽自全夫孰得而測之哉觀葉公子髙使<lb/>
齊一篇葢托仲尼而揣摩事情則韓非説難之尤者辯<lb/>
過非而不得非之禍真一世之竒材也哉後之為縱横<lb/>
者葢祖述周而不聞大道也足以死而已<lb/>
<pb n="KR3j0113_WYG_002-10a"/>
神巫李咸知人之死生禍夀福天若神壺丘子示之以<lb/>
地文而謂其將死示之以天壤而謂其更生示之以太<lb/>
冲莫朕未始出吾宗則茫然自失而走西天梵僧得慧<lb/>
眼他心通慧忠國師示之以西蜀天津皆不思而對其<lb/>
應如響至三問而莫知其所在師曰此野狐禪他心通<lb/>
安在二子其知道乎惟古至人精神之運與天地同流<lb/>
其綿宻奥妙變化不常豈區區術數所能窺測哉<lb/>
莊子之學貴清净無競然魏武侯欲偃兵莊子乃曰偃<lb/>
<pb n="KR3j0113_WYG_002-10b"/>
兵者造兵之本也佛氏之學貴智慧慈愛然陸亘為宣<lb/>
城守欲以智慧治民南泉師乃曰斯民塗炭矣孰謂佛<lb/>
老之教專尚虛無而逺於治道哉<lb/>
列禦宼御風而行泠然善也葢圃田深悟性空真風之<lb/>
理諸器世間皆為風力所轉我反乗之周流亡礙孰知<lb/>
風之為我我之為空邪至漆園吏尤善言風其言曰汝<lb/>
聞人籟而未聞地籟汝聞地籟而未聞天籟夫大塊噫<lb/>
氣其名為風是唯無作作則萬竅怒呺而獨不聞之翏<lb/>
<pb n="KR3j0113_WYG_002-11a"/>
翏乎山林之隈佳大木百圍之竅穴似鼻似口似耳似<lb/>
枅似圏似臼似洼者似汚者激者嗃者叱者吸者呌者<lb/>
譹者宎者咬者前者唱于而随者唱喁泠風則小和飄<lb/>
風則大和厲風濟則衆竅為虚而獨不見之調調之刁<lb/>
刁乎地籟則衆竅是已人籟則比竹是已夫吹萬不同<lb/>
而使其自己也咸其自取怒者其誰邪其言風之變略<lb/>
偹矣自昔未之有也二子皆不為風力所轉者觀風之<lb/>
動而入於神二子可謂妙矣然未若瞿曇氏之奥也佛<lb/>
<pb n="KR3j0113_WYG_002-11b"/>
之言曰風性無體動静不常汝嘗整衣入於衆中則有<lb/>
㣲風拂於人面此風為復出於衣中或從虚空生彼人<lb/>
面若出衣中汝乃披風其衣飛搖應離汝體我今垂衣<lb/>
風何所至不應衣中有藏風地若生虛空汝衣不動何<lb/>
因無拂空性常住風應常生若無風時虚空常滅滅風<lb/>
可見滅空何狀若有生滅不名虛空汝常諦觀虚空寂<lb/>
然不叅流動風自誰方鼓動來此風空性隔非和非合<lb/>
汝曽不知如來藏中性風真空性空真風清净本然周<lb/>
<pb n="KR3j0113_WYG_002-12a"/>
徧法界又云觀此世界及衆生身皆是妄緣風力所轉<lb/>
我常觀界安立觀世動時觀身動止觀心動念諸動無<lb/>
二此羣動性來無所從去無所至一世界内如一器中<lb/>
貯百蚊蚋啾啾亂鳴於分寸中鼔發狂閙我今洞察風<lb/>
力無依合十方佛傳一妙心嗚呼天下之至理唯聖人<lb/>
能言之而心悟至道有大辯才者亦能言之然相去逺<lb/>
矣列禦宼莊周之視瞿曇也夸雄曼衍則可觀矣孰若<lb/>
句句皆入妙理而極於聖處者乎若宋玉之賦則為文<lb/>
<pb n="KR3j0113_WYG_002-12b"/>
章諷喻而已<lb/>
列禦宼壺丘子九方歅皆善相而莊周氏傳其術周之<lb/>
言曰逺使之而觀其忠近使之而觀其敬煩使之而觀<lb/>
其能卒然問焉而觀其智急與之期而觀其信委之以<lb/>
財而觀其仁告之以危而觀其節醉之以酒而觀其則<lb/>
雜之以處而觀其色九徵至不肖人得矣又曰其就義<lb/>
若渇者其去義若熱此數語者相法盡矣<lb/>
堯之命舜舜之命九官皆稱其已試之實效其初命者<lb/>
<pb n="KR3j0113_WYG_002-13a"/>
則訓誡之近世之所謂制誥者自宰相至於從官御史<lb/>
郎曹館閤外任使者咸夸美過實若諛佞之為者一旦<lb/>
逐去詬罵又多溢惡非王言也<lb/>
延州萊季子陶朱公魯仲連安期生浮丘伯商山四老<lb/>
人張子房梅福皆以功名儒學身富貴而得仙者非山<lb/>
澤臞儒之比也范蠡隱於五湖屢更其號最後稱海濵<lb/>
漁父為孔安國之師安國服鈆丹夀三百嵗云<lb/>
　<lb/>
<pb n="KR3j0113_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寓簡巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寓簡卷十</head>
    <p>
<pb n="KR3j0113_WYG_010-1a"/>
欽定四庫全書<lb/>
　寓簡卷十　　　　　　　宋　沈作喆　撰<lb/>
草木之最香者如沉水旃檀龍腦蘇合薫陸鬱金薝蔔<lb/>
薔薇素馨茉莉雞舌之屬皆産於嶺表海南南遷集云<lb/>
雷化已南山多苓苓藿香芬芳襲人動或數里予嘗推<lb/>
其理火盛於南方實能生土土性味甘而臭香其在南<lb/>
方乗火之玉得其所養英華發外是以草木皆香此實<lb/>
理性之自然者而前此説香自范蔚宗以下未嘗有及<lb/>
<pb n="KR3j0113_WYG_010-1b"/>
此也黄帝書言五氣香氣湊脾古人固知之矣楞嚴云<lb/>
純燒沉水無令見火此自佛以來燒香妙方也<lb/>
史稱林邑國産沉水木嵗久樹身朽腐剥落殆盡其堅<lb/>
實不變者勁如金石是為沉水香又唐本草注云沉水<lb/>
香出天竺單于予觀近世以香著書者皆不稱三國而<lb/>
獨出南海瓊管黎母之地其外則占城真臘三佛齊大<lb/>
食等國而林邑天竺單于無聞焉豈嵗久土氣變遷或<lb/>
者所産不富抑又蕃舶之征過於侵刻遂不復至中華<lb/>
<pb n="KR3j0113_WYG_010-2a"/>
耶凡香之至美至善者惟真臘真臘之又善者曰綠洋<lb/>
香中之尤物也<lb/>
予官維揚春暮縱觀芍藥真一時勝賞蕃釐祠殿之側<lb/>
有老圃業花數世矣一日以花來獻予售以斗酒因問<lb/>
之曰人知賞花耳吾欲知芍藥之根所以赤白有異種<lb/>
耶曰非也花過之後每旦遲明而起<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>土取根洗濯而<lb/>
後暴之時也遇天晴日色猛烈抵暮中邊皆燥斷而視<lb/>
之雪如也倘遇隂雲表裏滋潤信宿然後乾色正赤無<lb/>
<pb n="KR3j0113_WYG_010-2b"/>
疑矣蓋得至陽之氣則色白而善補醫家用之以生血<lb/>
而止痛其受陽氣不全者則色赤而善㵼功用不侔自<lb/>
然之理也醫家未有能知此者又云洗花如洗竹非用<lb/>
水也芟取其病根螻螘蚯蚓薦食之餘耳其言甚有理<lb/>
又云吾自髙曽世傳種花但栽培及時無它奇巧蓋以<lb/>
不傷其性自得天真故根墢耐久近世厭常而反古專<lb/>
尚奇麗吾為衣食所迫不能免俗乃用工力智巧剪剔<lb/>
移徙雜以肥沃藥物注灌花始變而趨時態十有七八<lb/>
<pb n="KR3j0113_WYG_010-3a"/>
異於常品矣然不能久逺經數嵗輒瘦悴縱未朽腐而<lb/>
花力盡矣蓋先世之所能者天也吾之所能者人也人<lb/>
竟能勝天者耶故吾視花有慙色也此言又似知道者<lb/>
戯謔君子所不免然不至於虐則善矣大抵譏誚之語<lb/>
先發者未必切害而報復者往往奇險深酷西晉崔豹<lb/>
嘗詣郡郡將姓陳戯問正熊君去崔杼幾世遽答曰民<lb/>
之去杼如明府之去陳恒可謂敏矣<lb/>
梁張率不治生事嘗遣家僮載米三千斛還京既至遂<lb/>
<pb n="KR3j0113_WYG_010-3b"/>
耗大半問其故曰雀鼠所耗也率笑曰壯哉雀鼠竟不<lb/>
詰問沈存中嘗游㑹稽登天寧寺觀鰻井井水之虧盈<lb/>
曰與海潮相應中有靈鰻人罕得見存中偶見之與客<lb/>
語其事且曰鰻之狀若殿柱然客曰好麄鰻予謂張率<lb/>
載米之僮正用著天寧之鰻也<lb/>
酒客為令以詩一句影出果子名類廋語如云迢迢良<lb/>
夜惜分飛是清宵離清宵離者青消梨也又云黄鳥避<lb/>
人穿竹去是山鸎逃山鸎逃者山櫻桃也又云芰荷飜<lb/>
<pb n="KR3j0113_WYG_010-4a"/>
雨浴鴛鴦是水淋禽水淋禽者水林檎也但恨語太俗<lb/>
羣飲者出令曰迅雷風烈烈風雷雨報曰絶地天通通<lb/>
天地人或又曰吾得坤乾乾坤得位<lb/>
汴京時有戚里子邢俊臣者涉獵文史誦唐律五言數<lb/>
千首多俚俗語性滑稽喜嘲詠常出入禁中善作臨江<lb/>
仙詞末章必用唐律兩句為謔以調時人之一笑徽皇<lb/>
朝置花石綱取江淮奇卉石竹雖逺必致石之大者曰<lb/>
神運石大舟排聨數十尾僅能勝載既至上皇大喜置<lb/>
<pb n="KR3j0113_WYG_010-4b"/>
之艮嶽萬嵗山下命俊臣為臨江仙詞以髙字為韻再<lb/>
拜詞已成末句云巍峩萬丈與天髙物輕人意重千里<lb/>
送鵝毛又令賦陳朝檜以陳字為韻檜亦髙五六丈圍<lb/>
九尺餘枝柯覆地幾百步詞末云逺來猶自憶梁陳江<lb/>
南無好物聊贈一枝春其規諷似可喜上皇容之不怒<lb/>
也内侍梁師成位兩府甚尊顯用事以文學自命尤自<lb/>
矜為詩因進詩上皇稱善顧謂俊臣曰汝可為好詞以<lb/>
詠師成詩句之美且命押詩字韻俊臣口占末云用心<lb/>
<pb n="KR3j0113_WYG_010-5a"/>
勤苦是新詩吟安一个字撚斷數莖髭上皇大笑師成<lb/>
愠見譛俊臣漏泄禁中語責為越州鈐轄太守王薿聞<lb/>
其名置酒待之醉歸燈火蕭踈明日攜詞見帥叙其寥<lb/>
落之狀末云捫忩摸戸入房來笙歌歸院落燈火下樓<lb/>
臺席間有妓秀美而肌白如玉雪頗有腋氣難近豐甫<lb/>
令乞詞末云酥胸露出白皚皚遙知不是雪為有暗香<lb/>
來又有善歌舞而體肥者詞云只愁歌舞罷化作彩雲<lb/>
飛俊臣亦頗有才者惜其用工止如此耳<lb/>
<pb n="KR3j0113_WYG_010-5b"/>
司馬温公薨時程頥以臆説斂如封角狀東坡嫉其怪<lb/>
妄因怒詆曰此豈信物一角附上閻羅大王者耶人以<lb/>
東坡為戯不知妖亂志所載吴堯卿事已有此語東坡<lb/>
以比程之陋耳坡每不假借程氏誠不堪其迂僻也<lb/>
貢禹年老貧窮家資不滿萬錢妻子穅豆不贍裋褐不<lb/>
完犬馬之齒八十一血氣衰竭晚有一子年十二禹自<lb/>
言如此是正七十時始生此子也禹非但不能謀國亦<lb/>
不善養生然猶自恨血氣衰竭<lb/>
<pb n="KR3j0113_WYG_010-6a"/>
先大父官㑹稽時儀掾謝某疎雋尚氣好直言而士曹<lb/>
王某者挾埶險傲恨謝不下已譛於太守將誣按致之<lb/>
深文先大父為辯白得免猶以公罪罰俸謝至簽㕔掀<lb/>
髯自若而士曹者以進奉王甫得賜緋魚同日受命誇<lb/>
炫甚喜因謝曰謝儀掾之刑書薄乎云爾謝應聲曰王<lb/>
士曹之章服赤也何如自通守下數十人無不絶倒王<lb/>
慙甚不能出一語聞者莫不快之<lb/>
蘇頲嘲尹姓曰丑雖有足甲不全身見君無口知伊少<lb/>
<pb n="KR3j0113_WYG_010-6b"/>
人劉原父嘲吃者云本是昌家又為非類但有雄聲唯<lb/>
聞艾氣謂周昌韓非揚雄鄧艾皆病吃此亦善謔也蔡<lb/>
君謨戯謂陳亞曰陳亞有心終是惡亞應聲云蔡襄無<lb/>
口便成衰可謂名對君謨大不樂近乎為虐矣機到語<lb/>
不覺自至不可遏也<lb/>
有故人喜諧謔見人家後房或北里倡女多隠諱年嵗<lb/>
往往不肯出二十以上故友戯謂曰汝等亦有減年恩<lb/>
例盡被燒丹學仙道人買去蓋道士多誑誕動輒年數<lb/>
<pb n="KR3j0113_WYG_010-7a"/>
百嵗耳<lb/>
髙宗七夕内宴至晚忽大風雨如傾命教坊進詞有應<lb/>
制鵲橋仙云栁家一句最著題道暮雨芳塵輕灑蓋栁<lb/>
永詞也天顔為一笑<lb/>
西域胡人自言其國山川峻險或謂曰山髙海深宛在<lb/>
其貎有官奴性慧黠美目而額微髙精采照人或謂曰<lb/>
爛爛如嵓下電明皇時畨胡入見伶人譏其貌不能堪<lb/>
相與泣訴於上前伶曰官家勿信此等淚桔橰打不出<lb/>
<pb n="KR3j0113_WYG_010-7b"/>
有儒生膚色黑如漆嘗著白襴出謁無名子戯之曰君<lb/>
便是白雲抱幽石也又作賦詠其黑有隔句云行到暗<lb/>
碧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>前必言吾過矣吾過矣坐向退光閤内則稱某在<lb/>
斯某在斯<lb/>
西安諸江多名士有江漢字朝宗買奴適姓于因命之<lb/>
曰于海蓋取江漢朝宗于海也其好戯謔如此<lb/>
常州有州學生夜盜僧寺狗烹之僧訴于州守以其士<lb/>
類也謂曰汝能為盜狗賦可觀者當貰汝罪生曰能守<lb/>
<pb n="KR3j0113_WYG_010-8a"/>
命小賦押偷字生應聲曰僧實無義狗誠可偷罷佛宫<lb/>
之夜吠充儒館之晨羞摶飯引來猶掉續貂之尾索綯<lb/>
牽去難囘顧兔之頭守笑而釋之<lb/>
以文章書語為酒令如醉鄉日月所載亦可以見其博<lb/>
聞巧發應機之敏黄魯直劉莘老丞相同在館中每遇<lb/>
庖人請食次魯直頗治珍味劉北人性樸厚多云來日<lb/>
喫蒸餅鄉音頗質黄不樂其簡儉一日聚飲行令以三<lb/>
字離合成字或云戊丁成皿盛或云玉白珀石碧或云<lb/>
<pb n="KR3j0113_WYG_010-8b"/>
里予野土墅黄云禾女委鬼魏劉未答黄遽云僕當奉<lb/>
代以來力勑正整如何蓋其聲大似蒸餅之語也坐皆<lb/>
笑劉不樂<lb/>
偽齊劉豫既僭位大饗羣臣教坊進雜劇有處士問星<lb/>
翁曰自古帝王之興必有受命之符今新主有天下抑<lb/>
有嘉祥美瑞以應之乎星翁曰固有之新主即位之前<lb/>
一日有一星聚東井真所謂符命也處士以杖擊之曰<lb/>
五星非一也乃云聚耳一星又何聚焉星翁曰汝固不<lb/>
<pb n="KR3j0113_WYG_010-9a"/>
知也新主聖徳比漢髙祖只少四星兒裏<lb/>
政和中舉子皆試經義有學生治周禮堂試禁宵行者<lb/>
為題此生答義云宵行之為患也大矣凡盜賊姦淫羣<lb/>
飲為過惡者白晝不敢顯行也必昏夜合徒竊發蹤跡<lb/>
幽暗雖欲捕治不可物色故先王命官曰司寤氏而立<lb/>
法以禁之有犯無赦宜矣不然則宰予晝寢何以得罪<lb/>
於夫子學官者甚喜其議論有理但不曉以宰予晝寢<lb/>
為證之意因召而問之此何理也生員乃曰晝非寢時<lb/>
<pb n="KR3j0113_WYG_010-9b"/>
也今宰予正晝而熟寐其意必待夜間出來胡行亂走<lb/>
耳學官為大笑而罷<lb/>
　<lb/>
　<lb/>
　<lb/>
　<lb/>
　<lb/>
　寓簡巻十<lb/>
</p>
<p>
</p>
  </div>
</body>
</text>
</TEI>
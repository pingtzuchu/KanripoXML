<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寓簡巻七</head>
    <p>
<pb n="KR3j0113_WYG_007-1a"/>
欽定四庫全書<lb/>
　寓簡巻七　　　　　　　宋　沈作喆　撰<lb/>
氣行於身與日相應日行二十八宿又三十六分人氣<lb/>
行一周天亦一千八分凡經脈一周其長十六丈二尺<lb/>
人一呼脈再動一吸脈亦再動呼吸定息脈五動閏以<lb/>
太息凡十息氣行六尺二百七十息一周於身<hi>十六丈二尺</hi>
漏下二刻日行二十分二千七百息氣行十周於身漏<lb/>
下二十刻日行五宿又二十分至一萬三千五百息氣<lb/>
<pb n="KR3j0113_WYG_007-1b"/>
行盡五十營周於身計八百一十丈應漏下百刻日行<lb/>
二十八宿終常以一十周加之一分又十分分之六則<lb/>
奇分盡矣從房至畢為陽陽主晝自夘至心為隂隂主<lb/>
夜凡日行一舎漏下三刻又七分刻之四一刻氣在太<lb/>
陽二刻氣在少陽三刻氣在陽明四刻氣在隂分蓋一<lb/>
舎而與隂分矣漏傳不止氣行亦然噫嘻人以𦕈然之<lb/>
身而氣之運行上與天合可無貴哉有能攝心静坐盡<lb/>
一晝夜黙數一萬三千五百息息調心静囘光反照内<lb/>
<pb n="KR3j0113_WYG_007-2a"/>
澄諸念覺識煩動浄慧發生身心客塵從此永滅至真<lb/>
之氣與陽俱昇與隂俱寂如日行天終古不息日新日<lb/>
日新又日新日新不已於長生久視乎何有<hi>凡一時計一千一百</hi>
<hi>二十五息</hi>
　右子沈子調息應天數其要曰得一則長生氣與天<lb/>
　終始周流一身中廓焉遍八極<lb/>
一氣之運行出入於身中凡一時一千一百四十五息<lb/>
一晝夜計一萬三千五百息真人之息以踵氣行無間<lb/>
<pb n="KR3j0113_WYG_007-2b"/>
綿綿若存寂然不動與道同體<lb/>
視身如雲視世如塵中有至真其樂日新<lb/>
因閑坐有所得云隨順空緣等於覺觀<lb/>
凡人為善不當望報且如救護生命彼物何知雖然得<lb/>
脱死就生何從識救我者為某人天地神明雖云踈而<lb/>
不失亦何曽事事而察之然善人須得善報者由心田<lb/>
耳心田中下得善種自然生出善果故凡為善不望報<lb/>
者其種不惡也若更加之以性理之學所謂我説法要<lb/>
<pb n="KR3j0113_WYG_007-3a"/>
譬彼天澤蓋使善根益得滋長耳<lb/>
東坡云世無不殺之雞斯言過矣使愚俗之嗜殺以縱<lb/>
口腹之欲者藉此而多殺曰是終不能免於殺殺之無<lb/>
傷也豈不害於仁術哉<lb/>
古語云人莫不飲食也鮮能知味也予雖不事口腹然<lb/>
每飯必有魚肉蔬茹雜進食氣為五味所勝蓋未嘗知<lb/>
飯之正味也今年寓居貧甚久雨遂至絶糧晨興飢甚<lb/>
念得飯足矣不願求魚肉也典衣得米炊熟一餐不雜<lb/>
<pb n="KR3j0113_WYG_007-3b"/>
他物榖實甘香甚美八珍何以過欣然自笑蓋予年六<lb/>
十有九始知飯之正味其餘不知者蓋多矣<lb/>
古人謂事順成而計工曰天誘其衷謂事大謬而謀拙<lb/>
曰天奪其魄然則一切得䘮無非天也計謀之工拙天<lb/>
實使之所謂人為者特偶然耳雖在人事不得不盡要<lb/>
是冥冥中自有主者存焉毋以智巧為也<lb/>
諸器世間惟無形者有大力物莫能勝也凡有形者皆<lb/>
出其下有形之中又分虚實故山河大地不能勝水水<lb/>
<pb n="KR3j0113_WYG_007-4a"/>
之力不能勝火火之力不能勝風風居四之下獨為無<lb/>
形而負荷地水火終古不壞大矣哉以其虚而無形也<lb/>
君子安其所安不安其所不安小人安其所不安不安<lb/>
其所安夫安處善樂循理孝弟仁信忠厚廉儉居身以<lb/>
敬待物以誠謹畏自重毋過其分此所謂常徳正道<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>
則逢吉居之可安者反是則凶險危道<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>輒致災居之<lb/>
不可安者吾當擇焉富貴亦於是貧賤亦於是至哉安<lb/>
乎<lb/>
<pb n="KR3j0113_WYG_007-4b"/>
心之為字蓋覆火也心火也火之性炎上養心者當抑<lb/>
而下之此制字之義也養生家取此水字篆文□即坎<lb/>
☵卦也<lb/>
世有非要而著書者如何曽食疏崔浩食經九篇虞宗<lb/>
食珍錄李林甫玉食章皇甫嵩醉鄉日月竇革酒譜陸<lb/>
羽茶經段柯古髻鬟品韓渥北里志温庭筠靘粧錄李<lb/>
習之五木經栁宗直樗蒲志彈棊經南卓羯鼔錄琵琶<lb/>
錄之類其數尚多又如房千里葉子格趙明逺彩選雖<lb/>
<pb n="KR3j0113_WYG_007-5a"/>
戯事亦可以廣見聞劉原父以漢官儀為彩選可以温<lb/>
故使後生識漢家憲令有益學者<lb/>
南山一頃豆竟於危身東陵十畆𤓰終以避世名利之<lb/>
心有盡未盡耳<lb/>
天下之患莫大於農失業士失職國家失民心此土崩<lb/>
之勢也<lb/>
必有忍其乃有濟功名以隠忍就事用兵以能忍制勝<lb/>
學佛者以無生法忍成道忍固難也然忍其可忍者耳<lb/>
<pb n="KR3j0113_WYG_007-5b"/>
司馬懿所謂且止忍不可忍此最難也<lb/>
凡人一身平日視聽語言飲食未嘗少休也唯鼻典司<lb/>
出入息勞役頗省然其寢寐則耳目口之用皆暫止而<lb/>
息之出入獨無異於晝<lb/>
内經素問黄帝之遺書也學者不習其讀以為醫之一<lb/>
藝耳殊不知天地人之理皆至言妙道存焉文字譌脱<lb/>
錯亂失其本經予刪取其論天人之奥者離之合之是<lb/>
正之手書而藏之若其鍼石焫灸之術非所能者姑置<lb/>
<pb n="KR3j0113_WYG_007-6a"/>
之<lb/>
素問叙五運平氣與太過不及之紀金之平氣曰審平<lb/>
不及曰從革太過曰堅成蓋金㣲不能為政但隨氣所<lb/>
勝革化而已至其太壯則堅成而不受火令皆非平和<lb/>
之氣也此與洪範不同或者素問為是<lb/>
王冰注素問叙氣候仲春有芍藥榮季春有牡丹華仲<lb/>
夏有木槿榮仲秋有景天華皆今月令厯書所無又以<lb/>
桃始華為小桃華王𤓰生為赤箭生苦菜秀為吴葵榮<lb/>
<pb n="KR3j0113_WYG_007-6b"/>
戊寅元厯皆有之<lb/>
靈樞經言自然妙用以寳天真自然者天之道妙用者<lb/>
性之誠二者相為用而一也聖人以無為體以有為機<lb/>
能入無為而應有為能用有為而返無為者至矣聖人<lb/>
以無用為基以有用為理有用者天地之道也無用者<lb/>
精神之守也得用者性命之機也故知道之為用非常<lb/>
用也人氣清則寧神不離其體氣專輔其神神氣上下<lb/>
常相隨也可以長生夫天谷者泥丸也泥丸之神是曰<lb/>
<pb n="KR3j0113_WYG_007-7a"/>
谷神谷神主以天真之氣為體天真者元性也心以性<lb/>
為神神以心為用其動在機機<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>則萬化應應則蕩蕩<lb/>
則著於欲著於欲者為情情生則神亡其真故神氣不<lb/>
可離也人能以空入性混于杳冥寂然而起則運用變<lb/>
化全其妙矣應静而静静中有神應寂而寂寂中有真<lb/>
此之謂也觀此數十語至理盡矣養生之要不外是矣<lb/>
莊子言知北㳺𤣥水問無為謂曰何思何慮則知道何<lb/>
處何服則安道何從何道則得道無為不答也又問<lb/>
<pb n="KR3j0113_WYG_007-7b"/>
狂屈狂屈曰唉予將語若而忘之矣又問於黄帝帝曰<lb/>
無思無慮無處無服無從無道始得之矣彼無為謂真<lb/>
是也狂屈佀之我與汝終不近也以其知之也此與少<lb/>
林之門人皆言所得而慧可獨無言初祖以謂得吾髓<lb/>
三十一菩薩各説不二法門至文殊<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>曰無言説離答<lb/>
問而浄名獨黙然者蓋一道也古今之妙理豈有二哉<lb/>
欲涉擬議則已去道逺矣仲尼曰吾與囘言終日不違<lb/>
如愚此無言之言非復問答也嗚呼非天下之至神孰<lb/>
<pb n="KR3j0113_WYG_007-8a"/>
能與此<lb/>
人能静坐囘光反照不生種種念慮則本來面目應時<lb/>
自見何在將心役心號為修証而後得之所謂思盡還<lb/>
源性相常住事理不二真佛如如者也<lb/>
惟達者能通性命之情㣲聖人孰知死生之説<lb/>
佛云圓覺自性非性性有何也子沈子曰圓覺自性也<lb/>
而性非圓覺也圓覺性所有也謂圓覺為性則可謂性<lb/>
為圓覺則執一而廢百矣性無所不在也孟子道性善<lb/>
<pb n="KR3j0113_WYG_007-8b"/>
善自性也而性非善也善性所有也圓覺與善豈足以<lb/>
盡性哉<lb/>
世人以不如意欲得而失之者為逆境而子莊子曰得<lb/>
者時也失者順也以失為順則世間憂患何自而入哉<lb/>
此古之至人也又曰古者謂是懸觧而不能自觧者物<lb/>
有結之此正覺所謂當于結心觧之一觧六亡者是或<lb/>
一道也<lb/>
佛問文殊如汝文殊更有文殊是文殊者文殊言我真<lb/>
<pb n="KR3j0113_WYG_007-9a"/>
文殊無是文殊若有二者則二文殊二尚不可而迦葉<lb/>
乃見百千萬億文殊無可擯者若真文殊何得有幻文<lb/>
殊幻者何幻非真<lb/>
支道林説逍遙游至數千言謝東山觧漁父至萬餘言<lb/>
嗚呼多乎哉至言妙道一而足矣一猶為累忘言可矣<lb/>
奚㠯數千萬言為哉此與漢之腐儒説若稽古三萬字<lb/>
何異且漁父一篇文理淺俗非莊子書眉山知其妄甚<lb/>
快人意也<lb/>
<pb n="KR3j0113_WYG_007-9b"/>
竺法深在晉簡文坐劉真長曰道人何以㳺朱門深曰<lb/>
君自見其朱門貧道如㳺蓬户予謂深妄生分别未免<lb/>
於自縛也<lb/>
古老尊宿語言問答之間未嘗覿面交談也而説法度<lb/>
人千里同音如閉門造車出門合轍了無差異非得道<lb/>
者能之邪僧問馬祖離四句絶百非師云我今日勞倦<lb/>
不能為汝説僧往問智藏如前藏云我今日頭昏不能<lb/>
為汝説麻谷見章敬遶床三匝振錫一下卓然而立敬<lb/>
<pb n="KR3j0113_WYG_007-10a"/>
云是是谷又到南泉威儀如見敬泉云不是不是龍牙<lb/>
問翠㣲如何是祖師西來意㣲云與我過禪版來得版<lb/>
便打牙云打則任打要且無祖師意又問臨濟如前語<lb/>
濟云與我過蒲團來接得亦打牙又曰打則任打要且<lb/>
無祖師意二三子之談一句一字神交理契冥符暗合<lb/>
如鎔金一範更無餘巧然則所謂禪者可誣也哉<lb/>
𤣥沙示衆云諸方盡道接物利生忽遇三種病人來如<lb/>
何接得患盲者拈椎竪拂他又不見患聾者語言三昧<lb/>
<pb n="KR3j0113_WYG_007-10b"/>
他又不聞患瘂者教伊説又説不得若接此人不得佛<lb/>
法無靈驗予觀楞嚴㑹中阿那律陀無目而見䟦難陀<lb/>
龍無耳而聴殑伽神女非鼻而聞香驕梵鉢提異舌知<lb/>
味舜若多神無身覺觸如來光中映令暫現既為風質<lb/>
其體元無諸滅定盡得寂聲聞摩訶迦葉久滅意根圓<lb/>
明了知不因心念佛法可謂靈驗也哉<lb/>
古之真人能以耳視以目聴非其至也視聴不用耳目<lb/>
而不易耳目之用兹可謂至矣<lb/>
<pb n="KR3j0113_WYG_007-11a"/>
二十七祖云貧道入息不居隂界出息不涉衆緣之人<lb/>
也生死之所不能制鬼神之所不能得而窺也形固可<lb/>
使若槁木心固可使若死灰未必妙於此矣<lb/>
古老尊宿語意𤣥逺非可以有思惟心世間義理所能<lb/>
測度然其間自有近人情語句直指心源學者粗可曉<lb/>
觧或得入處如僧教童子讀經畢令持巻著函内童子<lb/>
曰某念者著什麽處達摩云將心來與汝安求心了不<lb/>
可得曰吾與汝安心竟道信乞觧脱法門僧璨曰誰縛<lb/>
<pb n="KR3j0113_WYG_007-11b"/>
汝無人縛曰何更求觧脱曹溪云不思善不思惡正恁<lb/>
麽時那個是明上座本來面目或問實相慧忠國師云<lb/>
把將虛底來虛底不可得曰問實相作麽或問邪正曰<lb/>
心逐物為邪物隨心為正白樂天問何以脩心曰心無<lb/>
損傷云何要脩李渤疑芥子納須彌智常云人言使君<lb/>
讀萬巻書心如椰子大萬巻書向何處著或問如何不<lb/>
被諸境惑藥山云何境惑汝聴它何礙或問浄土曰誰<lb/>
垢汝問湼盤曰誰將生死與汝大顛問石頭何者是心<lb/>
<pb n="KR3j0113_WYG_007-12a"/>
曰將心來曰無心可將來石頭曰元來有心龍潭以餅<lb/>
餉天皇常留一餅反以遺之曰是汝將來復汝何咎僧<lb/>
念經雲居問念者什麽經曰維摩曰不問維摩經念者<lb/>
是什麽經嚴陽尊者問本來無一物趙州云放下著曰<lb/>
本來無一物放下個什麽曰恁麽則擔取去或問得个<lb/>
什麽即休歇去答曰汝得個什麽即不休歇去是或可<lb/>
以推求妙處然猶未免隔津也<lb/>
佛言瞋習交衝發于相忤忤結不息心熱發火鑄氣為<lb/>
<pb n="KR3j0113_WYG_007-12b"/>
兵殺氣飛動故有地獄甚矣瞋忿躁怒之害於性而禍<lb/>
於身也真可畏也哉可戒也哉<lb/>
佛弟子悟知六一亡義自言若復因此際㑹道成所得<lb/>
宻言還同本悟則與未聞無有差别溈山謂香巖曰吾<lb/>
説得是我之見觧於汝眼目何益後因有悟乃曰先師<lb/>
當時若為我説却何有今日事也石頭希遷曰寧可永<lb/>
刼受沉淪不從諸聖求觧脱此皆謂文字語言一切非<lb/>
真學道者貴於自得求其自得亦無所得乃少近耳<lb/>
<pb n="KR3j0113_WYG_007-13a"/>
學佛者窮諸行空巳滅生滅隨順圓化一切發生求火<lb/>
光明樂水清浄愛風同流觀塵成就以此羣塵迷心從<lb/>
物墮於外道夫是人者非有盜淫貪嗔之過也而亡失<lb/>
知見違背圓通如此特以其狥物役心耳為道而不能<lb/>
逺於物難矣哉<lb/>
見聞覺知湛不搖處念念受熏有何籌算此湛非真如<lb/>
急流水望如恬静流急不見非是無流夫妄念之纒於<lb/>
心如水之逝未嘗止也不能返流全一此之妄想無時<lb/>
<pb n="KR3j0113_WYG_007-13b"/>
得滅况沉著於愛欲之中而可以語學道乎<lb/>
佛滅度有遺教傳世而大弟子如聞思大士文殊普賢<lb/>
皆不見所終然是三菩薩咸有大寳坊為大道塲示現<lb/>
聖像或出真身變化神異如海山孤絶處如峩眉山如<lb/>
清涼如天台等凡依歸誠至者皆有所見得未曽有而<lb/>
佛自滅度後獨無所謂祥光感應求之不得其理<lb/>
老子出闗入流沙不知其所終葢流沙在西域天竺在<lb/>
卬西才二千里豈古柱史所歸耶<lb/>
<pb n="KR3j0113_WYG_007-14a"/>
摩訶迦葉久滅意根圓明了知不因心念佛所證如此<lb/>
然則其所得已深矣一笑而得法若易然者由此也夫<lb/>
浄名曼殊觧空凡有所説言下便遣了無留朕如水中<lb/>
月不可執捉如空中雲無所留礙雖八萬四千韋陀謂<lb/>
之未嘗説可也雖寂然無聲謂之未嘗黙可也無説無<lb/>
黙無亦無也有無非無有有非有非言所及也<lb/>
未入地菩薩隨順覺性猶有覺礙過患至於如來照了<lb/>
諸相猶如虚空則不可議矣若夫居一切時不起妄念<lb/>
<pb n="KR3j0113_WYG_007-14b"/>
于諸妄心亦不息滅住妄想境不加了知於無了知不<lb/>
辯真實吾則不知其為何人如此隨順覺性也<lb/>
學佛者云智與師齊減師半徳智過於師方堪傳授予<lb/>
謂士之學道者亦然道徳識見以至於文章語言須向<lb/>
古人中出一頭地方始立得脚住<lb/>
西方聖人之書十二部大典之外有雪山如來梵天蓮<lb/>
華仙人南天竺所説書吉祥疎勒天龍天音聲人非人<lb/>
苦活不飲酒地居天金剛未曽有諸仙苦行觀地觀虛<lb/>
<pb n="KR3j0113_WYG_007-15a"/>
空一切藥草因揔覺西園韋陀典其名雜見諸經又數<lb/>
百品皆未至中華其間必有説妙法者近世取經來南<lb/>
洲者絶不聞問恨未盡見也<lb/>
世間萬事之紛綸萬物之叢脞莫不有定數佛氏發明<lb/>
世出世法知其本因隨所緣出雖恒沙界外一滴之雨<lb/>
亦知頭數松直棘曲鵠白烏𤣥皆了元因又自在主童<lb/>
子脩學書算數印以菩薩筭法筭無量沙聚悉知顆粒<lb/>
多少又能筭知十方世界種種差别然則非有本因定<lb/>
<pb n="KR3j0113_WYG_007-15b"/>
數佛亦何自而知之一涉於數無有隠顯多寡鉅細則<lb/>
皆得而知之矣蓋象數之外不可測也夫孰有出于象<lb/>
數之外者乎<lb/>
　<lb/>
　<lb/>
　<lb/>
　<lb/>
　寓簡巻七<lb/>
</p>
<p>
</p>
  </div>
</body>
</text>
</TEI>
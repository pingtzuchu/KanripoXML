<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寓簡巻八</head>
    <p>
<pb n="KR3j0113_WYG_008-1a"/>
欽定四庫全書<lb/>
　寓簡巻八　　　　　　　宋　沈作喆　撰<lb/>
歐陽公晚年常自竄定平生所為文用思甚苦其夫人<lb/>
止之曰何自苦如此當畏先生嗔耶公笑曰不畏先生<lb/>
嗔却怕後生笑<lb/>
歐陽永叔以讒罷政事吕微仲時為館職與公書曰巧<lb/>
言萋斐徒成貝錦之文雅行委蛇奚玷素絲之節其謹<lb/>
嚴精確如此文忠深歎服之<lb/>
<pb n="KR3j0113_WYG_008-1b"/>
王介甫刻意於文而不肯以文名究心於詩而不肯以<lb/>
詩名蘇眉山雖不求名隠然如玉三尺明自炤不可掩<lb/>
黄魯直離莊子世説一步不得<lb/>
王介甫不以劉子政愛君憂國深切為忠而以揚雄劇<lb/>
秦美新為善是欲使劉氏以天下予莽而雄之事叛逆<lb/>
為無罪也可行乎哉<lb/>
秦熺狀元及第汪彦章以啓賀㑹之有云三年而奉詔<lb/>
策固南宫進士之所同一舉而首儒科蓋東閣郎君之<lb/>
<pb n="KR3j0113_WYG_008-2a"/>
未有本意求屬對之工非有意薄之也而熺父子怒以<lb/>
為輕已彦章自此得罪覉置湖湘至終身不得還近地<lb/>
語言之速咎蓋有無心而致之者可畏也哉<lb/>
翟公巽雖為蔡京所汲引然抗直不為屈初代宰相作<lb/>
賀日有戴承表末云衆非后何戴率傾就望之心無不<lb/>
爾或承永懷畏愛之徳京讀終篇曰奇文也然無不爾<lb/>
或承對衆非后何戴似乎偏枯欲以臣不命其承易之<lb/>
亦不失承字而稍加親切如何公巽曰勝矣然業已供<lb/>
<pb n="KR3j0113_WYG_008-2b"/>
本竟不易京亦不能奪也未幾又代作天神示現表有<lb/>
云聖神受命穆清告成禹錫祖宗在帝左右顧予湯孫<lb/>
末云在天對越乏清廟肅雍之儀前席具言愧宣室鬼<lb/>
神之問京曰國有盛事如此公巽之文真為時而出也<lb/>
公巽徐曰疇昔不命其承抑云過矣今日為時而出厥<lb/>
有㫖哉京雖惡其不遜然尚能容之石林常喜道之<lb/>
張衡東京賦説鬼甚衆其言侲<hi>音震</hi>子萬童丹首𤣥製桃<lb/>
弧棘矢所發無臬<hi>音刈</hi>飛礫雨散剛癉<hi>音亶</hi>必斃煌火馳而<lb/>
<pb n="KR3j0113_WYG_008-3a"/>
星流逐赤疫於四裔然後凌天地絶飛梁捎<hi>所交切</hi>螭魅<lb/>
斮獝<hi>葵聿切</hi>狂斬蜲<hi>自危/切</hi>蛇<hi>免斯切</hi>腦方良囚耕父于清泠<lb/>
溺女魃於神潢殘夔魖與㒺象殪<hi>烟計切</hi>野仲而殱㳺光<lb/>
八靈為之震慴况魃<hi>音岐</hi>
                    <graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    <hi>音/域</hi>與畢方度朔作梗<hi>音哽</hi>守以<lb/>
鬱壘神荼副焉對撡<hi>七刀切</hi>索葦自察區陬<hi>祖婁切</hi>司執遺<lb/>
鬼京室宻清㒺有不韙此文雖多物鬽然情狀無所寓<lb/>
翟汝文公巽作内中大儺文<hi>云云</hi>乃有託諷之意其文<lb/>
亦古雅有秦漢間風力<lb/>
<pb n="KR3j0113_WYG_008-3b"/>
程子山紹興初為史官以狂躁得罪歸蜀遷靖州表謝<lb/>
曰為其自作弗靖故使謫居此邦人以能自狀也<lb/>
有薦人而不副所期者因答謝牋曰金丸初落曽見紿<lb/>
於能言玉柄頻揮笑誤誇其觧舞能言鴨陸龜蒙事觧<lb/>
舞羊叔子鶴事世説所謂羊公鶴也<lb/>
王庠應制舉時問讀書之法於眉山眉山以書答云别<lb/>
牋所示老病廢忘豈堪英俊如此責望少年應科目時<lb/>
記録名數㳂革等大畧與應舉者同耳亦有少節目文<lb/>
<pb n="KR3j0113_WYG_008-4a"/>
字皆被人取去然亦無用也實無㨗徑必得之術但如<lb/>
君髙才强力積學數年自有可得之道而其實皆命也<lb/>
但卑意欲少年為學者每一書皆作數次讀之書之富<lb/>
如入海百貨皆有人之精力不能盡取但得其所求者<lb/>
爾故願學者每次作一意求之如欲求古今興亡治亂<lb/>
聖賢作用且只以此意求之勿生餘念又别作一次求<lb/>
事跡故實典章文物之類亦如之它皆倣此此雖似迂<lb/>
鈍而他日學成八面受敵與涉獵者不可同日而語也<lb/>
<pb n="KR3j0113_WYG_008-4b"/>
甚非速化之術可笑可笑承下問不敢不盡也前輩教<lb/>
人讀書如此此豈膚淺求速成茍簡無根柢者所能哉<lb/>
此書今集中不載學者當書紳故表而出之<lb/>
予中進士科後從石林於卞山予時欲求試博學𢎞詞<lb/>
石林勉予曰𢎞詞不足為也宜留心制科工夫它日學<lb/>
成便為一世名儒得失不足論也因授予以所編方畧<lb/>
又極論脩習次第曰天下之書浩博無涯昔有人習大<lb/>
科十餘年業成因見田元均論及論語正義中題目元<lb/>
<pb n="KR3j0113_WYG_008-5a"/>
均曰曽見博士周生列傳中亦有一二好題合入編次<lb/>
其人駭未嘗見此書也元均笑因取而示之其人慚自<lb/>
以未始學也雖然題目如海中沙其要有十字而已曰<lb/>
明曰暗曰疑曰頑曰合曰合<hi>音蛤</hi>曰掲曰折曰包曰胎不<lb/>
出此十字也予曰暗者何也曰明暗皆言數也暗如因<lb/>
民常而施教是也周官因此五物者民之常而施十有<lb/>
二教焉題目字中不見數而藏五與十二於其間焉此<lb/>
最難測度若明數則如既醉備五福祭有十倫是也曰<lb/>
<pb n="KR3j0113_WYG_008-5b"/>
疑者何也曰堯舜湯禹所舉如何是也疑若唐虞夏商<lb/>
也乃是魏相傳髙皇帝所述書天子所服第八受詔長<lb/>
樂宫中謁者趙堯舉春李舜舉夏兒湯舉秋貢禹舉冬<lb/>
<hi>髙帝時自有一貢禹</hi>四人各執一時也又如湯周福祚疑若二代<lb/>
也乃是杜周傳贊云張湯杜周並起文墨小吏迹其福<lb/>
祚元功儒林之後莫及也此為最巧曰頑者何也曰形<lb/>
勢不如徳是也意思語言子史中相近似者殆十餘處<lb/>
獨此一句在史贊令人捉摸不着雖東坡猶惑之故論<lb/>
<pb n="KR3j0113_WYG_008-6a"/>
備舉諸處以該之也既而歎曰此學殆廢絶矣吾子勉<lb/>
之或能振舉百年之墜典也予懶惰與世不合無意於<lb/>
求知終不能稱石林之遺意深所歎恨但綴緝記誦庶<lb/>
不全負石林所期耳<lb/>
為文當存氣質氣質渾圓意到辭達便是天下之至文<lb/>
若華靡淫艷氣質彫䘮雖工不足尚矣此理全在心識<lb/>
通明心識不明雖博覽多好無益也古人謂文滅質博<lb/>
溺心者豈特為儒之病哉亦為文之弊也<lb/>
<pb n="KR3j0113_WYG_008-6b"/>
作世俗應用之文當如快吏主斷並緣法令應時決遣<lb/>
甲午十月二日天欲明夢宣尼令作鏡銘中云湛然清<lb/>
明灼彼羣昏餘語皆不記<lb/>
秦㑹之既主和議大帥皆罷兵權賜田宅予為岳侯作<lb/>
謝表有云功狀蔑聞敢遂良田之請謗書狎至猶存息<lb/>
壤之盟㑹之讀不樂<lb/>
人之為善須出於無心若有心則非為善矣有為利而<lb/>
為善有為名而為善有望報而為善其去為惡無幾矣<lb/>
<pb n="KR3j0113_WYG_008-7a"/>
養生家言凡人晨興索衣而侍者誤反衣以進慎勿出<lb/>
聲便接取服之必有大喜讀此者往往信之而不知其<lb/>
㫖也清晨榮衛流行法當少節語言葆惜和氣人多急<lb/>
性方著衣欲起而顛倒反覆必將躁怒叱罵則所傷多<lb/>
矣若明以此告之固當知戒然或遇事輒發不能小忍<lb/>
及悟則巳有所損矣故為有喜之説以誘之人心幸其<lb/>
有喜必隠忍而息怒非實然也<lb/>
久處窮困百事無成心若死灰掃除諸妄皆已浄盡無<lb/>
<pb n="KR3j0113_WYG_008-7b"/>
所願望矣猶然未能忘者尚願逢出世師得安樂法真<lb/>
氣自守内無飢渇和氣自衛外無寒暑衣食所需不復<lb/>
動念耳目聰明思慮清静步履輕健寢寐安和活一日<lb/>
一月一年百年任其自然如此足矣或者至誠所格仙<lb/>
佛憐念天或賜之未可知也但行住坐卧專精凝想庶<lb/>
其有所遇乎<lb/>
動静當要深思得失不須先慮心息相依息調心静此<lb/>
攝心之至要神氣交養氣定神全此存神之至要<lb/>
<pb n="KR3j0113_WYG_008-8a"/>
予嘗客寓樓居樓下市聲喧雜初若不可耐洗心内聴<lb/>
一二日後寂無所聞蓋與逃空谷者畧無少異以此自<lb/>
悟能從耳根返源則無所往而不静也聞蓋塵耳<lb/>
庚辰五月十四夜泊舟桐廬郡津亭下一更初惡風暴<lb/>
至山川震<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>大木盡㧞急雨如傾江水湧激大浪髙於<lb/>
岸旁屋冒雨登岸宿民家屋搖<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>欲飛去瓦聲珊珊空<lb/>
中相擊墮至天明然後已移泊津亭上望江外羣山天<lb/>
色昏曀濛濛有無中不可見不一瞬間煙開雲霽峯岫<lb/>
<pb n="KR3j0113_WYG_008-8b"/>
層出重叠秀潤若未嘗有雲物風雨也因浩然歎曰偉<lb/>
哉造物之功乃能如此今人欲以智謀強取命中所不<lb/>
得有之事意將與造化争雄長也豈不殆哉<lb/>
幼時故老為予言汴京宣政間極隆盛時公卿輿服華<lb/>
煥騎從傳呼甚寵觀聴莫不歆艷也有富人居通衢第<lb/>
宅園池花竹幽深其人不願為官後房聲色侈麗自奉<lb/>
養至厚平時不至㕔事未嘗與士大夫相接亦喜讀書<lb/>
議論自髙一夕嵗暮雪中合樂張宴甚盛子弟侍坐夜<lb/>
<pb n="KR3j0113_WYG_008-9a"/>
久未罷而雪勢愈盛宰相趨朝騶唱過門主人笑曰此<lb/>
輩良苦於國家何所補益堂堂如此而其中可愧者多<lb/>
矣而輩宜循分守無妄意功名勢位則當終身無求享<lb/>
此安樂不然生理一壞雖得顯位不免如馬上趨朝輩<lb/>
忍凍矣衮衣繡裳世俗以為榮吾不與易也子沈子曰<lb/>
是蓋富隠者也無羨於功名而未免於多懼尚不若吾<lb/>
貧隠云<lb/>
吾為兒時見蔡氏京攸父子及王黼童貫梁師成輩皆<lb/>
<pb n="KR3j0113_WYG_008-9b"/>
勢傾天下及靖康之敗屠戮如狗彘夫以非材居大位<lb/>
以非道擅重權未有不亡者也天地四時尚有消息而<lb/>
况於人乎况為非道者乎<lb/>
客語予曰甚矣子之貧朝不謀夕而無憔悴之色豈知<lb/>
道者耶予曰世莫榮於仕宦而吾以嫉惡為生靈之故<lb/>
明知其及禍奮然為之人莫樂於嗜慾而予覺四十九<lb/>
年之非一念勇猛清静獨寢其視柔明秀慧若脱去疾<lb/>
疢之膏肓也夫二事者吾不以為難而况貧賤者曽足<lb/>
<pb n="KR3j0113_WYG_008-10a"/>
以動吾心乎<lb/>
子沈子老矣無田可耕無園可鋤無屋可處大率皆無<lb/>
耳更願於身無病於心無念於人無往還於世無交涉<lb/>
於妻兒無愛戀則亦於死生無凝滯矣天地萬物同歸<lb/>
於無豈不快哉<lb/>
予行信州豐城欲訪靈鷲巖洞未至十里小休於道旁<lb/>
民居㑹其家飲客方起須臾有一耕夫來就主人飯襏<lb/>
襫荷田具主人憫其勞且飢謂曰飯未及炊也有客飯<lb/>
<pb n="KR3j0113_WYG_008-10b"/>
所餘肉餅爾姑餤之農夫欣然懷之而出主人問何往<lb/>
則曰我老母年七十啖麄飯耳此盛饌我作苦雖餒甚<lb/>
不忍嘗也將以饋吾母故不待飯而往耳予聆其言竦<lb/>
然為起嘆曰此農夫耳而知孝其親非由學問而能然<lb/>
也蓋天下之性本皆如此有物敗之故不能充其性耳<lb/>
世之有愧於此農夫者多矣其人姓王氏<lb/>
人而無心能使物亦無心狎漚是也物之無心亦能使<lb/>
人忘心觀水與月塵慮亦為之澄静也<lb/>
<pb n="KR3j0113_WYG_008-11a"/>
周世宗嘗疑涇帥史懿欲叛宻詔晉州節度使楊廷璋<lb/>
使隂圖之廷璋明其無他懷詔書見之懿曰死不敢辭<lb/>
乞免妻子廷璋屏左右語之曰吾以百口保君君單騎<lb/>
入朝可也懿從之遂得免禍及宋有天下廷璋猶在晉<lb/>
監軍荆罕儒者疑廷璋周之戚里近親也欲殺之以為<lb/>
己功每見必衷甲懷刃廷璋知之待以誠心畧無疑畏<lb/>
㑹春日當宴罕儒夙興尚早徘徊獨語曰事久變生今<lb/>
日不可失也因假寐恍惚如夢有神人謂曰廷璋忠實<lb/>
<pb n="KR3j0113_WYG_008-11b"/>
無異志不可妄殺驚覺汗下悔泣擲刀於地徑造廷璋<lb/>
再拜謝過具言所夢廷璋愕然曰有是哉吾昔者亦夢<lb/>
神人來告曰汝有隂徳天固報汝吾為汝觧監軍之禍<lb/>
可保無虞也吾夜半起坐命門客書幅紙記之方欲與<lb/>
君語而未敢也因探諸懷以示罕儒其所言神人容貎<lb/>
衣冠劍履無差焉二人相持而泣結交終身嗚呼異哉<lb/>
世所謂隂報者豈誣也哉豈可忽也哉<lb/>
衡山南嶽祠宫舊多遺跡徽宗政和間新作燕樂捜訪<lb/>
<pb n="KR3j0113_WYG_008-12a"/>
古曲遺聲聞宫廟有唐時樂曲自昔秘藏詔使上之得<lb/>
黄帝塩茘枝香二譜黄帝塩本交趾來獻其聲古樸弃<lb/>
不用而荔枝香音節韶美遂入燕樂施用此曲蓋明皇<lb/>
為太真妃生日樂成命梨園小部奏之長生殿㑹南方<lb/>
進荔枝因以為名者也中原破後此聲不復存矣<lb/>
又傳舊宫廟臺門屹立中天氣象雄傑其西掖門常以<lb/>
兩鐵礎重各千鈞搘門不得妄啟遇國家出大兵有所<lb/>
征討則遣中使祭告用武士百人移鐵礎視出兵之數<lb/>
<pb n="KR3j0113_WYG_008-12b"/>
凡兵出幾萬則啟門若干尺寸法甚嚴不得少差大約<lb/>
不過尺餘事畢又遣使告謝武士舉鐵礎塞門如故從<lb/>
有廟來如此皆莫知其所謂也自廟焚之後礎亦莫知<lb/>
所在此制亦廢矣<lb/>
　<lb/>
　<lb/>
　<lb/>
　寓簡卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寓簡卷一</head>
    <p>
<pb n="KR3j0113_WYG_001-1a"/>
欽定四庫全書<lb/>
　寓簡卷一　　　　　　　宋　沈作喆　撰<lb/>
詩之作也其寓意深逺後之人莫能知其意之所在也<lb/>
因詩序而知之耳然則序其有切於詩矣予謂病夫詩<lb/>
者亦序之力也葢詩本以微言諫風託興於山川草木<lb/>
而勸諌於君臣父子夫婦朋友之間其㫖甚幽其詞甚<lb/>
婉而其譏刺甚切使善人君子聞之固足以戒使夫暴<lb/>
虐無道者聞之不得執以為罪也是故言之而勿畏今<lb/>
<pb n="KR3j0113_WYG_001-1b"/>
為之序者曉然使人之知其為某事而作也又知其切<lb/>
中於其所忌也故後世以詩而得罪者相属是則序之<lb/>
過也夫石林曰詩序葢當時誦者得於師傳<lb/>
周公作無逸昔在殷王中宗嚴恭寅畏享國七十有五<lb/>
年髙宗舊勞於外享國五十有九年周文王懷保小民<lb/>
不遑暇食享國五十年皆以不荒寧得夀考之福其後<lb/>
嗣王生則逸亦罔或克夀此萬世有國之明訓天人之<lb/>
至理也戴氏禮言文王疾武王夢帝與我九齡其言已<lb/>
<pb n="KR3j0113_WYG_001-2a"/>
恠誕不可信而鄭氏又從而釋之曰文王以憂勤損夀<lb/>
武王以逸樂延年是勸辟王以安肆盤游惟耽樂之從<lb/>
而毁明主以寅畏自強為不足以引年也與無逸之㫖<lb/>
得無戾乎<lb/>
禮記注云説命三篇在尚書今亡又云君陳大誓甫刑<lb/>
髙宗之書皆亡葢未見全書之出也左氏所引亦多如<lb/>
此<lb/>
尚書堯典宅西曰昧谷古作度西曰栁榖栁之言聚也<lb/>
<pb n="KR3j0113_WYG_001-2b"/>
分命和仲典治西方之政而収聚百榖也度音宅古文<lb/>
度與宅相近而誤鄭氏嘗見之<lb/>
商曰祀周曰年而箕子陳洪範史載其言乃稱惟十有<lb/>
三祀葢以見箕子不為臣於周之意孔子不没其實以<lb/>
表為臣之大義也陶靖節所為詩自宋世但紀甲子不<lb/>
書年號亦此意也<lb/>
君人者居極否之世能約已以厚下則否傾而為益矣<lb/>
居交泰之時或剥下以封上則泰過而為損矣在易之<lb/>
<pb n="KR3j0113_WYG_001-3a"/>
否䷋<hi>坤下乾上</hi>取上一爻而益其下非益乎泰䷊<hi>乾下坤上</hi>
取下一爻而益其上非損乎雖益也䷩<hi>震下巽上</hi>損下而<lb/>
益上斯為否矣雖損也䷨<hi>兑下艮上</hi>損上而益下斯為泰<lb/>
矣葢天下治忽之理不逺也戒在損益而已矣<lb/>
誠者天地之心也人生而皆有之惑於事物陷於迷途<lb/>
是以蔽而不自見能復其自然之性則昭然著矣故易<lb/>
之復曰復其見天地之心乎而次之以无妄誠之至也<lb/>
大衍之數五十其用四十有九陸秉曰此脱文也當云<lb/>
<pb n="KR3j0113_WYG_001-3b"/>
大衍之數五十有五葢天一地二天三地四天五地六<lb/>
天七地八天九地十正五十有五而用四十有九者除<lb/>
六虛之位也古者卜筮先布六虛之位然後揲蓍而置<lb/>
六爻焉如京房馬季長鄭康成以至王弼不悟其為脱<lb/>
文而妄為之説謂所賴者五十殊無證據又曰不用而<lb/>
用以之通非數而數以之成此語尤誕且繫辭曰天數<lb/>
二十有五地數三十凡天地之數五十有五豈不顯然<lb/>
哉又乾坤之策自始至終無非五十五數也予頃見石<lb/>
<pb n="KR3j0113_WYG_001-4a"/>
林欲以所見咨禀遲疑不敢妄發先生曰子姑言之予<lb/>
曰秉言大衍之數五十有五是也其言用四十有九以<lb/>
為六虚之位則非也數始於一而終於五天以藏徳運<lb/>
化妙其所以為數之始終而神其所以為用之消長者<lb/>
故虛一與五退藏於宻祕而弗用則其用四十九焉而<lb/>
已耳老氏所謂有之以為利無之以為用是當其無而<lb/>
有大衍之用也此意恐是聖人千載不傳之奥㫖石林<lb/>
喜曰如是如是<lb/>
<pb n="KR3j0113_WYG_001-4b"/>
文王重易六爻八卦之為六十四自文王始也而大傳<lb/>
言包犧氏以來已有葢取諸益取諸睽凡一十三卦之<lb/>
類何也葢聖人謂某爻像某物某得某卦如耒耜得益<lb/>
弧矢得睽耳非謂先有卦名乃作某器也不然上古結<lb/>
繩而治後世聖人易之以書契葢取諸夬豈未有書契<lb/>
之前已有夬卦耶亦謂伏羲造書契得夬之義耳且如<lb/>
八純卦之象何曽先立乾坤艮震巽兑坎離之名而後<lb/>
始有天地雷風山澤水火之形哉仲尼論陽一君而二<lb/>
<pb n="KR3j0113_WYG_001-5a"/>
民君子之道也隂二君而一民小人之道也此三畫之<lb/>
象八卦小成之體未重之前也至論二與四三與五同<lb/>
功而異位則始有重爻之象六位之體既重之後也<lb/>
帝乙歸妹者言人君之徳與帝者相甲乙故能正人倫<lb/>
也髙宗伐鬼方者言人君之徳尊而可宗故能克隂慝<lb/>
也此前人之説可取<lb/>
六籍脱簡闕文先儒強為之説如春秋甲戌己丑陳侯<lb/>
鮑卒甲戌之下闕文也而傳以為甲戌之日死己丑之<lb/>
<pb n="KR3j0113_WYG_001-5b"/>
日亡真可笑也易比諸經號為全書而衍文脱字譌舛<lb/>
亦多矣釋者往往因陋而臆説如八卦之名皆以一字<lb/>
獨坎曰習坎葢習字上脱坎字也坎習坎猶曰井改邑<lb/>
不改井也同人于野亨上衍同人曰三字注䟽謂特稱<lb/>
同人曰者表惟乾之所能行謬妄甚矣坤之用六象曰<lb/>
用六永貞以大終也大字當作代音轉而然耳葢言地<lb/>
道無成而代有終也艮為指當作止亦以音同誤也大<lb/>
傳曰易曰公用射隼于髙墉之上子曰隼者禽弓矢者<lb/>
<pb n="KR3j0113_WYG_001-6a"/>
器射之者人也然則觧之爻詞當云公用弓矢射隼于<lb/>
髙墉之上也不然何緣有弓矢者器四字哉能説諸心<lb/>
能研諸侯之慮當作能研諸慮衍二字也如此類甚衆<lb/>
至於説卦取象尤多脱誤不可不知也<lb/>
元亨利貞四者天徳也惟乾能備是四徳以統天而行<lb/>
四時故文言析而言之若屯隨臨无妄革五卦亦云元<lb/>
亨利貞者不得與乾比也葢屯以勿用有攸往隨以无<lb/>
咎臨以八月有凶无妄以匪正有𤯝革以悔亡繼元亨<lb/>
<pb n="KR3j0113_WYG_001-6b"/>
利貞之下以明其不得專是四徳也又屯之彖曰剛柔<lb/>
始交而難生動乎險中大亨貞隨之彖曰剛來而下柔<lb/>
動而説隨大亨貞臨之彖曰剛浸而長説而順剛中而<lb/>
應大亨以正无妄彖曰剛自外來而為主於内動而健<lb/>
剛中而應大亨以正革之彖曰文明以説大亨以正革<lb/>
而當悔乃亡以明其各有所當非乾四徳之比也乾止<lb/>
曰元亨利貞而已矣<lb/>
陳瑩中嘗以邵康節説易講觧象數一皆屏絶質之於<lb/>
<pb n="KR3j0113_WYG_001-7a"/>
劉器之器之曰易固經世之用若講觧象數一切屏絶<lb/>
則聖人設卦立爻復將何用惟知其在象數者皆寓也<lb/>
然後可以論易故曰得意忘象得象忘言方其未得之<lb/>
際而遽絶之則吉㐫與民同患之理將何以兆恐非筌<lb/>
蹄之意予謂元城固為學易者説耳若至忘言之地象<lb/>
數固無用也况講觧乎<lb/>
易之六爻數用九六先儒皆以謂九老陽也六老隂也<lb/>
君子欲抑隂而進陽故陽用極數而隂取其中焉耳隂<lb/>
<pb n="KR3j0113_WYG_001-7b"/>
陽天道也豈人之所能抑而退之又豈人之所能强而<lb/>
進之哉其説皆不通葢天地之正數曰一曰二曰三曰<lb/>
四曰五而止矣此生數也至於六則各有所配已非正<lb/>
數矣作易者用天地之生數而不用成數故孔子曰參<lb/>
天兩地而倚數夫參天則一三五是矣一與三與五非<lb/>
九而何兩地則二四是矣二與四非六而何此九六之<lb/>
義也故易簡而天下之理得矣石林為予言如此<lb/>
易曰範圍天地之化而不過曲成萬物而不遺通乎晝<lb/>
<pb n="KR3j0113_WYG_001-8a"/>
夜之道而知予謂知字下必有脱簡三數字或脱一句<lb/>
既曰通乎晝夜之道又曰而知者不惟無義理又非聖<lb/>
人立言之法易雖全書然簡編殘缺處亦已多矣先儒<lb/>
或能言其一二<lb/>
漢田何善易言易者本田何何以齊諸田徙杜陵號杜<lb/>
田生今之俚諺謂白撰無所本者為杜田或曰杜園者<lb/>
語轉而然也豈當時亦譏何之易學師承無所自耶<lb/>
易者至神之數吉㓙之先兆使人見機而作避禍而自<lb/>
<pb n="KR3j0113_WYG_001-8b"/>
求福也文王仲尼葢重易而繋之者也且於易之數知<lb/>
之逺矣宜能逺禍而安其身者然文王有拘羑之辱仲<lb/>
尼有畏匡之厄何也豈人之禍福吉㓙自有定數存於<lb/>
冥冥之中雖聖與智不可得而逃耶若曰我知其在我<lb/>
者無悔而任其所謂在物者則夫易之道欲令人進退<lb/>
語黙得其時無蹈患害果何預哉㝠頑嚚凶目不辯六<lb/>
畫而名位充志富貴沒身者又何哉聖人已矣後之志<lb/>
士仁人玩占知變窮易之道而困厄顛踣者多是也又<lb/>
<pb n="KR3j0113_WYG_001-9a"/>
何哉吾不知其説也<lb/>
唐人顧彖深於易嘗言易更三聖猶夫三辰同麗太極<lb/>
自漢田丁京劉以來百𣲖奔凑惟唐一行方見天機神<lb/>
友造物智斟人事制動也有柅變通也無方曏之支流<lb/>
委輸于我其它紬繹祖述三十有餘家騖精于攟摭匱<lb/>
巧於穿鑿猶制氏之於樂鏗鏘而已徐氏之於禮善容<lb/>
而已劉禹錫嘗指龜筞訊之彖曰古先聖人知道之妙<lb/>
不可博而得也故設象以致意梯有以取無取當其粗<lb/>
<pb n="KR3j0113_WYG_001-9b"/>
用當其精夫權衡所以揣輕重不為棰鈎者設也尋尺<lb/>
所以商逺邇不為運斤者設也幾存乎人是則以天時<lb/>
為卦體物理為爻位外附人事以象焉内取諸身以彖<lb/>
焉得樞於寰中迎數於象外自然之理不知其然雖欲<lb/>
强名措説無地彼枯莖朽殻安能與於此乎予觀顧生<lb/>
之言葢䆳於易者惜其無著述傳世以盡見其所學獨<lb/>
禹錫載其言於誌中故表而出之<lb/>
太乙九宫之數雖出緯書乾鑿度而傳於隂陽家者流<lb/>
<pb n="KR3j0113_WYG_001-10a"/>
然其間㣲隱𤣥妙之理合於易與黄帝之書不可廢也<lb/>
太乙行九宫之法以九一三七為四方以二八四六為<lb/>
四隅而五奠位乎中宫經緯交絡無不得十五者而獨<lb/>
不見其所謂十者焉葢土寄王於四方不獨主時故不<lb/>
可以位命之也易之所謂叅伍以變錯綜其數是也黄<lb/>
帝曰水數六火數七木數八金數九土數五水火木金<lb/>
皆以成數土獨以生數而不言十者土不獨居成數也<lb/>
又曰五運之復太過者其數成不及者其數生土常以<lb/>
<pb n="KR3j0113_WYG_001-10b"/>
生也又曰天地之至數始於一終於九皆不言十焉嗚<lb/>
呼可謂妙矣易之坤曰地道無成而代有終也作易者<lb/>
其知之矣九宫之數葢出於此孰謂黄帝之書為出於<lb/>
戰國之偽而獨為毉家之用也哉月令言四時之數春<lb/>
曰八夏曰七秋曰九冬曰六皆舉成數而中央獨曰其<lb/>
數五揚雄為太𤣥亦以三八為木四九為金二七為火<lb/>
一六為水兼具生成之數而五五為土言五五而不言<lb/>
十十葢不可名言也其法本於自然而發見於黄帝之<lb/>
<pb n="KR3j0113_WYG_001-11a"/>
書與九宫之説漢儒欺世竊以為自得之學而學者不<lb/>
悟也<lb/>
易之為書雖不可為典要然聖人大槩示人以隂陽柔<lb/>
剛消息盈虛之理進退存亡吉凶悔吝之義雖窮萬物<lb/>
之變要不失其正而已若夫至數之要神妙不測者聖<lb/>
人葢難言之也後世之士不務守經合道而好論其變<lb/>
化𣺌茫不見涯涘廣著圗象逺徵億萬不可名言無所<lb/>
致詰之數以為自得之學致使俗儒妄譏競為艱深之<lb/>
<pb n="KR3j0113_WYG_001-11b"/>
説不知其常而曰我知其變不知其體而曰我知其用<lb/>
既以自欺又以欺世為害滋多且如五行之在天地間<lb/>
自開闢以來其相生相剋以為天地萬物四時之用其<lb/>
功與天地日月並矣卲堯夫非不知數然其説以謂天<lb/>
地有水火土石而已木生於土金生於石勿論也夫五<lb/>
物者經世之用紀嵗時行氣運其來久矣不可闕一也<lb/>
今加以本無之一而去其本有之二可乎又石豈不生<lb/>
於土乎如用卲説則黄帝岐伯之書與洪範九疇之大<lb/>
<pb n="KR3j0113_WYG_001-12a"/>
法皆可廢也又可乎葢自漢京房焦贑之學流於駁雜<lb/>
而揚雄又以四為數其弊久矣要之守道篤志之士不<lb/>
當務多岐以迷大道尚奇説以叛正經若真積力久至<lb/>
於大而化之之聖聖而不可知之神之地固自得之<lb/>
於心豈肯形之於説况又非説之所能發明也昔釋氏<lb/>
有法常者得法于道一師或問常何所得常曰吾師教<lb/>
我以即心是佛或曰一師近日佛法又不同乃云非心<lb/>
非佛常曰此老惑亂於人未止也任汝非心非佛我但<lb/>
<pb n="KR3j0113_WYG_001-12b"/>
即心即佛耳道一聞而肯之夫士之本無所得又無所<lb/>
守而隨世謬悠有不愧於法常者乎<lb/>
隂陽之氣專則生化之理滅故至陽之中必有隂而至<lb/>
隂之中必有陽至其極則相生離為火而中畫隂也坎<lb/>
為水而中畫陽也肅肅出乎天赫赫發乎地天地之至<lb/>
理也<lb/>
易曰知幾其神此葢聖人不言之妙而揚雄言先知其<lb/>
幾於神或問先知曰不知是真不知也子雲之自欺如<lb/>
<pb n="KR3j0113_WYG_001-13a"/>
此<lb/>
卦終於未濟何也天下之事無終窮也而道亦無盡也<lb/>
若以既濟而終則萬法斷滅天人之道冺矣黄帝書所<lb/>
謂神轉不囘囘則不轉浮屠所謂不住無為不斷有為<lb/>
者是也<lb/>
易者聖人所以究天人之際樂性命之理而忘其涉世<lb/>
之憂患也<lb/>
天下事有病弊難革思慮未至極力窮究姦蠧隨生其<lb/>
<pb n="KR3j0113_WYG_001-13b"/>
間忽有曉悟得其要害就以立法不惟救弊於一時而<lb/>
又可以通行於久逺如賈生分封諸侯王子弟是也事<lb/>
有徵而相類者國朝三嵗發觧進士率以秋季引試初<lb/>
無定日舉子姦計多占隣近戸籍至有三數處冒試者<lb/>
冀於多試之中必有一得以致争訟紛然有司多端禁<lb/>
止率不能革紹興中或有建請令天下諸州科塲並用<lb/>
八月一日鎖院十五日引試後期者勿問不勞施為無<lb/>
所煩擾而百年之弊一朝盡去更無巧偽可以破壞成<lb/>
<pb n="KR3j0113_WYG_001-14a"/>
法者亦一奇也故天下事不可與争争而得後必有變<lb/>
静聽而不争至於無所受過患之地自然帖伏<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0113_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寓簡卷一<lb/>
</p>
<p>
</p>
  </div>
</body>
</text>
</TEI>
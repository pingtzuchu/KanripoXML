<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寓簡巻五</head>
    <p>
<pb n="KR3j0113_WYG_005-1a"/>
欽定四庫全書<lb/>
　寓簡巻五　　　　　　　宋　沈作喆　撰<lb/>
國都莫如長安自石晋西失靈武北失幽燕則秦地被<lb/>
邊故國朝因五季都汴滎澤索水黄河所匯流以入汴<lb/>
汴地形最卑本非國都是以范文正公建議修洛陽朝<lb/>
廷重遷不能從也<lb/>
古來黄河由滑入鄆以都汴故欲大名等處在河之内<lb/>
故穿新河河失故道為害尤大自中原失守河渠皆已<lb/>
<pb n="KR3j0113_WYG_005-1b"/>
遷徙或堙廢國家恢復中原而汴京亦不可復建都矣<lb/>
當治秦中洛陽如東西京耳<lb/>
國朝舊制御史闕員則命翰林學士與中丞知雜迭舉<lb/>
二人上選用其一治平二年闕監察殿中兩員舉者未<lb/>
上一日内出尚書郎范純仁太常博士吕大防姓名用<lb/>
之二人者一時名臣後皆以道徳功業為賢宰相天下<lb/>
稱之曰汲公曰忠宣英宗自小官一舉而得之可謂知<lb/>
人也哉<lb/>
<pb n="KR3j0113_WYG_005-2a"/>
本朝以詞賦取士雖曰彫蟲篆刻而賦有極工者往往<lb/>
寓意深逺遣詞超詣其得人亦多矣自廢詩賦以後無<lb/>
復有髙妙之作昔中書舎人孫何漢公著論曰唐有天<lb/>
下科試愈盛自武徳貞觀之後至貞元元和已還名儒<lb/>
鉅賢比比而出有宗經立言如丘明馬遷者有傳道行<lb/>
教如孟軻揚雄者有馳騁管晏上下班范者有凌轢顔<lb/>
謝詆訶徐庾者如陸宣公裴晋公皆負王佐之器而猶<lb/>
以舉子事業飛騰聲稱韓退之栁子厚皇甫持正皆好<lb/>
<pb n="KR3j0113_WYG_005-2b"/>
古者也尚剋意彫琢曲盡其妙持文衡者豈不知詩賦<lb/>
不如策問之近古也蓋策問之目不過禮樂刑政兵戎<lb/>
賦輿嵗時災祥吏治得失可以備擬可以蔓衍故汗漫<lb/>
而難校淟涊而少工詞多陳熟理無適莫惟詩賦之制<lb/>
非學優才髙不能當也破巨題期於百中壓強韻示有<lb/>
餘地驅駕典故混然無跡引用經籍若已有之詠輕近<lb/>
之物則託意雅重命詞峻整述朴素之事則立言遒麗<lb/>
析理明白其或氣焰飛動而語無孟浪藻繪交錯而體<lb/>
<pb n="KR3j0113_WYG_005-3a"/>
不卑弱頌國政則金石之奏間發歌物瑞則雲日之華<lb/>
相照觀其命句可以見學植之深淺賾其搆思可以見<lb/>
器業之小大窮體物之妙極緣情之㫖識春秋之富艶<lb/>
洞詩人之麗則能從事於斯者始可以言賦家流也其<lb/>
論作賦之工如此非過也<lb/>
凡改元紀號最忌與前世諡號陵名相犯本朝熈寧崇<lb/>
寧二名乃南朝章后宣后二陵名也亦當時文臣不學<lb/>
之過<lb/>
<pb n="KR3j0113_WYG_005-3b"/>
元豐改官制新作尚書省車駕臨幸自令僕尚書侍郎<lb/>
以降各分省戸皆命翰林待詔書周官一篇於㕔壁蘓<lb/>
子容為謝表云三朝漢省已叨過輦之恩六典周官願<lb/>
謹書屏之戒當時稱之<lb/>
故事朝殿惟起居郎舎人得直前奏事徽宗朝政和間<lb/>
嘗因政府議事久上休倦欲興而史官直前不得已强<lb/>
留聽之所言非切務也上不樂居無何京師大水李綱<lb/>
為起居舎人袖䟽欲論災異知閤朱孝莊竊知而宻奏<lb/>
<pb n="KR3j0113_WYG_005-4a"/>
之宰相退綱欲前上忽宣諭曰李綱與外任奏不得上<lb/>
自此直前奏事幾廢矣予觀唐徳宗朝髙𢎞本正牙奏<lb/>
事而所論但逋欠耳徳宗怒遂詔罷正牙奏事議者謂<lb/>
正牙奏事武徳以來不敢輕改所以講政事達羣情𢎞<lb/>
本言謬黜之可也不當因人而毁舊法李綱之罷無有<lb/>
以𢎞本之事諫者惜哉<lb/>
紹興初宗人必先與求為中執法予既冠㳺學在所必<lb/>
先問予曰御史風聞言事風聞二字有據乎予曰王導<lb/>
<pb n="KR3j0113_WYG_005-4b"/>
遣八部從事行揚州郡國還同時俱見諸從事各言二<lb/>
千石官長得失獨顧和無言導問之和曰明公作輔寧<lb/>
使網漏吞舟何緣採聽風聞以察察為政邪又元魏武<lb/>
泰中御史中尉奏請取内外考簿吏部除書中兵勲案<lb/>
并諸殿最欲以案校虛實任城王澄為司空表言御史<lb/>
之體風聞是司豈有移一省之事自考差殊如此求過<lb/>
誰堪其罪事遂不行又梁書侍御史虞䂃奏風聞豫章<lb/>
内史伏暅怨望事又廷尉卿袁翻奏曽染風聞者悉不<lb/>
<pb n="KR3j0113_WYG_005-5a"/>
斷理風聞二字兹可據乎恐淺學未之盡也于時言事<lb/>
者傷煩碎失體冥搜隠惡往往失實故予及之必先稍<lb/>
覺予意因曰既得風聞所據又戢良箴子蓋吾宗忘年<lb/>
友也<lb/>
國初違制之法無故失率坐徒二年王沂公為相請分<lb/>
故失非親被制書者止以失論章聖皇帝不悦曰如是<lb/>
無復有違制者沂公曰如陛下言亦無復有失者矣自<lb/>
是違制遂分故失舊制按問欲舉如鬪殺刼殺鬪與刼<lb/>
<pb n="KR3j0113_WYG_005-5b"/>
為殺因故按問欲舉可減以謀而殺則謀非因故不可<lb/>
減而法官許遵奏讞阿雲減死蘇子由雖言其非是然<lb/>
嘗曰遵議雖非而要能活人吾議則是而要能殺人予<lb/>
意亦難改之嗚呼君子重於用法或不難於犯顔以救<lb/>
議刑之失或不嫌於屈法以廣好生之恩如二人者可<lb/>
謂合於罪疑從去之理者矣子由乂言遵子孫皆顯官<lb/>
郎中刺史十餘人一能活人天理固不遺之矣然則深<lb/>
文好殺䧟人於死者揆諸天理可不畏哉<lb/>
<pb n="KR3j0113_WYG_005-6a"/>
國朝天雄軍豪家芻茭亘野時誘姦人穴官堤為弊咸<lb/>
平中趙昌言為守廉知其事未問一日堤潰吏告急昌<lb/>
言命亟取豪家所積給用塞堤自是不敢盜穴為姦安<lb/>
豐芍陂孫叔敖所剏為南北渠溉田萬頃民因旱嵗多<lb/>
侵耕其間雨水溢則盜決之遂失灌溉之利李若谷知<lb/>
夀春下令陂决不得起兵夫獨調瀕陂之民使之完築<lb/>
自是無盜決者此二事正如用兵所謂伐謀攻其所必<lb/>
救者其權智可喜也世之言政術豈虚也哉<lb/>
<pb n="KR3j0113_WYG_005-6b"/>
富鄭公為樞宻使英宗初即位賜大臣永昭陵遺留器<lb/>
物已拜賜又例外獨賜鄭公如干鄭公力辭東朝遣小<lb/>
黄門諭公此㣲物不足辭雖家人亦以為不害大體屡<lb/>
辭恐違中㫖公曰此固㣲物要是例外也大臣例外受<lb/>
賜不辭若人主例外作事何以止之竟辭不受<lb/>
范文正公用士多取氣節而濶略細故如孫威敏滕達<lb/>
道皆所素厚其為帥辟置幕客多取見居謫籍未索復<lb/>
人或疑之公曰人有才能而無過朝廷自應用之若其<lb/>
<pb n="KR3j0113_WYG_005-7a"/>
實有可用之材不幸陷於吏議深文者不因事起之則<lb/>
遂為廢人矣故公所舉用多得賢能之士文正公真一<lb/>
世英傑也石林嘗為予言之<lb/>
范文正公㣲時嘗慷慨語其友曰吾讀書學道要為宰<lb/>
輔得時行道可以活天下之命不然時不我與則當讀<lb/>
黄帝書深究醫家奥㫖是亦可以活人也公既仕進顯<lb/>
貴入為執政大臣出為大帥其謀謨經畫所活多矣於<lb/>
醫則固未暇也君子之重人命其立志如此予觀東晋<lb/>
<pb n="KR3j0113_WYG_005-7b"/>
殷浩妙觧脈法嘗有給使叩頭祈死詰問久之乃言小<lb/>
人有母年垂百嵗抱疾不除若蒙官一診視便有生理<lb/>
退就屠戮無恨浩為按脈處方二劑便愈於是悉焚經<lb/>
方嗚呼浩功名大謬幸有絶藝可以起死而深諱其事<lb/>
反以能活人爲慙悔自范公視之浩可謂不仁者哉浩<lb/>
不善用其所能而強為其不能宜其敗也<lb/>
韓魏公在中書同列議養兵之弊無術以革之魏公沉<lb/>
思良久曰養兵雖非古然積習已久勢不可廢非但不<lb/>
<pb n="KR3j0113_WYG_005-8a"/>
可廢然自有利民處不少古者發百姓戌邊無虛嵗父<lb/>
子兄弟夫婦長有生死别離之憂論者但云不如漢唐<lb/>
調兵於民獨不見杜甫詩中石壕吏一首讀之殆可悲<lb/>
泣調兵之害乃至此今収拾一切強悍無頼游手之徒<lb/>
養之以為官兵絶其出没閭巷嘯聚作過擾民之患良<lb/>
民雖税賦頗重亦已久而安之樂輸無甚苦也而得終<lb/>
身保其骨肉相聚之樂此豈非其所願哉予謂天下事<lb/>
有古今利害不同者如魏公之言可謂盡變通之道矣<lb/>
<pb n="KR3j0113_WYG_005-8b"/>
治道無古今治之迹固不可泥也<lb/>
楊文公危言直道獨立一世嫉惡如仇讎在翰苑日有<lb/>
新幸近臣以邪説進者意欲扳公入其黨中因間語公<lb/>
曰君子知㣲知章知柔知剛公正色疾聲答曰小人不<lb/>
恥不仁不畏不義幸大臣沮心切衘之竟以事中公逐<lb/>
之<lb/>
程氏之學自有佳處至椎魯不學之人竄迹其中狀類<lb/>
有徳者其實土木偶也而盜一時之名東坡譏罵靳侮<lb/>
<pb n="KR3j0113_WYG_005-9a"/>
畧無假借人或過之不知東坡之意懼其為楊墨將率<lb/>
天下之人流為矯䖍庸惰之習也闢之恨不力耳豈過<lb/>
也哉劉元城器之言哲宗皇帝嘗因春日經筵講罷移<lb/>
坐一小軒中賜茶自起折一枝栁程頥為説書遽起諫<lb/>
曰方春萬物生榮不可無故摧折哲宗色不平因擲棄<lb/>
之温公聞之不樂謂門人曰使人主不欲親近儒生者<lb/>
正為此等人也歎息久之然則非特東坡不與雖温公<lb/>
亦不與也<lb/>
<pb n="KR3j0113_WYG_005-9b"/>
東坡謂樂天草張平叔戸部侍郎度支制誥云計能析<lb/>
秋毫吏畏如夏日又退之所議平叔鹽法至為割剥意<lb/>
其人必小人也予觀栁氏家訓載公綽為御史中丞時<lb/>
張平叔以僥倖承寵一夕罪發鞠于憲府吏引曰張侍<lb/>
郎公叱曰贓吏豈可呼官命復引曰囚張平叔窮竟盜<lb/>
官錢四十萬緡然則平叔之為小人有顯狀矣<lb/>
司馬君實依禮記作深衣冠簮幅巾搢帶去朝服則衣<lb/>
之謂卲堯夫曰先生可衣此乎堯夫曰雍為今人當服<lb/>
<pb n="KR3j0113_WYG_005-10a"/>
今時衣耳君實嘆其言有理而合於通變之義也近時<lb/>
有士大夫好為怪服號曰唐妝予謂稽古不至秦漢以<lb/>
上固已淺矣而况於唐乎<lb/>
邵伯温言洛陽有老人曰黨翁者賣藥水南北行步甚<lb/>
快自言五代清泰中嘗為兵經事柴太宗有放停公帖<lb/>
可驗其衣服猶唐妝也有妻無子有問以前事者皆不<lb/>
答元豐中不知所在按清泰至元豐一百五十年黨翁<lb/>
在清泰時已為兵則已不下三十嵗矣計其夀當一百<lb/>
<pb n="KR3j0113_WYG_005-10b"/>
八十餘嵗而不知其所終豈非異人也哉漢孝文時得<lb/>
魏文侯樂人竇公亦年一百八十餘嵗獻其樂書自言<lb/>
能鼔瑟導引吾意二人皆得道長生者歟安得復見之<lb/>
哉<lb/>
司馬温公主差役之法雖其門下士如范忠宣亦未以<lb/>
為便也東坡議如忠宣温公不聴至與東坡幾不相樂<lb/>
又意在必行限止五日時姦臣蔡京知開封府迎合温<lb/>
公意用五日限盡改畿縣雇役為差役至政事堂白温<lb/>
<pb n="KR3j0113_WYG_005-11a"/>
公公喜曰使人人如待制何患法之不行嗚呼任用小<lb/>
人而欲法之必行如商君者王介甫之術也而温公以<lb/>
道徳居相位亦效尤何哉東坡以刺義勇事謂不容某<lb/>
一言責之當矣<lb/>
張安道自禁林謫守滁州暇日游琅邪精舎恍然者記<lb/>
前生使人登佛屋梁間獲經函發視即佛語心品細視<lb/>
筆畫手迹宛然悲喜太息夙障氷觧樂全蓋琅邪山僧<lb/>
後身也元豐中東坡謫居黄州子由亦遷髙安時雲庵<lb/>
<pb n="KR3j0113_WYG_005-11b"/>
師居洞山嘗夢與子由偕出近郊云迓五祖戒禪師覺<lb/>
而異之遲明以語子由語未既而蜀僧聰禪來曰我夜<lb/>
夢吾三人同迎戒和尚此何祥也子由大駭嘆曰世蓋<lb/>
有同夢者耶與二士俱行二十餘里而東坡至然則東<lb/>
坡前身真戒禪師也許詢與沙門曇彦同建浮圗未成<lb/>
而詢云彦長年及見詢後身為岳陽王鎮越州彦呼之<lb/>
曰許𤣥度來何暮昔日浮圗今如故王曰弟子姓蕭名<lb/>
登彦乃以三昧力加被王恍然寤前身逸史言袁滋㣲<lb/>
<pb n="KR3j0113_WYG_005-12a"/>
時居復州青溪山因賣藥得見異人目滋曰此人大似<lb/>
西華坐禪和尚屈指亡來四十七年矣問滋以年適四<lb/>
十七矣明皇雜録載房琯為盧氏宰與邢和璞閑步遇<lb/>
一廢佛宇坐松竹下以杖扣地發之得婁師徳與永公<lb/>
書數紙房沈思記永公為前身也三事與樂全東坡相<lb/>
類人生豈偶然哉<lb/>
前輩謂今古文章無不可作對者如以不有君子其能<lb/>
國乎對長為農夫以沒世矣以九州四海悉主悉臣對<lb/>
<pb n="KR3j0113_WYG_005-12b"/>
億載萬年為父為母予試𢎞辭表有云有文事有武備<lb/>
與神為謀無智名無勇功唯聖時克此四六集句其可<lb/>
以為戯笑東坡表啟樂語中間有全句對皆得於自然<lb/>
游戲三昧非用意巧求也翟公巽謝對衣金帶表云謂<lb/>
臣有緇衣之宜敝予又改以臣從大夫之後不可徒行<lb/>
其為越州以擅放税降官謝表云豈若秦人坐視越人<lb/>
之瘠既安劉氏敢虞晁氏之危氣象渾厚亦可喜也王<lb/>
履道作大扇對頗傷麄踈<lb/>
<pb n="KR3j0113_WYG_005-13a"/>
近世為四六多失文體且類俳而時有可觀劉斯立為<lb/>
其父丞相歸葬謝啓云晚嵗離騷魂竟招于異域平生<lb/>
精爽夢猶託於故人汪伯言罷相吕元直當國汪自辯<lb/>
殺陳少陽事吕令熊彦詩報啓云方一男子之上書衆<lb/>
知無罪而諸大夫曰可殺公獨何心方北人踰淮而南<lb/>
有銜命出境者執政為報書云念宼至君孰與守敢幸<lb/>
偷安而兵交使在其間幾能釋怨如此類可喜者不可<lb/>
槩舉但全篇體格或不稱是耳有小官為貴人客醉中<lb/>
<pb n="KR3j0113_WYG_005-13b"/>
誤塗改貴人所為文明日皇恐以啓謝曰昨朝醉去巧<lb/>
兒作事拙兒嗔今日醒來大人不責小人過戚里髙氏<lb/>
子選尚偽公主富貴鼎來偽主敗奪官不得占其家一<lb/>
錢或戯之云向來都尉恰如彌勒下生時此去閒人又<lb/>
到如來喫粥處可一笑也<lb/>
近世言翰墨之美者多言合作予曽問邵公濟合作何<lb/>
義曰猶俗語當家也<hi>當去聲</hi>予曰曽見法書異録載王羲<lb/>
之與簡文書云下官此書甚合作聊願存之得非是乎<lb/>
<pb n="KR3j0113_WYG_005-14a"/>
燕齊文宣時魏収作厙狄干碑序令樊孝謙為銘陸卬<lb/>
不知以為収合作也意與今所用不同殆非也然亦何<lb/>
等語<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0113_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寓簡巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>格齋四六</head> <lb/>
    <p>
<pb n="KR4d0234_WYG_000-1a"/>
欽定四庫全書　　　　　集部四<lb/>
　格齋四六　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案格齋四六一巻宋王子俊撰子俊<lb/>
　　　　字才臣吉水人官成都帥幕嘗従楊萬里周<lb/>
　　　　必大㳺為代草牋奏書記二人延譽扵朱子<lb/>
　　　　朱子書格齋二大字遺之所著有史論師友<lb/>
　　　　緒言三松類藁諸書俱已不傳此書原本題<lb/>
<pb n="KR4d0234_WYG_000-1b"/>
　　　　作格齋三松集盖猶類藳中之一種散佚僅<lb/>
　　　　存者朱彝尊曝書亭集有是書䟦稱抄得宋<lb/>
　　　　本格齋四六計一百二首今檢勘首數相同<lb/>
　　　　當即彝尊所見之本也楊萬里嘗評子俊之<lb/>
　　　　文謂史論有遷固之風古文有韓栁之則詩<lb/>
　　　　句有蘇黄之味至扵四六踵六一東坡之步<lb/>
　　　　武超然絶塵自汪彦章孫仲益諸公而下不<lb/>
　　　　論也其推重之甚至今其他文雖已湮沒不<lb/>
<pb n="KR4d0234_WYG_000-2a"/>
　　　　復見而此集所載四六類皆典雅流麗卓然<lb/>
　　　　自成一家朱彝尊亦謂其由中而發漸近自<lb/>
　　　　然無組織之迹以之接跡汪孫洵可無愧色<lb/>
　　　　矣乾隆四十六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0234_WYG_000-3a"/>
欽定四庫全書<lb/>
　格齋四六<lb/>
　　　　　　　　　　　　宋　王子俊　撰<lb/>
　表牋<lb/>
　　光廟登極<lb/>
　　　賀皇帝<lb/>
皇天佑宋洊逢揖遜之朝大人繼離益茂延洪之業華<lb/>
夷胥悦天人大和<hi>中賀</hi>皇帝陛下聖敬日躋聰明時憲<lb/>
<pb n="KR4d0234_WYG_000-3b"/>
克勤克儉不矜夏禹之能乃聖乃神廣運唐堯之徳自<lb/>
毓元良之望允若神天之心屬黄屋之倦勤頋青宫而<lb/>
與子臣鄰環拱率百官若帝之初典禮交修輯五瑞如<lb/>
器乃復於皇聲實横絶古今臣逺守偏州親見盛羙雖<lb/>
莫陪朝著對揚天子之休第嘉與邦人謳歌吾君之子<lb/>
　　　賀夀皇聖帝<lb/>
恭黙思道乃倦扵勤付託得人亟授以政再見唐虞之<lb/>
相繼力行曾閔之所難<hi>中賀</hi>陛下道塞堪輿仁覃動植<lb/>
<pb n="KR4d0234_WYG_000-4a"/>
退蔵扵宻盖與天而為徒怵惕以興寕以位而為樂世<lb/>
廓廓以無事功巍巍而不居遽興周康釋冕之心且篤<lb/>
長樂問安之孝允恭克讓莫匪循堯惟一執中復以命<lb/>
禹蔽自九重之志光扵二典之書某出守偏州獲聞盛<lb/>
典曽是隆興之進士敢忘藜藿向日之心願祝聖人之<lb/>
遐齡少致犬馬戀軒之意<lb/>
　　　賀太皇太后<lb/>
聖子神孫本源有自盛徳大業揖遜相承尊歸長樂之<lb/>
<pb n="KR4d0234_WYG_000-4b"/>
朝喜溢靈椿之䕃<hi>中賀</hi>竊以釐降媯汭莫逮與子之謳<lb/>
思齊大任弗暨廣聲之世未有再見唐虞之相授躬行<lb/>
曽閔之所難衮冕兩朝同持夀斚車書萬國咸得懽心<lb/>
振古所無扵今剏見太皇太后柔儀天稟隂教日隆周<lb/>
南王化之基儀扵四海明徳大練之服燕及六宫烝哉<lb/>
積善之祥啓乃重明之運以天子父來殫就養之勤惟<lb/>
地埶坤永載無疆之福臣叨承一障喜遇昌辰不惟嘉<lb/>
與邦人同躋仁夀之域又将推廣上意益覃孝愛之風<lb/>
<pb n="KR4d0234_WYG_000-5a"/>
　　　賀皇太后<lb/>
堯父舜子增光虞典之書文徳武功推本思齋之聖允<lb/>
極敷天之養式彰文母之尊懽聲所覃薄海如一皇太<lb/>
后仰承宸極俯盡坤儀寳老氏之儉慈率先九御流闗<lb/>
雎之風化追配二南當上聖之倦勤挈洪圖而與子地<lb/>
無私載頋豈以九州四海而自居天有常親将俾之萬<lb/>
有千嵗而未艾此舉之懿古人所無某屬守郡符與聞<lb/>
盛事亦老吾老以陶錫類之風匪今斯今長致後天之<lb/>
<pb n="KR4d0234_WYG_000-5b"/>
祝<lb/>
　　　賀肆赦<lb/>
厯數在躬溥萬年之景命雷雨作解洽四表之懽心凡<lb/>
蒙一洗之恩皆囿重熈之化皇帝陛下聖由天縦徳乃<lb/>
日新毓徳春宫恪謹文王之視膳非心黄屋適逢虞舜<lb/>
之倦勤勉承不再之言嗣守無疆之厯蠢兹有衆孰非<lb/>
夀皇所養之民咸與為春俾沐嗣聖惟新之澤肆推曠<lb/>
蕩之典以答遐邇之心恢然天地之施生鼓以風雷之<lb/>
<pb n="KR4d0234_WYG_000-6a"/>
號令臣叨守下郡與宣寛恩躬遇繼離之明不私臨照<lb/>
喜偕扶杖之老相與謳歌<lb/>
　　光廟册后<lb/>
　　　賀皇帝<lb/>
日有重輪已見承堯之虞舜月無私照又符興夏之塗<lb/>
山禮肅宫闈懽揺海嶽<hi>中賀</hi>陛下嗣膺大統祗奉聖謨<lb/>
扵問安侍膳之餘親承慈訓俾求賢審官之助正位長<lb/>
秋藹然二南之風施及四方之逺臣兹焉宣化乃爾逢<lb/>
<pb n="KR4d0234_WYG_000-6b"/>
辰隂陽既和年穀有順成之望夫婦以正室家無愁歎<lb/>
之聲<lb/>
　　　賀夀皇聖帝<lb/>
已釋重負猶深燕翼之謀俾建長秋以謹齊家之法事<lb/>
闗九廟懽動四方陛下宅帝倦勤順天與子嘉乃丕績<lb/>
既深亮其有不争功不争能之心恵于宗上又欲使之<lb/>
得罔時怨罔時恫之福乃涓榖旦俾正柔儀翬翟来朝<lb/>
共闡聖人之孝風教所逮益隆王化之基臣出守偏州<lb/>
<pb n="KR4d0234_WYG_000-7a"/>
恭承明詔家道正而天下定幸當極治之朝人倫明而<lb/>
小民親是亦承流之幸<lb/>
　　　賀皇太后<lb/>
天錫眉夀親見堯舜禹之傳世有徽音追配姜任姒之<lb/>
盛有華象服来覲慈闈皇太后母儀三朝表正九御稱<lb/>
觴上夀聿来冕旒翬翟之尊含飴弄孫益介山阜岡陵<lb/>
之福臣假守逺郡獲聞盛儀誦思齊之詩不謂適當扵<lb/>
今日祝金母之算所願不老扵後天<lb/>
<pb n="KR4d0234_WYG_000-7b"/>
　　　賀皇后<lb/>
俔天之妹行坤順以無疆如月之恒配離明而並照事<lb/>
闗宗社懽動華夷恭惟皇后隂教聿修柔儀允正大任<lb/>
京室之婦惟思媚扵周姜明徳大練之衣以奉承扵隂<lb/>
后光膺寳册董正宫闈闗雎王化之基載嚴正始之道<lb/>
既醉室家之壼永底太平之期臣假守偏州獲聆盛典<lb/>
職當宣化忻逢人倫正朝廷治之時氣可致祥又有隂<lb/>
陽和風雨時之望<lb/>
<pb n="KR4d0234_WYG_000-8a"/>
　　重明聖節<lb/>
　　　賀皇帝<hi>代楊待制</hi>
占長發之祥具曉天休申命之意授泰元之䇿殆非人<lb/>
力所致之符亶時載夙之辰對越無疆之慶恭惟陛下<lb/>
聰明天縦聖敬日躋受漢岳之三呼答揚景命斂箕疇<lb/>
之五福敷錫庶民矧侍慈闈並受遐祉我百爾九十何<lb/>
啻夢齡之期心一臣三千同致後天之禱照臨所及抃<lb/>
蹈攸同臣身墮江湖名在簮槖望蓬莱之雲氣雖莫陪<lb/>
<pb n="KR4d0234_WYG_000-8b"/>
鵷鷺之班奉瑄玉扵竹宫幸獲祝乾坤之筭<lb/>
　　　賀皇帝<lb/>
亦惟純佑是開震夙之祥肇錫嘉名丕闡離明之照懽<lb/>
騰四海若出一詞陛下舜典克従禹中允執天畀所覆<lb/>
是以顯生商之符日宣重光矧復纂體堯之運庸紀誕<lb/>
彌之旦以對無疆之休臣邈在偏州與聞盛典雖莫陪<lb/>
邇列奉漢殿萬嵗之觴第欲效小忠上唐臣千秋之錄<lb/>
　　　賀夀皇聖帝<lb/>
<pb n="KR4d0234_WYG_000-9a"/>
心一臣三千願紀嘉名扵盛際我百爾九十盖申景命<lb/>
扵前規時哉索震之辰展也繼離之義陛下循堯之極<lb/>
蹈舜倦勤綏眉夀而及皇天克昌厥後貽孫謀而燕翼<lb/>
子無疆惟休迨聿崇虹渚之符兹益見龍樓之慶臣與<lb/>
聞盛典邈在外庸錄千秋於九齡之書曾未有金鑑之<lb/>
作呼萬嵗扵兩儀之宴㑹當見頡利之擒<lb/>
　　　賀夀聖皇太后<lb/>
渚虹啓聖光開萬世之休𤓰瓞生民殊非一日之積瞻<lb/>
<pb n="KR4d0234_WYG_000-9b"/>
言此舉厥有自来殿下應地無疆後天不老周姜思媚<lb/>
馴致武王之生有娀方将是開相土之烈親見神孫之<lb/>
嗣服載光初度以錫名臣假守孤城兹逢盛旦不但喜<lb/>
箕疇之福敷錫庶民又将賦周頌之篇亦右文母<lb/>
　　　賀夀成皇后<lb/>
重離明而麗正丕昭繼照之期履帝武而敏歆寔肇生<lb/>
民之福粤惟顯號侈乃昌辰若稽積慶之源休有發祥<lb/>
之自殿下表正九御母儀兩朝太姒嗣徽音本支百世<lb/>
<pb n="KR4d0234_WYG_000-10a"/>
王母坐少廣夀考萬年肆令節之紀名亶慈闈之燕喜<lb/>
臣兹焉乗障乃爾逢辰雖未紀唐臣之風来上十篇之<lb/>
事鑒所幸託虞帝之化以得萬國之懽心<lb/>
　　皇子降生<hi>代楊誠齋</hi>
　　　賀皇帝<lb/>
穹祗隤祉将延洪過厯之占弓韣應祈庸對越承祧之<lb/>
任事闗九廟懽洽四方陛下靈承天心駿恵祖武民胥<lb/>
嘉靖皆效華封之祝堯神無怨恫靡俟髙禖之祠漢篤<lb/>
<pb n="KR4d0234_WYG_000-10b"/>
生元子式應熈辰臣不謂凋年見此遐福身雖老矣子<lb/>
孫與有扵榮懐心寔忻然手足不知其舞蹈<lb/>
　　　賀太上皇帝<lb/>
聖人退蔵扵宻决焉與子之謀上帝申命用休祚以抱<lb/>
孫之喜人胥相慶情不自勝陛下文顯丕謨湯垂後裕<lb/>
巍巍蕩蕩自晦則天之功名穆穆皇皇誕啓宜君之孫<lb/>
子篤生岐嶷之質益固延洪之基永孚邦休顯有祖烈<lb/>
臣官縻荷橐軄在祝釐無疆惟休豈但為熈朝之賀不<lb/>
<pb n="KR4d0234_WYG_000-11a"/>
顯亦世又以假後裔之靈<lb/>
　　　賀太皇太后<lb/>
於皇景鑠啓乃承祧之英長發靈源亶惟積善之慶仰<lb/>
止無疆之夀見此滋至之休下逮遐荒舉同抃蹈<hi>中賀</hi>
竊以有娀立子不聞宅至養扵四朝明徳弄孫未有閲<lb/>
元嗣扵五世赫是盛羙曠無前聞殿下厚徳郅隆徽音<lb/>
逾永備時五福坐享萬年之期寳是一慈隂格三靈之<lb/>
佑肆裒嘉慶以啓元良穹昊俾昌兹復見天子之子遐<lb/>
<pb n="KR4d0234_WYG_000-11b"/>
齡未艾更将抱元孫之孫臣逖聞榮懐冞深忻舞雖奉<lb/>
瑄是職乃不待髙禖之祠第撃壌攸同以自慰華封之<lb/>
祝<lb/>
　　　賀皇太后<lb/>
天惟純佑嗣開萬世之休神罔時恫殊非一日之積瞻<lb/>
言以喜厥有自来懽聲所覃薄海惟一殿下柔嘉維則<lb/>
淑慎其儀母慈婦順之兼隆軼扵今古人心天意之叶<lb/>
贊施及後来相時主鬯之懽想見抱孫之喜某官維持<lb/>
<pb n="KR4d0234_WYG_000-12a"/>
槖軄在祝釐無疆惟休豈但為國家之賀不顯亦世又<lb/>
以假子孫之靈<lb/>
　　　賀太上皇后<lb/>
月無私照方助成與子之謀星有重暉乃不負㺯孫之<lb/>
願慶闗九廟福萃重親殿下應地無疆後天不老周姜<lb/>
思媚馴致武王之生有娀方将是開相土之烈親見神<lb/>
孫之岐嶷郅隆寳祚之熾昌臣墮在山林踐修香火不<lb/>
但起華封之意請祝聖人又将歌周頌之篇亦右文母<lb/>
<pb n="KR4d0234_WYG_000-12b"/>
　　　賀皇后<lb/>
坤元底順昭格三靈之休震索發祥上闗九廟之慶照<lb/>
臨攸暨抃蹈丕同殿下外恵宗公内隆隂教神罔時怨<lb/>
有開熊夢之占天惟顯思扵赫龜圖之福肇允元良之<lb/>
望寔覃岐嶷之資邦永孚扵休民亦職有利臣身雖在<lb/>
外喜則由衷稽首漢殿之觴雖莫參扵鵷綴傾耳堯門<lb/>
之瑞寔深激扵葵心<lb/>
　　孝宗大祥<hi>代楊誠齋</hi>
<pb n="KR4d0234_WYG_000-13a"/>
　　　慰皇帝<lb/>
鑽燧洊經扵改火尚深追慕之懐彈琴未忍扵成聲勉<lb/>
狥祥除之制陛下皇圖是荷祖武斯繩一日萬㡬率循<lb/>
兢業之攸訓三載四海寔均遏宻之至情逮兹即吉之<lb/>
辰諒有無窮之感願蹈立中之制益光潤業之傳<lb/>
　　　慰太上皇帝<lb/>
嵗籥洊更恍如過隙祥琴甫御慘不成聲勉遵改服之<lb/>
期未憖終身之慕聖安仁夀皇帝陛下繼文廣伐蹈舜<lb/>
<pb n="KR4d0234_WYG_000-13b"/>
倦勤三年稱情而立文下狥居廬之禮百官承式而稟<lb/>
令因决與子之謀迨此既祥之餘猶有愈遲之痛願抑<lb/>
情文之感式慰臣子之心<lb/>
　　　慰太皇太后<lb/>
逝川沄沄悵仙逰之莫返閲日鼎鼎恍嵗律之再周悵<lb/>
然餘恫蹈此中制殿下情鍾慈極仁惻宸衷萬乗天臨<lb/>
緬懐法駕之致養三年電過忍聴祥琴之成聲惟深思<lb/>
禮制之有終以益介夀昌扵未艾肆令宇縣永有母儀<lb/>
<pb n="KR4d0234_WYG_000-14a"/>
　　　慰皇太后<lb/>
望蒼梧之峯愈覺音容之逺推黄道之日再見經躔之<lb/>
周尚深送徃之哀勉狥荐祥之制殿下性鍾地順痛切<lb/>
天㩁錦欲衣而弗安何意亟陳扵象服禫雖垂而勿樂<lb/>
忍聞復奏扵霓裳撫綴衣而增懐感流光而永歎惟兹<lb/>
臣庶皆蘄慈抱之少寛俾爾熾昌以相遐齡扵有永<lb/>
　　　慰太上皇后<lb/>
日月其除奄暨荐祥之制琴瑟在御肇開遏宻之音亶<lb/>
<pb n="KR4d0234_WYG_000-14b"/>
時至情尚有餘慕殿下母儀寰宇婦順厯年佳婦佳兒<lb/>
永懐昔者之付託厚恩厚報忍即今兹之祥除諒深追<lb/>
孝之悲猶濺感時之淚願體復生之節庸肩介夀之期<lb/>
　　　慰皇后<lb/>
日月逾邁奄易服以荐祥雨露既濡尚感時而濺淚餘<lb/>
恫未憖寰宇丕同殿下夙謹柔儀共宏孝治三聖相授<lb/>
一道隂相九重之纂承四海遏宻八音已畢三年之禮<lb/>
制願抑無窮之感以綏滋至之休<lb/>
<pb n="KR4d0234_WYG_000-15a"/>
　　郊祀<hi>代黄竹坡</hi>
　　　賀郊祀禮成<lb/>
嚴恭自度罄丹扆之純誠緼豫為紛輯紫壇之熈事四<lb/>
方来賀萬福攸同協氣塞乎堪輿歡聲揺乎海岳陛下<lb/>
聰明時憲聖敬日躋肇新萬化之原敷錫庶民之福夕<lb/>
烽息警人皆耒耜之甿秋稼登場家有倉箱之積載念<lb/>
降康之自聿嚴報本之祠多士駿奔贊丕天之鉅典千<lb/>
童羅舞陳昭代之彌文咸秩百神大賚四海臣乆違北<lb/>
<pb n="KR4d0234_WYG_000-15b"/>
闕隔在西陲涓選休成幸獲再逢於盛際肅雝顯相莫<lb/>
繇一覩扵祲容第偕扶杖之民同泳漏泉之澤<lb/>
　　　賀郊祀肆赦<lb/>
蕆儀吉土敬共三嵗之祠肆眚端門敷錫庶民之福渙<lb/>
發風雷之號沛為雨露之仁凡在照臨舉同慶賴竊攷<lb/>
聖人之饗帝盖承天意以恵民隤祉發祥具獲靈明之<lb/>
博貺赦過宥罪是覃汪濊之湛恩陛下道冒堪輿恩柔<lb/>
動植邉鄙不聳皆為来王来享之人年穀順成復見多<lb/>
<pb n="KR4d0234_WYG_000-16a"/>
黍多稌之世爰對一陽之律載祗八陛之壇昭升於天<lb/>
聿嚴熈事有秩斯祜燕及函生臣墮在逺方獲聞盛舉<lb/>
莫陪多士執籩豆以駿奔第與逺民想笙鏞而獸舞<lb/>
　　册太子<hi>代竹坡</hi>
　　　賀册皇太子<lb/>
春宫貳極有開震索之祥寳册揚庭庸鼓巽申之號慶<lb/>
闗九廟風動四方陛下堯大難名舜恭允塞天職覆地<lb/>
職載莫喻休功月重輪星重暉盖圖大計眷乃承祧之<lb/>
<pb n="KR4d0234_WYG_000-16b"/>
重居無在傅之勤爰涓選扵剛辰俾光膺扵殊禮臨軒<lb/>
出令示一人有慶之符主鬯得人兆萬世無疆之福照<lb/>
臨所逮頌詠惟均臣昔參綺皓之㳺今辱嚴徐之侍靈<lb/>
源暨逺子孫與有扵榮懐抃悃發中手足不知其舞蹈<lb/>
　　進書<lb/>
　　　代進光宗御集<lb/>
雲漢為章莫閟寳儲之彩風雷作號俾繙金匱之蔵勒<lb/>
成一經昭示萬世<hi>中謝</hi>竊以聖人肆筆初何意扵成書<lb/>
<pb n="KR4d0234_WYG_000-17a"/>
天下觀文乃有功扵範俗繋隆昭代遹駿先猷恭詔編<lb/>
摩之臣彚列昭回之次煥然可述施及無疆恭惟光宗<lb/>
皇帝學富月将聖髙天縦得書之體得言之解上掩百<lb/>
王如日之升如月之恒下飾萬物疇昔燕閒之御従容<lb/>
翰墨之塲周文郁郁乎宏賁盈成之治虞書渾渾爾丕<lb/>
昭精一之傳陛下聲欲廣文道能繼禹作者之謂聖敢<lb/>
忘繼志述事之心得其所以書洞見經天緯地之妙肆<lb/>
命臣工而纂緝載揚帝典之光華緗帙縹囊寳為大訓<lb/>
<pb n="KR4d0234_WYG_000-17b"/>
赤文綠字皆聚此書臣等猥以謏聞膺兹隆旨玩嵗愒<lb/>
日空殫淺見扵管闚血指汗顔深覺聖言之天逺<lb/>
　　　代進重修七司令<lb/>
制而用之謂之法所期合古而便今變而通之存乎時<lb/>
當亦舉偏而補弊立為成憲允屬昌辰肆令億兆之心<lb/>
具曉畫一之意<hi>中謝</hi>竊以著為律䟽為令要皆所以範<lb/>
民作者聖述者明亦共圖扵經世必掲始觀之象用陶<lb/>
不倦之民以時纂修為世檢押陛下堯綱具舉舜法可<lb/>
<pb n="KR4d0234_WYG_000-18a"/>
傳左䂓右矩前凖後繩以為民極詳法畧則本數末度<lb/>
則有司存粤従寳厯之紹承咸仰聖謨之宏逺五服薄<lb/>
四海臂使指而畢従八統御萬民網在綱而不紊猶恐<lb/>
弊生扵所忽殆将功敗扵已成爰制詔扵臣鄰俾科條<lb/>
扵令甲布在方册允釐百工鳬居鴈聚之浩繁同歸扵<lb/>
治金科玉條之明白可舉而行勒成一代之書庸示九<lb/>
圍之式臣等賦材謭薄庀軄凌兢繼晷窮年空玩嵗日<lb/>
而何補奉命承教乃得聖王而為師維幸及扵奏篇猶<lb/>
<pb n="KR4d0234_WYG_000-18b"/>
未知扵免戾<lb/>
　　雜謝<lb/>
　　　代湖北憲謝到任<lb/>
剖符起廢已愧僥踰持節觀風又叨臨遣星言于邁夙<lb/>
次所臨伏念臣草芥人㣲斗筲器小紳笏三十載何有寸<lb/>
功風波千萬端止欠一死曩丞棘寺出守山城讒言驟<lb/>
興政坐過客厨傳之故公論既定復見中天日月之明<lb/>
方拜命扵州麾忽䟽榮扵指使惟是重湖之外實連三<lb/>
<pb n="KR4d0234_WYG_000-19a"/>
楚之區民雜蠻猺地控邉鎖渺焉蒲澤之深阻甚者潢<lb/>
池之繹騷自非酌寛猛之宜是必負澄清之寄有如抗<lb/>
拙曷稱使令兹盖伏遇皇帝陛下蹈舜好生傳湯祝網<lb/>
欲妙按臨之選以将欽恤之仁謂使過賢扵使功将觀<lb/>
後效而聴訟不如無訟何必能聲臣敢不循行郊原延<lb/>
見父老道上徳意俾各懐自愛之心問民戚休勿使有<lb/>
多暴之俗<lb/>
　　　代謝賜厯日<lb/>
<pb n="KR4d0234_WYG_000-19b"/>
居卿底日雖古人厯象之常後天奉時乃聖主彌綸之<lb/>
化惟時頒朔于以授民星正仲春不失省耕之序陽居<lb/>
大夏仰體好生之仁承流之臣撫心知幸<hi>中謝</hi>恭惟皇<lb/>
帝陛下循堯之道行夏之時履端歸餘上斡周天之度<lb/>
務農重穀下底蒸民之生肆扵正嵗之初嚴乃清䑓之<lb/>
課布在方册允釐百工臣敢不布宣寛書勸相農畆諭<lb/>
以上意靡容帝力之不知寛其力征抑使農時之無失<lb/>
　　　知成都謝到任<hi>代竹坡先生黄疇若應蜀中文字並同</hi>
<pb n="KR4d0234_WYG_000-20a"/>
掌邦教扵邇聨疇庸弗效殿帥藩扵逺服聞命若驚亟<lb/>
懐綬以遐征已褰帷而涖止具以朝廷寛大之意告諸<lb/>
田里愁苦之民<hi>中謝</hi>伏念臣一介妄庸半生艱苦饑寒<lb/>
不恤姑為投牒覔舉之謀州縣徒勞不作結綬登畿之<lb/>
夢試邑偶逃扵吏議入京遂厠扵朝行嵗月推延馴至<lb/>
上當扵言責風波横潰㡬何不蹈扵旤機保全迄賴扵<lb/>
皇慈獻納晉陞扵禁路奉雲陽之瑄玉莫輸許國之忠<lb/>
問杜曲之桑麻漸起歸田之興屬廟謨之經逺移制幕<lb/>
<pb n="KR4d0234_WYG_000-20b"/>
以改絃掖垣忽誤扵出綸井絡遂従而分閫蕃錫有加<lb/>
扵彞典察廉旁暨扵鄰封仍䟽次對之恩增重十連之<lb/>
寄寵逾深而莫報責愈重而難勝陛下天拱一堂子來<lb/>
萬宇不泄邇不忘逺要皆如出扵京畿在知人在安民<lb/>
是以不輕扵牧守不責催科之巧寜無悃愊之華亶時<lb/>
純愚蒙此臨遣頋惟四境頗異平時内而閭閻凋瘵之<lb/>
弊深外則羗獠招懐之道闕一龍蛇一赤子人謂斯何<lb/>
為保鄣為繭絲䇿将安出豈繄綿謭所克堪任臣惟當<lb/>
<pb n="KR4d0234_WYG_000-21a"/>
精白一心展布四體既庶矣加之富矣願遵洙泗之言<lb/>
欲安之非以勝之或收渤海之效<lb/>
　　　謝安邊所結局轉官<lb/>
幣餘制用偶逃曠職之誅詔㫖䟽榮忽冒茂官之典寵<lb/>
光所逮震叠靡寜伏念臣頃汙朝行適尸言責謂迷國<lb/>
之渠已去死有餘辜而和戎之利復成責将安出要當<lb/>
取沒入之産以定為聘好之常勾稽下及扵至㣲滲漏<lb/>
靡容扵它罅不圖管見辱被帝俞亦令㣲臣忝董乃事<lb/>
<pb n="KR4d0234_WYG_000-21b"/>
迄有涓埃之補稍符糞土之言皆由聖主聽納之明是<lb/>
能底績至若有司出納之吝何足言勞敢圖湛恩肆陟<lb/>
彞典陛下馭周八柄勵舜庶明謂善至小而不遺乃能<lb/>
示勸賞或疑而従予所以廣恩雖去國以遐征亦陞華<lb/>
而下拜臣敢不推廣此意撫摩所臨節用愛人庶圖田<lb/>
里富足之效畫圻固守抑體廊廟招懐之心<lb/>
　　　謝宗祀禮成加封邑<lb/>
合宫蕆祀奉瑄莫與扵駿奔温詔䟽恩錫羡頓增扵邑<lb/>
<pb n="KR4d0234_WYG_000-22a"/>
入驟膺寵渥莫喻凌兢伏念臣奮自閭閻偶靡簮紱不<lb/>
稼不穡豈宜多取扵禾囷是蓘是穮第欲歸安扵農畆<lb/>
宻邇一純之薦適為萬里之行不圖釐事之告成亦衍<lb/>
畬田而拜賜陛下心存寅畏徳務寛仁堂秩几筵極天<lb/>
地鬼神而昭格恩覃四表舉煇胞翟閽而不遺肆令㣲<lb/>
臣亦叨大賚臣敢不仰衘厚施俯究愚衷因遨逰以省<lb/>
耕無非事者罄勤拙而盡瘁不素餐兮<lb/>
　　　謝加龍圖制因任<lb/>
<pb n="KR4d0234_WYG_000-22b"/>
分閫罔功恐坐黜幽之典出綸有命忽叨進律之除是何<lb/>
宜斥而反遷籍甚以榮而為懼牢辭不獲重拜靡遑伏<lb/>
念臣蚤竊儒科晚塵禁従民曺經幄殊深非據之慚松<lb/>
徑菊籬屢起歸休之夢偶值龜城之謀帥俾承芝詔以<lb/>
充員屬干戈甫定之餘而杼軸已空之乆雖勤拙相補<lb/>
里閭稍稍安之然衰病交侵精力駸駸憊矣方上祝釐<lb/>
之請敢圖錫命之榮誤恩俄被以龍光寵秩載騰扵鳳<lb/>
檢榦方井里已寛廷尉之誅候對松階更冠寳儲之首<lb/>
<pb n="KR4d0234_WYG_000-23a"/>
陛下天臨廣宇子視逺民察知几案之小材寔維簮履<lb/>
之舊物雖政拙自注下考僅輸撫字之勞而賞疑所以<lb/>
廣恩式彰忠厚之意但臣駑材素下䑕技已窮深虞末<lb/>
路之難併使前功之廢敢不益鞭其末圖謹厥終抖擻<lb/>
精神勿蹈虧功之戒逍遥田里終期従欲之仁<lb/>
　　　謝平蠻轉官<lb/>
反獠告平僅塞榦方之責恩綸驟至例䟽進律之榮循<lb/>
墻莫遂扵牢辭蹐地不勝其隕越臣頃承巽命出帥坤<lb/>
<pb n="KR4d0234_WYG_000-23b"/>
維封陲逺控扵三邊憂責獨深扵諸道稽小醜干誅之<lb/>
故狃積年弛備之餘爰飭所臨俾固吾圉先為不可勝<lb/>
盖守臣鎮撫之常則莫我敢承亦廊廟威靈之素以至<lb/>
師徒之薄伐又皆将士之宣勞如臣之愚何力之有乃<lb/>
拜九重之睿渥使升一等之文階僥踰若斯報稱安所<lb/>
陛下如天覆幬若日照臨逹虞舜之四聰而靡有遐遺<lb/>
謹周王之八柄而不容倖與察臣雖無善最或能嵗訃<lb/>
而有餘欲臣少慰窮塗是以賞疑而従予肆頒恩施以<lb/>
<pb n="KR4d0234_WYG_000-24a"/>
賁衰殘臣敢不仰體隆私益圖末路龍光所逮固當更<lb/>
效扵糜捐䑕技已窮終冀退安扵閑散<lb/>
　　　謝加直學士再任<lb/>
遐陬分閫踐更久過扵瓜期邃閣陞班申命復煩扵芝<lb/>
檢山川如舊寵渥惟新循墻力控扵忱辭出綍莫廻扵<lb/>
成渙伏讀温詔益震危衷伏念臣結納無竒侵尋已老<lb/>
入持禁槖論思莫效扵嘉猷出帥藩方撫字第勤扵拙<lb/>
政方凋瘵瘡痍之未復嗟勞徠安集之良難雖几案麄<lb/>
<pb n="KR4d0234_WYG_000-24b"/>
材或謂頗堪扵煩使而蒲栁弱質其如已迫扵凋年曩<lb/>
嘗力控扵封章止願退安扵閑散乃俾解装而承乏且<lb/>
蒙進律以䟽榮日徃月来倐已復周扵嵗籥心勦形瘵<lb/>
惟憂寖蹈扵官箴投誠方竊扵丐歸有識咸譏其已晚<lb/>
敢謂峻除扵寳庋居然就撫扵油幢深虞併廢其前功<lb/>
無以仰承扵睿渥陛下天臨百辟器使群工欲使蠶叢<lb/>
魚鳬之區如在豐鎬鄠杜之側肆綏逺服重簡淵衷謂<lb/>
道州之考何長姑令撫字而許丞之聾不去可免送迎<lb/>
<pb n="KR4d0234_WYG_000-25a"/>
亶時頽堕之蹤假此斯須之寵臣敢不恭承明命罄竭<lb/>
謭材老馬力疲末路分甘扵伏櫪窮猿意迫歸心第切<lb/>
扵投林<lb/>
　　　謝東宫贈金盃纈羅香茶<lb/>
令出震維念屨簮之遐棄恩施晉錫旅器幣以下頒偕<lb/>
寳薰名焙之多假暮景窮途之寵整襟下拜刻骨靡忘<lb/>
伏念某飲則一瓢衣維百結身縻朱墨無心燕寝之清<lb/>
香夢遶家山雅意故園之雙井賜予忽来扵天上芳珍<lb/>
<pb n="KR4d0234_WYG_000-25b"/>
夐絶扵人間妻孥羅拜以感蔵父老聚觀而讚歎殿下<lb/>
誠存泂酌善取緇衣奉鬯陪祠休有惟馨之徳問安决<lb/>
䇿居多有味之言尚憐流落之蹤首辱従㳺之舊爰下<lb/>
便蕃之貺俾為衰晚之光某惟當沉酣隆私被服嘉惠<lb/>
祝萬年之遐筭誓将求香火之祠生兩腋之清風更兾<lb/>
適山林之願報将安所言莫能宣<lb/>
　　宰相<lb/>
　　　代賀留右相<hi>正</hi>
<pb n="KR4d0234_WYG_000-26a"/>
伏審大廷渙號亞輔䟽榮士勱相我國家豈輕其選王<lb/>
寘諸其左右今得其人綸言一頒國勢益壮某官道隆<lb/>
而徳備才鉅而能全解牛十九年而殊不更刀溜雨四<lb/>
十圍而曽無改節不為俗學再還慶厯嘉祐之風自結<lb/>
主知早侍上清虚皇之側舍人様生光扵鵷鷺尚書履<lb/>
徑上扵星辰入殫論思獻納之忠出課慈惠循良之最<lb/>
随其所到休有可書朱簾捲雨畫棟飛雲盡領洪都之<lb/>
勝連峯去天枮松倚壁不辭蜀道之難召諸天梯石棧<lb/>
<pb n="KR4d0234_WYG_000-26b"/>
之間參乃鈞府樞廷之貳載調元化益峻岩瞻盖方其<lb/>
左朱轓之時已繋蒼生之望迨此右臯陶之選皆歎白麻<lb/>
之遲風雷之號一傳天人之心交喜不動聲色固已見<lb/>
嵗時無易百穀用成益究設施要當使鐘簴不移廟貎<lb/>
如故某寸長何有一障是乗嘉與闔境之人同囿洪鈞<lb/>
之化使民安田里其孰非吾君吾相之恩政拙催科殆<lb/>
必免大譴大呵之域<lb/>
　　　代賀史丞相轉光祿大夫進封魯國公<lb/>
<pb n="KR4d0234_WYG_000-27a"/>
恭審孚號大廷䟽榮顯渥刺經作制勒成顥噩之書胙<lb/>
土苴茅奄有龜蒙之境仍稽故典峻陟文階金章式煥<lb/>
於民瞻采地増陪扵邑入冊命一下懽聲四馳恭惟某<lb/>
官道冒古初功存社稷洪鈞轉一氣乾坤日就扵清夷<lb/>
庶績撫五辰星宿亦為之明潤自贊解絃之化益隆調<lb/>
鼎之勲年穀順成和氣旁行扵農畆逺人咸慕夕烽不<lb/>
到扵邉城坐令薄海内外之人如在先朝全盛之世爰<lb/>
輟秉鈞之暇定為畫一之䂓合古便今可通行扵萬世<lb/>
<pb n="KR4d0234_WYG_000-27b"/>
舉綱撮要以明示扵黎元爰涓選扵良辰庸徹聞扵黼<lb/>
扆肆覃茂賞載答顯庸登進厥民在王庭俾聞播告永弼<lb/>
乃后于彞憲勿替欽承嗣膺維師尚父之尊有光先正<lb/>
保衡之烈某心馳恩地迹滯侯藩靈丹就而雞犬俱仙<lb/>
敢萌榮望大厦成而燕雀交賀空激抃悰頌詠彌勤科<lb/>
條莫既<lb/>
　　執政<lb/>
　　　代賀王㕘政<hi>藺</hi>
<pb n="KR4d0234_WYG_000-28a"/>
伏審光膺宸渥叅秉政機黄屋倦勤豈遑暇世間之機<lb/>
務紫芝錫命乃登庸天下之正人豈非燕翼子之謀莫<lb/>
先求哲人之舉臣有十亂武維用此而有餘才如八元<lb/>
堯自相之而何害儻用儒之已盡斯釋負以無憂亶惟<lb/>
我公能任是責某官才全而能鉅志大而氣剛酹柱獻<lb/>
棟梁之規人為之懼披腹呈琅玕之藴天亮其忠其在<lb/>
甘泉持槖之班已有傅巖調鼎之望頃従專閫促以賜<lb/>
環方班聴履上星辰之聨遽叅濟川用舟楫之地進則<lb/>
<pb n="KR4d0234_WYG_000-28b"/>
云驟人猶恨遲然而受隆委扵兩朝下丞相之一等雖<lb/>
羣賢並命期共賡股肱庶事之歌然輿論所宗乃獨任<lb/>
春秋賢者之責元氣孰壮隂沴孰消樽俎笑談何以折<lb/>
遐衝扵千里之逺日月獻納必将舉明主扵三代之隆<lb/>
在此位而不為頋他人而何望公之自起庸可或輕某<lb/>
雅嘗辱知不敢私賀所願獲見勲烈有如青史之所書<lb/>
則雖堕在江湖至扵黄馘而奚憾<lb/>
　　䑓諫<lb/>
<pb n="KR4d0234_WYG_000-29a"/>
　　　賀金察院<lb/>
伏審光被宸恩擢司風憲雷行鳳檢方進登天下之正<lb/>
人霜肅烏臺俾盡吐胷中之素藴雖俯従人望寔斷自<lb/>
天衷郵傳歡動扵四方國重頓増扵九鼎恭惟某官髙文<lb/>
作古雅望鎮浮庖丁之刀十九年綽有餘地孔明之柏<lb/>
二千尺誰識苦心政所去而見思材無施而不可頃自<lb/>
流錢之府徃儀振鷺之羣子衿青青士有文武兼資之<lb/>
畧王臣蹇蹇帝思風節不撓之英遂飛渥扵楓宸俾察<lb/>
<pb n="KR4d0234_WYG_000-29b"/>
㢘扵柏寺邦朋屏迹雪見睍而自消善類寜居虎在山<lb/>
而不採頋念雖資扵彈劾亦難久屈扵徊翔風采凜然<lb/>
今已杜羣枉之門而開衆正之路鈞衡近止行當建萬<lb/>
世之䇿而舉三代之隆某猥以諸生伏讀明詔身雖老<lb/>
矣恐無芝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>蒸出之祥心則欣然猶有雞犬俱仙之望<lb/>
抃蹈何極敷陳莫殫<lb/>
　　　賀鄭正言除司諫<lb/>
伏審就陟諫垣頓増國重皂囊奏䟽尚叅兩省之聨黄<lb/>
<pb n="KR4d0234_WYG_000-30a"/>
紙除書遂正七階之品人徯仁言之溥士知元氣之還<lb/>
贊書一傳輿言具穆恭惟某官修名盖代厚徳鎮浮金<lb/>
鐘大鏞殆非近世之人物光風霽月綽有前輩之風流<lb/>
孤忠上簡扵龍光清貫亟躋扵鷺序冠峩豸角隂見睍<lb/>
而已消手批龍鱗木従繩而自直属時睿哲渇想忠規<lb/>
乃眷廷紳孰任盡言之責肆揚詔綍延登已試之英即<lb/>
疇底績之庸行正告廷之命某猥分閫寄遥聴除音聞<lb/>
鳴鳳扵朝陽豈為私賀寄雙魚扵尺素宜激抃悰<lb/>
<pb n="KR4d0234_WYG_000-30b"/>
　　　賀董秘丞除正言<lb/>
伏審光奉制綸擢居諫省道山委竹帛已盡紬四庫之<lb/>
書閶闔呈琅玕乃進立七臣之列帝虚心而垂聴人側耳<lb/>
以竦聞渙號一傳師虞具穆某官髙文作古奥學造㣲<lb/>
著玉杯繁露之書淵源逺甚繙金匱石室之作譽處翕<lb/>
然肆疇冊府之英無出儒宗之右鵬摶羊角雖莫量邁<lb/>
徃之程鳳鳴朝陽要先展格心之業諒悉攄扵賢韞以<lb/>
入告扵辰猷坐令州縣之民如在祖宗之世君子有所<lb/>
<pb n="KR4d0234_WYG_000-31a"/>
恃小人有所忌蔚為百辟之儀諫官可盡言宰相可盡<lb/>
行即兼二者之羙揚庭之寵指日以須某雅辱舊㳺喜<lb/>
聞佳語賀厦欲同扵燕雀莫遂下風寄書逺託扵鱗鴻<lb/>
未殫抃悃<lb/>
　　制閫<lb/>
　　　代通安大使<hi>丙</hi>
身無功状難乆汙鵷鷺之班帝有恩言俾徃牧魚鳬之<lb/>
國出國門而東騖厯吉日其遐征惟遥瞻大幕府之宣<lb/>
<pb n="KR4d0234_WYG_000-31b"/>
威竊自比小諸侯之述職蒙成庶其免矣馳敬其敢後<lb/>
乎恭扣私門具陳忱悃伏念某學不適用材亡踰人身<lb/>
類蠧魚生死不離扵文字心如斥鷃飛搶止在扵枋榆<lb/>
不圖官職之推移浸被朝端之任使謀猷何有誤寘属<lb/>
車豹尾之間志願無它已作閒館珍䑓之夢偶值坤維<lb/>
之謀帥爰奉巽命以充貟靖言差擇之所由非有勞能<lb/>
之可錄意其温恭有恪必能寅奉扵教條察其悃愊無<lb/>
華或可恵綏扵田里肆加臨遣俾備驅馳自知不稱扵<lb/>
<pb n="KR4d0234_WYG_000-32a"/>
所蒙其若牢辭之弗獲某官受天間氣為國重臣手剪<lb/>
逆儔帯礪遂盟扵偉績身當强敵金湯不在扵長城相<lb/>
時社稷之大勲式簡冕旒之隆眷徒得君重託西陲半<lb/>
壁之天行以公歸扶黄道重輪之日尚憐孤拙曲借優<lb/>
容隂雨之膏黍苗深切喣濡之望廣厦之庇寒士不勝<lb/>
歸倚之私頌詠良勤敷陳莫究<lb/>
　　安撫<lb/>
　　　賀龍興帥趙龍圖<hi>善俊</hi>
<pb n="KR4d0234_WYG_000-32b"/>
伏審光奉綸言移牧㑹府課殿邦之最謂宜寘諸左螭<lb/>
右掖之班宣制閫之威乃獨領此南浦西山之勝雖小<lb/>
鬱輿人之誦而坐回一路之春側聞除書㡬至曲踊某<lb/>
官自天毓秀以學禔身河間大雅不羣所耽者古東平<lb/>
為善最樂自得扵心早摶九萬里之風薦試十九年之<lb/>
刄隨其所到輒有能聲疇清香畫㦸之庸久膺選表寓<lb/>
寳文綠字之直奚足酬勞頃扵龍焙之濵益播熊轓之<lb/>
譽一襦五袴萬口一談適大江以西謀帥之難而當今<lb/>
<pb n="KR4d0234_WYG_000-33a"/>
之選非公莫可畫棟飛雲朱簾捲雨端為湖山而一來<lb/>
横門開日髙閣切星行厲雲霄而却立某欣聞聲猷積<lb/>
有年數幸甚部刺史班春之始得在小諸侯述職之中<lb/>
無一事以勤館人空有懐滕閣之記如百穀之仰膏雨<lb/>
苐請賦黍苗之詩時哉千騎之臨正肅春光之麗幸無<lb/>
忽節宣之令實不勝頌詠之私<lb/>
　　　代王憲通荆南帥王樞使<hi>藺</hi>
起家乗障在初心猶切扵吹虀改命觀風不自意何従<lb/>
<pb n="KR4d0234_WYG_000-33b"/>
而得鹿望寜到此賤不獲辭式時方伯連帥之賢實惟<lb/>
紫樞黄閣之舊屬嘗有一日之雅諒不忘平生之言小<lb/>
草之依長松亦緣同味之故凌雨之得大厦厥有亢身<lb/>
之方願卒相之其知免矣某官材全而能鉅志烈而氣<lb/>
剛立朝堂堂真不清之氷雪論事凜凜乃羣枉之鷹鸇<lb/>
羽儀百僚夷險一節濟川作礪不負武丁之簡知破斧<lb/>
缺斨亦豈周公之加損起従詞館来殿帥藩以方叔之<lb/>
壮猷勤畢公之小物一路綿邈皆自得湖山之民重湖<lb/>
<pb n="KR4d0234_WYG_000-34a"/>
阻深無復有<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>蒲之盗行錫昕朝之對遂登顓面之崇<lb/>
某以碌碌何足數之才蹈硜硜未必全之戒不圖末路<lb/>
俾駕使軺幸列城已熟扵教條而百姓亦安扵田里蒙<lb/>
成足矣雖衣繡持斧以何施馳情炯然惟補劓息黥之<lb/>
是望<lb/>
　　　通賀安撫王侍郎<lb/>
伏審出綍西垣作藩南服紫芝塗檢方除言語侍従之<lb/>
臣潢池息兵所要詩書禮樂之帥姑輟孔鸞之侣来空<lb/>
<pb n="KR4d0234_WYG_000-34b"/>
猩兎之羣寛九重之頋憂為一路之司命某官學窮聖<lb/>
韞材應時需懐明月佩連城自全其貴羞崑崙薄員嶠<lb/>
莫喻其髙惟其已重而物輕是以身退而名進頃際解<lb/>
弦之㑹實資曲突之謀亟其空臆以盡言翩然納履而<lb/>
遽去閲時浸乆忽公論之復明承詔来歸舉國人而胥<lb/>
慶方徯正人之巨用遂躋寰海之隆平適時群醜之陸<lb/>
梁俾蒞十連而鎮撫親屈元戎之乗併紆支郡之符先<lb/>
聲一臨士氣百倍昔西羗未定范文正出以守邊而貝<lb/>
<pb n="KR4d0234_WYG_000-35a"/>
州既平文忠烈歸而拜相對扵前哲是在我公凱歌纔<lb/>
偃扵旂於嵗旱即為扵霖雨某羇孤一介流落百罹雕<lb/>
蟲篆刻乃壮夫之不為既無遭扵場屋豫章橘柚非老<lb/>
人所宜種又絶望扵榮塗歸歟松竹之㳺已矣風雲之<lb/>
夢不圖疵賤之蹤跡何自徹聞扵縉紳外之部使者誦<lb/>
言其平生欲以為山林之勸内之卿大夫表出其所著<lb/>
姑少酬鉛槧之勞方糜斗食扵祠庭俄捧辟書扵蜀道<lb/>
捫參厯井不勝行路之難披霧覩天乃失摳衣之便惟<lb/>
<pb n="KR4d0234_WYG_000-35b"/>
是子雲之宅尚編渤海之氓近得鄉里故舊之書具言<lb/>
父母豈弟之政為黎侯之賦逺景雖云未卜扵歸期従<lb/>
童子而歌中和亦能遥頌扵風化其為歸倚莫究宣陳<lb/>
　　　賀潭州衛㕘政<hi>涇</hi>
伏審勉従温詔起殿价藩衮衣繡裳尚鬱歸禾之命櫜<lb/>
兜㦸纛有嚴制閫之權坐令道林岳麓之間俱在春風<lb/>
和氣之内某官道關百聖忠貫三精該孟韓扵胷中獨<lb/>
傳正學起晁董扵筆下遂甲大廷屬昕朝更化之元在<lb/>
<pb n="KR4d0234_WYG_000-36a"/>
獨坐可言之地如農夫之去草先務絶其本根若嵗旱<lb/>
之作霖爰寘諸其左右方徯登崇而顓面忽投閑散以<lb/>
均勞逮元氣之稍廻果公論之自白赤舄几几曾何䟦<lb/>
疐之傷方城臨臨忽畀藩宣之化邈是瀟湘之境方罹<lb/>
蛇豕之妖瘡痍未瘳反側猶在勞来安集暫煩天子之<lb/>
大臣輔贊彌縫行究賢人之逺業某切聆明詔倍激抃<lb/>
悰齒豁頭童猶是陶鈞之舊物文卑書俗空陳竿牘之<lb/>
具文恭維嵗律之向除殊覺寒威之未憗願精調扵鼎鉉<lb/>
<pb n="KR4d0234_WYG_000-36b"/>
即歸秉扵機衡蘄向良深科條弗究<lb/>
　　漕使<lb/>
　　　通潼川漕謝太丞<hi>代胡監酒</hi>
青衫試吏方謀控地之飛繡節觀風幸快披雲之覩撫<lb/>
微軀而浩歎捨崇仭以安歸伏念某鈆槧庸生箕裘冷<lb/>
緒焚膏油而繼晷敢或怠荒居陋巷以致誠自甘窮約<lb/>
頋惟族繋俱業詩書走馬看長安之花後先相繼攀檻<lb/>
請尚方之劔風烈猶存自憐駑質之無堪長恐家聲之<lb/>
<pb n="KR4d0234_WYG_000-37a"/>
之弗嗣属興能扵鄉老偶䇿第扵春官披腹而呈琅玕<lb/>
了無可採排雲而叫閶闔咸笑其狂福寜望扵庸庸科<lb/>
遂收扵下下旋以擕孥扵甥館逝将賦粟扵坤維雖弛<lb/>
擔之逾時曽擇栖之無所烏鵲遶樹悵三匝以何依鷦<lb/>
鷯巢林得一枝而已足不有賢徳其誰主盟某官道覺<lb/>
先民文追古作吕梁飛水三十仭盡供筆下之濤瀾廟<lb/>
柏溜雨四十圍獨傲嵗寒之風雪頃者郅隆扵朝望居然<lb/>
垂上扵政塗興懐忽急扵㳺山丐外遂従而懐綬羞崑<lb/>
<pb n="KR4d0234_WYG_000-37b"/>
崙而薄員嶠公則良髙扶黄道而上紫微世将誰屬竚<lb/>
看召馹歸翊政機惟時水漕之小淹尚有銓衡之可託<lb/>
倘辱寘門人之數寔足慰平生之心矧大賢何所不容<lb/>
而君子不可得侍兾獲聞扵一語以為法扵終身斷臂<lb/>
雪中諒不靳真傳之秘漆身橋下其敢忘國士之知歸<lb/>
倚良深宣陳莫究<lb/>
　　　通成都林運使<lb/>
白頭捧檄泝瞿塘灧澦以遐征繡節觀風許櫑具步揺<lb/>
<pb n="KR4d0234_WYG_000-38a"/>
而入見矧是萍蓬之跡實連桑梓之隂陽公薰晉之鄙<lb/>
人亦復何殊扵親炙孔子思魯之狂士固應頗喜其逺<lb/>
来是不虚為萬里之行其庸敢廢一牋之敬恭惟某官<lb/>
修名掲日髙誼薄雲斯文得所宗典則在元和之上所<lb/>
守一扵正風流如慶厯之間稽其踐揚休有譽處屬者<lb/>
一麾之出守藹然五袴之興謡選表来歸謂即近長安<lb/>
之日乗軺于邁乃遥占蜀道之星惟干戈甫定之餘正<lb/>
杼軸已空之候雲屯萬旅曽無賦斂之少加星拱九霄<lb/>
<pb n="KR4d0234_WYG_000-38b"/>
聿有聲猷之上徹行拜芝泥之璽亟歸玉筍之班某困<lb/>
頓數竒侵尋已老蹭蹬場屋其誰以弔扵有司流落江<lb/>
湖已乆無求扵當世不期特詔錄以微官身縻香火之<lb/>
祠夢遶蓬蒿之宅耕雲釣月自分終焉厯井捫參何心<lb/>
到此偶故舊軫綈袍之念而薦書形華衮之褒遂扶老<lb/>
擕㓜而一来盖蹈險履危之萬状撫頭顱而浩歎初亦<lb/>
憮然悔之望英簜以焉依兹又幸之大者其為歸倚莫<lb/>
究名言<lb/>
<pb n="KR4d0234_WYG_000-39a"/>
　　提刑<lb/>
　　　賀李崇慶得鄉節<hi>
                        <graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>
                    </hi>
伏審揆日建䑓出節引道猩鼯夜嘯上貽廊廟之憂錦<lb/>
繡晝行中出璽書之寵仍寓寳儲之直益増英簜之華<lb/>
一聞郵置之傳頓覺封陲之肅恭惟某官夙登列著力<lb/>
障頽波趙孟所貴能賤之扵吾何有孫劉不使為公耳<lb/>
枉已則非流落十年險夷一節疾風知勁草身自有扵<lb/>
長城浮雲蔽太空世苦無扵公論迨兹更化詭以作州<lb/>
<pb n="KR4d0234_WYG_000-39b"/>
藹然治最之旁行久矣召環之當至殺越人于貨適值<lb/>
小夷干紀之秋修扞我于艱尚憶曩嵗榦方之畧肆疇<lb/>
物望就駕使軺賁延閣以通班過故鄉而上冡昔儂冦<lb/>
叛而安道率家僮破賊貝州平而寛夫以相位酬庸參<lb/>
本末扵兩公殆前後之一轍式是恩綸之下拜居然天<lb/>
意之偶開適扵是時忽降甘㴻衛師興而致雨已示洗<lb/>
清小醜之期商嵗旱而作霖又卜歸服大僚之兆某情<lb/>
均骨肉迹阻門墻櫑具步揺反莫偕扵賀客距躍曲踊苐<lb/>
<pb n="KR4d0234_WYG_000-40a"/>
深激扵抃悰<lb/>
　　　代回利路毛提刑兼制参<hi>午</hi>
切審光膺睿渥就按祥刑下芝詔扵西垣寵光茂甚泛<lb/>
星槎扵南鄭風采凜然不妨大幕之運籌併使全蜀之<lb/>
蒙福成命一布懽聲四騰恭惟某官厚徳春温貴名日<lb/>
起曩鬱朝天之步来為贊畫之賔留東閣以觀賢小淹<lb/>
遐武觀湖南而知客遂簡淵衷肆令咨度扵皇華悉俾<lb/>
平反扵丹筆竚承迅召歸正要津某耳熟風猷神馳徳<lb/>
<pb n="KR4d0234_WYG_000-40b"/>
宇能令公喜能令公怒曷勝借助之懐不自我後不自<lb/>
我先適值建䑓之日欲陳賀悃莫究抃悰<lb/>
　　提舉<lb/>
　　　通鹽使鄭侍講<hi>喬</hi>　<hi>代曽宰</hi>
伏審輟従朝班出将使節誦文章之爾雅殆疑非近世<lb/>
之人望英簜之光華乃辱在先驅之役盖平日精誠之感<lb/>
有今兹幸㑹之逢不自勝其忻抃之懐輒自見扵竿牘<lb/>
之敬某官彌文作古雅望鎮浮方其㳺舉子之場已不<lb/>
<pb n="KR4d0234_WYG_000-41a"/>
為嫓青配白之語及其奉彤庭之對乃盡吐薄雲貫日<lb/>
之忠温然有説命三篇之風巋乎在漢庭諸老之右式<lb/>
是帝心之簡在亟従天祿以校讎厚徳有容而不失其<lb/>
髙中立不倚而非期扵矯頽波方靡雖蕭傅亦有非望<lb/>
之慙砥柱不移獨宋璟聿為難致之客深交不願扵綘<lb/>
灌為公何有扵孫劉旋剸劇扵星郎之曹且繙經扵春<lb/>
官之席皆主知之自結何治最之弗優大為人望之攸<lb/>
歸僉謂國鈞之伊邇奚雲霄之已逼乃原隰之載馳先<lb/>
<pb n="KR4d0234_WYG_000-41b"/>
聲所孚列城自肅羞崑崙而薄員嶠姑遂来臨扶黄道<lb/>
而上紫微終當未免某少而筆硯偶爾紳裳倒指半生<lb/>
之中若為把玩折腰百僚之底乃爾塵勞矧承竭澤之<lb/>
餘尚深赬尾之憫催科撫字莫知何䇿以兩全嘘濡拊<lb/>
摩尚圖更僕而三請幸焉已甚言亦奚宣<lb/>
　　郡守<lb/>
　　　代回建昌江守<hi>自任</hi>
駕行春之馬何至煩公分掃地之光是将及我寳鄰之<lb/>
<pb n="KR4d0234_WYG_000-42a"/>
側有人如此魚書之敬闕典可乎竞為所先可謂不敏<lb/>
某官英標玉立雅望川流解牛十九年綽有餘刄參天<lb/>
二千尺誰識苦心稽其所臨具有可紀尚屈雲霄之步<lb/>
来分銅竹之符解弦已妙扵更張禁火便従而安作然<lb/>
而先一州而後天下豈吾相心潤九里而福京師非異<lb/>
人任諒無煖席即有賜環某家連賜履之鄉官託輔車<lb/>
之勢故扵五袴之詠尤所飽聞藐是七㐮之章焉能盡<lb/>
寫<lb/>
<pb n="KR4d0234_WYG_000-42b"/>
　　　代回鄭贑州<hi>汝諧</hi>
已試疇庸維良作牧籍甚物望謂宜寘甘泉之班邈是<lb/>
侯邦豈其淹長者之辱維時鄰境首丐餘波自送旌麾<lb/>
之南日困塵埃之廹亦欲致魚緘之敬以踐修燕賀之<lb/>
懐竟為所先敢謝不敏某官長材緯世雅望軼羣粉省<lb/>
含香早出應郎官之宿江城畫諾乃洊開刾史之天亶<lb/>
維責實之朝欲示重外之意復煩遐躅加惠价藩恐行<lb/>
促扵追鋒殆不容扵煖席某偶冒分符之寄寔連賜履<lb/>
<pb n="KR4d0234_WYG_000-43a"/>
之邦披雲覩天属已慰生平之願掃地布席政有賴輝<lb/>
映之餘拜嘉以還占言莫究<lb/>
　　　代通楊筠州<hi>誠齋</hi>
得請扵朝把麾扵外首石渠之選人猶為之屈稱剌斗<lb/>
大之州今乃煩扵敏手提封幸甚輿誦謂何某官其學<lb/>
一出扵誠雖天亦亮其正每極言髙論曽靡悼扵後害<lb/>
雖怨家仇人不敢誣其生平世亦豈無名流若此者㡬<lb/>
古之所謂遺直頋不在公雅薄圓壺之㳺自詭左轓之<lb/>
<pb n="KR4d0234_WYG_000-43b"/>
駕藹然儒者之政薰此區吴之民厥惟當今尚有公論<lb/>
頃收朝蹟壊麻誰貸扵延齡比入薦書登位盖慙扵陳<lb/>
寔夫豈為丹雞之詛亦自逃青史之譏以此占之豈乆<lb/>
外者某朅来乗障政爾事賢属聞有行不覺永歎念逖<lb/>
間徳宇何従聞㧞薤之規而講問政聲尚欲取伐柯之<lb/>
則<lb/>
　　　代誠齋迎賀趙守<hi>希仁</hi>
出綍西垣分符南服採諸人望久當寘紫槖之班邈是<lb/>
<pb n="KR4d0234_WYG_000-44a"/>
江城乃復枉朱轓之辱匪緣重外何至煩公先聲一臨<lb/>
和氣百倍某官英標玉立雅望川流稽其存心要不出<lb/>
東平之善至扵餘事猶不減子建之才越従踐揚休有<lb/>
課最使者之星一出不待載驅而已孚刺史之天洊開<lb/>
豈應選表之猶未瞻言劇郡孰與是邦分共理之憂誰<lb/>
實任虎符之寄疇已試之蹟要莫如麟趾之英肆令白<lb/>
粲連檣之區頓有紫氣浮闗之望第恐促馳扵召節庸<lb/>
或不俟扵建牙某投老歸歟受㕓惟甚焉敢切置盂水<lb/>
<pb n="KR4d0234_WYG_000-44b"/>
以效任棠之髙第當自駕牛車勿負兒寛之殿惟一州<lb/>
徒得君重而千騎方以暑臨其扵節宣之宜倍有劼毖<lb/>
之禱<lb/>
　　　代通問崇慶李校書<lb/>
立朝無補猥分出守之符接壌相交乃獲善鄰之寳矧<lb/>
惟事契積有嵗時聆伯氏之吹塤早知有覿居是邦而<lb/>
友士無以易堯其扵修辭庸可愒日某官髙文作古奥<lb/>
學造微由蘇氏以来未有如公家父子兄弟之懿雖孔<lb/>
<pb n="KR4d0234_WYG_000-45a"/>
子復出亦當在門弟文學徳行之科頃方従册府之㳺<lb/>
亟以忤柄臣而去道不容而何病名以退而益髙使簜<lb/>
州麾所到咸書扵善最従班政地胡今尚鬰扵逺猷諒<lb/>
無煖席之淹即奉受釐之問式究賢業永弼治朝某祗<lb/>
若恩言撫摩凋瘵民亦勞止孰寛魴魚赬尾之憂我儀<lb/>
圖之惟有鄰女分光之望心焉欲述口莫能宣<lb/>
　　　代回詹歸州<lb/>
庭集孔鸞嘗竝㳺扵朝路符分銅虎旋各把扵州麾追<lb/>
<pb n="KR4d0234_WYG_000-45b"/>
惟傾盖之定交以至舉觴而相屬恍如昨日不知嵗月<lb/>
之屢遷恵我好音方愧禮文之不敏恭惟某官文追古<lb/>
作學得真傳立館下招諸生方發青衿之藥坐堂上稱<lb/>
太守俄班皂盖之春坐令三峽之濵大喧五袴之詠先<lb/>
一州而後天下此豈宰物之心鼓元氣而靁域中即聆<lb/>
選表之命某倦㳺甚矣决䇿歸歟已辦扁舟将過黄堂<lb/>
而欵語所憂召馹即随丹詔以趣還感榮問之先施布<lb/>
謝悰而莫究<lb/>
<pb n="KR4d0234_WYG_000-46a"/>
　　　代回嘉定李校書<hi>
                        <graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>
                    </hi>
行春而駕一馬内懐鶉特之慙遣騎而致雙魚中有珠<lb/>
璣之貺細哦此作足振吾衰某官世濟方聞之材心傳<lb/>
正大之學餐楚客之秋菊恐它饋之或傷織天孫之錦<lb/>
裳非今人所能到尚屈雲霄之步来分銅虎之符燕寝<lb/>
凝香暫擁黄紬而䕶卧璇題納月即攀紫禁以上征某<lb/>
猥以謭材来臨劇郡地如錯繡所忻鳴柝之聞邾勢若<lb/>
同舟當有餘波之及晉欲報之恵莫究于言<lb/>
<pb n="KR4d0234_WYG_000-46b"/>
　　　回眉州安直閣<hi>癸仲</hi>
五馬二毛悵已乖扵壮志雙魚尺素駭忽拜扵好音凜<lb/>
然駿氣之横空寫以名章之滿紙髙懐甚茂永好難忘<lb/>
某官家傳貫日月之忠身被奄龜蒙之錫赤舄几几蚤<lb/>
従周公之拜前方城臨臨剰喜西平之有子暫攝守符<lb/>
而共理即承帝命以為真某洗印云初課功何有受察<lb/>
遥瞻扵大幕我所焉依同寅近託扵鄰封公無遽去<lb/>
　　通判<lb/>
<pb n="KR4d0234_WYG_000-47a"/>
　　　代回潘倅<hi>昌齡</hi>
伏審已戒行李聿来赴𤓰郡承洊饑豈復執樂紅粧之<lb/>
夢公為别乗適應浮闗紫氣之占民曰樂哉吾事濟矣<lb/>
某官才無施而不可政所去而見思入綴鵷鸞汔可慰<lb/>
輿人之誦洊分風月竟莫曉宰物之心亶惟此邦尸以<lb/>
拙守必有王祥者出来詠海沂之功庶令宗資之流第<lb/>
畫汝南之諾姑屈逺步来分頋憂某未遑名姓之通遽<lb/>
拜緘縢之辱州雖無蠏乃有同寅協恭之賢書已得魚<lb/>
<pb n="KR4d0234_WYG_000-47b"/>
况妙崇雅黜浮之體難忘永好莫報珍投感愧滋多占<lb/>
言未究<lb/>
　　幹官<lb/>
　　　代回許提幹<hi>可</hi>
同桑梓之隂焉敢以鄉丈人而自處帯櫑具之劔何以<lb/>
異部使者之見臨辱先以書喜甚欲舞某官文追古作<lb/>
材應時須鸞鳳卑棲初不歎枳棘之陋鳬鶩列進亦何<lb/>
妨松竹之吟兹以步揺之冠来贊圜法之府公亦屈矣<lb/>
<pb n="KR4d0234_WYG_000-48a"/>
乃久涉州縣之塵我獨跫然獲再見州里之彦某朅来<lb/>
漫仕雅已倦㳺知子之来固不啻似人之喜道舊為樂<lb/>
意必有起予之言紓意良勤占辭莫盡<lb/>
　　　代回彭提幹<hi>扶</hi>
拜州千里頋不材何以當之置水一盂非故人尚誰望<lb/>
者朅來訪問乃爾乖離望梅嶺以興懐撫鱗緘而増歎<lb/>
某官早従里選遂以文鳴九萬里之摶風了無餘子十<lb/>
九年之㳺刄綽有能聲豈青衫旅荷葉之枯而黄本緩<lb/>
<pb n="KR4d0234_WYG_000-48b"/>
石渠之校帯櫑具劔豈乆為暴使者之賔衣紫袷囊行<lb/>
且列漢甘泉之侍某拜州邇止念舊悵然披郇公之朶<lb/>
雲自慙不敏聞道州之鳴鳳日兾来歸<lb/>
　　　代回本司幹官<lb/>
比因錫對驟俾乗軺自歎素無能聲何以膺衣繡持斧<lb/>
之任所幸部多君子庶共肩同寅協恭之心至扵髙明<lb/>
又其尤頴藹然妙墨如見櫑具之劔步揺之冠乆矣吾<lb/>
衰莫報明月之珠夜光之璧忻頌滋切科條莫周<lb/>
<pb n="KR4d0234_WYG_000-49a"/>
　　　回宇文制幹<lb/>
萬里遐征方有陽闗無故人之歎五雲下逮喜陪宣州<lb/>
多君子之㳺惟草木之味本同而膠漆之情惟舊獲同<lb/>
王事豈曰人謀某官世濟詩文之宗家傳忠孝之譜鐘<lb/>
鏞在東序殆非近世之人鸞鵠峙碧梧休有先正之様<lb/>
豈期賔幕得此勝流儻肯屈逺步而不留能令公喜當<lb/>
剡辟書而上徹何以假為惟憂别奉扵除書行且徑登<lb/>
扵要路某一違矩範屢閲嵗時不謂凋年復有握手道<lb/>
<pb n="KR4d0234_WYG_000-49b"/>
舊之適矧惟幸㑹共展同寅協恭之忠曽修問之未遑<lb/>
辱飛牋之先及其為悚怍未易名言<lb/>
　　赴召<lb/>
　　　代賀交代制置吴侍郎赴召<hi>獵</hi>
伏審光膺詔紱寵錫召環託坤維半壁之天乆矣宣勞<lb/>
扵外服申㢲命三夷之日趣令歸覲扵中宸故民雖切<lb/>
扵去思寰海寔期扵均福某官徳尊一代望盖群公問<lb/>
學得其真傳殆南軒晦庵之未没文章特其餘事亦廬<lb/>
<pb n="KR4d0234_WYG_000-50a"/>
陵南豐之復生厯觀所到之踐揚皆本平時之講習酬<lb/>
酢萬變誠敬一心頃西陲俶擾之餘正南面頋憂之際<lb/>
凜凜栗栗若覆墜潛消反側之情娟娟哇哇期棄捐復<lb/>
返團欒之樂其効有如此者非公誰寔任之既焯著扵<lb/>
顯庸宜晉膺扵巨用爰俾介圭而入覲竚聞上席之屢<lb/>
前衮衣歸我公兮咸喜正人之得路中國相司馬矣抑<lb/>
令强敵之革心揚于大庭是在不日某振辱朝廷之臨<lb/>
遣俾相先後以踐更巍然纓冠而来雖為國人而贊喜<lb/>
<pb n="KR4d0234_WYG_000-50b"/>
瞠若絶塵之後獨詹雋軌以懐慚炯炯乃衷呫呫莫究<lb/>
　　内祠<lb/>
　　　代賀李侍郎除在京宫觀兼侍講<hi>燾</hi>
伏審光奉綸言歸侍經幄乆矣去國其何以慰蒼生之<lb/>
心幡然賜環稍足以生善類之氣盖公論乃今而後定<lb/>
殆揆路繼此而延登側聞除書㡬至曲踊恭惟某官統<lb/>
傳洙泗秀出岷峨聖人不生豈在乎弟子之列大雅既熄<lb/>
當求之古人之中盡繙金匱之蔵有光玉振之響氣直<lb/>
<pb n="KR4d0234_WYG_000-51a"/>
養而無害材何施而不宜頃由簡知入躋禁近有能典<lb/>
朕三禮是資寅直之誠爾尚弼予一人綽有論思之益<lb/>
曲髙難和道大莫容納履星辰之間把麾江湖之外顯<lb/>
曹僻郡未嘗干喜愠之懐緗帙縹囊初不廢校讎之課<lb/>
淵乎扵道而益進淡然與世以相忘其如治状之上聞<lb/>
不容造物之我舍錫以芝檢歸諸筍班奉琳宫之緣宛<lb/>
在上清虚皇之側勸邇英之講廸以合宫衢室之初行<lb/>
将登庸大慰僉屬某為品甚下辱知獨深堕在塵埃采<lb/>
<pb n="KR4d0234_WYG_000-51b"/>
鹽之中限以雲泥闗山之隔伏讀贊命喜倍等倫郵置<lb/>
相望喜連意紓辭之易逹戍𤓰伊邇将考徳論業之有<lb/>
期頌詠滋深科條莫究<lb/>
　　宫觀<lb/>
　　　李㕘政復官奉祠<hi>璧</hi>
伏審盡還峻秩晉奉真祠夙夜匪躬乆矣真心之莫白<lb/>
風雷作號居然公論之復明側聆播告之修一洗䜛誣<lb/>
之巧某官心傳正學世篤孤忠國且将危安得潔身而<lb/>
<pb n="KR4d0234_WYG_000-52a"/>
苟去敵非易與固當出力以廷争使人皆王陵則諸吕<lb/>
孰與誅朝有柬之則二張非所患君子所為衆人不識<lb/>
孰能明束緼乞火之謀宗廟再安二聖重歡乃寔繋曲<lb/>
突徙薪之䇿頋令罪去其謂人何宜皇明之燭幽下璽<lb/>
書而錫命故物復崇階之舊清班従閒館之㳺周公居<lb/>
東三年行對命禾之寵竒女墜地七日豈淹講室之居<lb/>
即揚䇿書歸相興運某登門舊矣讀詔欣然非為㳺従<lb/>
之私将有拔茅之望良喜是非之定少寛恤緯之憂<lb/>
<pb n="KR4d0234_WYG_000-52b"/>
　　進秩<lb/>
　　　賀安大使男除将作監丞<lb/>
伏審東閣新除監丞光奉宸恩擢丞戎監綵衣贊晝夙<lb/>
肩帯礪之盟紫渙䟽榮入簉鵷鴻之列盖屯運值将終<lb/>
之㑹方朝家為必勝之謀凡而修車馬備器械之防畀<lb/>
諸扶日月整乾坤之胄恭惟某官道開百聖忠貫三辰<lb/>
方介鱗易我衣裳孰殲逆黨幸芝蘭生予庭砌同决大<lb/>
謀迄茂建扵國功遂挽回扵人極雖榮躋扵京秩殊未<lb/>
<pb n="KR4d0234_WYG_000-53a"/>
滿扵輿評逮乗半刺之車蔚為千里之福既已無施而<lb/>
不可豈應待次而後升此岳牧所以極口而薦揚談士<lb/>
所以扼腕而歎息公論累年而後白除書一旦而乃來<lb/>
西平有子我有臣姑陞華扵武監周公拜前魯拜後行<lb/>
俱幹扵政機某託在所臨忻聞是舉焉依庥映久哦少<lb/>
陵廣厦之篇願假須臾更賦鄭武緇衣之什抃蹈云極<lb/>
宣陳莫殫<lb/>
　　致仕<lb/>
<pb n="KR4d0234_WYG_000-53b"/>
　　　賀少傅周益公致仕<lb/>
伏審勇退莫回䟽榮益寵推挍近世謂當班文富之間<lb/>
瞻言髙風乃忽在羲皇之上雖君相歎息而惜其去然<lb/>
猿鶴歡舞而候其歸擕持全名照耀千古某官勲在彞<lb/>
鼎名滿華夷方堂堂當國之秋極蹇蹇匪躬之操格天<lb/>
扶日了無一節之詭隨破斧缺斨始有後来之洶湧人<lb/>
方願去子髙之胄公乃遂掛神武之冠従容綠野之㳺<lb/>
繾綣赤松之約方将騎牛澗壑盡領故山之雲煙争席<lb/>
<pb n="KR4d0234_WYG_000-54a"/>
漁樵不襲曩時之爵里世如果有仙者公獨非其人歟<lb/>
某立弟子行且三十載昔者在青雲之表自憐無附驥<lb/>
之階今兹遇紫氣之祥第欲上著書之請<lb/>
　　交代<lb/>
　　　代誠齋回交代傅郎中<hi>伯夀</hi>
就移星軺式按水漕教條已熟固不待傳車之周爰風<lb/>
采一新而後知舊政之瘝在幸甚烹魚之喜跫然羅雀<lb/>
之門下拜以還不敏是懼某官修名盖代駿氣横空嗣<lb/>
<pb n="KR4d0234_WYG_000-54b"/>
奕葉之風流殆草堂相君之未死收兩科扵談笑何青<lb/>
錢學士之足云厭紬畫一之書自詭撫字之政使得數<lb/>
十公㕘錯豈其隆平之或難不應九萬里扶揺至扵今<lb/>
日而猶未自輟粉闈之直駕言繡斧之車盖江湖阻深<lb/>
當注意扵萑蒲之間而雲濤變化皆獻状扵几案之上<lb/>
進足以課空囹之最退足以助覓句之豪亦既久之兼<lb/>
是二者謂綸綍且下盍歸寘清切之班而杼軸已空又<lb/>
當妙将輸之選徧疇扵衆就畀若人參酌取予之宜恵<lb/>
<pb n="KR4d0234_WYG_000-55a"/>
綏凋瘵之俗恐未煖席即将賜環某雅矣倦㳺幸而得<lb/>
去昔抵李生拜侍御已凄其動老矣之懐今慙栁下愧<lb/>
孫登乃浩然起歸歟之興上還印綬歸侣漁樵嗒焉巖<lb/>
居夐與世隔忽聞踵磨牛之前武今已得流馬之良材<lb/>
蔵疾匿瑕其知免矣連辭紓意更辱先之忻愧兼懐科<lb/>
條莫究<lb/>
　　　代通交代呉制置<hi>獵</hi>
騎馬聴雞尚憶常參扵後乗捫參厯井豈期来合扵左<lb/>
<pb n="KR4d0234_WYG_000-55b"/>
符惟平生臭味之相同故如許夤緣之有相蒙成吾知<lb/>
免矣奏記庸可後乎某官人與古稽學先物格大鏞在<lb/>
東序蔚為寳鎮之儲衆星拱北辰宜在泰符之次設施<lb/>
特餘事爾榮貴皆固有之属時方病扵搶攘随事各為<lb/>
之整頓徃属西陲之事變上闗北闕之頋憂肆疇不世<lb/>
之英庸弭未形之患甫開制幕大得民和一以為赤子<lb/>
一以為龍蛇既已了無扵反側用汝作霖雨用汝作舟<lb/>
楫固當遂正扵登庸詔函果趣扵追鋒宸扆久為之側<lb/>
<pb n="KR4d0234_WYG_000-56a"/>
席某自憐垂老雅已倦㳺方欲抗章上閒館珍臺之請<lb/>
不圖賜履在天梯石棧之間深憂䇿蹇之蹤難望絶塵<lb/>
之軌舉觴道舊諒不寒焚襖之盟更僕告新願盡述伐<lb/>
柯之則其為歸倚莫究名言<lb/>
　　謝免解<lb/>
　　　免解謝㕘政<lb/>
童而覓舉白紛未入扵能書晚乃出山𤣥草遂塵扵薦<lb/>
紙薄言假寵俾勿徒還其在衰遲亦為榮耀竊維科目<lb/>
<pb n="KR4d0234_WYG_000-56b"/>
拘攣之弊多失山林魁磊之英昌黎韓愈之将歸自傷<lb/>
莫齒扵下士廣文曽生之既擯人皆致弔扵有司儻能<lb/>
收拾其所遺亦足扶持扵斯道某羇窮一介坎壈百罹<lb/>
挾册讀書早参諸老杖屨之末焚膏繼晷僅得古人糟<lb/>
粕之餘亦嘗為俳者之辭以出應州家之試瑟雖工而<lb/>
王不好将以何求斤欲揮而質已亾不如其已嗟吾生<lb/>
之至此彼勍者其為誰永惟師友之淵源豈為科名之<lb/>
得失吾玉未嘗獻足未嘗刖猶可自珍彼力苦易制價<lb/>
<pb n="KR4d0234_WYG_000-57a"/>
苦易酬庸何足羡已矣風雲之夢歸歟松竹之逰搔首<lb/>
著書頗為千載之計閉門覓句足了一生之愁夜闌山<lb/>
鬼之吹燈日旰鄰僧之送米啓夕秀扵未振大放厥辭<lb/>
發孤笑扵羣憂遂忘其老偶輟犂鉏扵谷口来瞻觀闕<lb/>
扵行都吕醫之布衣芒鞋尚須薰沐馮諼之蒯緱劔鋏<lb/>
誰念歸来鳥已倦而欲還人不知而奚愠不圖金匱石<lb/>
室之彦務廣竹頭木屑之儲下急急之符而取将採平<lb/>
平之䇿而薦進寳蔵康瓠適用伊何刻畫無鹽過情已<lb/>
<pb n="KR4d0234_WYG_000-57b"/>
甚迄䟽榮扵北闕許偕計扵南宫雖技斷斷兮無他得<lb/>
此已幸然髪種種其如此豈有能為第惟微么重以朴<lb/>
野繙十二經以説焉能動扵老聃載三千牘而来不加<lb/>
多扵方朔乃以巴人下里之曲猥玷蓬萊道山之蔵儻<lb/>
因是而獲傳亦此生之至願亶時幸㑹厥有由緣某官<lb/>
文掞國華學傳聖韞人循循其善誘温其玉振之音心<lb/>
休休其有容籍甚海涵之量晉席登庸之拜益殫甄冶<lb/>
之私謂鸒鳩飛搶榆枋雖無它望而蠧魚生死文字是<lb/>
<pb n="KR4d0234_WYG_000-58a"/>
亦可憐儻令一善之弗庸時謂匹夫之弗獲乃曲收扵<lb/>
芝箭以上徹扵冕旒俾少酬鈆槧之勞以歸見鄉曲之<lb/>
士某敢不激昂宿志紬繹舊聞窮當益堅肯但攻發䇿<lb/>
决科之學死且不朽更勉圖傳世行後之方不為小人<lb/>
之歸是乃國士之報過此以徃莫知所裁<lb/>
　　謝薦舉<lb/>
　　　謝安大資舉充嵗薦<lb/>
卑飛控地焉敢為附尾之謀煖律回春乃特剡需頭之<lb/>
<pb n="KR4d0234_WYG_000-58b"/>
奏驚寵光之驟至忽涕淚之交零切惟近世薦引之常<lb/>
無復古人特逹之舉必也工扵馳騖日掃舍人之門否<lb/>
則宿有夤緣久備老耼之役乃以喣濡之寵申其繾綣<lb/>
之私未有見其文而信其心如歐公之扵蘇明允觀其<lb/>
主而知其客如昌黎之扵楊湖南豈其公道之復行乃<lb/>
以此身而親見伏念某少而孤苦長亦賤貧製芰荷以<lb/>
為裳難追世好焚膏油而繼晷見謂書癡屢嘗従試扵<lb/>
有司四頋孰為扵勍者嘻其不遇曾二鳥之不如已矣<lb/>
<pb n="KR4d0234_WYG_000-59a"/>
歸休雖萬牛而莫挽旋結隂崖之屋親種陽坡之瓜樂琴<lb/>
書以消憂自適園林之趣懐稻梁以飴老不萌簮紱之<lb/>
心莫知無似之姓名何自有聞扵朝野急符傳命辱徴<lb/>
繁露之書特詔䟽恩遂賦支離之粟甫拜周旋之恵便<lb/>
作終焉之謀曾無滿嵗之淹復被従軍之㫖幸甚折腰<lb/>
之地託扵賜履之區步亦步趨亦趨雖未遂摳衣之願<lb/>
筆則筆削則削乃先騰踰衮之褒朶雲兼拜扵函封駑<lb/>
馬頓増扵倍駕<hi>以下缺</hi>
<pb n="KR4d0234_WYG_000-59b"/>
景翳翳以将入其如已迫扵崦嵫技斷斷其無他何意<lb/>
争先扵岐路方畀祝釐之秩忽騰辟掾之章出處何常<lb/>
惟義之歸勉狥河陽之請饑凍雖切逺邇交病早興彭<lb/>
澤之懐忽驚鈞播之私曲借言揚之寵自聞此舉寔震<lb/>
扵中盖試吏之日淺而積閥未深奉身之術踈而與物<lb/>
多忤寵光所逮媢嫉将興惟昕朝重違扵鼎言故隆旨<lb/>
亦許以寸進缾甖之量得此已盈榆枋之飛它復何望<lb/>
兹盖伏遇某官保釐西土師表百僚進見之士豈復賢<lb/>
<pb n="KR4d0234_WYG_000-60a"/>
扵周公猶躬吐握之禮生民以來未有盛扵孔子亦推<lb/>
循誘之誠故雖庸虚所不遐棄式廣兼收之路曲施不<lb/>
報之恩重念某漫浪一官流離萬里嵗華晼晚悵來日<lb/>
之㡬何子舍淪亡况此心之欲折儻歸装之甫辦即投<lb/>
劾以言還和擊壌之歌不復有求扵當世刋齊天之頌<lb/>
或能仰述扵閎休使其有後世之傳亦足為知己之報<lb/>
過此以徃莫知所裁<lb/>
　　　謝使長黄侍郎職状<hi>竹坡</hi>
<pb n="KR4d0234_WYG_000-60b"/>
千室鳴絃雅契夙諧扵附翼一行作吏剡章又辱扵需<lb/>
頭矧惟解褐之由以至従軍之日稽其恩造不出他門<lb/>
載觀奨予之過情不知涕泗之横臆某年開七帙恩與<lb/>
一官移甘菊扵簷前扵時已晚嗅决明扵階下其立良<lb/>
難所為扶老擕㓜而来亦惟飲水求芻之故旋類倦飛<lb/>
之翼欲回興盡之舟盖緣蒲栁之早衰重以桑榆之欲<lb/>
暮有時而寄有時而取何足装懐無失其故無失其親<lb/>
尚祈假寵驟拜薦揚之及恍驚神觀之還况惟文名政<lb/>
<pb n="KR4d0234_WYG_000-61a"/>
績之褒出扵儒宗吏師之口不特増光扵老朽又将夸<lb/>
視扵友朋受言蔵之不虚來矣恭惟某官羽儀一世槖<lb/>
籥諸生循循然善誘人俾皆有得斷斷兮無它技亦與<lb/>
兼容興憐末吏之窮途猶是曩年之下客慨然感歎賜<lb/>
以品題某惟當服膺輕外物之言决䇿老故丘之舉主<lb/>
父之日已暮未忍倒行陶令之園将蕪逝将歸去不為<lb/>
苟進以答主知<lb/>
　　　謝漕使趙監丞舉職状<lb/>
<pb n="KR4d0234_WYG_000-61b"/>
凋年試吏方深濡翼之慚薦紙噓枯忽拜需頭之辱假<lb/>
以使華之寵俾為末路之光載披刻畫之章莫喻凌兢<lb/>
之悃伏念某資惟甚下材不逮中讀墳典八索之書誰<lb/>
實為扵勍者决得失一夫之目人皆弔扵有司消磨已<lb/>
盡扵壮懐潛伏分甘扵幽屏不謂金閨之彦偶聞谷口<lb/>
之名錄其鉛槧之勞畀以斗升之祿方祝釐而賦粟俄<lb/>
奉檄以従軍惟時試吏之邦適𨽻建臺之地儻匠石之<lb/>
囿伯樂之廐等不材下乗而弗收則天池之濵大江之<lb/>
<pb n="KR4d0234_WYG_000-62a"/>
濆與凡介常鱗而何異屬者常試以請惠然賜報曰俞<lb/>
矧舊學已荒頋深醇之焉在而虚詞無當扵雄健以謂<lb/>
何至扵議論踐履之間未免簡書朋友之責凡此衮褒<lb/>
之所逮俱非樗散之能當兹盖伏遇某官氷鑑人材模<lb/>
範士類人循循其善誘思屢竭扵兩端心休休其有容<lb/>
曽不遺扵一介方登車攬轡之未久已足國裕民之兩<lb/>
全行将歸金馬之班豈乆屈木牛之運紫樞黄閣遂将<lb/>
宅揆以經邦赤箭青芝預欲儲材而待用頋雖至陋亦<lb/>
<pb n="KR4d0234_WYG_000-62b"/>
在兼容某敢不振厲弱材䕶持晚節肯干官謗以傷門<lb/>
下知人之明謹守師傳益究古人為已之學倘或有聞<lb/>
扵後世是為仰答扵已知越是以還罔知所措<lb/>
　　　謝總領張殿撰薦舉<lb/>
出山已錯况肯為寸進之謀藉手言還亦欲假言揚之<lb/>
寵不敢請爾幸而得之惟其無牋記之千求或可矯世<lb/>
俗之末失伏念某稟資甚下涉世全踈少不如人恐堕<lb/>
踽踽凉凉之號動而得謗乃緣竒竒怪怪之文雖詞類<lb/>
<pb n="KR4d0234_WYG_000-63a"/>
扵俳可無學而能然博懸扵投初不在乎得返漁樵之<lb/>
初服主鷗鷺之齊盟慨然自斷扵此生已矣無求扵當<lb/>
世駭忽傳扵膚使猥見謂扵逸民閭里浮沉焉有箕山<lb/>
之雅操閨䑓刻畫盖緣谷口之虚名捐微官以乞之俾<lb/>
遐征而至此枉河陽之馬幣頋有何勞問杜曲之桑麻<lb/>
逝将引去敢期薦剡俯逮陳人兹盖伏遇某官長材百<lb/>
吏之師粹徳萬夫之望星槎玉節觀風已遍扵兩川流<lb/>
馬木牛總餉進兼扵四路若時以身受察之士孰無願<lb/>
<pb n="KR4d0234_WYG_000-63b"/>
忠望賜之心雖激濁揚清氷雪頓生扵筆下然尊賢容<lb/>
衆渭涇自判扵胷中亶是羇孤蒙此振拔某敢不益堅<lb/>
素履勿負初心行且歸歟必不待塗窮而下泣頋雖老<lb/>
矣豈其緣日暮而倒行切矢此身以報知己<lb/>
　　　謝李憲特薦<lb/>
裔夷干紀曾微敵愾之勞膚使䇿勲猥玷薦剡之數得<lb/>
非所望愧甚扵榮切尋小醜跳梁之因正坐平時姑息<lb/>
之故慿恃其險阻肆為晝伏夜動之謀䖍劉我邉陲不<lb/>
<pb n="KR4d0234_WYG_000-64a"/>
勝天寒雨濕之慘倘師干之不出豈狼心之可懲爰妙<lb/>
選扵使華俾恭行扵天罰算無遺䇿役不淹時殲厥渠<lb/>
魁遂挫方張之冦執此群醜仍推不殺之仁弛張皆合<lb/>
其宜招懐卒復其舊功乎偉甚足寛廊廟之頋憂僕也<lb/>
苶然莫致戎行之死命敢期剡牘併錄陳人三豪輒濫<lb/>
扵一名片言良重扵九鼎兹盖伏遇某官網羅千載師<lb/>
表一時然太乙之青藜厥惟舊徳授編書扵黄石綽有<lb/>
壮猷乃今成此顯庸在公盖其餘事奉使有指即觀斧<lb/>
<pb n="KR4d0234_WYG_000-64b"/>
繡之言還事君以人尚恐桷榱之或棄諸言見及小已<lb/>
知榮某雅有倦㳺之懐恐虚借助之意亦可稱扵天下<lb/>
曰知己以夸踰衮之褒仍當明扵大君紀䇿書更作齊<lb/>
天之頌過此以徃莫知所裁<lb/>
　　　謝潼川范帥應詔舉所知<lb/>
九天綸綍肆今博訪扵英材一介草菅不謂亦登扵薦<lb/>
紙無乃傳聞之誤可勝悚怍之私切觀聖上欲兼收毫<lb/>
髪絲粟之材是以明詔乃併及閨臺閫節之彦嚴為程<lb/>
<pb n="KR4d0234_WYG_000-65a"/>
期以示急先之意不拘統屬以廣論薦之途側聆大哉<lb/>
之言具識厚甚之意明天子用心如此其孰忍欺賢大<lb/>
夫所學謂何焉敢輕舉如某者一無他技百不如人矹<lb/>
矹讀書所得惟糟粕爾悠悠閲世到處如枘鑿然投名<lb/>
鷗鷺之羣拔足塵埃之外與漁樵而争席求農圃以為<lb/>
師夐與世以相忘分此生之永已不知亡似之蹤跡何<lb/>
自有聞扵簮紳外之部使者察亷力誦河東之賦内之<lb/>
卿大夫獻納僉諧谷口之名朝而倖與扵一官暮即遐<lb/>
<pb n="KR4d0234_WYG_000-65b"/>
征扵萬里昌黎幕中之辨方有害其生之憂鬷蔑堂下<lb/>
之言孰能㩦其手而上兹盖伏遇某官家傳髙節世濟<lb/>
令名要路方開不為瘠環而少屈扁舟徑去殆是忠文<lb/>
之復生乃扵傾盖之初亟定斷金之契雖大杗細桷材<lb/>
其要為不同然小草長松風味頗亦相似乃曲收扵蕞<lb/>
品庸上徹扵嚴宸兹乃古人之所為暴之天下而無愧<lb/>
某敢不力持晚節率履舊聞雖及凋年所遇當期扵益<lb/>
壮至扵逺道何心更忍扵倒行使其小異扵鄉人斯足<lb/>
<pb n="KR4d0234_WYG_000-66a"/>
仰報扵知已<lb/>
　　　謝工都大應詔舉所知<lb/>
皇皇者華方掄材而賜詔微微小子乃假寵以充員恍<lb/>
莫悟其従来凜不知其所措伏念某嗜書成癖坐詩得<lb/>
窮少也斐然意頗輕扵餘子今其老矣竟何異扵庸人<lb/>
白頭偶得扵一官黄帽遐征扵萬里折腰斂版已失平<lb/>
生韋布之髙尋壑經丘第作故山松菊之念吾生行且<lb/>
休矣曷月予還歸哉敢圖膚使之誤知特剡需章而論<lb/>
<pb n="KR4d0234_WYG_000-66b"/>
薦雖撫心自歎若為可稱扵品題然藉手而歸亦可有<lb/>
辭扵朋友兹盖伏遇某官徳浮扵位學世其家入簉鵷<lb/>
行星宿旁分其明潤出将虎節山岳亦為之動揺旋觀<lb/>
揚清激濁之間了無吐剛茹柔之態推此心而薦士肯<lb/>
萌意扵欺君惟其氣味之稍同重以肝膽之相照肆垂<lb/>
嘘拂以慰羇窮某敢不力振其衰以稱此舉得知己如<lb/>
此夫豈可忘雖古人復生亦無甚愧佩服不下宣陳莫<lb/>
殫<lb/>
<pb n="KR4d0234_WYG_000-67a"/>
　　　謝樊憲應詔舉所知<lb/>
伏以繡衣薦士其誰宜在扵選中樗散充員自頋夐踰<lb/>
扵望表譽之殊過其實談者或疑其私側聞剡章莫喻<lb/>
慙色伏念某耽書成癖閲世多竒襞襀陳言反不逮原<lb/>
夫之輩忼慨長嘯孰能知梁父之吟偶然漫浪扵一官<lb/>
乃爾漂零扵萬里幕辨或以為叛其若衆媢何事了自<lb/>
笑其癡幸有公論在辛勤兩載坎壈百罹敢期僅有之<lb/>
寸長乃忽咸登扵薦紙兹盖伏遇某官主盟善類篤叙<lb/>
<pb n="KR4d0234_WYG_000-67b"/>
襟期面目孰何已定古者金蘭之契勢位略去殆過故<lb/>
交車笠之盟式是言揚之加夫豈私謁之俟某猶當益<lb/>
堅素守以答已知白頭已負平生雖不能致吾君堯舜<lb/>
之上黄金不如一諾或可使得此聲梁楚之間過是以<lb/>
旃莫知攸措<lb/>
　　　謝制置劉閣學舉十科<hi>後溪</hi>
聞師友之談公未嘗不在鉅鹿之下分科目而舉士今<lb/>
乃獲入薦鶚之中藐是凋年饗此遐福伏念某讀書有<lb/>
<pb n="KR4d0234_WYG_000-68a"/>
限涉世全踈取友兩周每勤伐木之夢従師千里恐孤<lb/>
斷臂之傳頋雖有意扵為文祗以自鳴其不幸老苒苒<lb/>
其将至曽未有扵微功芳菲菲其彌章亦何禆扵世用<lb/>
莫知庸陋之蕞品何自徹聞扵諸公捐微官以乞之俾<lb/>
遐征而至此筋力盡扵䟦涉精神汨扵應酬少不如人<lb/>
况已寖忘其故步老而無述恐猶未免扵鄉人不圖一<lb/>
世之宗師忽假片言之華衮雖撫心自歎若為可稱扵<lb/>
品題然藉手而歸亦可有辭扵朋友兹盖伏遇某官徳<lb/>
<pb n="KR4d0234_WYG_000-68b"/>
尊一代望冠諸儒心休休其有容不遺一介人循循其<lb/>
善誘思竭兩端肆憐賤跡之萍蓬曽侍故人之杖履思<lb/>
元賔而不見遂收所與之徒見子張而問交頗訝拒人<lb/>
之異肆加嘘拂以慰羇窮某敢不激昂懦衷紬繹舊學<lb/>
雖仲尼春秋之作㳺夏不能措詞然昌黎指教之傳籍<lb/>
湜焉敢叛去<lb/>
　　　謝劉閣學侍郎<hi>甲</hi>舉頋問科<lb/>
従諸老之㳺蹤跡獨違扵墻仭考十科之目姓名乃入<lb/>
<pb n="KR4d0234_WYG_000-69a"/>
扵薦書豈非聲氣之同不待色辭之接人皆謂此舉殆<lb/>
不愧扵古人我獨省其私懼莫酬扵知已伏念某生而<lb/>
不韵老矣無聞青燈細雨之讀書不求甚解明月清風<lb/>
之覓句秪以自娱了知與世以相違惟恐入林之不宻<lb/>
偶賦支離之病粟故緣谷口之虚名厥初半通之銅意<lb/>
謂周之而可受迨此九折之坂始知仕者之良難未澡<lb/>
滌扵征塵復淟汨扵吏鞅問學荒落愈不及扵前時心<lb/>
志凋零但欲歸扵舊隠不圖薦剡下迫陳人矧引為待<lb/>
<pb n="KR4d0234_WYG_000-69b"/>
問之流祗益重抱虚之愧兹盖伏遇某官望隆従槖學<lb/>
擅儒宗備嘗出藩入従之榮獨髙難進易退之節故家<lb/>
相印人言忠肅之復生寓里文盟士喜東坡之未逺頋<lb/>
盻攸暨枯朽復芽其扵片言之褒頋豈它人之比深惟<lb/>
儇淺殆如小巫之見大巫無乃博聞不知今我之非故<lb/>
我某惟當力持晚節勿負初心正路是由肯為塗窮而<lb/>
下泣終身自勵敢緣日暮而倒行<lb/>
　　　謝費大叅<hi>士寅</hi>舉著述科<lb/>
<pb n="KR4d0234_WYG_000-70a"/>
白首飄零誰念抗塵之役洪鈞坱圠忽覃踰衮之榮恍<lb/>
莫悟其従来凜不知其所措竊以昔在元祐乃國朝極<lb/>
盛之時相維温公立薦舉不刋之法其間鉛槧之士最<lb/>
榮著述之科必其髙文大册可傳之無窮然後當在此<lb/>
位如其狂歌雜謡自鳴其不幸安能若是其班某學則<lb/>
空空文惟怪怪焚膏油而繼晷見謂書癡製芰荷以為<lb/>
裳莫投世好分已無求扵當世退而自放扵窮山不謂<lb/>
諸公之誤知特以一官而收錄雲無心而出岫偶為捧<lb/>
<pb n="KR4d0234_WYG_000-70b"/>
檄之行水有時而廻川久動歸田之夢所幸小已宦㳺<lb/>
之地寔惟大臣均佚之邦遷先生之琴瑟在前休有依<lb/>
歸之便見長者而舍館未定空懐不敏之慙敢圖特達<lb/>
之知辱在薦論之數盖曩司造化偶遺失所之一夫故<lb/>
今借揄揚尚令增價扵三倍惟是雅健通明之過予俱<lb/>
非迂踈狂斐之能當嘘枯吹生雖重拜假寵之意循名<lb/>
責實無乃傷知人之明某官心休休其有容人循循其<lb/>
善誘生民以来未有盛扵夫子鄙夫猶竭扵兩端進見<lb/>
<pb n="KR4d0234_WYG_000-71a"/>
之士豈復賢扵周公沐髪尚勤扵三握矧聖上方従扵<lb/>
人望而我公行見扵衮歸固當預蓄扵桷榱以俟助成<lb/>
扵厦屋肆如庸陋亦賜甄收某敢不振作懦衷䕶持晚<lb/>
節雖不能兼唐四善上課最扵凋年亦猶當作宋一經<lb/>
書弼諧之懿鑠過此以徃莫知所裁<lb/>
　　謝奏辟<lb/>
　　　謝安大使辟<hi>充制置大使司屬官</hi>
剡章天上夙䝉褒衮之華辟掾幕中重拜禮羅之辱雖<lb/>
<pb n="KR4d0234_WYG_000-71b"/>
在平生之親故亦無如許之恩憐頋雖倦翼之莫廻其<lb/>
若感悰之滋甚伏念某讀書有限涉世全踈少也斐然<lb/>
意頗輕扵餘子今其老矣竟何異扵庸人不圖廊廟之<lb/>
鉅公猥錄文詞之小技支離之薪十束盖以病而周之<lb/>
石生之飯一盂復何求而来者頋以間世萬人之傑再<lb/>
造西州半壁之天青泥盤盤雖道塗之云逺赤舄几几<lb/>
幸台衮之非遥得依泰階之末光是亦平生之至願方<lb/>
息肩之未乆且望履之無階姓名已沐扵薦揚朋舊皆<lb/>
<pb n="KR4d0234_WYG_000-72a"/>
為之駭歎頑金無用竟虚甄冶之功洪造曲成尚有嘘<lb/>
濡之意特剡公車之奏俾叅屬吏之㳺陪碧油談笑之<lb/>
餘立青佩講論之列兩俱幸甚重拜矍然雖近神山而<lb/>
舟輒還邅廻莫進然望梅嶺而渇已止忻幸冞深冒殊<lb/>
寵以若驚豈素望之敢到兹盖伏遇某官道闗百聖忠<lb/>
貫三精折尺箠以笞𦍑夷視為餘事挽天河而洗兵甲<lb/>
正徯壮猷方将收拾毫髪絲粟之材扵以主張欂櫨扂<lb/>
楔之用肆如甚陋亦在兼收某敢不銘在肺肝詛諸祖<lb/>
<pb n="KR4d0234_WYG_000-72b"/>
禰雖俗緣未斷不勝荘舄之土思然永好難忘敢替昌<lb/>
黎之山仰過是以徃靡知所裁<lb/>
　　雜謝<lb/>
　　　代曽宰改正過名謝周叅政<hi>省齋</hi>
吹毛洗垢自憐堕在扵丹書補劓息黥所恃尚存扵清<lb/>
議矧方當衆賢和朝之旦亦豈有一夫向隅之寃懐哉<lb/>
厦屋之帡幪有此片言之感激竊以古者蔽罪輕重不<lb/>
過扵以情後世慿私喜怒鮮聞扵以類子淵何罪門人<lb/>
<pb n="KR4d0234_WYG_000-73a"/>
致疑扵拾煤麟之雖賢或者□以為竊屨張儀豈楚璧<lb/>
之盗翁歸寕婦翁之撾謗之朋興雖百喙詎容扵自列<lb/>
乆而論㝎扵衆人焉可以終欺盖人不能以皆賢故過<lb/>
必觀扵其黨方惡直醜正固不能自逭扵官箴然悼屈<lb/>
哀窮要必有主張扵公道伏念某時之乖而寡與命以<lb/>
薄而數竒少也執經頗惟書之是信長而筮仕政坐此<lb/>
以成迂頃緣薦書出宰岩邑大本之薤難拔旁觀皆切<lb/>
危之新植之楊易揺生意至是盡矣眷言鬼蜮之毒率<lb/>
<pb n="KR4d0234_WYG_000-73b"/>
皆城社之餘彈以柱後之文無微不察溢為子虚之數<lb/>
謂天可欺知其切切扵吏姦而反被之以縦吏之名知<lb/>
其孜孜扵民瘼而反加之以刻民之罪雖浮雲去来之<lb/>
何有况不繋扵痒疴而平生名節之謂何兹未甘扵破<lb/>
壊簡書具在本末可稽儻謗議未明将何以見魯衛之<lb/>
士如毫髪有愧亦安敢效兒女之争論鞫既孚虚實自<lb/>
見卒従昭雪一洗垢汙請言其由端有攸自兹盖伏遇<lb/>
某官世所師表朝之羽儀人望攸歸乆鬰具瞻之願上<lb/>
<pb n="KR4d0234_WYG_000-74a"/>
心簡在果膺夾輔之除参贊鈞衡時亮天縡爰念抗塵<lb/>
之職莫甚為邑之難如得其情猶當為之勿喜欲加之<lb/>
罪其獨患扵無辭矧在陶鈞坱圠之中而軫簮履棄遺<lb/>
之念詎令巧詆而不平反某敢不勉䇿其愚益堅所守<lb/>
雖嵇叔夜之廣陵散庸有不堪而段㑹宗之鴈門踦庶<lb/>
㡬可復過此以徃莫知所裁<lb/>
　　　代曽主簿謝謝御史作先人墓銘<lb/>
死生契濶殊不寒敗襖之盟春秋謹嚴是以有華衮之<lb/>
<pb n="KR4d0234_WYG_000-74b"/>
託整襟下拜流涕無従追惟先君夙藴壮志引盃燒燭<lb/>
慨然有意扵事功看鏡倚樓其如不偶扵時命江湖流<lb/>
落嵗月侵尋腹憤胷竒竟不得以效其有龜趺螭首其<lb/>
可無以掩諸幽藐是諸孤了無竒節不有賢者為立言<lb/>
立徳之宗誰其矜之俾大書特書之寵徼福平生之好<lb/>
挂名筆削之端施及後人享此遐福兹盖伏遇某官彌<lb/>
文作古雅望鎮浮冠豸而辨貞邪不為權要而少屈獲<lb/>
麟而示褒貶肯以故舊而或私槩以至公時謂不朽生<lb/>
<pb n="KR4d0234_WYG_000-75a"/>
者不愧殆庶㡬希有道之碑死而有知尚足慰橋公之<lb/>
墓某敢不激昂其懦銘篆扵中儻未盖棺或可踐揚名<lb/>
之訓雖及沒齒猶當懐結草之心<lb/>
　　　代前人謝楊檢討書先人墓碑<lb/>
立玉筍扵天上殆不知塵世之卑落寳墨扵人間乃施<lb/>
及泉扃之閟龍蛇岌其飛動草木為之光華藐是遺孤<lb/>
澘然流涕慨念先子夙有壮懐州縣之職徒勞莫白所<lb/>
挾丘山之木已拱孰掩諸幽恐冺無傳是重不幸若稽<lb/>
<pb n="KR4d0234_WYG_000-75b"/>
唐世有若誠懸凡碑碣無若人之書則子孫被不肖之<lb/>
責盖人品髙甚蔚為多士之宗宜毫端及之頓增九鼎<lb/>
之重矧惟疇昔辱在従㳺得妙墨以耀方来不必述先<lb/>
友之記借此寵以塞永慕殆不負蓼莪之章受言蔵之<lb/>
其知免矣兹盖伏遇某官世所師表人之羽儀人與古<lb/>
稽不在孟韓之下筆由心正豈止顔楊之間方文星環<lb/>
北極之躔而砥柱屹中流之操雖㳺戯書者皆将蔵弆<lb/>
以為榮矧褒貶繋焉固應附託以不朽以此大事控扵<lb/>
<pb n="KR4d0234_WYG_000-76a"/>
仁人諒追惟扵生平恍已隔扵存殁俛仰已成陳迹人<lb/>
誰無感慨之懐死生乃見交情吾何愛揮毫之頃冩以<lb/>
金管爛然銀鈎燾其後人燕此遐福<hi>餘同前</hi>
　　　回楊直閣恵文<hi>長孺</hi>
誦誠齋之文章前無作者傳當家之衣缽必在若人偉<lb/>
哉青玉案之工賦諸紫芝曲之側殆類子虚烏有之賦<lb/>
姑借以發其絶俗之詞不然子輿桑扈之交何至有如<lb/>
許逾涯之語君其過矣吾甚愧之某官學世其家文近<lb/>
<pb n="KR4d0234_WYG_000-76b"/>
扵古雲漢生扵筆下凄其飲墜露餐落英之清丘壑具<lb/>
扵胷中超然羞崑崙薄員壺之想篇章一出等軰皆喑<lb/>
職以是娱其翁夫誰能出其右某猥䝉儷語加賁陳人<lb/>
早知五七之工殆是陳正字之派不謂四六之妙亦有<lb/>
王特進之風永好難忘占辭莫盡<lb/>
　　　回誠齋餽嵗<lb/>
　萬里適當凋年聿修餽嵗輒分常平使者之春酒夀<lb/>
　以乗壺併遺良二千石之盤飱致諸百軰願介履端<lb/>
<pb n="KR4d0234_WYG_000-77a"/>
　之慶亟膺舉首之榮<lb/>
某屬方啼饑遑暇作節固嘗過屠門而大嚼或乃逢麯<lb/>
車而流涎不圖牢丸之儕流忽恵然而見頋重以歡伯<lb/>
之苖裔亦與之而俱来迨下拜金聲玉振之清音又知<lb/>
為龍節虎符之上客延之以見祖禰職是而樂妻孥仰<lb/>
惟恩私施及存殁昔過子雲而問字者類皆載酒與従<lb/>
夫子而及門者殆至拾煤未有子衿之朋而重師門之<lb/>
費時時客舍食有馮讙之魚徃徃盤餐歸寘翳桑之槖<lb/>
<pb n="KR4d0234_WYG_000-77b"/>
逆施如此重拜謂何冥報相貽第有淵明丐者之口頰<lb/>
眉夀無害更效僖公閟宫之頌歌<lb/>
　　賀冬<lb/>
　　　代誠齋賀周退傳<lb/>
望觀臺之雲初第仰冥鴻之逺占南極之景因遂見景<lb/>
星之輝維時備福之来不在耆英之外某官具元化扵<lb/>
胷次粲明水扵筆端方扶日以上天衢群隂已為之畢<lb/>
伏今御風而㳺物表四時猶可以前知豈應掛神武之<lb/>
<pb n="KR4d0234_WYG_000-78a"/>
衣冠惟以幸平園之梅栁公如不起端恐虚道長之祥<lb/>
民亦有言胡以慰衮歸之望裒時之頌俾夀且昌某自<lb/>
放千岩萬壑之間無復五紋六琯之句避人掃軌初非<lb/>
有意扵閉闗塞向御冬所恨無従而賀厦空有善禱溢<lb/>
扵乃衷<lb/>
　　　代前人賀周監丞<lb/>
五紋弱線實維化日舒長之占萬壑層氷忽憶故人髙<lb/>
寒之様折乃将舒之栁閲焉不改之柯某官道大天通<lb/>
<pb n="KR4d0234_WYG_000-78b"/>
官成時正四十圍溜雨飽諳嵗月之風霜八千嵗為春<lb/>
寜計人間之日月履此一陽消息之運歸哉五更供奉<lb/>
之班某不惟形容獨老之羞抑亦節物暗換之歎梅邉<lb/>
山意頗思従同社而醉吟雪後杖藜恨不偕賀客之旅<lb/>
進<lb/>
　　　代賀安大使<lb/>
弱線五紋方驗漢宫之日洪鈞一氣併融魯觀之雲惟<lb/>
時備福之来不在元臣之外肆裒善頌徃候涓人恭惟<lb/>
<pb n="KR4d0234_WYG_000-79a"/>
某官道大格天權髙分陜百揆四岳有州牧方兼内外<lb/>
以疇庸五更三㸃出鵷行盍領星辰而顓面君子已占<lb/>
扵道長我公行見扵衮歸俾夀俾康時萬時億某頋詹<lb/>
大幕如在層霄銅駝非故鄉空有感時之歎珠履皆上客<lb/>
阻陪賀厦之賔頌詠惟勤敷陳莫究<lb/>
　　樂語<lb/>
　　　代宴費大參樂語<lb/>
洪鈞播物曽扶日轂以上征紫氣浮闗乃屈台符而下<lb/>
<pb n="KR4d0234_WYG_000-79b"/>
照肆飭初筵之秩載延几舄之留恭惟某官命世真儒<lb/>
調元宿望間扵兩社夙㕘幹扵繁機操此萬方盍登崇<lb/>
扵顓面亟上均勞之請莫廻勇退之謀天近紫宸冠仙<lb/>
班扵邃殿雲迷緑野窮勝事扵明時撫舊物以興懐為<lb/>
故人而命駕驂鸞翳鳳不嫌塵世之喧卑食蛤踞龜更<lb/>
約後期扵汗漫江山炳耀父老驩呼某曩在朝行時親<lb/>
徳宇聞一言扵堂下頗辱深知記半面扵門間未忘雅<lb/>
好惟是剖符之地寔聨拂日之門忽蒙振騎以来臨乃<lb/>
<pb n="KR4d0234_WYG_000-80a"/>
獲舉觴而相屬適綵勝迎春之日正油幢啓宴之時度<lb/>
暖響扵笙簧散祥光扵俎豆翠眉横黛歌聲上遏扵行<lb/>
雲微步凌波舞袖低廻扵急雪瓊艘泛綠寳炬揺紅叵<lb/>
量賔主之歡共醉神仙之侣引杯善頌新年當勝故年<lb/>
抵掌劇談今夕不知何夕可無韻語以冩抃悰<lb/>
　相君曩嵗轉洪鈞手散陽和處處勻衮服肯迂今日<lb/>
　駕錦城便勝去年春珍臺多暇何妨醉左席猶虚正<lb/>
　要人飲罷天邉有消息催歸一騎走紅塵<lb/>
<pb n="KR4d0234_WYG_000-80b"/>
　　　代吉席宴都運煥章校書知府親家致語<lb/>
衣繡持斧方乗犯斗之槎買紅纒缸暫駐拂天之斾式<lb/>
是兩家之好肇開八世之祥載臨奠鴈之期肆卜合簪<lb/>
之宴恭惟某官髙文作古逸氣横空羞崑崙薄員壺舊<lb/>
髙勁節奪蓬婆收滴愽新立雋功邉城復遂扵耕桑蠻<lb/>
嶠頓沉扵烽火雖出笑談之餘事足寛旒扆之頋憂舍<lb/>
爵䇿勲進崇資扵寳庋過家上冡渙新渥扵星軺抑令<lb/>
寄徑以来歸看即告庭而爰立適六轡載塗之便届三<lb/>
<pb n="KR4d0234_WYG_000-81a"/>
星在户之辰天風吹環佩之聲肅将嘉禮霜日照旌旄<lb/>
之影増賁賔筵厥惟天意之有開此豈人謀之能及判<lb/>
府朝散徳著東西州望隆南北阮謝氏之雪似絮夙㕘<lb/>
吟咏之功蹶里之娣如雲共證繾綣之好亦屈班春之<lb/>
盖来臨合卺之期判府安撫龍制侍郎宿肩事契肇締<lb/>
姻盟追曩好扵斷金聫新榮扵倚玉綠樽翠杓共醉九<lb/>
霞之觴急管繁絃争鳴雙鳳之曲山蹙百眉之綠花揺<lb/>
千炬之紅凰飛之鳴鏘鏘子孫逢吉桃夭之花灼灼家<lb/>
<pb n="KR4d0234_WYG_000-81b"/>
室具宜某猥以賤工獲覩盛事輒陳韵語以相歡悰<lb/>
　天喚風雷落詔黄身披雲錦䕶天章日随漢使旌旗<lb/>
　暖路入韓城草木香即上星辰扶北極先持衣缽付<lb/>
　東廂不知今夕端何夕且向梅花頓舉觴<lb/>
　　　代漕使宴賀帥平蠻轉官樂語<lb/>
玉帳分弓塵静猩鼯之野芝泥塗檢天垂雨露之恩歡<lb/>
聲四滿扵坤維雅集聿諧扵需宴某官廻天雅望命世<lb/>
真儒朱邸談經接英㳺扵綺皓紫荷持槖聨禁路扵嚴<lb/>
<pb n="KR4d0234_WYG_000-82a"/>
徐従容鵷鷺之班宻勿雲龍之㑹適西陲之凋瘵勤北<lb/>
闕之頋憂乃輟兩宫之信臣以為四蜀之司命錦城春<lb/>
煖仁函井絡之區雪嶺風髙威憺蓬婆之外屬有種羗<lb/>
之變不逃英畧之神役不淹時算無遺䇿爰拜璽書之<lb/>
賜晉升元士之班寵光飛下扵雲霄和氣旁行扵田里<lb/>
徒得君重耳是膺進律之榮無以公歸兮即有告庭之<lb/>
拜都運判院近帥牙而弭節参王事以同寅忻聞盛事<lb/>
之鼎来深激抃悰而不寐肆陳俎豆以欵麾幢燭揺千<lb/>
<pb n="KR4d0234_WYG_000-82b"/>
炬之紅酒運百艘之綠舞袖低回扵急雪歌聲上遏扵<lb/>
行雲二人之利斷金固應乆要三陽之征連茹㑹且同<lb/>
升某等猥以伶倫獲詹筵秩輒陳善頌以相賀悰<lb/>
　紫槖仙人雲錦裳碧油幢下受降羗三邉外掃烟塵<lb/>
　静一札中含雨露香天上即歸扶日轂樽前莫惜醉<lb/>
　霞觴主賔情分今如許飲罷相擕入帝鄉<lb/>
　　　代趙漕使進秩酢帥燕㑹樂語<lb/>
慶雲恵跡俾叨考績之勞綠蟻浮春聊酢示慈之燕肯<lb/>
<pb n="KR4d0234_WYG_000-83a"/>
屈十連之重来同一日之歡恭惟某官命世真儒鎮浮<lb/>
雅望奉雲陽之瑄玉早列甘泉之班環北極之文星更<lb/>
勸邇英之講仍厚偉冠之眷盍叅命衮之榮偶坤維謀<lb/>
帥之難膺巽命幹方之任三年扵此四履宜之雪嶺界<lb/>
天徒得君重耳雲臺拂日無以公歸兮比傳速置之音<lb/>
曲遂借留之願油幢風動如曩年開府之初寳庋雲連<lb/>
在列辟彯纓之上小駐朞年之逸躅即抒揆路之逺猷<lb/>
都運某官頃駕星軺来親玉帳遷官一列偶應考功試<lb/>
<pb n="KR4d0234_WYG_000-83b"/>
吏之科託庇萬間允賴含垢匿瑕之賜贊善矧䝉扵髙<lb/>
㑹視儀爰秩扵初筵萃千指以調絃諧五音而度曲霓<lb/>
裳疊月清音上薄扵行雲羅韈凌波麗舞低回扵急雪<lb/>
瓊艘運綠寳炬揺紅細聆玉應金舂有懐畢吐直至参<lb/>
横斗轉不醉無歸藐是伶官陳時韵語<lb/>
　星軺夜落錦江邉萬里来依刺史天纔了銓衡三考<lb/>
　績便勤督府一金筵綠尊敬酢青田酒翠袖争扶紫<lb/>
　槖仙飲罷嘉賔歸底處三槐隂裹望貂蟬<lb/>
<pb n="KR4d0234_WYG_000-84a"/>
　　　總使生日樂語<lb/>
溥仙露扵金莖是鍾哲輔泛靈槎扵銀漢式介遐齡肆<lb/>
陳秩秩之筵共致惓惓之禱恭惟某官心傳正學世濟<lb/>
英猷解牛之刀十九年了無肯綮負天之背九萬里莫<lb/>
究扶揺頃自結扵主知早入儀扵朝著龍墀就日蔚為<lb/>
鵷序之華燕寝班春出課熊轓之最旋整軺車之駕遐<lb/>
征井絡之區風采一新收驥電茗旗之效恩榮狎至交<lb/>
使星郎宿之輝當置郵傳命之時正崧嶽降神之候非<lb/>
<pb n="KR4d0234_WYG_000-84b"/>
烟非霧騰瑞靄扵九霄俾夀俾康沸歡聲扵四路在坐<lb/>
衆官夙依門仭遍沐恩波皇皇者華喜適逢扵初度青<lb/>
青子佩幸獲際扵良辰潔觴豆以陳誠指松椿而示意<lb/>
百尊釂綠千炬揺紅皓齒清歌唱徹長生之曲繁絃煖<lb/>
響喚回不老之春輒陳俳者之詞以相壺中之樂<lb/>
　丹青步武是家傳夜泛靈槎下九天纔看收駒霜滿<lb/>
　節旋觀董餉地流錢補天有譜行歸輔閲世無疆不<lb/>
　計年飲罷鋒車趣東去座中䑛鼎亦俱仙<lb/>
<pb n="KR4d0234_WYG_000-85a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0234_WYG_000-85b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格齋四六<lb/>
</p>
<p>
</p>
  </div>
</body>
</text>
</TEI>
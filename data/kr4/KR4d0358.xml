<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>西塍集</head> <lb/>
    <p>
<pb n="KR4d0358_WYG_001-1a"/>
欽定四庫全書<lb/>
　西塍集<lb/>
　　　　　　　　　　　　宋　宋伯仁　撰<lb/>
　嘉熈戊戌家馬塍稿<lb/>
　　四十<lb/>
役役人間世齊頭四十年讀書雖未已作事亦徒然宦<lb/>
業蕉中鹿生涯葉底蟬願逢時務好一榻醉時眠<lb/>
　　寓目<lb/>
<pb n="KR4d0358_WYG_001-1b"/>
暖風輕撥繡簾開放入䨇䨇紫燕來燕子似於人有舊<lb/>
細銜花片落粧臺<lb/>
晝錦逢春漸漸長博山添爇半匙香梅花一片嬌無力<lb/>
自趂晴風過粉墻<lb/>
　　久雨<lb/>
暗數春來雨曽無兩日晴樹連山莫辨橋與水俱平閉<lb/>
户惟便懶逢人且問耕海棠花落盡顦悴㡬流鶯<lb/>
　　訪髙菊磵<lb/>
<pb n="KR4d0358_WYG_001-2a"/>
可惜呉中不見君短篷空載一溪雲知君已到孤山下<lb/>
日日梅花酒半醺<lb/>
　　張監稅新居<lb/>
爲愛溪頭只兩家也來隨分作生涯依山築屋先栽栁<lb/>
買地爲園旋種花聊把功名循世態只慿詩酒度年華<lb/>
與梅一夜論心事石鼎茶乾月未斜<lb/>
　　尋孫花翁<lb/>
東風吹雨濕西湖未許蘇堤酒䞉酤試把花翁問花訊<lb/>
<pb n="KR4d0358_WYG_001-2b"/>
不知花似去年無<lb/>
　　春雪不止<lb/>
春來雪意愈遲留又學飛綿過小樓暖逐東風雖易化<lb/>
猛如前月未容休鶯花消息孤詩課蠶麥生涯累客愁<lb/>
莫道逺人多凍殺王師亦有在邊頭<lb/>
　　無事<lb/>
日日溪頭看好山塵囂無一可相關梅花未必能如我<lb/>
花謝花開未得閒<lb/>
<pb n="KR4d0358_WYG_001-3a"/>
　　訪林可山<lb/>
可山無日不吟詩我欲論詩未有期㡬<hi>闕</hi>孤山明月下<lb/>
手援梅蕋立多時<lb/>
　　簡施芸隠<lb/>
雪後東風作峭寒客懐零亂客眉攢杭州雖近西湖月<lb/>
寧似湖州把釣竿<lb/>
　　丁家村<lb/>
不滿十來家門閭半似柴日烘蘭入鼻風掠草侵鞋土<lb/>
<pb n="KR4d0358_WYG_001-3b"/>
酒融春興行歌放客懐何須髙買屋一一近天街<lb/>
　　再㑹夏石芝<lb/>
自與君相别駸駸已數年一緘書不寄千里夢徒然雨<lb/>
店花新長風櫺月㡬圓嶺梅無恙否愁滿髩絲邊<lb/>
　　舊同官張法曹<lb/>
熬波同看楚天秋多少艱難説未休今日<hi>闕</hi>依湖栁住<lb/>
夢中猶怕踏邊頭<lb/>
　　雪後<lb/>
<pb n="KR4d0358_WYG_001-4a"/>
暖地難爲雪春天易得晴落梅狂客意啼鳥故園聲愁<lb/>
樂從他事湖山寄此生願将身與世渾似栁梢輕<lb/>
　　紙鷂<lb/>
弄假如真舞碧空吹嘘全在一絲風唯慚尺五天将近<lb/>
猶在兒童掌握中<lb/>
　　湖上新晴<lb/>
湖邊膏雨弄晴時桃杏争紅錦一機楊栁也如新及第<lb/>
向人争舞緑羅衣<lb/>
<pb n="KR4d0358_WYG_001-4b"/>
　　晩春溪行<hi>迴文</hi>
青山數里一溪横片片花邊舞燕輕耕遍水田新雨足<lb/>
晴天晩色栁風清<lb/>
　　悶甚<lb/>
酴醿開已殘忩户尚輕寒徃事多成拙清尊强自寛對<lb/>
妻憐病乆顧影易心酸更展淵明集從頭仔細看<lb/>
　　雨中<lb/>
終日翻盆雨池亭晩更凉對琴思古意釃酒惜韶光緑<lb/>
<pb n="KR4d0358_WYG_001-5a"/>
漲便鷗懶花殘笑蝶忙髙田皆可插好與報君王<lb/>
　　妙智庵<lb/>
結屋古山顛源流未有年便非真隱者且喜得安然石<lb/>
洞雲同卧茶鐺客對煎我來聊小憩詩滿夕陽天<lb/>
　　嘲不識字<lb/>
難字逢人問村中一小兒璋麞寧易辨亥豕似堪疑鹵<lb/>
莽<hi>莽字音畆</hi>元非莽<hi>草莽莽字母黨切/宿莽莽字音母</hi>耕犁<hi>十二齊犂字耕田噐音黎</hi>别<lb/>
是犁<hi>六脂犁字牛駁文良脂切</hi>識丁何足道煮字不充饑<lb/>
<pb n="KR4d0358_WYG_001-5b"/>
　　村學究<lb/>
八九頑童一草廬土朱勤㸃七言書晩聽學長吹樵笛<lb/>
國子先生殆不如<lb/>
　　讀林可山西湖衣鉢<lb/>
梅花花下月黄昏獨自行歌掩竹門只爲梅花全屬我<lb/>
不知和靖有仍孫<lb/>
　　寄樓雲卧<lb/>
雲卧西湖又㡬年吟鞍多在酒罏邊定知今古皆春夢<lb/>
<pb n="KR4d0358_WYG_001-6a"/>
不把功名作宿縁芳草滿汀山帶雨黄梅落地水連天<lb/>
相逢未説江南事且問何時理釣舡<lb/>
　　村姑<lb/>
翠鬟雙妥未梳頭紡緯車邊坐欲羞㡬度採桑歸較晩<lb/>
阿娘疑有落花愁<lb/>
底事蹉跎二八年嫁時装著未周旋年年織得新絲絹<lb/>
又被家翁作税錢<lb/>
　嘉熈戊戌夏復㳺海陵稿<lb/>
<pb n="KR4d0358_WYG_001-6b"/>
　　簡呉荆溪<lb/>
薄宦從來錯寧容著意求自慚千里夢空作一畨愁笑<lb/>
我人如昨知心雨未休荆溪清徹底願泊釣魚舟<lb/>
　　學館閒題<lb/>
據見定時俱是足苦思量處便成痴請君打退閒煩惱<lb/>
啜粥烹茶細和詩<lb/>
　　荅林巡檢惠詩<lb/>
客乆情懐惡逢人嬾説詩不堪秋到後将近燕來時欹<lb/>
<pb n="KR4d0358_WYG_001-7a"/>
枕皆歸夢同心只舊知淵明籬下菊誰伴傲霜枝<lb/>
　　秋花<lb/>
鳯兒花雜雁來紅更有雞冠弄紫㲨可笑倚闌人醉後<lb/>
只将青眼看芙蓉<lb/>
　　早秋<hi>囘文</hi>
秋天一餉晩風凉笑語人傳早稻香樓上醉時簾半巻<lb/>
愁添客鬢兩蒼蒼<lb/>
　　别友人<hi>集唐人句</hi>
<pb n="KR4d0358_WYG_001-7b"/>
菊花村晩鴈來天<hi>僧朋來</hi>同徃蘭舟未十年<hi>許渾</hi>今日送君<lb/>
須盡醉<hi>賈至</hi>離人獨上洞庭船<hi>李頻</hi>
　　對菊<lb/>
少有惺惺得到頭此心何苦嬾方収五湖煙雨常如昔<lb/>
一捻功名自不由世事莫将真箇看客程難作舊時留<lb/>
人間豈欠淵明<hi>闕</hi>見著黄花便合羞<lb/>
　　累字戲作解愁吟簡舊同寮<lb/>
愁知不空白頭心事驚秋歸興滿滄洲貂蟬雖出兠鍪<lb/>
<pb n="KR4d0358_WYG_001-8a"/>
功名有愧黒貂裘夷齊與盗蹠總荒邱無非蘧蘧栩栩<lb/>
夢莊周空教笑倒江上煙雨汀鷗一琴一劒一童一鶴<lb/>
一茶甌自不須苦苦髙卧元龍百尺樓著眼看翻雲覆<lb/>
雨處豪傑總成羞牙旗金甲蹇驢破㡌窮通一任前修<lb/>
五湖千萬頃明月則儘可棹歌横釣舟<lb/>
　　蘇州有感<lb/>
秋意滿姑蘇扁舟憶五湖鈴聲邊報急帆影客心孤野<lb/>
港青如染遙山淡欲無英雄應念我時事滿銀鬚<lb/>
<pb n="KR4d0358_WYG_001-8b"/>
　　棋<lb/>
亂鵶飛鷺勢縱横對面機心豈易萌一著錯時都是錯<lb/>
寧無冷眼看輸嬴<lb/>
　　水邊聞雁<hi>偶集四靈句</hi>
蘆花新有雁<hi>徐靈暉</hi>四面水連天<hi>徐靈/淵</hi>清浄非人世<hi>趙靈秀</hi>
吾詩詠不全<hi>翁靈舒</hi>
　　嘲醉者<lb/>
李白日斟三百盞醉時寧記脱朝靴一千八十萬杯酒<lb/>
<pb n="KR4d0358_WYG_001-9a"/>
百歲消磨未是多<lb/>
　　村<lb/>
又是江南割稻天家家兒女笑相牽芙蓉占斷清溪水<lb/>
獨許漁人醉艤船<lb/>
　　離維揚<lb/>
不爲鱸魚憶故鄉只縁心事近重陽髩絲添得三分白<lb/>
空被黄花笑一場<lb/>
　　維揚萬花園<hi>趙制使經理</hi>
<pb n="KR4d0358_WYG_001-9b"/>
細栁營基鎖緑苔萬花新種小亭臺芙蓉喜見江南客<lb/>
故向西風一夜開<lb/>
　　雨中逺望<lb/>
山匝濃雲水匝天秋容黯淡荻花邊瀟湘八景誰収去<lb/>
留下波心小釣船<lb/>
　　勸僧還鄉<hi>六言</hi>
世事無過爾爾禪心只好休休江上數峯如削西風不<lb/>
礙歸舟<lb/>
<pb n="KR4d0358_WYG_001-10a"/>
　　舟中九日<lb/>
巴得重陽未到家短篷根底憶黄花烏紗不爲西風舞<lb/>
空與同舟説孟嘉<lb/>
　嘉熈戊戌已亥馬塍稿<lb/>
　　安居<lb/>
窮通豈在苦勞神且作安居嬾散人買地種花多種竹<lb/>
煮茶邀客也邀隣求名豈識書三上得興無過醉一巡<lb/>
喜得滿<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>収芋栗杜陵應不笑全貧<lb/>
<pb n="KR4d0358_WYG_001-10b"/>
　　有感<lb/>
忩户清清半掩門小兒揩淚立黄昏㡬多心事無人問<lb/>
獨有梅花月半痕<lb/>
　　聽琴<lb/>
静夜聽鳴琴秋風動幽谷何爲鍾子期千古無人續<lb/>
　　楮先生<lb/>
先生邂逅龍亭日多少雲仍滿世間千古典謨文獨記<lb/>
九流毫髪事相關代庖阿堵名尤重製甲防邊職未閒<lb/>
<pb n="KR4d0358_WYG_001-11a"/>
只與道人爲鶴帳始能清夢繞湖山<lb/>
　　歲旦<hi>己亥嘉熈三年</hi>
居閒無賀客早起只如常桃板隨人換梅花隔歲香春<lb/>
風回笑語雲氣卜豐穰栢酒何勞勸心平壽自長<lb/>
　　五老<hi>儒將農漁女</hi>
壯年期佐漢中興豈謂蟠螭睡不醒可惜滿床廷對稿<lb/>
白頭翻録道家經<hi>老儒</hi>
髀肉豐腴髩髮疎將軍健飯待何如七擒不了中原事<lb/>
<pb n="KR4d0358_WYG_001-11b"/>
羞讀君王問勞書<hi>老將</hi>
齒髪俱無背已駝雨耕摩破㡬青蓑髙皇慶壽推恩詔<lb/>
暗讀全文忘不多<hi>老農</hi>
短髪衰髯一棹船白頭波浪㡬掀天兒孫各占蘆花住<lb/>
網得鱸魚即酒錢<hi>老漁</hi>
著破箱中欲嫁衣翠顰何止只憂葵春來偷摘斑斑髪<lb/>
淚濕菱花只自知<hi>老女</hi>
　　逺訪友人不遇留集句小絶<lb/>
<pb n="KR4d0358_WYG_001-12a"/>
寒食花枝插滿頭<hi>范成大</hi>長亭掻首晩悠悠<hi>鄭毅夫</hi>灞陵老<lb/>
子無人識<hi>王竒</hi>别是天涯一段愁<hi>陸㳺</hi>
　　寄征夫<lb/>
待君君未歸寄書書不去寄書書可去有意殊難語深<lb/>
夜彈琵琶思君在何處知君在何處不禁春事已闌珊<lb/>
東風吹起楊花絮東風吹落楊花絮<lb/>
　　客樓戲集唐人句<lb/>
門掩楊花一夜風<hi>杜牧之</hi>自憐羇客尚飄蓬<hi>李山甫</hi>不堪吟<lb/>
<pb n="KR4d0358_WYG_001-12b"/>
罷東回首<hi>僧朋來</hi>鳥傍岩花戲晩紅<hi>杜荀鶴</hi>
　　贈僧了性<lb/>
雖然年紀小胸次已江湖貝葉連宵看梅花一様癯記<lb/>
詩誠敢許戒酒恐應無好向蘇堤上行行搯數珠<lb/>
　　醉中登樓<lb/>
明主何嘗棄浩然杯中有物且隨縁倚樓心事誰消遣<lb/>
一㸃飛禽落釣舡<lb/>
　　嘲燕<lb/>
<pb n="KR4d0358_WYG_001-13a"/>
年來乳燕亦堪羞不學楊花得自由飛過㡬家門户去<lb/>
直須尋見最髙樓<lb/>
　　瓶梅<lb/>
南枝斜插右軍持瘦影參差落硯池莫道人家忩户暖<lb/>
等閒忘却隴頭時<lb/>
　　春半<lb/>
春到已多時逰人替衲衣栁眠鶯喚醒花瘦雨添肥官<lb/>
事癡能了人情乆易非一貧能自守嬴得掩柴扉<lb/>
<pb n="KR4d0358_WYG_001-13b"/>
　　散愁<hi>四首</hi>
著意功名四十年栁花空滿鬢絲邊男兒無補朝廷事<lb/>
有愧饑餐困即眠<lb/>
小樓呼酒揖青山翠碧瓏璁一笑間山若有情應問我<lb/>
如何猶似野人閒<lb/>
清貧如水儘無妨只願伊周立廟堂扶起太平千載脈<lb/>
且隨農父樂耕桑<lb/>
旋買犁鋤學種田一聲長嘯霅溪邊微茫白水山如畫<lb/>
<pb n="KR4d0358_WYG_001-14a"/>
好個江南萬里天<lb/>
　　午睡<lb/>
午夢驚回笋簟凉坦夷襟度即瀟湘詩髙自與梅花好<lb/>
食淡方知菜味長事説萬端皆畫虎人無一念不亡羊<lb/>
滿頭飛絮春零亂莫笑狂夫老更狂<lb/>
　　酒邊<lb/>
一醉復一醉陶陶醉未休何傷於日月知我者春秋萬<lb/>
事難追昔千金不解愁白鷗飛浩蕩此興屬漁舟<lb/>
<pb n="KR4d0358_WYG_001-14b"/>
　　小舟晩賞荷花<hi>囘文</hi>
天浮月影水浮天路繞山頭樹繞煙船小小行人意適<lb/>
藕花新索酒杯傳<lb/>
　　清明插栁<lb/>
清明是處插垂楊院宇深深緑翠藏心地不爲塵俗累<lb/>
不簪楊栁也何妨<lb/>
　　晩春<lb/>
風甃殘花滿地紅别離樽俎謾匆匆春光未肯収心去<lb/>
<pb n="KR4d0358_WYG_001-15a"/>
却在荼䕷細影中<lb/>
緑陰陰裏惜韶華自縳筠梢掃落花可笑逰人心未嬾<lb/>
杜鶻啼處撥琵琶<lb/>
　　清和<lb/>
詩債還無足家園亦倦看客逰宜致仕午睡當之官舌<lb/>
笑張儀在心憑達磨安清和天氣好應免夾衣寒<lb/>
　　乆坐<lb/>
坐乆如忘世松忩日未斜營巢鵶蹂樹作夢蝶眠花易<lb/>
<pb n="KR4d0358_WYG_001-15b"/>
課推三畫醫方録數家瓶笙聲未絶更㸃土山茶<lb/>
　　戲作<lb/>
青梅黄盡雨無多栁影重重午日過忽聽隔籬人語笑<lb/>
採蓮船子上新河<lb/>
　　玉泉寺金魚<lb/>
金鱗韜隱已多時寺壁重泥又有詩龍若乆懐霖雨志<lb/>
不應蟠屈小方池<lb/>
　　僻居<lb/>
<pb n="KR4d0358_WYG_001-16a"/>
居僻恬無事開軒揖晩晴雨酖雲脚重風約燕身輕有<lb/>
子争梨栗無朋問死生每憂人載酒剝啄打門聲<lb/>
　　倦吟<lb/>
競病推敲欲嘔心何妨危坐折桐陰新蟬咽咽知人意<lb/>
學我年來抱膝吟<lb/>
　　云云<lb/>
休將閒耳聽云云只作深居耳不聞素志肯隨時節改<lb/>
清貧難許利名分忘情茒屋無非燕著脚春山獨是雲<lb/>
<pb n="KR4d0358_WYG_001-16b"/>
試問急流誰勇退故園同看木欣欣<lb/>
　　愁<lb/>
愁懐難盡亦難詩唯有流鶯暗得知我亦無言鶯不語<lb/>
栁邊相看立多時<lb/>
　　蓼花<lb/>
秋到梧桐我未宜蓼花何事已先知朝來數㸃西風雨<lb/>
喜見深紅四五枝<lb/>
　　嬾<lb/>
<pb n="KR4d0358_WYG_001-17a"/>
嬾嬾嬾復嬾而今嬾更宜此身聊復爾萬事欲何之尚<lb/>
覺瓢爲贅奚煩鍤自隨客來眠正熟裙幅任題詩<lb/>
　　書座左<lb/>
天地一蘧廬吾身自巻舒翁能從失馬子亦豈知魚謹<lb/>
獨甘居陋安貧且飯蔬昨非今未是寧不賦歸歟<lb/>
　　書座右<lb/>
蠻觸小功名須教一念輕受知思報飯臨事貴懲羮壽<lb/>
域惟仁宅心田以道耕泰然忘物我無使狎鷗驚<lb/>
<pb n="KR4d0358_WYG_001-17b"/>
　　凉<lb/>
不擬西風一頓凉看看凉近木樨香人家未得征夫信<lb/>
早有砧聲怯鴈行<lb/>
　　荷花<hi>六言</hi>
緑盖半篙新雨紅香一㸃清風天賦本根如玉濂溪以<lb/>
道心同<lb/>
　　扇<lb/>
帥璋今有㡬家同名重蒲葵價亦穹髹柄但誇千縷骨<lb/>
<pb n="KR4d0358_WYG_001-18a"/>
不知曽未掩西風<lb/>
　　中秋月<lb/>
只與閒時月一般寧知今夕最團欒竹邊藉柄還如扇<lb/>
花下傳杯可當盤野兔易忘終夜夢林烏未許一枝安<lb/>
人生㡬箇中秋月那得多將笑眼看<lb/>
　　席上有舉東坡集歸去來字成詩十首醉中戲續<lb/>
　　　一首<lb/>
傲世欲何求歸來已倦逰琴書聊自嘯丘壑復相留問<lb/>
<pb n="KR4d0358_WYG_001-18b"/>
菊時攜酒乗風或棹舟樂天良有以心事老田疇<lb/>
　　漁父吟<lb/>
小舟如雁許稳稳下波心蓑笠㡬風雨江山無古今清<lb/>
歌鳴短棹紅葉滿疎林一醉不知世前村月未沈<lb/>
　　秋風<lb/>
秋風巻秋葉秋思滿秋天骨立山如削聲低雁欲眠客<lb/>
愁無暇日農事喜豐年説著鱸蓴事歸心滿釣船<lb/>
　　聽雨<lb/>
<pb n="KR4d0358_WYG_001-19a"/>
凍雨瀟瀟未肯晴洒忩聲似煮茶聲山童酤得隣家酒<lb/>
炒栗壚頭獨自傾<lb/>
　　村田樂<lb/>
打稻天如二月天滿村和氣樂豐年田翁爛醉身如舞<lb/>
兩个兒童策上船<lb/>
　　問楳<lb/>
癡風衮衮送寒來竹裏人家總未開唯有老岩心事苦<lb/>
瘦笻敲雪問梅腮<lb/>
<pb n="KR4d0358_WYG_001-19b"/>
　　山下<lb/>
山下六七里山前八九家家家清到骨只賣水仙花<lb/>
　　落葉<lb/>
巻地西風促雨來埽除黄葉滿蒼苔垂楊早有青青眼<lb/>
只碍楳花未放開<lb/>
　　梅蘭<lb/>
清標同插右軍持清似西山凍餒時嚼蕋弄香無説處<lb/>
屈平和靖已何之<lb/>
<pb n="KR4d0358_WYG_001-20a"/>
　　佳人歌<lb/>
淡勻粉淺畫眉髩邊休插桃花枝白面郎君馬如箭回<lb/>
頭再盼情依依文君未識相如面朱絃聲裏猶相戀風<lb/>
流勝事千古傳寧如文君當時深深深處深庭院臨卭<lb/>
亦免王孫怨佳人佳人休巻簾門外落花春正甜綉床<lb/>
午困語聲寂博山篆冷香頻添佳人噫佳人吁今人安<lb/>
得人人魯秋胡黄金不認美丈夫<lb/>
　　醜女歌<lb/>
<pb n="KR4d0358_WYG_001-20b"/>
梳風楊栁笑沐雨杏花羞看看三十餘不敢下粧樓待<lb/>
媒媒不來對娘娘共哭何時王右軍來坦東床腹君不<lb/>
見西施絶色天下白能使麋鹿走呉宫玉環一笑百媚<lb/>
生能使漁陽鞞鼓驚𤣥宗無鹽無鹽形貌惡當時一段<lb/>
議論千古生清風美婦未必美所美貌徒美醜婦未必<lb/>
醜所醜行不醜醜妻惡妾壽乃翁何須能勸羊羔酒<lb/>
　<lb/>
　西塍集<lb/>
</p>
<p>
</p>
  </div></body>
</text>\m</TEI>
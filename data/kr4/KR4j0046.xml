<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>平齋詞</head> <lb/>
    <p>
<pb n="KR4j0046_WYG_001-1a"/>
欽定四庫全書<lb/>
　平齋詞<lb/>
　　　　　　　　　　　　宋　洪咨夔　撰<lb/>
　　沁園春<hi>夀俞紫薇</hi>
詩不云乎蒹葭蒼蒼白露為霜看高山喬木青雲老榦<lb/>
英華滋液亦斂而藏匠石操斤便游林下一舉採之充<lb/>
棟梁須知道是天將大任翕處還張　薇郎玉佩丁當<lb/>
問何事午橋花竹莊又星回歲換臘殘春淺錦熏籠紫<lb/>
<pb n="KR4j0046_WYG_001-1b"/>
栗玉杯黄喚起東風吹醒宿酒把甲子從頭重數將明<lb/>
朝去趂傳柑宴近滿袖天香<lb/>
　　又<hi>次黄宰韻</hi>
歸去來兮杜宇聲聲道不如歸正新煙百五雨畱酒病<lb/>
落紅一尺風妬花期睡起綠窗銷殘香篆手板搘頤還<lb/>
倒持無人解自追遊仙夢作送春詩　風流不似年時<lb/>
把别墅江山供弈棊空一川芳草半池晴絮歌翻長恨<lb/>
賦續懐離桃葉渡頭沈香亭北往事悠悠難重思裵徊<lb/>
<pb n="KR4j0046_WYG_001-2a"/>
處看鳴鳩喚婦乳燕將兒<lb/>
　　又<hi>夀淮東制置</hi>
飲馬咸池攬轡崑崙横騖九州慶中興機㑹天生山甫<lb/>
非常事業天授畱侯左搏龍虵右馴虎兕萬里中原談<lb/>
笑收功名早便貂蟬獵獵飛出兜牟　新甿無限歡謳<lb/>
盡賣劒賣刀歸買牛正麥搖薰吹黄迷斷壟秧涵朝雨<lb/>
緑遍平疇眼底太平不圖再見羅拜焚香青海頭從今<lb/>
去願君王萬歲元帥千秋<lb/>
<pb n="KR4j0046_WYG_001-2b"/>
　　又<hi>用周潛夫韻</hi>
秋氣悲哉薄寒中人皇皇何之更黄花吹雨蒼苔滑屐<lb/>
欄空鬬鴨床老支龜静裏蛩音明邊睂睫蹴踏星河天<lb/>
脫鞿清談乆頓兩忘妍醜嫫姆西施　濓溪家住江湄<lb/>
愛出水芙蓉清絶姿好光風霽月一團和氣尸居龍見<lb/>
神動天隨著察工夫誠存體段个裏語言文字非君家<lb/>
事莫空將太極散打圖碑<lb/>
　　風流子<hi>和楊帥芍藥</hi>
<pb n="KR4j0046_WYG_001-3a"/>
錦幄醉荼䕷狻猊㬉銀蒜壓煙霏正韓范安邊歐蘇領<lb/>
客紅芳庭院綠䕃窗扉看句挽春春肯住更判羽觴揮<lb/>
金繫花腰玉勻人面嬌慵無力婭姹相依　繁華都能<lb/>
幾青油幕好與遮䕶晴暉寄語東君莫教一片輕飛向<lb/>
溫馨深處畱歡卜夜月移花影露裛人衣只恐明朝西<lb/>
垣有詔催歸<lb/>
　　賀新郎<hi>夀成都孫宰</hi>
露洗秋光透指岷峨無邊峭碧與君為夀萬里同隨琹<lb/>
<pb n="KR4j0046_WYG_001-3b"/>
鶴到只願人情長乆儘頭白眼青如舊從㬰功名三尺<lb/>
劒倚函闗風雨蛟龍吼談笑取印如斗　從今盡展眉<lb/>
峯皺看諸郎翩翩黄甲班班藍綬一簇孫枝扶膝下翠<lb/>
竹碧梧争秀便嘉慶圖中都有花影婆娑清晝永䕶新<lb/>
涼更著絲簧手歡未盡賸添酒<lb/>
　　又<hi>夀程於浩</hi>
風<hi>闕</hi>簾花約玉壺天芙蕖欲葢篔簹初槊宿靄收隂晴<lb/>
色定一㸃明星碧落光拍滿浮谿岝㠋銀櫛鐵冠風物<lb/>
<pb n="KR4j0046_WYG_001-4a"/>
古更秧青麥熟蠶登箔讙取酒為君酌　華堂繡衮今<lb/>
如昨長官清水晶燈照珊瑚鉤琢富貴功名知有樣晨<lb/>
起一聲簷鵲使好趂六更宫鑰龍尾朝回長燕喜寶香<lb/>
深醉引萊衣著吹紫鳳舞黄鶴<lb/>
　　又<hi>詠梅用甄龍友韻</hi>
放了孤山鶴向西湖問訊水邊嫩寒籬落試粉盈盈㣲<lb/>
見面一㸃芳心先著正日莫煙輕雲薄欲攬清香和月<lb/>
嚥倩馮夷為洗黄金杓花向我勸多酌　單于吹徹今成<lb/>
<pb n="KR4j0046_WYG_001-4b"/>
昨未甘渠琢玉為堂把春畱却倚遍黄昏欄十二知被<lb/>
兒曹先覺更笑殺盧仝赤脚但得東風先在手管綠隂<lb/>
好踐青青約方寸事兩睂角<lb/>
　　又<lb/>
誰識昂昂鶴且隨縁<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>水殘山東村西落世事幾畨新<lb/>
局面看底却高三著況轉首西山日薄雪意壓簷梅索<lb/>
笑任柄長柄短隣家杓篘小甕動孤酌　見花憶得年<lb/>
時昨正㣲醺獨步黄昏被花迷却冷月吹香春弄影么<lb/>
<pb n="KR4j0046_WYG_001-5a"/>
鳳梢頭先覺恍夢斷羅浮山脚欲寄心期無驛使想凌<lb/>
寒不奈腰肢約空凭暖畫欄角<lb/>
　　漢宫春<hi>老人慶七十</hi>
南極仙翁占太㣲元葢洞府為家身騎若木倒景手弄<lb/>
青霞芙蓉飛斾映一川新綠平沙好與問東風結子幾<lb/>
回開遍桃花　況是初元玉厯更循環數起希有年華<lb/>
長挹清明夜氣養就丹砂麻姑送酒安期生遺棗如瓜<lb/>
歡醉後呼兒烹試頭綱小鳳團茶<lb/>
<pb n="KR4j0046_WYG_001-5b"/>
　　夏初臨<lb/>
鐵甕栽荷銅彝種菊膽瓶萱草榴花庭户深沈畫圖低<lb/>
映窗紗數枝竒石谽谺染宣和瑞露明霞於菟長嘯風<lb/>
林<hi>闕</hi>　霜草先斜　雪絲香裏氷粉光中興來進酒睡<lb/>
起分茶輕雷急雨銀篁迸揷簷牙涼入琵琶枕幃開又<lb/>
送蟾華問生涯山林朝市取次人家<lb/>
　　滿江紅<lb/>
送雨迎晴花事過一庭芳草簾影動歸來雙燕似悲還<lb/>
<pb n="KR4j0046_WYG_001-6a"/>
笑笑我不知人意變悲人空為韶華老滿天涯都是别<lb/>
離愁無人埽　海棠晚荼䕷早飛絮急青梅小把風流<lb/>
醖藉向誰傾倒秋水盈盈魂夢逺春雲漠漠音期悄最<lb/>
闗情鵯鵊一聲催窗紗曉<lb/>
　　又<hi>老人遊東山追和俞貳卿詞謹用韻</hi>
把酒西風渾莫問主賓誰惡千古事幾人遇合幾人流<lb/>
落肝膽輪囷溟渤小精神浩蕩蓬萊薄望拒霜紅處是<lb/>
東山長如昨　蒼苔跡何曾削黄葉夢何難覺等春雲<lb/>
<pb n="KR4j0046_WYG_001-6b"/>
出岫秋波歸壑老子婆娑風度逺佳人縹緲腰肢約況<lb/>
登高節過又登高須多酌<hi>閏九月</hi>
　　天香<hi>夀朱尚書</hi>
雲母屏開博山爐熨人間南極星現酥篆千秋燈圖百<lb/>
子酒浪花光照面堂深戲綵任父老兒童争勸耆艾相<lb/>
將潞國精明恰如清獻　春風飄香合殿仗雲齊漏遲<lb/>
宫箭正好簪荷入侍帕柑傳宴日月華蟲蒨絢便與試<lb/>
胸中五紋線夀域長開洪鈞長轉<lb/>
<pb n="KR4j0046_WYG_001-7a"/>
　　水調歌頭<hi>送曹侍郎歸永嘉</hi>
四海止齋老百世水心羽都將不盡事業付與道俱東<lb/>
氣脈中庸大學體統采薇天保幾疏柘袍紅千仞倚寥<lb/>
碧一㸃駕歸鴻　扈江蘺貫薜茘製芙蓉午橋綠野深<lb/>
處心與境俱融搏控乾坤龍馬簸弄坎離日月蒼鬢映<lb/>
方瞳只恐又催詔飛度橘花風<lb/>
　　又<hi>中夏望前一夕步月</hi>
如此好明月梅裏自來無炎雲溽霧收盡宇宙一氷壺<lb/>
<pb n="KR4j0046_WYG_001-7b"/>
淺瀨乍分隨合清影欲連還斷滉漾玉浮圖風物庾樓<lb/>
似秋思欠菰蒲　醉魂醒塵骨換我非吾瓊簫紫鳳何<lb/>
許風露足清都君看流光多處縹緲澼洸人立白與藕<lb/>
花俱只恐姮娥妬涼透粟生膚<lb/>
　　念奴嬌<hi>老人用僧仲殊韻詠荷花横披謹和</hi>
香山老矣正商量不下去畱蠻素獨立躊躇腸欲斷一<lb/>
段若耶溪女水底新妝空中香袖斜日疎風浦向人欲<lb/>
語垂楊清䕃多處　便好花裏喚舩碧筩白酒㣲吸荷<lb/>
<pb n="KR4j0046_WYG_001-8a"/>
心苦佳月一鈎天四碧隠約明波横注雪藕逢絲碧蓮<lb/>
見薏枕簟涼如雨一雙宿鷺伴人永夜翹竚<lb/>
　　又<hi>敬借老人燈韻為夀</hi>
光風霽月信行窩到處人間天上一笑喚囘新造化滿<lb/>
眼翠舒紅放腦後功名脚跟富貴夢斷春旗仗幅巾蕭<lb/>
散任他蟣蝨龍象　正是楊栁初眠海棠半睡錦繡天<lb/>
開障鶴骨松筋年望八得醉不妨瀾浪節過燒燈時催<lb/>
修禊迎面韶華蕩宗文扶著問翁馬有何向<lb/>
<pb n="KR4j0046_WYG_001-8b"/>
　　更漏子<hi>次黄宰夜聞桂香</hi>
眼生花燈綴粟人在黄金列屋金縷細道冠朙膽瓶涼<lb/>
意生　緩歌絃停酒斚待得香風吹下斜月轉斷雲回<lb/>
風流不讓梅<lb/>
　　好事近<hi>次曹提管春行</hi>
二十四番風纔見一番花鳥已自有人春瘦正逺山横<lb/>
峭　踏青底用十分晴半隂晴方好深院日長睡起又<lb/>
海棠開了<lb/>
<pb n="KR4j0046_WYG_001-9a"/>
　　朝中措<hi>送同官滿歸</hi>
荷花香裏藕絲風人在水晶宫天上橋成喜鵲雲邊帆<lb/>
認歸鴻　去天尺五城南杜趣對柘袍紅若問安邊長<lb/>
䇿莫須浪説和戎<lb/>
　　又<hi>次楊仲禹韻</hi>
翠盆紅藥䕶觥籌風物似揚州春事一聲杜宇人生能<lb/>
幾狐裘　有山可買有書可讀不願封畱一任東風輦<lb/>
路羣公蒼佩鳴璆<lb/>
<pb n="KR4j0046_WYG_001-9b"/>
　　又<hi>夀章君舉</hi>
滂葩七十二灘春鍾瑞石麒麟流水行雲才思光風霧<lb/>
月精神　金蕉進酒斑衣起舞喜氣津津羣玉峯頭環<lb/>
珮紫薇花底絲綸<lb/>
　　㸃絳唇<hi>次張伯修韻</hi>
花事無多笙歌綰取東風住玉彝雕俎樓外更籌屢<lb/>
醉喚驪駒催上天梯去君知否半邊銅虎鄧艾經行路<lb/>
　　西江月<hi>夀章叔厚</hi>
<pb n="KR4j0046_WYG_001-10a"/>
庭下宜男萱草牆頭結子橊花非煙非霧富平家人物<lb/>
風流如畫　寶月曾修玉斧銀河欲泛仙槎美人睡起<lb/>
綠雲斜一笑扶將夀斚<lb/>
　　浣溪沙<hi>夀子有</hi>
蒼鶴飛來水竹幽初弦涼月一簾秋木犀花底試新篘<lb/>
　鳳咮硯供無盡藏龍飛牓占最高頭慈闈洗眼看封<lb/>
侯<lb/>
　　又<hi>用呉叔永韻</hi>
<pb n="KR4j0046_WYG_001-10b"/>
細雨斜風寂莫秋黄花壓鬢替人羞<hi>闕</hi>　　　負箜篌<lb/>
　燕子樓寒迷楚夢鳯皇池㬉愜秦謳莫雲凝碧可禁<lb/>
愁<lb/>
　　又<hi>夀蔡千及</hi>
小雨輕霜作嫩寒蠟梅開盡菊花乾清香收拾貯詩肝<lb/>
　文武兩魁前樣在功名四諫後來看麻姑進酒斗闌<lb/>
干<lb/>
　　又<lb/>
<pb n="KR4j0046_WYG_001-11a"/>
六曲平山似去年雪花欺得怕<hi>闕</hi>寒小窗和月照無眠<lb/>
　筆㸃輕澌心欲折燭搖斜吹淚空煎伴人梅影更堪<lb/>
憐<lb/>
　　菩薩鬘<hi>和子有韻</hi>
翠翹花艾年時昨鬬新五采同心索含笑祝千秋長眉<lb/>
如莫愁　流光旋磨蟻換調重拈起深院竹和絲皺紅<lb/>
裁舞衣<lb/>
　　鷓鴣天<hi>為老人壽</hi>
<pb n="KR4j0046_WYG_001-11b"/>
天理從來屈有信東風到處物皆春門前驄馬權竒種<lb/>
臺上慈烏反哺心　花島屐桺湖尊好將長健傲長貧<lb/>
諸孫認取翁翁意插架詩書不負人<lb/>
　　蝶戀花<lb/>
畫斛黄花寒更好人愛花繁却被花催老舊恨新愁誰<lb/>
醞造帶圍暗減知多少　開眼萬般渾是惱只仗㣲醺<lb/>
假寐寛懐抱隔屋愁睂春思早數聲啼破池塘草<lb/>
　　臨江仙<lb/>
<pb n="KR4j0046_WYG_001-12a"/>
萬紫千紅鬢上粉聚成一撮精神宣和宫樣太清真韶<lb/>
風搖斗帳芳露溼綸巾　消得流鶯花底滑一聲驚起<lb/>
梁塵扶將芍藥牡丹春光浮金盞面香到玉池津<lb/>
　　南鄉子<hi>向刻作行香子誤  或作賀方回</hi>
風雨過芳晨多少愁紅恨紫塵兩㸃眉尖凝逺碧紛紛<lb/>
又被楊花誤一春　金鳯壓嬌雲睡起紗窗背欠伸心<lb/>
事欲言言不盡沈沈乳燕雛鶯觸撥人<lb/>
　　眼兒媚<lb/>
<pb n="KR4j0046_WYG_001-12b"/>
平沙芳草渡頭村綠遍去年痕遊絲下上流鶯來往無<lb/>
限銷魂　綺窗深静人歸晚金鴨水沈溫海棠影下子<lb/>
規聲裏立盡黄昏<lb/>
　　又<hi>夀錢徳成</hi>
花光燈影浸簾櫳蓬島現仙翁瑤裾織翠詩瞳㸃碧酒<lb/>
臉潮紅　竇郎隂徳知多少萬巻奏新功前庭梧竹後<lb/>
園桃李無限春風<lb/>
　　南鄉子<hi>徳清舟中和老人韻</hi>
<pb n="KR4j0046_WYG_001-13a"/>
霜月冷婷婷夾岸蘆花雪㸃成短艇水晶宫裏繫閒情<lb/>
誰道芙蓉更有城　阿鵲數歸程人倚低窗小畫屏莫<lb/>
恨年華飛上鬢堪憑一度春風一度鶯<lb/>
　　祝英臺近<hi>為老人壽</hi>
臉長紅眉半白老鶴飽風露歲換星移祿運又交午須<lb/>
知命帶將夾福推不去稳做箇榮華彭祖　記初度謝<lb/>
他紫燕黄鸝争先送好語春滿湖山厯厯舊遊處管教<lb/>
栁外行厨花邊步屧長占斷好晴竒雨<lb/>
<pb n="KR4j0046_WYG_001-13b"/>
　　謁金門<hi>夀夢祥</hi>
春正美滿眼萬紅千紫收拾羣香歸甕蟻長年花信裏<lb/>
　深院簾櫳如水雙燕呢喃芳壘唾碧輕衫人送喜梅<lb/>
梢新結子<lb/>
　　又<hi>九日</hi>
開笑口又是茱茰重九好水佳山長似舊健如黄犢走<lb/>
　菊蕊峥峥如豆風雨輕寒初透簷外鵲聲誰送酒莫<lb/>
閒金椀手<lb/>
<pb n="KR4j0046_WYG_001-14a"/>
　　卜算子<lb/>
簸弄栁梢春呼吸花心露倦粉嬌黄扇底風盡向睂心<lb/>
度　喚醒海棠紋約住櫻桃素上到瑤臺最上層共跨<lb/>
青鸞去<hi>後句夢中得</hi>
　　又<lb/>
芍藥打團紅萱草成窩綠簾捲疎風燕子歸依舊盧仝<lb/>
屋　貧放麴生疎閒到青奴熟埽地焚香伴老仙人勝<lb/>
連環玉<lb/>
<pb n="KR4j0046_WYG_001-14b"/>
　　栁梢青<hi>老人生日</hi>
野服綸巾白鬚紅頰無限陽春二滿三平麄衣淡飯鍾<lb/>
鼎山林　尊前喜氣輪囷道蠶麥分朝甲申天放新晴<lb/>
人占一飽老子寛心<lb/>
　<lb/>
　<lb/>
　<lb/>
　平齋詞<lb/>
</p>
<p>
</p>
  </div>
<div> <lb/>
    <p>
<pb n="KR4j0046_WYG_002-1a"/>
平齋詞原跋<lb/>
舜俞於潛人其功烈載在史冊如毁鄧艾祠更祠諸葛<lb/>
武侯告其民曰毋事仇讐而忘父母尤為當時稱歎迨<lb/>
卒時御茟批其鯁亮忠慤令抄所著兩漢詔暨詩文行<lb/>
世樓大防又極賞大冶賦一篇予恨未見全集其詩餘<lb/>
四十有竒多送行獻夀之作無判花嗜酒之篇昔人謂<lb/>
王岐公文多富貴氣余于舜俞之詞亦云湖南毛晉識<lb/>
　<lb/>
<pb n="KR4j0046_WYG_002-1b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　平齋詞<lb/>
</p>
<p>
</p>
  </div>
        </body>
</text>\m</TEI>
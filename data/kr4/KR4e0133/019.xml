<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻十九</head>
    <p>
<pb n="KR4e0133_WYG_019-1a"/>
欽定四庫全書<lb/>
　震澤集巻十九　　　　　　明　王鏊　撰<lb/>
　　奏疏<lb/>
　　　上邊議八事<lb/>
臣比奉詔㫖令廷臣再㑹議備邊方畧者竊見會議之<lb/>
際言人人殊心之所見口或不能盡言言之所陳疏或<lb/>
不能備載且軍國大務豈立談之頃所能盡耶臣故㤀<lb/>
其愚陋上稽典籍下採羣言條陳八事以當會議唯陛<lb/>
<pb n="KR4e0133_WYG_019-1b"/>
下采擇其可者行之<lb/>
一曰定廟算所謂定廟算者何也臣竊見北兵日盛屢<lb/>
擾邊陲陛下為之宵旰不寧命将出師而沿邊諸将狃<lb/>
於久安聞有兵警即嬰城自守無有一人敢當其鋒時<lb/>
大同之勢危於倒懸幸而天誘其衷使自解去故大同<lb/>
之民得以息肩正宜乗此機會日夜選将練兵而中外<lb/>
泰然便若無事古之帝王無事則深憂有事則不懼夫<lb/>
無事而憂者所以為有事之不懼也今北邊一動則中<lb/>
<pb n="KR4e0133_WYG_019-2a"/>
外憂惶以為患在不測一旦稍緩則泰然以為無事無<lb/>
乃與古之帝王異乎臣觀和碩雖號强大然比古之冒<lb/>
頓元昊之流猶不足方其萬一但以中國久安武備漸<lb/>
弛故使北兵得以日臨於邊境使吾之将帥嚴士卒練<lb/>
又何畏於彼哉今日之可畏者在中國不在邊庭故和<lb/>
碩小王子不足畏而嬖倖亂政功賞不明深可畏也委<lb/>
任不專法令不行将不用命深可畏也邊圉空虚民不<lb/>
見徳深可畏也夫在彼者或非中國所能為在中國者<lb/>
<pb n="KR4e0133_WYG_019-2b"/>
陛下一轉移之間耳其何憚而不為耶然自北鄙交兵<lb/>
陛下勞於求将固已久矣而武臣之中素著勲畧可當<lb/>
閫外之寄者誰歟非唯陛下求之不得雖臣等在下百<lb/>
方訪之亦不可得也豈以天下之大而遂無一人乎亦<lb/>
或不善用之耳夫將兵者将帥之事也将将者天子之<lb/>
事也古之帝王如漢武帝唐太宗有意武畧則一時謀<lb/>
臣猛将無不入其駕馭臣不敢逺諭即如我太祖起於<lb/>
淮甸南征北伐則有若中山武寧王徐達開平忠武王<lb/>
<pb n="KR4e0133_WYG_019-3a"/>
常遇春寧河武順王鄧愈東甌襄武王湯和越國公胡<lb/>
大海取雲南則有黔寧昭靖王沐英沐英養子耳取四<lb/>
川則有潁國公傅友徳友徳降囚耳諸将之中最少者<lb/>
又有李文忠總兵北伐窮追絶漠俘其名王而還文忠<lb/>
帝甥也然則上能駕馭之則貴介可将降囚可将厮養<lb/>
可将豈今天下之大而遂無人乎顧所以駕馭之者何<lb/>
如耳駕馭之術無他賞罰而已賞一人而人人皆勸然<lb/>
賞不為勸而反為沮者有矣賞不當功也罰一人而人<lb/>
<pb n="KR4e0133_WYG_019-3b"/>
人皆懼然罰不為懼而反為怨者有矣罰不當罪也賞<lb/>
罰如此雖有名将亦安得而用之比年邊臣冒報功次<lb/>
皆得陞賞而敗軍失律者徃徃使之戴罪自効此人心<lb/>
之所以日懈邊備之所以日弛近者詔擢張俊起為主<lb/>
将則人知勸矣馬昇秦恭等擬斬罪則人知懼矣然擁<lb/>
兵不進有如副總兵姚信者又得以逃其罪罪同罰異<lb/>
此人心之所以不平士氣之所以不振也伏望陛下赫<lb/>
然大奮乾綱廟謨既定時召大臣咨詢邊事邊将之中<lb/>
<pb n="KR4e0133_WYG_019-4a"/>
某為勇某為怯某為可用某為不可用皆洞然於聖心<lb/>
有罪必罰不以近倖而免有功必賞不以疏逺而遺如<lb/>
此則将帥協力不患無人士卒生氣不患不克而邊警<lb/>
不足憂矣<lb/>
二曰重主将所謂重主将者何也臣聞将權貴專将位<lb/>
貴殊位不殊則混而無統權不專則散而不一今邊方<lb/>
之重者曰大同曰宣府曰延綏榆林其在邊将之任内<lb/>
臣則有太監武臣則有總兵文臣則有都御史都御史<lb/>
<pb n="KR4e0133_WYG_019-4b"/>
欲調兵總兵不可而止者有矣總兵欲出兵太監不可<lb/>
而止者有矣大同有急欲調宣府之兵而不能延綏有<lb/>
急欲調大同之兵而不可權分於將多威奪於位埒欲<lb/>
望成功難矣故廷議之際僉以立總制為急而難其人<lb/>
聞致仕南京戸部尚書秦紘諳練兵務素有威望又嘗<lb/>
廵撫前項地方邊人至今思之雖老尚可用也陛下如<lb/>
不以為然即請下廷議如以為可乞依祖宗時用王翺<lb/>
馬昻故事起取本官加以總制之名沿邊諸将悉聼節<lb/>
<pb n="KR4e0133_WYG_019-5a"/>
制庶事權歸一無或沮撓命出則出命止則止大同有<lb/>
急宣府不得不援延綏有急大同不得不赴號令嚴肅<lb/>
聲勢増重隐然有萬里長城之勢矣然議者以為今提<lb/>
督既有右都御史史琳復立總制似為重複臣以為勢<lb/>
有緩急權有分合今邊務不可無人而京軍未可輕出<lb/>
史琳且宜坐鎮京營遥為聲援一切邊務先委總制措<lb/>
置俟邊事有緒北兵不至大舉深入則京軍亦可以無<lb/>
出矣<lb/>
<pb n="KR4e0133_WYG_019-5b"/>
三曰嚴法令所謂嚴法令者何也臣聞君不賞罰其将<lb/>
與無将同将不賞罰其兵與無兵同戰鬭之際生死在<lb/>
前不有死焉以驅之于後孰肻向前而趨死哉故進則<lb/>
有死退則有生士無不退者矣進則或生退則必死士<lb/>
無不進者矣昔者穰苴斬莊賈則晉師自遁狄青斬陳<lb/>
曙則儂智髙旋平李光弼河陽之戰郝廷玉稍退命左<lb/>
右取其首懐恩稍退又命取其首二人殊死力戰遂能<lb/>
大敗思明再造唐室此豈非重將權之明驗歟臣以為<lb/>
<pb n="KR4e0133_WYG_019-6a"/>
既立總制閫外之權悉以付之平時不用命臨陣退縮<lb/>
者即斬首以徇臣非敢賛朝廷以殺人也殺一人而生<lb/>
者億千萬人矣<lb/>
四曰恤邊民所謂恤邊民者何也馭軍之法法以齊之<lb/>
恩以結之法以驅之於戰陣恩以結之於平時古之名<lb/>
将如李牧在邊日椎牛享士士皆踴躍求戰今沿邊之<lb/>
民終年守障辛苦萬狀而上之人又百方誅求雖有屯<lb/>
田而子粒不得入其口雖有月糧而升斗不得入其家<lb/>
<pb n="KR4e0133_WYG_019-6b"/>
上雖有賞賜而或不得給戰雖有首級而不得為已功<lb/>
今者又遭北兵殘破父不得保其子夫不得保其妻兄<lb/>
不得保其弟肝腦塗於郊原哭聲徧於城市為将者尚<lb/>
不知恤又從而朘削之其心安得而不離乎故聞邊人<lb/>
頗有苦所司之誅求思邊外之佚樂者其心如此尚望<lb/>
其效死而趨戰乎况逺近驚疑人心搖動非細故也臣<lb/>
愚以為當此之時陛下當以内帑之金命官載之大同<lb/>
等處驗死事之家一一撫慰量為給賞録其子孫其被<lb/>
<pb n="KR4e0133_WYG_019-7a"/>
兵之地亦宜放免稅役一二年庶人無内顧之憂家有<lb/>
望外之喜曉然知朝廷不㤀邊人如此然後可用議者<lb/>
以為方今府庫且不足安得為此無名之賞臣以為今<lb/>
朝廷中外無功食禄者無限近者徒以造一冠服傳奉<lb/>
陞官者六十餘人此等比之邊人其事孰勞其功孰大<lb/>
而獨吝於此乎臣以為宜輟傳奉之禄以禄邊将節無<lb/>
名之費以賞邊軍邊人得賞賜之恩國人保安平之樂<lb/>
以此相易未為非計也<lb/>
<pb n="KR4e0133_WYG_019-7b"/>
五曰廣召募所謂廣召募者何也臣聞當今所患者無<lb/>
兵也無将也臣以為二者皆有之行伍之中有知勇過<lb/>
人者不次而拔之則不患無将矣邊人之壯勇者召募<lb/>
而善撫之不患於無兵矣葢土兵生長邊方驍勇騎射<lb/>
徃徃絶人山川險易其素所諳風寒氷雪其素所耐於<lb/>
外有父子兄弟之讐於内有室家廬墓之戀驅之使戰<lb/>
人自䕶其家家自報其讐若夫京軍山川非所諳也寒<lb/>
暑非所習也未見敵則先去以為民望人有功則攘奪<lb/>
<pb n="KR4e0133_WYG_019-8a"/>
以為已有其弊豈唯無益固亦有所擾也古人云徴兵<lb/>
滿萬不如召募數千近者聞邊方召募亦已稍集但恐<lb/>
為将者不加撫御則不肯効力其餘亦不肯應募臣愚<lb/>
以為宜給之兵械豐其糧餉厚其賞賜其官舍應募有<lb/>
功即加以官且許其併功論賞事已兵休許以復業還<lb/>
農不著其名於籍則應募者必衆先加之恩而後齊之<lb/>
以法則人人皆勝兵矣<lb/>
六曰用間所謂用間者何也臣聞上兵伐謀其次伐交<lb/>
<pb n="KR4e0133_WYG_019-8b"/>
聞和碩本小王子部曲素本不協今一旦偕來外雖相<lb/>
合内實相忌此其有間之可乗者也中國不知用之則<lb/>
已過矣今宜榜於邊曰有能得和碩之首者賞千金爵<lb/>
至某官小王子舊嘗入貢宜遣通事責以大義若與通<lb/>
好然者如此則使之互相嫌隙然聞廷臣亦嘗有建此<lb/>
䇿者衆笑以為迂臣以為非迂也三軍之事莫重於間<lb/>
漢購項羽之首千金豈亦迂也葢縱未能得其首亦可<lb/>
使之相疑相忌而携其黨矣<lb/>
<pb n="KR4e0133_WYG_019-9a"/>
七曰分兵所謂分兵者何也古人云匈奴之衆不過漢<lb/>
一大縣夫以天下之大而加一縣宜無不破者特其雲<lb/>
散烏集備西則擊東備東則擊西彼之所攻者一而我<lb/>
之所備者衆此我兵之所以常見其寡也善用兵者以<lb/>
多為少今邊軍與召募可得數萬選其勇敢分而為三<lb/>
或分為五日加練習彼或深入則以一軍當其前一軍<lb/>
出其後又以一軍衝其中堅又以一軍襲其老家如此<lb/>
則我之所攻者專彼之所備者衆不患其不勝矣宋韓<lb/>
<pb n="KR4e0133_WYG_019-9b"/>
琦在邊嘗用此術而蘇軾亦言之固非臣區區一人之<lb/>
私言也<lb/>
八曰出竒所謂出竒者何也臣聞兵法以正合以竒勝<lb/>
自古用兵未有不用奇兵而能勝者也况於北兵尤難<lb/>
以力較只可以計破國朝名将如楊洪之在大同常以<lb/>
刼營取勝近者王越之於紅鹽池亦用此術而議者以<lb/>
為兵出非正徃徃黜其功夫兵者詭道也况今邊人摧<lb/>
破之餘望風驚疑無有固志但能痛殺一陣則可以生<lb/>
<pb n="KR4e0133_WYG_019-10a"/>
中國之氣壯邊人之膽尚安論其正不正哉古謂戰勝<lb/>
在竒竒在速速在果今者敵營已在河套謂宜召募<lb/>
敢死之士萬人令勇将如馬儀劉寧者分将之俟彼來擾<lb/>
邊邊軍固守勿戰密令此軍銜枚星行掩襲則我兵可<lb/>
以大勝即不能勝彼亦當懲艾有内顧之憂不敢肆行<lb/>
侵擾矣且我師屢挫彼謂我不能師此正所謂出其不<lb/>
意攻其無備者也臣之所陳如此然數事者皆可委之<lb/>
邊将陛下特運廟謨於上考其功罪賞罰之而已矣豈<lb/>
<pb n="KR4e0133_WYG_019-10b"/>
不甚簡而便歟今邊人之困如在水火謂宜濡手足焦<lb/>
毛髪急徃救之猶懼不及而上下方牽於文法有所見<lb/>
而或不敢言有所言而或不肻行觀望遲疑虚度日月<lb/>
則邊民之困日以急侵擾之患日以深事勢如此其亦<lb/>
深可憂者也其亦深可懼者也臣本書生不知兵然古<lb/>
今治亂頗識一二許國之忠不覺妄發唯赦其狂愚之<lb/>
罪而采擇之社稷之幸臣預有焉<lb/>
　　　　時事疏<lb/>
<pb n="KR4e0133_WYG_019-11a"/>
臣伏見國家自太祖遭元末之亂創造海宇及今百四<lb/>
十年海内晏然正承平極盛之時也陛下即位其亦有<lb/>
樂於此乎臣愚竊以為可憂未可以為樂也盛衰治亂<lb/>
自古相尋於無窮况今天下名為治平而實有可憂者<lb/>
即如徃者恒星晝見太白經天近日風雷之變拔木折<lb/>
闗正在郊壇之内皇城之間此災異之可憂者也所在<lb/>
府庫空虚公私掃地赤立一有水旱不免人民流離盗<lb/>
賊敓攘意外之變何以支梧此民情之可憂者也元裔<lb/>
<pb n="KR4e0133_WYG_019-11b"/>
尚存今雖潜遁而睥睨徃來恐其志不止擄掠邊方兵<lb/>
備單弱将帥之中未見隠然有能為國長城者此外患<lb/>
之可憂者也上無核實之政下多朋比之風有功不必<lb/>
賞賞者不必有功甚者一人之身或以為賢或以為佞<lb/>
或以為功或以為罪此國是之可憂者也臣故曰可以<lb/>
為憂未可以為樂也比奉詔㫖仰見陛下恐懼修省之<lb/>
心矣然臣愚以為有恐懼修省之心必有恐懼修省之<lb/>
實所謂實者有四焉一曰急講學之為務二曰急延下<lb/>
<pb n="KR4e0133_WYG_019-12a"/>
之為務三曰急用人之為務四曰急節用之為務陛下<lb/>
昔在青宫臣幸以經學入侍竊見聖質髙明於凡經書<lb/>
讀不三四即皆上口此天假陛下聖明之資也自登大<lb/>
寳萬幾日繁舊學得無少輟乎昔傅說之告髙宗曰學<lb/>
于古訓乃有獲事不師古以克永世非說攸聞或謂貴<lb/>
為天子矣尚何事於學殊不知庶人之學與不學係一<lb/>
家之興廢人主之學與不學係天下之安危夫天人性<lb/>
命之理古今治亂是非得失成敗皆具于書未有不讀<lb/>
<pb n="KR4e0133_WYG_019-12b"/>
而能知者自古聖帝明王未有不由學者也堯學於君<lb/>
疇禹學於西王國湯學於伊尹髙宗學於甘盤文王學<lb/>
於吕望况後世乎陛下春秋之間每月三御經筵大臣<lb/>
儼然侍列講官依文解義頃刻而退上下太嚴情義莫<lb/>
洽唯日講最為親切上可以賜問下可以獻忠而寒暑<lb/>
之間又皆罷歇一年之内唯春秋數月一月之内召見<lb/>
不過數日一日之内進對不過片時所謂一日暴之十<lb/>
日寒之一人植之十人拔之欲學之成得乎竊見仁宗<lb/>
<pb n="KR4e0133_WYG_019-13a"/>
皇帝時别建𢎞文閣於思善門之右召文學之士日直<lb/>
其中仁宗時至閣中講論古今經史臣愚願倣𢎞文閣<lb/>
故事命侍從文學之臣更畨入直或召天下名能文學<lb/>
恬退者一二人如先朝用陳繼王進故事陛下聼政之<lb/>
暇游息之間時至閣中畧去威嚴從容訪問或講經書<lb/>
或論古今成敗有暇則至不必拘其時有疑則問不必<lb/>
嚴其禮如是則聖學緝熈義理純熟凡百玩好自不暇<lb/>
及而所召必皆一時之聞人則亦可以收拾天下之遺<lb/>
<pb n="KR4e0133_WYG_019-13b"/>
才聳動天下之視聼知陛下之好學有如此者此最當<lb/>
今之所急也君臣不相接久矣先皇帝在御日久明習<lb/>
國家事或於午門親决訟獄或於便殿召見大臣如劉<lb/>
大夏戴珊皆得時時召見延訪政事當時天下竦然争<lb/>
相傳誦以為近世君臣所未有也古者君臣一體如家<lb/>
人父子唯諾于一堂之上降至後世堂陛尊嚴而君臣<lb/>
之分隔禮節繁多而上下之情疎䜛說殄行始得行乎<lb/>
其間在易上下交為泰不交為否治亂之迹昭然可觀<lb/>
<pb n="KR4e0133_WYG_019-14a"/>
臣願陛下繼先帝故事朝退之時每于便殿延召内閣<lb/>
與六部大臣問以時政得失或左右獻替之臣或廵撫<lb/>
方岳之屬皆可因事而見詢訪四方之風俗生民之休<lb/>
戚則人情世故可以周知而人才之髙下亦因是可察<lb/>
此亦當今之所急也國家以經學取士其名最正其途<lb/>
最專徃徃名臣皆出其中得人之效不可誣矣然天下<lb/>
之才自非一途之所能盡故前代用人其科不一其途<lb/>
似雜而網羅豪傑不至遺漏天下固有瓌奇超卓之才<lb/>
<pb n="KR4e0133_WYG_019-14b"/>
不能事科舉之學者徃徃遺之故以天下之大每有乏<lb/>
才之歎或坐此也臣愚欲於科貢之外畧倣前代制科<lb/>
或博學宏詞之類以待非常之士或旁通五經或博極<lb/>
子史或善詩賦兼工書札不問有官無官皆得投進每<lb/>
六年一舉所取不過十餘人其翹然出類者儲之翰林<lb/>
或以簉庶吉士之選次以備科次以備道又次以備部<lb/>
屬中書等官先有官者視所宜而加其秩庶可以網羅<lb/>
遺才數年之後天下學者必将争自磨洗以通經學古<lb/>
<pb n="KR4e0133_WYG_019-15a"/>
為髙脫去謏聞之陋矣武臣亦然或驍勇絶人或騎射<lb/>
出衆或謀畧著聞皆選置邊将幕下待其有功不次拔<lb/>
擢庶緩急之際不至乏才而或者以為此非祖宗故事<lb/>
臣愚以為是故事也太祖用人固非一途太宗之時常<lb/>
因考滿官到部召試之拔其優者不次量用如胡儼以<lb/>
桐城令召試稱㫖擢在翰林位至太子賔客呉訥起於<lb/>
醫士位至都御史此亦當今之所急也臣聞天下之大<lb/>
不患無財也以天下之大而患無財則必有耗之者矣<lb/>
<pb n="KR4e0133_WYG_019-15b"/>
今置漏巵于此雖竭江湖不能滿也用財而無節亦何<lb/>
異于漏巵者乎宜乎天下之大猶以為不足也近者詔<lb/>
集廷臣議足國之長䇿臣思之踰月卒未有得葢今天<lb/>
下取民之法盡矣至矣山林闗市靡不有征竹木茶鹽<lb/>
靡不有稅雖使𢎞羊輩復生亦何以加故臣之愚以為<lb/>
取財之路不可復廣唯有節用是為長䇿今中外冗官<lb/>
既去旋留不急之作無名之賞所費不貲此亦何異於<lb/>
漏巵乎昔漢文帝欲作露臺惜百金而中止韓昭侯有<lb/>
<pb n="KR4e0133_WYG_019-16a"/>
弊袴藏之以待有功史臣書之以為美談臣願陛下一<lb/>
意惜財将有興作則思文帝露臺之言将有賞賜則思<lb/>
昭侯弊袴之事并勅左右近習同心憂國凡不急之役<lb/>
無名之賞一切罷去中外冗官復有由倖途求進者痛<lb/>
懲治之仍命戸部考天下一嵗所入幾何所出幾何大<lb/>
約務令所出寡於所入積以為羡餘如一年而儲十萬<lb/>
則十年可知也二十年四五十年又可知也何患國用<lb/>
之不充乎何必酷取以傷民心損國家之元氣哉此亦<lb/>
<pb n="KR4e0133_WYG_019-16b"/>
當今之所急也今天下之事可言者多矣而斯四者為<lb/>
重能行斯四者其餘可以次而理矣今陛下春秋鼎盛<lb/>
宜及此時日親道徳文學之臣薫陶涵養以成國家億<lb/>
萬年之治而乃獨從左右馳射為娯恐天下聞之為之<lb/>
解體也然以馳射諫者多矣諫者不休陛下不止豈以<lb/>
勇者聖人之所不廢且三邊時有風塵之警亦不㤀武<lb/>
備之一事也夫勇固聖人所不廢然獨無以孟軻氏所<lb/>
謂大勇告陛下者乎一怒而安天下此文王之勇也武<lb/>
<pb n="KR4e0133_WYG_019-17a"/>
王之勇也夫豈區區于馳射之間哉故臣願陛下急于<lb/>
自治益務講學務延下則身心日修天變可弭國是可<lb/>
定矣務求賢務節用則綱紀畢張民事可理國用可充<lb/>
矣如是而蕞爾小邦猶或不恭陛下赫然震怒選将出<lb/>
師有功必賞有罪必誅威信既行誰不用命當是時也<lb/>
眞可端拱而制四夷之命矣此所謂天下之大勇也唯<lb/>
陛下留神先其大者焉<lb/>
　　　辭免内閣一<lb/>
<pb n="KR4e0133_WYG_019-17b"/>
伏奉今月十七日詔㫖命臣兼翰林院學士著同李東<lb/>
陽内閣辦事者渙汗自天震兢無地中謝竊念内閣為<lb/>
深嚴宥密之地學士乃清要貴重之官其代王言以熈<lb/>
帝載治忽攸繫逺近具瞻自非經濟之才曷稱變調之<lb/>
任况當陛下勵精圖治之始亦唯海内改觀易聼之時<lb/>
宜敷求於哲人以上隆乎治化如臣者學不足以造古<lb/>
人之㣲識不足以通當世之務久官翰苑莫稱三長近<lb/>
佐銓曹曾無寸補方畏譴呵之及忽聞寵命之加使帶<lb/>
<pb n="KR4e0133_WYG_019-18a"/>
銓衡進陪國論職親地近方傾向日之心任重力㣲尤<lb/>
切履氷之懼自唯不可僉議謂何倘冐昩而濫居恐顛<lb/>
隮以無及伏望聖明改求儒碩協濟鴻猷庶㣲臣免非<lb/>
據之愆物論有允諧之美臣無任<lb/>
　　　二<lb/>
臣昨貢封章辭免恩命未䝉俞允曲賜褒嘉唯天地之<lb/>
恩敢為自外而淵冰之懼尤切于中重任難於虚居明<lb/>
主可以理奪再陳私義伏冀矜從抑臣又聞之天下之<lb/>
<pb n="KR4e0133_WYG_019-18b"/>
事成於同而敗於異聖賢之學精於勤而荒於嬉故伊<lb/>
尹唯以一徳歸美於商湯而姚崇亦以十事要說於唐<lb/>
帝君臣相儆今古皆然兹當聞命之初敢効責難之義<lb/>
唯聖主堅二主之心無替于始庶㣲臣效兩臣之職克<lb/>
饗其終不然所有恩命臣實未敢祗受取進止<lb/>
　　　辭免户部尚書兼文淵閣大學士<lb/>
伏奉月日勅陞臣户部尚書兼文淵閣大學士皇恩隆<lb/>
重有天髙地厚之施私義戰兢如深淵薄氷之懼中謝<lb/>
<pb n="KR4e0133_WYG_019-19a"/>
伏念臣出自衡茅偶登科第志唯自守每絶意於榮名<lb/>
才不逮人祗窮年於佔畢誤䝉先帝有正人端本之求<lb/>
俾侍聖明隨東朝進講之列旋由詞苑遂次詹端日就<lb/>
月将獻納曽無一字之補朝嬰夕側睽離乃有三年之<lb/>
多仰龍飛以當天甘蠖屈於逺地恭唯皇帝陛下政務<lb/>
聿新人唯求舊簮履雖弊不忍棄遺犬馬之勞尚䝉紀<lb/>
録置之密勿使贊便章曾無建明愧深負於素學曲為<lb/>
裨補思勉逐乎時宜姑徐徐以有為方自附見可而進<lb/>
<pb n="KR4e0133_WYG_019-19b"/>
之義久碌碌以無補且欲從不能者止之言顧舊職之<lb/>
未供敢新恩之祗受伏望聖明收還成命使秩由功序<lb/>
無羡乎一嵗九遷之榮志以分安亦免乎終朝三褫之<lb/>
議臣無任<lb/>
　　　䕃子入監<lb/>
國家舊制京官三品以上三年考滿者許一子入監讀<lb/>
書臣先待罪吏部侍郎三年考滿引奏復職當是時既<lb/>
巳當預恩例恐懼因循未敢聞奏旋䝉皇上不以臣愚<lb/>
<pb n="KR4e0133_WYG_019-20a"/>
不肖不次擢任内閣兼翰林院學士未幾又進戸部尚<lb/>
書兼文淵閣大學士未幾又賜玉帶麒麟織金服恩命<lb/>
稠疊為媿為悚日夜惕若圖欲報稱而恨才力之未及<lb/>
也自唯忝竊過分圖報末由凡乞恩之事不唯不敢出<lb/>
諸口而亦不敢萌之心及今且餘一年間伏自思念太<lb/>
學之設三代之時所以待公卿大夫元士之子故謂之<lb/>
國子唐六典國子博士掌教三品以上子孫及曾孫則<lb/>
録舊勞作人才自古然矣臣何敢獨為異以虧盛制况<lb/>
<pb n="KR4e0133_WYG_019-20b"/>
太學賢士之所闗使幼學預觀焉禮樂文章之美人物<lb/>
衣冠之懿于以廣其見聞發其心志而非以為圖進之<lb/>
階也臣有長子延喆見為呉縣學生員次子延素今年<lb/>
十有七嵗亦曾有志於學伏望聖恩俯賜昭鑒使得預<lb/>
朝廷作成養育之化臣無任<lb/>
　　　辭免少傅兼太子太傅<lb/>
臣伏䝉今月十四日手勅陞臣少傅兼太子太傅武英<lb/>
殿大學士尚書仍舊者燮調之任實重三孤爵號之隆<lb/>
<pb n="KR4e0133_WYG_019-21a"/>
無踰一品儲宫峻秩秘殿隆名葢必授乎才賢素有出<lb/>
人之望亦或假以嵗月久著積功之勞具是二者尚或<lb/>
難之曾無一焉何以堪此恭惟皇帝陛下繼離明而溥<lb/>
照推乾施以無偏擢臣近司預聞機務力小任重方切<lb/>
憂虞義重恩深實難報稱行将自劾豈意超遷况一年<lb/>
之間恩數荐至而三公之亞豈可叨居曾無嵗月之勞<lb/>
又非才徳之選自惟且知其不可人言孰以為當然恐<lb/>
小器之易盈致疾走之多躓伏望收還成命俾安分于<lb/>
<pb n="KR4e0133_WYG_019-21b"/>
斯時仰佐隆平或收功于異日臣無任<lb/>
　　　乞歸一<lb/>
臣以菲薄受知聖明始自銓曹拔置内閣荐䝉寵命階<lb/>
至一品旋被玉帶蟒衣之賜人臣遭際可謂至矣是以<lb/>
受命以來捫心自誓雖捐軀命無所顧惜庶幾圖報萬<lb/>
分之一此臣之志也豈意命與心違才難力彊縁臣禀<lb/>
受素薄少而多病老益就衰加以力小任重福薄寵逾<lb/>
自去年冬痰喘屢作迄今頭眩腰疼腿膝麻木舉歩之<lb/>
<pb n="KR4e0133_WYG_019-22a"/>
際疲曳不前立班之時顛眩幾及屢欲冒昧陳乞少養<lb/>
衰殘顧念隆恩末由報稱是以扶衰䇿憊彊自支撐冀<lb/>
或少愈而日月滋久病勢浸加以致精力衰㣲意氣昏<lb/>
惰雖欲黽勉從事勢不復能况當朝廷綜核名實中外<lb/>
庶官必皆稱職臣獨以衰病之質玷崇髙之班朽腐之<lb/>
材居樞要之地豈惟久妨賢者之路亦恐深負聖明之<lb/>
知伏望察臣懇悃特賜矜從俾就安閒少延殘喘如其<lb/>
終不獲痊猶且感恩地下萬一未填溝壑尚當於畎畝<lb/>
<pb n="KR4e0133_WYG_019-22b"/>
之中歌頌聖徳播之於無窮臣無任<lb/>
　　　二<lb/>
臣比縁衰病疏乞休致伏䝉温詔委加褒飾未賜俞允<lb/>
臣慚悚之至無以自容而懇欵之誠終期上達是以敢<lb/>
復冒昩言之臣聞因能授任者君之明陳力就列者臣<lb/>
之義臣禀既薄劣性復顓䝉其於古訓之畧雖嘗討尋<lb/>
至於當世之務多不通曉是以待罪内閣二年有餘而<lb/>
於國家大政毫髪無補方此循名責實譴己難逃倘復<lb/>
<pb n="KR4e0133_WYG_019-23a"/>
歴嵗踰時罪将彌積使臣之才識果有益於國家雖捐<lb/>
此軀復何所惜但識之昏愚既不可彊而病之疲薾殆<lb/>
難復支故敢乞其不肖之身将以避夫賢者之路况今<lb/>
中外人才濟濟相望但加拔擢悉愈於臣伏願聖明念<lb/>
政本之為重憫疲薾之巳衰特賜矜從俾安田里則於<lb/>
物情有允亦且私義獲安臣無任<lb/>
　　　三<lb/>
臣比縁衰病伏䝉皇上兩次遣官至第賜以尚方之藥<lb/>
<pb n="KR4e0133_WYG_019-23b"/>
餌重以大官之珍羞慙悚彌深凌兢莫措夫天地之恩<lb/>
至大報豈能㤀而犬馬之疾巳疲力難復彊敢干睿聴<lb/>
罄悉愚衷以臣凡庸理合屏黜然而詔㫖勉留恩賜稠<lb/>
疊豈以臣雖無賛理之功嘗玷鈞衡之地故崇優渥之<lb/>
數以全體貌之誠然體貎者君人之禮責實者朝廷之<lb/>
政自古明君用人上焉者必其才識超卓足以戡定謀<lb/>
議下焉者亦且膂力彊敏足以趨赴事功若咸無焉将<lb/>
安用此此臣所以日夜思欲補報而不能者也今臣之肝<lb/>
<pb n="KR4e0133_WYG_019-24a"/>
膈巳披露矣朝廷之體貌巳曲全矣才者進而孱者廢<lb/>
壯者用而病者休亦理勢之自然也伏望俯加昭察特<lb/>
賜矜從将臣之職改授時賢則朝有得人之美臣免曠<lb/>
職之愆臣無任<lb/>
　　　謝准乞歸<lb/>
臣近以疾病不能供職輙上章求休致皇上不加譴責<lb/>
温詔褒嘉仍賜之誥勅給驛以歸月米人夫超越常數<lb/>
此天地之恩希濶之遇非臣殞首所能報也即欲詣闕<lb/>
<pb n="KR4e0133_WYG_019-24b"/>
謝恩而所苦手足之疾有妨拜起或致傾跌失容祗為<lb/>
不敬臣特於私家北向稽首以祝聖夀伏念臣以謭薄<lb/>
之質荷聖明之知擢在内閣疊加異數此自昔人臣之<lb/>
所難遇也而臣特以才識短淺不能裨贊謀猷又以疾<lb/>
病纒綿不能奉事朝請有孤任使自絶生成以此疚心<lb/>
每若芒刺然捐軀殞命既莫効於生前結草銜環尚圖<lb/>
報於身後臣無任<lb/>
　　　　辭朝<lb/>
<pb n="KR4e0133_WYG_019-25a"/>
臣近以衰病陳情乞解職務復䝉聖恩特賜俞允仍命<lb/>
給驛還鄉臣今逺去闕庭不勝犬馬之戀禮合匍匐陛<lb/>
辭庶幾一望天顔以為平生之幸而前疾未痊拜起之<lb/>
際恐有失容滋為不敬伏望聖慈特加矜宥不究切之<lb/>
臣歸田里歌詠聖徳生當銜環死當結草臣不勝感戴<lb/>
天恩之至臣無任<lb/>
　　　謝賜銀幣鞍馬<lb/>
今月二十一日監修總裁英國公張懋等上孝宗皇帝<lb/>
<pb n="KR4e0133_WYG_019-25b"/>
實録皇情恱豫自懋以下頒賞有差以臣曾忝預總裁<lb/>
之列亦賜銀五十兩紵絲羅六表裏鞍馬一疋副臣巳<lb/>
於私家稽首登受縁臣先以犬馬之疾當進呈實録之<lb/>
時不獲隨諸臣之後方懼譴呵之及而例加蕃錫又不<lb/>
能稽首闕下以謝恩寵受賞無功面顔有靦拜賜不及<lb/>
罪戾滋多臣無任慙汗戰兢激切屏營之至<lb/>
　　　論保國公朱暉功次<lb/>
今日䝉發下朱暉所奏臣等看得爵賞國家大事賞<lb/>
<pb n="KR4e0133_WYG_019-26a"/>
當功則人勸賞不當功則人且議之朱暉所上功次紀<lb/>
功御史既以為茫昩難考覆勘官兵科兵部皆以為無<lb/>
顯跡而朝之輿論皆謂其功不實此而陞授後之人皆<lb/>
将效尤姦偽日滋孰肯復捐軀赴敵為國家立功哉古<lb/>
稱惜名器以待有功願陛下惜此名器俟後日邊臣有<lb/>
真能為國立功者然後與之臣等與暉同為王臣亦有<lb/>
交契然朝廷爵賞不敢徇私情而㤀公義也取進止<lb/>
　　　論言官得罪<lb/>
<pb n="KR4e0133_WYG_019-26b"/>
近者言官不識大體進言失次致陛下震怒相隨下獄<lb/>
朝臣悚懼莫知所為臣等新受恩命職在輔導不敢不<lb/>
言自古聖帝明王必優容言官以開言路所以通上下<lb/>
之情防壅塞之禍葢言之善而納之未見聖度之大言<lb/>
不善而優容之乃為聖徳之光今言官既知罪矣唯少<lb/>
霽天威曲加寛宥使中外人情帖然安妥天下後世共<lb/>
知聖度如天不以言語之故而罪人也其於聖徳豈不<lb/>
有光哉<lb/>
<pb n="KR4e0133_WYG_019-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0133_WYG_019-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻十九<lb/>
</p>
<p>
</p>
  </div>
</body>
</text>
</TEI>
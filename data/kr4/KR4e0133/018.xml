<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻十八</head>
    <p>
<pb n="KR4e0133_WYG_018-1a"/>
欽定四庫全書<lb/>
　震澤集巻十八　　　　　　明　王鏊　撰<lb/>
　　内制<lb/>
　　　伏羌伯毛鋭加封太子太保誥文<lb/>
朕惟自昔人臣能為國家宣力於内外者必有殊恩異<lb/>
歎以示報禮之隆昭等威之重伏羌伯毛鋭乃考忠事<lb/>
我憲廟分鎮西陲将師固原捐軀狥國爰受伯爵以貽<lb/>
後昆爾鋭早嫺韜畧綽有父風朕用授之齊斧徃甸南<lb/>
<pb n="KR4e0133_WYG_018-1b"/>
服蠢兹蠻夷宼攘草竊爾乃身先士卒抵觸瘴霧深入<lb/>
炎荒多所斬獲盪定逋宼朕嘉乃功是用進爾為太子<lb/>
太保爾尚一乃心靖乃守紹乃先烈俾嶺海之間逺近<lb/>
乂安乃至林蠻洞蜑罔不率服朕永無南顧之慮時乃<lb/>
之休<lb/>
　　　封張真人彦頨誥文<lb/>
朕紹膺休命誕布皇猷惟儒宗是頼而隂翊王度則𤣥<lb/>
教攸存惟爾之先靈異有聞肇自炎漢迄於宋元我太<lb/>
<pb n="KR4e0133_WYG_018-2a"/>
祖之興既仁義以為治亦清净以寧民爰有真人之封<lb/>
以為道教之祖爾彦頨裔出神明門髙福地特命為正<lb/>
一嗣教端虚沖静承先𢎞道真人爾尚靖爾守體爾虚<lb/>
無忝爾先人以翊我王化永保景命敷錫下民欽哉故<lb/>
勅<lb/>
　　　贈太子少保南京禮部尚書謝綬誥文<lb/>
制曰生而匪懈乃臣子自盡其心歿且有聞在朝廷則<lb/>
殊其數爰疇終始用勵忠嘉爾故南京禮部尚書謝綬<lb/>
<pb n="KR4e0133_WYG_018-2b"/>
奮自甲科翔於郎署累遷藩臬旋都風紀之司歴佐刑<lb/>
工遂正春卿之位實司留務夙著勤勞清慎勿渝淪謝<lb/>
奄及昔我皇考每圖任于老成惟予一人用深嘉於休<lb/>
烈兹特贈爾為太子少保於戲保釐南土既聫八座之<lb/>
尊進秩東朝復次三孤之列尚期幽穸服此榮名<lb/>
　　　贈太子太保都察院左都御史史琳誥文<lb/>
制曰生而効職固臣子之當為歿有加封乃朝廷之異<lb/>
數爰敦終始用勵賢能故具官某擢自甲科翔於諫苑<lb/>
<pb n="KR4e0133_WYG_018-3a"/>
累更任使多著勤勞况博識乎古今仍兼資乎韜畧比<lb/>
更新化圖任老成惠文彈治乎臺端爾猷具在齊斧寄<lb/>
分于閫外我武惟揚顧不戰以屈人兵乃無妄而來物<lb/>
議方資夾輔遽爾淪亡贈典已行朕懐未慊兹復贈爾<lb/>
太子太保於戲賞以功酬未盡生前之報秩由恩進益<lb/>
増歿後之光<lb/>
　　　封慶陽伯夏儒誥劵文<lb/>
制曰恩以親覃實重軒龍之選號隨爵異式依帶礪之<lb/>
<pb n="KR4e0133_WYG_018-3b"/>
盟自先朝而已然豈今日之可緩爾中軍都督府都督<lb/>
同知夏儒裔出徳門學成藝苑性資淵懿早秀發乎京<lb/>
畿世澤深長乃篤生乎碩媛發祥有俶率履無虧爰作<lb/>
配乎朕躬遂母儀乎天下兹特封爾為推誠宣力武臣<lb/>
榮禄大夫柱國慶陽伯食禄一千石子孫世襲於戲親<lb/>
親以仁非禄秩莫昭其數繼繼在徳惟恭儉可孚於休<lb/>
服此殊恩永言無斁<lb/>
　　　慶陽伯夫人葉氏誥文<lb/>
<pb n="KR4e0133_WYG_018-4a"/>
制曰乾以坤承允合無疆之徳母因子貴爰加不次之<lb/>
封既開祚之有先豈貤封之可後爾夫人葉氏柔静之<lb/>
操足儀閨門荘肅之容能承饋祀篤生令女上應軒龍<lb/>
正位中宫纉徳方嘉於渭涘推恩外戚泝源實自乎塗<lb/>
山兹特加封為伯夫人於戲儀盛六珈禮不㤀其自出<lb/>
爵依五等恩尚流於無窮永沐寵光益綿夀祉<lb/>
　　　勅工部郎中郝海畢昭<lb/>
國家漕運皆由㑹通河而通州至京師四十餘里則陸<lb/>
<pb n="KR4e0133_WYG_018-4b"/>
輓以進甚費且勞深秋淫雨泥潦為患寸歩千里民甚<lb/>
病之成化中嘗命官疏濬功竟不成近獻言者多言舊<lb/>
河雖未能遽復郭守敬之跡但能隨其地形多為之堰<lb/>
以時瀦水令舟可泊轉般交兊事逸且省今特命爾海<lb/>
爾昭㑹同參将某等及春和氷泮疾速整理自大通橋<lb/>
至張家灣一帶相其髙下或疏或導堤岸堰閘因舊増<lb/>
新増卑培薄毋緩以廢事毋急以厲人惟調度得宜河<lb/>
道通而陸輓廢民一勞而有永逸之期國暫費而獲經<lb/>
<pb n="KR4e0133_WYG_018-5a"/>
久之利庻不負朕委任欽哉<lb/>
　　　勅遼東巡撫都御史鄧璋<lb/>
中國備邊之策服之以威不若綏之以徳朶顔等三衞<lb/>
世為東北藩籬聞其長穆爾們奎屯諾海近頗桀驁潜引<lb/>
逺去隂蓄異謀爾等示以恩威利害乃幡然悔悟遂率<lb/>
部落一萬餘人入市交易輸情納欵願世為朝廷宣力<lb/>
朕甚嘉之自今邊氓其少安矣然逺人之情叛服靡常<lb/>
古稱無恃其不來恃吾有以待之爾等須識此意無怠<lb/>
<pb n="KR4e0133_WYG_018-5b"/>
無忽故諭<lb/>
　　　勅秦府永興王府鎮國中尉椴<lb/>
皇祖有訓凡宗室行動出入具有成憲罔敢踰越陜西<lb/>
鎮守等官奏爾私出府第與順徳郡君女陳氏飲酒事<lb/>
皆有跡不誣爾為朝廷宗室蔑棄禮義法當究問但念<lb/>
親親姑降勅切責薄示懲戒自今以後宜反身修徳以<lb/>
葢徃愆如或不悛國法具在朕不爾私故勅<lb/>
　　　禮部尚書張昇進太子太保致仕勅文<lb/>
<pb n="KR4e0133_WYG_018-6a"/>
惟卿早以掄魁致位宗伯皇考圖惟舊學特所委任前<lb/>
後十餘年肆朕即位無改於舊而累疏引疾乞解政務<lb/>
朕惜夫老成之去而憫勞以職務之煩特加太子太保<lb/>
給驛以歸有司月給米三石輿𨽻四人於戲生遇明時<lb/>
致位八座固為士之極榮而早歸故里身名俱完尤士<lb/>
所難得尚隆夀祉以率鄉人卿有止足之義朕亦有優<lb/>
老之名故勅<lb/>
　　　勅司禮監左監丞張温<lb/>
<pb n="KR4e0133_WYG_018-6b"/>
先該隰川王府鎮國将軍仕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>事多不法朕不忍置之<lb/>
於理革爵為庶人命徃守先王墳園使反躬思咎而仕<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>抗勅阻撓誓死不徃朕猶不忍仍命爾温會同山西<lb/>
鎮廵等官宣諭朕意仕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>仍執迷狠愎尤甚朕以親親<lb/>
之故下廷臣議僉言先年代府武邑王革爵移置太原<lb/>
府城今其居尚在宜遷仕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>居之聼晉王嚴加約束如<lb/>
此則恩法兩盡仕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>倘能因此悔過朕尚有恩命如又<lb/>
不悛則當依鳯陽髙墻事例於戲朕之待仕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>恩義亦<lb/>
<pb n="KR4e0133_WYG_018-7a"/>
至矣宣定王及該府鎮國輔國等将軍儀賔教授等官<lb/>
其徃諭之朕意俾自擇去就<lb/>
　　　景皇后尊諡勅<lb/>
昔景皇帝踐阼汪氏實正位中宫既乃自懐謙冲譲軒<lb/>
龍於有子英廟復辟景皇退就王封而汪氏復為郕王<lb/>
妃居之外府憲祖之十一年念景皇康濟之功上尊號<lb/>
曰恭仁康定景皇帝而妃號獨未及改汪居外府三十<lb/>
餘年含貞體順夀考令終兹已陪葬景陵夫禮取其稱<lb/>
<pb n="KR4e0133_WYG_018-7b"/>
也康定既正大號而園陵配享未復褘翟之號於禮殊<lb/>
為未稱且憲祖追崇之志葢将有待朕不敢廢爾禮部<lb/>
其會羣臣仍上皇后尊諡葢𦵏以妃祭以后實酌禮之<lb/>
宜而處其中者也爾其如勅奉行故勅<lb/>
　　　代禮部上景皇后尊號議<lb/>
臣聞孝以繼志為大禮以正名為先自昔后妃輔佐人<lb/>
主其生也爰有淑徳懿行讓其美而弗居其歿也必有<lb/>
顯號徽稱表其實而不朽伏惟景皇后汪氏出自勲閥<lb/>
<pb n="KR4e0133_WYG_018-8a"/>
嬪於王家久侍養乎宫中旋母儀乎天下行無缺失志<lb/>
尚謙沖懼茀禄之太盈讓軒龍而弗處故英皇復辟獨<lb/>
以貞順而不預其愆憲祖追崇猶以遜避而未正其號<lb/>
含章不耀體素無渝泯任姒之徽音託黄老之清浄守<lb/>
專一徳人或不知其名身歴五朝天乃偏錫之夀倐僊<lb/>
遊之遂逺顧神劒以相從配享巳隆徽號未復幸宸衷<lb/>
之有感渙大號以特頒葢晦於前必顯於後讓其實斯<lb/>
得其名恭惟皇上慎終追逺用惇叙乎本支考實定名<lb/>
<pb n="KR4e0133_WYG_018-8b"/>
遂誕孚於有衆臣等謹徴諸古義考以諡法先皇后汪<lb/>
氏尊號宜天錫之曰孝敬愼恵皇后臣等拜手稽首謹<lb/>
識<lb/>
　　　遣祭景皇后文<lb/>
惟靈早膺茂選事我景陵中更艱虞徳義無爽屏居外<lb/>
府既夀且康訃音忽聞哀傷何已爰追先志恩數特加<lb/>
靈其有知尚克歆服<lb/>
　　　祭宜黄郡主文<lb/>
<pb n="KR4e0133_WYG_018-9a"/>
惟靈宗室懿親𦵏有殊等盗為不道侵毁爾墳所司奏<lb/>
聞良用憫惻爰命改葬用妥爾靈靈其有知返此新室<lb/>
既固既安永無後害<lb/>
　　　諭祭駙馬都尉樊凱父南城兵馬副指揮文<lb/>
昔在皇姑禮成釐降惟爾子凱副車克尚歴事先皇宿<lb/>
衞帶刀爰及朕躬弗懈益勞伊子之賢惟爾之教世徳<lb/>
所種宜食其報英靈雖逺簡在朕心命官諭祭尚克居<lb/>
歆<lb/>
<pb n="KR4e0133_WYG_018-9b"/>
　　　諭祭樊凱母文<lb/>
自昔親賢恩數有秩惟爾子凱館于貳室承明宿衞歴<lb/>
事先朝以及朕躬弗懈弗驕娠徳育賢尚延所自五福<lb/>
具兼八十餘逝命官治葬故里是營諭祭有光尚克歆<lb/>
承<lb/>
　　　諭祭禮部右侍郎掌通政司事贈尚書沈禄文<lb/>
惟爾奮自賢科重以國戚先帝嘉之銀臺屢陟敷奏詳<lb/>
雅操履不頗歴年滋久勞勩實多訃音忽聞良用悼惜<lb/>
<pb n="KR4e0133_WYG_018-10a"/>
爰念徃勞贈大宗伯遣官治𦵏祭品式陳服兹寵命賁<lb/>
爾後人<lb/>
　　　諭祭南京都察院左副都御史陳璚文<lb/>
惟爾甲第蜚英詞林績學諫垣獻納補益𢎞多棘寺讞<lb/>
刑尤號平允晉陟南臺舟師克練方隆委任遽爾乞閒<lb/>
訃音上聞良用悼惜爰念徃勞賜祭與葬爾靈不昧尚<lb/>
克歆承<lb/>
　<lb/>
<pb n="KR4e0133_WYG_018-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻十三</head>
    <p>
<pb n="KR4e0133_WYG_013-1a"/>
欽定四庫全書<lb/>
　震澤集巻十三　　　　　　明　王鏊　撰<lb/>
　　序<lb/>
　　　匏菴家藏集序<lb/>
文章不難於竒麗難於醇難於典則雖然醇與則可能<lb/>
也醇而不俚則而能暢殆有非力所至而至者焉其必<lb/>
由養乎是難能也故禮部尚書兼翰林院學士文定呉<lb/>
公官禁近前後三十餘年文章傳播中外公既卒其子<lb/>
<pb n="KR4e0133_WYG_013-1b"/>
中書舍人奭刻其所謂家藏集者授予請序予嘗竊評<lb/>
公之文矣擺脱尖新力追古作豐之千言不見其有餘<lb/>
約之數語不見其不足為詩興寄閒遠不為浮豔之語<lb/>
用事精切不見斧鑿之痕自謂得公之深也兹復何言<lb/>
乎獨念公生頗好蘇學其於長公每若數數然者及其<lb/>
自著乃獨異焉紆餘有歐之態老成有韓之格信其學<lb/>
力之至自得者深乎其所養可知己明興作者代起獨<lb/>
楊文貞公為第一為其醇且則也公之文視文貞吾未<lb/>
<pb n="KR4e0133_WYG_013-2a"/>
知所先後使獲當路於時其功業豈少哉議者至今惜<lb/>
焉而公所以自託於不朽者固自有在又何待於彼者<lb/>
與予獲從公久每以道義相劘切其於序有不得辭公<lb/>
所著自當信今傳後云家藏者謙也詩諸體凡三十巻<lb/>
序記碑銘雜著四十巻<lb/>
　　　贈南京兵部尚書林公復官序<lb/>
昔之識者常以一人之進退占天下之治忽方逆瑾柄<lb/>
朝濁亂海内泉山公以直道不容去及逆瑾伏法公道<lb/>
<pb n="KR4e0133_WYG_013-2b"/>
大明泉山公以論薦復舊銜然則公之進退非可以占<lb/>
吾道之隆替乎公子利瞻來守呉郡郡之士夫皆作歌<lb/>
詩為公賀予以為公今日之進固可賀不若前日之退<lb/>
可賀尤大何也方瑾勢盛士之頑頓無恥者或望塵乞<lb/>
哀或媚竈祈進或脂韋其間以求容甚者藉其勢以中<lb/>
傷善類揚揚自以為得也不三四年則誅則殛則流則<lb/>
削向之赫奕者今皆安在而公之官則已復矣然則貪<lb/>
榮嗜進者將以何為而作奸害正者亦復何益公獨先<lb/>
<pb n="KR4e0133_WYG_013-3a"/>
事去之瑾不得而榮辱也故曰可賀尤大夫君子之自<lb/>
守一於義一於義進亦榮退亦榮退而榮者何也中無<lb/>
所媿焉耳小人則不然進亦辱退亦辱進而辱者何也<lb/>
中有所媿焉耳公於進退之間色無愠喜而吳人必欲<lb/>
一賀者賀吾道之泰也予與公同在翰林有同官之雅<lb/>
在吏部有交承之分于今郡公又有邦人之義又安能<lb/>
無言耶<lb/>
　　　蘇郡學志序<lb/>
<pb n="KR4e0133_WYG_013-3b"/>
國家學校之設徧於海隅而蘇學獨名天下於是吾友<lb/>
蔡君惟中始爲之誌惟中之言曰蘇學剏自宋景祐魏<lb/>
國文正范公割地爲之而安定胡先生實為之師今去<lb/>
二公五百餘年高風遺烈猶一日也且其地故為吳越<lb/>
廣陵王元璙之南園特幽且勝由今觀之大成之殿明<lb/>
倫之堂尊經之閣高壯巨麗固已雄視他郡其間方池<lb/>
旋浸突阜錯峙幽亭曲榭穹碑古刻原隰鱗次松檜森<lb/>
鬱又他郡所無也况自宋以來科第徃徃取先天下名<lb/>
<pb n="KR4e0133_WYG_013-4a"/>
臣碩輔亦多發蹟于斯則其盛豈獨地哉夫物盛則必<lb/>
傳盛而不傳蓋有之矣則以無紀籍故也昔四代之學<lb/>
見於戴記魯之泮水詠於詩蜀之學官紀于史今吾學<lb/>
之盛於四代雖未敢望於魯於蜀豈遽出其下哉而紀<lb/>
籍獨闕昻誠不佞少游於兹窮搜細勘得其顛末彚為<lb/>
四巻間以示予予蓋與君同游于學者也嘉其志之勤<lb/>
且郡之文獻有足徴者故為序諸首惟繼是而司敎有<lb/>
若安定者人才之出有若文正者吾且老矣尚當嗣君<lb/>
<pb n="KR4e0133_WYG_013-4b"/>
書之<lb/>
　　　重刋左傳詳節序<lb/>
春秋左傳詳節三十五巻宋魯齋朱申周翰注釋今董<lb/>
南畿學政黄侍御希武翻刻以示後學者也侍御以近<lb/>
世學者莫不為文而未知文之有法故刻示之予叙之<lb/>
曰文非道之所貴也而聖賢有不廢故冉牛閔子顏淵<lb/>
善言德行子夏子㳺以文學名孔子亦曰言之無文行<lb/>
而不遠而善鄭國之為詞命也則文豈可少哉學者不<lb/>
<pb n="KR4e0133_WYG_013-5a"/>
為文則已如為文而無法法而不取諸古殆未可也左<lb/>
氏疏春秋於聖人之㫖未盡得也而載二百四十二年<lb/>
列國諸侯征伐㑹盟朝聘宴饗名卿大夫徃來詞命則<lb/>
具焉其文蓋爛然矣於時若臧僖伯哀伯晏子子産叔<lb/>
向叔孫豹之流尤所謂能言而可法者下是雖疆場之<lb/>
臣亦善言焉有若展喜呂飴甥賓媚人解揚奮揚蹶由<lb/>
方伎之賤亦善言焉有若史蘇梓慎禆竈蔡墨醫和緩<lb/>
祝鮀師曠夷裔之遠亦善言焉有若郯子駒支季札聲<lb/>
<pb n="KR4e0133_WYG_013-5b"/>
子沈無戍薳啓疆閨門之懿亦善言焉有若鄧曼穆姜<lb/>
定姜僖負羈之妻叔向之母於戲其猶有先王之風乎<lb/>
其詞婉而暢直而不肆深而不晦鍊而不煩繩削有若<lb/>
剰焉而非贅也若遺焉而非欠也後之以文名家者孰<lb/>
能遺之而為史者尤多法焉嘗竊論之遷得其竒固得<lb/>
其雅韓得其富歐得其婉而皆赫然名于後世則左氏<lb/>
之於文可知也已而世每病其誣蓋神怪妖祥夢卜䜟<lb/>
兆誠有類於誣者其亦沿舊史之失乎雖然古今不相<lb/>
<pb n="KR4e0133_WYG_013-6a"/>
及又安知其果盡無也然予以獲麟而後文頗不類若<lb/>
非左氏之筆焉豈後人續之邪未可知也若是者今多<lb/>
從削蓋幾于醇且粹矣學者因是而求之為文之法盡<lb/>
在是矣若夫究聖人筆削之㫖以寓一王之法自當求<lb/>
其全以進於經<lb/>
　　　瓜涇集序<lb/>
瓜涇集者集通議大夫都察院右副都御史長洲徐公<lb/>
之文也公與予同年進士而齒先於予時同年三百人<lb/>
<pb n="KR4e0133_WYG_013-6b"/>
予獨善公且相約為古文詞志甚鋭務追古作者為徒<lb/>
相與劘切倡和徃來然公詞出予每詘焉自以為弗及<lb/>
也未幾公以水部分司山東之寧陽地辟務簡益肆力<lb/>
於學及官武選時吴文定公在翰林呉中名士皆集倡<lb/>
和益富而公出補外藩于淛于嶺南于湖襄最後以御<lb/>
史中丞廵撫齊魯所至不獨以政事稱而尤以文學著<lb/>
聞蓋著述滋富矣然予自是與公闊焉乆不聞問𢎞治<lb/>
末公上䟽謝政事予亦旋自内閣告歸廼復聚首吳中<lb/>
<pb n="KR4e0133_WYG_013-7a"/>
追思徃時之㑹蓋三十餘年矣當時社友幾其存者其<lb/>
存而復㑹於兹獨公與予也亦且老矣寧復徃時意氣<lb/>
之盛然公遇事感觸必有作作必以示予顧予學殖荒<lb/>
落不復能一一追和與之上下其議論也而以為恨近<lb/>
世士爭治文詞以干科第既得第則遂棄去如弁髦盖<lb/>
以時之進退升絀不在是焉耳公雖老矣而好學不倦<lb/>
彌篤其出於天性者哉固宜其所得之深且邃也而何<lb/>
可使其無傳焉故公之門下士與弟季止裒類其詩若<lb/>
<pb n="KR4e0133_WYG_013-7b"/>
文得若干巻刻之而予爲之序公名源字仲山瓜涇其<lb/>
所家處也<lb/>
　　　贈謝封君序<lb/>
昔元自沙漠入有中夏一時義士多不願為之臣若文<lb/>
山疊山二公精忠大節百挫不回尤炳燿於兩間予少<lb/>
讀二公集偉其詞壯其節思識其子孫然自元百年間<lb/>
於謝獨未有見焉頗聞謝之先家弋陽深山長谷風氣<lb/>
完固有山泉禽魚之樂橘包竹箭之饒自足而不願乎<lb/>
<pb n="KR4e0133_WYG_013-8a"/>
外邪將猶抱前人之志義不帝秦者邪明興百餘年至<lb/>
今封君始欲自試於時然七舉不第晩判桂陽仕亦不<lb/>
逹子琛始擢甲科拜監察御史卓然能舉其職於是桂<lb/>
陽進封監察御史琛旋進淛江副按察使持節吳中水<lb/>
利諸軍事謝氏至是始顯矣大凡物之晦也久其發也<lb/>
必光木悴於秋華於春水涸於冬溢於夏謝自晉太傅<lb/>
獻武康樂高標雅韻輝映江左渉五季而晦至宋則又<lb/>
顯渉元而晦至我朝則又顯出處之際蓋合矣封君始<lb/>
<pb n="KR4e0133_WYG_013-8b"/>
判桂陽實有遺愛於民憲副來位南服勤於吏事而庶<lb/>
政具脩嚴於風裁而貪猾斂避傳云公侯之子孫必復<lb/>
其始吾見謝氏之光昭前人又將自今始矣<lb/>
　　　重刋唐六典序<lb/>
昔在孝宗詔修㑹典臣鏊與有職競焉竊伏自念蒐一<lb/>
代之制著之簡冊以為後法固非謭薄之所堪任思得<lb/>
古之作者師焉庶體裁有則而本末不紊三代之制莫<lb/>
盛於周周禮聖人作也未敢遽議周之後莫善於唐唐<lb/>
<pb n="KR4e0133_WYG_013-9a"/>
有六典竊不自揆或可追而倣之而世無刻本間於中<lb/>
秘得其書伏讀玩繹手録以歸而議中格亦㑹遷官以<lb/>
去乃藏之箧笥攷於今殆無所用之淛江按察使潼川<lb/>
席君同文不知何自得之而意獨嘉焉捐俸命工刻之<lb/>
蘇郡未竟陞任去繼其任者為嘉魚李君立卿實成之<lb/>
且以序屬鏊曰六典自公而傳非公則誰序者鏊曰國<lb/>
家官制則象周官於唐制固若未暇而亦未嘗遺之盖<lb/>
唐以中書門下尚書三省㕘領天下之務今六部雖分<lb/>
<pb n="KR4e0133_WYG_013-9b"/>
顧猶尚書省之舊而内閣則隐然中書通政給事則門<lb/>
下之遺也其餘寺監府院以分衆職品爵勲階以叙羣<lb/>
材尚多唐舊則居其官攷其職謂無所用於今可乎且<lb/>
非獨唐也唐虞而下損益沿革咸具焉昔宋祁論唐制<lb/>
精密簡要曾鞏謂六典得建官制理之方丈不煩而實<lb/>
僃盖開元中張九齡軰為之其書何可以不傳則未知<lb/>
後有作者亦將有取於斯乎而二君子惓惓翻刻意亦<lb/>
有在於斯乎<lb/>
<pb n="KR4e0133_WYG_013-10a"/>
　　　游名山記引<lb/>
吾少也有四方之志思欲如司馬子長縱游天下以大<lb/>
吾觀及官侍從地近職親雖燕南諸山未獲數至焉今<lb/>
兹告歸謂可如志而耄及之雖吳中諸山未及徧游焉<lb/>
静言思之盖未嘗不以為嘆𤣥敬乃能以使事聘四方<lb/>
翫月終南之顛過首陽挹夷齊之高風登華山弔希夷<lb/>
蜕函登嵩山憇少林寺濯驪山温泉入王屋扣司馬子<lb/>
㣲之扃三門砥柱龍門伊闕皆極天下壯觀近如兩京<lb/>
<pb n="KR4e0133_WYG_013-10b"/>
畿甸諸山皆遐探邃討搜竒抉怪而又能以文字發之<lb/>
讀名山記雖不識其地若身至其地者可謂善游而能<lb/>
言者矣然吾與𤣥敬約如天之福假我以年吾方與子<lb/>
北<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>長江觀廬山瀑布浮沅湘上岳陽樓望衡岳窺瞿<lb/>
塘三峽歴劒閣岷峨入關中覧秦漢故都還登泰岱慨<lb/>
想七十二君之遺封南出武林觀淛江潮上㑹稽探禹<lb/>
穴佇子陵釣臺歴天台雁蕩至武夷欵羅浮上韶石望<lb/>
蒼梧九疑而還子肯從吾游乎雖然太湖有山焉是為<lb/>
<pb n="KR4e0133_WYG_013-11a"/>
洞天福地願子先之<lb/>
　　　春秋詞命引<lb/>
予讀左傳愛其文而尤愛其詞命當春秋時諸侯大夫<lb/>
朝聘宴饗征伐㑹盟類以微言相感觸其詞命徃來亦<lb/>
皆婉而切<hi>若魯羽父請薛侯晉隂飴甥對秦穆公知罃對楚共王</hi>簡而莊<hi>若臧文仲對王</hi>
<hi>使周景王責晉人爭閻田</hi>巽而直<hi>若鄭人告楚將服于晉子産對晉問入陳對士文伯壞垣游吉對楚</hi>
<hi>使</hi>雖或發于感憤然猶壯而不激<hi>若晉狐突對懷公解揚對楚子太叔儀對</hi>
<hi>衛獻公</hi>屈而不撓<hi>若展喜對齊侯吳蹶由對楚子齊國佐對晉</hi>詞窮矣然且文<lb/>
<pb n="KR4e0133_WYG_013-11b"/>
焉遁而餙<hi>若王子伯駢告晉王子朝告諸侯晉韓簡請戰</hi>偽而恭<hi>若鮑叔告魯請管仲伯州</hi>
<hi>犂對鄭子羽楚薳越請宋華向</hi>誣而近正<hi>若晉吕相絶秦叔魚歸季孫</hi>於戲何其善<lb/>
於詞也其猶有先王之遺風乎予生謇訥甚思所以變<lb/>
其氣質而無由因彚稡其詞而日諷焉庶有益乎孔子<lb/>
曰不學詩無以言讀此編者亦可以有言矣<lb/>
　<lb/>
　<lb/>
　震澤集巻十三<lb/>
</p>
<p>
</p>
  </div>
</body>
</text>
</TEI>
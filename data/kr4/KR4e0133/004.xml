<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻四</head>
    <p>
<pb n="KR4e0133_WYG_004-1a"/>
欽定四庫全書<lb/>
　震澤集巻四　　　　　　　明　王鏊撰<lb/>
　　詩<lb/>
　　　内閣賞芍藥二首<lb/>
藥䦨正對禁城幽詔使先春特地修便覺恩光生葉底<lb/>
旋添顔色上枝頭僊姿不負持杯賞勝景還湏著句搜<lb/>
花下幾人今日醉日斜欲去更遲留<lb/>
張席堦前對鳳池天香還發去年枝春歸禁地偏應早<lb/>
<pb n="KR4e0133_WYG_004-1b"/>
花到今年分外竒錦幔不收風力軟玉盤頻昃露華滋<lb/>
揚州勝事何湏説黄閣今成幾巻詩<lb/>
　　　贈曹銘<hi>銘吳人其父尚襄陵郡主因家山西</hi>
氷崖雪壑想崟嵜别後時從夢見之鄴郡清門今尚在<lb/>
襄陵遺澤亦堪思主家留客琅玕舊震器驚人鸑鷟竒<lb/>
八景分明似吳下<hi>家有八景</hi>南音何必效鍾儀<lb/>
　　　送王參政還河南<hi>參政有八子其二為翰林庶吉士故冢宰李公甥也</hi>
山東富才賢諸王名乆擅詩禮相君家氷玉天官倩宅<lb/>
<pb n="KR4e0133_WYG_004-2a"/>
相今有徵珮刀誰所薦八鳳羽毛竒雙珠光彩眩美濟<lb/>
虞廷元數比周家孿聫中甲科名兩入詞垣選秘學付<lb/>
青箱習書空白練隂功積已多逺近稱殆徧高明用柔<lb/>
克吏事以文縁花縣春陽仁白簡風霜面治棼力有餘<lb/>
催科政甘殿至今吳興郡苕霅為君變轉漕再臨燕分<lb/>
省南還汴依依北扉語草草東城餞去矣那能忘斯文<lb/>
有深眷<lb/>
　　　送同年何汝玉知贑州府<lb/>
<pb n="KR4e0133_WYG_004-2b"/>
瓊林宴罷嵗頻更世事悠悠亦可驚黄草峽西哦月上<lb/>
白蘋洲畔看潮生直言自許能扶國循吏仍知不近名<lb/>
章貢今朝人盡喜亷泉先已為君清<lb/>
　　　贈陳御醫公尚<hi>陳之術傳自孟氏</hi>
暑雨祁寒過我頻感君父子有深仁外家秘訣多傳孟<lb/>
今日盧醫不在秦樹近廬山唯種徳人來燕谷亦生春<lb/>
吳人自昔誇錢乙豈謂文中本姓陳<lb/>
　　　送蘇伯誠編修僉江西憲司提學<lb/>
<pb n="KR4e0133_WYG_004-3a"/>
嚴生乆厭承明直楊億俄成乞外書庭内九臯傷局趣<lb/>
駕前千里範馳驅潤身豈必文章事妙悟多從㸃化初<lb/>
榱桷棟梁他日事長安索米却慙予<lb/>
　　　贈少傅徐公挽詞<hi>文靖父</hi>
徳公住襄陽梅福逃吳市往迹乆復湮髙風在天地徐<lb/>
公本南州閥閱自前世黄琬器夙成黔婁孝天至三年<lb/>
詔獄寃萬里儋州淚破浪鯨不奔開山虎旋逝由也能<lb/>
盡思參乎真養志孝哉閭里稱逺近辭不二推財見薛<lb/>
<pb n="KR4e0133_WYG_004-3b"/>
包起廢慙鄭吏却曲變周行奫淪免深濟荆溪隐在漁<lb/>
把釣本無意山風與海月灑落見胸次連城䝉在璞廊<lb/>
廟登主器台斗司具瞻霖雨望皆慰郊原沐渙汗石獸<lb/>
瞻贔屭我生苦太晩不及仰光霽宰樹封已勤生芻奠<lb/>
靡致東望瑞雲山懐人涕空泗<lb/>
　　　徐太夫人挽詞<hi>文靖母</hi>
自昔勲名地其來豈偶然天將開爾後地必頼乎前夑<lb/>
理歸元宰丹青憶象賢封君今不作内則古誰肩玉潤<lb/>
<pb n="KR4e0133_WYG_004-4a"/>
光韜璞珠輝朗在淵梅僊隐當市冀缺饁歸田桃李隂<lb/>
方茂蘋蘩薦孔虔業貧春務早勸讀夜鐙懸豹隐文常<lb/>
炳鷄鳴戒獨先壁經曽口授奥義有心傳方績朝文伯<lb/>
遺文泣馬遷國風詩第一曲禮目三千振迅當雲路胚<lb/>
胎自木天兩朝資亮弼四海入陶甄籯豈湏金貽㕔惟<lb/>
可馬旋義田文正在學舎孟家聫内閣流新寵南陽表<lb/>
舊阡構材存樸斵口澤在桮棬圖像青冥裏佳城罨畫<lb/>
邉獨山愁寂寂百瀆恨濺濺已覩封如斧誰當筆似椽<lb/>
<pb n="KR4e0133_WYG_004-4b"/>
他年青史上康子合同編<lb/>
　　　招姚存道<lb/>
子閒終不來我病能數徃翛然共月菴清約坐成爽一<lb/>
雨終夜鳴殘暑歸洗盪孤懐苦鬱陶世事多鹵莽當時<lb/>
隔燕吳晤語成坐想如何咫尺間還復勞企仰小園亦<lb/>
何有一味凉可賞閒庭風葉鳴虚室雲月朗觴豆非茍<lb/>
然形聲要重講<lb/>
　　　送存道<lb/>
<pb n="KR4e0133_WYG_004-5a"/>
平生鮑叔更何人才喜相逢袂又分詩眼年來常起我<lb/>
交情嵗晩獨懐君禁中伴直難呼孟榜上題名乆愧蕡<lb/>
落木蕭蕭秋萬里江東回首見停雲<lb/>
　　　送楊應寜副使還秦中<lb/>
闗西夫子今誰是楊億才華少小多欲試盤根聊爾耳<lb/>
未收梁棟欲如何金鑾殿畔頻年别鐡甕城邉幾日過<lb/>
已向鄰封期晩嵗不湏重唱渭城歌<lb/>
　　　送同年袁徳宏還任漢中<lb/>
<pb n="KR4e0133_WYG_004-5b"/>
使君五馬西南去棧道縈紆過劍門雲起褒斜當露冕<lb/>
鳥啼子午識文軒政成六載書仍最節制三秦勢孔尊<lb/>
多少同年霄漢上臨邛父老莫攀轅<lb/>
　　　送倪尚書之南京<lb/>
暫擕堂印過江東冢宰權分位望同留守地當分陜重<lb/>
為宫誰在故鄉中家傳舊有尚書履保副新加太子宫<lb/>
半世趨朝今少憇鍾山閒對黒頭公<lb/>
　　　送玉汝使長沙<lb/>
<pb n="KR4e0133_WYG_004-6a"/>
李官新許著緋袍仗節東行命豈叨共月吟盟頻嵗冷<lb/>
長沙歸軸幾時膏萬言書在還思賈五字詩成好和陶<lb/>
南北江山歸眺覽周南太史愧如匏<lb/>
　　　種竹<lb/>
小軒側畔無多地手種琅玕一兩枝相對翛然心自足<lb/>
渭川千頃復何為<lb/>
　　　和馬少卿見慰獨居之韻<lb/>
空齋脉脉坐黄昏讀罷韋編自掩門小憇花隂成獨歩<lb/>
<pb n="KR4e0133_WYG_004-6b"/>
滿庭月色共誰論老來轉覺塵心逺夢覺惟知夜氣存<lb/>
騎馬故人如見過小奚呼酒尚能温<lb/>
　　　偶成二首<lb/>
獨歩園林日幾周閒花脉脉對人愁翠禽並立鳴深樹<lb/>
粉蝶相随過小樓<lb/>
掃地園心坐月明粉墻踈影幾枝横何當擕却兒和女<lb/>
還向桃花樹底行<lb/>
　　　聞蛩<lb/>
<pb n="KR4e0133_WYG_004-7a"/>
一聲促織破秋鳴逺客無端意自驚憶著年年兒女戲<lb/>
彫盆相對鬭輸贏<lb/>
　　　己未嵗南歸至徳州口占<lb/>
舟發河西氷塞川敗林枯葉總蕭然徳州楊栁青青在<lb/>
南北端疑有二天<lb/>
　　　過西洞庭徐氏<lb/>
早從胥口望巃嵸舟入青溪曲曲通一片湖山歸手内<lb/>
萬家煙火隔雲中范公憂莫闗廊廟楚客音還愛土風<lb/>
<pb n="KR4e0133_WYG_004-7b"/>
林屋有田吾欲老豈因一水限西東<lb/>
　　　飲徐氏新樓<lb/>
家住西峰第幾坳青山重疊水周遭朝來爽氣歸吟筆<lb/>
嵗暮輕寒著緼袍地勢欲憑湖面闊天闚空訝月輪高<lb/>
十年塵土京華夢爛醉君家玉色醪<lb/>
　　　登縹緲峯<lb/>
仄徑盤空艱復艱快哉七十二孱顔星辰可摘九天上<lb/>
吳粤平分一水間日轉林梢看鳥背烟横谷口辨人寰<lb/>
<pb n="KR4e0133_WYG_004-8a"/>
居然自可小天下誰道吳中無泰山<lb/>
　　　林屋洞次傅水部韻<lb/>
隔凡深處禹書存尚有神靈為守門穴底玉泉流作汞<lb/>
巖前璧月過留痕燕飛尚驗晴為雨龍戰猶疑數在坤<lb/>
聞説遥遥天漢接胸中雲夢幾湏吞<lb/>
　　　自西山歸東洞庭<lb/>
西來暝色一帆孤纔見青山忽又無白借天光猶澒洞<lb/>
黒添雲氣轉糢糊人家遥指諳來舊塵眼頻揩見却初<lb/>
<pb n="KR4e0133_WYG_004-8b"/>
述作惜無摩詰句五湖烟景若為圖<lb/>
　　　逰吳城西諸山<lb/>
　　　　天平<lb/>
春風撩我作山行畵舫西來半日程怪石揷天欹欲墮<lb/>
冷泉和月滴無聲登臨不盡吳中勝憂樂誰闗范老情<lb/>
晩立龍門最髙處始知身世與天平<lb/>
　　　　南峯<lb/>
石罅巾間度板輿南峯來叩故人居<hi>君謙嘗居此</hi>髙齋閴閉<lb/>
<pb n="KR4e0133_WYG_004-9a"/>
松雲外絶棧危分鳥道餘豈謂山僧成泄栁却疑野老<lb/>
是長沮明朝地主如相問但看芭蕉葉上書<lb/>
　　　　一雲<lb/>
亂石槎枒幾折旋畏途歴盡是平川髙林細㸃催詩雨<lb/>
深屋方塘悟道泉僧為知名如舊識地疑曽到豈前縁<lb/>
萬竿修竹蒼烟外欲借琅玕紀嵗年<lb/>
　　　　金山<lb/>
石徑纔窮忽又通重重臺閣半浮空一林蒼翠瀟湘雨<lb/>
<pb n="KR4e0133_WYG_004-9b"/>
萬頃青黄䆉稏風鈴語上方雲氣白詩題壊壁蘚痕紅<lb/>
未留玉帯空歸去慙愧山僧問長公<lb/>
　　　登萬夀寺佛閣<lb/>
吳城第一好山川半醉來登意豁然天際雲開雙塔影<lb/>
城頭日出萬家烟宋朝故老空遺宅吳下樷林不記年<lb/>
今日雙鳬同眺望分明身現宰官前<lb/>
　　　望陽山<lb/>
青谿欲盡轉逶迤卧對陽山舟自移聞有髙人何處在<lb/>
<pb n="KR4e0133_WYG_004-10a"/>
白雲紅葉影離離<lb/>
　　　焦山<lb/>
昔年覽勝金山頂今日焦山試一躋四望雲峯如此好<lb/>
平生詩句若為題烟中逺樹長江北天際孤帆落日西<lb/>
聞道魚龍多窟宅夜船歸去莫燃犀<lb/>
　　　甘露寺<lb/>
曽聞甘露前朝寺北固西來體勢成山湧金銀孤嶼出<lb/>
地蟠吳楚大江横帆檣兩岸𤓰州渡煙火千家鐡甕城<lb/>
<pb n="KR4e0133_WYG_004-10b"/>
安得更憑髙處望無邉詩思一時生<hi>舊有多景樓今亡</hi>
　　　金山<lb/>
借得仙人九節藤半酣飛上最髙層乾坤納納容人看<lb/>
嵗月悠悠憶我曽潮送夜聲來鐵甕山浮王氣入金陵<lb/>
凭闌欲待中天月足踏神鼇恐不勝<lb/>
　　　飲雲龍山放鶴亭<lb/>
把酒髙亭遲日晴青山無限赴彭城地横西楚英雄氣<lb/>
水瀉南徐感慨聲燕子樓前春草合虎牢闗外暮雲生<lb/>
<pb n="KR4e0133_WYG_004-11a"/>
不知放鶴人何在遼海茫茫萬里情<lb/>
　　　飲徳州鄭主事分司園亭<lb/>
緑隂深處著幽亭檐下流泉詰屈經暑雨炎風空作勢<lb/>
倦途塵思豁然醒蜀中妖鳥何年至<hi>是日始聞杜䳌</hi>吳下征帆<lb/>
半日停見説雲州烽未熄誰能舉矢射狼星<lb/>
　　　送徐司空致仕<hi>貫</hi>
病來宦海早抽身七里灘頭理釣綸䟽鑿蘇湖功獨偉<lb/>
旬宣齊魯政猶新懸車光已生東粤曳履聲猶繞北辰<lb/>
<pb n="KR4e0133_WYG_004-11b"/>
贈别都門多感慨廟堂漸減老成人<lb/>
　　　送王尚書之南京户部<lb/>
重瞳回處識顔卿計相元知屬老成執法乆推于定國<lb/>
工詩還許謝宣城掖門曉色常參語祖道秋風忽餞行<lb/>
財賦東南今竭矣送君回首不勝情<lb/>
　　　韓亞卿貫道見示屠冢宰諸公倡和之作<lb/>
零落諸公幾束金紛然抱示惬初心風流自可懐前軰<lb/>
倥偬何曽得寸隂餘韻已髙那可跂舊盟雖冷尚堪尋<lb/>
<pb n="KR4e0133_WYG_004-12a"/>
蕭蕭風葉廂房晩索莫空為擁鼻吟<lb/>
　　　寄蕭給事文明<lb/>
髙榆葉落漢闗秋獨抱經綸老一丘海内至今誇草聖<lb/>
燕南從此減詩郵瑣闈多䟽懐遺直虎阜扁舟憶舊㳺<lb/>
七十古稀今正健黄花應復揷盈頭<lb/>
　　　庚申長至有事於東陵倪冢宰吳韓兩少宰俱<lb/>
　　　　有詩贈行和之<lb/>
古木荒城諌議祠舊遊猶認壁間詩河山氣槩宸㳺後<lb/>
<pb n="KR4e0133_WYG_004-12b"/>
星月光芒祼獻時鐙火穿林人散亂氷霜横道馬差池<lb/>
寒郊風物那湏問夜下襜帷信所之<lb/>
　　　調韓侍郎<hi>韓時鰥居十年餘矣</hi>
空齋不用辟寒金一任浮雲結瞑隂楊秉一生三不惑<lb/>
魯山千古兩同心風摇徑竹鴻孤夢雪凍江梅蝶敢尋<lb/>
海上歸來持節使黎渦何事動㣲吟<lb/>
　　　次韻匏菴謝橘<lb/>
髙林霜落萬星攅論品先應薦太官不是詩家評素定<lb/>
<pb n="KR4e0133_WYG_004-13a"/>
閩南合讓荔枝丹<lb/>
筠籠輸寫入金槃錯落珊瑚間木難本色未除君莫笑<lb/>
調羮滋味也湏酸<lb/>
　　　匏謂木奴與鴨脚子同至不宜見遺仍次前韻<lb/>
霜林結子碧攅攅苞貢何勞也入官隻眼向人休作白<lb/>
寸心為主亦應丹<lb/>
江南鴨脚少登槃價貴殊方為到難終與木奴風味别<lb/>
㸃茶聊稱腐儒酸<lb/>
<pb n="KR4e0133_WYG_004-13b"/>
　　　次韻玉汝謝橘<lb/>
洞庭自是君家果霜落晴洲色漸深收子未儲千顆玉<lb/>
封侯寜抵萬株金不移淮北生生意相餽燕南嵗嵗心<lb/>
莫怪野人芹自美江陵千樹不同林<lb/>
　　　雪後有懐小適園三首<lb/>
小圃今何在鍋腔路已苔竹摧攙栁徑石重壓花臺不<lb/>
見羊羔飲聊將榾柮煨擁門三尺雪乗興有誰來<lb/>
小圃今何似還成歩歩瑶興如行灞岸愁似泊楓橋飢<lb/>
<pb n="KR4e0133_WYG_004-14a"/>
啅鳥啼栁迷尋鹿覆蕉懸知連日雪小徑沒人腰<lb/>
小圃今何有猶聞白雪歌未論金作谷聊詫玉為柯問<lb/>
字人來少窺檐鳥下多雪中吾欲去興盡奈渠何<lb/>
　　　銅罏<lb/>
陶鼎輕明怯逺行竹罏體製尚彭觥江南新様今如此<lb/>
㕑下饞童作麽生鼎湧翠濤知火候几消紅雪沸湯鯖<lb/>
彌明正自多言語好在劉侯莫浪争<lb/>
　　　郊祀齋居次韻倪冢宰<lb/>
<pb n="KR4e0133_WYG_004-14b"/>
幸接天曹玉筍班南郊祼獻復追攀清談得奉齋三日<lb/>
道院平分屋半間殘雪土膏春意透夕陽庭樹鳥飛還<lb/>
玉盤試手青絲菜又為東風一破顔<lb/>
　　　慶成宴二首<lb/>
萬舞葳蕤逺綴班天魔十八杳難攀聲騰夷夏驩呼裏<lb/>
氣合君臣際㑹間袍染罏烟當扆拜帽欹墀日戴花還<lb/>
年來自媿階頻進坐捧瑶觴却厚顔<lb/>
曈曨曙色自東方玉殿分行坐兩旁百辟趨蹌同虎拜<lb/>
<pb n="KR4e0133_WYG_004-15a"/>
九重肅穆儼龍光卿雲近日偏流彩積雪先春早應祥<lb/>
大祀禮成歌既醉年年正月紀春王<lb/>
　　　賀李諭徳子陽五十得子<lb/>
一顆名珠入掌中世間萬事總堪空啼聲慣試非凡種<lb/>
瑞氣先占隐若虹梁灝科名猶可紹竇家世澤未應窮<lb/>
莫嫌五十為人父比似堯夫尚可同<lb/>
　　　次韻玉汝春寒有感<lb/>
世事惟將冷眼看病身藥物不離丸七年尚及三年艾<lb/>
<pb n="KR4e0133_WYG_004-15b"/>
一日其如十日寒却老有方湏指授覓心無處倩誰安<lb/>
春來是物争新巧古井依然不作瀾<lb/>
　　　海月菴觀鐙<hi>鐙滇南新製也</hi>
新様驚看出洱河九華光彩未云多時開王月春猶淺<lb/>
會在公家嵗獨多雲母障開星亂㸃天機文斷水㣲波<lb/>
九衢車馬人人樂不飲其如此夜何<lb/>
　　　韓侍郎庭中芍藥盛開<lb/>
露浥紅香濕未乾緑隂深静䕶彫䦨頻來未許重門掩<lb/>
<pb n="KR4e0133_WYG_004-16a"/>
色重誰將碎錦攅翦伐無心還比召<hi>花本周司徒手種</hi>帯圍有<lb/>
兆亦同韓道人自是忘情者莫作當年侍史看<lb/>
　　　送馬良佐學士還南京<hi>馬有二子一為驗封主事一為廬江太守</hi>
白門栁色罷啼鸎歸擁金蓮院吏驚北地主人供案立<lb/>
廬江太守傍車行家傳易學無箋註驛逓詩筒有課程<lb/>
瀟灑玉亭誰復到竹間為認舊題名<lb/>
　　　孟秋夜陪饗太廟值雨禮成趨出門且閉歸途<lb/>
　　　　水幾沒膝是夜惟予與謝亞卿同之<lb/>
<pb n="KR4e0133_WYG_004-16b"/>
金門放鑰夜朣朧虎旅當闗路僅通雨脚森森祗對越<lb/>
鐙光閃閃儼歌雍立殊陛楯人誰代出後函闗客正窮<lb/>
他日廟廊端委立泥塗莫忘兩人同<lb/>
　　　送全卿赴淛江憲副<lb/>
春城折栁贈南還兩淛由來一水間將母得歸君自喜<lb/>
見賢不舉我何顔道傍明月投誰顧江上清風去莫扳<lb/>
此去功名初發軔未湏拄笏望西山<lb/>
　　　中元朝陵值雨已而開霽次倪韓二長官韻<lb/>
<pb n="KR4e0133_WYG_004-17a"/>
世途難料是隂晴自昔朝陵怯此行<hi>中元日多雨也</hi>山指白浮<lb/>
惟鳥去寺逢黄土有僧迎豈知平陸江湖在借問輿梁<lb/>
嵗月成<hi>昌平有橋乆圮</hi>北望昌平無十里看山猶自未分明<lb/>
木魚聲裏報新晴睡稳僧房未辦行鐙底夜深愁欲滴<lb/>
馬頭山色喜先迎三千世界隂霾浄百二神京體勢成<lb/>
凉月紛紛如白日歸途鐙火若為明<lb/>
　　　追次三原王公謁陵之韻<lb/>
居庸百二真形勝只為看山也合來牧地車行平似毯<lb/>
<pb n="KR4e0133_WYG_004-17b"/>
渡河船動小於杯斷碑卧雨無人打小店侵星為客開<lb/>
凉月昏昏還有意照人西去照人回<lb/>
　　　贈郭揮使宏守備永平<lb/>
北來誰復是長城作鎮煩君向永平寄重將門元有種<lb/>
令嚴刁斗寂無聲髙榆霜落秋臨塞細栁風㣲月滿營<lb/>
莫道汾陽封未復燕然有石待君銘<lb/>
　　　匏菴作板屋詩以落之<lb/>
竹樓頗髙寒茆亭復卑下卑髙兩適宜無如板屋者制<lb/>
<pb n="KR4e0133_WYG_004-18a"/>
樸體勢牢費省工力寡雖然立四柱乃不施片瓦無堦<lb/>
安礝磩有壁謝堊赭方可横二弓低莫旋疋馬石几淺<lb/>
作臺蒲團小為坐有如卧車廂又似泛船舸深温最宜<lb/>
冬爽塏仍便夏可以舒簡編可以陳盞斚誰能善丹青<lb/>
為予備模寫寫示五侯家相校何如也<lb/>
　　　再次<lb/>
世從有巢來其變日以下髙棟夸連雲瑣瑣何為者西<lb/>
戎聞有之中古已甚寡既横木為門復以板代瓦還愁<lb/>
<pb n="KR4e0133_WYG_004-18b"/>
雨如麻最喜日色赭主人乆登瀛門外施行馬不煩十<lb/>
家産恰受兩人坐制豈倣僧寮材乃取市舸椎結礙彌<lb/>
明小冠宜子夏名豈虚鐡壚價已踰玉斚每於公暇來<lb/>
便覺素心寫問誰來最多恐莫如予也<lb/>
　　　三次<lb/>
陶潜傲羲皇一卧北牕下豈知負朝暄又若差勝者月<lb/>
菴豈不佳得日乃較寡南牆有隙地顧安所得瓦客來<lb/>
傳新様草木頗遭赭何云不日成其待可倚馬荆墩與<lb/>
<pb n="KR4e0133_WYG_004-19a"/>
蒲團趂日每此坐問屋何所名頗似六一舸問制何所<lb/>
師卑宫聞自夏問公何所為席間但塵斚有琴亦不彈<lb/>
有帖亦不寫不樂亦不憂居常晏如也<lb/>
　　　次韻板屋二適<lb/>
　　　　負暄<lb/>
茅檐有冬日可愛乃易落為公獨遲遲憐渠能灼灼退<lb/>
朝坐蒲團嗒然傚南郭時維春冬交正值隂陽搏屋頭<lb/>
上陽烏籬邉鳴凍雀方知黄綿襖絶勝青綾幙暖入支<lb/>
<pb n="KR4e0133_WYG_004-19b"/>
體舒嬾任傍人謔及晨卯酒酣正晝蜂衙作𤣥㝠頓無<lb/>
威陽春真有脚一室不願餘四大殊能著自諳此中趣<lb/>
經書亦可閣持欲獻吾君未許專此樂<lb/>
　　　　看雪<lb/>
吾聞老農言一冬見三白來年定有年無煩問諸易寒<lb/>
日翳翳明暮雪漼漼積時聞灑牕欞兼恐摧屋脊平鋪<lb/>
瓦溝滿低壓牆簷側纎纎誰所裁逐逐若相逼庭空印<lb/>
鶴趾裘弊欺狐腋况當板屋看稍若朱簾隔栁弱不勝<lb/>
<pb n="KR4e0133_WYG_004-20a"/>
扶藤重那能擲旋掃入茶壚復取映書册緘詩忽何來<lb/>
凍手呵自拆惟嫌獨醒醒羊羔誰與適<lb/>
　　　尹冢宰夀詞二首<lb/>
天夀還平格名園獨樂中朝廷湏㓂老啓事憶山公白<lb/>
日懸名在浮雲過眼空定知青史上人物首山東<lb/>
飽翫人間世蒼松晩不彫經綸閒國手華岳想風標洛<lb/>
下耆英㑹齊東子午橋懐賢仍感徳不盡野人謡<lb/>
　　　顧都憲竹間書屋<lb/>
<pb n="KR4e0133_WYG_004-20b"/>
淮之水去悠悠君家正住淮水頭宅邉不種凡草木修<lb/>
竹森森如立玉年深春雨長兒孫遂使長淮比淇澳竹<lb/>
間有屋小如舟積書之多如鄴侯手開三徑誰許到只<lb/>
有二仲時從逰我生好竹仍好書何年歸去山中居俯<lb/>
看書仰看竹家無一錢心亦足<lb/>
　　　贈戴大賔<hi>大賔閩人年十三舉鄉試第二人</hi>
頭髪毿毿頟半過十四尚少十二多鄉書已中異等科<lb/>
胸中經史誰告詔下筆波濤翻浩浩老儒縮手稱難到<lb/>
<pb n="KR4e0133_WYG_004-21a"/>
天之所假信已竒便與古人争先馳慎勿蹉跎若我為<lb/>
　　　送劉都憲廷式廵撫寜夏<lb/>
北來烽火達甘泉勃勃城髙氣勢全且喜大夫重授閫<lb/>
懸知子弟總雄邉漢家舊占河南地魏國猶屯許下田<lb/>
但使折衝樽爼上竒功何必勒燕然<lb/>
　　　贈劉司馬時雍<lb/>
紛紛末路競先馳安石東山起獨遲聲望在人真不偶<lb/>
功名到手可終辭虚襟且願收羣䇿憊力仍煩治亂絲<lb/>
<pb n="KR4e0133_WYG_004-21b"/>
中國於今相司馬邊陲得似去年時<lb/>
　　　送韓亞卿謁陵<lb/>
短日寒無輝隂雲黯將雪夫君欲何之燕山路超忽至<lb/>
日詔分官禋祀綴前列亦知非逺行始作三日别三日<lb/>
豈云多我心如慘戚北風振髙岡僕子膚欲裂狐帽紫<lb/>
貂裘檐肩鳴軋軋薄暮始下車野寺投暫歇村肴與市<lb/>
沽亦足慰疲薾歸途雪正晴峯巒互明滅瓊林玉樹枝<lb/>
乃若為詩設山行亦誠勞髙興滋逸發到家解行裝贈<lb/>
<pb n="KR4e0133_WYG_004-22a"/>
我有長札<lb/>
　　　奉和屠侍郎元勲謁陵<lb/>
鬱葱佳氣繞諸陵玉室金堂見始曽倦足行驚氷棧滑<lb/>
瘦肩吟對晩山嶒月斜殿角東西磬星散林間逺近鐙<lb/>
抱膝何人發長嘯石門吾欲訪孫登<lb/>
　　　贈寫真賈誌<lb/>
短髪今如許煩君為寫真人言能似我我對儼如賔裴<lb/>
令惟嫌陋僧繇信有神勲名在何處還仗畵麒麟<lb/>
<pb n="KR4e0133_WYG_004-22b"/>
　　　三忠祠<hi>諸葛武侯岳武穆文丞相</hi>
力挽中原志可吞悲哉星霣渭濵屯郾城詔下黄龍逺<lb/>
燕獄詩成白日昏義氣懸知千古合綱常都仗數公存<lb/>
如今混一歸真主尚慰孤臣地下魂<lb/>
　　　和劉司馬失子二首<lb/>
公退朝房獨掩門寒燈無燄月昏昏手書雖在難重讀<lb/>
家事從前得細論客枕有懐眠少著老人無淚恨常吞<lb/>
漆園傲吏能齊物妙語聞之洛誦孫<lb/>
<pb n="KR4e0133_WYG_004-23a"/>
死生難得似東門淚眼逢春轉覺昏頓悟要從迷處得<lb/>
浮生湏著夢中論雪迎熾炭愁方却月近頑雲勢易吞<lb/>
嬴博有封那復記庭前苦竹已生孫<lb/>
　　　壬戌九月<lb/>
季秋甫強半霜降纔應律頑隂十日間陡覺寒慘慄填<lb/>
然忽驚雷百蟲破新蟄雷聲甫爾收雪勢陡然急霏㣲<lb/>
曉方晴淅瀝暮仍宻吾聞隂陽交寒暑不相入如何冬<lb/>
夏令并在秋之日得非人事乖無乃化工忒巫咸去已<lb/>
<pb n="KR4e0133_WYG_004-23b"/>
逺那辨凶與吉<lb/>
　　　秋日齋居值雨已而大雪呈韓亞卿二首<lb/>
𤣥㝠敓秋令窮隂黯如積廂房三日齋正值霖霪廹誰<lb/>
將千萬愁化作日夜滴晨厨無炊烟晝枕多警席簷花<lb/>
添霏㣲庭草恣狼籍亦知官曹尊咫尺千里隔仍聞窮<lb/>
檐下無復四壁立人事豈偶然天意亦難識惟應佇髙<lb/>
談庶用破愁寂<lb/>
愁霖何富晴怪雪忽已積狂飛九月晦無乃太急廹寜<lb/>
<pb n="KR4e0133_WYG_004-24a"/>
當大庭賀終作虚簷滴不知堆為鹽但未大於席為祥<lb/>
或為災衆口紛籍籍已聞半月前何論一日隔愁吟欲<lb/>
附火塊坐惟面壁得無袁安僵除是張華識飽食亦已<lb/>
多敢恨齋房寂<lb/>
　　　韓見和復次韻<lb/>
官曹苦鮮悰簿領紛然積不有同心人窘然坐拘廹泠<lb/>
泠朱絲弦韻寫秋泉滴早朝行連裾暮衙語對席新詩<lb/>
每見投古淡似張籍推誠兩相予心肺無間隔君如千<lb/>
<pb n="KR4e0133_WYG_004-24b"/>
丈松獨立萬仭壁而我獨何為一旦為舊識尚有少堪<lb/>
疑揚雄太岑寂<hi>韓時鰥居</hi>
　　　次韻玉汝五老㑹<lb/>
三三兩兩坐成行忘却燕南是異鄉福徳正臨吳分野<lb/>
風流殊異晋髙陽丹心舊詩同憂國清話時聞一哄堂<lb/>
儼若廬山山上見不才深媿接餘芳<lb/>
　　　送沈世隆<lb/>
　　沈度沈粲以工書永樂中官至學士孝宗特愛<lb/>
<pb n="KR4e0133_WYG_004-25a"/>
　　度書宫中嘗習焉問度亦有後乎物色得世隆授<lb/>
　　中書舍人<lb/>
文思殿上奎章麗尚愛先朝舊草麻世俗總傳元祐脚<lb/>
詔書親訪隐侯家魏公老去猶傳笏<hi>先朝賜笏尚存</hi>石慶歸來<lb/>
少駐車起草明光人所羡鳳池三世一行斜<lb/>
　　　癸亥嵗二月八日看牲<hi>是嵗看牲凡三</hi>
元戎小隊夜分曹漠漠輕寒上繡袍十里火城人散亂<lb/>
一天風月鬢蕭騷琳宫轉覺行來熟繭栗如從看後髙<lb/>
<pb n="KR4e0133_WYG_004-25b"/>
中使留門更漏滴我行雖數敢辭勞<lb/>
　　　逰功徳寺<lb/>
河畔南轅忽改西人家兩兩傍山低雲歸逺岫昏初斂<lb/>
春入平原緑未齊鐘動招提迎老衲紙飛荒塚哭孤嫠<lb/>
憑誰乞與龍亭水化作東郊雨一犂<lb/>
　　　香山<lb/>
百二河山勢自西芙蓉朶朶揷天齊九重日上黄金闕<lb/>
十里人行白玉堤政改遼金元殆盡氣凌韓趙魏皆低<lb/>
<pb n="KR4e0133_WYG_004-26a"/>
要當盡覧全燕勝絶頂同君一一躋<lb/>
　　　登毘盧閣<hi>在京城西</hi>
忙身抽得且閒遊天上回瞻十二樓百戰昔悲燕趙地<lb/>
萬年今作帝王州天花散漫金光爛野樹蒼茫水墨稠<lb/>
指㸃雲間吳會近扁舟湖上幾時浮<lb/>
　　　贈郭孟丘<hi>其先曽遇異人留藥方于牡丹花上自宋時賜姓趙至今家傳秘方</hi>
牡丹花上數行書乞與刀圭病便除始信神仙方有異<lb/>
却嫌和緩術猶踈汾陽自合流芳逺天水仍聞賜姓餘<lb/>
<pb n="KR4e0133_WYG_004-26b"/>
自粤到吳三百里瓊瑶難報欲何如<lb/>
　　　橘荒歎<lb/>
我行洞庭野萬木皆葳蕤就中柑與橘立死無孑遺借<lb/>
問何以然野老為予説前年與今年山中天大雪自冬<lb/>
徂新春氷凍太湖徹洞庭苦無田種橘充田租霜餘樹<lb/>
樹金寄此萬木奴悠悠彼蒼天三白望為瑞如何為橘<lb/>
災斬伐如劍利飣餖索賔筵貢篚缺王事曽聞后皇樹<lb/>
不過淮之郊他處豈獨無洞庭號珍苞衢州徒菌蠢湘<lb/>
<pb n="KR4e0133_WYG_004-27a"/>
潭亦寥梢地氣信有偏天災曷仍遭物貴固難成難成<lb/>
復易槁遂令洞庭人為計恨不早從今原隰間只種桑<lb/>
與棗<lb/>
　　　次韻秉之詠走馬鐙<lb/>
夜深銀燭晃屏帷鐡騎森森儼欲飛勇若昆陽富大敵<lb/>
疾如垓下潰重圍達觀一笑真兒戲黙運誰能識氣機<lb/>
安得兒曹三百萬隂山直唱凱歌歸<lb/>
　　　次韻秉之蓮花鐙<lb/>
<pb n="KR4e0133_WYG_004-27b"/>
炯然暗室有光輝緑水荷花一尺圍晴日破山晨欲上<lb/>
落霞映渚暝將歸舟浮太乙來蓬島炬賜仙郎入瑣闈<lb/>
憶向慶成筵上見珠簾玉鎮世應稀<lb/>
　　　與秉之登郡城樓<lb/>
城上髙樓偶共過吳王國裏舊山河一春風雨行遊少<lb/>
千古興亡感慨多逺近人家烟欲暝東西樹影水㣲波<lb/>
滄浪一曲人歸去落日牛羊上淺坡<lb/>
　　　碧桃花<lb/>
<pb n="KR4e0133_WYG_004-28a"/>
夭夭嫩葉麗春輝道是梅花却又非香露乍勻紅玉臉<lb/>
輕雲新染素羅衣日斜盆底開何晩風動枝頭落漸稀<lb/>
再到劉郎應未識紅塵紫陌思依依<lb/>
　　　和秉之得子<lb/>
庭前騎竹便為羊左右峩峩會奉璋浩蕩春波先有兆<lb/>
鬱葱佳氣豈無祥八蕭事業還追禹五鳳文章早賦梁<lb/>
我有佩刀先解贈青雲他日看參翔<lb/>
　　　遊太湖<lb/>
<pb n="KR4e0133_WYG_004-28b"/>
茫然不省是人間却有人家住近灣一處便湏終日坐<lb/>
百年能得幾時閒將開復合雨餘雨乍有忽無山外山<lb/>
安得扁舟如范蠡徧尋七十二孱顔<lb/>
　　　贈横山人王清<lb/>
與子同家湖上山烟波浩𣺌東西間長江萬里每獨徃<lb/>
落日孤雲時共還澧蘭折得湏我遺湘竹種成誰與刪<lb/>
不湏更作招隐賦石上桂樹樷生斑<lb/>
　　　洞庭新居成<lb/>
<pb n="KR4e0133_WYG_004-29a"/>
歸來築室洞庭原十二峯巒正繞門五畝漸成投老計<lb/>
三台誰信野人言郊原便自為鄰里水木猶知向本源<lb/>
莫笑吾廬吾自愛簷間燕雀日喧喧<lb/>
　　　和秉之塘橋郊居自適之韻<lb/>
山人本自愛山居南望家山咫尺如香玉滿塲收晩稻<lb/>
銀絲繞筯薦溪魚水東父老還為主城裏交親好寄書<lb/>
適意且潜潜且起人生何必問其餘<lb/>
　　　蘭竹石<lb/>
<pb n="KR4e0133_WYG_004-29b"/>
巻石兮崟崟幽蘭兮猗猗新篁兮樷生同心兮不違彼<lb/>
三君子兮逝言相好嵗寒相依兮永以終老嗟彼棘薪<lb/>
亦生其間爾獨何為爾將曷依<lb/>
　　　對山<lb/>
晨光破暝入簷間雀乳鳩鳴意自閒曉睡起來無一事<lb/>
捲簾獨坐對青山<lb/>
緑隂庭院鳥間間堕絮游絲意自閒午睡覺來無一事<lb/>
捲簾獨坐對青山<lb/>
<pb n="KR4e0133_WYG_004-30a"/>
蒼茫暝色逺林間倦鳥歸雲意自閒晩酌罷來無一事<lb/>
捲簾獨坐對青山<lb/>
　　　倪同知加冠服致仕<lb/>
行春露冕未湏竒章服還加去郡時漢吏不求名赫赫<lb/>
閩山猶怪去遲遲十年佐政心如水七縣生靈口似碑<lb/>
我欲留君猶未得江邉父老亦奚為<lb/>
　　　孝宗皇帝輓章二首<lb/>
寛仁延二紀兵甲偃三垂問膳長秋數求衣昧爽遲懋<lb/>
<pb n="KR4e0133_WYG_004-30b"/>
昭湯不邇端拱舜無為莫繪乾坤象誰為太史辭<lb/>
宫車仍蹕路陵寢却因山天意悲風慘皇圖化日閒聖<lb/>
神三代上禮樂百年間北望飛龍逺髯弓動莫攀<lb/>
　　　鳳雛行贈毛錫朋<lb/>
鳳兮鳳兮何覩之艱一出於虞廷再鳴於岐山邇來三<lb/>
四千年間寂寥兮不聞不見徒聞凡鳥聲間間梧桐兮<lb/>
萋萋竹實兮離離遲爾之來兮覽徳輝而下之一鳴兮<lb/>
使我朝廷清法度貞三台明潤無攙槍再鳴兮使我四<lb/>
<pb n="KR4e0133_WYG_004-31a"/>
海平禮俗成百蠻朝貢無甲兵鳥中之鳳人中豪河東<lb/>
之薛隆中龎謝家池上名俱髙毛翁之鳴當雲霄有雛<lb/>
丹穴文九苞龍文燕頷誰可曹毛生毛生真鳳毛一鳴<lb/>
兮再鳴兮吾將側耳聽爾於明盛之朝<lb/>
　<lb/>
　<lb/>
　<lb/>
　<lb/>
<pb n="KR4e0133_WYG_004-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻四<lb/>
</p>
<p>
</p>
  </div>
</body>
</text>
</TEI>
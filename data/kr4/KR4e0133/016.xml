<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻十六</head>
    <p>
<pb n="KR4e0133_WYG_016-1a"/>
欽定四庫全書<lb/>
　震澤集巻十六　　　　　　明　王鏊　撰<lb/>
　　記<lb/>
　　　亳州營建記<lb/>
亳故湯都今城東北一里而近有湯陵三十里而遙爲<lb/>
桑林之野桐宫糓熟往往而在其地春秋時爲譙邑秦<lb/>
漢而降或爲縣爲州爲郡爲軍爲國國初復爲縣𨽻河<lb/>
南之歸德洪武六年改𨽻鳯陽之潁州迄今百三十餘<lb/>
<pb n="KR4e0133_WYG_016-1b"/>
年矣境大貨穰將强卒武非尊官無以鎮之𢎞治丁已<lb/>
廵撫都察院左副都御史當塗李公以聞詔陞亳爲州<lb/>
時東魯王侯沂實来知州事始至喟曰兹維殷故都明<lb/>
詔所陞進而規橅庳陋弗飾其何以稱乃鳩工聚材以<lb/>
興壞起廢爲任先事學宫重新大成殿飾孔子及諸賢<lb/>
像建明倫堂闢射圃繕黌舍已乃築郡厲壇于城之北<lb/>
社稷壇于城之西風雲雷雨壇于城之南又作城隍廟<lb/>
東西二十四司又以分司不足以貯使節乃建緫司于<lb/>
<pb n="KR4e0133_WYG_016-2a"/>
分司之東府舘于州治之左又作預備倉若干連官廳<lb/>
公廨各一然後曰吾亦有所休乎乃改作州治前堂後<lb/>
寢左庫右㕔東西吏舍又作二庫樓重門固鐍用戒不<lb/>
虞經始丁巳之冬迄辛酉而落成焉斆學有次亨獻有<lb/>
所賓至有歸食有高廪貨有深藏聼斷承委各有寧宇<lb/>
其所建又皆高廣壯麗入其境巍然煥然亳非舊日之<lb/>
亳矣其用人之力木石瓦甓之費至百千萬役亦大矣<lb/>
而治之有法故財雖費莫知所從出行之有漸故力雖<lb/>
<pb n="KR4e0133_WYG_016-2b"/>
勤莫知其勞也侯於是可謂有功矣昔者孔子善子路<lb/>
治蒲而孟子譏子産不知爲政則邦之改作亦有不得<lb/>
已者乎得已而不已者侈不得已而已者怠怠非也侈<lb/>
非也若侯之作其宜乎可謂知爲政者也於是州之人<lb/>
來求予文刻之石著侯之功使來世尚有考也<lb/>
　　　吳縣修和豐倉記<lb/>
近世爲政者率重改作雖然政有堕壞將坐視其墜乎<lb/>
有垢弊將坐視其棼乎固有所不能也不能則將起其<lb/>
<pb n="KR4e0133_WYG_016-3a"/>
墜理其棼改其舊而新是圖圖之道有二一曰因天二<lb/>
曰因人因天莫善乎循其跡因人莫善乎順其心今天<lb/>
下財賦大半出於東南蘇郡居十之七八吳爲縣居郡<lb/>
之二三焉其嵗貢京師者爲石至八萬四百留縣者一<lb/>
萬六百轉輸淮揚鳳及兊軍者又三萬九千三百夏稅<lb/>
三千四百有竒又有所謂加耗者不在是數而皆於和<lb/>
豐焉是儲倉剏於正統己巳廵撫周文襄公之爲也迄<lb/>
今葢五十六年矣𢎞治壬戌遼陽孫侯伯堅來知縣事<lb/>
<pb n="KR4e0133_WYG_016-3b"/>
政治敷宣姧宄屏息侯憫吳民之憊也顧未嘗有所興<lb/>
作甲子二月和豐之月字厫災民未遽怪也三月張字<lb/>
厫又災五月視事之堂又災人情大駭侯獨晏然曰吾<lb/>
知之天其欲吾之重新焉耳乃命撤汚扶傾鳩工庀材<lb/>
二厫重新堂寢具完非侈非陋經始於五月日至十月<lb/>
日僝功焉非所謂因天而循其跡者乎問材焉取不戒<lb/>
是懲問工焉出不毛是罰非所謂因人而順其心者乎<lb/>
因天之跡則民不怨因民之心則役不勞孫侯可謂善<lb/>
<pb n="KR4e0133_WYG_016-4a"/>
爲政也於是吳民相率求予記其成以彰侯之美葢是<lb/>
堂之作有三民財之歛也於斯其散也於斯其訟之聼<lb/>
也於斯歛之貴平無徒取其贏也散之貴周無徒取其<lb/>
嗇也聽之貴公且明無徒取其速也是政之大者也吾<lb/>
故爲記之壁以規于來者<lb/>
　　　思忍堂記<lb/>
大凢物衆相聚則心不能皆同不同則不能無私私則<lb/>
戾戾則忿忿則争争則渙然而散故前世之累世同居<lb/>
<pb n="KR4e0133_WYG_016-4b"/>
者亦以爲異若宋江州陳氏近世浦江鄭氏而張公藝<lb/>
氏最著歙方氏逺有承緒有儲仙翁者顯於漢𤣥英先<lb/>
生以詩鳴唐宋有諱豐者始遷婺源以輔之大父諱功<lb/>
復兄弟四人奉母撫孤一門敦睦至以輔又欲自三世<lb/>
四世傳之百世而恐子孫之不能同也大書忍字於堂<lb/>
使子孫睹而思之葢取諸公藝之言凢人之忿争起於<lb/>
相責望責望起於是已而非人已果是也人果非也忍<lb/>
之斯已使兄弟之間有所責望思之曰如吾先人何則<lb/>
<pb n="KR4e0133_WYG_016-5a"/>
相與忍之娣姒之間有所責望思之曰如乃先人何亦<lb/>
相與忍之推之尊卑長幼皆然則心一一則無忿無忿<lb/>
則爭安從生故曰必有忍乃其有濟小不忍則亂大謀<lb/>
雖然家之有忍以有忿且爭也無忿無爭則何事于忍<lb/>
古之君子化行於家家庭之間雍如也敦睦之效木有<lb/>
連理者矣猫有相乳者矣犬有一牢食者矣况人乎哉<lb/>
如是則亦何事于忍是故心之同而無所事忍上也有<lb/>
所忿而能忍之次也有所忿而不能忍斯下矣方氏子<lb/>
<pb n="KR4e0133_WYG_016-5b"/>
孫尚以是思之<lb/>
　　　興福寺山居記<lb/>
浮圖氏之道有合乎吾儒之所謂静何也逹摩西來傳<lb/>
佛語心心或撓焉則安得而寂或淆焉則安得而清或<lb/>
翳焉則安得而明是故亦有資乎静也静斯定矣慧矣<lb/>
然後惟其所之静亦静也動亦静也洞庭有湖山之勝<lb/>
而恒患於偪獨所謂俞塢者窈然而深坦然而夷長松<lb/>
攙天嘉花異果紛峙羅列而興福寺又據其勝占其幽<lb/>
<pb n="KR4e0133_WYG_016-6a"/>
勤上人又擇其巉絶之處作山居焉旦莫焚修終年蔬<lb/>
食年且九十而貌如少壯者非有得于静耶若吾人之<lb/>
所治者何静而安而慮而得其素講也顧擾擾焉日馳<lb/>
乎外非名而利有若勤之静且專乎是不能無媿於彼<lb/>
也然吾有問焉勤之静也惺惺然專一之中其有所主<lb/>
乎其無所主乎有所主則倚無所主則蕩則所謂静而<lb/>
定者其亦難乎故因其居之成爲記諸壁而因以問之<lb/>
　　　高真堂記<lb/>
<pb n="KR4e0133_WYG_016-6b"/>
東洞庭之隂有峰端正姢秀曰嵩夏嵩之麓呀然下飲<lb/>
太湖如鳥之張喙曰梁家瀬前爲太湖其襟抱虧疎浪<lb/>
石鬭囓自宋時則有高真堂以鎮其衝元季兵燬光怪<lb/>
時見行者相戒莫敢出於其途成化間里人上其事於<lb/>
縣作祠肖𤣥武像以鎮之於是光怪滅息人和嵗豐相<lb/>
率請予記其事謹案文耀鉤云北宫黑帝其精𤣥武北<lb/>
方之神也真誥則云昔軒轅子昌意娶蜀山之女生陽<lb/>
德號顓頊仗萬靈以信順監衆神以導物役御百氣召<lb/>
<pb n="KR4e0133_WYG_016-7a"/>
致乎雷雨於是謀夫獻畫丁壯用命改築河流避危趨<lb/>
易又䟽諸泉以壯其源増諸堰以節其流漕道斯通公<lb/>
私利之葢百三十年于兹然每當春夏旱熯爲虐河流<lb/>
如帶漕艘鱗次待濟者千萬又况中外臣工朝正獻新<lb/>
啇貨番琛四靣駢集爭先覷便敓攘噭嘑欲疾而遲欲<lb/>
通而窒惟分司得人䟽濬有法則旱乾爲水溢啟閉有<lb/>
程則鬭爭爲退讓舳艫千里魚貫而至後不敢先先不<lb/>
敢亂則維仲錫無沗斯任河流湯湯千艘萬檣武夫洸<lb/>
<pb n="KR4e0133_WYG_016-7b"/>
洸不譁不爭粤惟都水君之令皇都翼翼京庾維億陳<lb/>
陳其積旣安旣足是維都水君之績仲錫曰前人之功<lb/>
其何可泯用鑱諸石以無忘其始<lb/>
　　　醒酣亭記<lb/>
横山在西洞庭之西望之甚小而峯巒秀潤亭臺高下<lb/>
里巷交錯雞犬鳴吠殆物外之竒境也予自内閣乞歸<lb/>
有山人邀予至其境觴予于湖心亭上是日秋高風静<lb/>
而濤聲自湧自東望之干山在其南紹山在其北亭山<lb/>
<pb n="KR4e0133_WYG_016-8a"/>
宛然如葢適當其中餘若隂長葉餘諸山出没晻靉殆<lb/>
不可狀予素不能飲酒是日飲至十觴亦不醉因扁其<lb/>
亭曰醒酣是嵗正徳四年也<lb/>
　　　吳興閔氏重修先塋記<lb/>
前人有作慎而承之爲孝玩而墮之爲怠且荒世所知<lb/>
也况夫生而營焉心力之所萃死而安焉體魄之所藏<lb/>
乎其尤重也正德丁卯光禄大夫柱國太子太保刑部<lb/>
尚書閔公致仕歸吳興瞻拜先塋喟焉興歎旣而來言<lb/>
<pb n="KR4e0133_WYG_016-8b"/>
于鏊曰惟吾始祖將仕府君自汴扈宋來歸吳興遂于<lb/>
晟溪家焉凢十有一世矣元延祐至治間歸安教諭府<lb/>
君實始墳于兹享祀有堂合族有室延賓有舘供祀有<lb/>
田中爲神祠外爲僧舍下至寢庫庖湢罔不備具所以<lb/>
覆芘我後人者至矣元季兵興塋乃毁焉國朝正統間<lb/>
先中和府君治之始復于舊世遠支分樵牧無禁塋又<lb/>
毁焉不肖孫䝉先人之休克有禄位歴事四朝封及三<lb/>
世階一品位八座恩光下賁侈矣而丘隴不治予用是<lb/>
<pb n="KR4e0133_WYG_016-9a"/>
懼早夜孜孜乃鳩工庀財完舊益新越二年始克有成<lb/>
緒祀先合族旣復其初繚以周垣嚴以重門華長碑碣<lb/>
石獸翁仲咸如令式雖然前人之作不能不廢于今今<lb/>
之作又安知不廢于後乎惟執事爲記于碑詔我後人<lb/>
俾勿壞予乃復于公曰凢物無常惟德無毁故爲久逺<lb/>
慮者莫若培之以德惟閔之先世有令德遂濟登兹前<lb/>
人之所貽逺矣惟公厚德高標蔚爲名臣作鎮南荒洞<lb/>
獠率服持法西臺庻獄克慎蘇公之長王國公殆有焉<lb/>
<pb n="KR4e0133_WYG_016-9b"/>
公之所以培于後者深矣逺矣先墓所在過者必式况<lb/>
公後人其獨忘諸乎公又何慮焉其必能繼繼承承嗣<lb/>
公之志而無怠也用是碑諸隧以告墓在吳興城東北<lb/>
之勅字圍<lb/>
　　　東丘㑹老記<lb/>
凡歸于鄉者嵗時有㑹所以敦契誼崇齒德暢湮鬱而<lb/>
示鄉人以禮也示鄉人以禮者所以接之於道作敬讓<lb/>
而遠于鬬辨也其猶古鄉飲之遺乎自鄉飲酒之禮廢<lb/>
<pb n="KR4e0133_WYG_016-10a"/>
而後有香山之㑹洛陽之㑹睢陽之㑹以為希闊之舉<lb/>
而侈談焉斯亦㑹之近古者也正德己巳宜興之仕而<lb/>
歸者十一人城東有周孝侯祠祠有崇丘茂林深池廣<lb/>
陂可以遊而樂也前山東副使邵君用之始經營之面<lb/>
丘作堂堂之後有閣閣之西有樓以為燕饗之所良辰<lb/>
美景諸老咸萃坐不叙爵尚年也品物有數而不及豐<lb/>
尚儉也爵行無算而不過醉尚敬也主不勸賓不辭尚<lb/>
真率也獻酬旣備奕者釣者吟者登高者各適其適而<lb/>
<pb n="KR4e0133_WYG_016-10b"/>
無禁焉予過宜興覽而歎曰鄉飲之禮古也香山諸㑹<lb/>
之後繼者無聞焉豈非難哉今夫一鄉之中登仕版者<lb/>
幾人仕而保終吉以歸者幾人歸而康且同志合義者<lb/>
又幾人故曰難諸老生同鄉仕同朝歸同榮又同志也<lb/>
於古人之所難得者其咸得之矣况夫尊讓潔敬而接<lb/>
鄉人于道斯君子之所重也非特燕游之樂而已予故<lb/>
為記之十一人者為某某咸繪像于壁使後之人得企<lb/>
而瞻焉<lb/>
<pb n="KR4e0133_WYG_016-11a"/>
　　　東望樓記<lb/>
人情隨所處而異處其曠則坦然以夷處其高則逈然<lb/>
以爽處其深則闃然以幽𢎞治壬戌吾弟秉之始去洞<lb/>
庭築室乎太湖之堧其西南湖波渺瀰雲帆掩映其東<lb/>
北平田際天禾黍被埜望之不見其端可謂曠矣靜矣<lb/>
乃獨闕其高予曰是宜爲樓焉以瞰乎遠據乎勝弟曰<lb/>
諾召工相方不浹旬而樓成他日謁予登之忽焉若飄<lb/>
騰以超乎埃壒遠山偕來顯設天際北望則横山靈巗<lb/>
<pb n="KR4e0133_WYG_016-11b"/>
若犇雲停霧西望則<graphic n="KR3498" url="https://raw.githubusercontent.com/kanripo/KR-Gaiji/master/images/KR3498.png" mimeType="image/png"/>嶐長沙隐現出没若與波升降<lb/>
東望則洞庭一峰秀整娟靜松楸鬱鬱若可掇而有也<lb/>
或郊原霽雨草樹有暉或墟落斜陽烟雲變態於是弟<lb/>
勸兄酬舉酒相屬曰樂哉游乎是樓於勝無所不領於<lb/>
望無所不宜而獨曰東望者惓惓故土水木本源之義<lb/>
也其詩曰朝望兮東山夕望兮東山東山宛其在目兮<lb/>
欲濟而艱莫釐崔嵬兮西金晻靄我家何在兮限湖波<lb/>
之如帯鬱鬱松楸瞻企斯勤朝徃莫來曾不如彼白雲<lb/>
<pb n="KR4e0133_WYG_016-12a"/>
雲升于天水返于壑我行四方不日其復<lb/>
　　　慈湖書屋記<lb/>
有自淛東來者曰走也作室於慈溪之慈湖湖先正楊<lb/>
文元公之遺也吾居濱焉吸清漱芳挹其高風餘韻於<lb/>
斯道庶有聞乎唯執事記之以朂其成吾聞之也慈湖<lb/>
之學蓋出陸子靜氏子靜之學與朱子異而當時號稱<lb/>
簡要越人為其學者尤衆至列屋澄坐内觀吾不知其<lb/>
所觀者果何事哉予靜之言曰心之神明是謂聖故其<lb/>
<pb n="KR4e0133_WYG_016-12b"/>
敎人必求諸心抑子靜之所謂内觀與朱子之所謂涵<lb/>
養異乎不異乎今朱子之學海内宗之子靜之學殆絶<lb/>
矣世無復知者顧其頴脱超詣有非言之可傳而遂泯<lb/>
然無傳焉可不惜乎慈湖初見子静謂於言下有悟澂<lb/>
然清明應用無方其感動悟入如此今越中豈無傳其<lb/>
學者乎子歸而求之予也願預聞焉<lb/>
　　　且適園記<lb/>
太湖之東有閒田焉南望包山數里而近北望吳城百<lb/>
<pb n="KR4e0133_WYG_016-13a"/>
里而遥吾弟秉之行得之喜曰吾其憇於是乎包山信<lb/>
美矣有風濤之恐吳城信美矣有市㕓之喧兹土也得<lb/>
道里之中適喧静之宜其田美而羡其俗淳而和吾其<lb/>
憇於是乎廼構屋買田且畊且讀旣又闢其後為園雜<lb/>
蒔花木以爲觀㳺之所橘洞庭所宜也作亭曰楚頌作<lb/>
軒臨田曰觀稼作亭瞰池曰觀魚餘若格筆峰浣花泉<lb/>
理絲臺歸帆涇菱港蔬畦柏亭桂屏蓮池竹徑㕘峙彚<lb/>
列又作樓曰東望示不忘本源也予往來必憇焉與吾<lb/>
<pb n="KR4e0133_WYG_016-13b"/>
弟觀游而樂之因名其園曰且適予於世無所好獨觀<lb/>
山水園林花竹魚鳥予樂也昔官京師作園焉曰小適今<lb/>
自内閣告歸又作園焉曰真適葢至是始足吾好焉耳<lb/>
若吾弟則豈真適乎是哉其亦暫寓乎此者也吾弟少<lb/>
與予相從學相若也行相若也所負所飬相若也而顯<lb/>
晦不同然予第不懟不變不沮曰天其果遂窮予乎予<lb/>
且適于斯以竢之無戚戚者天其或有時而逹予乎予<lb/>
且適于斯以竢之無汲汲者窮達進退遲速一委諸天<lb/>
<pb n="KR4e0133_WYG_016-14a"/>
而不以概于中是其所以爲適者也雖然有一焉吾聞<lb/>
古之人重去其鄉包山故土也弟其能遽忘諸乎弟曰<lb/>
諾吾將歸矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0133_WYG_016-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻十六<lb/>
</p>
<p>
</p>
  </div>
</body>
</text>
</TEI>
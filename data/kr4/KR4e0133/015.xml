<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻十五</head>
    <p>
<pb n="KR4e0133_WYG_015-1a"/>
欽定四庫全書<lb/>
　震澤集巻十五　　　　　　　明　王鏊　撰<lb/>
　　記<lb/>
　　　五湖記<lb/>
吳郡之西南有巨浸焉廣三萬六千頃中有山七十二<lb/>
襟帶三州<hi>蘇湖常也</hi>東南諸水皆歸焉其最大者二一自寧<lb/>
國建康等處入溧陽迤邐至長塘湖并潤州金壇延陵<lb/>
丹陽諸水㑹於宜興以入<hi>今寧國建康之水不由此矣</hi>一自宣歙天目<lb/>
<pb n="KR4e0133_WYG_015-1b"/>
諸山下杭之臨安餘杭湖之安吉武康長興以入而皆<lb/>
由吳江分流以入海一名震澤書所謂震澤底定是也<lb/>
一名具區周禮職方揚州之藪曰具區山海經浮玉之<lb/>
山北望具區是也一名笠澤左傳越伐吳吳子禦之笠<lb/>
澤是也一名五湖范蠡乘舟出五湖口太史公登姑蘇<lb/>
望五湖是也五湖者張勃吳録云周行五百里故名虞<lb/>
仲翔云太湖東通長洲松江南通烏程霅溪西通義興<lb/>
荆溪北通晉陵滆湖東連嘉興韭溪水凢五道故謂之<lb/>
<pb n="KR4e0133_WYG_015-2a"/>
五湖陸魯望云太湖上禀咸池五車之氣故一水五名<lb/>
然今湖中亦自有五湖曰菱湖莫湖㳺湖貢湖胥湖莫<lb/>
釐之東周三十餘里曰菱湖其西北周五十里曰莫湖<lb/>
長山之東周五十里曰㳺湖沿無錫老岸周一百九十<lb/>
里曰貢湖胥山之西南周六十里曰胥湖五湖之外又<lb/>
有三小湖夫椒山東曰梅梁湖杜圻之西魚查之東曰<lb/>
金鼎湖林屋之東曰東臯里湖而吳人稱謂則惟曰太<lb/>
湖云<lb/>
<pb n="KR4e0133_WYG_015-2b"/>
　　　七十二峯記<lb/>
太湖之山發自天目邐迤至宜興入太湖融爲諸山湖<lb/>
之西北爲山十有四馬跡最大又東爲山四十有一西<lb/>
洞庭最大又東爲山十有七東洞庭最大馬跡兩洞庭<lb/>
望之渺然如世外卽之茂林平野閭巷井舍仙宫梵宇<lb/>
星布棊列馬跡之北津里夫椒爲大夫差敗越處也西<lb/>
洞庭之東北渡渚黿山横山隂山葉余長沙山爲大長<lb/>
沙之西衝山漫山爲大東洞庭之東武山北則餘山西<lb/>
<pb n="KR4e0133_WYG_015-3a"/>
南三山厥山澤山爲大此其上亦有居人數百家或數<lb/>
十家馬跡兩洞庭分峙湖中其餘諸山或遠或近若浮<lb/>
若沉隱見出没於波濤之間馬跡之西北有若積錢者<lb/>
曰錢堆稍東曰大㞦小㞦與錫山若連而斷舟行其中<lb/>
曰獨山有若二鳬相向者曰東鴨西鴨中爲三峯稍南<lb/>
大墮小墮與夫椒相對而差小爲小椒爲杜圻范蠡所<lb/>
嘗止也西洞庭之北貢湖中有兩山相近曰大貢小貢<lb/>
有若五星聚曰五石浮曰茆浮曰思夫山有若兩鳥飛<lb/>
<pb n="KR4e0133_WYG_015-3b"/>
且止者曰南烏北烏其西兩山南北相對而不相見見<lb/>
即有風雷之異曰大雷小雷横山之東曰干山紹山曰<lb/>
疃浮曰東獄西獄世傳吳王於此置男女二獄也其前<lb/>
爲粥山云吳王飼囚者也有若琴者曰琴山若杵杵山<lb/>
曰大竹小竹與衝山近若物浮水面可見者曰長浮癩<lb/>
頭浮殿前浮與黿山相對而差小者爲龜山有二女姢<lb/>
好相對曰謝姑有若立柱嶻嶭玉柱稍却金庭其南爲<lb/>
峐山爲歴耳中高而旁下者筆格驤首若逝者石蛇有<lb/>
<pb n="KR4e0133_WYG_015-4a"/>
若老人立石公石虵石公石最竒與黿山龜山南北相<lb/>
對曰鼉山旁曰小鼉若螺者青浮二鼉之間若隱若見<lb/>
曰驚籃東洞庭之南首銳而末岐者曰箭浮若屋欹者<lb/>
曰王舎浮苧浮又南爲白浮澤厥之間有若笠浮水面<lb/>
者曰蒻帽有逸於前後追而及之者曰猫鼠有若碑碣<lb/>
横者曰石牌是爲七十二然其最大而名者兩洞庭也<lb/>
　　　登莫釐峯記<lb/>
兩洞庭分峙太湖中其峯之最高者西曰縹緲東曰莫<lb/>
<pb n="KR4e0133_WYG_015-4b"/>
釐皆斗起層波矗逼霄漢可望而不可即成化戊戌予<lb/>
歸自翰林文吳縣天爵過予於山中相與窮溪山之勝<lb/>
行至法海仰見異峯寺僧進曰是所謂莫釐者也文振<lb/>
衣以升衆皆繼之或後或先或喘或顛至乎絶頂而休<lb/>
焉天若爲之寛地若爲之闢西望吳興渺瀰一白有若<lb/>
雲焉隱見天末或曰卞山也北望姑蘇横金一帶人家<lb/>
歴歴可數有浮屠亭亭曰靈巖上方也東望吳江雲水<lb/>
明麗㠶影出没若有若無葢七十二峯之麗三萬六千<lb/>
<pb n="KR4e0133_WYG_015-5a"/>
頃之竒皆一覽而在曰大哉觀乎相與席地行觴踞石<lb/>
賦詩乆之暝色四合微月破林湖光澒洞崖壑黯黮迺<lb/>
相與循舊路而歸焉語有之不登高山者不知天之高<lb/>
也不臨深溪不知地之厚也莫釐猶爾况所謂泰岱恒<lb/>
華者哉予以是知學之無窮也故記之<lb/>
　　　静觀樓記<lb/>
太湖之山七十二其最大者兩洞庭兩洞庭分峙湖心<lb/>
望之渺渺忽忽與波升降若道家所謂方壺員嶠者湖<lb/>
<pb n="KR4e0133_WYG_015-5b"/>
山之勝於是爲最樓在山之下湖之上又盡得湖山之<lb/>
勝焉山自莫釐起伏邐迤有若巨象奔逸驤首還顧遂<lb/>
分爲二一轉而南爲寒山鬱然深秀樓枕其坳一轉而<lb/>
北復起雙峯亭亭如葢末如長虵夭矯蜿蜒西逝西洞<lb/>
庭偃然如屏障列其前湖中諸山或遠或近出没於波<lb/>
濤之間烟霏開合頃刻萬狀登斯樓也亦可謂天下之<lb/>
竒矣自昔臨觀之美莫若滕王閣岳陽樓以彭蠡岳陽<lb/>
之廣也然二湖所見廬山五阜而已君山一峯而已若<lb/>
<pb n="KR4e0133_WYG_015-6a"/>
夫三萬六千頃之波濤七十二峯之蒼翠有若是之勝<lb/>
者乎有若是樓之兼得者乎語有之知者樂水仁者樂<lb/>
山吾雖未及乎仁知而於山水則若有宿契焉心誠樂<lb/>
之而患其難值也迺於是樓焉得之又幸其不界于通<lb/>
都要津適值予故土予得專而有之豈天設地造特以<lb/>
為拙者之適静中之觀乎故名其樓曰靜觀而為之記<lb/>
　　　黄公山釣臺記<lb/>
𢎞治壬子嘉魚李世卿考室乎黄山之隂廣東陳白沙<lb/>
<pb n="KR4e0133_WYG_015-6b"/>
先生題之曰黄公山釣臺有詣世卿而問焉曰何哉君<lb/>
所釣者果在魚乎昔太公釣而得文王子陵釣而得光<lb/>
武子之釣豈類是乎世卿曰吾所釣者非緡非竿非鮪<lb/>
非鱣終日釣焉無所釣也是吾之釣也餌且不設而何<lb/>
有於魚魚且不存而何有於名與利於是其伯氏茂卿<lb/>
方爲大理寺副曰盍歸乎吾將釣乎黄公之山遂解官<lb/>
去天下之士聞而高之頃年白沙以德義文學警動海<lb/>
内天子虛已召焉至則授以侍從中外動色以觀其所<lb/>
<pb n="KR4e0133_WYG_015-7a"/>
爲而白沙終去不顧世卿徒歩萬里徃從之㳺不復肯<lb/>
舉進士茂卿舉進士官大理甫三嵗竟去豈白沙之門<lb/>
則必以不仕爲高乎賢者出處固非世俗之所能知哉<lb/>
予又安能言之予獨患世之紛紛奔利死名莫知還返<lb/>
而夫人獨超然物外揚子云鴻飛㝠㝠弋者何慕焉賈<lb/>
子云鳳縹縹而高逝兮夫固自引而遠去於戲吾安得<lb/>
從斯人者㳺乎姑爲記於臺上<lb/>
　　　黄陵岡水神祠記<lb/>
<pb n="KR4e0133_WYG_015-7b"/>
中國之水河最大其汎濫潰溢所至郊隧園田官亭民<lb/>
舎盡爲洪流所去則洪流復爲平陸若有神焉司之故<lb/>
諺謂之神水漢人亦云江河之決皆天事非由人力昔<lb/>
禹治水不成過衡山夢滄水使者授金簡玉字之書過<lb/>
㑹稽夢人衣𤣥纁告以石函之文其事頗不經然書云<lb/>
天迺錫禹洪範九疇易曰河出圖洛出書葢聖人之誠<lb/>
上通於天天迺祐之其動乎思慮發乎夢寐固若有相<lb/>
之者歟其亦有神爲之邪而可謂之誣哉𢎞治二年河<lb/>
<pb n="KR4e0133_WYG_015-8a"/>
決張秋漕道幾壞華容劉公大夏以都察院右副都御<lb/>
史奉命治之公往來兖豫問相厥源委謂黄陵岡爲張<lb/>
秋上流而滎澤之孫家渡又爲黄陵岡上流迺檄張僉<lb/>
事鼐朱㕘政瑄發卒治之時張秋再決水勢稽天上下<lb/>
皇皇莫知所出公方有事黄陵岡夜夢婦人冠珮黙坐<lb/>
跣其一足明日語諸屬鼐曰水神見像役其成矣公曰<lb/>
果然者當立廟以祀已而上命御馬監太監李興平江<lb/>
伯陳銳同來莅事興治張秋銳治黄陵岡大夏治孫家<lb/>
<pb n="KR4e0133_WYG_015-8b"/>
渡鼐與都指揮僉事劉勝治荆隆口俱以八年正月始<lb/>
事上奮下勵浃旬諸口悉合河復故道漕運無虞上下晏<lb/>
然河平之月日有詔建祠于安平鎮祀龍王於黄陵岡<lb/>
而鼐等復以水神見像報不可忘迺復以餘財建祠若<lb/>
干楹肖夢中之像以祀以答神休以卒公志而來請記<lb/>
予以諸君朞月之間成此偉功國家大得天人之助有<lb/>
不可誣者故撰次其槩使歸鑱諸石<lb/>
　　　　吏部驗封司題名記<lb/>
<pb n="KR4e0133_WYG_015-9a"/>
國家政務分理之任爲部有六曰吏曰戸曰禮曰兵曰<lb/>
刑曰工吏部分理之任爲司有四曰文選曰驗封曰稽<lb/>
勲曰考功驗封郎中一人員外郎一人主事一人其所<lb/>
專理一曰王府將軍郡主駙馬儀賓之誥二曰畨僧國<lb/>
師禪師之誥三曰内外文職褒封之等四曰公侯伯贈<lb/>
官之等五曰兩京堂上贈官之等六曰散官給授之等<lb/>
七曰土官承襲之等八曰掾史出身之等國初莅是職<lb/>
者凡若干人永樂後遷都於兹則南北並設居是職者<lb/>
<pb n="KR4e0133_WYG_015-9b"/>
又若干人姓名雖在日遠日湮於是山東劉君約爲郎<lb/>
中始謀刻之石而請予記葢國朝以周六典建官而亦<lb/>
或因秦漢之舊秦有三署郎以其侍衛居中故曰郎中<lb/>
漢選三署郎初入尚書臺者稱郎中宋百官階次有員<lb/>
外郎隋開皇六年尚書二十四司各置員外郎謂曹郎<lb/>
本員之外復置郎也漢光禄勲有南北廬主事後魏諸<lb/>
曹各量事置掌故主事隋初諸臺並置主事令史然吏<lb/>
部郎於時選特妙其諸曹郎功高者始遷焉則其重也<lb/>
<pb n="KR4e0133_WYG_015-10a"/>
乆矣夫司之有碑所以載姓名紀事實崇往哲聳後觀<lb/>
而官之顛末沿革亦所當知也故具列焉若夫賢否勸<lb/>
懲法戒之意則覽者當自得之<lb/>
　　　保義堂記<lb/>
少師兼太子太師吏部尚書華葢殿大學士徐公置義<lb/>
田於陽羡之郊以贍徐宗祭有祠學有塾䘮葬婚嫁有<lb/>
仰公喟然言曰於乎遠哉唯予宗日滋勢日以邈未之<lb/>
克合唯先府君實始有慕於范文正公不肖孤奉以周<lb/>
<pb n="KR4e0133_WYG_015-10b"/>
旋四十餘年遭際聖明致位臺閣遂濟登兹唯皇恩之<lb/>
隆先志之懿何敢忘焉然吾聞難合而易離者人難成<lb/>
而易敗者事吾創之吾安能保之後之人不有墮吾約<lb/>
者乎於是言於上闗約部曹籍數郡邑使鄰無敢侵族<lb/>
無敢訟主者無吝出分者無過取曰庻保吾義於無窮<lb/>
故名其堂曰保義命鏊記之以示後公之慮則周矣遠<lb/>
矣然法者其以治愚乎不肖乎若公之後其必多賢乎<lb/>
而何待於法哉其亦告之以義焉耳夫田以義名豈獨<lb/>
<pb n="KR4e0133_WYG_015-11a"/>
贍其口體固將教之以義也今夫世之人自一命之爵<lb/>
百金之産則必欲其子孫世守之曰前人之貽也至於<lb/>
義不思所以保之保之何如亦唯心公之心焉耳公之<lb/>
心吾能言之文正之言曰吾吳中宗族甚衆於吾固有<lb/>
親踈然吾祖宗視之則無親踈也公之心文正之心乎<lb/>
使傳之一世二世亦然曰均吾徐氏也十世百世亦然<lb/>
曰均吾徐氏也如是雖傳至無窮其可乎而安有親與<lb/>
踈親踈且無侵與訟安從生是足以保兹義於無窮矣<lb/>
<pb n="KR4e0133_WYG_015-11b"/>
公曰然遂刻之壁眎後昆其有勸也<lb/>
　　　貴州鎮守公署記<lb/>
𢎞治戊午冬十月貴州鎮守公署成初署直子城之西<lb/>
南隅負山瀕河河流湍激奔注屢築而圮旣費且勞嵗<lb/>
丙辰某來鎮兹土始至庭除湫隘垣頺級夷則爲唶曰<lb/>
凡吾之來以安人也身之不容人於何有爰覽境内得<lb/>
隙地曰東園剗阜爲夷端景相方或因或創經營未幾<lb/>
顯構嶷然前爲鎮邊之㕔以出令也中爲萬年之閣以<lb/>
<pb n="KR4e0133_WYG_015-12a"/>
祝釐也後爲退食之堂以即安也馮高據顯山川獻妍<lb/>
體勢巖巖頓改舊觀而人莫知費之所出予惟貴州古<lb/>
荒服入國朝置同藩臬壤交夷夏戸錯軍氓莅兹土者<lb/>
率以其民荒遠肆爲誅求莫知紀極名曰鎮之其實撓<lb/>
之名曰撫之其實殘之故每每大亂則豈獨民之罪哉<lb/>
某乃能以家貨佽公役遂去卑卽高去圮卽安推是志<lb/>
也以從諸政民其有弗靖者乎故碑之以䂓來者<lb/>
　　　安隱記<lb/>
<pb n="KR4e0133_WYG_015-12b"/>
其跡仕也其心仕也安仕者也其跡隱也其心隱也安<lb/>
隱者也一斯專專斯樂樂斯安安斯乆乆斯不變有人<lb/>
焉居廟堂而有江湖之志棲山林而有魏闕之思是其<lb/>
能安乎能乆且不變乎否也伯氏警之抱淳履素不樂<lb/>
進取自稱安隱居士伯氏之言曰古之人胡爲而有隱<lb/>
哉古之人抱負所有不屑自試或欲自試而時不我以<lb/>
或時見用而獨於幾㣲有不合焉知時之不可爲也而<lb/>
去之其下則飾竒眩俗身退志進是故有所負焉則隱<lb/>
<pb n="KR4e0133_WYG_015-13a"/>
有所不合焉則隱有所希焉則隱若是者高矣竒矣其<lb/>
亦有不足於心者乎而吾舉無焉太湖之濆洞庭之麓<lb/>
有田數畮吾肆力而耕於是鑿其中以爲池䟽其傍以<lb/>
爲堤除其高以爲園園吾藝之橘池吾畜之魚堤吾種<lb/>
之梅竹花栁吾誠於是安焉樂焉以終吾身吾於世非<lb/>
有負也非有所希也非有所不合也譬吾之於隱也若<lb/>
魚之在水不知其爲水鳥之在山林而忘其爲山林也<lb/>
子以爲何如鏊曰兄之志高矣美矣弟又安能移之顧<lb/>
<pb n="KR4e0133_WYG_015-13b"/>
弟渉世久思一息肩焉而未得他日將從兄而隱兄其<lb/>
許之乎<lb/>
　　　吳縣學射圃記<lb/>
鄺侯璠治吳之三年聿新學宫闢隘抗卑直囘正衺門<lb/>
堂庭廡煥改舊觀而射圃仍在學之西偏湫隘偪仄下<lb/>
無以周歩武上無以崇揖讓侯甚病之一日謁文廟顧<lb/>
瞻其東厥有町疃問之曰某氏之棄地也倍直償焉爰<lb/>
始經營有操書致者曰吾長洲之氓某也而有地焉鄰<lb/>
<pb n="KR4e0133_WYG_015-14a"/>
吳學宫敢因下執事獻諸歸之直不受於是得地衡五<lb/>
十弓縱百歩乃始作亭曰觀射賓主有階抗侯設豐洗<lb/>
水篚縣莫不有所於是學諭李仁等來請記其事學之<lb/>
有射圃非曰不忘武備也葢亦學焉而其禮廢乆矣其<lb/>
儀雖具於儀禮顧未有舉行之者往時天台陳公選以<lb/>
御史董學政於吳始命兩生習之大江之西得其儀以<lb/>
還俾諸生歳時肄之鏊於是實備衆耦之末預觀周旋<lb/>
揖讓之盛于于翼翼似勞也而甚適也似迂也而甚莊<lb/>
<pb n="KR4e0133_WYG_015-14b"/>
也問學之餘於是游焉息焉揖讓焉獨非學乎即有敖<lb/>
慢怠惰之氣奚自入焉葢非唯可以觀德也又可以飬<lb/>
德焉故曰仁者如射又曰射有似乎君子今陳公去吳<lb/>
乆鏊亦竊官於朝且三十秊不知吳下諸校其射儀尚<lb/>
猶昔乎抑不能無異於昔者耶是亦人材風化之所由<lb/>
升降也故因射圃之成爲記於石而因以諗之<lb/>
　　　昭恩堂記<lb/>
監察御史王君鼎莅官之三年有制父佐如子官母高<lb/>
<pb n="KR4e0133_WYG_015-15a"/>
贈孺人君乃作堂於閩山之陽曰昭恩請予記其事以<lb/>
示後予唯憲臣朝廷之耳目朝廷之重之也不唯其順<lb/>
唯其咈憲臣之許國也不於其小於其大褒封之典非<lb/>
其受之難也受而無愧是爲難矣若君其可謂無愧也<lb/>
何以知其無愧也往者火臣有以罪罷復媚竈媒進者<lb/>
物議譁然謂邪正之所由進退國家之所由安危而無<lb/>
敢當先論列者獨君奮然草䟽數千言率同列上之其<lb/>
命遂寢君子謂是舉也國是揺而復定直道屈而復信<lb/>
<pb n="KR4e0133_WYG_015-15b"/>
君之功居多然中外猶有爲君危者及讀制詞乃知皇<lb/>
上之受盡言君之善進諫何其盛也君臣之難也直如<lb/>
朱雲不能去一張禹得君如陸贄不能沮一裴延齡故<lb/>
鏊有歎於今日之盛夫有施於下當其才之謂恩不然<lb/>
則濫有受於上稱其情之謂榮不然則倖若君之舉其<lb/>
足以昭恩命矣乎是所謂於其大者也是爲記<lb/>
　　　寳坻縣新城記<lb/>
唯寳坻作固京畿控遏要衝縣故有城歳久而圮雉堞<lb/>
<pb n="KR4e0133_WYG_015-16a"/>
就阤盗賊無禁𢎞治戊午武進莊侯襗以進士來知是<lb/>
邑間行故壘喟曰殆非所以戒不虞示偉觀也於是始<lb/>
謀重作之詢于邑人邑人僉同上于憲府憲府以俞侯<lb/>
乃相方視阯程材蕆工又勸民納粟冠帶得材若干旣<lb/>
而巨室之寓是邑者咸願輸其財僚佐亦各分地受功<lb/>
探石於山陶甓於野法嚴令一衆手競勸經始於𢎞治<lb/>
庚申之四月迄辛酉夏孟而城立矣城之周若干里池<lb/>
繞之而環貫乎城中城之門四門之上爲樓四隅爲角<lb/>
<pb n="KR4e0133_WYG_015-16b"/>
樓作石堰於水以節流作浮梁於河以利渉城高而堅<lb/>
池廣而深闔闢以時宵柝無警居者樂保其家行者樂<lb/>
出其途於是邑之父老欣欣相告曰吾坻無所保障民<lb/>
臥不帖席者凢幾世矣前宰是邑者固亦屢嘗謀爲之<lb/>
而績用弗成今頼我侯一旦睹其成而不預其勞功在<lb/>
吾人其何可忘於是相率來京請予文其事於碑予謂<lb/>
城之設以備患也然患而備不若無患而備之愈也先<lb/>
王之世民相安於仁義禮樂之中而不識兵戈戰鬭之<lb/>
<pb n="KR4e0133_WYG_015-17a"/>
事則何患之備乎然無患矣不以無患焉而遂莫之備<lb/>
也故城謝城朔方詠於詩城邢城楚丘書於春秋則城<lb/>
之作其可少乎而莊侯寳坻之役何可以不紀也憲府<lb/>
實唯廵撫順天右副都御史洪公鍾巨室則英國公某<lb/>
慶雲侯某<lb/>
　<lb/>
　<lb/>
　<lb/>
<pb n="KR4e0133_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻十五<lb/>
</p>
<p>
</p>
  </div>
</body>
</text>
</TEI>
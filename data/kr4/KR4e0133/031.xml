<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻三十一</head>
    <p>
<pb n="KR4e0133_WYG_031-1a"/>
欽定四庫全書<lb/>
　震澤集巻三十一　　　　　明　王鏊　撰<lb/>
　　誌銘<lb/>
　　　明故嘉議大夫都察院右副都御史巡撫山東<lb/>
　　　沈公墓誌銘<lb/>
公諱林字材美沈氏世為蘇之長洲人曾大父謐大父<lb/>
洪考傑封奉直大夫晉州知州母張氏封宜人公少好<lb/>
學成化甲午占應天鄉試辛丑進士第時方重内輕外<lb/>
<pb n="KR4e0133_WYG_031-1b"/>
或謂公有倖門可得内除公不從出知晉州州人惰而<lb/>
窳公教之樹藝教之蓄積修城垣興學校民間利害以<lb/>
次罷行州之人皆欣然曰小沈吾父母也時年未三十<lb/>
故云𢎞治己酉進南京刑部貟外郎中出知四川順慶<lb/>
府始至庭叅鎮守鎮守驕蹇不為禮公一拜而起鎮守<lb/>
怒曰一拜禮乎公曰若不以禮自處安能以禮責人不<lb/>
顧而出巡行二州八邑之間覽觀風土詢求民瘼俗喜<lb/>
告訐株聮蔓引動至百人公一見立决無所牽引人甚<lb/>
<pb n="KR4e0133_WYG_031-2a"/>
便之郡學湫隘文廟列堂之右撤而遷之建御書樓増<lb/>
置黌舎齋廬庖庫祭器又増樂舞生教以聲容舞蹈之<lb/>
節暇則親臨程試講解懇懇無倦士子皆奮文獻遂為<lb/>
諸郡甲郡故無城郭乃鑿西山之石仞溝洫物土方度<lb/>
髙卑厚薄俄遷雲南叅政後守成之及蜀冦藍廖輩倡<lb/>
亂所過殘破屢至順慶不能入逺近來依保障民益思<lb/>
之至雲南交人忽耀兵境上逺近恇攘公曰吾在此無<lb/>
恐吾請以身當之已而訖無事正德丁夘入賀聖節時<lb/>
<pb n="KR4e0133_WYG_031-2b"/>
逆瑾盗政内外官守罔不叅謁公固不往瑾嗛之銓曹<lb/>
屢上公政不報最後擬山西布政命甫下瑾已遣邏卒<lb/>
詗公公行遇之途抗手而過至摭拾無所得獨以沿途<lb/>
乗傳白瑾有石文義者適在傍曰沈良吏也文義葢未<lb/>
嘗識公而聞公名瑾為免逮繫下巡按御史問狀家人<lb/>
懼禍不測規以賄免御史亦故緩其獄使得為計公曰<lb/>
無庸隳官禄與隳名節孰重竟落職為民罰米輸大同<lb/>
又輸沿途傭直怡然以歸逆瑾伏誅言者奏起公為廣<lb/>
<pb n="KR4e0133_WYG_031-3a"/>
西左布政使單車就道一如雲南之治近世有所謂公<lb/>
堂錢者多出賦稅之羡名曰公堂盡歸私篋雖號良有<lb/>
司亦然公一無所染凡修葺廨宇立坊牌則取之又以<lb/>
其餘鎔範琖斚之屬為公府宴饗用時撫巡交章剡薦<lb/>
遂進都察院右副都御史巡撫貴州兼理軍務時鎮筸<lb/>
銅仁烏羅等苗屢出刼掠為患前撫臣率以化外覊縻<lb/>
不究切之公曰是不一揃刈且滋蔓蔓難圖也率勵將<lb/>
士為深入計預給旗牌招徠安緝諸寨皆歸附天生厓<lb/>
<pb n="KR4e0133_WYG_031-3b"/>
囤恃險攻之藺石毒矢交下人莫敢嚮邇公調兵先截<lb/>
其餉道賊已困火鎗飛礮繼之賊大窘奔竄俘其衆千<lb/>
餘牛羊器械無筭陳家孟溪九十七寨相率來歸給以<lb/>
流官悉𨽻貴前二衛庶革土官貪殘積弊自是内境晏<lb/>
然初藍廖二寇横行蜀中數年朝廷大發兵剪之公愳<lb/>
奔迸隣境為患分兵守諸要害蜀冦平盪有掎角之助<lb/>
焉癸酉聞奉直公訃乞歸守制朝廷遣官諭祭比服闋<lb/>
詔起巡撫山東公在貴用兵勞勩成疾繼以哀毁在途<lb/>
<pb n="KR4e0133_WYG_031-4a"/>
病加劇遂固乞致仕詔命馳驛以歸歸四年辛已十月<lb/>
四日卒春秋六十有九嘉靖元年九月十八日葬吳江<lb/>
羅字圩之新塋公娶計氏封宜人子男二知剛知柔皆<lb/>
國子生女二適引禮舎人史相國子生張秉仁孫男四<lb/>
大謨大諄大雅大中大謨䕃國子生孫女二公生而端<lb/>
靖在衆中嘿然若不能言而㮚然穆然之色人望而知<lb/>
其為君子也筮仕之初吳文定公亟稱為處子之秀今<lb/>
少師楊公每言昔在大學為同舎生見公終日手一巻<lb/>
<pb n="KR4e0133_WYG_031-4b"/>
諸生喧閧其旁若罔聞也順慶之治有遺愛於蜀蜀人<lb/>
至今思之不忘初順慶民相率立公生祠憲副楊錦至<lb/>
郡以書來曰公何修而得此於蜀人盧御史師召行縣<lb/>
父老請公祠在學宫出入為艱請遷便近許之他日復<lb/>
至則巳奭然輪奐盧訝其成之速知其得民之深也題<lb/>
詩歎息而去及家居日焚香端坐不以事經心事二親<lb/>
依依不忍去左右雖燕處未嘗敢南向坐初歸自蜀弟<lb/>
麓已别居公亟過之出涕曰吾寡兄弟忍分異耶待族<lb/>
<pb n="KR4e0133_WYG_031-5a"/>
屬鄉黨皆有恩義於乎其可謂篤行君子矣銘曰<lb/>
聖貴訥言曰焉用佞嗇夫捷給君子攸病萬石一家醇<lb/>
謹篤行恂恂沈公實惟似之于晉于蜀所至則治政聲<lb/>
發聞既去而思苗夷獷頑分北荒服自昔相沿簡節疎<lb/>
目公不謂然孰非王土躬率偏師罙入其阻林蠻洞蜒<lb/>
無敢違者昔所未有公行不疑仁者之勇乃見於斯公<lb/>
功既成公力斯憊齊魯翹懸不尚有愒勒石山崖爰告<lb/>
來禩<lb/>
<pb n="KR4e0133_WYG_031-5b"/>
　　　南雄府推官魏府君墓誌銘<lb/>
魏故吳著姓宋季家蘇之胥臺鄉後徙閶門之南濠府<lb/>
君諱志寜字以道大父諱勤考諱文盛君生有異質成<lb/>
化間進賢樊公瑾尹吳賢而好文因推擇為吳郡弟子<lb/>
貟余時在郡膠見君於衆中粹如也君篤志於學其學<lb/>
䆳於經而尤䆳於毛詩御史督學者考屢占首選試科<lb/>
塲凡十上皆不利久之以嵗貢上可以得仕矣不屑卒<lb/>
業南雝入試科塲復不利時逺近從遊者多去取科第<lb/>
<pb n="KR4e0133_WYG_031-6a"/>
嵗庚午仲子應召亦占南畿鄉試人或曰可以已矣子<lb/>
已登第學復何為君曰吾不自取科第非夫也仍日夜<lb/>
淬礪誦讀不輟掇萃程文之善者幾萬篇皆手自抄録<lb/>
熟復之然入試終不利戊寅不得已就試名在優等授<lb/>
廣東南雄府推官君立心仁恕又以儒術縁吏事訟者<lb/>
多自輸其情有偷兒入民家獲自誣與其主婦姧鄰嫗<lb/>
證之婦不能自明但涕泣求死君察其色得其寃狀使<lb/>
人詗之果誣也婦得不寃死民有與富家訟者瘐死獄<lb/>
<pb n="KR4e0133_WYG_031-6b"/>
中其子訟之又以誣坐死君閱其案曰父以是死子又<lb/>
死焉其忍乎命富室以葬埋費給其子他多類是雄治<lb/>
嶺南蕃貨輻輳視篆者以是得厚利藩臬屢檄君攝府<lb/>
事輒推去之嘗攝始興縣出淹禁罷冗費又攝保昌有<lb/>
某鄉者頑獷不受令聞君至即往曰侯信人也其不枉<lb/>
我訟於藩臬者必曰願下魏侯及病篤民奔走羣望禱<lb/>
之家居孝友持父喪已五十餘哭泣幾喪明娶袁氏子<lb/>
男二應龍次即應召以文學名女二皆有歸孫男三學<lb/>
<pb n="KR4e0133_WYG_031-7a"/>
忠學孝學詩君以正德某年某月某日卒以嘉靖元年<lb/>
九月二十七日葬鴈宕村之先塋銘曰<lb/>
良維善御曾不一獲沫也勇聞戰乃三北噫嘻魏子屢<lb/>
上而踣晩得一官于嶺之下政方發聞忽已物故命也<lb/>
則那以告來者<lb/>
　　　亡弟杭州府經歴中隠君墓誌銘<lb/>
於乎吾弟今竟安之儀容謦咳彷彿猶在而遂不可見<lb/>
後余而來先余而往能不深邵子之悲敦今世之好結<lb/>
<pb n="KR4e0133_WYG_031-7b"/>
來生之因能無蘇子之望乎於乎已矣吾尚忍言之而<lb/>
平生所存非余又孰能言之故抆淚而書之吾弟諱銓<lb/>
字秉之贈光禄大夫柱國少傅兼太子太傅戸部尚書<lb/>
武英殿大學士諱彦祥曾祖也初贈資善大夫戸部尚<lb/>
書文淵閣大學士繼贈光禄大夫柱國少傅兼太子太<lb/>
傅戸部尚書武英殿大學士諱逵祖也前知光化縣絫<lb/>
贈光禄大夫諱朝用考也吾弟少多病資亦不甚敏而<lb/>
志甚篤從先少傅於光化猶未甚知學乙未春予入翰<lb/>
<pb n="KR4e0133_WYG_031-8a"/>
林自光化馳省予於京邸自以學後時發憤淬勵日夜<lb/>
不輟每余起朝猶於窓間聞吾伊聲余每戒勿使過苦<lb/>
而不能從也及歸矣居先太夫人喪哀毁之餘學亦不<lb/>
廢兄弟自相師友余時年壯亦銳於學余每覺有進弟<lb/>
輒巳追及之若與余争先焉者時人因有二蘇之目及<lb/>
余還朝余弟入郡膠學行為一時冠部使者皆推重至<lb/>
科塲輒不利最後以年例貢入京值逆瑾盗政歎曰此<lb/>
豈求仕時耶遂入告太學久之乃授廸功郎杭州府經<lb/>
<pb n="KR4e0133_WYG_031-8b"/>
歴空名告身亦不之官時余亦自内閣歸日從余相羊<lb/>
山水間扁其堂曰遂髙更號曰中隠每佳山勝地花朝<lb/>
月夕有㑹必從有倡必和然余性嬾而弟好吟故弟唱<lb/>
余和者十九若夢草集所載是矣今則吟無倡也㑹無<lb/>
從也獨行而無徒也余其何以為心也余性寡諧而與<lb/>
弟獨氣合以天倫之親而加以契我弟以余為師余以<lb/>
弟為友非但世之兄弟而已也今其忍獨舎予而去耶<lb/>
吾弟雖無官守恒以國家生民為念每聞朝廷用一正<lb/>
<pb n="KR4e0133_WYG_031-9a"/>
人行一善政欣欣見於色或形於詩不然則戚然以憂<lb/>
若切於身者吾嘗論天理人事相符世固未有不耕而<lb/>
穫亦未有耕而不穫者隨所積之厚薄而輙有報焉若<lb/>
吾弟者勤一生於學曾不獲一日之用蠣一生之行曾<lb/>
不獲一命之沾而又不得其夀以殁天可問耶吾弟生<lb/>
天順已夘正月十二日以正德十六年八月初四日卒<lb/>
以嘉靖元年十月二十五日葬洞庭東山曹塢之原春<lb/>
秋六十有三娶鄭氏賢淑知禮子男二延望延覲女二<lb/>
<pb n="KR4e0133_WYG_031-9b"/>
望學已有聞覲亦志於學天之報之其在是乎銘曰<lb/>
是為杭州府經歴中隠君之墓生不逢時死或有知之<lb/>
者百千萬年尚勿毁也<lb/>
　　　封翰林院編修徐君室太孺人沈氏墓誌銘<lb/>
徐與沈同望洞庭其先同自金華來徙世締姻好天順<lb/>
成化間徐宗孔殷羣從競秀而封君尤傑出封君諱潮<lb/>
字以同瓌顔秀幹詩章字畫逈出流軰姻以復聮太孺<lb/>
人生淑慎柔嘉來歸于徐孝敬婣睦逺近稱賢而再育<lb/>
<pb n="KR4e0133_WYG_031-10a"/>
皆女顧惟宗祧之重數言於封君請納貳室得江隂王<lb/>
氏王與太孺人同心力勤起家而明敏達事體太孺人<lb/>
自以為弗及也遂以家政讓焉辭不果及王生二子皆<lb/>
有立又以家政授焉内外出納鉅細不復闗白專心一<lb/>
意撫恤二子王事之彌謹及縉入翰林得貤封及親父<lb/>
贈翰林編修王不敢受封而太孺人珠冠霞帔饗其榮<lb/>
觀十餘年君子曰昔有衛宗二順者劉向謂二女相讓<lb/>
亦誠君子乃今復見於斯乎嘉靖元年七月十有六日<lb/>
<pb n="KR4e0133_WYG_031-10b"/>
孺人以疾卒二年四月廿六日祔葬金鐸山合封君之<lb/>
兆春秋七十有五子男二縉紳縉擢進士入翰林侍今<lb/>
上於講幄日承顧問誦說指陳從容詳雅啟沃之功懋<lb/>
焉徐宗將日起而大人謂繄太孺人之功女三長適行<lb/>
人司行人蔣詔次鄉貢進士朱伸次馬叔雍孫男四𤣥<lb/>
度𤣥慶𤣥成𤣥齡曾孫女一予長女昔歸縉侍太孺人<lb/>
久知其詳也法宜銘銘曰<lb/>
推賢讓能惟士之艱况也閨門能無有愆徐門日髙伊<lb/>
<pb n="KR4e0133_WYG_031-11a"/>
誰使者我銘其幽以詔來許<lb/>
　　　陸冡宰母太夫人華氏墓誌銘<lb/>
初贈監察御史累贈光禄大夫柱國太子太保吏部尚<lb/>
書諱宗愽之夫人贈光禄大夫柱國太子太保吏部尚<lb/>
書諱子敬之子婦前天官冡宰完之母也曰華氏華之<lb/>
先裔出南齊孝子寶自無錫來徙長洲之下雉瀆稱累<lb/>
世名家太夫人歸于陸生子三長冡宰次宜次宇女二<lb/>
孫男七伷价仕侔修係倬宇例授蘇州衛指揮使伷价<lb/>
<pb n="KR4e0133_WYG_031-11b"/>
仕國子生侔庠生修中書舍人孫女十曾孫男女十三<lb/>
𢎞治某年封孺人進淑人又進一品太夫人正德辛已<lb/>
四月二十五日卒嘉靖元年二月十九日葬邑仰天山<lb/>
之阡啟柱國君之柩焉春秋八十有七陸故吳下世家<lb/>
最名有家法太夫人性賢明事姑相夫教子罔不宜撫<lb/>
接内外卑尊疎戚皆有法冡宰初以進士為才御史按<lb/>
察副按察使以廉明稱入為都御史兵部侍郎屬羣盗<lb/>
起北方攻城破邑中原雲擾王師久無功即毅然請帥<lb/>
<pb n="KR4e0133_WYG_031-12a"/>
師討之賊屢敗北奔潰追賊酋於海隅而戮之中外又<lb/>
安功亦偉矣正位冡宰進退百官縉紳士夫多出門下<lb/>
升堂拜太夫人為夀州縣守土官嵗時候問起居於時<lb/>
天下莫不榮焉一忤權奸中以竒禍所坐曖昧功過相<lb/>
准猶宜從八議之當争進者從而媒蘖之聽者不察又<lb/>
從而下石焉乃至官校籍其家家人或驚竄太夫人怡<lb/>
然就道至京出詔獄卒於長安之官舍於時天下莫不<lb/>
傷焉初太夫人與子書曰物忌太盛盍歸乎冡宰亦屢<lb/>
<pb n="KR4e0133_WYG_031-12b"/>
疏乞歸不允旋䧟大譴大呵之域頼今上明聖竟從輕<lb/>
比而太夫人之見逺矣君子謂履盛而懼蹈難而安太<lb/>
夫人有焉可不謂賢乎太夫人之幼也庭有積水一兒<lb/>
溺焉女伴曵之愈沈太夫人奪而縱之兒遂起識者謂<lb/>
有司馬公之智矣銘曰<lb/>
榮觀屯艱其事好旋天曷為然夀且歸全亦復奚怨<lb/>
　　　南京禮部尚書邵公母太淑人過氏墓誌銘<lb/>
太淑人過氏宋宗室徐王郡馬孟玉十世孫時明翁之<lb/>
<pb n="KR4e0133_WYG_031-13a"/>
女皇贈通議大夫都察院右副都御史純和府君邵公<lb/>
諱溥之配今南京禮部尚書寶之母也尚書於正德間<lb/>
以都御史鎮淮上忤逆瑾勒致仕旋進戸部侍郎不赴<lb/>
以母老固乞終養於家八年詔以南京禮部尚書起之<lb/>
又以母老辭今上即祚復起之又以母老辭惟上知其<lb/>
孝不强也命有司以禮存問太淑人時已屬疾命至不<lb/>
能興命服拖諸身稽首以謝明年冬十二月二日終于<lb/>
適寢癸未十月丁酉葬慧山繡嶺之原去大夫墓數百<lb/>
<pb n="KR4e0133_WYG_031-13b"/>
歩而近大夫之葬五十九年矣不敢議遷乃製衣冠而<lb/>
合葬焉春秋八十有二子男一尚書也孫男二殤其後<lb/>
者曰𤣥孫女三壻為華珉吳汝憲館於家者曰秦汶初<lb/>
大夫之卒太淑人年未三十保育遺孤堅守一節族人<lb/>
欲敓其志不改不二其節偉矣予嘗書於貞節之碑至<lb/>
是尚書復屬予銘其墓辭不獲則為按狀書其勤家勸<lb/>
學官居守法之事以見尚書德學之成勲名之著其來<lb/>
有自初家人析産太淑人獨取其先世遺書祕藏之以<lb/>
<pb n="KR4e0133_WYG_031-14a"/>
竢其子之長及尚書就外傅每夜績以相其勤而又恐<lb/>
其過於勤也每於警惰之中致節勞之戒所以撫摩保<lb/>
䕶周悉備至遂見其子登甲辰進士出知許州歴戸部<lb/>
貟外郎郎中江西提學按察副使浙江按察使右布政<lb/>
使湖廣左布政使都察院左副都御史總漕運鎮淮安<lb/>
皆至官食其禄及戸部侍郎之召則病不復能之官終<lb/>
養於家其在官所每因省定之餘輒以公勤為戒官府<lb/>
之事若無所聞在許州時毁滛祠寺觀人莫能阻人或<lb/>
<pb n="KR4e0133_WYG_031-14b"/>
曰是公孝惟母命或可已之因間以請太淑人曰此詔<lb/>
㫖也吾兒安敢廢格吾亦安可有言其知大體類是州<lb/>
官每閔雨齋居太淑人亦蔬食以齋曰在官者憂民吾<lb/>
獨得不憂前官有喪不能舉尚書輟俸資以償而患不<lb/>
足太淑人曰此義事也第行之吾嘗省穡家用以禆汝<lb/>
州官母生辰輒納女賓為夀太淑人曰此謁階也不許<lb/>
在江西長壻來逆婦俗皆用樂或言察院密邇盍省之<lb/>
太淑人曰省之曷若撤之命樂皆出每尚書行縣闔戸<lb/>
<pb n="KR4e0133_WYG_031-15a"/>
終日自鮭菜外無敢䦨出入者及病命啟篋笥分諸女<lb/>
孫衆意在官久當有珍竒綺繡及啟舊衣數襲見者憮<lb/>
然而心服其廉其卒也鄉之人皆曰非是母莫能育是<lb/>
子非是子莫能報其母是宜銘銘曰<lb/>
慈恒遺教教斯宦學孰拊藐孤迄成名德仕多違養養<lb/>
斯利禄孰辭金紫而侍朝夕於太淑人秉心不二撫成<lb/>
尚書為國重器令伯陳詞誠徹於帝八十年來定省不<lb/>
廢教既遂矣養亦至矣茀禄榮名維其備矣刻石幽墟<lb/>
<pb n="KR4e0133_WYG_031-15b"/>
垂無艾矣<lb/>
　　　亡女翰林院侍讀徐子容妻墓誌銘<lb/>
於乎天降割於我躬何其酷耶朞年之間二女接夭長<lb/>
女儀又繼之耶長女之生吾始筮仕而吳夫人不禄呱<lb/>
呱在襁褓余時尚未有子戚之甚愛之甚閔閔焉日望<lb/>
其長也余在翰林日多暇長女之㓜也日侍余學繙閱<lb/>
濡染不離一室因是漸識經史大義且通知時事得失<lb/>
人才髙下及歸徐氏委子容於學從臾之淬礪之以底<lb/>
<pb n="KR4e0133_WYG_031-16a"/>
於成余自内閣告歸相子容居京有警戒相成之道子<lb/>
𤣥度稍長日與坐一室講習𤣥度學有成緒而吾女之<lb/>
學亦益進間習為五字詩輙自書之有楷法意義集曰<lb/>
芸閤然未嘗聞於人人亦無由知也歸子容二十餘年<lb/>
及見其占鄉薦登甲第入翰林由庶吉士兼侍讀今子<lb/>
容名位且日顯而余女亡矣子容官考三年例得封典<lb/>
以姑未及不敢先焉竟不及封而卒年僅四十有二子<lb/>
男二𤣥度𤣥成成化丙申十月十二其生之日正德丁<lb/>
<pb n="KR4e0133_WYG_031-16b"/>
丑三月二十四卒之日已夘三月廿八葬之日墓在陽<lb/>
山華鹿之原以地卑濕嘉靖二年十二月十八日改葬<lb/>
光福鳳凰山之陽銘曰<lb/>
子之嫕兮又賢且慧兮歸值其良兮而年不長兮於乎<lb/>
孰知余之傷兮去華鹿而之鳳山福爾後其安且昌兮<lb/>
　　哀詞<lb/>
　　　臨海陳公哀詞<hi>并序</hi>
成化丙午五月廣東左布政使陳公卒南昌公卿相<lb/>
<pb n="KR4e0133_WYG_031-17a"/>
與唁於朝士庶相與唁於野呉中士子則相率作主<lb/>
祀之先賢祠時年五十八云初公之為御史也屢抗<lb/>
疏言事天下想望其丰采董學政於南畿鏊時為弟<lb/>
子員一時官吏動色相戒曰是非糾劾百僚不避權<lb/>
倖者耶何可犯也御史大夫韓公時居喪呉中戒其<lb/>
下悉屏儀衛去之曰陳御史至矣而公之至也言稱<lb/>
古昔動必以禮先頒冠祭射儀於學宫嵗時肄習至<lb/>
是徐行締視周旋磬折絃管豆登洋洋翼翼遂居宿<lb/>
<pb n="KR4e0133_WYG_031-17b"/>
學宫士子競勵兩廡鐙燭如晝吾伊之聲相應時以<lb/>
二鐙前道巡行學舍事當上聞屏居齋沐引使於庭<lb/>
再拜乃遣升降東西堦舉足後先造次不爽教人為<lb/>
學必本於小學灑掃應對以達於六經以及通書西<lb/>
銘皇極經世太極圖盖在呉前後三年變色之語不<lb/>
見於章縫折箠之笞不加於輿皂而人畏之如神明<lb/>
既去而思之有加於戲非賢而能若是乎及官河南<lb/>
率是道不變在廣東亦然廣東有中官厲民者公摧<lb/>
<pb n="KR4e0133_WYG_031-18a"/>
抑不少假數以事撼公不為動竟以是被逮民之遮<lb/>
道號呼者以萬數吏張聚者嘗以事得譴亦上疏訟<lb/>
公寃云公臨海人也居官三十年故居不増一椽所<lb/>
至行李蕭然晩聞母喪質明就道官屬有不及知者<lb/>
其之官廣東也中途無馬遂賃一驢騎去夫自周道<lb/>
衰士之宦學大抵多逐時好雖世所謂賢者固不免<lb/>
焉與時俯仰而公毅然必以聖賢為法所謂古之人<lb/>
乎固猶難之當成化間聞望重天下者三人焉三原<lb/>
<pb n="KR4e0133_WYG_031-18b"/>
王公莆田彭公及公是也二人俱及今上之初繼登<lb/>
三事而公不幸死矣鏊自得侍公而後知學之大者<lb/>
非獨以其言也觀望之間固為多矣及承乏翰林公<lb/>
又以韓范司馬諸公及道學傳見授予何以副公之<lb/>
知乎其卒也作詞以抒余哀<lb/>
我思古人兮我生孔遲世降日卑兮孰其返而洵美<lb/>
夫子兮尚及見之冠仁服義兮忠信履綦衆方狺狺<lb/>
兮獨與道謀特立不阿兮讒邪所仇行顛以殞兮不<lb/>
<pb n="KR4e0133_WYG_031-19a"/>
惑不憂猗嗟斯人兮不預其施夫時則然兮吾以何<lb/>
尤越山岑岑兮越水瀰瀰懐公不見兮孰知我悲<lb/>
　　　楊文懿公哀詞<hi>并序</hi>
故吏部侍郎文懿楊公以髙文博識名海内夫人能<lb/>
知之公嘗著諸經私鈔多先儒所未發者人或未及<lb/>
知也予間得其一二公曰固不待後世而有揚子雲<lb/>
矣其卒也為詞以明公志詞曰<lb/>
聖亡經在異説紛兮阨秦造漢離多門兮商詩瞿易<lb/>
<pb n="KR4e0133_WYG_031-19b"/>
授受親兮黨同矜異轉失真兮遺言奥㫖不尚存兮<lb/>
唐有啖趙宋孫石兮抱經剗傳挺見特兮逮乎伊洛<lb/>
義轉精兮紫陽承之集厥成兮設科置學為世程兮<lb/>
父傳師授莫知其端兮雖有異説誰敢干兮於文懿<lb/>
公生已後兮周漢唐宋得通究兮聖經浩浩如天淵<lb/>
兮家鑽人淬庶或全兮瑰辭㣲義日星陳兮蹈常翫<lb/>
故駭厥新兮章甫資越衆排斥而不信兮不信何傷<lb/>
益自珍兮嗟我何知乃得師兮謂公自信當勿疑兮<lb/>
<pb n="KR4e0133_WYG_031-20a"/>
太羮元酒所貴希兮豈不或過志亦竒兮後千萬年<lb/>
來者誰兮<lb/>
　　　陸詹事哀詞<hi>并序</hi>
𢎞治八年春正月宫詹晉陵陸先生卒昔成化初先<lb/>
生發解南京第一廷試第三於時才名傾動中外某<lb/>
時遊學京師間得見之魁岸開爽映發左右後十年<lb/>
承乏翰林始習焉議論之髙竒識見之偉特座之人<lb/>
往往屈焉衆方歸以公輔雖先生自負亦固有然者<lb/>
<pb n="KR4e0133_WYG_031-20b"/>
於戲孰謂一旦奄然而逝乎予與先生學同門官同<lb/>
署居同巷悼先生之抱器而不試也又嘗豔其盛而<lb/>
憫其衰也作詞哀之<lb/>
芒乎窈<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>曷之憑兮胡然熻赩欻摧崩兮誰者為之<lb/>
曷勸懲兮有美夫子奮毗陵兮巉巖秀骨頭角稜<lb/>
兮匡詩張論有師承兮天才俊發迅雲鵬兮横江<lb/>
鱣鯨脱韝鷹兮祥開劒井光怪騰兮木天學海浩<lb/>
淵澄兮嚌嚅沉浸日烝烝兮威儀禔禔富才能兮辯<lb/>
<pb n="KR4e0133_WYG_031-21a"/>
若懸河衆目瞪兮太阿在匣矢在氷兮史館秉筆直<lb/>
若兢兮經筵講説三昧稱兮汝予舊學得若矜兮如<lb/>
金就範木就繩兮宫端翰學望峻嶒兮衆謂夫子自<lb/>
此升兮秉鈞宥宻輔弼丞兮調元熙載㒺不勝兮<lb/>
方當雲騫折右肱兮千里就駕中道輘兮纍纍喪<lb/>
車丹旐乗兮妻宫並殯女喪仍兮榮名過目若風鐙<lb/>
兮盛衰糾纒豈其恒兮嗟藐承學若齊滕兮官曹私<lb/>
署近得朋兮齋廬朝轡憶並曽兮於戲邈矣涕在膺<lb/>
<pb n="KR4e0133_WYG_031-21b"/>
兮<lb/>
　　祭文<lb/>
　　　祭太常鄭少卿<hi>環</hi>
於戲世道交喪舉世其隨突梯脂韋自許隨時噫嘻<lb/>
先生守維清慎白璧貞松弗渝弗粼少入詞林文望孔蔚<lb/>
國史是非董狐之筆繼遷容臺位次俱升磬室獨懸黔<lb/>
婁之清年方四十伉儷則逝鰥居以終曾參之義士方<lb/>
宦學不殞其操及其得志惟時之傚嶷嶷先生世孰及<lb/>
<pb n="KR4e0133_WYG_031-22a"/>
之未秉國均天乃奪之某等少蒙鶚薦有位于兹出入<lb/>
門下遽失其依吾道之慟豈獨其私<lb/>
　　　祭陳太常<hi>音</hi>
聖賢大道經則備之如懸日星有目共而孰知其間奥<lb/>
㫖微詞有深如淵有棼如絲先生蒞止一語輙領微析<lb/>
秋毫動中棨肯髙卑淺深各滿其腹匡衡觧頥朱雲折<lb/>
角作為文章醇粹精良無味之味其味則長瑣屑不理<lb/>
人曰憒憒人知其晦莫知其睿商畧陽秋蓍龜涇渭崖<lb/>
<pb n="KR4e0133_WYG_031-22b"/>
岸不修人曰匑匑人知其怯莫知其勇利害死生不震<lb/>
不竦世方逐熱我獨求閑一官于南九載斯遷其畸者<lb/>
人位也宜後其偶者天云胡弗夀某等少侍門牆忝有<lb/>
祿位聞訃莫奔南望殞涕心喪之誠一巵遥酹<lb/>
　　　同年祭張希載侍御<lb/>
昔在成化乙未之春同登甲科三百其人二十餘年聚<lb/>
散生死其仕於京九人而已維九人者契義實惇謂當<lb/>
白首終無間然豈謂君也又棄而先君為御史士有先<lb/>
<pb n="KR4e0133_WYG_031-23a"/>
覺風紀不隳輔以文學吏事孔閑德器維宏任重逺到<lb/>
將無不勝中道而踠天不可測有呱者兒有㷀者室萬<lb/>
里滇南見者興惻況于八人感舊則多酹此一尊傷如<lb/>
之何<lb/>
　　　祭彭文思公<lb/>
於戲天之生才其不無意胡與之才又畀之地又畀之<lb/>
時而不一試噫嘻思公相門之裔學専春秋志在匡濟<lb/>
弱冠春闈名先多士翰林廿年恣觀中祕日侍經帷周<lb/>
<pb n="KR4e0133_WYG_031-23b"/>
旋風議晩登黄閣台揆之寄方期有為以展厥志俄被<lb/>
之疾遂謝時事林下盤桓竟以訃至驊騄方騰中道而<lb/>
躓梁棟方隆風雨忽萃於戲思公天實難既設奠緘詞<lb/>
尚其來塈<lb/>
　　　祭吳文定公<lb/>
我生雖晩從公則舊科第官階交手授受公為之前我<lb/>
躡其後乙未之春朝班間簉玉署相隨金匱更紬已亥<lb/>
還南斬焉在疚公來視之具區之藪至今湖山傑句増<lb/>
<pb n="KR4e0133_WYG_031-24a"/>
秀壬寅至京夙願忻副各事園亭對開戸牖雪月之宵<lb/>
花栁之晝有倡斯和有集斯湊詩筒酒籌間道互走有<lb/>
出必偕並鏕聮袖陵道驅馳郊壇宿畱最後同直文華<lb/>
䆳宥經幄敷陳公左予右迹以事同分隨年厚叔度之<lb/>
陂公瑾之酎莫知髙深實忘固陋晩有弱息許奉箕帚<lb/>
通家往還不間子婦人事好乖我馬東首送我於郊欲<lb/>
别且復我言北來㑹合斯又稍聞微痾引年屢奏手札<lb/>
頻承墨色如黝宜夀而臧事乃大謬鄉亡典刑國喪耆<lb/>
<pb n="KR4e0133_WYG_031-24b"/>
耉如公德器天胡不佑胡不三事胡不遐夀我登公堂<lb/>
不我云覯不與我言有襜斯匶平生此别情曷云究公<lb/>
其聞乎薄薦觴豆<lb/>
　　　祭錢世恩文<lb/>
疇昔之夕惠而過我信宿惓惓欲去不果去不三日忽<lb/>
以訃聞俯仰之間遂成古今乃知前來葢以永訣始終<lb/>
之義子也罔缺念昔詞垣從游諸彦一朝來歸雨消雲<lb/>
散嵗時寒暄子獨不變哭之寢門吾感實多逺致薄奠<lb/>
<pb n="KR4e0133_WYG_031-25a"/>
傷如之何<lb/>
　　　祭白都憲文<lb/>
嗟予鮮合而交於公父子之間自始及終伊昔康敏視<lb/>
我忘年我於中丞義且復然四十年間中外周旋豈知<lb/>
盛衰事有不期康敏徂謝公復繼之俯仰今昔有涕漣<lb/>
洏衰病偶存靡由執紼薄奠一觴以告永訣<lb/>
　　　祭靳文僖公文<lb/>
昔我與公同游翰林鄉邦氣合道義寔惇旦夕相從討<lb/>
<pb n="KR4e0133_WYG_031-25b"/>
論典墳有倡斯和和如瑟琴我躋内閣公謂猶已王陽<lb/>
在位貢公斯喜豈知拙直不能乃止及公繼登我心遥<lb/>
賀司馬在朝景仁安卧謂方簡在遽已得謝不能媕阿<lb/>
與時髙下直道難行先後一轍秦晉之好由斯而結蘇<lb/>
及南徐遄往斯復歐趙命駕匪朝伊夕公不少留吾道<lb/>
滋獨非天不遺民之無禄逺日有期匍匐是宜綸音下<lb/>
問輶軒逮而緘詞代往非我之思終天之恨寓此一巵<lb/>
　　　祭靳夫人文<lb/>
<pb n="KR4e0133_WYG_031-26a"/>
輔佐相國調元祕閣入朝兩宫冠帔若若公倦鈞衡乞<lb/>
告歸鄉方共優游遽爾云亡我有弱息聘歸令子教養<lb/>
鞠育終身之倚訃音忽聞使我驚呼子失慈母婦失賢<lb/>
姑誰撫誰育教者誰歟窀穸有期義當匍匐道逺莫致<lb/>
莫預執紼薄奠生芻以告罔極<lb/>
　<lb/>
　<lb/>
　<lb/>
<pb n="KR4e0133_WYG_031-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻三十一<lb/>
</p>
<p>
</p>
  </div>
</body>
</text>
</TEI>
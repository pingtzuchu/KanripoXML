<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻二十七</head>
    <p>
<pb n="KR4e0133_WYG_027-1a"/>
欽定四庫全書<lb/>
　震澤集巻二十七　　　　　明　王鏊　撰<lb/>
　　誌銘<lb/>
　　　右春坊諭德劉君墓誌銘<lb/>
𢎞治五年八月二十日右春坊右諭德劉君景元卒於<lb/>
京師子棨應舉江西孺人胡氏與二孫曉暕以其喪歸<lb/>
江西之安成明年正月七日葬廬陵之梅華塢年五十<lb/>
有八劉故安成鉅族君祖東匯父丕嚴贈翰林編修母<lb/>
<pb n="KR4e0133_WYG_027-1b"/>
趙氏封太孺人君諱戬景元字生頴脱超邁日記數千<lb/>
言年二十一占江西鄉試㑹試屢不第入太學為文章<lb/>
宏深瑰絶聲華振起名士景附每一下第物論稱屈主<lb/>
試者每以不得君為歉年四十始與予同登乙未㑹試<lb/>
廷試第二人及第授翰林院編修九年進侍講預修憲<lb/>
廟實録成進今官上之初即位也例遣近臣使外國時<lb/>
安南吞占城侵緬甸外恭内驁衆謂非剛方才辯者不<lb/>
任是行君時以侍講為正使先是使外國者多治巨艦<lb/>
<pb n="KR4e0133_WYG_027-2a"/>
載重貨浮海與其國為市轂接艫銜或與陪臣賡和誇<lb/>
竒角捷以為才君考地志陸道南寧逕甚無虞乃乗肩<lb/>
輿從兩僮忽抵其界夷人傾駭郊迎館候視舊䖍甚陪<lb/>
臣拜跪立受之不與交一語至之日頒詔明日讌讌畢<lb/>
遂行國主恐竦至曰一國生靈命懸天使金珠犀象餽<lb/>
貽錯落一不顧王復遣人追授諸途不與語獨書其入<lb/>
闗詩與之曰歸裝有一南物者闗神其殛諸其後安南<lb/>
遣使入謝表有廷臣清白之語出使時賜麒麟服實録<lb/>
<pb n="KR4e0133_WYG_027-2b"/>
成又有白金文綺之賜君博學無不闚多識本朝典故<lb/>
嫉邪守正氣豪論卓遇事直前意見捷出喜面斥人短<lb/>
長旁聞縮恧君色自若尤精人倫識鑒見表洞裏分劑<lb/>
參停十不失一權門勢家庭無行跡髙亢特立與世寡<lb/>
合而獨與予善也予出則詣君君出則詣予見則相與<lb/>
劇談兩相忘而罷及病革予往省之氣犇上僅屬予為<lb/>
悽惋君曰自古有不死者乎吾已後顔子矣病間復語<lb/>
國事㑹劉文穆罷夀寜侯卒君時不能言矣忻然索筆<lb/>
<pb n="KR4e0133_WYG_027-3a"/>
為詩有天留老眼待三月之句命其弟戡曰乞濟之銘<lb/>
予還自南畿考試至臨清遇其喪哭之以詩於戲若君<lb/>
非古所謂直諒多聞之益友乎予方頼焉振吾過䇿吾<lb/>
昬以終吾身庶有益乎而君棄予死矣銘曰<lb/>
剛吾未見聖所歎去之千載兹唯艱安成水激山孱顔<lb/>
是生夫子勇且仁口持公議立詞垣别白白黒不肖賢<lb/>
誰云不用用未殫直辭一吐十虯蟠世方疾走行獨跚<lb/>
辭喧得靜非所患嶢嶢齾齾驚髦蠻謂方耄耋胡不延<lb/>
<pb n="KR4e0133_WYG_027-3b"/>
後懷遺直表兹阡<lb/>
　　　陸處士墓誌銘<lb/>
處士陸姓諱俊字伯良古貌古心古衣冠治家居鄉出<lb/>
詞行事世多迂之而予特愛其近古也年八十有四以<lb/>
𢎞治五年二月十二日癸丑卒十一月甲申祔葬蔣塢<lb/>
之先塋處士予叔祖行也幼特受知焉今還不及見也<lb/>
為文祭之且志其墓陸氏為馬甲處士悉馬甲之害也<lb/>
將疏以聞大意以北人習馬南人習船南人為馬甲太<lb/>
<pb n="KR4e0133_WYG_027-4a"/>
宗權時之制耳今宜南北各復其舊便又言吳下官田<lb/>
稅十民田稅一均之則國用不虧民不困又言錢久不<lb/>
鑄且竭宜復五銖備一代制又言州縣官剋下宜多設<lb/>
官相監制又言鹽法急盗滋多弛其禁盗將自息其書<lb/>
凡數千言其草數謄易無問寒暑晝夜行坐寢飯得一<lb/>
字輒起易之欣欣告人意以為必可行也始以干當道<lb/>
當道若不聞已乃不問貴賤賢愚遇人輒授之又牓於<lb/>
道路市肆曰庶有見而行之者積三十餘年費紙筆如<lb/>
<pb n="KR4e0133_WYG_027-4b"/>
山人或信或笑或以黏壁淨几處士終不廢也予間謂<lb/>
曰何為紛紛翁家所苦者馬役吾能言於官而免之處<lb/>
士曰吾豈為我設哉吾以為天下也吾家固自宜役其<lb/>
志公其念深其自信篤於戲使世之在位者皆有是心<lb/>
國事其有隳乎吾又以悲處士之不遇也處士類寛厚<lb/>
而治家甚嚴嘗曰壞人家者臧獲也故陸氏雖富有傭<lb/>
無奴私鹽升合不得入戸年八十以詔恩授冠帶然家<lb/>
常罕御曰吾自宜山林之服也此固世之所謂迂者乎<lb/>
<pb n="KR4e0133_WYG_027-5a"/>
豈所謂古者多近於迂乎其平生精力具馬役書故特<lb/>
詳焉配周氏與處士合德卒亦年八十四子男二長均<lb/>
顯蚤死次均昻克世其家孫男二曰豸曰彖豸為郡庠<lb/>
生銘曰<lb/>
孰謂丘壑國憂是瘁飽食優游媿爾有位<lb/>
　　　靜菴處士墓誌銘<lb/>
西洞庭處士徐君諱震字德重年七十則作夀藏於山<lb/>
之富子岡曰吾將歸矣又八年為𢎞治三年九月二十<lb/>
<pb n="KR4e0133_WYG_027-5b"/>
四日卒六年月日乃克葬焉徐為洞庭鉅族而家世好<lb/>
文處士生長湖山神清抱潔少從陳太史嗣初學詩太<lb/>
史亟稱之既又與其兄德彰日相劘切學益進有弔項<lb/>
羽廟睢陽懷古輓岳武穆諸詩傳播人口久之謝賓客<lb/>
歸山中日焚香垂簾雖鄰里無行跡而詩終不廢也先<lb/>
娶鄒氏再娶顧氏子男四淮濙濂潮孫男八數十年來<lb/>
詩法稍變類以雄渾沉實為髙晩生初學摸擬竄竊割<lb/>
裂飣餖以為竒而處士日藏深山賦詩止以自娛往往<lb/>
<pb n="KR4e0133_WYG_027-6a"/>
世不復知有處士矣然唐人髙風絶塵其復可見乎若<lb/>
處士其猶近也孫縉王氏壻故予為銘銘曰<lb/>
通世營營匪利伊名學追時好與世角争洵美徐君遐<lb/>
鶱髙揭孰知我吟谿雲山月湖山崟崟湖水瀰瀰我懷<lb/>
其人不在於詩<lb/>
　　　封奉直大夫右春坊右諭德謝公墓誌銘<lb/>
謝世家淛之臨海其先有諱長者始徙餘姚汝湖之四<lb/>
門四門之徙葢當宋元之際長生明明生回一於公為<lb/>
<pb n="KR4e0133_WYG_027-6b"/>
髙祖曾祖諱某祖諱某世載令德厥有休問考諱瑩鯁<lb/>
直自將不阿權貴為光禄署丞斥為福建布政司都事<lb/>
又斥持其直終不變公諱某字某英睿夙成童丱比辭<lb/>
屬對響應無窮及長藻思逸發以禮舉於鄉屢上不中<lb/>
淛之士曰科目果不足以得人乎如某乃黜天順初知<lb/>
嘉定縣事錢塘蔣忠舉公經明行修㑹御史巡按蘇州<lb/>
者沮格不行或謂有闗節可得則長揖去之曰如此得<lb/>
仕非吾願也還舉於鄉年四十餘卒不第而其子遷德<lb/>
<pb n="KR4e0133_WYG_027-7a"/>
器日開則束其經以授之曰吾已矣其爾乎成吾志也<lb/>
遷發解淛江第一廷試天下第一歴陞詹事府少詹事<lb/>
兼翰林院侍讀學士直亮方嚴隠然有公輔之望於天<lb/>
下公以子貴初封翰林院修撰進封諭德配鄒氏由恭<lb/>
人進封宜人公素負經濟及受封則絶意世故日以詩<lb/>
酒自適於山雲海月之間無事不入城部使者過門談<lb/>
論今古某為利某為害衮衮不竭聽者常聳如其言興<lb/>
除民輒稱便公瑰偉軒豁不為崖岸城府遇人輒盡或<lb/>
<pb n="KR4e0133_WYG_027-7b"/>
曰無乃太簡乎因自稱簡菴老人𢎞治四年鄒宜人卒<lb/>
詔有司治墳於縣之牛嶴喪且免而公以六年四月二<lb/>
十六日卒於家夀六十三上又遣官祭以𢎞治七年某<lb/>
月日啟壙合葬宜人龍圖閣待制忠公浩之裔純德至<lb/>
行人無間言子男四長遷也次選迪遺女適上虞韓練<lb/>
孫男二正丕女二曾孫男女各一唯公宜試而窒祉萃<lb/>
後人恩命敷賁終始哀榮可謂盛矣後禄之至方日富<lb/>
而未艾也於戲則亦何必身自為之銘曰<lb/>
<pb n="KR4e0133_WYG_027-8a"/>
謝始申伯厥後孔碩相安將𤣥派别支聮中葉或微望<lb/>
於臨海餘姚來家繇公始祖儲祥絫仁幾三百年其後<lb/>
將昌故晦其先俁俁封君華實有煒仕我徂求舉歩可<lb/>
跂屢上不試天固尼之孰云尼之實將啟之紫閣言言<lb/>
在帝左右啟沃敷陳維公有子孰積不施孰耕無穫錫<lb/>
命追榮其報斯食其食不贏不諧其盛瑑幽眎昭皇有<lb/>
後命<lb/>
　　　安人姚氏壙銘<lb/>
<pb n="KR4e0133_WYG_027-8b"/>
安人姚氏少師榮國恭靖公祖也尚寶少卿諱繼父也<lb/>
昭信校尉蘇州衛百戸史君宗廣其歸也生永樂辛夘<lb/>
𢎞治辛亥夀八十有二矣一日顧其子鑑曰吾老矣其<lb/>
為吾治壙於某山之隂吾將從先公而休焉禮壙石有<lb/>
志其即陳御醫公賢圖焉吾且欲見之公賢其子壻也<lb/>
以銘屬予初少師以方外士佐太宗靖難竒謨秘畫載<lb/>
在金匱配饗太宗為時宗臣不娶以繼後繼太宗賜名<lb/>
也命侍東宫學仁宗即位即拜尚寶少卿少師嘗不願<lb/>
<pb n="KR4e0133_WYG_027-9a"/>
其家恩數過盛故位止此安人時侍京師年十七八矣<lb/>
靖難遺事尚能道之始宗廣善畫嗜飲每畫必大醉自<lb/>
以為樂然安人每非之曰是乃公事耶後宗廣卒安人<lb/>
持家教子率有矩度銘曰<lb/>
赫赫榮公翊戴真主淩煙畫像配唐房杜翼翼符卿侍<lb/>
學文華帷幄寵數擬漢陽都吳山之陽有髙者墳後千<lb/>
百年孰知其人符卿之子少師之孫<lb/>
　　　知將樂縣陳君墓誌銘<lb/>
<pb n="KR4e0133_WYG_027-9b"/>
於戲古所謂循吏者其殆不可復見乎以吾所聞故將<lb/>
樂陳君其近之也予故誌其墓以告後之人初君以進<lb/>
士選知將樂大書㕔事曰勤以補拙儉以助廉民有嚴<lb/>
甲者前後持吏短長吏不敢動君至則執之庾死獄中<lb/>
訟為頓減將樂嵗漕以給莆戍莆又漕以給將樂風濤<lb/>
湍悍覆溺相望君校其數相埒因各留餉其境民兩便<lb/>
之其因事為功類此時勸課均徭役抑豪强廣儲蓄已<lb/>
乃興學校修城池驛傳倉厫道路至或捐俸為之龜山<lb/>
<pb n="KR4e0133_WYG_027-10a"/>
先生墓茀不治君為闢路若干置祭田十餘畝唐汀州<lb/>
刺史穆公溺死見神於邑人君為迎衣冠葬之春秋祀<lb/>
不絶邑有巨峽民橋其上列屋櫛比淫雨暴漲民居且<lb/>
浸橋亦危君為禱於神水立退嵗大旱君禱之又立雨<lb/>
邑人以為神部使者行縣睹其治曰樂邑其有賢人乎<lb/>
雖隣封有事輙以屬君光澤有疑獄歴數年不能決君<lb/>
至一訊立得其情比歸光澤民遮道求識其面拜於馬<lb/>
首而去城沙縣也績久弗成君為物土賦庸民不知勞<lb/>
<pb n="KR4e0133_WYG_027-10b"/>
使者上其績旌異之命下而君卒年四十有四君諱大<lb/>
經字正之姓陳氏陳世家江西之德興宋南渡始家上<lb/>
虞髙祖某隠九峯山累辟不起曾祖倞祖敬輿通諸家<lb/>
書考世英通尚書史記善楷法君生祖異之曰他日必<lb/>
志經綸因名比長敦慎温文初習禮已而旁通諸經以<lb/>
詩占淛江解試登庚戌進士娶張氏某府太守嚴之女<lb/>
以某月日葬上虞某處弟南京大理評事大紀來請銘<lb/>
銘曰<lb/>
<pb n="KR4e0133_WYG_027-11a"/>
長吏庇氓或為螣螟豈無異政非威伊名樂人熈熈君<lb/>
我父母鄰邦曰嘻我乃無有三年之政百年之思顯刻<lb/>
幽宫維後之貽<lb/>
　　　湖廣按察司副使蕭君墓誌銘<lb/>
蕭世家蜀之巴縣君髙祖諱某洪武中司永平府獄因<lb/>
家焉今為永平人祖諱本立考諱鳳君諱謙字有終由<lb/>
進士授大理左寺評事進寺正擢山西按察僉事董屯<lb/>
田諸務以憂去改淛江按察司副使督銀塲諸務改湖<lb/>
<pb n="KR4e0133_WYG_027-11b"/>
廣整飭辰沅兵備三年考績行至楊村卒𢎞治乙夘八<lb/>
月二十日也夀五十七以某月日葬某處娶李氏後君<lb/>
五日卒子男三淮武略將軍某副千戸漢國子生女三<lb/>
長適千戸解璋次鄉貢進士張秉次千戸朱陞君居官<lb/>
動遵三尺其在大理號能辯疑獄然求其出不求其入<lb/>
理屯田屬邊多務出竒應猝軍以克濟建寜時有盗張<lb/>
甚君躬詣其地梟其首亂者餘悉解縱遂平之鎮巡大<lb/>
臣以聞詔兼分巡建寜道即其地立分司鎮之大軍之<lb/>
<pb n="KR4e0133_WYG_027-12a"/>
討都勻也君統畨漢軍䇿應事平䝉璽書鏹幣之錫是<lb/>
役也君冒藂箐觸炎瘴遂得疾君性仁孝在官聞父母<lb/>
病即哀號不事事聞喪三日行官屬有不知者姪江與<lb/>
漢年相差㛰娶必先江而後漢采幣之禮眎漢有加焉<lb/>
間同疾眎之亦必先江而後漢漢居京乞銘於其鄰王<lb/>
鏊銘曰<lb/>
噫有終甫北方之傑理刑治兵所至則發仁孝温温吾<lb/>
得諸鄰刻此銘章維以示信<lb/>
<pb n="KR4e0133_WYG_027-12b"/>
　　　恭人李氏墓誌銘<lb/>
河南布政司左㕘政王君名珣之妻故太子少保吏部<lb/>
尚書諱秉之女尚書致仕歸曹髙標峻節海内仰之癸<lb/>
丑嵗㕘政君之子崇文以進士選入翰林為庶吉士今<lb/>
年春次子崇獻又以進士被選間嘗詢焉則皆尚書之<lb/>
甥也予以是知家學之淵源宅相之徴兆有不誣者久<lb/>
之崇文崇獻衰絰泣詣予曰先恭人葬曹之水谷迄今<lb/>
二十有二年今以繼母恭人黄之喪將祔而先恭人墓<lb/>
<pb n="KR4e0133_WYG_027-13a"/>
未有刻先恭人之卒不肖兄弟幼其遺德不及知雖然<lb/>
間則聞之先外祖母聞之伯叔母而先祖贈湖州府君<lb/>
嘗稱以礪諸婦矣敢次為狀以請予不得辭恭人髙朗<lb/>
淑慧言動有法其幼也尚書教諸子書恭人從傍聽之<lb/>
即能了大義及歸王氏事湖州克孝克敬滫瀡之奉捐<lb/>
妝奩為之㕘政在官時節饋獻踵道湖州之歿衣衾棺<lb/>
槨皆恭人經紀之參政歸無憾焉育孤睦鄰賓接内外<lb/>
禮意曲盡其卒也里有孤女以母之喪喪焉至於今諸<lb/>
<pb n="KR4e0133_WYG_027-13b"/>
姑伯姊有㑹則曰恭人之賢也或至泣下者恭人生正<lb/>
統庚寅以成化乙未正月二十六日卒年止三十有六<lb/>
先封孺人繼封恭人㕘政子男八恭人出者四崇孺鄉<lb/>
貢進士崇仁庠生崇文戸部主事崇獻庶吉士餘曰崇<lb/>
儉崇讓崇有崇素恭人卒靈爽多異過祠不肅則恍若<lb/>
見焉㕘政為御史以事被逮曹人未之知也其主忽自<lb/>
仆於地家人驚駭識之則被逮之日也豈其生而賢明<lb/>
故死而有不亡者邪銘曰<lb/>
<pb n="KR4e0133_WYG_027-14a"/>
在曹之陽其涘維谷誰墓於兹有拱者木冢宰其考夫<lb/>
維岳伯八子宦學其儀濯濯維年不待迄於休成於赫<lb/>
皇命象服是榮孰云不夀厥靈孔章納銘於幽以告不<lb/>
亡<lb/>
　　　太醫院判陳君墓誌銘<lb/>
陳之先自鳳陽來家於吳始祖良炳元同知太醫院事<lb/>
髙祖新齊郡醫學正曾祖本道世以醫學相傳吳有孟<lb/>
景暘者精小兒醫本道館甥景暘所併得其傳祖彦斌<lb/>
<pb n="KR4e0133_WYG_027-14b"/>
考仲和始皆專小兒醫君生七嵗而孤少長發憤讀先<lb/>
世書有聲吳下成化中詔取名醫郡以君名上君以太<lb/>
孺人陸春秋髙一詣院即乞歸久之太醫院言治小方<lb/>
脈者少復起之君至甫一月被選入御藥房旋拜御醫<lb/>
出入禁中調䕶諸王累奏竒效遂進院判今上即位以<lb/>
例仍為御醫三年進廸功郎入視東宫疾效加俸一級<lb/>
丁巳嵗上章乞歸上曰如陳某者何可使去左右而請<lb/>
益堅上察其誠遂進院判致仕歸𢎞治庚申五月十三<lb/>
<pb n="KR4e0133_WYG_027-15a"/>
日卒春秋六十有八君為人不事表襮或侮之卒不較<lb/>
少嘗誦學喫虧詩以自警直禁垣十有四年恭慎周密<lb/>
累有白金之賜其為醫究切脉理力䕶本原不求近效<lb/>
不肯乗危射利貧者或反給之故其名籍甚而尤重於<lb/>
士夫初名慶字公賢後以字行而更字公尚初娶仰氏<lb/>
大理寺丞瞻之孫繼娶史氏蘇州衛百戸浩之女子三<lb/>
憲寵宥皆世其業寵入御藥房亦有名京師孫男五女<lb/>
一初君為夀藏於黄山之隂予預為之記比歸日經營<lb/>
<pb n="KR4e0133_WYG_027-15b"/>
之未合也而君卒遂以明年月日葬焉銘曰<lb/>
醫維仁術或益之疾孰唯其良乃及於國噫嘻公尚和<lb/>
緩是同皇裔詵詵厥維其功黄山之原生所治止既曰<lb/>
治止尚安歸止<lb/>
　　　兵部武庫郎中吳君墓誌銘<lb/>
𢎞治已未兵部武庫司郎中吳君汝礪以病告歸吳江<lb/>
行至德州卒其弟鎣扶匶歸以庚申某月日葬大興圩<lb/>
之先塋來乞銘君諱鋆汝礪字為人好學攻文而尤有<lb/>
<pb n="KR4e0133_WYG_027-16a"/>
詩才其為詩苦思㝠搜句妥字帖喜學唐人而時出新<lb/>
意與人交不立崖岸當官勤慎而無隳事是以人愛重<lb/>
焉意其必將逺到也汝礪占南畿解試三試禮部不中<lb/>
冡宰三原王公巡撫江南間召與語因極陳民間諸弊<lb/>
傳以經史指掌畫地衮衮不休王公驚焉贈之詩期其<lb/>
大用君復以詩諷公公益竒之及登進士授兵部武選<lb/>
主事進員外郎又進武庫郎中武選武庫皆劇司君自<lb/>
儒者好從容嘯咏而終日抑首據案鈎考簿牘意不能<lb/>
<pb n="KR4e0133_WYG_027-16b"/>
無少望又質弱多病醫者不審妄投之藥遂至不起嗚<lb/>
呼豈亦其命然耶嘗以進士治大臣葬道聞母訃遂委<lb/>
事逕歸當道者難之君曰安有舎親之喪而勤人之喪<lb/>
者乎祖諱某考某封奉直大夫兵部武選司貟外郎母<lb/>
李氏贈宜人娶汝氏知南安府行敏之女封宜人子一<lb/>
人曰重陽聘監察御史陸全卿女重陽方二嵗㷀㷀可<lb/>
念全卿曰吾與乃父有言矣遂許委禽焉銘曰<lb/>
孔翠之文鵰鶚之鷙才也孰賢亦維其地嗟嗟汝礪夀<lb/>
<pb n="KR4e0133_WYG_027-17a"/>
復不遐有文不耀有銜不抒埋鬱隂幽噫嘻奈何<lb/>
　　　承事郎徐君墓誌銘<lb/>
徐裔出金華有三竒府君者當南宋時命一子留金華<lb/>
一居舒之望江一居吳邑太湖之西洞庭山洞庭有原<lb/>
隰陂池田園之利徐氏世擅其富世讀書好禮而不求<lb/>
仕入國朝子孫滋盛散居山中世以東南西北宅别之<lb/>
君所謂南宅者也其世系詳見故陳太史嗣初所譔先<lb/>
世墓文考諱震生子四人君於倫次最季而最愛於父<lb/>
<pb n="KR4e0133_WYG_027-17b"/>
雖不治舉業而好學不倦作七字詩往往可誦書有楷<lb/>
法兄弟既分煙君獨不忍去依其父以居終身焉父志<lb/>
所未至能先意承之及父母相繼歿寢苫柩側旦夕承<lb/>
事如生食必祭飲必奠朝設洗沐莫拂茵枕未嘗替於<lb/>
初娶沈氏生二女子二曰縉曰紳王氏出西洞庭入國<lb/>
朝未有登第者君日夜督其子學縉果登順天鄉薦山<lb/>
人榮之君以𢎞治辛酉六月二十二日卒享年五十有<lb/>
二以某月日葬金鐸之原君體貌瓌碩襟宇夷曠意其<lb/>
<pb n="KR4e0133_WYG_027-18a"/>
必夀而止是縉方嚮用於時恩封有日矣而君不待於<lb/>
戲傷哉縉予子壻也為之銘<lb/>
昔之日俟我兮湖之麋今之日送我兮江之涯風神猶<lb/>
在兮訃豈非有封不待兮可奈何嗟嗟命兮可奈何<lb/>
　<lb/>
　<lb/>
　<lb/>
　<lb/>
<pb n="KR4e0133_WYG_027-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻二十七<lb/>
</p>
<p>
</p>
  </div>
</body>
</text>
</TEI>
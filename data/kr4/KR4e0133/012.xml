<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻十二</head>
    <p>
<pb n="KR4e0133_WYG_012-1a"/>
欽定四庫全書<lb/>
　震澤集巻十二　　　　　　明　王鏊　撰<lb/>
　　序<lb/>
　　　贈御史王君序<lb/>
中外之官最榮且近者莫如御史而職之難稱亦莫如<lb/>
御史其於今蓋尤難也夫内焉有獻納之責將必匡之<lb/>
不然則隨外焉有按行之典將必糾之不然則隳而事<lb/>
有不能盡如吾意者吾又安敢泛然以責人乎是其為<lb/>
<pb n="KR4e0133_WYG_012-1b"/>
難也乆矣有人焉不期利鈍成敗奮然自信快於一舉<lb/>
中外屬目駭聽是果有益於國家乎有益於生民乎則<lb/>
信美矣信高矣不然則亦激而已矣激非道之中也無<lb/>
隨也無隳也無激也是其為難也久矣王君和初以進<lb/>
士知館陶金壇及為御史出廵雪寃起滯弼違逹隠中<lb/>
外稱之及持憲於廷尤號明慎知大體無隨也無隳也<lb/>
無激也其斯以為稱乎充君之志積而上之其至於高<lb/>
爵也無難矣無隨也無隳也無激也其勿渝今日之所<lb/>
<pb n="KR4e0133_WYG_012-2a"/>
守乎<lb/>
　　　送翁希曾知浮梁序<lb/>
浮梁於江西爲大縣縣大夫職親民境内張弛行罷皆<lb/>
得專之凡進士作縣上官殊禮示優政成召入為御史<lb/>
逹官徃徃有之若是焉其猶不能無介然者予請為君<lb/>
説之夫縣之難為非直今之世也今之世為甚此固未<lb/>
易言也獨今世所重者進士自一甲外銓部隨闕注選<lb/>
二甲内主事外州牧三甲内評事行人博士外縣令皆<lb/>
<pb n="KR4e0133_WYG_012-2b"/>
據一時名氏後先為差而給事御史則簡拔用之其簡<lb/>
拔非必盡以行義文學知識也獨察之貌言之間其所<lb/>
謂先後亦無大異今日之所謂先則前日所謂後也今<lb/>
日之所謂後則他日所謂先也近例出使還者又以名<lb/>
氏旁近為定旁近内焉則内外焉則外内焉者號為京<lb/>
職秩崇務簡循月日可坐至方面其州若縣雖政續卓<lb/>
然異等然且必五六秊七八秊然後及乎其初授矣其<lb/>
政聲不甚著聞者不得預著聞而不善事上官者不得<lb/>
<pb n="KR4e0133_WYG_012-3a"/>
預所謂京職者或莅其境州若縣則郊迎庭參䖍若弟<lb/>
子之事師甚者又從而刻轢之屈辱之其初蓋皆進士<lb/>
也其亦何能無介然者邪噫灋固然邪奚乆而不更也<lb/>
然吾聞官無尊卑得行其學而無愧焉為逹今世仕而<lb/>
逹不得行其志者多矣乃若得一縣焉為之仆者植亂<lb/>
者理䝉者化鰥寡廢疾者有養獨得無愧乎其職也所<lb/>
學亦無負矣是逹也奚挈挈於内外之間邪<lb/>
　　　贈伍方伯序<lb/>
<pb n="KR4e0133_WYG_012-3b"/>
方今天下所最急者安在哉當宁之所旁求大臣之所<lb/>
論薦㒺不在于人才然欲治兵則患無人欲理財則患<lb/>
無人欲美敎化興禮樂則患無人甚者咨嗟嘆息以為<lb/>
天若不生才於今之世而予以為有之矣顧獨未得用<lb/>
之也自古衰亂之世四分五裂之國猶未嘗乏才今天<lb/>
下全盛列聖涵養百二十年故予以為有之矣夫有之<lb/>
而不知與無同也知之而不用與無同也用之而不當<lb/>
其分不盡其才與無同也當今之所謂無者無乃是之<lb/>
<pb n="KR4e0133_WYG_012-4a"/>
謂乎予於廣西方伯伍公之事益知天下之才有遺焉<lb/>
固亦多矣公初以進士自刑部副郎至廣西布政使方<lb/>
在刑部一時疑獄皆歸焉凡經公手訊鞫者自以不寃<lb/>
其在廣東事有不能處者必公處則無遺憾盗賊解散<lb/>
妖怪滅熄學校橋梁倉庾百廢具新而民不以為勞若<lb/>
此可不謂才乎在内内治在外外治非才能之乎然在<lb/>
内則以一青出在外又復遂其恬退而放于林下盖十<lb/>
有五年矣以公推之天下無乃復有若此者乎方治明<lb/>
<pb n="KR4e0133_WYG_012-4b"/>
堂總章梗楠豫章磥砢之材横棄道路顧而曰才難才<lb/>
難其信然乎吾不能無感於是也公之子朝信出守寧<lb/>
波便道過家故予具書之俾持歸為壽而併識所感以<lb/>
爲當路者諗焉<lb/>
　　　孫可之集序<lb/>
凡為文必有灋揚子云斷木為棊梡革為鞠亦皆有灋<lb/>
焉况文乎哉近世文章家要以昌黎公為聖其灋所從<lb/>
授蓋未有知其所始者意其自得之於經而得之鄒孟<lb/>
<pb n="KR4e0133_WYG_012-5a"/>
氏尤深同時自柳州外鮮克知者昌黎授之皇甫持正<lb/>
持正授之來無擇無擇授之可之故可之每自詫得吏<lb/>
部為文真訣可之卒其灋中絕其後歐蘇崛起百年之<lb/>
後各以所長振動一世其天才卓絶顧於是有若未暇<lb/>
數數然者而亦多脗合焉其時臨川荆公得之獨深考<lb/>
其儲思注詞無一弗合顧視韓差狹耳而後之為文者<lb/>
隨其成心無所師承予竊病之少讀唐文粹得持正可<lb/>
之文則往返三復惜不得其全觀之後獲内閣秘本手<lb/>
<pb n="KR4e0133_WYG_012-5b"/>
録以歸自謂古人立言之㫖始有絲髪之見且欲痛剗<lb/>
舊習澡濯新思而齒髮向衰才思凋落欲進復卻不能<lb/>
追古作者以足平生之志讀二子書未嘗不撫巻太息<lb/>
喜其逢而惜其晩也遂梓刻以傳庶昌黎公不傳之秘<lb/>
或有因是而得者<lb/>
　　　古單方序<lb/>
予讀大觀本草見漢晉以來神醫名方往往具在間取<lb/>
試之應手而騐乃知藥忌羣隊信單方之為神也而世<lb/>
<pb n="KR4e0133_WYG_012-6a"/>
不及見窮鄉下邑獨以海上方為良不知古方固猶在<lb/>
乎而散見雜出倉卒之際未易討尋予在翰林日多暇<lb/>
手自抄寫為一編對病撿方較若畫一不敢自秘因梓<lb/>
刻以傳於乎羣隊之忌非獨醫藥也用人用兵蓋莫不<lb/>
然有能得是方而治之其可己少瘳乎<lb/>
　　　壯節録後序<lb/>
𢎞治庚申四月詔作廟於香山之陽以祀故崇安侯譚<lb/>
公公諱淵滁人也從太宗文皇帝靖難先登䧟陣勇冠<lb/>
<pb n="KR4e0133_WYG_012-6b"/>
諸將夾河大戰馳敵師死之太宗即位贈奉天靖難推<lb/>
誠宣力武臣特進榮禄大夫柱國追封崇安侯諡壯節<lb/>
其葬在都城西五十里香山之原百有餘年矣級夷垣<lb/>
陊饗祀不時至是始命有司歳以春秋具少牢享詞曰<lb/>
順天府某官某欽奉朝命致祭其嚴如是其孫今少傅<lb/>
兼太子太傅新寧伯祐祗承恩命增蒔松栢立碑表又<lb/>
得縉紳大夫歌詩若干篇鋟梓以示其後屬予序予嘗<lb/>
讀國史見公之從克祁縣也與壯士伏水中伺敵師過<lb/>
<pb n="KR4e0133_WYG_012-7a"/>
即起據橋遂擒其將楊某潘某又與長興侯耿炳文戰<lb/>
於真定敗之又敗曹國公李景隆之師於鄭村壩連破<lb/>
其營又戰於白溝河敗都指揮平安之師又累與景隆<lb/>
戰屢敗之功亦偉矣夾河之戰死亦壯矣當太宗之起<lb/>
佐命皆一時之儁有若榮國張公金鄉侯王公及公尤<lb/>
所謂傑然者而榮國死東昌金鄉死淝河三人者其功<lb/>
同其死節又同及洪熈初二人皆加封進諡配享太廟<lb/>
而公不預焉蓋有司之失也至今以為缺典書曰兹予<lb/>
<pb n="KR4e0133_WYG_012-7b"/>
大享於先王爾祖其從與享之公之功如是其死節又<lb/>
卓卓如是固宜預於是而不及此議者所以追悼而太<lb/>
息焉者也漢白馬之盟淮隂不預雲臺之像新息見遺<lb/>
公亦何恨焉然去之百年乃能特軫宸衷廟貌聿新禋<lb/>
祀有加公之功雖少抑於前而亦大伸於今日矣公其<lb/>
可以無憾唯公後人世服忠義立膚公以報國家吾見<lb/>
封爵之傳將永永無極亦安知不復有進於是者乎<lb/>
　　　贈知六安州馬大夫序<lb/>
<pb n="KR4e0133_WYG_012-8a"/>
上之十五年以鈞陽馬公為吏部尚書其子某時知六<lb/>
安州即上䟽乞致仕以去於是朝之士皆曰若冢宰可<lb/>
謂公矣不私於其子大夫可謂恬退矣不以私望其親<lb/>
人或曰公為國家元老以天下之重為已任而進退人<lb/>
才冢宰職也蓋自卿大夫下至委吏乘田有非人焉冢<lb/>
宰恥之果才且賢乎進之進之雖其仇可也親可也果<lb/>
非才且賢乎擯之擯之雖其仇可也親可也蓋唯知報<lb/>
國焉爾而毁譽得失有不知得人焉爾而遠邇親踈有<lb/>
<pb n="KR4e0133_WYG_012-8b"/>
不問是大臣之義也大夫之治行何如哉舉予之事古<lb/>
有之矣謝安舉其姪𤣥曹彬舉其子瑋此非所謂公無<lb/>
私者乎公獨曷為遺之雖然公之志吾能言之公遭際<lb/>
聖明位冢宰日思董正百工而士風未盡淳其寡廉鮮<lb/>
恥奔競以求進者未盡無也唯思得廉靖恬退之人以<lb/>
率之率之之道當自身始而不得去則所以率之唯當<lb/>
自子始庶四方之士聞之有難進易退之人士風或少<lb/>
變乎此公之志而大夫善承之也予日從公後知公之<lb/>
<pb n="KR4e0133_WYG_012-9a"/>
意為深故以為大夫贈且以告夫有位者<lb/>
　　　送南京吏部尚書林先生序<lb/>
三山林先生初在翰林鏊猶及與之同事及為國子祭<lb/>
酒又與之同在經筵今自吏侍擢冢宰之南京鏊實繼<lb/>
踐其任鏊自視於先生無能為役何幸事與之同而今<lb/>
兹南北乖隔又何不幸不得終與之同也國家兩京諸<lb/>
司並建勢均體敵又安有輕重而地則有遠近是故才<lb/>
者宜近賢者宜近老成者宜近世非無才也才者恒放<lb/>
<pb n="KR4e0133_WYG_012-9b"/>
而少檢故才難非無賢也賢者多泥而於事情闊焉故<lb/>
賢難老成者有之矣熟於世故閑於事體或持重而觀<lb/>
望故老成難况三者兼焉可多得乎得之可不重耶先<lb/>
生立朝三十餘年平居言動抑畏若無能焉臨大事勇<lb/>
不可囘其豈有所縱者乎其豈有所泥而觀望者乎今<lb/>
諸賢在朝若先生者宜在左右而聽其逺去何也予不<lb/>
能無望焉詩云仲山甫徂齊式遄其歸韓子云無疾其<lb/>
驅天子有詔<lb/>
<pb n="KR4e0133_WYG_012-10a"/>
　　　式齋稿序<lb/>
始吾蘇之官于京者最名多文學之士其在崑山則有<lb/>
若翰林修撰張君亨甫太常少卿兼翰林侍讀陸君鼎<lb/>
彛浙江左㕘政陸君文量三人皆能文而尤工於詩亨<lb/>
甫頗以才自喜其詩翩翩如濁世佳公子竒氣溢出最<lb/>
為時所膾炙鼎彛志尤高不肯茍出出必竒奥簡古讀<lb/>
之或不能句商盤周鼎識者賞之而世好之差少文量<lb/>
不為險峻竒怪意盡則止如行雲流水自中灋律亨甫<lb/>
<pb n="KR4e0133_WYG_012-10b"/>
鼎彛皆官翰林文量獨官兵部頗以政妨世知之益少<lb/>
而三人最號相得杯酒倡酬無集不偕意氣所至不知<lb/>
古人何如耳久之亨甫卒鼎彛以病告歸亦卒文量出<lb/>
㕘淛藩罹讒口歸林下挾所有不一試又遭屈抑以去<lb/>
意不能無少望疽發背亦卒嗟乎予未耄老三人者乃<lb/>
及見其盛衰顧其著述有終不可湮没而鼎彛之集不<lb/>
少概見亨甫有滄洲集十不及二三己未春予乞告歸<lb/>
省舟且發文量之子伸裒其父之遺稿為六袠作書且<lb/>
<pb n="KR4e0133_WYG_012-11a"/>
萬言貽予予閲之則平生倡和之作咸在又得其文讀<lb/>
之多予所未見者敷腴鬯逹如其詩而奏議尤有經世<lb/>
之志焉亦其所以見嫉於時者乃知前謂君特工於詩<lb/>
亦未為知君者也予與君交且二十年于其文猶未盡<lb/>
知又况深於文者乎予方悲君之不幸遽喜伸之能子<lb/>
也於父之書無少散佚故序伸早占應天鄉試篤志古<lb/>
學人謂陸氏有子於乎君可以少慰矣<lb/>
　　　上海志序<lb/>
<pb n="KR4e0133_WYG_012-11b"/>
盧龍郭君經為上海之三年百廢具興而誌書獨缺乆<lb/>
之曰唐進士絅邑人也而文盍屬諸絅乃為稽故籍詢<lb/>
遺老摉隠摭遐彰善黜衺彚次得八巻予嘉郭君之知<lb/>
所先也唐君之善志也推其意序之今天下大郡稱蘇<lb/>
松松之屬邑二曰華亭曰上海上海故華亭之東維耳<lb/>
至元割為縣土壤始分非獨人之為也天之分野地之<lb/>
形勢民之習俗亦若有殊焉况其沿革有可言者不可<lb/>
不誌也故首之以疆域疆域之中其大者有二峙為山<lb/>
<pb n="KR4e0133_WYG_012-12a"/>
流為川松之勝有九峯三泖而在上海山則有若簳福<lb/>
川有若青龍黄浦而大海在其東斯觀之大者也故次<lb/>
之以山川有土斯有貢松一郡耳歳賦京師至三十萬<lb/>
其在上海至十六萬有竒重以土産之饒海錯之異木<lb/>
綿文綾衣被天下可謂富矣故次之以田賦事有若緩<lb/>
而急者祭祀是也祠廟壇壝載在祀典或祀典不及有<lb/>
其舉之亦不廢也故次之以祠祀若夫學校以造士也<lb/>
公署以聽斷也津梁堰埭以通利樓臺亭榭以觀遊也<lb/>
<pb n="KR4e0133_WYG_012-12b"/>
亦不可廢故次之以建設又次之以古蹟設官分職所<lb/>
以為民官上海者自元迄今其政往往有可書而亦不<lb/>
能盡書其不書者非故遺之也亦勸戒存焉故次之以<lb/>
官守國無小有人焉則重上海僻在海隅而名獨聞非<lb/>
財賦之謂也賢才軰興實蕐斯邑故以人品終焉<lb/>
　　　小學集註大全序<lb/>
小學集註大全凡十巻集解作於海虞吳公訥正誤作<lb/>
於吳郡陳公祚增註作於天台陳公選蓋古小學之教<lb/>
<pb n="KR4e0133_WYG_012-13a"/>
後世不及睹矣而其書復亾子朱子采摭曲禮少儀内<lb/>
則弟子職及諸子史類輯為書授童蒙讀之庻存小學<lb/>
之教而其間多先秦之文其詞古其義深且奥學者讀<lb/>
之至不能句况鄉村學究乎蓋往往病焉呉公字詁章<lb/>
釋初學甚有賴而其間亦或不能無誤且亦有未僃者<lb/>
故又不能無待於兩陳必合三君子之作而後小學之<lb/>
義明且僃若子朱子可謂有功於後學三君子可謂有<lb/>
功於朱子也訥字敏德少上書代父罪力學尚義名聞<lb/>
<pb n="KR4e0133_WYG_012-13b"/>
江東仁廟監國命敎功臣子弟仕至南京左副都御史<lb/>
時稱敬慎廉直有前賢之風祚字永錫初以河南㕘議<lb/>
言事謫均州起為監察御史言益激切繫詔獄五年乃<lb/>
出出復論藩府不灋械至京幾死其剛直之氣百挫不<lb/>
折近古之遺直仕至福建僉事選字士賢以御史抗䟽<lb/>
言事直聲動中外董南畿學政以身為敎動則古人仕<lb/>
至廣東布政使為奸臣誣去若三君子可謂無負於小<lb/>
學矣不獨其言也故著之使初學者知所嚮往<lb/>
<pb n="KR4e0133_WYG_012-14a"/>
　　　姑蘇志序<lb/>
姑蘇志六十巻紀載郡之封域山川戸口物産人才風<lb/>
俗以至城池廨宇井邑先賢之遺迹下至佛老之廬皆<lb/>
次焉姑蘇東南大郡其風土亦己畧見於禹貢周職方<lb/>
爾雅諸書其後如予貢之越絶趙曄之春秋張勃陸廣<lb/>
㣲之記録羅處約朱文長之圖經龔明之軰紀聞紀事<lb/>
則僃矣彚而成書則有范成大盧熊二志由今而觀范<lb/>
志峻而整盧志詳而贍而其間亦不能無得失焉者況<lb/>
<pb n="KR4e0133_WYG_012-14b"/>
國家百三十年人物文章制度因革損益尚皆缺焉識者<lb/>
病之成化間番陽丘侯霽守蘇有志修述時則有若劉<lb/>
㕘政昌李中舍應禎陳訓導頎各應聘修纂㑹丘罷去<lb/>
遂己𢎞治中河南史侯簡曹侯鳯又皆繼為之時則有<lb/>
若張僉事習都進士穆而裁決於呉文定公寛久之二<lb/>
侯相繼去文定不禄書竟不就然文定之惓惓是書也<lb/>
雖病在告未嘗釋手淡墨細書積滿箱案廣東林侯世<lb/>
逺之守蘇也宿弊盡剗文事聿興一日抱文定遺稿屬<lb/>
<pb n="KR4e0133_WYG_012-15a"/>
予曰敢以溷子予謝非其人侯曰文定之志不可以不<lb/>
就也予不得辭侯乃延聘文學得同志者七人相與討<lb/>
論蒐輯合盧范二志㕘以諸家禆以近事閲八月而成<lb/>
發凡舉例一依文定之舊蒐亡闡隐芟繁訂譌則諸君<lb/>
子之功居多予何能焉其亦㑹其要校其成者也獨念<lb/>
是志之續歴三十餘年更六七郡守而卒成于侯予乃<lb/>
適值其時獲玷名其間惜予學殖荒落於呉事尤多懵<lb/>
焉又以趨召事嚴不及磨礪佔畢以足私心之所志以<lb/>
<pb n="KR4e0133_WYG_012-15b"/>
副林侯之望此予之所自愧而嗟也續而正之能無望<lb/>
於後之君子乎姑蘇山名在城西南昔以名郡故今以<lb/>
名其志<lb/>
　　　送太子太保兵部尚書劉公致仕序<lb/>
上之元年兵部尚書華容劉公以年至乞致仕鏊言於<lb/>
公曰公於禮可以去於義未可以去君臣不相接久矣<lb/>
先帝晩年益明習國家事屢御便殿延訪大臣而尤喜<lb/>
見公一時所言天下傳以為盛事蓋近世君臣所未見<lb/>
<pb n="KR4e0133_WYG_012-16a"/>
今龍馭上賔意在天之神猶不能無惓惓於公也而可<lb/>
去乎今上春秋鼎盛亦唯三四老成耆艾置在左右况<lb/>
今事勢未能無可憂天之災異未盡滅息民之凋瘵未<lb/>
盡甦惰兵驕將未盡蒐練邊鄙未盡妥府庫未盡充此<lb/>
皆公受知先帝而當報之今上者也而可去乎惟上亦<lb/>
重公之賢憫勞以煩加太子太保家居不絶其禄觀公<lb/>
所以自處上之所以處公何其盛也而自朝著以至閭<lb/>
巷咸齎咨嘆息以為不當聽其去區區之愚亦不能不<lb/>
<pb n="KR4e0133_WYG_012-16b"/>
重為天下惜也公行有日公卿大夫傾朝出餞於是相<lb/>
與賦詩為别所以嘆其賢侈其逢惜其去而不能不望<lb/>
其復來也詩凡若干首<lb/>
　　　㑹試録序<hi>戊辰</hi>
正德戊辰二月㑹試天下士於時知貢舉則禮部尚書<lb/>
臣機侍郎臣澯考試則大學士臣鏊學士臣儲同考試<lb/>
則修撰臣海編修臣一鵬臣俊臣仁和臣時臣霄臣瑭<lb/>
臣銑臣若水都給事中臣承裕給事中臣潮署郎中事<lb/>
<pb n="KR4e0133_WYG_012-17a"/>
員外郎臣庭㭿主事臣子熈臣中道監試則御史臣鑑<lb/>
臣玉天下士抱藝就試者三千八百八十餘人三試之<lb/>
遵制詔預選者凡三百五十人刻其文之粹者以傳凡<lb/>
二十篇名之曰㑹試録臣鏊謹序其首曰惟天生民不<lb/>
能自治故立之君君者所以代天為治君有萬國不能<lb/>
獨理故任之臣臣者所以代君分治而皆以為民也國<lb/>
朝取士率三歳一舉非曰遵行故事焉耳固必望得真<lb/>
才焉授之職以敉寧乎斯民士之日夜淬礪學成求試<lb/>
<pb n="KR4e0133_WYG_012-17b"/>
非曰茍慕榮禄焉耳固亦望及盛時焉抒所學以康濟<lb/>
乎斯世是士之志也有志焉而不獲伸蓋多有之皇上<lb/>
出震當陽聿新庻政兹唯龍飛取士之始諸士乃幸於<lb/>
是見録且將服在庻僚平日所學不於是而施之乎則<lb/>
失時矣故於今日以事君之道為諸士告蓋事君之道<lb/>
先其實而後其名怯於利而勇於義所謂先其實者位<lb/>
有崇卑居之必求無忝乎其職事有難易行之必求無<lb/>
負乎其心所謂後其名者時然後言言取其當而已矣<lb/>
<pb n="KR4e0133_WYG_012-18a"/>
非務以為竒當官而行行取其方而已矣非茍以為異<lb/>
所謂怯於利者所當得歟則寡取之無以盈溢踰其分<lb/>
非當得歟則峻絶之無以闇昧傷其潔所謂勇於義者<lb/>
見義惟允立志斯定勿以毁譽得失夷險二其心渝其<lb/>
操是事君之道也古之碩輔名賢厥所樹立㒺不由是<lb/>
諸士平日之所學將非是之務乎鏊不佞獲預掄材之<lb/>
任科之得人與否預有功罪焉故以是告<lb/>
　<lb/>
<pb n="KR4e0133_WYG_012-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻十二<lb/>
</p>
<p>
</p>
  </div>
</body>
</text>
</TEI>
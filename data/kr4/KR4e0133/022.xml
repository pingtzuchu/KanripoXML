<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻二十二</head>
    <p>
<pb n="KR4e0133_WYG_022-1a"/>
欽定四庫全書<lb/>
　震澤集巻二十二　　　　　明　王鏊　撰<lb/>
　　碑<lb/>
　　　資善大夫禮部尚書兼翰林院學士贈太子太<lb/>
　　　　保諡文定呉公神道碑<lb/>
𢎞治乙丑冬十一月丙申葬我文定公於呉之花園山<lb/>
友人王鏊刻其隧首之碑曰於戲公其遽至是耶當宁<lb/>
之所倚海内之所望斯文之所屬其遂虚耶於戲公諱<lb/>
<pb n="KR4e0133_WYG_022-1b"/>
寛字原博世為蘇之長洲人祖諱夀宗考諱孟融皆贈<lb/>
吏部右侍郎公生有異質未冠入郡庠輩流方務舉業<lb/>
公獨博覽羣籍為古文詞下筆巳有老成風格屢試應<lb/>
天不利以嵗資貢入太學東海張汝弼見之曰天下亦<lb/>
有如此貢士也哉江隂卞郎中華伯有低頭拜東野之<lb/>
句武功伯徐公髙邁少可折節與交曰舘閣器也公以<lb/>
屢舉不利絶意仕進不肯復應舉天台陳公士賢時以<lb/>
御史董學南畿以禮敦遣公不得巳入試名在第三成<lb/>
<pb n="KR4e0133_WYG_022-2a"/>
化壬辰會試第一入試大廷又第一授翰林修譔旋被<lb/>
選侍先皇帝於東宫九年進太子右諭徳先帝即位以<lb/>
舊學進春坊左庶子預修憲宗實録成進詹事府少詹<lb/>
事兼侍講學士擢吏部右侍郎久之轉左尋兼翰林院<lb/>
學士入内閣掌制誥仍侍今上於東宫充㑹典副總裁<lb/>
㑹典成進禮部尚書兼學士修歴代通鑑纂要仍充副<lb/>
總裁公素有古學及入翰林凡有作輙傳播中外位益<lb/>
髙望益重學者稱為匏菴先生而不敢字每東朝進講<lb/>
<pb n="KR4e0133_WYG_022-2b"/>
閒雅詳明意存諷諫至理亂邪正之際未嘗不反覆<lb/>
為上誦之今上在東宮學少間率僚屬上疏曰竊唯東宫<lb/>
講學自寒暑風雨朔望令節外一嵗之中不過數月一<lb/>
日之内不過數刻况其間又多間歇人生八嵗出就外<lb/>
傅居宿於外誠欲離近習親正人也庶民且然况有天<lb/>
下者乎借曰習讀於内終不若出就外傅親近儒臣講<lb/>
明治道所得為多也建議者謂元儒呉澄出處不正不<lb/>
宜從祀孔子詔廷議之公言從祀亦觀其有益於經傳<lb/>
<pb n="KR4e0133_WYG_022-3a"/>
否耳茍有裨經傳則揚雄馬融昔皆不廢今獨得廢澄<lb/>
耶太皇太后将祔廟詔議其禮公曰昔周祀后稷姜嫄<lb/>
祭於别廟詩謂之閟宫魯桓公之母仲子不得祔廟春<lb/>
秋書考仲子之宫至宋始有兩后並祔之說然豈後世<lb/>
所宜法哉詔從之公年甫七十數引疾求退屢詔懇留<lb/>
有學行聞望輿論攸歸之褒載閲月卒𢎞治甲子七月<lb/>
十日也訃聞先帝震悼命有司治葬諭祭者四給驛舟<lb/>
遣官䕶還特贈太子太保長子奭授中書舍人次子奐<lb/>
<pb n="KR4e0133_WYG_022-3b"/>
補國學生皆異數云公好古力學至老不倦於權勢榮<lb/>
利則退避如畏然在翰林時於所居之東治園亭雜蒔<lb/>
花木退朝執一卷日哦其中每良辰佳節為具召客分<lb/>
題聫句為樂若不知有官者被選宫僚人動色相賀公<lb/>
獨蹙然曰我何以當此任哉我何以堪此勞哉及日講<lb/>
内殿尤世所榮而公辭之至再至三當道見其誠不彊<lb/>
也及掌制誥久衆望公柄用當道忌之邅徊不進意公<lb/>
亦不能無少望公曰吾初望不及此吾處此甚宜之甚<lb/>
<pb n="KR4e0133_WYG_022-4a"/>
安之衆議為之氷釋及吏部尚書位缺中外皆屬公公<lb/>
又固辭之公端靖淵穆不溷溷為同不嶢嶢為異士無<lb/>
賢愚見者靡不歸心公亦保合兼容不見畛域平生不<lb/>
聞有毁譽之言亦不見喜愠之色其古所謂大雅君子<lb/>
者乎公為文不事追琢獨嚴體裁藴藉簡淡理致悠長<lb/>
為詩用事渾然天成不見痕跡沉著髙壯一洗近世尖<lb/>
新之習作書姿潤中時出竒倔雖規模於蘇而多所自<lb/>
得於戲公由侍從致位八座其聲望隆矣爵位崇矣朝<lb/>
<pb n="KR4e0133_WYG_022-4b"/>
廷恩數不為不加矣年至七十不為不夀矣而逺近齎<lb/>
咨若有未滿非以其未嘗一日秉鈞持軸以行其志耶<lb/>
夫公之所自立足以不朽雖位卑無年未為不貴且夀<lb/>
也况其兼得之耶其又奚慊乎予與公生同鄉仕同朝<lb/>
相知最深且久故以是表諸墓哀而不怨亦公之志也<lb/>
　　　嘉議大夫吏部左侍郎兼翰林院學士張公神<lb/>
　　　　道碑<lb/>
公江西南昌人生而靈異五嵗出語驚人寧靖王聞其<lb/>
<pb n="KR4e0133_WYG_022-5a"/>
名召見之命為韻語響應無窮有心定萬事定之語王<lb/>
倔然驚曰異哉斯童他日必為國家偉器考松亭翁携<lb/>
以入閩閩人所在聚觀丐其詩文少長還為弟子員都<lb/>
御史韓公雍竒之初寧靖王書元徴二字貽公因以名<lb/>
至是韓公為易之曰元禎字廷祥謂當為國家祥瑞也<lb/>
天順巳夘占江西鄉試明年擢進士入翰林為庶吉士<lb/>
文名歘起久之授編修㑹憲宗初即位上疏勸行三年<lb/>
喪又上疏言治道大本大原曰講學曰定治曰用人曰<lb/>
<pb n="KR4e0133_WYG_022-5b"/>
厚風化行此四者則庶政畢舉未幾與時宰議不合廼<lb/>
乞歸家居二十餘年益潜心性理之學名益髙廷臣疏<lb/>
薦者甚衆有謂氣節恬退當今鮮倫至或有學貫天人<lb/>
之許當是時天下士大夫日望其起而公意確然如不<lb/>
復有意於斯世也𢎞治初召同修憲宗實録公惠然而<lb/>
起至則進春坊左贊善又上疏勸行王道反復幾萬言<lb/>
實錄成陞南京翰林侍講學士既又乞歸養母家居又<lb/>
九年當是時天下士夫猶日望其起也修大明㑹典召<lb/>
<pb n="KR4e0133_WYG_022-6a"/>
為副總裁至則陞翰林學士侍經筵日講時孝宗雅意向<lb/>
公特為低几就聼之旋以母憂去服闋擢南京太常寺<lb/>
卿修歴代通鑑纂要又召為副總裁至則改太常寺卿<lb/>
兼翰林院學士仍侍經筵日講并侍東宫講讀未幾命<lb/>
掌詹事府事筦誥勅上疏勸經筵宜講太極圖西銘東<lb/>
宫兼講孝經小學孝宗欣然嘉納亟索太極圖以觀曰<lb/>
天生斯人以開朕也且将大用之不果今上即位進吏<lb/>
部左侍郎仍充實録副總裁未及上而公以疾不起矣<lb/>
<pb n="KR4e0133_WYG_022-6b"/>
正徳元年十二月晦也明年九月其子采始克奉其柩<lb/>
以歸以某年月日𦵏邑之某山詔命工部治𦵏事遣官<lb/>
諭祭公癯然纎弱而崖㟁孤削剛毅之氣不可犯人有<lb/>
過面折之為文必欲作不經人道語晩迺削異為同黜<lb/>
奇為平所交若陳布政士賢羅修譔應魁陳檢討公甫<lb/>
皆以道學自許者云張之先有諱仲芳者宋季來知隆<lb/>
興府因家南昌之隆阜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大父諱孟初考諱仲實封翰<lb/>
林院編修松亭翁也先夫人程氏繼黄氏子男二采栗<lb/>
<pb n="KR4e0133_WYG_022-7a"/>
女一孫男四女一公入翰林未幾即歸卧林下名髙一<lb/>
時天下士想望其風采晩年始起立華要駸駸大用同<lb/>
列忌而毁焉昩者弗察紛然和之亦不究其中之何如<lb/>
也一公之身胡前譽之多後尼之深耶然公之名在天<lb/>
下則不可得而毁也銘曰<lb/>
噫嘻東白學求其内世方疾馳我挹而退元間大吕厥<lb/>
聲渾鍠薦之清廟一世震驚始誰起之卒誰尼之道之<lb/>
廢行孔亦云命彼其譊譊於我奚病刻詞隧首以鴻厥<lb/>
<pb n="KR4e0133_WYG_022-7b"/>
慶<lb/>
　　　鄖陽府知府贈中議大夫贊治尹俞公墓碑<lb/>
中議大夫贊治尹前知鄖陽府事俞公𦵏在桐廬之黄<lb/>
蒋山正徳七年少傅王鏊刻其墓碑曰公諱藎字廷臣<lb/>
成化中以進士拜監察御史出按真定等府中貴人傅<lb/>
恭家豪敓民田前御史率脂韋兩端莫敢辨公毅然割<lb/>
其田還于民且劾奏恭不法獲其黨惡者數人治之時<lb/>
恭方幸于上衆莫不為公危事且不測竟獲免出按江<lb/>
<pb n="KR4e0133_WYG_022-8a"/>
西九江外戚王氏萬氏勢方烜赫其下恣横境中吏莫<lb/>
敢問公執而械之貴戚歛避吉安知府許聰以剛愎凌<lb/>
上與臬司相訐奏事下公時權貴必欲置聰死公持平<lb/>
不阿忤權貴意謫判澧州至則檢閒田數十頃以業貧<lb/>
建義倉貯榖以賑饑大築堰陂溉田可萬頃環百里無<lb/>
旱憂廵撫上其績擢知茶陵又知安陸州時流民嘯聚<lb/>
于鄖急之則變緩之則為後憂諸重臣合奏湏才識如<lb/>
公者廼濟又擢公知鄖陽博詢民隐寛猛並施學校城<lb/>
<pb n="KR4e0133_WYG_022-8b"/>
池祠壇廨宇方秩然修舉而公忽遘疾乞致仕歸矣行<lb/>
至武林卒成化甲辰七月四日也𦵏以次年正月一日<lb/>
春秋五十有五公所至喜興除利害疏滌寃獄吳橋民<lb/>
趙綱家屠于盗莫跡其所由起公以御史至其地綱見<lb/>
夢于公厥明捕盗六人下獄人以為神平生博學工詩<lb/>
尤工書人以為得晦翁筆法公卒之十四年仲子諫以<lb/>
進士拜南京監察御史進公階中議大夫贊治尹兹以<lb/>
御史中丞治水利呉中間詣予泣曰先公以直道齟齬<lb/>
<pb n="KR4e0133_WYG_022-9a"/>
于時仕不達而惠政在人不可泯𦵏且二十七年而墓<lb/>
碑未刻其實有待廼序而銘曰<lb/>
桐江之濵誰樹誰封有明中議大夫鄖公鄖公之庸奮<lb/>
自豸史孰為佞邪惠文則指正或見醜忽殞而顛于澧<lb/>
于茶于郢于鄖地唯荒逺所至則發萎膏暍蘇去其苞<lb/>
枿公惠多矣禄廼不贏施及後人爰有中丞中丞之來<lb/>
維天子使宜于民人實肖實嗣既侈其號復永厥聲實<lb/>
求予詩刻在麗牲<lb/>
<pb n="KR4e0133_WYG_022-9b"/>
　　　盛氏先塋之碑<lb/>
盛故餘杭聞家然自宋丞相文肅公始大其徙呉中則<lb/>
自判平江府君諱岫始其𦵏黄山自寓翁府君始黄山<lb/>
在呉縣西南數里而近望之隐然如舟葢呉山之小者<lb/>
而山水環合草木鬱然青烏家謂其秀當有所屬而盛<lb/>
氏墓在其㢲隅寓翁曾孫俌言于鏊曰先墓在吳中者<lb/>
凡九而黄山巋焉獨存水木本源之義在焉何可㤀也<lb/>
葢自元季兵興所謂凡九者多蕪沒而莫尋則無表識<lb/>
<pb n="KR4e0133_WYG_022-10a"/>
故也先大夫葢嘗恨之他日世益逺人益衆族益散則<lb/>
又安能保斯之不蕪沒也乎俌用是懼爰用増蒔松栢<lb/>
立饗臺樹華表大書盛氏之阡示後人以不㤀也唯執<lb/>
事賜之言以昭世徳以詔來裔于無窮使盛之子孫繼<lb/>
繼承承永有徴焉孝敬其無衰乎予唯盛氏在呉中占<lb/>
科第登仕籍者累累有焉其餘又各以醫名家通籍于<lb/>
朝官于鄉累世而不絶也何其盛哉信其先之積累深<lb/>
且長乎固不獨青烏家所謂山水之秀而山水之秀亦<lb/>
<pb n="KR4e0133_WYG_022-10b"/>
或不可誣水木本源之義則自不可㤀也予故為著之<lb/>
葢塋域之延袤凡若干畝中為繚垣垣之正中為俌曾<lb/>
祖寓翁諱似祖府君之兆其西為伯祖諱賢府君之兆<lb/>
又西為伯考諱宣伯府君之兆其東為祖考諱棣府君<lb/>
之兆又東為御醫諱寅府君之兆又東為太醫院士諱<lb/>
儼暨醫學正科諱侃府君之兆髙祖諱宗仁髙伯祖諱<lb/>
忠二兆遷自齊門今在垣之外北上諸殤穴在垣之外<lb/>
東西坡下其西南隅為翰林待詔李先生貞臣之兆先<lb/>
<pb n="KR4e0133_WYG_022-11a"/>
生揚州人寓翁故人也老於呉中無所歸遂以𦵏焉春<lb/>
秋祔饗之其諸世系行歴刻之碑隂<lb/>
　　　廬州府馬侯遺愛碑<lb/>
馬侯汝礪初以秋官員外郎謫判廬江久之進同知遂<lb/>
知府事上之元年擢參貴藩去之日廬江父老遮道挽<lb/>
留不得則相率作祠城東肖其貌以事迄于今民愛戴<lb/>
如初不替合肥諸生丁子奇走呉求紀其事廬為郡當<lb/>
江淮間地多荒逺侯至則劬躬撫循流民來歸者給以<lb/>
<pb n="KR4e0133_WYG_022-11b"/>
閒田俾肆力以耕而免其徭役濬治三堰陂壋溝塘水<lb/>
利流通於是戸口增田野闢節縮羡贏歛散必式積糧<lb/>
至五十餘萬石嵗旱民飢令驗口受糧仍散處寺觀作<lb/>
糜以飼屬縣久之所全活一萬八千餘人廬故有城而<lb/>
承平玩愒日以就惡侯市材陶甓增築三千丈有奇樓<lb/>
櫓守禦之備莫不繕理霍六之間盗賊出沒設官守隘<lb/>
廵警以時於是民不知饑盗賊屏息又立社學于諸鄉<lb/>
録其稚髦為學官弟子大修宣聖廟建尊經閣購經史<lb/>
<pb n="KR4e0133_WYG_022-12a"/>
子集萬卷于中以待學者之求呉将軍周瑜宋包孝肅<lb/>
拯馬少保亮劉學士筠墓在境内皆祗謁修治禁民無<lb/>
得樵牧宣聖裔孫寓舒程端中裔寓英山蘇文定裔寓<lb/>
霍山皆召恤之復其家又立余忠宣公祠三蘇祠設祭<lb/>
田俾其後守之於是士皆翕然嚮方奮於節義餘若使<lb/>
館府治橋梁驛傳倉庾罔不以次秩舉而民不知其勞<lb/>
且費比其去郡粟餘于倉財餘于庫旁郡嵗饑徃徃就<lb/>
告糴焉而無不給侯醇懿清明勤於吏事而又飾以文<lb/>
<pb n="KR4e0133_WYG_022-12b"/>
學風以節義去廬久矣而寄惠在廬食有髙廪學有次<lb/>
舍野無懸耜濟無病渉老稚嗟咨相與尸而祝之伐石<lb/>
紀美庶無㤀於世世侯名金汝勵字蜀之西充人今為<lb/>
淛江左布政使其詞曰<lb/>
嘻嗟馬侯言治于廬彼廬之人有奠其居老稚熈熈不<lb/>
怨以尤侯今邁矣侯徳在氓原田每每我畬我耕崇墉<lb/>
言言我寢斯寧我倉既盈我梁我逝挾册來游頖水淠<lb/>
淠傒侯復來籲閽則逺侯來何遲去乃莫挽肖像在堂<lb/>
<pb n="KR4e0133_WYG_022-13a"/>
世尚無諼<lb/>
　　　江淮平亂碑<lb/>
明受天命君萬邦九聖相傳海涵天覆休養生息百五<lb/>
十年絶漠遐荒罔不率服而近甸小醜蠢兹弗靖皇上<lb/>
赫怒興師越二年始討平之先是正徳初有逆豎盗㺯<lb/>
朝枋以淫刑苛政毒海内海内靡然發動逆豎伏誅羣<lb/>
盗遂作五年覇州人劉陸與弟㭍齊彦明相煽起合他<lb/>
盗楊虎横行齊魯趙魏徐沛間所至張旗葢鳴金鼓屠<lb/>
<pb n="KR4e0133_WYG_022-13b"/>
城破邑發庾潰獄殺戮燔燒奸淫慘毒僵屍被野千里<lb/>
蕭然甚者竊名號執王臣截漕舸攻宗藩上初命惠安<lb/>
伯張偉都御史馬中錫討之師久無功乃逮偉中錫還<lb/>
而兵部左侍陸公完毅然以討賊自任乃命兼都御史<lb/>
節制諸軍且調沿邊驍将健卒以行公以六年八月至<lb/>
涿州中外洶洶言陸㭍彦明将以其衆入宼宜還師以<lb/>
衞京師公曰吾受命至此有進死無退生乃率兵直前<lb/>
遇賊於覇州之平口遣許副總泰卻游擊永與戰克之<lb/>
<pb n="KR4e0133_WYG_022-14a"/>
又進戰破賊於阜城於景州而楊虎復擁與任璽戰山<lb/>
北永戰山南咸戴盾跽行奪其險賊墜巖下死者無算<lb/>
㭍乗小舟将遁溺海死彦明為宣府游兵所殺楊虎之<lb/>
南下也官軍扼之河上虎渡河官軍亂石擊之溺焉至<lb/>
是羣盗盪平中外又安議者咸曰盗縱横南北所至創<lb/>
殘辠稔惡盈肆皇天震怒動威以殄滅之予以為唯天<lb/>
祐民唯人順天唯節制公殫忠許國運籌料敵指付必<lb/>
堪諸大夫戮力抒忠勢成犄角諸将士推鋒摩壘勇賈<lb/>
<pb n="KR4e0133_WYG_022-14b"/>
先登相與成此膚功葢天人協應之効最是役大戰十<lb/>
二小戰數十斬首一萬五千五百有竒降散者不可勝<lb/>
紀七月甲午班師誅餘賊於市劫脅者悉縱歸之㨗聞<lb/>
自節制而下褒賞進爵有差詔建江海祠於狼山相與<lb/>
伐石紀勲以示永久詞曰<lb/>
赫赫皇明坐朝萬方克享於天錫祚無疆運鍾百六奸<lb/>
豎亂朝實生厲階逺近驛騷盗賊挺起千萬為羣血人<lb/>
呀呀虎噬虵吞城市坵墟邑里蕩空有事招徠日奏罔<lb/>
<pb n="KR4e0133_WYG_022-15a"/>
功帝曰來完汝惟予度其徃視師總我戎務桓桓虎臣<lb/>
雄邊健兒授爾節鉞惟爾指撝公至㑹師誓清大憝受<lb/>
命徂征無或撓退王師並奮孰我敢遏曾是螳臂而當<lb/>
車轍載扼其吭載斬其枿盗始犇駭顛踣北南飛走計<lb/>
窮海山之嶔狐妖憑丘鹿挺走隂天厭盗虐海作颶風<lb/>
我師乗之遂殱羣兇王路載夷黔黎相慶江淮克全兹<lb/>
惟天幸始盗之萌豎也當國迄盗誅夷授任必式治亂<lb/>
之萌昭哉不忒鐫詞海崖昭勲懲亂後誰效尤視此京<lb/>
<pb n="KR4e0133_WYG_022-15b"/>
觀<lb/>
　　　蘇州府建文丞相廟碑<lb/>
忠義之在天下未嘗亡而宋世以身徇國能信大義於<lb/>
天下者視前代為獨盛而文丞相之死尤偉且顯其許<lb/>
國之志屢躓而奮百挫不囘至於今愚夫稚子皆知其<lb/>
為烈也夫死一也有重於泰山或輕於鴻毛則所處者<lb/>
異耳是故非死之難處死為難若公可謂善處死也自<lb/>
古死國者非一然皆居其官死其事職也方元兵渡江<lb/>
<pb n="KR4e0133_WYG_022-16a"/>
詔徴天下勤王無一人至者公於時出知逺州非有天<lb/>
下之責乃獨慨然奨率三軍毁其家以徇國其氣固巳<lb/>
凛然葢天下及挺身出使被執而逸流離間闗山棲海<lb/>
竄卒達行在當是時宋盖亡矣猶號召義旅克復州縣<lb/>
軍敗身執志在必死祈死不死卒致之燕雖元之君臣<lb/>
亦皆咨歎其賢必欲生之不得卒得死柴市從容南向<lb/>
有若平時葢成仁取義公志素定於中非若倉卒履變<lb/>
慷慨殺身之為此公之死所以獨異而其節尤偉且顯<lb/>
<pb n="KR4e0133_WYG_022-16b"/>
者讀其傳誦其詩悲其志想見其人於乎雖與日月争<lb/>
光可也公之起則知平江常州受圍公遣兵援之㑹詔<lb/>
趣入衛公去而平江旋送欵矣使公不去平江必能與<lb/>
常犄角常猶戰不屈公其有不能乎二州戮力勢或可<lb/>
支即不能支亦當背城死戰元兵不敢長驅臨安得徐<lb/>
為之備不至倉卒銜璧一旦猝亡其國也其後公過呉<lb/>
門感念悽愴遺民聞公至無不垂涕者於此見公之惓<lb/>
惓於呉呉人之不能㤀公也公既死燕京廬陵皆有祠<lb/>
<pb n="KR4e0133_WYG_022-17a"/>
而呉獨缺太僕少卿文君森其先自廬陵徙衡山自衡<lb/>
來呉葢公之裔胄也子斗願以其地作廟世守其祀廵<lb/>
按監察御史謝君琛以聞詔可賜其廟曰忠烈有司春<lb/>
秋饗祀如禮正徳十年月日廟成斗來請予紀其事於<lb/>
麗牲以詔來裔銘曰<lb/>
嘻呉故墟有巍新宫宫祀為誰丞相信公元兵南下渾<lb/>
一中夏飲馬長江巳無宋社公獨奮然率兵勤王吾伸<lb/>
吾義焉知存亡﨑嶇嶺海百死無二卒死於燕卓哉正<lb/>
<pb n="KR4e0133_WYG_022-17b"/>
氣公身可殺公志莫敓千萬斯年其氣烈烈撐拄乾坤<lb/>
昭掲日月唯忠唯義率土嚮之况兹呉門公所素治公<lb/>
治于呉不能百日公惠在呉終古不沒公𦙍公遺後復<lb/>
呉居作廟掲䖍帝命所俞綱常民彛弗渝弗隊饗祀千<lb/>
秋為世臣礪<lb/>
　　　杭州重脩岳武穆廟碑<lb/>
宋少保鄂國岳武穆王祠墓在錢塘棲霞嶺之陽有司<lb/>
以朝命嵗時饗祀廟號宏麗而後廹於山麓湫隘沮洳<lb/>
<pb n="KR4e0133_WYG_022-18a"/>
日以頽圮正徳某年月某官某承上命鎮杭首謁祠下<lb/>
顧瞻咨嗟乃捐貲鳩工刳巖巒芟荆棘得地之夷直者<lb/>
若干丈闢為寝廟延以廊廡巍然翼然逺近瞻悚仍謁<lb/>
余文紀其事夫武穆之死迄今且四百年人過其祠下<lb/>
猶為痛憤欷歔欲籲天而無由於檜之奸則裂眥切齒<lb/>
思食其肉而不厭何哉宋以忠厚立國百五十年未有<lb/>
大惡於民女真長驅入其國毁其宗廟社稷二帝䝉塵<lb/>
后妃嬪主繋纍而北是天下之大仇也大耻也武穆奮<lb/>
<pb n="KR4e0133_WYG_022-18b"/>
起行間挺身為國復仇驅烏合之衆摧方張之敵震驚<lb/>
旃裘不敢飲江南牧是天下之大功也大忠也當是時<lb/>
使其君能專任之乗破竹之勢入穹廬之境二帝可還<lb/>
中原可復宗社之恥可雪一旦金牌十二急召還之大<lb/>
功垂成而不就又使奸臣舞文鍜鍊父子駢死獄中是<lb/>
天下之大寃也大恨也縱奸檜以和誤國忍害忠良為<lb/>
髙宗者獨忍棄其宗社使大功不成大仇不報大恥不<lb/>
雪貽萬世之恨乎至于今所以憤檜之奸痛王之寃而<lb/>
<pb n="KR4e0133_WYG_022-19a"/>
重歎髙宗之昏惑也夫以武穆之忠檜之姦今之孺子<lb/>
皆能知之而髙宗獨甘心焉而任之而殺之何哉物有<lb/>
蔽之也髙宗之孱也覩靖康之禍褫魄久矣惴惴焉自<lb/>
保江東不啻已足無復中原之志檜窺見其隐首倡和<lb/>
議以中其欲武穆忠義激烈以恢復自任然非其志也<lb/>
而有功髙不賞之嫌一時羣小又從而譸張熒惑其間<lb/>
遂使是非倒置大不忠者為忠忠者為大不忠也可不<lb/>
哀耶自昔人君莫不欲奨忠賢而忠賢每至擯棄故子<lb/>
<pb n="KR4e0133_WYG_022-19b"/>
胥沈韓彭醢檀道濟殺豈獨髙宗哉髙宗其甚者也余<lb/>
故表而出之以為萬世戒使後之人君得永鑒焉所謂<lb/>
無使後人而復哀後人也銘曰<lb/>
噫嘻武穆今且安之其果亡乎其忠勇憤烈之氣将猶<lb/>
有不亡者乎将為星辰以照臨下土乎為雷霆以泄其<lb/>
憤怒乎将彍風叱雲上下于天為帝督姦乎将復為忠<lb/>
臣義士以輔佐國家降生人間乎姦檜今已臭腐完顔<lb/>
久已丘墟中原之境盡歸國家前日之憤亦可舒乎相<lb/>
<pb n="KR4e0133_WYG_022-20a"/>
彼塚樹枝皆南指則其精誠惓惓于南也其尚猶生時<lb/>
乎呉山峩峩兮巖曰棲霞寢成孔安兮惟王之家王今<lb/>
安之兮忍獨去此故邦儲祥祛癘兮庇我氓於茫茫潔<lb/>
吾觴兮精吾糈於萬斯年兮俾我氓以不㤀<lb/>
　<lb/>
　<lb/>
　<lb/>
　<lb/>
<pb n="KR4e0133_WYG_022-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻十七</head>
    <p>
<pb n="KR4e0133_WYG_017-1a"/>
欽定四庫全書<lb/>
　震澤集巻十七　　　　　　明　王鏊　撰<lb/>
　　記<lb/>
　　　天趣園記<lb/>
延平多佳山水而蕭君九成之園特占其勝九成之言<lb/>
曰凡觀游勝槩以人力為之則費且勞因其故焉則省<lb/>
且佚吾之有是園也吾無作焉其景有十皆因其故為<lb/>
之園東抵髙山山之麓青壁數仞蒼翠巉絶有巖巖之<lb/>
<pb n="KR4e0133_WYG_017-1b"/>
氣象是為石壁石壁之下巨石坡陀平衍可坐數人曰<lb/>
盤石泉出山下自南流入旱澇不見盈涸曰源泉源泉<lb/>
㶁㶁西北詰屈流導為流觴曰曲水曲水流數十歩瀦<lb/>
以大池廣可數畝曰方池水自池下流日夜不息作碓<lb/>
其傍其機自動不煩人力曰水碓水抵北復南折為大<lb/>
溪有石臨之曰釣磯石壁之左有窟如屋相傳昔人煉<lb/>
丹於此曰丹穴曲水分支西流有軒瞰其上曰漱清縁<lb/>
溪作亭溪外諸山隱隱可見曰仰髙山之松竹杉桂四<lb/>
<pb n="KR4e0133_WYG_017-2a"/>
時蒼翠鬱然名花彙列怪石駢峙皆可以供游觀者他<lb/>
日吾将老焉其言如此予以為今之事游觀者絶磵壑<lb/>
隳丘壠披灌莽疲極人力甚者如李衞公平泉之為其<lb/>
亦勞且費矣然求如兹園之天趣不可得也語云為髙<lb/>
必因丘陵為下必因川澤九成之為園如此則其為政<lb/>
于呉江可知也已無亦因其俗以成其治乎予乃為記<lb/>
于壁庶後之人觀其園以考其政也<lb/>
　　　通州重建狼山廟門記<lb/>
<pb n="KR4e0133_WYG_017-2b"/>
狼山之顛有廟焉以祀泗州大聖而今始新之曷為新<lb/>
之報功也自頃奸臣擅朝盗賊紛然起北方所過屠掠<lb/>
流血成川城市為墟久之上廼改命都御史陸完彭澤<lb/>
節制山東河南諸軍且調沿邊健卒屢與賊戰賊始北<lb/>
犇潰賊酋劉七尤號桀黠俄南犯鎮江江隂已廼棲狼<lb/>
山狼山當海之衝江之委賊假息兹山志窺呉㑹於時<lb/>
東南騷動人莫自保一日賊忽泝江而去去未幾又蔽<lb/>
江而下上下倐忽莫敢攖其鋒都御史完統将士自山<lb/>
<pb n="KR4e0133_WYG_017-3a"/>
東奄至澤與咸寧伯仇鉞都督時源繼至分據江口賊<lb/>
懼復保狼山忽海風大作賊舟糜碎完密遣總兵劉暉<lb/>
郤永星行襲之賊據廟門矢下如雨官軍不能入因縱<lb/>
火焚廟門久之不然暉黙禱如破賊當葺廟如舊火廼<lb/>
隨熾賊惶駭四竄官軍乗勢追斬賊衆殱焉東南大安<lb/>
議者謂王師之㨗雖将士出竒賈勇非颶風助順囘禄<lb/>
効靈則賊未易殄滅東南葢岋岋矣今城市村墟鬱然<lb/>
無虞父子室家安然相保果誰之功乎㨗聞完等及将<lb/>
<pb n="KR4e0133_WYG_017-3b"/>
士皆進爵有差而暉永念神之功不可㤀廼捐賜金改<lb/>
作廟門經始正徳壬申十月癸酉三月告成求紀其事<lb/>
於碑以彰神異大聖之名莫知所始聞之内典則觀音<lb/>
大士之化身也屢顯異蹟若降龜山之魔卻少林之兵<lb/>
退宣和汴京之水世多侈談而儒者無傳焉今兹復擁<lb/>
䕶王師保障東南福祉在人耿耿不誣揆之祀典非所<lb/>
謂興雲雨捍大災禦大患者乎固宜世世廟食兹土以<lb/>
保艾我民於無疆也銘曰<lb/>
<pb n="KR4e0133_WYG_017-4a"/>
維海有門大江自入江海之交有山屼立大聖廟兹窣<lb/>
堵其嶷鎮遏鯨波龍宮蜃窟辛未之春爰有大懟剽焚<lb/>
北方僵屍横被天兵其來則維斯兊南保兹山隂覬呉<lb/>
㑹維神祐民維天厭盗實作大風乾旋坤掉鬱攸從之<lb/>
盗始大駭我師奮揚賊遂奔敗赤壁之戰烈風其靈淮<lb/>
肥之㨗草木為兵愍彼齊魯冀河南北全呉萬家晏然<lb/>
誰徳誰䕶誰安維神之功翼翼廟門舊觀斯𢎞以薦黍<lb/>
稷永永無射<lb/>
<pb n="KR4e0133_WYG_017-4b"/>
　　　堯峯山佛殿記<lb/>
呉横山之西南有峯名堯莫知其所始或曰堯時民於<lb/>
此避水也<hi>蘇子美詩西南登堯峯俗云堯所基洪水不能沒上有萬衆棲</hi>唐末慧禪師<lb/>
者始建精舍曰免水院宋改曰夀聖寺有寳雲禪師繼<lb/>
居之㑹學去來恒數百人元渉國初久茀不治𢎞治初<lb/>
有雲谷禪師諱茝始謀居之與其徒文通披藂剔薈支<lb/>
傾葺頽嵗餘人漸知之雲谷軌行峻特通亦戒律清修<lb/>
逺近參謁者日衆始相與立山門繚以石垣觀音龍王<lb/>
<pb n="KR4e0133_WYG_017-5a"/>
之殿寳雲碧玉之沼東齋西隐以次修復而大雄殿費<lb/>
鉅未遽議也久之雲谷示寂通矢卒先志乞諸檀越一<lb/>
時鉅公名士亦多禮焉於是富者施財貧者施力豫章<lb/>
瓴甓無脛而自至不召而雲集大雄之殿倐還舊觀矣<lb/>
初予自内閣告歸間一造焉峭壁梯空側足而上及至<lb/>
其顛曠然平夷林壑巖洞之縈紆池沼泉石之麗秀卻<lb/>
而望之太湖萬頃浩蕩在前而呉興雲間諸峯亦隠隠<lb/>
可見信地之髙且勝者也則洪荒之世民聚居以免懷<lb/>
<pb n="KR4e0133_WYG_017-5b"/>
襄之患亦或然歟地雖勝而其蕪也久得人焉居之則<lb/>
蕪者治頽者起事之興廢其不在人乎今天下之事廢<lb/>
而不舉者亦多矣彼獨何修有若易易然者乎予誠嘉<lb/>
焉為記其事嵌諸壁<lb/>
　　　吳江城記<lb/>
大盗南窺三呉騷動鯨奔狶突人莫自保而城居者獨<lb/>
晏然恃以無恐時蘇之屬縣無城者四崑山嘉定常熟<lb/>
呉江初以撫廵移文皆欲築城為保障而凋弊之餘公<lb/>
<pb n="KR4e0133_WYG_017-6a"/>
私罄縣相視莫敢發呉江尹蕭君九成獨曰吾其試為<lb/>
之呉江故有城始自吳越王鏐而拓於張士誠國朝承<lb/>
平百五十年民不見兵革城日就圮君召匠計之費以<lb/>
萬計君曰吾其試行之時城之西北殘堞頽壠尚存十<lb/>
之一二而東南已為民廬君諭之一旦遷去君且行且<lb/>
度丈絜尋計手摩心畫卑髙廣狹各有度程已而裁減<lb/>
均徭節省冗費勸奨巨室共得六千餘金曰是亦足矣<lb/>
廼量田賦民量民賦役民各受分僝則歸之圮則坐之<lb/>
<pb n="KR4e0133_WYG_017-6b"/>
於是民競勸無敢怠工必堅無敢窳始事於正徳癸酉<lb/>
二月至九月壬午而城成矣城周五里有竒四向為門<lb/>
門之上有鼓樓以警昏曉有戍舍以扞宼偷傍有水門<lb/>
以通舟楫髙廣皆如其舊而壯麗過之於是吳江父老<lb/>
請予紀其事夫城以衞民也而築之為費且勞則反以<lb/>
厲民且因以興謗况當久困之餘乎此有司所以相視<lb/>
而不敢發也君獨能自信奮然不顧為之為之績果有<lb/>
成財不費民不擾人知樂其成而亦孰知其始也君葢<lb/>
<pb n="KR4e0133_WYG_017-7a"/>
深於愛民勇於興事其籌之也審故廀慝無自而作其<lb/>
持之也堅故浮言無得而揺其履之也親又公且均焉<lb/>
故民樂趨事而㤀其勞也夫天下事固有大於一城者<lb/>
矣能推是而行之尚何事之不舉乎城之役春秋屢書<lb/>
之予安得而無紀也佽是役者為縣丞趙源清<lb/>
　　　太倉州新建城樓記<lb/>
𢎞治十年詔建州治於太倉初太倉與鎮海為衞並治<lb/>
一城戎伍編氓錯峙紛糅至是始以州大夫臨之且割<lb/>
<pb n="KR4e0133_WYG_017-7b"/>
崑山嘉定常熟旁近地隸焉文武並建軍民遂安太倉<lb/>
故無城偽呉張士誠始城之周十四里有竒城髙而堅<lb/>
池廣而深識者謂雖立於僣偽而實為無窮之保障予<lb/>
嘗登其城樓以眺則萬屋鱗次帆檣雲集海天遼廓雲<lb/>
濤滉漾壯哉其為州也而西北之樓獨缺正徳十年監<lb/>
察御史邵陽唐君鳯儀按其地則命建之莆田黄君廷<lb/>
宣適知州事鳩工庀材不期月而樓成其餘城樓亦皆<lb/>
修敕嶷然為一州顯觀間屬予記予於兹樓之建竊獨<lb/>
<pb n="KR4e0133_WYG_017-8a"/>
嘆夫地之盛衰興廢信有時乎夫太倉古婁縣之惠安<lb/>
鄉耳至元朱清張瑄創海運於此而諸蕃輳集為市國<lb/>
初由此而漕定遼由此而使西洋遂為東南巨州豈非<lb/>
以其時哉然地盡東海海宼出沒昔方國珍嘗由海道<lb/>
入宼故元有水軍萬戸府之設而士誠亦因此而城徃<lb/>
時盗劉通施天泰宼海上三呉騷然發動至劇賊劉七<lb/>
據狼山睥睨全呉賴重兵宿其地扼其吭掩其不備而<lb/>
莫肆其螫不然葢岌岌矣則城之設豈可以承平無事<lb/>
<pb n="KR4e0133_WYG_017-8b"/>
而莫之勅乎予故備書之以警動在位而二君兹樓之<lb/>
建未為無意也<lb/>
　　　壑舟記<lb/>
仲兄滌之既倦游築室洞庭之野穹焉如舟因曰是宜<lb/>
名壑舟屬弟鏊記之壑舟之義葢取諸莊周周之言予<lb/>
不能悉也而舟之為用則知之易曰舟車以濟不通書<lb/>
曰若濟巨川用汝作舟楫舟固為水設也而置之壑舟<lb/>
也寘之壑則車也吾将寘之水鼎也以柱車梁麗以窒<lb/>
<pb n="KR4e0133_WYG_017-9a"/>
穴臼以炊釜以舂裘以禦夏葛以禦冬其亦可乎夫不<lb/>
可違者理也不可廢者用也若之何其紊之無已則物<lb/>
将各復其分車也復於陸舟也復於水則之秦之楚之<lb/>
呉之越無不如吾意者孰與塊然守一壑哉兄曰壑舟<lb/>
固不祈於用也不祈於用者祈於安昔者吾嘗泛舟渉<lb/>
江湖傲然枕席之上一日千里固自以為適也不幸怪<lb/>
雲欻起颶風陡作魚龍出沒波濤如山而吾方寄一葉<lb/>
以為命茫然不知所歸幸而獲濟猶心悸神𢥠而不能<lb/>
<pb n="KR4e0133_WYG_017-9b"/>
已故曰水以載舟亦以覆舟今老矣尚安能以不貲之<lb/>
軀試不測之險乎故予有取於壑也子不見武夷之山<lb/>
乎其厓有舟焉雖世變屢遷舟自若也吾舟葢庻幾似<lb/>
之其視江海之舟不差安乎雖有力者又安能竊諸鏊<lb/>
曰兄之見逺矣遂為記於舟上<lb/>
　　　陽山草堂記<lb/>
陽山在吳城之乾位葢衆山所從始顧君仁效結廬其<lb/>
下仁效年少耳則棄去舉子業獨好吟咏性偏解音律<lb/>
<pb n="KR4e0133_WYG_017-10a"/>
兼工繪事每風晨月夕閉閣垂簾賔客不到坐對陽山<lb/>
拄頰搜句日不厭或起作山水人物或鼓琴一二行或<lb/>
横笛三五弄悠然自得人無知者知之者其陽山乎因<lb/>
扁其居曰陽山草堂余間造而問焉曰子於是焉日對<lb/>
陽山其亦有得乎無也雖然有一焉吾觀兹山峰巒巉<lb/>
巗得出沒髙下險夷之象觀其石得谽谺呑吐之象觀<lb/>
其雲烟得開闔晦明巻舒之象觀其草木得葳蕤靃靡<lb/>
榮悴之象觀其鳥獸虵蟲得蟉虬蠉飛跳躍之象以是<lb/>
<pb n="KR4e0133_WYG_017-10b"/>
發諸詩形諸丹青播諸絲竹自視若有異焉而不知其<lb/>
果異乎無異乎有得乎無得乎曰然子之學其将日進<lb/>
而未巳也雖然盍亦求其本乎遂書其室以為記<lb/>
　　　虎丘復第三泉記<lb/>
虎丘第三泉其始葢出於陸鴻漸品定或云張又新或<lb/>
云劉伯芻所傳不一而其來則逺矣今中泠惠山名天<lb/>
下虎丘之泉無聞焉顧閉於頽垣荒翳之間雖呉人鮮<lb/>
或至焉長洲尹左緜髙君行縣至其地曰可使至美蔽<lb/>
<pb n="KR4e0133_WYG_017-11a"/>
而弗彰乃命撤墻屋夷荆棘䟽沮洳荒翳既除厥美斯<lb/>
露爰有巨石巍峙横陳可數十丈泉觱沸漱其根而出<lb/>
曰兹所謂山下出泉䝉宜其甘寒清冽非他泉比也遂<lb/>
作亭其上且表之曰第三泉呉中士夫多為賦詩而予<lb/>
紀其事所以賀兹泉之遭也雖然天下之美蔽而不彰<lb/>
者獨兹泉也乎哉因書其後以識詩曰<lb/>
巖巖虎丘巉巉絶壁歩光湛盧厥侵斯蝕有支别流實<lb/>
冽且甘昔人第之其品維三嵗久而蕪射鮒且泯其誰<lb/>
<pb n="KR4e0133_WYG_017-11b"/>
發之左緜髙尹寒流㳙㳙漱於石根中泠惠山異美同<lb/>
論百年之蔽一朝而褫伐石髙崖以記其始<lb/>
　　　提調學校御史㕔壁記<lb/>
凡御史所涖則重在内内重在外外重而尤莫重於董<lb/>
學政是惟人才風化所自出其揖遜進退士以為式其<lb/>
取舍好惡士以為趨向有師道焉教之之謂也有君道<lb/>
焉治之之謂也故曰尤重也重則稱之尤難緩斯玩急<lb/>
斯怨必學識髙明則品藻不爽持守堅定則勢利不揺<lb/>
<pb n="KR4e0133_WYG_017-12a"/>
徳望凝逺則人望之而意已消寛而非弛也嚴而非刻<lb/>
也斯其稱乎其可謂難也已國家學校之設徧天下視<lb/>
古為重而人材風化未逮古昔何哉豈知教之而不知<lb/>
治之乎故正統初始設憲臣以董之而兩畿則以御史<lb/>
治與教兼焉正徳十四年林君有孚以御史來董南畿<lb/>
學政乃追考前任姓名至已得十有九人題名于署俾<lb/>
後來者續書之予為紀其職之重且難如此於乎是十<lb/>
九人者其皆無忝於斯乎我不敢知抑或有不能無忝<lb/>
<pb n="KR4e0133_WYG_017-12b"/>
於斯乎我不敢知賢否髙下輿論攸在特以年次列其<lb/>
姓名俾來者有考焉且有警也<lb/>
　　　范文穆公祠堂記<lb/>
昔在有宋吾蘇入参大政者有兩范公文正公當仁宗<lb/>
朝開天章閣求治更張庶政将大有為未一年以小人<lb/>
不恱罷文穆當孝宗朝在政府兩月未及有為以言者<lb/>
罷前宋之治莫盛仁宗南渡後莫盛孝宗皆銳意太平<lb/>
二公皆以身許國可謂千載之遇而皆不能少試其志<lb/>
<pb n="KR4e0133_WYG_017-13a"/>
於乎道之難行其已久矣忠良不可容於時自昔然矣<lb/>
孔子孟子沮於晏嬰毁於臧倉終身周流不遇以死獨<lb/>
二公乎哉文正子孫今在呉中最盛所謂嵗寒堂者有<lb/>
司春秋饗祀不絶而文穆之後無聞焉文正為宋人物<lb/>
第一流文穆其流亞歟觀其使金争受書之儀舉朝皆<lb/>
悚有蘇子卿囓雪之操繳還閣門張說詞頭有陽城裂<lb/>
麻之忠奏罷明州海物之獻葢與孔戡之政同其在成<lb/>
都演武修文奨用名節間與陸務觀諸人賡倡流風餘<lb/>
<pb n="KR4e0133_WYG_017-13b"/>
韻漸被岷峨而呉中民風土俗人情物態纎悉備見其<lb/>
詩讀其集知其用世之具素講於胸中固将有以也而<lb/>
時莫之用非其君之不用而小人則尼之於乎其可惜<lb/>
矣呉城西南十里許有浸曰石湖山曰呉山湖山之間<lb/>
廢壘隠然即所謂越城也文穆之别墅在焉其境最勝<lb/>
周益公謂天閟絶景以須其人而數世之後求其彷彿<lb/>
不可復得所謂天鏡閣玉雪坡之類皆已淪於荒烟野<lb/>
草之中過者傷之而孝宗宸翰碑石巋焉獨存若有神<lb/>
<pb n="KR4e0133_WYG_017-14a"/>
物䕶持者焉監察御史盧君雍家越來溪上少時數過<lb/>
其地與其弟襄約曰他日且将俎豆文穆於斯及為御<lb/>
史始克如志正徳庚辰某月廟成肖公像于中移孝宗<lb/>
宸翰䧟置壁間以避風日有司嵗時饗祀如儀間屬予<lb/>
紀其事於麗牲予聞之禮法施於民則祀之以勞定國<lb/>
則祀之而所謂鄉先生者歿則有祭若文穆所以施於<lb/>
民効于國表于鄉者卓卓如是而其祀忽諸豈先王制<lb/>
禮之意乎侍御君之舉其於禮意協矣既以是刻於廟<lb/>
<pb n="KR4e0133_WYG_017-14b"/>
中又從而歌之曰<lb/>
湖之山兮嶢嶢嗟公之節與山兮俱髙湖之水兮瀺瀺<lb/>
嗟公之徳與水兮俱逺呉臺越壘兮既毁且阤行春之<lb/>
圮兮新廟儼而湖山如舊兮公行安之千秋顧享兮慰<lb/>
我呉人之思<lb/>
　　　從適園記<lb/>
静觀樓之景勝矣去樓百歩故皆湖波也姪學始堰而<lb/>
涸之乃釃乃畚乃築乃耨期年遂成沃壤而規以為園<lb/>
<pb n="KR4e0133_WYG_017-15a"/>
即湖波溔淼之中得亭榭觀遊之美却而望之諸山隨<lb/>
歩増異所謂莫釐者亦隠然露於天末嵩峰者昔巍而<lb/>
踞今厰而夷雙峰者昔研而倚今聳而秀寒山蒼翠變<lb/>
而為几席長圻蜿蜒分而為襟帶而西山若列屏障益<lb/>
近而髙且麗葢山即樓之諸山而其景加異有若増而<lb/>
顯之者湖山既勝又益以花木樹藝秋冬之交黄柑緑<lb/>
橘逺近交映如懸珠如綴玉翛然而清寒者為竹林窈<lb/>
然而深邃者為松徑穹然而隆者為栢亭其餘為桑園<lb/>
<pb n="KR4e0133_WYG_017-15b"/>
為藥畦為魚沼而諸景之勝咸納於清風之亭亭髙而<lb/>
明敞而逈栁子厚所謂尤於觀月為宜者也予園名真<lb/>
適學葢知予之樂而有意從之者也故名之曰從適而<lb/>
為之記<lb/>
　　　董南畿學政御史㕔壁記<lb/>
昔者先王之世所以教育成就天下之人才者何其周<lb/>
且至也葢其教始于家于黨于術以及于國同其徳則<lb/>
以智仁聖義中和差其行則以孝友睦姻任恤博其藝<lb/>
<pb n="KR4e0133_WYG_017-16a"/>
則以禮樂射御書數而又有鄉射鄉飲春秋合樂養老<lb/>
尊賢考藝選言之政下至受成獻馘訊囚亦無不在而<lb/>
又中年考校九年始及于大成教之成則又賔興其賢<lb/>
者能者出為國家之用當時之人莫不欣然樂而從之<lb/>
故其詩曰菁菁者莪在彼中阿既見君子樂且有儀言<lb/>
君子能長育人材菁菁然盛則天下樂而美之也人才<lb/>
既成又隨其器而用之分列庶位故其詩曰芃芃棫樸<lb/>
薪之槱之言人才分列庶位如棫樸之盛而皆得其用<lb/>
<pb n="KR4e0133_WYG_017-16b"/>
也其或有過與不及亦且曲成之而不遺故其言曰不<lb/>
協于極不罹于咎皇則受之而康而色言不輕棄也如<lb/>
是而猶不變則擯之逺方而不齒葢其教之治之之法<lb/>
其詳如此周衰先王之迹熄中間千有餘年未有能興<lb/>
之者宋慶厯間始詔天下立學而其制未備葢至我朝<lb/>
然後國都以至海隅莫不有學三代以還未有也行之<lb/>
百年人才風俗宜其曠然一變遂同於三代跡其所至<lb/>
而猶不能無愧於古何歟豈學校雖在其所以教之之<lb/>
<pb n="KR4e0133_WYG_017-17a"/>
法未盡如古歟豈知教之而不知所以治之歟正統以<lb/>
來始以憲臣董之京畿則以御史南畿根本風化之首<lb/>
所統五州十三郡地大齒繁人才徃徃為天下最涖其<lb/>
任者必皆文學徳義有聞于天下乃克為之夫以天下<lb/>
之選臨首善之地作養醇明朴茂之才雖今之學政未<lb/>
能盡如三代之法然由今之法以漸進乎古所以作成<lb/>
一時之人才徃徃出而為天下國家之用者亦多矣其<lb/>
可泯哉自正統迄于今涖是任者得二十人前莆田林<lb/>
<pb n="KR4e0133_WYG_017-17b"/>
君有孚懼其久而或湮始謀劖之石以示久逺俄以憂<lb/>
去山隂蕭君來繼其任始克成之仍屬余記余惟載名<lb/>
于兹者其文學徳義皆所謂天下之選其成就一時之<lb/>
人才為天下國家之用皆已焯然有聞而不可泯然後<lb/>
之君子即其名論其世夷考其行則人品之髙下學政<lb/>
之張弛興廢得失亦有不能齊焉而非余之所敢知也<lb/>
姑以嵗月先後次其名嵌之署壁仍虚左方以俟來者<lb/>
　　　芝秀堂記<lb/>
<pb n="KR4e0133_WYG_017-18a"/>
呉越來溪之隂盧氏家焉天順癸未有芝生于庭人皆<lb/>
曰盧氏之瑞也而莫知其所為出或曰昔伯常甫祖母<lb/>
王少而孀居誓死不貳冰蘖之操映照閭里芝其為是<lb/>
出乎以旌義也或曰伯常甫養其母惸惸堂承志色養<lb/>
五十餘年菽水之懽有踰五鼎芝其為是出乎以旌孝<lb/>
也或曰盧氏家溪上蓄徳儲祥嵗月彌久伯常二子伯<lb/>
雍舉進士為柱下史仲襄一舉鄉貢進士其名位赫然<lb/>
将日顯而未艾也芝其為是出乎以有後也伯常甫進<lb/>
<pb n="KR4e0133_WYG_017-18b"/>
曰某何敢當聞之古瑞命記曰王者慈仁則芝生又曰<lb/>
王者敬事耆老不失故舊則芝生又曰山川雲雨四時<lb/>
五行隂陽晝夜之精以生五色神芝某何敢當是葢聖<lb/>
世之瑞非閭里之祥也然芝之生不於他而盧焉是出<lb/>
是國家之瑞也盧氏預焉盧之子孫其将有出而為國<lb/>
家之瑞者乎僉曰然遂記之<lb/>
　　　蘇州府重修學記<lb/>
蘇學於天下為第一有深廣鉅麗之稱而近年乃若弛<lb/>
<pb n="KR4e0133_WYG_017-19a"/>
而弗治予間過之則頽垣欹榭圮墄眢沼而所謂尊經<lb/>
閣者殆将壓焉過者睨而不敢上甚者飼馬于軒樵蘇<lb/>
於圃日以就廢壞惡覩所謂鉅者哉守土者非不知學<lb/>
校之為重顧以時方殫耗費浩以繁何敢議此嵗時視<lb/>
學則為弗知也者過之諉曰時不可為也㑹安成張君<lb/>
鼇山奉詔董南畿學政至則喟曰昔聞蘇學之盛而今<lb/>
若此不即不圖予則有愆文登孫君樂時以御史按吳<lb/>
中亦曰是惟風化所出敢有弗䖍百凡之費我其任之<lb/>
<pb n="KR4e0133_WYG_017-19b"/>
金華徐侯讃適知府事遴選厥使經畫指授必慎必精<lb/>
未數月也予復過之則其垣圬以峻其途甓以夷其池<lb/>
甃以渫凡大成殿尊經閣明倫毓賢堂先賢祠皆巍然<lb/>
嶷然餘若杏壇射圃㑹膳之舍游息之所道山嘉㑹諸<lb/>
亭門廊橋梁罔不煥然圭潔復于舊觀矣諸士欣欣和<lb/>
㑹相率來言曰昔魯僖公修泮宫詩頌其美漢文翁興<lb/>
蜀學史載其績今兹學之廢一旦起而新之人不知費<lb/>
士樂其成則向所謂時不可為者其然乎不有紀載奚<lb/>
<pb n="KR4e0133_WYG_017-20a"/>
示來世予惟斯學之廢三君子既起而新之學政之廢<lb/>
其亦将新之以復古乎古之所謂教與學其可知矣患<lb/>
在知之不能由由必自近始故曰學莫便乎近其人兹<lb/>
學之建創自宋范文正而胡安定實始教焉其流風餘<lb/>
韻尚有存者繼是教於斯者其必曰安定之遺也吾敢<lb/>
曠厥職學於斯者其必曰文正之遺也吾敢惰厥學則<lb/>
風化丕變人才蝟興他日出而為國家用稽古愛民有<lb/>
若安定者乎先憂後樂有若文正者乎斯無負於國家<lb/>
<pb n="KR4e0133_WYG_017-20b"/>
作興之意矣敢述以告是嵗皇明正徳之十二年也<lb/>
　　　　雲南省城廟學記<lb/>
孔子之道如天罔不覆幬而亦或有不及世謂瞿曇之<lb/>
書能行諸夏宣尼之道不及跋提以西日月麗天隂崖<lb/>
猶晦非物有障之者耶闢而闡之則惟其時惟其人雲<lb/>
省古西南外徼邛筰冉駹僰鳩咀咩之域至漢始通中<lb/>
國唐宋且復失之其人不知有孔子顧祀王逸少為先<lb/>
師元始有學宫立文宣廟其制庳陋俗亦莫之變也葢<lb/>
<pb n="KR4e0133_WYG_017-21a"/>
至我朝分藩作鎮建學設科俗始丕變滇士彬彬而出<lb/>
纓冠束帶願立于朝與中州争先非以其時耶正徳乙<lb/>
亥廵撫雲南都御史何公孟春廵按監察御史陳君察<lb/>
始至視學堂殿門廡梁棟圮腐聖賢像設䵝昧剥落相<lb/>
顧咨嗟謂兹土雖逺京師聖化漸被比於中州而風化<lb/>
所出蕪穢不治何以仰稱朝廷作人化逺之意乃節冗<lb/>
費募閒民遷尊經閣於後大成殿則因其舊而廣之前<lb/>
越通衢端麗靚深像設儼煥又拓地展學伐石為門樹<lb/>
<pb n="KR4e0133_WYG_017-21b"/>
以綽楔黌舍旁列周垣外繚巍然煥然大改舊觀始事<lb/>
於乙亥十一月明年十月訖工卉裳椎結逺近來觀咸<lb/>
有思樂采芹之願且請紀成績以示後余惟道之在天<lb/>
下無古今逺邇昔之障之也道果捐乎今之闡之也道<lb/>
果益乎而二君成績不可無紀故為記之庶後世知政<lb/>
教之被于滇自我朝始而興學崇化滇人益勵又自二<lb/>
君始<lb/>
　　　石莊記<lb/>
<pb n="KR4e0133_WYG_017-22a"/>
烏石山在莆城之陽大行人柯君奇徴讀書其下間行<lb/>
其地得異境焉闢其翳以為圃𨗳其流以為池據其巖<lb/>
以為亭亭成前後左右皆竒石也蹲者立者仰者俯者<lb/>
奔者翔者啄者攫者皆若來效竒於前因名曰石莊而<lb/>
屬予記予未獲至君之莊而聞其勝君顧不取而獨以<lb/>
石名莊豈其有愛于石乎昔之愛石者莫如牛竒章李<lb/>
賛皇類皆殫一生之力獵天下之竒聚之一丘故言石<lb/>
之竒莫能與校今君不出故都據一巻之崷崪以為勝<lb/>
<pb n="KR4e0133_WYG_017-22b"/>
其谽呀嵌空有若太湖者乎粼皴駮犖有若錦州者乎<lb/>
雲霞黯黮有若大理者乎扣之其聲清越以長有若靈<lb/>
壁者乎無也然則君曷為好君曰吾聞之君子有觀物<lb/>
者有翫物者彼牛李皆翫物而不知反窮萬夫之力以<lb/>
供耳目之玩巖摉藪剔車刓艦沉壞橋梁毁屋閭而後<lb/>
至自以為恒有之也易世之后雲散鳥逝或為豪强所<lb/>
奪或取為柱礎為𢷬碪為堦磩為碑碣或淪於荒煙野<lb/>
草之中求其彷彿而不可得豈若吾莊不勞一夫不破<lb/>
<pb n="KR4e0133_WYG_017-23a"/>
寸壤不為豪右所嗜而常為吾有乎且夫石之可取者<lb/>
何也易曰介于石詩曰他山之石可以攻玉易言其徳<lb/>
也詩言其功也此石之可取者也吾以是觀焉故嶄巖<lb/>
嶔崟吾愛其特立陂陀案衍吾愛其有容峭厲刻削吾<lb/>
愛其有不可犯之色歴千萬年而不毁不泐吾愛其有<lb/>
不可拔之操而又有晦翁之遺刻在焉此尤吾平生之<lb/>
所向徃也以是觀物其可乎予起而謝之乃知君之愛<lb/>
石其所取者大也為之記<lb/>
<pb n="KR4e0133_WYG_017-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻十七<lb/>
</p>
<p>
</p>
  </div>
</body>
</text>
</TEI>
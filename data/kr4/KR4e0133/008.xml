<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻八</head>
    <p>
<pb n="KR4e0133_WYG_008-1a"/>
欽定四庫全書<lb/>
　震澤集巻八　　　　　　　明　王鏊　撰<lb/>
　　詩<lb/>
　　　至樂樓詩為大學士費公賦<lb/>
横林特地起髙樓樓上書多擬鄴侯日與聖賢相對語<lb/>
身於天地復何求三峰有意當牕見一水無聲繞檻流<lb/>
試問主人何所樂本來無樂亦無憂<lb/>
　　　重賦弔文丞相祠<lb/>
<pb n="KR4e0133_WYG_008-1b"/>
漢朝冠盖盡臣元窮海纍臣抱獨寃請劍便湏遊下地<lb/>
結纓何處是中原青泥不化萇𢎞血白浪空歸伍相魂<lb/>
斜日悲風柴市裏行人千古掩啼痕<lb/>
　　　盧侍御師邵來謁予於山中時酷暑與約為山<lb/>
　　　　寺之游未明舟乃潜發有詩來次其韻<lb/>
炎蒸一室困塵編坐憶山房滴暗泉古寺晨㳺聊復爾<lb/>
清溪夜發豈其然一天涼雨懷逋客半壁殘燈對老禪<lb/>
清旦坐謡還至夕空餘隴月向人圓<lb/>
<pb n="KR4e0133_WYG_008-2a"/>
　　　次韻施東岡喜雨<lb/>
酷暑今年直破秋固應宋玉厭荷稠一朝雨勢翻天至<lb/>
兩月炎威掠地收陋巷誰知顔氏樂清時空抱杞人憂<lb/>
漳濱好在劉公幹何日青山爛漫游<lb/>
　　　費倫同七十少同硯席者也<lb/>
少小相隨同隊魚年來白髪映鄉閭追思徃事都如夢<lb/>
閒看浮生好是虚某水某丘㳺釣處一觴一詠笑談餘<lb/>
與君再結丹丘伴還見蟠桃結子初<lb/>
<pb n="KR4e0133_WYG_008-2b"/>
　　　次韻沈方伯良臣為余七十之夀沈與余同生<lb/>
　　　　庚午又同在郡膠今同致仕<lb/>
黄髪歸來共理田食貧終不羡逢年泮宮燈火憐相並<lb/>
李郃科名媿獨先紅藥花翻分陜路白鷗沙占太湖邊<lb/>
年來南極當吳分莫怪鄉人擬二仙<lb/>
　　　贈葉廵按忠<lb/>
鄱陽漏網觸奔鯨南國烽烟徹夜明江上貔貅雄逺戍<lb/>
浙西士女賴長城鑄山乆訝吳王濞斷靷誰憐郭子横<lb/>
<pb n="KR4e0133_WYG_008-3a"/>
見説臺端峻風采草間狐兎不湏驚<lb/>
　　　陸長卿為三山甚偉因賦<lb/>
曾聞海上有三山飛墜君家苑囿間乘興偶來觀縹緲<lb/>
扶衰且欲上孱顔参差臺榭雲霞氣出沒巖巒虎豹斑<lb/>
老我年來無長物舉杯相對亦忘還<lb/>
　　　延素藏李嵩畫因題其上<lb/>
吾聞湏彌之西興林國中有仙山人未識頻伽獻果龍<lb/>
象參有女跏趺常面壁終年面壁何所翫山月松風為<lb/>
<pb n="KR4e0133_WYG_008-3b"/>
我伴湛然大定本來空要證菩提登彼㟁當年生長本<lb/>
王宮錦袍錯落真珠紅生身在慾不染欲濁水秀出青<lb/>
芙蓉姻親眷屬棄如土璚樓玉宇皆苓通一朝棄喧思<lb/>
習静白雀叢林去修性至人有念天不違孽火雖狂中<lb/>
自定鏌邪干將段段壊身縱淪亡性常在豈知千古屍<lb/>
多林天遣重生在人界從今不渉生死關六通四智正<lb/>
覺還摩尼珠露靈光發優鉢花開本性圓九重藥王須<lb/>
眼手眼手於吾復何有乃知忍辱有仙人手眼不嗔隨<lb/>
<pb n="KR4e0133_WYG_008-4a"/>
所取兩手去千手生兩眼亡千眼現世人不識驚皆眩<lb/>
千葉金蓮繞坐生億丈豪光放皆徧吁嗟流浪閻浮人<lb/>
慾海曾無觧脱因李嵩妙蹟傳千古稽首空悲蟣蝨臣<lb/>
　　　送王守㑹試<lb/>
雙珠出南國光曜珊瑚枝一入天府選一嗟滄海遺連<lb/>
城摠無價韞匵亦有時鴈行先後耳去去勿復疑<lb/>
　　　五色菊<hi>嘉定童以遜用水草接菊五色具有</hi>
前身那復是江蘺白白紅紅忽滿枝恐是韓郎工幻化<lb/>
<pb n="KR4e0133_WYG_008-4b"/>
賺教陶令醉東籬<lb/>
年來黄菊也隨時闘出金盤與玉巵姑射惶惶西子醉<lb/>
嵗寒心在許誰知<lb/>
　　　松石齋<lb/>
蒼松落落偃虬龍片石谽谺聳碧峰石倚松根添瘦漏<lb/>
松穿石罅轉丰穠嵗寒永結三生契茅土曾加萬户封<lb/>
聖代祗今湏柱石大山長谷可能容<lb/>
　　　送賀志同少㕘之官廣東<lb/>
<pb n="KR4e0133_WYG_008-5a"/>
越王臺上栁毿毿使節行行五嶺南豸斧氷霜瞻舊吏<lb/>
薇垣風月待新參㯽榔蔞葉還隨俗包匭菁茒好貢柑<lb/>
自是隱之風節在石門泉水不名貪<lb/>
　　　瓦屋山歌<lb/>
　　瓦屋山在雅州之滎經其地絶勝長洲尹高君第<lb/>
　　聞之曰吾將老焉余悲其長往而不來也以吳人<lb/>
　　之意招之<lb/>
瓦屋山瓦屋山乃在邛崍九折平羌間上有攙天壁立<lb/>
<pb n="KR4e0133_WYG_008-5b"/>
之孤峰下有奔流赴壑之驚湍神光夜現普賢相紫氣<lb/>
晝滿𤣥元闗娑羅花開錦繡斑蒙芽紫竹長琅玕誰云<lb/>
風俗混髳蠻世途險巇乃獨安武陵桃源在人間丹厓<lb/>
萬丈誰能攀君今此去何當還長洲父老翹首日西望<lb/>
願君少住慰我吳下之覊鰥<lb/>
　　　白巖歌為喬希大司馬賦<hi>白巖在太原之平樂南京兵部尚書喬公</hi>
　　　<hi>希大家焉吳門周臣寫其圖余為題其上</hi>
太行西來勢如翔兩崖忽斷紛開張中間沃衍散耕牧<lb/>
<pb n="KR4e0133_WYG_008-6a"/>
至今風俗餘陶唐白巖嶕嶢森立玉疑貯白雲千萬斛<lb/>
又疑天山雪不消六月懸崖挂飛瀑長松矹硉偃虬龍<lb/>
磐石坐送孤飛鴻朝看白巖横暮看白巖縱幅巾芒屨<lb/>
長松下白巖處處長相逢一朝還為蒼生起坐鎮留都<lb/>
惟隱几江東烟樹晩重重回首白巖雲萬里苻堅入寇<lb/>
不須驚隱然人倚如長城圍棋似是謝安石斷靷誰為<lb/>
郭子横只將忠赤佐天子不管白璧來青蠅青蠅青蠅<lb/>
何為哉我思白巖歸去來<lb/>
<pb n="KR4e0133_WYG_008-6b"/>
　　　和林見素次蘇子卿見寄之韻四首<lb/>
向晩心不怡中庭立徘徊羣雅競鳴噪孤鴻獨無依無<lb/>
依亦何恨禀氣與時乖物情逐時好志士多苦懷咄哉<lb/>
賈太傅厝薪胡獨悲黄竹有遺歌至今令人哀籠鳥望<lb/>
雲端自傷翅翎摧海濵有大老何時當來歸知音茍不<lb/>
存五絃徒自揮悵望武夷雲我身安得飛<lb/>
夜光忽暗投按劍知無因傾葢茍如舊異世為同人昔<lb/>
君向逺謫可贖人百身紛紛燕蝠軰相爭錯晨昏對面<lb/>
<pb n="KR4e0133_WYG_008-7a"/>
不相見肥瘠越與秦所願崇明徳皓首期日新物理有<lb/>
相感波間躍蕤賔嗟嗟皇甫規豈是中州人誰云閩吳<lb/>
遠眄睞心所親<lb/>
驅車逺行邁中道忽自疑章甫資之越無乃非所宜凉<lb/>
颸撼庭柯絺綌已凄其歸來洞庭野茹糗勿復辭椒蘭<lb/>
亦已變稂莠能無滋四時紛代謝彼此各一時獨卧茅<lb/>
檐下無為浪多思<lb/>
昔我游藝苑吸露潄竒芳及今志乃呑敢望作者堂一<lb/>
<pb n="KR4e0133_WYG_008-7b"/>
編誰所授來自閩之鄉讀之增壯氣字挾風與霜忽然<lb/>
造冲澹蘇李同翺翔借問何能爾上池飲竒方鳬鶴各<lb/>
有分誰復計短長蒹葭望伊人宛見水中央秘之在篋<lb/>
笥時時吐晶光<lb/>
　　　聞尚書泉山林公訃<lb/>
俯仰天地間我生殊已晩古人不及見前軰亦漸逺昔<lb/>
年忝朝列三五齊手板入㕘議帷幄出翺翔藝苑兩心<lb/>
無猜疑終始共推輓豈知一朝異分散東西征羣才飛<lb/>
<pb n="KR4e0133_WYG_008-8a"/>
刺天林立盈彤庭三五各天涯相映如晨星嚄唶時所<lb/>
背空負海内名有如林泉公宿德衆尤向詞林三十年<lb/>
縝宻見涵養操履氷玉清文章臺閣様榮名勢利途衆<lb/>
競獨退讓臯比坐成均六館無孟浪道傍推大宅寒士<lb/>
俱挾纊保釐向南都百僚同倚仗平生事藏宻臨事何<lb/>
慨忼大奸弄朝權士氣紛沮䘮羣蟻赴腥膻正色䟽獨<lb/>
抗浩然賦歸來髙卧青山雲𢎞開緑野堂賔客引白申<lb/>
廣徳車尚懸䟽傅金不貧行年八十餘龍馬富精神人<lb/>
<pb n="KR4e0133_WYG_008-8b"/>
言天所留復起承華勛方期㑹老堂杯酒道情素訃音<lb/>
忽然聞風前淚如注安得延陵劍挂向閩山樹<lb/>
　　　懷恃巻為歸仁賦<lb/>
人皆有母而我獨無嗟我之生曾不如彼慈烏慈烏有<lb/>
母能反哺我養不逮獨飲泣以躊躇人皆有子而母獨<lb/>
亡嗟母之生曾不如彼空桑空桑有子能返顧母年不<lb/>
待獨飲泣以彷徨<lb/>
　　　荆山小景為王維綱兵侍賦<lb/>
<pb n="KR4e0133_WYG_008-9a"/>
小築雲巖寄此身軒牕長對碧嶙峋龜䝉鳬嶧連天起<lb/>
祗與荆山作主人<lb/>
　　　觀福建内臣進花鳥賦<lb/>
𤣥猿呈藝宛如人孔雀鵷雛貌摠真怪石鉛松曾入貢<lb/>
名花異卉摠横陳藩方故事修應舊聖主當陽徳正新<lb/>
一路光榮人莫羨已聞千里罷還民<lb/>
　　　贈黄道士<lb/>
海上仙槎去莫親青谿騎鶴更何人㕘同契得心傳妙<lb/>
<pb n="KR4e0133_WYG_008-9b"/>
太乙爐存火候真白日山中號鬼魅黒雲壇上撥星辰<lb/>
年來黄髪衰遲甚乞與明牕一縷塵<lb/>
　　　送髙徳元還越<lb/>
觧䌫錢塘過五湖童䝉求為指迷途方池墨暈春波淨<lb/>
别館書聲夜月孤十載交情如一日九師精義重三餘<lb/>
願君莫作飄然計正講濓溪太極圖<lb/>
　　　寄韓尚書貫道<lb/>
河東夫子近何如北鴈聯翩不得書一片丹心終許國<lb/>
<pb n="KR4e0133_WYG_008-10a"/>
半生華髪只鰥居尋盟莫放山隂棹挾䇿誰從白下驢<lb/>
我有愁懷何處寫首陽雲盡月痕孤<lb/>
　　　奉和東岡嵗暮有懷見寄之韻<lb/>
嵗暮相望思渺然幾廻欲去更遲延舟辭震澤無多日<lb/>
厯改王春又一年澗壑未須悲濩落閣門誰正候傳宣<lb/>
人生得䘮應難定社櫟無能却自全<lb/>
　　　次韻文徴眀見贈之作<lb/>
十年穏卧碧山阿姓字無緣落諫坡江上野鳬元自佚<lb/>
<pb n="KR4e0133_WYG_008-10b"/>
日邊威鳳況云多正逢聖理方更化豈謂溫綸亦漫波<lb/>
幾度懷恩思自効蹇疲難進欲如何<lb/>
　　　和謝少傅晩歩見寄之韻<lb/>
疲薾懸知進歩難十年學道得鯢桓晉家謀國三為衆<lb/>
䝉叟巢林一已安獨上髙丘時縱眺偶携稚子亦成懽<lb/>
願公早為蒼生起林下還霑聖澤寛<lb/>
　　　憶秉之<lb/>
嵗嵗重陽送異葩楊妃西子鬭横斜今朝獨到東籬下<lb/>
<pb n="KR4e0133_WYG_008-11a"/>
含淚無言對菊花<lb/>
嵗嵗元宵興倍增羊皮魚枕各分眀繚絲新出滇南様<lb/>
獨惜伊人見未曾<lb/>
嵗嵗春山得共游藍輿軋軋兩夷猶如今不用登臨去<lb/>
花落花開獨自愁<lb/>
常時見月倍相思海北天南㑹有期今日舉杯還向月<lb/>
不知何日是歸時<lb/>
月下花前每舉觴分題押韻兩相當如今風物依然好<lb/>
<pb n="KR4e0133_WYG_008-11b"/>
不見來書細作行<lb/>
敗葦蕭蕭古㟁頭垂楊兩㟁送行舟夕陽衰草荒郊外<lb/>
争使行人不淚流<lb/>
每到塘橋月色昏兩燈扶㓜自應門如今怕向西州路<lb/>
舟過楊林淚暗呑<lb/>
　　　乆旱喜雨<lb/>
五月炎熇熾若焚西來一夜雨翻盆欲知遠近懽多少<lb/>
白滿陂塘緑滿村<lb/>
<pb n="KR4e0133_WYG_008-12a"/>
　　　唐子畏臨李成羣峰霽雪圖<lb/>
吾聞西域之西雪山髙六月積雪猶不消今之盡圖無<lb/>
乃是是何山勢洶湧如波濤大山崔嵬小山聳萬壑千<lb/>
巖光欲動營丘化去五百年遺踪一見人皆竦六如胸<lb/>
次蟠輪囷戲梭碎玉散作千嶙峋一重一掩分向背營<lb/>
丘似是君前身隆樓傑閣争相向美人正醉銷金帳豈<lb/>
知洛陽城中僵卧者門外無人雪一丈<lb/>
　　　毛都憲七十邵二泉以前韻為寄復次之<lb/>
<pb n="KR4e0133_WYG_008-12b"/>
紛紛才俊登臺閣誰伴幽人住巖壑龍驤萬斛横巨川<lb/>
商家欲濟須渠作當今人物有如公胸蟠經濟誰能同<lb/>
世人重腊不重玉居然棄置中吳中臣門如市心如水<lb/>
崇也當年亦如此平生意氣小楊修碌碌誰能數餘子<lb/>
力田終不羨逢年熟讀㕘同内外篇七十年來髯似漆<lb/>
人言真是地行仙籛彭八百不為乆壺中自製長生酒<lb/>
金華玉液分劑停鶴髪飲之成黒首世途宦海足風波<lb/>
鍾吕日乆相經過黄芽白雪行已熟日月跳丸奈爾何<lb/>
<pb n="KR4e0133_WYG_008-13a"/>
　　　嘉靖元年二月卄九日與林司空見素同登上<lb/>
　　　　方俯視雲水千頃青黄絢斕見素曰此一片<lb/>
　　　　錦也賦詩紀之<lb/>
晩扶殘醉上岹嶢雲水空眀映碧寥雨歇花畦紅冉冉<lb/>
春歸麥隴綠迢迢幾畨游鹿還堪弔一去冥鴻不受招<lb/>
遠客登臨思無限手摩蒼蘚認前朝<lb/>
　　　送毛百朋之北京應舉<lb/>
幾年白下避車塵此去争誇脱穎新桂子已傳蟾府種<lb/>
<pb n="KR4e0133_WYG_008-13b"/>
杏花還醉曲江春題名早覺光生里捧檄懸知喜為親<lb/>
八月南來鴻雁便音書寄我莫嫌頻<lb/>
　　　送大行人柯君使畢還閩中省覲余竊伏草野<lb/>
　　　　無復當世之望忽承九重遣使銜命下賁丘<lb/>
　　　　園此三代養老引年之盛禮也斯禮也不見<lb/>
　　　　於天下乆矣顧余何人而際其盛君使既竣<lb/>
　　　　便道歸拜太夫人于堂感激之餘無以為報<lb/>
　　　　因賦詩贈之<lb/>
<pb n="KR4e0133_WYG_008-14a"/>
天王出震萬方新草莽還能念老臣誥錫紫泥銜鳳嘴<lb/>
服裁文綺損鮫鱗未嫌五馬歸朝趣且喜雙魚入饌頻<lb/>
衰病自憐無補報寸忠還仗逹楓宸<lb/>
　　　林見素自吳過二泉二泉有作次其韻<lb/>
旟旐翩翩動復延幾廻翹首太湖天一生面㑹知何日<lb/>
千里神交積有年載酒未過揚子宅抱衾同上鄂君船<lb/>
知音自昔稱難遇第二泉頭撥五絃<lb/>
千尋磥砢慧巖松歴盡氷霜有好容二叟共談泉上石<lb/>
<pb n="KR4e0133_WYG_008-14b"/>
孤㠶三宿海邊峰淵然叔度難為挹老矣馮唐豈願逢<lb/>
盛世臯夔方並入巢由自可遂踈慵<lb/>
　　　傷庭梧<lb/>
　　嘉靖改元七月廿五日颶風大作庭前雙梧其一<lb/>
　　忽顛賦詩傷之<lb/>
庭前兩梧桐膚寸手所掇嵗月曾幾何直上殊挺拔峩<lb/>
峩雙幡幢雲漢相摩戛謂言召南棠百嵗辭剪伐獨嫌<lb/>
清秋夜障我中天月星辰互蔽虧胸次不得豁意欲稍<lb/>
<pb n="KR4e0133_WYG_008-15a"/>
去之惜此方薆鬱颶風忽西來勢倒滄海竭屋瓦盡飛<lb/>
揚行道多顛蹶挺然與風争倔强蛟龍跋終然不自持<lb/>
劃若崩山坼杜陵惜楠樹我意亦恍惚信哉昌黎言木<lb/>
髙風必折勿言勢崔嵬螻蟻中潜穴似聞崇明沙濵江<lb/>
馬陀窟萬室隨江流老少多漂沒公胡乆彷徨為此良<lb/>
咄咄翻惜堂搆初不種松與栢<lb/>
　　　金氏亭上賞菊昔曾於此看牡丹<lb/>
牡丹亭上昔同看又見黄花感嵗闌西子韶華常帶醉<lb/>
<pb n="KR4e0133_WYG_008-15b"/>
東籬晩節頗禁寒坡翁莫恨居無竹楚客空嘲澧有蘭<lb/>
秋月春風興無限為君終日倚䦨干<lb/>
　　　癸未春予送女至京口至之明日為上元節是夜<lb/>
　　　　宴邃菴楊少傅第少傅懸燈于山燦爛竒甚<lb/>
良辰勝事古難齊此夕鼇峰喜共躋遠岫流煇星上下<lb/>
曲池倒影月東西臨風玉樹遥歕雪出水青蓮不染泥<lb/>
鐡甕城髙如白日歸途馬上聼晨雞<lb/>
　　　遊招隱等寺<lb/>
<pb n="KR4e0133_WYG_008-16a"/>
春寒漠漠上宫袍雨後山光湧翠濤洞口雲埋龍尚蟄<lb/>
壠頭泉迸虎曾跑每因懷古還興歎豈謂尋幽反得勞<lb/>
明發丹陽重回首長江天遠甕城髙<lb/>
　　　茅山<lb/>
大峰小峰連中峰當天削出青芙蓉一朝忽立九霄迥<lb/>
百丈已度千巖重思昔颷輪同駕鶴祗今雲氣猶成龍<lb/>
遥遥長史復何在華陽洞裏應相逢<lb/>
　　　茅山巧石亭<lb/>
<pb n="KR4e0133_WYG_008-16b"/>
太湖有竒峰倚揷半天裏風雷忽失之何年飛墮此<lb/>
　　　孟子河孫氏樓<lb/>
江上青山山上樓凭闌俯瞰大江流海門烟樹熹微見<lb/>
云是三山與十洲<lb/>
　　　張旭春草帖予聞其竒乆矣今年至京口始得<lb/>
　　　　觀于少傅楊公之第天下竒蹟也公欲予題<lb/>
　　　　其後以詩來云敝墨殘毫一尺餘老來猶得<lb/>
　　　　伴幽居宋元好事題将徧當代名公可缺書<lb/>
<pb n="KR4e0133_WYG_008-17a"/>
　　　　余謝不敢當次其詩云<lb/>
種髪蕭蕭七十餘問竒還過子雲居幾廻欲繼元和脚<lb/>
阿買從來不觧書<lb/>
　　　禽言<lb/>
　　吳中蠶熟時有鳥日夜鳴其聲云摘笆看火相傳<lb/>
　　昔有婦摘笆棲蠶火發笆上焚死化為鳥余憫其<lb/>
　　志為賦二首<lb/>
摘笆看火摘笆看火星星早不滅炎炎熾其那吳宫已<lb/>
<pb n="KR4e0133_WYG_008-17b"/>
成灰阿房亦焦土摘笆看火<lb/>
摘笆看火摘笆看火汝身不自全更管人間火李斯佐<lb/>
秦亡林甫熾唐禍摘笆看火<lb/>
　　　次木齋閣老見寄之韻<lb/>
行年七十又加三俯仰乾坤幸免慚世有籛鏗方我老<lb/>
坐無鮑叔共誰談夕陽溪壑翠尤蒨曉雨園林綠正覃<lb/>
還擬西湖為勝集已拚沽酒典朝衫<lb/>
纔説迎春又送春紛紛紅紫幾畨新誰云海内無知已<lb/>
<pb n="KR4e0133_WYG_008-18a"/>
且喜尊中有聖人瘦似維摩還示病樂如原憲不妨貧<lb/>
山人自合山中老出處無煩問大鈞<lb/>
　　　知樂亭<lb/>
深巷逶迤接遠汀小園花竹閉幽亭春池水漫魚遊樂<lb/>
午院風微鶴夢醒有榻可能分我坐無絃元不要人聽<lb/>
日長讀罷㕘同契正對前山一㸃青<lb/>
　　　六月苦熱壬子日得雨喜甚<lb/>
幢幢淅淅又蕭蕭兩月炎威一夕消酷似甑山揚火幟<lb/>
<pb n="KR4e0133_WYG_008-18b"/>
快如銀漢瀉天瓢乖龍乆鬱蒼生望淑氣潜回赤土焦<lb/>
林下老人忘帝力有年還聽路傍謡<lb/>
　　　送盛斯徴都憲廵撫江西<lb/>
鴻都兵後望來蘇江左來旬此大夫入夜災星方退舍<lb/>
訖朝甘雨又隨車風輘舊仰搴帷外河潤新傳視篆初<lb/>
文肅家聲真不負尚能把筆為君書<lb/>
　　　題畵<lb/>
杏花如雪滿長安起視星河夜未闌為惜穠華宛相似<lb/>
<pb n="KR4e0133_WYG_008-19a"/>
臨風先折一枝看<lb/>
坐看氷輪碾玉池夜深欲去更遲遲廣寒宮裏誰為伴<lb/>
特為姮娥住少時<lb/>
　　　和東岡憎蠅<lb/>
炎宵擾擾困蚉䖟稍喜新凉奈爾蠅每向杯槃傷沒溺<lb/>
故於眉睫惱瞢騰居然能變白為黒忽地飜令愛作憎<lb/>
勸爾營營休自得西風昨夜報嚴凝<lb/>
　　　謝郭長洲惠橘<lb/>
<pb n="KR4e0133_WYG_008-19b"/>
琱柈紅玉寫纍纍四月江南見亦稀只訝蠭房輸與蜜<lb/>
誰將猩血染為衣飣來客座驚三絶種向家園待十圍<lb/>
他日洞庭修橘譜便應書作郭公緋<hi>朱橘</hi>
誰從天竺到閩南移得秪園别様柑灌頂醍醐雖少液<lb/>
兜羅綿色尚餘甘一拳不減商顔趣十指分明佛手纎<lb/>
歌利不須矜節解最無嗔恨是瞿曇<hi>佛手柑</hi>
　　　丹陽孫思和訪余于洞庭詩以送之<lb/>
曾訪南徐孟子灣七峰髙處恣躋攀何當再約孫眀復<lb/>
<pb n="KR4e0133_WYG_008-20a"/>
徧覽長江兩岸山<lb/>
玉柱金庭未易尋飽看七十二瑤岑太湖多少閒風月<lb/>
歸對金焦盡日吟<lb/>
　　　重陽前二日東岡人來約登髙之處詩以報之<lb/>
風風雨雨重陽近肯向東籬漫舉杯闕下每叨黄紙問<lb/>
林間還喜白衣來五湖烟月容兼管百嵗風光許獨陪<lb/>
老眼欲舒何處好與君携酒上崔嵬<lb/>
　　　東岡有只愁風雨似今朝之句走筆次韻荅之<lb/>
<pb n="KR4e0133_WYG_008-20b"/>
太湖髙處望夫椒佳節登臨不憚遥折簡故人先有約<lb/>
定知風雨不崇朝<lb/>
　　　九日登象鼻諸嶺<lb/>
秋來日日風和雨猶喜重陽一日晴携酒登髙髙興發<lb/>
徧摩石壁與題名<lb/>
　　　重陽後復雨速東岡<lb/>
蕭蕭風雨送重陽索莫園林夜有霜咫尺故人期不至<lb/>
黄花端復為誰香<lb/>
<pb n="KR4e0133_WYG_008-21a"/>
　　　和見素尚書得謝之韻二首<lb/>
把袂楓橋憶去年旋聞廷論幾扶顛尚方甫聽尚書履<lb/>
春水忙歸野渡船冠盖便應傾洛社經筵不道少伊川<lb/>
從今烏石岡頭巘付與希夷自在眠<lb/>
雲補衣裳竹補亭亭中髙卧一人醒匣涵温室金泥紫<lb/>
飯煮仙家玉籸青自信逆鱗無忌諱亦緣磨蝎有神靈<lb/>
何當萬仞浯溪石魯國顔公與刻銘<lb/>
　　　重陽後五日延陵奉菊為夀五色皆具而紫菊<lb/>
<pb n="KR4e0133_WYG_008-21b"/>
　　　　特竒因賦<lb/>
舊種寒花五色齊年來紫菊出闗西楊妃醉醒暈猶在<lb/>
順聖名髙價盡低㸃綴不煩丹竈永封培應藉武都泥<lb/>
姚黄魏紫元相嫓説與詩家漫品題<lb/>
　　　金碧山水為丹陽孫思和賦<lb/>
碧水丹山碎錦茸樓臺疊疊樹重重恍然坐我江南岸<lb/>
相對君家七秀峰<lb/>
　　　胡太守孝思奉詔存問過太湖有作次其韻<lb/>
<pb n="KR4e0133_WYG_008-22a"/>
東南巨浸茫無外吳越交爭向此中漠漠鴈飛愁欲墮<lb/>
㝠㝠帆遠若乘空樓臺倒影星河動花木交隂島嶼通<lb/>
倘沐皇恩分一曲他年請爵太湖公<lb/>
林屋峰前受一廛渚鳬汀鷺住相連乆塵殿閣三台地<lb/>
歸占東南一洞天詔下屢沾新雨露林間還與舊雲烟<lb/>
自從白傅來游後直到君侯兩似仙<lb/>
　　　毛給事玉髙祖母劉曾祖母魏雙節詩<lb/>
姑孀居婦孀居姑誓不負夫婦誓不負姑艱危顛踣交<lb/>
<pb n="KR4e0133_WYG_008-22b"/>
相扶兩心炯炯氷玉如寒燈照影相映孤牀頭遺息聲<lb/>
呱呱喣濡抱負夜辟纑迄今有立非所圖山南崔家大<lb/>
且都天道耿耿良不誣天道耿耿良不誣<lb/>
　　　胡太守再次前韻復荅之<lb/>
太湖三萬六千頃七十二峰烟雨中萬壑奔流秋野濶<lb/>
孤松倒挂寒潭空恍疑靈境與凡隔豈謂人寰有路通<lb/>
畫船五宿澄波裏千古風流始屬公<lb/>
洞庭東西雙玉峙物外地脉相勾連雨後人耕隴上陌<lb/>
<pb n="KR4e0133_WYG_008-23a"/>
月明犬吠洞中天紅蒸逺岫上朝日暝入孤村生暮烟<lb/>
漁郎再到忽迷路錯比桃源道是仙<lb/>
　　　嵗暮有懷木齋閣老因寄<lb/>
東山謝傅近何如尚憶同游玉署初嵗月閲人雙短髩<lb/>
功名過眼一蘧廬剡舟有興空回棹塞鴈無緣得寄書<lb/>
聞道西湖好風日幾廻命駕復躊躇<lb/>
　　　胡太守冬季存問謝之<lb/>
退傅閒居正穩眠忽聞優詔下林泉𤣥纁束帛皇恩重<lb/>
<pb n="KR4e0133_WYG_008-23b"/>
駟馬旌旄太守䖍三代引年聞有禮閒身報國媿無緣<lb/>
獨憐葵藿心猶在願得迴光徧海堧<lb/>
　　　復生<lb/>
萬生擾擾咸歸盡盡處還延世盡驚揮環且非羊叔子<lb/>
折矢乃若徐佐卿庭畔枯株有由枿雲間晦月哉生明<lb/>
相知相見莫相訝昔時子政今更生<lb/>
　　　盧師召侍御新建范文穆祠於石湖傍有詩次<lb/>
　　　　其韻<lb/>
<pb n="KR4e0133_WYG_008-24a"/>
萬木隂森䕃畫梁淳熈奎畫尚流光一丘占盡吳山勝<lb/>
二水分縈越壘長枯坐老禪依竹影時來估客薦蘋香<lb/>
雪坡天境依稀在莫把名園比洛陽<lb/>
　　　重遊一雲寺<lb/>
　　一雲在天平之西余𢎞治間曽一至焉留詩而去<lb/>
　　正徳辛巳復至其地俯仰二十餘年矣感歎之餘<lb/>
　　漫賦一絶<lb/>
為愛禪房好竹林不辭迢逓度遥岑山僧認得曾來客<lb/>
<pb n="KR4e0133_WYG_008-24b"/>
祗是鬅鬙雪滿簮<lb/>
　　　游穹窿山<lb/>
　　與鐵柯輩泛舟至胥口潘氏日已西遂宿明日雨<lb/>
　　將午少霽至穹窿寺寺在山腰飲法雨亭而還不<lb/>
　　能窮絶頂之勝也<lb/>
十年林下無覊絆吳水吳山飽探翫穹窿至近髙且險<lb/>
欲至靡由輙興歎喜聞地主有嘉招春服初成雜童冠<lb/>
畫船載酒出胥口略綽湖稍旋抵㟁民淳地僻客至稀<lb/>
<pb n="KR4e0133_WYG_008-25a"/>
老少相扶出門看吳王種香涇尚存嵗嵗采香多女伴<lb/>
我聞且欲登香山雨脚忽來行渙㪚明朝雨勢止復作<lb/>
世路隂晴那可筭文侯豈失虞人期勇往前行賴明斷<lb/>
籃輿旋濘那復辭邐迤青山開四畔前山雲接後山雲<lb/>
似是山靈顯竒觀嶔﨑犖确路登登山腹盤廻轉危棧<lb/>
諸峰一望皆下風始信陽山纔抵半買臣駁落讀書臺<lb/>
曾是樵夫終佐漢丈夫出處㑹有時不記當年愚婦訕<lb/>
清泉一脉甘且寒肝肺塵埃得湔浣山頭咫尺不得升<lb/>
<pb n="KR4e0133_WYG_008-25b"/>
甘被同行譏老愞兹行雖勝興未厭斜日歸途幾留盼<lb/>
回頭一笑謝地主他日重來殊未晏<lb/>
　　　和邵二泉申詔許終養韻<lb/>
青門幸有種𤓰田出處無煩更問天自是皇恩深眷戀<lb/>
非闗臣賦有竒偏情同令伯陳情表志在髙平樂志篇<lb/>
願得王陽長在位且教貢禹過年年<lb/>
　　　月夜與客飲千人石<lb/>
千人石上來多矣豈知月夜尤竒偉纎塵不動萬籟寂<lb/>
<pb n="KR4e0133_WYG_008-26a"/>
冷然一片瀟湘水平鋪寳簟光瑩滑脚踏白雲飛不起<lb/>
又如藍田種玉生未齊璆琳琅玕髙復低樓臺林影互<lb/>
虧蔽恍如龍象如狻猊衆賔興起歌且舞持杯互勸行<lb/>
相携歌聲上遏行雲斷舞袖翩躚影凌亂僧房有客竊<lb/>
睨之疑是羣仙降霄漢生公説法今安在巨石低頭向<lb/>
人拜一方明月還可庭空色元來本無壞舉杯問月月<lb/>
不言劍池龍化石依然吳王已去那復管付與吾人一<lb/>
醉眠<lb/>
<pb n="KR4e0133_WYG_008-26b"/>
　　　余斷送迎乆矣内翰嚴維中奉使三湘還過吳<lb/>
　　　　治具邀余過虎丘余不能辭也賦詩一笑<lb/>
看徧蒼梧山外山吳中仍愛小孱顔如何地主翻為客<lb/>
多少榮途未得閒張席坐隈新竹粉題詩劖破古苔斑<lb/>
夕陽共下山門去處處停橈未擬還<lb/>
　　　邵二泉㸃易亭右得泉有詩次其韻<lb/>
酷憐螭吻瀉寒泉百里曾煩乞剰涓繞舍雙魚驚㟁躍<lb/>
調符單馬罷郵傅不愁海若卑秋水㑹見宣尼嘆逝川<lb/>
<pb n="KR4e0133_WYG_008-27a"/>
大易無言原有象定應天一在亭前<lb/>
　　　錢汝礪院使八十<lb/>
當年醫國更何人閶闔傳宣入對頻何事帝心多簡在<lb/>
家傳佐使與君臣<lb/>
　　　辛已新春有感<lb/>
山林朝市本無干怪事驚心欲遣難金谷多藏還作祟<lb/>
鹿門計拙却為安始知晏子辭弼殿豈是王晞愛冷官<lb/>
天與百年雙老眼可堪看徧世途艱<lb/>
<pb n="KR4e0133_WYG_008-27b"/>
　　　十三絶句<lb/>
白草茫茫走亂沙邊風獵獵動悲笳燕山臺殿雖然好<lb/>
宣府元來是我家<lb/>
少年天子重邊功烏帽戎衣手角弓行徧漁陽并上谷<lb/>
並無彍騎到雲中<lb/>
安化跳梁即日平中原羣盗敢縱横鴻都造亂誰堪使<lb/>
除是君王自領兵<lb/>
彭蠡風颿一箭收九江安慶是安流説與藩王徐送欵<lb/>
<pb n="KR4e0133_WYG_008-28a"/>
親臣無數要封侯<lb/>
天子臨江渡六軍長江無浪天無雲笑殺當年魏文帝<lb/>
武夫空復有千羣<lb/>
縛得名王氣轉雄凱歌聲裏擁元戎發蹤不用蕭丞相<lb/>
合與官家第一功<lb/>
燕雲漠漠鎖重樓八駿驅馳正未休莫道十旬猶不返<lb/>
金陵原是帝王州<lb/>
二水三山入豫游八方無事更何憂秦淮流水悠悠在<lb/>
<pb n="KR4e0133_WYG_008-28b"/>
好與官家造酒樓<lb/>
相國移家江水湄金山望幸已多時太平金鏡無由進<lb/>
願得廻鑾一顧之<lb/>
三顧頻繁亦未閒金陵東下是金山分明鐵甕頭邊路<lb/>
載得賢人與共還<lb/>
趙普元為社稷臣君臣魚水更何人難虚雪夜相逢意<lb/>
海錯猶堪佐酒廵<lb/>
北固山前駐翠華殷勤來訪相臣家太湖怪石慙多倖<lb/>
<pb n="KR4e0133_WYG_008-29a"/>
也得相隨載後車<lb/>
賡歌千載盛明良宸翰如今更煒煌漫衍魚龍看未了<lb/>
梨園新部出西廂<lb/>
　　　題西湖春景<lb/>
吳山下瞰西湖水山外青山相對起前朝遺跡何處尋<lb/>
髙下亭臺花霧裏又聞西域靈鷲峰飛墮西湖東㟁東<lb/>
穿花映栁隐復見游人如在錦綉之叢中上天竺下天<lb/>
竺三十六峰如立玉錢塘潮湧雪山來海門巨浪髙如<lb/>
<pb n="KR4e0133_WYG_008-29b"/>
屋我生山水夙所好咫尺錢塘未曾到未曾到神先游<lb/>
畫裏見山如舊識前身已似到杭州何當一日命小舟<lb/>
載我西湖湖上頭徧覽東風十二樓<lb/>
　　　寄韓司徒<lb/>
我昔㳺京華賢豪並馳騁所睎稷契軰肯顧絳灌等一<lb/>
朝事勢異雲散江湖逈翛然卧一丘百念付灰冷死生<lb/>
離合間我志乆已㝠有如河東公在念獨耿耿公如𤣥<lb/>
酒樽澹泊中雋永世途亦堪憐汲短廢脩綆憶忝剡薦<lb/>
<pb n="KR4e0133_WYG_008-30a"/>
初對判尚書省我言公弗猜公意我先領公如劍就硎<lb/>
我若弓受㯳退食多賡酬官居無造請雜篇束碎金欲<lb/>
和輙羞郢豈徒滅坎窞固已絶畦町深情獨先飫苦節<lb/>
衆尤警從宦四十年一室每懸罄中年已鰥居不惑先<lb/>
楊秉曾無菅蒯從况乃粉黛靚吏人抱衾裯一燈照孤<lb/>
影朝飣具三韭夕設或脯脡魯山與陽城異世可同境<lb/>
啜醨彼何人衆醉嘲獨醒謙謙君子心當事尤骨鯁率<lb/>
衆叩天閽羣邪期盡屏傍觀何脉脉獨立殊挺挺嗟天<lb/>
<pb n="KR4e0133_WYG_008-30b"/>
獨奚為事變在俄頃逆閹據津要威福恣所逞平生相<lb/>
許志一旦成畫餅亟褫乃所甘酷罰獨何𤯝我時忝樞<lb/>
近太息莫能拯俸資或潜輸譬割舂鉏脛歸卧汾晉間<lb/>
甘心混鼃黽卻掃絶梁碭清風播箕潁公既遯蒿萊我<lb/>
旋謝台鼎吳晉兩閒人萬里星河炯茫茫天地間挂此<lb/>
東西景蛩蛩失蚷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>佇望勞我頸靡由探興居况復承<lb/>
欬謦欲命淮南駕或放山隂艇出門若有礙大道坐成<lb/>
梗何時睹至治四國仰嘉靖二鳥復相逢雲天恣游泳<lb/>
<pb n="KR4e0133_WYG_008-31a"/>
　　　王成憲府博自崐山來為予七十壽成憲時年<lb/>
　　　　七十八矣追數京師詩社中人惟予兩人在<lb/>
　　　　者感劉禹錫詩因成四首<lb/>
當年闕下㑹羣才日日賡歌把酒杯四十年間誰復在<lb/>
白頭相對有鄒枚<lb/>
鄴下陳思乆已亡應劉徐阮摠堪傷誰知獨有安陽客<lb/>
還到吳門舉一觴<hi>成憲安陽都尉門客</hi>
題詩倚醉字横斜不忍重看感嵗華白髪年來心尚在<lb/>
<pb n="KR4e0133_WYG_008-31b"/>
手持紈扇索驚蛇<lb/>
欲唱凉州調未真米嘉榮後更何人只今才俊休相笑<lb/>
曾是文莊席上珍<lb/>
　　　偶成<lb/>
一日日已去一年年復來來者如黄河之源滔滔而不竭<lb/>
去者如長江之水滚滚而不回人生百年復何有來<lb/>
者去者摧相仍麒麟閣上幾時畫蓬萊頂上何時登我<lb/>
聞九州之外有九州又聞天上五城十二樓安得挾彼<lb/>
<pb n="KR4e0133_WYG_008-32a"/>
安期羡門鍾吕軰乘風馭氣同遨遊下視人世如浮漚<lb/>
　　　志喜和秉之韻<lb/>
周邦雖舊命維新歴盡氷霜快值春天上真人方出震<lb/>
海濵大老定來臣奸回巳報都從殛風俗何憂未盡淳<lb/>
但使遺才收拾盡不妨垂老太湖濵<lb/>
天書夜下罷游田斗覺薫風入舜絃郢邸一朝潛忽現<lb/>
蒼生四海負皆蠲大横己協重離兆厄運行辭百六年<lb/>
從此寰區無一事朝廷尤望任惟賢<lb/>
<pb n="KR4e0133_WYG_008-32b"/>
　　　故順庵駱先生挽詞<lb/>
泮水從游處重來尚宛然古臺猶有柏壞沼己無蓮講<lb/>
授春風地絃歌夜雨天四方多弟子深媿表新阡<lb/>
　　　石田學蒙泉閣老畫蒲萄<lb/>
虬髯詰屈幹鱗皴二老含亳闘出新試看山亭秋雨裏<lb/>
不知若箇得渠真<lb/>
　　　虎丘陸羽泉埋沒荒翳乆矣髙君尹長洲始命<lb/>
　　　　疏濬且作亭其上以表之予賀兹泉之遭也<lb/>
<pb n="KR4e0133_WYG_008-33a"/>
　　　　賦詩紀之<lb/>
翠壑無聲湧碧鮮品題誰許惠山先沈埋斷礎頺垣裏<lb/>
搜剔松根石罅邊雪乳一杯分沆瀣天光千丈落虚圓<lb/>
向來棄置行多惻好謝東山悟道泉<hi>洞庭有悟道泉甘寒清洌而不與桑</hi>
<hi>苧翁之品</hi>
　<lb/>
　<lb/>
　<lb/>
<pb n="KR4e0133_WYG_008-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻八<lb/>
</p>
<p>
</p>
  </div>
</body>
</text>
</TEI>
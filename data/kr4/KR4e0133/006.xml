<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻六</head>
    <p>
<pb n="KR4e0133_WYG_006-1a"/>
欽定四庫全書<lb/>
　震澤集巻六　　　　　　　明　王鏊　撰<lb/>
　　詩<lb/>
　　　次韻林都憲待用蜀中行師二首<lb/>
草檄軍前立馬鞍寄當分閫肯辭難城髙白帝休番戍<lb/>
路繞烏蠻費折盤妖祲潜消邊日煖陣雲低壓瘴江寒<lb/>
何當奏凱歸朝署還整當年舊豸冠<lb/>
單騎曾先萬馬羣綠林諸盗伏斜曛要令孟獲懷諸葛<lb/>
<pb n="KR4e0133_WYG_006-1b"/>
又見曹軍怯趙雲千里仁風行若偃三年炎毒坐如焚<lb/>
平生丰采傾朝野蠢爾羌夷豈不聞<lb/>
　　　飲陳以嚴頷孫堂<lb/>
雲母屏深燭影斜徳星還聚太丘家庭前玉樹森森立<lb/>
池上超宗敢漫誇<lb/>
　　　夜過西虹橋<lb/>
破楚橋邉歩偶停夜船燈火㪚如星館娃歌舞今何處<lb/>
留得吳歌與客聽<lb/>
<pb n="KR4e0133_WYG_006-2a"/>
　　　賀師邵初授御史次師陳韻<lb/>
越溪芝秀麗春晴瑞應人傳豸府名一日文章驚豹變<lb/>
百年風節愛氷清大廷糾劾當宸立秘殿傳宣傍輦行<lb/>
聞説馬周工獻替九重還補舜聰明<lb/>
　　　題舊寫真<lb/>
莫言故我非今我只恐前身異後身自是壺丘生不定<lb/>
丹青雖妙若為真<lb/>
　　　贈僧還杭州<lb/>
<pb n="KR4e0133_WYG_006-2b"/>
徧游鴈蕩與天台少室靈巖到五臺自是此身無係著<lb/>
信於何處見如來髙閒作字元非幻靈徹題詩漫倚才<lb/>
慙媿韓公長擾擾窮年學道只空廻<lb/>
　　　訪徐季止於𤓰涇<lb/>
太湖東轉碧溪斜來訪南州孺子家舊學不嫌樊氏稼<lb/>
閒情兼種邵平𤓰畫船載酒人如玉醉筆題詩墨似鴉<lb/>
好約年年為此㑹前村蹋雪看梅花<lb/>
　　　襟帶江湖樓為仲山都憲作<lb/>
<pb n="KR4e0133_WYG_006-3a"/>
三江東去五湖西特起髙樓枕碧溪桐里波光天外小<lb/>
洞庭山色雨中迷人懷范蠡舟難及地壓滕王閣盡低<lb/>
猶有仲淹憂不忘倚䦨無語到烏棲<lb/>
　　　題秉之塘橋新樓<lb/>
惠連特地起髙樓准擬常時上相游林屋兩峰從海湧<lb/>
太湖萬頃接天流日陳六藝兼諸史勢壓三山與十洲<lb/>
無限風光無限思賦才須是仲宣優<lb/>
　　　登陽山大石<lb/>
<pb n="KR4e0133_WYG_006-3b"/>
陽山從西來勇氣正咆勃聨峰劃中斷散作石突兀不<lb/>
知開闢初誰剗造化窟偶來陟其椒未歩先欲蹶儼如<lb/>
大廷朝冠冕森萬笏又如羽林軍戈劍羅勁卒抉開混<lb/>
沌竅截斷防風骨谽谺唇吻張璀璨鼻眼突嘗疑地生<lb/>
痏又恐天墜孛嵌巖亦通透軒敞且崷崒梯空路不窮<lb/>
補缺屋将杌沮洳滴玲瓏豐茸眠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貀縫生蘚駁斑罅<lb/>
卧松彊倔手摩畏猙獰足履愁臲卼靈湫瞰潜虬危巢<lb/>
俯棲鶻佳處誠悠悠怪事良咄咄錬疑媧皇遺墮恐共<lb/>
<pb n="KR4e0133_WYG_006-4a"/>
工揬神禹鑿難平夸娥推欲沒太湖桮汀瀅絶頂箭恍<lb/>
惚作詩繼前游歸興殊忽忽<lb/>
　　　游天池和仲山韻<lb/>
小輿詰屈穿雲岑愛此巃嵸萬石林廻溪倒挂松樹老<lb/>
絶嶂半染蓮花深尋幽偶值此日暇訪古正惬平生心<lb/>
天池小立戒歸去夜來風雨聞龍吟<lb/>
　　　徴明飲怡老園有詩次其韻<lb/>
吳王銷夏有殘闉特起幽亭據要津剩水繞時傷往事<lb/>
<pb n="KR4e0133_WYG_006-4b"/>
短牆缺處見行人綠楊動影魚吹日紅藥留香蝶䕶春<lb/>
為問午橋閒相國自非劉白更誰親<lb/>
　　　偶成三首<lb/>
墟落斜陽欲暮時烏紗醉岸髪如絲山東未報收羣盗<lb/>
為問來鴻知不知<lb/>
漠漠斜暉轉樹腰花前栁下歩逍遥忽思右掖門前侣<lb/>
隱几無言候早朝<lb/>
習習東風皺水紋花前栁下歩逡廵忽思左順門前侣<lb/>
<pb n="KR4e0133_WYG_006-5a"/>
屈首無言向内人<lb/>
　　　登龍門次師陳韻<lb/>
飛歩凌虚碧嶂腰雙扶贔屭逼層霄嵌中秪恐蜿蜒蟄<lb/>
缺處猶存霹靂焦擘訝巨靈雄氣力峙瞻元禮峻風標<lb/>
知君頭角嶄然乆只候秋風八月潮<lb/>
　　　靈巖山<lb/>
天末遥瞻塔影層今朝携酒試同登吳中信是佳山水<lb/>
人世依然感廢興草滿琴臺微有字鳥啼禪院寂無僧<lb/>
<pb n="KR4e0133_WYG_006-5b"/>
懸崖斧鑿紛如雪何處題詩記我曾<lb/>
　　　栲栳墩<lb/>
栲栳墩前酒一桮良辰勝友好徘徊綠迴埜色疄疄繞<lb/>
翠罨湖光面面開墩姓祗今應我屬風光自昔有誰來<lb/>
懸崖擬欲題名字千古行人首重囘<lb/>
　　　游湖<lb/>
游徧南湖又北湖畫船隨處宿菰蒲青深著雨山如染<lb/>
綠淨無風水似鋪玉帶蟒衣爭快覩鳳笙龍管醉相扶<lb/>
<pb n="KR4e0133_WYG_006-6a"/>
輕橈又轉東湖去何似當年范蠡圖<lb/>
　　　韓文公藍關圖<hi>為陳以嚴賦</hi>
韓公不信佛肯信世有仙牡丹花上誰所賦一朝雪擁<lb/>
藍田關阿湘幻化有如此神仙灼灼在眼前使公一語<lb/>
稍低屈携手同行良非難胡為騎馬浪自苦祗令收骨<lb/>
江之邊乃知此公胸中屼峍有壯氣抵死不肯從湘言<lb/>
當時果州有謝女白晝居室生雲烟須臾上升衆所見<lb/>
公謂魑魅物怪其逢旃後來儒者頗好異遂令末世坎<lb/>
<pb n="KR4e0133_WYG_006-6b"/>
離龍虎紛紛傳乃知韓公不可及泰山北斗不獨文章<lb/>
然<lb/>
　　　送吳縣簿董仁之任鄞丞<lb/>
自頃權奸偷國柄一時在位貪相競剥民膏血輸權門<lb/>
亷恥掃地寜復存誰知小官之中乃有吳縣簿守法亷<lb/>
平獨如故三年佐縣民愛深視金如土民如金每言吳<lb/>
人窮到骨吾此朘削吾何心吳縣簿真難得我欲言之<lb/>
顧非職一朝擢官向寜波於乎奈此吳民何<lb/>
<pb n="KR4e0133_WYG_006-7a"/>
　　　予伏林下覩閭閻之疾苦憫征求之繁多傷循<lb/>
　　　　吏之難值也每以為歎癸酉六月客有過予<lb/>
　　　　談海虞胡令之政者為賦詩<lb/>
有客談胡尹炎歊座上清吳儂偏感徳漢吏不求名正<lb/>
自催科拙無如折獄平懷哉不可借送子若為情<lb/>
　　　留别王濬之和文定公韻<lb/>
小隱何年荻扁來陽城湖畔草堂開團蒲曲几凝香寝<lb/>
町疃芳畦癭石臺雪滿山隂王子至日斜滁上醉翁廻<lb/>
<pb n="KR4e0133_WYG_006-7b"/>
銅瓶早漏春消息欲取寒香入酒桮<lb/>
　　　鄒道士聽雨堂<lb/>
虚白堂深夜寂寥初聞淅淅轉瀟瀟先聲似到梧桐葉<lb/>
餘潤旋添杜若苖信有雷霆驅律令不須蜥蜴助喧呶<lb/>
束先生去無人㑹空使巫尫得爛焦<lb/>
　　　贈仲山<lb/>
東風漠漠動江籬夾浦橋邊二月時花外小車來每早<lb/>
竹西髙閣臥偏遲山横爽氣閒支笏座按新腔自補詞<lb/>
<pb n="KR4e0133_WYG_006-8a"/>
聞有還丹須乞與市中誰者是安期<lb/>
　　　癸酉春雪<lb/>
南國春寒著敝裘夜牕㣲霰聼颼飂夢迴虚室驚先曉<lb/>
瑞應新年望有秋老樹滿庭森棨㦸小奚當户擁貔貅<lb/>
一朝頓咤貧家富捧玉擔銀入茗甌<lb/>
　　　王應爵侍御家園八景<lb/>
　　　　愛山樓<hi>懐親也</hi>
凭䦨看青山欲去仍戀戀青山恒在兹而人不可見<lb/>
<pb n="KR4e0133_WYG_006-8b"/>
　　　　静觀軒<lb/>
夫物各芸芸過眼摠超忽静中何所觀静觀本無物<lb/>
　　　　栖巖亭<lb/>
嵌巖何所有終年此棲遲世事正紛紛問渠渠不知<lb/>
　　　　友石亭<lb/>
巖巖太湖石與結終身契勿學市道交風波起平地<lb/>
　　　　水月軒<lb/>
明月墮流水流光終不定寒潭徹底清乃見本來性<lb/>
<pb n="KR4e0133_WYG_006-9a"/>
　　　　慕濂亭<lb/>
花中有君子濂翁後誰愛勿與流俗言牡丹時所貴<lb/>
　　　　後樂亭<lb/>
鳥鳴㟁栁垂魚跳渚花落曳履渉芳園吾亦樂吾樂<lb/>
　　　　味菜園<lb/>
抱甕灌荒畦採掇恒在手何相莫予欺予膎動三九<lb/>
　　　與嚴太守道卿同登莫釐峰<lb/>
微雨發春妍東風花外軟艮朋約佳遊遥指莫釐巘平<lb/>
<pb n="KR4e0133_WYG_006-9b"/>
生山水心老脚肯辭繭壺觴紛提携曲磴屢廻轉小憇<lb/>
山之腰秘境漸披蕆紫翠盖幢翻青黄繡裀展須臾造<lb/>
其顛四顧目盡眩太湖小汀瀅風帆時隱見吳門俯可<lb/>
掇越嶠杳堪辨摩挲舊題名班駁半苔蘚日斜下山椒<lb/>
窅爾迷近遠問途值樵夫失脚悔已晩懸厓颭伶俜絶<lb/>
壑窺淟涊熹微認前村山寺吠鳴犬觧衣得槃礴仰視<lb/>
坐猶喘韓公鐫華嶽正自恐不免登髙弗知厭持用戒<lb/>
軒冕<lb/>
<pb n="KR4e0133_WYG_006-10a"/>
　　　與道卿鳴陽軰同遊法海寺循平嶺渉楊家塢<lb/>
　　　　還飲偃月岡<lb/>
忽忽春歸不可攀且乘髙興看湖山廻旋翠壑丹厓裏<lb/>
小憇青松白石間為愛韶華連日醉歴觀宦海幾人還<lb/>
風塵楚蜀干戈地舉酒何緣一破顔<lb/>
　　　雲間曹憲副時中夢予抱病作詩見及有可惜<lb/>
　　　　中興天下計獨留忠鯁老東吳之句因酬之<lb/>
五湖三泖夢相通知是平生氣味同抱病不應如獻可<lb/>
<pb n="KR4e0133_WYG_006-10b"/>
觧嘲那復似揚雄自慙杞國憂天計誰辦咸池捧日功<lb/>
多謝青山不吾負朝朝長對白頭翁<lb/>
　　　再遊南湖<lb/>
漾舟出深港舟人問安之我行無定在信彼天風吹東<lb/>
西與北南遠近齊所宜連朝風雨顛晴明喜今兹鳴笳<lb/>
發湖口蘭橈蕩輕漪紅鱗潑剌驚鷗鷺相與飛扣舷激<lb/>
吳歌續彼滄浪詞風雲忽變色前山雨将來勸君趣廻<lb/>
棹無為逮崦嵫<lb/>
<pb n="KR4e0133_WYG_006-11a"/>
　　　送陳指揮蕃遷淛江都司<lb/>
朝廷又起故將軍淛水吳山閫外分禹穴千年通御氣<lb/>
狼山比日熄妖氛驃姚方略今誰敵郤縠詩書舊有聞<lb/>
楚蜀干戈猶未定早看幕府䇿竒勲<lb/>
　　　湖心亭<lb/>
莫釐下瞰湖波水周垣忽向湖心起茫然萬頃銀濤中<lb/>
幻出樓臺信竒偉坐疑閬苑與蓬萊飛墮君家亭子裏<lb/>
長堤花栁青復紅曲䦨直檻東西通龜跳魚泳鷗鷺集<lb/>
<pb n="KR4e0133_WYG_006-11b"/>
相忘如在江湖中石梁倒影卧水底無乃下占馮夷宮<lb/>
桑田滄海須臾變高下帆檣墻外見鴟夷一去那復來<lb/>
五湖風月誰家擅我今無事身自由良辰佳節長來遊<lb/>
觀魚為謝臧僖伯看竹時同王子猷長風蕭蕭起天末<lb/>
浪捲平湖半湖雪歸來還約中秋時把酒青天看眀月<lb/>
　　　戸部正郎無錫錢世恩乞歸養母作樓曰受日<lb/>
　　　　予為賦詩<lb/>
日兮日兮咸池自出稽首向日兮其出遲遲願羲與和<lb/>
<pb n="KR4e0133_WYG_006-12a"/>
兮無駛其馳日兮日兮虞淵自沒稽首向日兮其沒舒<lb/>
舒願羲與和兮無疾其驅日之遲遲兮為我親以常好<lb/>
日之舒舒兮願吾親以難老<lb/>
　　　贈錢元抑<lb/>
詩裏休誇五字城一生文字學西京馬蹄蹀躞東風裏<lb/>
蹋遍燕南幾十程<lb/>
　　　過鄧尉山題天真上人新開禪院<lb/>
手斸嵌巖鄧尉濆五湖風月自平分鐘聲夜扣林間雨<lb/>
<pb n="KR4e0133_WYG_006-12b"/>
蜃氣朝横嶺上雲慧眼又傳新法嗣幔幢曾折古魔君<lb/>
我來亦是尋常事信息誰教野鹿聞<lb/>
　　　有約登天平絶頂者行至龍門力憊而止<lb/>
峭峰突起萬㠝岏聞有仙扄惜未觀勝事有懷行獨往<lb/>
懸厓無路坐長歎龍門已覺吳天隘劍閣誰云蜀道難<lb/>
安得我身生兩翼凌風直上謝蹣跚<lb/>
　　　天平范氏墳<lb/>
衰年不減登臨興福地靈山搜欲罄城西諸峰吾所嘉<lb/>
<pb n="KR4e0133_WYG_006-13a"/>
就中尤愛天平勝亭亭一蓋倚蒼㝠儼若端人人自敬<lb/>
獅山奔伏象山廻支硎秦臺皆退聼横山當面横作屏<lb/>
背擁蓮華互相映林林萬石相拄撐倚揷半天欹不定<lb/>
蹲如虎豹奮攫噬鶱如鵬鯨恣豪横勇如武士力贔屭<lb/>
秀如女子色娟靚我來敬拜太師墳松栢隂森趨一徑<lb/>
忽瞻萬笏森向天直氣噴薄凛猶勁乃思范公立朝時<lb/>
正色危言拄邪佞兹山固合生兹人崧嶽降賢尼孕聖<lb/>
吳山第一稱天平宋家第一稱文正髙風千古允作合<lb/>
<pb n="KR4e0133_WYG_006-13b"/>
仰止巖巖續前詠<lb/>
　　　遊治平寺登吳王郊臺<lb/>
朝發石湖濆暮抵太湖岸青山亦多情供我船中玩船<lb/>
行山亦行一路青不㫁白雲渺渺山重重不知何處昔<lb/>
是吳王宮越來溪邊越城在夫差受困云在兹山中今<lb/>
朝扣禪關訪古尋幽踪僧言事往那能識鐘鼓聲中度<lb/>
朝夕郊臺漠漠麋鹿游茶磨團團蔓荆棘不須弔古傷<lb/>
懷抱且欲慿髙縱吾眺人家歴歴新郭里川瀆沄沄胥<lb/>
<pb n="KR4e0133_WYG_006-14a"/>
口道吳江塔影崑山城一覧因之發長嘯天風萬里天<lb/>
際來吳王郊祀昔日登斯臺千乗萬騎湖上下祗今安<lb/>
在唯見山崔嵬船來船去湖西畔青山無言人自換來<lb/>
來去去世無窮莫學牛山獨興歎<lb/>
　　　金澤僧辨如海年八十九矣手製蓴菜併詩見<lb/>
　　　　貽因和之<lb/>
玉盤急足送蓴絲風味鮮辛慰所思金澤老禪三昧手<lb/>
當時張翰未曾知<lb/>
<pb n="KR4e0133_WYG_006-14b"/>
　　　送蕭尹九成<lb/>
吳楓葉落洞庭波之子還朝整珮珂千古湖山添保障<lb/>
三年邑里減征科游從摠為斯文在瞻戀其如父老何<lb/>
白首林間睇霄漢青春事業莫蹉跎<lb/>
　　　次韻徴眀失觧兼柬九逵<lb/>
野渡空横盡日舟蒹葭生滿白蘋洲毛嬙自倚能傾國<lb/>
稊稗寜知賸有秋學就屠龍誰與試技同操瑟不相謀<lb/>
人間得失無窮事笑折黄花揷滿頭<lb/>
<pb n="KR4e0133_WYG_006-15a"/>
　　　碧螺峰<lb/>
儼雙峰兮亭亭忽霧繞兮雲横岡巒紛兮離合澗壑黯<lb/>
兮崢嶸望夫人兮不遠路杳杳兮難征<lb/>
　　　甲戍春偶成<lb/>
正好春光二月天梅花如雪栁如烟那堪日日風和雨<lb/>
辜負穠華又一年<lb/>
　　　二月十二日雪<lb/>
正徳九載春開嵗始十日青天忽聞雷遠近驚辟易雷<lb/>
<pb n="KR4e0133_WYG_006-15b"/>
聲甫云收大雪忽盈尺連隂二月中節候過驚蟄春分<lb/>
晴復雨雨後雪仍積栁條壓将摧梅萼凍全坼園林諸<lb/>
草樹勾萌吐仍鬱頗聞春秋書又覽月令説從來天人<lb/>
際茫昧固難詰寄語傅巖翁誰歟秉調燮<lb/>
　　　苦雨和施鳴陽<lb/>
十日愁霖一日晴晴時旋聼屋檐鳴摧頺楊栁春無奈<lb/>
狼藉梅花夢自驚觸石𤣥雲隨處起中天紅日㡬時眀<lb/>
唯君不為衝泥怯一慰閒居索莫情<lb/>
<pb n="KR4e0133_WYG_006-16a"/>
　　　與宜興邵天錫小飲象鼻嶺<lb/>
漠漠輕隂雨復晴晴時還不廢郊行困依石几嵐侵座<lb/>
醉吸湖波灧入觥小圃荒畦春事動落霞孤鶩暮山横<lb/>
何如罨畫溪邊路共坐蘭舟蕩月明<lb/>
　　　至太倉欲觀海不遂<lb/>
我欲乗桴從魯叟一觀出日恨無由扶桑只在船牕外<lb/>
悵望婁江日夜流<lb/>
　　　舟中望崑山<lb/>
<pb n="KR4e0133_WYG_006-16b"/>
雲外孤峰影墮江船頭風浪共低昻廿年舊事空回首<lb/>
山自閒時人自忙<lb/>
　　　還至維亭<lb/>
早潮時去晩潮回陸市巴城邐迤來咫尺維亭看又過<lb/>
人生行止信悠哉<lb/>
　　　同年湯侍御用之自壽春來訪予于吳中流連<lb/>
　　　　乆之時同年在者惟仲山世熈兩中丞因邀<lb/>
　　　　為石湖之游日云莫矣直至上方而還因賦<lb/>
<pb n="KR4e0133_WYG_006-17a"/>
　　　　詩為别二首<lb/>
遲日溪山好放舟同人同作石湖游曲江雲侶嗟誰在<lb/>
宦海風帆喜並收駕命淮南真繼呂堂開潁上獨慚修<lb/>
莫言筋力非强健昏黒還須到上頭<lb/>
勾曲歸來訪故鄉姑蘇臺上看斜陽影同月下三人飲<lb/>
目斷雲中一鳥翔往事悠悠餘雪髩交情欵欵只霞觴<lb/>
嵗寒尚有籬邊菊欲伴韓公晩節香<lb/>
　　　六月十九日避暑偃月岡<lb/>
<pb n="KR4e0133_WYG_006-17b"/>
酷暑人間無處避短輿侵曉過東岡方塘曲磵清泉激<lb/>
翠竹蒼松白日涼苔色便教鋪枕席藤枝聊可挂冠裳<lb/>
渇心兩月今朝寫玉斗無煩勸蔗漿<lb/>
　　　東山圗寄同年謝少傅<lb/>
謝公昔隠東山阿其如海内蒼生何謝公今隐東山上<lb/>
海内其若蒼生望東山何在雲悠悠乃在㑹稽東海之<lb/>
東頭朝攀扶桑枝夕飲嚴灘流謝公昔日登臨處今日<lb/>
公來還釣㳺林間世事閲來乆自信忠貞能不朽蜃嘘<lb/>
<pb n="KR4e0133_WYG_006-18a"/>
樓閣倐當空世上浮名亦何有嗟予壮嵗每從公公之<lb/>
心事吾能通嘉謨動得明主顧勁氣直犯奸邪鋒奸邪<lb/>
作奸今亦已中外望公猶未起老松眠壑無萬牛大材<lb/>
為用真難耳平生不識五侯鯖屈鐵為鈎非所能讒煙<lb/>
謗燄乆自熄不煩桓伊仍撫筝<lb/>
　　　九月二日登髙<lb/>
重陽未到便登髙萬里天風觸錦袍山色湖光兼雨暝<lb/>
詩懐酒思入秋豪丹砂漫貯千年藥白雪先嘗九月糕<lb/>
<pb n="KR4e0133_WYG_006-18b"/>
北鴈聫翩音信杳懷人無語首頻搔<lb/>
　　　與謝憲副徳温游陽山箭缺至半山寺而止<lb/>
箭缺攙天知㡬重半山聊復憇吾慵孤臣何處埋幽憤<lb/>
<hi>夫差殺公孫勝於此</hi>髙閣閒來坐晏舂深院潺湲鳴剖竹懸崖矹<lb/>
硉偃長松廻船又過楓橋去卧聼寒山寺裏鐘<lb/>
　　　奉次楊靳二閣老見夀之韻<lb/>
只今廊廟有居州野渡宜横一葉舟月上東山成獨飲<lb/>
花明西苑共誰游杜陵卧病傷今雨宋玉懐人感暮秋<lb/>
<pb n="KR4e0133_WYG_006-19a"/>
多謝新詩寄林下夀筵無地獻觥籌<lb/>
　　　陳以鈞得子二首<lb/>
半舫齋前種玉時森森纔見出墻枝如今又見孫枝透<lb/>
鳳尾翛翛轉更竒<lb/>
年踰耳順髪鬖髿其奈諸孫未見何獨愛君家有英物<lb/>
嶢嶢頂玉㡬摩挲<lb/>
　　　将游毛公壇宿包山寺明日雨不克往<lb/>
毛公已去有仙壇眼見亭臺欲到難翠壑蒼厓增惝恍<lb/>
<pb n="KR4e0133_WYG_006-19b"/>
玉芝瑤草長䦨干洞無金鑰誰能闖井有靈砂尚可飡<lb/>
傳語仙翁莫終棄當時雞犬從劉安<lb/>
　　　次師陳西干草堂韻<lb/>
晏子家居不厭囂年來市賈識偏饒忩禽曉下窺書案<lb/>
門栁時來繫釣橈剰水尚紆吳子國小山寜受越人招<lb/>
紅䦨緑浪姑蘇境寳帶西來第㡬橋<lb/>
　　　乙亥新正十日過陳湖二絶<lb/>
漠漠湖光隱磧沙陳湖東畔是君家春來十日無人見<lb/>
<pb n="KR4e0133_WYG_006-20a"/>
一樹寒梅已著花<lb/>
年來身世摠悠悠漫作陳湖兩日游東望煙波雲萬里<lb/>
逝将吾道付滄洲<lb/>
　　　二月真適園梅花盛開四首<lb/>
萬株香雪立東風背倚斜陽暈酒紅把酒花間花莫笑<lb/>
風光還屬白頭翁<lb/>
花間小坐夕陽遲香雪千枝與萬枝自入春來無好句<lb/>
杖藜到此忽成詩<lb/>
<pb n="KR4e0133_WYG_006-20b"/>
香雪千山煖不消我行處處踏瓊瑤絶勝破帽騎驢客<lb/>
風雪尋詩過㶚橋<lb/>
春來何處能竒絶金谷梁園俱漫説誰信吾家五畝園<lb/>
觧貯千株萬株雪<lb/>
　　　三月六日庭前柏樹有露如脂其味如飴或曰<lb/>
　　　　甘露或曰非也作詩紀之<lb/>
一樹瓏璁凍欲流碎攅紅玉上枝頭香分醽醁春誰釀<lb/>
光映珊瑚夜未收端謝仙人雲外掌思霑暍者道傍喉<lb/>
<pb n="KR4e0133_WYG_006-21a"/>
不知造化真何意獨凭䦨干翫未休<lb/>
　　　和九逵見招山行<lb/>
閒居無送亦無迎唯是看山尚有情那更亞夫懷怏怏<lb/>
却憐定逺䇿平平登髙眺逺眸方豁度塹穿林脚尚輕<lb/>
消夏灣前兩眀月我船終日畫中行<lb/>
　　　消夏灣<lb/>
四山環列抱中虚一碧玻瓈十頃餘不獨清凉可消夏<lb/>
秋來翫月定何如<lb/>
<pb n="KR4e0133_WYG_006-21b"/>
畫船棹破水晶盤面面芙蓉正好看信是人間無暑地<lb/>
我來消夏又消閒<lb/>
　　　明月灣石板<lb/>
巨石陂陀板様平三山當面看雲生何當子夜重來此<lb/>
濯足滄浪對月明<lb/>
　　　石公山石洞<lb/>
石公之景殊不惡巨石懸空欹不落爭知不是補陀山<lb/>
中有仙人儼纓絡<lb/>
<pb n="KR4e0133_WYG_006-22a"/>
　　　石公山試劍石<lb/>
懸崖峭壁立千尺有洞虚明忽中坼吳王寳劍烏能然<lb/>
恐是巨靈神斧劈<lb/>
　　　石公山<lb/>
石公幽處無來跡亦有人家散阡陌我船欲開還不開<lb/>
愛此孱顔蒼雪色<lb/>
　　　林屋洞口古井<lb/>
聞有紫隱泉<hi>真誥云包山有白芝又有隐泉之水正紫色華陽雷平山有田公泉飲之除腹中之</hi>
<pb n="KR4e0133_WYG_006-22b"/>
<hi>蟲與隠泉水同味云是玉砂之流津也用以浣衣不用灰此為異矣</hi>閟在靈仙境金庭不<lb/>
可扣且此汲寒井<lb/>
洞口有深井雲漿湛虚空我來携一甖㑹與仙源通<lb/>
　　　徐氏薜荔園<lb/>
花木年深錦作圍日髙澱紫滴成霏鴈聲晩過横山逺<lb/>
帆影春歸渡渚稀木末芙蓉風盡落墻頭薜荔雨多違<lb/>
却嫌舊日園林主鳳沼承恩乆未歸<lb/>
　　　五月十三日過東岡看新竹時楊梅正熟紅緑<lb/>
<pb n="KR4e0133_WYG_006-23a"/>
　　　　掩暎甚可觀也詩因及之<lb/>
新竹姢姢舊竹斑東西儼立萬琅玕彊鞭迸占青松地<lb/>
清䕃濃添白石壇羽扇動揺香粉墮楊梅㸃綴絳星攅<lb/>
我來避暑年年事錦籜無煩為製冠<lb/>
　　　慰秉之<lb/>
功名不用嘆差池利鈍人生固有之襄野迷途廻未逺<lb/>
邯鄲榮夢覺多時尚平易足君應爾蘧瑗知非我所師<lb/>
芥蔕胸中都掃盡兄酬弟勸復何疑<lb/>
<pb n="KR4e0133_WYG_006-23b"/>
　　　酬鳴陽苦熱韻<lb/>
皇天分四時夏也獨可畏北陸迎炎曦當午勢逾熾衰<lb/>
年苦侵凌袒跣時露臂絺幃可屋張竹牀聊假寐溽暑<lb/>
亦多情不飲乃似醉黄昏稍露坐噆暗蚊莫避緬懷東<lb/>
岡翁本自彊人意翛然松竹林清凉異人世錦籜許裁<lb/>
冠惠我有新制廣厦幾時成帡幪頼餘庇<lb/>
　　　喜𤣥敬少卿致仕<lb/>
似我歸來亦未遲夫君得謝又先之清朝况是懸髙位<lb/>
<pb n="KR4e0133_WYG_006-24a"/>
白社多緣赴夙期到處谿山同載酒故園風物儘裁詩<lb/>
一塲好夢今朝覺却任傍人道是癡<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0133_WYG_006-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集卷二十</head>
    <p>
<pb n="KR4e0133_WYG_020-1a"/>
欽定四庫全書<lb/>
　震澤集卷二十　　　　　　明　王鏊　撰<lb/>
　　奏疏<lb/>
　　　謝存問疏<lb/>
嘉靖元年二月初四日致仕少傅兼太子太傅戸部尚<lb/>
書武英殿大學士臣王鏊謹奏為謝恩事伏䝉聖恩特<lb/>
降勅諭遣行人柯維熊存問併示優眷者臣久伏草莽<lb/>
忽聞詔使臨門有若自天而降光生巖壑歡溢里閭莊<lb/>
<pb n="KR4e0133_WYG_020-1b"/>
誦璽書誨諭微悉閔臣以直道難容嘉臣以勞勩曾效<lb/>
臣之寸衷特荷九重之知雖殞百身何能為萬一之報<lb/>
乎隨欲赴闕陳謝而衰病侵尋恐顛越於道路乃敢具<lb/>
疏以聞臣本樗材遭際聖朝亦嘗承乏内閣預聞國論<lb/>
適值逆瑾盗政播弄威福臣力既不能沮抑性又不善<lb/>
詭隨不得巳乞身而退處于野十有三年無復當世之<lb/>
望矣恭遇陛下龍飛九五庶政一新海隅蒼生欣欣相<lb/>
告復覩太平之治而草葬之臣又不意獲沾優老之典<lb/>
<pb n="KR4e0133_WYG_020-2a"/>
臣不自揆嘗著講學親政二篇志欲效野人食芹之獻<lb/>
而無由今幸天恩下逮何敢復自疑外而以出位為嫌<lb/>
哉竊念古之聖君賢相共成至治之隆者葢起於上下<lb/>
之交而近世之弊多起於上下間隔所以為上下之交<lb/>
其道有二一曰講學二曰親政陛下即阼以來時御經<lb/>
筵聖學勤矣臣愚猶過憂工夫或間斷而不洽所望清<lb/>
燕之間廣厦細旃之上時召文學侍從之臣從容講論<lb/>
凡帝王為治之大經大法日陳于前萬幾之暇惟是觀<lb/>
<pb n="KR4e0133_WYG_020-2b"/>
書觀書之暇静以養心則自内及外無非進學之地殷<lb/>
髙宗所以惟學遜志務時敏道積於厥躬者此也陛下<lb/>
昩爽視朝聖政勤矣臣愚猶過憂堂陛大懸絶而不親<lb/>
所望視朝之暇時御便殿公卿大臣侍從臺諫逐日輪<lb/>
對從容咨訪生民疾苦政事得失使得日陳於前揔攬<lb/>
乾綱不治微細接引忠賢不隔疎逺則自朝至暮無非<lb/>
修政之時周宣王所以早朝晏罷卒成中興之名者此<lb/>
也講學則聖心日明親政則聖政日修君臣上下日周<lb/>
<pb n="KR4e0133_WYG_020-3a"/>
旋於一堂之上又安有間隔之患哉二帝三王之治可<lb/>
復見於今日矣聞古人雖在畎畝義不㤀君故敢輙效<lb/>
其愚誠不自知其言之可用與否其義則臣子事君盡<lb/>
心之道也惟陛下少留乙夜之觀如有可采采而行之<lb/>
則臣雖即寘溝壑無復恨矣其講學親政二篇附奏以<lb/>
聞臣不勝感恩激切屏營之至<lb/>
　　　講學篇<lb/>
國家經筵之設其盛矣乎天子自正朝輦御文華公侯<lb/>
<pb n="KR4e0133_WYG_020-3b"/>
九卿大臣盛服侍列羽林之士亦皆環列以聼經筵一<lb/>
開天下欣欣焉傳之以為希濶之典故曰其盛矣乎然<lb/>
一嵗之間寒暑皆歇春秋月分日不過三三日之間風<lb/>
雨則免政事有妨則免講之日夙具講章至期講訖綸<lb/>
音賜宴儼然而退上下之情未見其親且密也至於日<lb/>
講可謂親矣然體分猶過於嚴上有疑焉未嘗問也下<lb/>
有見焉未嘗獻也昔傅説之告髙宗曰學于古訓乃有<lb/>
獲惟學遜志務時敏厥修乃來遜者遜其志如有所不<lb/>
<pb n="KR4e0133_WYG_020-4a"/>
能敏者敏於學如有所不逮成王訪落于羣臣曰學有<lb/>
緝熈於光明弼時仔肩緝熈者繼續而光明之示我顯<lb/>
徳行者冀羣臣有以開示之也商周之君其學如此之<lb/>
切夫人主一日萬幾固不暇如儒生學士日夜孜孜然<lb/>
而帝王精一之傳治天下之大經大法古今治亂之迹<lb/>
天人精祲之際自非遜敏緝熈亦安望其有得而今也<lb/>
濶畧如是暴之之日少寒之之日多傅之之人寡咻之<lb/>
之人多未見其能得也且不獨商宗周成為然也漢光<lb/>
<pb n="KR4e0133_WYG_020-4b"/>
武雖在軍中投戈講藝息馬論道至夜分乃罷唐太宗<lb/>
延四方文學之士房杜褚薛輩十八人分畨直宿討論<lb/>
經籍或至夜分今貞觀政要與魏徴所論亦可見矣宋<lb/>
世賢主宫中消日惟是觀書居常禁中亦有日課翰林<lb/>
侍從日寓直禁中以備顧問我太祖髙皇帝甫得天下<lb/>
開禮賢舘與宋濓劉基章溢輩日相講論其後聖學髙<lb/>
明詔誥天下皆出御製睿翰如飛羣臣拱視今御製文<lb/>
集是也仁宗皇帝臨御建𢎞文館於思善門之右文學<lb/>
<pb n="KR4e0133_WYG_020-5a"/>
之臣數人入直時至館中講論孝宗皇帝經筵之外每<lb/>
觀永樂大典又嘗索太極圖西銘等書於宫中玩之尤<lb/>
嗜故學士沈度之書日臨數過夫自古帝王之學如此<lb/>
祖宗之學如此陛下睿哲自天春秋鼎盛講明聖學正<lb/>
其時也臣愚特望於便殿之側修復𢎞文舘故事妙選<lb/>
天下文學行藝著聞者七八人更畨入直内閣大臣一<lb/>
人領之如先朝楊溥故事陛下萬幾有暇時造館中屏<lb/>
去法從特霽天威從容訪問或講經或讀史傳或論古<lb/>
<pb n="KR4e0133_WYG_020-5b"/>
今成敗或論民間疾苦閒則游戲翰墨雖詩文之類亦<lb/>
惟所好而不禁葢亦日講之義而加親焉大略如家人<lb/>
父子上有疑則必問下有見則必陳日改月化有不知<lb/>
其然而然者時御經筵所以昭國家之盛典日造𢎞文<lb/>
所以崇聖學之實功如是不巳則聖徳日新又新髙宗<lb/>
成王不得專美於前矣<lb/>
　　　親政篇<lb/>
易之泰曰上下交而其志同其否曰上下不交而天下<lb/>
<pb n="KR4e0133_WYG_020-6a"/>
無邦葢上之情達於下下之情達於上上下一體所以<lb/>
為泰上之情壅閼而不得下達下之情壅閼而不得上<lb/>
聞上下間隔雖有國如無國矣所以為否也交則泰不<lb/>
交則否自古皆然而不交之弊未有如近世之甚者君<lb/>
臣相見止於視朝數刻上下之間章奏批答相闗接刑<lb/>
名法度相維持而巳非獨沿襲故事亦其地勢使然何<lb/>
也國家常朝於奉天門未嘗一日廢可謂勤矣然堂陛<lb/>
懸絶威儀赫奕御史糾儀鴻臚舉不如法通政司引奏<lb/>
<pb n="KR4e0133_WYG_020-6b"/>
上特是之謝恩見辭惴惴而退上何嘗問一事下何嘗<lb/>
進一言哉此無他地勢懸絶所謂堂上逺於萬里雖欲<lb/>
言無由言也愚以為欲上下之交莫若復古内朝之法<lb/>
葢周之時有三朝庫門之外為外朝詢大事在焉路門<lb/>
之外為治朝日視朝在焉路門之内曰内朝亦曰燕朝<lb/>
玉藻云君日出而視朝退適路寝聼政葢視朝而見羣<lb/>
臣所以正上下之分聼政而適路寝所以通逺近之情<lb/>
漢制大司馬左右前後将軍侍中散騎常侍散騎諸吏<lb/>
<pb n="KR4e0133_WYG_020-7a"/>
為中朝丞相以下至六百石為外朝唐皇城之北南三<lb/>
門曰承天元正冬至受萬國之朝貢則御焉葢古之外<lb/>
朝也其北曰太極門其内曰太極殿朔望則坐而視朝<lb/>
葢古之正朝也又北曰兩儀門其内曰兩儀殿常日聼<lb/>
朝而視事葢古之内朝也宋時常朝則文徳殿五日一<lb/>
起居則垂拱殿正旦冬至聖節稱賀則大慶殿賜宴則<lb/>
紫宸殿或集英殿試進士則崇政殿侍從以下五日一<lb/>
員上殿謂之輪對則必入時政利害内殿引見亦或賜<lb/>
<pb n="KR4e0133_WYG_020-7b"/>
坐或免穿靴葢亦三朝之遺意焉葢天有三垣天子象<lb/>
之正朝象太㣲也外朝象天市也内朝象紫㣲也自古<lb/>
然矣國朝聖節正旦冬至大朝會則奉天殿即古之正<lb/>
朝也常朝則奉天門即古之外朝也而内朝獨缺然非<lb/>
缺也華葢謹身武英等殿豈非内朝之遺制乎洪武中<lb/>
如宋濓劉基永樂以來如楊士竒楊榮等日侍左右大<lb/>
臣蹇義夏原吉等常奏對便殿于斯時也豈有壅隔之<lb/>
患哉今内朝罕復臨御常朝之後人臣無復進見三殿<lb/>
<pb n="KR4e0133_WYG_020-8a"/>
髙閟鮮或窺焉故上下之情壅而不通天下之弊由是<lb/>
而積孝宗晩年深有慨於斯屢召大臣於便殿講論天<lb/>
下事将大有為而民之無禄不及覩至治之美天下至<lb/>
今以為恨矣惟陛下逺法聖祖近法孝宗盡剗近世壅<lb/>
隔之弊常朝之外即文華武英倣古内朝之意大臣三<lb/>
日或五日一次起居侍從臺諫各一員上殿輪對諸司<lb/>
有事咨决上據所見决之有難决者與大臣面議之不<lb/>
時引見羣臣凡謝恩辭見之類皆得上殿陳奏虚心而<lb/>
<pb n="KR4e0133_WYG_020-8b"/>
問之和顔色而道之如此人人得以自盡陛下雖身居<lb/>
九重而天下之事燦然畢陳于前外朝所以正上下之<lb/>
分内朝所以通逺近之情如此豈有近世壅隔之弊哉<lb/>
唐虞之世明目達聰嘉言罔伏野無遺賢亦不過是而<lb/>
巳<lb/>
　　　辭免恩䕃疏<lb/>
臣以衰病待盡山林值陛下龍飛聿新庶政雖草莽之<lb/>
臣不見遐遺特遣使存問此三王養老引年之盛典三<lb/>
<pb n="KR4e0133_WYG_020-9a"/>
代以後所罕見也具本謝恩又䝉温㫖褒嘉仍䕃一子<lb/>
為中書舍人臣聞命之日且驚且媿伏念臣歴事累朝以<lb/>
纂修講讀為職業曾無論思獻納之功及居鼎鉉志匡救<lb/>
而未能遽引分而自退此固聖世之所宜棄也豈其垂<lb/>
盡之日荐被稠疊之恩自揣餘生無階上報况䕃子之<lb/>
典朝廷所以待有功臣之譾陋亦預兹典則叨冒滋多<lb/>
罪戾愈積揆之私情且所不穏天下公議其将謂何臣<lb/>
所以聞命而驚受恩而愧者也况臣長男延喆先朝䝉<lb/>
<pb n="KR4e0133_WYG_020-9b"/>
受中書舍人因病不能供職次男延素見任南京中府<lb/>
都事每以才不勝任欲自引退未敢季子方在幼學遽<lb/>
使入官則是未學而使之仕於臣有叨冒之罪於男有<lb/>
鰥曠之憂伏望聖慈察臣<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>悃追寢誤恩以允公議臣<lb/>
無任感激天恩之至<lb/>
　<lb/>
　<lb/>
　震澤集卷二十<lb/>
</p>
<p>
</p>
  </div>
</body>
</text>
</TEI>
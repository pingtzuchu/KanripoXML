<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻三十</head>
    <p>
<pb n="KR4e0133_WYG_030-1a"/>
欽定四庫全書<lb/>
　震澤集巻三十　　　　　　明　王鏊　撰<lb/>
　　誌銘<lb/>
　　　皇甫成之墓誌銘<lb/>
鄱陽丘公之知吾蘇也嘗妙選吳下文士得四人與其<lb/>
弟霖游四人者長洲皇甫成之崑山朱天昭吳門徐廷<lb/>
芸洞庭王鏊濟之也丘公好文學知人下士四人者亦<lb/>
樂其相得日相游從講說相觀相勵明年乙未鏊及第<lb/>
<pb n="KR4e0133_WYG_030-1b"/>
入翰林其後天昭登進士授監察御史廷芸亦薦於鄉<lb/>
獨君八試應天皆不第𢎞治戊申有司貢入太學則病<lb/>
不能行矣明年四月二十四日卒於家又明年十二月<lb/>
十三日祔葬於邑之尹山鄉其子録訃於鏊發書哭之<lb/>
慟已乃曰吾知君者固宜録則為誌其墓曰君諱信字<lb/>
成之皇甫姓少負竒氣議論偉然為文章援筆數千言<lb/>
立就作詩有警語尤工書法工拙肥瘦能隨人意鏊嘗<lb/>
作詩未得書君代書之他日示鏊鏊不能辨也行師趙<lb/>
<pb n="KR4e0133_WYG_030-2a"/>
文敏楷師張即之以上逼於顔魯公瓌偉峭勁求者日<lb/>
填戸吳中公府學校齋坊多出其手鏊嘗評其書云竒<lb/>
峯矗起枯松倒生嘗患卞急以問於鏊鏊為二語答之<lb/>
曰静以勝躁理以勝忿君曰我知之矣扁其室曰韋庵<lb/>
自是含垢以忍其從善如此雖屢困塲屋而氣不衰與<lb/>
朋友交劇飲歌呼不見厓岸赴義如嗜欲治生教子皆<lb/>
有程度父病徹夜侍湯藥不懈居喪哀毁甚言及輙流<lb/>
涕終喪亦然終其身無不然皇甫氏世家真定自宋南<lb/>
<pb n="KR4e0133_WYG_030-2b"/>
渡來居長洲之孔聖里曾祖諱均祖諱璵考諱通其世<lb/>
系詳見鏊所撰其先處士墓誌配彭氏子三金録銍孫<lb/>
三淞浤沖録為郡庠生未冠已負才名人謂君有後矣<lb/>
君年十三則為巡按御史眉山歐君所竒今冢宰三原<lb/>
王公之巡撫吾蘇也日召與語亟對衆稱其才前廣信<lb/>
太守淮陽金君見其文曰珠璣金玉莫可城量故兩廣<lb/>
巡撫右都御史韓公亦曰皇甫子卿雲甘雨也卒時年<lb/>
四十六銘曰<lb/>
<pb n="KR4e0133_WYG_030-3a"/>
八戰於蓻輒北以躓千里之足嗟不一試躓且復起君<lb/>
寔有子君墓吾銘以是慰耳<lb/>
　　　南京刑部郎中應天府丞中憲大夫張君墓誌<lb/>
　　　銘<lb/>
昔宋之南遷也南軒張先生敬夫有子留松之上海上<lb/>
海之張其稱葢久元世有諱楷者仕為總督海運提舉<lb/>
提舉生達之仍督海運生二子詢國初舉賢良知貴溪<lb/>
縣諤仕至陜西僉事生復古通左氏春秋海寜教諭教<lb/>
<pb n="KR4e0133_WYG_030-3b"/>
諭生述亦通春秋攻古文詞是生南京刑部郎中詔寔<lb/>
惟君之考君諱黼字<hi>闕</hi>　少承家學嵗甲午占應天鄉<lb/>
試丁未登進士授南京刑部主事進員外郎又進郎中<lb/>
𢎞治十一年上疏乞致仕上嘉其恬退進應天府丞致<lb/>
仕居林下值今上上兩宫徽號進階三品子鳴鳳以御<lb/>
史考最加中憲大夫年七十<hi>闕</hi>　以<hi>闕/</hi>　年<hi>闕/</hi>月<hi>闕</hi>日<lb/>
卒君始為刑曹恂恂儒者也一旦舍所業而事城旦書<lb/>
人且謂將不勝而君若素習然雖老法家無以過之民<lb/>
<pb n="KR4e0133_WYG_030-4a"/>
有里嫗訟其子不孝者君引其子責曰是非汝所由生<lb/>
耶語其母曰是非汝所生耶胡為乃爾反覆開譬以人<lb/>
倫之義皆感悔泣去龍江張謙武斷豪猾持吏短長吏<lb/>
莫敢問君寘之法龍江人驩譁相慶嵗丙辰鳴鳳登進<lb/>
士君喜曰人言刑官無後吾嘗懼焉訊鞫每以恕求之<lb/>
曰庶免乎此其徴矣及鳴鳳官南臺旦暮定省樂也君<lb/>
一日出郊鳴鳳自郊歸值之遽下馬立道周輩類御史<lb/>
疾馳去君乃嘆曰吾老矣安得復與兒子輩爭衡哉自<lb/>
<pb n="KR4e0133_WYG_030-4b"/>
是有去志未幾逆瑾柄國孥戮天下士君獨超然不預<lb/>
人尤髙之君性澹泊敦厚不事表襮處兄弟宗族朋友<lb/>
罔不以義下至臧獲亦得其懽心然人有過則面折之<lb/>
人知其非茍然者未第時嘗夢人語之曰汝名先狀元<lb/>
覺而思曰吾其殆乎第豈有登狀元先者及㑹試榜出<lb/>
名在十五而鉛山費宏十六是年宏廷試第一始大神<lb/>
之其幼也嘗夢神示府丞字莫測及致仕而有府丞之<lb/>
命人生得喪其果有前定者耶娶尹氏封恭人繼瞿氏<lb/>
<pb n="KR4e0133_WYG_030-5a"/>
封恭人子男二鳴鳳尹出鳴鶴瞿出鳴鳳於逆瑾時以<lb/>
言獲譴罷歸五年瑾敗始遷湖廣按察僉事又進沅辰<lb/>
兵備副使以丁丑十二月葬某處予考丁未㑹試得君<lb/>
丙辰又得鳴鳳鳴鳳因是逺渉太湖來請銘銘曰<lb/>
誰謂刑官而多無後惟允惟明福流斯厚世方競趨獨<lb/>
屏幽居不贏其祉施于孫子<lb/>
　　　故河南監察御史程君墓誌銘<lb/>
孝宗皇帝御天下憂憫元元體貎大臣而於臺諫尤所<lb/>
<pb n="KR4e0133_WYG_030-5b"/>
優假於是言官多得盡言而言之得體剴切而可憚婉<lb/>
曲而可思明白而可以感動人主者亦無幾人若休寜<lb/>
程君良用其所謂得進言之體者也君諱材初以進士<lb/>
授閩之汀州府推官汀俗故號頑獷君至方毅明察一<lb/>
時獄訟不之守而之推守以是嗛之巡按御史胡華入<lb/>
守言每含怒以待有因法當流胡欲寘之死君據法以<lb/>
諍胡曰我不知法耶胡怒益甚君辨不已久之胡忽自<lb/>
悟曰推官言是也不然幾誤殺一人後有大獄必召君<lb/>
<pb n="KR4e0133_WYG_030-6a"/>
議巡郡必挾君以往文事武備悉以委之且舉君為八<lb/>
閩循吏之首召授河南道監察御史即上疏劾大臣貪<lb/>
耄者二人時長憲者謂試御史不得遽言事不與實授<lb/>
君亦不顧曰試御史獨非言官耶㑹考京職給事中吳<lb/>
蕣王葢被黜二人葢嘗劾冡宰馬公者君遂上疏言大<lb/>
臣天子之腹心言官天子之耳目任腹心而廢耳目可<lb/>
乎願留蕣葢黜臣等之緘黙者未幾又疏九庫出納之<lb/>
弊蠧政為剗甲子秋始實授御史往福建清戎伍至天<lb/>
<pb n="KR4e0133_WYG_030-6b"/>
津值中貴進時鮮者暴横不法上疏劾之因請上節貢<lb/>
賦以安民生至淮安又上宏大綱舉萬目以隆治體任<lb/>
將帥以重邊防謹謚議以昭公道累數千言今上初政<lb/>
又上十事一曰君心萬事之本聖學進修之本朝廷四<lb/>
方之本部院諸司之本衣食生民之本禮樂教化之本<lb/>
賢才致治之本聽納求諌之本將帥攻守之本内治外<lb/>
攘之本所歴地方災傷又上奏曰陛下登極之初災異<lb/>
數見願反身修徳信用忠賢自宫闈以及百執事皆禁<lb/>
<pb n="KR4e0133_WYG_030-7a"/>
絶奢侈與逸遊戲玩之具與夫不正之人無益之事可<lb/>
緩之賦一切罷去皆人所難言者又嘗薦人才如王綸<lb/>
可尚御藥許進宜本兵柄陸完之勤廉林俊之養素自<lb/>
重陳茂烈張詡夏鍭潘府之恬退後多為名士君自以<lb/>
裔出於程而生於新安故一意程朱之學嘗曰今世人<lb/>
才之不逮古者科目害之也朝廷設科以取士士由科<lb/>
目以進身豈利禄之謂哉所至輒引諸生以講明性理<lb/>
之學雖簿書樷遝而手不釋巻居大父母喪不用僧尼<lb/>
<pb n="KR4e0133_WYG_030-7b"/>
道士至今家以為法時巡按缺員君兼領其事又兼查<lb/>
理文巻軍器諸務填委君殫精竭慮遂以憂勞成疾疾<lb/>
革召所屬語之曰吾為言官不能舉其職死有餘媿死<lb/>
之日其勿歛賻賵以重吾罪古者冠帶不送死其為吾<lb/>
易深衣以殮時有族叔在浙西求一訣君曰為謝吾叔<lb/>
察院豈私見所耶叔大哭而去時正德丙寅九月十七<lb/>
日也年止四十有一以某年某月某日葬某處君娶方<lb/>
氏子男二曰黙曰然程之先出自周伯休父世望廣平<lb/>
<pb n="KR4e0133_WYG_030-8a"/>
而新安有程自元譚公始公七世祖元三公自槐塘出<lb/>
繼大呈材五世祖誠公由大呈定居岑山今為岑山人<lb/>
大父示瑞考祚君修髯偉儀觀抱負落落不凡與張芝<lb/>
戴銑為友砥礪以名節必欲追古人及之不肯隨世碌<lb/>
碌以就功名官内臺一年所上十餘疏疏皆當今急務<lb/>
非掇拾細故以塞責亦不為矯訐以求名惜中道忽踠<lb/>
然跡其所樹立亦足襮白於天下雖不至公卿未為不<lb/>
遇也假而位至卿相終老黙黙以去視今所得何如哉<lb/>
<pb n="KR4e0133_WYG_030-8b"/>
君之葬十有<hi>闕</hi>年其子然舉應天鄉試髙等始以狀來<lb/>
泣請銘曰先君累不第公考應天則在選癸丑復不第<lb/>
公考㑹試則又在選豈生能知之死不能表之乎冡宰<lb/>
陸公又以書來曰程君屬纊忍死以囑完曰必得公銘<lb/>
此言不可忘也余不能辭銘曰<lb/>
我思古人伊漢之誼筞懐治安志實經濟遇君之明卒<lb/>
乃不試唯光與禹三事周旋為國耆耉一辭莫宜校是<lb/>
二者孰夭孰延於乎良用可以無怨<lb/>
<pb n="KR4e0133_WYG_030-9a"/>
　　　明故通議大夫都察院右副都御史徐公墓誌<lb/>
　　　銘<lb/>
正德乙亥正月二十九日都察院右副都御史徐公卒<lb/>
於家訃聞上命有司治葬事丁丑三月某日葬堯峯山<lb/>
之先塋友人大學士王某刻其碑曰公諱源字仲山世<lb/>
家吳長洲尹山之𤓰涇祖孝質贈通議大夫都察院右<lb/>
副都御史考諒初封工部都水主事贈武選郎中加贈<lb/>
通議大夫都察院右副都御史公少則好學工文有名<lb/>
<pb n="KR4e0133_WYG_030-9b"/>
吳下成化乙酉占南畿鄉薦乙未登進士第授工部都<lb/>
水主事理徂徠等處泉源改兵部武庫司主事歴職方<lb/>
員外郎武選郎中廣東布政司左叅政浙江右布政湖<lb/>
廣左布政都察院右副都御史巡撫山東初武選最號<lb/>
劇司公至洗心自誓一意奉公權貴請囑戒門者一切<lb/>
勿通而籍其姓名若將行罰者囑賄遂絶時天下武功<lb/>
爵幾二十萬坐耗天下絶嗣者以疎逺襲公奏宗派許<lb/>
襲傍支者一切罷之大革冗濫舊例以罪亡者落職公<lb/>
<pb n="KR4e0133_WYG_030-10a"/>
謂罪有輕重以笞杖而革其職不已甚乎人又樂其寛<lb/>
大司馬馬公甚委重之廣東𠞰雲桂猺獞公督粮水陸<lb/>
並進觸瘴癘深入師以克濟山東嵗饑公與刑部何侍<lb/>
郎分行賑濟割臨清倉米八萬有竒以補嵗漕之數明<lb/>
年徴償公奏民頼拯給稍蘇而又遽征之何殊弗給詔<lb/>
免與民涇王就封於沂以水涸將由陸之國民為騷動<lb/>
公檄所司姑緩之亟發卒濬河水旋至坦然之國公私<lb/>
無擾公凡三蒞塲屋浙藩拆巻多儒士御史意欲有所<lb/>
<pb n="KR4e0133_WYG_030-10b"/>
前却公曰科塲所取者文即通榜儒士何傷山東歛銀<lb/>
將於鹿鳴宴贐士公曰方筮仕而示以利非為政之體<lb/>
乃已嘗代祀岳鎮東海齋之夕應時澍雨闕里文廟成<lb/>
有白金文綺之賜累疏乞致仕詔馳驛以歸公温粹寛<lb/>
仁人稱長者而臨事執守堅定雖當官蒞政未嘗一日<lb/>
去書不觀文章博雅尤喜為詩力去近世尖新之習書<lb/>
有米家父子風配朱氏封安人贈宜人加贈淑人子男<lb/>
三栥例授蘇州衛指揮同知先卒棠國子生㰍郡庠生<lb/>
<pb n="KR4e0133_WYG_030-11a"/>
女三孫男三勲烈熊曽孫一余與公交四十餘年公弟<lb/>
南昌經府澄狀公行來請銘銘曰<lb/>
端粹温文以富厥有施于有政亦既克守毁或求全非<lb/>
我所取銘于山阿噫奈公何<lb/>
　　　嘉議大夫南京工部右侍郎沈公墓誌銘<lb/>
宜興沈氏其先蓋出梁隠侯約之後世家吳興曽祖源<lb/>
澤元季避仇來居宜興之黄瀆洪武中舉遺才拜代州<lb/>
同知祖徳榮考養以公貴贈通議大夫公天順已卯占<lb/>
<pb n="KR4e0133_WYG_030-11b"/>
應天鄉薦庚辰登進士第授南京户部主事歴員外郎<lb/>
郎中陜西布政司㕘議福建㕘議㕘政廣西江西左右<lb/>
布政使都察院右副都御史遂進南京工部右侍郎乞<lb/>
致仕家居十餘年年七十一卒𦵏大潮山公在陜分守<lb/>
商洛流逋新歸者詔復三年而有司征役如故公劾其<lb/>
罪募工甓其城免屢築之患福建銀鑛所司有額外之<lb/>
賦公案之落職御史欲翻案出之公執不可御史卒從<lb/>
之廣西鎮守刻戍粮衆聚羣噪扣官署燔民舎撫之不<lb/>
<pb n="KR4e0133_WYG_030-12a"/>
聽公命土兵擒殺十餘人乃定當是時微公幾為亂琉<lb/>
球使入貢竊尚方禁工縱淫媟夷人易變所過莫敢問<lb/>
涉江西境公曰若縱之歸得無為外夷笑乎以計擒之<lb/>
鄖陽七府諸司皆創建吏緣為奸公至則黜贓吏三四<lb/>
輩民無田者聽開墾荒埜仍復其租三年得熟田數千<lb/>
頃訪校官有學行者令諸生相從講學教軍士採材木<lb/>
陶瓴甓甓其城十二里闢城南教塲悉樹以柳以時演<lb/>
武其間至今萬柳成隂鄖人飲於江以故多癭疾公始<lb/>
<pb n="KR4e0133_WYG_030-12b"/>
命鑿十井於城中且造浮橋以通樊城免風濤之患以<lb/>
均州泰和宫觀香銀糴榖賑饑有司至今遵行之其在<lb/>
湖廣奏定各藩府嵗祿又驗丁粮多寡定徭役輕重長<lb/>
沙武岳諸郡逋負至二百餘萬有司征求百方民終不<lb/>
能輸公奏宜命官檢實有所解縱庶民得沾恩而官事<lb/>
亦辦詔即委公蠲民五十餘萬折徵餘萬官民兩利焉<lb/>
湖南宣撫宣慰諸司交惡或請兵𠞰之公言蠻夷相攻<lb/>
不可以疲中國其後諸夷亦自解兵平漢鎮逺地邊貴<lb/>
<pb n="KR4e0133_WYG_030-13a"/>
州而懸屬湖廣所司奏欲割屬貴州為便公言犬牙相<lb/>
制自祖宗深意豈可輕變唯征調詞訟則屬之貴南京<lb/>
嵗治宫室城池戰船上供器用動以萬計大氐奸人乾<lb/>
沒其間費鉅而工窳公性善㑹計躬自物色品節多寡<lb/>
日月省試又謹倉庫出納之數諸小無所容其奸興訛<lb/>
造謗公知事不可為遂求去矣初公為員外監倉監税<lb/>
亦以嚴察羣小不便侍郎章綸入浮議因考察劾公物<lb/>
議紛然時葉文莊公為吏侍上命與都給事毛宏同蒞<lb/>
<pb n="KR4e0133_WYG_030-13b"/>
之乃白公之直前任怨自小官則然矣公孝弟清修好<lb/>
學予嘗評其詩有魏晉風楷書得魯公筆意往年至宜<lb/>
興公約予遊張公善巻二洞又至太潮山則已自塋冡<lb/>
壙營域饗祀堂室池沼橋梁碑亭綽楔秩然嚴整余曰<lb/>
跡公治行即不諱朝廷當命官治何預為公曰生無功<lb/>
於國死敢煩官家即是亦可知其賢矣初娶某氏繼某<lb/>
氏皆封<hi>闕</hi>人子男二某某銘曰<lb/>
抑抑沈侯潤澤而㮚自為郎官所至則發四臨大藩御<lb/>
<pb n="KR4e0133_WYG_030-14a"/>
史中丞南少司空名位俱登古亦有言清而容物吾豈<lb/>
不容恥是呫囁超然出之道不我欺峩峩太潮公手所<lb/>
治千秋萬年尚安在兹<lb/>
　　　故中憲大夫知温州府事文公繼室吳安人墓<lb/>
　　　誌銘<lb/>
𢎞治<hi>闕</hi>　年中憲大夫知浙江溫州府事文公卒於官<lb/>
返𦵏吳縣梅村之原安人祁氏祔後二十<hi>闕</hi>年為正徳<lb/>
己卯九月某日繼室安人吳氏卒其年十二月十有三<lb/>
<pb n="KR4e0133_WYG_030-14b"/>
日祔𦵏祁安人之右初大夫之𦵏安人曰其為我穿穴<lb/>
冡傍吾且從公於兹時未四十也至是竟如其志吳世<lb/>
吳人安人考諱清仕終永康縣學教諭母顧獨以二女<lb/>
居大夫時知永嘉喪其配祁安人聞永康之季則賢也<lb/>
乃委禽焉安人通孝經小學<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於禮度時大夫諸子皆<lb/>
幼安人煦濡抱負察其燠寒饑飽癢疴有若所生雖諸<lb/>
子亦不知其非所生也隨官博平丞南太僕總持内政<lb/>
賔客祭祀之奉下至米鹽筐篋巨細罔有遺漏而内外<lb/>
<pb n="KR4e0133_WYG_030-15a"/>
之限尤嚴大夫以是無内顧憂乃官溫州單舸之任比<lb/>
疾始迎安人以往未幾大夫不祿諸子在吳含斂殯奠<lb/>
皆合儀法已則闔廨舍約臧獲輩無敢䦨出入悉籍圖<lb/>
史及官府簿書扃鐍以須其子之至郡人歸賵甚腆子<lb/>
却之安人曰是無忝乃父矣歸官即謝膏沐屏處一室<lb/>
雖姻親罕覿其面大夫之子三曰徵靜徵明祁出也以<lb/>
文學世其家徵明雖未第名已徹海内每秋試主司以<lb/>
不得徵明為歉而徵明未嘗以不第為懟也庻子室孫<lb/>
<pb n="KR4e0133_WYG_030-15b"/>
男八女三嗚呼近世風俗之壞俗有不堪説者予甚傷<lb/>
焉若安人者獨居十年冰蘗之操不磷不緇可不謂賢<lb/>
乎君子以是知大夫之教行於家也銘曰<lb/>
詩詠柏舟志矢弗他鳴鳩飼子其愛無頗我懷伊人寜<lb/>
復有之洵美安人維其似之梅原之封於今有耀噫嘻<lb/>
末俗尚克是俲<lb/>
　　　亞中大夫雲南按察司副使賀公墓誌銘<lb/>
雲南按察副使賀公諱元忠字澤民其先自宋南渡來<lb/>
<pb n="KR4e0133_WYG_030-16a"/>
家吳包山之陽曽祖孟安祖文昌世有隠徳考廉以易<lb/>
學魁應天解試歴官<hi>闕</hi>江學訓福建按察知事以剛直<lb/>
不能隨時告歸授徒吳中今吳中易學最盛其淵源蓋<lb/>
有自云公得家學之秘成化辛酉占解試高等壬辰登<lb/>
進士授行人司行人擢江西道監察御史巡視漕河河<lb/>
道為通出按廣西風裁澟然剔奸振滯黜汚崇良名聲<lb/>
大振當道者多才之而亦有不悦者乃除河南按察司<lb/>
僉事以憂去改僉雲南按察司撫夷勦宼茂著勲績鎮<lb/>
<pb n="KR4e0133_WYG_030-16b"/>
守黔國公巡撫巡按僉舉公資望不當尚滯卑官遂進<lb/>
按察副使兵備金齒騰衝時木邦孟養舉兵相攻累嵗<lb/>
不解公躬冒嵐瘴諭以威徳事且就緒而固以疾乞歸<lb/>
矣帳下千人以金贐不受夷人為作卻金亭以旌其廉<lb/>
云公歸林下凡二十四年嵗乙丑詔進亞中大夫正徳<lb/>
丙子八月十日以疾卒春秋七十有八其年十二月廿<lb/>
有六日𦵏山之西塢配鄒㳟人祔子男六泰以進士歴<lb/>
官御史直言被謫敘遷南京刑部郎晉郡庠生艮漸巽<lb/>
<pb n="KR4e0133_WYG_030-17a"/>
孚孫男二安節安世公為人操執堅定面目嚴冷在道<lb/>
時獨持憲紀輩類御史抑首娖娖不敢出一語親舊或<lb/>
有囑則厲聲曰吾知有國法不知有他他曰有言言事<lb/>
當有跡則又厲聲曰御史以風聞言事必竢發而後舉<lb/>
則焉用御史為家居久矣雖子弟不敢媟見泰以御史<lb/>
按閩中還侍立左右惴惴如也近世仕者多崇第宅廣<lb/>
田園以侈相高公少能以其家富迄老所居狹隘卑陋<lb/>
終不肯覆一瓦増一廛曰無為子孫累也冠服敝舊飲<lb/>
<pb n="KR4e0133_WYG_030-17b"/>
饌菲薄能甘之雖宴享賔客亦不肯隨俗奢靡值伎樂<lb/>
必望望然去之出入坐一小航人不知其嘗有官也於<lb/>
乎其可謂篤於自信不為流俗所變者耶銘曰<lb/>
去古逾逺侈日滋滔滔末俗止者誰嗟允夫子矜獨持<lb/>
毅然不惑行不隨後有考者在于斯<lb/>
　　　光禄大夫柱國太子太保户部尚書武英殿大<lb/>
　　　學士贈太傅文僖靳公墓誌銘<lb/>
正徳庚辰八月七日太子太保户部尚書武英殿大學<lb/>
<pb n="KR4e0133_WYG_030-18a"/>
士靳公卒未𦵏武宗南巡還師過鎮江幸其第親臨其<lb/>
喪撫柩嗟悼者久之今上入繼大統訃聞為輟朝一日<lb/>
諭祭者九贈太傅諡文僖遣進士朱紈治𦵏事其子懋<lb/>
仁卜以嘉靖元年二月二十五日葬公于其邑長山之<lb/>
原某於公為寮友又姻家也知公為深故為之銘公諱<lb/>
某字某靳之先世家廬州元季避亂徙鎮江之丹陽曽<lb/>
祖諱某祖諱榮不仕考諱瑜溫州府經歴有遺愛在温<lb/>
皆以公貴贈光祿大夫柱國太子太保户部尚書武英<lb/>
<pb n="KR4e0133_WYG_030-18b"/>
殿大學士曽祖妣姜祖妣吳妣范皆贈一品夫人始溫<lb/>
州年踰五十無子范夫人憂之隂為置媵於側室溫州<lb/>
見之驚曰是何為者吾老矣何可復累人亟遣歸其家<lb/>
俄而范夫人就館以天順甲申十二月二十日生公於<lb/>
溫州之官舍少長頴悟捷出時廣東副憲丁玉夫號深<lb/>
理學公從之游又從今致仕少傅楊公游其學益邃以<lb/>
博𢎞治已酉舉應天鄉試第一庚戌㑹試第二廷試第<lb/>
一甲第三及第授翰林院編修𢎞治丙辰皇太子將出<lb/>
<pb n="KR4e0133_WYG_030-19a"/>
閣講詔選正人以端國本其選特慎翰林舊學多不預<lb/>
户部尚書佀公以公名上遂兼司經局校書未數日也<lb/>
宫僚還侍皇太子獨指公問左右曰非靳先生耶固巳<lb/>
目屬之孝廟幸講所尤加奬異有文綺玳帶之賜又進<lb/>
春坊中允㑹典成進春坊左諭徳翰林院侍講公每侍<lb/>
講筵敷奏雍容儀觀修偉重瞳屢回武宗登極公以舊<lb/>
學進太常寺少卿翰林院侍講充日講是嵗范夫人卒<lb/>
京邸給驛歸治𦵏服闋還職尋掌翰林院事進禮部侍<lb/>
<pb n="KR4e0133_WYG_030-19b"/>
郎時逆瑾盜政常因事諷公密書京官殿最以進公不<lb/>
從銜之時翰林多外遷公亦左遷為光祿卿巳乃復舊<lb/>
改吏部又進兼翰林院學士管誥勑掌詹事府事仍充<lb/>
日講官又進禮部尚書甲戌遂進文淵閣大學士㕘預<lb/>
機務巳又進太子太保户部尚書武英殿大學士公在<lb/>
内閣屬時多事居常色憂不滿容與少傅楊公等同心<lb/>
輔政時上講武禁中視朝稀晩相與上言謹視朝之節<lb/>
以示勤政嚴宫闈之禁以備不虞儲嗣未定海内寒心<lb/>
<pb n="KR4e0133_WYG_030-20a"/>
中外無敢言者又相與勸上擇宗藩之近且賢者置之<lb/>
京師以係海内人心竢皇子誕育仍歸藩邸皆人所難<lb/>
言者丁丑上以郊祀畢將遂田南海子公時卧病即上<lb/>
疏言方今國本未定中外危疑饑饉荐臻四方多警鑾<lb/>
輿豈可輕動遂乞告詔遣御醫視疾中使存問又上疏<lb/>
乞致仕不許時禮部以㑹試請考試官詔以屬公公曰<lb/>
吾儕所以報國者在此力疾以往事竣復三上疏乞去<lb/>
上以公忠勤體國方切倚毗屢詔慰留公詞益切乃許<lb/>
<pb n="KR4e0133_WYG_030-20b"/>
之賜勑給驛以歸有司月給祿米輿皂且䕃子懋仁為<lb/>
中書舎人公雖得謝而憂世之心不釋居常邑邑不解<lb/>
顔人莫測其所以越二年疽發背卒壽五十有七在翰<lb/>
林時同考㑹試主考順天鄉試者一考㑹試者再授庶<lb/>
吉士者再造就為多西夏賊平賜賀功牌一尋又賜麒<lb/>
麟斗牛服玉帶罪人家屬蟒衣三襲及歸又賜襲衣白<lb/>
金楮幣公豐夷溫粹可望而親平居端黙臨事則侃侃<lb/>
無所避為文根極理要病世之學者多趨華靡教人必<lb/>
<pb n="KR4e0133_WYG_030-21a"/>
先經學嘗曰涵養須用敬進學則在致知此虞廷相傳<lb/>
心法也嘗典試崇雅黜浮力變士習家居斥去紈綺侈<lb/>
麗之物作師儉堂以示子孫事親色養無違居喪致毁<lb/>
而動遵儀禮自袒括至祥禫皆有儀注以為後式晚以<lb/>
故第遜其族兄作室城南建祠堂於正寢之東置祭田<lb/>
祭器作惇敘堂以合族革去近世焚楮之弊其好古力<lb/>
行如此夫人某氏故雲南左布政使某之女繼夫人夏<lb/>
氏金氏子男一即懋仁女六長適故禮部侍郎費公之<lb/>
<pb n="KR4e0133_WYG_030-21b"/>
子太學生街次聘江隂夏載次聘某次聘宜興少師徐<lb/>
文靖公之曽孫坤次聘鎮江衛指揮使陳可貞之子次<lb/>
幼於乎公生平力學不懈學必以濂洛為宗不可謂不<lb/>
純且正也際遇兩朝致位政府不可謂不遇也用未久<lb/>
而歸歸未久而卒其所蘊有未能盡試者乎天下顧不<lb/>
能無惜焉銘曰<lb/>
翼翼文僖奮自南服翔于詞林秀動睿目遭際泰陵睠<lb/>
焉顧只不難正朕而況朕子遂加校書隨侍春宫朝經<lb/>
<pb n="KR4e0133_WYG_030-22a"/>
暮史風議雍容儲宫南面從龍以登秘閣巖巖心膂股<lb/>
肱惟是師臣海内承式乃匪其榮而憂而惕丹扆之箴<lb/>
祈招之愔甲觀之虚實縈臣心得告來歸爰弛其憂憂<lb/>
之不釋疾遂不瘳鑾輿東臨茀茢弗祓上錄舊臣恩命<lb/>
稠疊用雖不究禮數則崇刻詞幽墟以賁初終<lb/>
　　　勤上人塔銘<lb/>
釋迦最上一乘正法眼藏吾不得而知也而知其必由<lb/>
戒以入戒生定定生慧不由戒而求佛如煑砂作糜無<lb/>
<pb n="KR4e0133_WYG_030-22b"/>
有是義顧今之學佛者從其道而好違其戒故吾於勤<lb/>
上人有取焉而友之其歿也其徒道全方端來求銘吾<lb/>
曰吾心許之久矣上人諱智勤本沈氏子而幼養於陸<lb/>
伯良氏既冠陸將室之咈然弃去山之法海樷林也從<lb/>
師復薙髪焉苦行精修慨然有忘身求道之志遂渡浙<lb/>
江登壇受戒具遊天台過石梁者三至普陀然其一指<lb/>
觀音現象焉禮育王塔求見舎利陟天目禮高峯塔又<lb/>
然其一指塔為放光遊武當禮𤣥武至五臺禮文殊方<lb/>
<pb n="KR4e0133_WYG_030-23a"/>
其篤於所詣杖錫重研炎風漲海蛟龍變怪不知其為<lb/>
毒也冰崖雪磴繩橋懸渡不知其為阨也神遊鬼墟蟲<lb/>
虵獅象不知其為害也既而曰即心是佛何逺之求乃<lb/>
歸俞塢初塢有寺曰興福久茀不治里人迎復與上人<lb/>
居焉檀越爭施遂芟榛翳刳巖巒山門佛殿齋廊庖庾<lb/>
罔不鼎親與法海抗矣後乃孫其居與其徒自營退居<lb/>
安坐其間日誦法華積成一藏夫以阿難之趨悟也猶<lb/>
有登伽之惑上人少空色相戒體無毁杯渡之神怪也<lb/>
<pb n="KR4e0133_WYG_030-23b"/>
不廢無礙之肉上人老味禪悦戒行罔缺年八十餘顔<lb/>
色精瑩步履如飛人曰其真有得耶正徳八年五月忽<lb/>
示疾辟榖者五十日儼然而化春秋八十有九僧臘六<lb/>
十有八命其徒曰留此四大勿用茶毗其年九月十七<lb/>
日𦵏俞塢之岡去寺百武銘曰<lb/>
像教西來被于震旦南宗北宗始合而散末乃益離或<lb/>
縱而誕棄其巨筏祈登彼岸於勤上人獨精戒律徧禮<lb/>
名山誓往兜率斷指忘身歸命文佛苦行精專八十九<lb/>
<pb n="KR4e0133_WYG_030-24a"/>
年隻履西歸悲動人天林屋之東有俞惟塢層搆莊嚴<lb/>
師所營者千載皈依尚來歸也<lb/>
　　　延質壙銘<lb/>
吾兄安隠四子伯寵秀文不幸短命死仲宰繼死所恃<lb/>
者質與學皆能成立亦且有子矣延質年三十有六正<lb/>
徳六年十二月二十日又忽死於乎吾兄之賢而夭其<lb/>
嗣吾姪之才而不克永其年天可問耶初質年十七八<lb/>
穎異拔出輩類落筆動千言翩翩有乃叔之風吾心以<lb/>
<pb n="KR4e0133_WYG_030-24b"/>
為是子也脫穎三千之塲摶扶九萬之海蓋無難者巳<lb/>
而屢試南畿不利久之乃稍斂其英華余怪之方欲振<lb/>
起之則未也㑹安隠不祿𦵏有日質適病不能興質以<lb/>
父𦵏不能親堋心殊迫甚期愈近心愈迫病愈加或貽<lb/>
之成藥冀速巳服之暴下不止卒於乎其命耶其可哀<lb/>
也巳妻葉氏子有周有方女二初寵妻張氏早寡無子<lb/>
㷀㷀守志不渝葉憐之有無共之相守如姊妹十年十<lb/>
月廿四日張死今年六月廿六日葉亦死三喪並以丁<lb/>
<pb n="KR4e0133_WYG_030-25a"/>
丑閏十二月十一日𦵏蔣塢祖塋之東偏其重可哀也<lb/>
巳銘曰<lb/>
汝之不幸耶吾宗之不競耶汝之才耶而止斯耶<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0133_WYG_030-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻十一</head>
    <p>
<pb n="KR4e0133_WYG_011-1a"/>
欽定四庫全書<lb/>
　震澤集巻十一　　　　　　明　王鏊　撰<lb/>
　　序<lb/>
　　　㑹試録後序<hi>丙辰</hi>
㑹試録者録㑹試之程文士之中式洎百執事之姓名<lb/>
登諸天府傳之天下者也國家取士鄉簡其秀儲之學<lb/>
三歳大比則兩畿十三省之士各萃於所司所司者三<lb/>
試之又簡其秀以上禮部禮部以聞合兩畿十三省前<lb/>
<pb n="KR4e0133_WYG_011-1b"/>
後所貢三試之又簡其秀以獻天子臨軒親䇿之定其<lb/>
髙下則謂之進士進士之選今日之所甚重焉者也歴<lb/>
代用人有明經賢良孝亷博學宏辭諸科而進士爲重<lb/>
至我朝又加重焉館閣之選於是焉取之臺省寺院於<lb/>
是焉取之方岳郡縣於是焉取之不由是者不謂之正<lb/>
途百餘年來名臣碩輔端貞鯁亮聲蹟蔚然昭焯中外<lb/>
者必進士也即非焉十百之一耳其頑頓選耎以欲縱<lb/>
敗官者必非進士也即有焉亦十百之一耳國家得人<lb/>
<pb n="KR4e0133_WYG_011-2a"/>
於斯爲盛士一登是録則進而累為公卿大夫者徃徃<lb/>
有之可不謂重乎然君子之所重不在於是君子之學<lb/>
其施為本末先後有定見矣其仕也以是措之云耳故<lb/>
曰幼而學之壯而欲行之若曰旣登進士矣棄所學如<lb/>
弁髦是豈今日取士之意而亦安在其為重也世稱人<lb/>
才必曰虞周虞周尚矣自有科第以來唐以韓愈牓爲<lb/>
盛宋以寇準牓得人爲多至今傳之以為美談今日所<lb/>
取其亦有若人者乎夫文章如愈勲業如準可謂盛矣<lb/>
<pb n="KR4e0133_WYG_011-2b"/>
而又進焉豈非主司之所望哉臣承乏試事大懼無以<lb/>
稱塞明詔敬以是爲諸士勸是亦臣之所以自礪而未<lb/>
能者也<lb/>
　　　送長蘆運使宗君序<lb/>
今之仕秩卑而衆欲為者有之矣科道是也秩高而衆<lb/>
不欲爲者有之矣運司是也秩高則曷為其不欲爲也<lb/>
財利之塲權勢蟠據動則關格且飛言醜語易為汙衊<lb/>
積蠧宿尤非一人一日所能掃刷官雖尊而無臨莅之<lb/>
<pb n="KR4e0133_WYG_011-3a"/>
分則令或不行且一居是官雖有善政當道者不復訾<lb/>
省衆之不欲爲以是哉君子之所患患不稱乎使吾有<lb/>
不撓之節何懼乎權豪有不磷之操何畏乎汙衊有必<lb/>
為之志何憂乎積弊有安分之心何患乎權之輕官之<lb/>
不遷也不觀之耿清惠乎人以是沮公以是進是不在<lb/>
人乎此近事之效也烏在其不遷哉同年宗君廷威以<lb/>
進士爲户部郎中𢎞治八年三月出為滄州長蘆運使<lb/>
朝之士夫咸以為不宜唯君其亦有不自得者乎吾故<lb/>
<pb n="KR4e0133_WYG_011-3b"/>
以清惠之事告之雖然是官之重未必不自今始也<lb/>
　　　丙辰進士同年㑹序<lb/>
𢎞治丙辰進士三百人首陳瀾殿唐欽南省有司所上<lb/>
之次也首朱希周殿童品臚傳恩榮之次也首童品殿<lb/>
王朝卿諸同年私㑹朝天宮以齒坐列之次也是科廷<lb/>
試以三月十五日旣而傳臚錫宴釋奠咸如故事禮成<lb/>
洛陽劉東諗於衆曰前此得失不可知後此聚散不可<lb/>
期盍及此以訂同年之交乎擇地得朝天宮之齋堂庭<lb/>
<pb n="KR4e0133_WYG_011-4a"/>
宇靚深諏日得四月之甲子天日清美禮儀夙戒惠然<lb/>
來集坐以東為上西向坐者若干人南北向者若干人<lb/>
離坐有罰喧譁有罰教坊奏樂少者以次行酒雍雍秩<lb/>
秩日暮乃退僉謂茲㑹之不可常也列名鋟梓將使世<lb/>
講之予謂同年之㑹自唐以來則有之劉禹錫之言曰<lb/>
古人以偕受學為同門友今人以偕升名為同年友禮<lb/>
重始進以四海九州之人而筮仕同則終身為同是故<lb/>
同朝則加親同事則加宻進則相援退則相拯宴㑹則<lb/>
<pb n="KR4e0133_WYG_011-4b"/>
相徴召得人焉一牓為之榮非人焉一牓為之恥自前<lb/>
世則然而未有非之者也然予聞之易曰同人於野亨<lb/>
又曰同人於宗吝則古人所謂同者其亦可知已諸君<lb/>
自是有服在官在内則同心匡輔在外則同心宣力在<lb/>
上則同心汲引在下則同心劘切不幸有事則同心以<lb/>
報國他日有得斯録者將曰是科得人之盛如此是科<lb/>
主司之明如此是科同年不為茍同如此豈不偉哉不<lb/>
然進相援也退相拯也宴集相召也亦非所謂同矣予<lb/>
<pb n="KR4e0133_WYG_011-5a"/>
於諸君有一日之舊故以是告<lb/>
　　　送王都憲序<lb/>
方今海内晏然惟西北二邊時有烽燧之警昔人論匈<lb/>
奴不過漢一大縣夫以天下舉一縣勢若甚易而鰓鰓<lb/>
然猶未得高枕者非以吾邊僃有未脩乎邊僃未脩者<lb/>
三無財也無兵也無將也此世之所共患也而愚以爲<lb/>
皆有之無足患者天水隴西其民驍鷙材武以恩結之<lb/>
使自衛其室家墳墓則人樂於效用較之客兵勇怯百<lb/>
<pb n="KR4e0133_WYG_011-5b"/>
倍則兵未嘗無也洮河蘭鄯皆故漢郡所謂湟中浩亹<lb/>
土地肥美且耕且戰穫一鍾可省餽餉十鍾之費則財<lb/>
未嘗無也行伍之中或知勇過人累立戰功者不次用<lb/>
之行間之呂蒙胯下之韓信何世無之則將未嘗無也<lb/>
三者皆有之而不得用則有由矣權分於將多患生於<lb/>
掣肘兵固在也或從而朘削之則誰肯戰田固在也或<lb/>
從而牟敓之則誰肯耕將固在也或從而顛倒之才者<lb/>
不用用者不必才功者不賞賞者不必功罪者不罰罰<lb/>
<pb n="KR4e0133_WYG_011-6a"/>
者不必罪則誰肯效死行邊大臣亦或慨然思欲整齊<lb/>
之而謗議且紛然以起前懲後戒莫之敢發於是視卒<lb/>
之困不能䘏視田野之蕪不能闢視才之可用不能舉<lb/>
而不才者不能去也蓋其弊生於因成於積未有知其<lb/>
所由來者也非得文武長才剛毅不屈風采可畏愛者<lb/>
爲之則其弊固未易猝改乎𢎞治九年同年王君邦鎮<lb/>
自大理少卿擢都察院副都御史廵撫延綏若君豈吾<lb/>
所謂不屈而可畏愛者乎他日沿邊利害以次罷行隠<lb/>
<pb n="KR4e0133_WYG_011-6b"/>
然為西北邊長城者非吾邦鎮也夫<lb/>
　　　贈王升之序<lb/>
升之年十五舉鄉試高等以南昌張學士書贄見於予<lb/>
儼然立庭下朗潤淵穆予望而異之扣其學出經入傳<lb/>
廀詞隠義横縱莫難爲文下筆立就芒彩爛然然不出<lb/>
所謂舉業予廼開之以新義惶然若驚幡然若悔超然<lb/>
若悟故聞宿習火熾雪融疾契妙領刃迎頴脱年十九<lb/>
遂登進士第上䟽乞歸娶於鄉京師士大夫多作詩夸<lb/>
<pb n="KR4e0133_WYG_011-7a"/>
道之蓋今世之所榮者進士而人情所樂者新婚風詠<lb/>
東山雅歌韓奕桃夭束薪屨形歌詠世比之大小登科<lb/>
焉然而每患其難兼也升之獨兼得之可謂難矣然升<lb/>
之嘗學聖賢之道世人之所夸予不為升之足也然則<lb/>
升之其亦求吾儒之所謂榮吾道之所謂樂可也予於<lb/>
升之有一日之長故以是贈<lb/>
　　　贈少傅徐公序<lb/>
𢎞治十年少傅兼太子太傅禮部尚書謹身殿大學士<lb/>
<pb n="KR4e0133_WYG_011-7b"/>
徐公以年至乞致仕上曰朕方倚卿有為豈可言去寒<lb/>
暑風雨其免朝且召至文華殿有玉帶緋袍之賜於是<lb/>
中外皆知公有勇退急流之節皇上有體貌元老之誠<lb/>
君臣之間可謂兩得之也初公自吏部侍郎入内閣筦<lb/>
機務彌縫輔相十年間海内晏然近年災異或見旋復<lb/>
消滅北邊雖或有警旋亦晏然百揆時叙天人和同則<lb/>
公之相業其亦可知巳國家有天下百三十年名臣稱<lb/>
三楊至公始克纉其美文貞之文文敏之識文定之操<lb/>
<pb n="KR4e0133_WYG_011-8a"/>
於公未知所先後而休休之量獨邁前人言不必出於<lb/>
已也惟其是用人不必其所知也惟其才且賢見人一<lb/>
藝汲汲然引用之不自知其賢也其好賢樂善不知古<lb/>
大臣何如耳立朝四十餘年不矜不撓人薰然望其容<lb/>
飲其和而莫測其量之所至所謂泰山喬嶽不見運動<lb/>
養天下和平之福培殖國家之元氣其功豈小哉七月<lb/>
庚申實維初度凡門下士咸賦詩為壽予謂天將昌人<lb/>
國家必錫之耆艾之臣書曰天壽平格詩曰壽胥與試<lb/>
<pb n="KR4e0133_WYG_011-8b"/>
在唐有若李靖郭子儀裴度在宋有若富弼文彦博皆<lb/>
歴相累朝人視其去就為天下重輕若公非所謂其人<lb/>
乎天將培國家億萬年丕丕之基則公之壽其未艾也<lb/>
　　　送洗馬梁君使交南序<lb/>
昔在宣宗始命安南自為國而安南奉正朔益䖍間歳<lb/>
則貢繼世則請國家威徳所及薄海内外自吐蕃于闐<lb/>
占城渤泥暹羅𤓰哇三佛齊滿剌加蘇門答剌蘇禄彭<lb/>
亨古里之屬莫不歳時入貢而朝鮮安南獨近且親號<lb/>
<pb n="KR4e0133_WYG_011-9a"/>
文而有禮故朝廷禮數視他國獨優𢎞治十一年安南<lb/>
遣陪臣來請封於是司經局洗馬梁君叔厚進兼翰林<lb/>
院侍講持節徃賜之册君以學行簡侍經筵又侍皇太<lb/>
子於文華講讀史館纂述㑹典皆綴以行𢎞治初董庶<lb/>
子尚矩使朝鮮劉侍讀景元使安南庶子嘗為予言入<lb/>
其疆王則衮冕出迎道左陪臣鵠立老稚填巷溢衢爇<lb/>
香陳樂設百戲于道階轉軒縣嵩呼拜舞及燕門廡殿<lb/>
庭皆被地衣諸臣以次上食王輒離席為敬景元之言<lb/>
<pb n="KR4e0133_WYG_011-9b"/>
亦然其諸所謂有禮者乎昔天王使單襄公聘宋過陳<lb/>
候不在疆膳宰不致餼司里不授館君子是以知陳之<lb/>
不終若二國乎世為外臣以藩屏國家于無窮也其亦<lb/>
宜矣君之行門下士相率來求予言書此為贈<lb/>
　　　贈陳希承序<lb/>
所謂經與權者豈唯吾儒用之唯醫亦然儒而不知權<lb/>
則無以濟事變醫而不知權則無以收竒功希承為太<lb/>
醫院判公尚之仲子妙得家學之傳𢎞治十一年夏京<lb/>
<pb n="KR4e0133_WYG_011-10a"/>
師痘疾盛行予徐氏甥甫周歳熱不二日而見苖衆謂<lb/>
難治希承數視之愈旣而得泄衆謂痘後泄不可為也<lb/>
希承視之加數焉復愈家人失調泄復大作日夜數十<lb/>
行衆醫愕眙曰無可為者希承曰事急矣藥非附子不<lb/>
可一投少間再投旋止視之又加數焉遂愈今世之所<lb/>
謂醫者率祖李明之氏朱彥脩氏其處劑率不出參术<lb/>
之類所謂醫之王道也信知本者也然病出於變非參<lb/>
术輩所能效者則藥亦不得不變而或者不知變則坐<lb/>
<pb n="KR4e0133_WYG_011-10b"/>
以待亡變而失之毫釐則反以促焉者多矣是其敢輕<lb/>
用乎非見之的用之有法其能自信乎故曰可與立未<lb/>
可與權藥而能權可謂妙矣元之彥脩未嘗廢權也世<lb/>
醫師其常不師其變非用權之難乎况用之小兒哉其<lb/>
又難也今夫用人者必曰老成非為其經歴多聞見博<lb/>
思慮審乎希承年甫三十而出竒制變有老成所不敢<lb/>
而試之必效事果在於年哉信其得於家學者深矣抑<lb/>
有不傳之妙者乎予方患世醫膠固襲常以失病機特<lb/>
<pb n="KR4e0133_WYG_011-11a"/>
為著之以傳而因以告夫醫國者<lb/>
　　　贈徐子容序<lb/>
兩洞庭山並峙太湖中諺稱東貴而西富蓋自國初迄<lb/>
今高科顯仕皆東之出西無聞焉西之人未嘗不學也<lb/>
非無才且秀也於是人皆曰其地則為之倡一和萬以<lb/>
為是固無疑者父兄以是絶其子弟不復使學子弟以<lb/>
是絕其身不復學有徐氏以同者山之世家獨不然其<lb/>
子縉依予學者五年矣其質秀而文可與進者也始予<lb/>
<pb n="KR4e0133_WYG_011-11b"/>
開以讀書之法而惶然繼予授以修詞之法而悚然而<lb/>
豁然而沛然縉非昔日之縉矣戊午順天解試名在高<lb/>
等人皆曰西山之天荒至是破矣夫昔之荒也果天乎<lb/>
人耶今之破也果天乎人耶事難在先蜀之陋也相如<lb/>
先之閩之陋也歐陽詹先之遂各以文顯兩洞庭並峙<lb/>
競秀西特寛衍有山泉禽魚之樂橘苞竹箭之饒金庭<lb/>
玉柱為東南福地扶輿蜿蟺悶於古始發於今其發也<lb/>
必大獨一第也乎哉其亦自一第者始也天下有大荒<lb/>
<pb n="KR4e0133_WYG_011-12a"/>
焉非科第之謂也其不穫乆矣漢有仲舒焉始一破唐<lb/>
有退之焉始一破宋有濓溪諸公焉又一破餘未之覩<lb/>
也子有意乎升堂拜親北轅言邁無或遲遲而來也<lb/>
　　　送劉祭酒之南京序<lb/>
予取友於翰林得二人焉其一人曰故諭德劉先生景<lb/>
元其為人也剛介峻整人有善能揚之有不善能斥之<lb/>
其自守也潔然不可以非義犯者也其一人曰今南京<lb/>
祭酒劉先生道亨其為人也剛正博大人有善能取之<lb/>
<pb n="KR4e0133_WYG_011-12b"/>
有不善能規之其自守也潔然不可以非義犯者也二<lb/>
人者其設心制行人知之予知之特深富貴在前一言<lb/>
之詘可以取二人者寧不取也貧賤在後一言之詘可<lb/>
以免二人者寧不免也二人者其地同其官同其性行<lb/>
又同故時稱兩劉先生予於是得而友之儼乎其若有<lb/>
畏也藹乎其若有得也其為益盖多矣昔江右號多人<lb/>
才其節操有若錢文肅公有若劉文介公有若李文毅<lb/>
公二人者其猶有前輩之風乎雖當道者亦云然終不<lb/>
<pb n="KR4e0133_WYG_011-13a"/>
用也故景元止一諭德而先生有南雝之行雖然天之<lb/>
生斯民必使治之教之治之者宰相也教之者祭酒也<lb/>
其亦尊矣孟子所謂得天下之英才而教育之其亦足<lb/>
樂乎若是南北奚擇焉先生之行工部侍郎彭公請予<lb/>
言為贈若先生者雖無請焉予固將與之况重以工部<lb/>
之請乎固不得而黙也<lb/>
　　　送修撰劉君歸省序<lb/>
國家簡文學之士聚之翰林朝之百職小大承序日不<lb/>
<pb n="KR4e0133_WYG_011-13b"/>
暇給而翰林獨若無事焉百職者掄材計考或不次拔<lb/>
居通顯而翰林獨漠然其若不任也固將有大者遠者<lb/>
焉其以任之也將任以大者焉而安得不優之以閒將<lb/>
任以遠焉者而安得不湏之以乆故士居其閒無羡乎<lb/>
其要安其乆無羡乎其速其殆有所養也養之者非曰<lb/>
養其尊重焉耳又非曰脩其詞藻焉耳養其器充然其<lb/>
有容也養其操潔然其不緇也養其識粹然其足以辨<lb/>
也三者君子之所以養也一旦而授之大者遠者焉則<lb/>
<pb n="KR4e0133_WYG_011-14a"/>
無不任也是國家之意也劉君仁仲少發解四川第一<lb/>
廷試為天下第二授翰林編修進修撰旋侍經筵歳之<lb/>
初吉歸省於蜀蜀之同官於朝者乞予言為贈君予所<lb/>
知文學之邃德器之醇而退然其若不足也其有所養<lb/>
者也所謂遠者大者而授之焉其有日矣將無不勝也<lb/>
予固無能者行以告焉庶偕進是道也<lb/>
　　　送福建按察副使劉君序<lb/>
國家學校之設徧天下且百三十年而人才風俗未能<lb/>
<pb n="KR4e0133_WYG_011-14b"/>
復古豈學校之設固無益於世耶抑有教之具教之實<lb/>
未盡如古耶無亦董學政者未盡得人耶甚哉其職之<lb/>
難居也是故非才識之老成則莫宜非文學之深醇則<lb/>
莫宜非踐履之方正則莫宜𢎞治戊午劉君文煥自監<lb/>
察御史擢福建按察副使董學政文煥家學邃於春秋<lb/>
以進士入翰林讀中秘書為御史出按滇南曁吳中不<lb/>
事苛察而嚴時號得體夫今日之任有憲體焉則猶御<lb/>
史也有學政焉則猶翰林也文煥前於二者旣優為之<lb/>
<pb n="KR4e0133_WYG_011-15a"/>
於今其有弗宜乎然吾聞閩之地闢自漢至唐有常衮<lb/>
者倡之則文章始盛宋有楊時者倡之則道學始盛然<lb/>
則事不在於倡乎予不知今之閩其尚猶昔耶抑有異<lb/>
於昔者乎亦在君倡之而已則國家學校之設將必獲<lb/>
效於此矣<lb/>
　<lb/>
　<lb/>
　<lb/>
<pb n="KR4e0133_WYG_011-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻十一<lb/>
</p>
<p>
</p>
  </div>
</body>
</text>
</TEI>
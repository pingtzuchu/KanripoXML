<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集</head>
    <p>
<pb n="KR4e0133_WYG_000-1a"/>
欽定四庫全書　　　　　集部六<lb/>
　震澤集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案震澤集三十六巻明王鏊撰鏊有史<lb/>
　　　　餘已著録鏊以制義名一代雖鄉塾童稚纔<lb/>
　　　　能誦讀八比即無不知有王守溪者然其古<lb/>
　　　　文亦湛深經術典雅遒潔有唐宋遺風蓋有<lb/>
　　　　明盛時雖為時文者亦必研索六籍汎覽百<lb/>
<pb n="KR4e0133_WYG_000-1b"/>
　　　　氏以培其根柢而窮其波瀾鏊困頓名場老<lb/>
　　　　乃得遇其澤于古者已深故時文工而古文<lb/>
　　　　亦工也明史鏊本傳稱鏊上言欲仿前代制<lb/>
　　　　科如博學宏詞之類以收異才六年一舉尤<lb/>
　　　　異者授以清要之職有官者加秩數年之後<lb/>
　　　　士類濯磨必以通經學古為高脱去謏聞之<lb/>
　　　　陋時不能用又稱鏊取士尚經術險詭者一<lb/>
　　　　切屏去𢎞正間文體為一變則鏊之所學可<lb/>
<pb n="KR4e0133_WYG_000-2a"/>
　　　　知矣集中尊號議昭穆對大㫖與張璁桂蕚<lb/>
　　　　相合故霍韜為其集序極相推挹至比於孔<lb/>
　　　　門之游夏未免明黨之私然其謂鏊早學於<lb/>
　　　　蘇晩學於韓折衷於程朱則固公論也其河<lb/>
　　　　源考一篇能不信篤什所言似為有見而襍<lb/>
　　　　引佛典道書以駁崑崙之説則考証殊為踈<lb/>
　　　　舛此由明代幅員至嘉峪關而止軺車不到<lb/>
　　　　之地徒執故籍以揣摩之其影響糢糊固亦<lb/>
<pb n="KR4e0133_WYG_000-2b"/>
　　　　不足怪矣乾隆四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0133_WYG_000-3a"/>
震澤集序<lb/>
文之傳三人品一也學力二也才格三也以人品者人<lb/>
為世重者也以學力者學為世師者也以才格者文由<lb/>
才竒者也世之文由才傳者吾見之矣合才與學者我<lb/>
未之見也合才與學盖有之矣合人品與學與才我殆<lb/>
未之見也故曰文之傳也人品也學力也才格也三者<lb/>
具焉上也二具焉次也一焉又次也守谿先生早年詞<lb/>
氣如風檣駕濤如逸驥馳野如銀河注溟如長虹横漢<lb/>
<pb n="KR4e0133_WYG_000-3b"/>
如列缺劃雲如駛颶之嘯六合可謂雄矣晩年脱枝落<lb/>
英尚淡崇質大羮不和大烹不割𤣥酒不麯大音不弦<lb/>
古鐘石磬俚耳不諧盖雄而古者也故曰公文可傳也<lb/>
才格也一也先生早學於蘇晩學於韓折衷於程朱是<lb/>
故觀怒懼箴知公於心學力矣觀慈湖記知公於異端<lb/>
辯矣觀昭穆對觀尊親議知公於天倫明矣觀教太子<lb/>
知公慎天下大本矣觀講學觀親政觀邊事議知公康<lb/>
濟之懐矣觀厯代官制知公考古矣通之識矣觀諸序<lb/>
<pb n="KR4e0133_WYG_000-4a"/>
記觀諸柬書觀諸碑銘觀諸詩歌知公黜浮崇古之大<lb/>
畧矣是可傳矣故曰公文可傳也學力也二也公於夀<lb/>
寧侯舊也夀寧侯戚密椒官大臣無恥者趨焉公自夀<lb/>
寧顯後不通字姓君子曰公之介也武皇帝時瑾權横<lb/>
赫無恥者趨焉公決去人曰去則忤瑾或怒不測公曰<lb/>
吾不得吾職則去禍福奚虞焉天下乃知有大臣之烈<lb/>
故公之出也人曰瑞麟威鳯之㳺也公仕也人曰景星<lb/>
卿雲之見也公歸也人曰雪冬柏松之秀也公沒也人<lb/>
<pb n="KR4e0133_WYG_000-4b"/>
曰夏鼎周彛之藏也公也無忝名臣也已故曰公文可<lb/>
傳也人品也三也又曰才格也學力也人品也胥賴以<lb/>
成者也三善有一焉猶可名世況於公具焉或曰公在<lb/>
孔門如何謂厓子曰公若及孔門宜列㳺夏之間性善<lb/>
之對則式孟氏人心道心之論宜式程朱南海霍韜渭<lb/>
先書<lb/>
</p>
<p>
</p>
  </div>
</body>
</text>
</TEI>
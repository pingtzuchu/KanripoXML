<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻二十九</head>
    <p>
<pb n="KR4e0133_WYG_029-1a"/>
欽定四庫全書<lb/>
　震澤集巻二十九　　　　　明　王鏊　撰<lb/>
　　誌銘<lb/>
　　　太子太保吏部尚書贈特進光禄大夫左柱國<lb/>
　　　　太師諡端毅王公墓誌銘<lb/>
國家有宿德重望之臣曰王公諱恕字宗貫仕至太子<lb/>
太保吏部尚書年七十八致仕今上即位遣行人即其<lb/>
家存問而公卒於家年九十有四上為輟視朝一日諭<lb/>
<pb n="KR4e0133_WYG_029-1b"/>
祭者九仍命工部治葬事贈特進光禄大夫左柱國太<lb/>
師諡端毅朝之公卿罔不嗟悼已又羡焉謂公禄位名<lb/>
夀終始具全近古所未有也公可謂一代偉人矣王世<lb/>
家陜西三原縣公生而魁偉髙岸音吐如鐘見者異之<lb/>
正統戊辰登進士選入翰林為庶吉士授大理評事歴<lb/>
左寺副出知揚州府擢江西右布政使轉河南左布政<lb/>
使成化初進都察院右副都御史撫南陽荆襄流民丁<lb/>
内艱㑹荆襄盗起特起復公征𠞰遂勅巡撫河南進左<lb/>
<pb n="KR4e0133_WYG_029-2a"/>
副都御史改南京刑部左侍郎巡視河防又改南京戸<lb/>
部左侍郎所至有異政然猶未甚為人知也㑹雲南夷<lb/>
獠為梗改公都察院左副都御史巡視其地時鎮守内<lb/>
臣私市外夷誅求無厭人莫敢問公劾之其下郭英懼<lb/>
而自盡沒其寶石於官并械送其下數人於京且勸上<lb/>
不寶異物凡花木禽獸寶玩宜一切拒絶有駕帖下郎<lb/>
中鍾蕃所公言舊例駕帖下諸司司禮監印刑科號皇<lb/>
門諸司關防今皆無之何以為信設駕帖有賜死者其<lb/>
<pb n="KR4e0133_WYG_029-2b"/>
人將何如死之恐孤臣節不死恐違君命又言昔交阯<lb/>
鎮守非人致一方䧟沒騰衝啓釁致麓賊叛逆今日之<lb/>
事殆又甚焉在雲南九閱月疏二十上由是直聲動天<lb/>
下進都察院右都御史又改南京都察院參贊守備機<lb/>
務提督巡江進兵部尚書仍參贊同事者忌之改巡撫<lb/>
南直𨽻公以近年貢獻太多所在騷擾因言古之明王<lb/>
有投珠抵璧卻千里馬焚雉頭裘者非不知珍玩之可<lb/>
愛也恐因而妨政害事所以投之抵之焚之卻之以固<lb/>
<pb n="KR4e0133_WYG_029-3a"/>
結人心為宗社計也乞崇恭儉為天下先凡織造官一<lb/>
切取廻珍玩竒貨令四方無來獻中官王敬乗傳東南<lb/>
搜索竒玩所至驚懼公言當此㐫嵗謂宜遣使賑濟而<lb/>
乃横求玩好昔唐太宗遣使涼州諷李大亮獻名鷹明<lb/>
皇令益州織半臂背子捍撥鏤牙大亮與蘇頲不奉詔<lb/>
臣敢不效之又具言其失人心損國體傷和氣而召災<lb/>
沴上乃詔戒敬久之敬等俱收捕下獄同惡王臣斬於<lb/>
市中外稱快謂公有回天之力仍轉南京兵部尚書參<lb/>
<pb n="KR4e0133_WYG_029-3b"/>
贊機務刑部員外郎林俊以諌建永昌寺下獄經歴張<lb/>
黻救之亦下獄公言二人志在盡忠而得罪恐人自此<lb/>
以言為諱設有奸邪誤國誰復為朝廷言者俄有㫖令<lb/>
致仕公怡然就道孝宗在東宫則聞公名即位召為吏<lb/>
部尚書旋加太子太保公在吏部裁抑僥倖襃奬名節<lb/>
甄拔淹滯中貴無敢以私干劉文穆在内閣每有所軒<lb/>
輊公亦不屈守備蔣琮與南京科道相訐奏科道多得<lb/>
貶黜琮自如公言宫中府中俱為一體陟罰臧否不宜<lb/>
<pb n="KR4e0133_WYG_029-4a"/>
異同知州劉槩御史李興以忤文穆下獄公力辯之得<lb/>
減死内㫖以通政司經歴髙禄為本司參議公言禄出<lb/>
自科目自可逺到而越次超陞恐非所以愛之也唯以<lb/>
天下之官待天下之士勿以親戚妨公議事乃止時有<lb/>
建白多謂業已行矣公言天下事設未得其當雖十易<lb/>
之不為害若謂已行無及則古之納諌如流者豈皆未<lb/>
行乎公遇事輒言有不合即引疾求退上每温詔留之<lb/>
執政有不恱謂其好名者太醫院判劉文泰因誣奏公<lb/>
<pb n="KR4e0133_WYG_029-4b"/>
公疏辨下文泰獄鞫問事遂白而公求去益力詔允之<lb/>
命乗傳以歸有司給月米既歸日優游園林讀書著述<lb/>
不輟言者每欲起公不果以正德三年四月二十日卒<lb/>
明年月日葬某原公在揚州屢折疑獄嵗饑且疫發倉<lb/>
廩給醫藥全活不可勝紀襄陽賊平首帥欲縱兵搜山<lb/>
因公言而止東南大水士庶咸望公奏蠲嵗額公獨持<lb/>
其議以軍國之計重也然所免各郡亦且數十萬而人<lb/>
莫之知舊例應天鎮江太平寜國廣德官田減半徴而<lb/>
<pb n="KR4e0133_WYG_029-5a"/>
民田全免久之民田多歸豪家官田多歸下戸公乃為<lb/>
之損益官田量減其耗民田稍増之公私便焉公曾祖<lb/>
諱彦成祖唯真考仲智皆贈光禄大夫柱國太子太保<lb/>
吏部尚書曾祖妣某氏祖妣張氏妣周氏累贈一品夫<lb/>
人公先娶蓋氏繼張氏俱累贈一品夫人文氏封一品<lb/>
夫人子男五承祜都督府經歴承禄義官承祥順天府<lb/>
通判承禋義官承裕吏科給事中女二孫男十三紞綬<lb/>
基埜節簡潛璿璟輅輶輦輿女九曾孫男四安邦安民<lb/>
<pb n="KR4e0133_WYG_029-5b"/>
安世安國女二公所著有石渠意見四巻拾遺二巻玩<lb/>
易意見一巻詩文十巻歴代諫議録一百二十巻漕河<lb/>
通志二十巻奏議若干巻銘曰<lb/>
國有正氣曰唯忠義忠義斯存國勢乃尊侃侃王公奮<lb/>
自三原歴事五朝正色危言其言維何别邪與正邪正<lb/>
既分國是斯定逆鱗屢犯犯且弗傷唯公之誠唯先皇<lb/>
之明帝曰老臣國之耆耉䘏典榮名有加於舊公如汲<lb/>
黯逆亂寢謀公如裴度邪佞所仇公雖亡矣神豈云邈<lb/>
<pb n="KR4e0133_WYG_029-6a"/>
上騎箕尾下壯河嶽刻碑詔後唯昧之覺<lb/>
　　　封太安人楊氏墓誌銘<lb/>
太安人楊氏世為崑山農家故封翰林院修撰顧公諱<lb/>
某之側室實生今翰林院侍講承直郎鼎臣𢎞治十八<lb/>
年秋天子上兩宫徽號推恩近臣因進封太安人正德<lb/>
四年十月二日以疾卒明年九月七日葬吳縣潭山之<lb/>
新阡年七十有四初修撰春秋髙正室吳安人相之性<lb/>
嚴少可太安人承事唯恭唯慎奉上撫下調䕶左右䕃<lb/>
<pb n="KR4e0133_WYG_029-6b"/>
庇内外罔有違言者或非意所干一切含忍引分推誠<lb/>
終不見忿厲之色生鼎臣甚愛之意常逺之人不知其<lb/>
為愛也及鼎臣舉進士賜第一甲第一人及第未幾遂<lb/>
受封命逺近稱慶以為殊遇太安人獨愀然若不懌蓋<lb/>
念吳之弗獲是典而已獨被其榮也子男一即鼎臣孫<lb/>
男一履方孫女二說者謂春秋之義母以子貴夫豈獨<lb/>
以貴又以之賢焉蓋觀其子之立可以知其能教也若<lb/>
太安人者有子如此可不謂賢乎銘曰<lb/>
<pb n="KR4e0133_WYG_029-7a"/>
邈矣丹山孰云其髙有雛生焉其文九苞彼其峛崺孰<lb/>
之敢擬有如不信徴諸魯史<lb/>
　　　伯兄警之墓誌銘<lb/>
伯兄諱銘字警之贈光禄大夫柱國少傅兼太子太傅<lb/>
戸部尚書武英殿大學士諱伯英實曽祖初贈資善大<lb/>
夫戸部尚書文淵閣大學士繼贈光禄大夫柱國少傅<lb/>
兼太子太傅武英殿大學士諱逵實祖前知光化縣累<lb/>
贈光禄大夫柱國少傅兼太子太傅戸部尚書武英殿<lb/>
<pb n="KR4e0133_WYG_029-7b"/>
大學士諱朝用實考兄生而修長瓌碩沈黙端厚雖在<lb/>
卒遽言貌紓徐無異平日少嘗隨仕光化相道後先人<lb/>
謂先少傅之宜於光人非獨内徳茂也抑其子有助焉<lb/>
年未艾歸卧湖山間滅跡城市鏊立朝三十年州縣不<lb/>
知其有兄也及鏊在内閣人或曰弟當要路不可因是<lb/>
媒進耶兄曰吾嘗勸吾弟唯公唯正茍以吾故撓其節<lb/>
雖貴不願也近時貴家多以勢持州縣短長侵牟齊民<lb/>
以廣其田園髙其第宅或勸可傚之兄曰吾嘗勸吾弟<lb/>
<pb n="KR4e0133_WYG_029-8a"/>
唯廉唯慎茍以吾故傷其潔雖富不願也其於聲色玩<lb/>
好博奕游戲一無所留意王氏自宋家太湖之包山世<lb/>
以忠厚相承而近世亦不能無少變也兄蓋有前人之<lb/>
風焉而今不可見矣悲夫生正統癸亥九月二十三日<lb/>
以正德五年五月十七日卒年六十有八初娶鄭氏繼<lb/>
孟氏子男四寵宰蚤卒延質延學皆工舉業孫四有周<lb/>
有勻有方有親以六年十二月二十六日葬蔣塢先塋<lb/>
之側銘曰<lb/>
<pb n="KR4e0133_WYG_029-8b"/>
兄其曷歸從先少傅暨先夫人尚安其故<lb/>
　　　中憲大夫雲南按察副使致仕朱公墓誌銘<lb/>
朱之先系出唐孝友先生仁軌宋有兵部郎中貫與丞<lb/>
相杜祁公游所謂睢陽五老者也五傳至直祕閣子榮<lb/>
稚年遭亂南奔始家吳之常熟直閣生實録院修撰大<lb/>
有徙家吳城又三世為征東儒學提舉德潤有盛名於<lb/>
元是為公之髙祖曾祖吉皇戸科給事中以直言被旌<lb/>
遷湖廣按察司僉事召為中書舍人始徙崑山祖永安<lb/>
<pb n="KR4e0133_WYG_029-9a"/>
考夏皆隠居教授考以公貴贈監察御史公諱文字天<lb/>
昭自幼超穎逈出軰流游郡庠部使者程校藝業輒為<lb/>
首冠舉於鄉輒不利成化丁酉年三十有二始占南畿<lb/>
鄉試甲辰登進士第公初治詩已乃改治春秋又改治<lb/>
易治易未三年遂登第士流服其敏𢎞治庚戍授雲南<lb/>
道監察御史出按兩廣戎籍凡理戎籍例以搜括隠慝<lb/>
多寡為殿最莅其任者率以酷烈為名公在兩廣獨持<lb/>
平不苛而稽審有法民一言出口洞燭顛末雖斷歸戎<lb/>
<pb n="KR4e0133_WYG_029-9b"/>
籍退無怨言巡按福建風裁整肅衆謂得御史體魏都<lb/>
御史富林副使俊移疾家居咸奏起之時公私殫屈國<lb/>
計無所出而鎮守死者貨財鉅萬輙既于羣小㑹福建<lb/>
鎮守陳道死公乃籍其數以聞冀可佐公帑之乏詔不<lb/>
從是後鎮守死御史不得復預權貴者始忌之屯田故<lb/>
有額而隠占于奸氓嵗久漫不可考公至湖廣則許民<lb/>
自首不究切之或得業已久則輸稅而不奪其業民見<lb/>
公明信率詣官首實公為政雖若嚴峻而每出于平恕<lb/>
<pb n="KR4e0133_WYG_029-10a"/>
閩有吳甲治海船商乙以市外蕃咸坐死公曰甲造舟<lb/>
而未嘗市蕃乙市蕃而舟非所製得減死其他寃獄尤<lb/>
多所平反政聲流聞法當遷秩上官有不恱者署其考<lb/>
為才力不及久之改雲南公曰尚可仕乎遂上疏乞致<lb/>
仕時國法方峻人為公危之公不顧卒得㫖允居官幾<lb/>
三十年公私無纎毫過差權門要路雖舊與連未嘗一<lb/>
言自通人有德公者寓書當道薦進公知之即還其書<lb/>
不逹曰吾豈可自售也尤善論古今成敗能以辯博濟<lb/>
<pb n="KR4e0133_WYG_029-10b"/>
其議往往屈人于廣坐之中予與交幾四十年偉其博<lb/>
重其廉且守而獨疑其過於警拔不虞乃以不及沮于<lb/>
時銓鑒者其獨謂何物論所以至今不厭者也公以正<lb/>
徳六年三月二十八日卒春秋六十有八七年二月二<lb/>
十一日葬吳縣陽抱山之先塋恭人王氏祔恭人工部<lb/>
右侍郎贈尚書永和之孫大理評事汝賢之女賢明貞<lb/>
淑鄉邦稱之大理無子館公於家子男六長希周恭人<lb/>
出賜第一甲第一人及第今為翰林侍讀以學行聞於<lb/>
<pb n="KR4e0133_WYG_029-11a"/>
時次希召希韓希富希吕希馮女四孫男二女三公所<lb/>
著有宋石稿渉覽比事臆見雜録若干巻藏於家銘曰<lb/>
不溷其明不刓其方持其頏頏不與時當屏居優游不<lb/>
怨以尤嗟允君子胡不少留何以傳之刻在卑猶<lb/>
　　　通議大夫都察院右副都御史林公墓誌銘<lb/>
正德戊辰三月九日巡撫雲南都察院右副都御史林<lb/>
公卒於家嵗辛未其子有孚始以進士言於朝曰唯國<lb/>
家於大臣之終具有恤典載在令甲近逆瑾柄國實隳<lb/>
<pb n="KR4e0133_WYG_029-11b"/>
大典先臣之殁且三年尚在淺土今朝廷事復舊章臣<lb/>
敢以聞有㫖命有司治塋域仍命官諭祭如故事於是<lb/>
有孚乞歸以壬申十二月六日葬公於邑之紫帽山先<lb/>
塋之右過吳乞銘於予予於公同年友也知公特深公<lb/>
諱普長字元甫後以字行而更字秉仁成化甲午占福<lb/>
建鄉薦明年賜同進士出身時尹恭簡為冢宰識而異<lb/>
之曰雅粹端重宜居侍從之列奏授工科給事中先是<lb/>
言官有以言得罪者中外以言為諱臺諫徒取充位公<lb/>
<pb n="KR4e0133_WYG_029-12a"/>
獨以獻替為志乃言今進士科限三甲恐不能盡天下<lb/>
才宜如宋制増置五甲其四甲五甲皆授以學校之職<lb/>
庶人才不遺而師儒之職可重疏上忤㫖時已詔公冊<lb/>
封占城乃罷不遣而遣他使後他使有海禍或以罪戍<lb/>
邊人謂公有神明之助焉久之有㫖召恭簡至内曰蕭<lb/>
顯等六人皆外叙公名預焉以母憂獨免服闋改南京<lb/>
禮科以憂去𢎞治中仍署本科未幾擢都給事中時儲<lb/>
貳尚虚公言宜早建以定國本土魯蕃以獅子來獻公<lb/>
<pb n="KR4e0133_WYG_029-12b"/>
言宜卻之以明明主不貴逺物時議且復用汪直王越<lb/>
公言二人投之尚未逺可復用耶餘若抑倖進慎選舉<lb/>
恤災患節財用溥恩宥優畿民皆累累為上言之癸丑<lb/>
擢山東布政司左㕘政時齊魯旱甚所司方於嵗額外<lb/>
多歛以備賑濟公曰與其多取以濟民孰若寡取之為<lb/>
濟廣且均也㑹營德府妃葬大治塋域公不可王令承<lb/>
奉長史諭之又令諸藩臬諭之又面諭之終不可乃易<lb/>
人董之擢雲南右布政使未浹月轉陜西左布政使時<lb/>
<pb n="KR4e0133_WYG_029-13a"/>
方饑饉重以師旅公轉餉維時師以克濟擢都察院右<lb/>
副都御史巡撫四川值寇作公嚴督將領平之有襲衣<lb/>
白金之賜蜀嵗轉餉松潘路出蕃中蕃人劫掠邀利官<lb/>
吏又縁以侵牟蜀人病之公設方畧禁貪緝横其弊幾<lb/>
絶而議者顧不便焉甲子改命巡撫貴州旋又改雲南<lb/>
以積勞賜誥進通議大夫推封三代且録子有恒為胄<lb/>
學生公時已病痿在告疏三上始得㫖給驛以歸逾二<lb/>
年卒春秋六十有四公長身美髯眉目朗秀襟度冲粹<lb/>
<pb n="KR4e0133_WYG_029-13b"/>
不見畛域而執守堅定不以利揺勢奪家居敦行孝友<lb/>
置九牧祭田輯譜牒復孝義堂居官潔廉明慎所至人<lb/>
懷之凡汲引人才人未嘗知寮友嘗被誣以身家保之<lb/>
竟亦不使之知也林世家閩之莆田世稱九牧林氏公<lb/>
為邵州藴之後奕世有聞祖諱宏泰贈通議大夫都察<lb/>
院右副都御史祖妣李氏贈淑人考諱良弼封徴仕郎<lb/>
工科給事中贈通議大夫都察院右副都御史妣黄氏<lb/>
贈淑人公娶陳氏督府經歴圭之女贈淑人繼孔氏宣<lb/>
<pb n="KR4e0133_WYG_029-14a"/>
聖五十八代孫封淑人子男三有恒有章有孚女三孫<lb/>
男五大魁大選大道大嚴大遂銘曰<lb/>
端粹温温可望而親其仁不爽持義蹇蹇不隨以貶乃<lb/>
全其方皇恩於赫賁于窀穸維後之慶<lb/>
　　　光禄大夫柱國少保兼太子太保刑部尚書閔<lb/>
　　　　公墓誌銘<lb/>
昔在孝宗朝其大司寇曰閔公諱珪字朝瑛其先有仕<lb/>
宋為將仕郎自汴來家湖州之烏程晟舎里六世祖徳<lb/>
<pb n="KR4e0133_WYG_029-14b"/>
淵歸安教諭曽祖諱性祖諱緩考諱節皆以公貴累贈<lb/>
光禄大夫柱國太子太保刑部尚書曽祖妣袁氏祖妣<lb/>
謝氏朱氏妣嚴氏皆贈一品夫人嚴夫人為國初工部<lb/>
尚書諱震直之孫尚書醇徳懿行簡在髙皇公之生也<lb/>
人以為有外祖之風焉天順甲申登進士選授山東道<lb/>
監察御史屢劾大臣之不法者罷之成化六年擢江西<lb/>
按察副使已而改廣東進按察使庾嶺介南雄南安間<lb/>
二境争田不决公方㑹勘衆忽噭呼為變人勸公少辟<lb/>
<pb n="KR4e0133_WYG_029-15a"/>
公不動徐為處決令下兩境胥恱散去新㑹民嘯聚山<lb/>
谷為亂公出諭以大義貰其逋負遂安堵如故二十一<lb/>
年江西南贑盗起擢公都察院右僉都御史巡撫江西<lb/>
至則舉廉黜貪勸分薄賦且疏盗賊之作皆巨室是由<lb/>
欲連坐之仍革豪右横取之弊京官由是多不恱㑹妖<lb/>
人李孜省得倖因言公不勝任左遷廣西按察使𢎞治<lb/>
初復公都御史巡撫畿甸經理儲備修濬城濠尋進刑<lb/>
部侍郎四年以都御史總督兩廣軍務番禺瀧水栁慶<lb/>
<pb n="KR4e0133_WYG_029-15b"/>
平樂猺獞相繼為亂督其下討平之其討古田也都督<lb/>
馬俊及叅政馬鉉敗死時以致敗自俊公引咎自劾時<lb/>
議又欲濟師公謂罪止首惡乃設重購緝之已而賊果<lb/>
自縛以歸公又歸功於下安南使臣奏入貢道憑祥龍<lb/>
州輙為所梗詔下公處分公曰是亦各有罪焉乃行安<lb/>
南毋得挾私貨行憑祥無得阻貢物二夷争遂息公在<lb/>
兩廣通行鹽之地而軍儲以濟立定順長官司而蠻人<lb/>
不為變八年進南京刑部尚書尋改左都御史掌都察<lb/>
<pb n="KR4e0133_WYG_029-16a"/>
院事加太子少保十三年遷刑部尚書公前後在法司<lb/>
屢治大獄皆㑹切情法加以仁恕樂工袁林以罪瘐死<lb/>
獄中邏人以刑部郎中丁哲濫致之死也事連御史陳<lb/>
玉下廷議時以事出中貴相顧莫敢發公獨擬如律及<lb/>
吏徐珪以死辨哲寃幷下獄深治公又執如初竟俱從<lb/>
末減遼東都指揮張天祥襲殺敵為功大理少卿吳一<lb/>
貫當其罪死㑹天祥死於獄孝宗大怒親鞫於廷欲置<lb/>
一貫重辟公與都御史戴珊進曰一貫推按不實罪當<lb/>
<pb n="KR4e0133_WYG_029-16b"/>
徒上怒不解公力諍曰法如是足也一貫罪止貶官宣<lb/>
撫逮妖人李道明蔓延百餘人巡撫者欲張大以為功<lb/>
公讞罪止道明餘悉縱免正徳初逆瑾用事公遂請老<lb/>
詔允仍加少保乗驛以歸輿皂禄米有加焉猶以公徳<lb/>
厚故也辛未十月十五日以疾卒以某年月日葬横山<lb/>
之原夀八十有二夫人王氏累受封誥秩階一品先二<lb/>
嵗卒子二誾聞女一孫男八宜勤宜勛宜勵宜勅宜助<lb/>
宜勣宜効宜勤督府都事勛勵國子生女四曾孫男六<lb/>
<pb n="KR4e0133_WYG_029-17a"/>
女三公少讀書於廂房之東楹偶徙而西忽驟雨震霆<lb/>
破其楹及出巡徑深山甫及岸而梁䧟殆若有神相之<lb/>
者公少則以韓魏公自期其後敭歴中外焯著勲烈雍<lb/>
容廊廟不見運動而天下隂受其賜信魏公之流亞歟<lb/>
及功成身退夀考榮名孫曽滿前福履之盛又近世所<lb/>
鮮儷也予與公同朝久知公行為詳其葬也聞以墓銘<lb/>
來請銘曰<lb/>
於皇九葉時明之隆間于兩社有若閔公閔公之庸奮<lb/>
<pb n="KR4e0133_WYG_029-17b"/>
自南服内外省臺出入南北帝曰俞哉汝作予士明于<lb/>
五刑以弼予治唯帝好生唯公慎德滲漉薫蒸以長王<lb/>
國上方耆之有孽其間辭榮來歸烏程之山人亦有言<lb/>
刑官罔後昔也咎陶不與三后公持邦刑有嵗有年福<lb/>
履優游名德具完雲曾繩繩考終大耄太史刻銘維後<lb/>
之詔<lb/>
　　　石田先生墓誌銘<lb/>
有吳隠君子沈姓諱周啓南字而世稱之唯曰石田先<lb/>
<pb n="KR4e0133_WYG_029-18a"/>
生先生世家長洲之相城里曾大父良琛始闢田以大<lb/>
其家大父孟淵考恒吉皆不仕而以文雅稱先生風骼<lb/>
潔修眉目媚秀外標朗潤内藴精明書過目即能黙識<lb/>
凡經傳子史百家山經地志醫方卜筮稗官傳竒下至<lb/>
浮屠老子亦皆渉其要掇其英華發為詩雄深辨博開<lb/>
闔變化神怪疊出讀者傾耳駭目其體裁初規白傅忽<lb/>
變眉山或兼放翁而先生所得要自有不凡近者書法<lb/>
涪翁遒勁竒倔間作繪事峯巒煙雲波濤花卉鳥獸蟲<lb/>
<pb n="KR4e0133_WYG_029-18b"/>
魚莫不各極其態或草草㸃綴而意已足成輙自題其<lb/>
上時稱二絶一時名人皆折節内交自部使者郡縣大<lb/>
夫皆見賓禮搢紳東西行過吳及後學好事者日造其<lb/>
廬而請焉相城居長洲之東偏其别業名有竹居每黎<lb/>
明門未闢舟已塞乎其港矣先生固喜客至則相與讌<lb/>
笑咏歌出古圖書器物摸撫品題酬對終日不厭間以<lb/>
事入城必擇地之僻隩者潛焉好事者已物色之比至<lb/>
則屨滿乎其戸外矣先生髙致絶人而和易近物販夫<lb/>
<pb n="KR4e0133_WYG_029-19a"/>
牧豎持紙來索不見難色或為贗作求題以售亦樂然<lb/>
應之數年來近自京師逺至閩浙川廣無不購求其蹟<lb/>
以為珍玩風流文翰照映一時其亦盛矣先生自景泰<lb/>
間已有重名汪郡守滸欲舉應賢良不果王端毅公巡<lb/>
撫南畿尤重之延問得失而先生終不及時政曰吾野<lb/>
人也於時事何知焉然每聞時政得失則憂喜形於顔<lb/>
面人以是知先生非忘世者初先生事親色養無違母<lb/>
張夫人以髙夀終先生已八十而孺慕毁瘠杖而後興<lb/>
<pb n="KR4e0133_WYG_029-19b"/>
弟病瘵終年與同卧起館嫠妹撫孤姪皆有恩義尤喜<lb/>
奬掖後進有當其意者為延譽不已先生娶於陳生子<lb/>
曰雲鴻官崑山縣隂陽訓術早卒庶子復孫履皆郡學<lb/>
生先生以正德四年八月二日卒夀八十有三復與履<lb/>
治喪以壬申十二月二十一日葬相城西牒字圩之原<lb/>
所著有石田稿石田文抄石田詠史補忘客坐新聞沈<lb/>
氏交游録若干巻獨其詩已大行於時文徴明曰石田<lb/>
之名世莫不知知之深者誰乎宜莫如吳文定公及公<lb/>
<pb n="KR4e0133_WYG_029-20a"/>
闡其潛而掩諸幽則唯公在予諾焉銘曰<lb/>
或隆之位而慳其受或敓之秩而侈其有較是二者吾<lb/>
其奚取嗟嗟石翁掇衆遺棄發為渾鍠震驚一世彼榮<lb/>
而庸磨滅皆是相城之墟湖水沄沄於戲邈矣我懷其<lb/>
人<lb/>
　　　亡妹故葉元在室人墓誌銘<lb/>
先少傅所生子女六人而先夫人出者四伯銘仲鏊叔<lb/>
銓與歸南濠葉氏妹也王氏世家太湖之東洞庭先少<lb/>
<pb n="KR4e0133_WYG_029-20b"/>
傅嘗知襄之光化累贈光禄大夫柱國少傅兼太子太<lb/>
傅戸部尚書武英殿大學士先夫人始封孺人累贈一<lb/>
品夫人鏊承乏内閣預聞政事葉之先以居積富元在<lb/>
之祖諱嘉善考諱文實皆隠吳之市門而有行義實始<lb/>
起其家葉之先亦家洞庭而元在之幼以頴敏聞故妹<lb/>
歸於葉生子一人曰森孫男二女一予妹嘗侍先少傅<lb/>
於光化及予歸自朝嵗時來寜愉愉如也人謂吾妹生<lb/>
長紈綺不見其驕葉氏故富南濠尤以華麗相矜吾妹<lb/>
<pb n="KR4e0133_WYG_029-21a"/>
居之不見其侈而賑䘏單寒不見其嗇居家事父母敬<lb/>
也推之事舅姑著肅雝之美處兄弟和也推之待姻族<lb/>
成婣睦之行性又開敏解事治内御外罔不稱宜故一<lb/>
時大家多中衰而森獨能持其家不替焉吾妹素無疾<lb/>
意其夀也而一病遽不起實正德辛未五月十七日於<lb/>
戲衰門多釁哀酷繼纒前年哭元在今吾妹又繼之且<lb/>
年皆五十而止其可哀也夫其亦命也夫森以癸酉三<lb/>
月二十八日奉其柩葬横山西倉塢祔元在兆銘曰<lb/>
<pb n="KR4e0133_WYG_029-21b"/>
温柔端嫕妹之良兮嬪于葉宗佐蒸嘗兮内外歸賢宜<lb/>
夀康兮倐焉霣謝吁其傷兮<lb/>
　　　鄉貢進士吳文之母萬氏墓誌銘<lb/>
正德丙子春三月丁酉孝子文之奉其母萬氏之柩葬<lb/>
洞庭西金山之陳嶺萬諱齡祖金考文皆不仕子一即<lb/>
文之女二壻陸完卜金孫絳其生為景泰甲戌卒以正<lb/>
德癸酉七月四日春秋六十比葬某志其墓詞曰<lb/>
東洞庭之東有峯小而娟秀曰西金吳氏世家焉為山<lb/>
<pb n="KR4e0133_WYG_029-22a"/>
之鉅姓有諱侃者萬所歸也能戮力同心以勤家萬性<lb/>
婉娩而曉逹世務力持門戸吉㐫慶弔賓祭豐儉必式<lb/>
下至米鹽細碎雞豚蒔藝亦罔不宜性慈愛而恕為禮<lb/>
或不酬曰無乃吾有未至者乎市物恒過予之曰無乃<lb/>
有不得其直者乎嘗折劵以業貧買棺以瘞死人以是<lb/>
歸其仁能通孝經大義又能推之以孝其姑葛葛每稱<lb/>
之於人母周孀居五十餘年以夀終哭之過哀酒肉不<lb/>
御子諫之不聽竟以毁卒人以是歸其孝於戲其必將<lb/>
<pb n="KR4e0133_WYG_029-22b"/>
有後乎文之才性絶人年二十擢應天解試髙等聲振<lb/>
逺邇功名可俯拾忽以疾沮疾愈且北上又以服沮天<lb/>
固遲之以充其受大其發乎㑹將赫焉名於天下有恩<lb/>
自天賁於兹阡嗟山之人毋或壞旃<lb/>
　<lb/>
　<lb/>
　<lb/>
　震澤集巻二十九<lb/>
</p>
<p>
</p>
  </div>
</body>
</text>
</TEI>
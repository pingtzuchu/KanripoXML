<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻三</head>
    <p>
<pb n="KR4e0133_WYG_003-1a"/>
欽定四庫全書<lb/>
　震澤集巻三　　　　　　　明　王鏊　撰<lb/>
　　詩<lb/>
　　　壬子校文南畿得詩十二首<lb/>
　　　　楊栁青舟中見月<lb/>
楊栁青前楊栁殘南人北望思漫漫從來共月菴前月<lb/>
今夜蓬牕獨自看<lb/>
　　　　淮口値風舟幾覆<lb/>
<pb n="KR4e0133_WYG_003-1b"/>
柁折檣傾舟晏如風濤淮口戒心初跛行豈頼婁丞相<lb/>
魚腹幾從楚大夫平地人於看處愕隂功神定暗中扶<lb/>
道人無懼還無喜斜日船頭自曬書<lb/>
　　　　過揚子江<lb/>
燕南倦客江東去一見澄江眼為開紅日逺疑從地起<lb/>
青山近欲傍人來中流撃楫空懐志南國持衡獨愧才<lb/>
漸覺故鄉風物近十年一到思悠哉<lb/>
　　　　宿龍潭驛<hi>驛舊濵江危甚今移向内</hi>
<pb n="KR4e0133_WYG_003-2a"/>
崩崖百丈俯驚湍未到先憂到却安夜枕江聲宜客夢<lb/>
午忩山色任人看欲尋往事空題壁不廢公程且觧鞍<lb/>
眼底桑田與滄海人間得失浩漫漫<lb/>
　　　　舟發龍潭驛<lb/>
王氣東南日夜浮畵船十隻向神州山當好處如曽識<lb/>
江到平時只似游兩岸人家從北固六朝事業付東流<lb/>
天風莫送征帆急景物詩家要細收<lb/>
　　　　觀音山<lb/>
<pb n="KR4e0133_WYG_003-2b"/>
大江東畔小蓬山山下時魚近可扳蒼玉千年浮浩渺<lb/>
白銀萬頃漱孱顔諸天眼見虚無裏一葉身驚出沒間<lb/>
不是舟人無次第要將竒觀與人看<lb/>
　　　　至金陵<lb/>
白下秋風擢桂枝桂枝今日豈吾司鍾山宛宛行來見<lb/>
淮水悠悠别後思平市烟花應我識前朝陵寝沒人知<lb/>
道傍不用争先覩便是當初赴試時<lb/>
　　　　塲中初九夜有感<lb/>
<pb n="KR4e0133_WYG_003-3a"/>
複閣周垣深復深重門魚鑰夜沉沉海潮忽涌囂聲動<lb/>
山雨横來筆陣侵鏡出秦樓憐我沗馬空冀野定誰任<lb/>
悠悠淮水東邉月十九年前此夜心<lb/>
　　　　中秋夜<lb/>
未謂中秋今夕是外簾𤓰果特多儀月侵屋入窺文巻<lb/>
席趂簷斜閣酒巵豔魄不辭忙裏看新寒先報客中知<lb/>
燕山海月同誰賞北望詩成有所思<lb/>
　　　　鹿鳴宴<lb/>
<pb n="KR4e0133_WYG_003-3b"/>
京城人馬簇如烟秋榜何人看獨先折桂也應懐此日<lb/>
揷花那復似當年網羅麟鳯東南盡坐應奎星上下聮<lb/>
記得畵堂東畔席和家衣鉢定誰傳<lb/>
　　　　朝孝陵<lb/>
碧城睥睨斵山根山勢東來聳獨尊天上龍文成五彩<lb/>
地中乾象應三垣平成萬世功思禹冠帯於今制改元<lb/>
聖烈神謨三百册小臣瞻拜復何言<lb/>
　　　　陳朝舊城<lb/>
<pb n="KR4e0133_WYG_003-4a"/>
江東天險天削成長江為塹山為城南朝天子慎封守<lb/>
城外築城随地形盤盤青山出復沒築城宻補青山缺<lb/>
龍潭起至金川門百里綿延城不絶青山四繞城四周<lb/>
雁飛不過神鬼愁北兵縱健無羽翼禮樂兵刑何用修<lb/>
益州樓船夜飛渡雖有金湯沒人戍<lb/>
　　　歸省過太湖<lb/>
十年塵土面一洗向清流山與人相見天將水共浮落<lb/>
霞漁浦晩斜日橘林秋信美仍吾土如何不少留<lb/>
<pb n="KR4e0133_WYG_003-4b"/>
　　　歸自西洞庭阻風登黿山絶頂<lb/>
親朋挽衣留不住逆風舟向平灘駐灘頭寂寞誰與言<lb/>
青鞵飛縱顛厓歩黿頭戴山山不崩東望東海西吳興<lb/>
羣峯羅列七十二如拱如立如奔騰我行天下亦多矣<lb/>
所至有山或無水其間有水却無山何處能兼山水美<lb/>
蒼茫萬頃浮孱顔惟有海上三神山杳然可望不可到<lb/>
不如此地日夕隨我徃與還胡為十年纔一到風乎爾<lb/>
知吾所好<lb/>
<pb n="KR4e0133_WYG_003-5a"/>
　　　將發阻風<lb/>
晩發西山舟欲北天風吹我復還家十年一到非容易<lb/>
獨立平原看稻花<lb/>
　　　將發阻雨<lb/>
前日風相欵今朝雨特留平生故鄉意欲去更悠悠<lb/>
　　　秉之送至京口别去有詩和之<lb/>
隔江相送望蕪城四海悠悠見汝情事觸悲歡心易醉<lb/>
别牽南北夢先驚日邉莫負看花約湖上還尋種橘盟<lb/>
<pb n="KR4e0133_WYG_003-5b"/>
惆悵金山一回首秋風獨作薊門行<lb/>
　　　又<lb/>
相送不知逺直到江頭住遥遥一片心随我江北去子<lb/>
心在江北我心在江南身心不相謀日夕長酣酣<lb/>
　　　過長江<lb/>
㣲風細浪平如席金山焦山纔咫尺羣山簇簇天際浮<lb/>
㸃染長江好顔色<lb/>
　　　宿遷别安隐兄<lb/>
<pb n="KR4e0133_WYG_003-6a"/>
年年積相思兄南弟在北一朝兄北來弟作南歸客弟<lb/>
北兄復南草草途中見見時未交言船開激如箭<lb/>
　　　興濟阻風速沈方伯時暘飲<lb/>
徹夜隂風河欲凍扁舟牢碇古河濵南飛坐羨帆歸疾<lb/>
北上惟将夢去頻客路寒暄同是客人生行止豈由人<lb/>
蓬牕孤悶憑誰破賴有江南麯米春<lb/>
　　　舟次直沽别沈方伯次其韻<lb/>
好水好山吾已瀆況值秋風橘林緑南來十日謀北轅<lb/>
<pb n="KR4e0133_WYG_003-6b"/>
不語岑岑怨林木使人行處何所為廪人繼粟庖人肉<lb/>
蓬牕閴寂却成愁恰似蘇子居無竹其間文史豈不翻<lb/>
無味紛紛成故牘家山回首頻入夢欲去未能慙薄禄<lb/>
徳州城下斜月昏萬里河來失平陸舟中夜静聞吳音<lb/>
驚問誰歟曰南牧心期乃是夙所親倒屣過從忘僕僕<lb/>
聫舟㑹晤迭主賔百里風帆岸相逐自移畵省大江西<lb/>
愷悌民間歌旱麓公餘亦不廢吟哦歴歴詩書載其腹<lb/>
髙詞往徃逼古人义手而成如構宿往年贈我石蘭篇<lb/>
<pb n="KR4e0133_WYG_003-7a"/>
毎向荆溪望林屋謂言他日片帆過便風徑訪愚公谷<lb/>
世情多厭屈原醒宦路尤欺魏其秃多君佳句屢見投<lb/>
過望平生非所卜天津橋下水留人去住人生有遲速<lb/>
回思聫艦那可再食野呦呦怨鳴鹿夕陽沽水丁字流<lb/>
白草茫茫人去獨<lb/>
　　　寄題拱北樓<lb/>
紫㣲華盖擁宸居拱北樓成勢有餘沽水繞城斜作字<lb/>
人家濵海半為漁草間狐䑕收妖氣天上風雲賀寵除<lb/>
<pb n="KR4e0133_WYG_003-7b"/>
記得泊舟衰草岸月明槐樹影踈踈<lb/>
　　　恭毅章公挽詞<lb/>
六騑北狩塵不䝉秋槐深閉南城東瑶䑓有月蝕螮蝀<lb/>
沂國典册移青宫中山誰復歌晨風桓桓章公血淚紅<lb/>
一章獨上驚盲聾何言周昌叔孫通直欲下從龍逢翁<lb/>
皇天后土昭至忠風雷激電隂霾濛當時直節誰並雄<lb/>
前有廖莊後鍾同一朝海内日再中䟽傳萬口聞天聰<lb/>
擢少宗伯不為崇南邦宿留遂以終當時定䇿還自功<lb/>
<pb n="KR4e0133_WYG_003-8a"/>
依然廊廟稱孤公<lb/>
　　　送薛金下第還江隂<lb/>
河東三鳯不湏竒又見瑶林玊樹枝桂子秋風真有種<lb/>
杏花春雨豈無時陸家莊好應誇我和氏衣存欲付誰<lb/>
江上幽亭人不到青山相對了殘詩<lb/>
　　　送華㫤下第歸無錫<lb/>
一語曽看決壅川十年文思涌如泉科名髙訝居王後<lb/>
鞭䇿加應在祖先安定蘇湖吾偶爾河汾房杜子其然<lb/>
<pb n="KR4e0133_WYG_003-8b"/>
鵞湖風月誰收管知抱遺經夜未眠<lb/>
　　　寄河南顧參議崇善二首<lb/>
黄河萬里拍天來列郡仍聞水旱災今日漳濵誰史起<lb/>
稻粱千頃變汚萊<lb/>
曾子何曾解殺人市中有虎未為真清時正是功名會<lb/>
莫為吳山早乞身<lb/>
　　　苦熱<lb/>
鬱蒸昔憎南愷爽近便北今年旱太甚萬里雲天赩展<lb/>
<pb n="KR4e0133_WYG_003-9a"/>
簟趂樹隂短氣不能息渇鳥妄投林向人若求食吁嗟<lb/>
六合内誰是清凉域唯當希静勝庻以永今夕<lb/>
　　　喜雨<lb/>
病身牕下兀然蘇屋溜幢幢勢若驅坐喜炎埃隨洗濯<lb/>
立看生意上焦枯論功合有人調鼎受賜還同天雨珠<lb/>
孤負明時無好䇿漫将詩句和童雩<hi>時以乆旱求言</hi>
　　　又<lb/>
無才甘遐遺因以静自適長衢去馬踈深巷來轍隔雨<lb/>
<pb n="KR4e0133_WYG_003-9b"/>
餘草木長樹杪梨欲坼煩襟忽然醒如饗九鼎食新凉<lb/>
不嫌貧於我亦有獲屏書去不觀兀坐面東壁水深䵷<lb/>
欲鳴日入鳥還息為謝揚子雲無𤣥安取白<lb/>
　　　送盛進士應期歸娶吳中<lb/>
終生文彩棄繻辰建業秋風擢桂新闕下杏花還屬子<lb/>
召南桃葉正宜人上章許得天顔笑奠雁光生故里春<lb/>
大小登科俱入手髙堂况有黒頭親<lb/>
　　　送歐陽子履董廣東學政<hi>其兄亦以副使董學政</hi>
<pb n="KR4e0133_WYG_003-10a"/>
六一風流殊未逺一門雙璧價能齊超升同日司文柄<lb/>
洗濯多年出字溪鳳沼揮毫奎宿逼羊城按節瘴雲低<lb/>
朔南此去應漸被聲教行看到四黎<lb/>
　　　送人之南豐<lb/>
文章星斗南豐在縣説南豐意嚮之千里聞君當教邑<lb/>
後生文體更誰師<lb/>
　　　送吳編修克温歸省宜興<lb/>
玉堂退直幾相從茗盌薫鑪坐晏舂逺别芳洲生杜若<lb/>
<pb n="KR4e0133_WYG_003-10b"/>
清詞秋水出芙蓉交情淡愛周公瑾宦况輕懐邴曼容<lb/>
問罷起居還就道渭陽雲樹思重重<lb/>
　　　送同年俞副使濬之四川兵備<lb/>
控帯西南坐上游安危湏共主分憂蜀人到老懐張詠<lb/>
邉計從前仗武侯地逺烏蠻耕更早天髙白帝鎮横秋<lb/>
雪山不見南來雁書寄同年幾日收<lb/>
　　　送夏璪下第還江隂<lb/>
家聲戚里流傳乆才氣科塲挺出殊自昔崑山誇片玉<lb/>
<pb n="KR4e0133_WYG_003-11a"/>
一朝滄海得雙珠<hi>其弟同登郷薦</hi>市中定價誰高下暗裏朱衣<lb/>
信有無歸去江頭養神駿春風歴塊看過都<lb/>
　　　送白進士金歸省<lb/>
才思瀾翻涌若潮青年頭角見嶣嶤一門袍笏還追李<lb/>
八葉箕裘正嫓蕭發軔早收仙桂籍過家還下采菱橋<lb/>
榮歸况是江南樂不用臨岐贈栁條<lb/>
　　　送陳瑞卿之臨清兵備<lb/>
北來作鎮重才猷齊魯權兼坐上游官職朝廷猶耳目<lb/>
<pb n="KR4e0133_WYG_003-11b"/>
地形中國是咽喉搴帷尚記來時面借箸應煩席上籌<lb/>
春入四郊狐兎滅月明還上庾公樓<lb/>
　　　送張叔亨御史按雲南<lb/>
平生髙義想穹窿京邸年來會面重清論坐中消客氣<lb/>
威稜行處懾妖蹤瀧江行李來時路僰道音書到日封<lb/>
烏府深嚴公事少日長誰與坐從容<lb/>
　　　送李文選唯誠册封岷府<lb/>
使節南行振玉珂湘江木落洞庭波漢朝赤土分封逺<lb/>
<pb n="KR4e0133_WYG_003-12a"/>
楚國菁茆入貢多夢渚草長歸眺望蕪湖家近好經過<lb/>
却嫌選歩仍虚席不得淹留奈爾何<lb/>
　　　送仲山之任廣東參政<lb/>
十年送盡南歸人今日誰知還送君歸來寂寂掩闗卧<lb/>
無語目睇南飛雲與君相從亦云乆對語真如飲醇酒<lb/>
朱絃䟽越音有餘明水著鹽味多有君才於我真得師<lb/>
簿書堆裏還題詩詩詞鬱硉古鼎器字法秀勁枯藤枝<lb/>
嶺南此去無多路目極燕山天盡處青山杳杳不見人<lb/>
<pb n="KR4e0133_WYG_003-12b"/>
秋雁飛來復飛去政成幾時召還闕相對共月菴前月<lb/>
　　　我生<lb/>
我生抱幽憂有癖結中抱當喜常咨咨居常殊悄悄一<lb/>
朝逢至人如夢忽呼覺至言何湏煩胷中殊浩浩古今<lb/>
等蘧廬生死一浮泡委順齊寵辱㝠懷無醜好得之亦<lb/>
不驚失之曽不懊一身自悠悠此外何足道長揖謝至<lb/>
人聞此苦不早<lb/>
　　　奉和匏菴讀白集二首<lb/>
<pb n="KR4e0133_WYG_003-13a"/>
覔句年來無一長日擕白集嗅餘香一篇自可讀幾過<lb/>
諸格今仍得未嘗當日秦吟能伏李後來崑體漫稱楊<lb/>
平生却怪韓員外只識張家奉禮郎<lb/>
此老生年七十六何曽一日沒詩章風流轉覺堪師我<lb/>
政事傳聞尚在杭生世莫嫌殊已晩題詩不害稍相方<lb/>
所嗟得見年差晩旋讀前頭已旋忘<lb/>
　　　和<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>秫飯<lb/>
平生翰苑詩書腹此日野人藜莧腸金谷萍虀殊可厭<lb/>
<pb n="KR4e0133_WYG_003-13b"/>
蕪亭麥飯畧相當煎湯未用呼鶯粟貯廪惟堪與鶴粮<lb/>
若説菜根風味好小園多有不湏行<hi>吳人謂轉買為行</hi>
　　　匏菴因菜根之句復次前韻和之<lb/>
齲齒生憎玊蔗漿短虀真稱腐儒腸若論滋味風皆下<lb/>
便説酸寒理亦當千里逺陪吳下豉多年何用禹餘糧<lb/>
康侯去後誰為賞耕織還湏問當行<lb/>
　　　鸚鵡二首<lb/>
正坐多知巧言語終年覊絏在華堂不如尺鷃藩籬畔<lb/>
<pb n="KR4e0133_WYG_003-14a"/>
髙下枋榆自在翔<lb/>
我欲開籠縱汝飛隴山雖逺尚堪歸歸時莫更多言語<lb/>
浪説人間是與非<lb/>
　　　白髭歎<lb/>
我年三十九白髭有一莖當時初見之妻子殊為驚今<lb/>
年四十二白者日益多朝來明鏡中對之不復嗟人生<lb/>
天地間老去㑹不免猶勝嚴終軰終身不得見<lb/>
　　　送白主事輔之還任南京<lb/>
<pb n="KR4e0133_WYG_003-14b"/>
採菱江上憶曽經百里人傳聚徳星報政三年還過闕<lb/>
聞詩一月正趨庭馬家羣從眉多白豸府中丞髩尚青<lb/>
他日同朝橋梓並應煩聖主賜雲屏<lb/>
　　　送嚴太守永濬知西安<lb/>
五馬初分竹使符西安風物尚西都三秦子弟為編户<lb/>
四塞河山入版圖楚國梓材元自有周家風化未全蕪<lb/>
旱災已息流移復為訪當年鄭白渠<lb/>
　　　贈畢生昭<hi>同年嘉㑹之子</hi>
<pb n="KR4e0133_WYG_003-15a"/>
少年落筆便蒼然三禮君家信有傳我覺後生真可畏<lb/>
子於同輩復誰先一枝仙桂花相付百歩垂楊葉慣穿<lb/>
他日山東看小録程文還有幾多篇<lb/>
　　　海月菴觀燈<lb/>
蓮花深屋賞來曽蔗盌寒漿渇飲氷月好自尋燈作伴<lb/>
雪寒惟許酒為朋興同老子復不淺年與先生自此升<lb/>
東壁餘光願終照夜深羸馬慣能乗<lb/>
　　　送孫廷憲訓導之夏邑<lb/>
<pb n="KR4e0133_WYG_003-15b"/>
好在孫明復臯比夏邑臨春歸孟瀦野雲散碭山隂梁<lb/>
宋詩書古江淮控帯今睢陽雙廟在為我一追尋<lb/>
　　　二月雪<lb/>
一冬天氣暖如春雪到春來見却頻令敓東皇増料峭<lb/>
凍含西嶽獻嶙峋郊原潤洽晴為雨牕户虚明夜向晨<lb/>
三白豐年稱上瑞如何宫栁漫含顰<lb/>
　　　贈楊君謙<hi>時君謙有歸志</hi>
夙懐抱悁獨行與世多忤京華二十年壯志遂遲暮悠<lb/>
<pb n="KR4e0133_WYG_003-16a"/>
悠深巷中盡日斷來屨楊子獨何為逝言逺相顧移家<lb/>
濁溝上破屋終不去人問何以然無乃以我故朝過講<lb/>
道𤣥暮過話情素君慕哀駘他我思黄叔度相見各欣<lb/>
然誰能詰其故我欲永從君君且為我住無為忽去兹<lb/>
雲山恣髙翥蓬蒿張蔚宅依然還塊處<lb/>
　　　送茹鑾知唐縣<lb/>
南省曽看驅筆陣中山坐見播風謡萬家赤縣仍為冀<lb/>
千古青山尚記堯蟀蟋詩中懐舊俗桑麻影裏布新條<lb/>
<pb n="KR4e0133_WYG_003-16b"/>
國朝循吏今誰是青史無令乆寂寥<lb/>
　　　送張汝勉知祁州<lb/>
祁州今日為京輔一命還乗太守車塲屋偶然窺制作<lb/>
崐山信矣富璠璵源流共詫家聲逺縁飾從知吏事餘<lb/>
若到滹沱煩少駐投文水底弔當初<lb/>
　　　哭同年劉景元諭徳三首<lb/>
迂癖平生不受鍼兩迂相合作同襟傷哉賈氏清時淚<lb/>
皭若楊公莫夜心郢質既亡誰為斵伯牙雖在罷彈琴<lb/>
<pb n="KR4e0133_WYG_003-17a"/>
髙坡門巷西州路短笛斜陽落葉深<lb/>
落日船頭見素帷夢中昨夜哭君時交游四海今誰在<lb/>
心事平生我最知博失鄭僑疑莫問直懐叔向淚空垂<lb/>
臨終老眼猶能視免得區區諌用尸<lb/>
壯氣胸中屼不平九原埋骨尚峥嶸抗章未請朱雲劍<lb/>
屬纊仍全子路纓坐上直言常駭俗暗中清節不求名<lb/>
奸諛未死君先化史鉞何年地下成<hi>君嘗恨近代史不公欲出己見作一</hi>
<hi>書名史鉞</hi>
<pb n="KR4e0133_WYG_003-17b"/>
　　　宿樊都尉翠㣲山莊<lb/>
攅峯缺處望亭䑓石室金堂為客開坐見野雲從地起<lb/>
卧聞山雨到牕來秋聲颯沓驚濤洶瞑色巃嵸逺壑哀<lb/>
自笑詩人能好事連宵抱被宿崔嵬<lb/>
　　　病間偶成<lb/>
悲風急景窮隂日布帳匡牀卧病身豈謂光隂還屬我<lb/>
如何造物亦欺人往來禮斷翻為適寵辱心忘不厭貧<lb/>
聞説伯恭還進學病中真可養心神<lb/>
<pb n="KR4e0133_WYG_003-18a"/>
　　　紀夢<lb/>
有菀者樹其石惟磐有二道士對坐儼然而我何為亦<lb/>
參其坐有一道士顧而貽我非藥非石錯落璀瑳或從<lb/>
取之我食其一覺而甘香我病如失仰睇道士雲山邈<lb/>
然安得從之終身周旋<lb/>
　　　讀白集<lb/>
朝事不預聞人事不復理家事不復闗身事不復治翛<lb/>
然卧榻上乃至無一事長日誰與言太原白居易<lb/>
<pb n="KR4e0133_WYG_003-18b"/>
　　　懐山<lb/>
我年四十四鬚髪已見白况復秋冬來尫然抱羸疾強<lb/>
顔班行中公私有何益既不能随時又不任陳力獨無<lb/>
百畝田獨無五畝宅一朝辭禄養何以謀代食欲留諒<lb/>
不能欲去且未得公私兩乖違轉展復反側行藏去住<lb/>
間賢者逝不惑若非太阿鋒割斷利名索一朝復一朝<lb/>
到老終役役古人邈已逺近事堪法式不見毛貞甫四<lb/>
十挂朝幘<lb/>
<pb n="KR4e0133_WYG_003-19a"/>
　　　病起<lb/>
青青園中樹鬱鬱墻根草灼灼籬間花霜前並妍好我<lb/>
行忽抱病兩月迹如掃今日下庭除樹衰草亦稿籬菊<lb/>
云耐寒亦復不自保嗟嗟物皆然人生得無老<lb/>
　　　哭遜之振之兄三首<lb/>
吾生終鮮甚尚賴兩三君故國多時别凶音隔嵗聞天<lb/>
涯相顧影日暮獨懐羣南望無窮淚青山空白雲<lb/>
餞送望亭驛棲遲震澤堧廻思如昨日少别遂終天轉<lb/>
<pb n="KR4e0133_WYG_003-19b"/>
覺人生隘空滋客淚懸小樓風雨夜不忍讀殘篇<lb/>
少小嬉逰熟中年隔絶多兄今長已矣吾此復如何書<lb/>
至猶疑信悲來欲嘯歌惟餘寸心在嵗晩諒無他<lb/>
　　　和秉之再到京口有懐别時之作<lb/>
長江不斷流今古客子重逰感嵗時白髪催人來有信<lb/>
<hi>予年四十五始見白髪</hi>青山笑我去無期城邉燈火孤舟夢天末<lb/>
樓䑓逺道思風物依然人不見月明雙雁起前陂<lb/>
　　　送僧方册歸善權寺<lb/>
<pb n="KR4e0133_WYG_003-20a"/>
荆溪東望夢崚嶒欲訪坡翁惜未能今日上人飛錫去<lb/>
西風誰與攝衣登洞沿玉帯隨仙李泉落銅棺潄古藤<lb/>
他日三生堂外見山人應訝我來曽<lb/>
　　　抱子猿<lb/>
莊周亦有言虎狼仁獨至今觀王孫猿其性復如是胡<lb/>
為吾人中乃有樂羊輩<lb/>
　　　長嘯猿<lb/>
蒼崕洶若崩古樹吹欲折峡江萬里來黒風夏飛雪哀<lb/>
<pb n="KR4e0133_WYG_003-20b"/>
猿啼一聲行人若為别<lb/>
　　　過南夫内翰於玊延亭<lb/>
雨過池面魚應樂秋入林間鳥不驚亭上主人何處去<lb/>
我來門徑覺全生<lb/>
　　　冢宰三原王公夀詞<lb/>
勲名金匱得全收剛度人間八十秋洛社温公甘獨樂<lb/>
江湖范老足先憂何年更為蒼生起此日聊從黄石游<lb/>
杜衍去來多内降六箴誰與獻宸旒<lb/>
<pb n="KR4e0133_WYG_003-21a"/>
　　　和周少宰伯常得孫<lb/>
賀緘雲錦織天孫慶與徐卿異日論眼底詩書先付托<lb/>
膝前啼笑賴温存名駒汗血元無價麗水生金信有源<lb/>
四世五公看盛事于家何必更為門<lb/>
　　　宜興張氏雙桂堂<lb/>
曽聞天上桂華孤不似君家有兩株千里燕吳還接葉<lb/>
一門金玉本連跗隂功信有栽培力學海寕忘灌溉劬<lb/>
從此郗林誰復羨荆溪金紫有先圩<lb/>
<pb n="KR4e0133_WYG_003-21b"/>
　　　送李茂卿大理還嘉魚<lb/>
嗟哉何物名與利奔走海内無窮已紛紛之中誰獨超<lb/>
嘉魚兩卿伯仲李仲卿見道何太先三十不復舉進士<lb/>
徒行萬里訪白沙欲挽南溟供洗耳伯卿少貶來京師<lb/>
三年大理何曽理支頥終日望西山眼近薄書如著眯<lb/>
有時開口恣雌黄上到周公下朱子瑰詞異論駭傍人<lb/>
造謗興訛殊未止我生與世百無合門報君來僮僕喜<lb/>
小齋欵語每終日儀部君謙昔參此君謙去矣君尚留<lb/>
<pb n="KR4e0133_WYG_003-22a"/>
君今復去吾何以家居苦貧仍嵗惡徃徃人家半扉水<lb/>
午烟未起朝爨清且趂官家五升米謂予不爾弟書來<lb/>
黄公山下臺成矣從來一士係興衰胡為閒此兩兄弟<lb/>
未論救敗與扶顛激懦亷頑功不細送君極目洞庭波<lb/>
木落瀟湘風暮起<lb/>
　　　宜晩軒<lb/>
旋鉏荒穢彊名園小結茅茨便作軒行處藤枝還自倚<lb/>
吟餘貝葉亦時翻閒居未擬潘生賦知足先師老氏言<lb/>
<pb n="KR4e0133_WYG_003-22b"/>
長者有車時見過願聞何處是真源<lb/>
　　　八月十六夜匏菴携酒過宜晩軒<lb/>
新開竹徑貯秋多擕酒煩公每見過月出未髙公已去<lb/>
夜深其奈月明何<lb/>
月夕花朝送酒頻朱周李趙陸徐陳十年亦是湏臾事<lb/>
對月今宵只二人<lb/>
　　　贈朱相之分司蕪湖<lb/>
蕪湖小院駐皇華江上青山正對衙此地知君非乆住<lb/>
<pb n="KR4e0133_WYG_003-23a"/>
庭前石竹為誰花<lb/>
　　　和楊侍讀介夫得子<lb/>
生男自好况憐才杏子生仁菜有䑓阿大喜多猶未老<lb/>
之無識遍尚云孩科名十二看重拾家帙三千取次開<lb/>
説與眉山諸草木蘇家秀氣數應回<lb/>
　　　程李二學士承命教庻吉士<lb/>
列宿曽聞数應天詞垣師授選惟賢玉牕雲霧朝生研<lb/>
絳闕星河夜動椽沂上舞雩多樂事洛中心印有真傳<lb/>
<pb n="KR4e0133_WYG_003-23b"/>
從來程李東西近桃李新隂在講筵<lb/>
　　　送吳禹疇之任廣東兼柬仲山<lb/>
曲江看花三百俱誰其厚者吳與徐豈惟鄉邦語音合<lb/>
亦似道義心情孚流光轉盼一十九反覆中間無不有<lb/>
京師再到是姻家嶺嶠同行作寮友君才俊發不可當<lb/>
利刀切玉如切肪聲名朝到暮騰發依然遲爾雙來翔<lb/>
　　　避暑傅氏山莊次陸學士亷伯韻二首<lb/>
偶然擕酒作郊行纔出塵中眼校明嵗月幾何新景象<lb/>
<pb n="KR4e0133_WYG_003-24a"/>
河山百二舊神京初涼道上行人影斜日村中打麥聲<lb/>
一片渇心何處寫轆轤金井上銀瓶<lb/>
北來燕趙舊山川平野蒼茫海色連客子行遊非素約<lb/>
野人墟落自成㕓尋涼有馬能知路弔古無碑可問年<lb/>
九日忙時閒一日新詩莫惜被人傳<lb/>
　　　和莫曰良早朝之作<lb/>
澹河殘月影層樓玉樹初驚一葉秋閶闔洞開天語近<lb/>
觚稜斜轉日華浮仕途一任王融笑清世空懐賈傅憂<lb/>
<pb n="KR4e0133_WYG_003-24b"/>
誤矣腐儒無寸補終年簮筆傍螭頭<lb/>
　　　陸鳳刲股愈母疾<lb/>
病居母痛在兒兒生無母生曷為千方百禱總無驗精<lb/>
誠一㸃天或知夢非夢覺非覺若有神人黙相告由來<lb/>
母子本一人母如可贖寜百身槃水加刀刀自躍一片<lb/>
紅綃如玉落遺羹未似潁封人宿瘕潜癥如水沃人言<lb/>
孝行真難作以禮律之無乃過君不見世間吳起輩紛<lb/>
紛母病在牀如不聞<lb/>
<pb n="KR4e0133_WYG_003-25a"/>
　　　送周駙馬祭告孝陵<lb/>
三日風雷偶示愆駿奔千里屬親賢天心仁愛乃如是<lb/>
聖徳馨香豈此然北固江山龍虎壯南州人物鳳麟先<lb/>
歸來宣室承清問應為蒼生席屢前<lb/>
　　　次韻馬少卿經筵紀盛<lb/>
紫閣黄扉敞肅清曉雞聲裏候天明腐儒挾策趨朝署<lb/>
天子垂衣坐邇英齋已敢忘程正叔䟽家多笑鄭康成<lb/>
從來端本澄源地淺學無禆愧此生<lb/>
<pb n="KR4e0133_WYG_003-25b"/>
　　　寄陳一䕫<hi>予北上陳自刑曹外補相值于南旺湖</hi>
雲昏月黒雨涔涔不見來船識語音深夜張燈仍喚酒<lb/>
未明捩柁又分襟浮生聚散鴻留迹過眼功名鐡作心<lb/>
南旺湖邉分手處懐君回首一髙吟<lb/>
　　　送王懋倫僉事之蜀<hi>懋倫成化末自翰林外謫今召擢憲僉</hi>
君不見唐永貞宋熈寕國權盜㺯威恣行扶姦黨穢擯<lb/>
異己蠻荒瘴徼多公卿又不見唐元和宋元祐天開公<lb/>
道明如晝海濵淪落皆來歸羣小倉皇侣虵狖人生行<lb/>
<pb n="KR4e0133_WYG_003-26a"/>
止豈偶然宵人紛紛空作奸當時只詫鬼謀秘今日那<lb/>
知天道還送君此語君應笑劍閣峨眉好登眺<lb/>
　　　天昭御史家藏王朋梅畵屢失而得<lb/>
烟雲過眼真何有每為征東轉覺親劍化延平應有數<lb/>
珠還合浦亦縁人棘猴技短心良苦寒具年多迹未塵<lb/>
記取長公菩薩記不煩呵䕶借靈神<lb/>
　　　内閣賞芍藥四首<lb/>
玉殿東頭紫閣隂仙葩香煖五雲深栽培尚荷宣皇力<lb/>
<pb n="KR4e0133_WYG_003-26b"/>
開落聊觀造化心香蘤受風紅婑墮柔條上雨緑侵尋<lb/>
謝公詩好難為和繞砌空階盡日吟<lb/>
養花天氣半晴隂紫艷看看逐日深南國浪夸金作歩<lb/>
廣平曽是鐡為心芙蓉江上色堪並桂子月中香莫尋<lb/>
回首揚州那可到凭䦨休作越人吟<lb/>
東皇倩汝送將歸小雨花間宻復稀色映鳳池分曉潤<lb/>
香薫芸閣擷春菲金盤露滴九重逈玉盌風欹一尺圍<lb/>
不似江南三月見蕭蕭籬落野人扉<lb/>
<pb n="KR4e0133_WYG_003-27a"/>
紫泥封後未言歸半下朱簾晝漏稀鄭國由來歌芍藥<lb/>
衛人何用采葑菲<hi>韓詩叶平</hi>開齊似剪霞添色盛極惟愁月<lb/>
減圍聞説花時多勝集閣門向晩尚留扉<lb/>
　　　沈石田寄太湖圖<lb/>
逺寄蕭蕭十幅圖霞明霧暗雨糢糊眼中覺我無雲夢<lb/>
胸次知君有太湖溪壑懐人如有待烟雲入手若為逋<lb/>
黄金萬樹秋風裏撥棹西來莫滯濡<lb/>
　　　弔文山遺墨<hi>錢世恒憲副家藏被火</hi>
<pb n="KR4e0133_WYG_003-27b"/>
柴市悲風晝作隂遺言一字抵千金青泥不化萇𢎞血<lb/>
白日還昭豫讓心千古乾坤留突兀六丁雷電下搜尋<lb/>
貽書好為參元賀免使英雄淚滿襟<lb/>
　　　贈彭都指揮督饟南還<lb/>
横槊臨江氣亦豪風流文彩映戎韜尊前暫借留侯箸<lb/>
家世曽傳吕氏刀白下看花懐契義湟中積榖仗賢勞<lb/>
前人名在凌烟閣颯爽猶懷鄂與襃<lb/>
　　　延喆初就外傅<hi>匏菴西塾也</hi>
<pb n="KR4e0133_WYG_003-28a"/>
宫墻數仭豈云低童子何知亦許躋問學不殊山進止<lb/>
吾伊只在巷東西詩書老去還堪付頭角年來欲漸齊<lb/>
勝事要留為世講庾郎非是厭家鷄<lb/>
　　　題手植樹<lb/>
城南乞得野人栽小墢和雲手自培半尺垂垂今十丈<lb/>
主人猶自未歸來<lb/>
　　　送表兄葉存仁還洞庭<lb/>
少小真如同隊魚相逢又見白髭鬚細詢親舊今誰健<lb/>
<pb n="KR4e0133_WYG_003-28b"/>
聞説田園半已蕪勤儉起家還仗子文章鳴世獨慙吾<lb/>
何年吳下相從去烟月茫茫渺太湖<lb/>
　　　送鍾欽禮還會稽<lb/>
會稽山人其姓鍾丹青之外詩仍工若耶溪上弄雲水<lb/>
誰將姓氏徹九重文華殿前見天子受釐三日居齋宫<lb/>
東廂落筆風雨疾指盼屢得廻重瞳重瞳一一分甲乙<lb/>
御筆親書為第一峯巒慘淡李營丘烟雲滅沒王摩詰<lb/>
詔令内府賜麟蹏又向邉城落戎籍山人拜舞前致詞<lb/>
<pb n="KR4e0133_WYG_003-29a"/>
草茅何幸逢明時金坡玉瑣天上見惜臣老矣無能為<lb/>
鑑湖一曲臣所好細草幽花夢中到勅賜烏紗作外臣<lb/>
白石清泉恣游釣雲浩浩江悠悠山人去矣誰為留人<lb/>
生雖云故鄉樂大隐金門亦不惡不見東方朔<lb/>
　　　長安新堤成<lb/>
新築沙堤鏡面光五更行處月如霜爬沙稳襯青驄軟<lb/>
繚繞斜依玉署長正喜將軍能了事<hi>李錦衣所築</hi>敢云丞相<lb/>
獨相當回頭笑指成河處六月霖霪也不妨<hi>徃時長安道中霪雨</hi>
<pb n="KR4e0133_WYG_003-29b"/>
<hi>多成河</hi>
　　　經筵次林祭酒韻<lb/>
　　國朝經筵之開月三三旬之二是也然孟夏朔有<lb/>
　　事太廟次日輙從免𢎞治十年四月太廟饗罷有<lb/>
　　㫖改是月之三日至日雨又改四日盖聖學之勤<lb/>
　　不以事而輟也是日鏊與大司成林亨大同講林<lb/>
　　有詩因次韻<lb/>
從來王所賴居州對越方勤合少休雨脚壞期仍改日<lb/>
<pb n="KR4e0133_WYG_003-30a"/>
天心納諌信如流重瞳屢矚情無厭精義敷陳語不浮<lb/>
海内人人誇盛事大書誰合秉春秋<lb/>
　　　送史進士巽仲歸省溧陽<hi>史溧陽故家出自漢史丹云</hi>
行人猶指故侯廬喬木森然是漢餘一見丰容欽閥閱<lb/>
再驚文彩得璠璵瀨陽江上應聞笛顯惠祠前好下車<lb/>
將子秋來期莫負西風南望正愁予<lb/>
　　　忠節祠<lb/>
　　吳有雲宜興人洪武初雲南未下上曰卿能為朕<lb/>
<pb n="KR4e0133_WYG_003-30b"/>
　　作陸賈乎雲頓首請行卒死之成化中守土官以<lb/>
　　聞詔贈尚書諡忠節作廟滇南與王忠文並祀焉<lb/>
　　忠節之死事具國史<lb/>
真人起元運隳滇南由蘖鴟張何為武臣請師殄勿遺<lb/>
皇仁如天兼覆之曰汝雲蘖且平汝能與朕為陸生一<lb/>
使功賢十萬兵滇蘖猘圖反噬刼我使臣改椎結使臣<lb/>
指心向天誓頭可斫臂可斷服不可異中郎旄侍中血<lb/>
前有忠文後忠節滇南澶漫雙像設千秋萬古廟食不<lb/>
<pb n="KR4e0133_WYG_003-31a"/>
歇<lb/>
　　　延喆冠<lb/>
生男喜見髪毿㲚元服雖榮未敢誇道自魯人期一變<lb/>
冠依周制重三加鳴珂逺近賔皆至綿蕝東西位不斜<lb/>
願得成人從此始禮行免使外庭譁<lb/>
　<lb/>
　<lb/>
　<lb/>
<pb n="KR4e0133_WYG_003-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻三<lb/>
</p>
<p>
</p>
  </div>
</body>
</text>
</TEI>
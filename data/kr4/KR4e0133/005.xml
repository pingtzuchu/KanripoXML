<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻五</head>
    <p>
<pb n="KR4e0133_WYG_005-1a"/>
欽定四庫全書<lb/>
　震澤集巻五　　　　　　　　明　王鏊撰<lb/>
　　詩<lb/>
　　　過故状元施宗銘墳<lb/>
後生何敢望餘芬斗酒還過董相墳行指岡巒低偃月<lb/>
<hi>公𦵏偃月岡</hi>坐疑文彩上成雲兩山已雪將軍恥<hi>郡誌舊傳東西洞庭</hi>
<hi>皆将軍始居之故両山無文士</hi>四海猶傳制䇿文賈誼天年人莫恨孔<lb/>
光張禹亦徒云<lb/>
<pb n="KR4e0133_WYG_005-1b"/>
　　　山行三首<lb/>
　　　　天平<lb/>
濯纓重向白雲泉曲磴幽林詰屈穿駁落殘碑猶可讀<lb/>
坡陀巨石自堪眠俯臨塵世三千界仰見龍門尺五天<lb/>
此地頻來殊有意肯教憂樂負前賢<lb/>
　　　　靈巖玩月<lb/>
浮雲過盡碧天髙把酒層峯氣倍豪明月一年當此夜<lb/>
曠懐千古屬吾曹瓊樓玉宇身親到香徑琴臺首獨搔<lb/>
<pb n="KR4e0133_WYG_005-2a"/>
天柱峯頭那似此淋漓醉墨涴宫袍<lb/>
　　　　靈巖懐古<lb/>
夫差覇業今何在香徑琴臺鹿自游天際青山還故國<lb/>
夜深明月有荒丘濤聲不盡英雄恨草色猶含粉黛羞<lb/>
莫為吳宫多悵望今來古徃總悠悠<lb/>
　　　秉之作且適園有詩和之<lb/>
萬頃烟波蒼玉峙畵船摇曳夜仍宜白公逰處吾今住<lb/>
惜也坡翁不到斯<lb/>
<pb n="KR4e0133_WYG_005-2b"/>
新築茆堂扁逺喧席門猶得枉髙軒誰知君實匡時䇿<lb/>
盡在東都五畝園<lb/>
廻洲枉渚間沙汀正見東山一帶青鬱鬱松楸長在目<lb/>
好於此地著幽亭<lb/>
雨前山寺移新竹雨後新稍透屋長却憶燕南兩樷篠<lb/>
便名醫俗可能當<lb/>
越鳥巢林愛向南霜餘况有洞庭柑求田問舎君休笑<lb/>
名利從來頗不貪<lb/>
<pb n="KR4e0133_WYG_005-3a"/>
西舎東鄰送橘栽小園五畝手新開昔人獨樂吾同樂<lb/>
兄弟招要日往回<lb/>
新栁踈篁繞我廬門前清浸映芙蕖人間萬慮俱消盡<lb/>
不盡除非是讀書<lb/>
麥壠𤓰畦桑棗墟晩菘早韭翦春餘人言市逺無兼味<lb/>
城裏時新恐不如<lb/>
村鼔鼕鼕喚買魚柈飡雖有惜難儲何當也鑿方塘様<lb/>
取辦賔筵不願餘<lb/>
<pb n="KR4e0133_WYG_005-3b"/>
曽聞范老堂前柏千載吳中澤尚存我種庭槐髙百尺<lb/>
三公當必付諸孫<lb/>
　　　修書舘秋晩白蓮一朶忽開<lb/>
埋盆若個便為池玉蘤亭亭有一枝不以格髙知者少<lb/>
幸因開晩謝還遲庭前曉日自相媚江上秋風空爾為<lb/>
我欲舉杯同此賞天髙露下月明時<lb/>
　　　呉文定公挽詞<lb/>
四海文章伯三朝侍從臣世方遲至理天遽奪斯人沖<lb/>
<pb n="KR4e0133_WYG_005-4a"/>
漠髙難問煩寃臆少伸道從元末敝文向國初純東里<lb/>
淵源近天全授受真正音驚鸑鷟恢網漏麒麟絫躓名<lb/>
逾起先登氣益振聲華當翰苑徳義重儒紳格律唯沖<lb/>
澹言詞自雅馴時流皆自邶古制或先秦書法顔公逼<lb/>
詩篇杜老鄰綸音騰渙汗碑板照嶙峋講向東朝切規<lb/>
從後殿諄從容天仄聽仁義日前陳内外同瞻嶽賢愚<lb/>
但飲醇汪洋從撓濁堅白謝緇磷自不驚榮辱何縁覩<lb/>
喜嗔吳山從此重燕谷鎮常春在古無蘇子於今有伯<lb/>
<pb n="KR4e0133_WYG_005-4b"/>
淳閒情多落寞要路每逡巡見説年頻引俄嗟歳在辰<lb/>
九重恩絶等八座望殊倫尚未酬公議寧須秉國均公<lb/>
身今可贖我分昔尤親先後官曹接卑髙契誼匀上陵<lb/>
行並馬待漏坐聮茵倡和辭盈帙招邀醉洽旬看花常<lb/>
入夜玩月或浸晨送我清風埭期公震澤濵疏聞心獨<lb/>
苦書至澤猶新豈謂終天别空含兩地辛玉亭盟已散<lb/>
板屋迹俱塵盛徳難為繪髙風不可泯儒林誰作傳誰<lb/>
刻壠頭珉<lb/>
<pb n="KR4e0133_WYG_005-5a"/>
　　　遊虎丘二首<lb/>
年來偪仄縁何事咫尺谿山到未能郭外清遊還送客<lb/>
林間軟語忽逢僧空庭石在頭寜㸃溪壑龍亡氣尚騰<lb/>
不必懸厓留姓字古苔埋沒幾人曾<lb/>
出城便愛小嵯峨濯足還來碧澗阿飛磴未躋先瘮瘭<lb/>
斷碑欲認更摩挲溪山有待登臨乆今古無窮感慨多<lb/>
我比樂天官更適十年一到意如何<lb/>
　　　送唐子畏之九仙山祈夢<lb/>
<pb n="KR4e0133_WYG_005-5b"/>
人生出處天難問聞有靈山試扣之三月裹糧真不易<lb/>
一生如夢復何疑天台雁蕩歸時路秋月春風别後思<lb/>
我亦有疑煩致問蒼生帖息定何時<lb/>
　　　歌風䑓<lb/>
鑾輿翠盖始東廵隆凖依然泗上身父老已非豐沛舊<lb/>
塵埃誰識帝王真八千子弟空歌楚百二河山竟去秦<lb/>
莫道四方湏猛士商山閒殺采芝人<lb/>
　　　海塘謡<hi>為充道父賦父為温州嘗作塘捍海其民賴之</hi>
<pb n="KR4e0133_WYG_005-6a"/>
田於何所靳公之塘公今何在我田我耕昔公未來潮<lb/>
囓我堤浩浩洪流浸我稻畦公之來兮志何壯稽天之<lb/>
浸身以障楗以木填以壤隠然長虹横海上潮安流田<lb/>
有秋温人飽飯臥且收靳公靳公胡不留稽山摧潮水<lb/>
歇靳公之名乃可滅<lb/>
　　　燕巢歎<hi>為充道母夫人賦</hi>
燕燕兮于飛深深兮重闈朝捲簾兮放燕出暮捲簾兮<lb/>
待燕歸朝朝暮暮兮燕無我違胡然兮一旦燕驚飛而<lb/>
<pb n="KR4e0133_WYG_005-6b"/>
不下悵巢是而人非萬里兮烏衣去此兮疇依豈無連<lb/>
雲畫棟兮誠不忍其故棲松楸鬱鬱兮京口之壠逝將<lb/>
銜泥兮相孝子而營塜<lb/>
　　　五月七日陪祀泰陵二首<lb/>
星樓月殿夜沈沈燭影爐烟儼若臨北極紫㣲尊自在<lb/>
西清黄繖夢難尋蒼梧天逺孤臣淚玉帛星馳萬國心<lb/>
<hi>是日天下王府俱來祭</hi>十九年中遊幸絶仰思王度式如金<lb/>
萬方争覩勵精辰便殿從容召對頻慿几似聞宣末命<lb/>
<pb n="KR4e0133_WYG_005-7a"/>
屬車無復望清塵志存二帝三王上恨掩青山碧澗漘<lb/>
天地有形誰畵得空然二紀厠朝紳<lb/>
　　　入閣次仲山見寄之韻<lb/>
雲牕霧閣隐樓臺夢裏依稀似到來異數極知䝉帝力<lb/>
凡軀深訝住天台承明召數晨先入閶闔歸遲晩特開<lb/>
正是商家調燮地鹽梅獨媿傅巖材<lb/>
　　　恩賜玉帶麒麟服<lb/>
寳月團團甫琢成老臣何徳比瓊英蟠驚夜室流虹影<lb/>
<pb n="KR4e0133_WYG_005-7b"/>
行眩天街積雪明芍藥獻圍曾有兆蒹葭倚坐若為榮<lb/>
皇恩錫處如山重肯換秦家十五城<lb/>
錦袍錯落繡輪困天上恩光借近臣一角獲憐西畤陋<lb/>
九章製愛尚方新文明有象昭皇化報稱無能媿病身<lb/>
拜賜歸來人盡羨好將勲業畵麒麟<lb/>
　　　十一月廿七日被詔有事景陵歸途作<lb/>
嚴程西指日邊霞平野蒼茫集晩鵶湖色破寒猶慘澹<lb/>
山容得雪若矜誇誰當游衍還承詔可惜風光不近家<lb/>
<pb n="KR4e0133_WYG_005-8a"/>
坐啜玉泉懐六一漫將名器許浮槎<lb/>
　　　玉泉亭<lb/>
燕山自西來連峰劃中絶有泉出其間終古流不歇石<lb/>
縫潄潺湲螭頭瀉幽咽羅注粲成簾激射噴為雪怒聲<lb/>
亦砰鍧静性終昭晣肺腸藉洗湔毛髪歸瑩澈珠體碎<lb/>
復圓玉流方以折緬懐六龍來坐覺萬象别天光借澄<lb/>
明日影増蕩潏幡幢亂山椒貔貅遍林樾誰知百年後<lb/>
尚睹孤亭臲悠悠彼漁竿盈盈者仙襪不忍向唾洟胡<lb/>
<pb n="KR4e0133_WYG_005-8b"/>
能斯厲掲虎跑真浪傳趵突差可啜醉破劉伶醒病失<lb/>
相如渇衛公逓莫通陸子評乆缺何當擕一罌歸洗人<lb/>
間熱<lb/>
　　　己巳正月十三日夜分獻星辰二壇作<lb/>
鐘聲忽斷燎烟升玉履西來甲士層驀地靈風生綵斾<lb/>
滿天凉月浸華燈夜䦨仙樂聞三奏老去崇階試再登<lb/>
願得繁禧均海㝢老臣何以助靈承<lb/>
　　　十四日慶成宴上作<lb/>
<pb n="KR4e0133_WYG_005-9a"/>
列席分依黼座前坐中幾度聼傳宣花枝半妥杯廵洽<lb/>
雉羽低廻舞隊旋總為台司當近地每疑廣樂奏鈞天<lb/>
好風晴日新正後盛事誰書已已年<lb/>
　　　次謝少傅韻<lb/>
七里灘頭把釣綸匡時誰是舊元臣廟廊正爾懐多故<lb/>
世事那堪又一新國手就閒仍此際拙工當局更何人<lb/>
片帆出沒烟波裏回羨仙舟早渡津<lb/>
　　　春波書屋為屠司㓂賦<lb/>
<pb n="KR4e0133_WYG_005-9b"/>
平湖𣺌𣺌春波緑榆栁低垂洲渚曲洲旁茅屋是誰家<lb/>
言是屠公舊書屋屠公致身廊廟裏猶有讀書心未已<lb/>
牙籖縹軸置兩頭充棟多還比鄴侯湖水平春日晴船<lb/>
頭置書蓬底讀一和滄浪曲<lb/>
　　　題畫牛<lb/>
牛背蒲韉稳若舟吾伊聲裏觸前騶當時項羽成何事<lb/>
能使郎君讀未休<hi>李宻</hi>
背臥斜陽齓短芻箭鋒猶帶血糢糊家人不用驚相報<lb/>
<pb n="KR4e0133_WYG_005-10a"/>
且讀牀頭一巻書<hi>牛𢎞</hi>
問喘軒車駐道周不因羣鬬少遲留若言燮理成虚語<lb/>
試問齊王觳觫牛<hi>丙吉</hi>
軛牛觧去旋來歸慙負富軒罪莫違楚國有弓誰得失<lb/>
驪黄寜辨是耶非<hi>劉寛</hi>
　　　題五同㑹詩後<lb/>
閒情未逐雲歸岫佳㑹初逢日在奎但許兼謨居席末<lb/>
還如無已在江西鄉邦自昔誰同㑹人事從來苦不齊<lb/>
<pb n="KR4e0133_WYG_005-10b"/>
南北故交風雨散我來詩句若為題<lb/>
　　　宣廟畵猫歌<lb/>
禁栁踈踈還宻宻狸奴稳臥堦前日日長睡起鳴一聲<lb/>
掉尾欲行還不行先皇為愛馴且異呼之即來麾即逝<lb/>
偶然㸃綴為寫生<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>毸毛衣獅子形絳羅垂垂鈴索索<lb/>
目光耽耽透簾箔縱然未解起捕䑕䑕輩見之應膽落<lb/>
　　　已已五月東歸三首<lb/>
莫把功名更問天一朝闕下賦歸田迂踈自缺匡時䇿<lb/>
<pb n="KR4e0133_WYG_005-11a"/>
衰病多䝉主上憐便製荷衣随野叟永將雲路讓時賢<lb/>
太湖波浪如天濶不碍鴟夷一釣船<lb/>
家住東山歸去來十年波浪與塵埃頭顱今日已如許<lb/>
勲業古人安在哉滄海巨帆晴望濟長途疲馬早思回<lb/>
閒非閒是俱抛却濯足滄浪坐釣臺<lb/>
浮世紛紛總未真古今誰者是閒人黄扉紫閣辭三事<lb/>
白石清泉作四鄰得失往時俱屬夢是非從此不闗身<lb/>
致君堯舜臯夔在且許巢由作外臣<lb/>
<pb n="KR4e0133_WYG_005-11b"/>
　　　贈廵河王郎中<hi>溱</hi>
五月青齊熯若焦全憑風力送歸橈十年省署官曹舊<lb/>
千里河山節制遥顧我病宜還緑野似君才合佐清朝<lb/>
九重旦夕如徵召乞取商霖灑四郊<hi>時山東旱甚</hi>
　　　得雨贈王郎中<lb/>
天末炎雲涌怒濤夜牕欹枕聼蕭騷懽騰兩岸聞邪許<lb/>
潤洽平原臥桔橰酷烈頓祛苛吏勢推移真費長年勞<lb/>
陽春有脚随車到餘惠深慙過客叨<lb/>
<pb n="KR4e0133_WYG_005-12a"/>
　　　至徐州口占四絶<lb/>
日日拖舟茫蒼間荒郊四顧但榛菅朝來雨歇蓬牕外<lb/>
正見徐州一帶山<lb/>
人説兹行恰似遊棹歌聲裏下徐州朝來獨坐蓬牕底<lb/>
兩岸青山送去舟<lb/>
五月舟行齊魯間黄塵能富水能慳朝行汴泗交流處<lb/>
巨浸家家過屋山<lb/>
放歌曾是昔年遊濯足看山坐浪頭今日重來人不見<lb/>
<pb n="KR4e0133_WYG_005-12b"/>
滿天風雨過徐州<lb/>
　　　偶成<lb/>
懶雲無意復為霖早向中天結㝠隂去晝尚餘三宿戀<lb/>
濟時真負百年心孫登不作蘇門嘯諸葛聊為梁甫吟<lb/>
若問先生何處住湖光渺渺樹深深<lb/>
　　　次韻秉之<lb/>
三十休誇陸氏莊菜園滋味晩尤長致君素許孤忠赤<lb/>
渉世空餘兩鬢蒼懶性尚於登覽健晏眠無復趂朝忙<lb/>
<pb n="KR4e0133_WYG_005-13a"/>
焚香日日觀心坐便是人間不老方<lb/>
　　　晩渡白洋灣<lb/>
扁舟深夜尚孤征兀坐蓬牕看月明兩岸秋蟲互相應<lb/>
不知端復為誰鳴<lb/>
　　　宿堯峯寺<lb/>
堯峯自在諸天上半醉來登不用扶思入湖天同浩蕩<lb/>
望窮雲樹轉糢糊五更客夢侵雲冷一片禪心對月孤<lb/>
自是世縁猶未了幾時同此結跏趺<lb/>
<pb n="KR4e0133_WYG_005-13b"/>
　　　行次相城有感<lb/>
幾年約兹遊為訪石田叟石田今已亡不使此言負相<lb/>
知三四人拏舟過湖口行行抵相城自卯將及酉四顧<lb/>
何茫然天水合為藪茆屋幾人家荒蒲與衰栁本來魚<lb/>
鼈宫自合鷗鷺有始田者為誰餒也非自取有司事征<lb/>
求亡者逾八九念此為徬徨獨立延佇乆作詩當風謡<lb/>
以告民父母<lb/>
　　　宿華嚴寺<lb/>
<pb n="KR4e0133_WYG_005-14a"/>
歸來每向招提宿心若閒雲著處安已到家山無去住<lb/>
偶聞塵世有悲懽烟霞自可通禪觀草木還應識宰官<lb/>
少小來遊今白髪幾廻欲去更槃桓<lb/>
　　　贈勤上人<lb/>
兜率宫中一老禪霜眉過眼耳垂肩手開生地為精舎<lb/>
口誦華嚴作涌泉峭壁危峯同戒行長松古檜是因縁<lb/>
雖然看盡人間世還住人間一百年<lb/>
　　　次韻蔡九逵投贈<lb/>
<pb n="KR4e0133_WYG_005-14b"/>
埜色巖霏上翠裾皇恩猶賁及郊墟舊嫌樊子學為圃<lb/>
近識莊生樂在魚稍向林間營别墅每從竹外度輕車<lb/>
日長庭院閒無事抄得東家種樹書<lb/>
　　　再遊林屋洞<lb/>
蓬山有路那能到林屋無扄可數來寳笈石函難復見<lb/>
金庭玉柱為誰開秪愁黯黮渾無地又恐砰鍧忽有雷<lb/>
不是隔凡凡自隔重門欲叩更徘徊<lb/>
　　　宿法華寺<lb/>
<pb n="KR4e0133_WYG_005-15a"/>
法華我曽來懸厓縱飛歩長松髙攙天修竹亂無數北<lb/>
岡瞰空濶風帆在其下隂横紹干山歴歴皆可覩蓬萊<lb/>
亦咫尺神仙在何處安得乗長風飄然從此渡<lb/>
　　　坐法華寺後石上望横山人家歴歴可數寄王<lb/>
　　　　元徳<lb/>
午烟孤起碧山崖屋瓦參差影日斜只隔盈盈衣帶水<lb/>
不知何處是君家<lb/>
　　　訪元徳<lb/>
<pb n="KR4e0133_WYG_005-15b"/>
樓臺疊疊路重重家住横山第幾峯半壑夕陽垂橘柚<lb/>
五湖烟水浸芙蓉神仙未覺三山逺榮貴甘辭萬户封<lb/>
返棹匆匆重回首白雲天際杳難從<lb/>
　　　寄隐者<lb/>
隐君家居何所有繞屋二百青琅玕香烟一炷坐清曉<lb/>
讀罷黄庭秪内觀<lb/>
　　　越來溪懐古<lb/>
吳國江山亦壯哉一朝誰信越兵來旌旗尚動春波影<lb/>
<pb n="KR4e0133_WYG_005-16a"/>
歌舞翻成子夜哀往事悠悠餘敗壘傷心脉脉一登臺<lb/>
姑蘇麋鹿何湏恨聞道阿房也刧灰<lb/>
　　　宿盧氏芝秀堂留别師邵師陳二首<lb/>
越來溪上思悠悠斜日門前一繋舟水若有情随我去<lb/>
山雖無語為君留梅花紅褪墻頭雪麥葉青回壠上秋<lb/>
一曲滄浪人去逺平湖萬頃接天流<lb/>
清溪一曲浸山根溪上人家兩兩分乆要正逢徐孺子<lb/>
同聲兼枉沈休文<hi>時徐都憲沈方伯在坐</hi>興非剡上嗟空返談比<lb/>
<pb n="KR4e0133_WYG_005-16b"/>
廬山得未聞醉卧不知乗夜發畵船揺破一川雲<lb/>
　　　過黄墅沈氏阻風望洞庭甚近而不能至<lb/>
茒堂宛在碧山腰山下行人不受招梁作虹蜺應可渡<lb/>
水如衣帯却成遥清風入夜生蘋末細雨扶春上栁條<lb/>
不是休文能醉我平生磊塊仗誰澆<lb/>
　　　酒熟志喜<lb/>
常年送酒媿諸鄰斗覺今年富十分水法特教擔栁毅<lb/>
<hi>特汲栁毅井泉</hi>麴材先已謝桐君<hi>麯不用藥</hi>牀頭夜滴晴堦雨甕靣<lb/>
<pb n="KR4e0133_WYG_005-17a"/>
香浮暖閣雲莫笑陶公巾自漉年來正䇿醉鄉勲<lb/>
　　　荆溪雜興<lb/>
　　　　惠山至永定<lb/>
解䌫惠山下問道荆溪程荆溪百里遥蘭槳蕩空明沿<lb/>
湖好青山宛轉送我行惠山甫見辭陽山復來迎東西<lb/>
夾畵船依依亦多情忽然互廻合隐若百雉城西南豁<lb/>
中斷太湖𣺌然平范蠡辭越相此口云所經懐賢不可<lb/>
見臨流濯長纓<lb/>
<pb n="KR4e0133_WYG_005-17b"/>
畵船簫鼔蕩春晴一路青山送我行分付舟人行莫急<lb/>
看山猶自未分明<lb/>
　　　　沈亞卿時暘約遊張公洞途中風雨大作舟<lb/>
　　　　人云不如先往善權為便口占一詩贈亞卿<lb/>
孤村徹夜雨浪浪思入荆溪轉渺茫湖㳇無縁仍返棹<lb/>
善權有路且鳴榔特因赴約反成爽豈謂尋閒竟得忙<lb/>
寄語休文莫相訝好風晴日㑹湏償<lb/>
　　　　罨畵溪<lb/>
<pb n="KR4e0133_WYG_005-18a"/>
兩岸青山随畵船清溪十里中洄沿侍郎橋畔栁窣地<lb/>
任昉臺邉花滿川南國勝境有如此東坡卜居豈徒然<lb/>
誰云罨畵畵不得恐有仙源莫浪傳<lb/>
　　　　張公洞<lb/>
萬山環合中獨虚世傳内有神明墟側身俯視驚怪吁<lb/>
老眼不辨雲糢糊巉巖漸下勢漸舒石壇坡陀席可鋪<lb/>
恍如身入佛老廬四壁洶涌青紅殊天吳紫鳳坼海圖<lb/>
黿鼉䁑睒虎豹狙罘罳梁柱相拄扶靈官岌嶪髙冠裾<lb/>
<pb n="KR4e0133_WYG_005-18b"/>
神媪相將行歩徐七寳炫耀穹浮屠石牀横陳丹竈孤<lb/>
𤣥門有路忽若無蘚磴登降我僕痡通明有穴尋歸途<lb/>
不知造化開闢初誰此鐫刻誰剜刳頗聞孫氏紀赤烏<lb/>
霹靂下劈山之隅人間始得窺仙都又聞有路通太湖<lb/>
金庭玉柱嚴禹書自慙骨凡氣濯觕欲往不得將何如<lb/>
欲往不得將何如<lb/>
　　　　善權洞<lb/>
湖㳇有洞名張公天造偉麗非人功善權氣勢更若雄<lb/>
<pb n="KR4e0133_WYG_005-19a"/>
奔流下瞰如驚虹洞門有地平且豐孤石湧起何巃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
髙厓絶壁青復紅恍如身入天帝宫幡幢寳盖陳西東<lb/>
虺隤巨象披䝉茸狻猊張吻吞豹熊亭亭玉柱立當中<lb/>
銀山對峙如屏風鹽堆突兀米廪崇<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>
                    <graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>畎畝水所鍾<lb/>
石梁交貫空復空人言此去路莫窮東至扶桑西崆峒<lb/>
我疑二洞俱仙蹤地下有路應潜通前堂後宇相始終<lb/>
不然氣象胡乃同靈山福地神所封嗟我欲往將焉從<lb/>
嗟我欲往將焉從<lb/>
<pb n="KR4e0133_WYG_005-19b"/>
　　　　善權寺<lb/>
兹山信有神靈䕶棟宇傳聞自太和雷篆天書猶可辨<lb/>
星壇月館逓相過顛崖檜偃蒼龍蛻壊藏經翻白馬䭾<lb/>
應笑重來王相國不將玉帯繫山阿<lb/>
　　　和錢元抑投贈<lb/>
虞人雅自重齊旌小奏由來止一成蕙帳乆孤黄鶴怨<lb/>
蓼灘先赴白鷗盟春山乞竹眠思䕃曉井擔泉吸愛清<lb/>
舊日著書今亦嬾且從静處看浮生<lb/>
<pb n="KR4e0133_WYG_005-20a"/>
　　　貞甫大參立二石於庭邀予賦之<lb/>
　　　　垂雲<lb/>
有峯巍然嵑<graphic n="KR2248" url="https://raw.githubusercontent.com/kanripo/KR-Gaiji/master/images/KR2248.png" mimeType="image/png"/>連蜷蒼翠著人靄如縣雲始孰為之殆<lb/>
二氣之絪緼絪緼來兮知幾年至今瑞氣仍油然霧非<lb/>
霧烟非烟莫教一日忽飛去散在人間作霖雨<lb/>
　　　　漏雪<lb/>
有巍一峯屼峍嵌空晶光眩日瑩若立雪始孰為之殆<lb/>
元氣之融結融結來兮知幾時至今雪色猶褵褷爍不<lb/>
<pb n="KR4e0133_WYG_005-20b"/>
化涅不緇莫教一日俄騰騫散在人間作有年<lb/>
　　　謝人送楊梅<lb/>
髙林乍摘楊家果風葉翛翛玉露寒染指忽驚猩血紫<lb/>
飣筵争愛鶴頭丹誰將物産修為譜多謝山翁餽滿槃<lb/>
却憶退朝門下賜美芹思獻自知難<lb/>
　　　苦雨二首<hi>庚午嵗</hi>
南方春夏交正是揷秧候望望惜雨乾事乃胡大繆霖<lb/>
霪已彌旬雨意猶未透山頭争出雲不斷如饙餾滑滑<lb/>
<pb n="KR4e0133_WYG_005-21a"/>
深路泥幢幢瀉檐溜只愁地將浮又恐天果漏乖氣亂<lb/>
暄寒重隂錯昏晝竈硎産鮒魚庭樹號飢鼬梁柱亦何<lb/>
為尚可充燎槱嗟嗟彼蒼生其命固難救洪範學不傳<lb/>
將誰執其咎<lb/>
吾聞老子言驟雨不終日天道信有常如何亦難必方<lb/>
春常苦雨入夏勢轉疾滂沱每徹晨滴瀝又連夕幸爾<lb/>
暫開明俄然復奔軼田疇浩湯湯浸與太湖一吁嗟生<lb/>
民居化作黿鼉窟旦夕不自謀卒嵗豈遑恤嵗行况在<lb/>
<pb n="KR4e0133_WYG_005-21b"/>
午<hi>史記嵗在午當旱</hi>月宿乃離畢挽日當誰能補天恨無術安<lb/>
得萬里風吹使雨脚絶青天浄無雲紅輪皎然出<lb/>
　　　病中五適<lb/>
　　　　蒲墩<lb/>
纎蒲織温柔朝夕置左右坐以支吾頥眠以閣吾肘墩<lb/>
今乃屬予臨川爾何有<lb/>
　　　　竹夫人<lb/>
湘筠翦瓏璁横陳在君牀雖然缺嫵媚亦可藉清凉病<lb/>
<pb n="KR4e0133_WYG_005-22a"/>
餘偶此適非敢效專房<lb/>
　　　　曲几<lb/>
乆眠即不能乆坐仍未得半眠半坐間唯爾我為適寄<lb/>
語栁儀曹何傷此為直<lb/>
　　　　絺幃<lb/>
朝蠅不勝祛暮蚊不勝拍仗爾為驅除安然睡通昔寄<lb/>
謝石季倫錦歩復何益<lb/>
　　　　布被<lb/>
<pb n="KR4e0133_WYG_005-22b"/>
青綾非所便蘆花亦已寒木棉足輕柔病寢夢自安幸<lb/>
非公孫氏客至當何言<lb/>
　　　王應爵侍御過訪將發阻風復留<lb/>
落霞湖上晩山稠迂叟經年守一丘驄馬忽傳今雨至<lb/>
蘭橈多謝好風留病從此日如輕健詩續前題更唱酬<lb/>
早晩豸冠霄漢立林間誰與共清遊<lb/>
　　　過子畏别業<lb/>
十月心齋戒未開偷閒先訪戴逵來清溪詰曲頻廻棹<lb/>
<pb n="KR4e0133_WYG_005-23a"/>
矮屋虚明淺送杯生計城東三畝菜吟懐墻角一株梅<lb/>
棟梁榱桷俱收盡此地何縁有佚材<lb/>
　　　王唯顒欵鶴軒<lb/>
小築園亭淺布沙十年為爾養丹砂飛鳴飲啄皆随意<lb/>
莫羨乗軒富貴家<lb/>
鶴鶴來前聼我言知君六翮快騰翻雲霄縱得天風便<lb/>
惠養能忘舊主恩<lb/>
　　　次韻賀憲副澤民會老詩<lb/>
<pb n="KR4e0133_WYG_005-23b"/>
洛社耆英赴夙期乞身俱及聖明時經霜松栢姿彌勁<lb/>
争道驊騮力已疲幸許兼謨為後輩不妨盖叟是吾師<lb/>
年年共約林間醉世上升沉摠不知<lb/>
　　　盛汝弼得孫<hi>在洞庭東山聞報</hi>
老蚌生珠亦未遲庭槐又報長孫枝平生隂徳人傳滿<lb/>
少小啼聲我識竒文肅尚應留棨㦸箕裘况復自軒岐<lb/>
他年元歎成名日還報東山老傅知<lb/>
　　　春日山行三首<lb/>
<pb n="KR4e0133_WYG_005-24a"/>
風軟波平一鑑開湖山重疊見樓䑓萬株晴雪懸厓裏<lb/>
只為梅花也合來<lb/>
勝事春來日日忙梅花纔褪杏花香莫愁此後芳菲少<lb/>
又報東風到海棠<lb/>
竹杖芒鞵觸處輕煖風遲日近清明天公似識遊人意<lb/>
特借春來幾日晴<lb/>
　　　謝賀憲副澤民示攝生書<lb/>
一編授我未為遲火候抽添信有時爐内若能留戊已<lb/>
<pb n="KR4e0133_WYG_005-24b"/>
市中端可遇安期本來面目吾忘我過去光隂彼是誰<lb/>
歌罷青天雲萬里還丹應有月明知<lb/>
　　　過范氏近竹園<lb/>
昔聞臨頓里近在古城東甫里先生宅龍圖老子宫幽<lb/>
亭花外逺曲徑栁邉通五月無煩暑琅玕滿院風<lb/>
　　　送李給事貫使占城<lb/>
海外誰云更九州明時還比古諸侯麒麟賜錦王人出<lb/>
孔翠包茆職貢脩鼉鼓八更驚永夜鯨波萬頃變安流<lb/>
<pb n="KR4e0133_WYG_005-25a"/>
舉頭南斗分明近竒絶平生是此遊<hi>故吳參政惠使占城詩云夜聞銅鼔</hi>
<hi>八更天</hi>
　　　恭題宣廟畵馬<lb/>
天馬西來自月氐先皇親寫乗黄姿百年遺墨人間見<lb/>
玉陛東頭立仗時<lb/>
　　　䑕須筆<lb/>
顧兔猩猩兩秃翁時來䑕輩亦成功臨池脫穎偏宜我<lb/>
憑社為妖且貫戎覔伴好依居黙氏<hi>石虚中字居黙</hi>册勲應作<lb/>
<pb n="KR4e0133_WYG_005-25b"/>
管城公太倉縱是無憂地争似流芳汗簡中<lb/>
　　　送尤宗陽進士之京<lb/>
南宫昔日謬持衡<hi>叶</hi>筆勢曽驚古戰場今日林間還送<lb/>
别九霄一鶚看髙翔<lb/>
吳中世徳紀延之喜見春風入彀時莫怪崔公多自詫<lb/>
美莊三百在于斯<lb/>
　　　贈石湖盧隐君伯常<lb/>
吳山青越溪碧吳越興亡兩安適千年事往那復知溪<lb/>
<pb n="KR4e0133_WYG_005-26a"/>
上人家自如織人家兩岸青粉墻其間特起是為盧家<lb/>
芝秀之髙堂昔年芝秀産溪上顧非盧家此瑞誰能當<lb/>
盧家有翁不求仕年可六十鬚眉蒼朝繙經暮翻史不<lb/>
使聲華出閭里生兒唯願充耘耔自比唐家玉川子人<lb/>
言筆港如筆長二兒自小工文章大兒文采珊瑚耀泥<lb/>
金帖子前宵到小兒筆勢仍翩翩他日科名美豈專從<lb/>
此溪山兩增重乃翁無事日讀逍遥篇溪可湘山可採<lb/>
千古溪山鎮長在願翁之夀如溪山長不改<lb/>
<pb n="KR4e0133_WYG_005-26b"/>
　　　飲横山吳氏醒酣亭<lb/>
孤雲落日魚龍界横山又在孤雲外一朝坐我横山中<lb/>
回顧反覺人寰隘就中最愛吳家亭浪花堆裏一㸃青<lb/>
干山在南紹山北亭山正直中間停天風飄飄吹我袂<lb/>
自覺蓬瀛不難至安得劉伶李白共此舉瑶觴百川吸<lb/>
盡無由醉<lb/>
　　　自横山歸洞庭<lb/>
漠漠輕風不滿帆小船載酒舳艫銜陶朱事業今安在<lb/>
<pb n="KR4e0133_WYG_005-27a"/>
皮陸才情兩不凡白鳥斜飛驚鼔吹青山倒影動松杉<lb/>
却憐范老江湖上猶自憂譏與畏讒<lb/>
　　　贈寫真<lb/>
玉帯束麟袍簮笏光射映我服豈不華我徳自難稱委<lb/>
蛇廊廟姿蕭散泉石性爾筆信有神貌此韻獨勝種髪<lb/>
嵗華催泰宇天光定應如巖壑間蒼松老彌勁<lb/>
　　　偶成<lb/>
南國新寒九月時青綾半臂向晨披月明桂子香初噴<lb/>
<pb n="KR4e0133_WYG_005-27b"/>
露重芭蕉葉未知拄杖随行聊當僕殘編重展恍逢師<lb/>
清時自昔多遺士坐背斜陽理髩絲<lb/>
　　　洞庭新建㕔事柱下獲一甕中有錢曰太平喜<lb/>
　　　　而口占<lb/>
一錢清白承先哲八柱高明應宰司天賜不多良自賀<lb/>
國家重建太平基<lb/>
　　　重到宜興<lb/>
三日蘭舟只任風洮湖過盡隔湖逢谿山處處還依舊<lb/>
<pb n="KR4e0133_WYG_005-28a"/>
却是人心自不同<lb/>
　　　宿毗陵驛<lb/>
扁舟夜宿毗陵驛城上烏棲霜月白客懐轉展自無眠<lb/>
何處人家復吹笛<lb/>
　<lb/>
　<lb/>
　<lb/>
　<lb/>
<pb n="KR4e0133_WYG_005-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻五<lb/>
</p>
<p>
</p>
  </div>
</body>
</text>
</TEI>
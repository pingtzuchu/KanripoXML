<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻三十二</head>
    <p>
<pb n="KR4e0133_WYG_032-1a"/>
欽定四庫全書<lb/>
　震澤集巻三十二　　　　　明　王鏊　撰<lb/>
　　頌贊<lb/>
　　　御賜禁方頌<hi>𢎞治間賜</hi>
今上皇帝讀永樂大典命錄其禁方賜御藥房諸臣工<lb/>
臣寵得其二焉臣鏊間獲見之因拜手稽首而獻頌曰<lb/>
維天惠民維辟奉天極天所覆孰非我身昔在文皇永<lb/>
清海内爰定大典以熙帝載廣蓄兼收如山如海於皇<lb/>
<pb n="KR4e0133_WYG_032-1b"/>
我皇萬幾既勤重瞳攸矚乃惻于仁粤若神農逮于軒<lb/>
岐先皇之志我維行之帝曰來寵錫爾禁方寵拜稽首<lb/>
邦家之光皇仁如天豈需一勺尚効涓涓以裨海嶽皇<lb/>
仁宏敷郵及海宇唯皇萬年永作民主<lb/>
　　　恩覃三世頌<lb/>
唯戴氏自晉始來家建業其後遷於剡望於歙發於浮<lb/>
梁今大司寇公昆弟四人相繼敭歴中外今兹遂大發<lb/>
於公位躋八座恩覃三葉於乎其盛矣予忝公門下士<lb/>
<pb n="KR4e0133_WYG_032-2a"/>
敢再拜為之頌<lb/>
猗宋戴公儲祥單厚自晉來家金陵彌劭于剡于歙于<lb/>
江之右作之述之其艱其劬延延百載發於尚書噫嘻<lb/>
尚書勲績多有董學東南多士丕起臬藩閩越枯蘇棼<lb/>
理來旬于鄖大憝攸馘佐秋官卿明刑教弼帝曰予治<lb/>
唯乃之休乃祖乃父厥訓克昭帝有恩言進少司寇冠<lb/>
裳朱翟竝有封號於赫皇帝三葉是承作廟浮梁禮秩<lb/>
具登非先曷隆非後曷繼太史作頌敭于世世<lb/>
<pb n="KR4e0133_WYG_032-2b"/>
　　　孝廟御書贊<lb/>
於穆孝皇深明廣厚一十八年物蒙在宥徳唯日新藝<lb/>
乃天授奮毫落紙思入混茫氣吞顔柳勢壓鍾王淵停<lb/>
嶽峙玉質金相噫嘻近臣奎章侍立登牀或緣抱弓莫<lb/>
及石室金縢藏之十襲<lb/>
　　　御書祕方贊<lb/>
今上皇帝萬幾之暇留心翰墨間閲永樂大典得金匱<lb/>
祕方外人所未睹者乃親御宸翰識以御寳賜太醫院<lb/>
<pb n="KR4e0133_WYG_032-3a"/>
使臣玉葢欲推之以福海内也昔唐文皇飛白賜羣臣<lb/>
宋太宗書賜蘇易簡當時以為盛事然豈若臣玉之被<lb/>
是賜也奎章照耀又以寓濟物之仁焉臣鏊預觀稽首<lb/>
而作贊曰<lb/>
聖仁御極萬幾日殷乙夜孜孜古今縱觀大典洋洋有<lb/>
方中秘有觸聖心欣然如契曰唯四海豈無一人夭閼<lb/>
札瘥舉切予身乃紬秘方乃御宸翰玉版霞舒天機雲<lb/>
爛噫嘻爾玉職内藥房尚推予仁嘉惠萬方玉拜稽首<lb/>
<pb n="KR4e0133_WYG_032-3b"/>
受言藏之唯皇之仁儼其將之昔有神農始嘗醫藥亦<lb/>
有羲皇肇開卦畫藥以起死畫以昭矇二者合一孰知<lb/>
其功唐宋兩宗賜侈飛白豈如我皇懐民之瘼巋焉新<lb/>
樓御書在焉何以知之虹光燭天<lb/>
　　　王著作寄顔贊<lb/>
程學之傳孰得其親載之而南龜山是因著作及門視<lb/>
楊則後徳器之成乃㕘其舊著作閩産而家於吳淵源<lb/>
一脉鄉邦所模遺像儼然挹彼先哲座上之風門前之<lb/>
<pb n="KR4e0133_WYG_032-4a"/>
雪<lb/>
　　　丹陛糾儀圖贊<hi>為御史劉廷瓚作</hi>
宫城巖巖九重啟曈曨曙色天顔咫東文西武袍笏次<lb/>
對立者誰唯御史曰予耳目予聽視有愆爾繩姧爾指<lb/>
屈軼嶢嶢豸𡻭㠑權姧惴慄耎媚恥外雖嚴稜中豈弟<lb/>
古稱良臣無乃是<lb/>
　　　少傅馬公像贊<lb/>
望之巖巖乎如山之峻即之藹藹乎如春之温襟宇瀞<lb/>
<pb n="KR4e0133_WYG_032-4b"/>
深茫茫乎千頃之浸政體諳熟耿耿乎百鍊之金卓卓<lb/>
乎挫而不囘者匡時之䇿蹇蹇乎老而彌篤者憂世之<lb/>
心衮衣玉帶弼亮四朝位應三台禮絶百僚於乎若公<lb/>
者志必將使臯夔稷禼事功復見於今奚止若唐之姚<lb/>
宋漢之蕭曹者耶<lb/>
　　　楊侍郎維立像贊<lb/>
退兮其似怯乎臨事則甚勇也鈍兮其似拙乎思致則<lb/>
甚工也苶兮其似癯乎所養則甚充也淵兮其若虚乎<lb/>
<pb n="KR4e0133_WYG_032-5a"/>
所出乃不窮也昔䘮鏡川有懐其人今見碧川如睹其<lb/>
真翰林天曹儷美偕榮文章之贍議論之精古所謂難<lb/>
為弟難為兄者歟<lb/>
　　　東坡笠屐圖贊<lb/>
長公天僊謫墮人界人界不容公氣逾邁斥之杭州吾<lb/>
因以遊投之赤壁吾因以適瓊厓儋耳鯨波汗漫乘桴<lb/>
之遊平生竒觀金蓮玉帶曰維東坡戴笠著屐亦維東<lb/>
坡出入諸黎負瓢行歌十惇百卞其如予何其如予何<lb/>
<pb n="KR4e0133_WYG_032-5b"/>
　　　吳文定公畵像贊<lb/>
噫嘻文定其可復作淵然之度粹然之學舉世競趨避<lb/>
之如疾舉世棄遺服之無斁非意相干不見其愠喜終<lb/>
身與處莫測其淺深但見文章之昭囘於天下燦然五<lb/>
星之正色澹然清廟之遺音所以賁飾渙汗啟沃密勿<lb/>
雖憸人小夫皆知重其為人而賢人君子亦自以為不<lb/>
可及衆方仰之為當代之斗山上且用之為久旱之霖<lb/>
雨而公不待翛然遐舉嗟斯民之不祿悵吾徒之無侣<lb/>
<pb n="KR4e0133_WYG_032-6a"/>
載瞻遺像有淚如湑<lb/>
　　　東峯吳鳴翰像贊<lb/>
於乎東峯天之生才將必有為有才如君卒以不試君<lb/>
之為詩髙視寰中天與之豪神助之工瘦逾賈島險擬<lb/>
盧仝狂書細札或整或斜細入蚊睫勇拔鯨牙流落人<lb/>
間吁其怪耶誰云屢試不聞一遭一目之網𡨕鴻飛髙<lb/>
衡鑑之責吾徒所叨於乎東峯今其亡矣吾疑猶在鬱<lb/>
硉之氣理而不壞廬山竹林自許生前於乎東峯然乎<lb/>
<pb n="KR4e0133_WYG_032-6b"/>
不然忽覧遺像淚若迸泉<lb/>
　　　先少傅昆弟行樂像贊<lb/>
先少傅昆弟三人伯諱璋仲諱瑮先少傅為季伯頎而<lb/>
長仲豐而碩季潤而秀徳各稱其貌焉鏊童時見海虞<lb/>
朱孟誠實傳兹像時天順已卯至今正徳庚午葢五十<lb/>
餘年鏊亦且老矣覩兹像如諸父之復生未嘗不肅然<lb/>
恭躍然喜欷然繼以泣也因為之贊曰<lb/>
前人邈矣厥像在兹或言或笑或行或隨念昔為兒膝<lb/>
<pb n="KR4e0133_WYG_032-7a"/>
前環繞孟誠筆之曰維其肖日月徂遷年更五十風木<lb/>
之哀思養何及忽睹兹像儼然猶生生而不作有淚縱<lb/>
横我懐前人亦懐其徳其徳伊何忠厚一脉嗟嗟後人<lb/>
尚繼無射<lb/>
　　　自贊<lb/>
噫嘻先生何如其人窮年劬書結髪礪行白首於道茫<lb/>
然無聞者乎爵厠公孤官居臺閣志懐抒忠幾昧納約<lb/>
卒無以致君澤民者乎貴戚赫炎不能附麗權璫狂猘<lb/>
<pb n="KR4e0133_WYG_032-7b"/>
不能媕阿一有違言超然去之不辱其身者乎遇事直<lb/>
前不知顧忌見利思後不知規畫歸卧空山家徒立壁<lb/>
晏然居之以忘其貧者乎斯人也其量則隘其才則庸<lb/>
曽無裨補於世所幸自潔其躬跡其所至葢知慕首陽<lb/>
之拙而不知柱下之工知希止足之疏傅而不能為應<lb/>
變之姚崇者乎<lb/>
　　　王惟顒像贊<lb/>
瑩若氷壺矯如玉樹跡寓軒岐志敦儒素淵源有自尚<lb/>
<pb n="KR4e0133_WYG_032-8a"/>
沿伊洛之餘文獻足徵不霣宋唐之故身棲委巷名在<lb/>
薦紳望之者謂其簡伉而難近即之者悅其和粹之可<lb/>
親若夫功奏十全信無媿醫中之王道命辭屢辟殆將<lb/>
為吳下之逸民也乎<lb/>
　　　巡檢李禎像贊<lb/>
正徳五年吳下大水饑莩載途有司奉命檢災賑饑而<lb/>
往往旁緣以為利予伏林下竊傷之竊恨之甪頭巡司<lb/>
李禎領檄散財于鰥寡甚均而公且有憂民之言予甚<lb/>
<pb n="KR4e0133_WYG_032-8b"/>
多之乃因其像贊之曰<lb/>
勿謂位卑其才乃充勿謂惠小其心乃公屏盜之迹時<lb/>
乃之職拯民之恫時乃之功葢一命之士存心于愛物<lb/>
則九重之仁不隔于困窮噫彼貪濁位都顯融受若直<lb/>
怠若事瘠其民肥其躬雖曰侈然蒞其上得不赧爾媿<lb/>
于其中耶<lb/>
　　　伯兄安隠像贊<lb/>
先少傅子四人安隠其長也髯而長身沉靜簡黙其弟<lb/>
<pb n="KR4e0133_WYG_032-9a"/>
鏊位至内閣而兄安處一丘以終身焉無外望也可謂<lb/>
安分者乎故號曰安隠鏊為之贊曰<lb/>
彼夸者子得勢而驕輿馬宫室華侈相髙兄獨澹然安<lb/>
厥故守倭倭佗佗不動不有包山之麓太湖之濆敝廬<lb/>
脱粟樂之終身我思古人誰與儔者有漢新息馬少游<lb/>
也<lb/>
　　　林知府利瞻像贊<lb/>
玉為之潤氷為之潔春為之温政也㒺缺剖皇之符來<lb/>
<pb n="KR4e0133_WYG_032-9b"/>
牧于吳厥膏不屯厥守不洿不振不譁吳民其孚忽遷<lb/>
于滇分省之左吳民懐之欲留其可獨傳畵像慰此去<lb/>
思朝夕在堂以瞻以儀以瞻以儀藐在南荒誰其繼之<lb/>
俾也可忘<lb/>
　　　施鳴陽畫像贊<lb/>
退然而怯者外之癯盎然而足者内之腴氣質孕洞庭<lb/>
之秀文學承殿撰之餘幅巾深衣緩帶履絇志謝塵坌<lb/>
樂存舞雩古所謂隠不違親貞不絶俗者其斯人之徒<lb/>
<pb n="KR4e0133_WYG_032-10a"/>
歟<lb/>
　　　謝安石像贊<lb/>
有晉太傅或傳其真去之千載如睹其人噫斯像也其<lb/>
當東山寄傲之時乎新城出鎮之時乎將盜温問鼎秦<lb/>
兵壓境之時乎是何襟宇之沖夷風神之超邁隘視區<lb/>
寰翛然物外世方多故敓攘紛紜誰能起公坐清烽塵<lb/>
　　　謝靈運像贊<lb/>
襟懐曠逸才氣桀驁鞭䇿曹劉凌轢顔鮑坦腹垂胡露<lb/>
<pb n="KR4e0133_WYG_032-10b"/>
頂脱帽欲知其詩盍視其貌<lb/>
　　　謝疊山先生像贊<lb/>
噫古帝王自立中國宋廢元興奄有九域臣民效順各<lb/>
供其職時維信國洎我疊山奮不顧身障彼狂瀾公身<lb/>
可殺公義莫敓至今耿耿光耀日月視彼奸佞靦顔穹<lb/>
廬與公所得孰少孰多袍笏履絇神物呵守公應不亡<lb/>
公其有後<lb/>
　　　疊山夫人李氏像贊<lb/>
<pb n="KR4e0133_WYG_032-11a"/>
公信大義昭掲天地有婉淑姬節與之齊茹辛履險左<lb/>
挈右提噫公實宋忠臣夫人也無媿於為忠臣妻者乎<lb/>
　　　汪玉川像贊<lb/>
貌雖癯而氣則偉眼雖暗而鑒則精决事之休咎斷人<lb/>
之死生如由基之射矢無虚發如秦皇之鏡照無遯形<lb/>
誠生明耶明生誠耶請以問蜀之嚴君平<lb/>
　　　孫真人像贊<lb/>
噫嘻先生跨隋歴唐超然𤣥覽如商老彭咆哮虎猛伏<lb/>
<pb n="KR4e0133_WYG_032-11b"/>
如牛羊問胡以然惟誠是蹈乃知至人神明内葆金石<lb/>
無硋鳥獸咸擾海山蒼蒼先生在焉何當從之以終吾<lb/>
年<lb/>
　　　王光菴像贊<lb/>
其博洽似陸魯望其孤亢似元魯山其逃名似韓伯休<lb/>
其遁世似申屠蟠敬瞻遺像翛然丰神曳杖逍遙不襪<lb/>
不巾是為光菴先生其人<lb/>
　　　尹侍御倫像贊<hi>崑山尹嗣忠父</hi>
<pb n="KR4e0133_WYG_032-12a"/>
漢有范滂風裁獨持扼於奸璫誓死不囘皇有尹君獨<lb/>
持風紀扼於奸璫憤激至死死雖不同同歸於義及今<lb/>
凛凛猶有生氣遺像堂堂如山如河誰謂君夭其壽孔<lb/>
多曹蜍李志其生謂何<lb/>
　　　錢孟溥像贊<lb/>
我懐伊人嶔崟岝㟧誰云林居直氣噴薄觀其挫權璫<lb/>
之猘折妖痂之角使其立乎人之朝儋乎人之爵必能<lb/>
舉其職業蹇蹇諤諤尚肯脂韋依阿首鼠前却我懐伊<lb/>
<pb n="KR4e0133_WYG_032-12b"/>
人忽焉緬邈遺像在堂過者必作<lb/>
　　　王真愚教諭像贊<lb/>
京國蚤游從建安七子之列鄉邦晩佚入睢陽五老之<lb/>
圖貌若呐而心則辨韻若散而才不疎人皆愛其藴藉<lb/>
己獨抱乎冲虚之人也其果真愚也耶其非真愚也耶<lb/>
　　箴銘<lb/>
　　　主一齋箴<hi>為徐都憲公肅作</hi>
神明之舎空不容物湛然之中孰為之一心兮本虚撓<lb/>
<pb n="KR4e0133_WYG_032-13a"/>
之則亂維二則㕘維三則散百千擾擾與物徂遷主則<lb/>
為客何日來旋允毅徐公主一無怠無曰不顯惺惺斯<lb/>
在吾一既定彼萬莫干昭哉瑩徹神明内完維貴維貨<lb/>
維是維非維利與害吾維不知有至斯應應巳斯寂往<lb/>
者如亡來者如失湛然中虚永保吾一<lb/>
　　　遜敏齋箴<lb/>
聖徂道逺正學日湮學其誰則我思古人人亦有言才<lb/>
焉用學譬如殖焉不殖將落人亦有言不尚有年以嵗<lb/>
<pb n="KR4e0133_WYG_032-13b"/>
以月其老忽焉嗟嗟夫君學古為準説告髙宗惟遜與<lb/>
敏其遜惟何莫如虚中人曰可矣我唯空空其敏惟何<lb/>
曰維不及人曰可矣我惟汲汲遜不自滿敏則有功孜<lb/>
孜二者終身勿忘<lb/>
　　　二箴<lb/>
頃予讀近思錄得二言焉治懼為難治怒為難明理可<lb/>
以治懼克己可以治怒作二箴<lb/>
　　　　治怒箴<lb/>
<pb n="KR4e0133_WYG_032-14a"/>
有若撞搪或干吾意盛氣赫炎如火斯熾熾不傷物乃<lb/>
先自燔既愆於事亦災於身方其怒時爾盍自思彼其<lb/>
是耶我怒奚為彼且非耶怒之則巳怒而不怒弗留於<lb/>
已譬彼熾火沃以清泉沃之沃之火乃不然明鏡在懸<lb/>
其中湛若是謂不遷顔氏之學<lb/>
　　　　治懼箴<lb/>
有赫在上或臨在旁中乃潰亂有沸如湯沸莫自知倉<lb/>
皇眩瞀心既靡定身且奚措方其懼時爾盍自定在吾<lb/>
<pb n="KR4e0133_WYG_032-14b"/>
唯理在天唯命理之正矣守且勿他命之定矣雖死而<lb/>
何譬彼寒泉㸃于沸湯㸃之㸃之沸乃不揚刀鋸在前<lb/>
不震不竦是謂不動孟軻之勇<lb/>
　　　慎疾齋箴<lb/>
已丑之秋予得疾殆甚辛丑嵗則病癸丑則病而皆起<lb/>
於㣲因作慎疾箴以警於後或曰嵗行在丑則病或者<lb/>
非人乎雖然吾知慎吾事而已<lb/>
爾生多病維爾之羸羸也則那維其慎而其慎斯何曰<lb/>
<pb n="KR4e0133_WYG_032-15a"/>
維未病病而慎之瘉惟其幸凡病諸苦爾則備嘗氷寒<lb/>
火熱歐吐䐜脹凡人在病亦克自創及其瘉矣忽焉若<lb/>
忘病不在小亦不在大無曰不害其禍斯在無曰何益<lb/>
其病斯釋昔者弗慎今悔莫追悔而不慎後悔何為<lb/>
　　　壯節祠銘<lb/>
猗城之陌石麟頟頟清廟斯勅廟食誰歟劍履兜鍪譚<lb/>
公崇侯昔在文皇奮於北方多士髙驤譚公克壯萬夫<lb/>
之望執戈來將九門既克懐來雄莫潘楊就縛大戰白<lb/>
<pb n="KR4e0133_WYG_032-15b"/>
溝濟南滄州東昌是道夾河之難甲胄躬擐被創獨殿<lb/>
義重輕身殲我良臣有嘉者駰還骸於岡公身則亡其<lb/>
神堂堂雲旗風馬于天上下翊我皇旅大業遂成惻愴<lb/>
聖情帶礪是盟䖍䖍孝孫襲祉揆原哀扣帝閽惟皇有<lb/>
詔賁于新廟尊嚴有耀萬祀千秋椒糈時羞邦人之休<lb/>
　　　大雅堂銘<hi>布政胡韶之祖</hi>
振卿之死偉矣其妻趙氏間闗兵戈卒能全其節以保<lb/>
其孤殆亦未易也或曰蒙古恃其強據有中夏中夏之<lb/>
<pb n="KR4e0133_WYG_032-16a"/>
人亦何必為之死乎曰守其土服其官食其禄安得不<lb/>
死其事詩云舎命不渝振卿以之之死矢靡他趙氏有<lb/>
焉堂堂忠義乃萃一門題曰大雅宜矣銘曰<lb/>
有元政頽内訌外軋盜起蘄黄鯨奔豨突來宼洪都連<lb/>
城風靡烈烈振卿挺戈崛起塊焉孤城復還于理事有<lb/>
不虞嵗躔丙申大游之原殲我良臣身之殲矣其義則<lb/>
伸有妻<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>
                    <graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>纍纍稚子涉履棘荆豈無一死死亦何裨<lb/>
立孤難耳青鐙辟纑孰緯之恤藐矣胡宗繩繩秩秩惟<lb/>
<pb n="KR4e0133_WYG_032-16b"/>
臣之忠惟婦之義一死一生孰難孰易大節琅琅二人<lb/>
同蹈我銘于堂惟後之詔<lb/>
　　　古硯銘<lb/>
或耕洞庭之野得巨硯焉正黑而光如大圓鏡友人蔣<lb/>
伯宣以貽予予寳用之銘其隂<lb/>
古月完完淪於九地犂鉏出之有食之既王夫子見乃<lb/>
驚石膚鐵色玉質金聲胡為來哉胡為來哉吾與汝相<lb/>
攜而同歸儒林詞苑逝終老而無違<lb/>
<pb n="KR4e0133_WYG_032-17a"/>
　　　敦敘堂銘<lb/>
少保太子太保兼戸部尚書武英殿大學士京口靳公<lb/>
作先廟于第之東春秋饗祠如禮巳又作敦敘堂于祠<lb/>
之前以為利成亨餕合族之地而屬予銘於戲民之散<lb/>
久矣士於族屬一從二從尚知近而親焉三從則逺矣<lb/>
五從則漠焉如途人況又其逺乎非獨莫之親亦莫之<lb/>
知也故士有端委廟堂而其族混於馬醫夏畦之間葢<lb/>
非獨士之辠也世愈久則生愈蕃生愈蕃則族愈散散<lb/>
<pb n="KR4e0133_WYG_032-17b"/>
則逺逺則踈踈則憂不弔喜不慶亦其勢然也先王知<lb/>
勢之必至於是也於是乎有道焉聫之使不散則宗法<lb/>
是矣古者自天子達於官師莫不有廟而宗法於是立<lb/>
焉有百世不遷之宗有五世則遷之宗百世不遷者所<lb/>
以統其同五世則遷者所以别其異故世雖彌逺而系<lb/>
出昭穆秩焉其不亂也士之有志者非不欲復古而其<lb/>
勢未能葢後世士無世禄廟且不能立而宗法惡乎行<lb/>
此俗之所以益壊而莫之拯也公於流俗頽弛之餘獨<lb/>
<pb n="KR4e0133_WYG_032-18a"/>
能奮然自信惇行古禮上及祖禰下及子孫旁及昆弟<lb/>
而母族亦覃及焉所謂尊祖故敬宗敬宗故收族者公<lb/>
其有焉雖未能盡如古宗法而於宗法亦何大相逺乎<lb/>
靳之先自漢信武侯歙始大唐有孝謨宋有裁之守申<lb/>
其世次莫可考而來居丹徒則自諱某始至温州府君<lb/>
有遺愛於民累徳儲祥是生少保毗輔天子顯有令聞<lb/>
而燮理之暇又能以禮率其宗人可銘也巳銘曰<lb/>
維昔天子因生賜姓命之以氏厥宗攸定唯生有宗唯<lb/>
<pb n="KR4e0133_WYG_032-18b"/>
死有廟享祀烝嘗各致其孝世雖云逺宗乃不移秩秩<lb/>
繩繩百世可知其後世衰宗法隨圮遷徙東西仕多崛<lb/>
起數祖而忘族焉能理於乎邈矣孰克治之有美靳宗<lb/>
徳將在斯噫靳之顯始漢肅侯來居江左發自温州及<lb/>
于少保徳義之優相今天子治進數增作廟於家合族<lb/>
再登駿奔執籩灌瓚是承燕毛旅酧享獻蒸蒸凡此靳<lb/>
宗有踈有戚緬懐本源其出維一異體同心唯孝唯義<lb/>
唯徳之歸引之勿替<lb/>
<pb n="KR4e0133_WYG_032-19a"/>
　　　瑞芝園銘<lb/>
水部正郎上虞朱君朝章作園于五癸峯下正徳丙子<lb/>
冬鄉人來告曰園有異植若草非草若石非石有赭如<lb/>
丹有黒如漆吾不知為何物園丁不識鋤而去之明年<lb/>
春復有一本生於故處其丹其黒宛然如故人始異之<lb/>
君時受水部之命以歸視之曰芝也胡為來哉吾不知<lb/>
古意者其祥乎遂援筆而識之好事者詠歌焉余為<lb/>
之銘銘曰<lb/>
<pb n="KR4e0133_WYG_032-19b"/>
維卉維木殖之弗長煜煜紫芝不種而生維木維卉藩<lb/>
之或悴煜煜紫芝無根而遂有葢如丹有莖如漆不殖<lb/>
不勤豈伊人力麟出非時獲之而斃芝出維時斬之而<lb/>
肄人不易物兹維休祥嶷嶷其標煜煜其光君家其昌<lb/>
　　　端硯銘<lb/>
温潤而澤直方以大坦其中以有容峰其外以不敗以<lb/>
貽爾昭守之勿怠日磨日礪日漸日漬而時袚之而時<lb/>
出之<lb/>
<pb n="KR4e0133_WYG_032-20a"/>
　　　井井亭銘為吳南夫太常作<lb/>
有冽者井天平之[田*耎]一脈遐通白雲之泉不涸不盈奫<lb/>
淪甘寒始誰鑿之以資汲者藝者耘者東西行者其汲<lb/>
纍纍其來溶溶不費不窮封君之功<lb/>
　　　鈐山堂銘<lb/>
我族諸家世蕃以昌爰始爰詢學宫之傍有鈐者山奔<lb/>
騰來赴靚麗端嚴屹若相顧唯堂何有有圖有書亦有<lb/>
豆籩親賔之於有斐嚴子陟降惟斯坐對鈐山乃自得<lb/>
<pb n="KR4e0133_WYG_032-20b"/>
師其師伊何黙以成徳不震不騫惟是之則<lb/>
　　　歙硯銘<lb/>
質橢以園色紺而黝皤其腹像巨公之容嫵其眉若佳<lb/>
人之秀歙溪千年孕此瓊玖胡不從予於玉堂黄閣之<lb/>
間而獨相隨於荒巖窮谷之囿之人也其殆所謂金相<lb/>
玉質磨不磷涅不緇而為吾嵗寒三益之友者歟<lb/>
　<lb/>
　震澤集巻三十二<lb/>
</p>
<p>
</p>
  </div>
</body>
</text>
</TEI>
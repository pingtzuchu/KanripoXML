<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻二十五</head>
    <p>
<pb n="KR4e0133_WYG_025-1a"/>
欽定四庫全書<lb/>
　震澤集巻二十五　　　　　明　王鏊　撰<lb/>
　　行狀<lb/>
　　　故太子少保吏部尚書贈榮禄大夫少保諡文<lb/>
　　　毅倪公行狀<lb/>
　　　　曾祖諱徳潤贈資善大夫南京禮部尚書曾<lb/>
　　　　祖妣孫氏贈夫人<lb/>
　　　　祖諱子安贈資善大夫南京禮部尚書祖妣<lb/>
<pb n="KR4e0133_WYG_025-1b"/>
　　　　屠氏贈夫人<lb/>
　　　　考諱謙南京禮部尚書贈太子少保諡文僖<lb/>
　　　　妣姚氏繼妣郭氏贈夫人<lb/>
倪世家淛之錢塘國初以閭右徙京師故今為應天上<lb/>
元人公之考文僖公在翰林久未有子被命祀北岳因<lb/>
禱焉母姚夫人夢神人緋袍幞頭入寢驚寤生公因名<lb/>
岳字舜咨壯而瓌偉身長七尺神采瑩然玉立山峙見<lb/>
者異之天順甲申登進士入翰林為庶吉士授編修預<lb/>
<pb n="KR4e0133_WYG_025-2a"/>
修英廟實録秩滿遷侍讀選充經筵講官被命編緝文<lb/>
華大訓時翰林預者三四人而已書成進翰林院學士<lb/>
選侍皇太子講讀遂拜禮部右侍郎仍充經筵講官憲<lb/>
宗賔天充山陵使𢎞治初將升祔憲宗孝穆太后將祔<lb/>
享詔廷臣議其禮言人人殊公言國朝徳祖以上無可<lb/>
復推則徳祖視周之后稷太祖太宗視周文武百世不<lb/>
祧懿祖而下以次迭遷今憲考升祔則懿祖神主當祧<lb/>
宜於太廟寢殿之後畧彷夾室之制别建一殿殿九室<lb/>
<pb n="KR4e0133_WYG_025-2b"/>
以藏祧主每嵗暮時享則奉祧主仍居舊位以應古祫<lb/>
祭之制又周禮春官大司樂歌中吕舞大濩以享先妣<lb/>
謂姜嫄也帝嚳之妃后稷之母故特立廟以祀而宋元<lb/>
徳懿徳二太后俱有别廟章獻章懿俱建奉慈殿孝穆<lb/>
神主宜於奉先殿旁别為一廟嵗時祭享悉如奉先殿<lb/>
之儀從之上初即位言者坌集皆下禮部議擬多出公<lb/>
手遂釐正京師諸神祠淫名侈費裁革殆盡時議者又<lb/>
欲改定孔廷從祀諸賢公言馬融王弼之徒其立身不<lb/>
<pb n="KR4e0133_WYG_025-3a"/>
無可貶然秦漢以來六經出於煨燼賴諸子抱遺經專<lb/>
門講授經以復存自唐之註疏多祖其言今之經傳引<lb/>
用尚多其說則何可盡廢七十子名字自馬遷以來相<lb/>
沿已久今生千百年後何可臆定於是咸仍舊時以災<lb/>
異求言公陳八事大意謂當今財日匱民日貧宜務節<lb/>
儉以為天下先又言天下之土地有定而宗室之封日<lb/>
以増加更數百年又將若何又設官分職所以為民近<lb/>
嵗喜事者率以添官為經濟司銓者以添官為疏通故<lb/>
<pb n="KR4e0133_WYG_025-3b"/>
額外設官甚多民安得不困宜以時裁約又言減齋醮<lb/>
省供應罷營繕上嘉納焉宗室冗官二議雖格識者韙<lb/>
之進禮部尚書時年始五十會京師大雨雹公言雨雹<lb/>
之作天所以告陛下宜深求致災之由以囘天意又勸<lb/>
上勵精以勤聖學推誠以開言路止無功之賞停不急<lb/>
之役黜奸貪進忠直時有㫖召畨僧領占竹公言占竹<lb/>
僣侈為異端首先賜罷黜中外稱聖今一旦召復之豈<lb/>
不為聖政之累時西域畨人從海道進獅子公言獅者<lb/>
<pb n="KR4e0133_WYG_025-4a"/>
外夷之獸真偽不可知使真非中國所宜畜非真豈不<lb/>
為外夷所笑且海道亦非西域常貢之路有㫖還之先<lb/>
是四方奏報災異禮部率類其凡嵗終一復以為故事<lb/>
公乃以日月先後彚分條析末復援經史懇懇為上言<lb/>
之知𢎞治九年貢舉公凡三知貢舉防範嚴宻如帖圗<lb/>
編號每因舊法出新意後遂不可易改南京吏部尚書<lb/>
太子少保時議謂不宜處之散地㑹考覈在京諸司公<lb/>
於南畿所黜凡若干人衆稱明允改兵部尚書㕘贊守<lb/>
<pb n="KR4e0133_WYG_025-4b"/>
備修舉兵政廋弊盡剗召拜吏部尚書公性善知人凡<lb/>
用人之際劑量均停雖不破資格而於資格之外每有<lb/>
贏縮弛張必各當其才滿其量大要則以抑僥倖褒恬<lb/>
退振滯淹為主故除目一下中外噭號稱快以為數十<lb/>
年來未有也中貴人送真武像於武當山道路騷然公<lb/>
復倡諸大臣抗䟽諫止以𢎞治十四年十月九日終於<lb/>
京師之官舍春秋五十有八訃聞上賜寳鏹萬緡為治<lb/>
斂具贈榮禄大夫少保諡文毅諭祭者四遣官營葬給<lb/>
<pb n="KR4e0133_WYG_025-5a"/>
舟車傳送還其鄉先夫人盧氏繼夫人袁氏皆無子以<lb/>
弟子霦後公自在翰林則留心世務中外利害㒺不諳<lb/>
悉每大廷集議衆相視莫發公氣貌髙岸衆多唯唯以<lb/>
從時鈞陽馬公嘗卧病上言今天下財力大耗臣日夜<lb/>
思之計無所出獨蘇松折糧銀賈輕今稍増之民不病<lb/>
而國用足詔下廷議公曰馬公國家元老其言誰敢違<lb/>
之然事有大難今東南民力竭矣又復重之因而生變<lb/>
誰其任之乃不果増雲南思疊梗化守臣議欲用兵馬<lb/>
<pb n="KR4e0133_WYG_025-5b"/>
公䟽今中外民疲財困災異疊見何以用兵且欲遣京<lb/>
朝官往諭之公言用兵之法不足示之有餘今公之言<lb/>
得毋示弱於天下乎使思疊聞之或輕中國矣且京朝<lb/>
官諭之諭之不從則䇿窮矣不如姑遣藩臣有威望者<lb/>
以往彼當無不服不服再議之用兵未晚也於是衆皆<lb/>
從之公每為文援筆立就吏抱案前運筆如飛殊不經<lb/>
意視之則宿構者不能及而法家老吏亦不能増損也<lb/>
鏊與公同在翰林猶未知公及承乏吏部同事頗久見<lb/>
<pb n="KR4e0133_WYG_025-6a"/>
其識之開敏氣之超邁自恨知公之晩也因其弟郎中<lb/>
阜之請銓次治行之大者為狀上於國史氏<lb/>
　　　禮部尚書贈太子太保諡文穆傅公行狀<lb/>
　　　　曾祖諱原顯妣黎氏<lb/>
　　　　祖諱汝器贈通議大夫禮部右侍郎妣劉氏<lb/>
　　　　贈淑人<lb/>
　　　　考諱邦本累贈通議大夫禮部右侍郎妣簡<lb/>
　　　　氏贈淑人<lb/>
<pb n="KR4e0133_WYG_025-6b"/>
傅之先系出湘潭唐廣明之亂始徙清江之石頭宋紹<lb/>
興間有為經量隅官者諱彦升又徙新喻之黄塘又四<lb/>
世諱某遷里之小水自量隅至公葢十四世矣公諱瀚<lb/>
字曰川少穎秀拔異讀書過目成誦始就外傅則往往<lb/>
推究奥義人多竒之癸未㑹試科塲災寢疾幾殆忽神<lb/>
人見夢曰勿憂也公前程逺大疾今愈矣其年八月中<lb/>
會試甲申賜同進士出身改庶吉士除翰林院檢討憲<lb/>
宗一日於内得古帖斷爛不可讀命中使持至内館適<lb/>
<pb n="KR4e0133_WYG_025-7a"/>
公在直次為韻語須臾授中使以復上大悦有珍饌法<lb/>
醖之賜九載進修撰兼司經局校書日侍今上于春宫<lb/>
遷左諭徳兼檢討充經筵講官及東宫講讀官今上嗣<lb/>
位以舊學恩進太常少卿兼侍讀仍充經筵講官兼日<lb/>
講每進講誠意懇切敷陳詳婉而進止雍容上每注聽<lb/>
焉憲廟實錄成進太常卿兼侍講學士久之遷禮部右<lb/>
侍郎會南都缺㕘賛僉舉尚書倪公公言倪之才何可<lb/>
置之南或謂倪往公不當次進乎公曰吾知為國遑恤<lb/>
<pb n="KR4e0133_WYG_025-7b"/>
其他初祠部給度十年一舉時僧道集京師以萬計權<lb/>
貴多為之請公力言此輩蠧耗天下宜痛加禁革縱未<lb/>
能如祖宗朝之制亦當稍賜裁抑遂改十年給度之例<lb/>
時以龜山楊時從祀孔子廟廷言者因謂羅從愿李侗<lb/>
亦當從祀公言二子著述視尹焞游酢謝良佐未知所<lb/>
先後二子從祀則三人似不可遺道學所在其可濫乎<lb/>
乃止知已未貢舉周宻詳慎宿弊頓清俄以本官兼翰<lb/>
林學士掌詹事府事仍兼日講官會典副總裁庚申進<lb/>
<pb n="KR4e0133_WYG_025-8a"/>
禮部尚書會京師地震雨雹四方日奏災異公因疏言<lb/>
方今賦重役繁民窮財盡宜躬行節儉以先天下庶民<lb/>
困苦可蘇時陜西地震異甚復率諸公卿條奏三十一<lb/>
事如敬天勤民法祖修徳汰冗官罷工役減齋醮省上<lb/>
供尤拳拳焉奏留中公復言民心易感在結之以恩天<lb/>
意可回在應之以實屬者所陳謂當如拯溺救災猶恐<lb/>
不及而側聽彌月未賜宸斷何以回天意哉䟽上報可<lb/>
陜西守臣得玉璽來獻乞頒示天下以為傳國之寳復<lb/>
<pb n="KR4e0133_WYG_025-8b"/>
出也公言以史傳諸書考之形制篆刻皆不類其為贗<lb/>
作無疑即使非贗人主受命在徳不在璽自前世以秦<lb/>
璽為寳得之者君臣動色相慶我太祖以聖徳受命製<lb/>
一代之璽傳之聖子神孫夀昌之福萬世無極何藉於<lb/>
彼哉上乃以其璽屬庫吏以足疾在告上數遣醫來視<lb/>
而乞致仕不允公雖在吿日理部事不息或勸少輟公<lb/>
務頥養心神公曰吾受上知遇辭禄不可辭位不可職<lb/>
事在吾其敢自佚一日謂子元曰吾其歸乎夜夢祖妣<lb/>
<pb n="KR4e0133_WYG_025-9a"/>
來視吾疾壬戌二月二十日殁于京師之館舍上賜寳<lb/>
鏹為治斂具贈太子太保諡文穆諭祭者三給舟車遣<lb/>
官䕶行為營葬事公好學力行老而彌篤平生著述粹<lb/>
然一本乎理書法遒麗有晉人風韻弟潮亦工書法時<lb/>
稱一家二妙公性縝宻有矩度事必思而後行平生涉<lb/>
歴聞見隨手籍記人有遺忘者公必歴歴指陳其在上<lb/>
前雖舉步後先髙卑輕重疾徐毫髪皆可較勘金谿徐<lb/>
公在部事一仰於公司屬案呈必目問曰傅先生以為<lb/>
<pb n="KR4e0133_WYG_025-9b"/>
如何聞人有善汲引如不及故人邑子館之如歸有客<lb/>
死者賙給斂葬務令得所嘗曰應事接物以身體之則<lb/>
無不當故自號體齋云春秋六十有八先娶李氏繼胡<lb/>
氏子男二長元以䕃補國子生中順天鄉試予公所取<lb/>
士也辱公知最深且久而亦自謂頗知公一二故敢僣<lb/>
為之狀上于太史氏<lb/>
　　　光禄大夫柱國太子太傅刑部尚書謚康敏白<lb/>
　　　公行狀<lb/>
<pb n="KR4e0133_WYG_025-10a"/>
公諱昻字廷儀姓白氏白之先有諱繼昇者宋季自洛<lb/>
陽來徙常州之晉陵國朝洪武初復徙邑之採菱港曾<lb/>
祖諱均禮贈光禄大夫柱國太子太保刑部尚書祖諱<lb/>
思恭考諱河累贈光禄大夫柱國太子太保刑部尚書<lb/>
曾祖妣某氏母某氏累贈一品夫人公天順丁丑進士<lb/>
授南京禮科給事中改刑科給事中成化戊子轉左旋<lb/>
陞都給事中歴陞應天府丞南京大理寺少卿南京都<lb/>
察院左僉都御史南京兵部右侍郎户部刑部左侍郎<lb/>
<pb n="KR4e0133_WYG_025-10b"/>
署掌都察院事右副都御史刑部尚書加太子太保東<lb/>
宫出閣進光禄大夫柱國太子太保初公為給事中劾<lb/>
户部尚書張鳯不法自南京逮至詔獄已而釋焉成化<lb/>
初邉警屢至經筵少輟公言帝堯不以洪水之災而輟<lb/>
明峻徳太王不以昆夷之侵而殞厥問聖徳修則邉患<lb/>
息矣時有黄霧之災公上言六事大畧謂陛下即位嘗<lb/>
詔罷貢獻矣而貢獻不絶嘗罷織造矣而織造自如嘗<lb/>
禁權豪不得種鹽矣不得求地矣京城内外不得創寺<lb/>
<pb n="KR4e0133_WYG_025-11a"/>
觀矣而皆不為衰止願守大信勿以親倖而易其度其<lb/>
餘亦皆當世要務會監察御史謝文祥得辠公率僚屬<lb/>
言文祥雖涉狂妄然其心則無他因而竄逐則忠良喪<lb/>
氣直士杜口恐非社稷之福也丞應天興學校抑彊植<lb/>
弱所定義役至今以為法會劇寇劉通出沒海上東南<lb/>
騷然公以都御史調士卒逺近皆會截其要路賊大窘<lb/>
公乃宣布威信通挺身納欵公於太倉學宫受之諭以<lb/>
禍福出於至誠通感泣乃縱之歸歸率其餘衆以降執<lb/>
<pb n="KR4e0133_WYG_025-11b"/>
通送京師餘縱不問東南晏然復奏沿江要害守備等<lb/>
官互相應援又請闗防以便行事遂為定式鳯陽皇陵<lb/>
并白塔壽春墳圮公以兵部右侍郎與平江伯陳鋭等<lb/>
治之時東南嵗歉而興大役民以為憂始賦工者計費<lb/>
當若干萬期以七年公二年而竣且以餘財賑濟民忘<lb/>
其歉河决金龍口將潰運道公以河故道入渦者今不<lb/>
可復尋迺自陽武封丘祥符蘭陽儀封築長堤以防張<lb/>
秋之决又自中牟决口至尉氏縣下潁州經塗山仍歸<lb/>
<pb n="KR4e0133_WYG_025-12a"/>
鳯陽合淮入海築汴堤髙卑廣狹樹之萬栁以固堤又<lb/>
命郎中婁性於宿州濬古睢河入運河以分徐州之勢<lb/>
主事謝緝築蕭縣徐集等口以殺汴徐之勢又堤運河<lb/>
自魚臺至徳州自徳州至吳橋復修古河堤東平至興<lb/>
濟作減水河一十二道大清河及古黄河以入海每河<lb/>
口作石堰盈則泄縮則瀦以濟運河由是河漸復故道<lb/>
漕運無虞髙郵湖善覆舟公議開複湖於東㟁以避其<lb/>
患亘四十餘里時議者多不便公執之堅至於今舟行<lb/>
<pb n="KR4e0133_WYG_025-12b"/>
往來免風濤之患人名曰白公堤其在都察院以為朝<lb/>
廷之耳目凡御史出巡必令詢訪所屬廉汚勤惰才鄙<lb/>
狀以報因以所報真偽為御史升黜又言方今天下衛<lb/>
所士卒十去其五所司侵牟弊孔百出宜預覈尺籍定<lb/>
數使較然畫一俾清戎御史案籍搜考庶絶詰擾欺遯<lb/>
之弊又言天下奏報災荒多不實或以荒為稔以稔為<lb/>
荒其弊實多宜令御史劾實天下田數髙下之則藏之<lb/>
官旱則蠲髙水則蠲低庶其弊可絶咸見納焉其在刑<lb/>
<pb n="KR4e0133_WYG_025-13a"/>
部一以矜恤為心嘗自誦曰君子之心公而恕又曰秋<lb/>
霜之肅何如春陽之温故凡情可矜疑者多得平反御<lb/>
史李興以酷暴處死無敢言者公曰不可使朝廷有殺<lb/>
諫官之名迺率衆大臣上言興固可辠然所致死皆有<lb/>
辠興而處死則故勘故殺者又將何以加之興得免死<lb/>
公嘗患條例繁多吏得下上為奸迺芟複離厖定為若<lb/>
干條奏頒之内外官司守以為法於是法令始一矣公<lb/>
立朝不為激切之行議論每依於忠厚善裒髙益卑因<lb/>
<pb n="KR4e0133_WYG_025-13b"/>
事為功平居恂恂若無能臨事决機應變無所凝滯不<lb/>
為崖岸表襮上自王公貴人下至輿皁無不得其讙心<lb/>
每五更趨朝退食公所治事晚罷衙應接賔客髙卑逺<lb/>
近纎巨各當其分終無倦色居官四十餘年未嘗嫉怨<lb/>
於人人亦無怨之者已未以病在告屢乞致仕不允疏<lb/>
屢上上察其情懇迺允之進太子太傅贈璽書有身名<lb/>
俱全始終無憾之語仍令馳驛以歸給月俸輿皁以優<lb/>
老公歸不問時事園亭賔客極一時之盛繪圗賦詩以<lb/>
<pb n="KR4e0133_WYG_025-14a"/>
傳癸亥七月以疾卒春秋六十有九夫人蔣氏公雖位<lb/>
極公孤而左右無媵妾白髪相對儼然如賔子三長埈<lb/>
例授淛江都指揮同知次圻户部郎中季坊鄉貢進士<lb/>
公於孝友尤篤少時繼母王氏夫人有疾每夕稽顙北<lb/>
辰既而果差念弟昇蚤世恤其二孤訓迪備至以潔充<lb/>
書算垣為太學生近制三品以上得遣一子入太學公<lb/>
舍其子而與姪人尤難之在兵部時則推范文正之遺<lb/>
意置田若干畆以贍其族貧者或給之耕具立義學二<lb/>
<pb n="KR4e0133_WYG_025-14b"/>
一集族之稚為正字畫句讀一集其秀者授之舉業又<lb/>
立祭田若干嵗時三祭自始祖以下咸預畢讌長幼因<lb/>
而合族又設藥局儲善藥鄉之疾病者多歸焉白氏自<lb/>
公之王考卒官教諭伯父瑜禮科給事中兄玢南京尚<lb/>
寳卿弟晟南京太僕寺丞姪坦南京刑部貟外郎金户<lb/>
部貟外郎家世之盛近世未有鏊自童子則受知於公<lb/>
立朝二十餘年公待之如友頃過常州相見舟次自若也<lb/>
未幾而其子圻奔訃于吳且求為狀鏊方銜哀墓次日<lb/>
<pb n="KR4e0133_WYG_025-15a"/>
理窀穸言安能文而公之知不可負也為撰次族出歴<lb/>
官行治為狀立言君子尚有取焉<lb/>
　　表碣<lb/>
　　　都察院右副都御史唐公墓表<lb/>
都察院右副都御史唐公諱瑜字達美其先晉陽人相<lb/>
傳為宋御史中丞子方之後髙祖諱英洪武初官松江<lb/>
上海之烏泥涇税局因占籍為上海人大父諱以忠考<lb/>
諱昭以公貴累封中議大夫贊治尹衢州知府公姿貌<lb/>
<pb n="KR4e0133_WYG_025-15b"/>
瓌偉有竒氣為詩文操筆立就登景泰辛未進士授南<lb/>
京禮科給事中知淛江衢州府九年擢湖廣布政使司<lb/>
左㕘政遷山西布政使改雲南布政使未幾轉左擢都<lb/>
察院右副都御史巡撫甘肅公之守衢也詢民間利病<lb/>
以次行罷衢人大悦㑹嵗久旱且疫公還自朝覲即抵<lb/>
城隍祠宿為文以禱三日雷雨大作其後凡值旱公禱<lb/>
輒應吏民相與勒石於周宣靈王廟碑孔氏祭田奪於<lb/>
民公以俸贖還之俾孔氏世供祀衢號健訟公决斷如<lb/>
<pb n="KR4e0133_WYG_025-16a"/>
神數辯疑獄遂無敢欺者去衢人為立生祠以祀在湖<lb/>
廣築京山堤襄陽河若干里置廣儲倉饑嵗民不流甘<lb/>
肅兵政久弛至則陳時政四兵備五罷㕘將田廣奏起<lb/>
故將許寜李璵邉人皆竦㑹中貴人以事諷公不從廣<lb/>
等從而媒蘖之竟坐是劾去𢎞治五年詔復公故官致<lb/>
仕七年八月十八日卒於家春秋七十有二公娶尹氏<lb/>
封恭人某月日𦵏其鄉周涇之陽衢之父老及孔氏子<lb/>
孫拏舟千里來哭公為政所至見紀唯不能順隨不克<lb/>
<pb n="KR4e0133_WYG_025-16b"/>
究其施然其愛在民其功在邉公論在士夫是其不可<lb/>
泯者乎吾故為表之以示唐之子孫且以示後之人<lb/>
　　　贈孺人李氏墓表<lb/>
於戲人子之至痛有之矣往而不返者是也事親之謂<lb/>
也於戲人子之至願有之矣死而不亡者是也顯親之<lb/>
謂也自孔子論孝以繼志述事立身行道為大而記禮<lb/>
者以幸哉有子使人稱之為難則後之所謂孝其亦可<lb/>
知已葢往而不返者既無如之何死而不亡者則猶可<lb/>
<pb n="KR4e0133_WYG_025-17a"/>
致力焉亦人子所恃以自慰焉者也户科左給事胡君<lb/>
易自狀其母李孺人之行於翰林王某曰胡與李皆寜<lb/>
都巨姓先給事恕齋府君少孤煢煢無倚先孺人年十<lb/>
九來歸或勤耕讀於外或務織絍於内茹辛飲澹銖積<lb/>
寸纍先孺人約其身則簮珥之飾不敢聚而有也竭其<lb/>
力則烹餁之勞不敢委而辭也積二十年未嘗有誶語<lb/>
之聞遽色之見家以日裕漸買田築室以居而先孺人<lb/>
下世矣先孺人孝於事姑則甘毳之奉有必嘗嚴於教<lb/>
<pb n="KR4e0133_WYG_025-17b"/>
子則夏楚之威有不假蒸嘗之饋必潔以䖍賔客之奉<lb/>
必精以腆推其孝姒娣姑妹待之皆得其歡心推其嚴<lb/>
僮僕媵妾使之皆有法式先孺人之賢何如也賢如是<lb/>
夀止三十有八而已先孺人之存無以養今幸有官有<lb/>
俸而無所於養皋魚之泣仲由之傷其何能忘予聞其<lb/>
言而悲之易任給事之三年朝廷以為能舉其職詔寵<lb/>
嘉之龍章錦櫜賁及泉壤若是乎其可謂不亡者矣其<lb/>
亦可以稍慰焉者矣易𢎞治庚戌進士授禮科給事中<lb/>
<pb n="KR4e0133_WYG_025-18a"/>
改吏科遷户科左給事中廷論侃侃屢入詔獄不懟不<lb/>
沮予觀朝廷褒嘉之典眎其子職之卑崇易之自立有<lb/>
不變焉則它日褒榮其親將必有加乎所以顯其親者<lb/>
將必在是矣乎孺人之卒以成化乙酉十二月六日其<lb/>
𦵏以卒之明年某月日墓在寜都迴田逕之原<lb/>
　　　江西提刑按察司僉事楊君墓表<lb/>
楊世家麻城有諱徳言者仕元為百户領軍涖蜀因家<lb/>
忠州之酆都至君五世矣君諱大榮字崇仁登景泰庚<lb/>
<pb n="KR4e0133_WYG_025-18b"/>
午四川鄉試天順丁丑進士酆都故無舉進士者士子<lb/>
誦習舊文而已君始自出一家機軸作為文章聫收科<lb/>
第酆人始知嚮學君以進士授大理寺右評事讞獄明<lb/>
允廬陵王恭毅長大理所屬無當其意者顧獨才君成<lb/>
化初詔大臣各舉所知恭毅以君名上遂擢江西按察<lb/>
僉事會寜縣羅萬珪等殺將吏將䧟城邑衆愕眙無所<lb/>
出君督甲士擒萬珪等七十人餘孽出沒南昌君戒其<lb/>
下宻捕獲五十二人又擒盜顧原一等三十五人脅從<lb/>
<pb n="KR4e0133_WYG_025-19a"/>
者一無所問南昌有盜入權貴家弗得執平民數十人<lb/>
在獄君悉驅出之曰無以民命事權勢衆不謂然未幾<lb/>
盜得衆乃服九江指揮李貴嗛百户田春嗾盜染春御<lb/>
史鍛成之春自誣服君知其寃狀固爭之御史曰案成<lb/>
矣君為疏其寃狀於朝春等十七人皆得釋江西俗健<lb/>
訟所至牒盈庭君據案剖决各厭其意而去同列有忌<lb/>
之者媒蘖於當道君因自劾去吏民數千遮道乞留當<lb/>
道方思還之君曰尚可仕也乎哉竟去不顧𢎞治甲寅<lb/>
<pb n="KR4e0133_WYG_025-19b"/>
八月日卒年七十有三君博學能文喜為詩吏事尤所<lb/>
長也顧以剛直不能興世俯仰坐是齟齬官不甚遂其<lb/>
平生才志有不盡施者乎治天下者常患無才而士之<lb/>
抱才者常患於不用用矣復不盡此世之所同惜也君<lb/>
之子孫多且賢孟瑛以進士為刑部主事文學政事逈<lb/>
出輩類於戲君可謂有後矣其所未施者將亦有時而<lb/>
行乎君之世家行歴吏部侍郎吳公已誌之予獨書其<lb/>
大者掲之墓上昭示蜀之人墓在酆都龍亭山之原𦵏<lb/>
<pb n="KR4e0133_WYG_025-20a"/>
之日為𢎞治八年月日<lb/>
　　　劉驛丞墓表<lb/>
於戲士果弗係於地乎其有養焉不必縫掖也其有施<lb/>
焉不必徹官也予於赤城丞劉君之事有感焉故為表<lb/>
其墓劉氏其先興國永興人五世祖珉一徙家蜀巴縣<lb/>
之得義鄉祖昇丹陽丞君宣徳中侍丹陽於官邸日閉<lb/>
門讀書還蜀隠居教授會邑大夫田春以君能書請為<lb/>
掾非其好也然以文無害田深器之久之得丞台州之<lb/>
<pb n="KR4e0133_WYG_025-20b"/>
赤城驛君雖為小官而以清白自將遇事開敏無滯兵<lb/>
部侍郎阮公勤時守台每屬縣闕必以委君嘗署臨海<lb/>
嚴不苛寬不縱一時縉紳咸為詩歌之曰垂裕集謂君<lb/>
當必垂裕於後也子規幼則遣從名士游間得古今文<lb/>
字之美者必手錄以示曰為文當如是及規登進士知<lb/>
餘姚仍以愛民理刑防奸事上涖下興革利害條析為<lb/>
書曰為官當如是及規為政有聞君曰吾可以止矣遂<lb/>
乞致仕歸君固能官又喜賦詩詩往往有出人語故名<lb/>
<pb n="KR4e0133_WYG_025-21a"/>
人無弗與交抵家未幾甲午六月卒春秋五十有九𦵏<lb/>
邑之栁市里配楊氏丙辰九月二十四日卒春秋八十<lb/>
有二規以進士知餘姚改麻城官至御史孫男四相春<lb/>
台耆嵗丙午春四川發解第一及第入翰林己酉台發<lb/>
解又第一丙辰復登進士予竊偉之曰劉之先其有積<lb/>
徳乎及聞御史君以直道不容去曰固宜有之乃今又<lb/>
得赤城之事溷而能潔卑而能施於戲是其垂裕於後<lb/>
者乎而亦豈止是哉傳有之徳逺而後興故予書其事<lb/>
<pb n="KR4e0133_WYG_025-21b"/>
俾歸碣諸墓以闡君之幽且示蜀人俾有勸焉<lb/>
　　　蕃育署尹君母丁氏墓碣<lb/>
上林苑監蕃育典署澄江尹逵為前太子少保兵部尚<lb/>
書兼翰林院學士公之長子母曰丁氏公之元配曰曽<lb/>
夫人夫人久未有子嘗至平原聞丁氏之女則賢也為<lb/>
公納焉秀朗明慧姑太夫人繼姑劉夫人性不同而皆<lb/>
能順適其志能以禮下曽夫人夫人安焉遂以家政委<lb/>
之知其能任也事公凡四十餘年遇姻族奉賔祭教子<lb/>
<pb n="KR4e0133_WYG_025-22a"/>
姓咸中矩度子男三逵達通孫男十二𢎞治丁巳十月<lb/>
一日卒於逢原里時劉夫人方卧病聞因欷歔而逝君<lb/>
子以是知丁之能婦也是嵗十二月六日𦵏三顧山峰<lb/>
之原逵將奔䘮歸泣曰逵非敢表於墓也然子之心有<lb/>
不釋焉唯執事哀之為書族里子姓生卒年月於石可<lb/>
不可乎予曰孟子曰不孝有三無後為大葢承祀之重<lb/>
也尹氏族望澄江世有令聞至公遂登三事贊元經體<lb/>
可謂盛矣其承祀不尤重乎今三子競爽孫曽玉立尹<lb/>
<pb n="KR4e0133_WYG_025-22b"/>
之益大將在是乎而皆丁焉自出其亦有功於尹矣傳<lb/>
曰母以子貴非是之類歟況其行有足書者乎固不得<lb/>
而沒也<lb/>
　　　奉政大夫兵部武選清吏司郎中陳君墓表<lb/>
上之十二年詔大臣各舉其屬才行卓絶者將不次用<lb/>
之於是兵部尚書鈞陽馬公舉其屬武選郎中陳君愷<lb/>
可備方岳之任既又謂若君者不宜置之外故所舉率<lb/>
多遷擢君獨遲遲焉葢有待也而君一旦暴疾以卒君<lb/>
<pb n="KR4e0133_WYG_025-23a"/>
諱愷字企元蘇之太倉人成化戊子占應天鄉試會試<lb/>
累不第至甲辰始登進士𢎞治戊申授武選主事歴員<lb/>
外郎郎中前後十四年不離武選武選固劇司怨業勢<lb/>
軋君一意奉公杜門自守時議謂武爵以世坐耗天下<lb/>
宜以漸消之若為法曰凡繼絶者不得以旁支犯奸盜<lb/>
褫職者不得襲則漸消之術也君謂支庶繼絶所從來<lb/>
久一旦革之物情將大駭且後人罹法如前之功何哉<lb/>
於是白之馬公㑹校情法詳酌其中凡同宗出自立功<lb/>
<pb n="KR4e0133_WYG_025-23b"/>
者襲餘則否作奸褫職者本支則坐屬從降二者謂得<lb/>
調停之宜他如徼寵濫功一切繩以文法例或齟齬終<lb/>
不假借君守既定物情迎戢葢其任也久久則精而廋<lb/>
弊盡絶其守也堅堅故一而私謁不行一時武選稱得<lb/>
人大司馬特信之任之舉之謂其必將逺到也而忽焉<lb/>
以實於乎其可哀巳君無子遺言以從弟𦙍之子<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>後<lb/>
某年月日𦵏於州西門姚涇之原君年六十不可謂夭<lb/>
也位至大夫不可謂不遇也得人焉為之嗣不可謂無<lb/>
<pb n="KR4e0133_WYG_025-24a"/>
後也而縉紳士猶為之齎咨悼惜雖君之心其亦有不<lb/>
自得者乎予固悼惜君者既不能使君顯於時特撰次<lb/>
其行表諸墓道以慰君於幽庶不泯於後乎<lb/>
　　　石田楊君墓表<lb/>
予預考丁未㑹試得一巻燁然有煇慈谿楊子器名甫<lb/>
也予竒焉後名甫知崑山籍甚有聲知常熟又有聲道<lb/>
路至傳其政以為美談且以為古循吏復出也予滋竒<lb/>
焉他日以問名甫名甫曰不肖何能爾不肖之至於斯<lb/>
<pb n="KR4e0133_WYG_025-24b"/>
也先府君石田之教也時石田之卒𦵏且十年矣名甫<lb/>
遂言曰先君孝友天植接人和持身嚴遇利便輒推與<lb/>
人人犯之卒不校於經子史要語畧皆成誦上口教授<lb/>
於鄉務以勤苦自勵故號曰石田耕叟教其二子曰吾<lb/>
楊氏世清白相傳吾無以貽爾唯成爾器致爾用因以<lb/>
製二子名及迎養於崑稍致㫖甘則推去之曰吾聞以<lb/>
善養不聞以富養居二年不妄接一人一物不茍取縣<lb/>
門外未嘗有行跡焉及疾革戒子孫勿哭以亂吾正性<lb/>
<pb n="KR4e0133_WYG_025-25a"/>
衣衾棺槨勿求過美勿泥風水求𦵏地其始終之際如<lb/>
此於乎其幾於有養者乎先府君之教不肖固曰成爾<lb/>
器致爾用亦冀有一日之顯也觀今之仕宦者往往得<lb/>
褒封之典榮其親而不肖獨莫之及也先府君莫之待<lb/>
也不獲顯於今又將冺沒於後不肖重有罪焉墓上有<lb/>
石得一言以表之庶潜徳之卒有聞也敢以累於執事<lb/>
矣予曰諾然吾聞古人之顯親有無待乎外者子之親<lb/>
當自知之又何有不足者乎且善無隠而弗彰吾知子<lb/>
<pb n="KR4e0133_WYG_025-25b"/>
之親終必顯也乃為論次其世裔碣諸墓上君諱禄字<lb/>
履翁其𦵏為某年月日<lb/>
　　　黄和仲墓表<lb/>
士或負才行名一時而終身不獲遇焉者有之矣其可<lb/>
惜也予所知者三人焉洞庭吳鳴翰長洲皇甫成之與<lb/>
黄君和仲三人者吳工詩皇甫工書君深於經學而篤<lb/>
於行三人者葢非特一方一郡難之以予所見求之天<lb/>
下亦未多得焉而舉於鄉每上輒北偃蹇庠序幾二十<lb/>
<pb n="KR4e0133_WYG_025-26a"/>
年吳與皇甫皆不及貢以卒黄君者以貢上太學待次<lb/>
銓部又十餘年且有官矣至於京被病還至徳州卒於<lb/>
乎其豈非命耶君諱篪和仲字世家吳閶門之南濠父<lb/>
祖以來皆不仕君少游郡庠治蔡氏書從今閣學吳公<lb/>
游號入室弟子為文詞沖澹有理致事繼母以孝聞雖<lb/>
見詆呵而孝益敦以父命析煙悉讓産業之美者予其<lb/>
兄與人交坦坦然傾倒底裏葢未嘗見其有喜愠之色<lb/>
於乎以君之才且賢也而不獲一第不沾一命以卒雖士<lb/>
<pb n="KR4e0133_WYG_025-26b"/>
之所以自立者有不在是而天之報於人者何若是耶<lb/>
夫士固有抑於一時而伸於後世者則一時之榮觀不<lb/>
足言矣彼二君者或以書或以詩後世當有自是而知<lb/>
焉若君養於中弗彰乎外富於己未施於人後世其亦<lb/>
有知之乎其無有知之乎予故為表于墓庶以永君之<lb/>
揚<lb/>
　<lb/>
　震澤集巻二十五<lb/>
</p>
<p>
</p>
  </div>
</body>
</text>
</TEI>
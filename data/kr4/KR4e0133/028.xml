<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤集巻二十八</head>
    <p>
<pb n="KR4e0133_WYG_028-1a"/>
欽定四庫全書<lb/>
　震澤集巻二十八　　　　　明　王鏊　撰<lb/>
　　誌銘<lb/>
　　　貴州按察司副使陳公墓誌銘<lb/>
𢎞治十七年六月二日前貴州按察副使陳公卒十月<lb/>
四日辛酉葬吳山之上金原夀六十有六初公按江西<lb/>
有李都御史者與民争水利積數年無敢决者公曰吾<lb/>
請决之盡以其地歸諸民李嗛之未發也久之公遷貴<lb/>
<pb n="KR4e0133_WYG_028-1b"/>
州李時為吏部考察見公名曰是陳某耶即泚筆抹去<lb/>
之物論譁然宣慰使宋然率軍民抗疏留之不報公罷<lb/>
歸吳中家具蕭然至粥書自給有司援天順詔例嵗給<lb/>
米五石日與學者講解經義有感觸輒發於詩佔畢呻<lb/>
吟病咯血吟猶不止竟卒君諱琦字粹之大父諱某考<lb/>
諱茂封奉政大夫江西按察司僉事陳之先本吳人以<lb/>
醫辟居京師公少占順天鄉試成化丙戍登進士授南<lb/>
京大理寺副歴寺正江西按察僉事貴州按察副使公<lb/>
<pb n="KR4e0133_WYG_028-2a"/>
在官累辨疑獄廬陵有儒生夜過里人胡甲被殺官執<lb/>
胡胡自誣服公曰豈有殺人而自置於門者訊之則儒<lb/>
生有仇知其夜適胡也殺之胡得釋劇盗數十人為曹<lb/>
白晝摽掠無禁公出令獲一人者賞若干縱其酋厚遇<lb/>
之乃得悉其巢穴掩捕立盡清戎御史大煽酷虐蔓引<lb/>
平民公争之不得乃出理所分道民悉自首實御史誣<lb/>
執二百餘家悉縱歸農比御史去民手瓦石胥擊之而<lb/>
為歌謡以頌公公所至興學奬士見韋素有文行折節<lb/>
<pb n="KR4e0133_WYG_028-2b"/>
下之負權勢者視之如無竟以是罷娶吳氏繼邢氏子<lb/>
豸年始十二女適烏程縣學生嚴統銘曰<lb/>
噫嘻冷菴唯義之耽惠文峉峉孔允且直官詘名振孰<lb/>
云我貧我貧我安講道以哦於戲逝矣傷如之何<lb/>
　　　福建布政使左㕘政姜公墓誌銘<lb/>
公姜姓諱昻字恒頫生而端重介特不茍言笑數嵗刻<lb/>
礪讀書成化辛酉占應天鄉試明年登進士第出知棗<lb/>
强一意愛民凡所決遣皆自以不寃門無呵卒獄無滯<lb/>
<pb n="KR4e0133_WYG_028-3a"/>
囚三年召試監察御史時方士李孜省得幸公率同列<lb/>
疏論之命杖於午門外以親老乞改南京河南道出理<lb/>
福建戎籍擢知河南府值嵗大旱公至則雨隨之洛人<lb/>
抃舞每晨吏白事退終日閉閤觀書鞭箠懸不用時母<lb/>
夫人年八十以懷土屬疾疏乞近郡便養不許疏復再<lb/>
上三上至乞降府佐或教授它日除邊逺自効乃改知<lb/>
寜波寜波聞公至同官皆減去輿馬華飾俳優雜劇不<lb/>
一陳於前日本入貢過郡望公迎戢六年復以母老歸<lb/>
<pb n="KR4e0133_WYG_028-3b"/>
養進福建布政司左㕘政不起且上疏乞終養母卒服<lb/>
闋部使者奏起之而公以某年月日卒某年月日葬郡<lb/>
城之官山公於取予尤不茍在官日買肉少許奉母自<lb/>
食蔬菜子弟學書不得用官紙筆非嵗首未嘗燕客不<lb/>
受人餽貽亦未嘗餽貽於人權要請託一切報罷以是<lb/>
人多不恱而亦不能毁也姜故汴人扈宋南渡家崇明<lb/>
之西沙元時徙崑山之惠安鄉今為太倉州人髙祖諱<lb/>
仲和元海運千戸曾祖諱源祖諱篪考諱敏贈文林郎<lb/>
<pb n="KR4e0133_WYG_028-4a"/>
南京河南道監察御史母曹氏封太孺人子男二長龍<lb/>
中應天甲子鄉試次淮女三孫男一女二銘曰<lb/>
抑抑姜侯維行之揭皭然不緇為彼玉雪皇假近郡汝<lb/>
其予守色養以終萬鍾奚有東海洋洋終卧不起於戲<lb/>
姜侯可謂君子<lb/>
　　　通議大夫工部右侍郎談公墓誌銘<lb/>
公談姓諱倫字本彛其先有仕宋為博士博士生宗遂<lb/>
宗遂自開封扈宋南渡家吳興復遷上海族日蕃大曾<lb/>
<pb n="KR4e0133_WYG_028-4b"/>
祖諱季芳始以族大為懼痛自抑損散財積書人謂之<lb/>
癡國初諸巨族皆謫戍人始服其識祖諱節考諱景瞻<lb/>
皆贈通議大夫工部右侍郎公長身豐頥瑩然玉立景<lb/>
泰丁丑登進士觀政吏部時鹽山王忠肅為冢宰風岸<lb/>
孤峭意輕南士見公瞿然曰南方有此人耶因授驗封<lb/>
主事甫一年擢員外又擢郎中公性開朗又善承忠肅<lb/>
意忠肅愛之英廟每召見忠肅輒以公隨上問之忠肅<lb/>
以公名對曰臣老矣於聖諭恐有遺忘此郎代臣志之<lb/>
<pb n="KR4e0133_WYG_028-5a"/>
且其人可信也上因欲大用之忠肅謂公年少資淺他<lb/>
日用之未晩久之丁母淑人憂服闋至京則濟南尹公<lb/>
為冢宰補虞衡司三載擢應天府丞鳳陽大水尹京者<lb/>
不敢以聞公自署其奏是嵗詔免秋糧數萬進尹應天<lb/>
改順天㑹軍興横索民車以千數公許以百兩不可倍<lb/>
之不可再倍之又不可乃具以聞詔以百兩與之自是<lb/>
軍士無敢横進工部右侍郎筦易州薪政搜逋抉隠剗<lb/>
削奸蠧嵗得羡餘若干萬㑹南昌人李孜省以左道倖<lb/>
<pb n="KR4e0133_WYG_028-5b"/>
尹公子龍被逮尹公以是去公亦隨之初公受知忠肅<lb/>
忠肅之病也日侍湯藥於左右忠肅臨終以公託崔尹<lb/>
兩亞卿兩亞卿亦自才之故公往來三家如家人父子<lb/>
時萬文康在内閣有憾於尹因孜省媒蘖醖釀以成其<lb/>
獄士出尹公門及山東者盡逐之朝班為空尹公之門<lb/>
無敢闖焉公於尹最厚其行也又往餞之故及今上登<lb/>
極公道昭宣孜省伏誅謫逐者多召還而公竟不起𢎞<lb/>
治甲子某月日也年七十五明年乙丑九月𦵏先塋之<lb/>
<pb n="KR4e0133_WYG_028-6a"/>
東淑人王氏張氏祔公無子以弟之子田後初公家居<lb/>
嵗遣人起居尹公於山東忠肅之卒也祀之别室崔公<lb/>
殁亦如之尹公亦如之蓋其篤於所事如此嗚呼公之<lb/>
才識固逺到器也不幸屢為當道諸公所知或推或輓<lb/>
卒以顛殞是獨何哉其亦可慨也已銘曰<lb/>
九輓莫前一擠而顛其曷為然退處而年迨天之施公<lb/>
尚何怨<lb/>
　　　廣東按察使趙君墓誌銘<lb/>
<pb n="KR4e0133_WYG_028-6b"/>
成化辛丑春禮部㑹試天下士吳江趙君栗夫名在第<lb/>
一刻其程文傳播中外名聲大起時年甫二十餘尋登<lb/>
進士上第授刑部主事歴員外郎郎中淛江按察司副<lb/>
使進廣東按察使莅任甫越月卒年四十有九君諱寛<lb/>
栗夫字生而白晳纎弱若不勝衣而警敏絶人自少讀<lb/>
書五行俱下其於舉業若不經意下筆即超邁老輩皆<lb/>
推服之及有官益肆力學問自經史以及諸子百家無<lb/>
不淹貫為文雄渾秀整行草亦清潤時刑曹同官華亭<lb/>
<pb n="KR4e0133_WYG_028-7a"/>
陳一䕫崑山秦廷贄天台王存敬皆能詩四人相得驩<lb/>
甚更相唱和時吳文定公在翰林良辰佳節四人輒相<lb/>
過從予時亦往來公所多相賡和君才尤贍下筆數百<lb/>
言衆皆驚其捷服其工吏事初非所長在刑曹久律例<lb/>
通究曉析訟至立解獄無寃滯及董淛江學政能推所<lb/>
學以變其習士無謏聞狹見之陋凡經指授為文皆有<lb/>
程度不以權勢動揺有所軒輊髙下遇人坦率不事表<lb/>
襮人以是愛而重之曽祖諱銘黄巖典史祖諱瑛湖州<lb/>
<pb n="KR4e0133_WYG_028-7b"/>
梅溪局大使考賜累封刑部郎中母沈氏封宜人梅溪<lb/>
善星數君之幼也以為必貴特愛之南京國子學正莫<lb/>
君亦竒之歸以其女子男二禧邑庠生餘幼禧卜以正<lb/>
德元年葬君於吳横山靈石峯之麓莫宜人祔銘曰<lb/>
孔翠祥鵷其文既鶱騏驎服轅中道忽踠始誰啓之卒<lb/>
誰尼之已乎栗夫愛莫起之<lb/>
　　　雲南按察使進階中奉大夫張公墓誌銘<lb/>
雲南按察司按察使張公諱翥字汝振世為蘇之長洲<lb/>
<pb n="KR4e0133_WYG_028-8a"/>
人曽祖諱進淛江諸暨知縣祖諱滄國初以人才徴未<lb/>
用卒考諱樞贈奉政大夫南京刑部郎中妣陸氏封太<lb/>
宜人公登順天丁丑進士授工部都水司主事改虞衡<lb/>
司又改南京刑部山東司歴員外郎郎中出知江西南<lb/>
昌府進河南布政司治㕘政雲南按察使致仕以子約<lb/>
貴進階正議大夫勲資治尹今上登極以詔恩進中奉<lb/>
大夫正德丙寅冬十月二十九日卒於家春秋七十有<lb/>
七明年五月己未葬邑之金芝嶺配吳氏累封淑人子<lb/>
<pb n="KR4e0133_WYG_028-8b"/>
男二長約工部營繕司郎中次䝉貞女三壻為南京太<lb/>
常寺典簿郭忱鄉貢進士顔栐府學生傅義孫男女各<lb/>
四公清慎守法臞然若不自持而見義卓然不惑始至<lb/>
南昌即理寃獄出之民大恱髙安有毛姓世豪於鄉縱<lb/>
火殺人亡命吏不敢問公發之竟置重典民又大悚有<lb/>
中貴乗傳搜括民間竒玩勢張甚郡縣望風迎拜且以<lb/>
鹽抑配於民而以庫銀給之至南昌公曰民吾民也庫<lb/>
朝廷之庫也誰敢干之吾將以聞於上中貴見公不可<lb/>
<pb n="KR4e0133_WYG_028-9a"/>
奪乃稍自戢時所至民被其擾獨南昌晏然雲南諸夷<lb/>
争襲賄賂公行公一切禁絶年甫六十以母老懇乞致<lb/>
仕以歸公天性簡儉家固富且貴矣而自奉有人所不<lb/>
能堪歸吳掃軌閉門客至則清話終日澹如也居官所<lb/>
至能舉其職而南昌之政尤偉故予特詳焉銘曰<lb/>
張公朅朅所至則發昔在南昌或猘而猖肆螫吾民乃<lb/>
以身當位方日融倐解而旋有子而才有孫有年寵秩<lb/>
有加亦又何嗟<lb/>
<pb n="KR4e0133_WYG_028-9b"/>
　　　通議大夫南京都察院左副都御史陳公墓誌<lb/>
　　　　銘<lb/>
𢎞治乙丑冬南京都察院左副都御史陳公致仕歸吳<lb/>
明年正德元年九月十日卒於家又明年其子鎡來京<lb/>
因請予誌其墓於戲往年吳文定公不禄今兹公又逝<lb/>
平生交遊存者其幾其尚忍銘之耶其尚忍不銘耶公<lb/>
諱璚字玉汝世家長洲之陳湖大父諱子富考諱孟善<lb/>
皆贈通議大夫南京都察院左副都御史祖妣吳氏母<lb/>
<pb n="KR4e0133_WYG_028-10a"/>
錢氏累贈淑人公積官自翰林庶吉士授兵科給事中<lb/>
歴刑科左給事中大理寺左右寺丞左右少卿南京都<lb/>
察院左僉都御史左副都御史階通議大夫嘗以給事<lb/>
閱實湖貴邊儲以少卿出按湖藩刑獄以都御史撿周<lb/>
府莊田又按吉府獄事前後董舟師於江上享年六十<lb/>
有七墓在隆池山之原葬之日為丁夘嵗十二月三日<lb/>
配嚴氏封淑人子男四鎡鑰鍵鍭女二孫八濤淳津汸<lb/>
漢泓洵汭曽孫四公體貌修整不類吳産少入郡庠已<lb/>
<pb n="KR4e0133_WYG_028-10b"/>
頎然出其輩類成化戊子占應天解額戊戌今少卿李<lb/>
公同考㑹試得其文知其為竒士也置之髙等遂被選<lb/>
為庶吉士時文定公在翰林聲稱藉甚公初與同席硯<lb/>
遂屈已師之相與劘切為古文詞公質若重遲而思致<lb/>
獨逺不肯為尋常熟爛語始務竒倔卒造平澹時輩推<lb/>
之為言官隨事獻納務持大體不沽激訐名妖僧繼曉<lb/>
事覺法司當以常刑公言先王之制為竒技滛巧以蕩<lb/>
上心者殺法司當非是於是曉竟坐棄市尚書何喬新<lb/>
<pb n="KR4e0133_WYG_028-11a"/>
等皆被詰責待罪有中官搏近臣於殿陛間公劾之兩<lb/>
皆坐黜又劾寜陽侯陳輔諸不法事卒奪其爵在大理<lb/>
以儒術飾吏事平反唯允初周府莊田與民田相淆累<lb/>
嵗争不決時河南諸當道意在民也公往履畝具實以<lb/>
聞詔歸之府於是始忤當道意其董舟師也適劇賊施<lb/>
天泰出沒海上大肆摽掠東南騷動公引兵㑹魏都御<lb/>
史紳於海口賊已敓氣仍諭以朝廷威信向背禍福賊<lb/>
遂挺身來歸東南晏然衆方多其功久之海上餘孽復<lb/>
<pb n="KR4e0133_WYG_028-11b"/>
相煽動言者乃咎公與魏不當受其降㑹今上初言路<lb/>
大開言者紛然猶尚以當道故也公不辯遂引疾乞致<lb/>
仕詔許馳傳以歸明年即其家賜緋袍白金以平賊功<lb/>
云於戲公之撿田也所持者衷其受降也所存者信而<lb/>
每不為議者所與夫衷與信非所獲罪也公又何慊乎<lb/>
其亦命而已矣於人何尤焉銘曰<lb/>
誰謂吳逺而多文學公在諌垣其儀濯濯乃平邦刑乃<lb/>
持邦憲出入踐更吏以儒縁世方疾驅吾獨委蛇吾自<lb/>
<pb n="KR4e0133_WYG_028-12a"/>
吾信嘵嘵則那退處而休孰怨以尤琢詞𤣥石以昭於<lb/>
幽<lb/>
　　　封孺人徐氏墓誌銘<lb/>
孺人徐姓裔出吳之天平山成化中長鄉之稅邑大夫<lb/>
禮焉一邑之事多倚以集諱燁者其考也水東之陳封<lb/>
文林郎翰林院編修名輿者其歸也登丙辰進士被選<lb/>
入翰林為庶吉士授編修侍今上經筵為講官修先皇<lb/>
帝實録充纂修曰霽入粟於官授冠帶曰震授八品散<lb/>
<pb n="KR4e0133_WYG_028-12b"/>
官曰雲為邑庠生曰雷其子也適逺述遂其孫也正統<lb/>
壬戌八月四日其生正德三年五月八日其卒之日也<lb/>
胥臺山之青銅塢其葬之地戊辰十月葬之日也天性<lb/>
貞静而明慧讀書通大義知楷法事舅姑以恪慎凡烹<lb/>
調紉綴澣濯率躬為之不以委人歸陳值家中微尺累<lb/>
寸積遂大其家甲於一方課諸子以學口授孝經唐詩<lb/>
指解字義敷說故事使知所慕法霽入翰林之三年則<lb/>
拜孺人封號冠帔朱袍居常罕御蓋以布素終身焉其<lb/>
<pb n="KR4e0133_WYG_028-13a"/>
行也是其可書者矣霽方以文學嚮用於時所以襃顯<lb/>
其親將又有異等焉銘曰<lb/>
詩詠葛覃服乃無斁鳲鳩均平唯内之則于嗟孺人天<lb/>
平之華來嬪湖汭亦大其家勤而後安母有多子象服<lb/>
在躬承祀有煒胡不百年享此繁祉刻銘幽宫以永厥<lb/>
終<lb/>
　<lb/>
　<lb/>
<pb n="KR4e0133_WYG_028-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　震澤集巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻十八</head>
    <p>
<pb n="KR4j0076_WYG_018-1a"/>
欽定四庫全書<lb/>
　十五家詞巻十八　　　　　　休寜孫黙編<lb/>
　　陸求可月湄詞一<lb/>
　序文<lb/>
　温和生而花間作刻羽引商李晏出而草堂興諧聲<lb/>
　依咏淮海漱玉倡温麗之㣲言稼軒放翁極雄豪之<lb/>
　變態投袂而赴節詠歌朝廟之端比事以屬詞悵别<lb/>
　都門之外管絃所協作者掇腴搴芳詞令斐然聴之<lb/>
<pb n="KR4j0076_WYG_018-1b"/>
　驚心動魄洵元音之鼓吹衍樂府之源流近代而還<lb/>
　指不多屈用修元美幾同秦桞升堂徴仲眉公亦比<lb/>
　歐蘇入室張右文纂圖譜恰在冺絶之日錢功甫輯<lb/>
　詞華適丁散佚之年各出新聲俱標艷體多有縁情<lb/>
　雅作寜為累徳㣲詞碧雲紅葉之章共推揚於文正<lb/>
　楊花謝橋之句猶許可於伊川葢假物而行吟實賢<lb/>
　者所不免未可呵為蠟屐奚容等若雕蟲僕解紱偷<lb/>
　閒讀書懐古咏緑肥紅瘦不覺魂銷吟殘月曉風能<lb/>
<pb n="KR4j0076_WYG_018-2a"/>
　無技癢爰尋聲而按譜遂累句以成編託景言懐或<lb/>
　縁感激而歸曠逺逢時攬勝或因歡冶而起悲愁卉<lb/>
　蕋涉趣於朝昬蟲鳥爭妍於逺邇假閨房而矢詠豈<lb/>
　曰淫哇望古昔以具言敢流憤激風雲月露盡入筆<lb/>
　端尹吉姬姜俱供詞料寫生體物未造語入微惜别<lb/>
　徴歌將深情如訴厥類既廣為調良多翰墨怡情竊<lb/>
　愧短轅之犢聲歌娱志猶賢長日之棋藉以消憂用<lb/>
　茲捐忿隨時銓次間多先後之殊辨物成章弗别短<lb/>
<pb n="KR4j0076_WYG_018-2b"/>
　長之體誠知蓬垢自喜未窺傾國之令姿然而瓦缶<lb/>
　雜陳或當拊髀之雅好情詞剌謬倘蒙一顧於周郎<lb/>
　教誨殷勤願貺百朋於陸子庶乎挈㣲蛙眢井得窺<lb/>
　蒼昊之全轉尺鯢蹄涔獲識江河之大敢云虀臼聊<lb/>
　備芻蕘<lb/>
　　清平樂<lb/>
　　　催春<lb/>
忙呼百舌來報芳菲節黍谷鄒陽吹律切早晚菖蒲綰<lb/>
<pb n="KR4j0076_WYG_018-3a"/>
結　五原消息嫌遲赭鞭行令無私青帝重來巡狩翠<lb/>
華芳草天涯<lb/>
　　中興樂<hi>第一體</hi>
　　　立春<lb/>
寳騎迎來日載陽東郊瑞綰晴光土牛畔野老話農桑<lb/>
　洞庭春色黄柑子梅園裏五辛盤舉斟酌處景初長<lb/>
　　唐多令<lb/>
　　　元日<lb/>
<pb n="KR4j0076_WYG_018-3b"/>
四始轉芳洲三㣲啟孟陬獻椒花頌出妝樓聚飲屠蘇<lb/>
誰最少添一嵗更風流　閶闔在螭頭衣冠拜冕旒賜<lb/>
醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>白獸樽浮朝罷金蓮花炬散曽記入火城遊<lb/>
　　訴𠂻情近<lb/>
　　　人日<lb/>
入春七日便覺韶光輕轉梅花飄雪簾櫳桞色弄晴庭<lb/>
院多少竹房松塢野店山橋早聽倉庚囀　閨情倩綵<lb/>
翦桃花人面屏風金箔帖遍教誰見登樓盼知伊思發<lb/>
<pb n="KR4j0076_WYG_018-4a"/>
花前隔㫁闗河鄉縣寫盡鵝溪絹<lb/>
　　金縷曲<lb/>
　　　試燈夕<lb/>
洗出新春月正竹架松棚逼近上元佳節巷陌笙歌香<lb/>
暗度望見髙樓殘雪啟繡户藏燈重叠提出錦箱銀燭<lb/>
換碧玲瓏齊掛雕梁鐵斗柄轉衆星列　玉堂綺宴琉<lb/>
璃澈乍舉頭瑶天朗淨低通藻棁漏箭不催金吾醉侍<lb/>
女頻添雞舌且一任蘭膏明滅未過傳柑三五夜儘燈<lb/>
<pb n="KR4j0076_WYG_018-4b"/>
花開箇同心結初試起水晶熱<lb/>
　　霜天曉角<lb/>
　　　元夕<lb/>
新正月半皓影連雲漢偏閙六街燈火好月無人看<lb/>
喧闐簫鼓亂旦旦如何旦歸坐小山梅下香茗幾人清<lb/>
玩<lb/>
　　傳言玉女<lb/>
　　　元宵獨酌<lb/>
<pb n="KR4j0076_WYG_018-5a"/>
巷陌如雲盡是冶游兒女斜陽初下看烟含蒼嶼銀蟾<lb/>
皎潔第一團圞時序漫尋良友且斟芳醑　滿院梅花<lb/>
竹兼松對蠟炬嵗寒三友勝廣寒仙侣家童報道門外<lb/>
燒燈如許囅然㸃首擎杯無語<lb/>
　　玉漏遲<lb/>
　　　元夜有懐<lb/>
姮娥清鏡滿良宵偏稱燒燈爲壽到處笙歌五夜明如<lb/>
白晝火樹星橋不㫁更寳馬香車馳驟真輻轃貧家隘<lb/>
<pb n="KR4j0076_WYG_018-5b"/>
巷下機抛繡　何如試鼓狂生著單絞岑牟揚搥恐後<lb/>
三㺯漁陽四座盡傾節奏今日風流名士想惟有傳柑<lb/>
依舊聼玉漏低徊漢書時候<lb/>
　　河傳<hi>第八體</hi>
　　　元宵風雨<lb/>
上元風雨補天何處一街春水玉樓深宴設洞庭柑子<lb/>
忩明燈影裏　山棚溼透殷紅紫羞簪珥閒殺尋燈履<lb/>
廣寒宫雲影中空濛無橋駕綵虹<lb/>
<pb n="KR4j0076_WYG_018-6a"/>
　　摘得新<lb/>
　　　閏元宵<lb/>
閏孟春喜見月重輪青藜雙照我讀書人一年兩度正<lb/>
月半踏歌頻<lb/>
　　念奴嬌<hi>第三體</hi>
　　　花朝<lb/>
中和過了又花朝清霽無邊烟景水緑天青歸雁喜風<lb/>
暖一灣漁艇嫩桞園亭新蒲池館寒盡松筠嶺樓臺初<lb/>
<pb n="KR4j0076_WYG_018-6b"/>
啟曉來翠袖輕冷　堪愛細草芊綿踏青絲履轉過鞦<lb/>
韆影暗禱封姨休折損穠李緋桃紅杏上苑金鞍後庭<lb/>
玉樹都是神仙境芳菲擈蝶為誰良㑹馳騁<lb/>
　　惜分飛<lb/>
　　　上巳<lb/>
溱洧遺風多芍藥好訂蘭亭春約曲水流觴酌因修禊<lb/>
事看魚躍　匝樹花芳鶯語樂鬬草東風池閣可有金<lb/>
人落水心長劍淩波托<lb/>
<pb n="KR4j0076_WYG_018-7a"/>
　　桞稍青<hi>第一體</hi>
　　　寒食<lb/>
細桞生烟夭桃吐火寒食春天茶竈停炊熏籠罷熱冷<lb/>
落榆錢　佳人爭戯鞦韆飄蕩處依稀半仙一騎紅塵<lb/>
九門魚鑰樂事無邉<lb/>
　　玉女揺仙珮<lb/>
　　　清明<lb/>
官場蹴踘禁院鞦韆處處亂紅輕緑樓閣蓬瀛山河錦<lb/>
<pb n="KR4j0076_WYG_018-7b"/>
繡無數衝花騎竹極望烟盈目盡新鑽榆桞早傳宫燭<lb/>
知多少王候第宅薄暮笙歌宴飲金谷舞試踏青鞋越<lb/>
艷吳娃湘裙六幅　昨日燕泥溼透桞絮飄遲春鎖一<lb/>
天霡霖思婦夢回行人魂㫁紅杏村壚酒熟更喜逢晴<lb/>
燠競嬉遊隴上墦間風俗看一路紙錢飛蝶杜鵑染淚<lb/>
淡粧濃抹嬌聲哭歸家兒女燈前簇<lb/>
　　送入我門來<lb/>
　　　端午<lb/>
<pb n="KR4j0076_WYG_018-8a"/>
劍倚蒼蒲虎牽白艾清尊滿泛雄黄四海天中千古號<lb/>
端陽剛剛五月逢初五近短至書雲夜漸長能續命多<lb/>
少纒綿綵縷沐浴蘭湯　信是懐沙堪弔飛鳬一時競<lb/>
渡澤畔悲凉今作歡娱誰斷汨羅腸紅裙妬殺榴花色<lb/>
看眉黛凝萱草奪將笑粉團角黍小弓戯射中者先嘗<lb/>
　　賀新郎<hi>第二體</hi>
　　　閏端午<lb/>
記得逐龍舟甚枝頭海榴花蕋重開如簇繡户佳人擎<lb/>
<pb n="KR4j0076_WYG_018-8b"/>
綵線艾索垂垂金屋再一度蘭湯早浴新様釵符雙鬢<lb/>
滿聼溪頭十里笙歌續解菰黍連昌歜　靈均休向歐<lb/>
回哭喜今年五絲楝葉兩畨風俗料想騷魂千載下波<lb/>
底不愁枵腹何須怨龍潭蛟谷只有蟾蜍和蝎虎恨羲<lb/>
和置閏心何毒兩月裏偏相捉<lb/>
　　巫山一段雲<lb/>
　　　端陽值雨<lb/>
雨洗江心鏡無陽午不端暫將飛白扇盤桓榴大溼生<lb/>
<pb n="KR4j0076_WYG_018-9a"/>
寒　受水烹梟易揚鞭躤柳難葵花向日示人看祗是<lb/>
寸心丹<lb/>
　　金人捧露盤<lb/>
　　　七夕<lb/>
孟秋天將弦月可憐宵看銀河烏鵲塡橋黃姑無賴不<lb/>
容天女織鮫綃瓊樓玉宇金風起離恨初消　笑人間<lb/>
陳𤓰果求蛛網望雲霄薛瑤英連理花飄流星未墜深<lb/>
閨爭喜得蠨蛸庭中栁子多文藻借景逍遙<lb/>
<pb n="KR4j0076_WYG_018-9b"/>
　　離别難<lb/>
　　　閏七夕<lb/>
厯正巧弄牽牛頒他兩度離愁嘆癡人不解羨歡娯得<lb/>
再那知今曉别綵橋頭音信絶銀河濶平添幾尺淚波<lb/>
流　雙七夕支機石離别難霓裳比昔増寒重奏于闐<lb/>
樂頻駕臨風鵲曝衣乍展先乾良㑹速依然獨玉梭金<lb/>
鑷暫盤桓<lb/>
　　卜筭子<lb/>
<pb n="KR4j0076_WYG_018-10a"/>
　　　立秋<lb/>
暗裏送秋光不管愁人怕偶向梧桐樹底行一葉當頭<lb/>
下　風起小池寒露溼蓮房卸引勤當年舊性情無數<lb/>
悲秋話<lb/>
　　殢人嬌<lb/>
　　　中秋<lb/>
飛鏡當空萬里無雲高掛綠粉溼愁天易化繁星退避<lb/>
更三星低亞涼世界一片水晶無價　雲際鸞車山頭<lb/>
<pb n="KR4j0076_WYG_018-10b"/>
鶴駕折桂客望姮娥嫁樓臺白玉奏霓裳初罷明入畫<lb/>
恐博望浮槎下<lb/>
　　栁梢靑<lb/>
　　　閏中秋<lb/>
雲外天香月中桂子又做中秋一曲霓裳三聲玉笛兩<lb/>
度嬉游　披衣不用登樓但花下詩筒酒籌恐似前畨<lb/>
金錢散落醉裏誰收<lb/>
　　水龍吟<hi>第一體</hi>
<pb n="KR4j0076_WYG_018-11a"/>
　　　中秋雨<lb/>
廣寒變作陽臺朝雲暮雨姮娥隱羽衣霑溼霓裳罷舞<lb/>
桂花香冷水漲銀河烟迷玉兔天慳佳景總明皇欲試<lb/>
天師幻術恐路斷金橋引　天柱如何得到賴知微攜<lb/>
尊同飲風生屐齒月圓谷口清輝滿嶺瑤席當空瓊巵<lb/>
行露斗橫參近怕歸來又是滂沱靉靆閉門高枕<lb/>
　　念奴嬌<hi>第三體</hi>
　　　中秋無月<lb/>
<pb n="KR4j0076_WYG_018-11b"/>
平分秋色正年年此日中秋佳節欲向姮娥相問訊爲<lb/>
甚今宵無月掩盡銀蟾深藏玉兔無處慿圎缺繁絃急<lb/>
管暮雲推起千叠　縱有江上濤聲天邊桂子冷落何<lb/>
須說樂事賞心還虧得筵上酒杯頻熱願學長鯨千川<lb/>
一吸醉上清虛闕瓊樓玉宇諒清光不曾滅<lb/>
　　齊天樂<lb/>
　　　中秋泛舟<lb/>
蘭橈六幅秋㠶錦江上商飈清冷茶竈烟輕筆牀墨淡<lb/>
<pb n="KR4j0076_WYG_018-12a"/>
泛宅浮家風景鱸魚切粉兼蓴菜縈絲推篷小飲桂魄<lb/>
團圞廣寒宫裏天香近　武夷君在何處想雲裀寶座<lb/>
幔亭峰頂按節觀濤乘流弄月銀漢無聲高迥風和浪<lb/>
靜任珠露橫空金波千頃此夕中秋水仙能管領<lb/>
　　醉紅樓<lb/>
　　　重陽<lb/>
今年風雨讓重陽雁初飛菊正黄攜笻直到釣臺傍登<lb/>
眺處盡秋光　科頭長嘯髪蒼蒼任風起亦何妨望斷<lb/>
<pb n="KR4j0076_WYG_018-12b"/>
白衣歸小徑成獨坐啟南牕<lb/>
　　江城梅花引<lb/>
　　　九日雨<lb/>
一天風雨菊淒凉近重陽竟重陽咫尺東籬徑溼鎖寒<lb/>
香誰趂白衣蓑笠至同攜手開柴門泛羽觴　登高不<lb/>
得望高岡佩絳囊甫迎凉項羽臺邊空戯馬斷雁無行<lb/>
更向樓頭置酒擗羔羊桓景家中雞犬樂休出戸笑仙<lb/>
師費長房<lb/>
<pb n="KR4j0076_WYG_018-13a"/>
　　㸃絳唇<lb/>
　　　小春<lb/>
日瘦風輕小春天氣如春樂梅花開了香滿珠簾箔<lb/>
橘綠橙黃只道氷霜惡人不覺明朝上苑花底張油幕<lb/>
　　千秋歲引<lb/>
　　　冬至<lb/>
亞歲書雲黃鍾應律繡線新添五紋刺南來晷長視八<lb/>
表西傾漏短名三極動葭灰懸風炭閉虛室　迎福履<lb/>
<pb n="KR4j0076_WYG_018-13b"/>
相遺貴戚聽樂奏鈞天純繹萬國交章賀元厯天心自<lb/>
然生剝復羣陰那許長充塞一陽巾八音舞豆糜赤<lb/>
　　迎春樂<lb/>
　　　除夕<lb/>
桃弧棘矢懸螺首明日飲屠蘇酒椒花頌獻藏鈎手拌<lb/>
一歲今宵守　又早記年華挿栁恰半月星迴南斗爆<lb/>
竹新年消息雷動三更後<lb/>
　　杏花天<lb/>
<pb n="KR4j0076_WYG_018-14a"/>
　　　初春<lb/>
迎春簾幙重重曉乍撲面東風寒峭霜花雪樹關山道<lb/>
轉眼王孫芳草　園林裏新鶯小小屋角外游絲裊裊<lb/>
紅樓從此風光好齊約鞦韆㑹早<lb/>
　　畫堂春<lb/>
　　　春日<lb/>
一簾花影弄新晴流鶯飛過身輕水沉初燼夢初醒無<lb/>
限春情　栁外高樓掩映橋頭野水空明尋芳何處踏<lb/>
<pb n="KR4j0076_WYG_018-14b"/>
歌聲翻惹愁生<lb/>
　　鶴沖天<lb/>
　　　春暮<lb/>
鶯擲柳燕銜花撩亂到山家狂歌烏帽任欹斜把酒聴<lb/>
琵琶　酒多少愁多少酒醒纔知春老對花舉酒向東<lb/>
皇春去爲誰忙<lb/>
　　行香子<lb/>
　　　春曉<lb/>
<pb n="KR4j0076_WYG_018-15a"/>
角枕齊齊錦帳低低傍温柔夢醒還疑和風吹面朝日<lb/>
穿帷正蝶兒舞鶯兒語燕兒啼　獨坐牕西嬾下樓梯<lb/>
楚天遙草色萋萋輕烟未散綠暗芳堤看青門外黃塵<lb/>
起紫驑飛<lb/>
　　夢揚州<lb/>
　　　春晩<lb/>
好春華却裝成芳草天涯庭下簾前惹得心事如麻更<lb/>
孤立臨風無語落紅輕㸃牕紗呢喃燕銜泥罷差池又<lb/>
<pb n="KR4j0076_WYG_018-15b"/>
向誰家　連日曾驅犢車看嬌鳥成羣嚦嚦啼花妙舞<lb/>
清歌斷送春色堪嗟漫天飛盡傷心絮朱閣扃淚眼難<lb/>
遮可能把明春麗景今歲先賒<lb/>
　　如夢令<lb/>
　　　春夜<lb/>
芸閣燈殘人静睡鴨香銷灰冷獨坐不勝情牕外月光<lb/>
千頃佳境佳境更有梅花弄影<lb/>
　　鬬百花<lb/>
<pb n="KR4j0076_WYG_018-16a"/>
　　　春夜不寐<lb/>
欹枕渾無心緒愁殺春天難曙畫簾清月光斜官舎寒<lb/>
梅香度囘想當年閣上藜火初紅掌底筆花方吐半榻<lb/>
聞雞處　五栁當門秉燭曾消酒賦風巖月岫夢中願<lb/>
尋歸路何事今宵黃紬被裏扶頭只聴閩山鐘鼓<lb/>
　　惜分飛<lb/>
　　　春半<lb/>
游興春天何懶惰能得花朝幾箇若要春愁破移春檻<lb/>
<pb n="KR4j0076_WYG_018-16b"/>
裏開筵坐　燕燕鶯鶯啼向我滿院栁眠花軃晝夜尋<lb/>
花臥春光一半休閒過<lb/>
　　蝶戀花<lb/>
　　　春晴<lb/>
露檻風床珠玉散石燕飛囘天上金輪見雨洗春天應<lb/>
好看新蒲細草清江岸　幾日不遊春已半趂得初晴<lb/>
重整青油幔贈芍采蘭溪渙渙紅妝扇底桃花亂<lb/>
　　沁園春<hi>第一體</hi>
<pb n="KR4j0076_WYG_018-17a"/>
　　　春雨<lb/>
楊栁垂堤葡萄上架春滿南塘却和風習習輕雲漠漠<lb/>
知時靈雨亂下髙唐鬬草王孫踏青嬌女溼透花氊對<lb/>
夕陽開筵處有蜻蜓上下燕子顛狂　溪頭雙宿鴛鴦<lb/>
喜春漲平添近曉牕更園林無數樹頭紅冷枝間白嫩<lb/>
洗盡殘粧好把金壺早沽美酒雨後看春上野航偏成<lb/>
對是蝶兒輕粉蜂子新黃<lb/>
　　天仙子<hi>第二體</hi>
<pb n="KR4j0076_WYG_018-17b"/>
　　　春寒<lb/>
春山歴歴春波瀏青衫白帢隨春走無端幾日雨兼風<lb/>
生僝僽新花栁庭前簾下常垂首　雙袖了搊箏纎手<lb/>
冷透了調鸚素口金猊空爇水沉香寒時候愁時候杏<lb/>
花村裏沽村酒<lb/>
　　女冠子<hi>第四體</hi>
　　　春雪<lb/>
風光堪愛青天上彤雲無賴遲悞了酒緣花債紅桃翠<lb/>
<pb n="KR4j0076_WYG_018-18a"/>
柳芳菲轉眼東皇顔色改玉屑天山滿飛甲龍初敗看<lb/>
青樓朱幌凝妝少婦光生銀海　更燕子休巢鶯兒裹<lb/>
舌不似三春世界騎驢客杏花村外淺斟低唱帳下將<lb/>
軍翻自在學士風流細烹茶清閒瀟灑把前朝畱下雙<lb/>
柑斗酒圍爐相對<lb/>
　　少年遊<hi>第四體</hi>
　　　春郊<lb/>
沙暄野潤柳眉花眼併作十分春翠袖飄香紅裙映日<lb/>
<pb n="KR4j0076_WYG_018-18b"/>
陌上看如雲　不晴不雨乍寒乍暖芳草藉花裀人醉<lb/>
玉樓馬嘶金埒薄暮轉城闉<lb/>
　　越溪春<lb/>
　　　春景<lb/>
彷彿河陽春事好開遍滿城花繡鞍金勒繁華子傍大<lb/>
堤撥盡琵琶士女香羅兒童竹馬閒踏桑麻　訟庭樹<lb/>
樹棲鴉玉燭慶年華有時習家池上一醉六街拍手諠<lb/>
譁爭笑山翁真醉倒落日接䍦斜<lb/>
<pb n="KR4j0076_WYG_018-19a"/>
　　慶春宫<lb/>
　　　春閨<lb/>
荳䓻梢頭丁香枝上撩人一片春光懶繡文鴛閒聽百<lb/>
舌猛添舊日愁腸章臺楊栁東風暖裊裊初長紅顔夫<lb/>
壻逺戍功名空老沙塲　金閨花貌堪傷錦帳三年玉<lb/>
筯千行碧海銀蟾雕梁紫燕春宵同守空房魚書雁帛<lb/>
封題了知有誰將萋萋芳草連天逺近直到漁陽<lb/>
　　訴衷情<hi>第四體</hi>
<pb n="KR4j0076_WYG_018-19b"/>
　　　踏青<lb/>
寶鞍金勒曉蒼蒼各爲踏青忙隔花鳥聲頻喚隨地是<lb/>
高陽　歌一曲酒千觴送春光莫敎好景等閒負却回<lb/>
首情傷<lb/>
　　西江月<hi>第一體</hi>
　　　鬬草<lb/>
鏡裏鴉黃新㸃屏前鳳管俱停分曹覔草背人行穿入<lb/>
花蹊柳徑　小小榆錢堪拾纎纎芹葉初生袖中拈出<lb/>
<pb n="KR4j0076_WYG_018-20a"/>
欝金莖使盡聰明心性<lb/>
　　燕臺春<lb/>
　　　春興<lb/>
城闕九重山河千里烟花分外便妍舞榭粧樓何人閒<lb/>
過春天鬬雞走馬爭先看玉河橋畔鳴珂穿栁刺梅園<lb/>
裏弄管調絃　京華旅食紫陌紅塵春衣典盡酒舎因<lb/>
緣新豐羽騎官家校獵城邊燈火歸來遶鞍雞兔滿臂<lb/>
烏鳶謾高眠試聴鄰家笛張宴畱連<lb/>
<pb n="KR4j0076_WYG_018-20b"/>
　　錦堂春<lb/>
　　　春懷<lb/>
草上輕風乍暖花間日影初長粉墻露出鞦韆架牆外<lb/>
有垂楊　鶯語對人宛轉燕飛穿幕輕狂昨宵做得還<lb/>
家夢早起賦山陽<lb/>
　　江城子<hi>第四體</hi>
　　　春感<lb/>
亭臯十里拾殘紅落花風暖溶溶記得年前沽酒畫橋<lb/>
<pb n="KR4j0076_WYG_018-21a"/>
東憔悴今朝囘首處烟草亂緑楊中　香車寶馬綺羅<lb/>
叢恨匆匆隔簾櫳望斷暮雲春樹萬千重那有天邊青<lb/>
鳥信慿一枕夢魂通<lb/>
　　南鄉子<hi>第四體</hi>
　　　春情<lb/>
曉日滿三城春水如藍拍岸平架上酴醿開也未輕輕<lb/>
隨意尋花獨自行　竹徑露華凝啜茗焚香一味清捲<lb/>
起畫簾招燕子生生又聽黃鸝第一聲<lb/>
<pb n="KR4j0076_WYG_018-21b"/>
　　南歌子第<hi>三體</hi>
　　　春思<lb/>
柳眼搖新緑花顔發早紅橋邊油壁易相逢那數繁華<lb/>
撩亂大堤東　醉客清明酒吹人上巳風幾番清宴碧<lb/>
湖中如今山居寂寞與誰同<lb/>
　　唐多令<lb/>
　　　春懶<lb/>
紫燕啄簷牙游絲裊落霞科頭立獨倚牕紗底事今年<lb/>
<pb n="KR4j0076_WYG_018-22a"/>
無好興常閉戸日西斜　閒殺陌頭花空畱金犢車哦<lb/>
嵋老只在東家識得嵇康真是懶但攜手話桑麻<lb/>
　　破陣子<lb/>
　　　春愁<lb/>
門外落紅飛盡枝頭杜宇聲多料得春光難久住忍放<lb/>
筵前金叵羅傷心紅雪歌　咫尺上林燕㑹暫時小苑<lb/>
婆娑買得青山開别業花謝鶯銷奈若何烟霞偏坎坷<lb/>
　　臨江仙<hi>第七體</hi>
<pb n="KR4j0076_WYG_018-22b"/>
　　　春怨<lb/>
宦海浮沉多歲月歸來三徑看松筠東風何事苦辭人<lb/>
窺簾鶯與燕相對也酸辛　種得牡丹根未老敎成歌<lb/>
舞曲初新蠅名蝸利不沾身如何愁病裏虛度一年春<lb/>
　　二郎神<hi>第二體</hi>
　　春恨<lb/>
桃花開日有一箇内家粧束看幾葉春衫半鈎羅襪蘭<lb/>
麝渾身馥郁庭畔珊珊環珮響恁撩亂憨容堪掬便楊<lb/>
<pb n="KR4j0076_WYG_018-23a"/>
柳蠻腰櫻桃素口伴人幽獨　眉蹙如何雲雨高唐歸<lb/>
速聴杜宇聲聲香魂不返冷落今春板屋絃管輕風氍<lb/>
毺涼月無那慘紅愁綠黃泉下輕把人人斷送百身何<lb/>
贖<lb/>
　　鳳銜杯<lb/>
　　　春病<lb/>
晝掩重門愁自語前春不似今春苦任隠几慿欄支離<lb/>
憔悴渾難住看病骨如風絮　斷腸天銷魂雨甚無端<lb/>
<pb n="KR4j0076_WYG_018-23b"/>
惱人情緒縱栁下花前一時没箇安排處向夢裏尋歡<lb/>
去<lb/>
　　青衫溼<lb/>
　　　春别<lb/>
萋萋南浦無情草何事滿天涯等閒催得王孫逺去甚<lb/>
日還家　徘徊岐路風前繫馬臺下停車除非醉後難<lb/>
開雙眼省了嗟呀<lb/>
　　小桃紅<lb/>
<pb n="KR4j0076_WYG_018-24a"/>
　　　春遊<lb/>
日暖亭皋緑桃李渾如簇歩屧尋春一行紅粉香車金<lb/>
犢更前村窈窕舊當壚正甕頭初熟　獨酌杯行速醉<lb/>
倒青山足待得醒來歸鴉滿樹疎星射目恐明朝陰雨<lb/>
陡然來倩誰人秉燭<lb/>
　　倦尋芳<lb/>
　　　春旅<lb/>
輕衫初試小扇初搖賞花時候美景良辰翻作天涯奔<lb/>
<pb n="KR4j0076_WYG_018-24b"/>
走愁聴鶯啼窺燕舞關河落日頻囘首甚今春向風塵<lb/>
碌碌兩眉空皺　記當年賞心樂事栁院花房約伴攜<lb/>
酒一曲高歌常得舒顔開口今日淒凉誰共過千紅萬<lb/>
紫偏如繡却連朝看青衫泪痕重透<lb/>
　　西江月<lb/>
　　　春雷<lb/>
半夜雷車驚蟄初春雨脚穿江梅花應已滿山香急駕<lb/>
蘭橈畫槳　一帶青山如沐半灣緑水停航白雲渺渺<lb/>
<pb n="KR4j0076_WYG_018-25a"/>
雪茫茫明月天連紙帳<lb/>
　　錦帳春<lb/>
　　　賞春<lb/>
鴉散垂楊馬嘶芳草看萬戸千門初曉趂晴天攜好友<lb/>
共尋花聴鳥玉壺提了　繚繞沙隄喧闐池沼論美景<lb/>
人生多少鳳簫聲金縷曲勸當杯歡笑玉山齊倒<lb/>
　　木蘭花<lb/>
　　　惜春<lb/>
<pb n="KR4j0076_WYG_018-25b"/>
日遲遲風裊裊滿院鶯聲啼不了梅似豆柳如綿枝上<lb/>
好花吹又少　歩芳園臨小沼春去今年何獨早送舊<lb/>
恨接新愁只恐容光容易老<lb/>
　　河滿子<hi>第三體</hi>
　　　傷春<lb/>
淑景朝朝易過啼痕面面爭流寒食清明都去逺風光<lb/>
煞是難畱苑外落紅萬㸃傷心莫上高樓　杜宇喚醒<lb/>
午夢垂楊綰住春愁怪底年年當此際教人蹙斷眉頭<lb/>
<pb n="KR4j0076_WYG_018-26a"/>
説與東君知道問他還忍歸不<lb/>
　　黃鶯兒<lb/>
　　　送春<lb/>
落花飛絮隨風亂輕暖輕寒綠栁紅亭芳草無人淒淒<lb/>
江岸見燕翦試雛飛蝶板尋香泛多應春去難畱爭向<lb/>
天涯殷勤遙餞　分散來日信傳梅歸日風吹棟千山<lb/>
雲外烟景清和傷心水流𤓰蔓嘆少婦曉妝樓游子𤣥<lb/>
都觀一様夢遶陽關生把多情騙<lb/>
<pb n="KR4j0076_WYG_018-26b"/>
　　鳳樓春<lb/>
　　　初夏<lb/>
簾幙晝陰陰綠滿庭心懶行吟倉庚睍睆帶春音穿戸<lb/>
對對相親想是春光去不遠向花下追尋　漫開襟玉<lb/>
局瑤琴欄杆遍倚閒愁閒悶困人天氣難禁風動蝦鬚<lb/>
薔薇香透小園林北牕休啓梅雨霪霪<lb/>
　　謝池春<hi>第二體</hi>
　　　夏日<lb/>
<pb n="KR4j0076_WYG_018-27a"/>
石橊花下看日影知亭午湘簟展層波紈扇隨金麈簾<lb/>
捲薰風透坦腹堪清暑檢茶鐺添香縷小童睡去乳燕<lb/>
窺朱戸　從容瀟灑坐一刻懷千古娯客舊詩書學語<lb/>
新鸚鵡幽夢羲皇上五栁隨風舞竹初長蓮未吐池塘<lb/>
綠淺虧得前朝雨<lb/>
　　憶秦娥<hi>第二體</hi>
　　　夏暮<lb/>
水亭空荷花灼灼愁薰風愁薰風新涼一枕漸上簾櫳<lb/>
<pb n="KR4j0076_WYG_018-27b"/>
　初生螢火光融融夜來幾㸃隨西東隨西東輕羅小<lb/>
扇亂撲花叢<lb/>
　　風中柳<lb/>
　　　夏曉<lb/>
聽罷鳴雞又見風敲翠竹啟紗牕朝光四屋滂沱揮汗<lb/>
待蘭湯早浴喜書童煎茶正熟　磅礴解衣難得𤣥氷<lb/>
一服笑行車侵晨轆轆澆花出戸倚徧藥闌幾曲看枝<lb/>
頭茉莉如簇<lb/>
<pb n="KR4j0076_WYG_018-28a"/>
　　鷓鴣天<lb/>
　　　夏晩<lb/>
荷葉田田小院陰雲峰纔散碧沉沉山堂送日西傾盡<lb/>
凈坐莓苔弄素琴　蚊作市鳥歸林避風浴罷敞衣襟<lb/>
芳樽初試蒲萄酒枕上青奴伴醉吟<lb/>
　　長相思<lb/>
　　　夏夜<lb/>
著輕羅脫輕羅邀月傾杯夜若何搔頭好放歌　對姮<lb/>
<pb n="KR4j0076_WYG_018-28b"/>
娥問姮娥桂殿清虚冷氣多星橋有路麽<lb/>
　　醉落魄<lb/>
　　　夏夜不寐<lb/>
星稀露重風吹院外芭蕉動城頭鈴鐸聲相送薄醉還<lb/>
醒渺渺難成夢　紙屏石枕何人共舊愁未了新愁壅<lb/>
多情好月穿牕縫起坐牕前長笛無心弄<lb/>
　　醉春風<lb/>
　　　夏日飮歸<lb/>
<pb n="KR4j0076_WYG_018-29a"/>
月出天如曙雪巘笙歌度叵羅初放小風來去去去楊<lb/>
柳橋頭葡萄架下一身清露　手捏齊紈素醉眼開雲<lb/>
霧晩粧茱莉滿街香住住住試看嬌娥納凉小坐拈花<lb/>
頻顧<lb/>
　　醉桃源<lb/>
　　　夏日聞鶯<lb/>
穿花蝴蝶滿庭飛雙槐綠正齊如簧鶯舌再三啼驚聞<lb/>
出絳幃　梅子熟荳花肥春光去幾時暖風吹老鬱金<lb/>
<pb n="KR4j0076_WYG_018-29b"/>
衣喈喈何處棲<lb/>
　　搗練子<lb/>
　　　酷暑<lb/>
寒氷竭火雲升空坐山亭并水亭搖盡齊紈揮盡汗無<lb/>
由赤脚踏層氷<lb/>
　　醉蓬萊<lb/>
　　　夏日遊湖<lb/>
看遙遙北渚瀲灧清光炎蒸不到緑舫輕搖向綠楊停<lb/>
<pb n="KR4j0076_WYG_018-30a"/>
棹紅藕香中開懷散髪好臨波長嘯語向奚奴清閒執<lb/>
事筆床茶竈　試望蒹葭離披湖上荷葉荷花亭亭窈<lb/>
窕沙鶴溪禽勸擎杯一笑不用彈絃何須吹管聽漁家<lb/>
小調落盡紅輪疎螢幾箇又來相照<lb/>
　　望海潮<lb/>
　　　夏日觀荷<lb/>
若耶一曲西湖十里何須太華峰頭翠葉田田紅粧冉<lb/>
冉六郎近日嬌羞玉井藕香柔更淩波歩歩窈窕清幽<lb/>
<pb n="KR4j0076_WYG_018-30b"/>
越女呉姬採花輕泛木蘭舟　水宫仙子遨遊任飛來<lb/>
飛去野鷺閒鷗帶月夜舒迎風晝巻漢家别様風流綽<lb/>
約待凝眸趂良宵美酒醉賞消愁莫待紅衣落盡對高<lb/>
秋<lb/>
　　燭影搖紅<lb/>
　　　夏日采蓮<lb/>
雨灑橫塘芙蕖朶朶嬌含露輕衫窄袖上蘭舟搖蕩花<lb/>
深處翠蓋相牽休住聽歌聲更尋前路風生柳下日落<lb/>
<pb n="KR4j0076_WYG_018-31a"/>
溪頭紅粧徐步　撩亂心情對花攀折都成悞碧天新<lb/>
月動波光恰似催歸去手把碧筒四顧酒須沽酒家難<lb/>
遇船頭斜轉撥剌一聲鴛鴦飛過<lb/>
　　踏莎行<lb/>
　　　夏夜露坐<lb/>
露墜紫髯風吹白面清凉閒却桃花扇新蟬噪柳不曾<lb/>
停疎螢繞竹時常見　月共追歡影堪作伴金尊在手<lb/>
何須勸庭空漫爇水沉香醉來欲展蘄州簟<lb/>
<pb n="KR4j0076_WYG_018-31b"/>
　　減字木蘭花<lb/>
　　　夏日納凉<lb/>
火橊齊吐趂手虧光能却暑雲樹迷離赤日當頭總不<lb/>
知　殘書數巻展著桃笙消晝倦興味蕭疎似幅滕王<lb/>
蛺蝶圖<lb/>
　　漁家傲<lb/>
　　　夏晴<lb/>
牕隙日光圓似鏡垂楊洗盡春情性枝上鳥聲都不定<lb/>
<pb n="KR4j0076_WYG_018-32a"/>
人寂靜單衣脱帽穿花徑　戲著小童敲石磬靑苔滿<lb/>
地沾泥濘茅屋常關欄獨凭須相迎袈裟風動花相映<lb/>
　　菩薩蠻<lb/>
　　　夏雨<lb/>
遠山陣陣陰雲起芭蕉聲碎愁人耳閣外小溪平溪<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>
罷採菱　碧山空對面白鳥飛還見惱亂野人家風吹<lb/>
處處蛙<lb/>
　　繫裙腰<lb/>
<pb n="KR4j0076_WYG_018-32b"/>
　　　夏寒<lb/>
薔薇開謝麥秋天那堪風雨連綿前朝初試羅衫好到<lb/>
得今辰又難耐晩風前　檻外荷花抽嫩綠新葉大總<lb/>
如錢鴛鴦一對渾㤀冷尚宿池邊看雙戲處碧波圓<lb/>
　　繡帶子<lb/>
　　　夏郊<lb/>
梅雨乍晴天隴上麥漸漸是處綠肥紅瘦血淚溼啼䳌<lb/>
　玉勒錦鞍韉章臺下醉拂金鞭東門綦縞輕翻羅袂<lb/>
<pb n="KR4j0076_WYG_018-33a"/>
一晌畱連<lb/>
　　生查子<hi>第一體</hi>
　　　夏景<lb/>
人静綠槐天㸃檢輕羅好莫放畫簾垂乳燕雙啼早<lb/>
琴韻奏南薰日斜猶未了囘首看茶鐺一縷清烟裊<lb/>
　　八六子<lb/>
　　　夏閨<lb/>
看墻頭前朝李樹桃花斷送風流但枝上鳥驚朱槿池<lb/>
<pb n="KR4j0076_WYG_018-33b"/>
中魚戲青蘋薰風滿樓　多情望斷牽牛早起獨開繡<lb/>
帳夜眠誰共香篝孤負却牕前一床湘簟夏日原長今<lb/>
年覺短更兼小膽空房易怯脩眉照鏡生愁瘦堪憂腰<lb/>
肢不待高秋<lb/>
　　浣溪紗<lb/>
　　　夏興<lb/>
叢槐滿徑野花香乳燕驚飛出畫梁氷肌玉骨自生涼<lb/>
　鵲尾爐中灰未冷水晶箔外日偏長浮𤓰沉李坐匡<lb/>
<pb n="KR4j0076_WYG_018-34a"/>
牀<lb/>
　　小重山<lb/>
　　　夏懷<lb/>
五柳陰陰罩小牕夢囘殘巻盡對斜陽誰家河朔共飛<lb/>
觴銷愁處漁唱滿滄浪　重坐竹方床七輪丁緩扇進<lb/>
風涼惠山泉煑紫茸香看新月影落鬱金堂<lb/>
　　雨淋鈴<lb/>
　　　夏感<lb/>
<pb n="KR4j0076_WYG_018-34b"/>
捲簾開幕下堦穿徑搔首寥廓薰風處處吹面今朝何<lb/>
事此心冷落嘆息東流往蹟正難禁寂寞念天生吾輩<lb/>
情鍾蓬山萬里成離索　花前月下須行樂却無聊望<lb/>
斷西飛鵲一杯酒醒任羲皇解不去心頭惡散髪披襟<lb/>
待要説與北山猿鶴怕草堂勒字山靈怪我多情錯<lb/>
　　蘇幕遮<hi>第二體</hi>
　　　夏情<lb/>
畫簾低人語悄楊柳枝頭送得薰風到出水青青蒲葉<lb/>
<pb n="KR4j0076_WYG_018-35a"/>
小荷葢高擎下宿鴛鴦鳥　日銜山月印沼隠隠輕雷<lb/>
螮蝀西升了疎雨無聲微著草睡向方床幾㸃螢光早<lb/>
　　夏初臨<lb/>
　　　夏思<lb/>
日透叢槐蟬鳴高柳碧紗牕戸風生玉骨清涼遲遲午<lb/>
倦釵輕含愁斜倚銀屏看雙雙蛺蝶多情黃金檻外湘<lb/>
妃簾底不耐閒行　夢沉寒玉灰冷爐烟金針閒却繡<lb/>
線飄零粉慵朱嬾臺前鸞鏡空明淚眼盈盈伴孤眠朝<lb/>
<pb n="KR4j0076_WYG_018-35b"/>
燕昏螢甚炎蒸追思往事意冷如氷<lb/>
　　滿江紅<hi>第二體</hi>
　　　夏怨<lb/>
蝶粉蜂黃纔過了牡丹天氣朱檻外石橊紅綻照人衣<lb/>
袂芳草堤邊鴉影亂垂楊岸上鶯聲碎正新裁紈扇手<lb/>
中攜槐陰憇　花已落門空閉常禁受愁滋味更雨意<lb/>
雲情許多無謂搔首看天㤀日午引盃獨酌難成醉到<lb/>
不如重到北牕前昏昏睡<lb/>
<pb n="KR4j0076_WYG_018-36a"/>
　　釵頭鳳<lb/>
　　　夏愁<lb/>
珠簾箔金跳脫避風臺上羅衫薄爐香燼園花隕一同<lb/>
冷落夢魂難近恨恨恨　思綽約増離索象床繡枕渾<lb/>
如昨人瘦損衣寛褪花晨月夕淚珠偷抆悶悶悶<lb/>
　　烏夜啼<lb/>
　　　夏恨<lb/>
鸚哥尚喚琵琶晩風斜記得年前同坐碧牕紗　簫巳<lb/>
<pb n="KR4j0076_WYG_018-36b"/>
斷人不見向誰嗟欄外那堪茉莉又開花<lb/>
　　謁金門<lb/>
　　　夏病<lb/>
春乍去畱得一天飛絮寂寞眼看腸斷處能經幾朝暮<lb/>
　𤣥鳥歸來初乳消瘦那知如許無賴杜鵑啼更苦催<lb/>
愁來院宇<lb/>
　　夜行船<lb/>
　　　夏别<lb/>
<pb n="KR4j0076_WYG_018-37a"/>
烟柳河橋無數纔折得淚痕如雨人生偏是别離多夢<lb/>
飛南北東西路　念相守又幾經朝暮天涯外任君游<lb/>
去但願秋來不寐時也念人相思辛苦<lb/>
　　金明池<lb/>
　　　夏游<lb/>
荷淨追涼竹深畱客苑裏花如迎送啄盡麥英<hi>櫻桃也</hi>烏<lb/>
鵲亂只怕鬧醒佳人夢買百壺美酒如泉聽罷了子野<lb/>
胡床一弄更寒水調氷鉛刀雪藕强似笙歌歡縱　河<lb/>
<pb n="KR4j0076_WYG_018-37b"/>
朔人人持碧筒那柳下嵇康蕭條誰共接䍦好向高陽<lb/>
倒褦襶莫作窮途慟奈飛雲過雨時來覺詩思無端且<lb/>
偷閒空任折角前村披襟南陌也索醉眠休動<lb/>
　　黃鐘樂<lb/>
　　　夏旅<lb/>
他鄉不覺試絺衣瀟灑襟懷北牕高卧亂鶯飛莫嘆山<lb/>
川非故國麥秋梅雨掩雙扉　避暑休思褦襶歸纁夏<lb/>
逍遙氷心一片客中稀夢到匡廬看瀑布旅吟時學謝<lb/>
<pb n="KR4j0076_WYG_018-38a"/>
元暉<lb/>
　　婆羅門引<lb/>
　　　賞夏<lb/>
山園槐序綠陰濃處曉鶯啼氷絃聲動柔荑不覺松風<lb/>
入戸爽氣接峰西看清塵辟暑倒揷簪犀　湘簾乍低<lb/>
怕日午夢還迷漫把緑熊簟巻翡翠觴攜追涼河朔看<lb/>
雨過屋角挂虹霓紗牕外月滿靑溪<lb/>
　　水調歌頭<lb/>
<pb n="KR4j0076_WYG_018-38b"/>
　　　苦夏<lb/>
悶坐苦炎熱何日起清涼時時揮汗如雨閉戸懶衣裳<lb/>
總有浮𤓰沉李未得氷壺雪嶠倦倒竹方床欹枕看圖<lb/>
畫竟日罷焚香　夢飛瀑思露井慕幽篁漁歌嘹亮不<lb/>
知何處浴滄浪那得龍皮裁扇去覔驪山下榻一任日<lb/>
舒長無奈紅塵近心地若探湯<lb/>
　<lb/>
　十五家詞巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻六</head>
    <p>
<pb n="KR4j0076_WYG_006-1a"/>
欽定四庫全書<lb/>
　十五家詞巻六　　　　　　　休寜孫黙編<lb/>
　　宋琬二鄉亭詞上<lb/>
　莱陽宋荔裳先生以文章名海内久矣乃人稱其登<lb/>
　臨讌集之暇好為小詞甫脱藁輒為好事袖去尚書<lb/>
　紅杏郎中花影之句恒津津人齒頰間云間讀安雅<lb/>
　堂所載古文辭暨各體韻語絶似昌黎廬陵諸大家<lb/>
　與建安開元時人不禁歎曰美哉泱泱乎東海之風<lb/>
<pb n="KR4j0076_WYG_006-1b"/>
　于鱗以後一人而已頋以未得讀其詩餘為恨一日<lb/>
　先生駐驂五茸得追随杖履采蓴澱湖翫月九峯歴<lb/>
　夀夢之遺墟弔平原之故館夕陽蔓草流水寒鴉相<lb/>
　與徘徊不忍去於是出其奚囊中諸長調歌之多商<lb/>
　羽之音秋飇拂林哀泉動壑不足喻其峥嶸蕭瑟也<lb/>
　已而置酒名園銀屏絳蠟掩映扵花榭竹嶼間檀板<lb/>
　紅牙肉倡絲和先生復出其小令為曼聲歌之如新<lb/>
　筝乍調雛鶯初囀尖佻新艷不數齊梁子夜讀曲諸<lb/>
<pb n="KR4j0076_WYG_006-2a"/>
　歌噫觀止矣湖海之作傖父辛劉閨帷之製衙官秦<lb/>
　栁此真子建天人之才邯鄲生能不為之咋舌汗下<lb/>
　乎余嘗謂之曰不朽之道人患其少公患其多豈欲<lb/>
　占盡文苑諸家耶抑公以生平風波危懼跋胡㚄尾<lb/>
　者尚少而更將深造物之忌耶先生為之捫腹微笑<lb/>
　而已雲間董俞撰<lb/>
　小令<lb/>
　　夢江南<lb/>
<pb n="KR4j0076_WYG_006-2b"/>
　　　湖上早春<lb/>
郎有約草草畫雙蛾行到西陵松栢下遊人争似蜜蜂<lb/>
多偷眼送春波<lb/>
　　　其二<lb/>
粧閣外一帶緑楊烟冶葉倡條今盡矣春来那得到三<lb/>
眠何處繫郎船<lb/>
　　憶王孫<lb/>
　　　菊花有名二喬者一朶中紫白各半盖異種也<lb/>
<pb n="KR4j0076_WYG_006-3a"/>
前身曽喜嫁周郎近托柴桑處士莊姊妹争如鬬草强<lb/>
效鴛鴦偷得徐娘半面粧<lb/>
　　　閨怨四首<lb/>
絲絲嬌栁逐風斜曉日曈曨掩碧紗强起還慵理鬢鴉<lb/>
白楊花猶自多情入妾家<lb/>
　　　其二<lb/>
越来溪上采蓮舟偷照蛾眉向淺流女伴相呼怕舉頭<lb/>
羡沙鷗飛去飛来只自由<lb/>
<pb n="KR4j0076_WYG_006-3b"/>
　　　其三<lb/>
兒家門對白蘋洲夫婿經年事逺逰楊栁青青古渡頭<lb/>
恨輕舟不載郎歸載妾愁<lb/>
　　　其四<lb/>
空房膽怯夢多訛長向花前斂翠蛾幽恨詩成嬾去歌<lb/>
背吟哦悶倚朱欄教八哥<lb/>
　　如夢令<lb/>
　　　離情<lb/>
<pb n="KR4j0076_WYG_006-4a"/>
剛到鳳凰臺上無那驪駒三唱願作博山爐魂逐沈烟<lb/>
遊颺羅幛羅幛髙築愁城千丈<lb/>
　　　其二<lb/>
織女黄姑月月偏受天公磨折正爾拜雙星驀地燕南<lb/>
越北新月新月乍缺乍圓似妾<lb/>
　　　其三<lb/>
小膽空房多悸那更烏啼蛩嚏簾捲看銀河心與繁星<lb/>
俱碎紅淚紅淚長浸合歡翠被<lb/>
<pb n="KR4j0076_WYG_006-4b"/>
　　　其四<lb/>
别後雲鬟慵整蛛網鞶嚢金鏡羅襪步空階㡬曲雕欄<lb/>
獨凭花影花影滿地月明清冷<lb/>
　　長相思<lb/>
　　　吳門夜泊<lb/>
大江東五湖東地主今無皋伯通誰人許賃舂　聽来<lb/>
鴻送歸鴻夜雨霏霏舴艋中寒山寺裏鐘<lb/>
　　生查子<lb/>
<pb n="KR4j0076_WYG_006-5a"/>
　　　春閨<hi>俱戯用藥名</hi>
别日杏初紅新来黄白痩梔子㡬時回騐取丁香扣<lb/>
兔絲蔓已長枳殻花開又結哽畫雙蛾青黛眉兒皺<lb/>
　　　夏閨<lb/>
二月算當歸于今將半夏誰與醉菖蒲芍藥吹殘也<lb/>
啼鳥宿紗牕清淚珍珠㵼紅豆盡抛殘笑把林禽打<lb/>
　　　秋閨<lb/>
涼夜正懸參貪看牽牛卧欲睡又防風故紙牕櫺破<lb/>
<pb n="KR4j0076_WYG_006-5b"/>
曉起鬱金堂篆裊沉香盉纎手泛茱茰滿地黄金涴<lb/>
　　　冬閨<lb/>
人言歡欲来續斷尨兒吠寒夜轉相思相思増五倍<lb/>
儂似欵冬花心為檀郎悴十斛買香醪此夕因沉醉<lb/>
　　　暮春將半桃花始開<lb/>
梅花開已遲却恨桃花晩把酒問花神何事今春嬾<lb/>
春風如畫工粉黛憑深淺花是女兒家遲早由他遣<lb/>
　　　鞦韆<lb/>
<pb n="KR4j0076_WYG_006-6a"/>
僊僊蝴蝶衣窄窄檀香板纎體欲飛颺只恨春風軟<lb/>
春葱玉指柔香汗羅襦滿侍女笑相扶倩把雲鬟挽<lb/>
　　㸃絳唇<lb/>
　　　劉峻度席上聽女郎度曲<lb/>
子夜清歌隔簾疑在青天外瓊簫玉管莫把鶯喉碍<lb/>
紗帽籠頭卸却殘粧戴嬌羞壊廣場無奈初學男兒拜<lb/>
　　　簡陸元見徴士<lb/>
牧䜿樵兒斧斤漸逼篔簹谷梅花有福逃入幽人屋<lb/>
<pb n="KR4j0076_WYG_006-6b"/>
甫里先生邀我供茶粥頻来熟丹經同讀牀下眠麋鹿<lb/>
　　浣溪沙<lb/>
　　　題余澹心五十小像<lb/>
白髪平頭五十人依然居士浄名身盟鷗狎鷺有誰嗔<lb/>
　伯玉行年非已斷少陵垂老懶逾真冶城花月樂千<lb/>
春<lb/>
　　　其二<lb/>
白髪平頭五十人洪厓拍手笑相親㑹湏騎鶴訪三神<lb/>
<pb n="KR4j0076_WYG_006-7a"/>
　為愛烟波来角里肯將名姓謁平津莫釐峰下且垂<lb/>
綸<lb/>
　　　其三<lb/>
白髪平頭五十人布衣曽未染京塵往来求仲不嫌頻<lb/>
　鬬鴨欄邉芳草合鳳凰臺上栁條春批風抹月葛天<lb/>
民<lb/>
　　　其四<lb/>
白髪平頭五十人疎狂聊以樂天真四時佳氣在君身<lb/>
<pb n="KR4j0076_WYG_006-7b"/>
　桃葉渡頭雙槳在樵青歌罷調方新為君滿引莫逡<lb/>
巡<lb/>
　　　芳草<lb/>
乍暖猶寒二月天玉樓長抱博山眠沉香火冷少人添<lb/>
　殘雪纔消春鳥哢畫䦨干外草芊綿幾時青得到郎<lb/>
邉<lb/>
　　菩薩蠻<lb/>
　　　閨情<hi>冄用藥名</hi>
<pb n="KR4j0076_WYG_006-8a"/>
桃腮杏靨春風面車前馬上曽相見蝉鬢退鴉黄氤氲<lb/>
蘇合香　淚光雲母惨絮絮燈心短螺黛麝蘭膏憑誰<lb/>
贈阿嬌<lb/>
　　　其二<lb/>
天門東畔天涯逺摧殘荳䓻香痕淺懊惱不留行連敲<lb/>
砧杵聲　細心挑錦字逺志儂愁記翠鈿共犀梳封題<lb/>
好寄奴<lb/>
　　卜算子<lb/>
<pb n="KR4j0076_WYG_006-8b"/>
　　　榆莢錢<lb/>
良冶讓天工不怕銅山匱鑄就青蚨億萬緡亂向枝頭<lb/>
寄　鵝眼易飄零貫朽還垂地欲付新豐舊酒樓少箇<lb/>
開元字<lb/>
　　　其二<lb/>
不見鼓洪爐但見泉刀瀉嫋嫋垂楊欲䀻梅千萬春風<lb/>
價　撒漫古城邉暴富田翁舎鬬草兒童撲滿輸一擲<lb/>
斜陽下<lb/>
<pb n="KR4j0076_WYG_006-9a"/>
　　　其三<lb/>
宜向庫中藏却向林端挂蕩子東君不作家散作鶯花<lb/>
債　萬選繞叢懸赤仄連青靄滿地殘英誰主人賤把<lb/>
春光賣<lb/>
　　　其四<lb/>
花作五銖衣偏被桃花哂女伴閒将歸信占恨殺無憑<lb/>
凖　樹也有貧時俄看枝頭窘不信東風觧愛錢一夜<lb/>
偷将盡<lb/>
<pb n="KR4j0076_WYG_006-9b"/>
　　採桑子<lb/>
　　　贈歌者陳郎並柬西樵<lb/>
櫻桃時節櫻桃鄭改作崔徽奪得鸞鎞輕燕翩翩掌上<lb/>
飛　紅牙按罷黄金縷卸却羅衣一段嬌癡羞殺西樓<lb/>
穆素輝<hi>是日演西樓傳竒</hi>
　　　其二<lb/>
燈前倦倚嬌無力臂作空牀重理清商一串驪珠繞畫<lb/>
梁　暮雲朝雨今宵夢錯賦催粧何物王郎醉裏温柔<lb/>
<pb n="KR4j0076_WYG_006-10a"/>
更有鄉<lb/>
　　　舟中見雁有感<lb/>
今春曽送回鄉雁欲賦歸歟欲賦歸歟為報閨人掃敝<lb/>
廬　今秋又見南飛雁歳聿其除歳聿其除却悔今春<lb/>
枉寄書<lb/>
　　　梅花<lb/>
試將風格閒評品誰得相宜誰得相宜除却湘妃定洛<lb/>
妃　枝頭止許棲幽鳥燕子来遲燕子来遲不見雲英<lb/>
<pb n="KR4j0076_WYG_006-10b"/>
未嫁時<lb/>
　　減字朩蘭花<lb/>
　　　招友人遊湖<lb/>
孤山之下雨中正好看花也待得晴時杏嫁梅娠緑滿<lb/>
枝　空嚢烏有三百青銅難貰酒亟典春衣莫待東君<lb/>
致政歸<lb/>
　　憶秦娥<lb/>
　　　秋感<lb/>
<pb n="KR4j0076_WYG_006-11a"/>
梧桐落秋来客睡何曽着何曽著萬家砧杵月明烏鵲<lb/>
　人間信有風波惡紛紛世俗成輕薄成輕薄五陵衣<lb/>
馬少年同學<lb/>
　　　有憶<lb/>
朱闌畔莫愁嬌小曽相見曽相見翠蛾羞斂半遮團扇<lb/>
　畫梁依舊巢雙燕藏鴉幾度垂楊換垂揚換桃花臨<lb/>
水那時人面<lb/>
　　　春閨<lb/>
<pb n="KR4j0076_WYG_006-11b"/>
春如繡銜泥燕子黄昬後黄昬後愛他雙影妬他雙宿<lb/>
　匆匆過了梨花候池塘不耐東風驟東風驟吹將波<lb/>
影學人眉皺<lb/>
　　清平樂<lb/>
　　　春怨<lb/>
楊花飛雪蕩子心腸鐡恨殺嫦娥圓復缺不管人間離<lb/>
别　怕簮碧玉搔頭粧成懶下朱樓樓上銜泥雙燕呢<lb/>
喃似替人愁<lb/>
<pb n="KR4j0076_WYG_006-12a"/>
　　　輦上故人有為余勸駕者作此詞謝之<lb/>
䑕肝蟲臂總是君王賜一曲征歌千日醉管領鷗班鷺<lb/>
隊　故人天上吹嘘勸予重整簮裾只恐中山毛頴於<lb/>
今老不中書<lb/>
　　阮郎歸<lb/>
　　　春閨<lb/>
越鷗犀液試新茶困来眠碧紗夢中何事獨長嗟梅香<lb/>
猜着些　呼女伴踏晴沙栁梢啼暮鴉繡裙偏愛合歡<lb/>
<pb n="KR4j0076_WYG_006-12b"/>
花来生得似他<lb/>
　　攤破浣溪紗<lb/>
　　　西溪訪陸處士作<lb/>
三月楊梅正作花板橋欹側俯晴沙閒覓柴門無徑路<lb/>
栁隂遮　燕子偬忙營社稷蜂兒辛苦坐官衙問着山<lb/>
翁都不識野人家<lb/>
　　眼兒媚<lb/>
　　　憶故園作<lb/>
<pb n="KR4j0076_WYG_006-13a"/>
朝来沽酒典春衣梅子雨初肥杜鵑言語枝頭教誨道<lb/>
不如歸　十年踪跡沙鷗是負却舊漁磯鄰翁相候山<lb/>
間茅屋松下柴扉<lb/>
　　西江月<lb/>
　　　索林鐡崖侍史絮鐡不見作此嘲之<lb/>
閲盡古今侠女肝腸誰得如他兒家郎罷太心多金屋<lb/>
何須重鎖　羞説餘桃往事憐卿勇過龎娥千呼萬喚<lb/>
出来麽林曰期期不可<hi>林口吃故云</hi>
<pb n="KR4j0076_WYG_006-13b"/>
　　　秋花有名粉茉莉者<lb/>
姑射山頭氷雪仙人散作銀霞嫣紅姹紫讓夭斜畧似<lb/>
文君新寡　最愛章江朩本居然壓倒羣葩嬌香冷蕊<lb/>
較争些婢學夫人其亞<lb/>
　　　無題<lb/>
傾國先呈皓齒靈犀暗托𤓰犀麝蘭香沁茗甌時中有<lb/>
醍醐妙理　春笋纎纎半露燈前低斂蛾眉禅心果否<lb/>
絮粘泥珍重阿難戒體<lb/>
<pb n="KR4j0076_WYG_006-14a"/>
　　　舟中見麗人<lb/>
淥水芙蓉掩映青蛾欲展還顰琉璃千頃碧無痕怎敵<lb/>
横波一寸　畫舫揺搖近岸岸邉偷覷防嗔長年何幸<lb/>
得相親半晌輸他福分<lb/>
　　　錢唐門外作<lb/>
白馬千羣浪湧銀山萬疊天髙錢唐潮似廣陵濤近日<lb/>
潮聲草草　往昔綠隂黄鳥于今野水紅橋西陵松栢<lb/>
乆蕭條何處孤墳蘇小<lb/>
<pb n="KR4j0076_WYG_006-14b"/>
　　　二男阿環日者家云長當學武三男阿端以五<lb/>
　　　月五日生忽届晬盤口號志喜<lb/>
只合呼他豚犬漫誇圖畫麒麟與兒戯戴小綸巾果否<lb/>
提戈取印　莫學王家鎮惡争如齊相田文敢期他日<lb/>
大吾門孝弟耕田本分<lb/>
　　　乆客杭州歸雲間度嵗兒軰競索衣帛作此自<lb/>
　　　嘲<lb/>
老去霜顛種種歸来繡褓重重辛盤銀燭畫堂中第一<lb/>
<pb n="KR4j0076_WYG_006-15a"/>
生平好夢　争學傳柑索棗挽鬚交問衰翁空嚢更比<lb/>
少陵窮那有天吳紫鳳<lb/>
　　醉花隂<lb/>
　　　閔園<lb/>
雨餘天似柴窰碧修竹穿籬出滿地碎秋聲白鳥青蟲<lb/>
生長芙蓉國　森然竒鬼池邉石紅葉纒青壁屐齒竟<lb/>
忘歸醉倚層樓三弄楓林笛<lb/>
　　南歌子<lb/>
<pb n="KR4j0076_WYG_006-15b"/>
　　　南園牡丹始開吳六益董蒼水過飲薄暮方歸<lb/>
碧沼看魚媵雕欄放䑕姑君来拍手唱烏烏恰好枝頭<lb/>
啼鳥喚提壺　嫩白全羞粉嫣紅半㸃朱醉眠堪卧錦<lb/>
氍毺偏要戴花歸倩細君扶<lb/>
　　浪淘沙<lb/>
　　　昭君套<lb/>
宜伴鐡兜牟却在粧楼文姬遺製尚風流扶上雲鬟頻<lb/>
熨貼紫玉搔頭　臨鏡轉含羞笑展雙眸起来呵手戲<lb/>
<pb n="KR4j0076_WYG_006-16a"/>
藏鬮宻語檀郎低附耳底是温柔<lb/>
　　　秋旅<lb/>
風雨十分驕怒似江潮愁来我欲睡鄉逃促織多言偏<lb/>
不允枕畔叨叨　强半客僧寮琴劍蕭條一枝難穏愧<lb/>
鷦鷯来嵗西牕須記取莫種芭蕉<lb/>
　　　揚子中流望金山北面<lb/>
誰削玉嶙峋千尺雲根蛟龍深䕶海西門金碧楼臺青<lb/>
黛樹小李將軍　雁影落紛紛喚起江豚鐘聲兩岸客<lb/>
<pb n="KR4j0076_WYG_006-16b"/>
邉聞登陟不如遙望好倒影斜曛<lb/>
　　　湖上三舟圖成寄執玉奉常西樵吏部<lb/>
何䖏覓星槎且住為佳張融岸上屋堪賒同在白鷗鄊<lb/>
裏宿迭作鄰家　有約看朝霞每到棲鴉南屏寺外藕<lb/>
初花盪槳歸来驚宿鷺觸破窗紗<lb/>
　　鷓鴣天<lb/>
　　　贈説書韓修齡<lb/>
豹尾班中侍従頻滑稽似爾絶無倫投壺那得天顔笑<lb/>
<pb n="KR4j0076_WYG_006-17a"/>
只為恢諧郭舍人　楓欲落雁来賓蕪城明月恰逢君<lb/>
開元供奉今誰在抵掌雍門淚滿巾<lb/>
　　　賀相者陳我白生子<lb/>
聞道明珠入掌中充閭佳氣靄融融君家妙手如唐舉<lb/>
摩頂何湏寳誌公　金作埒玉為驄鳳毛五色自超宗<lb/>
弄璋錯寫休辭罰試聴啼聲問阿翁<lb/>
　　　同人約看元墓梅花以雨不果返棹雲間阻風<lb/>
　　　四日舟中撥悶戲呈吳仲徴廣文<lb/>
<pb n="KR4j0076_WYG_006-17b"/>
鄧尉梅花二月天欲擕竹杖醉花邉無端甲子㝠㝠雨<lb/>
不為遊人巧作縁　三泖路九峰烟石尤風起纜難牽<lb/>
輕帆半幅如飛鳥羨殺東来鴨嘴船<lb/>
　　　題樊㑹公小像<lb/>
曽向舟中看璧人金丸珠勒冶城春祇今老作青溪長<lb/>
猶是當時折角巾　姿卓犖骨嶙峋畫師摩詰是前身<lb/>
知君埋照饒深意新築糟丘號酒民<lb/>
　　　題佟夀民方伯三世圖<lb/>
<pb n="KR4j0076_WYG_006-18a"/>
作礪為舟社稷臣衮衣應許近星辰黒頭宰相黄扉客<lb/>
曽是維摩座上人　鏘劍佩握絲綸安排圖畫到麒麟<lb/>
夢回湏記青蓮句金粟如来是後身<lb/>
　　　遣懐<lb/>
咄咄書空喚奈何自憐身世轉蹉跎長卿已倦秋風客<lb/>
坡老休嗔春夢婆　朝梵䇲暮漁蓑閒中歳月易消磨<lb/>
誰言白髪無根蒂只為窮愁種得多<lb/>
　　　陳叔明行年七十有三邑宰高其誼聘為鄉飲<lb/>
<pb n="KR4j0076_WYG_006-18b"/>
　　　介賓固辭不就其殆隠君子之流歟<lb/>
誰守柴門是野鷗花邉茶臼竹間樓古人偏愛陶元亮<lb/>
祭酒咸推陳太丘　九節杖一扁舟布衣焉敢謁諸侯<lb/>
老人未鯁何湏祝且往前村飯牸牛<lb/>
　　　又<lb/>
俛仰乾坤一草亭科頭箕踞眼還青休妨南郭先生睡<lb/>
不羨東吳䖏士星　泥藥竈䕶花鈴春来蜂蝶共經營<lb/>
兒孫功課無他事熟讀龜䝉耒耜經<lb/>
<pb n="KR4j0076_WYG_006-19a"/>
　　　又<lb/>
門外垂楊隠釣船醉来留客大床眠風前鐡笛誰三弄<lb/>
壁上雷琴剰一絃　顔沃若色蕭然盟鷗狎鷺費周旋<lb/>
籠中歌鳥聲偏好辛苦教成十二年<hi>鳥名呌天知先生豢養有年縦之不</hi>
<hi>去人曰此夀鳥也</hi>
　　虞美人<lb/>
　　　賦得逺遊長兒子<lb/>
殊方流落頻生子䑛犢真堪喜尋醫覓乳費商量何况<lb/>
<pb n="KR4j0076_WYG_006-19b"/>
他年婚嫁為他忙　生長東呉同燕旅不解齊人語故<lb/>
園猶有舊柴桑待得青春作伴好還鄉<lb/>
　　　看花作<lb/>
朱朱粉粉東風面一夜開将遍花神料得是鍼神繡出<lb/>
枝枝葉棄一番新　黄鸝似向風姨訴莫把花枝妬趙<lb/>
家姊妹易相嗔試看南枝如笑北枝顰<lb/>
　　　遣懐<lb/>
一従勘破邯郸夢遇飲長湏痛醉鄉只道可藏愁却被<lb/>
<pb n="KR4j0076_WYG_006-20a"/>
塞鴻呼起又従頭　呉頭椘尾經年寓岸上牽船住非<lb/>
闗王粲怯登楼自是吾家家法善悲秋<lb/>
　　　過錫山秦園訪留仙太史不遇作<lb/>
辟疆園傍春申曲翠壑噴哀玉畫橋宛轉客来稀驚起<lb/>
一雙鸂鷘破烟飛　釣船空繫垂楊下興盡湏歸也蔣<lb/>
家新醸不曽酤却笑酒盃也似故人疎<lb/>
　　鵲橋仙<lb/>
　　　井蛙<lb/>
<pb n="KR4j0076_WYG_006-20b"/>
草際持頥泥中囓齒别號蟲中裸族一謳羣和為公乎<lb/>
偏則向人前怒目　雄踞東陂長吟下里宛矣公孫在<lb/>
蜀董生何事懶窺園看不耐汝曹邉幅<lb/>
　　　長安邸舍初罷稽勲作<lb/>
鈞天在耳晨開閶闔空自葵心向日嵇康曽答巨源書<lb/>
道臣也不堪有七　玉珂雕馬莫来莫往盡是平生膠<lb/>
漆孝標著論一何愚笑勸百何曽諷一<lb/>
　　　雨中宿笑隠庵示笑魯和尚<lb/>
<pb n="KR4j0076_WYG_006-21a"/>
沙鷗睡穏雨聲驚起竹裏雙扉開闔南屏一縷白雲生<lb/>
早失却雷峰殘塔　青苔妨屐黄柑伴茗松老應同僧<lb/>
臘西風蕭瑟柁楼寒向彌勒龕中下榻<lb/>
　　　寓園海棠<lb/>
東君忒巧調朱搓粉繡出紅霞㡬幅朝来細雨一絲絲<lb/>
似妃子温泉初沭　風前欲語烟中如睡只合錦禽雙<lb/>
宿枝間啼罷不来巢燕燕説鶯鶯無福<lb/>
　　　五人墓<lb/>
<pb n="KR4j0076_WYG_006-21b"/>
揚旗擊鼓斬蛟射虎頭顱碎黄麻天使鱄諸匕首信豪<lb/>
雄笑當日一人而已　華表崔巍松杉森肅壮士千秋<lb/>
不死従来忠義出屠沽慚愧殺乾兒義子<lb/>
　　踏莎行<lb/>
　　　雁<lb/>
楓落瀟湘雪深幽冀西風吹老蘆花穂搗衣時節却飛<lb/>
来一聲纔斷千行淚　帶雨還飛飄零無次蕭蕭清影<lb/>
和雲墜郎邉莫道少書来長空寫盡相思字<lb/>
<pb n="KR4j0076_WYG_006-22a"/>
　　　虎丘試劍石<lb/>
光淬芙蓉魂驚魑魅青苔石上媧皇淚自従雙劍作龍<lb/>
飛空聞白虎眠幽隧　歌舞方酣越人兵至水犀驚醒<lb/>
夫差醉鴟夷𦵏後館娃空屬鏤似比干將利<lb/>
　中調<lb/>
　　臨江仙<lb/>
　　　曹顧菴歸自椘中聞余在白門不及晤而去留<lb/>
　　　書為别賦此詞奉答<lb/>
<pb n="KR4j0076_WYG_006-22b"/>
憶在勞勞亭上别吳江三弄丹楓洞庭西望水連空共<lb/>
誰過赤壁高唱大江東　凖擬開樽還痛飲小樓同聽<lb/>
疎鐘布帆歸去似飛鴻寄將黄雀鮓須趂鯉魚風<lb/>
　　　艾石五兄納姬白門善觧琴書擕之入蜀催粧<lb/>
　　　賦此<lb/>
桃葉桃根艶冶巫山巫峡嶙峋高唐雲雨昔曽聞賦才<lb/>
今宋玉臣夢果然真　十樣眉誇螺黛七絃琴拂龍唇<lb/>
薛濤箋寫洛川神小窓圖筆陣親學衛夫人<hi>侄婦姜臨池最工故</hi>
<pb n="KR4j0076_WYG_006-23a"/>
<hi>云</hi>
　　　贈少年客<lb/>
韋曲城南天尺五翩翩公子豪奢小平津外緑楊斜金<lb/>
鞍雄百騎蠻鼓醉三撾　一擲裊盧輸百萬吳鈎光閃<lb/>
龍蛇春衣夜宿杜陵花情人劉碧玉俠客魯朱家<lb/>
　　蝶戀花<lb/>
　　　桃葉渡舊用小舟亂流而濟今易以橋往来差<lb/>
　　　便而名實不副慮往跡之湮也作此詞<lb/>
<pb n="KR4j0076_WYG_006-23b"/>
一曲清淮圍畫閣桃葉桃根髻子新梳掠不畏風波江<lb/>
上作長篙自有王郎捉　誰向津頭施畧彴高架虹梁<lb/>
偃卧青龍角寄語黄姑依樣學填河不用勞烏鵲<lb/>
　　　相思鳥<lb/>
兩兩文禽長並宿淺碧殷紅毛羽如新沐共命迦陵真<lb/>
眷屬雕籠合用連枝朩　飛去銜花歸啄粟雄往雌来<lb/>
似戀黄金屋畢竟斑鳩鷹眼毒晴時相喚隂時逐<lb/>
　　　閨中秋月<lb/>
<pb n="KR4j0076_WYG_006-24a"/>
恨殺廣寒宫裡兔闖入紗窓無計驅他去若是嫦娥憐<lb/>
妾苦只應長伴愁人住　無奈團圓纔十五漸漸虧来<lb/>
做出愁眉嫵説向天邉兒女語人間薄命儂和汝<lb/>
　　　旅月懐人<lb/>
月去疎簾纔數尺烏鵲驚飛一片傷心白萬里故人関<lb/>
塞隔南樓誰弄梅花笛　蟋蟀燈前欺病客清影徘徊<lb/>
欲睡何由得墻角芭蕉風瑟瑟虧伊遮掩牕兒黑<lb/>
　　　送春<lb/>
<pb n="KR4j0076_WYG_006-24b"/>
借問東君何所似駘宕風流性格如遊子纔過清明兼<lb/>
上已瞥然興盡思鄉里　萬樹嬌紅千樹紫那忍相抛<lb/>
便付東流水春風也恐多情死杜䳌聲裡潛歸矣<lb/>
　　唐多令<lb/>
　　　孤館<lb/>
牕外雨澌澌涼飇戛竹枝賴征鴻喚起魂癡安得波斯<lb/>
千里鏡重照見曉粧時　孤館被秋欺啼螀攪夢思寫<lb/>
離愁空費烏絲縦有金針五色線穿不起淚珠兒<lb/>
<pb n="KR4j0076_WYG_006-25a"/>
　　一剪梅<lb/>
　　　梅花<lb/>
淺碧深紅擁素裳楚楚晨粧澹澹殘粧霜姨雪姊伴昏<lb/>
黄月在迴廊影在廻廊　寂寞孤山處士莊漠漠湖光<lb/>
剪剪雲光思量誰得配孤芳風裊蘭香篆裊沉香<lb/>
　　　梨花<lb/>
静女仙姝澹不羣猜作湘君喚作文君軟風嬌雨䕶香<lb/>
温朝展眉痕夕帯啼痕　欲謝還開映水紋開是停雲<lb/>
<pb n="KR4j0076_WYG_006-25b"/>
謝是行雲㡬枝斜倚緑楊村鶯也銷魂燕也銷魂<lb/>
　　　思家作<lb/>
飄泊東南劇可憐朝採菱船暮打魚船愁中看遍好山<lb/>
川鶯脰湖邉罨畫溪邉　問余何日賦歸田説道今年<lb/>
又早明年故園消息久茫然春燕来前秋燕来前<lb/>
　　破陣子<lb/>
　　　闗山道中<lb/>
抜地千盤深黒挿天一線青冥行旅逺従魚貫入樵牧<lb/>
<pb n="KR4j0076_WYG_006-26a"/>
深穿虎穴行髙髙秋月明　半紫半紅山樹如歌如哭<lb/>
泉聲六月隂崖殘雪在千騎宵征畫角清丹青似李成<lb/>
　　舊雨來<hi>自度曲</hi>
　　　客金陵雨中作<lb/>
曽記當年雨後門前冠蓋客一何多銀燭西窓螢火亂<lb/>
聴枯荷直到晴時方去濕鳴珂　今日雨聲猶昨蕭條<lb/>
三徑裏有誰過料得故人無疾病却因何只把天公埋<lb/>
怨太滂沱<lb/>
<pb n="KR4j0076_WYG_006-26b"/>
　　青玉案<lb/>
　　　何匡山齋中牡丹將放作此詞問之兼索其酒<lb/>
玉環飛燕方嬌小看葉葉輕霞裊蛱蝶蜂兒忙在曉帶<lb/>
露含啼臨風偷笑莫待都開了　花神欲酹須醇醥最<lb/>
愛君家麯生好蚤起衣裳渾欲倒畫欄凴處提壺頻喚<lb/>
願作花間鳥<lb/>
　　感皇恩<lb/>
　　　寃繫二年一朝觧網感荷<lb/>
<pb n="KR4j0076_WYG_006-27a"/>
天恩歌以代泣時癸夘十一月朔三日也<lb/>
雪窖與氷天孤臣泣血魚鑰沉沉隔雙闕修羅刦滿等<lb/>
到烏頭如雪九重消息好皋陶曰　旛下騶虞雞竿載<lb/>
掲喜極沾巾轉嗚咽妻孥相告今日鸛鳴于垤黄粱剛<lb/>
夢醒炊還熱<lb/>
　　千秋嵗<lb/>
　　　為吳門袁生題霜哺篇册<lb/>
袁生至孝鄉國人争道身既隠親将耄鴛雛衣膝下瑞<lb/>
<pb n="KR4j0076_WYG_006-27b"/>
映金光草五十載慈顔今日方成笑　殊有超宗肖骨<lb/>
相生来好竹馬戲斑衣導驊騮馳上苑圭璧登天廟羨<lb/>
只羨重堂百嵗丸熊教<lb/>
　　離亭燕<lb/>
　　　題胡履泰小像<lb/>
野鶴翩翩閒雅風度如君瀟灑白眼科頭天地外此意<lb/>
無人知者何䖏覓行踪長在逺公蓮社　孝筍曽生堂<lb/>
下旦晚徴書来也布襪青鞋遊五嶽懶問向平婚嫁若<lb/>
<pb n="KR4j0076_WYG_006-28a"/>
箇寫丹青應是将軍曹霸<lb/>
　　風入松<lb/>
　　　淳于棼墓<lb/>
大槐安國舊邦基蟻蛭尚纍纍麒麟髙塜祁連象繁華<lb/>
夢一枕龜兹為問秦楼公主瓊簫曽否相隨　朱旛皂<lb/>
盖畫熊旗千里罷征鼙䇿勲帶礪今何在羊開府身後<lb/>
同悲吾欲題君隧道南柯太守之碑<lb/>
　　　訪張瑤星於松風閣不遇<lb/>
<pb n="KR4j0076_WYG_006-28b"/>
雨花臺畔訪柴荆匹練大江横鍾山紫翠斜陽外虬龍<lb/>
影㡬陣松聲曽共廬山髙衲小楼明月吹笙　短笻重<lb/>
過石頭城懐舊不勝情徵君結制棲霞寺梧桐老白鶴<lb/>
相迎為道二鄉居士来尋三影先生<lb/>
　　千秋嵗引<lb/>
　　　題長松柱石圖為李含馥運長壽<lb/>
怪石眠雲孤松偃盖亭亭千尺連青靄五粒曽霑仙掌<lb/>
露一拳欲下南宫拜謫仙人原是李蟠根大　伊吕功<lb/>
<pb n="KR4j0076_WYG_006-29a"/>
名方未艾何事丹砂勾漏外鄧禹封侯喜將届夢松之<lb/>
占今驗矣黒頭堪羨風雲㑹紫泥書丹山鳳銜来快<lb/>
　　滿路花<lb/>
　　　胭脂井<lb/>
紅牙歌玉樹翠袖翻金縷臨春梳洗罷調鸚鵡陳家狎<lb/>
客慣把江山賭樓船天塹渡牀下軍書錦箋催寫新句<lb/>
　舊宫眢井欄外青苔古明眸秋水緑為黄土海棠花<lb/>
落一片胭脂雨環珮歸何處泉下芳魂至今遺恨擒虎<lb/>
<pb n="KR4j0076_WYG_006-29b"/>
　　意難忘<lb/>
　　　為施校書宛西作<lb/>
洗盡鉛華記苧蘿西畔曽浣溪紗徴歌鶯語滑學舞燕<lb/>
飛斜擕暮雨掩朝霞别館貯嬌娃采蓮歌魂銷千載何<lb/>
况夫差　嬋姢偏在君家羨朱樓罨畫楊栁藏鴉鵾弦<lb/>
時一弄羯鼓醉三撾無限恨向梅花清淚染琵琶待學<lb/>
他鴟夷少伯共泛仙槎<lb/>
　十五家詞巻六<lb/>
</p>
<p>
</p>
  </div>
</body>
</text>
</TEI>
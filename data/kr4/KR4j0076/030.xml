<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻三十</head>
    <p>
<pb n="KR4j0076_WYG_030-1a"/>
欽定四庫全書<lb/>
　十五家詞巻三十　　　　　　休寜孫黙編<lb/>
　　董以寧蓉渡詞中<lb/>
　中調<lb/>
　　臨江仙<hi>第四體</hi>
　　　昨夜<lb/>
昨夜玉人迎笑䖏石榴花壓重墻湘簾垂徧鬱金堂籌<lb/>
分雙陸局帖較十三行　韻事好消清晝舊歡無奈思<lb/>
<pb n="KR4j0076_WYG_030-1b"/>
量輕魂銷在鏡臺旁緣隨骰采卜酒帶口脂嘗<lb/>
　　一剪梅<lb/>
　　　酒闌歌示程邨<lb/>
與君詩酒兩相于座有紅于尊有青于湘蘭不並草軒<lb/>
于山鳥刑于山花友于　夜闌聨袂鼔綿于舞罷神于<lb/>
吹罷茵于徐徐卧去覺于于一石淳于一夢淳于<hi>紅于妓名</hi>
<hi>青于酒也出衍𤣥記軒于蕕草出相如賦白詩野鳥山花吾友于綿于曲名徐徐句出荘子神于秦俠士舒章</hi>
<hi>劒茵于笛名淳于一髠一棼</hi>
<pb n="KR4j0076_WYG_030-2a"/>
　　　如詞<lb/>
慣得相擕花下游蘇大風流蘇小風流而今别况冷于<lb/>
秋燕去南樓人去西樓　等閒平判十分愁儂在心頭<lb/>
卿在眉頭少年心事總悠悠一曲揚州一夢蘇州<lb/>
　　後庭宴<lb/>
　　　譴燕<lb/>
紫燕雙依雕梁並語拴簾不放伊飛去問伊昨夜過香<lb/>
溪見郎那裏花間住　一囘捲上簾兒放去尋郎何䖏<lb/>
<pb n="KR4j0076_WYG_030-2b"/>
待晚歸來銜得粘泥絮似訴畫樓前薄倖人如許<lb/>
　　蝶戀花<lb/>
　　　落拓<lb/>
身是暮春風裏絮浮蟻呼盧到便牽留住絃索笙簫聲<lb/>
亂䖏二圍紅袖争詩句　以客為家家似寓偶爾浮家<lb/>
收拾閒情緒阿婦驚疑前致語問郎何不歸家去<lb/>
　　漁家傲<lb/>
　　　黄鶴樓邊漁艇<lb/>
<pb n="KR4j0076_WYG_030-3a"/>
孤篷漁艇烟中駕晴川自寫吳綾帕漁子不知身是畫<lb/>
呼婦罵問錢昨夜存多寡　網得巨魚驚又詫復呼阿<lb/>
婦歡然話黄鶴樓邊閒去耍沽酒罷歸來月上山頭乍<lb/>
　　蘇幕遮<lb/>
　　　簾外聽墮釵聲<lb/>
玉鈎垂犀箔䕶肻逓春風偏斷游絲路内裏暗聞釵響<lb/>
度擲地金聲抵得天台賦　望明粧遮薄霧閙掃雖鬆<lb/>
窣墮知何故難道拔時纖手誤倘為儂来忽地迴頭顧<lb/>
<pb n="KR4j0076_WYG_030-3b"/>
　　　花間聽彈指聲<lb/>
緑初迴紅漸出樹樹春交纖手輕來折為底闗心攀又<lb/>
歇無語無言自把螺紋畫　爪纔修琴罷撥嚙遍纖痕<lb/>
獨向東風剔畢竟思量春可惜待問分明瞥去屏山隙<lb/>
　　　窗下聽咳聲<lb/>
粉罘罳金屈戍花影交加昨夜扶行䖏欲𠻳還驚蘭玉<lb/>
飫低鎻輕喉不放隨風去　怪重来偏未遇窗外濛濛<lb/>
立盡三更雨不是𠻳聲能聽取便認衣香難捉迷藏住<lb/>
<pb n="KR4j0076_WYG_030-4a"/>
　　　迴廊聽鞋底聲<lb/>
月初沉星欲滴一帶迴廊曲曲猶能覔暗數闌干應六<lb/>
七聽徧行蹤不是伊家屧　步偏那行轉怯似待如迎<lb/>
却是来時節半晌消停憐窄窄兩瓣輕蓮曉起看無跡<lb/>
　　　屏邊聽浴聲<lb/>
兎華輕螢照冷瞰浴潛來轉傍湘簾等誰料銀屏遮鳳<lb/>
脛小玉嬌憨枉賺黄金餅　粉應消珠定映喚取湯添<lb/>
冷熱心頭省荳蔲方挼知未竟半晌纔看秃袖來花徑<lb/>
<pb n="KR4j0076_WYG_030-4b"/>
　　　樓前聽骰子聲<lb/>
鳳簫停鸞幕啟十二樓髙結遍春風綺今夜玉人慵不<lb/>
倚骰子逡巡擲向纖纖指　似無愁如有思漫想間猜<lb/>
卜甚心頭事轉憶前宵楸局裏親㸃牙籌賭喝雙雙雉<lb/>
　　　房中聽喚婢聲<lb/>
綺窗明金屋煖香篆浮簾脉脉垂銀蒜翠幔欲搴行又<lb/>
緩生怕鴉鬟閒話長和短　茗須烹花待灌檀口輕圓<lb/>
頻把蘭香喚喚乆不来誰作伴知道伊家獨坐粧臺畔<lb/>
<pb n="KR4j0076_WYG_030-5a"/>
　　　燈下聽剪刀聲<lb/>
紫紋綾紅錦縀裁向燈前響雜黄金釧應恐鴛鴦分背<lb/>
面鈿尺頻移停䖏商量遍　晃難移人未倦叠股并刀<lb/>
運䖏分明見萬縷柔腸縈莫遣欲斷仍連試倩蕭娘剪<lb/>
　　　隔幃聽夢魘聲<lb/>
穗煤昏蓮漏杳只隔重幃逺似蓬萊島魂夢知他何䖏<lb/>
繞欲醒頻呼話覺糊塗好　養孃癡香婢小憨睡瞢騰<lb/>
只索将伊呌狂夢魘來應未料試問伊家可喚江郎覺<lb/>
<pb n="KR4j0076_WYG_030-5b"/>
　　　帳畔聽流蘇響聲<lb/>
枕珊瑚床玳瑁懸蛤初収帳底容難照忘却流蘇能轉<lb/>
掉漫掲輕羅傍動銀鈎了　響原輕聲漸悄睡熟鸚哥<lb/>
定不驚他覺和月和雲和被抱一夜春風㪚盡愁多少<lb/>
　　甘州徧<lb/>
　　　賦得不信比來常下淚開箱驗取石榴裙<lb/>
深宫裏鎮日黛眉低意支離最堪憐是相思說話男兒<lb/>
聽慣不經思　抛妾淚怕人疑湘裙寧濕不将雙袖染<lb/>
<pb n="KR4j0076_WYG_030-6a"/>
胭脂開箱䖏無語立多時訴伊知石榴紅䖏都是杜鵑<lb/>
啼<lb/>
　　醉春風<lb/>
　　　索履<lb/>
蓮瓣重苔嫩移過朱欄近碎紅纖緑㸃微尖襯襯襯為<lb/>
惹春塵繡來雙雀絲兒微褪　好向蕭郎訊弓様休難<lb/>
認香泥踏䖏記曾量寸寸寸願裹羅襟攜歸繡院敎奴<lb/>
重整<lb/>
<pb n="KR4j0076_WYG_030-6b"/>
　　　來燕<lb/>
添繡鴛鴦線懶認春風面停針忽喚侍兒看燕燕燕香<lb/>
壘新增雕梁小語今年初見　纔信韶光艷幽院閒尋<lb/>
遍那知巳是杏花飄片片片舊燕重來箇人何䖏幾回<lb/>
難遣<lb/>
　　芭蕉雨<lb/>
　　　本意<lb/>
深鎻緑天小院奈心兒己是如他捲添得雨聲厮亂試<lb/>
<pb n="KR4j0076_WYG_030-7a"/>
問與妾何干将愁共判　軃着肩兒一半凭向曲欄畔<lb/>
憶粉郎今夜瀟湘逺還再問可曾知須把妾䖏移将郎<lb/>
邊種滿<lb/>
　　行香子<lb/>
　　　題孫無言半瓢居<lb/>
疑是廉泉還是文園喜先生於此盤旋酒槍花下棋局<lb/>
鷗邊勝謝家池裴家墅米家船　客来薄醉客去髙眠<lb/>
想羲皇欲往從焉何須碌碌更問塵緣羨上陽花平陽<lb/>
<pb n="KR4j0076_WYG_030-7b"/>
第洛陽田<lb/>
　　鳳凰閣<lb/>
　　　閣中<lb/>
記桃花時節攜登香閣小婢呼茶出蓮幕縱是愁難細<lb/>
說說來防錯抵多少眼酬眉酢　生怕人疑故向窗前<lb/>
倚着早見桃花已零落妾命郎情只恐似他都薄便無<lb/>
語臨風蕭索<lb/>
　　青玉案<lb/>
<pb n="KR4j0076_WYG_030-8a"/>
　　　索鏡<lb/>
菱花憐我秋來瘦故把清光都黝修書為問郎知否照<lb/>
人青眼有前無後花下常蓬首　陳宫舊様鴛鴦紐曾<lb/>
鐫下色空心咒魚腹而今須再剖臨鸞一拂烟鬟香溜<lb/>
風月纔依舊<lb/>
　　看花回<lb/>
　　　索琴<lb/>
桐尾魚紋響欲仙金線頻添聲聲報入雲空裏敢驚他<lb/>
<pb n="KR4j0076_WYG_030-8b"/>
鳥醉花眠自從人去後懶撥春纖　故嗔小婢太癡顛<lb/>
付與青烟秦吏袋魚須寄去倩郎重整新絃歸來相對<lb/>
好一曲紅鹽<lb/>
　　感皇恩<lb/>
　　　咏鏡<lb/>
有福共嬋娟相依白首看盡雙娥似垂栁此中何䖏有<lb/>
箇人兒爭瘦笑効顰難效腸迴九　春塵飛䖏有時昏<lb/>
黝拂拭紅綿勞玉手芙蓉映入疑是瀟湘清瀏怪東風<lb/>
<pb n="KR4j0076_WYG_030-9a"/>
起䖏吹難皺<lb/>
　　兩同心<lb/>
　　　對飲<lb/>
花覆犀簾重來粧次不言中覺有寒温微笑䖏知叅悲<lb/>
喜誰忖得無限思量兩人心事　徐設雕文小几青鬟<lb/>
列侍漫猜枚鈎弋開拳慵把酒相如病肺到更深月澑<lb/>
重門又還歸矣<hi>鈎弋夫人初召至時兩手皆拳漢武披之即開</hi>
　　天仙子<lb/>
<pb n="KR4j0076_WYG_030-9b"/>
　　　為婢催粧<lb/>
幾度低眸燈下說環兒欲試何須玦一生辜負是今宵<lb/>
将伊撇嗔儂劣瘦盡休将珠淚竭　酥乳緊拴紅袙袜<lb/>
袙衣鬆打鴛鴦結料伊悲喜總銷魂難重憶難相決明<lb/>
朝看你來時節<lb/>
　　千秋嵗<lb/>
　　　為鄧元昭先生壽<lb/>
錦衣方晝早見雲歸岫留與鄴堪先後文章西邸㑹絲<lb/>
<pb n="KR4j0076_WYG_030-10a"/>
竹東山奏争羨處優閒總是<lb/>
君恩厚　囘首金門漏猶恐詢耆舊烟水畔清風袖鳯彪<lb/>
兒輩戲裙屐門生候將酒進年年長向花前壽<lb/>
　　小桃紅<lb/>
　　　手書<lb/>
郎寫梅花體輕軟如郎意别後濤箋叠成雙鯉倩鴻來<lb/>
寄怎書中栁骨與顔筋不比當初字　再認棠花記還<lb/>
是郎親製想是年來摹成舊榻硯花開矣莫非他冶貌<lb/>
<pb n="KR4j0076_WYG_030-10b"/>
與柔心一變都如此<lb/>
　　月上海棠<lb/>
　　　月照<lb/>
畫廊曲曲通金井捲湘簾月照流蘇冷人睡桃笙最貪<lb/>
看遍身花影釵横䖏盤手靈蛇委枕　香沉小鴨餘殘<lb/>
餅鏡臺邊早沁明朝粉好夢中間料應知有人厮近那<lb/>
知被夢裏人兒驚寢<lb/>
　　離亭燕<lb/>
<pb n="KR4j0076_WYG_030-11a"/>
　　　送孫魯三之汝寜<lb/>
唱罷驪歌君去正是紅橋飛絮栁㟁朱樓簾盡捲人指<lb/>
吟鞭遙覷風綽酒旗邊早又邀人欲住　多少雲山烟<lb/>
樹多少竹塘花嶼褥地錦天看不盡好把詩囊閒貯他<lb/>
日侍髙堂說向黄山深䖏<lb/>
　　師師令<lb/>
　　　人前<lb/>
斜簪玉導倚玉臺前照人來故故不寒溫窣地對鏡中<lb/>
<pb n="KR4j0076_WYG_030-11b"/>
㣲笑正缷諢韝紅欲耀把杏衫輕罩　等閒說遍情難<lb/>
告見星眸微掉漫将銀筯撥罏灰畫箇字與伊知道還<lb/>
向屏山斜䖏靠把鸚哥閒敎<hi>諢韝婦人梳時臂衣</hi>
　　百媚娘<lb/>
　　　為阮亭題青溪册葉同程邨羨門作<hi>乍遇</hi>
忽見璧人縹緲鸚鵡呼茶偏早迎門桂子纔傳語執燭<lb/>
櫻桃先到半晌出來深福了洛浦珠光繞　金線巷頭<lb/>
原杳錦帶坊前應少暗憶舊觀都不似此際相逢偏好<lb/>
<pb n="KR4j0076_WYG_030-12a"/>
乍飲便敎斟鵲腦薄醉扶行悄<hi>小玉傳有桂子櫻桃俱婢名李師師居金線巷</hi>
<hi>東京佳麗在錦帶坊鵲腦入酒令人相思</hi>
　　　又<hi>奕棋</hi>
小院銅鐶雙扣何事堪消殘酒漫拂玉紋楸局子賭箇<lb/>
今宵無偶半局便知郎欲覆先逐康猧走　若使白頭<lb/>
相守應似橘中仙叟一緉態盈娘子襪輸與兒家着否<lb/>
輸罷猶然第二手好比吳興栁<hi>康猧用唐明皇事巴林人園橘大如三斗盎剖</hi>
<hi>開有叟對奕一曰我輸王母女態盈娘子躋虚龍縞襪八緉梁武命次奕品三巻凡二百七十八人栁惲第二</hi>
<pb n="KR4j0076_WYG_030-12b"/>
　　　又<hi>私語</hi>
厭舞樽前雙柘說向枕邊燈下幾向鮫綃親裹淚纔信<lb/>
儂言非假軟語商量難待夜准擬将身嫁　阿母聽來<lb/>
應訝覔箇酒殘歌暇私學長生傳宻誓暗覺口脂飄麝<lb/>
却更滿眶秋欲瀉微潤櫻桃液<lb/>
　　　又<hi>迷藏</hi>
慵把草兒重闘慵把鈎兒私授學得雙文通内裏捉向<lb/>
小樓前後鸚鵡明知花幔覆消息何曾漏　行䖏落些<lb/>
<pb n="KR4j0076_WYG_030-13a"/>
紅豆潛䖏露些紅袖葉宻花深渾未覺石畔猛聽微𠻳<lb/>
覔到者邊何䖏走輸了鴛鴦扣<hi>元詩小樓前後捉迷藏王衍詞云者邊走那邊</hi>
<hi>走只是尋花栁</hi>
　　　又<hi>彈琴</hi>
人說笙簫偏好却把金徽藏了為有知音今夜聽拚剪<lb/>
麻姑仙爪三尺落霞雙袖遶流水溶溶曉　簾外黄鶯<lb/>
休攪架上綠鸚應悄贏得檀郎渾不語但見篆烟微裊<lb/>
撫罷倩郎更别調彈箇求凰操<hi>落霞琴名流水琴曲</hi>
<pb n="KR4j0076_WYG_030-13b"/>
　　　又<hi>讀書</hi>
滿架牙籤曾購入掌茶杯常覆郎著新書還未較玳瑁<lb/>
親敎装就盥罷薔薇挼荳蔲細把丹鉛讀　却羨長門<lb/>
堪售更似凌雲堪奏狂燭饞脂都換却坐徹蓮花宵漏<lb/>
漸覺輕寒肩上透便擁蕭郎袖<hi>茶杯常覆李易安事薔薇露盥手又荳蔲盥手</hi>
<hi>名澡豆寧王好聲色有燭百炬酒酣作狂則燭昏昏如掩嬾婦魚脂作燈照筵宴則明一名饞魚脂</hi>
　　　又<hi>偷窺</hi>
比翼雙鶼堪羨比目雙魚曾願聞道月精交月孕影動<lb/>
<pb n="KR4j0076_WYG_030-14a"/>
銀蟾如練乆覷苔陰纔欲轉忘墮釵頭燕　網戸玲瓏<lb/>
看便驚酲隔簾花片那畔綺窗誰竊笑應是何郎偷見<lb/>
驀地凝眸紅暈面倚徙欄杆遍<lb/>
　　　又<hi>秘戲</hi>
雨滴桐花鴛甃風約蘭缸如豆却怪神機枕畔盒何物<lb/>
将人僝僽魚鏁沉沉傳玉漏香浸交紅覆　還把雙星<lb/>
私咒水誓蘭期偏乆釵影釧文俱蕩漾光凝紅酥欲透<lb/>
抱日癡雲将做晝姊妹應來候<hi>神機枕用史鳳事唐詩嬌郎癡若雲抱日西窗</hi>
<pb n="KR4j0076_WYG_030-14b"/>
<hi>曉史鳳有交紅被凝去聲</hi>
　　傳言玉女<lb/>
　　　索枕<lb/>
一枕春生香煖桃笙小簟當年初繡親染鴛鴦線而今<lb/>
獨自對得鴛鴦靦覥雙蓮板上淚潮深濺　可歎雙肱<lb/>
被春眠都曲軟游仙好枕借向邯鄲店奴從金屋也得<lb/>
夢兒方便莫敎驚墮一團花片<lb/>
　　釵頭鳳<lb/>
<pb n="KR4j0076_WYG_030-15a"/>
　　　七夕為嫦娥賦<lb/>
鵲橋駕銀河瀉嫦娥正送天孫嫁寒宫内清暉改當年<lb/>
竊藥情輕背奔到蟾宫寂寥無奈悔悔悔　緣難借情<lb/>
甘舍笑他㑹合剛今夜憐分袂遙相對織完錦泪明年<lb/>
再何似孤栖長依仙桂奈奈奈<lb/>
　　河滿子<lb/>
　　　同程邨閒話<lb/>
雖病猶能縦酒惟窮然後工詩欲與孔方新結好他言<lb/>
<pb n="KR4j0076_WYG_030-15b"/>
素不相知若輩福應如許吾儂分合如斯　舊是愛花<lb/>
成癖新添惜墨成癡若比孤山林䖏士但非鶴子梅妻<lb/>
願得任從我好何妨不合時宜<lb/>
　　風入松<hi>第二體</hi>
　　　索筆<lb/>
閒擎綵筆染香膠自把黛痕描而今老去中書令奈描<lb/>
來半損輕妖待倩歐家紫脚更須蔡氏紅腰　好慿青<lb/>
鳥索香毫囑付幾嘮叨一春腕弱時欹顫學不成書聖<lb/>
<pb n="KR4j0076_WYG_030-16a"/>
丰標寫得鴛鴦字軟染來蛺蝶圖嬌<hi>景華録歐陽詢筆管用祡脚梨又筆</hi>
<hi>工蔡輔有紅腰貼股二種</hi>
　　于飛樂<hi>第二體</hi>
　　　索扇<lb/>
想輕紈初棄也漢院初秋早班姬吹動新愁奈秋千力<lb/>
倦後香汗微流春中解珮只消承楊栁風柔　唱舞衣<lb/>
歌扇句凝望雲頭怎禁他滿月難鏤問卿卿将新箑買<lb/>
向梁州寄來籹閣寫些兒小字銀鈎<lb/>
<pb n="KR4j0076_WYG_030-16b"/>
　　剔銀燈<hi>第二體</hi>
　　　索粉<lb/>
記得栁堤初餞春風省送蓮花艷湯餅親餐香巾拭汗<lb/>
妾面何如郎面别來瘦減更難入蕭郎青眼　仙的勻<lb/>
來深淺還羞把輕羅微掩一捻粉丸數匙榴汁索補芙<lb/>
蓉雙臉盈盈小靨纔稱朱櫻一㸃<lb/>
　　御階行<lb/>
　　　畫廊<lb/>
<pb n="KR4j0076_WYG_030-17a"/>
畫廊窗小蟬紗䕶彷彿巫山雲路人來花下看糢糊幾<lb/>
把玉郎呼誤一回纔是臨風鶴氅真箇花間度　殢如<lb/>
朝雨濃如霧多少情懷未訴脫将錦臂與郎添早慮歸<lb/>
時多露一畨歡愛一畨惆悵兩兩頻迴顧<lb/>
　　一叢花<lb/>
　　　閨情<lb/>
銀華九寸水溶溶長自映芙蓉春風一夜吹愁去相看<lb/>
䖏漸覺眉鬆浮渲纔梳方空新換不似舊時慵　筆床<lb/>
<pb n="KR4j0076_WYG_030-17b"/>
簫局幾塵封閒情拂拭中捲簾欲放㳺絲入相看䖏重<lb/>
憶春風草緑無痕花紅未落不見去來蹤<hi>九寸銀華鏡見初學記</hi>
　　送入我門來<lb/>
　　　賦情<lb/>
篆髻看梳弓趺看裹後堂不避人來為愛吟詩長日鎮<lb/>
相陪圍棋幾缷搔頭賭更行酒常藏約指猜　最是鐘<lb/>
聲敲䖏毎向燈前分手無限徘徊到得而今常是隔蓬<lb/>
萊水流墻外桃花去只風引雛時燕子迴<lb/>
<pb n="KR4j0076_WYG_030-18a"/>
　　金人捧露盤<lb/>
　　　閨情<lb/>
杏花烟桃花雨栁花風愁中過偏覺匆匆姊歸何意不<lb/>
敎春色駐簾櫳籹成無事朱闌外數盡殘紅　笛床閒<lb/>
琴床冷繡床委筆床封却都為玳瑁床空銀床新汲轆<lb/>
轤更覺似心中春歸何䖏偏難道郎䖏方濃<lb/>
　　踏青游<lb/>
　　　南村<lb/>
<pb n="KR4j0076_WYG_030-18b"/>
郭外青青風日如今方美覔一箇板橋娘子向前村尋<lb/>
詩思見宿水鸕鷀起白蕩小舟三四晒漁簔緑楊烟裏<lb/>
　有箇漁家将魚換酒村肆煮一半下些鹽䜴更指㸃<lb/>
松楸道百年休計南崗幾多墓一半無人掃矣<lb/>
　　蕙蘭芳引<lb/>
　　　咏宋團扇畫松石同程邨限韻<lb/>
紈扇班姬應嫌却漢宫都小恨秋雨梧桐春信奈何偏<lb/>
杳此情難畫誰堪把丹青應詔便捧黄髙手怎寫長門<lb/>
<pb n="KR4j0076_WYG_030-19a"/>
悄悄　滿月難鏤微風進御欲陳情表便淡竹疎風不<lb/>
許蝶蜂纒繞但敎圖得相思雙鳥向岳宫時得晚風輕<lb/>
舀<hi>王建宫詞欲進微風到御床</hi>
　　霜天曉角<lb/>
　　　辛夘除夜<lb/>
一般奇咄聽小童來說道是明朝元日廢吾書三太息<lb/>
流年催急更怕看新厯床頭壓嵗錢兒謀之婦何曾得<lb/>
　楚天遙濶親署重重驛應說小兒癡絶乆不見班衣<lb/>
<pb n="KR4j0076_WYG_030-19b"/>
曵還将墨汁自寫春聨帖并書小字懸門道以寧謹謝<lb/>
客<lb/>
　　簇水<lb/>
　　　問侍兒月上花梢幾許<lb/>
郵逓春風歡期暗寫呉綾帕記來心上便打斷小姑閒<lb/>
話去把流蘇收拾等待銀蟾掛到半晌却嗔郎詐　天<lb/>
似畫想應是紅樓遮斷偏郎䖏牆髙麽知他來否把墮<lb/>
髻先輕缷且再閒呼小婢看向迴廊下佯相報月上花<lb/>
<pb n="KR4j0076_WYG_030-20a"/>
梢乍<lb/>
　　江城梅花引<lb/>
　　　夜聽鄰家蕭氏絃索<lb/>
誰将銀甲撥清商是蕭郎是蕭娘悄似玉人虚步繞迴<lb/>
廊驟似避人遲似戀凄凉似誤佳期正逺望　逺望逺<lb/>
望最難忘夜正凉曲未央聽也聽也聽不足更度新腔<lb/>
最是一聲小妹斷人腸戚戚噥噥如對語難禁得向東<lb/>
風訴恨長<hi>絃索有小妹子曲</hi>
<pb n="KR4j0076_WYG_030-20b"/>
　　愁春未醒<lb/>
　　　青兒曲<hi>有引</hi>
　青兒者邑先達楊中丞家妓也今為余家僕婦嗟哉<lb/>
　憔悴矣然猶記旗亭舊曲適文夏右文艾庵程邨諸<lb/>
　子同渠舊主人東起過飲因索清歌覺有羞見江東<lb/>
　之意其音瑟瑟似聽潯陽江上聲詞以傷之還恐才<lb/>
　人老大都如是耳<lb/>
千金不惜歌舞敎成似燕離巢後呢喃猶作畫梁聲自<lb/>
<pb n="KR4j0076_WYG_030-21a"/>
分年踰絃索笙簫讓後生今宵何事重聞呼喚幾度如<lb/>
酲　欲奏清音花檀乍拍淚已盈盈幸得非牙郎買絹<lb/>
不受伊輕但覺歌餘蘆花楓葉滿中庭最堪憐是卿猶<lb/>
既嫁我未成名<lb/>
　　鵲踏花翻<lb/>
　　　語内<lb/>
潦倒逢塲支離擁妓連宵憨擲紅魚賭到今典盡鷫鸘<lb/>
三斗難沽拔卿頭上釵雙股醒時乂手月中吟醉時雙<lb/>
<pb n="KR4j0076_WYG_030-21b"/>
髻風前舞　凄楚空挾酒龍詩虎悔不當初尊阿堵且<lb/>
幸由房相慰算來不似蘇季劉伶婦相攜負鍤已西風<lb/>
敝裘猶自為儂補<lb/>
　　醉翁操<lb/>
　　　琴曲贈滸墅居停<lb/>
醉翁匆匆相逢問何如黄公為憐客子兮途窮自言座<lb/>
上樽中酒不空飲予在花叢花飲清霜兮醉紅　杯鑿<lb/>
狼藉我亦龍鍾洗觴更酌撫壁上之焦桐一鼔而召清<lb/>
<pb n="KR4j0076_WYG_030-22a"/>
風再鼔而和長松愁多曲未終噫我來自東我别兮忡<lb/>
忡君其目送兮飛鴻<lb/>
　　法曲獻仙音<lb/>
　　　䕶燈花<lb/>
燒得燈明照他花睡小苑看花如畫喜箇銀缸綻開金<lb/>
蘃欲與枝頭相鬬奈早有封姨妬吹将紅燭溜光如豆<lb/>
　算風流可能長乆應似我薄命偏多僝僽長是怕他<lb/>
殘䕶多時頻勞纖手一㸃香煤落将來把衣汚否又還<lb/>
<pb n="KR4j0076_WYG_030-22b"/>
從燈下細檢銀泥雙袖<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十五家詞巻三十<lb/>
</p>
<p>
</p>
  </div>
</body>
</text>
</TEI>
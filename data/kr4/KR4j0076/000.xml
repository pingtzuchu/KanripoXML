<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞</head>
    <p>
<pb n="KR4j0076_WYG_000-1a"/>
欽定四庫全書　　　　　　集部十<lb/>
　十五家詞　　　　　　　　詞曲類二<hi>詞選之屬</hi>
　　提要<lb/>
　　　　<hi>臣</hi>等謹案十五家詞三十七巻<lb/>
　　　國朝孫黙編黙字無言休寧人是編所輯<lb/>
　　　國朝詞共十五家吳偉業梅村詞二巻梁清標<lb/>
　　　　棠村詞三巻宋琬二鄉亭詞二巻曹爾堪南<lb/>
　　　　溪詞二巻王士祿炊聞詞二巻尤侗百末詞<lb/>
<pb n="KR4j0076_WYG_000-1b"/>
　　　　二巻陳世祥合影詞二巻黄永溪南詞二巻<lb/>
　　　　陸求可月湄詞四巻鄒祗謨麗農詞二巻彭<lb/>
　　　　孫遹延露詞三巻王士禎衍波詞二巻董以<lb/>
　　　　寧蓉渡詞三巻陳維崧烏絲詞四巻董俞玉鳬<lb/>
　　　　詞二巻各家以小調中調長調為次載其本<lb/>
　　　　集原序于前并錄其同時人評㸃案王士禎<lb/>
　　　　居易錄曰新安孫布衣黙居廣陵貧而好客<lb/>
　　　　四方名士至者必徒歩訪之嘗告予欲渡江<lb/>
<pb n="KR4j0076_WYG_000-2a"/>
　　　往海鹽詢以有底急則云欲訪彭十羡門索<lb/>
　　　其新詞與予及鄒程村作合刻為三家耳陳<lb/>
　　　其年維崧贈以詩曰秦七黄九自佳耳此事<lb/>
　　　　何與卿饑寒指此也云云葢其初刻在康熙<lb/>
　　　甲辰為鄒祗謨彭孫遹王士禎三家即居易<lb/>
　　　錄所云至丁未續以曹爾堪王士祿尤侗三<lb/>
　　　家是為六家戊申又續以陳世祥陳維崧董<lb/>
　　　　以寧董俞四家此十五家之本定于丁已凡<lb/>
<pb n="KR4j0076_WYG_000-2b"/>
　　　　閲十四年始彚成之雖標榜聲氣尚沿明末<lb/>
　　　　積習而一時倚聲佳製實略備于此存之可<lb/>
　　　　以見<lb/>
　　　國初諸人文采風流之盛至其每篇之末必附<lb/>
　　　　以評語有類選刻時文殊為惡道今並刪除<lb/>
　　　　不使穢亂簡牘焉乾隆四十六年十二月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4j0076_WYG_000-3a"/>
　　　　　　　總　校　官　<hi>臣</hi>　陸　費　墀<lb/>
<pb n="KR4j0076_WYG_000-4a"/>
十五家詞原序<lb/>
余始集三家詞又廣以六家寓内既傳誦矣因更蒐羅<lb/>
若波斯之購寳貪獲有加得兩陳子兩董子詞合而刻<lb/>
之四君子夙有才名名非以詞也而才之餘寄于詞是<lb/>
非詩之餘而才之餘也比之于味初集則禁臠也既則<lb/>
五侯鯖也今乃大庖既盈百牢具獻也鐘鼓爰陳歌舞<lb/>
肆列饗以樂之味有同嗜不必指而品之曰某山珍也<lb/>
某海錯也然煎熬燔炙而進之使嘉賓飫焉則余其易<lb/>
<pb n="KR4j0076_WYG_000-4b"/>
牙也夫笑而質諸嗜異味者康熙戊申十月宜興陳維<lb/>
崧其年題識<lb/>
黄岳山人生平無他嗜好見人詩文詞工者輒廢<lb/>
百事求之藏之什襲或繕資鋟諸梨棗家人寒<lb/>
饑勿問也初刻三家詞一曰麗農一曰延露一曰<lb/>
衍波繼刻三家一曰南溪一曰炊聞一曰百末流<lb/>
布江淮間山人謀廣其傳彚成六家授之雞林<lb/>
屬序于予予自委棄來雖未専攻亦嘗游泳<lb/>
<pb n="KR4j0076_WYG_000-5a"/>
于此道最喜唐温庭筠韋莊牛嶠歐陽炯南<lb/>
唐李後主宋桞永晏殊周邦彦蘇軾秦觀李清<lb/>
照辛棄疾劉過陸游諸家之詞雖風格不同機<lb/>
杼各妙謂作者不可不㕘互其體今讀六家詞<lb/>
驚艷有若温韋蒨麗有若牛歐雋逸有若二<lb/>
李風流韞藉有若周栁秦晏奔放雄傑有若蘇<lb/>
辛劉陸擅花間草堂尊前花菴之衆美當並唐宋<lb/>
諸家傳之千禩豈止與近代才人登孤蓺苑哉新安<lb/>
<pb n="KR4j0076_WYG_000-5b"/>
朱夫子曰詩者人心之感物而形于言之餘也後人<lb/>
復以詞為詩之餘六家且以詩文名則此詞者又其形<lb/>
于詩文之餘也六家謂誰南溪則檇李曹顧菴也百<lb/>
末則長洲尤悔菴也麗農則毘陵鄒程村也延露則<lb/>
海鹽彭羡門也炊聞衍波則新城二王西樵阮亭也<lb/>
山人謂誰休寧桴葊孫黙也康熙丁未花朝大蓬<lb/>
道者孫金礪介夫氏漫題于廣陵客舍<lb/>
士君子所以顯當時垂後世者得志則文章見用於上<lb/>
<pb n="KR4j0076_WYG_000-6a"/>
施之朝廷復三代之典冊不得志則綜述六經諸子百<lb/>
家發為譔著以傳於無窮未聞僅以綺麗靡曼之音爭<lb/>
竒於單詞隻字如所傳之詩餘者也詩餘自李太白偶<lb/>
為之温韋諸人繼述之宋人推廣之前此無有也至於<lb/>
元風氣日衰遂流為曲夫聲音之道上自雅頌以至漢<lb/>
魏六朝唐人樂府諸篇皆所以被管絃奏朝廟者也若<lb/>
宋之詞下矣元之曲愈下矣大雅之士思起而振之古<lb/>
樂旣已失傳世俗沿習之曲荒穢雜亂不能遽革求其<lb/>
<pb n="KR4j0076_WYG_000-6b"/>
稍為近古不悖於聲音之道者於詩餘其有取乎白岳<lb/>
孫子無言家貧好學凡海内能文者莫不與孫子游偶<lb/>
以餘閒為詩餘之選初集三家繼廣六家四方傳之矣<lb/>
今復彚二陳二董之詞為四家合前集以行屬余為序<lb/>
因取四家之詞而讀之又取前六家之詞而共讀之反<lb/>
復歌吟凡五六日大抵皆工於言情者也抑善於寫怨<lb/>
者也始讀之而喜再讀之而嘆以數公之才使其得志<lb/>
行道賡和於清廟明堂之上力追雅頌無難也乃或以<lb/>
<pb n="KR4j0076_WYG_000-7a"/>
小故坐廢或猶困抑未伸其一二馳驟於功名者尚在<lb/>
閒曹未獲大用是今之編詞於斯者皆有其具而未得<lb/>
行其道者之為之也不可惜哉然數公之詩歌古文乆<lb/>
為天下所傳誦有以知其言之必用而即此一藝之精<lb/>
已足合乎聲音振乎流俗聞聲相感者好色而不流於<lb/>
淫怨誹而不傷於亂雖與樂府並傳可也然則孫子搜<lb/>
輯之功又可没乎哉康熈戊申中秋石帆山人汪懋麟<lb/>
蛟門氏題於見山樓<lb/>
<pb n="KR4j0076_WYG_000-7b"/>
詞學至今日可謂盛矣顧理與體有不能不深講者夫<lb/>
詞而謂之詩餘則猶未離乎詩而非下等于優伶之雜<lb/>
曲也感舊思離追歡贈别懐古憂時昔人皆一一寓之<lb/>
于詞而今人顧習山谷之空語倣屯田之靡音滿紙淫<lb/>
哇總乖正始此其理未辨而傷于世道人心者一也温<lb/>
李厥倡風格周辛各極才情頓挫淋漓原同樂府纒綿<lb/>
婉惻何殊國風而摭拾浮華讀之了無生氣強塡澁語<lb/>
按之幾欲晝眠此其體未明而有戾于花間草堂之遺<lb/>
<pb n="KR4j0076_WYG_000-8a"/>
法者一也今者婁東棠村諸公首建旌旄而齊魯<lb/>
吳越秦楚之間名流挺出相與播芳風而恢古烈猗與<lb/>
盛哉顧人各一編咸矜秘帳流通都市裒集為艱黄山<lb/>
孫子無言以窮巷布衣留心雅事每有佳製務極搜羅<lb/>
如飢渴之于飲食甚至舟車裹糧糗不憚冒犯霜露跋<lb/>
渉山川以求之故此十五家之詞皆其浮家汎宅殫力<lb/>
疲思而後得之者予乆憩維揚之蕭樓無言時相過從<lb/>
每出同人詞稿互相商畧一語之妙必共嗟稱一字之<lb/>
<pb n="KR4j0076_WYG_000-8b"/>
譌必相較訂故其十五家詞之成也謬以相屬為題數<lb/>
言以行之顧今日域中作者林立十五家之外寧無㟁<lb/>
然傑異堪樹詞場之赤幟者而無言曰吾方以鳴始也<lb/>
十五家倡之于前自此而數十家而百家茲不其先聲<lb/>
也與而無言之于詞學之理與體也信可謂勞苦而功<lb/>
髙者矣時康熈丁已六月六日南陽鄧漢儀孝威撰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻八</head>
    <p>
<pb n="KR4j0076_WYG_008-1a"/>
欽定四庫全書<lb/>
　十五家詞巻八　　　　　　　休寧孫黙編<lb/>
　　曹爾堪南溪詞上<lb/>
　小令<lb/>
　　搗練子<lb/>
　　　乙亥冬暮曉行<lb/>
風欲静凍交加冰嚙霜痕閣岸斜流水無聲波不起冷<lb/>
烟微月寫輕霞<lb/>
<pb n="KR4j0076_WYG_008-1b"/>
　　　春思<lb/>
人正倦晝偏長夢醒微聞繡閣香花徑尋芳誰是伴金<lb/>
衣公子雪衣孃<lb/>
　　　廬州廣華寺旅懐<hi>甲辰</hi>
江北路廨東頭白帢青騾絆客愁梧雨滴殘蛩語咽他<lb/>
鄉明日是中秋<lb/>
　　望江南<lb/>
　　　題疑舫<lb/>
<pb n="KR4j0076_WYG_008-2a"/>
真曠遠空碧捲簾收為道岸髙知是屋如逢水漲便疑<lb/>
舟身世可沈浮<lb/>
　　　戊寅初夏<lb/>
初夏好門外嫩凉吹筍㸃斑痕抽玳瑁水添綠暈漲玻<lb/>
璃新結竹邊籬<lb/>
　　　紀游<hi>五首</hi>
金陵好艷集記前朝桃葉清尊銀甲閙雨花都講柘衫<lb/>
嬌春在朩蘭橈<lb/>
<pb n="KR4j0076_WYG_008-2b"/>
　　　二<lb/>
蕪城好魄動舞衫中翠黛波心商舶曉紅燈店口市橋<lb/>
風小杜醉樓東<lb/>
　　　三<lb/>
西湖好鎮日冶游天青雀暮還菱作鏡紫騮春競栁飛<lb/>
綿鶯語畫簾前<lb/>
　　　四<lb/>
山塘好匙雪虎丘茶近水雕梁頻坐燕䕶晴油幙巧分<lb/>
<pb n="KR4j0076_WYG_008-3a"/>
花滌器麗人家<lb/>
　　　五<lb/>
蘭亭好簫鼓越中行石馬古苔南鎮廟卧龍新栁夏王<lb/>
城流水十分清<lb/>
　　憶王孫<lb/>
　　　無題<lb/>
侍兒新沐避芳叢整理簪花笑語工為愛新晴垂栁濃<lb/>
掛簾櫳風攪山茶滿地紅<lb/>
<pb n="KR4j0076_WYG_008-3b"/>
　　如夢令<lb/>
　　　江村<lb/>
芳蕨桃花江渚管領漁簔歸去唱起竹枝詞獨自輕移<lb/>
柔櫓深處深處添得半篙春雨<lb/>
　　　初寒卽事<lb/>
溪畔蘋花開小牆角低垂紅棗深夜巻西風床下莎雞<lb/>
來早傾倒傾倒秋社新醅正好<lb/>
　　長相思<lb/>
<pb n="KR4j0076_WYG_008-4a"/>
　　　寄跡荒塢一月感而有作<lb/>
溪邊蘆水邊梧我唱新詩興未孤錦囊隨小奴　樽常<lb/>
枯偈常逋舊識僧徒和酒徒年來多半疎<lb/>
　　　荻溪農家<lb/>
朝來晴晩來晴罩屋桑隂分外清短簷鳩婦聲　雲須<lb/>
耕雨須耕新織簔衣掩骭輕竹枝歌太平<lb/>
　　　有懐<lb/>
寒潮生暮潮平綠栁朱欄繡户明有人花下行　晨調<lb/>
<pb n="KR4j0076_WYG_008-4b"/>
笙夜調箏博得風流隊裏名惟留年少情<lb/>
　　相見懽<lb/>
　　　春曉<lb/>
早春數徧庭梅雪中開果是深深院宇印莓苔　無箇<lb/>
事牽愁思儘悠哉百舌驚人不管枕邊催<lb/>
　　　江村<lb/>
水痕新漲苔磯杏花飛江岸蒲牙如箭鮆魚肥　蠅頭<lb/>
利爭無巳昨原非只有子規明白喚人歸<lb/>
<pb n="KR4j0076_WYG_008-5a"/>
　　生查子<lb/>
　　　和澹心<lb/>
花開别後枝草滿來時路白藕五更風紅豆三更雨<lb/>
歌喉月互沈舞影雲同去留只為人留住肯隨君住<lb/>
　　　别思<lb/>
栁枝離别多杜牧風流在薄倖不成憐休挽荷花戴<lb/>
燈前印口脂鏡裏留睂黛愁緒問如何雨滴蕉心碎<lb/>
　　昭君怨<lb/>
<pb n="KR4j0076_WYG_008-5b"/>
　　　已卯二月周斯羽兄弟招集舟中觀演家劇魏<lb/>
　　　子一于雨中為予圖扇因調小詞題其上<lb/>
日暮畫船微雨圖取春隂縷縷烟氣散江湄栁痕垂<lb/>
一筆遠村如抹望去胭脂欲潑屋角有桃花是誰家<lb/>
　　女冠子<lb/>
　　　秋日述懐<lb/>
淡烟濃水正值江南秋美力田嘉小巷晴收秫山厨晚<lb/>
煮瓜　鵞黄家醖酒猩赤手栽花一雨重陽近覺寒些<lb/>
<pb n="KR4j0076_WYG_008-6a"/>
　　　山房寒思<lb/>
呉船來往愛聽畫眉停槳冷紅飛石醜猶稱丈花嬌却<lb/>
字妃　佇看千藥綻空憶四腮肥松䑕簷前落已忘機<lb/>
　　㸃絳唇<lb/>
　　　丙子夏日村墅<lb/>
長晝方炎畫梁歸喘尋泥燕桔橰聲斷露稻幽香遍<lb/>
倚樹當風欲比閒雲倦蘋花院小池波淺綠上窗紗半<lb/>
　　　江村<lb/>
<pb n="KR4j0076_WYG_008-6b"/>
苦是春隂桃花半落江村暮垂楊千樹縹緲漁船渡<lb/>
青滿田疇難認牛羊路溪邊歩野鷗飛去只愛無人處<lb/>
　　　感舊<lb/>
記得黄昏睂稍微見紅潮印夜深低問釀作分離恨<lb/>
翻悔當初合了鴛鴦枕嗟孤另欲通佳訊人遠天涯近<lb/>
<hi>作音做</hi>
　　　遣夏柬除菴<lb/>
蓮褪紅衣迴塘雨盖藏鸂鶒栁絲嫌直故倩鶯來織<lb/>
<pb n="KR4j0076_WYG_008-7a"/>
蒲㦸青稠㸃綴清溪色方池黑細魚吞墨道士鵞難得<lb/>
　　　沛上懐古<lb/>
禾黍風清亂山髙下供憑弔龍吟虎嘯絳灌由屠釣<lb/>
轉眼興亡陵闕餘殘燒誰能料漢家遺廟明月依然照<lb/>
　　　陸舫春思<lb/>
沙暖蒲香鳯池漲綠晴波皺搓黄御栁三月春方透<lb/>
小徑閒吟碧蘚生鴛甃消晴晝雨絲拖逗似補梨花痩<lb/>
　　　秋暮旅懐柬翼蒼<lb/>
<pb n="KR4j0076_WYG_008-7b"/>
衰草重岡雁燈吹滅諸陵火誰家菊朶開近扶風左<lb/>
無限悲秋難覓江淮柁耽枯坐閒門深鎖紅葉堆中我<lb/>
　　　旅曉柬漢思<lb/>
幔巻同雲平皋朩介霜威肅栁條吹秃猶映晴淮綠<lb/>
道徳微言為目寧為腹堪三復他年空谷活火煨黄獨<lb/>
　　浣溪紗<lb/>
　　　曉起<lb/>
樂事貧家竟不貪疎風斜雨過城南單紗消受嫩涼甘<lb/>
<pb n="KR4j0076_WYG_008-8a"/>
　宿硯頻催童子滌好花頒與侍兒簪暗將私語賭宜<lb/>
男<lb/>
　　　秋日園居<hi>二調</hi>
謝客微軀不願勞病餘覺減酒狂豪花間行礙接䍦髙<lb/>
　箇箇蔓牽黄荔子垂垂架掛紫蒲萄曉盛芳露和蘭<lb/>
膏<lb/>
消夏如忘伏日髙藤床一枕暑能逃起呼童子候茶濤<lb/>
　書有蠧巢思曝巻箋遺蠅墨阻揮毫編來團扇鶴遺<lb/>
<pb n="KR4j0076_WYG_008-8b"/>
毛<lb/>
　　　春詞<lb/>
荔子紅綾窄稱身輕籠淡墨舞衫新囘眸檢㸃着芳塵<lb/>
　黄雀夜飛歸玉輦紫騮日暖閙朱輪青樓梳掠惹游<lb/>
人<lb/>
　　　夏詞<lb/>
八尺龍鬚一尺綃初離涼枕印紅潮自然香膩洗難消<lb/>
　玳瑁簾垂留紫燕珊瑚架倒戯金猫藕絲香裏送鸞<lb/>
<pb n="KR4j0076_WYG_008-9a"/>
簫<lb/>
　　　秋詞<lb/>
玉盌低斟酒力微風前團扇未停揮砧敲紅淚落征衣<lb/>
　愁見月高褰繡箔起乗人静弄金徽鴛鴦幔冷一螢<lb/>
飛<lb/>
　　　冬詞<lb/>
翠被難温夜似年珠簾輕捲霧如烟寒鴉啼到畫梁邊<lb/>
　鸚䳇怯風攅綠羽金猊貯火熨紅氊秦箏凍斷十三<lb/>
<pb n="KR4j0076_WYG_008-9b"/>
絃<lb/>
　　　過靈塔菴<lb/>
棘刺杉針墓外田鴨頭勻綠㵼堂前山僧擁衲只髙眠<lb/>
　粉堞影深垂栁畔石橋路仄野鳬邊斜陽踏破草芊<lb/>
芊<lb/>
　　　出郭<lb/>
緑徧汀蒲淺浪交波揺新栁散晴郊幽人攜屐叩蓬茅<lb/>
　蛙駭早雷開蟄户鵲占太嵗啓春巢歸來斜日過花<lb/>
<pb n="KR4j0076_WYG_008-10a"/>
梢<lb/>
　　　閨情<lb/>
朱檻移燈拾翠鈿碧紗窗裏簟紋圓薄寒微覺枕痕邊<lb/>
　鸂鶒帳開調鳯髓鷓鴣曲就撥鵾絃銀箏撩我不曾<lb/>
眠<lb/>
　　　燕邸清明<lb/>
宫栁迎風翦綠齊隗臺春壓杏花低誰家小襪印香泥<lb/>
　玉勒連錢盤輦路毳裘油壁駐金堤舊陵芳草杜鵑<lb/>
<pb n="KR4j0076_WYG_008-10b"/>
啼<lb/>
　　　感秋<lb/>
霜急清砧禁樹紅晝垂銀蒜雨濛濛洞簫吹倚畫樓空<lb/>
　丹鳯城髙烏呌月白龍堆冷馬嘶風邊愁都在暮笳<lb/>
中<lb/>
　　　邯鄲道中<lb/>
趙國寒烟繞鹿車曉星晴掛栁梢斜叢臺何處問繁華<lb/>
　公子毬場爭蹴踘佳人繡閣鬬琵琶祗餘秋草没黄<lb/>
<pb n="KR4j0076_WYG_008-11a"/>
沙<lb/>
　　　晩秋漫興<lb/>
曉露生妍黑丑花亂蟲鳴軋朩棉斜棠梨霜葉赤如砂<lb/>
　真似客歸遺燕壘儘容人占是鷗沙柴門中有故侯<lb/>
家<lb/>
　　菩薩蠻<lb/>
　　　有贈<lb/>
夜闌香汗羅衫薄涼生枕簟人兒覺欲去且遲遲流連<lb/>
<pb n="KR4j0076_WYG_008-11b"/>
三伏時　妾家何處住白廟西原路鄉漫說温柔此鄉<lb/>
應可遊<lb/>
　　卜筭子<lb/>
　　　憶夢<lb/>
愁劇暫成眠有夢輕如絮醒後猶期㑹面難何况天涯<lb/>
路　相見不禁歡醒却無尋處但願年年在夢中一世<lb/>
和郎住<lb/>
　　醜奴兒令<lb/>
<pb n="KR4j0076_WYG_008-12a"/>
　　　曉粧<lb/>
曉風吹破流蘇暖花滿香奩蝶滿湘簾拾起殘紅玉笋<lb/>
尖　未梳蟬鬢如雲壓膏沐微沾宫粉輕拈十様新睂<lb/>
懶去添<lb/>
　　　閨思<lb/>
逺山染黛簾初巻新月微籠薄霧輕籠只許巫山入夢<lb/>
中　曉粧惆悵無人見杏様衫紅茜様鞋紅半臂殷勤<lb/>
䕶守宫<lb/>
<pb n="KR4j0076_WYG_008-12b"/>
　　　惜别<lb/>
多情一向真癡絶范蠡湖邊西子湖邊兩地相逢再世<lb/>
縁　别時杯酒澆何處夜合花前芍藥花前獨自悲歡<lb/>
若箇憐<hi>芍藥花一名將離</hi>
　　減字朩蘭花<lb/>
　　　夏日雜咏<lb/>
幽蘭欲吐移進闌干看愈嫵散髮當風上有千尋綠䕃<lb/>
濃　納涼池閣林影波中魚戯樂芳餌剛垂一尺黄魚<lb/>
<pb n="KR4j0076_WYG_008-13a"/>
上釣絲<lb/>
　　　初夏放舟郭外<lb/>
垂垂紫楝四月江心頻㸃燕亭舘誰家夭棘抽條出屋<lb/>
斜　輕舠不穏移向伍塘風力𦂳晴日將西黄犢江村<lb/>
水一犁<lb/>
　　　春暮<lb/>
晚飄紅雨吹亂薔薇啼杜宇綠樹新隂中有青樓惜别<lb/>
心　湘簾半落細聽呢喃催繡箔心事誰傳傳語鸚哥<lb/>
<pb n="KR4j0076_WYG_008-13b"/>
當錦箋<lb/>
　　　清和晝涼釀隂不雨小詞志憶<hi>二調</hi>
籜龍抽綠兩部笙簧池上續猩染薔薇雪壓酴醿蝶亂<lb/>
飛　半牀絃管櫻筍風光過小滿最憶清娯釣具茶鎗<lb/>
寄五湖<lb/>
隂晴堪畫修竹清風隣可借紅藥初開青雀油幢載酒<lb/>
來　舊游如夢栁絮黏泥飛不動好語花卿何滿休彈<lb/>
第一聲<lb/>
<pb n="KR4j0076_WYG_008-14a"/>
　　謁金門<lb/>
　　　寫别<lb/>
多情種别後淚痕潮湧綺户海棠春雨重芳心愁自捧<lb/>
　花也和人爭寵腸斷錦衾孤擁小字紅箋誰與送相<lb/>
思看筆冡<lb/>
　　好事近<lb/>
　　　送客北遊<lb/>
斯世少英雄應笑成名䜿子衰草夕陽彌望弔金元遺<lb/>
<pb n="KR4j0076_WYG_008-14b"/>
壘　霜橋孤月照空囊枯樹亂鴉起旅館蕪菁低照讀<lb/>
數行殘史<lb/>
　　　夷門書屋<hi>在虎丘鐡花菴</hi>
舴艋汎溪花流水一灣堪泊古朩撐雲溜雨似垂髯猿<lb/>
玃　山中日静巳忘年展巻代行樂短簿祠前歸去見<lb/>
紫薇開落<lb/>
　　憶秦娥<lb/>
　　　戱和<lb/>
<pb n="KR4j0076_WYG_008-15a"/>
垂珠幕羅裙怕引狂風惡狂風惡畫樓深處是誰輕薄<lb/>
　帳兒偎倚星兒落莫驚犬吠金鈴索金鈴索饒他夜<lb/>
静有人知覺<lb/>
　　　冬感<lb/>
殘霞没隃糜凍黑西風突西風突怪鴟悲嘯一天霜月<lb/>
　銜杯慷慨冠衝髪古今人物都消歇都消歇隂房鬼<lb/>
火戰場枯骨<lb/>
　　　傷逝<lb/>
<pb n="KR4j0076_WYG_008-15b"/>
東君惡好花未足風先落風先落啼猿兩岸峽雲飄泊<lb/>
　問天搔首天疑錯無端玉樹塵埋却塵埋却諸公皆<lb/>
在斯人不作<lb/>
　　清平樂<lb/>
　　　閨詞<lb/>
睂痕頻皺不似東風舊欺盡孤眠寒更透生得腰肢原<lb/>
痩　梨花静掩長門尋常過幾黄昏魂向當初銷盡如<lb/>
何又說銷魂<lb/>
<pb n="KR4j0076_WYG_008-16a"/>
　　　隔船却寄為澹心賦和韻<lb/>
輕衫雪皎穏稱身材小隔水秋波頻送巧勾引相思難<lb/>
了　栁枝挿入楊枝故人青眼修睂對面盈盈不語渾<lb/>
疑暗憶當時<lb/>
　　　答澹心<lb/>
故人何處居傍要離墓滕六翦花濃似絮練鵲巧穿林<lb/>
去　翩翩鶴氅羊裘羨伊才子風流試種疎梅繞屋暮<lb/>
年端傲封侯<lb/>
<pb n="KR4j0076_WYG_008-16b"/>
　　甘草子<lb/>
　　　春情<lb/>
春暮曉霧空濛認做絲絲雨侍女醒扶頭釵墜驚鸚鵡<lb/>
　百尺遊絲輕舉空罥住梨花難吐喚起朝朝枕邊語<lb/>
恨多情如許<lb/>
　　阮郎歸<lb/>
　　　寒村漫興<lb/>
澗流傳響聚沙紅海雲城角濃征途肅肅繞寒風霜花<lb/>
<pb n="KR4j0076_WYG_008-17a"/>
催曉鴻　枌樹底荻花東遠村詩畫中虎頭老手輞川<lb/>
翁知他同不同<lb/>
　　錦堂春<lb/>
　　　清涼寺掃葉上人山樓<lb/>
如練澄江東瀉春鋤舞雪䝉茸倚樓遥見迎潮燕飛趁<lb/>
片帆風　楚蜀烟波不斷齊梁佳麗都空山僧不識興<lb/>
亡感閒數落花紅<lb/>
　　朝中措<lb/>
<pb n="KR4j0076_WYG_008-17b"/>
　　　龍潭驛懐舊<lb/>
驚濤吹簸老龍憨暮雨且停驂紅樹斜分建業青山多<lb/>
在江南　逺檣排漢亂帆擊汰百尺空潭一曲渭城歌<lb/>
罷酒樓誰是何戡<lb/>
　　　東干小憩<lb/>
平沙水漫暮潮通亞竹野桃紅燕子國中佳日白鷗社<lb/>
裏東風　干將故里避喧剷跡斗酒過從錯字休教鐡<lb/>
鑄來尋三泖漁翁<lb/>
<pb n="KR4j0076_WYG_008-18a"/>
　　山花子<lb/>
　　　秋晩<lb/>
黄蝶尋花褪薄衣槐隂吹老漏斜暉紅棗掛枝秋已熟<lb/>
打應稀　不斷雁聲和月呌重驚鴉宿帶霜飛田有香<lb/>
秔園有菊幾時歸<lb/>
　　栁梢青<lb/>
　　　春閨<lb/>
昨日清明桃花紅浪做出多情帶恨粘愁無端惹住一<lb/>
<pb n="KR4j0076_WYG_008-18b"/>
㸃春餳　東風難雨難晴看又過殘花亂鶯酒畔闗心<lb/>
燈前偷淚撩亂銀筝<lb/>
　　西江月<lb/>
　　　題懸真子浮家泛宅圗和韻<lb/>
有客漁焉終老惟君賜者為家釣竿茶竈隔船紗攜去<lb/>
隨潮上下　水口紅桃流散山前白鷺飛斜風波惡處<lb/>
舞神鴉笑捲青簔歸罷<lb/>
　　　歸真<lb/>
<pb n="KR4j0076_WYG_008-19a"/>
一枕微侵雲鬢三更方卸鞋弓解衣瞥見舞裙紅何事<lb/>
挑燈相送　㑹逐曉雲俱散魂隨春絮常通鴛鴦睡醒<lb/>
畫樓空枉做人間癡夢<lb/>
　　　和壁間韻<lb/>
白日難教東下清淮肯使西流春風吹罷又驚秋早嘆<lb/>
朱顔非舊　烏巷家家王謝黄初字字徐劉荒榛鬼火<lb/>
北邙頭誰是諸公之後<lb/>
　　　景陽樓<lb/>
<pb n="KR4j0076_WYG_008-19b"/>
絲管競調玉樹氍毺暗墜金鈿酒酣狎客劈紅箋受用<lb/>
佳人捧硯　盡道無愁天子還疑有劫神仙景陽鐘罷<lb/>
最堪憐井上胭脂零亂<lb/>
　　　隋苑<lb/>
别殿珠簾夜月長堤御栁春風繁華三十六離宫鈿合<lb/>
同心誰送　龍舸方遊汴水狼烟旋報京東錦衾纔與<lb/>
夢兒同轉眼迷樓是夢<lb/>
　　　詠懐<lb/>
<pb n="KR4j0076_WYG_008-20a"/>
槖筆乆陪南苑含香近侍西清春風淡沲夢江城賀監<lb/>
湖光似鏡　白髪衰年易過黄金大藥難成病坊早已<lb/>
屬先生誰道文園渇更<lb/>
　　少年遊<lb/>
　　　柬友<lb/>
故園春到弄芳菲人静落紅稀栁岸漁汀風來水面鸂<lb/>
鶒一雙飛　泖東丙舍宵聞鶴瀟灑芰荷衣鱸膾烘鹽<lb/>
蓴羮襍豉何負季鷹歸<lb/>
<pb n="KR4j0076_WYG_008-20b"/>
　　醉花陰<lb/>
　　　春景<lb/>
烘桃熨桞春方縱紅雨花梢重風日近清明幾片榆錢<lb/>
都筭鶯兒俸　冷烟堆徑和誰共苔補閒堦空杜宇莫<lb/>
頻啼不喚人歸只喚三更夢<lb/>
　　南歌子<lb/>
　　　西湖夜汎<lb/>
鏡展嬌如雪衫輕怯受風薄陰偏覺鬢絲濃獨喜清秋<lb/>
<pb n="KR4j0076_WYG_008-21a"/>
無暑畫船空　頻勸杯中綠微添酒後紅銀筝一曲手<lb/>
玲瓏見有檀痕低搯印酥胸<lb/>
　　雙調望江南<lb/>
　　　秋暮<lb/>
秋欲暮江水盡生涼鷗浴似添濤外雪林疎微映菊前<lb/>
黄村屋日恒長　初刈穫秔秫半登塲籪起肥螯宜買<lb/>
醉甕傾新酒逺聞香一笑舉杯觴<lb/>
　　浪淘沙<lb/>
<pb n="KR4j0076_WYG_008-21b"/>
　　　戊寅十二月二日過智月禪院時冬燠紅梅盛<lb/>
　　　開<lb/>
喚渡近衡門信步南村薄綿今日覺微温梅染胭脂先<lb/>
破臘伴佛黄昏　冷淡許誰論菜甲篁孫逢僧閒話半<lb/>
無根斜日一簾當戸捲曝取朝暾<lb/>
　　　上巳<lb/>
送煖曉來風春信微通滿城芳草暮愁中寒食纔過宫<lb/>
桞暗烟樹朦朧　杜曲踏芳叢有箇人同盤龍繡領御<lb/>
<pb n="KR4j0076_WYG_008-22a"/>
溝東日落河橋歸路晩嘶斷花驄<lb/>
　　　甲辰寒夜遇同館周文夏侍御于虎丘歩月<lb/>
松影繞迴塘小閣焚香可中亭外月如霜劍氣渾疑衝<lb/>
静夜一片寒光　落葉打虛廊僧夢方長排空呌雁也<lb/>
成行容我五湖隨范蠡烟雨鳴榔<lb/>
　　鷓鴣天<lb/>
　　　送客之金陵<lb/>
羅綺香殘舊院空石城橋畔掛晴虹柔情常在琴心裏<lb/>
<pb n="KR4j0076_WYG_008-22b"/>
别意難消燭淚中　江水白落花紅小樓山色六朝同<lb/>
莫愁家近頻來往蘭槳輕隨燕子風<lb/>
　　　野塘即事<lb/>
蟹舎鷄棲共一椽千竿修竹弄晴烟鳥聲都在征鼙外<lb/>
兵氣猶纒大角邊　書案浄襍花妍種魚栽藕野塘偏<lb/>
木香吹雪人閒坐讀罷莊生駢拇篇<lb/>
　　　新秋<lb/>
蟾影新鈎破碧天嫩涼池館日如年三分鶯舌紅蕉上<lb/>
<pb n="KR4j0076_WYG_008-23a"/>
萬顆鮫珠白藕邊　愁夢斷薄情牽鴛鴦債已了前縁<lb/>
一聲蟋蟀梧桐雨冰簟風清穏晝眠<lb/>
　　　午日京邸感懐<lb/>
太液菖蒲汎酒時賜衣唯有近臣知銀盤郁李登公讌<lb/>
丹砌戎葵映屈巵　傾鑿落和參差楚江風咽大招辭<lb/>
攀髯未解烏號痛續命虛傳五色絲<lb/>
　　　秋邸<hi>二調</hi>
草綠閒庭曉露清棗紅簷角媚秋晴鸚哥簾底頻頻喚<lb/>
<pb n="KR4j0076_WYG_008-23b"/>
鴉舅階前細細生　銅箭静石床平游仙不與換公卿<lb/>
椶鞵篛笠蛇條杖好向緱山頂上行<lb/>
牆缺城西望翠微東隣槐栁是耶非簷條新接龍鬚老<lb/>
園甲纔抽馬齒肥　花正好露方稀揉藍挼紫劇芳菲<lb/>
秋蟲巧變黄蝴蝶也學鶼鶼一様飛<lb/>
　　　雪意<lb/>
漠漠重雲足四垂紙窗風静覺輕吹水仙怕凍先遮箔<lb/>
田芋思煨待舉巵　前有句好吟詩安排險韻寫瓊枝<lb/>
<pb n="KR4j0076_WYG_008-24a"/>
呼童急往前村去趁此泥乾認酒旗<lb/>
　　　冬日小集<lb/>
赤葉樓頭好醉看高歌一曲笑彈冠剖香橘柚呉姬手<lb/>
撮細蒲萄燕市盤　紅袖側易為歡多情莫厭酒杯殘<lb/>
惟耽杜牧風流句不㸃明犀也辟寒<lb/>
　　　重陽<lb/>
節届重陽覺薄涼閉門消得一杯漿繞籬菊賤先開紫<lb/>
食稻螯肥漸有黄　城角下小亭荒芟夷秋草受秋暘<lb/>
<pb n="KR4j0076_WYG_008-24b"/>
登髙不用茱茰袋自有奚奴舊錦囊<lb/>
　　虞美人<lb/>
　　　村居<lb/>
綠楊青草春生處疑有髙人住芒鞋不惜破蒼苔為看<lb/>
彈棊日日倩笻來　依稀避世桃源僻城市何曾識茅<lb/>
廬也有客為隣剛是半移耕叟半漁人<lb/>
　　　新秋<hi>鳯仙一名女兒花</hi>
粉牆雨溼生青草乳燕秋重老鴨爐灰冷篆烟微愁見<lb/>
<pb n="KR4j0076_WYG_008-25a"/>
碧紗如水亂螢飛　暮蟬不住吟疎栁閒放彈箏手空<lb/>
階風裊一枝斜偏是女兒花對斷腸花<lb/>
　　　有贈<lb/>
輕衫窄袖身材小影向銀燈好珠歌勸飲度清圓無奈<lb/>
尊前侍立暗生憐　牡丹亭榭花如繡巧對紅兒痩初<lb/>
開豆蔻尚含春轉是五更風雨㑹愁人<lb/>
　　　歸興寄郁光伯廷尉周質菴侍御<lb/>
草堂修竹猶無恙綠浄溪痕漲春來小雨課耰鋤閒向<lb/>
<pb n="KR4j0076_WYG_008-25b"/>
梅花香裏讀殘書　隣家芳榭餘烟草紅藥階如掃<lb/>
君恩肯許逐臣歸昨夜夢中先到舊漁磯<lb/>
　　　酬澹心見贈<lb/>
紙窗毳衲烏皮几石氣涼于水牆東避世慣尋僧攜得<lb/>
一枝笻杖過金陵　江潭衰栁黏霜薄遥歎宫槐落風<lb/>
波惡處度年華憑着鐡船湖海作生涯<lb/>
　　朩蘭花令<lb/>
　　　秋憶<lb/>
<pb n="KR4j0076_WYG_008-26a"/>
朩𤓰香徧鍾山道桂子倩人斜挿帽歌揺朱雀桁前花<lb/>
酒濺烏衣堂下草　十年浪跡浮雲杳畫檻生烟無客<lb/>
到沙家零落冦家貧若箇琵琶傳賀老<lb/>
　　　送客南還<lb/>
輕裝破浪衝天塹醉裏呉鈎看不厭催人兩鬢是雙丸<lb/>
伴汝孤帆惟一劒　五湖烟景從今占欸乃蓮歌㳺女<lb/>
艷縱令珠履曵侯門只抵黄梁眠客店<lb/>
　　　已亥中秋京邸懐舊<hi>戊戌中秋客維揚次六一居士韻</hi>
<pb n="KR4j0076_WYG_008-26b"/>
平山堂外青螺濶廿四橋邊流水咽無端擊筑動悲歌<lb/>
俠骨難教脂粉抹　銜杯仰視浮雲滑揺筆堪追秋興<lb/>
八蕪城烟景不勝愁舞帳牽蘿空夜月<lb/>
　　　秋暮旅懐<hi>再用前韻</hi>
馬蹄踏徧平沙濶别院時聞笙管咽霜前白雁巳南飛<lb/>
潑墨愁看鴉陣抹　紅槽滴酒真珠滑炊熟黄梁尋衛<lb/>
八風吹殘栁碧星稀門外轆轤鳴曉月<lb/>
　　　金魚池<hi>三用前韻</hi>
<pb n="KR4j0076_WYG_008-27a"/>
虬松碧瓦雲邊濶堤上鳴泉流且咽胭脂兩靨鬭新妝<lb/>
獺髓尤憐睂際抹　臨池綺席壺觴滑公子遨遊溝丈<lb/>
八琵琶少婦閙紅樓箇箇酥胸斜抱月<lb/>
　　　寄松之<hi>四用前韻</hi>
囘頭呉楚風烟濶離思渾如枯澗咽東華撲面軟塵多<lb/>
慙愧何郎連汗抹　蓴羮羨爾沾脣滑作者七人今有<lb/>
八垂虹秋色最闗情知向長橋看串月<hi>呉下風俗月夕遥看長橋月影</hi>
<hi>其形如串故名</hi>
<pb n="KR4j0076_WYG_008-27b"/>
　　歩蟾宫<lb/>
　　　秋意<lb/>
朩犀香吐金英細碧水畔金風如洗髙樓一夜對嬋娟<lb/>
髣髴在廣寒宫裏　疎風淡漢無纎膩坐漸覺露華微<lb/>
泚頳桐葉底鬭鵪鶉空攪亂花隂滿地<lb/>
　　南鄉子<lb/>
　　　初夏<lb/>
浴水燕飛忙門外長溪碧繞塘栁暗柴門遮屋角隣牆<lb/>
<pb n="KR4j0076_WYG_008-28a"/>
又見梧隂過草堂　風動落花涼樹樹新濃罩曲房中<lb/>
有烏巢渾不見鸎藏為乳雙雛覺晝長<lb/>
　　　冬曉<hi>悞刻賀裳</hi>
鸚鵡嬾梳翎巧學人聲喚小名昨夜蠟梅花凍了零星<lb/>
纎手敲冰出膽瓶　初旭暖芳屏巻幔重重酒半醒枕<lb/>
上髙吟詩句好消停惹得鵶鬟閣繡聽<lb/>
　　　春情<lb/>
酒病中春朝頰暈㯽榔醉未消手簡龍團吹活火頻燒<lb/>
<pb n="KR4j0076_WYG_008-28b"/>
茶竈輕翻蟹眼潮　多事在今宵淡寫青山半幅綃付<lb/>
與紅兒收貯了偏嬌銀甲調成和紫簫<lb/>
　　　贈紅兒<hi>河陽妓</hi>
停酒按紅牙蘇合香濃掠鬢鴉秋水糢糊偏可惜夭斜<lb/>
十五娉婷早破𤓰　愁恨徧天涯飛絮啼鶯是妾家莫<lb/>
道臙脂開未足驚誇却占河陽一縣花<lb/>
　　　送客還閩<lb/>
閩海國南鄉萬里歸程嶺樹荒日落行人愁虎豹蒼涼<lb/>
<pb n="KR4j0076_WYG_008-29a"/>
惱煞杉雞報夕陽　結客賸詩囊古劒芒鞵鐡裲襠如<lb/>
火炎風蒸荔熟甘香飽噉晶盤十八孃<lb/>
　　醉落魄<lb/>
　　　春暮村居<lb/>
䑕姑纔落香浮小徑抽紅藥時過穀雨春隂薄紫楝翻<lb/>
風一燕池邊掠　孤村莫怪門羅雀掀髯長嘯甘藜藿<lb/>
來牟豌豆供杯勺託興羲皇為我辭蝸角<lb/>
　　踏莎行<lb/>
<pb n="KR4j0076_WYG_008-29b"/>
　　　惜别<lb/>
一夜如年兩睂空嫵臨妝怕見愁痕鎖東流還有再囘<lb/>
時忍教永别歸黄土　彩鳯難飛靈犀自吐鴛鴦瓦缺<lb/>
漳臺古夢中紅淚萬千行醒來都是桃花雨<lb/>
　　　春景<lb/>
翠染晴嵐藍拖曲水雕鞍且傍垂楊繫金魚池上賣花<lb/>
天探春如雪丁香紫　别院搊筝小亭浮螘畫樓歌管<lb/>
雲中起錦繩髙挂粉牆低落紅都在鞦韆裏<lb/>
<pb n="KR4j0076_WYG_008-30a"/>
　　　長安秋思<hi>三調</hi>
碣石岧嶢崆峒突兀龍蟠鳯翥圍宫闕毘盧閣上望神<lb/>
州人烟九㸃青如髪　北海壺觴西城鞵襪薊門斗酒<lb/>
狂歌發金元戰壘草黏天黄沙萬里懸秋月<hi>報國寺毘盧閣最髙</hi>
舟比黄龍船名青雀相傳萬厯年間作水嬉一試起狂<lb/>
風牙檣錦䌫今零落　菡萏秋殘茭蒲雨弱橋邊玉板<lb/>
猶如昨釵鈿鏽蝕舊粧臺行人錯擬臨春閣<hi>有遼后梳粧臺遺址</hi>
漢畤松青秦闗月白居庸山翠浮千尺皂鵰風勁起摩<lb/>
<pb n="KR4j0076_WYG_008-30b"/>
雲寒霜欲變秋林赤　不律吟孤叵羅愁釋酣眠且看<lb/>
長安奕城頭一夜動悲笳離腸早斷江南客<lb/>
　　小重山<lb/>
　　　寄訊戱和友沂<lb/>
並翅文鴛叠錦茵倚闌聞一歎為何人睂痕愁鎖遠山<lb/>
顰春風悄無緒喚真真　綺陌漾芳塵步揺欹綠鬢舞<lb/>
衫新穿花癡蝶露全身羅裙褪自有暗香親<lb/>
　中調<lb/>
<pb n="KR4j0076_WYG_008-31a"/>
　　臨江仙<lb/>
　　　有贈<lb/>
可怪儂家香不散呉衫到處提攜我方擬似恐難齊自<lb/>
然真味在芳麝正填臍　又是碧雲纔一挽鵶鬟壓耳<lb/>
猶低遥知年可及垂笄春宵經夜雨未解作悲啼<lb/>
　　　劉墨仙移榻梅花菴用錢爾斐韻簡寄<lb/>
君在梅花和尚墓想應讓與君龕梅花栽在墓之南老<lb/>
僧消受得日日誦華嚴　快聚夜深愁客散惟留月影<lb/>
<pb n="KR4j0076_WYG_008-31b"/>
空潭曉來卧看壁頭山惜花乎病酒乃似再眠蠶<lb/>
　　　初夏清溪閒泛<lb/>
十畝之間新霽色愛看桑者閑閑扁舟歇處野蒿繁小<lb/>
橋蝌蚪黑急水隊魚斑　我羨村家風味美翛然茅屋<lb/>
三間栁隂泥溼麥泥乾曉鶯新識路飛去又飛還<lb/>
　　　湖上遇游客漫賦<lb/>
問是誰家游冶子風流真箇無雙兩行紅袖對銀缸千<lb/>
金全不惜春色果難降　幔巻湖船憐小鳯山睂引入<lb/>
<pb n="KR4j0076_WYG_008-32a"/>
髙窗偷攜鸚鵡浴平江玉鈎藏細栁記奏隴西腔<lb/>
　　　寄西湖友人<lb/>
萬叠玻璃開曉鏡畫橈隨處堪停杏花村渚倚紅亭逺<lb/>
山平仲綠幽徑寄奴青　學士橋邊晞髪嘯扶笻應到<lb/>
南屏鶯啼深栁待同聽仙人吹鐡<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>小妓索銀缾<lb/>
　　　金灘寒夕<lb/>
疎栁寒村聞暮角牙檣不駭閒鷗雁聲低度水邊樓冰<lb/>
紋烘雀瓦雪片壓羊裘　畫省爐烟猶在眼故人詩酒<lb/>
<pb n="KR4j0076_WYG_008-32b"/>
綢繆檀槽玉軫劇風流周郎能顧曲平子也銷愁<lb/>
　　　贈僧<lb/>
曾向山中消日月飽看竹翠楓丹馴猿守洞虎登壇地<lb/>
爐燒鴨脚晴葉焙龍團　偶到人間持鉢坐粥魚聲繞<lb/>
空灘浮生彈指悟邯鄲孤笻衝積雪百衲䕶春寒<lb/>
　　蝶戀花<lb/>
　　　題茜溪齋壁<lb/>
小小荒廬圍綠水門外清隂近水栽桃李古道不須留<lb/>
<pb n="KR4j0076_WYG_008-33a"/>
姓氏負薪識是隣家子　笑問隣童曾識汝屈指東邊<lb/>
着第三家是一擔束芻桃乍起晩炊看出茅簷裏<lb/>
　　　秋暮<lb/>
一把黄茅新盖屋簷角低低為避西風肅欲向東籬重<lb/>
繫菊荒園斫得湘君竹　蟋蟀寒吟聲不足楓樹垂丹<lb/>
還有些兒綠九月霜痕融似玉空階迸下紅榴肉<lb/>
　　　夜憶<lb/>
紙帳髙懸燈影細人逺如天欲㑹愁無計煩惱何心温<lb/>
<pb n="KR4j0076_WYG_008-33b"/>
繡被今宵好夢偏迴避　瑞腦生香留半臂别恨年年<lb/>
悔解愁滋味多是生前相絆繫鮫綃不盡相思淚<lb/>
　　　阜城驛<lb/>
曲岸迴波迷白草皂㡌青騾躑躅燕南道茆店重來人<lb/>
已老滿庭槲葉隨風掃　淡日寒雲投宿早隣院清砧<lb/>
幾處心如擣簪筆鳴珂春夢杳悲笳古堠霜天曉<lb/>
　　　臨洺闗夜宿<lb/>
破壁匡床眠自妥濁酒頻沽頳卵堆霜果屈戍青苔門<lb/>
<pb n="KR4j0076_WYG_008-34a"/>
不鎖棧邊分照蕪菁火　應有征人嘲飯顆憔悴中年<lb/>
生計渾相左弔澧哀沙多坎坷訴天寒月休欺我<lb/>
　　　將發廣陵留别穆倩于皇無言<lb/>
驪唱催人秋未暮兩鬢霜華祗為浮名誤三五嬋娟垂<lb/>
白露一鞭竟别揚州去　尊酒猶思良夜聚小店晨雞<lb/>
月落餘烟樹囘指紅橋堤畔路油幢烏榜年年度<lb/>
　　唐多令<lb/>
　　　夏夜客齋<lb/>
<pb n="KR4j0076_WYG_008-34b"/>
紈扇動微吟湘簾草色深苧衫涼鈎月初臨撲起流螢<lb/>
過别院曾照見女兒心　風壁響清琴銀蟬送晩林算<lb/>
青樓露氣蕭森白面誰家年少客些箇事㑹相尋<lb/>
　　一翦梅<lb/>
　　　理繡<lb/>
襞開五色上衣裳抽引針長抽引絲長養娘新配淺深<lb/>
粧紅處思量白處思量　多情已戒繡鴛鴦蜂又雙雙<lb/>
蝶又雙雙誰描花様使人傷並蒂蘭房並菂蓮房<lb/>
<pb n="KR4j0076_WYG_008-35a"/>
　　　風情<lb/>
春濃畫閣下簾鈎人在青樓書在紅樓誰將芳草字忘<lb/>
憂花已含愁酒更添愁　凄涼無緒擘箜篌病似殘秋<lb/>
夢斷長秋蕭郎離恨託詞頭寫怨梁州入破甘州<lb/>
　　漁家傲<lb/>
　　　秋日過村家小集予舊隣也<lb/>
紅蓼灘邊頻弄槳農家舴艋如錢盎郭外清溪流更廣<lb/>
時蕩漾船輕不怕黏天浪　欸乃一聲何處唱我來茅<lb/>
<pb n="KR4j0076_WYG_008-35b"/>
屋開新釀柴闗烏桕遙相向雞黍餉月明已掛霜篷上<lb/>
　　　秋日遣懐<lb/>
八月秋晴剛過半欲招桂馥因牽幔晴日不寒還不暖<lb/>
鴻新見為尋舊渚頻頻喚　近繞低垣遮客館輕黄蝴<lb/>
蝶隨人散飄墜梧桐花砌亂閒尋看菊英欲吐東籬畔<lb/>
　　蘇幕遮<lb/>
　　　咏香<lb/>
爇芳臍烹瑞腦染着衫襟𦂳伴人昏曉一㸃檀心難索<lb/>
<pb n="KR4j0076_WYG_008-36a"/>
討夢醒更深越覺添煩惱　潤能薰潮頓燥著定宫閨<lb/>
蘭麝宜頻擣縷縷微烟纒不了透盡孤眠誰更知他好<lb/>
　　　嘯臺懐古<lb/>
百泉清叢檜碧風巻虬枝箕踞依頑石迤邐太行疏乳<lb/>
液中有髙人俯仰尋遺跡　晉公和曾卜宅明哲全生<lb/>
寒暑陶然適半嶺嘯聲驚朩客阮屐稽琴此輩無容責<lb/>
　　　全椒道中<lb/>
冷風尖殘月小野徑髙低刺眼横蒼篠茆店孤村偏起<lb/>
<pb n="KR4j0076_WYG_008-36b"/>
早輸與閒鷗静立寒汀皎　䇿輕車攜布帽客路年年<lb/>
短鬢霜深了江滸青山屏幛繞烟栁無情斷送人昏曉<lb/>
　　風中栁<lb/>
　　　用劉靜修韻寄友<lb/>
欲問髙人乆矣寄情巖谷問饔飱閉門常足呼童洗竹<lb/>
艤船尋菊有餘錢買花葺屋　古樹當廬常照襟裾生<lb/>
綠慣棲禽日來尤熟歌聲類曲缶聲類筑算詩才是今<lb/>
名宿<lb/>
<pb n="KR4j0076_WYG_008-37a"/>
　　行香子<lb/>
　　　構屋水濵喜而賦此<lb/>
小小疎椽碧水經前毎臨溪匹練紅牽蒹葭十畝儘受<lb/>
荒烟有采菱橈沽酒渡釣魚船　野漲無邊樹影森然<lb/>
數游鱗傍岸流連更誰貎得晉唐宋間請顧長康呉道<lb/>
子李龍眠<lb/>
　<lb/>
　<lb/>
<pb n="KR4j0076_WYG_008-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十五家詞巻八<lb/>
</p>
<p>
</p>
  </div>
</body>
</text>
</TEI>
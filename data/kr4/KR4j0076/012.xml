<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻十二</head>
    <p>
<pb n="KR4j0076_WYG_012-1a"/>
欽定四庫全書<lb/>
　十五家詞巻十二　　　　　　休寧孫黙編<lb/>
　　尤侗百末詞上<lb/>
　余以放廢餘生停驂吳市悔菴握手勞苦如平生各<lb/>
　有近詞一帙擬授無言較梓者迭為序之追維三十<lb/>
　年以來世事滄桑功名榮落不可勝計獨筆墨之縁<lb/>
　少年積習老而不輟自髫齔至今追隨倡和者同里<lb/>
　尚朩質生爾斐寅仲諸君子引為同調而扁舟過從<lb/>
<pb n="KR4j0076_WYG_012-1b"/>
　商搉花間草堂之勝事者吳門獨吾悔菴耳悔菴古<lb/>
　文詞下筆妙天下西堂雜組已登虎觀走雞林其所<lb/>
　為詞供奉於内廷流傳於酒樓郵壁天然綺艶粉黛<lb/>
　生妍未許元微杜牧獨擅風流也余與悔菴齒既肩隨<lb/>
　息機近亦相似年且半百意氣漸平回憶畫舫尋春<lb/>
　山房聴雨如夢如幻請從此斗笠枯笻婆娑于支硎<lb/>
　鄧尉之間嚥冰雪嚼梅花槁朩形骸𢥠然悟道則青<lb/>
　箱紅豆之纒綿檀板金尊之婉孌皆可一齊放下翻<lb/>
<pb n="KR4j0076_WYG_012-2a"/>
　讀平日所作小詞疑是古人疑是前身不復記憶則<lb/>
　吾兩人當有嗒然而自得者况臨去秋波悔菴早從<lb/>
　此證入又何俟余之饒舌耶嘉善曹爾堪撰<lb/>
　小令<lb/>
　　憶王孫<lb/>
　　　懷卿謀<lb/>
秋風嫋嫋洞庭波暮雨湛湛落敗荷數遍相思今夜多<lb/>
夜如何獨倚南樓一雁過<lb/>
<pb n="KR4j0076_WYG_012-2b"/>
　　　閨怨<lb/>
春愁脉脉損鉛華獨自妝成坐碧紗蕩子經年不到家<lb/>
隔天涯一夜相思楊白花<lb/>
　　　閨情<lb/>
一春心事付眉尖小院無人風雨纎落盡桃花倚繡奩<lb/>
思淹淹燕子歸家不捲簾<lb/>
　　轉應曲<lb/>
　　　春雨<lb/>
<pb n="KR4j0076_WYG_012-3a"/>
春雨春雨花上淚痕幾許東風吹到紗忩日日愁來斷<lb/>
腸腸斷腸斷又續新愁一半<lb/>
　　如夢令<lb/>
　　　病囈<lb/>
半似醉鄉情趣半似睡鄉心緒怯怯病中身則待放他<lb/>
何處無據無據一任西風吹去<lb/>
　　　題王阮亭雨花圖<lb/>
晏坐袈裟垂地玉蘃從空飛墜摩詰轉王維天女自然<lb/>
<pb n="KR4j0076_WYG_012-3b"/>
游戲如是如是應證雨花三昧<lb/>
　　長相思<lb/>
　　　春閨<lb/>
花飛飛絮飛飛綠上眉山紅上衣妝樓日又西　蝶飛<lb/>
飛燕飛飛飛向雕簷等伴棲吹簫人不歸<lb/>
　　歸自謡<lb/>
　　　春思<lb/>
春命短寒食雨來芳草滿梨花夢去東風懶　惜春人<lb/>
<pb n="KR4j0076_WYG_012-4a"/>
倚雕欄畔腰肢剪流鶯又把閒愁管<lb/>
　　醉太平<lb/>
　　　山中<lb/>
山中小園園中小山閒閒十畝之間與白鷗往還　竹<lb/>
枝一竿栁枝一彎新來添設花欄喚槖駝種蘭<lb/>
　　醉公子<lb/>
　　　本意<lb/>
何處貪盃酒愁殺閨中婦尚喜晚還家剛留一盞茶<lb/>
<pb n="KR4j0076_WYG_012-4b"/>
扶得和衣睡冷却鴛鴦被不敢罵檀郎喃喃咒杜康<lb/>
　　昭君怨<lb/>
　　　弔臘梅<lb/>
昨夜風鞭雨打金屋曉來飄瓦尺土𦵏鵝衣哭江妃<lb/>
正是天寒日暮空谷佳人何處雲鬢惜餘香試啼粧<lb/>
　　醉花間<lb/>
　　　春閨<lb/>
蘭湯沐湘裙束懶把鞦韆蹴儂自理秦筝郎自歌吳曲<lb/>
<pb n="KR4j0076_WYG_012-5a"/>
　花冠一笑偏翠袖三薫足芙蓉帳底眠春夢同郎續<lb/>
　　㸃絳唇<lb/>
　　　楊花<lb/>
新綠排衙問伊何事輕妝卸夭斜頑耍惹得黄鸝罵<lb/>
無主東風來去隨他罷憐今夜落紅偷嫁同宿雕欄下<lb/>
　　春光好<lb/>
　　　春閨<lb/>
掩繡閣鏡臺封鬢雲鬆聊聊私語小忩中罵春風　整<lb/>
<pb n="KR4j0076_WYG_012-5b"/>
日懨懨沈睡侍兒問怎朦朧却是背人偷搵淚枕痕紅<lb/>
　　女冠子<lb/>
　　　美人走馬<lb/>
青樓年少走馬章臺馳道倚逍遥急雨桃花滚輕風燕子驕<lb/>
春芽擁翠髻香汗發紅潮轡兒跑不住抱鞍橋<hi>桃花燕子皆馬名</hi>
　　浣溪紗<lb/>
　　　春閨<lb/>
日影籠烟小閣眀侍兒初掠曉粧成畫樓何處又歌聲<lb/>
<pb n="KR4j0076_WYG_012-6a"/>
　故掩朱簾驚燕燕戲抛紅豆打鶯鶯晚來獨傍落花<lb/>
行<lb/>
　　馬上見<lb/>
勝袴新裁蟬翼紗錦靿自織鳯頭鞾春風不耐碧油車<lb/>
　金步搖飛金勒動玉跳脫裊玉鞭斜滿堤青草襯紅<lb/>
霞<lb/>
　　　有客為王校書索贈漫成二闋其字浣若為調<lb/>
　　　浣溪紗其名西也以西字為韻<lb/>
<pb n="KR4j0076_WYG_012-6b"/>
聞道王孃舊姓西採蓮重出若耶溪淡妝羞學捧心啼<lb/>
　春水錦帆嬌白紵秋風香徑印紅泥昵郎子夜醉烏<lb/>
棲<hi>坡詩儂家舊姓西</hi>
　　　其二<lb/>
家住閶門西復西鳯凰橋上夜烏啼綠楊巷曲畫簾低<lb/>
　宛轉腰身飛乳燕聰眀性格㸃靈犀粉牆拂袖待留題<lb/>
　　菩薩蠻<lb/>
　　　春愁二首<lb/>
<pb n="KR4j0076_WYG_012-7a"/>
鸚哥啄碎花鬚落曉風低弄鞦韆索剛上一重樓青山又送<lb/>
愁　幾畨寒食雨栁絮依人舞春夢晩歸家小池聞暮蛙<lb/>
　　　其二<lb/>
春風妸娜飄簾幕玉鈎踏破花陰薄綠栁舊長堤王孫<lb/>
驕馬嘶　悞聴新燕語倚遍欄杆午權把淚痕收東君不解<lb/>
愁<lb/>
　　　無題八首<lb/>
畫簾捲斷珊瑚索繡床小夢隨風落殘月杏花隄曉鶯恰<lb/>
<pb n="KR4j0076_WYG_012-7b"/>
恰啼　美人和笑立露葉牽衣濕待得侍兒來妝奩一半開<lb/>
　　　其二<lb/>
烏衣雙燕穿簾舞啣泥故墜金釵股陌上栁絲飛錦屛人<lb/>
未歸　小忩沈晝閉山枕留香睡春夢杳如烟知他向那邊<lb/>
　　　其三<lb/>
竹鳩喚起斜陽夢楊花倒挂金泥鳯獨自摘青梅鞵弓印<lb/>
翠苔羅衫薄不綰襯得東風軟一捻小香脂無端蜂蝶知<lb/>
　　　其四<lb/>
<pb n="KR4j0076_WYG_012-8a"/>
花臺日暮鶯辭去暖風吹散臙脂雨春困晩梳頭珠簾不<lb/>
上鈎　亂紅隨地掃又見宜男草半醉倚殘粧花間待阮郎<lb/>
　　　其五<lb/>
梨花帶雨飄香雪亂蛙啼出西梁月庭砌綠陰濃羅衣惹暮<lb/>
風　畫梁新燕乳宿夢呢喃語喚我掩湘簾夜深清露寒<lb/>
　　　其六<lb/>
香蘭笑向銀屏吐小蠻起作迴風舞日静綠紗空美人春<lb/>
夢中　簫聲吹月白栁帶籠烟碧芳草滿江南相思一夜添<lb/>
<pb n="KR4j0076_WYG_012-8b"/>
　　　其七<lb/>
疎風細雨和春語扁舟欲載花魂去燕子不歸家盻他午<lb/>
曰斜　落紅一晌顫界破殘粧面收拾䕶花鈴鸚哥報壓驚<lb/>
　　　其八<lb/>
馬蹄踏遍天涯草杜鵑啼破東風小花落碧欄橋翠樓紅<lb/>
袖招　斷香隨路宿懊惱枝頭綠春去不須留擔他一段愁<lb/>
　　　午日<lb/>
綵絲斜裊金跳脫篆符戲綰同心結酌酒勸檀郎蒲花<lb/>
<pb n="KR4j0076_WYG_012-9a"/>
襯口香　蘭湯初罷浴忩外調雊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>剛抹守宮斑眀朝<lb/>
㸃㸃殘<lb/>
　　　夏閨<lb/>
一階芳草茸茸綠亂飛蛺蝶無人撲欲摘小薔薇嫌他<lb/>
棘刺衣　晝長停繡譜私共雙環語心怯越梅酸只將<lb/>
纎手摶<lb/>
　　　其二<lb/>
錦葵花側彈琴坐一簾明月留人卧粉汗濕紅襕倩郎<lb/>
<pb n="KR4j0076_WYG_012-9b"/>
搖素紈　雲鬟胡亂挽羅帳金鈎捲笑擲竹夫人無端<lb/>
一面嗔<lb/>
　　　月夜<lb/>
逺山新吐蛾眉月半鈎飛入梧桐葉剛得照妝臺泥人<lb/>
脫燕釵　風吹裙帶急花下凭肩立細數舊時歡低頭<lb/>
屈指尖<lb/>
　　　冬閨<lb/>
翠鈿盡缷香雲綠紅衫鬆扣纎纎玉旖旎揭羅帷移燈<lb/>
<pb n="KR4j0076_WYG_012-10a"/>
匿笑時　閉門霜月去不減春宵味爐火釀餘烟氤氲<lb/>
初睡還<lb/>
　　巫山一段雲<lb/>
　　　賀侯大年新婚<lb/>
鳯壻名簫史珠娘號麗華春風初長合昏花門駐碧鈿<lb/>
車　佳話玉如意新妝香辟邪紅忩蠟燭小侯家臂繫<lb/>
漢宫紗<lb/>
　　卜算子<lb/>
<pb n="KR4j0076_WYG_012-10b"/>
　　　夜憶<lb/>
秋雨急如筝彈破江南夢野外西風葉葉吹撼起棲鴉<lb/>
動　夜永惜燈殘衾薄知寒重飛盡征鴻莫寄書曲冷<lb/>
文君弄<hi>文君㺯琴曲</hi>
　　　閨思<lb/>
整日數歸期數了回頭數不信朝朝暮暮思厯本看掀<lb/>
破　特地倚門妝依舊空床卧多分宵來夢不應今夜<lb/>
拚重做<lb/>
<pb n="KR4j0076_WYG_012-11a"/>
　　　憶别<lb/>
憶别燕雙雙新燕添三五敎妾空房羞獨眠打碎巢邊<lb/>
土　莫更摘花來且自衘書去喚得蕭郎早早歸與汝<lb/>
重修補<lb/>
　　減字木蘭花<lb/>
　　　送春<lb/>
重門深掩不道背人歸去逺倦燕嬌鶯啼出陽關第四<lb/>
聲　含愁相問飄泊天涯何處定夢斷羅帷今夜明朝<lb/>
<pb n="KR4j0076_WYG_012-11b"/>
睡起遲<lb/>
　　　春去<lb/>
春乎欲去何以贈之雙淚雨回首東風一縷飄魂赶落<lb/>
紅　綠兮滿樹花影半忩秋色暮人倚欄杆愁聴空梁<lb/>
燕語寒<lb/>
　　醜奴兒令<lb/>
　　　偶感<lb/>
春來秋去何時了昨日陰山今日陽關白髮黄雞真可<lb/>
<pb n="KR4j0076_WYG_012-12a"/>
憐　只求夢裏流年好今夜邯鄲眀夜巫山睡過三生<lb/>
亦喜歡<lb/>
　　謁金門<lb/>
　　　愁<lb/>
奈何許欲說近來愁緒愁到依然無一語羅衫幾㸃雨<lb/>
　舊事子規催去新恨鷓鴣留住夢逐東風無歇處飄<lb/>
零隨柳絮<lb/>
　　　寒夜<lb/>
<pb n="KR4j0076_WYG_012-12b"/>
人寂寂一𣲖暮愁天色風翦輕寒落漸側紙忩吹半黑<lb/>
　正是孤燈蕭瑟又聴孤鴻嘹嚦庭外黄花清露滴淚<lb/>
痕依様濕<lb/>
　　更漏子<lb/>
　　　獨夜<lb/>
五更風三㸃雨并作零鐘斷鼓殘葉影落花魂凄凄來<lb/>
叩門　天涯雁飛聲亂呌出傷心一片倚半枕擁孤衾<lb/>
相思睡不成<lb/>
<pb n="KR4j0076_WYG_012-13a"/>
　　清平樂<lb/>
　　　春閨<lb/>
懶妝草草怕說春光好幾日傷春吟未了一幅烏絲殘<lb/>
稿　晝長午夢初醒碧桃花下微行閒喚侍兒消遣小<lb/>
樓偷放風筝<lb/>
　　阮郎歸<lb/>
　　　旅思<lb/>
他鄉無處不凄其晚春人易悲楊花飄泊鷓鴣啼高樓<lb/>
<pb n="KR4j0076_WYG_012-13b"/>
憶别離　宿酒醒篆烟微愁來眉漸低滿簾風雨斷腸<lb/>
時一聲玉笛吹<lb/>
　　海棠春<lb/>
　　　曉妝和阮亭韻<lb/>
更衣斗帳流蘇響拂舞鏡垂垂絲網一片美人雲弄影<lb/>
秋波漾　小鬟幇襯新興様梳掠罷口脂相賞飛鬢惱<lb/>
春風莫放罘罳敞<lb/>
　　　午睡和韻<lb/>
<pb n="KR4j0076_WYG_012-14a"/>
氤氲繡幙香生足欹山枕弓腰低曲一搦藕肢柔剛貼<lb/>
芙蓉褥　夢中輔體靡紅肉驀驚起墜釵寒玉笑看抱<lb/>
誰眠却是夫人竹<lb/>
　　　晚浴和韻<lb/>
畫簾雙燕爭花影睡未足海棠驚醒玉骨六銖輕心怯<lb/>
温泉冷　起來弄色芙蓉鏡分外好髻鬆鈿整無力倚<lb/>
薫籠呼㸃龍團餅<lb/>
　　　夜坐和韻<lb/>
<pb n="KR4j0076_WYG_012-14b"/>
井梧葉落聲如雨又風送小樓砧杵淡月隠屏山花底<lb/>
聞私語　空牀好夢抛人去厮守盡更更更鼓不見謝<lb/>
郎歸燭影搖松麈<lb/>
　　攤破浣溪紗<lb/>
　　　春閨<lb/>
愁倚東風唱踏莎畫屛十二自騰那央及斑鳩天外去<lb/>
喚哥哥　無限翠顰低逺岫幾畨紅淚上横波却與落<lb/>
花千萬㸃一般多<lb/>
<pb n="KR4j0076_WYG_012-15a"/>
　　　即事<lb/>
燕子樓中燕子飛鷓鴣屛外鷓鴣啼笑看蕭郎盤細馬<lb/>
畫橋西　鵝管笙囊調艶曲鳯花簫局試香衣怪底游<lb/>
人爭指道使君妻<lb/>
　　眼兒媚<lb/>
　　　畫眉<lb/>
水晶簾下看梳頭宛轉小眉修自然宮様逺山欲笑新<lb/>
月如鈎　絳仙何用供螺黛淡掃恰風流張郎多事横<lb/>
<pb n="KR4j0076_WYG_012-15b"/>
添一筆帶出閒愁<lb/>
　　西江月<lb/>
　　　新嫁娘<lb/>
月下雲翹䣃早燈前羅帳眠遲今宵猶是女孩兒明日<lb/>
居然娘子　小婢偷翻翠被新郎初試蛾眉最憐妝罷<lb/>
見人時盡道一聲恭喜<lb/>
　　　春恨<lb/>
燕子不歸繡户畫簾空鎖斜陽春風吹夢到池塘芳草<lb/>
<pb n="KR4j0076_WYG_012-16a"/>
對人惆悵　楊柳挂愁百尺杜鵑啼淚千行晚來特地<lb/>
倚紗忩為問落花無恙<lb/>
　　南柯子<lb/>
　　　懶懶和卿謀韻<lb/>
侍女休催繡才郎莫畫眉春來常倩夢追隨只為羅衣<lb/>
不耐曉風吹　垂手嫌紅袖凭肩暱錦帷生憎花影學<lb/>
人窺央得鸚哥傳語却忘誰<lb/>
　　醉花陰<lb/>
<pb n="KR4j0076_WYG_012-16b"/>
　　　寒食<lb/>
春光百五渾依舊細雨宵來湊未到落紅時黙黙東風<lb/>
已向桃花咒　江城客舍孤單候白日清寒透天意也<lb/>
銷魂捲盡疎烟禁得垂楊瘦<lb/>
　　雙調望江南<lb/>
　　　西山燒香曲二首<lb/>
清早起天色趂新晴飛鬢斜拖雙燕翠畫衣薄襯小鴉<lb/>
青素褁玉丁丁　迴鏡照時様稱人情多分拚教游子<lb/>
<pb n="KR4j0076_WYG_012-17a"/>
看私先央及侍兒評公論是輕盈<lb/>
　　其二<lb/>
呼女伴好趂一春閒紅板浪船行緩緩白藤山坐轎端<lb/>
端低扇避人看　拜佛罷夲意不相關戲買粉孩敲朩<lb/>
棒强分葉子賭金環圖得大家頑<lb/>
　　浪淘沙<lb/>
　　　樓上愁和卿謀二首<lb/>
贏得許多愁嵗月悠悠秋風秋雨冷雙眸欲贈湘君搴<lb/>
<pb n="KR4j0076_WYG_012-17b"/>
杜若難問芳洲　長嘯倚南樓霜髩颼颼欄杆拍遍把<lb/>
吳鈎惆悵歸來無個事又上燈篝<lb/>
　　　其二<lb/>
回首仲宣樓浩浩江流楚雲湘雨幾家收畫角西風聲<lb/>
一片烽火神州　准擬泛新愁一葉扁舟珠簾捲盡雁<lb/>
行秋無賴夢魂飛不定何處相留<lb/>
　　　咏昭君套<lb/>
一握小丁貂艶色茸毛金璫滿座總粗豪妝向美人頭<lb/>
<pb n="KR4j0076_WYG_012-18a"/>
上去别様妖嬈　雙尾鬢雲交秀映眉稍若教上馬更<lb/>
多嬌從此香閨添小字喚作昭昭<hi>貂出丁零國</hi>
　　鷓鴣天<lb/>
　　　戲題吳蘂仙畫<lb/>
拂水佳人墮馬妝春來響屧滿横塘繡襦甲帳無消息<lb/>
暮雨瀟瀟空斷腸　筆翡翠硯鴛鴦吳綾三尺寫紅忩<lb/>
青山碧水無人處亂㸃桃花賺阮郎<hi>繡襦甲帳吳彩鸞事暮雨瀟瀟郎不</hi>
<hi>歸吳娘詩也</hi>
<pb n="KR4j0076_WYG_012-18b"/>
　　鵲橋仙<lb/>
　　　佳人<lb/>
月眉星眼烟鬟霧髻渾是一天妝束尤雲殢雨更風流<lb/>
甘折人間庸福　鶯鶯燕燕紅紅翠翠首冠侍兒名錄<lb/>
鴛鴦譜様總平常新翻出憐歡題目<lb/>
　　　落花<lb/>
乍晴乍雨乍寒乍暖做作幾般天氣个人猶自不禁持<lb/>
何計教花魂迴避　正青芳草未衰楊栁只短夭桃年<lb/>
<pb n="KR4j0076_WYG_012-19a"/>
紀落紅萬㸃縱無情賺多少香閨清淚<hi>桃名短命花</hi>
　　南鄉子<lb/>
　　　春愁<lb/>
紅雨曉闌珊寂寞梨花淚未乾飛絮滿庭人倦起偷憐<lb/>
盡日鸚哥話夜寒　巫峽夢雲單懊惱春光一半殘索<lb/>
性閉門推却去孤眠獨讓東風自倚欄<lb/>
　　　除夕<lb/>
榾柮煖爐烟笑勸屠蘇稱合歡自爇沈檀供繡佛低言<lb/>
<pb n="KR4j0076_WYG_012-19b"/>
願妾紅顏勝舊年　隔夜整釵鈿守著梅花不去眠更<lb/>
有一樁郎䜟取團圓預乞明朝拜節錢<lb/>
　　　元旦<lb/>
燈下了妝奩玳瑁堂前春色添萬福歸來無一事憨憨<lb/>
自揭薰籠換繡衫　迎喜出門簷笑看家家下竹簾𤓰<lb/>
子滿階人莫掃纎纎曾帶脂香唾舌尖<lb/>
　　虞美人<lb/>
　　　憐病<lb/>
<pb n="KR4j0076_WYG_012-20a"/>
病魔纔别書帷去又借香奩住懨懨痩骨怯春紗猶向<lb/>
藥烟影裏問殘花　曉來强起妝臺立攬鏡愁眉窄侍<lb/>
兒且罷掠雲鬟恐怕春風多厲不勝寒<lb/>
　　踏莎行<lb/>
　　　閨怨<lb/>
獨上粧樓青山如昨畫眉彩筆春來閣休彈紅雨濕花<lb/>
梢淚珠自向心頭落　可恨東風年年輕薄天涯不管<lb/>
人飄泊漫將薄倖比楊花猶解穿羅幕<lb/>
<pb n="KR4j0076_WYG_012-20b"/>
　　小重山<lb/>
　　　金陵懐古<lb/>
依舊青山繞建康南朝佳麗地草茫茫景陽脂井冷銀<lb/>
牀秦淮月猶照故宮墻　弔古石頭岡大江流日夜幾<lb/>
興亡鷄籠鼠雀滿祠堂君莫問策蹇下斜陽<lb/>
　<lb/>
　<lb/>
　十五家詞巻十二<lb/>
</p>
<p>
</p>
  </div>
</body>
</text>
</TEI>
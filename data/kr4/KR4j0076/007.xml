<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻七</head>
    <p>
<pb n="KR4j0076_WYG_007-1a"/>
欽定四庫全書<lb/>
　十五家詞巻七　　　　　　　休寜孫黙編<lb/>
　　宋琬二鄉亭詞下<lb/>
　長調<lb/>
　　滿江紅<lb/>
　　　燕臺懐古<lb/>
易水東流與西去荆卿長别祖帳處三千賓客衣冠如<lb/>
雪督亢圖中雷雷作咸陽殿上襟裾絶恨夫人匕首竟<lb/>
<pb n="KR4j0076_WYG_007-1b"/>
何為同頑鐡　漸離筑笙歌咽博浪鐡車輪折縦竒功<lb/>
未就祖龍褫魄一死翻令燕國蹙九原悔與田光訣歎<lb/>
千年寒水尚蕭蕭虹霓滅<lb/>
　　　王西樵客逰武林曹頋菴賦詞志喜屬予和之<lb/>
花落錢唐江流濶潮痕初漲問足下何由至此布㠶無<lb/>
恙儵爾波濤如夢裏跫然屐齒来天上恰湘湖蓴菜十<lb/>
分肥為君餉　西湖畔春波漾疎栁外歸樵唱有青油<lb/>
畫舫烏程佳醸風暖遙傳靈隠磬天晴急䇿韜光杖倚<lb/>
<pb n="KR4j0076_WYG_007-2a"/>
危欄百尺看銀塘龍蛇状<lb/>
　　　其二<hi>予與頋菴西樵皆被竒禍得免</hi>
痛定追思瞿塘峡怒濤飛漲嘆北寺皋陶廟側何期無<lb/>
恙荘舄悲歌燕市外靈均憔悴江潭上問綈袍高誼有<lb/>
還無曽誰餉　愁萬斛東流漾五噫句舂間唱恨埋憂<lb/>
無地中山須釀故態狂奴仍未減尊前甘蔗還堪杖笑<lb/>
邯郸夢醒恰三人無殊状<lb/>
　　　其三<hi>西樵以南徐游覽諸作見示</hi>
<pb n="KR4j0076_WYG_007-2b"/>
北固城頭兼天湧銀濤奔漲登覽處頻經戰伐金焦無<lb/>
恙皷枻黿鼉深窟畔振衣鸛雀危巢上手摩挲瘞鶴古<lb/>
殘碑為余餉　弓樣月波中漾欸乃曲橋邉唱望鄉心<lb/>
倍切濃于春釀禽慶欲偕名嶽屨李邕幸免金吾杖笑<lb/>
馬遷貨殖强裁書無聊状<lb/>
　　　其四<hi>西樵長齋佞佛但不戒飲</hi>
春色䦨珊繁花謝紅銷緑漲山一似西施痩損捧心微<lb/>
恙堤上長吟蘇白句樓頭髙話羲黄上喜清齋乆已絶<lb/>
<pb n="KR4j0076_WYG_007-3a"/>
猪肝何須餉　風乍捲輕綃漾烟欲暝金衣唱愛信陵<lb/>
作達沉埋醇釀禹穴天台春正好裹糧且辦青藤杖倩<lb/>
君侯綵筆代丹青雲霞状<lb/>
　　　其五<hi>刀俎餘生欲斷葷者數矣奈茹素輒饑故篇中及之</hi>
伏枕吳山羇愁共桐江春漲喜邂逅客星忽聚酒徒無<lb/>
恙楊惲南山歌太苦鄒陽北闕書難上向精藍深處問<lb/>
枯禅伊蒲餉　雙燕外㳺絲漾六橋側紅牙唱惜杜康<lb/>
骨朽無人能醸我愧老饕難戒肉君方强健何須杖看<lb/>
<pb n="KR4j0076_WYG_007-3b"/>
白衣蒼狗任他忙浮雲状<lb/>
　　　其六<lb/>
吾道榛蕪狂瀾倒百川争漲賴砥柱君家伯仲安流無<lb/>
恙龜䇿何勞詹尹卜龍矕逺過黄初上况陳思才藻氣<lb/>
如虹詩堪餉　請室耗心旌漾擊瓦缶烏烏唱看霜枝<lb/>
緑鬢窮蒸愁醸放逐誰憐亭伯困登臨願借盧敖杖坐<lb/>
西牕剪燭話通宵悲歡状<lb/>
　　　其七<hi>鐡崖頋菴西樵雪洲小集寓中看演邯郸夢傳竒殆為余五人寫照也</hi>
<pb n="KR4j0076_WYG_007-4a"/>
古陌邯郸輪蹄路紅塵飛漲恰半晌盧生醒矣龜兹無<lb/>
恙三島神仙遊戲外百年卿相蘧廬上嘆人間難熟是<lb/>
黄粱誰能餉　滄海曲桃花漾茅店内黄雞唱閲今来<lb/>
古往一杯新醸蒲類海邉征伐碣雲陽市上修羅杖笑<lb/>
吾儕半本未收塲如斯状<lb/>
　　　其八<lb/>
歸去来兮東皋下錦秋湖漲有不腆敝廬海曲年来多<lb/>
恙避地人辭金馬後游仙伴我方壺上羨氷桃火棗大<lb/>
<pb n="KR4j0076_WYG_007-4b"/>
如瓜麻姑餉　㣲雨過清溪漾行樂耳提壺唱喜兒童<lb/>
學灌山妻能醸處士三間容膝屋仙人九節齊眉杖恨<lb/>
衰年脚疾耳將聾新来状<hi>錦秋湖名</hi>
　　　贈趙千門謫官武林<lb/>
竹馬鳩車游嬉日追随里巷九萬里風摶羊角相期同<lb/>
上作賦無過潘岳敏論年頗愧袁絲長記蜃楼影裏望<lb/>
蓬莱心何壮　八义手誰能兩三舎退予非譲惜娥眉<lb/>
嫁晚仙宫蕊榜一柱觀頭堪拄笏匡廬飛瀑三千丈羨<lb/>
<pb n="KR4j0076_WYG_007-5a"/>
滕王髙閣醉憑欄王恭氅<lb/>
　　　其二<lb/>
古郡洪都平反借經綸妙手游刃處昆刀并剪氓寃立<lb/>
剖詰曲羊腸真險絶蘼蕪何事捐新婦嘆樽前涕淚染<lb/>
琵琶青衫袖　湖水畔吳山岫白傅冄髯蘇又更窮愁<lb/>
詩好外孫虀臼長笛倚楼誰解道旗亭歌徧諸伶口向<lb/>
六橋烟雨晩尋春従君後<lb/>
　　　小女歸次淮北舉第三子真州聞報口占志喜<lb/>
<pb n="KR4j0076_WYG_007-5b"/>
　　　寄五文壻<lb/>
齊女門前送歸鷁心旌搖漾忽報道石麟墜地言觀其<lb/>
韔阿大中郎誰得似吾家宅第非虚相羨鳩車竹馬爛<lb/>
如雲烏衣巷　駒千里龍媒眖歕朱汗精俶儻喜元燈<lb/>
耿耿後来能亢蚌老珠胎應有驗渭陽滚滚肩相望伴<lb/>
老夫醉裏踏青山扶笻杖<lb/>
　　　贈既庭弟<lb/>
玉磬山房西窗下論文剪燭兒女輩挽衣問訊酒漿相<lb/>
<pb n="KR4j0076_WYG_007-6a"/>
續往事堪驚如噩夢新愁欲話難更僕悵登山臨水送<lb/>
將歸吾家玉　春草句勞心曲陏苑外逢南菊嘆雪中<lb/>
鴻爪去来何速才子従来悲失路斯人豈合棲空谷約<lb/>
眀春鄧尉看梅花支公屋<lb/>
　　　題尤展成小像<lb/>
賦奏凌雲真才子至尊親許長太息文章憎命驊驑失<lb/>
主放逐身随麋鹿伴英雄志偃蛟龍雨記錦裘躍馬出<lb/>
榆闗題詩處　白雪調無雙手曉風句諸伶口但譍門<lb/>
<pb n="KR4j0076_WYG_007-6b"/>
遣子烹葵呼婦祕笈已窺林屋洞新篘且醉蘭陵酒問<lb/>
朱門高盖幾人存東門狗<lb/>
　　　賀馮郡丞公子秋捷<lb/>
甬上簮纓羨家世䕫龍相繼歌頌遍青州父老白門子<lb/>
弟共道平反隂徳盛髙車駟馬于公第果仙郎髙折一<lb/>
枝歸瑤臺桂　丹鳳翮青麟罽龍為友神英鋭看追風<lb/>
籋電騰驤天際射策江都偕計日論年髙宻封侯嵗問<lb/>
傳臚第一屬何人馮當世<lb/>
<pb n="KR4j0076_WYG_007-7a"/>
　　　李方山歸自滇中喜而有贈<lb/>
西子湖頭送君日楊花飛雪一萬里蠻烟瘴雨朱門空<lb/>
謁雁字不傳滇海路蘆花正映清溪月向莫愁村畔話<lb/>
離愁真竒絶　磨盾志空悲咽題柱願難消歇惜白頭<lb/>
成錯六州之鐡鄉里兒曹偏面冷丈夫拓落因腸熱取<lb/>
嚢中詩巻共青萍燈前閲<lb/>
　　　其二<lb/>
抱瑟歸来歎㳺子飄零南國君賀我商瞿有子狂歌浮<lb/>
<pb n="KR4j0076_WYG_007-7b"/>
白大者纔能呼父執黄雞緑酒娱今夕但無如瓊樹倚<lb/>
堦前誇雙璧　吹玉笛長干陌擕蠟屐江淹宅曰身将<lb/>
隠矣北山之北逺害且尋麋鹿伴那能老作諸侯客况<lb/>
竹溪六逸尚堪招徂徠側<lb/>
　　　又夀方山<hi>時年五十有一</hi>
齊魯之間許君是鬚眉男子歌伏櫪壮懐消減肉生雙<lb/>
髀草檄百蠻功未展裹糧五嶽㳺方始算春秋三萬六<lb/>
千塲平分矣　鴻鵠志誰能擬薑桂質終難徙肯随他<lb/>
<pb n="KR4j0076_WYG_007-8a"/>
踰淮盧橘化而為枳孔北海豪杯斚在孟東野老詩篇<lb/>
羙倚江樓秋夜共吹簫魚龍起<lb/>
　　　從姜九綺季索畫<lb/>
公子才華問驃騎何如第五几席上千巖萬壑丹青佳<lb/>
譜不分胸中藏嶽瀆無端筆底驚烟雨歎虎頭神妙米<lb/>
公顛今其伍　神禹廟松杉古西子里荆榛莽記蘭亭<lb/>
曲水依稀曽覩拙宦長慚踈屐齒後㳺恨不生毛羽愛<lb/>
雲門寺與赤城霞須君補<lb/>
<pb n="KR4j0076_WYG_007-8b"/>
　　　旅夜聞蟋蟀聲作<lb/>
試問哀蛬縁底事終宵嗚咽料得汝前身多是臣孤子<lb/>
孽青瑣闥邉瓔珞草碧紗窗外玲瓏月况兼他萬户𢷬<lb/>
衣聲同淒切　梧葉落西風冽蓮漏滴征鴻滅似杜䳌<lb/>
春怨年年啼血千里黄雲闗塞客三秋紈扇長門妾背<lb/>
銀缸和淚共伊愁床前説<lb/>
　　　有感<lb/>
白眼看人誰作俑嗣宗為虐従此後争相模倣傳来衣<lb/>
<pb n="KR4j0076_WYG_007-9a"/>
鉢許史府中饒結駟翟公門外堪羅雀把乗車戴笠舊<lb/>
時盟成髙閣　交道喪多輕薄思管鮑何由作笑雲翻<lb/>
雨覆一丘之貉對面九疑誰得料填胸五嶽安能鑿願<lb/>
休将腐鼠嚇鵷雛翔寥廓<lb/>
　　　拜方正學先生祠<lb/>
朩末亭邉聴山鬼啾啾宵哭陽九厄衣冠道盡傷哉臣<lb/>
僕七國肯因晁錯觧先生禍比温舒酷訝當年碧血濺<lb/>
蘼蕪今誰緑　魚服泣君王逐瓜蔓殺門生族歎詩書<lb/>
<pb n="KR4j0076_WYG_007-9b"/>
種絶何人能續簡牘空餘南史恨松杉已見長陵秃酹<lb/>
荒祠燈火尚青熒金甌覆<hi>漢書人皆三族王温舒五族先生噀血禁庭至今地無春</hi>
<hi>草</hi>
　　　贈江都令軒轅汶湄<lb/>
誰賦蕪城到今日堪悲鮑照凋瘵後急湏和扁刀圭立<lb/>
効御馬善稱東野畢投巫人羨西門豹有淮南父老詫<lb/>
河清如公笑　書下考仍長嘯辭五斗従吾好忽九霄<lb/>
丹鳳銜来温詔曠典河陽容借宼提封古驛原名邵<hi>邑有</hi>
<pb n="KR4j0076_WYG_007-10a"/>
<hi>邵伯驛</hi>問縣魚挂壁尚依然庖丁道<lb/>
　　水調歌頭<lb/>
　　　祝查伊璜七十<lb/>
巵酒為君夀四座請無喧歳星聞是方朔聊復謫人間<lb/>
歎息佳人空谷天遣平章花月蝦菜五湖船月下雪兒<lb/>
唱新譜小遊仙　泛滄海窺禹穴夢邯郸綠瞳華髪先<lb/>
生骨貎轉翛然放跡烟霞之外髙卧羲皇以上笑拍葛<lb/>
洪肩莫向方壺去少駐一千年<lb/>
<pb n="KR4j0076_WYG_007-10b"/>
　　滿庭芳<lb/>
　　　賀汪于梧舉第十一孫<lb/>
圃號秋霞人如瓊樹新来鶴髪鬖鬖華封人祝惟爾一<lb/>
身兼佳氣充閭瑞靄石麟降蓬矢新添孫枝好荀龍有<lb/>
八薛鳳又成三　華堂臨曲水堦翻紅藥杯映銀蟾更<lb/>
高燒華燭低按鵾絃此日書祥太史報君家象緯頻占<lb/>
分湯餅花前起舞詞客老江淹<lb/>
　　漢宫春<lb/>
<pb n="KR4j0076_WYG_007-11a"/>
　　　秋日同姜如農給諫散步城隅歐陽公集有真<lb/>
　　　州東園記此其遺址也<lb/>
白露蒼烟憶醉翁椽筆曽記東園高臺畫舫安在風物<lb/>
依然重陽近也覓黄花共倚危欄楓林外澄江如練寒<lb/>
鴉千㸃飛翻　頗怪并州舊尹早蓴鱸夢斷偃仰丘樊<lb/>
故鄉烏衣門巷衰草荒阡干戈滿地何従問盤谷斜川<lb/>
君笑曰無如此䖏濠梁秋水之間<lb/>
　　　哭方爾止<lb/>
<pb n="KR4j0076_WYG_007-11b"/>
吾友方干果貧如趙壹賦類相如平生傲睨成癖偏爱<lb/>
狂奴盧龍塞上踐氷霜曽策疲驢堪下酒灤河鮮鯽君<lb/>
言勝四腮鱸　猶記長干握手賀更生冄世清淚霑裾<lb/>
何圖此别千載鄰笛愁余傳經有女問何如六尺遺孤<lb/>
腸斷䖏重開巾笥未裁劉秣陵書<hi>數月前君有書見貽未答</hi>
　　雙雙燕<lb/>
　　　題佟滙白中丞伯仲漁樵圖<lb/>
皤然二老似江左風流惠連康樂綸竿七尺雨笠風簔<lb/>
<pb n="KR4j0076_WYG_007-12a"/>
同著長嘯東臨海若擕手入天台採藥從公看奕仙家<lb/>
<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>取斧柯遺却　行脚蒼巖翠壑笑肩拍洪崖弟酬兄<lb/>
酢山中留客童子一雙馴鶴休戀烟霞髙卧看早晩蒲<lb/>
輪西洛須倩妙手長康重畫麒麟高閣<lb/>
　　髙陽臺<lb/>
　　　為朱鶴菴侍史王郎作<lb/>
何䖏逢君落花時節嫩楊乍囀鶯簧小閣沉沉鄂君繡<lb/>
被生香紅牙按罷渾無力倚東風更換霓裳背蘭缸横<lb/>
<pb n="KR4j0076_WYG_007-12b"/>
波偷展低問周郎　東君為汝傍徨倩珊瑚在枕玳瑁<lb/>
為梁海燕同棲一時嬌艶無雙従此蛾眉㕘意畫應見<lb/>
慣不辨鸞凰漫猜他佳人碧玉夫婿王昌<lb/>
　　念奴嬌<lb/>
　　　郭璞墓<lb/>
𢎞農太守挽羲輪三舎乃心王室龜䇿如神撩蠆尾臣<lb/>
命盡扵今日氣作長虹魂歸華表骨𦵏金鰲脊馮夷舞<lb/>
罷數聲欸乃漁笛　安得温嶠懐中通天犀借我下窺<lb/>
<pb n="KR4j0076_WYG_007-13a"/>
龍國江左夷吾今在否石馬沉埋荆棘鐡甕旌旗金山<lb/>
鐘磬閲盡興亡迹中泠滿酌一帆髙挂遙碧<lb/>
　　　重過汪氏容園<lb/>
辟疆池館是誰剪瓜步江流餘沚放逐餘生雙不借重<lb/>
看水窮雲起怪石㟏岈孤亭窈窕蘿薜藏山鬼行行且<lb/>
止呼童為摘蒼耳　堪歎滄海桑田洛陽金谷轉眼荆<lb/>
榛裏舞榭歌臺真可惜愁殺烏衣燕子百頃清潭十圍<lb/>
灌朩桐又生孫矣故人擕手為言樹猶如此<lb/>
<pb n="KR4j0076_WYG_007-13b"/>
　　　九日王西樵姜如農程穆倩王爾調家伯獻登<lb/>
　　　慧光閣<lb/>
昔人多事把今日名以佳名重九青女連宵渲染作淺<lb/>
碧深黄林藪傑閣千尋長江一瀉瓜步晴如豆帆檣飛<lb/>
下夕陽還繫堤栁　休問髙㑹龍山參軍同幕府其人<lb/>
存否古往今来屬我輩復共天涯杯酒目送飛鴻詩成<lb/>
戲馬莫放持螯手逺公微笑醉中應恕狂叟<lb/>
　　　館金陵馴象門今廿有二年孫道宣以詞見示<lb/>
<pb n="KR4j0076_WYG_007-14a"/>
　　　賦此<lb/>
長干西畔記鴉藏新栁朱樓之下問是盧家年十五嬌<lb/>
小莫愁未嫁鸚鵡籠邉侍兒教演曽把髯奴罵鞦韆時<lb/>
節玉簫聲在簾罅　惆悵司馬清狂横琴三弄却鳳求<lb/>
凰也鼙鼓歸来人世換都付水流花謝修竹依然畫欄<lb/>
何在俯仰餘悲咤唾壺敲缺不禁清淚如瀉<lb/>
　　　丙午小春善伯希韓招諸同人宴集紅橋之韓<lb/>
　　　園分韻<lb/>
<pb n="KR4j0076_WYG_007-14b"/>
玉鈞斜畔最傷心游子斷腸難續佳麗繁華誰領畧惟<lb/>
有清狂杜牧我輩重来為歎苦短急辦三條燭天寒朩<lb/>
落佳人同倚修竹　况乃詞客都豪雍容車騎落筆雲<lb/>
烟簇樂莫樂兮今夕㑹莫學阮公癡哭緑酒黄橙銀筝<lb/>
翠袖偷送初成目朦朧别後知他何䖏金屋<lb/>
　　水龍吟<lb/>
　　　乙已除日得家報新置朩峪山荘慨然有終老<lb/>
　　　之意喜而賦此<lb/>
<pb n="KR4j0076_WYG_007-15a"/>
幾年鼎鑊風波賦初衣菟裘纔築白雲萬疊蒼松千笏<lb/>
清溪一曲歸去来兮臨流設釣登山驅犢謝鄰翁問訊<lb/>
叮嚀寄語第一事多栽竹　人世竟同蕉鹿夢驚回黄<lb/>
梁方熟天公賜與一丘一壑數椽茅屋急辦長鑱早營<lb/>
圓笠樂吾盤谷笑三閭多事此身將隠何勞龜卜<lb/>
　　風流子<lb/>
　　　贈劉峻度兼送令弟孝亷公車北上<lb/>
竹西歌吹地樊川客杜牧擅風流問壇坫主盟誰操牛<lb/>
<pb n="KR4j0076_WYG_007-15b"/>
耳孝標苗裔豪邁無儔身將隠簮裾如敝屣丘壑信優<lb/>
㳺二八鶯喉嬌歌子夜十三雁柱低按凉州　蘭亭髙<lb/>
㑹罷紗窗頻剪燭厯亂觥籌為道鬚眉如此笑拂吳鈎<lb/>
歎錦瑟華年是鄊堪老青州従事此外都休更喜火攻<lb/>
阿弟五鳳能修<lb/>
　　沁園春<lb/>
　　　誚白髭<lb/>
歎息吾衰兩兩三三霜雪盈頦怪素絲若練偷描病態<lb/>
<pb n="KR4j0076_WYG_007-16a"/>
銀莖如㦸硬作愁媒面目生疎主人訝客何所聞而不<lb/>
速来還防汝入宫見妬朋輩嫌猜　况逢貝錦蚊雷更<lb/>
顛倒雌黄蛇與虺歎黒雲突起九閽難呌青蠅欲弔隻<lb/>
影堪哀不自我先不自我後汝乃乗危利我災炎凉態<lb/>
笑星星髯也果小人哉<lb/>
　　　又代髭問答<lb/>
兀坐支頥童子前来再拜致詞告先生頰上荒蕪不治<lb/>
非其種者鋤而去之鼻堊須斤眼翳湏刮蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>當門亦<lb/>
<pb n="KR4j0076_WYG_007-16b"/>
見<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>先生曰姑徐徐㸃染化白為緇　鬚言君請無疑<lb/>
念交絶何須口有疵試數君素友丹鷄白水嵗寒有㡬<lb/>
能比松枝我獨憐卿卿何棄我患難周旋不暫離吾知<lb/>
愧謝叟誠長者下榻于兹<lb/>
　　　題李考叔聞雞起舞<lb/>
有客于䰄長劍巍峩殆竒士歟憶請纓北闕曽馳鹿塞<lb/>
上書幕府親厯無閭伏櫪興嗟投竿空老三竺橋邉有<lb/>
敝廬杯䦨後任唾壺敲缺一枕蘧蘧　當年士雅何如<lb/>
<pb n="KR4j0076_WYG_007-17a"/>
試酹酒荒原弔望諸嘆元龍湖海徒眠髙閣侯王甲第<lb/>
懶曳長裾擊筑狂歌登樓悲憤變作銀鉤蠆尾書掀髯<lb/>
笑倩羊欣白練揮灑無餘<lb/>
　　　同繆湘芷前輩及王仲昭諸子看郭園牡丹<lb/>
惆悵梅花幾日飄零青子纍纍喜盈盈欲笑洛川㳺女<lb/>
亭亭未嫁溪畔西施狡獪東君揉鉛搓粉傾國粧成第<lb/>
一枝端詳䖏待緑烟滅後明月来時　叮嚀冄拜封姨<lb/>
向錦石雕欄好䕶持羨池邉嬿婉一雙燕子香中眠食<lb/>
<pb n="KR4j0076_WYG_007-17b"/>
百隊蜂兒座客皆豪主人拚醉争看山公倒接䍦重㳺<lb/>
數教柴扉休掩来往無期<lb/>
　　　程穆倩六十初度作朩蘭花慢自夀中借禽蟲<lb/>
　　　為喻索題賦此<lb/>
何以觴君非狷非狂石戸之農更髙懐磊磊如求旦鳥<lb/>
孤踪踽踽號可憐蟲六十平頭自嘲自夀炙轂雕龍縂<lb/>
未工斯人也信諧方曼倩癖似張融　寓言十九朦朧<lb/>
笑蜾臝鷦鷯趣不同看華胥世界魂㳺燕國南柯太守<lb/>
<pb n="KR4j0076_WYG_007-18a"/>
腹坦槐宫銅雀崔巍金貂富貴烏有先生亡是公三杯<lb/>
後任蠻争角左蝨走褌中<lb/>
　　　題陳其年烏絲詞<lb/>
天上張星游戯人間我幸見之羨高陽里第門纔旋馬<lb/>
西園公子賦必探驪八斗才華五陵逸氣虀臼争𫝊絶<lb/>
妙辭旗亭上有諸伶按拍玉笛金徽　奚嚢白雪霏霏<lb/>
信此曲従来和者稀似秦郵太史風流旖旎渭南老子<lb/>
渾脱雄竒揚子濤深洞庭月冷應有魚龍駭且飛觀止<lb/>
<pb n="KR4j0076_WYG_007-18b"/>
矣待曹王敵手險韻重題<lb/>
　　　題孫坦夫想想園<lb/>
達者荘生寓言十九天地蘧廬歎世人勞攘求田問舎<lb/>
經營惨澹種栁栽蒲金谷豪奢平泉佳勝魚鳥楼臺縂<lb/>
畫圖今安在見雕梁去燕寒樹啼烏　先生晩狎樵漁<lb/>
早悟却浮生是夢歟看朱甍畫棟都成泡影丹丘碧海<lb/>
随䖏吾廬結構徒工後人誚拙千頃何須覓朩奴非非<lb/>
想向羲皇高卧彭羨為徒<lb/>
<pb n="KR4j0076_WYG_007-19a"/>
　　　又<lb/>
烏有園林幻耶真耶其如墨荘問陳家結綺空餘眢井<lb/>
隋宫錦樹但有垂楊孝子追思悲深肯構杖履依稀不<lb/>
暫㤀歸来些在閬風之圃廣漠之鄉　誰言大壑舟藏<lb/>
况電馬飇車鮮定方譬生前嗜芰無㤀屈到沒而尸祝<lb/>
不替庚桑神所馮依精魂来往月榭風軒白石牀真佳<lb/>
話似桃源雞犬未是荒唐<lb/>
　　　題陳希夷大書夀字為同年張蓼匪祝<lb/>
<pb n="KR4j0076_WYG_007-19b"/>
西岳峻<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>有仙人髙卧曽跨青牛見山蓀亭畔蒼苔石<lb/>
室雲臺觀裏素牓銀鈎夭嬌㳺龍蹁躚舞鳳筆陣鍾王<lb/>
未可儔装演了向錦堂髙挂第一箕疇　使君文采風<lb/>
流賦歸去来兮尚黒頭羨玉燕開祥前身昴宿金貂累<lb/>
葉家世留侯甲子初周鬚眉未艾種菊栽松樂事稠将<lb/>
進酒喚希夷睡醒同醉金甌<lb/>
　　　題陳蟄菴三一一三圖<lb/>
所謂伊人玉貎頎然碧瞳紫髯羨荷裳蕙帯五陵公子<lb/>
<pb n="KR4j0076_WYG_007-20a"/>
黄冠葛屨丈室瞿曇鶴立仙姿虎頭妙筆頰上添毫一<lb/>
二三參同契任洪崖把臂彌勒同龕　飄蕭素髪鬖鬖<lb/>
似柱下猶龍問老𥅆向世出世間先窺太極用無用䖏<lb/>
椎破連環形影交㤀畫圖三昧白板枯禅不待㕘従君<lb/>
老願擔簦五岳結制精藍<lb/>
　　　題王壻五文小像<lb/>
椘椘王郎有美清揚雜佩瓊瑛羨白玉牀邉右軍坦腹<lb/>
烏衣巷口小女提<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>二十年来居諸荏苒驚見兒曹項<lb/>
<pb n="KR4j0076_WYG_007-20b"/>
領成還聴得旁人争説玉潤氷清　更憐磊磊英英似<lb/>
遏末封胡舊有名喜蠟屐重来同探禹穴貂裘垂敝且<lb/>
住吳城伏櫪悲歌題橋壮志千里驊騮待一鳴吾衰矣<lb/>
賴門楣有客歸老柴荆<lb/>
　　　送孫無言歸黄山<lb/>
鎮日思歸臨水登山云胡不歸羨君誠髙士堪五湖長<lb/>
予其逋客愧北山移結遍賢豪厭聞歌管十載揚州夢<lb/>
已非家何在有珠簾雲海雪竇烟霏　年年車馬逶遲<lb/>
<pb n="KR4j0076_WYG_007-21a"/>
空折盡隋堤栁幾枝笑故園三徑桂蘭頻老層巒萬疊<lb/>
猿鶴長啼或問先生笑而不答待滿詞人餞别詩真歸<lb/>
矣任山靈見誚百罰奚辭<lb/>
　　　張黄門敉菴招飲郊園感舊而作<hi>君有愛子最愛吾兒亦吳</hi>
　　　<hi>姬出也</hi>
把酒花前俛仰乾坤猶剰吾曹憶西清奉引曽陪汲黯<lb/>
南冠憔悴同祭臯陶諌草空焚釣竿長把三徑荒蕪仲<lb/>
蔚蒿長安道嘆東門黄犬㡬度悲號　於今華髪蕭蕭<lb/>
<pb n="KR4j0076_WYG_007-21b"/>
但痛飲狂歌興未消向蓮社㕘禅無人能觧醉鄉娱老<lb/>
有托而逃白眼看他飛揚䟦扈蜾臝螟蛉之二豪三年<lb/>
後問兩家兒子誰似枚臯<lb/>
　　　金公調賢而隠於醫有園林竹石之樂年已逾<lb/>
　　　六新納一姬先生素患頭風作此詞嘲之<lb/>
栁暗柴門苔深竹徑芍藥初紅羨烟霞髙卧結廬水曲<lb/>
鹿麋為伴避世牆東女子知名兒童拍手笑指韓康藥<lb/>
滿籠吾何幸向繩床丹竈鎮日相従　朝来睡起初慵<lb/>
<pb n="KR4j0076_WYG_007-22a"/>
恰神女飛来第幾峰看博山爐底雙眠翡翠緑紗忩外<lb/>
並蔕芙蓉我輩鍾情温柔堪老鶴似精神玉似容催粧<lb/>
賦校陳琳檄草立愈頭風<lb/>
　　賀新郎<lb/>
　　　為楊漢汾納姬作<lb/>
寳鏡嬌鸞舞恰蘭舟迎来桃葉香凝金縷八月廣陵秋<lb/>
色好吹上逺山眉嫵問今夕三星在户廿四橋頭明月<lb/>
在倩紅牙翠管翻花譜情定句為郎補　粧成倦倚梅<lb/>
<pb n="KR4j0076_WYG_007-22b"/>
花塢問檀郎未諳心性偷詢鸚鵡咫尺蓬山誰得到長<lb/>
是君家為主算只有信陵公子一片雄心無處寄向温<lb/>
柔隊裏尋鄉土歌且醉戌籌五<lb/>
　　　蕭山任干之成進士歸里作此詞以贈之<lb/>
我愛任公子把珊瑚綸竿垂䖏六鰲連起三百人中君<lb/>
最少賦奏天顔有喜暫勞汝烹鮮妙指杏苑看花青絲<lb/>
騎欹帽簷踏遍長安市喧驟貴洛陽紙　宫袍晝錦高<lb/>
陽里恰湘湖蓴絲正熟故人来止一笑登堂開家醸盤<lb/>
<pb n="KR4j0076_WYG_007-23a"/>
有青梅朱李雞再唱老夫醉矣萬里長風方破浪羨龔<lb/>
黄事業従兹始天下士獨卿耳<lb/>
　　　為侍御楊琢菴題像<lb/>
野鶴昻藏意是當年弹文柱後楊球司𨽻驄馬連錢霄<lb/>
漢上騎出五侯争避誰信道蛾眉見忌飄泊東南天地<lb/>
外長五湖不待官家賜逢醉尉防其詈　虎頭妙筆真<lb/>
無二寫元龍豪舉不似三閭顦顇歴遍九州夷險路惟<lb/>
有醉鄉堪寄更許我入林把臂二八婵娟弹錦瑟倩尊<lb/>
<pb n="KR4j0076_WYG_007-23b"/>
前暫閣英雄淚歌既闋唾壺碎<lb/>
　　　吳薗次太守五十初度<hi>有序</hi>
　薗次吳君延陵華胄姑射仙姿藝苑笙簧執珠盤之<lb/>
　牛耳巖廊珪璧羨玉署之鳳毛黄蔴紫綍領絲綸宻<lb/>
　勿之班皂盖朱轓在山水清幽之地威行破柱聿害<lb/>
　馬之先驅恵洽窮檐見飛鴻之爰集跂彼織女七襄<lb/>
　弗困扵繭絲嗟我農人萬井無悲于星罶行春勸稼<lb/>
　不驚鷗鷺之鄉載酒看雲遍踐䴥猿之徑鄭當時之<lb/>
<pb n="KR4j0076_WYG_007-24a"/>
　好客邑有飛郵范史雲之飲氷釡無餘粟洵哉才望<lb/>
　兼収政稱亷卓風流嗣美吏號神仙者也節届迎長<lb/>
　公為始滿無疆遐算随宫縷以俱添有美一人采民<lb/>
　風而偕樂逢斯令序應南極之星辰躋彼公堂進前<lb/>
　溪之歌舞某偶因覽勝暫維雪夜之舟幸與論文屢<lb/>
　跋蕭齋之燭言觀父老飫聞獻兕之歌濫厠賓朋聊<lb/>
　展放鳩之悃敬陳下里以侑一觴<lb/>
山水菰城好算従来風流刺史栁顔雙表君自玉皇香<lb/>
<pb n="KR4j0076_WYG_007-24b"/>
案吏謫向方壺員嶠隼旟至豺狼立掃鳴鼓放衙無箇<lb/>
事對堂中六客攄長嘯誰喚起孫莘老　駢闐士女歡<lb/>
相告道吾君今年稱艾朱顔彌皎百榼千觚齊拜舞不<lb/>
似醉翁潦倒佳客有鄒枚顔鮑洗盞髙臺臨翠巘任觥<lb/>
籌厯亂霜天曉何足羨中書考<lb/>
　　　題松鶴圖為金鎮逺憲長夀<lb/>
甲第誰能亞一堂中謝家珠樹鮑家驄馬善體重華欽<lb/>
恤意清問先扵矜寡早貫索光芒退舎父老扶笻来獻<lb/>
<pb n="KR4j0076_WYG_007-25a"/>
兕道騶虞幡下無寃者天賜與萬間厦　蹁躚雙鶴孤<lb/>
山下似君侯雄姿磊落風期灑灑松底茯苓千嵗外堪<lb/>
佐錦堂盃斚且莫把玉山頹也三竺六橋新雨後恰笙<lb/>
歌畫舫公餘暇㳺秉燭留佳話<lb/>
　　　方繡山同年長郎新娶<lb/>
海燕雕梁語認烏衣舊家宅巷雙棲偕旅小謝翩翩如<lb/>
逸少千里驊騮初舉羨孔雀屏風開䖏家在鳳凰臺畔<lb/>
住紫鸞車簇擁吹簫侣天付與𤣥霜杵　阿翁早觧淵<lb/>
<pb n="KR4j0076_WYG_007-25b"/>
明組記摩挲掌中英物石麟誇汝佳婦佳兒雙白璧詩<lb/>
奏南陔華黍劉表男兒纔尺許欲倩蹇修他日後卜西<lb/>
鄰勉娶田家女呼老友烹肥羜<lb/>
　　　楊商賢病起話舊賦此志感<lb/>
吾輩今衰也憶當年偕㳺諸子天街躍馬䟦扈飛揚驚<lb/>
四座況有穪衡善罵<hi>謂青蚓也</hi>同醉酒昭王臺下袒裼髙樓<lb/>
呼五白和悲歌旁若無人者懐古昔追風雅　回頭萬<lb/>
事成飄瓦況新来友人彫喪船餘書畫惻愴山陽思舊<lb/>
<pb n="KR4j0076_WYG_007-26a"/>
賦鄰笛何堪中夜算只有窮愁東野桃葉渡頭聊卜築<lb/>
問秋娘尚復能妖冶君不語淚盈把<lb/>
　　　登燕子磯閣望大江作<lb/>
絶壁銜飛閣倚寒空嶒<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>窈窕是誰琱琢六代興亡如<lb/>
逝水烟冷千尋鐡索夢不到烏衣簾箔結綺臨春歌舞<lb/>
散大江流尚繞青山郭悲自語簷邉鐸　滔滔東下風<lb/>
濤作俯層欄黿鼉出沒雪山歕薄况是清秋明月夜何<lb/>
處楼船吹角早驚起南飛烏鵲估客船従巴蜀下看帆<lb/>
<pb n="KR4j0076_WYG_007-26b"/>
檣半向青天落吾欲醉騎黄鶴<lb/>
　　　寄懐黄仙裳<lb/>
雙槳将鳴也投半刺汝南叔度丰姿閒雅倒屣延君居<lb/>
上座談笑風生朱夏長太息娉婷未嫁袖出明珠三百<lb/>
斛是元和而上開元下堪把臂逺公社　相思久矣相<lb/>
逢乍立斯須迴帆羯鼓為君重打同學少年多不賤强<lb/>
半五陵衣馬誰信道黄鍾喑啞載酒陳琳荒塚畔是當<lb/>
年曽遇知音者千載後爾其亞<lb/>
<pb n="KR4j0076_WYG_007-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0076_WYG_007-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十五家詞巻七<lb/>
</p>
<p>
</p>
  </div>
</body>
</text>
</TEI>
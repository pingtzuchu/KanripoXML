<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻十四</head>
    <p>
<pb n="KR4j0076_WYG_014-1a"/>
欽定四庫全書<lb/>
　十五家詞巻十四　　　　　休寜孫黙編<lb/>
　　陳世祥含影詞上<lb/>
　語言文字之所發恒本乎其人之性情嘗持此以取<lb/>
　友百不失一今讀吾友陳子散木含影詞而竊有怪<lb/>
　焉散木素狷介不為茍容落落寡合與同好堅則金<lb/>
　石意所不屬望望然去之性嗜飲善治觴政生平博<lb/>
　覽强記毎與座客㑹𨽻事肆應不竭健辯論遇客或<lb/>
<pb n="KR4j0076_WYG_014-1b"/>
　不合抗首立拄之不少遷隨或憾焉散木聞而曰我<lb/>
　之所嫉怒我固然即爾見喜正復何益予嘗述其言<lb/>
　其舉於鄉也方弱冠當是時士子以科名為貴競以<lb/>
　得失相重輕散木才勇氣銳得此又蚤盛自期待岸<lb/>
　然不與庸俗接其慕之而不獲從與游者多怨恨散<lb/>
　木絶不為意旣屢困公車又顛連大故不得已而筮<lb/>
　仕得保定之新安令終以不肯折腰解組歸益獨行<lb/>
　其意託興于詩詞雅好游名山水之所在淹留至忘<lb/>
<pb n="KR4j0076_WYG_014-2a"/>
　歲月家人生產不問也夫以孤騫簡傲之性而為填<lb/>
　詞則妍越娬媚淫放蕩逸如冶容靚粧目遇心搖使<lb/>
　予初未交其人而遽讀其詞謂出自風流年少無疑<lb/>
　也皮日休常怪宋廣平之為人謂其鐵心石腸而為<lb/>
　梅花賦則清便艷發類南朝徐庾體彷之而作桃花<lb/>
　賦穠麗纎巧亦極其致東坡序沈太守牡丹記則云<lb/>
　公自耆老重德而予又方惷迂濶其于此書無乃皆<lb/>
　非其人以予觀於散木亦云然哉梓成屬序于予予<lb/>
<pb n="KR4j0076_WYG_014-2b"/>
　曰散木之詞不待予文而傳也然千載而下讀其詞<lb/>
　而觀予斯文以想見其為人則其人之性情非予莫<lb/>
　之傳也然兹刻也為家桴葊董其役以傳於世則桴<lb/>
　葊表彰之功謂又可沒也哉慈湖孫金礪撰<lb/>
　小令<lb/>
　　閒中好<lb/>
　　　還書<lb/>
書空寄閣著不開封添上儂邊淚還君訝不同<lb/>
<pb n="KR4j0076_WYG_014-3a"/>
　　夢江口<hi>即單調望江南</hi>
　　　春盡<lb/>
春去罷因甚却闗情最是栁絲長不了何來燕子語偏<lb/>
明怕要下堦行<lb/>
　　南鄉子<hi>第二體</hi>
　　　倦<lb/>
重門深閉細草如煙煙滿砌日長睡起獨凭欄看鴛鴦<lb/>
雙雙飛去又飛還<lb/>
<pb n="KR4j0076_WYG_014-3b"/>
　　西溪子<lb/>
　　　不至<lb/>
留得暮雲千葉葉葉都成愁結倚髙樓山凝碧人獨立<lb/>
待不思量又憶憶成癡月明知<lb/>
　　如夢令<lb/>
　　　暮春<lb/>
聽說暮春來到不忍見花成草欹枕問巫山又被鶯聲<lb/>
喚覺黄鳥黄鳥有箇人兒煩惱<lb/>
<pb n="KR4j0076_WYG_014-4a"/>
　　　睡醒<lb/>
誰道客愁蕭屑偏有梅花交接意味恁幽清投向詩魂<lb/>
安貼竒絶竒絶又是月光如雪<lb/>
　　　昨日<lb/>
花朶朶如人淚一盞酒來竟醉<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>醉不敎醒看好時光<lb/>
都廢無味無味滑是一團疑謎<lb/>
　　　席上有贈<lb/>
聽徹玉簫聲裏字字雨雲旖旎醉眼艷層波散作坐間<lb/>
<pb n="KR4j0076_WYG_014-4b"/>
霞綺倦矣倦矣好向人懷便倚<lb/>
　　　客中<lb/>
纔看桂花黄絮待趁晚潮歸去真正沒來繇便把冬春<lb/>
發付還住還住又是紫薇一樹<lb/>
　　　次梅木山夜坐韻<lb/>
鉤月刺開雲空簾外紫薇影重我也憶當初聽徹紅樓<lb/>
獰鳳都夢都夢一様悄然情動<lb/>
　　天仙子<hi>第一體</hi>
<pb n="KR4j0076_WYG_014-5a"/>
　　　苦雨<lb/>
織盡雨絲難作匹廵檐一鳥窺人立不知天有幾多愁<lb/>
風恁劈冷雲積應縁誤發殘花檄<lb/>
　　定西番<lb/>
　　　冬日敬亭讌集<lb/>
鎮日樓頭相對鋪月澹著雲輕枕前横　踏向稜稜冰<lb/>
壑水泉流暗聲三尺雛松剪剪似雛僧<lb/>
　　長相思<lb/>
<pb n="KR4j0076_WYG_014-5b"/>
　　　郊行<lb/>
開花風落花風酒旗安頓小橋東敎人駐玉驄　一重<lb/>
溪兩重溪弱栁遮藏曲曲籬黄鶯獨自啼<lb/>
　　相見懽<lb/>
　　　再晤西若<lb/>
輕輕颺起嬌紅小春風迎到欄杆側畔出簾櫳　斂眉<lb/>
語攜手歩意無窮那時去也魂斷畫堂中<lb/>
　　思帝鄉<hi>第三體</hi>
<pb n="KR4j0076_WYG_014-6a"/>
　　　雨不止逐阻郊遊之約<lb/>
都休留春春也羞樹樹好花落盡似清秋怕向樓前望<lb/>
見休教上玉鈎又是垂楊影裏呌鳴鳩<lb/>
　　　歸思<lb/>
歸休百花香欲流正是淺紅柔白滿汀洲好去周旋芳<lb/>
草風光到處收莫待落花庭院惱斑鳩<lb/>
　　醉太平<lb/>
　　　偶見<lb/>
<pb n="KR4j0076_WYG_014-6b"/>
珊珊玉鈎飄飄翠幬倚欄覷見温柔是誰家畫樓　欲<lb/>
窺又羞欲行又留盼人頻轉清眸怎敎人不愁<lb/>
　　蝴蝶兒<lb/>
　　　春詞<lb/>
蝴蝶兒拂花枝紗窻小女學新詩拈來微咏之　倦則<lb/>
和花睡雙雙似有私相看陡地動人思停毫不語時<lb/>
　　昭君怨<lb/>
　　　春陰久寄姑孰<lb/>
<pb n="KR4j0076_WYG_014-7a"/>
煙雨蕭蕭寒重待盼靑山成夢夢裏是離愁古揚州<lb/>
江水巫山雲逺寸寸客懷如剪莫要寫新詩晩來時<lb/>
　　女冠子<hi>第一體</hi>
　　　春日<lb/>
相思獨自不及雙雙燕子鎮相憐花影勤催日爐香嬾<lb/>
續煙　夢中空有淚鏡裏更無言任他飛燕子不開簾<lb/>
　　㸃絳唇<lb/>
　　　聞篴<lb/>
<pb n="KR4j0076_WYG_014-7b"/>
煙靄全収逺空一色青如削笛聲依約向酒腸頻掠<lb/>
翻下庭花字字相思託牽情著月兒將落人在欄杆角<lb/>
　　浣溪紗<lb/>
　　　午泛歸西園<lb/>
蝶子尋花逐逐忙一溪春緑膩歸航杏煙深處讀書莊<lb/>
　織栁欲成鶯襯貼壘巢未就燕商量迎人小犬出東<lb/>
墻<lb/>
　　　小窻<lb/>
<pb n="KR4j0076_WYG_014-8a"/>
流水流雲入畫圖畫來端的總糢糊小窻筆墨太生疎<lb/>
　乳燕聽時如可解落花掃去又誰鋪焚香整日破工<lb/>
夫<lb/>
　　　閱世說新語<lb/>
頭上還餘漉酒巾庭空不曬寶吾褌庾郎此日未知貧<lb/>
　赤玉胷中無宿物藍田舉體豈常人長卿慢世我思<lb/>
存<lb/>
　　　夢中作<lb/>
<pb n="KR4j0076_WYG_014-8b"/>
萍子横鋪絮一池綠牕正擬落花題一春情事鬢先知<lb/>
　未免多情風力倦可能無恨月容衰扶持好夢與鶯<lb/>
兒<lb/>
　　　贈采文<lb/>
雛筍初齊萬緑香參紅束素小兒郎生來宜近讀書牕<lb/>
　沉甲細添簫局火岕尖鮮試越甆湯學書敎寫十三<lb/>
行<lb/>
　　　再示采文<lb/>
<pb n="KR4j0076_WYG_014-9a"/>
香粉揉成玉琢將憨情嗔態總難忘箇儂年紀正思量<lb/>
　睡裏著驚真覺怯笑中推酒未全莊悄無人處可相<lb/>
當<lb/>
　　　初夏<lb/>
只說春歸不惹愁辭春還與悶相勾草窠遍地碧如油<lb/>
　鶯舌已無前日滑栁腰可似向來柔斷腸都在最髙<lb/>
樓<lb/>
　　　將雨<lb/>
<pb n="KR4j0076_WYG_014-9b"/>
莽霧癡雲釀宿陰較儂愁緒一般深日長無事費沉吟<lb/>
　要頓閒情拈蠟葉怕粘冷夢熨香衾小牕今夜雨淋<lb/>
侵<lb/>
　　　贈璚孫<lb/>
自是緱山品絶倫珠勻玉瑩想風神乳名直得喚珍珍<lb/>
　摒當筆床都藴藉捧持酒盞更温文越歌應不忿莊<lb/>
辛<lb/>
　　戀情深<lb/>
<pb n="KR4j0076_WYG_014-10a"/>
　　　贈妓<lb/>
掩袖留香香未許弱煙如緒雙絲花罅透雲痕欲銷魂<lb/>
　低鬟小語不敎聞鵲腦為郎温微雨淺寒吹户燭黄<lb/>
昏<lb/>
　　歸國遙<lb/>
　　　樓上<lb/>
非悞沙觜水痕遊子路只為逺山相䕶把行人隔住<lb/>
看得暮雲棲樹晩風都似絮又是歸鴉無數傷心和影<lb/>
<pb n="KR4j0076_WYG_014-10b"/>
訴<lb/>
　　巫山一段雲<lb/>
　　　四月二十日<lb/>
是客雲為夢飄零惜去年斷魂曾泥酒尊前衣帶鎮相<lb/>
憐　舊曲閒翻譜新聲自注箋小窻心性夕陽天幽意<lb/>
若為傳<lb/>
　　減字木蘭花<lb/>
　　　晚閨<lb/>
<pb n="KR4j0076_WYG_014-11a"/>
愁人隻影燕怕凄凉歸不肯却去花間展轉空將翎翅<lb/>
翻　惱人明月悄地來窺藏不迭待向房中又是清清<lb/>
冷被籠<lb/>
　　　獨坐<lb/>
曲欄新竹一碧碾成千箇玉静掩籬門野鳥聲聲亂喚<lb/>
人　緑陰如許小袂輕凉疑墜雨閒譜詩餘遍向芭蕉<lb/>
葉上書<lb/>
　　　自遣<lb/>
<pb n="KR4j0076_WYG_014-11b"/>
憶春無幾愁到而今今夏矣萬頃寒雲夏已賖秋二十<lb/>
分　愁懷抖亂晴雨難慿誰可斷雨意如疑㸃滴都無<lb/>
絲又絲<lb/>
　　　題宗梅岑小香居士像同王西樵作<lb/>
吟情如許日向人間題好句誰信屯亶老矣吾徒三十<lb/>
年　重尋舊藁人道君家當日好問取圖中却遜吟情<lb/>
老更工<lb/>
　　菩薩蠻<lb/>
<pb n="KR4j0076_WYG_014-12a"/>
　　　閨怨<lb/>
落花萬片如堪數和烟織就相思縷甚處呌黄鸝黄鸝<lb/>
却呌誰　遊絲無箇事只管隨花住歸燕鬬人愁雙雙<lb/>
踏玉鈎<lb/>
　　　社集看菊<lb/>
庭無凡卉花壇浄小闌披拂隨花性大釂總深觴花容<lb/>
入酒黄　翠紅兼艷紫白更佳如此醉倒便花前擕花<lb/>
伴月眠<lb/>
<pb n="KR4j0076_WYG_014-12b"/>
　　　客夜<lb/>
冷風索索尋牕紙那堪更是亷纎雨半睡過黄昏殘燈<lb/>
偏著人　閒愁無可破夢裏成真箇醒睡總來難雙眸<lb/>
枕上乾<lb/>
　　　題閨人繡幅<lb/>
倪迂戲寫秋山藁兩間茅屋霜林曉屋後枕髙灘蕭蕭<lb/>
竹幾竿　指尖聊染渲直作鍼神看小置畫圖中香閨<lb/>
一夜工<lb/>
<pb n="KR4j0076_WYG_014-13a"/>
　　　夜飲梅花閣用前韻却贈主人<lb/>
尋幽每愛郊園浄晴郊得盡風雲性新釀恰浮觴充盤<lb/>
一楙黄　斕斒楓遍紫悔不秋來此一夕抵從前更深<lb/>
仍未眠<lb/>
　　　贈友人<lb/>
句拈本色求圓淨栁周香艷詞天性佳句引傳觴秦歐<lb/>
自壓黄　選花黄白紫餘色何堪此更要索從前挑燈<lb/>
共不眠<lb/>
<pb n="KR4j0076_WYG_014-13b"/>
　　　幽晤<lb/>
上弦月落黄昏院驚人乍似雙飛燕已是出來難疎屏<lb/>
又夜寒　拚得相思各莫更人前謔欲語轉嬌睛知卿<lb/>
夢裏曾<lb/>
　　　閔際行花乳茶<lb/>
仙人髙掌空靑雨玉蓉幾㸃花頭乳一葉乍沉甌春雲<lb/>
自在流　蘭香誰可贈已證松蘿聖瑞草陋陽坡除非<lb/>
訪穆陀<hi>俗謂之蘭香茶</hi>
<pb n="KR4j0076_WYG_014-14a"/>
　　訴衷情<hi>第四體</hi>
　　　本意<lb/>
癡雲癡雨寵風姨庭草盡情肥說來一春花事都是惱<lb/>
人時　花裏坐看花飛斂雙眉多情燕子片片飛花拾<lb/>
上香泥<lb/>
　　謁金門<lb/>
　　　晩寒<lb/>
衣索索早被晩風知覺穿過繡簾來作惡故欺人軟弱<lb/>
<pb n="KR4j0076_WYG_014-14b"/>
　燭短香輕衾薄遊子天涯無諾不記新秋珍重約共<lb/>
誰人戀著<lb/>
　　　晚醉<lb/>
無事好長得一庭芳草放著閒雲閒不掃閉門雲杳杳<lb/>
　興到酒瓢獨舀便向蒼苔醉倒睡起斜陽剛一覺掀<lb/>
髯還獨笑<lb/>
　　好事近<lb/>
　　　山寺曉歩<lb/>
<pb n="KR4j0076_WYG_014-15a"/>
細雨潤園蔬蔬甲一時如鏃揷槿籬門還閉有髙人睡<lb/>
足　竹溪是處筍成林新筍靑于玉倦向溪邊小坐已<lb/>
塵襟都浴<lb/>
　　　夏閨<lb/>
曉倦起來遲已是蜂衙將散燕子一雙私語落銜來花<lb/>
瓣　雲頭雨過響稜稜打檐花冰綻又早半天晴碧寫<lb/>
峰巒千萬<lb/>
　　更漏子<lb/>
<pb n="KR4j0076_WYG_014-15b"/>
　　　秋雨<lb/>
漏聲殘燈影碎一箇人兒怎睡閒繡被冷香篝孤幃見<lb/>
也羞　芭蕉樹芭蕉雨恰似和誰共語雨滴瀝淚欄杆<lb/>
相陪消夜寒<lb/>
　　憶秦娥<lb/>
　　　美人足<hi>以下三首社集分賦</hi>
雙蓮小是伊行處成香草成香草一彎三寸量來還少<lb/>
　午簾小立苔聲悄緑堦㸃定相思稿相思稿若敎掌<lb/>
<pb n="KR4j0076_WYG_014-16a"/>
上著人情飽<lb/>
　　　　美人髪<lb/>
纔出幔𤣥雲拖縷舒來緩舒來緩手圍墜地八盤加半<lb/>
　香絲膩玉粧臺畔約鬟未就嗔郎喚嗔郎喚枕函蘭<lb/>
澤怎敎批判<lb/>
　　　美人腰<lb/>
香羅幅栁絲一尺圍紅玉圍紅玉泥人入抱剛剛如束<lb/>
　欠伸無力牽郎宿欲扶不得嬌難掬嬌難掬迴身笑<lb/>
<pb n="KR4j0076_WYG_014-16b"/>
睨怕他明燭<lb/>
　　　東昌道中有懷<lb/>
天邊月相思凖備和他說和他說清光分照料應闗切<lb/>
　風知簾縫勾香泄西樓月轉鳴蛩咽鳴蛩咽月兒不<lb/>
管悶懷空結<lb/>
　　　次梅木山夜坐韻<lb/>
和愁織絡絲整夕無休息無休息睡鄉佳境怎生甜黑<lb/>
　秋情如故人非昔燈光閃閃尖風勒尖風勒照人憔<lb/>
<pb n="KR4j0076_WYG_014-17a"/>
悴這般顔色<lb/>
　　清平樂<lb/>
　　　雪<lb/>
雲僵風敗雪意粧來大梅影一牕搖淺墨陡地幻成銀<lb/>
海　前村樵徑都迷詩人驢背纔歸忙喚童兒買酒板<lb/>
橋西畔還西<lb/>
　　　次尤展成春閨韻<lb/>
嗔花怨草怎得心情好幾日小姑猜著了故意誦郎詩<lb/>
<pb n="KR4j0076_WYG_014-17b"/>
稿　愁來壓夢難醒背人偏要潛行却被東風一嚇迴<lb/>
廊敲動風筝<hi>風筝鐵馬也</hi>
　　　新栁<lb/>
十三嬌女約畧腰如許盡日臨風搖弱縷無力向人前<lb/>
舞　小橋正枕横塘髙樓都在斜陽寄語東風且慢莫<lb/>
敎輕換鵝黄<lb/>
　　阮郎歸<lb/>
　　　踏春<lb/>
<pb n="KR4j0076_WYG_014-18a"/>
宿花蝴蝶惹花飛紗牕聞畫眉女兒生小在香閨開箱<lb/>
憐舞衣　添線倦巻簾遲欄杆讓栁垂鄰家相約踏春<lb/>
堤日長緩緩歸<lb/>
　　三字令<lb/>
　　　思逺<lb/>
衫袖怯晚來風到梧桐初月碧斷霞紅鴈兒癡排甚字<lb/>
礙長空　千種字一函封在書中和鴈說為奴通但人<lb/>
歸奴不負謝伊功<lb/>
<pb n="KR4j0076_WYG_014-18b"/>
　　眼兒媚<lb/>
　　　中秋<lb/>
露洗芙蓉弄晚紅和月到簾櫳去年此夜今年此夜一<lb/>
様秋中　秦淮處處人如玉簫管咽悲風阿誰領畧曲<lb/>
闌雙凭小語初濃<lb/>
　　栁梢青<lb/>
　　　小飲遂醉<lb/>
獨把金巵烟輕露重處處堪詩香正勾情衫纔泥腕是<lb/>
<pb n="KR4j0076_WYG_014-19a"/>
倚樓時　愁人多少相思酒醒後簾吹月絲鐘語初囘<lb/>
笛聲又起幽夢難支<lb/>
　　荷葉杯<hi>第三體</hi>
　　　多情<lb/>
自是多情難得端的解后在燈前一曲相思字字堅昨<lb/>
夢是雙鴛　不住將人低誦珍重但願鎮相隨書窻安<lb/>
鏡畫修眉從此不孤飛<lb/>
　　西江月<lb/>
<pb n="KR4j0076_WYG_014-19b"/>
　　　醉醒<lb/>
惆悵夢魂何處心煙一縷孤行伴人幽月到疎櫺照破<lb/>
夢魂淸冷　醉也從敎便醉醒來依舊還醒枕邊詩句<lb/>
阿誰聽月送海棠花影<lb/>
　　　閱世說新語<lb/>
我醉君須且去人愁我欲言愁槃間瞿谷舞無休不許<lb/>
公榮二斗　北海無尊可滿茅山有涙難収輸他化蝶<lb/>
老莊周未醒之時識否<lb/>
<pb n="KR4j0076_WYG_014-20a"/>
　　少年遊<hi>第三體</hi>
　　　姑溪八月十八日寄懷里中同學諸子<lb/>
去年此日桂花影裏好句坐秋陰今年此日桂花何在<lb/>
欹枕一秋心　捲簾還起何來明月窺夢到孤衾半秋<lb/>
勻染已深深潮長鎮難禁<lb/>
　　河傳<hi>第一體</hi>
　　　江望<lb/>
莽雲莾水一幅横披何人佳製離竒空幻百千萬里都<lb/>
<pb n="KR4j0076_WYG_014-20b"/>
來雙目裏　夕陽西下漁歌起煙如穗好向江頭醉頺<lb/>
然雲水之内夢魂真足寄<lb/>
　　河傳<hi>第二體</hi>
　　　贈歌童<lb/>
聽半箇儂魂斷吐玉揉香都來字字總成雙鴛鴦不求<lb/>
凰　曲終生遣寒牕暖春恨滿寫恨嫌箋短鑄將金屋<lb/>
待卿藏端相温柔是此鄉<lb/>
　　雨中花<hi>第二體</hi>
<pb n="KR4j0076_WYG_014-21a"/>
　　　采石磯懷古<lb/>
千里泠泠冰雪送過幾多英傑送到如今英雄巳盡怒<lb/>
浪都空設　醉向長江呼短楫恰好當頭明月頫首浪<lb/>
排空熱酒澆來滴滴英雄血<lb/>
　　探春令<lb/>
　　　本意<lb/>
桃花樹上午鶯眠日影撩人倦把花枝移上欄杆裏被<lb/>
侍婢和簾巻　石泉烹雪雲痕淺看春光成片幾多時<lb/>
<pb n="KR4j0076_WYG_014-21b"/>
樓角橋頭楊栁樹樹都垂線<lb/>
　　木蘭花<lb/>
　　　村居初夏<lb/>
喚提壺催布榖新筍初抽香簌簌支午倦向迴廊静裏<lb/>
一聲風啄玉　戲投竿閒濯足一對鴛鴦無事浴斜日<lb/>
莫起漁歌晩雲收盡天如沐<lb/>
　　怨王孫<lb/>
　　　有憶<lb/>
<pb n="KR4j0076_WYG_014-22a"/>
玉人何處落花殘霧水浸平橋煙迷逺樹無語獨凭欄<lb/>
杆淚斑斑　枕痕一晌留香軟秋夢淺近晚風如剪揺<lb/>
搖影影瑟瑟幽思誰牽一聲蟬<lb/>
　　賣花聲<lb/>
　　　一醉<lb/>
書室紙為屏病嬾常扃閒人無事學翻經折得梅花和<lb/>
雪嗅片片泠泠　鐘語坐來聽身世如萍向誰白眼向<lb/>
誰靑自造中山千日酒有醉無醒<lb/>
<pb n="KR4j0076_WYG_014-22b"/>
　　　本意<lb/>
小鳥鬬啾啾香夢難留畫樓人起正梳頭買得一枝紅<lb/>
顫顫曉露微流　一擔把春收兜的相勾倚簾不語凝<lb/>
雙眸插向鬢邊還又住恰為花愁<lb/>
　　臨江仙<hi>第一體</hi>
　　　夏日<lb/>
庭陰日午長無事被郎央及樗蒲枝枝打著敎人輸抛<lb/>
骰不語扯裙裾　郎憨又把人央及這回不比當初一<lb/>
<pb n="KR4j0076_WYG_014-23a"/>
盤贏得便懽娛賭郎新織藕絲襦<lb/>
　　河傳<hi>第九體</hi>
　　　醉倒<lb/>
茗艼難醒支離傾仄絶竒之影舉杯問影爾何如樂乎<lb/>
酒腸今不枯　從來醉境無人說憑千刦真醉不磨滅<lb/>
誰吾曹足酒豪明朝和天築酒巢<lb/>
　　　李雲田為少君寶鐙買婢掃鏡<lb/>
今日非昔向粧臺畔耐卿小立一雙艷玉總生香問郎<lb/>
<pb n="KR4j0076_WYG_014-23b"/>
柔情那處長　郎憨故把人來攪和人好不顧人兒惱<lb/>
對花枝不語時尋思愁深郎不知<lb/>
　　河傳<hi>第十二體</hi>
　　　秋旅<lb/>
睡睡心碎燈花如彗特地驚人梧桐一墜可憐近夢無<lb/>
靈癡魂徹骨餳　愁中道路千千叠千千結死伴千千<lb/>
刼到拚他深夜了雨裂風揉盡情愁<lb/>
　　鵲橋仙<lb/>
<pb n="KR4j0076_WYG_014-24a"/>
　　　送别<lb/>
尊前雲起望中煙合是處離愁如織煙雲明日又相逢<lb/>
怎便把人兒分劈　輕簫屢咽好花頻落也為今朝珍<lb/>
惜縱然沉醉不知離酒醒後如何過得<lb/>
　　虞美人<lb/>
　　　春晩<lb/>
晴蜂暖蝶朝相語嘆息春歸去天涯靑草鎮茫茫唯有<lb/>
行人依舊老他鄉　長江記是來時路却被山遮住殷<lb/>
<pb n="KR4j0076_WYG_014-24b"/>
勤為謝子規心不如鷓鴣知我却還深<lb/>
　　　閨怨<lb/>
搓成梅子圓如豆是處淸陰凑一雙蛺蝶過隣家可是<lb/>
緑陰深處不留他　看來蜂蝶和花好百遍隨花繞只<lb/>
教春去任花飛怎不蜂蜂蝶蝶也同歸<lb/>
　　南鄉子<hi>第四體</hi>
　　　冬夜<lb/>
雪壓瓦楞寒閣著琵琶不忍彈今夜珮聲偏覺冷珊珊<lb/>
<pb n="KR4j0076_WYG_014-25a"/>
辜負玲瓏玉一環　錦被半牀慳幾遍添香只是單一<lb/>
朶燈花看妾笑難難冬夜籌添不易䦨<lb/>
　　　夏午覔睡<lb/>
消暑展桃笙五尺琉璃石上横問到睡鄉纔入境心驚<lb/>
度枕松風恰一聲　倦耳付深扃莫使松風喚得醒分<lb/>
付童兒聞剥啄休聽也向槐安國裏行<lb/>
　　　思歸<lb/>
何處是天涯遊子忘歸認作家夢斷五更天欲曉烏鴉<lb/>
<pb n="KR4j0076_WYG_014-25b"/>
多少啼聲起樹了　休說是天涯貧客羞歸且作家行<lb/>
李半肩天正晚烏鴉又帶斜陽到樹了<lb/>
　　春去也<lb/>
　　　春怨<lb/>
怪來春不和人聚知道將歸收拾花同去可憐全學薄<lb/>
情郎處處園林留不住　只有蝶兒相顧幾多落花猶<lb/>
䕶也應念著寂寥人時嘗一到簾前路<lb/>
　　醉落魄<lb/>
<pb n="KR4j0076_WYG_014-26a"/>
　　　江上大風<lb/>
一輪明月正照得雲山如雪千里長江流不竭扣榜而<lb/>
歌多少人興滅　飄零半世餘長鋏醉來自把新詩說<lb/>
狂呼驚起蛟龍蟄掀倒青天誰是英雄者<lb/>
　　小重山<lb/>
　　　宫詞<lb/>
銅輦音稀夢未真笙歌他院落總君恩金釵畫月過黄<lb/>
昏憑誰伴羅䄂見秋痕　眉淡不堪顰流蘓還自下倚<lb/>
<pb n="KR4j0076_WYG_014-26b"/>
香茵隔花宫漏悄無聞簫局火香盡也難温<lb/>
　　踏莎行<lb/>
　　　簡楊赤文兄弟<lb/>
書簏堆愁酒痕成淚風光只解供憔悴古之貧者是何<lb/>
人錦囊佳句來驢背　是此生涯儘多况味螙餘䑕剩<lb/>
難教廢今之貧者是何人與君共擬詩瓢醉<lb/>
　　　秋意<lb/>
團扇纔輕井梧初舎金風䬃踏鴛鴦瓦繡簾未捲隔流<lb/>
<pb n="KR4j0076_WYG_014-27a"/>
螢來囘只在欄杆下　露蕋柔零月絲滿瀉小鬟多事<lb/>
將螢打扇兒悄動似能知飛飛直上墻頭者<lb/>
　　　竹塘寺寓同夏坦仙夜話<lb/>
高笛横空柔絃静月流螢幾㸃都清絶坐來新露下梧<lb/>
桐小凉時過羅衣摺　雲練孤飛河繩低掣百蟲聲裏<lb/>
塵情歇十年消受是真閒夢魂較比當時貼<lb/>
　　　韞林為余書小靑詩仍屬余代題<lb/>
夢影驚潮梨魂碎水傷心盡在新詞裏西湖一碧𦵏璚<lb/>
<pb n="KR4j0076_WYG_014-27b"/>
花杜鵑呌斷孤山尾　女子如斯才人已矣古今多少<lb/>
如卿比莫將薄命為才嗟艷思誰使文成綺<lb/>
　<lb/>
　<lb/>
　<lb/>
　<lb/>
　<lb/>
　十五家詞巻十四<lb/>
</p>
<p>
</p>
  </div>
</body>
</text>
</TEI>
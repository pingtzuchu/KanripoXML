<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻三十二</head>
    <p>
<pb n="KR4j0076_WYG_032-1a"/>
欽定四庫全書<lb/>
　十五家詞巻三十二　　　　　休寧孫黙編<lb/>
　　陳維崧烏絲詞一<lb/>
　丙午之秋余與陳子其年俱落第後㑹黄山孫子無<lb/>
　言意欲以吾兩人詩餘梓以行世者嗟乎余與陳子<lb/>
　少志觀光許身稷契意謂有神之筆庶幾致君堯舜<lb/>
　上再使風俗淳誰知蕭條瓠落而與鶯嘴啄紅燕尾<lb/>
　㸃緑爭長于鈎簾借月染雲為幌之間豈吾兩人之<lb/>
<pb n="KR4j0076_WYG_032-1b"/>
　志哉陳子嘆曰是亦何傷丈夫處不得志正當如栁<lb/>
　郎中使十七八女郎按紅牙拍板歌楊栁岸曉風殘<lb/>
　月以陶冩性情吾將以秦七黄九作萱草忘憂耳雖<lb/>
　然昔裴休為相李羣玉能詩薦授校書郎而陳去非<lb/>
　長于歌詞亦為高宗所眷注孰謂詩詞一道何嘗不<lb/>
　得知巳于天子宰相哉彼尤尚書謂程正伯之文每<lb/>
　過于詩說者以為是時當塗諸公方且以文章薦正<lb/>
　伯尤公之言可謂識正伯之大者但不知代往年遥<lb/>
<pb n="KR4j0076_WYG_032-2a"/>
　此事可傳而復可見否耶為勸陳子生逢堯舜垂翅<lb/>
　青㝠此意宜付之悠悠曠士之胷且暫往東臯與汝<lb/>
　石交辟疆冒君每得一好詞如沈㢘叔陳君寵輩付<lb/>
　蓮鴻蘋雲品清謳為一笑樂冬季歸陽羨當復借紫<lb/>
　雲相伴又何減堯章過垂虹橋畔小紅低唱我吹簫<lb/>
　也至于裁雲縫月之妙手敲金戛玉之竒聲驅遣齊<lb/>
　梁輿臺温李則又當世傳冩織帕機房不必待余揚<lb/>
　扢矣時窮冬凛冽不亞改之寒甚手顫時陳子幸為<lb/>
<pb n="KR4j0076_WYG_032-2b"/>
　余沽酒江都宗元鼎定九撰<lb/>
　小令<lb/>
　　竹枝<lb/>
　　　粵東詞<lb/>
番君廟後<hi>竹枝</hi>鷓鴣飛<hi>女/兒</hi>素馨花落<hi>竹/枝</hi>蠻娘歸<hi>女兒</hi>
花田三月<hi>竹枝</hi>黎人多<hi>女/兒</hi>珠江無風<hi>竹/枝</hi>春自波<hi>女兒</hi>
羅浮人家<hi>竹枝</hi>紅蕉布<hi>女/兒</hi>誰裁郎衣<hi>竹/枝</hi>儂所作<hi>女兒</hi>
檳榔酒釀<hi>竹枝</hi>鬱林春<hi>女/兒</hi>鬱林兒女<hi>竹/枝</hi>多絳唇<hi>女兒</hi>
<pb n="KR4j0076_WYG_032-3a"/>
　　望江南<lb/>
　　　嵗暮雜憶<lb/>
江南憶憶得上元時人鬭南唐金葉子街飛北宋閙蛾<lb/>
兒此夜不勝思<lb/>
　　　前題<lb/>
江南憶最憶善和坊猿臂醉擎劉白墮鶯喉嬌唱小秦<lb/>
王花月去堂堂<lb/>
　　　前題<lb/>
<pb n="KR4j0076_WYG_032-3b"/>
江南憶少小住長洲夜火千家紅杏幙春衫十里綠楊<lb/>
樓頭白想重遊<lb/>
　　　前題<lb/>
江南憶白下最堪憐東冶璧人新訣絶南朝玉樹舊因<lb/>
緣秋雨蔣山前<lb/>
　　　前題<lb/>
江南憶懊惱是西湖秋月春花錢又趙青山綠水越連<lb/>
呉往事只糢糊<lb/>
<pb n="KR4j0076_WYG_032-4a"/>
　　　前題<lb/>
江南憶更憶是蕪城蘭葉寒塘盤馬路棃花微雨築毬<lb/>
聲風景逼清明<lb/>
　　　前題<lb/>
江南憶憶殺到如今白玉堂深人一笑真珠簾煖夜千<lb/>
金十載尚闗心<lb/>
　　　前題<lb/>
江南憶最好是清歈一曲琵琶彈賀老三更絃索響柔<lb/>
<pb n="KR4j0076_WYG_032-4b"/>
奴此事艷東呉<lb/>
　　　前題<lb/>
江南憶罨畫最風流白屋山腰烟内市紅闌水面雨中<lb/>
樓樓上漾簾鈎<lb/>
　　　前題<lb/>
江南憶不羨五侯鯖狎客後堂春説餅厨娘小閣夜嘗<lb/>
羮餔歠足平生<lb/>
　　如夢令<lb/>
<pb n="KR4j0076_WYG_032-5a"/>
　　　贈友<lb/>
記得西陵小㺯風裏金鞭雙控今日又逢君恰值春波<lb/>
微動如夢如夢白髪何戡情重<lb/>
　　長相思<lb/>
　　　贈别楊枝<lb/>
潄金巵閣金巵不是樽前抵死辭今宵是别離　撚楊<lb/>
枝問楊枝花蕚樓前踠地垂休忘初種時<lb/>
　　相見懽<lb/>
<pb n="KR4j0076_WYG_032-5b"/>
　　　初夏行舟<lb/>
睡餘獨自推篷海陵東一帶人家都住栁絲中　黄茒<lb/>
屋清江曲綠蓑翁正是雨餘斜閣水車紅<lb/>
　　調笑令<hi>第二體</hi>
　　　咏古<hi>張女郎</hi>
　　　張家二女天人姿西風秦隴吹空祠呉興瘦沈<lb/>
　　　美風調邂逅一笑難為持客亭惝恍嬋娟子翠<lb/>
　　　幰珠軿去如駛酒坐琴聲箜篌聲姊妹雙雙落<lb/>
<pb n="KR4j0076_WYG_032-6a"/>
　　　紅水<lb/>
紅水啼難止㺯罷箜篌相顧起女郎祠掩西風裏繡幌<lb/>
明簾徙倚蘭香姨與智瓊姊懷恨多年同此<lb/>
　　　前題<hi>汜人</hi>
　　　湘中蛟娣號汜人楚天冉冉紅羅巾一鈎曉月<lb/>
　　　洛橋下風光冶麗偏相親别來愁緒紛難理鄂<lb/>
　　　渚㣲波嬉上已烟裙霧鬢驚淼芒畫艫回首人<lb/>
　　　千里<lb/>
<pb n="KR4j0076_WYG_032-6b"/>
千里湘中水江面㣲風翻繡被輕别玉娥歸去矣淚滴<lb/>
龍堂青綺十年重遘蛟宫娣愁絶楚天上已<lb/>
　　　前題<hi>茝奴</hi>
　　　崔家女弟世所無彈箏自命為茝奴重泉猶作<lb/>
　　　人間曲摧藏掩抑聲嗟吁當時舊事心猶省長<lb/>
　　　秋一曲紅窗影夢裏曽陪元舍人銀箏凄苦人<lb/>
　　　清冷<lb/>
清冷虚無境手撥銀箏心自省長秋一曲紅忩影絃裏<lb/>
<pb n="KR4j0076_WYG_032-7a"/>
分明悲哽泉臺不少人間景後苑君王巡幸<lb/>
　　　前題<hi>安妃</hi>
　　　九華安妃游玉鄉交裙攜帶招帝郎情纒雙好發<lb/>
　　　朗唱紫清𤨏掖排銀房楊羲自是神仙子不比人<lb/>
　　　間許長史左宫亦有王夫人紅顔調笑斟瓊醴<lb/>
瓊醴調芳㫖天上風流聊復爾楊家自是神仙子雙笑<lb/>
歡兼昔㫖一幅青書鸞鳳紙為授眞妃靈紀<lb/>
　　　前題<hi>劉麗華</hi>
<pb n="KR4j0076_WYG_032-7b"/>
　　　通波亭畔風日清㑹稽王子愁經行中流佚女遘<lb/>
　　　烟舫波光臉態交盈盈風吹裙帶紅絲纒箜篌歇<lb/>
　　　拍聲聲顫西軒夜静月又低春條為爾歌宛轉<lb/>
宛轉羞相見月白風清人婉孌洛靈羅襪來波面良夜<lb/>
隨郎游衍小婢箜篌歌又顫徙倚春流都徧<lb/>
　　　前題<hi>蔡家娘子</hi>
　　　西堂花茵儂好持此間風月堪詠詩溢奴小兒若<lb/>
　　　氷雪紫緩録酒饒神姿竟陵判司大懊惱夜寒空<lb/>
<pb n="KR4j0076_WYG_032-8a"/>
　　　館眠難好翠簪膩滑促傳觴口吃微聞喚鸞老<lb/>
鸞老頭惱好善謔羣真堪絶倒夜寒空館人聲悄地下<lb/>
為歡須早南隣娘子翹翹小共汎玻瓈清醥<lb/>
　　　前題<hi>瑶方公主</hi>
　　　槐安貴主名瑶芳穠春游戲揺鳴璫相牽貪看<lb/>
　　　石延舞寺前暗調淳于郎蘭摧玉折一何苦青<lb/>
　　　春又葬同昌主淮南禆將慣酒悲慟哭繁華黯<lb/>
　　　無語<lb/>
<pb n="KR4j0076_WYG_032-8b"/>
無語奈何許憶在寺門魂暗與布衣真向瑶芳主一霎<lb/>
日斜歸去大槐安國飛紅雨腸斷舊逰何處<lb/>
　　㸃絳唇<lb/>
　　　阻風江口<lb/>
濁浪堆空暨陽城下風濤怒氷車鐵柱隠隠轟吳楚<lb/>
獨眺君山且共春申語愁如許一杯酹汝同看蛟龍舞<lb/>
　　　咏枕<lb/>
憶得年時紅綿粧叠紅蕤灧笙囊緑揜濃笑釵痕閃<lb/>
<pb n="KR4j0076_WYG_032-9a"/>
説盡山盟不料巫雲斂殘荷燄斜鋪楚簟多了啼紅㸃<lb/>
　　女冠子<lb/>
　　　本事<lb/>
黄絁剪就慵上鴛機刺繡鎮葳蕤水緑青溪廟花紅白<lb/>
石祠　愔愔春似夢漠漠雨如絲仙洞胡蔴熟有誰知<lb/>
　　　前題<lb/>
始青天上小織龍綃幾兩路茫茫度海雲鬟亂還宫繡<lb/>
帶長　瓊枝春裊裊金磬夜琅琅撥盡天風曲説興亡<lb/>
<pb n="KR4j0076_WYG_032-9b"/>
　　浣溪紗<lb/>
　　　贈王郎<lb/>
十五吳兒渲額黄鵞笙炙罷口指香依稀記是小王昌<lb/>
未解褰簾通暗語已能映柱惱迴腸箇儂年紀未須防<lb/>
　　菩薩蠻<lb/>
　　　題青谿遺事畫册同程邨金粟院亭文友賦<hi>乍遇</hi>
流蘇小揭人初起博山烟裊屏風裏紅日映簾衣梁間<lb/>
玉剪飛　迴眸驚瞥見笑倚中門扇准擬嫁文鴦燈花<lb/>
<pb n="KR4j0076_WYG_032-10a"/>
昨夜雙<lb/>
　　　前題<hi>奕棋</hi>
象牙局上金星吐香閨戲博紅鸚鵡深院對挑棋厭厭<lb/>
春晝遲　娘輸籠玉手佯靠紗窗口細撚栁綿兒花冠<lb/>
報午時<lb/>
　　　前題<hi>私語</hi>
銀河斜墜光如雪碧虛淺侵天邊月月色太嬋娟行來<lb/>
剛並肩　䦨干渾倚倦小漾裙花茜風細語難聞亭亭<lb/>
<pb n="KR4j0076_WYG_032-10b"/>
雙璧人<lb/>
　　　前題<hi>迷藏</hi>
後堂恰與中門近當時日傍飛蟬鬢猶記捉迷藏水晶<lb/>
庭院涼　侍兒前後邏何計將他躱匿笑顫花枝鞋尖<lb/>
露一絲<lb/>
　　　前題<hi>彈琴</hi>
迴廊碧甃芭蕉葉鴨罏瑞腦薰猶熱春笋抱琴彈一行<lb/>
金雁寒　聲聲鬆寳串彈到昭君怨促柱鼓瀟湘風吹<lb/>
<pb n="KR4j0076_WYG_032-11a"/>
羅帶長<lb/>
　　　前題<hi>讀書</hi>
秦淮水閣多斑竹平康院院燒燈讀竹響似行人檀郎<lb/>
迴顧頻　恰逢紅粉面送茗來瓊扇剛是早回頭夜深<lb/>
儂睡休<lb/>
　　　前題<hi>潛窺</hi>
梨花蔌蔌飛紅雪狸奴夜撲氍毺月物也解雄雌教奴<lb/>
恣意窺　潛蹤殊未慣猛被蕭郎看羞走暈春潮門邊<lb/>
<pb n="KR4j0076_WYG_032-11b"/>
落翠翹<lb/>
　　　前題<hi>秘戲</hi>
桃笙小擁樓東玉紅㽔濃軃春鬟綠寶篆鎮垂垂珊瑚<lb/>
鈎響時　花陰揺屈戍小妹潛偷覷故意綉屏中剔他<lb/>
銀燭紅<lb/>
　　　江行<lb/>
東風吹綠江南道行人都説江南好紅豆兩三枝低垂<lb/>
聖女祠　綠波明似眼來往人何限斜日運租船西風<lb/>
<pb n="KR4j0076_WYG_032-12a"/>
跂脚眠<lb/>
　　　前題<lb/>
江流只向臺城打閲江樓上人非也對此正芒芒烟波<lb/>
空斷腸　布帆揺鐵鹿碾破長江綠回首望臺城依稀<lb/>
横吹聲<lb/>
　　卜算子<lb/>
　　　阻閘爪步<lb/>
風急楚天秋日落呉山暮烏桕紅梨樹樹霜船在霜中<lb/>
<pb n="KR4j0076_WYG_032-12b"/>
住　極目落帆亭側聴催船鼓聞道長江日夜流何不<lb/>
流儂去<lb/>
　　減字朩蘭花<lb/>
　　　秋雨過紅板橋<lb/>
當年此地銷魂人記銷魂事妙舞清歈不是柔奴定態<lb/>
奴　西風古道二十年來人漸老漠漠迢迢秋雨重經<lb/>
紅板橋<lb/>
　　　渡江宿弟斐玉家<lb/>
<pb n="KR4j0076_WYG_032-13a"/>
江南江北握手相看那易得今夜重逢翠篠黄花伴燭<lb/>
紅　浮杯大嚼顧我何如家弟樂車馬湖邊明日西風<lb/>
絶可憐<lb/>
　　　廣陵旅邸送三弟緯雲南歸<lb/>
佛狸城下兄弟禪房通夜話紅土山頭兄往呉陵弟亳<lb/>
州　一鞭春暮重過竹西三日住江上斜暉弟作歸人<lb/>
兄未歸<lb/>
　　　又送四弟子萬<lb/>
<pb n="KR4j0076_WYG_032-13b"/>
前年飛絮我到故園君已去今嵗青山君又南行我未<lb/>
還　呉雲郢樹涙灑臨岐無一語再唱離歌六幅蒲帆<lb/>
奈汝何<lb/>
　　　又送五弟阿龍<lb/>
阿龍最小失母隨兄偏了了六嵗離鄉今日重逢斷我<lb/>
腸　阮家姑母猶子情深思汝久此去相依莫以懷吾<lb/>
淚濕衣<lb/>
　　　歳暮燈下作家書竟再繫數詞楮尾<lb/>
<pb n="KR4j0076_WYG_032-14a"/>
天涯飄泊湖雨湘烟無定著暗數從前汝嫁黔婁二十<lb/>
年　當時兩小樂衛人誇門第好零落而今累汝荆釵<lb/>
伴藁砧<lb/>
　　　前題<lb/>
余年二十粗曉讀書兼射獵三十蹉跎鼓瑟吹篪奈若<lb/>
何　堪憐阿堵垂老詎曽親識汝溝水東西何用男兒<lb/>
意氣為<lb/>
　　　前題<lb/>
<pb n="KR4j0076_WYG_032-14b"/>
今年離别石畔梅花開似雪駿馬馳坡又見流光換碧<lb/>
羅　歸鞍暫息看汝機邊還作織秋月當頭重附租船<lb/>
江岸遊<lb/>
　　　前題<lb/>
地名破冢郭璞墓前波浪洶細剔銀釭話盡秋宵角枕<lb/>
涼　橘紅橙綠九月敬亭山畔宿水鳥斜飛又逐孤篷<lb/>
一夜歸<lb/>
　　　前題<lb/>
<pb n="KR4j0076_WYG_032-15a"/>
曲阿湖上重看縠紋平似掌及到䢴溝絲雨斜風水驛<lb/>
愁　敗荷衰栁且買高郵紅玉酒羣盜如毛月黑隣船<lb/>
響箭刀<lb/>
　　　前題<lb/>
呉霜㸃鬢客況文情都落盡檢㸃行裝淚滴珍珠叠滿<lb/>
箱　并州曽到也擬開懷還一笑塵務相牽執手雲郎<lb/>
送上船<lb/>
　　　前題<lb/>
<pb n="KR4j0076_WYG_032-15b"/>
客航風雨冷雁濕猿齊夜語欲作家書腹轉車輪一字<lb/>
無　經年如此愁裏光隂能有幾預報歸期又在梅開<lb/>
似雪時<lb/>
　　栁含烟<lb/>
　　　本事<lb/>
靈和栁弄晴春輕颭江南綠水東風陌上又河邊得人<lb/>
憐　亂撘瓊樓絲一把故與玉郎牽惹而今香絮滚斜<lb/>
暉幾時歸<lb/>
<pb n="KR4j0076_WYG_032-16a"/>
　　好事近<lb/>
　　　坐姜家墩懷吕黍字<lb/>
閒坐竹林邊綠暗暮禽啁哳跂脚科頭笑傲更主人投<lb/>
轄　萬竿叢篠晝陰陰風動聲敲戛憶昔悲歌痛飲有<lb/>
疎狂吕八<lb/>
　　荆州亭<lb/>
　　　題扇上琵琶行圖<lb/>
苦竹黄蘆想像湓浦潯陽怊悵半幅小丹青畫出東船<lb/>
<pb n="KR4j0076_WYG_032-16b"/>
西舫　白傅青衫已往商婦琵琶猶響無限斷腸聲只<lb/>
在行間紙上<lb/>
　　眉峯碧<lb/>
　　　春夜見新月<lb/>
寶馬縈簾押金斗薰珠袷一團醉玉怯春寒斜向紅裯<lb/>
壓　無語抛銀甲且自偎香鴨半鈎纎月栁梢頭問誰<lb/>
偷把青天搯<lb/>
　　武陵春<lb/>
<pb n="KR4j0076_WYG_032-17a"/>
　　　舟次虎丘<lb/>
四面呉山爭窈窕濃綠罨歸舟寺外人家橋上樓春水<lb/>
盡情流　主簿祠前斜日漾惹起舊時愁石上苔痕青<lb/>
未休曾做少年游<lb/>
　　阮郎歸<lb/>
　　　為靈雛題畫<lb/>
呉綾一幅滑如脂江南好畫師長松幾樹碧離離斜添<lb/>
斑竹枝　烟似水雨如絲梅花簾外垂更題半闋斷腸<lb/>
<pb n="KR4j0076_WYG_032-17b"/>
詞樊川杜牧之<lb/>
　　桃源憶故人<lb/>
　　　人日感舊<lb/>
畫簾垂處春光亂百感最難消遣記得風斜彩燕小立<lb/>
珍珠院　嵗華又到粘鷄宴砌下春蘭尚淺人日春人<lb/>
不見日近人兒逺<lb/>
　　　春日過澹生校書所居舊址<lb/>
酒闌曽過平康宿風颭繡簾蔌蔌紅板橋連西曲微雨<lb/>
<pb n="KR4j0076_WYG_032-18a"/>
櫻桃熟　而今風景傷春目不見沿溪花竹薺麥平疇<lb/>
揺綠蛺蝶和烟逐<lb/>
　　攤破浣溪紗<lb/>
　　　雨泊秦郵<lb/>
十頃盂湖碧似烟四圍蒲稗水連天渚鳥羣飛聲格格<lb/>
戲長川　獨對烟波思往事那堪風物又殘年且貰秦<lb/>
郵城下酒撥湘絃<lb/>
　　　冬閨<lb/>
<pb n="KR4j0076_WYG_032-18b"/>
綺疏六扇掩玻瓈花影罘罳漾衵衣學綰翻荷新樣髻<lb/>
日將西　有恨篝前銀鴨睡無情箏上鈿蟬啼獨對水<lb/>
仙花絮語太悽迷<lb/>
　　朝中措<lb/>
　　　平山堂懷古用歐公原韻<lb/>
我來弔古傍隋宫板渚雨濛濛依舊平山堂外淡烟疎<lb/>
栁長空　年年此地漫天榆莢著地東風太息韶華幾<lb/>
換游人猶想仙翁<lb/>
<pb n="KR4j0076_WYG_032-19a"/>
　　海棠春<lb/>
　　　閨詞和阮亭原韻<hi>曉粧</hi>
春閨金麥㣲㣲響青鳳脛輕移銀網睡眼恰初瞤一片<lb/>
紅酥漾　隣姬眉黛遥山樣怪昨日邀儂相賞遮莫繡<lb/>
簾前有箇人張敞<lb/>
　　　前題<hi>午睡</hi>
惺忪春夢何時足拚晝揜銀屏六曲繡倦歇鴛針藏在<lb/>
沉香褥　藕花衾壓桃花肉微睡醒低呼小玉何處弄<lb/>
<pb n="KR4j0076_WYG_032-19b"/>
琮琤似戛瀟湘竹<lb/>
　　　前題<hi>晩浴</hi>
韓馮啄破鞦韆影瓊扇裏春酲初醒半晌卸金蟲小試<lb/>
蘭湯冷　後堂憎殺青銅鏡怕照見雲鬟未整莫道少<lb/>
人窺天上堆金餅<lb/>
　　　前題<hi>夜坐</hi>
紅蕤枕上啼紅雨且坐聴玫瑰雙杵纎手剔蘭煤樓外<lb/>
賔鴻語　馬蹄連夜堂堂去偏無賴三更譙鼓難捉是<lb/>
<pb n="KR4j0076_WYG_032-20a"/>
蕭郎不比牀頭麈<lb/>
　　　題美女圖為閨人稱壽<lb/>
智瓊年小逢珍偶多少事燈前酒後夜合自開花揺動<lb/>
珠簾口　檀奴笑覓南朝手圖倩女為娘稱壽一笑澑<lb/>
横波媚靨紅於酒<lb/>
　　眼兒媚<lb/>
　　　過城南小曲感舊<lb/>
青樓斜拂小春池池上綠楊枝態奴歌管念奴絃索唱<lb/>
<pb n="KR4j0076_WYG_032-20b"/>
盡新詞　重來行覔古臺弄往事少人知半湖碧浪滿<lb/>
園斑竹萬種凄其<lb/>
　　三字令<lb/>
　　　閨情<lb/>
紅㽔枕卓金車兩相於酒醒後夢來初挽郎袪郎欲去<lb/>
且徐徐　煩塞馬倩江魚寄他書休信宿莫躊躇錦鷄<lb/>
城金雁驛是郎居<lb/>
　　極相思<lb/>
<pb n="KR4j0076_WYG_032-21a"/>
　　　夜飲友人所阿雲待余不至畱詞而去歸後和<lb/>
　　　之<lb/>
如塵如夢如絲脈脈意誰知歸來恨晚休揺屈戍慢叩<lb/>
罘罳　一陣碧虛窗外雨三通鼓人去多時空畱彩句<lb/>
蜜花箋淡鳳脛燈攲<lb/>
　　河瀆神<lb/>
　　　題秦郵露筋詞<lb/>
湖上水連天湖光捲盡寒烟玉娥一去幾千年盡日凝<lb/>
<pb n="KR4j0076_WYG_032-21b"/>
粧儼然　漠漠雨絲飄碧瓦人在女郎祠下一樹紅梨<lb/>
開謝明朝又是春社<lb/>
　　西江月<lb/>
　　　咏史<lb/>
姊嫁猘兒孫策妹歸顧曲周瑜雀臺高處瞰三呉羨爾<lb/>
清歌妙舞　一望江東人物孝㢘枉逞雄圖朱桓前捋<lb/>
大王鬚文有才高子布<lb/>
　　　過投金瀨懷古<lb/>
<pb n="KR4j0076_WYG_032-22a"/>
有女江頭擊絮何人道上吹箎我來弔古悵空祠曠望<lb/>
幾重雲水　覆楚爭誇伍相沼呉又説西施淮陰往事<lb/>
亦如斯成敗皆由女子<lb/>
　　　題六合孫公樹捧書圖<hi>公樹伯觀先生孫先生官舍人賜書最多</hi>
李白開元供奉當年恩禮偏隆賜書稠叠出深宫玉軸<lb/>
牙籖鄭重　絶妙文孫才調翩翩王謝門風捧來亂帙<lb/>
悉當胷月落華清如夢<lb/>
　　少年游<lb/>
<pb n="KR4j0076_WYG_032-22b"/>
　　　感舊和栁屯田<lb/>
奉誠園内小斜橋曽記近花朝簸錢庭院築毬天氣春<lb/>
草綠裙腰　而今不道心情換飄泊墮江臯眠底人疎<lb/>
心頭事滿斜凭朩蘭橈<lb/>
　　偷聲朩蘭花<lb/>
　　　懷戴無沗客成都<lb/>
前年建業秋將暮今嵗蠶叢春又去别後思君望盡南<lb/>
天不見雲　竹郎祠畔紅棉好濯錦江頭紅鯉少湘雨<lb/>
<pb n="KR4j0076_WYG_032-23a"/>
巴烟不寄成都十樣箋<lb/>
　　茶瓶兒<lb/>
　　　咏茗<lb/>
綠罨苕溪顧渚拍茶婦繡裙如雨攜香茗輕盈笑語記<lb/>
得鮑娘一賦　邀陸羽煎花乳紅閨日暮玉山半醉綃<lb/>
幃䕶且消酪奴佳趣<hi>鮑令暉有香茗賦</hi>
　　憶秦娥<lb/>
　　　夢至石城盤馬覺後賦此<lb/>
<pb n="KR4j0076_WYG_032-23b"/>
桃花埓依稀醉犯青溪雪青溪雪草頭一㸃玉驄明滅<lb/>
　驃騎桁前人欲别錦衣倉後鐘初絶鐘初絶一塲春<lb/>
夢曉鶯時節<lb/>
　　憶餘杭<lb/>
　　　東皋客舍待毛亦史不至<lb/>
一樹梅花千頃碧耐盡春寒眠不得閒愁如雨雨如愁<lb/>
㸃㸃在心頭　飄零心事誰知道又是天涯寒食到春<lb/>
江盡處是婁江目斷水雲鄉<lb/>
<pb n="KR4j0076_WYG_032-24a"/>
　　醉花陰<lb/>
　　　重陽和漱玉韻<lb/>
滿院黄花趖白晝絲雨篩銅獸今夜是重陽不捲珍珠<lb/>
陣陣西風透　一從秋怨闗心後淚黦輕羅袖生怕小<lb/>
樓寒慢去登髙坐到罏烟瘦<lb/>
　　雨中花<lb/>
　　　雨中看桃花<lb/>
絲絲香雨催儂去依依人栁留儂住住也無聊去還有<lb/>
<pb n="KR4j0076_WYG_032-24b"/>
恨去住渾無據　今嵗桃花千百樹去年人面應非故<lb/>
萬㸃臙脂一行清淚總是消魂處<lb/>
　　雨中花<hi>第二體</hi>
　　　咏薰籠<lb/>
一架紅篝涼似水相偎靠玲瓏莫比斑竹無塵疎篁偏<lb/>
瘦小鴨中間睡　縱向彤奩多轉徙也只在簾前被底<lb/>
繡幔縈時錦鞋閣處往事難提起<lb/>
　　杏花天<lb/>
<pb n="KR4j0076_WYG_032-25a"/>
　　　咏滇茶<lb/>
穠春冶葉朱門裏弄東風紅粧初試殘鶯天氣香綿墜<lb/>
怊悵最宜看此　見多少江南桃李斜陽外翩翩自喜<lb/>
異鄉花卉傷心死目斷昆明萬里<lb/>
　　鷓鴣天<lb/>
　　　贈呉中狎客<lb/>
白帽紅靴態可憐短簫横笛興翩翩曽教錦瑟房中曲<lb/>
慣請朱門灞上田　人似月夜如年何須彩筆賦甘泉<lb/>
<pb n="KR4j0076_WYG_032-25b"/>
朝來爉淚堆紅雨猶擁廬兒醉意錢<lb/>
　　　秋日撥悶作<lb/>
一派涼秋似鏡湖西風蕭瑟雁銜蘆樓頭竹暗晴難妥<lb/>
枕底橙香酒易酥　傷老大笑髯癯霜紅露白轉躊躇<lb/>
鰒魚苦笋攔街賤不見鉗奴并態奴<lb/>
　　摘紅英<lb/>
　　　咏落花<lb/>
真珠絡倉琅鑰如塵似夢連天落香車暝朱闌凭留他<lb/>
<pb n="KR4j0076_WYG_032-26a"/>
不住喚他不應　花前約春前諾玉娥含淚思量著粘<lb/>
犀釘鋪鴛徑憎他蕩子憐他薄命<lb/>
　　南鄉子<lb/>
　　　咏春蘭<lb/>
三月玉街寒錦雨絲絲不肯乾飄得賣花聲到了春蘭<lb/>
一種清芬勝麝檀　對此憶家山手折紅苕不忍看還<lb/>
記那年寒食夜幽歡人在花香鬢影間<lb/>
　　玉樓春<lb/>
<pb n="KR4j0076_WYG_032-26b"/>
　　　生日邀陸景宣崔不雕飲廣陵酒家醉後題壁<lb/>
天涯作客傷心極廣陵花月無消息百錢且上酒家樓<lb/>
終當埋我陶家側　此兒自是難衣食相逢幸是曽相<lb/>
識左呼陸厥右崔駟四十今年余竟得<lb/>
　　虞美人<lb/>
　　　渡江<lb/>
白蘋花盡凋寒玉舴艋揺空緑秋潮恰比簟紋平趂此<lb/>
日斜風細剪江行　最憐黄歇墳頭土多少今和古年<lb/>
<pb n="KR4j0076_WYG_032-27a"/>
來生怕説興亡笑指楚天新雁兩三行<lb/>
　　　咏鏡<lb/>
香奩涼鑑蟠金獸背壓蛟螭鈕玉人偏妬小菱花慣是<lb/>
團圓兩字不如他　翠鸞莫道心如鐵春笋曽提挈紅<lb/>
塵涴處奈他何我亦受人憐惜為人磨<lb/>
　　夜行船<lb/>
　　　月下汎舟水繪園同冐巢民先生賦<lb/>
蘭橈輕㸃春流碧蘸垂楊絲絲無力百頃簟紋一泓香<lb/>
<pb n="KR4j0076_WYG_032-27b"/>
黛人在短篷吹笛　更愛月華波上白影娥池水禽飛<lb/>
拍醉吸玉鱗狂呼霜兔可認騎鯨仙客<lb/>
　　醉落魄<lb/>
　　　春夜微雪<lb/>
春閨日暮輕寒已著櫻桃樹博山小篆飄香縷斜掩青<lb/>
樓一陣銷魂雨　夜深呵雪偏難住金尊小泛蘭陵醑<lb/>
酒紅漸入香肌去嬾剔金荷細對菱花語<lb/>
　　踏莎行<lb/>
<pb n="KR4j0076_WYG_032-28a"/>
　　　次舟河<lb/>
别酒纔醒離程乍逺蘭橈斜閣烟中飯霜華昨夜濕銀<lb/>
篝夜深記有人低喚　腸斷難禁魂銷何限隣舟商婦<lb/>
箏聲換一分明月照河橋橋頭船裏愁千萬<lb/>
　　　咏帳鈎<lb/>
玉色無痕粉光欲砑一生管住春風罅紗㡡凝望碧如<lb/>
烟憐伊蕩漾何曽挂　顫處輕盈控來低亞流蘇絡在<lb/>
銀毬下月明風細漸琮琤依稀似説春宵話<lb/>
<pb n="KR4j0076_WYG_032-28b"/>
　　虞美人<hi>第二體</hi>
　　　春夜舟行<lb/>
紅泉碧杜殊清麗白舫紗窗閉春江人在鏡中行船樓<lb/>
鳳脛一枝横夢難成　漁蠻踏浪尋村酒爛醉歌銅斗<lb/>
蝦籠灣口賽黄牛三更珠露濕船頭似清秋<hi>蝦籠陽羡水名</hi>
　　七娘子<lb/>
　　　春閨<lb/>
紅檠斜照人無語圓冰對漾春無緒陌上鶯啼梁間燕<lb/>
<pb n="KR4j0076_WYG_032-29a"/>
乳夢中怕到銷魂處　小樓春色留難住斜橋春水流<lb/>
將去三月時光一年節序水晶簾外亷纎雨<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0076_WYG_032-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十五家詞巻三十二<lb/>
</p>
<p>
</p>
  </div>
</body>
</text>
</TEI>
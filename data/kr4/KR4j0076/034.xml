<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻三十四</head>
    <p>
<pb n="KR4j0076_WYG_034-1a"/>
欽定四庫全書<lb/>
　十五家詞巻三十四　　　　　休寧孫黙編<lb/>
　　陳維崧烏絲詞三<lb/>
　長調<lb/>
　　滿江紅<lb/>
　　　悵悵詞<lb/>
咄汝青衫奚不去白楊荒漠歎是處病蘭不笑瘦琴空<lb/>
削鄴酒紅來心久死越娘紫去懷長惡猛耳酣追憶玉<lb/>
<pb n="KR4j0076_WYG_034-1b"/>
箋河驚流落　東簫屐西紈芍北金谷南銅雀只詞流<lb/>
騷艷供伊談噱百不憐人游獵賦一生悞我靈光作向<lb/>
要離塜上一呼余余曰諾<lb/>
　　　前題<lb/>
日夕此間以眼淚洗胭脂面誰復惜松螺脚短不堪君<lb/>
薦幾帙罵人鸚鵡著半牀詛世芙蓉譔笑嶔嵜俠骨縛<lb/>
青衫奚其便　曷不向青河戰曷不向青樓宴問何為<lb/>
潦倒青藜筆硯老大怕逢裘馬輩顛狂合入烟花院誓<lb/>
<pb n="KR4j0076_WYG_034-2a"/>
従今傅粉上鬚眉簪歌釧<lb/>
　　　前題<lb/>
腰綵唇朱渾妝就腐儒花靨堪噴飯騷腸賦骨也來帖<lb/>
括兒輩不闗詩酒事乃公偶墮文章刼看他年百隊罽<lb/>
如霞䕫州獵　緗千巻澆𤣥蝶螺千縳漂丹<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>也扶風<lb/>
歌彈陳畱花鑷梔子街前捎粉盜鳳凰橋下薫香俠更<lb/>
偏軍夜繞甑山城師常捷<lb/>
　　　前題<lb/>
<pb n="KR4j0076_WYG_034-2b"/>
一畝書齋白楊樹今番滿矣想十載墨池滋味不過如<lb/>
此芍藥風流可賜緋丁香年少宜衣紫問奚為蹀躞鷫<lb/>
鸘橋無聊子　簫欲哭紅冰璽琴欲笑𤣥霜蘃歎騷茵<lb/>
墨寳命儕歌婢硯締半車蘭葉鬼詩斟一斛茶花髓也<lb/>
紅顔絶代可憐人因誰死<lb/>
　　　前題<lb/>
白栁黄羊宛繪出傷心片幅酸切處短霜供㸑古烟供<lb/>
讀觴㺯於君何必怒瓢浮似我原堪哭聴黄陵磯畔夜<lb/>
<pb n="KR4j0076_WYG_034-3a"/>
深船淒涼曲　梨園内絲憎肉田園内花欺粟更枲麻<lb/>
謗錦薋葹讒菊百隊錢刀爭作横一身風雅單為僕倚<lb/>
酒悲亂擊紫珊瑚鳴如筑<lb/>
　　　咏雪<hi>宮闈</hi>
雪灑彤墀看帝里風光不惡恰喜是銀裝絳灌瓊雕衛<lb/>
霍粉掾班中年尚少玉兒宫裏腰初約更太平天子坐<lb/>
當中簾垂著　御溝畔爭寒雀寳鼎外山呼却喜臣心<lb/>
似雪朕之良藥琴瑟六花籠翠幄泠泠萬㸃敲金鑰問<lb/>
<pb n="KR4j0076_WYG_034-3b"/>
鵷行誰擅郢中才従頭索<lb/>
　　　前題<hi>閨閣</hi>
連日微隂梅花外數聲姑惡憔悴是淨持小女兒家姓<lb/>
霍春夢晝寒偏易醒鬢絲指冷應難約思沉沉獨自抱<lb/>
銀箏人猜著　釵梁燕鞋幫雀簪處鸇移來却看糝平<lb/>
鴛瓦鋪明紅藥沾濕怕汚郎白馬玲瓏不辨奴青鑰問<lb/>
何時乾鵲噪香奩從天索<lb/>
　　　前題<hi>塞外</hi>
<pb n="KR4j0076_WYG_034-4a"/>
萬里茫茫穹廬畔風狂雪惡嘆當日漢家蘇武功高衛<lb/>
霍迢逓南天鴻雁信淒涼北海羝羊約縱饑來朔雪亦<lb/>
堪吞無衣著　傳書犬銜環雀忠孝事難忘却看詩誇<lb/>
同澤史譏嘗藥夢到龍樓飄瑞雪六宫夜宴黄金鑰正<lb/>
醒時蘆笛起邊愁風蕭索<lb/>
　　　前題<hi>樓中</hi>
六出花飛側耳聴金鈴犬惡正滕六撒鹽飛絮瀰漫揮<lb/>
霍縆罷額黄簾四捲粧成蛾綠鈎雙約任樓頭倚遍玉<lb/>
<pb n="KR4j0076_WYG_034-4b"/>
闌干難安著　歌竹子彈翎雀舊時曲都抛却悔姮娥<lb/>
清冷多因偷藥燒盡深閨紅獸炭闔殘别院文鱗鑰只<lb/>
雪沙淅瀝打空堦秋千索<lb/>
　　　前題<hi>袁宅</hi>
四世三公袁髙士人身不惡也不羨東朝田竇西京金<lb/>
霍大雪不知秦與漢平生詎習從衡約笑本初公路亦<lb/>
家駒爭殘著　穿花蝶銜梅雀銼銼冷髙軒却縱蒲輪<lb/>
束帛誤人之藥煖足那須東閣被安心自守空山鑰任<lb/>
<pb n="KR4j0076_WYG_034-5a"/>
門前白盡漢江山休相索<lb/>
　　　前題<hi>馬上</hi>
大獵城南此年少王家鎮惡何況是姿容比玠從奴勝<lb/>
霍帶雪能騎千里馬殺人不受三章約正射雕時候暮<lb/>
雲平弓弦著　能逐兔能探雀揮杯飲休辭却向諸君<lb/>
笑語此非鴆藥旦日醉從屠狗博昨宵怒奪城門鑰看<lb/>
踠驑玉色雪中馳難追索<lb/>
　　　前題<hi>曲中</hi>
<pb n="KR4j0076_WYG_034-5b"/>
舉舉師師正春病心情小惡蚤則是雪飛寳篆寒生錦<lb/>
霍無力渾如儂様性難慿恰似郎邊約倚銀篝小語罵<lb/>
輕狂偏偎著　縈簾蒜騰釵雀斜復整行還却好搗殘<lb/>
玉杵和他面藥睡眼初瞤驚六出曲中小響倉琅鑰又<lb/>
平康狎客喚銀瓶褰簾索<lb/>
　　　前題<hi>酒家</hi>
大雪江天笑萬里北風作惡<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>只向屠門大嚼磨刀霍<lb/>
霍季布田中亡命客盧家堂後消魂約正雪深兀坐酒<lb/>
<pb n="KR4j0076_WYG_034-6a"/>
樓中思量著　車中婦山頭雀恨不了愁難却總無如<lb/>
一醉勝他行藥小婦且擎紅玉椀金吾漫鎖春城鑰拍<lb/>
糟床極愛酒家郎頻呼索<lb/>
　　　陳郎以扇索書為題一闋<hi>父名陳九曲中老教師</hi>
鐵笛鈿箏還記得白頭陳九曽消受妓堂絲管毬塲花<lb/>
酒籍福無雙丞相客善才第一琵琶手歎今朝寒食草<lb/>
青青人何有　弱息在佳兒又玉山皎瓊枝秀喜門風<lb/>
不墜家聲依舊生子何須李亞子少年當學王曇首對<lb/>
<pb n="KR4j0076_WYG_034-6b"/>
君家兩世濕青衫吾衰醜<lb/>
　　　江村夏咏<lb/>
百頃風潭鎮日展風漪八尺向此處未妨飲噉且須琴<lb/>
奕籬笋細醃紅縷䜴呉鹽小下銀絲鯽待體中脱復有<lb/>
佳時哦周易　北垞外寒雲白西崦畔蒼烟積更水鳬<lb/>
將子縱横飛拍老子難抛白玉麈少年喜拓黄金㦸總<lb/>
風情輸與牧牛兒斜陽笛<lb/>
　　　前題<lb/>
<pb n="KR4j0076_WYG_034-7a"/>
野水濛濛掩映處烟扉三兩羨門外黄雲䆉稏麥塲如<lb/>
掌叱叱村頭驅犢返瀰瀰江口义魚往喜田園四月不<lb/>
曽閒人勞攘　嫩晴後桑隂敞老屋下田歌漾更芋區<lb/>
新灌鵝羣初放婆餅焦啼秧馬活社公雨過繅車響笑<lb/>
呉儂原住五湖邉曽呼長<lb/>
　　　前題<lb/>
畧彴東頭有蟹舍斜連荻市追涼處田夫説餅風情靡<lb/>
靡餺飥澑匙薑韭滑餦餭膠口椒橙美更傳聞櫻笋賤<lb/>
<pb n="KR4j0076_WYG_034-7b"/>
如泥今年裏　义手舞揎拳起缸面酒長腰米想大官<lb/>
厨味不過如此老我田園河射角笑他仕宦車生耳滆<lb/>
湖風剛趂此時來欣然喜<lb/>
　　　前題<lb/>
碧浪初圓凭水閣脱巾獨立誰作伴數竿籬竹一甌茗<lb/>
汁似有聲來茶磑轉㫁無人處村舂急正日長撥悶枕<lb/>
書眠斜川集　槿花上珠堪吸荳花底涼堪裛看瀰茫<lb/>
一派雨蓑烟笠搏黍鳥啼勤又嬾鰣魚風起吹還澁恰<lb/>
<pb n="KR4j0076_WYG_034-8a"/>
衝泥隣叟墊巾來芒鞋濕<lb/>
　　　前題<lb/>
雨欲成時聴村北村南鵯鵊行樂處崖門藤束溪腰樹<lb/>
夾水剪越羅呉縠様山臨范緩倪迂法任科頭箕踞受<lb/>
松風新涼霎　何必學呼名鴨且自荷隨身鍤儘一丘<lb/>
一壑此生寧乏雲起怒排臨陣馬澗鳴冷試搊筝甲更<lb/>
歸來滴滴玉蛆聲糟床壓<lb/>
　　　前題<lb/>
<pb n="KR4j0076_WYG_034-8b"/>
丁字畦邊見一帶隂隂夏木扶疎甚釣絲斜漾菱絲大<lb/>
熟鶯煖鮰魚新上市草香蠶子齊登簇喜炊烟一縷裊<lb/>
江邊燃湘竹　茭雞唱溪流足姑惡呌山光綠聴樵歌<lb/>
正斷漁歌又續泥滑婦愁微雨饁村深兒趂朝涼讀更<lb/>
栁塘吹起牸牛風波如縠<lb/>
　　　前題<lb/>
罨畫銅官都繚繞吾廬左右論生計蹲䲭一頃菰蒲百<lb/>
畝矮屋村扉多蘸水澄潭釣艇斜依栁恰月明漁網截<lb/>
<pb n="KR4j0076_WYG_034-9a"/>
江來歌銅斗　烟漸歛籠鴉舅雨又作鳴鳩婦正湖風<lb/>
側帽林花墮酒戲就攤錢淮估語悶思斫鱠呉娘手待<lb/>
明朝重榨甕頭虀呼溪友<lb/>
　　　前題<lb/>
澤國人家門以外水田𣺌𣺌無過是明潭淺瀬烟蒲風<lb/>
篠雪浪江帆喧晝夜雞頭菱角知多少泊數行笭箵忒<lb/>
玲瓏漁蠻遶　新暑退蘆塘窅殘月映溪堂皎且榜他<lb/>
碧石沽來清醥一雨平湖涼思滿數聲林笛離情悄正<lb/>
<pb n="KR4j0076_WYG_034-9b"/>
水雲空濶晚㝠㝠沙鷗矯<lb/>
　　　前題<lb/>
天水空濛蘆花内苑菴一個長夏裏溪干乗興短篷掀<lb/>
簸十里烟波鷗世界半盂茗汁僧功課更寺門竹翠劇<lb/>
憐人如何唾　洗鉢罷苔隂坐捶琴歇花闗臥愛粟畱<lb/>
聲脆枇杷葉大便住隨師聴浴鼓再來何日開烟柁約<lb/>
搓橙剖橘好時光還重過<hi>時過浣花禪院</hi>
　　　前題<lb/>
<pb n="KR4j0076_WYG_034-10a"/>
三伏炎歊呉牛喘老顛欲裂詎便少池荷半畝山松百<lb/>
尺赤日紅塵那可耐哀梨并剪無從覓且臨風快讀劍<lb/>
南詩傾一石　堂堂處裝何急咄咄處人都逼算功名<lb/>
馬矟闗山梁益綠鬢雙螯寒夜擘白頭猛虎霜天射漸<lb/>
巻終不覺海風生氷車砉<hi>方讀劍南老人集</hi>
　　　嵗暮渡江用宋茘裳觀察曹顧菴太史王西樵<lb/>
　　　考功倡和原韻<lb/>
六幅蒲㠶掠江下玻瓈緑漲中流處舉杯遥賀焦先無<lb/>
<pb n="KR4j0076_WYG_034-10b"/>
恙一片鄉愁殘壘下五更僧語空舲上喜往來白小不<lb/>
論錢漁蠻餉　看蟹舍沙頭漾聴銅斗船頭唱喝岷江<lb/>
有水速成醇釀估客使船都似馬呉兒踏浪何須杖剪<lb/>
燭花醉眼看魚龍離竒狀<lb/>
　　　舟次潤城謁程崑崙别駕<lb/>
此地孫劉想萬馬川騰谷漲公到日雄闗鐵鎖東流無<lb/>
恙上黨地為天下脊使君文在先秦上更縦横羽檄氣<lb/>
偏豪籌兵餉　天上月波心様隔江笛樓頭唱歎江山<lb/>
<pb n="KR4j0076_WYG_034-11a"/>
如此可消官釀側帽髙張臨水宴掀髯勇䇿登山杖踞<lb/>
寒崖拂蘚剔殘碑猿猱狀<hi>先生重刻焦山瘞寉銘</hi>
　　　懷阮亭<lb/>
隋帝宫門楊栁岸春濃花漲曽密報杜家書記平安無<lb/>
恙相賞每多松石意此情原在錢刀上記紅橋風月六<lb/>
年游皆君餉　瓜果讌離旌漾禪智寺驪歌唱任呉霜<lb/>
髩裏漸為君釀謾説休文圍帶減吾年四十還須杖夜<lb/>
闌時夢汝帽簷斜論詩狀<lb/>
<pb n="KR4j0076_WYG_034-11b"/>
　　　聞阮亭罷官之信并寄西樵<lb/>
鼎鼎朱門滿眼是膨脝腹漲誰得似心情半嬾風情㣲<lb/>
恙阿堵考君材最下孔方阻爾書難上算人間只有芰<lb/>
荷裳堪相餉　華不注樵風漾轅固里蠶娘唱使漸離<lb/>
和曲杜康佐釀才子為官休亦好弟應荷蓧兄攜杖記<lb/>
相人原説使君非癡肥狀<lb/>
　　　乙已除夕立春<lb/>
爆竹一聲吾廬外千門烟漲喜今夜新春殘臘田園無<lb/>
<pb n="KR4j0076_WYG_034-12a"/>
恙南國舊游稀眼底西京遺事來心上記黏雞彩燕廿<lb/>
年前攔街餉　滄桑換都抛漾頭顱老休歌唱且左燒<lb/>
紅燭右傾家釀鬱壘攲斜頭上帽神荼脱落腰間杖笑<lb/>
人憐桃偶偶憐人同斯狀<lb/>
　　　前題<lb/>
父念兒耶珠涙迸溪流同漲屈指算四時作客三秋抱<lb/>
恙山左未尋周櫟下廣陵且覓王貽上乍橊花時節載<lb/>
愁還堪誰餉　弱女稼羅衣漾諸弟隔羈鴻唱又匆匆<lb/>
<pb n="KR4j0076_WYG_034-12b"/>
去買髙郵雪釀寒夜纔歸陽羨棹燈前擬試金焦杖向<lb/>
泉臺泣數一年間飄零狀<lb/>
　　　將為鄧尉看梅之行先寄呉中諸子<lb/>
二陸三張㑹轟飲劍池春漲吾語女千年花草至今無<lb/>
恙栁絮微風胥渡口梨花細雨臯橋上自别來僕病負<lb/>
諸君蓴鱸餉　倀倀甚游絲漾芒芒極雛鶯唱漸欲寒<lb/>
欲煖暗將梅釀我意巾車還躍馬君其挈榼兼扶杖待<lb/>
月明飽玩萬山巔横斜狀<lb/>
<pb n="KR4j0076_WYG_034-13a"/>
　　　贈朱亦巖先生<hi>先生楚人</hi>
湘入瀟波極望處楚天碧漲來領袖五湖詞賦齊盟無<lb/>
恙蕭帝宅荒葭菼外昭君村在秭歸上羨風騷兩地仗<lb/>
斯人從天餉　珠玉走龍蛇漾白雪和幽蘭唱看江花<lb/>
狼籍班香醖釀他日定為公子繡此時敬撰先生杖謝<lb/>
君侯未面巳憐余疎狂狀<lb/>
　　　何明瑞先生筵上作<hi>辛已嵗先生在陽羨令幕中拔予童子第一</hi>
陽羨書生記年少劇於健馬公一顧風鬃霧鬛盡居其<lb/>
<pb n="KR4j0076_WYG_034-13b"/>
下兩院黄驄佳子弟三條紅燭喬聲價恰思量巳是廿<lb/>
年前淒涼話　鐵笛呌南徐夜玉山倒西牕下且摴蒱<lb/>
六博彈箏行炙被酒我思張子布臨江不見甘興霸只<lb/>
春潮濺雪白人頭堪悲咤<lb/>
　　滿庭芳<lb/>
　　　紀夢<lb/>
黄入東風綠來南内夢中春水竛竮箇儂香粉髣髴也<lb/>
曽經還是簸錢堂上當年事有影無形高樓外珠圓鶯<lb/>
<pb n="KR4j0076_WYG_034-14a"/>
脆隔院已聞聲　衷情渾欲訴新愁㸃㸃舊恨星星奈<lb/>
一塲春夢不甚分明此際銀燈耿耿羅衾濕紅淚如氷<lb/>
難分手滿街細雨愁煞夢回程<lb/>
　　鳳凰臺上憶吹簫<lb/>
　　　閏六月七日為牛女作懊惱詞<lb/>
翠鵲橋虚珠匏路杳懊儂情思無憀奈粉河一望靈匹<lb/>
難招寄語天邊織室雙鴛杵纎指休抛停梭怨金徒箭<lb/>
永青女粧遥　迢迢常時此夜正微褰麝㡠小駕龍軺<lb/>
<pb n="KR4j0076_WYG_034-14b"/>
記衣香鬢影髣髴今宵經年離别依然又涙滴紅綃差<lb/>
喜是涼秋不逺准備魂消<lb/>
　　　和潄玉詞<lb/>
蘸水垂楊漫天絲栁千條萬緒樓頭正圖氷清淺斜靠<lb/>
簾鈎擬把玉容重整纔勻面怊悵還休懨懨甚今春三<lb/>
月忒似深秋　堪羞韶華縱好奈舊情已換往事難留<lb/>
只梁間玉剪勸我登樓簾押朦朧未捲青山外不忍凝<lb/>
眸無過是瀟瀟春雨㸃㸃離愁<lb/>
<pb n="KR4j0076_WYG_034-15a"/>
　　水調歌頭<lb/>
　　　被酒與客語<lb/>
老子半生事忼慨喜交游過江王謝子弟填巷哄華騶<lb/>
曽記獸肥草淺正值風毛雨血大獵北岡頭日暮不歸<lb/>
去霜色冷呉鈎　今老大嗟落拓轉沉浮疇昔博徒酒<lb/>
侣一半葬荒丘閉置車中新婦羞縮嚴家餓隸説著亦<lb/>
堪愁我為若起舞若定解此不<lb/>
　　　題余氏女子繡西施浣紗圖為阮亭賦<lb/>
<pb n="KR4j0076_WYG_034-15b"/>
婀娜針神女春晝繡西家聞道若耶溪上淥水漾明沙<lb/>
為憶呉宫情事驀地養娘來至羞臉暈朝霞忙向屏山<lb/>
畔背過鬢邊鴉　一春愁三月雨滿欄花西施未嫁當<lb/>
初情事記些些靠著繡床又想拈著鴛針又放幽思𣺌<lb/>
無涯一幅鮫綃也錯認越溪紗<lb/>
　　夏初臨<lb/>
　　　本意<lb/>
麥浪挼晴槐隂撋雨小樓無限思量九十韶華誰憐歸<lb/>
<pb n="KR4j0076_WYG_034-16a"/>
去堂堂屏山敞盡瀟湘漸凌波玉剪飛忙此時天氣今<lb/>
年情緒大抵倀倀　天涯羈旅煞甚淒涼慣推中酒怕<lb/>
説思鄉江東故苑正逢櫻笋時光何日呉裝傍栁綿小<lb/>
泊斜陽倚蟲娘一春愁病説與端詳<lb/>
　　八聲甘州<lb/>
　　　月夜守風江店<lb/>
對清光一碧倚江城獨立怨飄蓬最惱人懷抱危檣匝<lb/>
地殘堞當空遙想故園粧閣擁袖側金蟲歎息藁砧去<lb/>
<pb n="KR4j0076_WYG_034-16b"/>
烟水濛濛　一派銀濤雪浪瀉青銅鏡底白雁聲中料<lb/>
嫦娥清冷此際與人同且消停三更茅店任隔垣紫馬<lb/>
夜嘶風消魂也江愁衛玠月想王恭<lb/>
　　倦尋芳<lb/>
　　　早春偶過農部伯父廢園感賦<lb/>
敗屋東頭偶然行散十分情重滿地苔錢雨榭烟廊都<lb/>
空蘸水燕雛晴故掠䕃街絲栁風偏弄傷情處是舊家<lb/>
年少登山一慟　記當日孝標姊妹僧綽兒郎嬉遊曽<lb/>
<pb n="KR4j0076_WYG_034-17a"/>
共多少春衫斜著金鞭閒控一自攀髯人去早江南鶯<lb/>
燕成何用<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>此生繡戸珠簾付之一夢<lb/>
　　玉人歌<lb/>
　　　楊枝今嵗二十為于齊紈上作小詞<lb/>
當日事記陌上青絲垂垂踠地拖烟蘸雨已解藏鴉未<lb/>
真珠簾額香毬墜做盡輕狂意影濛濛紅日三竿白花<lb/>
十里　水驛飄零子謝青眼相看綰人征騎露葉如啼<lb/>
直得消魂死如今漸長黄金穗不在長街裏羨畫樓有<lb/>
<pb n="KR4j0076_WYG_034-17b"/>
主舞腰同倚<lb/>
　　八節長歡<lb/>
　　　乙巳元日<lb/>
淑景驚催畫梁日影蚤漾粧臺曈曨金母帳㶑灧玉人<lb/>
杯宜春帖子簪花格漸閨中珠網爭開多少屏揺翠栢<lb/>
勝颭紅梅　長安車騎朝正青絲轡火城影裏初回宫<lb/>
闕暖祥雲嬉遊罷誰憐江左鄒枚休怊悵喜呉娘已醡<lb/>
春醅屈指又試燈挑菜城南且拾遺釵<lb/>
<pb n="KR4j0076_WYG_034-18a"/>
　　閨怨無悶<lb/>
　　　春日見城上遊女甚盛戲作此詞<lb/>
綺陌眠芊上日妖冶彌望玉樓金埒正挑菜年光湔裙<lb/>
時節陣陣内家車子漾綃幃吹亂千堆雪無人處悄把<lb/>
春纎小掲都無分别　絡驛碾香塵鋪玉席總向子城<lb/>
斜處女牆彎裏惹人憐惜此際春心愁絶愁九十春光<lb/>
如過隙那堪輕暝輕寒朝來想作寒食<lb/>
　　瑣牕寒<lb/>
<pb n="KR4j0076_WYG_034-18b"/>
　　　昔年樓上<lb/>
此地當年蕭娘粧閣綠牕幽靚傷春情思正日煖人㣲<lb/>
病撚花枝悄近羅衣睂峯送語烟難定掩屏風六幅看<lb/>
他縆額安黄端正　那更人别後冷落舊粧樓温家玉<lb/>
鏡無端又上銀蒜零星還剰只従前簫局桃笙看來不<lb/>
似今朝景便化為玉剪重來還認紅香徑<lb/>
　　花犯<lb/>
　　　咏白山茶用周美成梅花韻<lb/>
<pb n="KR4j0076_WYG_034-19a"/>
對西風亭亭一樹箇儂好風味和烟和月也無人憐惜<lb/>
不勝清麗水精簾額深深倚天寒私自喜似小玉夜長<lb/>
無伴上牀鋪粉被　珠牕一層障疎花似無還似有共<lb/>
人憔悴愁殺是青霜輕墜記一種紅顔窈窕曽開在三<lb/>
春臺榭裏只薄命年年流落秋天涼著水<lb/>
　　念奴嬌<lb/>
　　　與任青際飲<lb/>
乾坤颯颯且沽將楓葉細評今昔笑問幽州今夜雪可<lb/>
<pb n="KR4j0076_WYG_034-19b"/>
似鸘裘寒色市上吹簫橋頭賣醬涙灑呉楓赤蘇貂空<lb/>
黑謝郎今已破賊　不如冶葉倡條青樓白社磨滅人<lb/>
年月瀝盡并刀悲壯血看有何人憐惜白草闗河黄沙<lb/>
唐宋只對孤鴻説醉澆三國周郎江岸千尺<lb/>
　　　雲間陳徵君有題余家逺閣一闋秋日登樓不<lb/>
　　　勝蔓草零烟之感因倚聲和之<lb/>
得憐堂後有丹樓飛起當年爭羨陽夏門庭能咏絮那<lb/>
更溪山葱蒨帶雨房櫳和烟簾幙零亂東湖面碧闌干<lb/>
<pb n="KR4j0076_WYG_034-20a"/>
裏有人斜映瓊扇　可惜人去匆匆而今樓下秋水帆<lb/>
如箭老我三呉好男子綠鬢忽然衰賤蔓草霜濃叢祠<lb/>
露悄白晝鼪鼯現舍南舍北亂飛王謝家燕<lb/>
　　　題顧螺舟小影<lb/>
如此佳人是王家養炬謝家遏末三世貂蟬連北闕年<lb/>
少東華釋褐傅粉宫前薰香殿側顧盼真英發臨春結<lb/>
綺舊遊似有𤓰葛　而今零落堪憐文園多病嬴得相<lb/>
如渇滿目闗河愁恨極衰草濃烟塗抹醉矣堪呵灰兮<lb/>
<pb n="KR4j0076_WYG_034-20b"/>
可溺田也供人奪芒芒哀樂四條絃子空撥<lb/>
　　　緯雲弟三十作此詞因和其韻同半雪弟賦<lb/>
醉拍闌干歎去者苦多光隂倐忽知我平生悲憤事惟<lb/>
有當頭明月准擬騎鯨不然射虎一吐胸中鬱吴鈎負<lb/>
汝好將衫袖頻拂　追想紅燭呼盧青樓賭酒往事推<lb/>
華閥小季巳稱三十嵗何況暮年黄歇斜閣秦筝横攤<lb/>
越絶燒盡爐中柮慿髙逺望江流一綫如髪<lb/>
　　　送子萬弟之睢陽<lb/>
<pb n="KR4j0076_WYG_034-21a"/>
悲哉秋也況登山臨水黯然欲别千里長江流夜月萬<lb/>
里長城空濶白板船開青楓樹老極目徒悲切君歸梁<lb/>
苑漢家何限陵闕疇昔讓棗推梨謝家兄弟才氣人<lb/>
爭説一夜西風吹蒼莽吹散封胡遏末兄作楚囚弟成<lb/>
秦贅枕上鵑啼血阿龍超甚教他長誦明發<hi>阿龍五弟小名時同</hi>
<hi>四弟在睢陽</hi>
　　　龍眠公坐上看諸客大合樂記丁酉中秋曽於<lb/>
　　　合肥公青谿宅見此今又將十年矣援筆填<lb/>
<pb n="KR4j0076_WYG_034-21b"/>
　　　詞呈龍眠公并示樓岡太史邵村侍御與三<lb/>
　　　孝亷<lb/>
醉來闌入正司空筵上一羣腰鼓老子婆娑牀上坐矍<lb/>
鑠聴歌似虎一片西風千堆畫燭月好清輝苦回頭往<lb/>
事青溪舊夢重作　謝公笑問兒郎此間何處畧記隋<lb/>
堤路老矣亷頗猶健飯莫負紅么翠羽人在當塲曲逢<lb/>
入破白髪休予侮新磨幡綽世惟公等堪語<lb/>
　　　次夜韓樓燈火甚盛仍聴諸君絃管復填一闋<lb/>
<pb n="KR4j0076_WYG_034-22a"/>
紅燭如山請四筵滿座聴儂撾鼓此日天涯謀作達事<lb/>
更難於縛虎僕本恨人公皆健卒不醉卿何苦金元院<lb/>
本月明今夜重作　總是狎客南朝佳人北里占斷蕪<lb/>
城路好景也知容易散一别沉鱗羈羽狂受人憎醉供<lb/>
人罵老任雛姬侮揚州燈火明朝人定傳語<lb/>
　　　乙已中秋用東坡韻寄廣陵諸舊游<lb/>
月明如此問江山今古幾多陳迹誰把桂輪今夜裏碾<lb/>
破楚天新碧玉臼無聲銀河有影一片清虛國醉餘莫<lb/>
<pb n="KR4j0076_WYG_034-22b"/>
笑舊游吾尚歴歴　記得杜牧司勲江湖落拓曽作揚<lb/>
州客愛殺打頭天上月管甚中秋七夕一别淒然吾生<lb/>
可惜塌盡鵾鵬翼夜云深矣依稀樓外吹笛<lb/>
　　　酬歸徳侯仲衡<lb/>
天隂嵗暮正情如中酒人初賦别忽接繁臺書一紙飛<lb/>
下梁園白雪悼逺傷離撫今追昔字字皆辛切狂歌數<lb/>
闋唾壺之口都缺　每欲窄袖輕衫碻磝道上小犯寒<lb/>
風冽耳後弓弦聲霹靂一片風毛雨血雅願終違壯遊<lb/>
<pb n="KR4j0076_WYG_034-23a"/>
未果世事多枝節中宵輾轉布衾今夜難熱<lb/>
　　瑶花<lb/>
　　　秋雨新晴登逺閣眺望<lb/>
青山如黛淥水如羅映真珠簾罅金閨瑟瑟正清砧隔<lb/>
院擣衣纔罷登樓逺望見一帶碧雲輕瀉更蕭闗征雁<lb/>
濛濛愁煞江南此夜　幾回搔首沉吟歎今日深秋前<lb/>
朝初夏流光逓換何處覓鈿車羅帕傷心故苑依然似<lb/>
天涯客舍對秋風强舉金尊又是夕陽西下<lb/>
<pb n="KR4j0076_WYG_034-23b"/>
　　高陽臺<lb/>
　　　題余氏女子繡高唐神女圖為阮亭賦<lb/>
巫峡妖姬章臺才子賦成合斷人腸綉閣停針含情想<lb/>
像高唐渚宫舊跡今何在不分明水殿雲房軃蟬鬟憶<lb/>
著行雲恰費商量　蘅臯暮雨淒涼只楚天一碧與夢<lb/>
俱長霧縠霓旌幾時重得侍君王小唾紅絨思好事却<lb/>
剪刀聲出迴廊更添些紅杜青蘋做出瀟湘<lb/>
　　東風第一枝<lb/>
<pb n="KR4j0076_WYG_034-24a"/>
　　　咏綠蕚梅和吕聖求韻<lb/>
粉界檀腮烟籠膩頸玉奴素質輕約風前乍坼紅鬚月<lb/>
下低含綠萼一枝水上也不管鶯啼燕掠最憐他不甚<lb/>
分明飛破瀟湘白鶴　隔蟬翼層層都薄打稷雪泠泠<lb/>
又落有情故亞樓頭無聊自開屋角日髙慵起慢揺動<lb/>
綠紗簾箔看苔錢色上梅花碧透何郎官閣<lb/>
　　解語花<lb/>
　　　咏美人捧茶和王元美韻<lb/>
<pb n="KR4j0076_WYG_034-24b"/>
蕃馬屏風雛鶯庭院竹下茶聲細粧樓小倚闌干外汲<lb/>
取春流淺試乳花銀蕋烟裊上綠鬟千縷澑横波罏火<lb/>
初紅儘帶嬌憨意　捧處輕揺蟬髻問阿誰年少消受<lb/>
纎指珠鮮玉脆語笑處故惹檀郎驚起沉香亭婢只領<lb/>
畧凝酥佳麗怎如伊生小江南偏解旗槍味<lb/>
　　　咏美人捧觴和王元美韻<lb/>
楚天卵色吴地鶯聲惹得愁千斛春衣慢贖且泥他粉<lb/>
白斟來蟻綠蓮鈎小蹙行過了銀屏六曲軃烟鬟縹色<lb/>
<pb n="KR4j0076_WYG_034-25a"/>
杯輕帳裏圍頽玉　笑顫流蘇影簇怪佯酲不醒罸依<lb/>
金谷玉郎低囑沉醉也休作難人題目芳心暗逐羨杯<lb/>
底鴛鴦同宿趂花酣雙抱紅篝圖取春眠足<lb/>
　　夜合花<lb/>
　　　為丁子硜催粧<lb/>
人栁腰眠聖檀額注犢車催下屏風勝常道罷腮邊春<lb/>
暈㣲紅呼燕燕喚蟲蟲桂堂西小著輕容問伊姓氏父<lb/>
名鄭季母號樊通　鶯聲夜半玲瓏多少帳前細咳爾<lb/>
<pb n="KR4j0076_WYG_034-25b"/>
汝歡儂今宵夜冷勸郎文籍休攻蘭釭細鴨罏濃卸花<lb/>
簪早傍薰籠羨他大婦偏憐敬禮代掩珠櫳<lb/>
　　換巢鸞鳳<lb/>
　　　咏燭<lb/>
暝色初臨正金荷灼灼鳳脛沉沉燒殘終有涙剪㫁豈<lb/>
無心饞脂注得十分深光翻金粟影動瓊林春檠上看<lb/>
帶笑花開似錦　瘦沈躊躇甚曽記華堂半滅情難禁<lb/>
金鑰傳時玉堂㸐處對對紅酥翠沁蓮燈緩導上元遊<lb/>
<pb n="KR4j0076_WYG_034-26a"/>
蘭膏濃挽平康飲如今絳蠟照人長是孤寐<lb/>
　　曲游春<lb/>
　　　花朝<lb/>
穠春無限好正雲剪春羅小鋪明鏡滿目紅芳記淡烟<lb/>
斜日江南時景紅板橋西路有萬縷綠楊拖徑更憐次<lb/>
第風光巧鬬吴娘花勝　回首夭桃露井憶檀板銀罌<lb/>
那時偎並人在花朝有嬋娟姿格玲瓏情性自後堂分<lb/>
袂長則是如酲似病可惜憔悴蘭成淒涼家令<lb/>
<pb n="KR4j0076_WYG_034-26b"/>
　　絳都春<hi>第二體</hi>
　　　乙巳元夜<lb/>
春宵三五正碧雲合處氷輪斜挂暗省年光漫數韶華<lb/>
偏沾惹平生舊事都忘也難忘是鳳城鴛瓦無燈無火<lb/>
有花有月偶然吟寫　此夜追歡買笑有天街似水暗<lb/>
塵隨馬詎料而今幾陣東風譙樓下吹去了香車羅帕<lb/>
春衣卸思量如乍且尋故老開元月明閒話<lb/>
　　石州慢<lb/>
<pb n="KR4j0076_WYG_034-27a"/>
　　　憶舊用高季迪韻<lb/>
醉拍雕闌思憶從前淚珠頻灑東陽倦沈多愁多病瘦<lb/>
軀堪把水市津樓奈他繡被濃香舊時閒事偏縈惹顛<lb/>
倒覓烏絲檢霜毫細寫　妖冶此夜蟲蟲曽囑監奴葳<lb/>
蕤慢下且湘簟銀燈邀人白打摘盡銅籖小婢故惱人<lb/>
行任他嘶㫁門前馬懊惱後堂前又年光換也<lb/>
　　玲瓏四犯<lb/>
　　　月下聞笛<lb/>
<pb n="KR4j0076_WYG_034-27b"/>
三五良霄看雲月澄鮮幽輝盈抱覊旅無眠愁思幾番<lb/>
縈繞滿園春水空濛映翠竹枝枝斜裊恰嘹喨誰家入<lb/>
破遙想小樓空悄　因思天寳梨園隊有金雁鈿蟬絶<lb/>
妙更偷把寧王玉笛吹徹誰知道一自華清人散繚垣<lb/>
外閒花野草此生頭白天涯再聴伊涼别調<lb/>
　　霓裳中序第一<lb/>
　　　咏水仙花次尹梅津咏茉莉韻<lb/>
珠櫳寒粉靨偎罷銀篝紅獸熱恰值青霜騷屑有一種<lb/>
<pb n="KR4j0076_WYG_034-28a"/>
瑤芳白花翠葉海天皓月羨玉娥生長綃闗斜春渚竟<lb/>
川含綠一笑嫣然絶　妙絶頓成離别長則伴兒家粧<lb/>
箧有時墜落簾茀看盡人間多少蜂蝶五銖寒到骨悵<lb/>
千里洞庭飛雪傷情也舊家何處悄對素梅説<lb/>
　　憶舊游<lb/>
　　　寄嘉禾俞右吉朱子葆子蓉<lb/>
松陵東去路記水程烟驛幾多般鴛鴦湖裏泊重城燈<lb/>
火一派潺湲船樓玉人行酒碧浪瀉紅顔更羃䍥丹鱗<lb/>
<pb n="KR4j0076_WYG_034-28b"/>
綿濛黛甲上下哀湍　十年成間别想怪侣狂朋一様<lb/>
啼斑縦玉清歸去怕滿天風露猶憶人間只是南湖栁<lb/>
色憔悴不堪攀長望語兒亭故人為我且加餐<lb/>
　　齊天樂<lb/>
　　　暮春風雨<lb/>
小樓昨夜東風到吹落滿園空翠時有茶烟絶無人影<lb/>
好箇他鄉天氣淒涼欲死見燕剪平蕪栁拖春水暗省<lb/>
從前如塵似夢最難記　當年曲院寒食餳香花更煖<lb/>
<pb n="KR4j0076_WYG_034-29a"/>
許多情事金斗猶温玉釵還響已送愁人到此也思寛<lb/>
慰奈把酒聴歌幾番不是暮雨瀟瀟記吴娘曲子<lb/>
　　水龍吟<lb/>
　　　江行望秣陵作<lb/>
輕舟夜剪秋江西風鱗甲生江面瓦官閣下方山亭外<lb/>
驚濤雪片一帶蔣州千尋鐵鎖等閒燒㫁只波間皓月<lb/>
流光欲下舊曽炤金陵縣　何處迴颿撾鼓更玉笛數<lb/>
聲哀怨回思舊事永嘉南渡流人何限如此江山幾人<lb/>
<pb n="KR4j0076_WYG_034-29b"/>
憐惜斜陽斷岸正江南烟水濛濛飛盡楚天新雁<lb/>
　　瑞鶴仙<lb/>
　　　上元和康伯可韻<lb/>
昔游思後苑記天上月圓人間月半六街笑聲滿看火<lb/>
蛾金繭春城飛遍琳宫瓊觀隨處掛鰲山燈爛最銷魂<lb/>
深巷殘更小顫門邊雙釧　休羨無多勝景有限芳辰<lb/>
不堪追玩紅篝熏煖和衣卧誰低喚怪流光一去鈿車<lb/>
羅帕吹煞東風不轉只玉梅梢上氷輪依然相見<lb/>
<pb n="KR4j0076_WYG_034-30a"/>
　　　鄒程邨母夫人壽<lb/>
千金今夜直羨阿母白髪珠袍一色稱觴蓬閬側有南<lb/>
路豪家東朝貴客華騶列㦸向尊前箜篌醉擘倩何人<lb/>
笑問君家家本難忘易識猶憶曽陪董相閒過鄒陽<lb/>
讀書騎射賢哉湛母截髢親為置食看懷清臺畔夫人<lb/>
城上無論功名赫奕只膝前有子談天生兒亦得<lb/>
　　南浦<lb/>
　　　泊舟江口<lb/>
<pb n="KR4j0076_WYG_034-30b"/>
呉檣晩眺看隔江螺髻碧離離龍虎銷沉無據往事不<lb/>
勝悲憶昔曹公飲馬對江流横槊賦新詩羨三呉人物<lb/>
伯符公瑾年少更雄姿　今古芒芒天塹捲神鴉日暮<lb/>
舞空祠多少南朝事業斷岸矗殘碑月白估船銅斗唱<lb/>
西風外雲水瀰瀰歎多愁洗馬銷魂偏在渡江時<lb/>
　　氐州第一<lb/>
　　　秋日懷東臯諸子用周美成韻<lb/>
千片芰荷零亂簾捲西風人倚樓小横竹泠泠峭風歴<lb/>
<pb n="KR4j0076_WYG_034-31a"/>
歴一碧逺天縹緲非淡非濃颭水國村村斜照中酒心<lb/>
情欲寒天氣暗催人老　三十六鱗江上少奈無限舊<lb/>
愁繚繞沙鳥將雛江鳬傍母秋水柴門抱正搓橙時候<lb/>
也題糕近龍山歡笑寫盡吴牋盼晴空翠屏都曉<lb/>
　　綺羅香<lb/>
　　　清明感懷<lb/>
緑水樓臺青春院落又是韶華百五餳粥榆錢過了匆<lb/>
匆時序怕今年玉剪來時是去年鈿車停處最難慿輕<lb/>
<pb n="KR4j0076_WYG_034-31b"/>
煖輕寒天涯覊客甚情緒　少年此日嬉游有窺簾綺<lb/>
態當壚俊侶一自飄流冷落夭桃門戸西樓外幾陣鶯<lb/>
花北邙上一堆羊虎向斜陽㫁碣殘碑多少横官路<lb/>
　　　初夏連夜於許茹庸仲修席上看諸郎演牡丹<lb/>
　　　亭有作<lb/>
許掾多情清和佳節連夕嬌歌妙舞料得睂峯碧到愁<lb/>
時都聚記昨宵銀瑟初停又此夜紅牙再補看一羣燈<lb/>
下諸郎依稀盡解此情苦　獨有江東客為家山路逺<lb/>
<pb n="KR4j0076_WYG_034-32a"/>
倍増淒楚回首朱門畧記蟲娘庭戸好院本全部笙簫<lb/>
没心情半生覊旅比年時攜手聴歌多了黄昏雨<lb/>
　　金盞子<lb/>
　　　咏燈<lb/>
一盞紅釭灧玉膏鴛綃皺處偏凝春夜照梳頭蓮籌杳<lb/>
淒清牙蒜犀釘便敎剪盡銀荷奈芳心耿耿敲翠竹悄<lb/>
喚綠翹簷前蘭燈將暝　喚遍無人譍且獨自纎手靠<lb/>
粧臺挑鳳脛宛轉處重思省當時風細人靜曽偎璧帶<lb/>
<pb n="KR4j0076_WYG_034-32b"/>
流蘇剔銀虹潛等紅裯冷空對並蒂燈花怎生相稱<lb/>
　　永遇樂<lb/>
　　　京口渡江用辛稼軒韻<lb/>
如此江山幾人還記舊爭雄處北府軍兵南徐壁壘浪<lb/>
捲前朝去驚㠶蘸水崩濤颭雪不為愁人少住難永嘉<lb/>
流人無數神傷只有衛虎　臨風太息髯奴獅子年少<lb/>
功名指顧北拒曹丕南連先主霸業開東路而今何在<lb/>
一江燈火隠隠揚州更鼓吾老矣不知京口酒堪飲否<lb/>
<pb n="KR4j0076_WYG_034-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0076_WYG_034-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十五家詞巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻二</head>
    <p>
<pb n="KR4j0076_WYG_002-1a"/>
欽定四庫全書<lb/>
　十五家詞巻二　　　　　　　休寜孫黙編<lb/>
　　吳偉業梅村詞下<lb/>
　長調<lb/>
　　滿江紅<lb/>
　　　題畫夀總憲龔芝麓<lb/>
楚尾吳頭僅斗大孤城山縣正遇著青絲白馬西風傳<lb/>
箭歸去秦淮花月好召登省閣江山換更風波黨籍總<lb/>
<pb n="KR4j0076_WYG_002-1b"/>
尋常思量遍　文史富才名擅交與盛聲華健正三公<lb/>
開府張燈髙宴綠鬢功名杯在手青山景物圖中見待<lb/>
他年揀取碧雲峰歸來羨<lb/>
　　　白門感舊<lb/>
松栝淩寒挂鍾阜玉龍千尺記那日永嘉南渡蔣陵蕭<lb/>
瑟羣帝翺翔騎白鳳江山縞素觚稜碧躧麻鞋血淚灑<lb/>
冰天新亭客　雲霧鎖臺城㦸風雨送昭丘柏把梁園<lb/>
宋寢燒殘赤壁破衲重游山寺冷天邊萬點神鴉黑羨<lb/>
<pb n="KR4j0076_WYG_002-2a"/>
漁翁沽酒一蓑歸扁舟笛<lb/>
　　　過虎丘申文定公祠<lb/>
相國祠堂㸔古樹蒼崖千尺聴斷澗轆轤聲𦂳闌千吹<lb/>
笛士女嬉游燈火亂君臣際㑹松杉直任年年急雨打<lb/>
荒碑兒童識　今古恨興亡蹟白社飲青門客歎三公<lb/>
舊事吾徒蕭瑟歌舞好隨時世改溪山到處還堪憶儘<lb/>
浮生風月倒金尊千人石<lb/>
　　　贈友<lb/>
<pb n="KR4j0076_WYG_002-2b"/>
顧盼雄姿數馬矟當今誰比論富貴刀頭取辦只應如<lb/>
此十載詩書何所用如吾老死溝中耳願君侯誓志掃<lb/>
秦闗如江水　烽火靜淮淝壘甲第起長安裏尚輕他<lb/>
絳灌何知程李揮麈休譚邊塞事封侯拂袖歸田里待<lb/>
公卿置酒上東門功成矣<lb/>
　　　感舊<lb/>
詩酒溪山足笑傲終焉而已回首處亂雲殘葉幾篇青<lb/>
史昔日兒童俱老大同時賓客今亡矣看道傍爭羨錦<lb/>
<pb n="KR4j0076_WYG_002-3a"/>
衣郎曾如此　遭際盛聲名起跨燕許追蘇李茍不知<lb/>
一事吾之深恥年少即今何所得孝廉聞一當知幾論<lb/>
功名消得許多才偶然耳<lb/>
　　　其二<lb/>
滿目山川那一帶石城東冶記舊日新亭髙㑹人人王<lb/>
謝風靜旌旗𤓰歩壘月明鼓吹秦淮夜算北軍天塹隔<lb/>
長江飛來也　暮雨急寒潮打蒼鼠竄宫門瓦㸔雞鳴<lb/>
埭下射雕盤馬庾信哀時惟涕淚登髙却向西風灑問<lb/>
<pb n="KR4j0076_WYG_002-3b"/>
開皇將相復何人亡陳者<lb/>
　　　贈余澹心<lb/>
綠草郊原此少俊風流如畫儘行樂溪山佳處舞亭歌<lb/>
榭石子岡頭聞奏伎瓦官閣外㸔盤馬問後生領袖復<lb/>
誰人如卿者　雞籠館青溪社西園飲東堂射捉松枝<lb/>
麈尾做些聲價賭墅好尋王武子論書不減蕭思話聽<lb/>
清譚亹亹逼人來從天下<lb/>
　　　重陽感舊<lb/>
<pb n="KR4j0076_WYG_002-4a"/>
把酒登髙望北固崩濤中斷還記得寄奴西伐彭城髙<lb/>
讌飲至淩歊看馬射秋風落木堪傳箭歎黄花依舊故<lb/>
宮非江山換　獨酌罷微吟倦斜照下東籬畔念柴桑<lb/>
居士髙風誰見佳節又逢重九日明年此㑹知誰健論<lb/>
人生富貴本浮雲非吾願<lb/>
　　　賀孫本芝夀兼得子<lb/>
老矣君謨曾日啖荔枝三百拂袖去筍輿芒屩彈琴吹<lb/>
笛九日登髙黄菊酒五湖放棹青山宅論君家住處本<lb/>
<pb n="KR4j0076_WYG_002-4b"/>
桃源仙翁石　門第盛芝蘭集五福滿雙珠出㸔龍文<lb/>
驥子鳳毛殊特竹馬鳩車堦下繞朱顔綠鬢尊前立問<lb/>
今朝誰捧碧霞觴同年客<lb/>
　　　感興<lb/>
老子平生雅自負交游然諾今已矣結茅髙隱溪雲生<lb/>
閣暇日好尋隣父飲歸來一枕松風覺但拖條藤杖笋<lb/>
鞋輕湖山樂　也不赴公卿約也不慕神仙學任優游<lb/>
散誕斷雲孤鶴健飯休嗟容鬢改此翁意氣還如昨笑<lb/>
<pb n="KR4j0076_WYG_002-5a"/>
風塵勞攘少年塲安耕鑿<lb/>
　　　蒜山懐古<lb/>
沽酒南徐聽夜雨江聲千尺記當年阿童東下佛貍深<lb/>
入白面書生成底用蕭郎帬屐偏輕敵笑風流北府好<lb/>
譚兵參軍客　人事改寒雲白舊壘廢神鴉集儘沙沉<lb/>
浪洗斷戈殘㦸落日樓船鳴鐵鎖西風吹盡王侯宅任<lb/>
黄蘆苦竹打荒潮漁樵笛<lb/>
　　　夀金豈凡相國七十<lb/>
<pb n="KR4j0076_WYG_002-5b"/>
雒社耆英髙㑹處門前雙㦸風景好沙堤花栁錦堂琴<lb/>
瑟北叟南翁須健在東封西禪何時畢羨蒼生濟了衮<lb/>
衣歸神仙客　法醞美雕薪炙燈火照笙歌席正珠樓<lb/>
雪滿早梅消息矍鑠青山霜鐙馬歡娛紅粉春泥屐願<lb/>
百年父老進霞觴昇平日<lb/>
　　　夀顧吏部松交五十<lb/>
拂袖歸來閒管領煙霞除目算得是與人無競髙飛黄<lb/>
鵠眼底羊腸逢九坂天邊鱷浪愁千斛脫身時還剩辟<lb/>
<pb n="KR4j0076_WYG_002-6a"/>
疆園浮生足　樽酒在殘書讀拳石小滄洲綠有風亭<lb/>
月榭醉彈絲竹嫩籜雨抽堂下筍蒼皮霜洗牕前木倩<lb/>
丹青寫出虎頭癡山公屋<lb/>
　　　題尤悔菴小影和原韻<lb/>
納納乾坤問才子幾人輕許人爭道北平司李騷壇宗<lb/>
主碣石宫傾北海酒令支塞捲西風雨更翩然解組賦<lb/>
歸來雲深處　三毫頰平添與虎頭筆神相佇似元龍<lb/>
百尺樓頭髙踞鷸蚌利名持壁壘觸蠻知勇分旗鼓只<lb/>
<pb n="KR4j0076_WYG_002-6b"/>
莊周為蝶蝶為周都忘語<lb/>
　　六么令<lb/>
　　　詠桃<lb/>
一枝穠艶蘸破垂楊色到處倚牆臨水裝點清明陌障<lb/>
袖盈盈粉面獨倚斜柯立深紅淺白無言忽笑鬭盡鉛<lb/>
華半無力　年年閒歩過此栁下人家識煙臉嫩霧鬟<lb/>
斜腸斷東風客燕子欲來還去滿地愁狼藉芳姿難得<lb/>
韶光一片囑付東君再三惜<lb/>
<pb n="KR4j0076_WYG_002-7a"/>
　　水調歌頭<lb/>
　　　題贈<lb/>
三月鶯花盛十里小紅樓輕裘肥馬年少錦帶佩吳鉤<lb/>
人道季心兄弟還是翁歸伯仲談笑擅風流下馬飲君<lb/>
酒消盡古今愁　燒銀燭張筵宴繫蘭舟主人開閣招<lb/>
我别墅好淹留家有風亭水榭伎奏玉絲金管妙舞擘<lb/>
箜篌二十四橋夜明月滿揚州<lb/>
　　滿庭芳<lb/>
<pb n="KR4j0076_WYG_002-7b"/>
　　　道塲山麓太白山人亭成吳薗次置酒同諸子<lb/>
　　　分韻得今字<lb/>
鐵笛横腰鶴瓢在手烏巾白恰行吟仙蹤恍惚埋玉舊<lb/>
烟林多少唐陵漢寢王孫夢一様銷沉殘碑在詩人高<lb/>
士留得到而今　雲深記此地相逢五隱白石同心喜<lb/>
今朝吾輩酹酒登臨忽聽松風驟響蘇門嘯彷彿遺音<lb/>
歸來晚峰頭斜景明日約重尋<lb/>
　　燭影揺紅<lb/>
<pb n="KR4j0076_WYG_002-8a"/>
　　　山塘即事<lb/>
踏翠尋芳栁條二月春風半泰娘家在畫橋西有客金<lb/>
錢宴道是留儂可便細沉吟迴眸顧盼繡簾深處茗椀<lb/>
爐烟一牀絲管　惜别匆匆明朝約㑹新亭館扁舟載<lb/>
酒問嬋娟驀地風吹散此夜相思豈慣孤枕宿黃蘆斷<lb/>
㟁嚴城鐘鼓凍雨殘燈披衣長歎<lb/>
　　倦尋芳<lb/>
　　　春雨<lb/>
<pb n="KR4j0076_WYG_002-8b"/>
欺梅黯淡㺯栁迷離一幅烟水醉墨糢糊澹插浮屠天<lb/>
際捲湘簾憑畫閣白鷗點點飛還起視吾廬如掀翻一<lb/>
葉空山深處　記今朝南湖禊飲士女嬉游此景佳麗<lb/>
細馬輕車不到斷橋西路雙屐衝泥僧喚渡一瓢沽酒<lb/>
柴門閉料今宵對殘燈客情憔悴<lb/>
　　念奴嬌<lb/>
　　　即事<lb/>
東籬殘醉過溪來閒訪黄花消息小院髙樓門半掩細<lb/>
<pb n="KR4j0076_WYG_002-9a"/>
雨欄干吹笛側帽狂呼搊箏緩唱翠袖偎人立欲前還<lb/>
止此中何處佳客　却是許掾王郎風流年少爛醉銀<lb/>
釵側十載揚州春夢斷薄倖青樓贏得遍挿茱萸山公<lb/>
老矣顧影顛毛白凭高惆悵暮雲千里凝碧<lb/>
　　朩蘭花慢<lb/>
　　　過濟南<lb/>
天清華不注搔首望白雲齊想尚父夷吾雪宫栢寢衰<lb/>
草長堤松耶栢耶在否祇斜陽七十二城西石窌功名<lb/>
<pb n="KR4j0076_WYG_002-9b"/>
何處鐵籠籌算都非　儘牛山涕淚沾衣極目鴈行低<lb/>
嘆鮑叔無人魯連未死憔悴南歸依然洋洋東海看諸<lb/>
生奏玊簡金泥誰問碻磝戰骨秋風老樹成圍<lb/>
　　　話舊<lb/>
西湖花月地櫻筍熟鱖魚肥記粉袖銀箏青簾畫舫烟<lb/>
栁春堤驚風一朝吹散嘆西興兵火渡人稀白髮龜年<lb/>
尚在青山賀監重歸　恰相逢紫蠏黄雞猶唱縷金衣<lb/>
奈狂客愁多秋娘老去朩落烏棲無情斷橋流水把年<lb/>
<pb n="KR4j0076_WYG_002-10a"/>
光流盡付斜暉世事浮生急景道人抱膝忘機<lb/>
　　　夀嘉定趙侍御<lb/>
仰頭㸔皓魄切莫放酒杯空記六詔飛書百蠻馳傳萬<lb/>
里乗驄天南碧雞金馬把枯碁殘局付兒童雞黍鹿門<lb/>
髙隱衣冠鶴髪衰翁　嘆干戈滿地飄蓬落日數歸鴻<lb/>
喜歇浦寒潮練塘新霽投老從容菊花滿頭須挿向東<lb/>
籬狂笑醉顔紅髙館青尊紅燭故園黄葉丹楓<lb/>
　　　中秋詠月<lb/>
<pb n="KR4j0076_WYG_002-10b"/>
冰輪誰碾就千尺起嘯臺東記白傅堤邊庾公樓上幾<lb/>
度曾逢今宵廣寒髙處問嫦娥環珮在何峰天上銀河<lb/>
珠斗人間玉露金風　聽江樓鶴唳横空人影立梧桐<lb/>
有宮錦袍緋綸巾頭白鐵笛仙翁欲乘月明飛去過嚴<lb/>
城下界打霜鐘醉臥三山絶頂倒看萬箇長松<lb/>
　　　夀汲古閣主人毛子晉<lb/>
尚湖髙隱處較漆簡定遺經正伏勝加餐揚雄強飯七<lb/>
略縱横爭傳殺青竒字更五千餘偈叩南能夜雨蒲團<lb/>
<pb n="KR4j0076_WYG_002-11a"/>
佛火春風菌閣書聲　臥荒江投老遺民兵後海田耕<lb/>
喜栁塢堂開月泉詩就貰酒行吟髙談九州風雅問開<lb/>
元以後屬何人百歲顚毛斑白千年翰墨丹青<lb/>
　　水龍吟<lb/>
　　　送孫浣心之眞定<lb/>
無諸臺上春風燕南魏北聲名起金戈鐵馬神州沈陸<lb/>
幅巾歸里種栁門前藝𤓰陂下北牕烟雨遇天涯故舊<lb/>
貽書到一鞭行李滹沱水　挾瑟髙堂趙女問叢臺幾<lb/>
<pb n="KR4j0076_WYG_002-11b"/>
人珠履青史紛爭干戈談笑陳餘張耳漢壘秦軍季龍<lb/>
宮苑銷沈何處向孤城但有寒鴉落朩暮天羇旅<lb/>
　　風流子<lb/>
　　　為鹿城李三一夀<lb/>
青山當户牖秋光霽明月倒壺觴羨金粟道人草堂松<lb/>
竹青蓮居士藜閣文章傳家乆朱門開累葉畫省付諸<lb/>
郎綠酒黄花淵明髙臥紅顔白髪樊素新妝　登髙頻<lb/>
回首江南舊恨在鐵笛滄浪十載故園兵火三徑都荒<lb/>
<pb n="KR4j0076_WYG_002-12a"/>
待山園再葺讀書萬巻湖田晚熟縱博千塲老子婆娑<lb/>
不淺儘意疎狂<lb/>
　　　送張編修督學河南<lb/>
中原人物盛征驂過花發洛陽街羨嚴助承明連城建<lb/>
節茂先機近好士掄才賓徒滿賦成誇授簡鐘鼓遶繁<lb/>
臺嵩嶽出雲鬱葱千仭濁河天際屈注西來　憑髙披<lb/>
襟處千觴引醽醁意氣佳哉回首日邊臚唱<lb/>
御筆親裁待尚書尺一趨歸視草門盈桃李學士髙齋<lb/>
<pb n="KR4j0076_WYG_002-12b"/>
領取玉堂佳話黄閣重開<lb/>
　　　掖門感舊<lb/>
咸陽三月火新宫起傍鎖舊莓牆見殘甓廢磚何王遺<lb/>
構荒薺衰草一片斜陽記當日文華開講幄寶地正焚<lb/>
香左相按班百官陪從執經横巻奏對明光　至尊微<lb/>
含笑尚書問大義共退東廂忽命紫貂重召天語琅琅<lb/>
賜龍團月片甘𤓰脆李從容晏笑拜謝君王十八年來<lb/>
如夢無限凄凉<lb/>
<pb n="KR4j0076_WYG_002-13a"/>
　　沁園春<lb/>
　　　午朝遇雨<lb/>
十里紅牆樹色隂濃銅扉洞開見觚稜日炫金銀照耀<lb/>
朱霞天半避暑樓臺忽起竒雲琉璃萬頃燕雀罘罳風<lb/>
動來西山上有龍迎返照急雨驚雷　凉生殿閣佳哉<lb/>
但瀟灑瑶堦絶點埃聽御河流水琤琮雜珮黄滋細栁<lb/>
翠逼宫槐玉管銀毫冰桃雪藕枚馬詩成應制才承恩<lb/>
乆待歸鞭晚霽歩月天街<lb/>
<pb n="KR4j0076_WYG_002-13b"/>
　　　雲間張青琱從中州南還索詞夀母<lb/>
極目中原慷慨平生濁醪酒杯念髙堂老母桓釐志行<lb/>
窮途游子仲蔚蒿萊雅負經綸文章小技三尺遺孤何<lb/>
壯哉辭家乆到燕南趙北赤日黄埃　吾徒造物安排<lb/>
且布襪青鞋歸去來有蓴羮鱸鱠能供蔬饍魚村蟹舍<lb/>
可葺茅齋貧賤安親詩書養志世上機雲少棄才成名<lb/>
後把懐清築起百歲髙臺<lb/>
　　　觀潮<lb/>
<pb n="KR4j0076_WYG_002-14a"/>
八月奔濤千尺崔嵬砉然欲驚似靈妃顧笑神魚進舞<lb/>
馮夷擊鼓白馬來迎伍相鴟夷錢王羽箭怒氣強於十<lb/>
萬兵崢嶸甚訝雪山中斷銀漢西傾　孤舟鐵笛風清<lb/>
待萬里乗槎問客星嘆鯨鯢未剪戈船滿岸蟾蜍正吐<lb/>
歌管傾城狎浪兒童横江士女笑指漁翁一葉輕誰知<lb/>
道是觀潮枚叟論水莊生<lb/>
　　　丁酉小春海棠與水仙並開王廉州為予寫秋<lb/>
　　　景圖既成因取瓶花作供輒賦此詞<lb/>
<pb n="KR4j0076_WYG_002-14b"/>
有美人兮宛在中央仙乎水哉似藐姑神女凌波獨歩<lb/>
瀟湘極浦洗盡塵埃忽遇東隣彼姝者子紅粉臙脂笑<lb/>
靨開須知道是兩家妝束一種人材　東君著意安排<lb/>
蚤羯鼓催成巧様裁豈陳王賦就新添女伴太眞睡起<lb/>
共倚香臺玊骨冰肌艷梳濃裹妙手黄筌未見來霜天<lb/>
晚對膽瓶雙絶點染幽齋<lb/>
　　　吳興愛山臺褉飲分韻得闗字<lb/>
妍景銷愁輕衫乗興扁舟徃還遇使君倒屐銀牀枕簟<lb/>
<pb n="KR4j0076_WYG_002-15a"/>
羣賢傾葢玉珮刀環下若新醅前溪妙舞落日樓臺雨<lb/>
後山雕欄外有名花婀娜嬌鳥綿蠻　衰翁天放疎頑<lb/>
况廿載重來詎等閒嘆此方嚴虎青絲白馬<hi>孫吳時山寇嚴白虎</hi>
<hi>與吕䝉戰于吳興之石城山</hi>當年宋態綠鬢紅顔<hi>唐李渉有贈吳興妓宋態詩所謂解</hi>
<hi>語花枝在眼前也</hi>春色依然舊游何處剰得東風栁一灣吾堪<lb/>
老傍鷗汀鴈渚石户松闗<lb/>
　　賀新郎<lb/>
　　　送杜將軍弢武<lb/>
<pb n="KR4j0076_WYG_002-15b"/>
雙鬢愁來白數威名西州豪杰玉闗沙磧家世通侯黄<lb/>
金印馬矟當年第一磨盾鼻懸毫飛檄雅吹投壺詩萬<lb/>
首舊當陽虎帳春秋癖思徃事頓成昔　天涯寂寞青<lb/>
門客念平生鞭箠萬里布衣之極滿地江湖漁歌起誰<lb/>
弄扁舟鐵笛正栁色依依南陌日暮鄉闗何處是故人<lb/>
書草没摩崖石漫回首淚沾臆<lb/>
　　　病中有感<lb/>
萬事催華髪論龔生天年竟夭髙名難没吾病難將醫<lb/>
<pb n="KR4j0076_WYG_002-16a"/>
藥治耿耿胸中熱血待灑向西風殘月剖却心肝今置<lb/>
地問華佗解我腸千結追徃恨倍凄咽　故人慷慨多<lb/>
竒節為當年沈吟不斷草間偷活艾炙眉頭𤓰噴鼻今<lb/>
日須難訣絶早患苦重來千疊脱屣妻孥非易事竟一<lb/>
錢不値何須説人世事幾完缺<lb/>
　<lb/>
　<lb/>
　<lb/>
<pb n="KR4j0076_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十五家詞巻二<lb/>
</p>
<p>
</p>
  </div>
</body>
</text>
</TEI>
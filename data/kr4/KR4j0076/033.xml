<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>十五家詞巻三十三</head>
    <p>
<pb n="KR4j0076_WYG_033-1a"/>
欽定四庫全書<lb/>
　十五家詞巻三十三　　　　　休寧孫黙編<lb/>
　　陳維崧烏絲詞二<lb/>
　中調<lb/>
　　臨江仙<lb/>
　　　偶作<lb/>
憶在冶城公膝下圍棋年少知名石頭兒女本輕盈象<lb/>
牀春縱博珠袷夜彈箏　倐忽過江門第換中原飛渡<lb/>
<pb n="KR4j0076_WYG_033-1b"/>
羣傖呉霜㸃鬢不勝情案頭無鬼論肘後浄名經<lb/>
　　　酬贈崇川陶月嶠<lb/>
四十男兒方墜地家聲列㦸風流翩翩挾彈少年游兄<lb/>
居長樂尉主尚富平侯　詎料蹉跎空老大逢君楚尾<lb/>
呉頭酒闌話向北風愁無家徐僕射有淚白江州<lb/>
　　蝶戀花<lb/>
　　　紀艷<hi>避人</hi>
劉氏三娘雙姊妹生小繁華家住鷄鳴埭梵字闌干花<lb/>
<pb n="KR4j0076_WYG_033-2a"/>
影碎妝樓恰與春波對　雨小後堂曽博簺阿母簾前<lb/>
此日教重㑹傳語翾風空至再蟬釵只靠秋千背<lb/>
　　　前題<hi>促坐</hi>
簾内桐花閒弄影不便相辭悄語傳聲請猶自眉峯烟<lb/>
不定避人奩内添宫餅　説道今宵天色冷且自留停<lb/>
莫撼猧兒醒珠斗斕斑斜又整人間第一消魂景<lb/>
　　　前題<hi>鬭葉名鬭葉子戲俗  馬弔角</hi>
犀蒜銀釘紅玉槅小小簾櫳不與金堂接鬬草又慵彈<lb/>
<pb n="KR4j0076_WYG_033-2b"/>
阮怯邀郎今夜抛金葉　百子枝花香粉浥郎是樁家<lb/>
好把豪犀厭<hi>音葉</hi>小負紅潮生兩頰紿郎博進惟榆莢<hi>百子</hi>
<hi>枝花俱葉子名鬭葉有樁須用一物厭之</hi>
　　　前題<hi>跳索人其戲兩人轉綵䋲於砌下便捷如飛一  距躍於白光中呉俗謂之跳百索</hi>
涼夜金街天似洗打叠銀篝薰透呉綾被作劇消愁何<lb/>
計是鬢絲扶定相思子　對漾紅繩低復起明月光中<lb/>
亂捲瀟湘水匿笑佳人聲不止檀奴小絆花陰裏<lb/>
　　　前題<hi>聴歌</hi>
<pb n="KR4j0076_WYG_033-3a"/>
梔子簾前斟鵲腦隔著屏山愛聴銀<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>好唱盡紅鹽人<lb/>
不曉依稀記是蕭郎稿　偷得新聲三兩調悄學春鶯<lb/>
唇綻櫻桃小銀蒜輕揺郎到了和羞吹滅蘭釭早<lb/>
　　　前題<hi>迷藏</hi>
亞字闌干花一朶毎到花朝春夢偏難妥女伴相攜爭<lb/>
婀娜迷藏小捉粧樓左　鬢棗㣲鬆蟬翼嚲怕有人窺<lb/>
輕合黄金鎖戲罷偎人苔砌坐日移交網花隂簸<lb/>
　　　前題<hi>圍罏</hi>
<pb n="KR4j0076_WYG_033-3b"/>
拂曉相逢花弄口如此天寒何事清晨走小院緑熊鋪<lb/>
褥厚玉梅花下交三九　招入繡屏閒寫久斜送横波<lb/>
郎莫衣單否袖裏任郎沾寳獸雕龍手壓描鸞手<lb/>
　　　前題<hi>教簫</hi>
　一帶紅墻剛六幅忽聴簫聲欲斷還將續知是東隣吹<lb/>
鳳竹邀來敎弄相思曲　風起落花紅蔌蔌香唾猩絨<lb/>
小印琅玕束故説玉人吹未熟明朝重到黄金屋<lb/>
　　　前題<hi>中酒</hi>
<pb n="KR4j0076_WYG_033-4a"/>
年少雙文能勸酒笑折花枝今夜為郎壽紅燭厭厭籠<lb/>
翠鈕飲深忘却春宵久　若下烏程春釀厚却笑佳人<lb/>
腰似三眠栁明日綠紗窗外走手摇屈戍妝成否<lb/>
　　　前題<lb/>
滿院姊歸啼惻惻隔著中門悵望游絲織訊至方知娘<lb/>
小極潛來小掲蜻蜓翼　怕響金梯行不得半晌徘徊<lb/>
纔到菱花側立久微聞輕歎息春陰簾外天如墨<lb/>
　　　春閨同周文夏賦<lb/>
<pb n="KR4j0076_WYG_033-4b"/>
芳草萋萋人脉脉綠遍東西不空南和北滿院春晴無<lb/>
氣力海棠花下捱時刻　惆悵去年逢玉勒酒市紅橋<lb/>
此際曾相識往事不堪重憶得餳簫陣陣催寒食<lb/>
　　唐多令<lb/>
　　　春愁<lb/>
蟬髩隔花隂香肌壓翠衾風前一笑擲千金記得那時<lb/>
明月底剛半線露丹襟　銀鑰杳沉沉朱樓阻信音流<lb/>
鶯啼破綠窗深清淚未彈紅淚滴流不了到如今<lb/>
<pb n="KR4j0076_WYG_033-5a"/>
　　　廣陵上巳<lb/>
板渚栁枝横津樓酒斾輕舊繁華猶記蕪城正是濃春<lb/>
逢上已多少事麗人行　年少愛風情紅粧識姓名杜<lb/>
紫微此地曽經今日鬢絲眞老大和燕子語平生<lb/>
　　攤破醜奴兒<lb/>
　　　紀艷<lb/>
隔簾挼碎相思苣斜著烏雲漾著紅巾嬝嬝亭亭一段<lb/>
春是耶難道是昨宵人　㦸門闔却葳蕤鎖花氣氤氲<lb/>
<pb n="KR4j0076_WYG_033-5b"/>
月色繽紛墻角猧兒吠夜分非耶誰道是昨宵人<lb/>
　　漁家傲<lb/>
　　　宣城道上<lb/>
古朩叢祠山逕細野花斑竹粘天際蕭瑟峥泓誰可擬<lb/>
墟烟起家家水驛門斜閉　三秋揺落悲游子一鞭自<lb/>
裊西風裏歇馬溪橋人乍倚樵夫指麻姑大好朝來髻<lb/>
<hi>宣城有麻姑山</hi>
　　　聞西樵方為京口三山之游却寄<lb/>
<pb n="KR4j0076_WYG_033-6a"/>
晴日南徐風景異蒲㠶飽趂春濤駛一片江山千古事<lb/>
同兒戲伯符志業何曽遂　月下租船人咏史使君大<lb/>
有凌雲氣滿目茫茫愁對此横笛裏妙高臺上吹新水<lb/>
　　定風波<lb/>
　　　懷潁川劉公㦷記與茂之公㦷小飲紅橋幾厯<lb/>
　　　一年矣故有此作<lb/>
昨嵗行歌古竹西廣陵三月栁綿飛誰更扶笻郊外走<lb/>
林叟開元遺事説依稀　時序飈流驚又換春半風光<lb/>
<pb n="KR4j0076_WYG_033-6b"/>
雖似舊游非綠到江南清潁尾春水潺湲好為寄相思<lb/>
　　醉春風<lb/>
　　　艷情<lb/>
月暗蘭釭㝠風細花隂冷紫茸帳底拍蕭娘醒醒醒良<lb/>
夜難逢幽歡可惜休教酩酊　活火初烹茗寳篆猶生<lb/>
鼎紅蕤枕畔語檀郎等等等城上人行籠中鳥喚如何<lb/>
便肯<lb/>
　　青玉案<lb/>
<pb n="KR4j0076_WYG_033-7a"/>
　　　咏糟蟶<lb/>
春酲未析三更後橙片切蒓絲糅食品厨娘偏解鬭滑<lb/>
應凝盌鬆難勝齒幾瓣嫣紅透　金刀小向霜天剖越<lb/>
襯出春纎消瘦捧處紅糟先欲澑小姬無語老饕狂呌<lb/>
把與梅同嗅<lb/>
　　　咏油車螯<lb/>
擊鮮海錯金盤瀉絶穪是春寒夜輕㸃呉酸魂巳化和<lb/>
酥為滷帶脂成釀二月花前榨　生平斫鱠兼行炙枉<lb/>
<pb n="KR4j0076_WYG_033-7b"/>
行遍屠門蟹舍風味似伊休論價差宜下酒雅堪鬭茗<lb/>
携向江南詫<lb/>
　　　咏醉白蝦<lb/>
半籠春水溶如鏡早頃向金盤淨一片空明嬌掩映霜<lb/>
鬐半呷雪肌半挺似帶春酲病　尋常蝦菜空相競誰<lb/>
解得髙陽心性細憶風姿心自省十分酒氣三分生氣<lb/>
羞與侯鯖並<lb/>
　　隔浦蓮近拍<lb/>
<pb n="KR4j0076_WYG_033-8a"/>
　　　飲小三吾亭前古梅下<lb/>
今朝穠春天氣袨服為佳耳人在梅根冶暗香疎影迢<lb/>
逓琖内紅生杯中綠汎小吸宜城蟻消魂死　那人蛾<lb/>
綠料應玉貌如此難慿春驛折寄一枝千里横笛誰吹<lb/>
東風起生怕玉鱗飛著春水<lb/>
　　風入松<hi>第二體</hi>
　　　上巳後二日洗鉢池汎舟即事同亦史山濤賦<lb/>
蜻蛉小泊㫁橋東人在櫓聲中水面殘霞飛不定春波<lb/>
<pb n="KR4j0076_WYG_033-8b"/>
靜暝翠玲瓏夾岸緗桃斑竹半船淡月㣲風　紗窗盡<lb/>
摘簟紋融心事暗惺忪小拂絲楊人語細春衫碧恰似<lb/>
新桐可惜小浯溪上明朝更與誰同<hi>時阿雲將小别數日</hi>
　　祝英臺近<lb/>
　　　咏橘<lb/>
水濛濛烟嫋嫋紅遍江南樹小陸懷中數顆偏憐汝笑<lb/>
他梅子心酸蓮兒心苦都讓爾甘芳如許　増悽楚記<lb/>
得解橘春纎指冷偎人處一别呉娘往事渾無據自従<lb/>
<pb n="KR4j0076_WYG_033-9a"/>
那日傳柑幾番元夜總則是淚珠如雨<lb/>
　　送入我門來<lb/>
　　　寄書<lb/>
香茗才情簪花模様斜舒蜜色牋兒霜毫纔吮早已淚<lb/>
如絲楚天樓上湘娥倚奈湘雨湘烟十二時　説與天<lb/>
涯游子近日懨懨春病生怕難支為趂雙魚無物寄相<lb/>
思珍珠滴向紅綃滿怕綃滑珠圓難寄伊<lb/>
　　紅林擒近<lb/>
<pb n="KR4j0076_WYG_033-9b"/>
　　　咏佛手柑<lb/>
芳樹來甌越名同呉下柑風調軼橙橘芳華擅閨襜玉<lb/>
人夜涼酒醒怪底薰透紅衫此際寳鴨休添香氣十分<lb/>
霑　月底偏濯濯枕畔故摻摻佳人笑説雪山花瓣曽<lb/>
拈自塵情未斷佛猶如此合掌長思伴玉纎<lb/>
　　驀山溪<lb/>
　　　感舊<lb/>
碧雲薄暮畫角誰家奏深院火熒熒好風輕翠幃㣲縐<lb/>
<pb n="KR4j0076_WYG_033-10a"/>
氷輪徐上無語掩屏山金鈎瘦鮫綃透人在銀燈後<lb/>
年時小苑良夜曽攜手低掃淡黄蛾漫垂垂玉人紅袖<lb/>
如今人去門巷也依然紅橋口香街右一帶青青栁<lb/>
　　　天穿節次葛魯卿韻<hi>宋以正月廿三為天穿節相傳女媧氏以是日補天</hi>
曉寒側側繡戸涼如水燈市火初收不十日春喧北里<lb/>
都城士女結隊踏天穿珠絡皷畫樓旗漾在東風裏<lb/>
江南詞客生長烟花地可惜是穠春最難忘夢華遺事<lb/>
倚闌怊悵暗裏憶當年新雨後板橋西那處人家醉<lb/>
<pb n="KR4j0076_WYG_033-10b"/>
　　蕙蘭芳引<lb/>
　　　咏朩瓜花<lb/>
綠水人家有一樹垂垂紅雪瘦影亞雕闌啼盡春禽百<lb/>
舌玉娥睡醒問何處麝蘭偷泄恰侍兒報道枝上名花<lb/>
纔結　記得良人曽經漬粉去秋時節歎雖有好香不<lb/>
比此香清絶那知花朶一般芳冽愛清芬莫對傍人輕<lb/>
説<hi>古詩云良人為漬朩𤓰粉</hi>
　　　洗鉢池中有贈<lb/>
<pb n="KR4j0076_WYG_033-11a"/>
客裏無憀瞥見處繡簾斜軸恰暮雨瀟瀟低唱傷心人<lb/>
曲相逢却扇板橋西數枝春竹正籠中鸚鵡呌醒一窩<lb/>
紅玉　㩦上呉裝一聲欸乃碧天如沐愛香藕花輕偏<lb/>
打向船窗蔌蔌嬌歌妙舞明眸曼睩記昨宵水色半城<lb/>
都綠<lb/>
　　早梅芳近<lb/>
　　　咏玉蝶梅<lb/>
整偏佳斜更好風格那能到粉牋欲賦除是多才李清<lb/>
<pb n="KR4j0076_WYG_033-11b"/>
照亭亭情意厚嫋嫋腰肢小正入春隂重白處粧樓曉<lb/>
　夢無慿愁不了従古江南道天寒日暮此意惟花堪<lb/>
共表文犀慵再掠金鴨羞輕抱撚梅花今年驛使杳<lb/>
　　簇水<lb/>
　　　春雪<lb/>
有影無聲小樓一夜堆瓊稷撒鹽縈絮舞遍天涯六出<lb/>
最愛輕鬆纎軟雅稱紅閨客遮不住空青簾翼　春隂<lb/>
積怪此際曉寒何重圍紅獸偎窗隙樓前莫管一任騰<lb/>
<pb n="KR4j0076_WYG_033-12a"/>
騰瑟瑟且瀹鮑家香茗雪水傾來白紅日照消入一池<lb/>
深碧<lb/>
　　步月<lb/>
　　　本意<lb/>
小市門東板橋巷北暗中瞥見芳姿明眸膩臉夜靜漾<lb/>
簾衣碧栁映幾層衫子紅蕖露一緉鞋兒斜靠著江梅<lb/>
一樹剛得半開時　銅駞街又敞奈珠屏似水此恨誰<lb/>
知㺯春纎香橙代解迴秋水羅帕親攜歸去也一鈎春<lb/>
<pb n="KR4j0076_WYG_033-12b"/>
月水仙祠<lb/>
　　魚遊春水<lb/>
　　　春隂閨思<lb/>
盡日香閨悄纔縆額東風料峭可惜紅芳如此匆匆過<lb/>
了做暝遥天渾似墨粧隂野水愁難曉獨對菱花横波<lb/>
淼淼　更惆悵誰知道漫消受綠篝烟裊何日剪破層<lb/>
陰依然春好料得藁砧愁逺泊也無燈火來相照怪底<lb/>
今宵黄昏偏早<lb/>
<pb n="KR4j0076_WYG_033-13a"/>
　　宣清<lb/>
　　　春夜聞雁<lb/>
春夜紅蕤枕怪賓鴻月底哀鳴如昨惹青衫淚甚時乾<lb/>
引紅閨睡何曽著記得當初楚天烟水碧湘樓閣攙玉軫<lb/>
和金徽自分西風冷落　一霎年光又逢春社萬里鄉<lb/>
心作憶淼淼蕭闗茫茫沙漠故園歸歟行樂花栁江南<lb/>
儘讓他鶯啼燕掠<lb/>
　　法曲獻仙音<lb/>
<pb n="KR4j0076_WYG_033-13b"/>
　　　寄嚴覽民錢寳汾顧華峯三舍人<lb/>
蜀肆先生漢家夫子新謁帝承明殿最喜金閨璧人聨<lb/>
轡呉郡顧榮揮扇更傳聞三珠樹錢起湘靈怨人傳徧<lb/>
　思往日江東婉孌紅燭下挾瑟鳴箏公讌詎料鳳凰<lb/>
池三子者一時妙選十里朱簾爭看煞黑頭王掾只凌<lb/>
雲一賦楊意何時方薦<lb/>
　　東風齊著力<lb/>
　　　花朝<lb/>
<pb n="KR4j0076_WYG_033-14a"/>
春困初濃春愁難妥又是花朝蝦鬚半軸蛾綠不曽描<lb/>
記得去年玉勒相逢在絲雨長橋鞦韆社綉旗不定畫<lb/>
鼔頻敲　流水綠迢迢人不見妝成知為誰嬌濃春病<lb/>
酒雙臉印紅潮欲借鴛機論恨回文字帶淚斜挑腸斷<lb/>
也百花生日只是無聊<lb/>
　　絳都春<hi>第一體</hi>
　　　咏蛱蝶<lb/>
誰家佛助想一縷裙花做成紅雨青草如烟淥水如羅<lb/>
<pb n="KR4j0076_WYG_033-14b"/>
被陣陣東風吹向晴空舞又傍平蕪來去桃花門巷菜<lb/>
花天氣輕狂無數　嬌嫭畱他不住更砌畔濛濛墻頭<lb/>
栩栩飄零蕩漾一春夢裏曽如許料伊也為多情悞只<lb/>
愁撲蝶園中癡憨兒女<lb/>
　<lb/>
　<lb/>
　<lb/>
　十五家詞巻三十三<lb/>
</p>
<p>
</p>
  </div>
</body>
</text>
</TEI>
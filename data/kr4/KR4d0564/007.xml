<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梧溪集巻七</head> <lb/>
    <p>
<pb n="KR4d0564_WYG_007-1a"/>
欽定四庫全書<lb/>
　梧溪集巻七<lb/>
　　　　　　　　　　　　元　王逢　撰<lb/>
　　連理梅頌<hi>有前後序</hi>
　逢謝病最閒園之十有七年上春海曙岩左藻徳池<lb/>
　水陽梅大小榦四氣合理屬形色無間特然危立當<lb/>
　龍門浪石偶始見焉僉愕愕以為瑞越二月二日家<lb/>
　嫗告誕男孫乃仲子攝所生者是日長庚宿于奎栁<lb/>
<pb n="KR4d0564_WYG_007-1b"/>
　逢命躔酉分適符而梅也藂蕚玉作花香艶景意動<lb/>
　映㑹洽冝乎觴而頌曰<lb/>
猗歟梅瑞岩<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>合衆榦返大朴理屬氣強兼弱先春蔓<lb/>
根性孤彚感清影肱江韻皇英颶弗撓雪愈貞石丈盟<lb/>
世澤涵嘉應毓隂徳積裕慶續宗毋吝家惟睦猶實有<lb/>
仁後其蕃熟也耶<lb/>
　逢頌梅已竊興憶故園菜亭南紫薇木連理尤特異<lb/>
　先嘉㑹君嘗慶宴里儒陳復雷軰于亭上時逢僅有<lb/>
<pb n="KR4d0564_WYG_007-2a"/>
　長嗣掖従在侍陳執觴起進予曰而大母徐<hi>諱閏芳</hi>
　屬未有後視<hi>一作祝</hi>而伯父<hi>諱忠</hi>甫三嵗襁負避亂兵<lb/>
　夜仆葑蕩數濱死有勸棄之者而大母輒涕咽良久<lb/>
　誶語曰既子而棄焉與殺同寜死生俱也卒脫于難<lb/>
　晚始得而父<hi>諱恵</hi>迨冠吏他郡月寄俸具鮭胰餘則<lb/>
　班諸族之貧者寒陰雪雨隣伍有不能舉火嵗率濟<lb/>
　饘粥而大父潜昭翁元初卒相傳好延士數至靡怠<lb/>
　遇事謹敏宅心夷厚鄉稱長者而伯父至析㸑也而<lb/>
<pb n="KR4d0564_WYG_007-2b"/>
　父義甚同胞倍與産業而姑歸而蚤喪又躬為殯<lb/>
　埋盗盗其丘木則愬于官仍嵗謁時祭之兩甥女還<lb/>
　往三十年䘏養如一日夫和氣致祥植物先應此豈<lb/>
　偶然哉座客咸韙之盡歡醉散其所言厯厯今不忘<lb/>
　於乎釣逰先跡愴墮夢境流滯餘喘行同朝露莫知<lb/>
　人世竟奚如也雖然天理不冺世澤或未艾幼孤<hi>謂</hi>
　<hi>諸外孫</hi>壯寡<hi>謂孟仲二女</hi>乃復相尋於家事捐城跡<lb/>
　屏病<hi>句</hi>有司迫於起藥石伏枕荒寂間<hi>時吏部敬依</hi>
<pb n="KR4d0564_WYG_007-3a"/>
　<hi>起取</hi>惟爾掖等上思繼夫志下見篤于行若孝若弟大<lb/>
　有實兹頌聲則王氏黄灣諸靈將不在他日佳子弟<lb/>
　<hi>一作孫</hi>是望是慰是年壬戌三月初度日書示掖攝拊<lb/>
　<hi>係洪武十五年</hi>
　　隠憂六章<hi>時有司奉吏部符敬依令旨起取</hi>
箕舌兮房耳交燭兮東鄙顧謝病兮四三胡謡諑兮迭<lb/>
萋菲鵠髙飛兮翼焉假蘭幽幽兮林下爛晨霞兮莫飡<lb/>
潦秋清兮爰酌之斝<lb/>
<pb n="KR4d0564_WYG_007-3b"/>
獸有越阹魚有䟦扈居巢䖏穴知謹風雨辛洊臨兮丁<lb/>
載周以朝以夕兮五春十秋年老癃病兮勿遣有詔人<lb/>
事噂㳫兮紫芝藂桂聊夷猶<lb/>
芡團團兮藜葉長鏡吾知兮眉如霜車爾華兮服爾章<lb/>
素履諒旡咎兮貞也悔亡所未亡兮隠憂中膓<lb/>
虞工不往兮招維旌魯有兩生兮沒齒無名古道悠兮<lb/>
時事并疑莫稽兮拔茅征貞菊延年兮姑飡以露英<lb/>
鷄鳴嘐兮蒼龍上蟠寉駕其朝兮竊謝病枕安須捷<hi>楚</hi>
<pb n="KR4d0564_WYG_007-4a"/>
<hi>人以衣被垢弊為須捷</hi>蕭蕭兮雲栖簷端於乎策良被<lb/>
輕兮七子闕下白㡌管寜兮亦容于野<lb/>
牛山兮鴞林林充兮培深彼藪澤兮大獮禽於乎窮簷<lb/>
短景兮身衰遐心<lb/>
　　震琳<lb/>
　震琳震澤中洞庭樂石也<lb/>
震遺琳八琅音䕫擊節猿應吟却西琥謝南金樂哉幽<lb/>
深<lb/>
<pb n="KR4d0564_WYG_007-4b"/>
　　超果寺祥麐棷師頂相賛<hi>講師</hi>
骨聳岩厓胸含氷雪具正法眼鼓廣長舌坐斷泖峯高<lb/>
清孤絶將使一華五葉之傳三草二木之喻殊途而同<lb/>
歸于轍者耶<lb/>
　　數珠銘<hi>有序</hi>
　瑪瑙數珠連瓔絡五事逢顯妣李氏諱靖真之手澤<lb/>
　也妣氏平居江隂時嘗諷心經暇舉是謂逢曰吾有<lb/>
　不可諱必納之窣堵中逢謹答曰唯命厥后倉卒去<lb/>
<pb n="KR4d0564_WYG_007-5a"/>
　兵難舊物多所失遺而珠<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>存追惟音容之隔已三<lb/>
　十九年矣今年癸亥秋<hi>洪武十六年</hi>雲間㑹伏龍山唯菴<lb/>
　然禪師於松隠禪林築報恩塔落成用蔵其所書華<lb/>
　嚴大典乃以丹髹小盒置珠而附焉於乎妣氏念其<lb/>
　忘乎重銘諸石曰<lb/>
唯心净基弗垢弗隳手澤塔是歸倘神龍䕶撝<lb/>
　　真率軒銘<hi>有序</hi>
　郕人士許思敬營别業於華亭縣庠之東偏嘗懲世<lb/>
<pb n="KR4d0564_WYG_007-5b"/>
　之狃儉失常肆奢致剭者夥矣乃慕温國司馬公之<lb/>
　真率也以名其軒而介合淝翟守仁氏徴余銘銘曰<lb/>
肉不掩豆齊相嬰脫粟布被漢臣𢎞日食錢萬晉何曾<lb/>
後賢真率世著稱簡素易直子其承<lb/>
　　儉徳堂陶爐蓋座二銘<lb/>
維葢覆爐猶天覆仁静翕太極動舒陽春涓塵海岱巨<lb/>
細念均至治馨香風氣載淳<lb/>
　右葢銘<lb/>
<pb n="KR4d0564_WYG_007-6a"/>
后土其載磐石其固鼎位奠寜香是用籲何敢事天存<lb/>
養無素願兹墊民環堵永措<lb/>
　右座銘<lb/>
　　節石銘<lb/>
石有節猶婦有烈孰謂之夫也志可奪乎<lb/>
　　擊石一首癸亥冬作<hi>有後序</hi>
古垣黠鼠窺篝燈踈簾氄雀啄硯氷奉天殿㫖聴野處<lb/>
擊石為歌媪所稱孝姑周褚節彌厲挿秧播榖蠻謳避<lb/>
<pb n="KR4d0564_WYG_007-6b"/>
陳金寡得園種果䖝蟻餘生免湯火韓錢生長冨貴家<lb/>
義不再醮繅綿花葉徐竹房日蔬食隻影縫紉屛塗餙<lb/>
杜曾氷蘖善自持児作僮傅身母儀清河山孀手摛藻事<lb/>
母不欲煩兄嫂吾家髽女双練裙孟也枿牙蒙燹氛仲<lb/>
也藥種躬培耘備嘗茶蓼亦厭聞君不見檿絲貝織勒<lb/>
嵗貢龎吠鷄鳴驚夜夣鬼車嚘嚘風雨送錦字啼痕忍<lb/>
淹鳳畏途征嫠雛與共目冷青紅蜃交蝀嵐蛇霧螾腥<lb/>
林洞笱莫棄遺名義重時哉坤貞何乃衆君不見天孫<lb/>
<pb n="KR4d0564_WYG_007-7a"/>
左降雲擾鬗霜姝月姊相髙寒西王宴饗瑶池干衝牙<lb/>
觸璜鏘和鸞瓊真魚貫金桃蟠鳥使下上鋒劍翰於乎<lb/>
漆室䖏女紆憂端猶有薄薄翠袖空谷幽居安<lb/>
　右擊石葢傷嵗景短迫男子多故婦女能勞而貞焉<lb/>
　後皆鋪連空房逺道之不失其守者或謂予老伏荒<lb/>
　逺無補于民生得録數節義鬼亦足自見然尚有遺<lb/>
　者其一夏葉氏事姑盡孝敬翁病痿凡七載日滌簀<lb/>
　易席必親翁卒喪製為強宗所奪躬再備弗較至辭<lb/>
<pb n="KR4d0564_WYG_007-7b"/>
　色間終身不矜怨其一徐謝氏諱蠲素凝重當苖兵<lb/>
　燬掠謝從夫逃適苖遇驅辱之時里閈少艾被縶相<lb/>
　屬謝阻板橋遽厲聲曰橋有柱我儂趨擄可乎苗怒<lb/>
　殺之既而悔語衆曰彼烏涇之清濟也衆唶唶去於乎<lb/>
　元季不匡若葉謝者譬服古冠珮甘碎裂于食弱肉者<lb/>
　側此無他世教民彞未嘗一息絶滅也逢追書于詩<lb/>
　左<lb/>
　　古懐<lb/>
<pb n="KR4d0564_WYG_007-8a"/>
周秦廢兮民無為生逃而學老兮𤣥教浸興千載兮廬<lb/>
社晉之瘁兮賢簉林下菊既穢兮蓮有芳荆軻詠託兮<lb/>
古懐疇冩<lb/>
　　石田研銘<lb/>
石應兮文躔窪涵兮紫烟假吾道有年育材飯賢嘻世<lb/>
斯田蘄于天<lb/>
　　采芝辭<hi>有後序</hi>
維北土岡兮維時金商芝藂生兮色中央莖玉紫兮霓<lb/>
<pb n="KR4d0564_WYG_007-8b"/>
白裳躬露采兮奉先聖王噫鷹擊兮草霜尚父邈兮斯<lb/>
文祥<lb/>
　予自幼至壯詩夢頗多地荒存菊本人老發梅花紅<lb/>
　芳飛血盡黄蝶上衣來犬眠牛斗地鯤躍鳳皇池乾<lb/>
　坤人鮓甕嵗月鬼門関雪落蘋花盡靑浮山影來簾<lb/>
　卷東風燕子還天清月浸淡梨花最後得艸霜鷹始<lb/>
　擊之句今年丁夘埀七十矣八月二日己酉園北<lb/>
　小山濯風所見芝藂茁草間因發笑曰静觀世間何<lb/>
<pb n="KR4d0564_WYG_007-9a"/>
　者非夢耶遂作是辭漫紀如此<hi>丁卯洪武二十年</hi>
　　瓢湖月夜舟中短歌<lb/>
鷖如舟兮舟如鷖我不知乘風兮風乘我為澱飛爽兮<lb/>
瓢揚漪星月倒兮相迎隨降泬寥兮金節舞空明兮文<lb/>
螭澹逰忘歸兮神昇天借嗟白日塵一㝠兮曾孰知有<lb/>
清夜<lb/>
　　壙銘<hi>有引</hi>
　戊辰元旦書時壽七十最閒園丁王逄門生周畿刻<lb/>
<pb n="KR4d0564_WYG_007-9b"/>
驪駒山<hi>園北小山</hi>儀鸞水<hi>所居張涇</hi>首西正丘有斐士<lb/>
詩旌忠孝節義鬼幣交將相公侯禮擕家辟地兩辰巳<lb/>
布衣蔬盤善修已草木禽魚知姓氏昨惺惺今起起無<lb/>
強近親鮮昆弟有芹薦者二三子<lb/>
　　美瞿彦徳<hi>有序</hi>
　彦徳名懿元故兩浙運使霆發之従曾孫也幼孤事<lb/>
　叔猶父同居三十年一旦以非罪在徙中懿泣愬于<lb/>
　官曰罪合坐懿叔無與官義而聴之及事白歸叔已<lb/>
<pb n="KR4d0564_WYG_007-10a"/>
　病殁懿延師朂教其子里士鍾景元謂予曰運使公<lb/>
　之子時習仕至潯州路縂管妻張氏鍾氏前後並事<lb/>
　母姑葉夫人盡孝敬懿於家門無忝矣乞歌詩美之<lb/>
　詩曰<lb/>
海邦甲第連雲起時異禁殊多外徙瞿家叔氏勢蒼黄<lb/>
姪動中心不能已廬殫地竭籍送官毅然代叔人具歡<lb/>
鵲烏罷遶星月夜鴛鴦䨇渡江淮寒望中溝填或野露<lb/>
䧺風獨轉金鷄樹凉天移席竹林遊曉漏整鞍茅店渡<lb/>
<pb n="KR4d0564_WYG_007-10b"/>
叔氏云亡弔影孤躬親致禮師訓謨行看長大率相保<lb/>
先為歌詩歌道途<lb/>
　　吴仲圭山水為李源復題<hi>李諱汧</hi>
我生未了烟霞債見水見山心所快兵戈澒洞十年餘<lb/>
真水真山不如畫梅花道人呉仲圭斯畫乃出胸中竒<lb/>
無聲詩託有聲冩汧也笑謂非公誰沙洲吐吞石齟齬<lb/>
三脊仙茅雜香杜錦繡天開靈鷲雲笙竽籟過蒼龍雨<lb/>
一杖商翁自外歸方舟漁郎若相語葛藟古木苔蘚皴<lb/>
<pb n="KR4d0564_WYG_007-11a"/>
形若槁立腠理春屠蘓略彴密映帶老我顧作漁商鄰<lb/>
漁或釣周商避秦<lb/>
　　趙文敏所畫唐人馬楊銕厓魯道原二提學詩後<lb/>
　　為桃樹浦王叔潤題<lb/>
肉騣花驄真權竒彷彿出浴西瑶池細看元是勅賜太<lb/>
卿者鄧公奪取少陵哀賦詩黝雲湧身霜四蹄一目冀<lb/>
北空駃騱全神勃王房駟黯雙耳尖卓昆侖低奚官玉<lb/>
面如滿月<hi>闕</hi>
<pb n="KR4d0564_WYG_007-11b"/>
　　次韻信道元長老菱溪草堂見寄之作<hi>有後序</hi>
石橋方廣苔蘚生中有萬嵗之紫藤雲深幽磬響或作<lb/>
溪面落花香欲凝下方豐蔀金碧氣老禪跏趺蒼翠層<lb/>
天柱家山甚峻爽杖錫讓爾先攀登<lb/>
　道元少與茅山道士張伯雨前進士會稽楊亷夫齊<lb/>
　名嘗有西湖竹枝詞云湖西日脚欲沒山湖東新月<lb/>
　牙梳彎南北兩峯船裏看却比阿儂䨇髻鬟至今為<lb/>
　絶唱或者病其浮薄亷夫謂曰金沙灘頭菩薩亦隨<lb/>
<pb n="KR4d0564_WYG_007-12a"/>
　世作戯耳或乃釋焉誠演二公與道元同字皆博學<lb/>
　負重名而道元戾契度世僅住小山林而已今年八<lb/>
　十餘託友生錢岐以詩見寄且囑曰幸致敬席㡌翁<lb/>
　予不久天柱家山去也於乎台雁山天柱豈特道元<lb/>
　龕在耶<lb/>
　　丁卯冬季即事<lb/>
庭樹禽翻鷄唱初缿筩錢罄老饕厨氷壺不忝元脩菜<lb/>
箬葉何慙丙穴魚一線漫長迷五色寸隂真足助三餘<lb/>
<pb n="KR4d0564_WYG_007-12b"/>
暖隨水霧元春發寒併氷山與嵗除<lb/>
　　立夏日書<lb/>
孟夏四月朔薰風當午時諸陽老益壯一氣轉何遲錦<lb/>
帶花裊裊黄精實纍纍青隂覆盤石無意坐彈棊<lb/>
　　病中述懐<lb/>
終老甘農圃烟蔬帶豆田無官天曲宥有住世旁縁暖<lb/>
趂茅茨日寒知竹栢年私懐復何慊吾道不無傳<lb/>
　　夀亭成<lb/>
<pb n="KR4d0564_WYG_007-13a"/>
罍盎浮春釀親朋慶夀亭麻衰萬石長襪㡌小城丁易<lb/>
卦懲同吝騷詞詫獨醒三郎市諸藥魚菜附歸舲<lb/>
　　題管夫人畫蘭<lb/>
趙管才髙柳絮風水晶宫𠂻冩幽藂秋來紉作夫君佩<lb/>
笑殺迴文漫自工<lb/>
　　題二喬圗<lb/>
並看兵書白象牀半生鴛被拆寒霜英䧺自伐蛾眉斧<lb/>
不寤齊王聘采桑<lb/>
<pb n="KR4d0564_WYG_007-13b"/>
　　題寗戚叩角圖<lb/>
南山石爛短衣單叩角歌興夜未闌一出客卿成底事<lb/>
莫將堯舜料齊桓<lb/>
　　謁陳烈士廟墓<hi>有後序</hi>
夙負聪明號聖童野狐西闞白干虹颺言佳室青烏子<lb/>
效順長江赤鯉<hi>一作鯶</hi>公香案山朝雲泱欝翠茵沙枕樹<lb/>
蘢䓗饁夫釋耒談遺事餉吏連艘酹快風祀典寵輝荒<lb/>
寂表靈休昭降混茫中蘋蘩為寓維桑敬生氣英英月<lb/>
<pb n="KR4d0564_WYG_007-14a"/>
在空<lb/>
　予謝病自上海還省江隂先隴道謁夏港陳烈士諱<lb/>
　忠廟墓因憶幼侍大母徐氏傍嘗聞說烈士産杭宋<lb/>
　末神采煥異羈貫當盛暑躬送壺飱于力田者隔溝<lb/>
　潦輙騰擲畀之若有神助壺未始傾覆及叩妖祥類<lb/>
　多中由是合境稱為聖童迨笠墩寺黨弗靖守將莫<lb/>
　知禦備乃問諸烈士首對曰化機不可泄既不獲辭<lb/>
　復曰某日某時必矙城廂校率兵如期以待亭午浸<lb/>
<pb n="KR4d0564_WYG_007-14b"/>
　懈散而冦果至縦焚掠去守將無以籍口竟誣烈士<lb/>
　殺之時白氣上干頃而雨父老謂天雪涕云姊夫俞<lb/>
　善善曰烈士葬後有陰陽者流相墓位向當出土祇<lb/>
　與侯封等其先蓋業漁同漁者網得一金赤鯉殊長<lb/>
　大鬛尾奮掉目瞠然光射其先驚悟放之江是夕夢<lb/>
　神孺告曰吾龍王第四子也誤麗之網賴公活焉公<lb/>
　之孫姓將必陰祐于民社于洋溟者今烈士感通猶<lb/>
　影響而比南餉舶安輸逾百稔田叟㕓氓及四方販<lb/>
<pb n="KR4d0564_WYG_007-15a"/>
　丁庸夫争相奉香幣致牲醴籲禳恐少怠夢誠應耶<lb/>
　夫幽明二支一本也烈士誕鍾炳靈生髪甫燥遽不<lb/>
　幸死非罪而英爽凛卓弭災捍患且久兹膺褒命自<lb/>
　天廟食世世視彼烽塵間起萑澤魚肉鄉子弟妻女<lb/>
　者不翅數十恧汙于九泉也己予忝生同里懼冺遺<lb/>
　跡於清暑暇謹繕録前後所聞于詩左庶俟來者于<lb/>
　寳氏叅考焉善善名思齊予梧溪王逢<lb/>
　　過徐氏寛閒軒居<hi>及諸門生聨句附</hi>
<pb n="KR4d0564_WYG_007-15b"/>
百畝寛閒野三間低小簷平生遵儉徳中嵗謝勞謙藥<lb/>
火蒸雲灶茶香出午簾泥塗盛車轍不是學陶潜<lb/>
　園林聞獨樂逢几杖喜同操餉道疲牛馬<hi>名闕</hi>柴車載<lb/>
　糗醪詩催時雨足<hi>名闕</hi>賢聚徳星髙一水圑精舍<hi>名闕</hi>餘寒<lb/>
　戀敝袍少陵糧芋栗<hi>名闕</hi>仲蔚徑蓬蒿鷄對清談暇<hi>名闕</hi>
　魚忘赤尾勞香泥融燕寢<hi>名闕</hi>新盎響蠶繅交篤雲霄<lb/>
　義<hi>名闕</hi>籩兼沼沚毛張儀徒事客<hi>名闕</hi>郭觧漫矜豪安得<lb/>
　扶衰憊相隣遂晦韜<hi>逢</hi>
<pb n="KR4d0564_WYG_007-16a"/>
　　周芙哀辭<hi>有序</hi>
　六磊周芙本細家息孔胥妻也孔素無鄉曲譽乙丑<lb/>
　冬舟過塘上鄉人偽邀飲醉<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>舟以民害愬于朝孔<lb/>
　自度不免密書與妻蚤尋仙逰庶絶軍配族黨難諭<lb/>
　之其妻覘得故神色不亂言笑如平常且備盛酒饌<lb/>
　延親隣是夕素服雉經死時年二十九孔聞之曰予<lb/>
　伏誅梟木無遺憾矣周<hi>一作園</hi>西媪張氏云<lb/>
潢潦奔流合東南淑氣鍾憐生俱薄陋就死獨従容道<lb/>
<pb n="KR4d0564_WYG_007-16b"/>
殣懐金璧閨情采菲葑親隣競嘉嘆不復佐嘗饔<lb/>
　　張貞哀辭<hi>有序</hi>
　予門生張敘女諱貞嫁海縣周曹以復入公門刺而<lb/>
　瘐死先是貞在徙籍惧配軍投秦淮卒及周屍過其<lb/>
　所貞湧浮水面神色踰五日不變認者曰此吕學諭<lb/>
　甥張訓導女也殉夫蔵聚寳坑舅姑能無念乎予哀<lb/>
　之曰<lb/>
堂上嚴君海縣儒素聞出嫁義従夫佳人命薄非今日<lb/>
<pb n="KR4d0564_WYG_007-17a"/>
那得將心報舅姑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0564_WYG_007-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梧溪集巻七<lb/>
</p>
<p>
</p>
  </div>
</body>
</text>
</TEI>
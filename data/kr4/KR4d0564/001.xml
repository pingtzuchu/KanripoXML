<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梧溪集巻一</head> <lb/>
    <p>
<pb n="KR4d0564_WYG_001-1a"/>
欽定四庫全書<lb/>
　梧溪集巻一<lb/>
　　　　　　　　　　　　　元　王逢　撰<lb/>
　　孔子琴操四首<lb/>
　　　去魯作<lb/>
汶泗交流兮龜䝉相繆兮鬱乎尼丘兮禮樂賜自周兮<lb/>
大夫好修兮吾將返吾輈兮<lb/>
　　　過匡作<lb/>
<pb n="KR4d0564_WYG_001-1b"/>
文王徂兮道在予兮天蓋常時則渝兮二三子毋徐徐<lb/>
兮伊草露之濡兮<lb/>
　　　去衞作<lb/>
我行於衞有淇湯湯彼或知本伊流則長載儃載徊禾<lb/>
黍芒芒匪邶鄘予傷武公其亡<lb/>
　　　厄陳作<lb/>
天地塞兮日月食兮君子厄兮周公云逺心不知所底<lb/>
極兮<lb/>
<pb n="KR4d0564_WYG_001-2a"/>
　　顔子琴操一首<lb/>
　　　居陋巷作<lb/>
陋巷我居孰隘湫兮薄田我田孰嗇收兮我順我安親<lb/>
同休兮仲尼聖也道孰侔兮孰愈予身從其遊兮<lb/>
　　吳季子琴操一首<lb/>
　　　聘魯作<lb/>
白日晚兮浮雲滋馬吾秣兮車吾脂望岐周兮不見念<lb/>
泰伯兮在兹惟山有龜兮惟水有沂禮樂在魯兮高深<lb/>
<pb n="KR4d0564_WYG_001-2b"/>
如斯聖不我棄兮吳其庶幾<lb/>
　　衞女琴操一首<lb/>
　　　思歸作<hi>有序</hi>
　琴操曰衞有賢女邵王聞其賢請聘之未至而王薨<lb/>
　太子曰吾聞齊桓公得衞姬而霸今衞女賢欲留之<lb/>
　大夫曰不可若賢女必不我聽若聽必不賢不可取<lb/>
　也太子留之果不聽拘於深宫思歸不得援琴作歌<lb/>
　曲終縊而死古有絃無歌今絃亦絶矣因補一章<lb/>
<pb n="KR4d0564_WYG_001-3a"/>
恭承母命兮奉先王晐姓後宫兮備酒漿中路王薨兮<lb/>
妾或未亡遂太子之過兮何有三綱淇水沄沄兮菀乎<lb/>
女桑目冷絃絶兮義也難忘<lb/>
　　席帽山辭<lb/>
席帽山兮岧亭山之人兮朝鉏暮經日月往来兮雲下<lb/>
上俯萬物兮塵㝠㝠塵㝠㝠兮江介黒彼山人兮衣苧<lb/>
白帶杜蘅兮咀松柏心周流兮影斯息出無節兮入無<lb/>
時猿鳥胥樂兮樵牧我知學茍修兮行著槁死岩壑兮<lb/>
<pb n="KR4d0564_WYG_001-3b"/>
予焉悲<lb/>
　　寄所思二首<lb/>
七澤連三湘衆水相沿洄青青江蘺草緣生洲渚隈蒼<lb/>
梧下白日佳人獨徘徊容光與香艷幸好未衰摧采采<lb/>
盈襜裳寄子楚王臺願表貞素節路紆難自来<lb/>
處女難自媒才士難自薦自薦時尚可自媒令人賤猗<lb/>
儺牽牛花弱蔓緣蒹葭光風拂衢路蘭自老幽遐豈無<lb/>
上尊酒灧灧傾紫霞公庭大酺暇儻寄天之涯<lb/>
<pb n="KR4d0564_WYG_001-4a"/>
　　龎公攜家圖引為張橘隠題<lb/>
鴻鵠巢高林黿鼉穴深淵所以龎德公躬耕峴山田當<lb/>
時劉表儕雄材萬金足置燕王臺臺成禽荒甘鴆毒醉<lb/>
韝臂錦呼鷹来鷹飢受呼飽則去非熊之倫孰得馭諸<lb/>
兒豚犬遺以危况復蒼生天下慮蘇嶺石鹿雙聳然霞<lb/>
日絢爛芝莖鮮囊衣裹粻車連連白騾青牸驂後先舉<lb/>
家相攜入長烟竟托採藥終天年至今事跡有在心無<lb/>
傳嗚呼孔明不遇大耳主亦必老而隆中眠<lb/>
<pb n="KR4d0564_WYG_001-4b"/>
　　虞美人行贈邵倅<lb/>
大王氣蓋世力拔山七十餘戰龍蛇間得人為霸失人<lb/>
虜有妾如花無死所夜寒蒼蒼星月高不惜傾身帳中<lb/>
舞大王恩深淺東海青血熒熒春草在當時早化劒雙<lb/>
飛四面楚歌那慷慨芒碭山開五色雲雌雉竟與雄鸞<lb/>
羣嗚呼後世亂紛紛非君擇臣臣亦當擇君<hi>芒碭山山字一作天</hi>
　　唐馬引<lb/>
明皇樂極天寶年拏舟將求海上仙一朝神遊跨八極<lb/>
<pb n="KR4d0564_WYG_001-5a"/>
數十萬騎屯雲烟赤文綠字不復見錦幪黄帕争来獻<lb/>
衆中一匹目如電膺門沫赭珠流汗龍顔眷愛不肯騎<lb/>
蕭蕭弄影華清池奚官日給三品料教駣攻駒隨所之<lb/>
是時羊車行幸早柳暗花柔忘却曉夢驚鼙鼓遂播遷<lb/>
凝碧空凉遺宿草顛危注意大將賢有馬如此無人前<lb/>
至今悲風起毫素濩略欲飲長城泉書生亦自心嗒然<lb/>
　　危腦帽歌讀五代前蜀史有感作<lb/>
白兜羅青衲襫金鴉翠翎七寶飾圓方反正無定式國<lb/>
<pb n="KR4d0564_WYG_001-5b"/>
人戴之天下惜後宫如花醉妝美名王無心冠帶理大<lb/>
木晝拔貪狼風猶汎樓船濟江水承平禮樂亦草草豈<lb/>
但當時帽危腦可憐来者忘喪元紅纓末亂如雲擾君<lb/>
不見玉帛萬國先王朝會弁如星麗九霄鳳凰麒麟在<lb/>
郊棷夔龍前殿奏簫韶<lb/>
　　天門引<lb/>
天門高高俯四極寸田尺地登版籍澤梁無禁漁者多<lb/>
瀚海横戈恣充斥去年官饟私敓攘今年私醝官價償<lb/>
<pb n="KR4d0564_WYG_001-6a"/>
屠燒縣邑誠細事大將不死鯨鯢鄉<hi>謂博囉特穆爾左丞</hi>烹羊椎<lb/>
牛醉以酒腰纒白帶紅帕首定盟歃血許自新禦冦征<lb/>
蠻復何有國家承平歳月久念汝紛紛廹餬口羽林堅<lb/>
銳莫汝攖慎勿輕夸好身手春風柳黄開陣雲號令始<lb/>
見真將軍<lb/>
　　銀缾娘子辭<hi>有引</hi>
　娘子宋岳鄂王女聞王被收負銀缾投井死祠今在<lb/>
　浙西憲司之左逢感其節孝敬為之辭<lb/>
<pb n="KR4d0564_WYG_001-6b"/>
蒼梧月落烏號霜寒泉幽凝金井牀綺疏光流大星白<lb/>
夢驚萬里長城亡女郎報父收囹圄匍匐將身贖無所<lb/>
官家聖明如漢主妾心愧死緹縈女井臨交衢下通海<lb/>
海枯衢遷井不改銀缾同沈意有在萬歳千春露神采<lb/>
魂今歸来風泠然思陵無樹容啼鵑先王墓木西湖邊<lb/>
　　江浙平章薩木丹巴勒宅觀勅賜龍電劍引<lb/>
有劍有劍龍電名白水為質金為精虹光夜貫斗牛氣<lb/>
玉匣晝起波濤聲藏之九廟社稷重用之六合風塵清<lb/>
<pb n="KR4d0564_WYG_001-7a"/>
英宗皇帝加撫惜八十一鱗寒動色灤陽氷泮臥蜿蜒<lb/>
海子雨来翻霹靂神物自從前代寶國公親授彤庭錫<lb/>
鸊鵜膏瑩今幾年淮汴襄漢興妖祅吕䖍大刀霜雪鍔<lb/>
頓芒挫鋒莫敢前公身佩之下幽燕獨當一面東南天<lb/>
馬蹄所過春草歇百里青見孤炊烟古来克敵與制勝<lb/>
未有如公忠勇盛主將無慚李貳師偏裨亦是花敬定<lb/>
四郡九州聨貢篚千村萬落歸亡命劍當是時成大勲<lb/>
凱旋却掛吳山雲歌長奔騰木石怪酒酣激烈貔虎羣<lb/>
<pb n="KR4d0564_WYG_001-7b"/>
復欲叩閽斬佞臣以謝父老安生民於乎此劍實與國<lb/>
公出處相類也不久踴躍變化延平津<lb/>
　　任月山少監職貢圖引<lb/>
好風東来快雨俱夫須亭觀職貢圖厥酋高鼻深目胡<lb/>
冠插翟尾服繡襦革帶鞮鞻貂襜褕左女執盞右執壺<lb/>
手容恭如下大夫酋妻髻椎將湛盧五采雜佩相縈紆<lb/>
轉顧飛虎飛龍旟鎪耳者殿帕首驅瓔珞袒跣兩侏儒<lb/>
一擎木難珊瑚株一戴玉琢狻猊罏神獒髬髵狀乳貙<lb/>
<pb n="KR4d0564_WYG_001-8a"/>
復誰牽之鬈髮須最後峩弁飾寶珠若將入朝謹進趨<lb/>
秃奚踉蹡亦在途錦膊驄帶汗血駒尊貴卑賤各爾殊<lb/>
經營意匠窮錙銖唐稱二閻道元吳今也少監稱京都<lb/>
少監材抱豈畫史禹跡曾為帝親理河伯川后備任使<lb/>
無支祈氏甘胥靡大徳延祐貞觀比輦陸航海填筐篚<lb/>
鳥言夷面逺能邇少監臨古不無以趙公商公暨高李<lb/>
頡頏霄漢嗟已矣霱雲曙開儼斧扆包茅不入顙誰泚<lb/>
周編大書王會禮安得臣臣奉天紀陋儒作歌歌正始<lb/>
<pb n="KR4d0564_WYG_001-8b"/>
　　淮南忠武王箭歌題埀虹橋亭<lb/>
淮王昔下江南城萬竈兵擁雙霓旌錦裘繡帽白玉帶<lb/>
金戈鐵馬紅鞶纓皂鵰羽箭三十六一一插向鯊魚箙<lb/>
鹿麛晝號猿抱木王師所過全生育彤弓親授聖天子<lb/>
弓影射入東吳水水波恍浸銅柱標仰見浮屠半霄起<lb/>
王當是時戢武功指顧草樹生春風宋家降璽朝暮得<lb/>
思罷貫革埀無窮浮屠上層龍所宫寶盤紺碧蓮花同<lb/>
弦張滿月報騶發忽露半笴薌雲中鐃歌啁轟鼓笳競<lb/>
<pb n="KR4d0564_WYG_001-9a"/>
父老頓足驩聲應泗州使返睢陽亡漢關將入天山定<lb/>
兩賢成敗關衰盛雄材逸氣王誰並我浮扁舟五湖興<lb/>
載拜何由重安靖猛士經過合深省<lb/>
　　僧蓮松檜圖歌書遂昌山人鄭明德序後<lb/>
蓮公畫稱東吳精草蔓花房未嘗寫森張意象亭毒表<lb/>
輒有神人助揮灑常州貌得劍井松劍氣曣㬈相鬱葱<lb/>
膏流節離禍幸免至今顔色青於銅孔廟之檜尤硉矹<lb/>
地媪所守龍所窟欒柯落蔭根走石疑是忠臣舊埋骨<lb/>
<pb n="KR4d0564_WYG_001-9b"/>
松兮檜兮豈偶然凌霜鑠雪兵燹年箭痕刀瘢盡皸裂<lb/>
用命欲拄將崩天王姚<hi>王安節姚訔</hi>憑城親被堅身殱城破<lb/>
百代傳無人上請配張許日夜二物風雷纒鄭君鄭君<lb/>
古君子此文此畫良有以我題短章非鬭靡用弔忠魂<lb/>
附遺史吁嗟烈士長已矣<lb/>
　　敬題楊山居太史所藏文皇帝御書奎章閣碑本<lb/>
　　後<lb/>
先皇龍鳳姿談笑夷内難萬方賀清寧人文劃昭煥奎<lb/>
<pb n="KR4d0564_WYG_001-10a"/>
章崇延閣天藻發宸翰字畫擬庖犧贊詠缺姬旦璇霄<lb/>
麗日月華露濯河漢流腴蓬萊池埀輝鳷鵲觀今王廣<lb/>
舊制碑本無㸃竄璽封賜臣瑀豈是世所玩為爾忠義<lb/>
心可與金石貫蟲蛇探禹穴蟬蚋飛簡汗寶藏風塵外<lb/>
永夜卿雲爛相逢感頭白展巻復長歎游鯈懐故淵老<lb/>
驥戀餘棧誰昔侍經筵流連忘筆諌<lb/>
　　七里灘夜泊<lb/>
山經富春来百里紫翠接嚴灘十八曲曲曲屏數疊兩<lb/>
<pb n="KR4d0564_WYG_001-10b"/>
崖負金鼇一水流氷硤直上石作臺梯磴緣嶻嶪雲霏<lb/>
變朝夕天地齊浩刼緬懐巢許徒適<hi>一作遁</hi>此誠所愜千<lb/>
秋釣游地不屬漢臣妾客星在泬寥五緯光相協澄潭<lb/>
龍偃臥影帶沙棠楫風吹澗沚毛露灑松桂葉先民不<lb/>
可見思從漢臯涉夜乆蜻蛚高長歌振疲苶<lb/>
　　王貞白墓<hi>在信州永豐縣</hi>
道出縣西門躧履可百步巋然翠石表有唐校書墓校<lb/>
書吾宗人天馬謝馽御首登上昇名晚獲鄉曲譽至今<lb/>
<pb n="KR4d0564_WYG_001-11a"/>
坊改貫當時官復賦流傳折楊栁婉婉春態度載拜還<lb/>
汛掃良非汾陽慕龍貴徳自潛豹貴文不露邱園望京<lb/>
洛豺犬方反顧竟抱孤臣憂白日空復暮樵童指梧檟<lb/>
往往冠蓋駐珠襦玉匣葬麥飯曾不具神飊薦林響公<lb/>
意答知遇惟南豐山高靈溪浩東注<lb/>
　　馬洲望孤山<lb/>
海門窺長江鉅浸天浩淼山根纒坤軸百里見孤杪風<lb/>
披陰霾晝露灑石黛曉龍来碧<hi>一作蒼</hi>林濕鷗舞白浪杳<lb/>
<pb n="KR4d0564_WYG_001-11b"/>
居然蔽中洲隱若壓外徼幽貞水仙態軒特國士表時<lb/>
時降天人旌斾光縹緲予將展高步兵氣秋見兆嚴霜<lb/>
草不殺悵望翠潰悄浮雲非無蔕薄暮心裊裊<lb/>
　　揚子舟中望鵞鼻山時聞黔南消息<lb/>
山環芙蓉城私怪鵞鼻狀奔濤鎖長薄大石<hi>山名</hi>凛相抗<lb/>
勢雄千軍壘氣敓萬鍾藏草樹春不蕃莓苔滑難傍剛<lb/>
風過靈雨復值桃花漲破暝鷗鷺盤乗陰龍魚王飄鼔<lb/>
一葦間攬之膽增壯謝安晉元臣豈跼江海量蒼生方<lb/>
<pb n="KR4d0564_WYG_001-12a"/>
顛連其敢遂疎放黔陽百粤地黄霧吹虎韔再觀神秀<lb/>
姿不止西北向焞焞蒼精出閃閃白月漾三叫馮夷宫<lb/>
吾奚獨惆悵<lb/>
　　奉題高宗答刑部侍郎衛膚敏詔後為其七世<lb/>
　　孫仁近賦<hi>詔文附</hi>
　勑衛膚敏省所奏辭免尚書刑部侍郎恩命事具悉<lb/>
　朕倉卒渡江圖籍散亡深慮吏緣為姦奏牘稽留平<lb/>
　讞失當以卿平日正色偘偘論議堅明據理守節屢<lb/>
<pb n="KR4d0564_WYG_001-12b"/>
　觸權貴必能為朕分别隠微章明枉直與其殺不辜<lb/>
　寧失不經欽哉汝諧毋廢朕命所請宜不允故兹詔<lb/>
　示想宜知悉<hi>七日</hi>
建炎龍渡江中外極觀仰赫焉志恢復寖爾濫刑賞公<lb/>
時命秋官固辭表三上夙忝絲綸日春班朝元仗乗輿<lb/>
今播遷宗社亦震盪空言忤權貴曷以錯諸枉放棄樗<lb/>
櫟材庶全雨露養皇覽賜手詔於昭日月朗大禹舎臯<lb/>
陶欽恤義誰廣巍巍白雲司濯濯金仙掌𤣥陰閟棘木<lb/>
<pb n="KR4d0564_WYG_001-13a"/>
一旦風颯爽省疏甚詆佛無愧十八丈佘山儼遺墓世<lb/>
世敦禮享文光掩虹霞精氣懾䕫魍卓落羣松冷萎蕤<lb/>
叢蘭長經過率下馬謂有神還往我昨歌大招空谷答<lb/>
靈響衣冠久徘徊氛壒方坱莽願公降生申吾得操几<lb/>
杖<lb/>
　　處女篇奉寄靳奉使<lb/>
東州有處女門户代清白七歳承母訓十歳遵内則及<lb/>
筓秉機杼縠錦雲霧色蟋蟀秋梨陰想像龍鳳織雙星<lb/>
<pb n="KR4d0564_WYG_001-13b"/>
望埀近河漢終阻隔不遺猗蘭佩香艷竊比德世無梁<lb/>
伯鸞死化山下石日薄黄塵暮誰任補衮職凡百慎裁<lb/>
量願售古刀尺三歎掩明妝遲君心鑒識<lb/>
　　題烈女廟<hi>有引</hi>
　女何江陰人少有容操五季時避亂前湖舟中賊持<lb/>
　兵犯之何泣曰吾身墮汝手肯從吾禱之於天於父<lb/>
　母乎賊由是少懈何乃起立且拜且祈乗間竟投水<lb/>
　死後里父夢見何曰吾當血食此地伺湖成田則廟<lb/>
<pb n="KR4d0564_WYG_001-14a"/>
　貌祀我既而果然今廟在華藏寺南郡志所載略異<lb/>
　逢蓋得先大母所傳云<lb/>
遺廟湖陰四百年斑斑江竹映嬋娟魚龍水落萑蒲外<lb/>
雞犬村成檿柘邊不待清名埀女史尚存貞魄降神弦<lb/>
君王社稷今焉在伏臘粢盛自儼然帷箔夜凉臨月榻<lb/>
佩環晨響起雲軿湘靈鼓瑟虞風盛蔡琰聞笳漢鼎遷<lb/>
嗟彼生還羞故國何如死節報皇天明妝靚服黄塵裏<lb/>
重為傷時涕泗漣<lb/>
<pb n="KR4d0564_WYG_001-14b"/>
　　錢塘春感六首<lb/>
紫罽軿車從六龍盡隨仙曲度青空蒼山樓闕旃林裏<lb/>
赤羽旌麾野廟中百姓未忘周大賚成都元有漢遺風<lb/>
流鶯不管傷春恨衝落桃花滿樹紅<lb/>
王氣凌虚散曉霞虎闈麟閣静烟花中天日月迂黄道<lb/>
滄海風雲冷翠華望帝神遊䕫子國烏衣夢隔野人家<lb/>
當時舉目山河異豈但紅顔泣塞笳<lb/>
周南風俗漢衣冠五色雲中憶駐鑾瓔珞檜高藏白獸<lb/>
<pb n="KR4d0564_WYG_001-15a"/>
蕊珠花發降文鸞河通織女機絲濕雨歇巫娥翠黛寒<lb/>
滿地吳山誰灑淚一江春水獨凭闌<lb/>
日華初動衮衣明劍佩千官隠繡楹五色黼函開玊座<lb/>
九重湯藥下銀罌書題鳳尾仙曹喜恩浹螭坳學士榮<lb/>
文化有餘戎事略銅駝草露不勝情<lb/>
瑶池青鳥集觚棱白塔金鳬閟夜燈雲母帳虚星采動<lb/>
水晶宫冷露華凝驪山草暗墟周業郿塢花繁失漢陵<lb/>
白馬素車江海上依然潮汐撼西興<lb/>
<pb n="KR4d0564_WYG_001-15b"/>
金爵觚棱月向低泠泠清磬萬松西五門曙色開龍尾<lb/>
十日春寒健馬蹄紅霧不收花氣合綠波初漲栁條齊<lb/>
遺民暗憶名都會尚繞湖漘唱大堤<lb/>
　　讀謝太皇詔藳<lb/>
半壁星河兩鬢絲月華長照素簾埀衣冠在野收亡命<lb/>
烽火連營倒義旗天地晝昏憂社稷江淮春漲泣孤[婺-矛+牙]<lb/>
十行哀詔無多字落葉虚窓萬古思<lb/>
　　讀徳祐元年悔過詔藳<lb/>
<pb n="KR4d0564_WYG_001-16a"/>
趙壁潛張赤幟旗東南民物苦流離白毛地冷陽春歇<lb/>
天目山崩王氣移罪在股肱知太晚患成心腹悔何追<lb/>
兩宫無復西湖路落日傷心草詔時<lb/>
　　題宋進士謝安節故堂<hi>有引</hi>
　公為晉太傅二十九世孫諱國光字觀夫登宋進士<lb/>
　補太學上舎江南内附侍御史程鉅夫薦召不起以<lb/>
　隠德終於松江之立極所居安節堂翰林應奉宇文<lb/>
　子貞嘗為記至是孫晉徴題是詩晉字彦明善醫有<lb/>
<pb n="KR4d0564_WYG_001-16b"/>
　文行<lb/>
安節堂開秋浦湄戔戔束帛聘當時星辰盡拱天樞象<lb/>
鴻鵠終巢越樹枝多士頌周成廟樂兩生辭漢闕朝儀<lb/>
雲霄一去高風在手折芙蓉為所<hi>一作仰</hi>思<lb/>
　　登飛龍亭<hi>在集慶永夀宫文皇帝潛邸時嘗幸焉</hi>
冶城新築紫金臺亭俯青松面面開南國風雲龍鳳起<lb/>
隂山霜雪鴈鴻来秦王大業知無敵泰伯高名動九垓<lb/>
天意竟乖方寸願遺民搔首重興哀<lb/>
<pb n="KR4d0564_WYG_001-17a"/>
　　寄題張太𤣥天師素華䑓二首<lb/>
玉臺岌嶪上氷輪風露清虚隔幾塵珠樹鶴羣長繞夜<lb/>
金莖仙掌静融春斗牛星澹臨南極龍虎山高俯七閩<lb/>
中外晏安祠事少一瓢明水獨朝真<lb/>
星斗闌干露氣清神飊吹動佩環聲雲封玉兔長生藥<lb/>
人在丹邱不夜城隠隠笙来王子晉迢迢夢隔許飛瓊<lb/>
世間福地俱仙境何日從容散髮行<lb/>
　　寄偰公逺應奉<hi>一作應舉</hi>
<pb n="KR4d0564_WYG_001-17b"/>
桂樹團團不易攀吹香墮子月中間君家總在蟾蜍窟<lb/>
朝士同趨虎豹關夜秉金蓮當閣道時承玉食自天顔<lb/>
别来已覺升沈異休問牛歌未出山<lb/>
　　簡毅夫同知<hi>簡字下一本有帖字</hi>
三月春雲拂殿低千官喜氣溢金閨策陳讜議龍顔恱<lb/>
表謝殊恩虎拜齊南國幾年沾化雨朔州今日現文奎<lb/>
故人身在江湖上不擬看花信馬蹄<lb/>
　　讀國信大使郝公帛書<hi>有序</hi>
<pb n="KR4d0564_WYG_001-18a"/>
　霜落風高恣所如歸期回首是春初上林天子援弓<lb/>
　繳窮海纍臣有帛書中統十五年九月一日放鴈獲<lb/>
　者勿殺國信大使郝經書于真州忠勇軍營新館書<lb/>
　蓋如此公字伯常仕世祖皇帝庚申歳使宋為賈似<lb/>
　道拘幽十有六年此書當在至元十一年是時南北<lb/>
　隔絶但知紀元為中統也先是公羈旅日有以鴈四<lb/>
　十餉公内一鴈體質稍異命畜之於後鴈見公輒張<lb/>
　翮引吭而鳴公感悟擇日率從者三十七人具香北<lb/>
<pb n="KR4d0564_WYG_001-18b"/>
　拜二人舁鴈跽其前手書尺帛親繋鴈足且致祝曰<lb/>
　纍臣某敢煩鴈卿通信朝廷鴈其保重欲再拜鴈奮<lb/>
　身入雲而去未幾虞人獲之苑中以所繋帛書託近<lb/>
　侍以聞上惻然曰四十騎留江南曾無一人鴈比乎<lb/>
　遂進師南伐越二年宋亡書今藏諸秘監河南主客<lb/>
　劉澹齋云<lb/>
西北皇華早東南白髮侵雪霜蘇武節江海魏牟心獨<lb/>
夜占秦分清秋動越吟蒹葭黄葉暮苜蓿紫雲深野曠<lb/>
<pb n="KR4d0564_WYG_001-19a"/>
風鳴籟河横月映參擇巢幽鳥逺催織候蟲臨衣攬重<lb/>
裁褐貂餘舊賜金不知年號改那計使音沈國久虚皮<lb/>
幣家應詠藳砧豚魚曾信及鴻鴈豈難任素帛辭新館<lb/>
敦弓入上林虞人天與便竒事感来今<lb/>
　　憶舊遊三首<lb/>
醉酒高陽里題詩左氏莊碧雲埀草帶紅旭散花房流<lb/>
水循除活飛絲拂鬢長座中誰潦倒遺却紫香囊<lb/>
臺迥林光合峯孤岳影分勢從平地湧心與異人羣解<lb/>
<pb n="KR4d0564_WYG_001-19b"/>
佩春相贈鳴榔夜忽聞時来面風渚瀟灑誦吾文<lb/>
紫藟妨過馬青苔委佩魚名通天上籍腹有架間書春<lb/>
水浮齋艦山雲落板車尚懐仁里好耕鑿對休居<lb/>
　　過余剛中常清雲林二首<lb/>
靈草綠含烟桃花紅滿川澹餐雲外粥清供石間泉雨<lb/>
響注春酒風鳴彈夜絃經過恐難覓養鶴洞門前<lb/>
一畝閒齋館三年守道心乍来驚野鹿久住識山禽亂<lb/>
石浮春氣長松落晝陰世人知<hi>一作如</hi>有此翻畏白雲深<lb/>
<pb n="KR4d0564_WYG_001-20a"/>
　　光相洞<lb/>
光相何年有元和勅賜名金天靈鷲下黒雨石龍鳴莎<lb/>
草迷行迹桃花隔櫂聲神遊到仙境童子恍吾迎<lb/>
　　同周南野遊雨石山洞<lb/>
地主周顒後邀遊<hi>一作登</hi>雨石山風岩寒六月雲岫闢重<lb/>
關珠閣參差是芝田儻莽<hi>一作曭㬒</hi>間洞天仙有籍君得上<lb/>
清班<lb/>
　　重遊光相洞<lb/>
<pb n="KR4d0564_WYG_001-20b"/>
霜葉下楓楠蒼青石洞<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>六丁非假鑿大禹若為探下<lb/>
接炎州海幽生白日嵐人傳古尊宿曾此作禪龕<lb/>
　　洞虚觀翫月<lb/>
獨立鬢蕭騷天風吹綺袍石林秋後薄香殿月中高句<lb/>
落丹山鳳神遊滄海鼇仙人渺何所靈響度雲璈<lb/>
　　靳士達憲幙遣從子惟正邀飲西湖二首<lb/>
樓艦圍青幙宫壺絡錦絲忘形犀首飲留意鹿鳴詩十<lb/>
里天開畫雙峯月上眉湧金饒夜色歌吹送行遲<lb/>
<pb n="KR4d0564_WYG_001-21a"/>
湖山千古勝富貴一時心茉莉花浮酒芙蓉火炷沈驄<lb/>
文停岸馬繡羽並沙禽再度雲回曲蕭蕭鶴滿林<lb/>
　　題埀虹橋亭<lb/>
長虹埀絶岸形勢壓東吳風雨三江合梯航百粤趨葑<lb/>
田連沮洳鮫室亂魚鳬私怪鴟夷子初心握霸圖<lb/>
　　感宋遺事二首<hi>有引</hi>
　至元十三年正月巴延丞相入杭二月起宋三宫赴<lb/>
　上都五月見世祖皇帝尋命幼主為檢校大司徒封<lb/>
<pb n="KR4d0564_WYG_001-21b"/>
　瀛國公十二日内人安康朱夫人安定陳夫人二侍<lb/>
　兒失其姓浴罷肅襟閉門焚香於地並雉經死衣中<lb/>
　有清江紙書云不免辱國幸免辱身不辱父母免辱<lb/>
　六親藝祖受命立國以仁中興南渡踰三百春躬受<lb/>
　宋祿羞為北臣大難既至守於一貞焚香設誓代書<lb/>
　諸紳忠臣義士期以自新丙子五月吉日泣血書<lb/>
五月無花草滿原天回南極夜當門龍香一篆魂同返<lb/>
猶藉君王舊賜恩<lb/>
<pb n="KR4d0564_WYG_001-22a"/>
天遣南姝死北燕宋朝家法最堪傳當時賜葬崇雙闕<lb/>
混一當過億萬年<lb/>
　　題馬逺小景二首<lb/>
半天飛殿壓金鼇一島春雲䕶小桃争捧夜香薫御榻<lb/>
君王来聴月中濤<lb/>
斑管書殘女史箴水精深殿樂登臨荷花大得薫風意<lb/>
一夏吹香上玉琴<lb/>
　　題趙文敏蘭<lb/>
<pb n="KR4d0564_WYG_001-22b"/>
邯鄲夢覺䇿羸驂薊雪幽霜味飽諳手寫蕙蘭天上滿<lb/>
歸来春草暗江南<lb/>
　　題林和靖詩意圖<lb/>
研池氷合草堂深月在梅花鶴在陰一日盛傳詩句好<lb/>
百年誰識紫芝心<hi>和靖未嘗娶傳經業于猶子至登第以其事如元魯山故云</hi>
　　題柯博士墨竹<lb/>
奎章博士寫蒼筤葉葉中含雨露香華髮歸来無限思<lb/>
九疑山逺暮雲長<lb/>
<pb n="KR4d0564_WYG_001-23a"/>
　　題四皓圖二首<lb/>
皓首龎眉四隠家商顔山下逺秦蛇未應羽翼高飛鵠<lb/>
回愧東陵五色𤓰<lb/>
萬古乾坤一局棋五文雲采九莖芝高皇自墮張良計<lb/>
肯下山来進諫辭<lb/>
　　題南園菜亭下竹<lb/>
此君同我出林丘自有清風一種秋不作長鞭及馬腹<lb/>
却持貞節過人頭<lb/>
<pb n="KR4d0564_WYG_001-23b"/>
　　鄉人丁祐妻沒不再娶號有髮僧予喜其有子為<lb/>
　　贈絶句以發其微意<lb/>
傳家有子日將車散髮從容候曉霞若也斷絃膠可續<lb/>
後堂風雨暗楟花<lb/>
　　題畫牛<lb/>
南山春草碧油油夕陽在背餘光留僅容甯戚歌扣角<lb/>
不受梁武金籠頭<lb/>
　　題杉溪老人家壁六言四首<lb/>
<pb n="KR4d0564_WYG_001-24a"/>
十角犁牛前巷一機黄絹比鄰婦事姑嫜婉順兒看賓<lb/>
客情親<lb/>
朝夕一盂白飯東西幾緉青鞋邀客烹葵别墅課兒題<lb/>
竹高齋<lb/>
紅白花明水寺青蒼樹遶沙村夜多凉月照席日有清<lb/>
風掃門<lb/>
掛巾藤蘿石上濯足芙蓉水頭落日不逢過馬東風忽<lb/>
亂驚鷗<lb/>
<pb n="KR4d0564_WYG_001-24b"/>
　　題李後主墨竹<lb/>
斬斬金錯刀稜稜鐵鉤鎖寫盡江南春曾不得蓬顆<lb/>
　　題趙子固蘭<lb/>
月冷湘江佩風傳鄭國香氣同堯二女秀比謝諸郎<lb/>
　　題李息齋竹<lb/>
雨露恩深沐風霜節愈高本無斑染淚秋思滿湘臯<lb/>
　　齋居<lb/>
雲来長川白雨歇高林青正自捫膝坐况有太𤣥經<lb/>
<pb n="KR4d0564_WYG_001-25a"/>
　　懐燕操<lb/>
七國孰大兮金孰與多燕最小兮金臺峩峩地高天下<lb/>
兮桑田海波昭王禮賢兮臺用不磨於乎有志憂世兮<lb/>
它心謂何<lb/>
　　西日操<lb/>
日之暹兮四海蒼凉日既中兮萬彚寵光中不我臨兮<lb/>
西下不照我桑白虹上奸兮妖氛肆揚於乎授戈于天<lb/>
兮人誰魯陽<lb/>
<pb n="KR4d0564_WYG_001-25b"/>
　　望鄉操<lb/>
春水兮滑柔春林兮蓊稠春莫不好兮我心則憂徘徊<lb/>
顧瞻兮非先子所釣游於乎人生不歸兮狐死之羞<lb/>
　　精衞辭<lb/>
維山兮有石維木兮有枝朝銜暮銜兮填無已時形瘁<lb/>
翮鎩兮口血淋漓海之大兮天倪海之浸兮天池海變<lb/>
田兮天實我為身甚微渺兮心莫海窺於乎如精衞之<lb/>
人兮誰其汝悲<lb/>
<pb n="KR4d0564_WYG_001-26a"/>
　　涵泳齋辭<hi>有引</hi>
　雲間謝仲允架閣扁所居齋曰涵泳以延其師以教<lb/>
　其子而屬予為之辭辭曰<lb/>
聖教其淵兮聖化其天兮于躍于飛其魚鳶兮道不言<lb/>
而傳兮涵泳名齋為學然兮心游六經左右逢原兮時<lb/>
雨春風尚詠歎乎斯弦兮<lb/>
　　題俞氏錦野亭詩意圖<hi>有序</hi>
　錦野亭詩者宋吏部侍郎臨安俞公烈若晦傷在昔<lb/>
<pb n="KR4d0564_WYG_001-26b"/>
　錢氏為國斂重民困而作也公登淳熙初第累遷中<lb/>
　書舎人會宗室希誾由官所奔喪歸誤伐韓侂胄祖<lb/>
　壠傍竹為造墓具法司承侂胄意㫖援持仗竊盜例<lb/>
　公曰墟墓非人室比兼未嘗持仗今追兩資送它州<lb/>
　安置罪涉太重夫有官之家猶得贖例矧希誾在屬<lb/>
　籍特不得贖乎遂獨以聞止罪伐竹者侂胄痛銜之<lb/>
　尋嗾言事者論去家食凡五年起知贑明鎮江三郡<lb/>
　時饑疫並興活淮民流移者不可勝計又捐己田倡<lb/>
<pb n="KR4d0564_WYG_001-27a"/>
　義役鄉人多徳之後召為吏部卒麐蓋其裔也麐築<lb/>
　室松江之青龍存志畎畝曰不忘先澤因取詩意繪<lb/>
　圖屬予序而歌之用啓孝子順孫之永慕也<lb/>
孰有血氣兮不知所天孰知禮義兮而忘其先錢社既<lb/>
屋兮錦野草莽俞有詩存兮風系吳土萬支一本兮何<lb/>
間今古顧瞻畎畝兮匪稌伊黍黍稌播兮畝鍾日鼔腹<lb/>
兮歌雍雍謂燕雀兮毋逺爾鷇子若孫兮肯搆<lb/>
　　張叔夜衣冠墓<lb/>
<pb n="KR4d0564_WYG_001-27b"/>
高林度疎風僧迎黄葉行興言張叔夜遂謁衣冠塋白<lb/>
河幾横流寶氣餘峥嶸傍開洞若堂周抱山如城無時<lb/>
旌棨下中夜珂佩鳴得非忠義魄遥過謝先生<hi>疊山</hi>先生<lb/>
死固晚並有夷齊清越禽巢相依歳歳樂生成微物知<lb/>
所止見䕶虞與衡我来屬盛世浩思秋雲平留夷糅衆<lb/>
草瀼露亦以盈未知百載下誰復踐其形<lb/>
　　題墨禾<lb/>
先王厚稼穡訓言載書詩後賢懼荒怠圖以鑒来兹嗚<lb/>
<pb n="KR4d0564_WYG_001-28a"/>
呼人文弊遂有丹青師甚至被龍衮殿上染花枝纎穠<lb/>
極天真何益家國為相氏<hi>一作柏氏</hi>代北胄乃背世俗馳手<lb/>
寫一穟稻自比九莖芝浥浥瀼露漙裊裊秋雲埀所願<lb/>
天下民與帝躬耘耔殊鄉布穀歇稊稗揺風漪稊稗熟<lb/>
尚可蟊賊害方滋作歌歌道周庶幾良牧知<lb/>
　　宿淛江館<lb/>
雲脚霾日車石角鬭潮音朔風回薄暮故故吹我襟<lb/>
我始適大邦思快父母心置酒商女館送目浙江潯歌<lb/>
<pb n="KR4d0564_WYG_001-28b"/>
鐘殷廣陌樓閣帶遥岑颿轤聨亹亹駟牡馳駸駸明王<lb/>
都在昔上相鎮斯今本將元方車豈為莊舄吟梅花耿<lb/>
玉雪坐久香滿林終宵樂清夢不記歳華陰<lb/>
　　草萍值雪<lb/>
蔣蓮雲四合草萍雪紛雨飂飂山寒勁慘慘野色暮茅<lb/>
茨道傍舎槎枿溪口樹猿猱憑深林僕馬疲中路雙親<lb/>
各埀老顧我仍百慮天嗇孝養歡徒攜甘㫖具薪蒸燎<lb/>
衣褐筐筥陳薯蕷窮冬且加餐無為廹前騖<lb/>
<pb n="KR4d0564_WYG_001-29a"/>
　　玉山道中<lb/>
羣山奠南服秀色競東迤我迎懐玉来一雪浄百里氷<lb/>
溪馳晝夜湍激石齒齒風林迴蒼寒雲日開繡綺役夫<lb/>
前呼抃繚繞入峻峗時無盜賊虞地有形勝美沽帘矗<lb/>
深崦燈鼔動虚市時時斑白民出售貍與麂乾封古名<lb/>
鎮烟火望中是何得一囊錢親筵致甘醴<lb/>
　　自乾封歸省祖壠過大南嶺向玉山<lb/>
從親客殊鄉所忻塵事屏兹乗有方役願言千里騁朝<lb/>
<pb n="KR4d0564_WYG_001-29b"/>
辭縣北山午踰虚南嶺濕嵐沍浮陰高日下疎耿亂田<lb/>
麥蕃膴絶壁松秀整登登箯輿勞委委蘿徑永異跡辨<lb/>
䕫足獨往見僧影沖襟暢寛曠𤣥趣集深静邱墓躬汎<lb/>
掃庭闈念定省僕夫戒期程烏啼復予警<lb/>
　　感託上任中丞秦治書四首<lb/>
西北雄都城岧嶤蒼龍闕御溝紆河漢端闈夾日月穹<lb/>
窿複道上劍佩儼森立聲教被不毛琛䞇来窮髮始駝<lb/>
白馬經載降瑶池節華音流僸佅庭舞散渾脫陛下鼎<lb/>
<pb n="KR4d0564_WYG_001-30a"/>
盛年行矣纂謨烈<lb/>
西日下五城歸騎飛輕蓋美人遊蘭苑公子車同載噦<lb/>
噦八鸞音裔裔雙珠佩華星爛複閣翠島涵清瀨鳴絃<lb/>
文魚泳飛觴王雎邁佳期樂焉極芳年諒難再誰其守<lb/>
寒閨寤寐衣裳會<lb/>
長安多列侯甲第青雲衢熊羆布畫㦸贔屭承銅鋪恩<lb/>
分玉液酒勅賜虎文駒香塵霏步障光風轉流蘇朝除<lb/>
大黄門夕拜執金吾器盈靡善持車敗良疾驅鐘鼎宜<lb/>
<pb n="KR4d0564_WYG_001-30b"/>
享徳貴寵祇禍愚由来明哲士兢惕保身圖<lb/>
車鳴何彭彭馬馳亦啾啾輕裾從長蓋相適江南州江<lb/>
南信樂土璇題麗飛樓王餘吳下膾春雪郢中謳故里<lb/>
難重懐震駴決河流桑棗歳漸薪風俗日復媮華夏何<lb/>
由實杞臣<hi>一作民</hi>徒煩憂<lb/>
　　靈岩涵空閣望太湖懐隠士<lb/>
具區古震澤壯麗東南州長風地軸動初旭鼂采浮白<lb/>
榆根株懸夜久光相繆三江混一氣四湖匯支流横從<lb/>
<pb n="KR4d0564_WYG_001-31a"/>
鳬鴈沙晦昧蛟龍湫蔥青匝水樹丹碧涵岑樓盤盤洞<lb/>
庭山橘如秔稌稠餘甘釀㫖酒亦博千户侯詎無英豪<lb/>
士産兹山澤陬手披金薤文身被翠羽裘蒼生不當問<lb/>
於焉以遨遊遨遊道有在誰將候虚舟<lb/>
　　分題得劍池送張吳縣之嘉定同知<lb/>
東吳古澤國虎丘萃磅礴泰媪閟神秀巨靈為開鑿嶻<lb/>
嶭立蒼翠<graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>呀露齗齶兩崖日色寒一道天光落闔閭<lb/>
葬其下風雨夜移壑至今斗牛間紫氣常炳若我嘗俯<lb/>
<pb n="KR4d0564_WYG_001-31b"/>
瞰之或恐蛟龍躍令尹儒家子物理素精博五年飲此<lb/>
水遂蘇吳民瘼遷官槎江上百鷙見一鶚宿暝褰汶濟<lb/>
秋容浄伊洛行須頌河清休聲著延閣<lb/>
　　復如乾封晚經漁浦<lb/>
窮曛經漁浦寒水白於練總總星東出獵獵風北轉眼<lb/>
中獸蹄過笛裏魚狀變稍聞刁斗應漸喜烟火見誰家<lb/>
長林根繋艇沙渚面天含瀟湘思山錯吳越甸承平謝<lb/>
憂患少壯忘羇賤𤓰橋往未遑雲源訪殊便明涉子陵<lb/>
<pb n="KR4d0564_WYG_001-32a"/>
灘桂酒同一奠<lb/>
　　韓醴泉先輩余麯車道士邀遊東歡橋釣磯岩壁<lb/>
　　既赴鄭漕臺宴衆謂予有高世志屬賦進酒歌遂<lb/>
　　走筆<lb/>
我志千載前而生千載後間勞濟勝具或寓醉鄉酒東<lb/>
郊秀壁叅錯明螮蝀下飲波神驚看雲衣上落照赤放<lb/>
櫂却赴漕臺盟漕臺筵開戛秦筑霜寒入簾吹絳燭沈<lb/>
香刳槽壓蔗露風過細浪生紋縠水精盌蒼玉船載酬<lb/>
<pb n="KR4d0564_WYG_001-32b"/>
載酢陶自然鼻頭火出逐麞未必樂髀裏肉消騎馬良<lb/>
可憐五侯七貴莫糞土蜀䨲越<hi>蜀越一作蜀䴰</hi>仉如飄烟聞雞<lb/>
懶舞飯牛恥中清中濁方聖賢豈不聞縣譙更闌漏遲<lb/>
滴又不見天漢星疎月孤白幾家門鎖友<hi>一作瓦</hi>松青僅<lb/>
留校書墳上石墳上石終若何醴泉麯車更進雙叵羅<lb/>
　　寄程嶺程撝謙<lb/>
憶君城南同筆研别来十載不相見好風吹我千里行<lb/>
又得游從永豐縣永豐縣前山崇牙永豐溪頭水齧沙<lb/>
<pb n="KR4d0564_WYG_001-33a"/>
栗留亂叫格磔語庭雪落盡櫻桃花邇<hi>一作遥</hi>知肥遯雲<lb/>
深裏猩聞酒香屐折齒青草陂塘魚噞喁黄泥茇舎蠶<lb/>
眠起尊翁<hi>其父名楨</hi>頒白棄手板弟郎羈貫親文史滄浪或<lb/>
接莞爾笑空谷只待跫然喜我亦長歌求友章時<hi>一作昨</hi>
復夢對月滿牀明河埀地斗轉曙蔣家尖刺青微茫三<lb/>
樓岩六峯石釋楊仙陳此其宅洞歌幼眇天唄殷木蜜<lb/>
甘馨土𤓰白安得胎禽各一隻下上烟霞縱心迹却過<lb/>
程嶺論程易<lb/>
<pb n="KR4d0564_WYG_001-33b"/>
　　篤敬夫御史夜過蘿月山房<lb/>
我僑縣北西岩阿石上夭矯皆藤蘿緣牆蔓屋帶松桂<lb/>
夜有霽月相婆娑蒼苔露濕籟逾静顛倒空明天地影<lb/>
天孫橋渡鵲休飛木客壺傾鶴初醒此時嫦娥朝廣闕<lb/>
太乙仙遊杖烟熱漆書竹簡動蝌蚪布襪青鞋冷霜雪<lb/>
御史鄰居偶扣扉攀蘿弄月樂忘歸蘿與月兩無違願<lb/>
月慎敵太陽體願蘿常緝幽人衣山靈指示邑可改稅<lb/>
駕息馬惟子待<lb/>
<pb n="KR4d0564_WYG_001-34a"/>
　　陪曲達嚕噶齊主簿遊平門山還飲鄭氏水閣<lb/>
階前神駿驕逸羣席上賓客多能文千瓢酒㵼椰子露<lb/>
一岸紅浸桃花雲行庖香狸面如玉篳篥烏兔<hi>一作羌</hi>眼<lb/>
瞳綠鈎簾不下山四寒絳紗歴亂風林燭<lb/>
　　三岩行宋邑人蔣䕫僧楊氏咸隠此<lb/>
皎皎停白駒翩翩上雙鳬槁項黄馘相候呼草木為我<lb/>
咸敷腴峽然黝色壁厓起王孫罷吟鶴来跂徑紆石角<lb/>
斜斷鋒溪染花香浄流泚混沌之竅三層開呀若疊浪<lb/>
<pb n="KR4d0564_WYG_001-34b"/>
龍門来得非地設仙境界無乃天造真樓臺雲關岫幌<lb/>
謝斧迹露下嵐生翠成滴我方骯髒對竒賞僧何因緣<lb/>
此長寂西偏尋丈基階荒讀書嘗隠蔣賢良松根久冷<lb/>
青燐火觚稜還飛金鳳凰世上繁華易塵土可歎山間<lb/>
亦非古樵兒安知時代序争和牛歌出林莽<lb/>
　　僧慧畹畝同芳圖引<hi>慧沈姓嘉定儒家子今名復字復之隠居教授鄉里</hi>
君山秀蔚大江白慧書記者山椒宅愛吟楚詞畫楚蘭<lb/>
宿世應為獨醒客靈均獨醒那復見見蘭猶見靈均面<lb/>
<pb n="KR4d0564_WYG_001-35a"/>
邇来蘭亦少見之騷人志士良心眷一春天氣今日美<lb/>
思攬山雲櫂江水席帽飄蕭蒼隼林松腴爛漫氷蠶紙<lb/>
澧花沅蕊澹不嬌光風入簾佩影揺婉乎凌波之微步<lb/>
隠然拔俗之清標孤竹孑孑節自持似與玉樹賓朝暉<lb/>
女蘿婦寺態倒舞厓石青裳衣却憶驂鸞夢逺馳洞庭<lb/>
瀰茫吞九疑蒺藜平接賈傅井鷓鴣叫斷湘妃祠湘妃<lb/>
祠賈傅井跽招魂兮魂莫省先民不作兮淳風曷回木<lb/>
魅前跳兮山鬼後騁慧也釋氏英意匠撋染趙弟兄子<lb/>
<pb n="KR4d0564_WYG_001-35b"/>
願除結習我願離夢想方駕太史窺荆衡桂酒奠芳烈<lb/>
琴絲發商聲以冩我曠世感慕之中情<lb/>
　　奉寄王丁二御史<lb/>
春風浩蕩東南来弔古訪舊金陵臺龍蟠鍾山石虎踞<lb/>
二十四豸臨三台其中弸彪兩柱史飯疏日飲青溪水<lb/>
女牛翼軫避法星文章禮樂羅賢士玉宸帝居霱雲鄉<lb/>
一塵不動間琳琅煑茶數對冶亭晚黄雪滿地松花香<lb/>
君不見六朝前後三百霜當時王氣迴天章瓦棺閣廢<lb/>
<pb n="KR4d0564_WYG_001-36a"/>
辱井在王謝宅燕他家翔又不見自唐逮宋為政好顔<lb/>
張二吕程公顥勞勞故址蟪蛄鳴幾多人迹埋烟草榮<lb/>
華如夢足驚心惟有清名世共欽願言白馬之生且復<lb/>
諫庶使丹雞之盟良可尋<lb/>
　　前六峯行貽葉舜可<hi>有引</hi>
　信州永豐縣東下五十里地名柘川有峯六筆圭屛<lb/>
　蟾鼇抱兒是也陳真人祠龍井並在靈雨岩下陳五<lb/>
　代末得道者甲申春二月予同道士余常清訪其地<lb/>
<pb n="KR4d0564_WYG_001-36b"/>
　主葉舜可為兹峯遊適大雷雨因賦是詩舜可負材<lb/>
　徳弗仕咸稱之為長者云<lb/>
客樓拂曙嵐光入起見千山萬山集紫騮小縱春風韁<lb/>
六峯秀拔當前立六峯僻處始我遭井翻霹靂龍為逃<lb/>
斯須靈雨過絶巘呈態獻狀争雄高老蟾膨脝飛不得<lb/>
巨鼇憑陵氣相食屛開琉璃圭拱璧抱兒嬌媠愁無色<lb/>
惟餘孤銛之筆勢卓然倒影畫破清泠泉王珣江淹夢<lb/>
已逺紫翠長掃烟雲天天低石林籟自響攂具拄頤神<lb/>
<pb n="KR4d0564_WYG_001-37a"/>
獨往泥蕨叢生虎迹間岩花却墮鷹巢上乍来毛骨恍<lb/>
塵蛻乆憩衣巾颯秋爽日静時飄大梵音月明忽降瑶<lb/>
臺仗武夷九曲仙所都江郎參倚尤魁梧南東相望徳<lb/>
不孤足配岳牧臨方隅子何尚友山澤癯涵泳聖真咀<lb/>
道腴許我畫入幽居圖<lb/>
　　寄王率初<lb/>
野人性僻貪出遊不知我者云何求仙風道骨本来有<lb/>
詩債未了今生酬去年匹馬當春色作賦天山動山碧<lb/>
<pb n="KR4d0564_WYG_001-37b"/>
君家銀缾五尺高日西横臥青苔石高齋三宿人事紛<lb/>
掉頭又入三岩雲棠梨花開叫杜宇思歸便發長江艣<lb/>
彌旬路近芙蓉城却望乾封涕如雨乾封親老拘微官<lb/>
芙蓉城外松楸寒艱難臥病傍鄉戚去住兩意含辛酸<lb/>
辛酸有時已去住何由已笛樓雁過林滿霜織户蛩嘶<lb/>
月涵水衣裝蕭蕭餘藥餌放懐且眺東南美泰伯祠高<lb/>
閶闔門堯天宅化弦歌里承平况是官府好甲第埀槐<lb/>
拂除道相逢英采識周郎任擲金錢喚蘇小蘇小裙拖<lb/>
<pb n="KR4d0564_WYG_001-38a"/>
湘漢烟蜚襳埀髾珠翠鈿斂蛾含貝立在前檀槽玉軸<lb/>
鳴鵾絃絃聲膓斷暫停手君佐新歡命行酒野人曠誕<lb/>
禮法疎自起嗚嗚衆撃缶如泥之醉不省知就睡夢繞<lb/>
豐溪泥鯉魚竹笋彷彿見愴怳重與君攜離攜離二三<lb/>
月君尚留西浙歳晏問君回頓解憂思結今年天山我<lb/>
再来海棠暖照吹笙臺巫峯一半落杖屨<hi>地有六峯</hi>竟為十<lb/>
日終徘徊終徘徊太潦倒世上悠悠似君少高盟端可<lb/>
同死生細故那能掛懐抱㑹當通家復通譜更共拜親<lb/>
<pb n="KR4d0564_WYG_001-38b"/>
仍拜嫂自此襟期霄漢間尺書長寄南飛鳥<lb/>
　　敬題諭淮安朱安撫詔後<hi>詔文附</hi>
　大元<hi>一本上有上天眷命四字</hi>皇帝聖㫖諭淮安州安撫朱煥據<lb/>
　陳楚客奏臣與朱安撫同年又有通家之好自戊午<lb/>
　歸順之後不相見者十有八載今王師弔伐諸道並<lb/>
　進數内一路領漣河清河將士攻取淮東未附州郡<lb/>
　竊恐城陷之日玉石俱焚臣於故人情分不容緘黙<lb/>
　且彼所以嬰城自守者無它原其本心但未知趨向<lb/>
<pb n="KR4d0564_WYG_001-39a"/>
　之方初無執迷抗拒之意今大江南北西至全蜀悉<lb/>
　入版圖若蒙聖慈特發使命宣示徳音開其生路彼<lb/>
　亦識時達變之士也寧不以數萬生靈為念乎臣昧<lb/>
　死上言伏候勅㫖准奏今遣使持㫖前去宣布大信<lb/>
　若能識時達變可保富貴應在城守禦將帥同謀歸<lb/>
　順者意不殊此故兹詔示想宜知悉至元十二年七<lb/>
　月<hi>漢兒字書</hi>
九鼎沸莫止大厦傾莫支太陰初陽不得燭下土小龍<lb/>
<pb n="KR4d0564_WYG_001-39b"/>
望望閩之陲六宫掩泣向北去孤臣憑城尚南顧也知<lb/>
天命有所歸忍為生靈貸生路當時不死良為此至今<lb/>
人說姜與李君家富貴八十年露臺風館啼猩鬼世事<lb/>
茫茫難具論遺詔幸得傳諸孫烏絲細字書題罷黄葉<lb/>
乗秋正打門<lb/>
　　題張彦升省掾所藏代馬圖<lb/>
綠睛鬈髮黄鬚兒翠裘錦帽當軒墀紫絲遊韁玊花馬<lb/>
意氣八極同驅馳浮雲滿身雪滿足阿母瑶池向曾浴<lb/>
<pb n="KR4d0564_WYG_001-40a"/>
霜風蕭蕭八尺影在野猶自空天育吾聞真龍非豢牧<lb/>
一食或盡一石粟天寒日暮長楸間鈍質駑材當頫伏<lb/>
為君三歎三祝之慎勿輕受黄金羈<lb/>
　　聴鄭廷美彈琴<lb/>
畫欄月照芙蓉霜博山水暖薔薇香石屏石几青黛光<lb/>
鄭鄉君子琴中堂榴裙蕙帶辭羅洞玉佩珠瓔脫飛鞚<lb/>
何處春深雲滿林小巢並語梧花鳳君不見湘靈鼔瑟<lb/>
湘江滸苦竹祠荒愁暮雨遺音一聴增感傷使我無言<lb/>
<pb n="KR4d0564_WYG_001-40b"/>
重懐古重懐古雞喔喔明星爛漫東城角誰家尚奏桑<lb/>
間樂<lb/>
　　婦董行<hi>有前後引</hi>
　婦董滕人劉進妻也進與兄順並以勇稱金季山東<lb/>
　亂盜蜂起因共募丁壯保里閈天兵駐嶧山進單騎<lb/>
　覘之中流矢死順徙家淮南舉室溺淮水董為宋招<lb/>
　撫吕文徳禆將所獲欲犯之度不免乃謂曰夫喪不<lb/>
　逺家難荐臻一身流離㝃在旦暮死生非我有願將<lb/>
<pb n="KR4d0564_WYG_001-41a"/>
　軍勿疑夜果生一男先是順已入濟州愬于石太尉<lb/>
　珪曰順有弟不幸没于敵其妻在孕為南軍拘幽舟<lb/>
　中萬一不得收遺息使弟為厲實順之罪也惟明公<lb/>
　是圖石為發步卒三百人跡其所往次淮揚始知董<lb/>
　所在陰使人偵之生子蓋三日矣及見具道順意董<lb/>
　悲感不自勝且抆淚<hi>一作收涕</hi>曰妾以姙不得先夫死今<lb/>
　幸不辱先所天使有後皆伯賜敢名此子曰伯祐以<lb/>
　志不忘遂抱授偵者目送數十步投江以死至正五<lb/>
<pb n="KR4d0564_WYG_001-41b"/>
　年秋進𤣥孫士行語其事於逢逢高其節義作詩哀<lb/>
　之<lb/>
北軍南軍和議時兩壘對立龍鸞旗羣雄棋峙國瓦解<lb/>
乃與婦董光門楣星辰錯亂風雲氣乾坤造就氷雪姿<lb/>
渾家性命葬魚腹一舸涕淚隨鴟夷長眠自足為義鬼<lb/>
後死只望余孤兒兒在腹中兵在目憶夫心頭臂消肉<lb/>
日晝慘慘陰靈歸夜黒㝠㝠波浪觸馬駝磧逺暗塵土<lb/>
雞犬村空疎樹木嶧山誰收白玉骨蔡州地陷黄金屋<lb/>
<pb n="KR4d0564_WYG_001-42a"/>
太尉前歸明主化招撫姑存寡妻宿羞看人面問消息<lb/>
强通語笑寛羈束伯順見義勇著鞭銳士協力鋒争先<lb/>
道傍弩伏荆棘底掌上珠還江海邊將門有後傳世世<lb/>
墓祭無所從年年湘妃摻袂<hi>一作袪</hi>遡寥廓漢女結珮窮<lb/>
幽𤣥縞衣綦巾共縹緲文魚赤鯶長周旋脣亡未久齒<lb/>
亦喪獨聞其風猶凛然中原山河想如故目斷幾㸃滕<lb/>
州烟<lb/>
　逢為是詩已士行復述順一事尤卓卓順既得伯祐<lb/>
<pb n="KR4d0564_WYG_001-42b"/>
　以行時董死事覺招撫發步卒亟追之賴左右弓弩<lb/>
　手散去還白太尉甚義之處之麾下凡兩致太尉命<lb/>
　往覲太祖皇帝于魚兒泊之行營賜金幣鞍馬且命<lb/>
　撫循邢磁贊黄十餘城用寧謐上功受黄金符官昭<lb/>
　勇大將軍行右副元帥濟兖單州等處管民長官在<lb/>
　官十餘年士民翕服晚有子五人未老棄官以伯祐<lb/>
　襲其爵為奉訓大夫濟州管民長官是年至元元年<lb/>
　也故錄於詩後併以俟執史筆者采焉<lb/>
<pb n="KR4d0564_WYG_001-43a"/>
　　後六峯行<hi>一名六石</hi>
去年六石遊礟車雲合龍起湫滂然雨過景新沐爽氣<lb/>
欲與胸次侔今年遊六石燕子風輕好春色坡陀下馬<lb/>
入崦坳怪木長蘿始捫歴巫峯失却青半壁方蓬倍列<lb/>
神仙域泰階南斗遥相望夜夜分光委空碧高寒積陰<lb/>
自太古此日羣巒霽亭午桃花千樹鷓鴣鳴柏葉深林<lb/>
麝香舞五季陳道者道成竟霞舉閒騎蘇耽鶴或跨茅<lb/>
君虎祠前溪流窅窕通蒲牙短刺沙抹紅聲聞天樂覓<lb/>
<pb n="KR4d0564_WYG_001-43b"/>
無處雞犬尚隔烟蔥蘢岩呀谷露轉清絶女絲男薪總<lb/>
忻恱山中樂土無代謝世上朱門有傾奪我時縱觀心<lb/>
神舒授簡忝後諸大儒興發不顧三足蜍尺箠願䇿金<lb/>
鼇魚東踰扶桑南蒼梧回轡北謁承明廬圭以面龍衮<lb/>
筆以草諫書屏以坐至尊下令黎民同晏如獨憐抱兒<lb/>
之小姑身死猶望邊征夫乾坤終窮亦不免萬物變化<lb/>
無時無撫掌自笑愚公愚<lb/>
　　高景山<hi>一本山下有中字</hi>蟠松歌<lb/>
<pb n="KR4d0564_WYG_001-44a"/>
朝廷無遺材而我觀蟠松松高僅尋丈足當高景山竒<lb/>
雄外惟英華發内實神秀鍾氣食白額虎勢挾蒼睛<hi>一作</hi>
<hi>精</hi>龍鱗張鬛奮角爪露兔絲纍絡苔花封支離偃蹇盤<lb/>
礴倨驁百千狀葉擁車蓋萬箇青童童東柯西幹尤不<lb/>
同隠若雲鵬離溟渤六翮始舉扶揺風幾欲徑上天摧<lb/>
碎霹靂鋒䕫魖獝狂莫敢近上帝素有生全功貞姿森<lb/>
森凛鐵石靈響殷殷来笙鐘流膏伏晶化苓珀屢起凋<lb/>
瘵蘇疲癃胡乃甘自屈跡吳沼中我持美酒玻瓈紅三<lb/>
<pb n="KR4d0564_WYG_001-44b"/>
酹載拜十八公今之拳攣突梯世不容公其正身直節<lb/>
以答上帝衷三辰復朗曜四海無困窮野夫獻頌蓬莱<lb/>
宫<lb/>
　　奉寄劉廷幹都漕<hi>名貞終南臺侍御史</hi>
東南蕃殖數吳疆太府均輸百萬糧夜對紫微星直上<lb/>
曉經黒海路彌長商蠻載肉蘄神嘏父老傾都望米檣<lb/>
黄帕越羅天水色玉缾官酒鬱金香殊恩厚錫當霄漢<lb/>
盛徳高名著廟堂劉晏從容邦國富蕭何談笑甲兵强<lb/>
<pb n="KR4d0564_WYG_001-45a"/>
士林争售来禽帖故郡猶歌召伯棠花底佩行清染露<lb/>
柏邊旄節迥含霜每憂野逸為牛後思正朝儀接鷺行<lb/>
他日與聞當世事山林朝市孰相忘<lb/>
　　奉送董孟起水軍赴樞宻判官<hi>名摶霄</hi>
馹使傳宣下紫冥陽侯隨節渡滄溟雕題外服思文化<lb/>
白髮中原望將星秋入羽林兵衞肅夜經龍島劍花腥<lb/>
久懐令聞如楊素今喜威名過衞青猛士固應煩練習<lb/>
<hi>時奉㫖練習軍馬</hi>遺黎終得慰飄零依稀桑棗空原野蒼莽茅<lb/>
<pb n="KR4d0564_WYG_001-45b"/>
篁接塞庭此日朝廷深倚注百年河嶽載清寧陋儒材<lb/>
力慙無補惟待燕然續漢銘<lb/>
　　題宋太學鄭上舎墨蘭<hi>有序</hi>
　公諱思肖字所南肖與南何居義不忘趙北面他姓<lb/>
　也世家三山曾大父咸仕宋父起淳祐道學君子公<lb/>
　太學上舎應博學宏辭科會元兵南叩闕上宋太皇<lb/>
　幼主疏不報國初諸父老猶能記誦之語切直犯時<lb/>
　禁俗以是争目公公遂變今名隠吳下所居蕭然坐<lb/>
<pb n="KR4d0564_WYG_001-46a"/>
　必南向遇歳時伏臘輒野哭南向拜而返人莫測識<lb/>
　焉有田三十畝邑宰素聞其精墨蘭不妄與人因紿<lb/>
　以賦役取之公怒曰頭可得蘭不可得宰竒而釋之<lb/>
　又嗜詩題蘭云玉佩清風挽不回暮雲長合楚王臺<lb/>
　青春好在幽花裏招得香從筆研来過齊子芳書塾<lb/>
　云天埀古色照柴門昔日傳家事具存此世但除君<lb/>
　父外不曾别受一人恩寒菊云寧可枝頭抱香死何<lb/>
　曾吹落北風中禦寒不藉水為命去國自同金鑄心<lb/>
<pb n="KR4d0564_WYG_001-46b"/>
　其為文操行率類此晚年益究天人性命之學竟以<lb/>
　夀終<lb/>
舊傳獨行老康成文物衣冠魯兩生甘與秦民同<hi>一作潛</hi>
避世恥為殷士祼如京天池水淺鯤南息衡岳峯高雁<lb/>
北征三百運終遺墨在秋風九畹不勝情<lb/>
　<hi>王公詩蓋賦於元時已作避秦恥殷語若見所南心史當更有深服處</hi>
　　題信州總管耶律輿誦巻<hi>此首原本在送賈静安後</hi>
蒼翠千峯拱上游地同吳楚控南州繭絲歳貢親王賦<lb/>
<pb n="KR4d0564_WYG_001-47a"/>
風俗今移列郡侯春日歌鐘停舞燕晨星鼓角動鳴騶<lb/>
四民共話深仁澤桑柘連雲麥蔽邱<lb/>
　　簡盧起先御史<hi>名嗣宗疎齋之後</hi>
御史承恩出帝廬弓裘文采照圖書雲烟飛動龍香劑<lb/>
風日雍容豹尾車青草瘴消炎海外碧桃春透故園初<lb/>
懸知袖有征蠻䇿不學盧鴻遂隠居<lb/>
　　送賈静安員外之行都水丞<lb/>
水部中朝世胄家兩曾畫省對薇花九關好附升天翼<lb/>
<pb n="KR4d0564_WYG_001-47b"/>
萬里初乗貫月槎龍返故宫遺蜆蜯民移高阜失桑麻<lb/>
宣防何似河清頌早播皇風被邇遐<lb/>
　　登信州溪山第一亭<hi>亭扁晦庵先生書</hi>
第一溪山屬考亭周遭樛木自林坰中流半夜飛星白<lb/>
絶壁高寒過雨青上界異香雙鳳下仙家横玉小龍聴<lb/>
登臨偶憶徐元杰為摘梅花薦爽靈<lb/>
　　寄理幕蔡君美兼簡東流陳尹<lb/>
羣山龍鳳仰重暉一水芙蓉近紫薇南渡流風文墨盛<lb/>
<pb n="KR4d0564_WYG_001-48a"/>
北来王化簡書稀黄鬚白馬凌晨出烏榜紅舷犯月歸<lb/>
思得東流陳令尹裹茶相與看烟霏<lb/>
　　喜朱子才知事迎太夫人至二首<lb/>
白馬青袍幕下賓樓船迎養太夫人關山迢遞孤雲暮<lb/>
雨露涵濡寸草春屏障久虚金孔雀兒孫俱長玉麒麟<lb/>
知君順色非難事心待平反答至親<lb/>
畫舫青簾駐日斜綵衣白髮照江沙風塵忽見老萊子<lb/>
庭院正開蘐草花鸞錦載頒新誥命魚軒穏稱小香車<lb/>
<pb n="KR4d0564_WYG_001-48b"/>
珍膎調罷親弦頌盛事由来出故家<lb/>
　　題汪叔志賢母傳後<lb/>
　母陵陽陳氏寧國郡尉孫和父妻也<lb/>
阿㜷强健髮如新重閣脩簾坐錦茵萱草雪霜深待臘<lb/>
桃花風雨暗移春兒成近續潘郎賦女大還依孟氏鄰<lb/>
輿誦總歸慈訓力史褒貞節更無倫<lb/>
　　貢泰甫待制降香南閩中途有司業之命北還奉<lb/>
　　贈<lb/>
<pb n="KR4d0564_WYG_001-49a"/>
千里閩江宿瘴開九重天使降香来風雲篋笥芝蘭氣<lb/>
星斗文章館閣才金節本隨神馭下綵船仍被聖恩回<lb/>
諸生顒望陽司業化雨行分到草莱<lb/>
　　寄楊鐵厓司令<lb/>
先生就隠東南地罷賦甘泉奏漢皇春雨正来龍尾道<lb/>
長鑱猶斸禹餘糧天孫無奈宗元拙力士安知太白狂<lb/>
清夜一星江漢裏幾人云是少微光<lb/>
　　寄堵無傲宣使<lb/>
<pb n="KR4d0564_WYG_001-49b"/>
雲開斗北鳳鸞飛天入江南馹騎肥星月五更丞相府<lb/>
風烟萬里使臣衣薇花露冷香渾濕柿葉秋深樹半稀<lb/>
新比鄭䖍詩畫好草堂野趣莫辭揮<lb/>
　　寄邊伯京帥史<lb/>
六朝故地起秋烟並馬清遊記昔年消息近傳閩海上<lb/>
襟期猶在斗牛邊元臣外閫旌旗合從事多才贊畫賢<lb/>
二月榕陰叫鸚鵡題詩兼寄百蠻箋<lb/>
　　邵伯岡縣尉有一竒石子<hi>一作予</hi>名為蘂珠峯為題<lb/>
<pb n="KR4d0564_WYG_001-50a"/>
　　<hi>一作復題</hi>是詩<lb/>
君家石笋光於雪秀與昆侖一氣鍾雲液暖蒸珠蓓蕾<lb/>
月波凉浸玉芙蓉根移瀚海三千刼影入天門第九重<lb/>
不待竒章識神品研池春水化游龍<lb/>
　　聞武岡消息<lb/>
萬里南荒瘴未消桄榔椰葉嘯鴟梟石頭飲羽終疑虎<lb/>
蛋<hi>一作蜑</hi>種稱臣尚姓猫金鑄甲衣懸醜地黄封乳酒下<lb/>
青霄三軍再<hi>一作戴</hi>荷天王徳擬奏鐃歌協舜韶<lb/>
<pb n="KR4d0564_WYG_001-50b"/>
　　題明妃圖書鄉先達陸子方詩後<hi>詩附</hi>
忍辭漢月戴胡天鴈帶邊聲落馬前地出黒河非故國<lb/>
草生青塚自常年朔風寒雪凋雙鬢舊思新愁寫四絃<lb/>
聞道至今魂不返夜深直上氣蒼然<hi>青塚在黒河傍夜四更氣蒼然直上</hi>
　<hi>江陰萬户完仁山為余言</hi>
　當時隨例與黄金不遣君王有悔心近使来傳延夀<lb/>
　死回思終是漢恩深妍醜何須問畫工美人終日侍<lb/>
　宫中奉春初計真堪恨欲望單于敬外翁青塚千年<lb/>
<pb n="KR4d0564_WYG_001-51a"/>
　恨不埋琵琶馬上幾時回宇文高氏争雄日突厥柔<lb/>
　然獻女来已恨丹青誤妾身何煩更與妾傳神那知<lb/>
　塞北風霜貌不似昭陽殿裏人齧雪中郎妾不如脫<lb/>
　身無計漫相於勸君莫射南飛雁欲寄思鄉萬里書<lb/>
　　寄陳東流<lb/>
幅巾蕭散外形骸春日花明畫舫齋從事屢陪山簡馬<lb/>
休居新饌庾郎鮭中天列宿依宸極萬國豐年仰泰階<lb/>
来歳東流喧父老故應文采動江淮<lb/>
<pb n="KR4d0564_WYG_001-51b"/>
　　奉簡黄大癡尊師<lb/>
十年淞上籍<hi>一作築</hi>仙關猿鶴如童守大還故舊盡騎箕<lb/>
尾去漁樵長共水雲閒吹笙夜半桃花碧倚杖春深竹<lb/>
笋斑顧我丹臺名有在幾時来隠陸機山<lb/>
　　簡班恕齋提學<lb/>
一官湖上似閒居酒滿匏尊架滿書庭草春深眠叱撥<lb/>
研池月上影蟾蜍猶聞桂樹歌招隠未可丹厓賦遂初<lb/>
漢主久思班氏學定虚天祿召安車<lb/>
<pb n="KR4d0564_WYG_001-52a"/>
　　同李用中掾郎訪魯至道總管值遊西山口號書<lb/>
　　石屏上<lb/>
一雙峯插湖西閣五尺童譍栁下門日上雲霄忘倚馬<lb/>
風清泉洞樂呼猿落花漫漫迷行跡白髮依依抱酒尊<lb/>
多却腰間𤣥玉佩不無驚犬吠前村<lb/>
　　簡劉仲斌總管<lb/>
角巾歸第内湖邊無事頻開避暑筵荷葉露香侵寶鴨<lb/>
薇花月色爛觥船風流醖藉過全晉慷慨悲歌陷舊燕<lb/>
<pb n="KR4d0564_WYG_001-52b"/>
天子遥應念遺老賜来靈夀伴高年<lb/>
　　寄鄭志道教諭兼簡其子宗晦<lb/>
鸕鷀陂上發舟航沙石熒熒亂水光一雁逺沈天似海<lb/>
三人相對月如霜風琴清瀉瓊瑶峽嵐壁深開紫翠房<lb/>
拂曙分攜又春晚幾回翹首鄭公鄉<lb/>
　　謝陳元昭憲史奉分憲舉文枉過江上<lb/>
霜落江潭萬木空天回閣道五雲通山人似識郎官象<lb/>
<hi>陳嘗為錄判</hi>憲府新陪御史驄玉斧繡衣清議在青燈黄巻<lb/>
<pb n="KR4d0564_WYG_001-53a"/>
素心同還司莫話栖遲樂亦欲看花漢苑中<lb/>
　　謝浙省諸僚友見招<lb/>
百年茅舎俯梧溪梧葉陰陰水竹齊方整釣絲疎雨後<lb/>
忽承書使五雲西春明左掖閒朱墨天險重關息鼓鼙<lb/>
即擬一来冠蓋里相攜柑酒聴鶯啼<lb/>
　　九日先妣逺忌日示兒掖攝拊<lb/>
年年九日罷登高悽愴心存鞠養勞三宿奉齋聞謦欬<lb/>
一杯酹酒濕焄蒿不辭亂世依龍<hi>一作親</hi>壟正用遺言訓<lb/>
<pb n="KR4d0564_WYG_001-53b"/>
汝曹黄菊紫萸看易厭碧梧風露滿庭臯<lb/>
　　寄楊太史<lb/>
青猿鐵獺伴幽尋多在岩阿或澗陰中歳心情高鳥上<lb/>
清時鐘鼓落花深馬徽雅有知人鍳韋相元無遺子金<lb/>
聞道别来還廢寢北瞻太乙整朝簪<lb/>
　　送蔡君美推官之袁州時奉使王子文為總管<lb/>
奉使乗軺出薊邱又驅五馬入袁州石田秔稻<hi>一作稌</hi>秋<lb/>
風熟仙掌芙蓉顥氣浮蠻蜑山川通治化呻吟兒女變<lb/>
<pb n="KR4d0564_WYG_001-54a"/>
歌謳理官佐郡祥刑日應識龍光上斗牛<lb/>
　　過丘以敬管勾吳山别業<lb/>
梓潼祠畔敞林扉隠隠雞聲落翠微銅篆解將還省署<lb/>
銀魚忘却掛朝衣石厓溜雨藤根白籬落緣雲瓠子肥<lb/>
想見秋風遂高隠中原野馬正狂飛<lb/>
　　贈别趙杭州伯器時奉家君謝事還江陰<lb/>
仁廟埀衣日儒門筮仕辰奎躔連五緯文運啓千春累<lb/>
榜頒龍虎中原出鳳麟聲名蜚半刺議論巻重裀劉向<lb/>
<pb n="KR4d0564_WYG_001-54b"/>
讐書早東方待詔頻宫壺恩賜重郎署替来新露積三<lb/>
吳粟山輸百島珍香爐辭畫省皂蓋擁朱輪宋苑花迎<lb/>
節蘇堤栁映紳湖開西瀲灧峯倚北嶙峋幽逺民安堵<lb/>
澆漓俗返淳澹無魚入饌清有鶴隨身魏笏牀頭在崔<lb/>
銘座右陳禮容加屬吏燕衎及嘉賓趙抃才何忝王戎<lb/>
意獨伸雪添親舎髮桂束客厨薪菽水歸舟晚封章伏<lb/>
闕晨火狐方聚嘯海鱷未全馴王業深磐石天河爛㵼<lb/>
銀願言登黼衮大為展經綸<lb/>
<pb n="KR4d0564_WYG_001-55a"/>
　　奉題濟里哈坦平章丹山隠玉峯石時寓江陰<lb/>
昭代優勲舊平章謝鬭班堂開新綠野玉隠小丹山曣<lb/>
晥文崔錯孚尹氣往還崑邱𤣥圃畔台嶠赤城間不假<lb/>
工琱琢元承帝寵頒静容賓從仰明燭鬼神奸秩禮均<lb/>
恒岱謙光俯粤蠻儼持周勃節秀擁楚巫鬟樹錯珊瑚<lb/>
朶苔封翡翠斑座裀聨綺縠車轂映朱殷或跂雙么鳳<lb/>
時窺一白鷳爐香嵐勃勃簷雨瀑潺潺地縮三鼇島天<lb/>
長九虎關文饒淫翫好靈運癖躋攀日月由来繞風雲<lb/>
<pb n="KR4d0564_WYG_001-55b"/>
不暫閒殷曾求傅說漢亦聘商顔金匱盟藏券青春詔<lb/>
賜環皇基同永固國步罷多艱館閣題千首琮璜價百<lb/>
鍰願移銘盛烈褒史著人寰<lb/>
　　送趙寛父之江西省掾<hi>名元裕里人</hi>
翼軫珠聨璧匡廬翠入雲地班鵷鷺序閫制虎貔羣鈇<lb/>
鉞恩威重謀謨掌握分顯曹今巳辟盛蹟比来聞靖宻<lb/>
參機要從容斂垢氛全彰梯入貢諸校凱旋軍漢吏卑<lb/>
緣飾齊臣重解紛西垣居養異上相禮文勤芍藥春看<lb/>
<pb n="KR4d0564_WYG_001-56a"/>
雨芙蓉日待曛白花雙井荈香飯九江芹壯觀滕王閣<lb/>
豐碑孺子墳柱標囚蜃許渚表寄書殷弔古舒心目懐<lb/>
賢薦苾芬世家光汴派吾道晦河汾田薄紅栖粒齋虚<lb/>
碧映芸亨衢深望友滄海謾憂君有志觀周樂無材覬<lb/>
郢斤鶢居仍本性騕褭自蘭筋北斗三台列南風一氣<lb/>
薫行紆虢州錦歸耀故鄉枌<lb/>
　　奉陪何秘監貢司業宴吳司令士明棣華園<hi>名惟誠里</hi>
　　<hi>人</hi>
<pb n="KR4d0564_WYG_001-56b"/>
園居賢伯仲堂宴列仙儒陸地生盤谷三山失翠壺池<lb/>
文春藻浄峯影夏雲孤鶴隴威紆入鵜梁䆗窱鋪竹森<lb/>
淇澳士花擁洛陽姝黄鳥尊浮蟻清風膾斫鱸罌鵞懲<lb/>
李監薪蠟賤齊奴潦倒粗疎隔風流醖藉俱遊絲高栁<lb/>
礙醉袖小蠻扶興入香山社詩題曲水圖陽城徴起晉<lb/>
賀老賜歸湖佩訝金龜重官宜白馬癯諸生遥在望故<lb/>
吏暫休趨和氣塤箎叶佳時几杖娛情敦賓客禮身服<lb/>
古先模衣共非文繡經明是典謨八龍騛里色三鳳頡<lb/>
<pb n="KR4d0564_WYG_001-57a"/>
天衢棠棣名專美芝蘭實並敷一邱吾獨忝四海道相<lb/>
於徑造兹成癖毋煩折簡呼<lb/>
　　奉寄趙伯器㕘政王時中員外五十韻<lb/>
詔立淮南省符張閫外兵風雷朝煥發牛斗夜精明㕘<lb/>
政材超偉元僚器老成武林多樹政禁籞舊蜚英鳳暖<lb/>
文章蔚鯤秋羽翼横天池今並奮嶰管復和鳴地要尤<lb/>
膏沃時危必戰争輔車依海岱衣帶限蠻荆玉葉開王<lb/>
邸烟花匝子城萬艘鹽雪積千里稻雲平織貝殊珍粲<lb/>
<pb n="KR4d0564_WYG_001-57b"/>
紅樓艷曲縈並緣胥狡黠貨殖駔驕盈汝祲初萌起河<lb/>
流寖妄行鎮綏增屏翰贊畫授權衡愛稼須除螣憐牛<lb/>
貴搏蝱式蛙曾霸主斬馬乃書生青汗三千牘丹心一<lb/>
寸誠相臣連萬騎郡邑望雙旌甓社湖移蚌繰絲井露<lb/>
鯨里無安堵樂野有望塵驚舄鹵烟侵燧孤[婺-矛+牙]膽碎鉦<lb/>
五賢迷古轍六詠歇新賡瓦礫皆王土逋逃本爾氓長<lb/>
驅勞組練盡掃愧欃槍喻擬相如檄降懲白起坑跋胡<lb/>
狼曷備毒尾蠆難攖濟猛收神略疏恩渙虜情佇聞鹿<lb/>
<pb n="KR4d0564_WYG_001-58a"/>
柵下莫作鬼方征回鶻卑唐室天驕撓漢營乾坤一羽<lb/>
扇社稷幾羊羮杕杜交加影芙蓉褭娜莖超然延爽笏<lb/>
肅若衞寒更慮念真如是功勲孰與京誓清懐晉逖虚<lb/>
左慕齊嬰好定龍蟠價毋登狗盜名石洪重𦙍辟韓愈<lb/>
建封迎故典何其盛斯文與有榮中州襟陜隴上國掖<lb/>
幽并麟閣將来繪雞壇宿昔盟芻蕘言慎擇葵藿義同<lb/>
傾契闊商參恨栖遲畎畝耕小齋餘苜蓿四境半蕪菁<lb/>
酒憶涓涓縹魴炊箇箇赬悲歌埀短褐慷慨睠長纓親<lb/>
<pb n="KR4d0564_WYG_001-58b"/>
病長憂懼身竒鮮弟兄君公終隠迹充國燀家聲楚角<lb/>
關山晚吳陵草樹晴鶯知幽谷候雁識大江程報政梅<lb/>
全發封詩月迥清遥應語何遜開閤少陰鏗<lb/>
　　奉題楊同僉山居<hi>山居今上御書</hi>
湖上仙翁嶺周南太史家烟霞分半壁日月粲重華宸<lb/>
翰彰殊禮山靈被寵嘉有雲皆紫氣無樹不珠葩私印<lb/>
存班玉宫牌䕶賜牙地遥天象馬<hi>太史院日給天象馬</hi>海近斗牛<lb/>
槎翠鑿岩扉静梯懸蘚磴斜金光浮藥草澗影帶胡麻<lb/>
<pb n="KR4d0564_WYG_001-59a"/>
潘閬神相接林逋望弗賖壑移憐賈蟒<hi>世傳似道為蟒精</hi>石在<lb/>
歎秦蛇<hi>地有秦皇䌫船石</hi>世事東西蝶人生左右蝸累官渾似<lb/>
隠一飯不曾奢庶矣千頭橘優哉五色𤓰秪愁使者至<lb/>
林下有驚麚<lb/>
　　贈别浙省赫赫左丞國寶自常州移鎮徽州三十<lb/>
　　韻時歳癸已<hi>查係至正十三年</hi>
武徳興元運文恬近百年一隅初難作四境遂兵連斧<lb/>
扆朝元早彤弓授命專馮岑材並濟李郭駕争先路入<lb/>
<pb n="KR4d0564_WYG_001-59b"/>
延陵邑星分左轄躔著名黄閣上虚位紫宫前汗血駒<lb/>
千匹跿跔士兩甄帳寒龍守劍城曙虎飛旃跡掃齊門瑟<lb/>
身親楚醴筵惠山屏列野震澤鏡涵天刁斗軍中堠鉏<lb/>
犁亂後田白無遺朽骨青有續炊烟插羽書間署封泥<lb/>
詔撫邊陣容催畫鼔蠭氣動樓船舊政猶霜肅新安素<lb/>
地偏蜃精嘗感夢帝子或逢仙漆葉雲羞宻茶花雪妬<lb/>
妍誦絃家櫛比冠蓋里班聨鄒魯流風洽甌蠻習俗遷<lb/>
比来疲賦斂况復值戈鋋餼稍官曹待謳歌父老傳挽<lb/>
<pb n="KR4d0564_WYG_001-60a"/>
屯吳幼節總體漢文淵裴度歸休近羊公臥治便鼎彛<lb/>
今燀赫韋布數周旋小閤牛行炙長楸鶻試拳王融五<lb/>
雜俎孫武十三篇華夏殘河汴神州巋薊燕殄除纔蚋<lb/>
蠓睥睨滿鯨鱣狂斐言姑及高明義莫捐憂君尚有疏<lb/>
倘寄麥光牋<lb/>
　　寄題汪尚書堪老園<lb/>
夫子功名遂何人位望如漢朝疏太傅唐日孔尚書山<lb/>
繞𤣥暉閣門懸廣德車青箱家乗在白髮世情疎衆訝<lb/>
<pb n="KR4d0564_WYG_001-60b"/>
逃空谷吾知厭直廬甕餘天賜酒盤盛圃栽蔬野鶴隨<lb/>
鳩杖宫鶯隔燕居行春花信裏占雨樂苗<hi>疑藥苗</hi>初古傳<lb/>
時眠讀長竿或坐漁溪毛頻自薦庭草不教除洛社今<lb/>
司馬經帷昔仲舒短檠簾幙䕶甔石斗升儲首闡宣尼<lb/>
學尋傳乙第臚渥生周騄駬崑出魯璠璵焜耀三階列<lb/>
清明一氣嘘史編尊宋統子訓屬倪鉏晚食師顔蠋狂<lb/>
歌陋接輿俸仍官侍從閒似老村墟故吏金罏鵲諸生<lb/>
玉佩魚候安連禮餽奉教及菑畬朋舊歡彌洽君王席<lb/>
<pb n="KR4d0564_WYG_001-61a"/>
遂虚乾坤方用武江海獨愁予大手煩詩序私心式巷<lb/>
閭行應赴三老為國補遺餘<lb/>
　　梧溪有懐二首<lb/>
薄雲天欲晚微雨水先凉燕子交飛處梧花滿樹香懐<lb/>
人路非永對酒世相忘不怪衣裳濕中宵延露光<lb/>
虚館凉氣集方池白水生幽花含晚艷嘉木有餘清酒<lb/>
綠尊中㵼琴絲膝上横疎簾映微雨益起故人情<lb/>
　　題沈氏别墅<lb/>
<pb n="KR4d0564_WYG_001-61b"/>
小築回塘上春陰水暫寒栁遮蓮葉艇花礙竹皮冠生<lb/>
理尋常足閒心一寸寛知予厭奔走絶口不言官<lb/>
　　寄何憲幕<lb/>
令弟来吳下從容問起居客来籠放鶴官在釡生魚江<lb/>
漢心同向風塵跡自疎冀州十萬户誰引魏文裾<lb/>
　　簡任子良縣尹<lb/>
儒雅南陵尹歸吳賦遂初畫傳韓幹馬羮煮季鷹魚栁<lb/>
暗凝香閣花交織翠裾能令兩童子為我導行車<lb/>
<pb n="KR4d0564_WYG_001-62a"/>
　　杭城陳徳全架閣錄示至正十一年大小死節臣<lb/>
　　屬其都濟爾以下凡十三人王侯以下凡九人徴詩<lb/>
　　二首并後序<lb/>
累朝承泰運四海搆兵屯報國誰謀主輸忠獨逺臣蒼<lb/>
梧愁思竭青竹汗痕新少賜當時姓華風接後塵<lb/>
　是年盜麻起二月山東副都元帥都濟爾師出鄒平<lb/>
　縣中流矢死五月徐州兵馬指揮使圗嚕亳州陷陣<lb/>
　死六月廣徳翼萬户關珠舍塘洋水戰死汴梁路同<lb/>
<pb n="KR4d0564_WYG_001-62b"/>
　知黄頭項城縣被執不屈死時尚乗卿那海戍項城<lb/>
　語子布固圖姪阿喇布哈等曰彼人新執黄頭勢駻<lb/>
　突甚與其應敵孰若進討茍天未厭亂吾一門不忝<lb/>
　卞尚書矣布固圖等曰大人誓許國兒輩何愛死遂戮<lb/>
　力戰多所斬獲卒以援絶咸死之七月廣東奏差發<lb/>
　里率白徒拒周塘或勸之走發曰祿位無小大見危<lb/>
　則致死焉亦死之安東萬户都噶爾千户髙安圗並中<lb/>
　流矢死潁州九月汝寧知府旺扎勒府判福祿䕶國連<lb/>
<pb n="KR4d0564_WYG_001-63a"/>
　抗十日城埀陷仰天呼曰臣等義不辱竟投水死西<lb/>
　城司副使塔海守徐州既捷<hi>一作大捷</hi>轉戰死東壁<hi>一作東盤</hi>
　十二月宣徽院使特穆爾河南萬户察罕相繼鏖戰<lb/>
　死南陽臥龍岡下托卜戬贈遼陽左丞諡襄愍圖嚕贈<lb/>
　河南㕘政諡忠勇關住贈浙東宣慰使諡遂愍黄頭<lb/>
　贈兵部尚書諡忠介那海贈河南右丞諡壯勇發里<lb/>
　贈南海縣簿尉都噶爾贈淮東宣慰使諡忠果福祿贈<lb/>
　兵部尚書諡忠遂安圗贈淮東宣慰司同知諡介愍<lb/>
<pb n="KR4d0564_WYG_001-63b"/>
　旺扎勒贈淮東宣慰使諡壯愍塔海贈遼陽㕘政諡忠<lb/>
　勇特穆爾贈河南平章諡桓愍察罕贈山東宣慰使<lb/>
　諡恪愍<lb/>
王臣名在目野史淚沾襟榛棘生周道楩楠滅鄧林乾<lb/>
坤英氣合河海湛恩深尚有諸新鬼瞻天嗣玉音<lb/>
　二月廣州推官王宗顯香山寨巡檢曾元吉戮力死<lb/>
　石岐六月沿海弈百户尹宗澤戰死黄巖八月封州<lb/>
　吏目唐國寶俘賊中卒死不屈西臺御史張桓謝職<lb/>
<pb n="KR4d0564_WYG_001-64a"/>
　居確山縣被執大罵逆黨怒縛妻孥脅之降桓罵益<lb/>
　厲囚旬日妻孥九人俱遇害九月刺場嶺義兵千户<lb/>
　宋如玉迎敵於西大嶺死蘄州總管李孝先分守蘄<lb/>
　水亦死之十月雅州司吏劉處岩守南關巷戰死十<lb/>
　二月𣙜<hi>一作權</hi>香山巡檢張徳興以不從叛亦死宗顯<lb/>
　贈廣州總管諡良愍元吉贈香山縣尹宗澤贈松江<lb/>
　府判官國寶贈南海縣簿尉桓贈禮部尚書諡忠潔<lb/>
　如玉贈平樂府判官孝先贈河南㕘政諡義愍處岩<lb/>
<pb n="KR4d0564_WYG_001-64b"/>
　贈睢陽縣尉徳興贈奉元府判官<lb/>
　右前後二十二人嗚呼殉死者大傳偷生者不大愧<lb/>
　耶<lb/>
　　送譚仲張知事<lb/>
儒官登幕府勝地數郴州五嶺深開壁三湘逺合流文<lb/>
興由孟綰城築始楊璆雪普民豐樂秪應坐嘯秋<lb/>
　　題静安寺雲漢昭回之閣<hi>有引</hi>
　閣本光宗皇帝在潛邸時書賜安撫使錢良臣後閣<lb/>
<pb n="KR4d0564_WYG_001-65a"/>
　廢子孫捨石刻置寺閣曇琛二上人徴題詩云<lb/>
雲漢昭回夜新登最上頭叢林幾度臘片石百年秋爽<lb/>
氣隨天盡疎星帶月流身今在析木無暇顧牽牛<lb/>
　　句容縣望三茅峯<lb/>
斗邑抱重岡三茅峯頡頏地呈青玉案雲羃翠瓔房靈<lb/>
籟殷天樂大丹流月光神遊猛虎外身與意都忘<lb/>
　　衢州華豐樓望柯山江郎石<lb/>
華豐樓信美登望久踟蹰木落偃王廟天寒姑蔑墟屏<lb/>
<pb n="KR4d0564_WYG_001-65b"/>
開山石逺青鎖洞霞虚不有從親役乗風振珮琚<lb/>
　　送張子恭憲史還鄉遷母葬復之婺州<lb/>
張仲霜臺彦還鄉妥母靈山人攜絮酒太史撰埋銘<hi>黄先</hi>
<hi>生清</hi>佳氣雲霞色芳羞沼沚馨慈烏感孝行飛候最髙亭<lb/>
　　送鄧伯林判官還江西<lb/>
黄田寒浪稀衣錦上船歸天上梅開徧山中桂合圍鄴<lb/>
侯書具在孺子宅相依便好全高節東湖玩夕暉<lb/>
　　壬辰冬十一月避亂綺山簡邱文中貢原父二教<lb/>
<pb n="KR4d0564_WYG_001-66a"/>
　　授<lb/>
雲掩金戈日風生鐵馬塵亂離誰事主貧賤獨為民雞<lb/>
犬人烟絶鼪鼯草木鄰喜聞同舎語天已厭荆榛<hi>至正十二</hi>
<hi>年</hi>
　　題内兄李四彦梁所遺温日觀蒲萄<hi>有序</hi>
　逢與内兄遭乙未亂相失又五年始邂逅婁上勞問<lb/>
　間見僧温蒲萄圖益為愴惕嘗記埀髫至十五六時<lb/>
　侍大母徐氏<hi>諱閏芳</hi>側累聞之曰吾舎西舊有蒲萄因<lb/>
<pb n="KR4d0564_WYG_001-66b"/>
　樹為架凉天佳月而祖<hi>諱亮字潛昭</hi>偕四三友朋歌樂其<lb/>
　下醉乃休而祖殁蒲萄亦<hi>一作從而</hi>枯殆二紀矣間又誨<lb/>
　曰而祖上自高曾逮而父咸獨植門户汝僅有弟唐<lb/>
　寶又早喪使汝苟富而玷宗不若素貧而承祀薄田<lb/>
　敝廬可粗守也汝其毋忘大母夀八十六卒且二十<lb/>
　稔内兄久辭閫曹年已六十逢竊伏江海亦四十餘<lb/>
　矣觸物感心不自覺涕泗泫然也内兄以圖遺逢因<lb/>
　序而詩之是年至正己亥<hi>乙未至正十五年己亥十九年</hi>
<pb n="KR4d0564_WYG_001-67a"/>
吾家先大父嘗愛草龍珠一樹紫烟濕八窓清露濡干<lb/>
戈形逺夢江海見斯圖歴歴重闈訓終身誓不渝<lb/>
　　台州吳子中過侍郎橋客樓夜話為贈八句<lb/>
主簿别来久掛名材傑間挑燈且說劍憂世未歸山石<lb/>
櫃波上閣玉門天外關心期遂雄覽華頂厠仙班<lb/>
　　仙茅塢<lb/>
夜宿仙茅塢金鼇湧亂山天風来海外烟火落人間白<lb/>
石思同煮青蘿喜獨攀絺衣弄華月公子亦忘還<lb/>
<pb n="KR4d0564_WYG_001-67b"/>
　　韓蘄王墓<lb/>
道過韓王墓停驂淚滿巾中興無輔相恢復有勲臣碑<lb/>
冷靈岩月山還古寺春雲仍尚詩禮時薦碧溪蘋<lb/>
　　題賈性之市隠巻<lb/>
簾戸隔塵闤幽花坐可攀題詩江令宅採藥越王山日<lb/>
覺雲林隘春餘漏水閒龎公謝劉表何事不知還<lb/>
　　題沈龢齋尊師水西亭<lb/>
髙人沈東老亭在水西頭光湧金波月凉分白帝秋芙<lb/>
<pb n="KR4d0564_WYG_001-68a"/>
蓉連桂館翡翠立蓮舟獨許浣花客時来同釣游<lb/>
　　題畢天池道士太霞樓<lb/>
畢卓太霞樓霜清<hi>一作晴</hi>錦樹稠天光開日觀海色動崑<lb/>
丘織女機横夜仙人坐對秋時將白玉尺醉擁翠雲裘<lb/>
　　常州分省席上二首<lb/>
玉帳虎文茵弓旌左右陳鸞刀分臠炙龍勺灧浮春舞<lb/>
困珠瓔脫歌深翠黛顰心存大臣體授簡屬嘉賓<lb/>
兵戈時事改貧賤道心同泥飲悲長夜高歌憶大風龍<lb/>
<pb n="KR4d0564_WYG_001-68b"/>
銜劍花白鳳繞燭蓮紅猶得斯須間賓僚語即戎<lb/>
　　題西施洞響<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>廊二首<lb/>
石扇天開蔓草平斷雲殘雨古今情洞靈花<hi>一作抱</hi>月長<lb/>
幽泣不與西施受惡名<lb/>
金蓮步冷草啼螿羅襪塵空葉滿廊獨憶愛姬為隊長<lb/>
一雙鸞血釁干將<lb/>
　　乾封西山狀神秀予名曰青猊書絶句厓石上<lb/>
青猊狰獰孕金精為王爪牙足扞城我豈龍蟠鳳逸士<lb/>
<pb n="KR4d0564_WYG_001-69a"/>
醉来背上躡雲行<lb/>
　　溪山第一亭望靈山兼辭聞雲<graphic n="KR3991" url="https://raw.githubusercontent.com/kanripo/KR-Gaiji/master/images/KR3991.png" mimeType="image/png"/>道士<hi>辭一作寄<graphic n="KR3991" url="https://raw.githubusercontent.com/kanripo/KR-Gaiji/master/images/KR3991.png" mimeType="image/png"/>一作茇</hi>
天高亭空霜鶴盤烏桕落子楓香乾千六百里斷鄉信<lb/>
七十二峯来翠寒<lb/>
靈山道者碧瞳方抱琴一童如鶴長雲根羊臥水晶<hi>一作</hi>
<hi>精</hi>璞木杪磬懸蜂蜜房<lb/>
　　贈龍秀<hi>一作虎</hi>山人鄭良楚<hi>有引</hi>
　良楚修潔士也癸未春来乾封及還教諭許仲宣偕<lb/>
<pb n="KR4d0564_WYG_001-69b"/>
　儒先鄭叔芳韓養正徐明立黄以道等飲餞鸕鷀陂<lb/>
　上咸詠歌之予亦<hi>一作姑</hi>贅絶句二首<hi>一本明立下有徐明善韓積之</hi>
　<hi>施國禎韓大正四人無等字</hi>
太行黄河快壯遊歸田無復夢神州蒼龍朱鳥掛庭户<lb/>
詩罷滿林風露秋<lb/>
百藥籠頭餘一琴病夫不拒愛知音石田歳稔茅屋好<lb/>
種菊乞詩虞翰林<lb/>
　　謝睢陽朱澤民為畫六和塔前放船圖<hi>有後序</hi>
<pb n="KR4d0564_WYG_001-70a"/>
青城丹丘舊所賢畫圖曾惹御爐烟一官歸老天宫裏<lb/>
為寫浙江秋水船<lb/>
　六和塔前江水流天清無雲風始秋夕陽半落錦萬<lb/>
　頃著我一箇發仙舟行行綠水鶯花供吳山越山作<lb/>
　騶從乗壺美酒鱸十頭只少桓伊笛三弄右歌逢丁<lb/>
　亥歳作也越一紀君訪逢吳門偶見而歎詠久之翌<lb/>
　日逢謁君天宫坊寓隠案間筆研楚楚然徐示圖曰<lb/>
　烽烟良阻子其意遊乎逢喜而持歸敬題絶句青城<lb/>
<pb n="KR4d0564_WYG_001-70b"/>
　丹丘謂虞柯二公舊推重君者君名徳潤嘗受知英<lb/>
　宗尋逺引去<lb/>
　　題鮮于太常食膾詩後<lb/>
白鵞羣聚碧溪潯青李来禽滿院陰臨罷太常鱸膾帖<lb/>
日斜無限故園心<lb/>
　　題李陵泣别圖<lb/>
節毛風動馬騑騑塞日無光漢月輝不謂家聲竟隤落<lb/>
壯心曾待斬關歸<lb/>
<pb n="KR4d0564_WYG_001-71a"/>
　　登越城故基<lb/>
吳王臺對越王城歳歳春風燕麥生一片范家湖上月<lb/>
照人心事獨分明<lb/>
　　重裝黄荃雀哺雛巻題梁先生序贊後<hi>序贊附</hi>
　江陰王庫使家藏黄荃雀哺雛後有後村詩跋嘗聞<lb/>
　古院畫率皆有名義是三雀者殆取詩禮春秋傳三<lb/>
　爵之義歟荃蜀人故云浣花溪耳雖然姑置老荃而<lb/>
　論後村方宋氏叔末時王臞軒劉後村文章聲錚錚<lb/>
<pb n="KR4d0564_WYG_001-71b"/>
　相頡頏臞軒元宵詩首押秤科末押民膏後村此雀<lb/>
　詩和韻乃竄入雛韻王以詞賦高科第二人及第劉<lb/>
　以名臣子孫有文辭賜及第真西山為中舎舉之自<lb/>
　代皆非不諳韻者直狃于閩人<hi>一本有語言二字</hi>聲音不覺<lb/>
　跌宕當不以過余既贅論且贅贊云觀雀哺雛可以<lb/>
　知仁仁於曷知於雀之身雀知有子子知有母飢焉<lb/>
　思哺食在母口嗟彼雀矣以鞠以育矧伊人矣孰無<lb/>
　天屬幼資于親長養其親天屬至親朂哉世人庚辰<lb/>
<pb n="KR4d0564_WYG_001-72a"/>
　三月三山梁益<lb/>
黄荃三雀寓官規劉筆梁文重秉彛野浄草薫風日美<lb/>
冥鴻亭上看多時<lb/>
　　和張率性經歴竹枝詞二首<lb/>
溪上鵞兒栁色黄溪邊花樹妾身長浮薸可是無情物<lb/>
采得歸来好遺郎<hi>無情物一作無根蒂</hi>
道傍花發野薔薇綠刺長條絆客衣不及沙邊水楊栁<lb/>
葉間開眼望郎歸<hi>葉間一作葉葉</hi>
<pb n="KR4d0564_WYG_001-72b"/>
　　送盧希尹之金華兼簡其兄希閔憲郎<lb/>
路入蘭溪第一程滿船月色聴灘聲雍渠飛傍青驄馬<lb/>
最愛君家好弟兄<lb/>
　　丙戌二月廿六日夜夢遊異境見碧玉樓三字為<lb/>
　　賦二首<lb/>
山開玉峽㵼清湍風挾微霜灑面寒春樹兩邊條怒發<lb/>
一羣仙鶴從文鸞<lb/>
夢上仙家碧玉樓靚桃纎栁帶春洲天風微動簾齊捲<lb/>
<pb n="KR4d0564_WYG_001-73a"/>
銀漢中間璧月流<lb/>
　　馬大沙獨遊<lb/>
沙路泥乾信馬蹄水村風静迥聞雞春光揺蕩無人見<lb/>
滿眼蒼烟竹樹齊<lb/>
　　題墨芙蕖<lb/>
太華峯開玉井未央殿立金莖誰甘六郎風度不愛君<lb/>
子令名<lb/>
　　馬大沙陳氏席上走筆贈鎮南王府史府尉四首<lb/>
<pb n="KR4d0564_WYG_001-73b"/>
驊騮白玉珂蒲萄紫金椀半醉臥花間宫袍月華滿<lb/>
吹笳風動木走馬雷盈谷笑拈金僕姑射殺一白鹿<lb/>
鼓行沙漠風鞍臥關山月老矣歸去来心神夜飛越<lb/>
貂襜狐白裘蒼鷹錦臂韝據鞍笑上馬馳入長林楸<lb/>
　<lb/>
　<lb/>
　<lb/>
　梧溪集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梧溪集巻六</head> <lb/>
    <p>
<pb n="KR4d0564_WYG_006-1a"/>
欽定四庫全書<lb/>
　梧溪集巻六<lb/>
　　　　　　　　　　　　　元　王逢　撰<lb/>
　　擬河清頌<hi>有序</hi>
　草野臣某言臣本江隂鄙人也素不希仕進甘分壟<lb/>
　畮讀書向道以詠歌雍熈之治比鄉邑多故客逰吳<lb/>
　下且七年今年春三月躬聞黄河變清混合雲漢昭<lb/>
　融光岳青徐齊魯淮楚之間神人驩忭魚烏咸若卉<lb/>
<pb n="KR4d0564_WYG_006-1b"/>
　木品彚盡沾休澤竊惟河源自天注地中經亘袤衍<lb/>
　不計㡬萬里夏禹疏鑿功用同天厥後華夷殊域雖<lb/>
　代見澄澈誠未足當天地嘉應我朝一海宇昆侖䓗<lb/>
　嶺始在化内仁治徳流埀及百年天用彰報陛下陛<lb/>
　下仰契俯察日夜澡滌心慮極塗炭下民以答我皇<lb/>
　祖考之祜昔漢以甘露降而紀嵗唐以醴泉涌而製<lb/>
　銘臣謂自三代來莫此為盛陛下聖徳逺邁河伯效<lb/>
　<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>固宜作為文章聲之樂官薦之清廟特著國典傳<lb/>
<pb n="KR4d0564_WYG_006-2a"/>
　示無疆顧不偉歟臣思深涵育分踰賛述謹獻江浙<lb/>
　省以聞頌曰<lb/>
皇帝即位三十春黄河變清月在辰乾端坤倪浩無垠<lb/>
一氣混合析木津昆侖䓗嶺涵大鈞洛渭淮泗嘉應臻<lb/>
風魚無菑龍擾馴桃花不動波<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>淪陽和郊棷見鳯麟<lb/>
紫貝宫闕闡怪珍河伯率職海若賔天其念兹昏墊民<lb/>
于以净洗戎馬塵槎蘖沾丏咸與新江南布衣草野臣<lb/>
踊躍百拜頌斯陳於穆世祖堯舜仁大禹功澤歸聖神<lb/>
<pb n="KR4d0564_WYG_006-2b"/>
　予讀王逢氏河清頌辭達而意敷得歸美之體鮑照<lb/>
　不得專美于前矣故為書之前太史知制誥鄱陽周<lb/>
　伯琦識逢擬此時至正甲辰嵗公則以江浙左丞遷<lb/>
　南臺侍御史不赴遂告老中吳云逢敬書<lb/>
　　懐先民賦<hi>有序</hi>
　烏涇世儒僅有張氏其先開封人仕髙宗儀鸞司門<lb/>
　既扈南渡樂是卜居後寖昌大離列苑第曰太祝曰<lb/>
　上舍曰進士角徳翼義咸負譽望曰驥院質木饒貲<lb/>
<pb n="KR4d0564_WYG_006-3a"/>
　益丕拓湖苑屬元初官脅售其第為倉征邏司族就<lb/>
　衰替十有三世孫隆力田授徒幸延餘緒搜攟遺勝<lb/>
　䟽洿剗荒於是小山平林襟帶溝池凡樹石<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>
                    <graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
                    <hi>一作</hi>
　<hi>磴</hi>以植以闢積勞于躬初有成趣至正丙申苖兵燬<lb/>
　掠<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>齋僅<hi>一作巋</hi>存又十年隆盡歸之於余乃因其舊<lb/>
　稍更新之增崇浚深摽竒著美遂號曰㝡閒園且次<lb/>
　其所在用載用詠之矣尤懼跡忘於漸事湮于久復<lb/>
　名其山曰先民一丘溝曰先民一壑立表兩間清浥<lb/>
<pb n="KR4d0564_WYG_006-3b"/>
　秀萃庶乎見景慕于前脩聊示崇廣于來裔也予不<lb/>
　敏葢有賴先君子庫司勤公於兹土天用食報畀有<lb/>
　世業於乎凡我來裔詢事考跡以無昧於先民則吾<lb/>
　先君子之徳其忍有忘己乎序而繫之賦曰<lb/>
繄予嬰世患兮幸謝病於藩垣家轉徙而仁里是擇兮<lb/>
得儀鸞之故園仰有峙頫有流兮若天建而地闢矧磴<lb/>
繚峥崱列兮水菭盪夫横碧樹藂轇圍且合兮起拱<lb/>
把于封殖蔬畝麥疃胥映屬兮匪一朝之人力詢肇基<lb/>
<pb n="KR4d0564_WYG_006-4a"/>
于隣叟兮曰髙皇之南巡箕塊輦石畚鍤並興兮冠蓋<lb/>
繽如春雲迨國變而門祚中衰兮尚衿佩之振振何集<lb/>
蓼于暮齒兮室罄懸而研塵夫絺褐代服兮鼓鍾代奏<lb/>
鵲巢鳩有兮鳩弗善搆緬惟顯考兮著效兹土黙相俾<lb/>
承兮猶臼納杵期一日必葺兮覬三年有成懲鴆毒與<lb/>
狃安兮懐熊膽于劬經在舊喪有膞兮田祖有祭一丘<lb/>
一壑兮先民用字延余薛之顯爽兮激烏黄之濁流鑒<lb/>
雲間之聞唳兮杜谷口之鳴騶企文學于東吴兮夢禮<lb/>
<pb n="KR4d0564_WYG_006-4b"/>
樂夫西周庶景行奕葉之作者兮而忘其傚顰學步之<lb/>
貽羞亂曰饗有藻兮捫有蘿流浚深兮峙增峩月闖林<lb/>
兮露洒翠直少微兮迴明河魚戢戢兮沫煦寉翛翛兮<lb/>
影摩山鬼卷甲木客寢柯伊予弊冠藏之層阿造化邈<lb/>
焉畛域兮萬漚咸歸一波感氣類以相聚兮宜神鑣之<lb/>
聨過於乎孰謂同野可咈兮而争墩之可訶<lb/>
　　林屋餘清洞賦<hi>有序</hi>
　洞自予始而最閒園之清勝並萃前後左右中峙直<lb/>
<pb n="KR4d0564_WYG_006-5a"/>
　節小峰一殆主山也下列樂石二曰泗磬曰豐鐘用<lb/>
　節咏歌長夏客徑造團蒲㦯坐移日因作是賦以見<lb/>
　慕志云爾<lb/>
餘清伊何秀割林屋土山抱石峰矗拱豆岡負甕谷頫<lb/>
菱茭仰篁木通壁門兮包洞腹雲一窩兮隂四緑氷百<lb/>
步兮寒三伏戞泗磬兮豐鐘口商歌兮踞吾足蜩如知<lb/>
兮移饗鵃胥志<hi>一作忘</hi>兮下浴水幽黝兮涵衣日旱暵兮<lb/>
隠轂夫赫使兮彈鴨<hi>陸魯望</hi>與兄兮友鹿<hi>李渉渤</hi>濟虎兮<lb/>
<pb n="KR4d0564_WYG_006-5b"/>
<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>居<hi>單豹</hi>朱猿兮嵩麓<hi>髙大素</hi>彼或不死以尋盟願躬<lb/>
候兮<graphic n="KR1839" url="https://raw.githubusercontent.com/kanripo/KR-Gaiji/master/images/KR1839.png" mimeType="image/png"/>躅好風誰將適洒徑苔髙士杖憇孤臣襟開我<lb/>
巾飄飄倒影在杯顧兹盍樂鑒昔可哀文賈謟于新室<lb/>
琴挑奔于蜀䑓鸚鵡殺其鼓吏沈香竄夫仙才幸羊質<lb/>
而早戰延馬齒之待摧葶悼暑王梧悲秋回㵼地苦汗<lb/>
漿征塗浩歊埃席㡌之翠岌然挹練江兮故園鞠為蒿<lb/>
萊兒且闢而且搆兮庶往還兮優哉童蚩蚩兮劃大笑<lb/>
奚嫁耻乎陶罍<lb/>
<pb n="KR4d0564_WYG_006-6a"/>
　　言歸吟<lb/>
歳反闗兮蓬户月㣲行兮藥圃兒相舂兮婦秉杼不遑<lb/>
家䘏兮寜疢世迕弧矢具弦兮狼角若崩雊以聞雉兮<lb/>
場安<hi>闕</hi>鷹霾黑颶作兮曛黄蜮興有求山人兮言歸于<lb/>
澄澄<lb/>
　　六歌<hi>有序</hi>
　六歌者最閒園丁之作也丁昏娶幸畢齒髪加暮才<lb/>
　業不能上于人足跡則與勢途相背蓋二紀矣夫考<lb/>
<pb n="KR4d0564_WYG_006-6b"/>
　槃采芝世莫追擬是什也竊惟豐山鐘霜至而自鳴<lb/>
　歟<lb/>
　其一禮雲曰<lb/>
雲何禮兮山中髙孑孑兮天南東或碧合兮素抱類愁<lb/>
思兮従無龍獸金睛<hi>一作精</hi>兮降西極挾風伯兮走沙石<lb/>
鷁退飛兮鴻無留跡𣺌親舍兮獨耿耿聊致恭乎松栢<lb/>
　其二懐霖曰<lb/>
楚軍挾纊兮燕谷温我姑置兮緬懐殷人殷人兮為誰氏<lb/>
<pb n="KR4d0564_WYG_006-7a"/>
感高宗兮<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>穴起霖大旱兮舟大川上㪺析津兮騎箕<lb/>
尾聖途壅兮賢違有苗猖兮獸隨據梧瞑兮曾移時怳<lb/>
三尸兮籲帝以詞乘大輅兮冠哻雲翕奕兮降下土<lb/>
　其三賓月曰<lb/>
寒霾轇兮安之陸媚狐兮川嗔鮧㡌髙屋兮裘重披偶<lb/>
賓月陽岡兮如夙之期光溢林兮爽浹豆巵石立諸生<lb/>
兮後先孔儀舞鷄念狂兮飯牛志暌氣夜存兮鄒孟實<lb/>
師井絡東上兮河鼓向西望舒駕邁兮影流堂墀今時<lb/>
<pb n="KR4d0564_WYG_006-7b"/>
何時兮斯覯匪夷<lb/>
　其四埽葉曰<lb/>
冬迫兮秋徂鳳郊麟棷兮無時樵蘇溪園數畝兮兵殘<lb/>
燹餘林葉爕爕兮若天委地輸且箕且篲兮磬折老軀<lb/>
勞甚㸑骸兮心無其虞彼薪蠟屋珠兮貧莫我俱<lb/>
　其五采薺曰<lb/>
山黄落兮虎現石體水歸源兮洲露鯨尾乖雷震兮喪<lb/>
七馬無<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>兮車無柅病謝至屢兮鬒變餘幾童孫何知<lb/>
<pb n="KR4d0564_WYG_006-8a"/>
兮跪進素履諒苦節卒貞兮園菜有薺<lb/>
　其六嘰和曰<lb/>
寒日薄兮西枝身重壯兮無時慕伯玉兮耆化忘李廣<lb/>
兮數竒維馬兮齒老前齊師兮病知道鱣脩大兮泳淵<lb/>
雉華章兮伏草誰其逃兮民之先嘰至和兮彈無弦白<lb/>
雲抱石兮青璧劍刺天<hi>闕</hi>柔不肉視兮内養維全<lb/>
　　黄良臣哀辭<hi>有序</hi>
　辛亥春某倉儲事覺上海連黄氏子良臣良佐械送<lb/>
<pb n="KR4d0564_WYG_006-8b"/>
　秋曹臣謂佐曰元季凡𨽻於倉者猶荒雀趂熟耳今<lb/>
　倉禁嚴飛灾况逮不翅火燎毛我本孤哀嬰保䕶之傅<lb/>
　教之迨長皆叔父賜非叔父䖝出㡬何矣我幸無内<lb/>
　顧辜功苐委之我爾生還葬我先壟以報叔父于地<lb/>
　下殁存庶均安乎遂相對慟聞者莫忍仰視比推鞫<lb/>
　一如所言而佐果得釋叔璟和謙慎好禮與予善臣<lb/>
　氣幹類燕趙産孝友蓋由天性云佐一日衷麻拜請<lb/>
　曰佐伯父母蚤世伯兄又徇義死黄氏徳祚延俾舍<lb/>
<pb n="KR4d0564_WYG_006-9a"/>
　中有一尺雛必𦙍伯兄後先生丈人行辱過聴焉予<lb/>
　嘉悼久因附其言於哀良臣序辭曰<lb/>
大夫殃及城火遺酷吏獄具牛毛辭借死厭衆古有之<lb/>
子安者何命非時驚風千林枝葉披栁車道擁山川祗<lb/>
伶俜従弟莫已思蘄天繼祀將弗隳我哀蔽以七字詩<lb/>
朱顔鐵肝天下竒<lb/>
　　焦徳乙郎哀辭<hi>有序</hi>
　焦諱白字任道本淮人遷長於呉材志不覊張氏初<lb/>
<pb n="KR4d0564_WYG_006-9b"/>
　辭湖學教授避客<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>海上興到作詩畵率不凡醉或<lb/>
　濯風弄泉曵影月下俗目之迂白自若也張亡在所蒐<lb/>
　儒遂變名徳乙郎浮寄冗食僧舍惟久於嘉定<hi>闕</hi>林<lb/>
　原家一夕心動省母吴城為門校察延淑其子未㡬<lb/>
　郡曹桓至部日以還養告弗獲窶且病或諷曰若頎<lb/>
　而髯黄金加鞚爵列侯等不猶愈帶索耶輒不答去<lb/>
　殆伏枕作書二一嘱嫂姪善事母一謝諸舊卒時嵗<lb/>
　在龍夀甫五十考文坰天厯間社稷署奉禮郎予其<lb/>
<pb n="KR4d0564_WYG_006-10a"/>
　兄行也哀之辭曰<lb/>
徳乙郎皎皎衣義不汨衊長干泥褁骸骨以歸無従淚<lb/>
揮噫<lb/>
　　曹傳哀辭<hi>有序</hi>
　傳字㓜<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>宋賜金紫鄉先生碩之十五世孫也至正<lb/>
　乙未亂父銅陵學諭諱思順憂悸歿辟地既兵猝至<lb/>
　二妹義不受衊胥蹈刃死傳被創絶復蘓幸姊甥竄<lb/>
　免共畢葬轉徙至海上丁酉秋以予薦主張林塘家<lb/>
<pb n="KR4d0564_WYG_006-10b"/>
　首過焉出累葉遺槀一束謂曰傳僅保此天不斬藂<lb/>
　桂餘澤使枿復芽而復有儒𦙍家難庶其忘乎予答<lb/>
　曰仁者必有後自是交忘年十年屬嵗丁未八月適<lb/>
　中寒卒於乎傳孝弟篤信人也奉姊稱賢節杜母訓<lb/>
　甥矩作鄉社師在平居間言動文為又非淺露器而<lb/>
　夀甫踰四十子嗣縉始二嵗嗣紳未晬其命耶賻以<lb/>
　斛米斗酒哀之辭曰<lb/>
虎之斑兮雉儀恭敬輿兮持𠂻旗深褐衣兮鞶帶埀弗<lb/>
<pb n="KR4d0564_WYG_006-11a"/>
利逃亂兮適丁禍竒親憤卒兮妹義死痛巨創兮氣餘<lb/>
絲藳葬兮封土姊灰容兮共艱苦野晦眯兮鸛警晨沙<lb/>
衡従兮雁遵序蓬轉穭食兮方及此海塢假舘授徒兮<lb/>
粗緝世緒不大厥鑊兮烹小鮮無肉於豆兮有蔬于籩<lb/>
嬰襁褓兮乳下甥佔嗶兮膝<hi>一作席</hi>前夢藂桂<hi>曹氏坊名</hi>
兮枿發懐孤栢<hi>父號栢窗</hi>兮蔓纒何東南洊變革兮終<lb/>
厭氛而長捐於乎命由天賦道繫時尼奚悲鵩止焉<lb/>
樂馬失諒消揺故鄉之先隴兮敔䓗蘢兮綺秀鬰孔襧<lb/>
<pb n="KR4d0564_WYG_006-11b"/>
交不可復得兮聊<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠是弔莫之以䘏爛雲兮華星愴<lb/>
對兮篇帙<lb/>
　　仲倩許生栒哀辭<hi>有序</hi>
　栒字友倫為同郡許泰和之季子予之仲倩也許氏<lb/>
　醫承十有四葉而栒孝友睦䘏之聞錚錚族里間尤<lb/>
　工詩鷊綬翬章影日林澗不幸三十卒予撫哭曰許氏<lb/>
　杏失一林吾家詩减一派矣既哀辭曰<lb/>
榴英英兮朱房芰濯濯兮翠裳笋登葅兮蕙宜纕雨壊<lb/>
<pb n="KR4d0564_WYG_006-12a"/>
風折兮又隕以夏霜行豐夀嗇兮仲倩之傷傷之兮復<lb/>
何喟悔交來兮志孔厲髙扁鵲兮去晉陋華佗兮死魏<lb/>
已焉哉詩减一𣲖兮載滂予涕<lb/>
　　租籍銘<hi>有序</hi>
　租籍一帙先庫使菜亭翁之手書也逢倉卒去乙未<lb/>
　亂物多散遺而此儼在沾洒伏覽尊容如對之字畫<lb/>
　外因憶㓜侍側承言近代有王士良者本庸氓嵗租<lb/>
　入義令種户自量士良字由自量易致感雨蘇旱見<lb/>
<pb n="KR4d0564_WYG_006-12b"/>
　載鄭上舍所南録爾小子善推是心曷事不濟逢佩<lb/>
　服幸老矣序而銘曰<lb/>
粤昔去亂廬<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>田墟手澤之存百艱身俱維存維天猶<lb/>
古作則繁星寒芒蒼栢勁色秔冬麥夏平恕行槩醪胾<lb/>
餼漿汗力是貸偏陬下邑一石二科倍取旁歛貪涓成<lb/>
河孰善為導庶草風靡歎恨聲蠲胥樂田里孤露餘生<lb/>
弓箕忝承序銘籍左用飭後仍<lb/>
　　銀星硯銘<hi>有序</hi>
<pb n="KR4d0564_WYG_006-13a"/>
　硯江隂許泰和氏所藏物也膚理縝潤㣲縹有星熒<lb/>
　熒然印若銀礫葢歙石之精者周郭纎圜上下均一<lb/>
　而模製尤工既以徴予銘予謂許自扈宋駕南業醫<lb/>
　凡十有三葉迨㤗和道益彰更涉世患族姓具全遺<lb/>
　物並在其守之確施之溥者歟遂為銘銘曰<lb/>
少陽委精歙孕英金礪玉琢發素芒體垕用晦㤗和堂<lb/>
涉世多故同夀康孫孫善藏世永昌<lb/>
　　張氏石几銘<hi>有序</hi>
<pb n="KR4d0564_WYG_006-13b"/>
　几葢元故恭政公諱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>園堂中物也成宗朝家没几<lb/>
　為隣有㡬六十年兵興世遷而公元孫守中文行日<lb/>
　脩勵几復焉予嘉歎而銘曰<lb/>
趙歸璧合返珠兹几石二者殊不迷復有孫儒祖來馮<lb/>
光氣敷心祗若左右隅浦維黄涇維盧尚永傳戒爾孥<lb/>
　　章氏澂懐樓杯銘<lb/>
無查滓酒則澂無物欲懐則澂汪汪春波維徳之朋<lb/>
　　山雲杖銘<lb/>
<pb n="KR4d0564_WYG_006-14a"/>
鮮衣怒馬彼皆子舍敝裘帶索子不我却富貴多危貧<lb/>
賤乃安將子是倚是賴尋薇藿於山間㸔牛斗於雲端<lb/>
庶乎免世俗之難<hi>俗作路</hi>
　　瘞冠銘<hi>有序</hi>
　冠名製不一予中嵗始冠處士冠養疴最閒園自是<lb/>
　或峩而瞻仰而捫俯而擷者九閲寒暑一夕戴微月<lb/>
　入幽貞谷將登濯風之所適露磴滑足側冠觗石以<lb/>
　裂因憶九寒暑閒避兵塵再今儒卿守臣致書幣以<lb/>
<pb n="KR4d0564_WYG_006-14b"/>
　予應詔三卒茍全且不起兾復舊業與之照影大江<lb/>
　挹爽君山至同朽席㡌峯隴下詎非願歟冠已矣予<lb/>
　忍敝之乃㑹數遺老甃而蔵識而銘曰<lb/>
予髮根于天禮維爾先寜觝石碎不抗塵全噫以爾<hi>闕</hi>
　不若扊扅以表以辭異夫敝帷首則惟新心其故心<lb/>
　　儉徳堂端研銘<lb/>
維平維方違險葢常兮維重維厚静乃克久兮玉韞<hi>闕</hi>
　類養引恬兮殆惡文著雲霞緘兮時否斯貞道亨其<lb/>
<pb n="KR4d0564_WYG_006-15a"/>
泰兮<lb/>
　　存心齋門銘為郡知事海寜楊子明作<lb/>
一氣肇分萬彚其芸芸乎命于兩間最靈其惟人乎心<lb/>
宰夫身其猶君乎六鑿其従而委臣乎其静也先天地<lb/>
而存乎其動也後天地而神乎疇亡其誠而離其真乎<lb/>
葢去其根乎倚歟元僚其探其存乎爰闢齊居八窗洞<lb/>
然其無塵乎蔵脩息游儼若思之辰乎存所存其事天<lb/>
乎推所推其新民乎朝斯夕斯將同歸道義之門乎<lb/>
<pb n="KR4d0564_WYG_006-15b"/>
　　鐘銘<hi>有序</hi>
　上海静安寺舊鐘入於官寺僧覺曇募銅至六千斤<lb/>
　付鳬氏冶範成且有日乃介前净土住持元净乞梧<lb/>
　溪山人王逢銘之銘曰<lb/>
金聲為物鉅曰鏞深徹泉府髙達穹谷傳海應流景風<lb/>
祈息諸苦開羣䝉耳根<hi>一作塵</hi>空净心觀通六忩其圎佛性<lb/>
同摶拊功施埀無窮<lb/>
　　虛龕箴<hi>有序</hi>
<pb n="KR4d0564_WYG_006-16a"/>
　韓景晹司丞子頥聞予宻室成為寄木綿布帳用資<lb/>
　勤學因顔曰虚龕而贅箴左方<lb/>
龕中虚息以予予虛中静與俱夫舟載諸物轂運八徼<lb/>
光燭羣暗谷應萬窮虛其妙哉君躁於治而民轉犯虚<lb/>
其竅也臣急於察而吏愈貪虚其塞也父子夫婦兄弟<lb/>
朋友凡慊虚者世莫疚焉使一日拔地起山嶽而不為<lb/>
礙使一時亘斗彌雲霾而不為昧不隘于江海漲溢不動<lb/>
于風霆震駴斯虚之太者乎嗟夫顔子實若虚予老未<lb/>
<pb n="KR4d0564_WYG_006-16b"/>
聞道卧而氣昏坐而形枯烏知易之用二行六爻位蓋<lb/>
無中庸心學天人同徒將蹈晝寢聖謂何誅<lb/>
　　三教圖賛張渥叔厚畵題於味蓴軒中<lb/>
東魯一貫西方不二老氏得一教分道異忠恕而已竊<lb/>
聞諸師厥它未遑莫既賛辭<lb/>
　　石生賛二首<hi>有序</hi>
　宻室前列峯石二曰嶄角生玉筍生中置小碣命工<lb/>
　剡辭發善懲逸庶望子弟焉耳<lb/>
<pb n="KR4d0564_WYG_006-17a"/>
石生嶄角重厚端確出我門地隠若一岳浩氣直養道<lb/>
體有卓立雪肅然類也古學礦頑受煉璞渾聴琢誰甘<lb/>
下愚視此罔覺<lb/>
玉筍石生秀鋭直貞抗節淇緑含和藍英伊誰偕藏嶃<lb/>
角肇纓梧月貺彩竹露與清軼塵虎丘嚮風榖城用黙<lb/>
絶晉永崇令名<lb/>
　　癭石賛在先民一丘間<lb/>
石有癭璞無脛無脛健走以售速剖有癭健守不偶致<lb/>
<pb n="KR4d0564_WYG_006-17b"/>
夀吁山藪蔵疾天造就爾質<lb/>
　　直節峯賛在林屋餘清洞間<lb/>
小峯直修磥砢錯節静壓巖洞崇餘林茇矯矯生風隠<lb/>
隠𥪡雪受命不回我瞻則悦<lb/>
　　鵧生鳸傳<lb/>
鵧性剛慓身視鴉不能十一凡見鴉經巢所輙不絶鳴<lb/>
奮焉翀旁批上擊鴉引去乃返若護林然故又名鴉舅<lb/>
鳥有蠟咮者子將誕巢率依鵧否則鷇為伯勞害伯勞<lb/>
<pb n="KR4d0564_WYG_006-18a"/>
即鵙鵙惡鳥今年丁巳鵧巢最閒園大柿木既産雛一<lb/>
狀鷙而小色竊<hi>古淺字</hi>藍元白間稍察<hi>一作睍</hi>之則鳸也鳸<lb/>
克自肉食徐逺適云或曰昔宋康王時雀生鸇不乆社<lb/>
屋今鵧遏惡保善俾他類遂生養與雀異<graphic n="KR2046" url="https://raw.githubusercontent.com/kanripo/KR-Gaiji/master/images/KR2046.png" mimeType="image/png"/>種九出則<lb/>
<hi>一作咸</hi>應天時闗人事少皡用名農正官尤非鸇儗斯寵<lb/>
徴乎予聞而輾曰予涉強壯年未始禄升斗兹謝病且<lb/>
老尚奚覬然㡌峯隴畎在天其示歸田哉<lb/>
　　走菜對<lb/>
<pb n="KR4d0564_WYG_006-18b"/>
漁者市蟛蜞而號曰走菜怪而問焉漁者曰是蜞也俗<lb/>
以走菜名逢曰菜榖之配菜熟人無饉色此名辱菜甚<lb/>
漁者曰此菜名猶昔<hi>一作晉</hi>人以魚為菜也逢曰奚以走<lb/>
為豈其𧑃幟然其目炬然其足戈然其居穴視專城然<lb/>
水喣草食横行無前得無螳螂觸輪之勇乎漁者曰螳<lb/>
螂激壯士有功彼雖披堅執鋭不過㩀地貤貪而肆暴<lb/>
遇敵則走以幸生如是而已逄歎曰葢色厲而内荏者<lb/>
歟今食焉而避其難者亦其類耶<hi>時聞黄岩官兵不利一本此註即在題内</hi>
<pb n="KR4d0564_WYG_006-19a"/>
漁者啞然笑曰子未知走菜曾不及烏賊胸中有甲也<lb/>
尚敢望螳螂哉<lb/>
　　題顧栢貞松泉巻<lb/>
長松䕃寒泉離離石堪把幽人於焉隠頫仰與世寡鶴<lb/>
巢雲卧時猿飲月明下悠然古根坐漪舞翠雨洒餘齡<lb/>
三休真咋<hi>一作昨</hi>夣一炊假萬有静觀妙庶希得道者松<lb/>
花釀來醇客至歡洗斝<lb/>
　　贈陸貞婦趙氏<hi>有序</hi>
<pb n="KR4d0564_WYG_006-19b"/>
　氏為安吉幕長澤之孫女而鄞處士陸燾之妻也至<lb/>
　正間兩浙多虞燾辭海寕主塾與趙隠居松之瓢湖<lb/>
　丁未夏四月海隅有警既兵猝至夫婦倉皇赴舟未<lb/>
　逺同難者争舍舟陸竄燾登岸復將携趙以行而兵<lb/>
　偪之傷刃者三遂仆深淖趙遂自投于淵時有歌之<lb/>
　者曰四月三日兵撓湖婦女多被辱與驅殉節伊誰<lb/>
　天水姝燾字子臨雅交于逢逢序而詩曰<lb/>
瓢居澤國奥艸木潤不枯十年滀清氣鍾毓貞趙軀貞<lb/>
<pb n="KR4d0564_WYG_006-20a"/>
趙名門息良人列仙癯廿載甘蓼同一旦幽明殊覘雨<lb/>
有穴螘相風有竿烏夫夫婦婦職焉知兵為虞維北崇<lb/>
澱山廟貎秦三姑似傳雲鶴君招要天水姝綃裳翠羽<lb/>
蓋明月雙佩珠邦侯俾従祀庶激後世洿<lb/>
　　愛萱堂<hi>有序</hi>
　愛萱堂者瓢湖夏生鼒奉母呉氏之所也鼒與母弟<lb/>
　鼎㓜失怙呉時甫三十志不再醮撫育二子及長且<lb/>
　延碩儒以訓淑之至是並敦學行崇孝養名其堂曰<lb/>
<pb n="KR4d0564_WYG_006-20b"/>
　愛萱前進士錢思復為記其事母今埀老而康樂逾<lb/>
　壯年予併美之詩曰<lb/>
故侯義種𤓰隠士義採芝孝子知愛萱樹對母氏帷雪<lb/>
芽獻春饌緗榮拱坤儀天人至交戕裕然全貞頥瓢湖<lb/>
清且漣鮫館氷蠶絲方諸净開鏡伯仲雙従嫠長願寸<lb/>
艸心釀作蟠桃巵嗟嗟凱風詩棘薪定無時<lb/>
　　故鄉先執贛州興國縣尹葉公挽詩<hi>有序</hi>
　公諱森字仲實其先江隂人凡七世止一子故無支<lb/>
<pb n="KR4d0564_WYG_006-21a"/>
　親曾祖靑祖起采潜徳弗耀考祚蚤孤自樹會元師<lb/>
　南下率西鄙數千百人逆謁裨將<hi>一本有陳字</hi>於陳沙莊<lb/>
　畀矢一及尺帛答里族賴以全公性愷敏通蒙古字<lb/>
　學郡推擇為譯史兩轉授將仕郎兩淮鹽使司監運<lb/>
　綱船不勞而集改鹽官州判官適大䘲負海冦聚兇㷔<lb/>
　蓬勃公擒其魁迨黨𥪡十八人時斗粟十千殍殣枕<lb/>
　野屬倉庫並罄義激巨室發嬴粮三千二百二十九<lb/>
　石鈔八百五十三定賑四萬七百人復以二千一百<lb/>
<pb n="KR4d0564_WYG_006-21b"/>
　四十五石榖直續濟二萬六千六百六十六人不足<lb/>
　又勸善富米一千六十石給三千餘人省臣嘉公救<lb/>
　荒有緒檄攝富陽一如治鹽官得米二千三百石療<lb/>
　饑民一萬一千一百一十九調新喻判官時蒙山銀塲以<lb/>
　官值抑民市木炭由州抵蒙路陁靡即上白西省蠲<lb/>
　之旱併僚吏齋沐以籲雨三日農以穰慶丁父艱起<lb/>
　擢上髙縣尹俗尚訐有大猾况蕘挾子姓作民害言<lb/>
　之部使者榜諸市仍䟽惡於門以㡬出入豪横股栗<lb/>
<pb n="KR4d0564_WYG_006-22a"/>
　邑中浮梁當要衝嵗脩輒欹圯躬募義士黄氐等共<lb/>
　分田置莊贍費自是梁永固官無煩焉繼母吴恭人<lb/>
　訃聞奔還哀慕如實生已服闋陞承宜郎贛州興國<lb/>
　縣尹比命下先道病卒時至治二年也夀五十八𦵏<lb/>
　袝黄歇山祖塋子仁廕嘉興石門巡檢累遷至従七<lb/>
　品樂平判官涖政綽綽有父風而優於問學樂平子<lb/>
　材版授蘭溪判官蘭溪子齡一日袖同進士出身傳<lb/>
　貴全録事所製公墓銘過予拜有請予惟生晚世<hi>一作</hi>
<pb n="KR4d0564_WYG_006-22b"/>
　<hi>厺</hi>亂甘晦以老竊嘗錄忠孝節義數十百於鄉先執<lb/>
　敢辭乃敘其概追挽以詩曰<lb/>
老馬知歸途㳺子久異縣鑿鑿鄉執銘芝鳯喜及見士<lb/>
生遭登用似㠶得風便雀藂拔岩門菜色驩海甸山丁<lb/>
蠲徭役田畯慶豐羡猾懲蒙股栗梁鞏衆心眷訃奔繼<lb/>
母喪淚沁沙彌薦吉服戒中路河嶽氣䓗蒨遂成采真<lb/>
㳺孰謂㳺魂變幹蠱光後烈竊交忝遺彦大江流踈星<lb/>
其波自紆練安得六七公為嶽<hi>一作擬</hi>襄陽傳<lb/>
<pb n="KR4d0564_WYG_006-23a"/>
　　題金故翰林修撰魏公狀表後<hi>有序</hi>
　公諱璠字邦彦𢎞之順聖人也曾祖餘慶大理評事<lb/>
　寃獄多平反祖子貞都木達館酒使父徳元甄官署令<lb/>
　公忠明剛簡竒節自負由太學生中貞祐三年詞賦<lb/>
　第丁内艱服闋調會州司候不赴正大初補尚書省<lb/>
　令史時上廣言路公首論將相非其才且不當立宣<lb/>
　宗徳陵脫河關失守必罹凶禍權殯隆徳宫便故事<lb/>
　省史無言事例上優詔答焉事竟寢遂辭退遷裒信<lb/>
<pb n="KR4d0564_WYG_006-23b"/>
　縣令邉邑也屯兵横虐民公按法不少貸衆擁其長<lb/>
　挫辱之公正色折以理莫不裭服改儀封大建孔子<lb/>
　廟三月政教興以母高年老請就養京師七年倒迴<lb/>
　谷之役屢捷僉謂中興可冀然將臣駐兵關上莫肯<lb/>
　席勝逐北當國者又力主投瓊孤注之説公憤然上<lb/>
　封事引喻符秦淝水之戰甚剴切不報京師戒嚴復<lb/>
　極言勢危<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>矣外鎮曾無勤王者唯隴右守帥完顔<lb/>
　呼沙呼可委仗宜遣入<hi>一作人</hi>論大計如訖無人臣請<lb/>
<pb n="KR4d0564_WYG_006-24a"/>
　行又為權臣所柅閲數月沙呼提軍入援上悔無及<lb/>
　桓<hi>一作恒</hi>山公武仙頓兵五垜山上欲趨之難其使近<lb/>
　侍李大節薦公召拜朝列大夫翰林修撰時國門外<lb/>
　烽警相望公感泣拜命比至仙已遁部曲散無㡬公<lb/>
　撫集數千人推可帥者造符印予之自劾矯制罪以<lb/>
　聞繼訪仙在留山公直踵焉或讒公奪若柄仙怒兵<lb/>
　皆露刃外嚮顧一吏與公辯公大聲曰將軍過信䜛<lb/>
　不加禮遇乃俾齪齪一小吏與天子使置對耶且將<lb/>
<pb n="KR4d0564_WYG_006-24b"/>
　軍猶狐疑山谷間而左右無異心者以天子宿將故<lb/>
　也茍不尊天子命安保麾下不有奸名犯分者乎將<lb/>
　軍務鼔行毋慢王命也仙揆不能屈出見公公激進<lb/>
　援卒不應聞乘輿播遷間道走行在仙已遣人誣奏<lb/>
　公罪上以其謾不問天興三年再自歸德扈従幸蔡<lb/>
　城陷北歸賢聞逹皇元庚戌嵗詔徴之尋卒賜諡靖<lb/>
　肅無子従孫初後仕至南䑓御史中丞仁宗追贈公<lb/>
　翰林承㫖初河南叅政諡忠肅其孫山東運司知事<lb/>
<pb n="KR4d0564_WYG_006-25a"/>
　貫久避地吳淞世革後貧窶益甚而不苟禄仕間示<lb/>
　予家乘既為題其九世從祖子平叅政致仕誥復合<lb/>
　渾源劉郁河東髙鳴所製靖肅狀表序之詩曰<lb/>
維公發巍科戾契仁叔世疾風草彌勁錯節器乃利心<lb/>
折謝𤣥師志奪韓愈使及歸國如燬涓水莫止沸彼蒼<lb/>
鑒忠赤異代豐爵謚狀表埀百載讀之凛生氣羊頭醫<lb/>
<hi>一作翳</hi>桑乾貽厥漫刺字鱸江嵗復晏揺揺䨇蘭枻有懐<lb/>
置無言抽毫竦神思<lb/>
<pb n="KR4d0564_WYG_006-25b"/>
　　送楊生遂出贅<hi>有序</hi>
　生字士初為芝泉先生孫又従㳺予門兹出贅請别<lb/>
　也贈以言曰秦俗行雲間弊滋甚矣近見巨室壻某<lb/>
　老且有孫而家廟僅有妻祖禰神主因誶曰若承外<lb/>
　宗則嵗時饗先將若何某哽泫不能對他可知焉生<lb/>
　永嘉鼇步世儒族幸鑒此母蹈生拜受已徴詩詩曰<lb/>
秋清五綵輿僕夫臨庭除郎君美冠帶出贅南里閭借<lb/>
問何所將一笥先世書外翁朴茂質<hi>李延晚居士</hi>新婦玉雪如<lb/>
<pb n="KR4d0564_WYG_006-26a"/>
牛羊充後闌檿稌環前渠強近親復盛行矣慎向趨情<lb/>
眤移素存温飽忘逺圗願言于飛燕更效反哺烏同室<lb/>
異祖祠祭告誠交孚傭販化成俗毋煩邦大夫<lb/>
　　題武州守張公奉先遺槀後<hi>有序</hi>
　公諱思孝字奉先髙曾祖仕金世居潼因亂徙家雲<lb/>
　中父林饒貲善殖閭一伍枉人貸錢粟輒予比償輒<lb/>
　諭曰粟易㒺陳錢散罔盗予本意也奚以息為或婚<lb/>
　喪弗舉助賻靡恡有相者曰若多隂騭當生子貴而<lb/>
<pb n="KR4d0564_WYG_006-26b"/>
　受封公生年十三師事燕名士史彬然繼授尚書于<lb/>
　姚匡弼遂博學長文辭由儒諭正遷前衛教授陞昌<lb/>
　黎尹未赴分省圖嚕叅政辟為掾至正己亥冦闗偪<lb/>
　城公率哨騎出翦六醜首還而圖嚕遁急追止曰兵<lb/>
　民莫不奮志决鬬勝則功顯死亦忠也茍棄城走如<lb/>
　責守何夜復潛徃請以族黨家僮前鋒自効卒弗聼<lb/>
　既他將博囉代鎮朝廷咸推公謀辯改擢都事凡獄<lb/>
　案覈讞平恕明允衆號曰秤都司云轉守武州皇贈<lb/>
<pb n="KR4d0564_WYG_006-27a"/>
　林太府監丞尋以武重地常調官難設施奏署公行<lb/>
　刑部貟外郎兼知州事於是材勇集爪牙樹法律嚴<lb/>
　整強暴沮伏然忌將多弗恊戮而國步亦蹙矣洪武<lb/>
　己酉召至時宰數奬勉留期年卒辭歸謂子亨曰此<lb/>
　無負吾學耳夀六十四終妻夫人華亨婦劉罹兵不<lb/>
　辱先公死之舅氏及繼母妹老無依養葬並如禮育<lb/>
　婣舊子女孤貧者凡三人俾習善藝嫁娶焉迨所遺<lb/>
　槀有訓亨曰意當極快䖏心有不平時少忍應無害<lb/>
<pb n="KR4d0564_WYG_006-27b"/>
　欲言宜再思題二喬曰綺忩花落東風軟曾讀曹家<lb/>
　女誡無懐慶道中曰一眼濁黄天塹濶半眉老翠太<lb/>
　行昏辭歸述懐曰敢效子陵辭漢爵願同巢父樂堯<lb/>
　年志行槩可見矣亨并乞予紀詠期慰公於無窮乃<lb/>
　序而詩曰<lb/>
雲中漢名卿恒山南鬱紆桑源匯金龍<hi>池名</hi>栢林亘飛<lb/>
狐剛勁風氣闢文章肇崔<hi>浩</hi>虞<hi>世南</hi>彬彬張奉先發軔<lb/>
三轉儒薇省首食蘖花縣遑治蒲塔幢梢昴参<hi>公嘗登咏</hi>雷<lb/>
<pb n="KR4d0564_WYG_006-28a"/>
湫薦潢汙<hi>雷山嘗祈雨</hi>别業虎峪側棗柘聨𤓰壺霜寒快雪<lb/>
霽小隊短袴襦瘦馬従黄蒼逐兎充燕娱塵髙冦閼<hi>一作</hi>
<hi>闗</hi>逼翦醜六血顱倡勇願率先遁將寢所謨朝命佐他<lb/>
幕蔚破楊誠俘一時秤都司綜覈無遺銖武州遂綰綬<lb/>
刑部仍公符堡列屬鼓鐃齋開衛戈殳焚黄拜酹酒五<lb/>
色日動曥不謂鄉困弊洊罹兵掠屠家蹈白刃䨇兒泣<lb/>
青燈孤雁賔羣入楚蜩蛻單達<hi>一作違</hi>吴有天戴重泉無<lb/>
地返故都槀遺累百首暗夜光璧珠烈烈悼亡詠汪汪<lb/>
<pb n="KR4d0564_WYG_006-28b"/>
運甓啚遲遲去國懐落落逆旅酤憂憤何當平忠義日<lb/>
月俱竊笑投閣老𤣥經與童烏<lb/>
　史彬然者周王謀客也勸王即位虎林詔天下然後<lb/>
　之京王遇鴆文宗搜邏謀者彬然聞張林重士尚義<lb/>
　變姓名託焉至正初如京與宰相啟有曰運籌聖帷<lb/>
　之内寢而不行草詔御榻之傍惜乎無用及見禮不<lb/>
　少讓或勸之彬然曰我向侍先皇燕坐彼皆執酒炙<lb/>
　者耳仕禄寜不得氣即不能下也既奏擢翰林應奉<lb/>
<pb n="KR4d0564_WYG_006-29a"/>
　上曰此先帝遺宿宜奬大任宰相對以布衣湏循階<lb/>
　秩彬然嘆曰吾衰矣豈為人應文字耶歸志浩然夀<lb/>
　終髙唐鄉里其於經史天文術數罔不精該嘗語武<lb/>
　州曰惜汝㓜不能書受吾學汝埀六十當見國改汝<lb/>
　家子若女必有以忠烈顯者至是果騐云<lb/>
　　謁浙東宣慰副使致仕任公及其子台州判官墓<lb/>
　　　<hi>有後序</hi>
殘陽燠靑苔檜夾神道古眷惟任公塋穹碑㡬風雨龍<lb/>
<pb n="KR4d0564_WYG_006-29b"/>
江餘衣帶駝阜猶偃釜荒寒螘尊<hi>一作聚</hi>垤惨淡蛟徙戸<lb/>
舊封四名邦包絡吴水府不有疏導跡未已昏墊苦右<lb/>
軍社稷器世仰法書祖公也白<hi>公</hi>鄭<hi>渾</hi>才游戱追顧虎<lb/>
台州我姻嫵<hi>一作婭</hi>晚節託𤣥圃袝隴面北辰霜至亦宿<lb/>
莽愴怳来軒車頭顱愧章甫<lb/>
　予避地靑龍時聞遺老言東盡艾圻浦皆葭荻茅篠<lb/>
　居氓十餘家日弋水禽野雉為業公産是間輒異羣児<lb/>
　習負笈力學年十八茅郡試既冠宋革命䄂一刺見<lb/>
<pb n="KR4d0564_WYG_006-30a"/>
　游平章竒之辟宣慰掾繼省授靑龍邏官俘蟠龍寺<lb/>
　作耗者盡釋脅従至元二十五年擢海道副千户以<lb/>
　功轉正千户㑹征交趾改海船上千户是年浙西淫<lb/>
　潦建言河沙匯乃吴淞咽喉不先此而他濬罔效大<lb/>
　臣不納後果湮塞大徳七年重澇平章舍哩起公督<lb/>
　七十餘里萬畚<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>之役井然有條率入覲成宗勞賚<lb/>
　有差進都水監丞至大元年除同知嘉興又明年遷<lb/>
　中尚院判官適大都通恵河閘底鑚水汎湧流覆舟<lb/>
<pb n="KR4d0564_WYG_006-30b"/>
　訛傳有怪物中書檄之不兼旬繕完㑹通梗澁復窒<lb/>
　泉眼钁僵沙舟楫以達進都水少監河决汴梁溢入<lb/>
　歸徳府治公結蘧篨鳯埽賓河口築堤五百餘里以<lb/>
　扞横流編戸奠寜延祐三年出知崇明脩學闡教民<lb/>
　胥興行至治二年鹽官海激岸圮<hi>一作崩</hi>鎮江練湖淤<lb/>
　積並命公治海岸以固邦賦無阻㤗定改元詔賜銀<lb/>
　幣與行省都本左丞部六郡夫疏導吳淞二道大盈<lb/>
　鳥泥二河事竣加江隂尹以七袠聞上不聴特任都<lb/>
<pb n="KR4d0564_WYG_006-31a"/>
　水庸田使司副使計創石閘六築塍圍八千浚溝汊<lb/>
　千有竒太湖衆水東入于海四年鹽官海荐為害公<lb/>
　一如制河决用再特安以中憲大夫浙東道宣慰使<lb/>
　司副使致仕夀七十三卒公諱霆發字子明月山其<lb/>
　號也所著水利書具存尤善畵其熈春天馬二啚仁<lb/>
　宗詔藏秘監其先本徐邳三山人考珣贈髙郵知府<lb/>
　妣夏妻髙贈樂安郡君子姓多致通顯曰賢明精竇<lb/>
　太師針<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>至正初學士揭徯斯引見上欲官之辭歸<lb/>
<pb n="KR4d0564_WYG_006-31b"/>
　監丞陳旅送以序曰賢佐由廕累官台州判官階従<lb/>
　五品遭亂遂逺引相知予久長児掖實娶台州女殁<lb/>
　而自烏涇往祭就謁宣慰公墓宣慰孫璞嘗割田二<lb/>
　頃贍青龍鎮學中年謝軍職迨世變一褐畝廬義不<lb/>
　去圻上因示墓碑乃録其槩于詩後以歸之<lb/>
　　覽魯道原提學舊送巴延守仁會試序<lb/>
　道原淳安人守仁善畵竹<lb/>
草𤣥收子雲養生殺叔夜言従奚行違腹誹或唾罵魯<lb/>
<pb n="KR4d0564_WYG_006-32a"/>
公山澤姿天子親策射一丞丁喪亂累辟力辭謝影息<lb/>
還栖猿臍退食柏麝兹文氣忠激玉杓迴紫華匪惟振<lb/>
懦頑實足裨教化千厓天機露萬水淮海㵼鋤菜少我<lb/>
匹畵竹無爾亞每過鄭同襟徑去阮獨駕春暝㑹飛舄<lb/>
兩兩淳安下帶蘿拂松花絮酒瀝蘭籍尚懐推兄行繆<lb/>
敬沈元舍<hi>沈元之杭士重義好客嘗辭文學官薦</hi>兒掖後執經燈前講王<lb/>
覇特立筆已矣竊嘉<hi>一作喜</hi>頓増價為移淇澳隂茅齊挹清<lb/>
暇<lb/>
<pb n="KR4d0564_WYG_006-32b"/>
　　鴈門秋意圗為大同郝雲表題雲表偕其弟驥久<lb/>
　　僑京口命費松年冩此以寓鄉里之思云<lb/>
代州嶺頭開北扉地形倍髙風阧威張遼爪牙將召在<lb/>
沙陀獨眼龍潛輝晉汾水落趙曰㣲楚萍實大吳菰肥<lb/>
雲中羽儀伯仲氏南來雨雪序不違北辰煌煌天旋機<lb/>
伯仲行逐春鴻歸春鴻歸氷蛆美拓拔舞進葡萄紫人<lb/>
生無如樂鄉里<lb/>
　　柳津孤雁圖題送烏涇黄生黻往潁上兄所<lb/>
<pb n="KR4d0564_WYG_006-33a"/>
浦水渾柳津<hi>一作條</hi>短短忍攀渾莫浣才郎衿佩靑於莎<lb/>
將隨孤鴻渡淮河酌之兕觥歌驪歌歌長酒深奈别何<lb/>
　　邊至愚竹雉圗歌<hi>有引</hi>
　至愚諱魯生宣城人材器超卓以南臺宣使奉臺命<lb/>
　西諭時嘗為鐵厓楊提學冩此圖後至愚竟以不屈<lb/>
　死朝廷追贈南臺管勾鐵崖既序其事復徴予為之<lb/>
　歌曰<lb/>
南臺管勾有氣節手冩竹雉心石鐵鐵崖捫其三寸舌<lb/>
<pb n="KR4d0564_WYG_006-33b"/>
奉命西諭慎開說韓愈一使廷凑說竹不撓寜寸折雉<lb/>
寧死不茍活使衣無光日明滅悲風蕭騷<hi>一作梢</hi>吹駟驖<lb/>
齊城竟蹈酈生轍土花尚碧萇𢎞血我為作歌旌汝烈<lb/>
　　吴興楊烈婦辭<hi>有引</hi>
　楊節婦吴年二十五有殊色至正丙午秋八月大兵<lb/>
　將偪城吴自揆汚辱生寜貞白死㩦二子竟投苕水<lb/>
　逾月城破父媪見其母子並浮若不相離咸嗟異焉<lb/>
　天台旭元明長老交吴之兄為誌其事予又因旭請<lb/>
<pb n="KR4d0564_WYG_006-34a"/>
　詠于辭云<lb/>
丞相師昏長夜酒<hi>謂張士信</hi>司徒援絶憑城守七萬兵分諸<lb/>
將屯坐視霜風折蓉栁氷肌月貌忍泥滓錦䙀觿佩同<lb/>
歸水九原無愧先人面終身不作他鄉鬼君不見雕戈<lb/>
白馬氣如雲昨者烈丈夫今日降將軍於乎楊婦吴氏<lb/>
何可羣<lb/>
　　汝瓷觶引同張耘老薛古心倪自明三道叟賦<hi>有序</hi>
　鱓本宋髙皇夀成殿花瓶御書遺刻尚在既破而工<lb/>
<pb n="KR4d0564_WYG_006-34b"/>
　人裁為觶故人某購得之數出以宴予後某以憤卒<lb/>
　觶今見於他氏感歎不已形諸短引<lb/>
汝州瓷冶灰乆寒夀成宸翰猶龍鸞黄金為相號曰觶<lb/>
酒面絪緼舊花氣我嘗酹月江動揺故人掀髯把風袂<lb/>
君不見周鼎遷秦缶歇露盤傾唾壺缺嗚呼髯兮死憤<lb/>
嫉一鄉之翁得珍物親朋交歡勸酬密席端淚落哀慵<lb/>
筆<lb/>
　　贈朱生弦<hi>有序</hi>
<pb n="KR4d0564_WYG_006-35a"/>
　弦字孟清上海人性孝誼前邑長九柱閭云公見而<lb/>
　器焉求于其父以為義子及閭公野處寠甚而弦克<lb/>
　敬養歿買山葬如禮復營怡愉堂母事公妻夫人三<lb/>
　十年猶一日民有盡棄舍償逋主者妻拏皇皇無栖<lb/>
　弦贖還里婦相煽奔悉法曉教諭得止至若覊士趙<lb/>
　謨廬墓教授駝<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>被辟發顛疾走山澤中遇弦遂脱<lb/>
　難知予南園隘購地廣之予固却弗之聴併用序而<lb/>
　贈以詩噫豈溢美哉斯善善也詩曰<lb/>
<pb n="KR4d0564_WYG_006-35b"/>
雲東富家多北堂移孝義母無此郎竹萌戴土春鯉赤<lb/>
橘子滿庭寒雀黄雀為母灸魚為鮓朝進<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>盂暮杯斝<lb/>
慷慨氣激燕趙間淫䵷俗悛桑濮下最閒園丁菜飽充即<lb/>
復廣園半百弓報之一字一絹直疇為賡歌愛日中<lb/>
　　瞿仲謙<hi>一作諒</hi>先世雲巖翁水雲自在堂巻趙松雪<lb/>
　　書馮海粟序在烏涇張氏舊月樓題<lb/>
黄茅斥連鉄菱沙靑牯嵗服官塩車變遷刼灰凡㡬見<lb/>
自在水雲餘一家髙堂巍若鏡光曉霱采倒令<hi>一作含</hi>峰<lb/>
<pb n="KR4d0564_WYG_006-36a"/>
影裊涵濡爽氣散金鯽厯亂空明兼白鳥軟莎幕石堪<lb/>
枕潄傴栁為梁謝工巧汪洋海度性天中欵乃湖歌人<lb/>
境表先朝詞翰兩勍敵三埋兵塵埋不得吾宗舊氊趙<lb/>
全璧世所共矜神所惜嗚呼書者把筆詩者口自吟仁<lb/>
義之澤詩書承最閒園丁病始興銅瓦日射烟紫凝蟻<lb/>
聪快聆鈞廣奏蛇綰愧續龍鸞騰春風酒熟當過汝月色<lb/>
灘聲㵼前爼破㡌縦横綉落花潭心鮫殷氷絲杼相拚<lb/>
一月四十五日醉莫問誰賔復誰主<lb/>
<pb n="KR4d0564_WYG_006-36b"/>
　　朱嘉努挽辭<lb/>
淮陰三月花開枳使君死作殊方鬼眼看骨肉不敢收<lb/>
奉仇稱奴聴頥指經遼涉海三嵗久以蝗為粻麥為酒<lb/>
㸑骸齩骨何足論親見徐山墮天狗今年始得間道歸<lb/>
城郭良是人民非主家日給太倉粟殘生猶着使君衣<lb/>
攬衣拭淚使君室凉月蕭蕭風瑟瑟回頭還語玉雪孤<lb/>
勿辭貧賤善保軀瞻屋未辨雌雄烏<lb/>
　　太真虢國二圖為郡牧張理熈伯雍題<lb/>
<pb n="KR4d0564_WYG_006-37a"/>
有唐社稷氷山重三白楊花同一夣就中玉環春思酣<lb/>
錦褓児將犀果弄児驕蹴踏飛龍鞚直把東君遥斷送<lb/>
馬嵬羅襪汚香塵杜鵑淚血啼秦鳳君不見陽臺神女<lb/>
楚襄王當年元有詞臣諷<lb/>
𤣥宗末年天降孽楊家有女俱朝列夫人身被六銖衣<lb/>
自<hi>一作日</hi>惹香烟下瑶闕侍児春閒雉尾扇紅脂半露桃<lb/>
花靣似言草草畫蛾眉猶及華清夜深宴君不見娥英<lb/>
泪染湘江竹畫昉見遺良惡俗<lb/>
<pb n="KR4d0564_WYG_006-37b"/>
　　唐子華知州山水<lb/>
唐侯至正辛卯間徘徊列宿郎官班是時元綱方解紐<lb/>
花縣尚爾琴書閒雲嵐黄旗紫葢氣木石牛鬼蛇神顔<lb/>
岧岧樓閣密寳綱蓊蓊蘿蔦深柴關扶藜老叟臨洄灣<lb/>
琴童殊覺徒步艱何人驢背兀吟影興寄亦厭窮躋攀<lb/>
君不見瀑流天半落佩環欵乃歌接漁舟蠻此中佳處<lb/>
未少我鑿徑擬背盧家山嗚呼畫史五馬何時還五馬<lb/>
畫史何時還<lb/>
<pb n="KR4d0564_WYG_006-38a"/>
　　重過望亭新城二堡<hi>丙申冬張氏築</hi>
憶昔扁舟自西下二堡相望無一舍吴藩判樞翻覆兒<lb/>
窄衫小弓矜騎射歸人重經但流水豆隴彎彎低復起<lb/>
長途遺庶數十家三四酒旗風靡靡君不見邠公遷岐<lb/>
山衛人城楚丘外患内偹古所侔成同敗異嗟世偷<lb/>
　　題徐氏脩學卷<hi>有序</hi>
　今華亭縣學故徐徳卿氏義塾也㑹學燬于兵官遂<lb/>
　即塾為學既徳卿子彦裕上陳願廣葺之期年告成<lb/>
<pb n="KR4d0564_WYG_006-38b"/>
　並誌諸石而士之才者咸為歌頌予詩曰<lb/>
曩從辟地識徐卿義塾初開儼似黌負郭荐增田十頃<lb/>
延師躬淑里諸生魯隳孔壁聞絲竹吳破蘇臺走鹿麖<lb/>
令尹發揮新學記賢郎繼述舊家聲太倉給米來庖舍<lb/>
射圃揚旗拂棟甍登降有儀推揖讓仰瞻無極嘆髙明<lb/>
庭槐夾夏羣歊静水荇涵春半壁横把送自天麟五色<lb/>
褭蹄已鑄兩韓檠<lb/>
　　謹節堂<hi>有序</hi>
<pb n="KR4d0564_WYG_006-39a"/>
　謹節堂者華亭徐去奢居士為奉母夫人宋氏而作<lb/>
　也初去奢在壯年負氣志部舟師𨽻東藩以功超遷<lb/>
　亞中大夫江西福建僉樞既夫人齒邁即棄官歸里<lb/>
　當是時妄躁子弟躐冨梯貴恐後孰肯一審慮耶迨<lb/>
　事至患及而蹈趙括之轍者何限若漢孝子王陽去<lb/>
　奢其庶㡬焉去奢名彦裕字仲寛世為素封之家又<lb/>
　以庶民之孝痛自厲尤可稱也<lb/>
居士前為都䕶侯戈船犀甲戌東甌風連蜑海青蘋夜<lb/>
<pb n="KR4d0564_WYG_006-39b"/>
日薄慈闈赤葉秋三組授來丞相幕六珈光動老人丘<lb/>
忽興九折王陽歎絶逺長平趙括憂美笋嘉魚重鼎列<lb/>
諼花竒石半簾鈎導輿復見潘安賦墊角曽如郭㤗留<lb/>
堂上夀康猶事績郡中歌頌迭鳴球尚期丘嫂躬鷄黍<lb/>
客拜龍鸞禮並優<lb/>
　　寄石經厯兼柬林知府孟善<hi>時嵗庚戌</hi>
謝病松江辱載臨别來兩地異㣲音朝盤苜蓿齊居静<lb/>
秋水芙蓉幙府深乘日文鰩飛有翼巢雲黄鵠去無心<lb/>
<pb n="KR4d0564_WYG_006-40a"/>
郡侯多暇風生塵幸説山人感至今<lb/>
　　松江謝病後寄林知府時嵗庚戌<hi>係洪武三年</hi>
十載心存祖隴田六旬病守藥爐烟南歸始遂山人願<lb/>
上薦難忘府尹賢紫馬晝眠髙栁日白鷗秋入大江天<lb/>
戴符老去非安分浪受襄陽百萬錢<lb/>
　　松江謝病還顧孔文觸暑慰問口號以贈<lb/>
養疴涇上四逾年五畆園林十畝田白首素心無漢閣<lb/>
炎風朱日似堯天已從蔣詡三開徑不望劉惔再覓舩<lb/>
<pb n="KR4d0564_WYG_006-40b"/>
顧彧能詩頗癡絶汗流却話雪寒錢<lb/>
　　張光弼判樞逺過最閒園<lb/>
峯開南北再塵清耆舊惟存張步兵一日數程風楫順<lb/>
十年雙鬂雪絲輕詩題薜荔埀猿璧夢醉葡萄㰱馬營<lb/>
狡兎霜前落吾彀贈行聊激氣峥嶸<lb/>
　　寄題鄉縣丞晉陽李景儀雪岩精舍<lb/>
雪岩嶫峨汾水湄借問龍去㡬何時荒城莫辨産蛙竈<lb/>
舊隠適隣鳴犢祠春青木客嘯柯嶺夜黑昴精窺研池<lb/>
<pb n="KR4d0564_WYG_006-41a"/>
要知仕學本一致松廳退食静哦詩<lb/>
　　過劉縜元綱碩果軒效揚銕厓體<lb/>
澤縮壤裸山若孩爾家碩果熟徑開金刀下動鯉魚尾<lb/>
紅椒暗結梅花胎客衣風穿寒太銳酒槽雨鳴春小來<lb/>
匏𤓰老繫従苦葉上林全借屬英材<lb/>
　　張判府王上海數存問併答張巡檢枉顧<lb/>
酒在陶尊藥在壺田園傍舍未全蕪三時雨候占龍母<lb/>
<hi>草名</hi>十日春容付鼠姑<hi>牡丹别名</hi>生怪裨諶謀有獲老憐寗武<lb/>
<pb n="KR4d0564_WYG_006-41b"/>
使偏愚貴游下問終身事有愧鄒書大丈夫<lb/>
　　松守遣郡博士辟至府既病謝張上海招宴不赴<lb/>
雲林一辱徴書下客舍三煩齋馬過千里快風當六月<lb/>
中年斜日奈長疴饌違松上銀鱸膾酒逺洲前白鷺波<lb/>
野性自今甘放逐水禽山鹿不吾多<lb/>
　　觀静安鐘銘還訪王静習兼懐賴漁庄林澹菴<lb/>
湧泉澹井獨經㳺鄭氏橋西舍最幽避地無因同管華<lb/>
居鄰何道得羊裘漫推文字登鍾舞共慶章逢謝石頭<lb/>
<pb n="KR4d0564_WYG_006-42a"/>
藕大玉延誰貨得雪泥行韭屈金鈎<lb/>
　　㑹别馬潁漁<lb/>
别業歸來千里餘秦山傾葢喜無如青衫不汚新豐酒<lb/>
白髪終乘下澤車地入東南空驛騎雪消齊魯足淮魚<lb/>
彼行此住情俱得尚約鷄肥落木初<lb/>
　　聶松江遣和上海具舟餼過烏涇别業召見既病<lb/>
　　　還<lb/>
荒鷄亂叫過隣墻茂宰驚來坐我床箭駛落潮千岸失<lb/>
<pb n="KR4d0564_WYG_006-42b"/>
皷懸斜日寸田方行躔却掃覊孤地奏目除名老病鄉<lb/>
試憶大儒誰第一仲舒裁是漢賢良<lb/>
　　庚申正月四日試筆是曉庭雪盈尺<hi>洪武十三年</hi>
雪庭罷掃若為懐體力差康道氣佳鬼有文窮延上坐<lb/>
妻餘法喜共晨齋江鶯春淺猶巢谷野雀寒深自入淮<lb/>
挑菜燒燈連社酒本來時命不相乖<lb/>
　　寄錢㤗窩陳雲軒二遺叟<lb/>
天轉雲東上六符有懐無寐枕同孤紫芝隠曲歌商皓<lb/>
<pb n="KR4d0564_WYG_006-43a"/>
烈火殘經補漢儒私地春先梅老發盛隂雷疾草狂蘇<lb/>
祖生遲旦踈殊甚不計中流少一壺<lb/>
　　伏龍山然唯菴建塔松隠藏所書華嚴經因以先<lb/>
　　妣李氏瑪瑙素珠附焉并寄是詩然長干岩髙弟<lb/>
　　也<lb/>
風卷重茅葺未能報先崇塔壯神僧一鼇峰湧大圎鏡<lb/>
萬象天開<hi>一作周</hi>無盡燈負石鬼來雲似練<hi>一作漆</hi>散花仙<lb/>
至月如氷吾親手澤同悠久喜附龍函最上乘<lb/>
<pb n="KR4d0564_WYG_006-43b"/>
　　寄崇明秦文仲<lb/>
𣺌𣺌三洲東一隅葺茅先隴混畊夫道存醴酒曾賓楚<lb/>
城破干將不去吳白苧袍成雛養鶴水晶𤓰熟膾行鱸<lb/>
相望暮景湏陶冩可信歌㳺老伴無<lb/>
　　懐昆山顧瑛玉山嘗棄官與家隠同里僧舎<hi>一作寺</hi>
吴門長嘯下青龍道過能詩秃髠翁九里水雲孤櫂泊<lb/>
半樓霜月兩尊同黄金浮世官俱棄白石眠雲草自豐<lb/>
俛仰舊㳺惟病在海濵倚釣㡬秋風<lb/>
<pb n="KR4d0564_WYG_006-44a"/>
　　題張後山西堂<lb/>
君子堂開枕九山翠屏玉案白雲間柳行接隴鶯聲逈<lb/>
棕影涵波鶴思閒伯仲𢋫歌皆耄耋里閭懐徳半痌癏<lb/>
重過話及張公藝亦欲凌虗駕上攀<lb/>
　　喜顔守仁教授留園舘信宿<lb/>
前朝進士過林扄信宿論心為竦聴雲氣夜蟠雄劍紫<lb/>
天光寒入舊氊青不同嘉樹生南國猶夣鯤魚化北溟<lb/>
老我歸田有龍具僅堪供卧讀牛經<lb/>
<pb n="KR4d0564_WYG_006-44b"/>
　　辛酉立春日溪園試筆寄錢艾衲張雲莊二叟<lb/>
雨雪相仍嵗又徂短衣楚製老東吴寳山偏聚刑餘鬼<lb/>
空谷先逃行獨儒海霽卿雲升日角岸寒髠枿長氷鬚<lb/>
為書春帖甞春酒早覺蘭風拂夀觚<lb/>
溪園秋燕又春鴻漸老形骸土梗同遑恤梟䧺奔在野<lb/>
敢聞騋牝集生風梅花占閣孤髙雪荻笋穿坻短小紅<lb/>
抱膝㣲吟忽成調一䨇瓢影順流東<lb/>
　　寄張戸部以忠就問死節丁敬可平章子伯堅消<lb/>
<pb n="KR4d0564_WYG_006-45a"/>
　　息丁嘗為主事張其吏也伯堅又嘗従予游於金<lb/>
　　陵<lb/>
侍郎南下喜尋盟有子能官養復榮淞泖雪鱸來曉案<lb/>
伊梁金雁歇寒筝職方圖版勞賢久神武冠纓入畫清<lb/>
聞道舊趨丁相幕巨源於紹不無情<lb/>
　　題朱松石左轄歸來堂<lb/>
舊時山色抱新堂西望遥伸燕賀章金甲樓船争破浪<lb/>
角巾藜杖獨還鄉寉孫影跨松間石鶯友聲過柳外墻<lb/>
<pb n="KR4d0564_WYG_006-45b"/>
盡屏陶朱老<hi>一作舊</hi>心事黒甜清洒<hi>一作枕</hi>到羲皇<lb/>
　　同誼書記逰查山留題净無餘<hi>一作染</hi>西南林<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
地湧叢林小翠屏海吞孤嶂半螺青岩扉老衲忘人我<lb/>
石甃神丹䕶甲丁吴甸土寒黄耳魄春山草厭白蛇腥<lb/>
放歌適在風埃表幢節浮空若下聴<lb/>
　　寄濋蘭江長老時其徒勝文海主東禪乃蝦子道<lb/>
　　塲<lb/>
菰採三江同謝徴詩狂禪喝罷憑陵乾坤影合中條壙<lb/>
<pb n="KR4d0564_WYG_006-46a"/>
日月輝交丈室燈遺世久忘形似木扣雲曾得話如藤<lb/>
願言流水師今是萬翼神蝦再上升<lb/>
　　趙破螺徴士過園館言近况飲之以酒壯之以詩<lb/>
牧羝山澤避徴書還守駝墩小墓廬乘角履穿猶說劍<lb/>
一錢囊剩不思魚潢汙毛薦寒逾肅織誦聲連夜不虗<lb/>
况復永嘉天𣲖在左懸朱轂相王車<lb/>
　　同錢思復提學曹新民教授過松庠儒職沈蒓軒<lb/>
沈郎儉謹居松郭新築蒓軒小似蝸天厚水雲千畝利<lb/>
<pb n="KR4d0564_WYG_006-46b"/>
世輕鐘鼎五侯家執鞭<hi>一作邊</hi>况是清脩職登饌真便老<lb/>
鈍牙十載淡交方爾過萱長如帶杏初花<lb/>
　　辛酉雜題<hi>係洪武十四年</hi>
斗酒豚肩鱉紫裙過家無日淚横紛兵餘姊妹皆黄土<lb/>
天晚江山自碧雲陸喜在吴嘉隠徳隨何遭漢擅名文<lb/>
先人遺體猶清健會倚隂陰里社枌<lb/>
遺經姑置楚包茅新筆工書蠱上爻利盡島溟珠象郡<lb/>
道湮鄒魯鳳麟郊㸔雲<hi>杖名</hi>暮影齊巾角滴露<hi>酒名</hi>春<lb/>
<pb n="KR4d0564_WYG_006-47a"/>
聲落枕凹自判優游不堪事鷾鴯添室翠分巢<hi>是嵗征雲南元</hi>
<hi>梁王自縊</hi>
槿籬莎徑入林堂春作無牽午漏長音歇野鶯新緑淺<lb/>
影浮潭鯽小紅香誰家數應中和節十畝寒輕二月霜<lb/>
忍貰緼袍償酒債時人將謂獨醒狂<lb/>
　　寄完節清卿叅政<lb/>
六月青暘一葉秋大叅躬自出遮留軍中取印舊赤手<lb/>
林下墊巾新白頭闔郡山園朝爽競㡬人漏盡夜行休<lb/>
<pb n="KR4d0564_WYG_006-47b"/>
宴游莫聴堂堂曲蟹紫橙香風露稠<hi>一作秋</hi>
　　書西厦時洪武丙寅沿海築城<hi>係十九年事時多憤懣不平</hi>
牀頭䲭卧久空金壁上蝸行尚有琴孺子成名狂阮籍<lb/>
覇才無主老陳琳虹霓氣冠登萊市蝙蝠群飛顧陸林<lb/>
環海烟沙翻萬里連村霜月抱孤衾<lb/>
　　秋詞<lb/>
香散天街静玉珂露臺風殿夜如何星従河漢淡中落<lb/>
秋在梧桐踈䖏多鸞影不曾離寳鑑蛛絲先已綴金梭<lb/>
<pb n="KR4d0564_WYG_006-48a"/>
君王蠒館詢遺事却擬鑾車共載過<lb/>
　　沙館簡陳氏五昆季兼示門生履道軰及似沙彦<lb/>
　　約沈鄉老鄉人陳漢翁時至正己丑<hi>時方太平無事</hi>
家家門栁暗埀橋曲曲沙村逺應潮貧女採藍輸畫屋<lb/>
閒僧搥鼓慶青苖大江春信豚魚起絶島天荒牡雉驕<lb/>
地主幸敦仁厚俗欲従婣睦論虞姚<lb/>
　　聞䑓中丞陳子山死節兼懐陳東流<lb/>
身繫存亡社稷秋世皇神主義同流火雲鑠海黄金冶<lb/>
<pb n="KR4d0564_WYG_006-48b"/>
朔野埀星赤玉旒同産忍聞龍死蜀斯文真歎鳳衰周<lb/>
尚思弭櫂君山渡不及相陪宴太丘<hi>東流嘗請予陪宴公不果赴</hi>
　　書無題詩後凡三首偶感燕太子丹事<lb/>
火流南斗紫垣虚芳草王孫心<hi>一作思</hi>愴如淮潦浸天魚<lb/>
有帛塞庭連雪雁無書不同趙朔藏文褓終異秦嬰袒<lb/>
素車漆女中心漫于邑杞民西望獨踟蹰<lb/>
塞空霜木抱猿啼草暗江南罷射麛秦地舊歸燕質子<lb/>
嬴封曽畀宋孤兒愁邊返照窺檣榻夣裡驚塵喪韘觿<lb/>
<pb n="KR4d0564_WYG_006-49a"/>
莫䜟白翎終曲語蛟龍雲雨發無時<lb/>
㡬年薪膽泣孤嬰一夕南風馬角生似見流星離斗分<lb/>
謬傳靈武直咸亰九苞雛鳯冲霄翼三匝慈烏落月情<lb/>
縦少當時趙雲將卧龍終始漢臣名<lb/>
　　懐馬文郁御史靳惟正同知兼簡陸公敘薛孟式<lb/>
山茶雪蕊渥丹唇轉老東風倚杖身彗尾封狐營窟夜<lb/>
朝行髙雁海天春磬襄鼗武知何往瘦島寒郊不去貧<lb/>
竊喜孤輝上弦月一杯聊勸若為親<hi>孤一作弧</hi>
<pb n="KR4d0564_WYG_006-49b"/>
　　寄旺扎勒清卿參政其壻某近卒<lb/>
大叅久别况如何蕚緑花開雁又過賣劍買牛時可得<lb/>
據鞍上馬老無多魚隨春信登先豆鷙匿寒形在舊羅<lb/>
孰料周郎美甥館一床鴛繡拆孀娥<lb/>
　　懐故園時寓隠烏涇十有七年<lb/>
薇花空復故園情梧樹猶懐里舍名山抱墓田巡獸白<lb/>
天流江涌<hi>一作浦</hi>去鷗清缾罍滿載憐洪嶠弩矢前驅隘<lb/>
馬卿他日茍歸何藉口一門無恙讀書聲<lb/>
<pb n="KR4d0564_WYG_006-50a"/>
　　題涉難録<hi>有序</hi>
　己酉四月<hi>洪武二年</hi>松江里長以今元年<hi>戊申</hi>沒官秋粮<lb/>
　坐流移<hi>一作移易</hi>罪者百九十二户徙潁上予友生劉冠<lb/>
　時在徙中凡遇道途之艱山川之險與夫先代遺跡<lb/>
　輒形歌詠得若干首題曰涉難録及事白釋還也謁<lb/>
　示予寓隠其留關山堠云闗山髙兮磅礴上靡極岩<lb/>
　千<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>萬天咫尺朝嵐夕霏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>轕陰絶磴聲耳石攅㦸<lb/>
　嶺半塔邊忠武<hi>巴延丞相</hi>泉不盈不縮通海脉仰頭試望<lb/>
<pb n="KR4d0564_WYG_006-50b"/>
　椔棘中羊坡鳥道﨑且窄傍有餓饉屍前有猛虎跡<lb/>
　上嶺如上青天難下嶺如下萬丈澤昔聞劍閣險若<lb/>
　此我毋胡為此行役母兮母兮回顧兒欲語復咽<lb/>
　愁䨇眉兒兮兒兮母手㩦欲上却下展轉悲撫心飲<lb/>
　恨言向誰鷄樹萬一東風吹才行㮣可見矣為題八<lb/>
　句<lb/>
百室餘千口遷淮共惨悽闗山中道惡母子萬行啼月<lb/>
黑相隣鹿天青忽聴鵜裒成涉難録田里慶安栖<lb/>
<pb n="KR4d0564_WYG_006-51a"/>
　　寄信道原長老<lb/>
舊隠過缾錫相違已十年慚非習四海為友釋彌天鷲<lb/>
嶺岩花白鵞池水石圎何當地密邇瀟洒論詩禪<lb/>
　　遊查山登僧雲石閣扁曰虚翠留詩閣中<lb/>
仙跡遺丹穴僧坊倚石林中宵龍甲雨三日虎歸<hi>一作蹄</hi>
涔青薜崖容立黄茅海色侵為尋霞上句鉄杖落清音<lb/>
　　芮庠卿邀費孟霦同知陪酌背郭堂既同晚步口<lb/>
　　號<lb/>
<pb n="KR4d0564_WYG_006-51b"/>
罷酒出前楹霜寒着面輕林腰烟帛束天角火鋒生卧<lb/>
木橋通野踈罾水隔城寛袍曵卭竹俱老愧宵征<lb/>
　　挽范徳原<hi>有後序</hi>
鶚薦書長却臯比坐始専春風來學地寒雨送喪天范<lb/>
式車何往黔康被不偏樓居敞晴雪憶說賀翁賢<lb/>
　徳原諱致大崇徳人修行博學主無錫鉅家㑹淮張<lb/>
　入吴辟儒教授不赴既陪臣於張者禮置焉徳原曰<lb/>
　道固在耳至則衿誦雲翕雨應不幸以疾卒賀丞相<lb/>
<pb n="KR4d0564_WYG_006-52a"/>
　惟一嘗延慶元俞<hi>一作余</hi>紹芳訓其子子不受教朴誤<lb/>
　著其靣㣲血子奔愬太夫人太夫人怒適賀公退省<lb/>
　夫人曰而祖留守建馬上功無膚髪挫撓今吾孫奚<lb/>
　過師撻之甚耶賀侍久出命蒸羔具醴宴紹芳至執<lb/>
　醆再偹金繡䨇叚徐謂曰豚犬愚下姑答鞭策勞耳紹<lb/>
　芳繼有薦除臨海翁仁徳元由第進士録事温州妻<lb/>
　早殁二子知承家有汴宋趙宗室必欲以女配仁力<lb/>
　辭媒因告方氏師昏之濫乃佯諾䖏之别室半載方<lb/>
<pb n="KR4d0564_WYG_006-52b"/>
　氏定仍歸之嗚呼徳原已矣當時客樓霽雪西望九<lb/>
　龍山清寒洒靣而席上所言猶在耳也予併録詩後<lb/>
　俾叔世曉賢者禮義所自出二公其賢矣乎<lb/>
　　庚申七月一日<hi>一作首</hi>時謝病松江<hi>洪武十三年</hi>
金火蒼龍角門庭野雀羅衰才歌鹿逺清枕夢魚多隣<lb/>
有通財好官曾勸駕過尚平償債畢晞髪石林阿<lb/>
　　過翟雲莊觀唐功臣杜正倫下凡五十三人圗像<lb/>
風氣開龍馬天機貌鳳麟衣冠中古制經緯一朝臣河<lb/>
<pb n="KR4d0564_WYG_006-53a"/>
水移源久雲莊盥露新相觀背揺落益自重遺身<lb/>
　　寄題胡安州鼎文萬山草堂<lb/>
孤舟西蜀角一室萬山分地雜刀畊户天埀井絡文獸<lb/>
蹄交雨雪龍氣變朝曛倅駕何為政蛾眉秀不羣<lb/>
　　哭楊生士中<lb/>
門友南遷殁初聞實慟予有天知孝友無日見樞趨壘<lb/>
䕶懐春燕巢安怨夜烏埋光在别業吟思滿烟蕪<lb/>
　　過沈橧居炙艾<lb/>
<pb n="KR4d0564_WYG_006-53b"/>
風濕相仍衰謝牽小樓肱曲艾吹烟盤蔬喜進先生飯<lb/>
瓮酒羞為吏部眠泥巷蟈歡梅子雨雲衢虹飲橘隂泉<lb/>
華陀弗視曺瞞疾何愧龎公采藥仙<lb/>
　　題泖墖時主僧賢如愚不在夏生鼒従逰<lb/>
何年窣堵聳竒觀勢若蛟龍上紏盤秦縣赭衣淪鬼國<lb/>
<hi>泖係先秦囚倦縣</hi>梵家寳蔵壓驚湍野瞻雨黑重燈夜天卧空<lb/>
青一鏡寒欲買扁舟占漁户老縁無力候衡官<lb/>
　　謁梁黄門侍郎顧公諱野王祠<lb/>
<pb n="KR4d0564_WYG_006-54a"/>
世仰希馮一偉才亭林猶巋讀書䑓呼鷹日落荆州歎<lb/>
遊鹿春深茂苑哀輿地河山曽版入招提風氣再天開<lb/>
鐘聲澹月香雲裏旌騎疑従野色來<lb/>
　　贈嘉定楊一溪道士<hi>有序</hi>
　丁未三月晦松之上海大姓錢以憤變㩀松城其黨<lb/>
　入嘉定執新守張率在龍江道中道士楊仁實素負<lb/>
　氣誼蓐食草屨毅然奔救得止既錢敗邑以率在民<lb/>
　不知兵而士儒咸徳楊多形諸傳賛予與楊又素交<lb/>
<pb n="KR4d0564_WYG_006-54b"/>
　好為之詩云<hi>先是徐達等由湖州錢塘取松江太倉崑山獨吴城未下</hi>
疁城外史七尺身力全新守出兵塵救燕曾聞齊義士<lb/>
叛周自是殷頑民三江月黯血波夜千室烟回隂谷春<lb/>
試問𤣥都看花客㡬多芳草不歸人<lb/>
　　題宋侍郎衛敷敏諫議藁後<hi>有序</hi>
　藁中乞褒顯死節劄二韓䧺巡檢涇州金人南侵守<lb/>
　將請降䧺乃力戰敗擒不屈死霍安國守懐州列城<lb/>
　皆破懐賴安國以全敵衆再至城小不能禦遂自刎<lb/>
<pb n="KR4d0564_WYG_006-55a"/>
　悉被害林良器戰死河東陳惇河北遇殺李振陷沒<lb/>
　於燕王雲聶昌陳過庭出使或殺或留汴陷左右班<lb/>
　直蔣宣李福欲率禁旅衛駕突圍以遁閣門祗候吴<lb/>
　格謀與衛士斬闗出刼兩宫於敵營並機泄殺之他<lb/>
　若二聖可還之策東南戰守之䟽辭義忠激猶嚴霜<lb/>
　皎日至如卓節偉蹟見諸汪藻誌噫後昆尚思光大<lb/>
　所先乎哉詩云<lb/>
奉使旃除建節旄歸來獻納殿螭㘭東南戰守材誰偹<lb/>
<pb n="KR4d0564_WYG_006-55b"/>
河岳英靈夢或交城下盟渝龍馭失日西戈寢虎皮包<lb/>
斯文三復精忠在謖謖松風過鳳匏<lb/>
　　寄内兄李彦梁姊夫愈仲延二長者<lb/>
小山大石網船春江鱭河魨柳貫新去亂漫嬴千首作<lb/>
思歸惟有兩人親梨花酒洒清明淚麟趾金銷第㡬塵<lb/>
割膬啖孫經訓子白頭相夢到朱陳<lb/>
　　春雪園偶題<lb/>
菜簇春盤春又還椰榆何物老相攀氷生前筯瓊林案<lb/>
<pb n="KR4d0564_WYG_006-56a"/>
雲覆長衾石壁山魴信徒勞餘尾赤豹能真隠備圎斑<lb/>
雪消十二街頭徧靜得袁安髙卧閒<lb/>
　　攣跛中雜興二首後承林凖叔平枉問<lb/>
經時蘿磴絶攀躋注目傷懐夕照西古道千金求駿骨<lb/>
世情壺酒賽豚蹄黄沙白水光相亂青壁丹厓秀宛齊<lb/>
果熟望中風自落固應郷㓜迓扶藜<lb/>
風物踈清塵事稠才難殊嘆古時流草𤣥不效龍蛇日<lb/>
撾鼓空催鼠雀秋病有過家期已晚官無搶地拜應休<lb/>
<pb n="KR4d0564_WYG_006-56b"/>
星軺度驛嵐州使<hi>謂林</hi>喜説儒衣仗節逰<lb/>
　　甲子冬偶書<hi>洪武十七年</hi>
雲東亂定少新知江左書來有跛兒才盡罷為文自祭<lb/>
醒狂寜要鍤相隨天家靑女催衣急漏水金人上箭遲<lb/>
却喜故妻原上樹十年覊羽托深枝<lb/>
　　東霞<lb/>
東霞有郁頃雨于榖旱魃方酷曾不及霂吁嗟乎郁兮<lb/>
匪霞伊旭東霞有雯頃雨于枌曾不及雰化為火雲吁<lb/>
<pb n="KR4d0564_WYG_006-57a"/>
嗟乎雯兮匪霞伊昕維昕維霞孰得指兮維霜維氷我<lb/>
躬履兮丘樊虛凉豈無枸杞采不盈襜聊永暮齒聊永<lb/>
暮齒亦曰隠死<lb/>
　　春雪封條<lb/>
春雪封條載霰載雹羣隂滛威陽邈應角予適有酒言<lb/>
崇于巵匪庸觧寒庸以觧悲喪不知其㡬周兮曰心曰<lb/>
柳亂不克忖其滅兮曰狼曰狗於昔屈虞成騷成書一<lb/>
時行獨曠世道俱大江㐬㐬源始濫觴泰山奕奕霤至<lb/>
<pb n="KR4d0564_WYG_006-57b"/>
穿石彼桃彼李天穠其華松栢貞固受命孔遐雪聿除<lb/>
矣青園㣲和君子焉同式燕以歌<lb/>
　　題崑山顧氏畊讀所<lb/>
彼瘠兮甌寠畊弗力兮薄吾收於皇兮墳典不讀無學<lb/>
兮沒齒有愐蟬有緌兮蟹匡豹霧隠兮蔚章畊為春<hi>一作</hi>
<hi>養</hi>兮學為已猶干禄者皇皇婁之濫濫<hi>作瀊</hi>兮崐瓉瓉卑<lb/>
茅榱兮深蓬闗身忍潔兮沮溺道邈師兮稷顔脉望仙<lb/>
兮芸黄其槁枯雁鳴兮白雨增潦顧天窮兮並臻矢素<lb/>
<pb n="KR4d0564_WYG_006-58a"/>
志兮終抱尊有酒兮思與傾倒<lb/>
　　風條藂鳴<lb/>
風條藂鳴遵野㣲行十室其五父夫徂征問此何時維<lb/>
春發生風鳴且止雨淖泥泥父夫退<hi>一作遐</hi>鄙妻子従徙<lb/>
維時長育人莫豈弟露始㓖㓖霜既凓凓幸焉冬暄虵<lb/>
虺迭出遺黎㡬何憂與嵗畢月之盈矣虧餘一郭日之<lb/>
蝕矣陽氣回薄於仁后皇曷威曷虐象犀無尤齒角其<lb/>
尤鳳音悠悠麟趾脩脩聖不復起嗟誰心東周<lb/>
<pb n="KR4d0564_WYG_006-58b"/>
　　即事五首寄桃浦諸故知<hi>後附䟦</hi>
素癡得名侯君房自享大案焦征羗莫嫌衛旌不舉筯<lb/>
口簡授使多嚴光世間堪鄙是何物糞上之蝇褲中虱<lb/>
後園石壁倚秋林醉有髫孫旁執筆<lb/>
山床折足琴暗徽種菊不種西山薇願従漢士碑有道<lb/>
夣逺秦児歌無衣閒園不入烟火境巨浸盡漂桃土梗<lb/>
老伴惟餘卧隴雲抱晦含光體常静<hi>鬼一作鬼</hi>
有章擲還太尉閽有版不受丞相垣南朝天子許謝病<lb/>
<pb n="KR4d0564_WYG_006-59a"/>
竊長木石儀鸞園平生氣節詩千首才非元亞<hi>元遺山</hi>甘<lb/>
劉後<hi>劉静修</hi>素聞魯廟鑄金人晚學程門坐泥偶䨇平原<lb/>
𠂻<hi>新原名</hi>庶全歸他日壙銘辭大手<lb/>
貴不難得富可嗟二事亦到園丁家雷王藥吏錦襠袴<lb/>
野藤絡樹金銀花園丁横節坐梧下竊愧長年釋畊者<lb/>
身膏草野身土苴語孫耰耡莫輕把<lb/>
東坡楚頌存虚名止烏作亭<hi>烏涇新作</hi>殊有情枇杷换葉何<lb/>
青靑雪中開花來逺馨多仁多核知爾少栢樹根添鄭<lb/>
<pb n="KR4d0564_WYG_006-59b"/>
𤣥草彗海禪師識侯景華容女兒哭劉表如何太白謫<lb/>
仙人竟坐夜郎唐絶徼裁詩寄與多才郎塵間寵辱要<lb/>
相忘㶚橋吟興驢背上月盎氷壺虀味長<lb/>
　是詩五首先君子即事冩懐向嘗寄桃浦諸舊友者<lb/>
　也先君辱諸友見知之深每一往游追従欵迎惟恐<lb/>
　後及以殁告孫𢎞叔逺歸厚謹先王庭與立具禮來<lb/>
　奠而李韶九成侯性自誠洎雪城㠯聞二上人亦踵<lb/>
　至焉明年冬掖走謁以謝叔逺懇懇勞問因語詩巻<lb/>
<pb n="KR4d0564_WYG_006-60a"/>
　刋未完畢叔逺慨然倡捐重貲㠯聞并率諸友助<lb/>
　之亟召鐫工俾終卷帙附識詩後不敢冺其實也不<lb/>
　肖孤掖謹識<lb/>
　　文翬洲倡詠<hi>有序</hi>
　予自至正丙午僑寓最閒園舘時黄浦中洲坐僅尋<lb/>
　丈許今自延廣三十餘畝嵗賦官入諺曰浦夾輔洲<lb/>
　如崗如丘實安衮衮流洪武癸亥始携里叟門生共<lb/>
　登臨焉適羣雉翬映鷗左右衆請名是洲因名文翬<lb/>
<pb n="KR4d0564_WYG_006-60b"/>
　而倡詩曰<lb/>
盧涇初避地黄浦漸生洲里諺歸材傑天工障濁流望<lb/>
疑堅壁守醉覺小山浮仙躡金鼇背神迴白馬頭根盤<lb/>
連厚軸形勢壯遐陬漁倚盲風釣商蔵疾雨舟篠鞭伸<lb/>
玉節荻筍屈紅鈎烟火鮫人市雲霞蜃壻樓沙津魚鼓<lb/>
急水柵蟹燈幽艮震方先曙呉淞木始秋老懐龎徳隴<lb/>
隠覔謝琨丘僮御争先導吾儕試一逰𢋫歌清氣合樂<lb/>
志古人侔可信文翬雉能盟懶性鷗<lb/>
<pb n="KR4d0564_WYG_006-61a"/>
　　省先隴還舟望九龍山蛟山遊鯉山懐江城親舊<lb/>
　　兼寄示内姪李用外甥俞堇二首<lb/>
兵甲氣全消心旌北向揺鯉昻雲際額蛟斷草間腰習<lb/>
隐由中嵗辭徴渉兩朝莫期歸衣錦曾鄙去題橋<lb/>
秀挹九龍山還鄉未是還水風秋意爽霞日曙光殷隴<lb/>
畝諸甥托詩名内姪攀城中盛親故天與㡬多閒<lb/>
　　題朱廷佐聴竹軒<lb/>
閒軒能聴竹古意木蕭蕭先代多充耳伶倫得奏韶寒<lb/>
<pb n="KR4d0564_WYG_006-61b"/>
兼雲嶠雪秋殷海門潮過客詩凡㡬天光酒靣揺<lb/>
　　哭夏生㓜文<lb/>
秀色三花粲才華五鳯能星娥銀漢㑹天帝玉樓徴衣<lb/>
静庭闈綵窗虚雨雪燈重過槁容客猶覺映壺氷<lb/>
　　乙丑秋書<lb/>
腰痛非干米眵昏漸廢書静知天運密老與堠程踈緑<lb/>
稚黄甘外紅鮮白小初兒歸共貧樂容易嵗云除<lb/>
　　丙寅清明日書二首<lb/>
<pb n="KR4d0564_WYG_006-62a"/>
清明二月晦重潔祭餘觴旁舍火新活兩孫衣漸長膝<lb/>
前簾幕雨夢裡隴園霜何意辛夷發花叢紫筆房<lb/>
破屋遶王田人生狎狗鞭知章歸入道元亮醉逃禪水<lb/>
蔓縈風亂山花影日圎黄龍浦東直堪隠戴家船<lb/>
　　園舘雜書四首<lb/>
竹樹藏山石作門魚矼水帶洗花痕鶯聲又在鷄聲外<lb/>
老不勝官只住村<lb/>
石拂蒼雲坐若枯強名何物静相扵薫風似識閒邊事<lb/>
<pb n="KR4d0564_WYG_006-62b"/>
椒葉芹花水一盂<lb/>
青春白日去無還天假溪園小有山林下軟莎遮坐石<lb/>
何人來對片時閒<lb/>
殊鄉春色不曾<hi>一作睡邊</hi>濃才力新兼病思慵一枕清風聞<lb/>
格磔半缾香雪浸蓯蓉<hi>香雪酒名</hi>
　　輓髙僧炬照菴<hi>有後序</hi>
石壁雲無礙曇花水絶清莫為房琯將四萬可憐生<lb/>
　予自龍江拏舟逰湖山時照主香林嘗延入懴室<hi>一作</hi>
<pb n="KR4d0564_WYG_006-63a"/>
　<hi>堂</hi>躬喚寉舞作香茗供陪觀蘇文忠題名且示學士<lb/>
　黄文獻文一什留繼其宿山故事不果瀕别贈照二<lb/>
　首云學士愛山栖一年韓衣蘇帶迥同縁書䑓未築<lb/>
　老僧在金粟滿林香大千路入飛來急雨晴水懸風<lb/>
　磴助秋聲人家大樹都黄落白足山人自在行遂還<lb/>
　松曾不踰月隣敵大至照碧瞳長眉烟霞標表義然<lb/>
　獨不去兵有樂為役㸑汲者香林既宴然照乃往脩<lb/>
　北寳塔善行益彰壬子嵗赴今髙僧選居無何沭而<lb/>
<pb n="KR4d0564_WYG_006-63b"/>
　趺坐卒文獻字溍卿與照為方外交及黄殁擬築黄<lb/>
　公讀書䑓傳不壊云<lb/>
　<lb/>
　<lb/>
　<lb/>
　<lb/>
　<lb/>
　梧溪集巻六<lb/>
</p>
<p>
</p>
  </div>
</body>
</text>
</TEI>
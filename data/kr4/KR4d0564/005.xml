<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梧溪集巻五</head> <lb/>
    <p>
<pb n="KR4d0564_WYG_005-1a"/>
欽定四庫全書<lb/>
　梧溪集巻五<lb/>
　　　　　　　　　　　　　元　王逢　撰<lb/>
　　哀尹伯奇一首寄楊鐵崖<hi>有序</hi>
　鐵崖楊先生嘗擬古操十見寄且徵同賦逢豈敢當<lb/>
　姑擬哀尹伯竒一首答之今附其四操其箕山操擬巢<lb/>
　父作曰箕之山兮可畊而樵<hi>叶囚</hi>箕之水兮可飲而<lb/>
　游牽牛何來兮飲吾上流彼以天下讓兮我以之逃<lb/>
<pb n="KR4d0564_WYG_005-1b"/>
　<hi>叶投</hi>世豈無堯兮應堯之求吾與堯友兮不與堯憂<lb/>
　其前旌操擬衛伋夀作曰爾乗舟兮河水濁且深我<lb/>
　同舟兮誓與爾同沈母有命兮諌不我聴示旌以盗<lb/>
　兮我先以旌衞有國兮國在兄殺兄及我兮我不如<lb/>
　無生其履霜操擬尹伯奇作曰霜鮮鮮兮草戔戔兒<lb/>
　有罪兮兒宿野田衣荷之葉兮業易穿采楟花以食<lb/>
　兮食不下咽天吾父兮天胡有偏我不父順兮父寧<lb/>
　不兒憐履晨霜兮泣吾天其殘形操擬曾子作曰我<lb/>
<pb n="KR4d0564_WYG_005-2a"/>
　夢有獸兮其獸曰貍貍有恠兮身首異而告我以凶<lb/>
　兮戒而戒而我丘有首兮誓死完以歸逢辭曰<lb/>
比屋可封兮孝微稱重華大孝兮後莫有承孝後母兮<lb/>
伯奇權輿彼楟荷兮天將用符晨霜涉兮尚俾寧遺軀<lb/>
　　擬古二首寄題金陵林氏永思堂<lb/>
春陽熙熙從侯于淇禄積萬鍾車服是維彼淇有源伊<lb/>
誰無親負米為養曽不滿豆飱淇水委委霜露亹亹載<lb/>
望故丘心曷能已<lb/>
<pb n="KR4d0564_WYG_005-2b"/>
　右擬子路作<lb/>
秋日杲杲有培者棗載見之華及實之老言采于庭於<lb/>
粲于筐參也可嗜考也因<hi>亦作可</hi>忘口奉惟薄體愛惟厚<lb/>
庶幾全歸狐正丘首<lb/>
　右擬曽子作<lb/>
　　張氏通波阡表辭<hi>有序</hi>
　張氏宋丞相商英裔也髙宗渡南子孫遂居杭之菜<lb/>
　市八世祖某遊松愛千山櫻珠灣遂家焉六世祖八<lb/>
<pb n="KR4d0564_WYG_005-3a"/>
　七居士又自灣遷鳳山陽祥澤匯躬職農畝奉親孝<lb/>
　生通儉朴恬慎事繼母猶所生遇冬雪埽隙地撒粟<lb/>
　以食凍禽翔集者以千數通往來慈烏或有翼而隨<lb/>
　者夀至九十三生顯博閲書傳尤精梵典及星厯山<lb/>
　經地誌之學攻苦恬淡如父風與儒釋唱和詩偈若<lb/>
　干首傳于鄉夀八十四生俊廣顙豐耳美髯鬚音吐<lb/>
　如鐘涉子史學長于刑書中慈而外剛見善若嗜視<lb/>
　惡則疾如仇鄉閭共以其咈諾為曲直人負不平不<lb/>
<pb n="KR4d0564_WYG_005-3b"/>
　之邑而之俊咸稱之曰張片言尤好施賑貧救難鑿<lb/>
　義井造義舟建大石梁者三夀七十生三子愷悌瑶<lb/>
　愷生子曰龍曰鳳悌生子曰興曰睢瑶謙厚長者䘏<lb/>
　䕶一方生子曰麒女妙齡適盧祥龍生宗仁宗禮鳳<lb/>
　生宗義興生英麒生斌桓麒讀書好禮以宗譜未修<lb/>
　懼喪亂之餘彌逺彌失乃即祖塜通波之原徵前進<lb/>
　士㑹稽楊公維禎為阡表復徵逢撰家廟辭勒之碑<lb/>
　隂可謂知所本也已夫積善慶澤流衍五世迨麒緒<lb/>
<pb n="KR4d0564_WYG_005-4a"/>
　業益修華聞益著公侯復始於是乎在辭曰<lb/>
鳳之秀兮維陽盤渦洑兮萃嘉祥田膏壤沃兮物無疵<lb/>
癘天秘地藏兮鬱鬱吉岡暑寒兮露雨甘有醴兮肥有<lb/>
羜紛頒白兮降登蘭忻忻兮玉語語雲隂凝兮風凄色<lb/>
怳凍禽兮下粒食伐石刳木兮以梁以舟民免掲厲兮<lb/>
鱷擾馴安流眷門閥兮宋相裔徳深植兮善廣萟顧無<lb/>
往兮不復被服䙬衮兮再世其世<lb/>
　　荒寒寂莫圖為分湖陸緒端叔題<lb/>
<pb n="KR4d0564_WYG_005-4b"/>
風捲藿水返壑天同雲兮雪雰落彼何人兮斯旅泊樂<lb/>
夫荒寒寂莫惟寂莫逺囂郭惟荒寒謝朝冠于以終盤<lb/>
桓<lb/>
　　濯足小像辭<hi>有序</hi>
　天台陶氏九成名宗儀號南村居士明經博學養髙<lb/>
　雲間與予友善嘗為贊騎牛像曰望一男子冠裳清<lb/>
　灑有青其犍騎之林下于是<hi>一作時</hi>白雲冐嶺黄落被<lb/>
　野後則加鞭前則執靶雖心乎甯田官而於齊小白<lb/>
<pb n="KR4d0564_WYG_005-5a"/>
　為曠世之交雖跡乎梁進士而于髙无賴無半面之<lb/>
　雅蓋將徳業丘山富貴土苴尚友飲水上流之樊父<lb/>
　度關西遊之老者也歟今復為題是像云<lb/>
水漉漉其流為谷爾濯爾足載捫爾跗兮無朔漠之瘃<lb/>
谷沈沈其水則淺爾足爾澣載撫爾踵兮無關山之趼<lb/>
維沐彈冠兮維浴振衣敝屣忍棄兮疇知幾微孺子設<lb/>
作兮滄浪同歸<lb/>
　　審安齋二首<hi>有序</hi>
<pb n="KR4d0564_WYG_005-5b"/>
　顧彧孔文扁齋廬曰審安予為賦詩掲座左右以儆<lb/>
　焉<lb/>
有皎者駒刷朝秣晡置之通衢弗蹶弗瘏子其驅有華<lb/>
者衣長佩帶埀蒙犯煙㙠以垢以淄子其辭噫富貴倘<lb/>
來尚相夫宜兮<lb/>
有圭者窬蒿蓬其居風雨攸俱四壁以虚而子晏如有<lb/>
磽者田勞力其千兵荒無年甔石以眠而子恬然噫貧<lb/>
賤不遷斯樂夫天兮<lb/>
<pb n="KR4d0564_WYG_005-6a"/>
　　知愧吟一首<lb/>
日吾齋兮書琴夕吾園兮冠衿冬洊熱兮春載隂薜絡<lb/>
垝垣兮菌彌中林弧無弦鏑兮天狼角岑屯泣旅瑣瑣<lb/>
兮楚音越吟啜醨于觩兮作麋于<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>奚弗知愧兮猶有<lb/>
蓬心<lb/>
　　後㝡閒園辭<hi>園中雜題附</hi>
天工覆兮地工載予㝡閒兮罪之大喪亂仍兮屢烖悔<lb/>
才力耗兮壯志怠霜露氣變隂草木流哀音淵逃頳尾<lb/>
<pb n="KR4d0564_WYG_005-6b"/>
魚野啄氄毛禽弗嘅以慷兮而歗且吟斯吟歗兮樂哉<lb/>
恒心<lb/>
　有藻兮緑池類鷄蘇兮葉華滋彼衮摛兮梲施予芼<lb/>
　湘兮祖禰其祠月中人<hi>一作天</hi>兮夜何其尚日新兮致<lb/>
　思<lb/>
　右藻徳池<lb/>
　蛾睂兮曼睩聯翠袖兮湘澳有夫君兮配天泪奚必<lb/>
　兮染竹水落兮歳晚予<hi>一作孑</hi>倚石兮兹坂手參差兮<lb/>
<pb n="KR4d0564_WYG_005-7a"/>
　長年鳳不回兮愈逺<lb/>
　右懷湘坂<lb/>
　鳥下上兮和鳴花馧馞兮交榮日奄忽兮曽幾花就<lb/>
　實兮鳥鷇鴲鳥鷇鴲兮魚亦有鮞幽草氣芳兮嘉藻<lb/>
　緑滋世有殷周兮麥秀黍離墟傷道閔兮繼者其誰<lb/>
　白駒考槃兮予淑諸私<lb/>
　右樂意生香臺<lb/>
　谷之小兮不量駝馬谷之卑兮不樹梧檟谷之僻兮<lb/>
<pb n="KR4d0564_WYG_005-7b"/>
　庸衆攸舍散木薈蔚兮亂石<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>砢庶全幽貞兮日尚<lb/>
　羊其下<lb/>
　右幽貞谷<lb/>
　鑠石兮金流汗與喘兮莫匪馬牛古苔畝青兮岡木<lb/>
　挺修凉飇沃如兮心神天游天無獨私兮馬牛其休<lb/>
　右擢風軒<lb/>
　雲結兮歳殘木脫兮草乾天地否<hi>一作坯</hi>塞兮氷雪沍<lb/>
　寒閉關而卧兮莫敢士干莫敢干兮安所守也士之<lb/>
<pb n="KR4d0564_WYG_005-8a"/>
　周兮亦可受也<lb/>
　右卧雪窩<lb/>
　中園兮溝斷跨石梁兮入竹坂春雨歇兮緑苔滿桃<lb/>
　煜霞兮蒲刺水短忍濯足兮釣言消憂翠碧交飛兮<lb/>
　天宇浄流境則勝兮終不如故丘<lb/>
　右流春矼<lb/>
　石岩碧<hi>一作茗</hi>兮嵌蒼勢迴瞰兮扶桒脫神鞭兮既驅<lb/>
　將與延兮朝光霧祲維朝兮攙熒維夜草春怒長兮<lb/>
<pb n="KR4d0564_WYG_005-8b"/>
　隂木翳夏穹日觀兮東岱邈雲臺兮西華天風泠泠<lb/>
　兮空翠吹下靈或胥降兮攝衣擬謝金鷄鳴兮於焉<lb/>
　夙駕<lb/>
　右海曙岩<lb/>
　　澂懷三疊<hi>有序</hi>
　柘湖章仁正氏㪟善禮士有琴一其隂賛曰淳風雖<lb/>
　遐正聲可招澂懷而作太古非遙予嘗取<hi>一作掇</hi>澂懷<lb/>
　顔其樓居前進士錢公思復記之且屬予為三疊辭<lb/>
<pb n="KR4d0564_WYG_005-9a"/>
　俾弦而歌之辭曰<lb/>
伊美人兮好修表嘉名兮兹樓謝璇題兮䦨橑帶蔬畦<lb/>
兮稼疇虹霓飲兮柘津魚鱉安兮横湫山迢迤兮屛列<lb/>
木翹秀兮幄周琴一疊兮旭旦神超然兮天游<lb/>
惟髙明兮樓栖惟善良兮徳躋充璆琳兮圖史逺壒囂<lb/>
兮輪蹄酒介夀兮伯氏穀稠直兮編黎魚影行兮藻囦雞<lb/>
聲梢兮桃蹊琴再疊兮晝寂豁然呈兮端倪<lb/>
懷之澂兮樓矗本漸義兮澹慾烟千突兮昣繚雨一成<lb/>
<pb n="KR4d0564_WYG_005-9b"/>
兮旁沃開北海兮碩尊送中散兮遐目龜何曳兮泥尾<lb/>
馬胡拔兮塵足諒勞生兮焉休庸詠歌兮于勗琴三疊<lb/>
兮斯夕月入窗兮露肅<lb/>
　　懷哲操<hi>有序</hi>
　懷哲美瑪嚕教授敬親愛弟也惟敬愛也不以禍亂<lb/>
　窮羇少渝焉搆堂名一樂前朝儒公卿頌述備至而<lb/>
　琴操缺遺故予補之云<lb/>
朝堂兮誦杳思君陳兮履絇暮闈兮詠詩思張仲兮履<lb/>
<pb n="KR4d0564_WYG_005-10a"/>
綦天道兮人事枘鑿兮齟齬兹樂兮蓋難匪人兮天歟<lb/>
<hi>作與</hi>孝友哉先哲兮是懷弦琅琅兮允諧樂安得兮众偕<lb/>
　　題復姓巻<hi>有引</hi>
　王吾有其先三世冒何姓吾有復之題復姓巻<lb/>
莒人滅鄫兮范母適朱君子有不幸兮奚獨是夫王氏<lb/>
鬼餒兮䰟神罔徂餘慶在孫兮克孝克儒吁三世克復<lb/>
兮一念孚<lb/>
　　李廷重先隴詩<hi>有序</hi>
<pb n="KR4d0564_WYG_005-10b"/>
　李氏世居揚曽大父汝楫墓在江都常樂鄉漫鑿橋<lb/>
　之原大父邵棠祔焉大母周遭亂<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>平山西金匱之<lb/>
　原考秀成藏同軌鄉仙人溝之上妣王殁於戊申秋<lb/>
　七月明年旅葬吳縣石湖山之北汝楫子五可知者<lb/>
　邵棠也邵棠子二長秀實次秀成秀實子三長璹次<lb/>
　瑛次珎璹子曰達道秀成子四長璧次瑄次瑞次璋<lb/>
　璧子五曰恒曰錫曰剛曰貞曰載瑄子二曰晉曰升<lb/>
　璋子二曰益曰謙璧過予拜泣曰璧不幸洊罹兵變<lb/>
<pb n="KR4d0564_WYG_005-11a"/>
　自揚僑于蘓者十年載僑松者五年既未獲遷母櫬<lb/>
　旋故丘又懼世裔所自出塋兆之所在歳逺茫昧且<lb/>
　犬馬齒衰脫旦暮委道路則弟姪散仕四方者無所<lb/>
　考徵願有請予聞李氏素富殷薄有禄位於槥殣飯<lb/>
　飢衣寒藥疾義風行一門三葉迨璧廣問學而敦本<lb/>
　復若是乃為序其言貽之詩曰<lb/>
蓬累鷇食兮聖居<hi>一作尼</hi>墓始封兮識之嗟世季兮纍纍<lb/>
翳椔人也弗㤀兮矧阡有表埀鴻征無方烏訛靡定丘<lb/>
<pb n="KR4d0564_WYG_005-11b"/>
首謂仁受命斯正世治伊邇天塹匪限宿草馴兎孰云<lb/>
其晚<lb/>
　　皜皜客衣寄潁上康氏曹氏伯仲<lb/>
二麥油油淮圻如裯若翟若獐充庶士羞伯也謂何畋<lb/>
須于秋弋亦匪我優五榖貿貿淮甸如綉若兎若鶬登<lb/>
百職豆仲也謂何須冬以狩兮亦莫我彀維物有殖維<lb/>
心有惻馳馬走狗祗益狂癖矧伯仲氏皜皜客衣𢋫歌<lb/>
月中勸酬落暉弗詭弗隨樂哉㤀歸<lb/>
<pb n="KR4d0564_WYG_005-12a"/>
　　夀晚潭一首時耆年作用自勉也<lb/>
竹石洞左潭水孔晦䵷蠙曳衣蔦木斾斾曜靈西駕始<lb/>
大輝明風休漪平龜曝魚行天其頃朝降于晡暮晬然<lb/>
飛霞顔若為駐擁腫櫟樗同一春秋聖貴聞道夷俟奚<lb/>
<hi>一作是</hi>尤維行維果維徳維育言非自文潭實予勗<lb/>
　　宻室一首<lb/>
中林有室小僅容膝匪膝是容于心于宻異彼馬牛奔<lb/>
靮蹶韁燕坐之頃泰山毫芒毫芒尚無須静學至渾焉<lb/>
<pb n="KR4d0564_WYG_005-12b"/>
天真泊然世味聖人同仁不<hi>一作否</hi>生藩籬非予獨善退<lb/>
藏維時<lb/>
　　感衷四首<lb/>
宋祖受周禪規模邁漢唐濓溪遡道統廬陵應文昌四<lb/>
嶽氣廓開二南風丕揚斯民躋夀域昆蟲被餘光禮容<lb/>
備毫髪天用啟後王奈何至元治首繼金源亡<lb/>
乾坤秉隂陽埀星竅山川圖書肇人文禮樂徐開宣王<lb/>
霸迭興夏熢燧紛横邊琴製自有虞遺響何眇綿朔風<lb/>
<pb n="KR4d0564_WYG_005-13a"/>
日云凉及此遂絶弦卓哉元魏髙後世疇比肩<lb/>
獨立望大荒白日淪照地驕<hi>闕</hi>衆馬驤怳惚流雲駟施<lb/>
之青絲絡被以黄金轡或空冀北羣間有河洛志蓬蒿<lb/>
長益肥苜蓿凋復稀生氣殆消竭何當馬知歸<lb/>
陸機賦狹斜劉琨詠扶風見幾詎不早卒斃豺虎叢私<lb/>
慕仲公理<hi>一作長統</hi>兼愛左太冲樂志洎招隠逸思邁雲鴻<lb/>
乾坤亂常多賢達命固窮由來商顔饑及見咸陽烽<lb/>
　　題俞東岡六有齋<lb/>
<pb n="KR4d0564_WYG_005-13b"/>
隠居古善人中歳稅塵鞅座陳五經傳<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>揭六有㮄儼<lb/>
若上帝臨於焉岱宗仰昕曛貴循度瞬息戒或罔賔師<lb/>
臯比擁兒孫蚌珠朗將見一家學鄉術春浃盎世方騖<lb/>
虚逺俗復競浮奬不圖窺横渠葦航排風上予嗟清流<lb/>
輩既悼八㕑黨何階名教間浩然獨還往月林函疎影<lb/>
溪嶼臻灝爽良覯匪後遲朋酒置犠象<lb/>
　　素節堂詩<hi>有序</hi>
　素節堂詩為髙州劉宏母夫人作也夫人㢘姓思蘭<lb/>
<pb n="KR4d0564_WYG_005-14a"/>
　名始良人克憲公以父諱道中憲使廕累遷西臺御<lb/>
　史遭亂相望數千里外而夫人自儀真涉大江避地<lb/>
　呉下時宏甫六歳氷檗自持教宏業詩書呉藩不守<lb/>
　宏買田海鄉舁夫人就養予舊與宏之先兄判樞交<lb/>
　㝡稔至是以通家好邀予遇焉堂適成庭梅盛花酒<lb/>
　半拜請<hi>一作而</hi>曰堂未名敢請予曰以夫人懿行宜名<lb/>
　素節之堂遂書置巻首贅詩云<lb/>
孤根上春梅下有磥砢石髙堂道冠帔徘徊暮雲碧石<lb/>
<pb n="KR4d0564_WYG_005-14b"/>
含望夫情梅結晚歳盟氷花影石面箇箇月華清婉愉<lb/>
綵服郎昔日錦褓嬰郎延客戾止借問母姓氏夫是劉<lb/>
西臺祖稱廉孟子試看南枝露恰似初源水二紀百劬<lb/>
勞<hi>一作艱</hi>諸孫聯珮環青驄北從狩應過玉門關<lb/>
　　留别張員外彦升<lb/>
虞棄百里奚齊賴管夷吾由來楚國材實為晉所需世<lb/>
傳魏王寳僅有徑寸珠光照十二乘何益邦家圖客遊<lb/>
東呉間行李筆硯俱登髙日作賦自比古大夫青青榛<lb/>
<pb n="KR4d0564_WYG_005-15a"/>
棘蠅或止几席隅秋蒸露不霜稚子候驪駒少微芒色<lb/>
正中天月同衢長嘯謝徐庶士元非鳳雛<lb/>
　　題心覺元上人觀露軒<lb/>
上人吾隣<hi>一作鄉</hi>人趺坐中竺嶺澹然觀朝露月落萬籟<lb/>
静豐林始如沐萎萃<hi>一作草</hi>颯以冷石牀仰嵌竇餘滴下<lb/>
微影世皆汩塵勞天或示短景忘言理深詣收視妙獨<lb/>
領茂陵和玉屑<hi>一作凄清蟬暫吸</hi>有愐鶴知警雲深粥魚鳴<lb/>
盂鉢躬自整<lb/>
<pb n="KR4d0564_WYG_005-15b"/>
　　題姚實甫遷葬事後<hi>有序</hi>
　姚本汴巨室属靖康之難徙吳咸復仕顯至有元海<lb/>
　鹽學諭君少即孤家始衰微因贅華亭彭氏實甫其<lb/>
　冡子既粗植門閥而先隴歳悠略無聞乃日夕惕厲<lb/>
　皇皇然汲汲然咨諸婣舊而物色之延祐甲寅春抵<lb/>
　越首賴𤣥妙袁鍊師指示下九里祖妣周氏墓踰明<lb/>
　年於所廬載獲畫像五泰定甲子尋次餘杭之咸林<lb/>
　丘地則為族黨鬻四顧榛篠又幸山人施姓質以曽<lb/>
<pb n="KR4d0564_WYG_005-16a"/>
　祖承宣公曽妣劉氏葬所在繼叩古蕩僧舍并得祖<lb/>
　保義公之骼函由是悉遷余山之隂元統初考妣殁<lb/>
　遂祔藏焉夫以先世諸遺靈散滯客土莫之宗依而<lb/>
　十數年圖囘經營乃獲安妥於斯迄今四十餘載實<lb/>
　甫夀已八袠尚懼來者弗克遵所志而益惟先隴往<lb/>
　轍之或蹈故著訓俾永戒儆於乎實甫可謂賢孝也<lb/>
　已承宣諱日起保義諱鎔學諭諱仁榮實甫名碩號<lb/>
　西疇負材猶弗仕子二禎泳咸讀書兵後予過焉徘<lb/>
<pb n="KR4d0564_WYG_005-16b"/>
　徊霜厓風林之下實甫泫然流涕以紀詠請義不得<lb/>
　辭因序其槩綴以詩曰<lb/>
郊畋弗射麛野乳猶名虎吁哉孰無生生焉詎無祖周<lb/>
基肇孔艱大雅莫殫數王風一淪變民俗日呰窳梟也<lb/>
前後巢顧影徒踽踽有美西疇翁孝軌克循古先隴曠<lb/>
隔世雙涕痛零雨蚤夜卼寐興乾坤跼仰俯越水上輕<lb/>
舸咸林艾藂莽窮搜導癯仙㫄詢得覡父遺骸幾孤露<lb/>
寸心百勞苦一旦暢幽鬱羣隂翕和煦巋巋四尺墓秩<lb/>
<pb n="KR4d0564_WYG_005-17a"/>
秩佘北岵劍佩儼丹青牲羞苾鉶簠凄其焄蒿達允矣<lb/>
精爽聚爝然既死灰系延絶埀縷實大聲必渢氣蒸澤<lb/>
斯溥翁用享期頤子復膺福祜于時多不弔異物走旁<lb/>
午巢焚蘇臺烏凍羈紇干羽爾松何丸丸落日予為撫<lb/>
江天雲彌極霜厓石森𥪡<lb/>
　　夢觀閭元賔<hi>有序</hi>
　元賔乃綽羅御史之母弟也始御史直衛英皇時以<lb/>
　父宣慰公廕讓累官監杭郡三年報政而中外亂雖<lb/>
<pb n="KR4d0564_WYG_005-17b"/>
　累遷仕意泊矣至正丁未秋九月吳藩為明兵所破<lb/>
　故官例徵庸元賔至則歎曰國危身虜尚有頭戴南<lb/>
　冠耶遂經死平生善書詩治蹟多可稱焉詩曰<lb/>
老存平生懷數夢忠良士大者為列星小者為厲鬼元<lb/>
賔髙昌胄氣幹岳𡻭㠑始如月闖門既猶風行水忘言<lb/>
異温序諒亦思故里隂陽剥西極江漢洶南紀乞憐毛<lb/>
羣中拭目歕死雉在官知苦晚狥國歎曷已鬱鬱舂陵<lb/>
作咄咄永和體琴鶴就淪亡髙樓笛誰倚<lb/>
<pb n="KR4d0564_WYG_005-18a"/>
　　梵隆羅漢為廣化寺道無二講師題<lb/>
應真將相姿云何與世逺時命殆齟齬㝠栖遂忘返麟<lb/>
洲水復淺螘磨日彌短花鳥春長年雲山不知晚<lb/>
　　題殊一原上人習静禪房<lb/>
霽虹跨飛梁二水滙祥澤僧堅菩薩行食衆業修白松<lb/>
隂地十柯三椽一菅席其徒兹習静灰念椔立脊肫肫<lb/>
鷄抱子亹亹龜存息徐徐月中庭湛湛天四碧大千入<lb/>
毫髪非住尚何適自得何可云人胡苦蠅役<lb/>
<pb n="KR4d0564_WYG_005-18b"/>
　　送簳山立侍者逺遊<lb/>
天台接雁蕩佛髻羅千峯萬石峭立壁儼若四果容青<lb/>
蓮出名藍練瀑懸長松樵漁與農賈雜沓仙人踪子持<lb/>
尺木桮欲盛百海龍霜降水且落中竺姑<hi>一作可</hi>過冬氷<lb/>
解羅刹江徑渡隻影從深雲蕨筍美<hi>一作雲深飛錫逺</hi>前嵐巾<lb/>
衲重暮棲忘虎隣曉劚避螘封諾師導禪學顗老指教<lb/>
宗益毋花錦香回首東<hi>一作思</hi>吳淞王播㑹載至慎叩闍<lb/>
黎鐘<lb/>
<pb n="KR4d0564_WYG_005-19a"/>
　　二烈詩<hi>有序</hi>
　義烏童徽母吳貴字良正同縣儒家女未笄歸徽父<lb/>
　師姑嗜醇酎家固貧必思力致之盡驩姑沾醉乃已<lb/>
　老而病滯下戊戌亂家人悉䑕竄呉獨侍側人呼曰<lb/>
　汝不愛頭乎吳曰吾頭豈不愛姑在妾將安之居無<lb/>
　何姑殁瀕葬㑹隣邑兵搆變四入殺人敓貨財哀號<lb/>
　聲相聞人勸如前言吳曰姑骸未入土妾就刃下死<lb/>
　不悔語畢撫棺長慟兵義釋之去卒克葬師痰疾每<lb/>
<pb n="KR4d0564_WYG_005-19b"/>
　發輒欲絶或丁盛寒呉躬然松肪伐氷作湯飲久不<lb/>
　倦越五年吳卒同郡宋公濓為誌墓烏傷里賈善妻<lb/>
　宋㜪金華人性沈黙寡言笑事舅姑無違禮事賈亦<lb/>
　甚謹家政一切身之不以煩賈賈因得為善士己亥<lb/>
　冬兵駐蘭溪賈擕㜪避入浦昜城竇山中鄉無賴乘<lb/>
　時亂肆掠俄突至勢且迫㜪懼侵已擲袖銀于地且<lb/>
　紿曰吾有珠若干藏近所乃脫身走投絶澗以死明<lb/>
　年郡守王宗顯為表墓立傳云徽一日奉予書一通<lb/>
<pb n="KR4d0564_WYG_005-20a"/>
　連誌傳二且曰徽娶宋氏女庸乞詩文併埀將來予<lb/>
　惟徽辭情懇至遂如其請<lb/>
風柔春月輝幾人百兩歸麗譙傳清漏芳園帶香闈魚<lb/>
魚藻波泳燕燕杏梁飛縁情豢養樂轉睇蔓露晞深山<lb/>
故家女釵荆澹衣苧姑病躬致漿兵臨命輕羽貞珉表<lb/>
令守遺墓式過旅洞溪爽氣合金婺耿光吐奢泆毋足<lb/>
嗤名節千世儀荈樹根裔壤本性移輒萎當階將離花<lb/>
為他媚韶姿二烈歌道逵奚翅規貿絲<lb/>
<pb n="KR4d0564_WYG_005-20b"/>
　　牡丹盛花因記靳利安總管言賀丞相惟一春帖<lb/>
　　詩有一門生二相獨樹發千花蓋牡丹也酒間遂<lb/>
　　述一首<lb/>
東風不成寒輕雲淡晴隂露朶曉殊重天香午彌深洛<lb/>
花入盈尺唐𤣥獨盲心迂思賀相第父老小車臨<lb/>
　　讀宋俞文蔚吹劍録一事有感<hi>有序上一一云文豹宋字    本有杭字</hi>
　吹劍録載括蒼梁民懷首倡民兵捍禦方臘有功郡<lb/>
　縣議上聞民懷不肯既得子名安世年十九登科民<lb/>
<pb n="KR4d0564_WYG_005-21a"/>
　懷以夀終鄉先達江朝宗挽曰四郊多戰壘一郡少<lb/>
　儒家氣槩劍三尺義方書五車野無人白骨門有子<lb/>
　青緺隂徳看桃李無言春自華安世字次張官至司<lb/>
　農丞廣西漕予竊感江隂東八鄉得免兵禍者再一<lb/>
　以壬辰冬一以丙申秋此人所共知出於予言已畧<lb/>
　見周侍御梧溪集序又秘書卿貢公題楊提學梧溪<lb/>
　子小傳後云梧下忘年友兵聞著義名片言回楚使<lb/>
　<hi>一作祲</hi>千里系周正奴返前州牧金辭巨室甥猶聞多<lb/>
<pb n="KR4d0564_WYG_005-21b"/>
　士感蘇學與常城蓋補書遺事罕有聞者今漫録民<lb/>
　懷序後非以安世望子而家全亂餘身老海上用自<lb/>
　慰幸焉耳詩曰<lb/>
酒熟臘中水叢梅春復深池臺萃幽勝泳飛自魚禽偶<lb/>
觀吹劍録遂賦懷梁吟大功不受賞清瑟有遺音相如<lb/>
漢名儒蜀檄甚秦金崍嵐廓雲間□梓餘蕭森千載一<lb/>
魯連全齊歸海潯<hi>先生自傳于此序此詩具見一斑宜録置巻首</hi>
　　趙善長山水<lb/>
<pb n="KR4d0564_WYG_005-22a"/>
畫師今趙原東吳諒無雙寸毫九鼎重烏獲力靡扛翠<lb/>
樹擁羽旂深崦敞雲囱參差見罍斚不無酒盈缸老山<lb/>
石黄色挿脚琉璃江隠若赤壁壘勢壓曹魏邦何當柔<lb/>
猛虎蛟鰐遂我降欠伸列仙厓嚏咳漁蠻矼<lb/>
　　曹雲西山水<lb/>
世治多福人時危多貴人貴人乃鬼朴福人真天民緬<lb/>
憶曹雲西生死太平辰髙秋下孤鶴想見英風神菀菀<lb/>
露攑間幽幽水石濵槳行甫里船角墊宗林巾往訪趙<lb/>
<pb n="KR4d0564_WYG_005-22b"/>
松雪滿載九峯春<hi>酒名</hi>斯圖作何年投筆為嘅呻池廢<lb/>
餘野鴇井渫揺青蘋<lb/>
　　奉覽龍井倡和什為曦南仲上人題<hi>有後序</hi>
竺源龍象國齊州鳳麟苑千齡始彚應匪惟晉陶逺維<lb/>
岳萃秀靈梅栁並清婉湖飲六綵虹磬殷疊翠巘悠然<lb/>
氷雪外缾錫簉軒冕藻章㜶蘓黄泉思湧叅辯間含棘<lb/>
林香時味御厨雋遺珠信僧寳了不見兵燹蒼寒境四<lb/>
寂手之不釋巻藤花墜來深松巢白雲偃<lb/>
<pb n="KR4d0564_WYG_005-23a"/>
　右鄧匪石虞道園二司業俞觀光先輩與澄湛堂<hi>闕</hi>
　無元齊天岸若季蘅四法師及匪石子衍同遊龍井<lb/>
　倡和之什後和者張晉公仲舉時為布衣未起實出<lb/>
　<hi>闕</hi>山村先生門徐則芝石虚谷方先生弟子也劉師<lb/>
　魯則鄜後月心先生之子顧仁甫陳守中王性存並<lb/>
　石塘胡先生之門人予聞之前進士錢唐錢思復云<lb/>
　因附見焉使來者知當時朝野人物之盛蓋不減蘇<lb/>
　黄叅辯諸公從遊之樂也夫湖山自吳越迨宋元數<lb/>
<pb n="KR4d0564_WYG_005-23b"/>
　百年形勝今鞠為墟莽緇素文墨淪棄何限曦尚寳<lb/>
　是巻哉曦湛堂曽孫<lb/>
　　信州靈山聞雲笑<hi>一作□</hi>錬師言石丈峯甚軒特因<lb/>
　　獻之<lb/>
靈山七十峯石丈壓中外吐納日月華傲兀風雨晦瑶<lb/>
草春巻髪蒼松寒蟠蓋無時丁甲朝空翠鏘劒珮師還<lb/>
笑其下引領増爽槩倒影一壁隂魚鳥並驚潰今兹天<lb/>
悔禍請為除敵愾東岱西青城相望孰為大坐令丫頭<lb/>
<pb n="KR4d0564_WYG_005-24a"/>
岩辟易失狐媚<lb/>
　　静坐林屋餘清洞有懷旭元明長老郭柏岩尊師<lb/>
老惟一切澹所恬静觀獨團蒲躬夏擕就石坐幽緑衝<lb/>
波魚拱立入草雉馴伏雨露詎子私物物幾並育鶴回<lb/>
緱嶺駕虎禁東林足髙踪何當偕及兹藜笋熟<lb/>
　　題陳子章先世所居剡源九曲圖後<hi>有序</hi>
　陳氏為奉化著姓粤自始祖棠在季唐使吳越遭中<lb/>
　國亂就吳越奉化尉卜居剡源鄉鄉介剡縣東距奉<lb/>
<pb n="KR4d0564_WYG_005-24b"/>
　化二舍羣山夾嵩溪溪發源大雷岩谷中一曲曰六<lb/>
　詒王右軍嘗宅是晉徵之凡六遺廟石研尚存二曲<lb/>
　曰黄沙水合奉化子文雅以濳學稱吳越忠懿王枉<lb/>
　駕顧之地因名蹕駐後文雅仕宋至殿中監三曲分<lb/>
　兩湖厓壁翠峭林壑繡錯有石幞頭狀而濶潭靚湜<lb/>
　魚巨細畢見號小盤谷焉臼坑石恠狀不一穴而深<lb/>
　者井若窪而露者臼若此四曲也五曲循蓮葉峯峙<lb/>
　三大石溪滸既而三峰挿雲一石室可坐數十百人<lb/>
<pb n="KR4d0564_WYG_005-25a"/>
　其上字二曰丹霞殆類朱書中闢一洞尤冥窈莫測<lb/>
　識即雲笈七籖所云丹霞赤穴之天者下乃陳文簡<lb/>
　公顯故第六曲茅渚則奉化公始築之所七曲㑹于<lb/>
　班溪八曲至于髙㠗于雪竇于公棠公棠者由孫興<lb/>
　公植棠而名於是九曲盡矣溪與山綿迤北東百餘<lb/>
　里直抵鄞江其佳隴膴田入陳氏十五六陳厯廿世<lb/>
　四百年族蔓衍四方實唐相夷行後至今昆仍多才<lb/>
　徳若朴其一也朴文簡公六世孫祖祕監著負直節<lb/>
<pb n="KR4d0564_WYG_005-25b"/>
　賈似道忌之遂弗仕伯父深沆洽與父泌並仕元儒<lb/>
　學官詎非山川所鍾造徳澤所深厚而得蕃且久耶<lb/>
　朴字子章於逢㝡友善遭世運屯歸畊願阻因道地<lb/>
　里家世特詳俾序詠圖後以攄孝衷云耳詩曰<lb/>
慶門日滋徳後昆代承儒匪惟守成緒將以宏前模三<lb/>
辰迭晦韜羣雄相剪屠始甘缾居井中駭矢脫弧矧復<lb/>
喪亂綿常與憂患俱葵葉衛本根鳥悲戀故都東風幾<lb/>
變栁落景尋照榆青山在在佳白雲悠悠孤金石保遺<lb/>
<pb n="KR4d0564_WYG_005-26a"/>
體詩書傳阿符予交二十霜情誼骨肉踰思釀栗里秫<lb/>
各厭松江菰載舟剡源圖重為吾道吁<lb/>
　　覽安東俞郎中詞翰為其子鎡鑑題<lb/>
軒軒吾故人不見十餘載雖無田園歸而有篇翰在長<lb/>
星彗朔野鉅水王淮海杖策投青齊郎署旦惟待華亭<lb/>
唳寉逺終焉同一嘅草春還萋萋雲午亦靄靄雙駒幽<lb/>
林下迥露五花采何必山公託孝行鑒真宰<lb/>
　　寄題歐陽文公所撰前侍御周公伯琦曽妣方氏<lb/>
<pb n="KR4d0564_WYG_005-26b"/>
　　宋封安人元贈鄱陽縣君墓道碑銘<hi>有序</hi>
　方氏浮梁素封之家也縣君性夙慧通書記女紅皆<lb/>
　不習而能既笄擇配遂歸番昜周進士灼克奉舅姑<lb/>
　謹宗祀嚴饋職進士以文聲多致賔客好治具用或<lb/>
　不繼縣君每質貸應所須嘉定中進士年三十六貢<lb/>
　于鄉尋卒縣君三十餘一子生五周星一女又少<hi>一本</hi>
　<hi>有其兄二字</hi>二齡進士之父廸功府君尚在而耄哭子不<lb/>
　復理家事踰七年卒先疇幾何不為其强宗所牟敓<lb/>
<pb n="KR4d0564_WYG_005-27a"/>
　縣君清儉勤苦堅自卓立恒躬機織子女啼飢則下<lb/>
　機哺乳訖又織如初暑寒蚤暮治生不輟厯廿餘年<lb/>
　撙積嬴羡教子娶婦且治其女歸歳歉穀踊視己所<lb/>
　儲可以旁及即閷價并制其多寡咸使沾飫里人徳<lb/>
　焉子垕刻志問學以才氣自奮年壯連舉明經為時<lb/>
　巨公所推敬淳祐丙午免解遇明堂恩封母安人咸<lb/>
　淳甲戌登進士第明年為徳祐改元宋事已亟天兵<lb/>
　圍饒守臣唐公震偕江文忠公萬里城守縣君母子<lb/>
<pb n="KR4d0564_WYG_005-27b"/>
　入保郡城俄疾卒夀八十二倉卒不能棺文忠雅善<lb/>
　垕贈美檟又哭奠之如母治命毋用金玉歛饒陷環<lb/>
　城墓皆發獨縣君殯無恙至元二十三年春徙殯浮<lb/>
　梁之湖田鳳池山至正辛巳以授經郎階六品曽孫<lb/>
　伯琦請于朝上特寵之乃以孫集賢待制應極五品<lb/>
　秩推恩追封番昜縣君是年翰林學士歐陽𤣥銘其<lb/>
　墓道碑曰縣君殁年宋已殆揆厥初生迄聖代其間<lb/>
　一百五十載有形斯世靡不壞所不能壞節與槩周<lb/>
<pb n="KR4d0564_WYG_005-28a"/>
　氏不絶憗如帶一婦人力俾昌大蟬聯簮纓至未艾<lb/>
　祖父齎志日益邁惟爾曽孫富修能天光下燭朗幽<lb/>
　僾造物章善不可蓋太史勒銘紀其㝡一言以蔽曰<lb/>
　有待至是呉城破後時公致仕五年矣將盡室歸番<lb/>
　也以書連歐陽公所誌徵詩且曰幸附梧溪集傳焉<lb/>
　逢竊嘗感公贊先子庫使家訓母氏李賢行微以報<lb/>
　效今承兹命義何敢辭敬敘而詩曰<lb/>
嘗觀瀧岡表西江月同耿兹讀鳯山碑畨湖天與永夫<lb/>
<pb n="KR4d0564_WYG_005-28b"/>
人夙秀慧猶玉潔珠冏琴瑟彌和樂枕席遽孤冷訓兒<lb/>
儒登第奉姑孝稱境勤勤寒機梭縷縷露甃綆駸駸鬒<lb/>
雲變斜日幾弔影夀終殯吉壤了不見兵梗姜嫄昌有<lb/>
姬宜爾後彪炳恩榮兩朝被操行百世景曽孫古端公<lb/>
五載謝朝請金湯夢震慴松檟思悲哽吳藩墮乆戰憗<lb/>
遺由天幸尚荷揚淑靈歸帆鰐魚静<lb/>
　　同楊道孚孫大年遊龍江寺觀宋家<hi>一作㝡</hi>法華碑<lb/>
潭泉滌煩悁凉風洒絺服間持長柄麈步繞東林竹宻<lb/>
<pb n="KR4d0564_WYG_005-29a"/>
含松蔦青迴帶川苔緑蓮花古石座昔者踞白足義天<lb/>
日月朗法席龍象蹴烈士漢沈光異事碑隂錄渙然兹<lb/>
氷釋鬱矣乆蝸縮同鄉厭辟地庶以縱游矚<lb/>
　　尋李景元醉眠亭故基既觀米元章所書塔碑<lb/>
落葉風日暮驚鴻關河夕聊托髙世情獨訪先賢跡涓<lb/>
涓張翰酒翛翛阮孚屐還念避世朋投詩慰孤寂<lb/>
　　題方徳玉提舉先隴瑞芝巻<hi>有序</hi>
　徳玉名廷瑾其先本河南人以武入官扈髙宗渡江<lb/>
<pb n="KR4d0564_WYG_005-29b"/>
　遂家臨安至六世祖茂榮昭慶軍承宣使生椿年榮<lb/>
　州防禦使生待舉恩州團練使生好問殿前都指揮<lb/>
　使判太醫局生中廣東提刑亦判醫生壽孫仕元廣<lb/>
　平路醫學教授咸葬龍井之方山其地負金鐘靈石<lb/>
　粹淑氣實萃焉至正二十三年夏四月芝一本産指<lb/>
　揮墓厲莫勉為誌廷瑾廣平子也由世業累遷江浙<lb/>
　醫學提舉過予客樓有請因序而詩曰<lb/>
<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼金鐘山迤靡靈石原七世二百稔一夕芝秀繁恒<lb/>
<pb n="KR4d0564_WYG_005-30a"/>
心暢條葉武徳培本根華滋承珠瀣暖艷迎丹暾髙廕<lb/>
山上松㫄映石間蓀泉關<hi>一作闥</hi>久深閟玉氣逾清温盛<lb/>
事紀里儒嘉祥萃雲孫李陵諝闊疏單師蹂戎蕃敗降<lb/>
族致夷實階秦將門水樓動反照風蒲翳漁村京觀方<lb/>
塿然静言思岐軒斯民續命脉萬古春乾坤<lb/>
　　寄贈盧宜興希文名僧孺祖淇河南參政父景盤<lb/>
　　陽總管叔摯翰林待制<lb/>
昆侖秀磅礴厥産皆玉璧孔林植材榦後彫貴松栢盧<lb/>
<pb n="KR4d0564_WYG_005-30b"/>
侯澶淵英氣節金礦敵累遷義興守百里涵春澤鄒魯<lb/>
聲教被荆楚風俗易中更國務殷募壯親破賊<hi>謂壬辰冬</hi>蛟<lb/>
潭日澂碧<hi>闕</hi>　帶桑麥後來二漂沸具區先盪激寸地<lb/>
銜犬牙四顧心獨赤夙駕放衙叅露香對紫極蕭條土<lb/>
著户効死仍戮力復覩司𨽻章遂謝廷尉客野馬飛空<lb/>
廐水鶴巢荒宅邂逅傷亂離慷慨數向昔妙年直中書<lb/>
天威違只尺花明太液午月朗未央夕鞘鳴慶雲擁鶯<lb/>
歇清漏滴后皇不愛寳累若咸率職大父與叔父竹帛<lb/>
<pb n="KR4d0564_WYG_005-31a"/>
映翰墨籍甚先府君八郡收殊蹟一門萃忠孝三世遺<lb/>
清白蹇予晚交好盡負崖谷僻跡忝王君公夢逺劉𤣥<lb/>
徳依依尚方劍戀戀陶侃甓時當天心回缾酒思對瀝<lb/>
馮唐元晚遇賈誼曽前席熙陽釋沍寒梅栁各有色願<lb/>
言副深期再舉扶揺翼<lb/>
　　讀余季女懷其夫水宗道詩<hi>有序</hi>
　予友賴良言鄉人余季女台州臨海儒家息也有容<lb/>
　徳善属文當元盛時贅同郡水宗道甫踰月水具見<lb/>
<pb n="KR4d0564_WYG_005-31b"/>
　余才過<hi>一作邁</hi>栁絮學不彼若輒辭歸閉門讀書久不<lb/>
　返余取次裁九章招之水卒不赴及余病且死水夢<lb/>
　余訣別曰某委蛻矣子盍送我既訃至今存五章其<lb/>
　首章曰妾誰怨兮薄命一氣孔神兮化生若甑春山<lb/>
　媚兮秋水淨秉貞潔兮妾之性聊復歌兮遣興二章<lb/>
　曰夜夢兮食梨命靈氛兮與予占之曰行道兮遲遲<lb/>
　歛角枕兮粲如風動帷兮心而悲三章曰雲黯黯兮<lb/>
　雪飛棘夫子介兮如石苦復留兮不得望平原兮太<lb/>
<pb n="KR4d0564_WYG_005-32a"/>
　息涕泗橫兮沾臆四章曰送子去兮春樹青望子來<lb/>
　兮秋樹零樹有枝兮枝有英我胡為兮㷀㷀子在此兮<lb/>
　山城五章曰織女兮牛郎豈謂化兮為參商欲往度<lb/>
　兮河無梁霜露侵襲兮病偃在牀嗟嗟夫子兮誰與<lb/>
　縫裳良以余生而淑敏不得于夫死而心聲託宣于世<lb/>
　不亦幸乎因如良請而系以詩曰<lb/>
鴻鳥常分飛雎鳩無匹扂牛女永相望何但人間姝郎<lb/>
情澹琴瑟郎志敦詩書期攬日月光下照薄命軀雲衢<lb/>
<pb n="KR4d0564_WYG_005-32b"/>
諒髙逺霜露歳忽除思紉逢掖衣數振將迎琚豈謂朱<lb/>
陳邈乃至秦越如庭芳栖熠燿堦苔上䗂蝓疾缺大丹<lb/>
起神隨清漏徂九章極擬騷猶蜩蛻塵區鄙哉白頭吟<lb/>
文園歡若初團扇詠信美長信燈同孤暌合數繫天不<lb/>
繫才與愚藳砧茍富貴同穴義毋渝<lb/>
　　沈一中為修秋堂風露琴先寄八句期過最閒園<lb/>
　　館<lb/>
一日焦尾脫千<hi>一作十</hi>年孤鳯喑忻遭運斤手妙得斵輪<lb/>
<pb n="KR4d0564_WYG_005-33a"/>
心溪館茗烟薄石床蘿月深擕之肯枉過側耳陽春音<lb/>
　　贈雲外道者靈保治中<hi>有序</hi>
　予過吳江洞真觀黄碧岩丹房㑹雲外道者曰珠展<lb/>
　氏名靈保字祐<hi>一作祐</hi>之嘗為鎮南王長史統騎兵五<lb/>
　百人征汝蔡妖黨以功聞賜金幣上尊陞司馬至正<lb/>
　十六年三月長鎗軍帥張鑑叛據揚州王退駐淮安<lb/>
　時憲使楮布哈拒冦趙負城胡陳寨首䑕兩間靈保<lb/>
　說胡誘獲趙人畜千百計既飢軍民相食數求老張<lb/>
<pb n="KR4d0564_WYG_005-33b"/>
　平章援不為應復將王命間道走京師告危急狀大<lb/>
　臣嘉授濟南路治中議督諸部救十月城陷布哈抗<lb/>
　敵死王被執逾月不屈妃某偕水死焉靈保得王凶<lb/>
　聞由海趨浙遂寄跡老氏蓋數年矣與之交旬日意<lb/>
　氣殆欲相從于閬風之上者因壯其前髙其後序而<lb/>
　詩曰<lb/>
菲衣麻屩今道者元是親王右司馬雪尾羔羊蒸瓠肥<lb/>
金盤露酒明河瀉主畫才優彤邸間督戰功收霍丘下<lb/>
<pb n="KR4d0564_WYG_005-34a"/>
濟南別駕本遥授誓欲勤王清草野先時張鑑叛揚州<lb/>
孤軍退在籌邊樓老張平章擁精銳間道蠟書躬逺投<lb/>
近郊雖順等狼子千里横亘長淮鰌鵠形徒志牛後熱<lb/>
龍種竟逐鴟夷浮申胥血淚霽雲鏃落景荒寒影慘獨<lb/>
去燕留吳百腄肚蘇臺又復遊麋鹿三萬頃湖七十峯<lb/>
一笻一篷娱老足胎禽將雛桐白華遇我黄石仙翁家<lb/>
蘂珠真經口暗誦滿月淡暈天東霞來者玩迅電往者<lb/>
歎逝水擬招安期生更拉偓佺子閬風共楫長𤓰姑試<lb/>
<pb n="KR4d0564_WYG_005-34b"/>
問蓬萊清淺還有幾<lb/>
　　覽宋幽嶺巡檢史公官誥為其十世孫女懿題<hi>有序</hi>
　公諱某鄭州良家子也勇而善騎射初川陜宣撫處<lb/>
　置使司試進義副尉㑹金人深入遂補職戍關隘輒<lb/>
　以能聞川陜不守公隨師單外擢下班祗應紹興二<lb/>
　年都肄著勞改進義校尉髙宗駐蹕臨安徴扈駕遷<lb/>
　進武校尉劉猊起草竊公計伏大黄殪所乗馬将跡<lb/>
　捕之調役淮西至則陷堅攖銳率先士伍累陞㪟武<lb/>
<pb n="KR4d0564_WYG_005-35a"/>
　郎時遐僻憸民胥煽暴掠公引老乞自效朝廷由是<lb/>
　出為湖州安吉縣幽嶺巡檢凡數年萑澤政修夜户<lb/>
　至不閉乾道三年冬十一月郊祀大赦以恩贈父宥<lb/>
　忠訓郎未幾卒子姓遂家焉後八世孫昭富饒始徙<lb/>
　松生文徳讀書好義生子翱<hi>一作翔</hi>女即懿配張守中<lb/>
　予友也詩曰<lb/>
諸生張雷忽我造恭呈十世外祖誥且云母氏徵紀述<lb/>
風來如哀竹如譟一身是膽心匪粗角弓二石丈二殳<lb/>
<pb n="KR4d0564_WYG_005-35b"/>
掄材虎落假五百注視鹿柵空千夫陜氛障日川溢野<lb/>
隨師單外與頓舍殿前徵扈南渡龍草間掩殺横行馬<lb/>
金人踰淮數攖銳髪短宵長言輒涕甫忻幽嶺長厖氂<lb/>
竟卧寒雲歛猿臂君不見安吉山開天兩目塋直龍驤<lb/>
劍光燭梨花縞白薤葉青杜鵑弗為英魂哭夏畦馬醫<lb/>
鬼有祭幾多徳不稱位昆無續我招以歌酧以巵酒魂<lb/>
久屈蠖伸維時於乎女孫亦足輝門<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>女孫亦足廣孝<lb/>
思<lb/>
<pb n="KR4d0564_WYG_005-36a"/>
　　題鳯山時思寺寧無為講師所藏嘉定己巳厯後<lb/>
前朝統天厯一本寧師裝潢藏益謹陵墟社屋埀百年<lb/>
恩澤在人元未冺當年君臣茍安計士馬逡巡畧無氣<lb/>
讜言幸斥侂胄黨儒林爭覩文公謚牢落乾坤又此時<lb/>
衣冠不競曷勝悲春頒鳯紀難再得泚筆龍池寫秋色<lb/>
　　海陵袁智周佩刀歌<hi>有序</hi>
　智周字濟道善醫世為丁溪鹵户至正間父不受户<lb/>
　甲非辱死智誓復讐隂佩刀伺閒便凡六年甲為人<lb/>
<pb n="KR4d0564_WYG_005-36b"/>
　所害既亂有司禁持兵者刀棄之䢴溝其終天鉅痛則<lb/>
　無時釋焉儒先争唁以文予作佩刀歌云<lb/>
鹵豪煑海地沸蒸忽報孝子蒼天崩披髪誓雲雨若譍<lb/>
百金一片隂壑氷六年泣血絳雲<hi>一作雪</hi>凝悲風凄凄常<lb/>
夜興妖狐戴髏鬼物馮含沙射干左右肱陸阻習坎渡<lb/>
阻淜歕歌獨漉氣填膺刀亦汝知龍梭騰神鋒寒芒鐔<lb/>
威稜仰號彼蒼奚瞢瞢斯須間隙不可乘坐令骨立枯<lb/>
厓藤墓廬青冷松明燈矧有母老髽鬅鬙破涕為笑躬<lb/>
<pb n="KR4d0564_WYG_005-37a"/>
豆豋無何仇家死棘矜臭肉厭飫蚋與蠅天其假手俾<lb/>
世懲人生五倫首父子復讐義昭春秋禮見遺刑書著<lb/>
諸史宗元議足埀千祀倒行逆施伍員恥舞陽吉翂同<lb/>
轍軌老涉遲鈍幼超偉固闗時命非偶爾嗟卿避兵家<lb/>
轉徙事往行存宜繕紀酴醿花香鯉揺尾曜然寉行過<lb/>
客邸欲言復吞鬢颯耳<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>
                    <graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>猶嬰慕焉已酒酣問刀首<lb/>
如匕忍歸武庫投䢴水水收烟消淨霜葦電光霍霍無<lb/>
時起安得河伯以鐏授烈士來丹積寃同一灑<hi>來丹出列子</hi>
<pb n="KR4d0564_WYG_005-37b"/>
　　哀張生處道<hi>有序</hi>
　淮人陷松生時營禄養于杭還省不可得行泣道左<lb/>
　適某帥戍嘉興即馬下跪白故帥納焉從次茶院夜<lb/>
　遇襲兵害<lb/>
松江二月吹淮塵彷徨道左<hi>作泣</hi>髙堂親側身以歸或得<lb/>
計赤眉曽全蔡順志託生寄死將軍義襲兵卒臨孝子<lb/>
斃一雌現妖蟇羣雄鬭長蛇羊棗隕實萱鏟芽風驚雨<lb/>
啼白脰鴉世罹亂殃子獨無嗟<lb/>
<pb n="KR4d0564_WYG_005-38a"/>
　　申之水三章題季子廟<hi>有序</hi>
　廟在申港大阜上去阜二十餘歩有田二畝名池子<lb/>
　區相傳吕舍人花園也吕氏宋末官閣門舍人方治<lb/>
　園時夜夢神人告曰吾吳季子也汝將鑿池處吾實<lb/>
　葬焉汝能止鑿吾令汝世富貴不然將絶汝世吕不<lb/>
　之信明鑿池及土深見巨首圍五尺許始驚絶亟移瘞<lb/>
　今廟後己而吕氏貧喪果無後地主王明老嘗記以<lb/>
　詩至正戊子予躬謁廟下因感其事為賦申之水三<lb/>
<pb n="KR4d0564_WYG_005-38b"/>
　章用追弔云<lb/>
申之水黄瀰瀰上流孔湜言薦君子城過百雉地千里<lb/>
髙視雲霄同弊屣至徳餘風振隤靡嗚呼殁也諒若休<lb/>
惡戚戚髑髏延陵露白黍載秋<lb/>
申之水瀰瀰黄言載薦之采蘋盈裳昔者奉使聘上國<lb/>
腰下寒芒劍三尺心許徐君終不易嗚呼殁也諒速朽<lb/>
髑髏胡為有羸得草萋燐夜走<lb/>
申之水達于江巵酒載崇焱車來降素王轍跡絶南紀<lb/>
<pb n="KR4d0564_WYG_005-39a"/>
十大籕書日星暐髙名將同天壤毁嗚呼達人道與徒<lb/>
靈剡剡其俱劍池水赤虎亦徂<lb/>
　　題邢三姑廟<lb/>
祖龍之世邢三姑事蹟缺載鬼董狐相傳有功澱山湖<lb/>
百媪畚鍤當先驅<hi>地有百婆橋</hi>至今雕櫳映銅鋪祈祥弭患<lb/>
無日無我嘗舴艋駕𦕈軀遡風遥禱輙感孚幾年思報<lb/>
報以詩<hi>一作欲殊</hi>身寢衰病思<hi>一作詩</hi>澁枯兹夕天倒白玉壺<lb/>
初月迥朗長庚孤蒼蒼澹烟歛平蕪氷姨水仙率啟途<lb/>
<pb n="KR4d0564_WYG_005-39b"/>
異氛馞馞掠鷗漵妙音殷殷來鸞衢袿衣絳縁仿佛見<lb/>
采旄桂旗恍惚俱若將有意遺珮珠翛焉而臨倐爾徂<lb/>
坡陀肅入一嫗巫亦望文士如韓蘓二公湘廬神匪誣<lb/>
私恨不至呉東隅汞池盗摸金鴈鳧馳道海齧餘萑蒲<lb/>
長城隂靈夜哭天毛女來客猶避趨粲哉三姑應星漢<lb/>
<hi>一作須</hi>啖芝四皓隠徳符四皓一出名漢都孰愈萬祀澤<lb/>
誕敷邀與造化長為徒<lb/>
　　贈李隠居廷重<lb/>
<pb n="KR4d0564_WYG_005-40a"/>
李隠居生不願揚州寉老不願傳舍魚鳯凰崦西丈室<lb/>
廬瓮儲厚酒盤嘉葅小宗避亂忍墮祭義方教兒猶買<lb/>
書畊存寸田藥在籠杖策古道玫為琚長林送籟虎跡<lb/>
逺澹雲涵澗鷗巢虚奈何獨遊揺落餘李隠居小寒大<lb/>
雪歳且除鶯辰好伺山人車山人亦與世久疏<lb/>
　　完哲清卿宣慰寄玉佩環環後被盗追述一首<lb/>
古人佩玉不去體涵養性情非事靡粟蠶名義本衣食<lb/>
雲霞象文藻鑑徳將軍寄來玉三色金源大臣曽寳惜<lb/>
<pb n="KR4d0564_WYG_005-40b"/>
紫葡萄覆雙狻猊宣齗露爪相狎嬉黄猊下視威若怒<lb/>
青猊仆仰如知懼當時流習制度䟽匠氏矜能毛髪具<lb/>
我加帶束躬采薪兒童笑倒老父嗔雕螭盤繡珠飾巾<lb/>
鵠觜宫靴方稱珍君不見玉魚殉葬亦歸盗歌詩永識<lb/>
將軍好<lb/>
　　唐昭儀李漸榮辭<lb/>
日繫包桑地𤓰剖宫闈去尺非唐有庭春草合車斷音<lb/>
黍備昭儀奉巵酒御香紫袖纎埀手載拜載祝南山夀<lb/>
<pb n="KR4d0564_WYG_005-41a"/>
龍須席展蓮炬移狼角斬天豨突牖不辭隕命同君后<lb/>
女三禍前妾忠後無人為語巢賊奴莫使兒知環柱走<lb/>
　　宋婉容王氏辭<hi>有引</hi>
　徽宗北入四太子請王婉容妻尼瑪哈子上遣之婉容<lb/>
　大哭曰何忍一身事兩主就輿中奪刀自刎死太子<lb/>
　歎異擇地葬之且為立碑曰貞婦冡事載括蒼俞文<lb/>
　豹吹劍録<lb/>
二宫有警無嚴蹕賤妾徒為厮養匹假如青塜向黄昏<lb/>
<pb n="KR4d0564_WYG_005-41b"/>
不若金刀照白日血濡一縷願隨終烟沙漫漫霜雪容<lb/>
令人想見旌貞石氣敵雙髙湖上峯<lb/>
　　覽曹架閣祖平章畫像父河中府君死蹟<hi>有序</hi>
　平章諱立大同懷仁縣人材器剛方獲侍武宗濳邸<lb/>
　既國族不靖北征有功帝即位授浙省左丞厯䑓<lb/>
　中丞中書平章宣政院使薨府君諱觀起<hi>一本有身字</hi>中<lb/>
　書直舍内藏使出知浮梁州㑹徽冦入浮梁率義壯<lb/>
　巷戰死詔贈中順大夫河中府知府爵譙國郡伯架<lb/>
<pb n="KR4d0564_WYG_005-42a"/>
　閣名莊自中外亂野處餘二十年至是宴予別業奉<lb/>
　平章畫像府君死蹟拜請文予嘉莊孝謹且聞客朱<lb/>
　員外言天厯初東南飢重臣恬樂燕安民獨羅訴平<lb/>
　章馬首大發廩賑之併録而系以詩曰<lb/>
前朝衛霍許史門如市如沸今荒村老夫散跡江海上<lb/>
目豁心快平章孫平章武宗潜邸日灑埽月窟安天根<lb/>
帳下虎牙嚴校尉道周鵠杖荷生恩劍鋒差差練光冷<lb/>
畫像凛凛英氣存中書直舍乃冡子精金美玉聯弟昆<lb/>
<pb n="KR4d0564_WYG_005-42b"/>
雪消秀出北臺翠雨過沙走長河渾醉看暮獵縹半臂<lb/>
躬扶春犂朱兩轓浮梁力戰死民社譙伯寵褒來帝閽遂<lb/>
令賣國<hi>闕</hi>郎等喘汗俯愧聞風奔傳曰仁者必有後況<lb/>
復忠節名乾坤將軍曹霸舊為庶孫也毁冕甘丘園菜<lb/>
無盗跡栁罷髠鵝鷖唼唼桃花源獨扉板白東瞰鹵九<lb/>
關雲紫西浮崑二雛犀角殊厖敦所衣尚是繡芷蕁<hi>一作</hi>
<hi>蓀</hi>騁燕鳴岐蓋未易量也落日載舉雙犧尊<lb/>
　　夜過蒼墩江隠居<lb/>
<pb n="KR4d0564_WYG_005-43a"/>
白茅蕭蕭風色昏歸人自語烟際村我騎蹇驢童抱尊<lb/>
記得君家忘却門徑穿竹入背江路傍是梁朝敬宗墓<lb/>
月中對寉吹洞簫露水<hi>作葉</hi>琤然落髙樹<lb/>
　　崔白百雁圖為宣城黄宜之題<lb/>
老愚離羣影久孤客來笑示百雁圖揩眵試數失兩个<lb/>
莫喻畫意翻令吁得非長門報秋使或是大窖傳書奴<lb/>
不然一舉千里髙鴻俱其餘淟汨碌瑣徒且唼且息翔<lb/>
且呼營營鄭圃田之稷睢睢齊海隅之菰遑知爾更銜<lb/>
<pb n="KR4d0564_WYG_005-43b"/>
爾蘆瓠肥卒至充人㕑小而曰鶀亦就笯邇聞澤梁弛<lb/>
禁官罷虞麋鹿魚鱉同少蘇羽儀好在春雲衢<lb/>
　　金世宗太子允恭百駿圖為舒徳源題<lb/>
金家武元靖燕徼嘗誚徽宗癖花鳥允恭不作大訓方<lb/>
畫馬却慕江都王此圖遺脫前後幅尚餘龍媒羣角逐<lb/>
息鷄草黄霜殺菽王氣榮光等蕉鹿山人塵迷朔南目<lb/>
溪頭姑飲歸田犢<lb/>
　　髙尚書墨竹為何生性題<hi>有引</hi>
<pb n="KR4d0564_WYG_005-44a"/>
　公嘗寫竹自題云子昻寫竹神而不似仲賔寫竹似<lb/>
　而不神其神而似者吾之兩此君也為浙省郎中時<lb/>
　㑹經理田糧致甌婺小梗遂焚冊罷免民至今徳之<lb/>
子昻寫竹神而不似仲賔寫竹似而不神兹觀房山雙<lb/>
墨君素節抱霜臘翠葆擁露晨文蘇隔世同超倫左司<lb/>
昔焚經理冊至今遺民手加額使槎既泊桑落洲仙仗<lb/>
頻隨栁林陌大言非夸孰信之布衣埀老神交客維山<lb/>
有岳星有斗若趙若李俱不朽<lb/>
<pb n="KR4d0564_WYG_005-44b"/>
　　朱澤民雙松圖為夏老圃題于緑隂清晝堂<lb/>
江東提學古韋偃手寫落落雙樹松深根本托夏氏社<lb/>
髙節肯受嬴人封蒼然秀色入野濶勢擘蛟龍欲飛活<lb/>
白日風雨從震凌青陽造化先回斡散樗灌木不敢齊<lb/>
恍有仙鶴時來栖杜陵九原如可作拭目清晨應重題<lb/>
　　題徐子修為陸徳比畫溪山風雨圖<lb/>
羣山岋揺雲四襲大木低回小松揖隂舒陽翕神鬼交<lb/>
澗淫谷溢蛟鼉立一人正涉險畏途老馬旋濘僕且痡<lb/>
<pb n="KR4d0564_WYG_005-45a"/>
埀堂遺體弗戒謹卒跌利禄名貪愚泊舟者誰西<hi>一作曲</hi>
沙澨恠雨盲風若知避茍能六鑿同天遊静觀大化真兒<lb/>
戲徐修徐修雙鬢皤盍為別畫瓢春窩老夫小車花外<lb/>
過<lb/>
　　葛稚川移居圖為友生朱仲矩題<hi>朱字下有禹方字</hi>
典午三綱紊無紀賊奴内向伯仁死辭徵尚蹈公以此<lb/>
終托丹砂去朝市千年盛事傳畫史野夫獲睹朱氏邸<lb/>
壯肩餱糧幼琴几杖懸藥瓢風靡靡長襦老婢手執箠<lb/>
<pb n="KR4d0564_WYG_005-45b"/>
躬驅其羊羊顧子兩犍受牽頭角頗□厖殿隨亦忻喜<lb/>
公披仙經瞳炯水琅琅餘音怳入耳後驂夫人謝釵珥<lb/>
膝上髫嬰玉雪美勾漏尚逺羅浮邇若有函闗氣騰紫<lb/>
天丁山靈狀僪佹開鑿空青洞扉啟雲霞輸漿石供髓<lb/>
二麗精華晨夜委金光秀發三花蕊飄飄上昇碧寥止<lb/>
同時許邁行加砥一門翁孫良可擬彼散豆者顙遺泚<lb/>
嗟今凡民苦流徙落木空村淚如洗<lb/>
　　唐子華知州山水為王駿致逺題<lb/>
<pb n="KR4d0564_WYG_005-46a"/>
天厯己巳庚午間每從鄉執承公顔<hi>公嘗任江隂校</hi>龍翔畫壁<lb/>
動宸聽歸來官舍餘清閒忽思霽雪溪山好溪光不流<lb/>
山色老懸崖恠石鬼呈面號寒枯梢鵲僵爪長途泥濺<lb/>
馬衣濕鮫宫鱗濳漁罟入擕琴伊誰興彌集蜿蜒雙松<lb/>
夾而立公乗白雲何所之此幅乃是臨郭熙亂中金玉<lb/>
軸焉有能以善守方世奇為拂爾塵題我詩我昔俊髦<lb/>
今老衰<lb/>
　　題光孝寺訥無言長老所藏畫龍柯敬仲博士題<lb/>
<pb n="KR4d0564_WYG_005-46b"/>
　　云道人畫龍龍絶奇何處人間曽見之上京清暑<lb/>
　　朝初退太液池邊看雨時<hi>畫龍者號宇南</hi>
宇南自是冀北驄醉墨幻出朝天龍奎章博士既家食<lb/>
一詩寓意懷文宗鼎湖攀號不可得虬髯倒景風威黒<lb/>
似掀金陵之畫壁反顧蒼生望雲霓詩成怳覺龍能吼<lb/>
霖雨化作山人酒<lb/>
　　趙文敏公山水為董竹林山長題<hi>有引</hi>
　公於畫左題云至大三年六月望日為吳彦良畫并<lb/>
<pb n="KR4d0564_WYG_005-47a"/>
　詩有岸静樹隂合溪晴雲氣流之句想在鷗波亭作<lb/>
　也彦良嘉禾人<lb/>
何山弁山秀可掬上若下若薲苕緑翰林學士偶歸來<lb/>
亭倚鷗波送飛鵠鵠飛盡没滄茫境衣上青天倒揺影<lb/>
鹿頭舫子湖州歌想帶南風覺凄冷氷盤𤓰李進仲姬<lb/>
<hi>管夫人字</hi>生綃畫就復題詩鄭䖍三絶世無有於乎何幸再<lb/>
見至大三年時<lb/>
　　題趙善長為李原復所畫山水<lb/>
<pb n="KR4d0564_WYG_005-47b"/>
日光青寒殺氣白山童林髠水縮脉城舂墮指株送餒<lb/>
莽蒼坤輿大宵宅齋東趙原呉下客辭榮養母韓康伯<lb/>
酒狂忽憶雍熙時畫法荆關海岳窄魁峯傑嶺大將顔<lb/>
秀崖峭壁仙卿班雲嵐滃勃嵩華表石棧犖确崤函間<lb/>
翬飛樓閣深翠隠獸羣逺跡人烟近一瀑天埀雪練紳<lb/>
萬松花落黄金粉森蘿翳槲杳莫盡若聞行歌采芝菌<lb/>
旁觀众攫攘妙洒獨心苦神工精㑹合鬼物毛竦𥪡桂<lb/>
㸑扁舟露沙漵磨輪新坊俯塲圃雌伏鷄巢懸在梁磬<lb/>
<pb n="KR4d0564_WYG_005-48a"/>
折田翁飼其牯土膏不假酥雨潤帘脚似逐東風順貢<lb/>
聯包匭旅褁糧驢驅馬䭾力角奮怛然閣筆淚滿腮龍<lb/>
虎虚卧灤陽臺累朝徳澤百年運短褐老去江南哀我<lb/>
詩題罷春潑眼又見他鄉鴻雁回<lb/>
　　宋制置彭大雅瑪瑙<hi>一本有酒字</hi>椀歌周伯温參政<hi>一作</hi>
　　<hi>大參</hi>徵賦<hi>有序</hi>
　今大尉開藩之三月適江浙叅政周公分省江淮延<lb/>
　飲齋閣歡甚以予避地無錫說王左丞晟勸張楚公<lb/>
<pb n="KR4d0564_WYG_005-48b"/>
　歸元特出瑪瑙椀曰此宋彭大雅燕饗舊物子才器<lb/>
　足以當之遂引滿酧之再氣酣思湧率爾走筆以紀<lb/>
　清賞非求知他人也詩曰<hi>三月下一本云命部將王左丞晟書使踵上闕至呉</hi>
　<hi>中以予無錫避地說晟勸張楚公歸元擢淮省  事辭時浙    歡甚下即接特出瑪瑙</hi>
淮藩開吳豪俠滿歌鐘地屬姑蘓館相儒獨為緩頰生<lb/>
為出彭公瑪瑙椀血乾智伯髏不腥黄玉瑩錯紅水精<lb/>
妖蟇蝕月魄半死虹光霞氣飲<hi>一作歕</hi>且盈隠若陣偃邊<lb/>
將營彭公彭公古烈士重慶孤城亦勞止死<hi>作天</hi>忘西顧<lb/>
<pb n="KR4d0564_WYG_005-49a"/>
二十年畝盡東南數千里武侯祝文何乃偉敗由宋祚<lb/>
民今祀太湖底寧魚米豐官廨喜與閒門同酒波椀面<lb/>
動峽影想見制置師犒飄風中再酌庶沃磥磊胸君不<lb/>
見漢家將軍五郡封班氏天與世史功詩狂昭諫<hi>一作暕</hi>
客吳越存心唐室人憐忠嗚呼尚友吾豈敢醉墨慘澹<lb/>
雲飛鴻<lb/>
　　嚴子魯叅政席上聞楊左丞旺扎勒死事<lb/>
藏六者龜窟三者兎百鳥俛啄既仰復顧二雄由來不<lb/>
<pb n="KR4d0564_WYG_005-49b"/>
共居楊也丞相防身殳他心隴得又望蜀遺鑑虢亡危<lb/>
在虞風霆大樹無幾緑武公軒餘拂雲竹私恨平生志<lb/>
士心今方移置將軍腹將軍國封八十親綵服行戴東<lb/>
山巾白簡論事諒可採笑出黃羊觴碧醇<lb/>
　　七月聞河南平章凶問<lb/>
六月妖星芒角白幾夜徘徊天市側尋聞盗殺李上公<lb/>
羈旅孤臣淚沾臆當時寛猛制萑澤安得受降反受敵<lb/>
上公忠名垂竹帛書生奚為費禕惜東南風動旗黃色<lb/>
<pb n="KR4d0564_WYG_005-50a"/>
蒲青柳緑長依北<lb/>
　　贈嘉定故吏尤鼎臣<hi>有序</hi>
　鼎臣少由海寧吏調鄊州嘉定就親養至正十三年<lb/>
　閏三月海冦犯婁時寳哥叅政頓兵崑不進鼎從州<lb/>
　倅率義壯守上游二年謀效居多十六年淮張入吳<lb/>
　倅奉印降鼎沮之為其將縶且諭授以官抗不受杖<lb/>
　百錮于家尋奔杭浙省叅政周伯琦舉興義烏縣史<lb/>
　詔使開吳藩鼎復以勞遷桐廬典史理吏目秩即辭<lb/>
<pb n="KR4d0564_WYG_005-50b"/>
　歸農及吳墮後㑹予中槎差謙家癯然類山澤儒而<lb/>
　言確行厲殆有古節士風去尋常筐篚器逺矣昔漢<lb/>
　符璽郎事殊壯烈然惜失其名今鼎得予詩亦足暴<lb/>
　其心矣詩曰<lb/>
長貧故吏身姓尤一刀筆擁千夫矛南垣叅政但醉酒<lb/>
海若不敢東窺婁淮張崛起連呉臺屬臣買降恐後來<lb/>
躐階沮獻嘉定印杖錮非謫天全才座中老氣虹霓吐<lb/>
屋山亂葉吹黄雨舊除今辟置弗數鬼區冥冥蒿中柱<lb/>
<pb n="KR4d0564_WYG_005-51a"/>
吁嗟猶思石礱鼓<lb/>
　　題顧謹中外祖魏洵子美妻丁氏祠堂巻<hi>有序</hi>
　魏夫婦並呉興人洵嘗吏獄松有某忤權貴下獄賂<lb/>
　白金五十兩洵脫其械封還金上海巨室威偪隣父<lb/>
　死汚官欲抵罪其子㑹部使者至洵盡發巨室奸狀<lb/>
　遂伏辜然由是見忌調鉛山及滿考歸行李蕭然惟<lb/>
　餘一贈行巻既除仁和塲幕謝免夫婦日惟教謹中<lb/>
　若已出而謹中為今之秀造于其殁築別室祠之具<lb/>
<pb n="KR4d0564_WYG_005-51b"/>
　道所以拜請詩詩曰<lb/>
義伸枉獄金却還寧忤豪貴遷鉛山六年僅有贈行巻<lb/>
秀髯皓白如霜菅生憂敖氏鬼獨苦今得外孫祠外祖<lb/>
雞肥黍脫<hi>一作稌</hi>天風秋鵑哭棠梨寒食雨宅相魏舒良<lb/>
可敦黑頭江總何足<hi>一作不須</hi>論力田讀書姑養母莫賦逺<lb/>
遊勞倚門<lb/>
　　華劉二節婦<hi>有序</hi>
　二節婦並大同人華妻武州守張思孝生子亨劉其<lb/>
<pb n="KR4d0564_WYG_005-52a"/>
　配也至正戊申秋閏七月河南軍帥珠展乗亂肆掠<lb/>
　二節婦匿複壁中游卒闞得之驅迫以前華驚呼曰<lb/>
　我命婦也驅我唯有死耳且謂劉曰汝芳年將若何<lb/>
　劉泣曰忠烈不二宜聞之也審忍垢辱耶華曰刎無<lb/>
　刃經無索奈何劉復對曰當激賊怒以就死遂大罵<lb/>
　極口卒怒殺之劉不為動罵益厲卒又殺之華時年<lb/>
　四十五平生嚴介馭下事或少枉弗貸舅殁姑老衣<lb/>
　膳几枕必躬親之思孝由衛學官至伯爵位華累封<lb/>
<pb n="KR4d0564_WYG_005-52b"/>
　雲中郡君每曰被服禕翟徒志狗馬耳訓亨機絲克<lb/>
　承箕業懿聲賢聞穆然清風劉年二十一翰林待制<lb/>
　翼之姪女莊重盛容性尤慧爽華愛甚嘗索賦庭栢應<lb/>
　聲云羣卉枯落時挺節成孤秀既保歳寒心不在遐<lb/>
　年夀殆先讖也郡士郝麟偹記行實亨稔知予名乃<lb/>
　介瘍醫山振走拜予寓隠以哀挽請予維華劉志節<lb/>
　亨孝義用序而詩曰<lb/>
雲中城無斫頭守一門雙貞光井臼黃河清淺渡淮泗<lb/>
<pb n="KR4d0564_WYG_005-53a"/>
雪峯巍峩掩星狗君不見釧金臂斷牙將辜肅宗并罷<lb/>
崔成都昨者寡人妻鰥人夫天不俾保家與孥望鄉臺<lb/>
霜磧草白還亦思之心鬱紆吾詩非為此特旌張婦姑<lb/>
　　陸縣尹時俊席上贈郭府判<hi>有後序</hi>
袁州府判八十强徒步海曲何踉蹡世殊衣帽不肯改<lb/>
意氣忿激言慨慷天厯天王位九二衆蛇隨龍一蛇棄<lb/>
當年夙稱强項令餘生獨念厖睂尉蘄人崛然報<hi>一作起</hi>
桑樞身急上馬一夜驅漕河風濤阻芻粟雷塘城郭埋<lb/>
<pb n="KR4d0564_WYG_005-53b"/>
萑蒲塞翁得失付大<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>主家林涵紫微箔少時良晤別<lb/>
亦樂勿效謝公重作惡<lb/>
　公諱額森布哈字彦楨順徳之内丘人也性剛峭有<lb/>
　風槩中書右丞相哈喇哈遜引見成宗器之俾事太<lb/>
　子累年以母王宜人齒邁告有㫖江浙左丞相特古勒<lb/>
　德爾禄養之就養丞相尋薨公䕶喪還時拜布哈新<lb/>
　拜相義壯之屬左丞張士瞻為娶名門鄧氏女補省<lb/>
　之克埒穆爾齊克埒穆爾齊者漢言通事也調湖廣秩滿<lb/>
<pb n="KR4d0564_WYG_005-54a"/>
　始官瓊山縣尹㑹文宗濳邸餼廩衣藥躬備如儀間<lb/>
　以鯁戅差多忤意上每顧左右曰額森布哈昔寵遇<lb/>
　先皇今復竭勞効忠于我茍得承祀纂統當以金䝉<lb/>
　之瓊婦風尤媮靡帕胸禪髀製自公始黎聚蜑落順<lb/>
　令傚使五年遷將樂尹闢建龜山書院洗寃鋤梗民<lb/>
　肖像祠之文宗即位使南者傳詔公遂乗傳入凡一<lb/>
　時重臣皆嘗約為昆弟既入見上掇賜所啜黑湯比<lb/>
　退重臣以御史薦上曰彼居三日朕亦効<hi>作劾</hi>矣他日<lb/>
<pb n="KR4d0564_WYG_005-54b"/>
　復召問曰卿宿拜布哈丞相家耶對曰然上曰卿從<lb/>
　其求進耶公曰丞相念臣舊用館穀臣惟進退在陛<lb/>
　下諸重臣猶儗省遷公公謝曰非出聖意竟不陛辭<lb/>
　返上怒欲罪給傳内外官属大夫力諫曰陛下獨不<lb/>
　記金䝉之㫖乎上由是霽威因賜閩醝引若干該楮<lb/>
　鏹萬錠公損半受之沾丐親舊野處武昌適鎮南王<lb/>
　世子封威順王出鎮物色得之日聆讜言恐後贈襲<lb/>
　衣鞍馬文宗崩嗣君入繼召除湖廣省員外郎旋改<lb/>
<pb n="KR4d0564_WYG_005-55a"/>
　華亭尹民有以偽鈔償物價告者公曰彼偶誤耳付<lb/>
　諸火易真鈔予之他類此一縣傾嚮而府倅忌焉誣<lb/>
　事叱去帽公自投帽仆地對了不為絀是日移文遷<lb/>
　父贈内丘尹諱善葬祔先塋及還政聞大馳代士民<lb/>
　羣拜馬首取鞾懸東門以存遺愛轉杭州宣課提舉<lb/>
　地當要衝歳課鈔十餘萬逋負箠械率視常職公剔<lb/>
　蟊剗弊㢘已寛稅商不忍欺吏莫敢私能聞擢彬州<lb/>
　路判官行省檄搃湖南一道路軍餉先期而竣臨武<lb/>
<pb n="KR4d0564_WYG_005-55b"/>
　宜章二縣猺蠻作亂官兵進討不克公單騎入諭福<lb/>
　禍猺悉歸農移袁州路判官時蘄人叛僣由儲偫來<lb/>
　江浙不乆袁䧟而公年當致仕慨然長嘯曰華亭<lb/>
　禽魚草木不吾怪也遂隠跡凡二十載而卒子忠奉<lb/>
　葬縣之横雲山從鄧宜人兆其先有諱瑞者仕金邢<lb/>
　州節度使生震元初内丘主簿因占籍生定定生興<lb/>
　興以從軍攻西川戰死興生善䕫路招討使司經厯<lb/>
　出鎮思播田揚定逺等處以王事殁公善之次子也<lb/>
<pb n="KR4d0564_WYG_005-56a"/>
　年甫十三奔父喪既抵漢陽殯所取骸骨有同姓者<lb/>
　誤持函往公直于官咸稱孝云逢僅與公有一日雅<lb/>
　讀錢衮所著行狀始得其詳於乎公四命為郎三命<lb/>
　大夫所至籍甚雖材志不盡施而保身叔世登夀九<lb/>
　袠子孫安全天之厚公侈矣衮于公為門吏有請因<lb/>
　摭其槩并書前贈公詩以歸之<lb/>
　　寄題俞達㪟義軒<hi>有序</hi>
　達予里人也辛亥春兄牽車服賈數千里外他賈犯<lb/>
<pb n="KR4d0564_WYG_005-56b"/>
　𣙜鹽禁坐連時達尚幼憫兄孱弱必客死毅然請代<lb/>
　傭于濠凡三載例構公廨完乃放還黄常民既為序<lb/>
　復徵予詩曰<lb/>
我家延陵君子鄉義讓遺俗戶相望亂中豈少趙與姜<lb/>
耳目不逮泯莫彰俞氏小弟今㝡良竊旌載車先死盜<lb/>
剖棺起生事孔到疫鬼弗染出天造之三子者世爭道<lb/>
浚井從掩呼<hi>一作吁</hi>象傲黄常名軒義是敦我老作詩銘<lb/>
諸門出入維徳閑朝昏春風頌箎叶雅塤白頭毋㤀鴒<lb/>
<pb n="KR4d0564_WYG_005-57a"/>
在原<lb/>
　　送花生還懷逺縣<hi>有後序</hi>
爾爺屈跡簿書吏众中㑹予輒師事里稱黄童扇枕孝<lb/>
士多竇十還金義於乎不幸死連獄寡妻孤兒徙荆麓<lb/>
終天恨抱王裒心長夜哀聞杞梁哭君不見老夫避地<lb/>
烏涇村豈徒親舊少生存木落洞庭悲帝子草萋南浦<lb/>
憶王孫酸風暮閭愛日短酒次贈言歸莫緩驚鴻銜蘆<lb/>
雲與逺大魚跳氷月應滿<lb/>
<pb n="KR4d0564_WYG_005-57b"/>
　生之父貞予鄉友也性敦謹嘗典簿書浙省大官有<lb/>
　以白金數十斤託貞世變後悉還之居家奉八十母<lb/>
　孝甚扇枕温席暑寒㒺替鄰里稱焉今禮部凡三辟<lb/>
　辭不獲起為佐吏未幾以事連死咸惋歎曰使天定<lb/>
　貞豈有是耶有司没其産業徙生荆山下栖卑墾荒<lb/>
　母子相弔歳甲寅冬十月始克還謁予寓隠且言復<lb/>
　往有日予因飲之酒贈之詩用慰勉生之心焉耳<hi>查甲</hi>
　<hi>寅為洪武七年所云今禮部亦指明朝言也</hi>
<pb n="KR4d0564_WYG_005-58a"/>
　　題何婦黃氏巻<hi>有序</hi>
　黃氏松之莆溪何某繼室也其家素饒洪武初罣名<lb/>
　欺隠當沒産既上官至某貨殖它郡黄獨與老弱居<lb/>
　官怒其帑藏空匱掠徵貲抶累百身無完膚昏頓就<lb/>
　斃者屢言迄不紊次掠㚶又次掠其姑姑號呼婦黃<lb/>
　方呻吟即狼狽起蔽翼之且告姑老不勝捶力丐身<lb/>
　代辭氣欵惻官愍釋焉明日黃復扶傷詣官泣請某<lb/>
　前室之子及㚶之子若婦凡在繫者少休私舍贏糧<lb/>
<pb n="KR4d0564_WYG_005-58b"/>
　以俟遣里士范公亮誌焉予謂昔鄭休妻石鄭義宗<lb/>
　妻盧遺事並著晉唐史今何婦兼類之可稱述也已<lb/>
　詩曰<lb/>
江南枳花開妾當飛望灾孝義由中心㮄楚從百回古<lb/>
嘗亡猿禍林木今見青蠅憎白玉破鐺盡殁氣若絲官<lb/>
曹尚擬夫刑贖君不聞一鷹揚百鳥亡一犬走百兎僵<lb/>
騶虞麟趾周家祥<hi>極言明初刻削絶無忌諱</hi>
　　贈孝僧琳<hi>有序</hi>
<pb n="KR4d0564_WYG_005-59a"/>
　琳號西玉予鄉人至正乙未出遊名山川㑹亂亟歸<lb/>
　遇冦數兵之告以故免既聞父兄弟皆殁亂中餘母<lb/>
　髙嫂薛在錢墅庄及至見母創甚嫂以不辱溺井死<lb/>
　琳躬負土掩之匍匐乞食奉母養彌年母卒宻葬善<lb/>
　地遂奔隠<hi>闕</hi>門一日擕血書華嚴經謁予海上予嘉<lb/>
　琳學佛氏教尤克孝克義贈之以詩曰<lb/>
華嚴内典釋中尊書向吳臺獨樹村十指滴枯遺體血<lb/>
一心追報二親恩琅函夜繞金光粲黃壤春回淑氣温<lb/>
<pb n="KR4d0564_WYG_005-59b"/>
却恠亂離多死隔獨能奉養及生存江魚雪白思登饌<lb/>
野椹青紅夢倚門客舍題詩良有以頻年少見孝兒孫<lb/>
　　送呉藩錢郎中陞叅政分鎮淮徐邳三州<lb/>
公府䟽恩近九天復從苫次起籌邊江黄慎與齊桓㑹<lb/>
晋楚宜推向戍賢出胯故墟山寂厯露筋遺廟草芊綿<lb/>
闗中不盡英靈氣徼上新踈警急烟大雪弓刀千騎宻<lb/>
上元燈火萬星聯機乗暮夜初無定霸賤春秋夙有傳<lb/>
他日若求呉越後白頭昭諫<hi>一作暕</hi>正歸田<lb/>
<pb n="KR4d0564_WYG_005-60a"/>
　　嚴夀閒席上寄汀州同知曹文昭<lb/>
避地東來喜有兒竹林無恙仲能箎甌閩城郭三忠寺<lb/>
<hi>三忠謂福建平章陳闕僉樞拜特穆爾子夀漳州違嚕噶齊徳埒黙色子闕</hi>荆楚雲山<lb/>
幾故知老馬忍忘霜塞草孤猿甘抱雪松枝何時酒熟<lb/>
瑶池露且醉梅間藥玉巵<lb/>
　　寄劉小齋張溝南呉中洲夏師魯鄧毅夫丘宗大<lb/>
鄉里遺賢軫念多薦辭今聘守微疴前途絕望揚州鶴<lb/>
亂水嘗窺董養鵝季子有碑時打字莫王無鬼夜操戈<lb/>
<pb n="KR4d0564_WYG_005-60b"/>
東風凍解醅新熟試覺歸舟駛一梭<lb/>
　　奉懷集賢和和承㫖<lb/>
謝病徽州詔許還五千部曲沸如澘一帆風破三鯨浪<lb/>
兩鬢霜明九豹關西第月資全禄養中官時出上尊頒<lb/>
鳴笳滿地星牢落應憶㣲言俎豆間<lb/>
　　任子良縣尹除奉訓大夫台州判官逢避地相鄰<lb/>
　　而又姻婭之好承聞大軍駐汴經畧使已至浙東<lb/>
　　小康有日先詩致賀<hi>子良宣慰仁發子也名賢佐</hi>
<pb n="KR4d0564_WYG_005-61a"/>
天香夜染紫烟衣喜氣春連白板扉陶令山中初酒熟<lb/>
劉郎溪上正花飛使臨奎璧新分象民望雲霓幾落暉<lb/>
宜早上官思補報大軍先破汴城圍<lb/>
　　謝中政院判敏珠爾昂霄枉過予龍江寓隠<lb/>
三年江館閉斜曛一日星軺下紫氛老我已非佳子弟<lb/>
壯公曽是故將軍未央雙闕雲端見長樂疎鐘月下聞<lb/>
還語中原檿絲盡六宫知愛石榴裙<lb/>
　　送呉照磨赴李司徒幕兼簡張郎中<lb/>
<pb n="KR4d0564_WYG_005-61b"/>
司徒分鎮越王臺甌婺山光入望來堂上修文閒將畧<lb/>
幕中求舊得賢才鑑湖木落魚梁見紫塞風髙鴈路開<lb/>
莫禁白頭狂賀老酒船仍蕩月明回<hi>時方禁酒</hi>
　　題何上海<hi>一本有緝字</hi>新修瞿雅州義塾巻<lb/>
十畝宫圍數仞墻雅州開建寉沙陽流風逺被弦歌樂<lb/>
化日重輝黼黻章衡縣有詩稱陸宰魯城無宅壞恭王<lb/>
春歸檀杏青隂滿安得追趨弟子行<lb/>
　　題徐伯起水南漁隱巻<lb/>
<pb n="KR4d0564_WYG_005-62a"/>
幾人北戍幾南遷一日身閒一日仙囘首華亭鳴寉外<lb/>
繫舟長泖亂鷗邊屋圍楊栁清秋日星錯蠙珠薄暮烟<lb/>
不學秦民不終隠桃花傍岸是何年<lb/>
　　將㳺澱山承府倅張徳常郭宗唐聯過舟次留宴<lb/>
　　燈夕不果既得風帆走筆寄張郭<lb/>
天上春回城雪消人家梅栁帶河橋官無一事鼓鐘宴<lb/>
賢有兩驂環轡揺霽月華燈違後夜好風輕楫快今朝<lb/>
水生河渚雁鳧浴閣倚澱山心獨遥<lb/>
<pb n="KR4d0564_WYG_005-62b"/>
　　遊崑山清真觀放生池承盧知州孫萬户梅倅㑹<lb/>
　　宴有詩留錢尊師丹房<lb/>
鼓角沈雄晝漏稀羽人宫闕静含輝林間紫馬聞鸎過<lb/>
水上文鯨<hi>一作鰩</hi>趂寉飛霞氣暖流千日酒風光晴拂暮<lb/>
春衣不應客似瑶筝雁留滯南音斷北歸<lb/>
　　同朱節遊秦山詩留地主宋氏<lb/>
金赭<hi>二山名</hi>遥望亘海郊祖龍曾此駐雲旓為尋白堊朱<lb/>
沙洞首度蒼厓紫壁㘭木客夜過松籟作石人寒卧薜<lb/>
<pb n="KR4d0564_WYG_005-63a"/>
衣交一茶共話桃源隱不信河山有二崤<lb/>
　　重遊干山望機山<hi>有引</hi>
　干將山色倚空青獨立風生十二翎便合武當祠畔<lb/>
　住布衣長謝紫微星予至正辛丑九月所題口號今<lb/>
　十七年矣<hi>時洪武十年</hi>墨蹟如新而風烟草木與時變異<lb/>
　西望二陸遺墟慨嘆久之老覡賀曰布衣得毋汚乎<lb/>
　因留詩山中<lb/>
杖倚干將西紫苓望中連璧瘞雲深當時少為全歸計<lb/>
<pb n="KR4d0564_WYG_005-63b"/>
後進堪羞妄躐心京洛好風隨義犬華亭凉月怨胎禽<lb/>
斧斤浩浩山林歎辭賦蕭蕭麗則心<hi>一作音</hi>
　　寄贈劉樞幕<lb/>
獻替雲臺黍一炊羈離江國髩全絲醉中罷落髙風帽<lb/>
夢裏猶聞湛露詩山檿葉乾知嵗短水楊花怒任春私<lb/>
静思舊斡君臣意足見平生志有為<lb/>
　　吕充閭復亨自陜還予過之懷文㑹于時康傷家<lb/>
　　徙於事連且慶其世徳有在而子孫保全也賦詩<lb/>
<pb n="KR4d0564_WYG_005-64a"/>
　　留希尚之第<lb/>
堂開來徳俯璜灣魚鳥熙熙晝靚間多士春行沂上服<lb/>
巨靈夜負澤中山蒼黄一氣千林變玉璧雙聯萬里還<lb/>
為醉阿咸狂走筆鬢絲香拂鷓鴣班<hi>一作斑</hi>
　　寄婁上俞士平提學陸良貴秦文仲二教授<lb/>
朱紱青袍映後先邇來愁過買臣年壚頭相醵囊須罄<lb/>
地下誰逰劍莫懸淮浪白滔迴魯日塞氛黄隔姓劉天<lb/>
賤名忝在齊民版為報新無傍泖田<lb/>
<pb n="KR4d0564_WYG_005-64b"/>
　　寄龍江親舊二首<lb/>
四年不過醉眠亭白髪盈頭病始醒趙盾共知為畏日<lb/>
戴逵曾誤作賢星寉江列第花如淚龍鎮雙庠草又青<lb/>
親舊友生三五在幾時同謁聖儀形<lb/>
冥鴻東邁剰丘亭遭世艱虞幾醉醒淚化夢中雙好雨<lb/>
心周物表一閒星大江順駛沅湘白少室髙齊泰華青<lb/>
持此欲誇吳越地舊交多似木鷄形<lb/>
　　寄陸宅之進士錢思復提學金希言學正<lb/>
<pb n="KR4d0564_WYG_005-65a"/>
花開花落雪盈顱三地相望一信無梁震不慚前進士<lb/>
杜陵寧是老狂夫長淮浪接江逾濶南極星聯斗不孤<lb/>
想與窮經金學正酒香隣社杖同扶<lb/>
　　經游小來涇簡木仲毅<lb/>
髯叅歸隠小郊坰亂日曽聞險偹經風黑浪髙羅刹海<lb/>
月明天度使臣星東都先見逢萌得廣武重逰阮籍醒<lb/>
㝡是故家春草暗杜鵑啼殺忍同聽<lb/>
　　題董良用徵士釋畊所<lb/>
<pb n="KR4d0564_WYG_005-65b"/>
百畝私田十尺廬釋畊為樂野人知壠牛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>卧春犁後<lb/>
水鳥低飛午饁餘殷喪蕨薇元可食秦炎種樹獨存書<lb/>
老予擬就龎公隠歳暮相看兩鬢疎<lb/>
　　朱氏梅雪齋中㑹介夀仲祺<lb/>
髙昌公子忽重逢一飲玻瓈酒百鍾月夕屢聞愁繞鵲<lb/>
花時曽見喜乗龍仗邊風送昭陽漏軾上雲移太室松<lb/>
二十五年俱夢境石灣何日步從容<lb/>
　　贈劉易性初<lb/>
<pb n="KR4d0564_WYG_005-66a"/>
鵕䴊文采鶴癯形雖恨無家異水萍短褐山林工採藥<lb/>
破窗風雨夢傳經元規塵暗衣偏素孟徳臺荒隴自青<lb/>
材業有餘平治近莫隨王績寄沈冥<lb/>
　　同舍章千戶近歸江隂父老首詢予在多喜慶者<lb/>
　　癸丑春日小酌因述懷簡諸父老<hi>洪武六年</hi>
得嗔如屋謗如山轉覺方心似石頑鄉巷復吪<hi>一作訛</hi>為<lb/>
異物<hi>一作類</hi>客居嘗夢抱<hi>一作把</hi>連環平安短札春湖緑睂<lb/>
夀深杯曙日殷食料不知餘有幾且從兒女慶童顔<lb/>
<pb n="KR4d0564_WYG_005-66b"/>
　　贈陳履信思<hi>有後序</hi>
落落曙星江海陲每於士友頌陳思藩臣屏用防秋策<lb/>
縣令深嘉繼祀詩貧後小夫歸地利亂中闔室戴天知<lb/>
尤憐不受琴生粟長褐郊園自采葵<lb/>
　思松人不茍殉俗雅志古道有田僅供饘粥遇族里<lb/>
　貧甚者輙分食之敝廬數楹日授徒其下鄰人侵傍<lb/>
　地自歌曰食且無魚奈何盤蔬無餘隣聞之歸其侵<lb/>
　地鄉大姓張氏子翊嘗從學琴業成以巨舟載粟為<lb/>
<pb n="KR4d0564_WYG_005-67a"/>
　謝思曰吾萟以售汝耶却不受呉藩地連十州守將<lb/>
　咸以為安思上疏危之不報遁居海上因無後欲立<lb/>
　弟之幼子為嗣求于弟三年弟不之䘏呉被圍思愈<lb/>
　皇皇如無歸人或勸之思曰吾得弗殄先祀即兵死<lb/>
　不憾因賦詩謁祝上海挺曰傳家忍學韓為賈失國<lb/>
　驚聞莒滅鄫挺嘉嘆為讓其弟乃立其子後亂中民<lb/>
　妻女多所汚思置家人閣上如平時且曰吾心鏡無<lb/>
　醜迹醜影何由至竟如其言君子謂思行義所致云<lb/>
<pb n="KR4d0564_WYG_005-67b"/>
　　夢騎驢<lb/>
蹇驢雙耳卓東風前導青衣一小童石澗倒涵嵐氣白<lb/>
海霞髙貫日輪紅桃花芝草經行異鶴髪雞皮笑語同<lb/>
却待朝天驚夢失春醒無奈雨簾櫳<lb/>
　　題趙生克敏戲綵堂<lb/>
戲綵髙堂俯鶴沙孝承清獻故侯家一雙玉饌春氷鯉<lb/>
五色斑衣曙海霞夀酒宛涵池上竹酡顔聯映座頭花<lb/>
山人善禱非良佞更積詩書到五車<lb/>
<pb n="KR4d0564_WYG_005-68a"/>
　　題鶴坡長夀寺宋東南正將潘徳剛所報<lb/>
招提誰建鶴坡陽寳祐年間忠翊郎<hi>宋東南正將潘徳剛所剏</hi>將種<lb/>
久歸農版籍佛燈長似日容光六時螺貝潮音壯滿目<lb/>
烏鳶野色荒老我願為僧一日盡招新鬼上慈航<lb/>
　　癸丑正月三日述懷<lb/>
梅風峭寒微雨零仲荃季薫聯歸寧嬌小數遷兵燹地<lb/>
保全均賴祖宗靈園開鶴徑亂石白天入鯉山雙角青<lb/>
依舊素衣歸舊隠他年應忝聘君亭<lb/>
<pb n="KR4d0564_WYG_005-68b"/>
　　癸丑上元日試筆寄示外甥俞堇<lb/>
年踰富貴五看燈拙守丘園兩謝徵石上履聲多在竹<lb/>
月中吟影澹涵氷清溪道士居相近錦里先生醉自稱<lb/>
歸淚若沾原上土松風長嘯學孫登<hi>君山有松風亭</hi>
　　補<hi>失題并失第一字</hi>
　障秀壁參錯輝隠者静坐敞囱扉長松不見蕣開落<lb/>
獨寉自與雲來歸銀潢雙星月露爽黄葉千家烟火微<lb/>
便當老袖鐵如意莫為珊瑚輕一揮<lb/>
<pb n="KR4d0564_WYG_005-69a"/>
　　題阮徳剛沂澳草堂<lb/>
草堂山水競清輝妻織兒經母在闈榆栁巷隂嬉繭角<lb/>
荇萍泥暖樂烏衣羈孤恨缺蛇珠報同姓恩深犴獄歸<lb/>
不貴榮名惟隱徳静中風雨亂花飛<lb/>
　　錢士修辭學職歸養地主徐去奢為築草堂居之<lb/>
　　詩以相賀<lb/>
博士辭官奉二親東家為築草堂新殺鷄作黍歡難得<lb/>
走馬看花夢不真風雨倒衣恭候旦林塘拽杖從行春<lb/>
<pb n="KR4d0564_WYG_005-69b"/>
閒觀令伯陳情表不獨才髙行㝡純<lb/>
　　寓隱烏涇之五年獨酌梅花下時仲女歸同郡許<lb/>
　　栒<lb/>
老榦危柯屈鐵盤舉杯今日始成觀林㘭北斗低埀象<lb/>
花外東風淺帶寒縁徑不添苔石立傍池猶少草亭安<lb/>
身蘇荐有門闌喜醉裏從圍萬玉鸞<lb/>
　　詶鄉友黄叔彛見寄詩韻<lb/>
別來寧復句驚人静得堯天竟咏真弗記馬卿煩狗監<lb/>
<pb n="KR4d0564_WYG_005-70a"/>
尚論李賀泣蛇神山房石枕新秋月海甸風低薄暮雲<lb/>
叔度平生襟量逺不無歸楫復勞詢<lb/>
　　日本月千江長老擕其國僧裔竺峯級禹門徵詩<lb/>
　　二首<lb/>
日本盤盤瀛海間夜分先見曙光殷毛人傍帶窮荒島<lb/>
富士髙瞻奠枕山開國使來東漢覲逰方僧詫大唐還<lb/>
徵詩慎說雞林售不欲貪名著百蠻<lb/>
中州風氣海溟分島宅鮫居被大雲鳥篆不遭秦烈火<lb/>
<pb n="KR4d0564_WYG_005-70b"/>
祥光曽託宋斯文具琛歳入諸夷貢草木春隨大地薰<lb/>
聞道頻年亦兵難好將無諍諭邦君<lb/>
　　題趙氏雪霽還松江圖<lb/>
霽雪丹徒道歸舟白下門始罹懷璧罪終感賜環恩淮<lb/>
海沙迴合金焦翠殿奔氷梁窺馬倒浪屋駭鯨<hi>一作鼉</hi>吞<lb/>
寒薄征裘弊春隨挾纊溫老親雙喜色諸幼幾啼痕茂<lb/>
苑經餘燼平原認故村<hi>村名在機山</hi>賀聲連凍雀生物迨孤<lb/>
豚啓鑰官迂駕居隣叟抱尊疎梅微徑曲亂葉古墻根<lb/>
<pb n="KR4d0564_WYG_005-71a"/>
烟碧新鑚火雲紅獨照暾張儀談舌在王獻舊氊存幸<lb/>
甚家全樂嗟夫野斷䰟乾坤枯樹賦暮夜翳桑飱隂徳<lb/>
孫敖衍仁風竇十敦憂忻繫斐作圖畫示來昆<lb/>
　　陸宅之進士挽詞<hi>有引</hi>
　諱居仁明詩經嘗中鄉貢隱居教授以卒嘗賛予畫<lb/>
　像云辯如懸河思如湧泉斗酒百篇倚馬萬言慷慨<lb/>
　如奇材之劍客瀟灑如錦袍之謫仙第未知伏軾而<lb/>
　掉三寸擊楫而快一鞭於斯二者子將奚先<lb/>
<pb n="KR4d0564_WYG_005-71b"/>
游戲清真帖優長雅頌文世方趨趙孟天竟滯劉蕡教<lb/>
施河汾雨身浮澱泖雲飛花時事革過雁訃音聞有女<lb/>
哀扶櫬多予望薦芹陋容看轉宅空辱計奇勲<lb/>
　　謝木仲毅員外過烏涇別業<hi>有後序</hi>
歸畊全晚節懷舊過寒簷不解吳儂語猶森蜀將髯名<lb/>
公書早佩繼母誥生霑三仕風塵屬千艱水陸兼獸車<lb/>
畋北逺魚飯味南厭芝嶺歸泰皓桃源記晉濳衒才紛<lb/>
禰戮昧識摠申鈐世事忻相逺春杯約細拈<lb/>
<pb n="KR4d0564_WYG_005-72a"/>
　毅西域人少喪母繼母諱瑪哈穆特同撫育若己出及<lb/>
　毅貴獲封宜人毅性周謹事上涖下非禮法不陳道<lb/>
　中臺丞王公徳謙書循理二大字賜之以南省使累<lb/>
　遷長兵曹幕去亂逺引今為農海上於予篤交好云<lb/>
　　檢校蔡公挽辭<hi>有序</hi>
　公松人諱廷秀字君美由郡諸生試吏調江隂擢浙<lb/>
　憲奏差累陞從仕郎浙省理問所知事承務郎袁州<lb/>
　推官中書左丞烏古遜良楨薦江西省檢校及命下<lb/>
<pb n="KR4d0564_WYG_005-72b"/>
　公已遇害初蘄冦犯袁土豪率丁壯張官兵得版授<lb/>
　同知州事貪虐不道守將計殺之殘黨匿山谷者遂<lb/>
　導冦覆陷袁公被執三日口不絕罵死平生博學器<lb/>
　識沈毅儒先<hi>一本有徳字</hi>若子方陸墻東盈之許白雲並<lb/>
　友重焉江隂別業一區田六頃貤立義塾部使者以<lb/>
　聞賜澄江書院額中祠九峯先生以考檜岩教諭封<lb/>
　浙江副提學配享虞文靖黄文獻二公為記尤好詩<lb/>
　送閩人之巡檢云旌旗小小將軍隊行李蕭蕭郎罷<lb/>
<pb n="KR4d0564_WYG_005-73a"/>
　船袁州宜春臺云一水白隨鷗鷺去萬山青逐虎龍<lb/>
　眠士至今傳誦逢忝交忘年一夕兩形之夢因追述<lb/>
　梗槩附詩右寄其弟與子壻之在松之趙屯者詩曰<lb/>
甲第歸鄉校詩書長法家不遑虞蠆尾曽快抉鯨牙淞<lb/>
水菰駢實袁山草亂花新秋夢如在惟覺鬢増華<lb/>
　　題訥無言長老如幻藁<hi>有後序</hi>
光孝師重見春秋八十餘坐㤀寒漏永吟入暮鐘疎囊<lb/>
剩曇花鉢珠收貝葉書期予繼晉社飲酒論真如<lb/>
<pb n="KR4d0564_WYG_005-73b"/>
　至正乙酉<hi>順帝十三年</hi>師自法際遷主吾鄊光孝予時甫<lb/>
　壯數游從山水間後予挈家海上師亦退隱崑之福<lb/>
　嚴書問嘗一往還及今重㑹曦南仲㑹海禪林論心<lb/>
　道舊蓋三十年矣<hi>為明祖洪武六七年</hi>南仲且謂師亂中衣貲<lb/>
　散没畧盡而道行益精進近閱大藏經獲赤白舍利<lb/>
　二居士交彌久不可無賛述也師既出如幻藁觀焉<lb/>
　遂題八句于左<lb/>
　　送章庠景序遷祖父還故山先隴<hi>一作遷祖衣冠葬父櫬還鄉中</hi>
<pb n="KR4d0564_WYG_005-74a"/>
　　<hi>敔山</hi>
不負詩書業躬遷祖父喪丹砂書翠表金井錮黃腸日<lb/>
月新臨照風塵舊痛傷縣公敦孝理廬墓有輝光<lb/>
　　聞楊鐵厓提學凶問有麗則遺音賦一巻行世<lb/>
蚤躋龍虎㮄晚赴鳯凰臺世賞遺音妙天全老病回鐵<lb/>
厓風繞木𤣥閣雨生苔不得門生狀聊兹寓一哀<lb/>
　　寄張長年員外<lb/>
隴上一齋廬身全謝病初髙秋哭子淚晚歳絕交書瑶<lb/>
<pb n="KR4d0564_WYG_005-74b"/>
水周巡逺蘓臺越戰餘晨星挂霜木東望獨踟蹰<lb/>
　　同斯道成上人過邵灌畦<lb/>
園緑抱清潯風烟似漢隂繭絲隨地少膏澤荷天深對<lb/>
食希顏蠋躬鉏鄙華歆經遊坐木下閒說故侯心<lb/>
　　題鄉友趙覲宗弁雲亭舊隠圖宋燕冀王十二世<lb/>
　　孫<lb/>
田野俗新諳茅堂巧背貪雷春羮石蕨霜冷釀庭柑封<lb/>
冊猶存冀歌詩搃系南圖披舊風景歸思滿江潭<lb/>
<pb n="KR4d0564_WYG_005-75a"/>
　　送謝瑛子溫扶父草池府君櫬還葬天台<lb/>
父櫬賔賢里家山夢月樓脫驂風稍競正首願方酬雲<lb/>
屨無危石風帆少逆流孝心神所助好認魯王丘<lb/>
　　送徐嶧元桐還蕭琦<lb/>
世亂同我出時清先我歸寒燈伯淮被春饌老萊衣異<lb/>
縣兎葵長故山猫笋肥朋游若見問五十未知非<lb/>
　　題嚴韡徳華北涯釣隠圖<lb/>
雲間水北涯釣隠属嚴家七宿低喉舌重洲倚輔車鶯<lb/>
<pb n="KR4d0564_WYG_005-75b"/>
窺遲暗栁魚避急飛花咲謂埀綸石蒼苔幾歳華<lb/>
　　題青田王伯梁妻陳氏懿恭孝節巻<lb/>
肅雝遵姆訓孝節著儒門粹質猗蘭佩幽光苦竹原史<lb/>
稱巴里寡詩鄙衛風奔甥館忻承祀氷霜耿淑䰟<lb/>
　　贈河南理幕沈易之<hi>有序</hi>
　易之名易松人嘗為淮安分省幕史既念二親逺且<lb/>
　老將辭之㑹省臣叛易側身走洛謁河南王超擢理<lb/>
　問所知事然孝念不可奪乃去授徒淇上日唯蔬食<lb/>
<pb n="KR4d0564_WYG_005-76a"/>
　夜哀籲于天庶願親安身得歸也間就葛溪權衡學<lb/>
　河南失守衡流寓青齊間易依焉一夕遇海舶得<hi>一作</hi>
　<hi>適</hi>風迂甌越以歸而親俱康强卒如侍養志因贈詩<lb/>
　曰<lb/>
去叛官洛下全生歸海濆中心兩曽閔昨夢幾桓文草<lb/>
色一簾緑書聲隔<hi>一作鄰</hi>巷聞山人忝執友詩以勞艱勤<lb/>
　　贈沈氏雝穆伯仲<hi>楊鐡崖傳附</hi>
喪亂苦多門私賢爾弟昆詩書三世澤孝友一家村月<lb/>
<pb n="KR4d0564_WYG_005-76b"/>
細哀猿抱風髙駭鹿奔尚遺流矢痛堪吊不堪捫<lb/>
　丁未夏四月三日淞島兵變禍延城邑邑士沈騰氏<lb/>
　挈妻孥走草野二子雍穆守家廟不去悍卒排闥入<lb/>
　二子走發二矢穆中臂雍中左髀仆户外卒復引刃<lb/>
　擊其項背穆以身障雍跪祈曰吾兄儒者為鄉社師<lb/>
　不可殺某不才願以代兄死兄亦訴曰吾弟力田養<lb/>
　吾親不可殺寧殺吾儒懦兒卒感而止曰弟義兄友<lb/>
　殺之不祥遂兩舍之前進士楊維楨録之曰在古兄<lb/>
<pb n="KR4d0564_WYG_005-77a"/>
　弟直盜爭死有伋夀救戰有襄萇庇幼有肱江讓肥<lb/>
　有孝禮豈誠不愛其身哉身可滅而天不可滅也吾<lb/>
　聞張氏亡其臣有相率而死曰滕氏㯃機也海獠弄<lb/>
　兵兄弟有爭相死而不死曰沈氏雍穆也滕氏死以<lb/>
　忠沈氏生以義忠義一天也顧世有利害未一髪而遽以<lb/>
　食其天於乎吾不知其何心也於乎吾不知其何心<lb/>
　也<lb/>
　　題陸緒曽祖翠岩<hi>諱大猷</hi>自題佚老堂詩後翠岩宋<lb/>
<pb n="KR4d0564_WYG_005-77b"/>
　　學官元初忠武王版授江浙提學不就以隠徳終<lb/>
佚老堂無恙居然見典刑心存趙氏日跡隠謝敷星金<lb/>
玉餘清響蘋蘩只舊馨分湖春酒緑思過翠岩亭<lb/>
　　寄李元直待制<hi>有序</hi>
　元直名秉方李忠介公黼之子也廕授同知常州㑹<lb/>
　中呉陷供億無錫官兵予避地次嘗一言為贈既無<lb/>
　錫亦陷元直與郡總管完顔以義丁合宜興分師嚴<lb/>
　䝉古布哈騎步卒退保陽山其地阻湖憑險順逆不<lb/>
<pb n="KR4d0564_WYG_005-78a"/>
　常至是山氓委心戮力戰拒張氏凡十六月張降浙<lb/>
　省朝廷録功嚴拜浙省叅政完顔擢浙憲使元直待<lb/>
　制翰林南北使往還數承記問因賦八句以寄<lb/>
虎穴子俱班陽山試百艱不圖黒子地如在玉門關壁<lb/>
立孤危影天迴只尺顔絲綸煥五色思睹水雲間<lb/>
　　哭雲間衛叔剛<hi>有引</hi>
　叔剛諱近仁好學績文敦孝友行嘗遊呉興守將候<lb/>
　見之送餼米百斛既舉幕官並辭太尉闢延賔館幣<lb/>
<pb n="KR4d0564_WYG_005-78b"/>
　使聘焉亦謝免或問所存曰所薦非正人所依非真<lb/>
　傑吾得裘葛老余山墓側足矣惡用虚名致實禍為<lb/>
　哉祖謙<hi>闕</hi>初以宋資政殿大學士宗武後授溫州路<lb/>
　治中不就父諱徳嘉潮州路儒學正失儷二十有八<lb/>
　年不二娶養髙詩書里中幼而壯者罕識其面年四<lb/>
　十七卒予素友重將冒風雪送葬不果及晴畢葬乃<lb/>
　系之引哭之詩曰<lb/>
有慟名臣裔嘗辭太尉招珮閒寒水玉蕨老故山苖臨<lb/>
<pb n="KR4d0564_WYG_005-79a"/>
帖烏絲盡聯詩絳燭消遺餘行卓絶足礪俗浮澆<lb/>
　　寄林季文周叔彬二進士時訓松庠弟子員<lb/>
才名江記室鄉校趙衙推上下床無間東南運載移鵠<lb/>
袍聯射圃魚飯獨經帷九折王陽坂應同老<hi>闕</hi>辭<hi>缺文一作此</hi>
　　寄徑山淑象元長老<lb/>
秀爽東西目行峯五葉分翠虚靈鳥道水殿毒龍雲異<lb/>
茗先雷擷疎鐘渡瀨聞禪林肯相見采閱大蘓文<lb/>
　　寄朱仲威編修<hi>有引</hi>
<pb n="KR4d0564_WYG_005-79b"/>
　名桓常熟人力學負志張氏有呉中桓航海上書於<lb/>
　朝授編修官復朝服極言上儲宫不報竟以憤疾卒<lb/>
使臣傳爾信南士盡稱奇螘悃通宸極魚頒撼震維暑<lb/>
風行瘴逺寒斗轉杓遲正好輸忠赤騎鱸莫咏詩<lb/>
　　謝邾仲義進士寄題澄江舊藳<hi>邾詩附</hi>
釋褐平生友郎官辟共辭復形椽筆夢過誦櫂歌詩樓<lb/>
蜃雲霞錯沙鷗霧雨悲歸舟阻習險士雅莫吾期<lb/>
　半山昔拜少陵像謂公詩與元氣侔後五百歳無繼<lb/>
<pb n="KR4d0564_WYG_005-80a"/>
　者元氣茫茫散不收我朝詩𣲖因中州氣節首推劉<lb/>
　静修宋季陋習兹一洒天運亦復詩家流楊趙馬范<lb/>
　虞掲歐金華莆田誰與儔亂來風雅久衰落喜向澄<lb/>
　江聞櫂謳澄江席帽同羊裘風塵之表從天游每和<lb/>
　君山老父笛不換華頂仙人舟有時擊節驚陽侯百<lb/>
　恠莫敢窺十洲鯨波可蹈惜沈劍鼇嶠欲蹋思連鉤<lb/>
　澄江浪髙江月浮江神迎櫂風飂飂雲機上割天孫<lb/>
　錦底用枯槎横斗牛放歌濯足銀河秋洄沿不為澄<lb/>
<pb n="KR4d0564_WYG_005-80b"/>
　江留誰道澄江淨如練我視澄江真若漚此日相逢<lb/>
　東海頭東海纎塵生我眸醉擊珊瑚碎蓬礫笑委鮫<lb/>
　珠輕摶骰俗淫世靡吾所羞孤鳳黙黙羣鳥啾夏舷<lb/>
　一扣海能小祖楫載誓天何尤澄江櫂歌歌未休凝<lb/>
　碧管弦非所憂君詩非予得稱好贈言請視今汪周<lb/>
　　哀髙照磨<hi>有序</hi>
　奉符髙孝子名自松入池遷父照磨公葬將歸祔先<lb/>
　隴也予嘉名孝嘗贈詩一日拜予且泣曰名家本汴<lb/>
<pb n="KR4d0564_WYG_005-81a"/>
　大族髙曾祖並仕金節度使子孫散處青齊先君晚<lb/>
　禄下位蘊弗大施殁于亂平生行義粗具池陽洪仲<lb/>
　遵九江僧觀空海序文敢復以哀詩請公蓋岑諱長<lb/>
　卿字性剛潔遇事不阿撓俗號別子初為掾集慶㑹<lb/>
　大夫納鱗<hi>一作麟</hi>建議溧陽二州漕粟舟繚二千里始<lb/>
　抵龍灣候海運民病之宜興距二州百里聽民陸輦<lb/>
　置倉便公于是將命中書往復論列利害幾二載不<lb/>
　以艱窶受攬輸豪氓所賂神疲慮殫克允厥猷者公<lb/>
<pb n="KR4d0564_WYG_005-81b"/>
　之力也既調池民有以筩宻藏銀筴十雙于雙底用<lb/>
　報徳覺焉怒民挾筩退兵興逹實丞相以分帥曲律<lb/>
　薦版授池州路照磨軍缺儲禮勸義激巨室咸奉命<lb/>
　時至正十五年也越二年江南北皆敵境池㝡後陷<lb/>
　曲律帥被執不屈死公尚督戰備于外聞池不守遂<lb/>
　隠九華復徙建徳明年卒其友陳中殯之敬哀以辭<lb/>
　曰<lb/>
白首操氷蘖青衫困簡書日迴戈浸逺山采蕨無餘多<lb/>
<pb n="KR4d0564_WYG_005-82a"/>
士交<hi>作文</hi>潛徳遺民式葬墟兒賢天所報骸骨遂歸歟<lb/>
　　送黄黼成章還潁上別業兼示其弟黻<lb/>
鉅室隨王運憐生亦播遷關山孤漢月草木慘淮烟哭<lb/>
母千行淚存心一寸田夭風動潁水急買載家船<lb/>
　　題沈秋田推官續言行錄<hi>有後序</hi>
言行何人録歸田沈節推修存忠厚意非出見聞私天<lb/>
逺青雲鵠山深白石芝兩生髙漢史猶恨姓名遺<lb/>
　逢式觀是錄誠一代明良之士為多可稱者焉若大<lb/>
<pb n="KR4d0564_WYG_005-82b"/>
　徳辛丑七月颶風海鹽水暴溢旄倪驚奔官属備舟<lb/>
　遁知州于𢎞毅浩卿獨朝服臨洶拜籲天曰邑以淪<lb/>
　鋪某將安往乞死于此語竟反風水復故道時江隂<lb/>
　尤甚編氓胥漂溺避而存者纍纍咸告飢州聞于省<lb/>
　未報知事宋仲仁<hi>春卿聊城人</hi>亟發廩賑之曰人七日不<lb/>
　食且死躐位矯令惟某罪省檄果踰月始下史繩武<lb/>
　<hi>正翁睂山人</hi>主簿淦之興國也適三月至七月旱民有陽<lb/>
　八死者兄陽坐訟連八十五人贜七千五百緡由繩<lb/>
<pb n="KR4d0564_WYG_005-83a"/>
　武察陽八為盗被殺坐實首惡遂伏辜所連獲釋是<lb/>
　夕大雨昻吉治中之在信州也故椽嘗輸庫鈔江東<lb/>
　宣慰司道鄱湖冦掠之繫責三年鬻妻孥莫能償昻<lb/>
　吉首捐俸諭諸掾助免它如竊木當笞木主賂𨽻雜<lb/>
　大杖俄一犬前銜杖俛首若訴<hi>下一作其燭枉宥罰因知母缺棺竊完之</hi>
　<hi>者</hi>且觸柱宥罰官察知寃而宥之者分水縣尹趙珍<lb/>
　也<hi>珍建徳人</hi>所至署僚吏姓氏蒐延遺老咨詢治效凡言<lb/>
　某善朱加㸃某不善墨加㸃朱墨半者精覈之後朱<lb/>
<pb n="KR4d0564_WYG_005-83b"/>
　多者衆毁弗信墨多者众譽弗納則浙西憲副霍肅<lb/>
　也<hi>肅廣平人</hi>黠吏示以威懦民接以和故獄絕舞文庭無<lb/>
　寃訟則燕允賢推官<hi>字子初太原人</hi>介潔素礪非辟㒺干與<lb/>
　宴誦節南山之詩妓樂屏去一座肅容是又皇甫録<lb/>
　事並美嘉禾也洎乎陜西行臺治書侍御史馮翼<hi>字君</hi>
　<hi>輔</hi>南康總管汪從善<hi>國良錢唐人</hi>賔師王子復病卒從善<lb/>
　殯如禮仍撫其子女悉為娶嫁不失所翼甄拔士類<lb/>
　雖陋居委巷往往紆道顧問或笑之輒謂曰茍貴乎<lb/>
<pb n="KR4d0564_WYG_005-84a"/>
　學則閭閻翕然嚮化矣於乎四海之大累朝之盛上<lb/>
　而省臺下而郡邑政事先治體言行關風教者何限<lb/>
　而秋田之録僅若干人固不無遺賢之嘆亦其耳目<lb/>
　所不逮也歟予摭其尤者表出之則庶乎秋田一念<lb/>
　之誠亦藉以不冺矣<lb/>
　　儉徳堂懷寄凡二十二首<hi>各有小序</hi>
　李一初名祁茶陵人由進士累官南臺御史㑹世亂<lb/>
　歸隠<lb/>
<pb n="KR4d0564_WYG_005-84b"/>
儒臺一別後二十四飛螢不見重華日空懸執法星紅<lb/>
綾諳舊味皂帽送餘齡想像龍魚舞鈞天奏洞庭<lb/>
　旺扎勒清卿江隂上萬戶贈都元帥察蘇公之弟泰州<lb/>
　不守以材諝擢萬户累遷福建叅政亂後歸養呉中<lb/>
喪亂無全室歸呉有大叅五湖孤枕月百粤萬山嵐故<lb/>
國龍移鼎髙堂雪滿簪雕籠緑毛鳳黙黙夢閩南<lb/>
　敏珠爾昂霄以江隂副萬户累遷中政院判官福建憲<lb/>
　僉㑹亂遂航海歸隠以孝聞<lb/>
<pb n="KR4d0564_WYG_005-85a"/>
郡邑更新署江山識故侯寸心天北角百指斗南陬月<lb/>
殿金猊曉霜軺白鷺秋書來悟前夢甘膬為親謀<lb/>
　特黙公毅由進士累遷通顯今隠居教授海上<lb/>
府倅今梅福詞塲老益豪自戕悲二俊逺引慕三髙甔<lb/>
石餘儲粟宫羅剩賜袍埀虹月千頃蓮葉擬同操<lb/>
　長吉彦忠今姓張由進士擢宣城録事亂中奉母慈<lb/>
　溪黃氏客授雲間酒伴謂謝西望<hi>一作墅</hi>也<lb/>
一命參軍老長年曲逆貧獨行歸鳥暮躬有早鷄晨甲<lb/>
<pb n="KR4d0564_WYG_005-85b"/>
子書茅屋庚申夢紫宸南隣酒伴去惆悵碧桃春<lb/>
　鍾伯紀名律汴人由鄉貢進士權儒學官前後徵辟<lb/>
　並以疾辭有大學補遺行于世<lb/>
故人辭聘帛海上閉柴荆絕口呉三俊終身魯兩生歳<lb/>
時差蕰藻風雨夢英靈<hi>一作莖</hi>尤喜春秋學相將補缺成<lb/>
　張九<hi>一作光</hi>弼名昱廬陵人以材猷累遷判樞謝病隠<lb/>
　西湖上<lb/>
忍灑新亭淚重經行路難新醅鸚鵡暖短髪鵕䴊寒詩<lb/>
<pb n="KR4d0564_WYG_005-86a"/>
法髙常侍仙尋賀長官西山遂隠跡雲石紫芝團<lb/>
　瑪勒丹文郁西域人由父廕累遷南臺御史今寄迹<lb/>
　全真教中<lb/>
清修馬道士憶過小林丘脫畧青騘迹追隨白兎游君<lb/>
親心獨耿河海淚同流好在醫閭北徘徊紫氣浮<lb/>
　觀閭用賔䝉古人由中舍拜南臺御史彈經畧使忤<lb/>
　㫖左遷江西省都事不赴隠居海上<lb/>
伏自彈經畧西遷遂退休筯排<hi>一作桃</hi>銀膾縷心覲玉螭<lb/>
<pb n="KR4d0564_WYG_005-86b"/>
頭一氣分光岳三河潰薊幽青門種𤓰老終系故秦侯<lb/>
　張鳴善名擇湖南人以晦迹擢江浙提學今謝病隠<lb/>
　居呉江<lb/>
薦書三十載埀白廣文官冀北心肝熱湖南骨肉寒病<lb/>
辭新主聘老托故人安著就先天學何時一細觀<lb/>
　石伯玉名瓊以松江萬户嘗分戍太信亂中歸隠余<lb/>
　山<lb/>
亂中歸老馬隴上佩童牛故國金吾夜荒山白帝秋驚<lb/>
<pb n="KR4d0564_WYG_005-87a"/>
心禾稼出送目海澌流却喜甘藜莧三年免楚囚<lb/>
　邵克忠嘗為南臺掾今隠呉江寺<lb/>
獨客長依寺何人共戴天餘生歌激烈合室夢團圓淮<lb/>
水深蟠楚南風直過燕蓮花逺公漏自屬一山川<lb/>
　許北郭名恕予鄉人善醫部使者薦授澄江書院山<lb/>
　長<lb/>
有懷吾北郭隠趣遂歸心樓幌含芸氣庭除入杏隂槥<lb/>
藏堪痛友金贖久亡琴誰為銘先碣東來俟徳音<lb/>
<pb n="KR4d0564_WYG_005-87b"/>
　魯道原名淵淳安人由進士累遷江西副提學張太<lb/>
　尉稱王擢博士今召拜官並辭還<lb/>
我采雲間藥公歸白下船相期文㑹日獨立義熙年北<lb/>
斗横山閣西風熟隴田季長門地盛端不讓彭宣<lb/>
　王伯純名嘏河東人由鄉貢擢儒學正張太尉仍授<lb/>
　教授辭嘗䕶祖父妣三喪自維揚還葬洪霍山鄉里<lb/>
　推重<lb/>
中原飛鳥盡南服大星流衆獻荆山璞君添海屋籌遺<lb/>
<pb n="KR4d0564_WYG_005-88a"/>
經牛角挂濁酒雁前篘洪霍山圖得方床日卧遊<lb/>
　倪元鎮名瓚無錫人善詩畫亂前棄田業縱游山水<lb/>
　間<lb/>
隠跡懷東老詩狂慕浪仙百壺千日醖雙槳五湖船書<lb/>
畫通芸閣征輸歇葑田鄉評有月旦未覺虎頭賢<lb/>
　呉子中台人以父廕主簿㑹亂不屑仕東西藩歸隠<lb/>
　卒<lb/>
竹梧疎曉堂爛月晒新霜顧影衣殊短論心酒故長嗣<lb/>
<pb n="KR4d0564_WYG_005-88b"/>
宗狂入晉昭諫義存唐一別音徽隔天涯獨鬢蒼<lb/>
　杜好古名敏宋祁公裔世隠龍江累謝儒辟<lb/>
衆謂迂尤甚私忻學益敦無田安古屋多病老孤村瓔<lb/>
檜埀當戶苔梅巧映尊題名幾狂客醉墨滿墻根<lb/>
　呉士益名惟諒同里人宋八行先生孫有碑在郡庠<lb/>
不屑三家仕真為八行孫水雲菰米澤烽火棣華園良<lb/>
馬寒辭坂靈烏暮識村還期巷南北相送月過門<lb/>
　程煥文禮部員外以文先輩之弟卜隱呉山<lb/>
<pb n="KR4d0564_WYG_005-89a"/>
禮部程公弟論交喜白頭生涯詹尹卜足跡子長遊雲<lb/>
石芝三秀乾坤海一漚髙懷氣慷慨厯說舊諸矦<lb/>
　隱中山嘉定僧嘗主余山聰禪師道塲有和三體唐<lb/>
　詩<lb/>
海曲黃金地重來半入田軒餘聰老月漏永逺公蓮慧<lb/>
眼空神駿詩懷耿杜鵑期同訪蝦子春水緑移船<lb/>
　彭素雲中州人郭梅岩西江人並學全真有道行<lb/>
彭郭上清班相望髙世閒木龕雙石壁棕屩萬雲山軒<lb/>
<pb n="KR4d0564_WYG_005-89b"/>
冕泥塗底詩書桎梏間鄉園數形夢欲借羽車還<lb/>
　　挽夏老圃<lb/>
正佩藍田約俄違菽水歡月評無許劭雨過失蘓端鳩<lb/>
静看松杖驂閒度栁鞍交盟在諸舊不為死生寒<lb/>
　　重游澱山<lb/>
鼇戴小蓬萊方諸宫影開厓根龍洞闢山脉虎丘來踈<lb/>
磬重<hi>一本作通</hi>烟水殘碑半<hi>一本作上</hi>雨苔因之懷故國遊雁落<lb/>
清哀<lb/>
<pb n="KR4d0564_WYG_005-90a"/>
　　題任叔達母俞姊俞婦雙節堂巻<hi>其曽祖開呉淞有功</hi>
龍江任孝友母姊重雙金寒月斜銀櫛晴霓巻素衾㫖<lb/>
甘今日飬節苦半生心後大無勞卜呉淞祖澤深<lb/>
　　長倩無錫許輹茶陵書至報及李一初御史卒<lb/>
甥館家書至儒林訃問俱節存陶栗里醇近董江都斗<lb/>
角文星澹禺中舊月孤追思與班老<hi>班彦功提學</hi>堂下接王<lb/>
符<lb/>
　　癸丑九月松府遣徐掾具舟再辟復謝免口號簡<lb/>
<pb n="KR4d0564_WYG_005-90b"/>
　　徐<lb/>
采藥去柴荆周旋荷友生府中將命重月下返舟輕鸚<lb/>
鵡籠無奈鶢鶋饗若驚千山兩猿鶴蕭灑歳華清<lb/>
　　寄和栢雍中舍并簡其弟栢顔太祝<lb/>
王父登青竹郎君謝紫薇庭容駟馬卧目送一鳶飛躍<lb/>
冶金俱爍韜山玉自輝情親有仲氏辭禄亂前歸<lb/>
　　續夢中詩<lb/>
髙閣俯通衢長垣帶碧梧風生捫虱論山對問牛圖時<lb/>
<pb n="KR4d0564_WYG_005-91a"/>
世常憂戚神明或感孚鬃瓢果吾貸先擬澤焦枯<lb/>
　　松府行鄉飲禮宗倅致書使枉招不果赴為寄一<lb/>
　　首<lb/>
賢倅黃堂暇書函迨布衣義敦鄉飲酒禮過士招旂浦<lb/>
暖鷗波灔園春藥草肥行過子游室就送長卿歸<lb/>
　　松守王蒼厓遣儒職問候口號<lb/>
宗長優為政勞賢問子桑入城笻力短遯野漏聲長悵<lb/>
望陳懸榻欣聞蓋舍堂宋纎世或有五馬賁輝光<lb/>
<pb n="KR4d0564_WYG_005-91b"/>
　　題柯博士敬仲宫詞後<hi>宫詞附</hi>
帝作奎章儗石渠花明長日幸鑾輿丹丘詞氣凌司馬<lb/>
封禪何如諫獵書<lb/>
　萬國貢珍羅玉陛九賔傳贊巻朱簾大明前殿筵初<lb/>
　秩中貴先陳祖訓嚴<lb/>
　傳宣大府頒宫錦近侍承恩拜榻前製得袍成天未<lb/>
　曉著來香殿賀新年<lb/>
　官家明日慶生辰准備龍衣熨帖新奉御進呈先取<lb/>
<pb n="KR4d0564_WYG_005-92a"/>
　㫖隋珠錯落間奇珍<lb/>
　四海升平一事無常恭已散集諸儒傳宣羣玉看名<lb/>
　畫先進開元納諫圖<lb/>
　天街女樂擁祥烟梵坐<hi>一作座</hi>春游夾<hi>一作浹</hi>管弦齊望<lb/>
　綵樓呼萬歳柘黃只在五雲邊<lb/>
　黃金幄殿載前驅象抹駝峯盡寳珠三十六宫齊上<lb/>
　馬太平清暑幸灤都<lb/>
　萬里名王盡入朝法宮置酒奏簫韶千官一色真珠<lb/>
<pb n="KR4d0564_WYG_005-92b"/>
　襖寳帶攅裝穏稱腰<lb/>
　玉盌調氷涌雪花金絲纒線繡紅紗綵牋御製題端<lb/>
　午勅送皇姑公主家<lb/>
　珠宫賜宴慶迎祥麗日初隨綵線長太史院官新進<lb/>
　厯榻前一一賜諸王<lb/>
　皇心簡在勛臣舊未有人知擬拜除宣索彩牋濡玉<lb/>
　筆榻前先命小臣書<lb/>
　　古宫怨四首<lb/>
<pb n="KR4d0564_WYG_005-93a"/>
萬年枝上月團團一色珠衣立露寒獨有君王遥認得<lb/>
扇開雙尾簇紅鸞<lb/>
十二瑶階入鳳臺梧花開盡鳯當來夜深不敢吹横玉<lb/>
壁月珠星繞上台<lb/>
雨餘螢冷入秋衣織女星明婺女微二十五弦香殿裏<lb/>
一聲聲作雁雙飛<lb/>
誤報迎鑾出禁宫階前草是雁來紅玉顔豈就秋枯落<lb/>
萬一和親在選中<lb/>
<pb n="KR4d0564_WYG_005-93b"/>
　　寄題頴上賈歸治惟敬所寓咏軒<hi>有跋</hi>
五弦絕響二南衰歎息蘭芳繼黍離羡爾不隨淮枳化<lb/>
客軒長咏考槃詩<lb/>
　凡作詩忌俗欲清忌熟欲生忌肉欲骨骨去露生去<lb/>
　恠清去薄本之六義叅諸經史百氏詩道備矣予嘗<lb/>
　以是訓子弟今惟敬篤志于詩漫録絶句後士之才<lb/>
　者來游軒中尚采擇焉<lb/>
　　題士女圖二首<hi>一作士女圖為大同張履謙題二首</hi>
<pb n="KR4d0564_WYG_005-94a"/>
淺傅蜂黄澹掃睂小蜂平苑幾紬思落盡梅花折盡栁<lb/>
祗因直管却横吹<lb/>
不字佳人玉氣溫那知長信月過門分明畫是平生夢<lb/>
一扇薫風一扇恩<lb/>
　　雜題<lb/>
洄塘昨夜緑波增偶策交州鬼面籐一雨百花香洗盡<lb/>
流春矼上立魚鷹<lb/>
紫桐生乳竹含胎草細花幽石徑回獨自去來人不覺<lb/>
<pb n="KR4d0564_WYG_005-94b"/>
茶烟風颺過池臺<lb/>
几杖琴尊共一丘燕歸巢近午香篝游絲不挂山人眼<lb/>
直趂東風入<hi>一作過</hi>別樓<lb/>
越羅衫子暮春裁席帽飄蕭映水苔人事暗隨塵裏去<lb/>
天光倒向鏡中開<lb/>
浴罷香分碧甃𤓰池臺深坐轉風車不將鐵杖穿林過<lb/>
恐有月中金背蟇<lb/>
閒身日放石林中退髮朝隨野水東猶有未灰心一寸<lb/>
<pb n="KR4d0564_WYG_005-95a"/>
小池量雨愧神功<lb/>
長夏徐行野水湄蝦跳鰍舞樹交枝雲文風色殊千萬<lb/>
静裏天光日影隨<lb/>
紫艷薇花月晦㝠翠香荷葉露晶熒偶因石几流螢過<lb/>
微見瑶徽一兩星<lb/>
變風變雅不圖聞菌桂申椒徧地芬一片古懷人不解<lb/>
竹光凉動九疑雲<lb/>
榴房風拆瓠犀開柿影離離葉滿苔鷄黍今無丘嫂作<lb/>
<pb n="KR4d0564_WYG_005-95b"/>
清談初為阿戎來<lb/>
水凉風攪一池荷睡眼醒來手自摩數席雲隂亂疎樾<lb/>
髫孫驚報鶴羣過<lb/>
歳晚無他静是謀發<hi>一作幾</hi>微詩興欲全休雀銜竹葉風<lb/>
頭過魚戴氷澌日影游<lb/>
藻池岸匝水仙開滿面香飄玉蝶<hi>一作疊</hi>梅遺事罷書山<lb/>
館寂䑕狼行過雉鷄來<lb/>
　　蕉石士女為真定吕子敬稅使題<lb/>
<pb n="KR4d0564_WYG_005-96a"/>
翠石芭蕉競爽清玉階綷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>一作䌨</hi>綺紈聲佳人的是姮<lb/>
娥影一片團圓故國情<lb/>
　　許由還山圖為李生守道題<lb/>
不是長辭萬乘堯還山髙掛樹頭瓢九年百姓顛連苦<lb/>
莫遏江鼉海蜃驕<lb/>
　　山居雜題七首<lb/>
白雲不歸青山空女蘿水上桃<hi>一作花</hi>隂紅扁舟無事臥<lb/>
一覺滿面春光如醉中<lb/>
<pb n="KR4d0564_WYG_005-96b"/>
石窪明月手可杯松林無風聲自流山人素志非懶出<lb/>
白雲常在青雲頭<lb/>
燈花明滅香散簾藤子亂落秋風簷詩書百氏束閣上<lb/>
箕鬼一星騎漢南<hi>謂傅說星</hi>
茶鐺無烟童未還白鶴思静青松閒流泉不放澤下土<lb/>
日夜琴調鳴空山<lb/>
野鹿角解山澗㘭老樵視如枯樹稍雨巾風瓢乞我挂<lb/>
答以仙脯天㕑肴<lb/>
<pb n="KR4d0564_WYG_005-97a"/>
山翁了了玉匱文客來掩耳事絶聞笑指丹霞與白石<lb/>
酒材萬甕羊千羣<lb/>
偶從道士飲碧螺手把桐角吹山歌千壑萬谷響應荅<lb/>
天風黄鵠雙飛過<lb/>
　　贈朱克用嘗受知文宗於潛邸為說書後官千戶<lb/>
荒茅苦竹兩江間蹋獸輕車共往還老作孤臣重歸國<lb/>
忍聞神女度巫山<lb/>
布衣染翰侍明光時忌翻為執㦸郎最是聖恩忘不得<lb/>
<pb n="KR4d0564_WYG_005-97b"/>
誤題詩句滿宮墻<lb/>
　　江邊竹枝詞<hi>有序</hi>
　予童丱年輒聞里中謳水調如游鯉山髙等句不一<lb/>
　狗呌沙在蔡港西北歳産荻茅官為薄賦予家分佃<lb/>
　頃半庚辰冬因取其入過嚴氏子恪甚秀敏得陪逰<lb/>
　望沙與蝦蟇山鞋浦相連告以水調遂摭舊聞釐正<lb/>
　之得十首書遺恪云<lb/>
游鯉客山髙刺雲天門山小舊稱君揷江鵞鼻移沙脉<lb/>
<pb n="KR4d0564_WYG_005-98a"/>
愁殺浪撞黃歇墳<lb/>
亂石呀聲大小灣石中無玉作連環楚江風浪呉烟雨<lb/>
翠鎖修睂八字山<hi>聲一作聱</hi>
馬沙十八里江程潮落潮生船送迎南來士氣漸吳習<lb/>
北下農謳變楚聲<lb/>
社酒吹香新燕飛遊人裙幄占灣磯如刀江鱭白盈尺<lb/>
不獨河魨天下稀<lb/>
南北兩江朝莫潮郎心不動妾心揺馬駝少箇天燈塔<lb/>
<pb n="KR4d0564_WYG_005-98b"/>
暗雨烏風看作標<lb/>
北望大江南望城席帽馬鞍<hi>並山名</hi>屏障横儂是小山漁<lb/>
泊户水口風門過一生<lb/>
石筏横津蛟莫窺近山張弩或眠旗儂作神衫與神女<lb/>
祈水祈風郎不知<lb/>
巫子驚湍天下聞商人望拜小龍君茹蘆草染橊紅紙<lb/>
好剪凌波十幅裙<lb/>
潮落蟆山連狗沙黃泥鞋浦趂江斜阿儂十指年嬌小<lb/>
<pb n="KR4d0564_WYG_005-99a"/>
曽比箇中春荻芽<lb/>
山望五狼風不淳狼邊人接販私人那得椎<hi>一作推</hi>狼葬<lb/>
天塹官賣賤鹽郎貴身<lb/>
　　題荀陳徳星圖<lb/>
難兄難弟配八龍太丘不讓朗陵崇誰知羣彧心㤀漢<lb/>
不及曹家阮嗣宗<lb/>
　　時苗留犢圖為維揚林彦初題<lb/>
夀春父老送車音黃㹀寧無砥犢心不是縣公能謝過<lb/>
<pb n="KR4d0564_WYG_005-99b"/>
<hi>一作激</hi>建安風氣異桃林<lb/>
　　壬寅歳經時宰別第<lb/>
栁烟花霧暖成團蜂蝶交飛滿畫䦨舊主未歸新主入<lb/>
春光俱作夢中看<lb/>
　　聞蛙書事<hi>有序</hi>
　先朝布爾罕皇后出居東安州日其地多蛙后遣人<lb/>
　諭㫖蛙遂屏息迄今不鳴<lb/>
翠幰文茵紫罽車東安有㫖禁鳴蛙如何信及豚魚類<lb/>
<pb n="KR4d0564_WYG_005-100a"/>
青草閒門度月華<lb/>
　　題王冕墨梅<hi>有引</hi>
　冕㑹稽狂士少明經取科第不中遂放曠江海間士<lb/>
　之負才氣者争與游嘗韀牛游京城名貴咸側目平<lb/>
　生嗜畫梅有自題云氷花箇箇團如玉𦍑笛吹他不<lb/>
　下來或以是刺時欲執之一夕遁去<lb/>
霜落銀河月在天美人松下鬬嬋娟一枝倒影呉牛角<lb/>
曽比知章踏酒船<lb/>
<pb n="KR4d0564_WYG_005-100b"/>
　　真氏女二首<hi>有序</hi>
　牧庵姚承㫖一日玉堂宴集諸姬奏伎有真真者或<lb/>
　作南音問之泣曰女童建寧人西山之後也父嘗筦<lb/>
　庫濟寧坐償官負故流落娼家息公惻然遣使白丞<lb/>
　相三保努命去教坊籍遂呼翰林小吏<hi>一作史</hi>曰汝未<lb/>
　娶以真女配汝吾即其父也或賦長詩意有未足用<lb/>
　補二絶<hi>娶一作婚</hi>
筦庫曾無升斗糜<hi>闕</hi>　　獲到妻兒如何學士身千百<lb/>
<pb n="KR4d0564_WYG_005-101a"/>
不著陽和獨見私<lb/>
處妾兹晨洗艷容遥承當代一儒宗斯文骨肉無疎逺<lb/>
何得曹瞞反愛邕<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0564_WYG_005-101b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梧溪集巻五<lb/>
</p>
<p>
</p>
  </div>
</body>
</text>
</TEI>